<!DOCTYPE html>
<html>
<head>
    <meta charset="UTF-8">
    <title>外台秘要方 - 第 54 页/共 226 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>外台秘要方 - 第 54 页/共 226 页</h1>
    <div class="content">　　大干枣【三十枚擘】桂心【四两】　杏仁【一百枚去尖皮两仁研】细辛【五两】　呉茱茰　　当归【各三两】
　　右药切以水八升煮取二升六合去滓温分三服毎服如人行十里久服一剂觉得力至三四剂亦佳隔三四日服一剂此汤元欠一味忌生葱生菜
　　又依前大干枣汤服之虽可未能断其根遇冷便发宜合当归等十味丸服之方
　　当归【切】　　细辛　　　甘草【炙各五两】　桂心呉茱茰　　人参【各三两】　蜀椒【三合汗】　橘皮干姜【各四两】　桑白皮【八两】
　　右药捣筛蜜和丸煮干枣饮下之初服十丸日再服稍加至三十丸如梧子服此丸经三五日觉热每服药后良久吃三数口粥食压之忌海藻菘菜生葱生菜
　　又肺气经久将成肺痿其状不限四时冷热昼夜常不断唾白如雪细沫稠粘喘息气上乍寒乍热发作有时唇口喉舌干焦亦有时唾血者渐觉瘦悴小便赤顔色青白毛耸此亦成蒸有此状者宜合白前等七味汤服之兼有麻黄等十味丸桑白皮等十味煎
　　又肺气经久有成肺痈者其状与前肺痿不多异但唾悉成脓出无多少有此病者于白前汤中加半夏五两黄茋三两以水一斗煮取二升八合于麻黄丸中加黄茋五两苦参六两芍药三两于桑白皮煎中加黄茋切三升共桑白皮地骨皮同煎又加水三升同煎忌羊肉
　　白前汤方
　　白前【三两】　桑白皮【三两】生地黄【一升】茯苓【五两】地骨皮【四两】麻黄【二两去节】　生姜【六两】
　　右药切以水八升煮取二升六合去滓加竹沥五合分温四服食后服之昼三夜一觉得力重合服五六剂佳隔三日服一剂忌醋芜荑
　　又依前白前等七味汤虽服觉可根本未除宜合麻黄等十味丸服之方
　　麻黄【二两去节】　白前【二两】　桑白皮【六两】射干【四两】白薇【三两】　百部根【五两】干地黄【六两】地骨皮【五两】橘皮【三两】
　　右药捣筛蜜和丸煮桑白皮饮下之初服十丸日再服稍稍加至十五丸丸如梧子大本欠一味忌芜荑
　　又凡病在胷膈上者宜饱满而在夜肺既居上此是病在上已昼服丸夜无慿准宜合桑白皮汁等十味煎毎夜含咽之方
　　桑白皮【切一升】地骨皮【切三升】
　　二味用水七升熟煎取三升汁去滓澄清
　　生地黄汁【五升】生麦门冬【汁二升】　　　　生姜【汁一升】竹沥【三升】　生葛根汁【三升】白蜜【一升】　牛酥【三合】大枣膏【一升】
　　右八味先于微火上取生地黄汁以下生葛汁以上和煎减半则内桑白皮等二物汁和煎之三分减一则内酥蜜枣膏搅之勿停手得如稠饴状煎成讫置别器中服之毎夜欲卧时取一胡桃大含之细细咽汁稍加至鸡子大欲昼日间丸服亦得忌芜荑
　　又饮气经久不已渐成水病其状亦不限四时昼夜不断遇诸动物便致因剧甚者乃至双眼突出气即欲断汗出大小便不利吐痰饮涎洟沫无复穷限气上喘急肩息毎旦眼肿不得平眠有如此者宜合细辛等八味汤葶苈子十五味丸服之方
　　细辛　　　半夏【洗】　　桂心　　　桑白皮【各五
　　两】　　　　干姜　　　当归【各四两】　芒硝【六两】杏仁【六合去尖两仁者研】
　　右药切以水九升煮取三升去滓内芒硝分温三服毎服如人行十里久当得快利后好将息经三四日合丸服之忌生葱生菜羊肉
　　丸方
　　葶苈子【六合熬】细辛　　　五味子【各五两】干姜当归【各四两】　桂心　　　人参　　　丁香大黄　　　商陆根【各三两】橘皮【四两】　桑白皮【六两】
　　皂荚肉【二两炙】大腹防榔【二十枚】　　　　麻黄【二两去节】
　　右药捣筛蜜和丸煮桑白皮饮下初服十丸日再服稍加至十五丸如梧子大若利则减秘则加以大便通滑为度时时得鸭溏亦佳忌生葱生菜
　　又依前细辛等八味汤葶苈子等十五味丸不觉可渐成水病余一如前况更加大小便秘涩头面身体浮肿宜合大干枣三味丸服之方
　　大枣【六十枚擘去核】葶苈子【一升熬】杏仁【一升去尖皮两仁者熬】
　　右药合捣令如膏可作丸如硬燥不相着细细下蜜作丸依前以桑白皮饮下之初服七八丸日再服稍稍加之以大便通为度病重者时令鸭溏佳亦有以前三味煮汤服之
　　又依前大枣等三味丸服虽觉气蹔歇然病根深固药力微弱且停服大枣丸合巴豆丸五味细细服之荡涤宿病方
　　巴豆仁【二十枚熬去心皮】　　　杏仁【一百颗去尖皮两仁者熬】牵牛子【五合熬】葶苈子【六合熬】大枣【六十枚擘去核】
　　右药合捣一如前大枣丸法还以桑白皮饮下之服三四丸日再服如利即减秘即加常以大便调为候病甚时时取鸭溏亦佳忌芦笋野猪肉【呉升同出下卷中】杂疗欬方三首
　　古今録验五藏六腑皆令人欬肺居外而近上合于皮毛皮毛喜受邪故肺独易为也邪客于肺则寒热上气喘汗出欬动肩背喉鸣甚者唾血肺欬经久不已传入大肠其状欬则遗粪肾欬者其状引腰背痛甚则欬涎肾欬经久不已传入膀胱其状欬则遗尿肝欬者其状左胁痛甚者不得转侧肝欬经久不已传入胆其状欬则清苦汁出心欬者其状引心痛喉中介介如鲠状甚者喉痹咽肿心欬经久不已传入小肠其状欬则失气脾欬者其状右胁痛隂隂则引肩背甚者不得动动便欬剧脾欬经久不已则传入胃其状欬即呕甚则长虫出久欬不已则三焦受之三焦欬之状欬而腹满不能食饮此皆聚于胃关于肺使人多涕唾而面浮肿气逆也又非时有风寒冷人触冐解脱伤皮毛间入腑藏为欬上气如此也又非时忽然暴寒伤皮肤中与肺合则欬上气或胷胁义痛欬唾有血者是其热得非时之寒暴薄之不得渐散伏结深喜肺癕也因欬服温药欬尤剧及壮热吐脓血汗出恶寒是也天有非时寒者急看四时方也
　　又疗欬上气时时呕白唾沫数十嵗者方
　　呉茱萸　　五味子　　大黄　　　桂心甘草【炙】　　细辛　　　人参　　紫菀
　　欵冬花【各一两】大防　　　竹筎【各三分】
　　右十一味切以水一斗煮取三升分为三服亦疗隂冷欬至良忌海藻菘菜生菜生葱【深师同并出第十九卷中】
　　深师疗诸欬心中逆气气欲絶杏仁煎方
　　杏仁【四两去尖皮末】猪膏【二斤】　白蜜【二升】　生姜汁【三升】
　　右四味着铜器中于微火上先煎姜汁次内蜜膏令如置器着地乃内杏仁末复令得一沸煎成服如枣大一丸含之日三不知稍稍増之
　　又疗气上迫满或气不通烦闷喘呕苏子汤方
　　苏子【一升】　干姜【三两】　半夏【四两洗】　桂心人参【各一两】　橘皮　　　茯苓【各三两】　甘草【一两炙】
　　右八味切以水八升煮取二升半分为三服若虚热去干姜用生姜六两加黄芩二两忌海藻菘菜羊肉生葱酢等物【并出第十八卷中】






　　外台秘要方卷九
<子部,医家类,外台秘要方>
　　钦定四库全书
　　外台秘要方卷十
　　唐　王焘　撰
　　肺痿方一十首
　　千金论曰寸口脉数其人病欬口中反有浊唾涎沫出何也师曰此为肺痿之病肺痿之病何从得之师曰病热在上焦因欬为肺痿或从汗出或从呕吐或从消渴小便利数或从便难被駃药下利重亡津液故得肺痿又寸口脉不出而反发汗阳脉早索隂脉不涩三焦踟蹰入而不出身体反冷其内反烦多唾唇燥小便反难此为肺痿伤于津液便如烂亦如豚脑但坐发汗故也其病欲欬不得欬欬则出亁沫乆乆小便不利甚则脉浮弱肺痿吐涎沫而不欬者其人不渴必遗溺小便数所以然者上虗不能制下故也此为肺中冷必师曰肺痿欬唾咽燥欲饮水者自愈自张口者短气也【出第十七卷中】
　　仲景伤寒论疗肺痿吐涎唾不欬者其人不渇必遗溺小便数所以然者以上虗不能制下故也此为肺冷必甘草干姜汤主之以温其脏方
　　甘草【四两炙】　干姜【二两】
　　右二味切以水三升煮取一升半分温二服服汤已小温覆之若渇者属消渇忌海藻菘菜
　　又疗肺痿涎唾多心中温温液液者炙甘草汤方甘草【四两炙】　生姜【三两去皮】　人参【二两】　　地黄【一斤】阿胶【三两炙】　大麻子仁【半升】大枣【四十枚】　桂心【二两】麦门冬【半斤去心】
　　右九味切以美酒七升水八升相和先煮八味取四升绞去滓内胶上微火烊销温服七合日三夜一【竝出第八卷中】
　　肘后疗肺痿欬嗽吐涎沫心中温温咽燥而渇者方【一云不渇】
　　生天门冬【取汁一升】　　　酒【一升】　　　饴糖【一斤】紫菀【末四合】
　　右四味合铜器中于汤上煎可丸服如杏仁一丸日三忌鲤鱼【范汪经心録同出第一卷中】
　　集验疗肺痿欬唾涎沫不止咽燥而渇方【一云不渇】
　　生姜【五两】　　人参【三两】　　甘草【二两炙】　大枣【十二枚擘】
　　右四味切以水五升煮取一升半分再服忌海藻菘菜【仲景伤寒论备急范汪千金经心録同】
　　又疗肺痿欬嗽涎沫心中温温咽燥而渇方【一云不渇】
　　生姜【五两】　　甘草【二两炙】　大枣【十二枚擘】
　　右三味切以水五升煮取一升半分再服一方亁姜三两代生姜忌海藻菘菜【文仲千金古今録验同深师云温脾汤范汪亦同】
　　又疗肺痿时时寒热两颊赤气急方
　　童子小便每日晩取之去初末少许小便可有五合取上好甘草量病人中指节男左女右长短截之炙令熟破作四片内小便中置于闲浄处露一宿器上横一小刀明日平旦去甘草顿服之每日一剂其童子勿令吃五辛忌海藻菘菜热麫【竝出第四卷中】
　　删繁疗虗寒喘鸣多饮逆气呕吐半夏肺痿汤方半夏【一升汤洗】　母姜【一斤】　　橘皮【一斤】　　白术【八两】桂心【四两】
　　右五味切以水九升煮取三升去滓分温三服忌羊肉饧桃李雀肉生葱【一方有桑白皮切一升】
　　又疗凡虗寒肺痿喘气亁地黄煎方
　　亁地黄【五两】　桑根白皮【切二升】　　　　芎防【五两】桂心　　　人参【各三两】　大麻仁【一升炒】
　　右六味切以水九升先煮五味取三升去滓内大麻仁煎数沸分三服忌生葱芜荑【竝出第二卷中】
　　千金疗肺痿涎唾多出心中温温液液甘草汤方
　　甘草【二两炙】
　　右一味切以水三升煮取一升半分温三服忌海藻菘菜【范汪同】
　　又疗肺痿吐涎沫桂枝去芍药加皂荚汤方
　　桂心【三两】　　甘草【二两炙】　大皂荚【一挺去皮子炙】
　　生姜【三两】　　大枣【十二枚擘】
　　右五味切以水七升微火煮取三升分三服忌生葱海藻菘菜【范汪经心録同并出第十七卷中】
　　肺气客热方二首
　　延年百部根饮主肺气客热暴伤风寒因嗽不安方百部根【一两半】天门冬【二两去心】紫菀【一两半】　贝母亁葛　　　白前　　　橘皮【各一两】　生姜【二两】葱白【切三合】　豉【三合】
　　右十味切以水六升煮取一升七合去滓分温三服疎数任情亦可分为四服欲间食亦得禁生冷鲤鱼蒜【出第五卷中】
　　古今録验疗肺客热并肝心家气人参汤方
　　桂心　　　甘草【炙各三両】　人参　　　亁姜防风【各二两】　白术【一两半】
　　右六味切以水八升煮取三升分三服日三宜温忌桃李雀肉生葱海藻菘菜【出第二十一卷中】
　　肺热兼欬方七首
　　删繁疗肺热气上欬息奔喘橘皮汤方
　　橘皮　　　杏仁【四两去去皮】柴胡　　麻黄【去节各三两】干苏叶【二两】　母姜【四两去尖】　石膏【八两】
　　右七味切以水九升先煮麻黄两沸除沫下诸药煮取三升去滓分三服不差再服【母姜千金云宿姜千金同出第五卷中】
　　千金疗肺热闷不止胷中喘急惊悸客热来去欲死不堪服药泄胷中喘气方
　　桃皮【一斗】　　芫花【一斗】
　　右二味以水四斗煮取一斗去滓以故布手巾内汁中薄胷温四肢不盈数日即歇
　　又凡右手寸口气口以前脉隂实者手太隂经也病苦肺胀汗出若露上气喘逆咽中塞如欲呕状名肺热实也
　　又疗肺热实胷慿仰息泄气除热汤方
　　枸杞根皮【二升】白前【三两】　　石膏【八两碎绵褁】杏仁【三两去尖
</div>
    <div class="pagination">
<a href="外台秘要方_page53.html">上一页</a><span>...</span><a href="外台秘要方_page49.html">49</a><a href="外台秘要方_page50.html">50</a><a href="外台秘要方_page51.html">51</a><a href="外台秘要方_page52.html">52</a><a href="外台秘要方_page53.html">53</a><span class="current-page">54</span><a href="外台秘要方_page55.html">55</a><a href="外台秘要方_page56.html">56</a><a href="外台秘要方_page57.html">57</a><a href="外台秘要方_page58.html">58</a><a href="外台秘要方_page59.html">59</a><span>...</span><a href="外台秘要方_page55.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
