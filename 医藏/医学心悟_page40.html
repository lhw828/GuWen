<!DOCTYPE html>
<html>
<head>
    <meta charset="UTF-8">
    <title>医学心悟 - 第 40 页/共 63 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>医学心悟 - 第 40 页/共 63 页</h1>
    <div class="content">　　安神定志丸

　　（见不得卧。

　　十全大补汤

　　（见虚劳。

　　八味丸

　　（见类中。

　　卷四

　　眩晕

　　眩，谓眼黑；晕者，头旋也。古称头旋眼花是也。其中有肝火内动者，经云：诸风掉眩皆属肝木是也，逍遥散主之。有湿痰壅遏者，书云：头旋眼花，非天麻、半夏不除是也，半夏白术天麻汤主之。有气虚挟痰者，书曰：清阳不升，浊阴不降，则上重下轻也，六君子汤主之。亦有肾水不足，虚火上炎者，六味汤。亦有命门火衰，真阳上泛者，八味汤。此治眩晕之大法也。予尝治大虚之人，眩晕自汗，气短脉微，其间有用参数斤而愈者，有用参十数斤而愈者，有用附子二、三斤者，有用 、术熬膏近半石者，其所用方，总不离十全、八味、六君子等。惟时破格投剂，见者皆惊，坚守不移，闻者尽骇，及至事定功成，甫知非此不可。想因天时薄弱，人禀渐虚，至于如此。摄生者。可不知所慎欤！

　　加味逍遥散

　　（见类中。

　　卷四　眩晕

　　半夏白术天麻汤

　　半夏（一钱五分） 天麻 茯苓 橘红（各一钱） 白术（三钱） 甘草（五分生姜一片，大枣二枚，水煎服。

　　六君子汤 六味汤 八味汤

　　（俱见类中。

　　十全大补汤

　　（见虚证。

　　卷四

　　健忘

　　经云：肾者，作强之官，技巧出焉。心者，君主之官，神明出焉。肾主智，肾虚则智不足，故喜忘其前言。又心藏神，神明不充，则遇事遗忘也。健忘之症，大概由于心肾不交，法当补之，归脾汤、十补丸主之。亦有痰因火动，痰客心胞者，此乃神志昏愦，与健忘症稍不相同，法当清心开窍，二陈汤加竹沥、姜汁，并朱砂安神丸主之。

　　归脾汤 十补丸

　　（见虚劳。

　　二陈汤

　　（见中风。

　　朱砂安神丸

　　（见惊悸。）

　　卷四

　　嘈杂

　　嘈杂者，躁扰不宁之貌，得食暂已，少顷复嘈。其中有挟痰与火者，则口燥、唇焦，脉滑数也，二陈汤加山栀、黄连之类。有脾虚挟痰者，则气促食少，脉小弱也，五味异功散主之。嘈杂之症，治失其宜，变为噎塞者众矣，可不慎乎？更有元气大虚，心中扰乱不安者，名曰虚烦，此与嘈杂不同，当按其虚而重补之。夫病有兼症，各有情形，善治者宜斟酌焉

　　五味异功散

　　 （见类中。

　　卷四

　　咽喉（口舌齿唇）

　　咽能咽物，通乎地气，喉能纳气，通乎天气。气之呼吸，食之升降，而人命之存亡系焉咽喉之病，挟热者十之六、七，挟寒者十之二、三，而风寒包火者，则十中之八、九。古人开手一方，只用甘草、桔梗，《三因方》加以荆芥，其他蒡子、薄荷、贝母、川连之类，皆出后人续补。可见咽喉之病，不便轻用凉药，而专主开发升散者，所谓结者开之，火郁发之是已。及其火势极盛，则清剂方施，结热下焦，而攻法始用，非得已也。方书杂称咽喉为三十二症，命名各殊，治法亦异，眩人心目，兹予细加订正，不遗不赘，并选古今治法，而择其平善至效者，详列于下。诚以咽喉关要之地，命如悬缕，学人宜致思焉。

　　卷四　咽喉（口舌齿唇）

　　喉痹

　　痹者，痛也，经云：一阴一阳结，谓之喉痹。一阴者，手少阴心，一阳者，手少阳三焦也。心为君火，三焦为相火，二火冲击，咽喉痹痛，法当散之、清之，加味甘桔汤主之。又有非时暴寒，潜伏于少阴经，越旬日而后发，名曰伏气咽痛，谚云肾伤寒是已，法当辛温以散之，半夏桂甘汤主之，复有少阴中寒之重证，寒客下焦，逼其无根失守之火，发扬于上，遂致咽痛，其症手足厥冷，脉细沉，下利清谷，但用理中、四逆汤疗寒，而咽痛自止。斯二者，寒也，其他悉属热证，不可不知。

　　卷四　咽喉（口舌齿唇）

　　缠喉风

　　咽喉肿痛胀塞，红丝缠绕，故名缠喉风，其症口吐涎沫，食物难入，甚则肿达于外，头如蛇缠。先用黄齑汁调元明粉少许，灌喉中，搅去其痰，次用蜜水润之。

　　若齑汁不能拔痰，则用土牛膝，连根捣烂，和酸醋灌之。如或顽痰胶固，吐仍不出，咽喉胀闭不通，滴水难入者，则用解毒雄黄丸，极酸醋磨下七丸，自然得吐而通。既通，可用牛黄清心丸，加味甘桔汤。如或肿势达外，延及颈项头面，红如火光，药力难敌，急用瓷锋砭去恶血，用鸡子清调乳香末润之，立瘥。或用芭蕉根汁润之，以解其毒。若口中肿胀紫黑急用银针刺去其血，或用小刀点之，随以淡盐汤洗之，吹上冰片散。更有肿在喉里，针法难施，急于手少商穴出血，则喉花自开，仍以解毒雄黄丸灌之，自然通透。此等病势危恶，非吐痰、解毒、煎丸并进，刀针、砭石按法善施，解克有济也，治此者，平时揣摩纯熟，临症庶能措手，幸毋轻忽怠缓以误人也。少商穴，在手大拇指内侧，去爪甲一韭叶许，针时，用

　　卷四　咽喉（口舌齿唇）

　　走马喉风

　　喉舌之间，暴发暴肿，转肿转大，名曰走马喉风，又名飞疡。不急治，即杀人。用小刀点出血，淡盐汤洗之，吹以冰片散，仍服加味甘桔汤，加金银花一、二两；若牙关紧急，则用搐鼻散吹鼻中，随以解毒雄黄丸，醋磨灌之。太乙紫金丹亦佳，紫金丹，

　　卷四　咽喉（口舌齿唇）

　　缠舌喉风

　　硬舌根而烂两傍，急服加味甘桔汤，吹以冰片散，缓则不救。若有烂

　　卷四　咽喉（口舌齿唇）

　　双单乳蛾

</div>
    <div class="pagination">
<a href="医学心悟_page39.html">上一页</a><span>...</span><a href="医学心悟_page35.html">35</a><a href="医学心悟_page36.html">36</a><a href="医学心悟_page37.html">37</a><a href="医学心悟_page38.html">38</a><a href="医学心悟_page39.html">39</a><span class="current-page">40</span><a href="医学心悟_page41.html">41</a><a href="医学心悟_page42.html">42</a><a href="医学心悟_page43.html">43</a><a href="医学心悟_page44.html">44</a><a href="医学心悟_page45.html">45</a><span>...</span><a href="医学心悟_page41.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
