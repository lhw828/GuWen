<!DOCTYPE html>
<html>
<head>
    <meta charset="UTF-8">
    <title>普济方 - 第 2657 页/共 3614 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方 - 第 2657 页/共 3614 页</h1>
    <div class="content">　　四生散

　　（出澹寮方）

　　治上攻下注。耳鸣目痒。鼻赤齿浮。或作口疮。下注阴湿。四肢燥痒。遍体生疮。

　　及妇人血风疮。

　　白附子沙苑蒺藜黄羌活（等分）上为细末。用猪腰一枚。切开去筋膜。入药少许或热用

　　木香槟榔散

　　（出鲍氏方）

　　治一切疮疖湿烂。久不治者。香港脚湿疮尤效。

　　黄连（半两去须）真麻油艾叶木香槟榔（各末一钱半和上药添油成膏）上茶叶煎汤洗

　　又方

　　（出鲍氏方）黄连（三分）密陀僧轻粉（少许）上为末。麻油调敷。

　　治皂荚水并恶水入疮口内。热痛不止。

　　（出本草）以取皂荚子烧存性一分。沙糖半两。先投研皂荚子令细。续入沙糖匀和如膏。贴于疮上。

　　治疮中水

　　（出本草）用胡粉炭白等分。脂和涂孔上。水即止。

　　治惊疮血涌出

　　（出本草）取妇月经衣炙热。熨之。

　　治蝼蛄疮

　　（出儒门事亲）千年锻石茜草根烧灰上同为细末。用小油调。鸡翎涂。

　　治诸疮黄水出

　　用糖球子皮捣末。敷之。

　　治诸疮触犯毒露及毒水。觉疮顽不痒痛。当中风水所为身体反张似角弓者。

　　用盐豉和面作枕子。盖疮上。作大艾炷炙一百壮。令抽恶水数升。举身觉痒疮处知痛。

　　瘥也

　　治诸疮及疡风

　　用鳗鲡鱼常食之甚验。鳗鲡鱼有五色绞者。最佳。

　　治诸疮中毒

　　用羊屎烧烟。熏之。

　　荆芥丸治身上一切疮

　　上以地黄自然汁熬成膏。和荆芥末丸如梧桐子大。每服三五十丸。茶酒任下。

　　又方

　　用巴豆三四十粒。麻油半盏。煎候干巴豆黑。去之不用。以油调硫黄、轻粉涂之。搽令热为佳。

　　卷二百七十三　诸疮肿门

　　诸疔疮

　　（附论）夫禀形之类。须存摄养。将息失度。百病萌生。故四时代谢。阴阳递兴。此二气更相击怒。

　　遇之泄。

　　其凡疗疔肿。皆刺中心至痛。又刺四边十余下。令血出。去血敷药。药气得入针孔中佳。

　　若不又其肿好着口中颊边、舌上。光赤黑如珠子。惨痛应心是也。是秋冬寒毒久结皮中。变作此疾。不即疗之。日夜根长。流入诸脉。数道如箭。入身捉人。不得动摇。若不慎口味、房室。死不旋踵。

　　一曰麻子疔。其状肉上起头。大如黍米。色稍黑。面边微赤。多痒。忌食麻子及衣布。

　　并入麻田中行。

　　二曰石疔。其状皮肉相连。色乌黑如黑豆。甚硬。刺之不入肉内。阴阳微痛。忌瓦砾砖石之属。

　　三曰雄疔。其状黑、头、四畔仰。疮浆起。有水出色黄。大如钱孔。形高。忌房事四曰雌疔。其状疮头稍黄。向里压。亦似灸疮。四畔浆起。心凹色赤。大如钱孔。忌房事。

　　五曰火疔。其状如汤火烧灼。疮黑。四边有。浆起如赤粟米。忌火灸烁。

　　六曰烂疔。其状色稍黑。有白瘢。疮中溃溃则有脓水流出。疮形大小如匙面。忌沸热食烂帛物。

　　七曰三十六疔。其状头黑浮起。形如黑豆。四畔起大。赤色。今日生一。明日二。后日三。乃至十。若满三十六。药所不能治。如未满三十六者可治。俗名黑。忌嗔怒。蓄积愁恨。

　　八曰蛇眼疔。其状疮头黑。皮上浮肿。其形如小豆状。似蛇眼大。体硬。忌恶眼看。并嫉妒人见之、及毒药。

　　九曰盐肤疔。其大如匙面。四畔皆赤。有黑粟粒起。忌食咸物。

　　十曰水洗疔。其状大如钱形。或如钱孔大。疮头白里黑。汁出中硬。忌饮浆水、水洗、渡河。

　　十一曰刀镰疔。其状疮阔狭如薤叶大。长一寸。左侧肉黑。如烧灼。忌刺及刀镰切割。

　　针刃所伤。可以药治。

</div>
    <div class="pagination">
<a href="普济方_page2656.html">上一页</a><span>...</span><a href="普济方_page2652.html">2652</a><a href="普济方_page2653.html">2653</a><a href="普济方_page2654.html">2654</a><a href="普济方_page2655.html">2655</a><a href="普济方_page2656.html">2656</a><span class="current-page">2657</span><a href="普济方_page2658.html">2658</a><a href="普济方_page2659.html">2659</a><a href="普济方_page2660.html">2660</a><a href="普济方_page2661.html">2661</a><a href="普济方_page2662.html">2662</a><span>...</span><a href="普济方_page2658.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
