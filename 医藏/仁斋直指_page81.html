<!DOCTYPE html>
<html>
<head>
    <meta charset="UTF-8">
    <title>仁斋直指 - 第 81 页/共 110 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>仁斋直指 - 第 81 页/共 110 页</h1>
    <div class="content">　　又洗方
　　山灶屋垂尘　灶烟　　　　釜下土【各半升】
　　右研和分两次井水煑沸温洗日如是
　　瘭方
　　生井蛙【取皮日干烧带生】
　　右细末掺或蜜水调傅又通用方在前
　　是斋立应散【方见瘰疬门】
　　瘭疮灸法瘭疮自手发者毒走至心不救自足发者毒走至肾不救各有小红筋汤洗再寻其筋之住处炙小艾柱三壮即瘥此即蛇瘴
　　瘭疮方论瘭疮一名蛇瘴南地多有毒蛇吐毒于蛮烟瘴之乡人有伏水土风气而感触之者数月以还未有不发为蛇瘴也惟赤蜈蚣夫蛇最为上药雄黄白芷次之诸蛇药亦可以制其毒矣【防黄有毒烂肌但夹和蛇药用】
　　疔疮
　　疔疮方论
　　疔疮含蓄毒气突出两寸痛痒异常一二日间害人甚速是尤在痈疽之上也内经以白疔发于右鼻赤疔发于舌根黄疔发于口唇黒疔发于耳前青疔发于目下盖取五色之应五脏各有所属部位而已然或肩或腰或足发无定处在手足头面骨节间者最急其余尚庶几焉疔曰五疔类分数种如臼如豆如葩如箔金如茱萸如石榴子或发疹搔破而青黄汁出或衣物触着而疼痛忽生或白而肿实或赤而浮虚其状不一大抵疮头黒硬如钉四畔带赤如火盘根突起随变焦黒未几肿大而光转为湿烂深孔透肌如大针穿之状外证心惊头痛拘急恶寒四肢痛强或寒热交作颊舌间赤黒如珠若毒入腹心则烦闷呕逆恍惚痴眠其毙可立待也此疾虽自风毒而来其诸触犯不可不信如石疔之忌瓦砾砖石麻子疔之忌麻衣麻仁火疔之忌火光炙煿水疔之忌饮水渡河恶眼防食烂帛刀鎌色色见忌又不特雌雄二疔戒谨房事而止一有触犯难以有瘳其或背脊拘强疮痛彻骨此触犯之候也治法以调平心气为上盖疔疮蓄毒壅结于心如茯苓茯神逺志益智莲子石菖蒲之类佐以川芎当归皆舒豁心经之剂也心气一清毒自消散外所传者用销蚀恶肉辈如胆矾緑矾铅霜斑防等类以饼药调和而笔傅之烂其肉而后剪随傅随烂次第剪平却以生发蛇皮土蜂窠皂荚刺各烧留性白芨减半并为细末以平疮口或销蚀恶肉辈傅之作痛则以排脓内补散多用酒调以醉之矣又有一种疮头黒深形如鱼脐破之黄水渗出四畔浮浆是曰鱼脐疔疮其毒尤甚通前治法即痈疽方中万病解毒圆以清心行血汤使服之以井花水磨傅之是为神仙妙药
　　疔疮证治
　　诸疔疮方
　　生发【防一圆如□子大摊在一尺绯绢上】　　　防黄【研一豆许】
　　皂荚刺【二十一针】　赤小豆【二十一粒】
　　右并粗末撒放发上卷就绯绢作一团外用发绳十字定熨斗内烈火烧带性为末入地骨皮末倍之分作两服空心酒调下
　　又方
　　生发　　　　蛇皮【洗晒】　　　土蜂窠
　　皂荚刺【各半两】
　　右以绯绢一尺分作四片分裹上件药发绳扎之炭火烧带生并为细末每一钱空心酒调下
　　又方
　　蛇皮　　　　土蜂窠【烧带性等分】
　　右为末每一钱酒调下
　　又方蛇皮洗晒炙焦为末鸡子清调傅
　　又方磁石【于石臼中捣为细末】再研醋调傅
　　又方
　　苍耳【亦名鼠粘子根茎苗实但取一色研细】
　　右酒调下仍以苍耳烧灰醋调傅或不拘一色杂采用之
　　疔疮方
　　金头蜈蚣【一条】　胆矾　　　　铜緑
　　乌贼骨【各一钱】　麝【一字】
　　右细末以纸撚蘸麻油粘药引入疮中如疮头硬即灸破或针刺破然后入药
　　附诸方
　　立马回疔丹治疔疮走彻不止
　　金脚信　　　蟾酥　　　　血竭
　　硃砂　　　　没药【各五分】　　轻粉
　　片脑　　　　麝香【各一字】
　　右为细末生草乌头汁为锭如麦子长大用时将疮头刺破纳入一锭第二日疮肿为効以膏药贴之
　　飞龙夺命丹【圣惠方】治一切恶疔疮
　　人言【二钱半】　　斑猫【十二个去足】　巴豆【十二个去殻油】
　　硃砂【三钱】　　　硇砂　　　　硼砂
　　乳香　　　　没药　　　　黄丹【各三钱】
　　南星【水洗】　　　半夏【水洗各一钱】　血竭【二钱】
　　麝香【一钱二分半】
　　右为末蟾酥汁为丸如红豆大五分内分一分加入斑猫四个然后捻成定子如小麦大每一疮针破下一定子用饭粘白纸封口用前四分内一丸噙在舌上觉麻凉水吞下忌热物片时如蟾酥干用人乳汁化开一方加雄黄二钱
　　千金托里散治疔肿发背一切恶肿
　　官桂　　　　人参　　　　甘草
　　川芎　　　　白芷　　　　芍药【各一两】
　　木香　　　　没药【各二钱】　　乳香【二钱】
　　当归【半两】　　　连翘【一两二钱】　　黄耆【一两半】
　　防风　　　　桔梗　　　　厚朴
　　右十五味为细末每服三钱酒一盏煎三二沸和滓服无时
　　一方治疔疮
　　土蜂房【一□全】　蛇蜕【一条全】
　　右作一处细瓦器中以黄泥封固火煆存性研为细末空心酒调服一钱少顷腹中大痛痛止其疮已化为黄水仍服五圣散
　　五圣散
　　大黄　　　　生姜　　　　金银花
　　甘草【各一两】　　瓜蒌【一个】　　　皂角针【二两】
　　右防咀每服一两用好酒二盏煎至一盏温服瘰疬
　　瘰疬方论
　　瘰疬生于项腋之间凡人少小以来动辄蓄怒或忧思惊恐抑郁不伸多致结核于项日积月累风毒热气聚焉于是肿湿开疮起伏无已甚则牵连至于腋下自腋下而蔓衍心胸殆无及矣发热増寒烦渇盗汗或寒热往来或痛或不痛其外证也治法无他大抵以地胆斑猫为主盖瘰疬之毒莫不有根地胆斑猫制度如法能使其根从小便中出或如粉片或如块血或如烂肉皆其验耳但毒根之行小便亦必澁痛当以木通滑石辈导之然是毒必从小便出者何哉诸痛痒疮盖属于心其或一二流行于大便尤快便也人有此患不惟惩忿窒欲谨防燥湿风寒其于饮食百味一切戒之然则投方匕之剂当何如而责効焉曰饭食而已
　　瘰疬证治
　　是斋立应散治瘰疬神効已破未破皆可服
　　连翘　　　　赤芍药　　　川芎
　　当归　　　　甘草【灸】　　　滑石【研各半两】
　　黄芩【三钱】　　　白牵牛【生取末】
　　土蜂房【蜜水洗饭上蒸日干各二钱半】　　　川乌尖【七个】
　　地胆【去头皮足秣米炒米黄为度去米秤三钱】
　　右为细末每服抄一大钱匕煎浓木通汤调下临卧服毒根从小便中出澁痛不妨毒根如粉片块血烂肉是也如未効后再服继以薄荷丹解其风热且地胆性带毒济以乌尖或冲上麻闷不能强制嚼葱白一寸茶清下以解之如小便澁灯心煎汤调五苓散服疮处用好膏药贴若疗痈疽用此宣导恶毒本方去黄芩不用
　　薄荷丹解瘰疬风热之毒自小便宣毒后须常服
　　杜薄荷　　　皂角【不蛀者去皮】　连翘
　　何首乌【米泔浸一宿】蔓荆子　　　京三棱【煨】
　　荆芥【各一两】
　　右为末好防二两半以米醋煎沸洒防淹令软研和糊如圆桐子大每三十圆食后熟水下日一服病虽愈常服之
　　必捷圆治瘰疬多年不瘥
　　斑猫【去头翅足秣米炒一分】　　　　　薄荷叶【三分】
　　右细末乌鸡子清和圆桐子大空心茶清下二圆午时后服三圆临卧服四圆次日空心服五圆脐下痛小便取下恶物为効如小便秘吃葱茶少许
　　神秘散治瘰疬
　　斑猫【去头足皮麫炒二十一个】　　　　　荆芥穗【日干】
　　直僵蚕【炒去丝觜】　黒牵牛【微炒取仁各二钱】
　　右细末每服一钱五更好酒调下日中当取下恶物如不下次日五更再进一服或更不下第三日五更先吃秫米粥一盏次服此药其毒决下如小便痛澁以葱茶解之或木通灯心煎汤利之
　　雌雄散治瘰疬
　　斑猫【一雌一雄足翅全者新瓦焙焦去头翅足】　　贯众【二钱】
　　鹤虱　　　　甘草【各五分】
　　右细末作两服饱饭后好茶浓一盏调下
　　木鳖膏治瘰疬经年发歇无已
　　木鳖仁【二个用厚纸捍去油研碎】
　　右以乌鸡子清调和磁盏盛之甑内蒸熟每日食后吃一次服之半月自然消靡
　　粉乳托里散治瘰疬攻心呕吐发出毒方【见痈疽门】
　　蜡矾圆治瘰神効方【见痈疽门】
　　山豆根方治咽喉上膈热毒患瘰疬者常常含汁咽下仍以
　　山豆根　　　紫苏叶细剉煎汤临卧服
　　解热方瘰疬四畔红肿多汁为热证
　　小黒豆【二合】　　紫苏【一茎】　　　姜【七片】
　　右细剉煎汤食后服
　　洗方
　　白芷煎汤泡荆芥
　　右候温软帛蘸洗拭干好膏药贴脓汁恶肉出尽更用
　　半夏【生】　　　南星【各二钱】　　血竭【一钱】
</div>
    <div class="pagination">
<a href="仁斋直指_page80.html">上一页</a><span>...</span><a href="仁斋直指_page76.html">76</a><a href="仁斋直指_page77.html">77</a><a href="仁斋直指_page78.html">78</a><a href="仁斋直指_page79.html">79</a><a href="仁斋直指_page80.html">80</a><span class="current-page">81</span><a href="仁斋直指_page82.html">82</a><a href="仁斋直指_page83.html">83</a><a href="仁斋直指_page84.html">84</a><a href="仁斋直指_page85.html">85</a><a href="仁斋直指_page86.html">86</a><span>...</span><a href="仁斋直指_page82.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
