<!DOCTYPE html>
<html>
<head>
    <meta charset="UTF-8">
    <title>伤寒论集注 - 第 13 页/共 37 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>伤寒论集注 - 第 13 页/共 37 页</h1>
    <div class="content">　　赤石脂一斤，一半全用，一半筛末。干姜一两 粳米一升 
　　上三味，以水七升，煮米令熟，去滓，内赤石脂末，方寸匕，温服七合，日三。若一服愈，余勿服。
　　合下三节言少阴水阴之气，不能上济其君火，热伤经脉下入募原，而为下利脓血之证也。桃花汤主之者，赤石脂气味甘温，主养心气，疗腹痛。治下利脓血。一半全用者，取其圆赤象心以养心气，心主血也；一半筛末者，取其散于经脉，而外达于孙络；配干姜、粳米以温养其中土。盖血脉本于中焦所化也。赤石脂色如桃花，故名桃花汤，或日赤石脂即桃花石也。
　　少阴病，二三日至四五日，腹痛，小便不利，下利不止，便脓血者，桃花汤主之。
　　少阴病得之二三日，不从徽汗而解，则内伤经脉；至四五日入于太阴之脾络，故腹痛；脾不转输，故小便不利；经脉伤而下入募原，故下利不止便脓血，桃花汤主之。
　　少阴病，下利便脓血者，可刺。
　　此承上文两节，言病在经脉而为下利，便脓血者可刺，以明便脓血之在经脉也。
　　少阴病，吐利，手足逆冷，烦躁欲死者，吴茱萸汤主
　　吴茱萸汤方
　　吴茱萸一升洗 人参三两 生姜六两 大枣十二枚
　　上四味，以水七升，煮取二升，去滓，温服七合，日三。
　　此下五节论少阴神机逆于经脉而为病，首节言不能会合于中土，二节言不能通贯于三焦，三节言不能自内而外，四节言不能自下而上，五节言或从经脉而出，或从中土而出，所以总结上文之意也。少阴病吐利者，神机不能交会于中土，故上吐而下利；土气内虚不能充达于四肢，故手足逆冷；烦躁欲死者，少阴神机挟寒邪而逆于经脉，。心脉不能下交于肾则烦，肾脉不能上通于心则躁，上下经脉之气不交故烦躁欲死。吴茱萸汤主之，吴茱萸具木火之性能温中土而使神机内转，姜、枣、参秉辛甘之味，能补精汁而使经脉流通，神机转而吐利除，经脉通而烦躁宁矣。
　　少阴病，下利，咽痛，胸满心烦者，猪肤汤主之。
　　
　　
　　猪肤汤方
　　   猪肤一斤
　　上一味，以水一斗，煮取五升，去滓，加白蜜一升，白粉五合，熬香，和令相得，温分六服。
　　夫少阴神机内合三焦，少阴病下利，则下焦生气不升；咽痛，则上焦火气不降；胸满，则中焦枢转不利；心烦者，神机内逆于经脉也；神机内逆，不能合三焦而游行旋转，故以猪肤汤主之。猪乃水畜，能助水精而上滋其火热；肤遍周身，能从皮肤而通于腆理；蜂采四时之花，以酿蜜；粉为中土之谷而四散；熬香者，稼穑作甘，其臭香，温分六服者，温暖经脉而分布上下四旁。土气充盛则三焦之气外行肌膝，而内通经脉矣。
　　少阴病，二三日，咽痛者，可与甘草汤；不差，与桔梗汤。
　　
　　
　　甘草汤方
　　甘草二两生用
　　上一味，以水三升，煮取升半，去滓，分温再服。
　　
　　
　　     桔梗汤方
　　即前方加枯梗一两煎法同前
　　此言少阴神机不能从内而达外也。夫少阴之气外合太阳，三日在外，三日在内。今少阴得病二三日而咽痛者，少阴神机逆于经脉循经挟咽，故痛也，此二三日有经脉之里证，故可与甘草汤，甘草生用主调经脉而清火热。不差者，言甘草但主和中不能达外，故与桔梗汤方中更加桔梗开达肺气，使少阴之气外出皮毛，则神机外转而咽痛可愈，以明少阴之气当随经脉而外出也。愚按：本论汤方甘草俱炙，炙则助脾土而守中，惟此生用，生则和经脉而流通，学者不可以其近而忽之也。
　　少阴病，咽中伤生疮，不能语言，声不出者，苦酒汤主之。
　　
　　
　　苦酒汤方
　　半夏十四枚。七乃水之生成致。十四乃偶七而成俩中之奇升也。鸡子一枚去黄
　　上二味，内半夏，着苦酒中，以鸡子壳置刀环中，安火上，令三沸，去滓，少少含咽之。不差，更作三剂。
　　此言少阴神机不能自下而达上也。少阴病，咽中伤，则甚于咽中痛矣，痛极咽伤，火热久炎；故生疮不能语言者，少阴之生阳不升；声不出者，肺管之会厌不发，故以苦酒汤主之。苦酒，碗也。具春生之木味，主达生阳之气以上升；半百生当丰半，能启一阴之气；鸡必中酉金，卵白象夭，主助肺天之气；刀乃金类，环者，还也，取金声之还转也；火上三沸者，金遇火而三伏，则金气盛矣。苦酒汤方主引水气上升而上清其火热，水气上济于肺则能言而声出，上交于心则咽清而火降以明少阴之气，当从下而达上也。
　　少阴病，咽中痛，半夏散及汤主之。
　　
　　      半夏散及汤方
　　半夏洗 桂枝 甘草
　　上三味，等分，各别筛已，合治之，白饮和，服方寸匕，日三服。不能散服者，以水一升煎七沸，内散两方寸匕，更煎三沸，下火，令小冷少少篇之。
　　此节总结上文言少阴神机循行于中土三焦，出入于外内上下，尤贵经脉之流通也。少阴病咽中痛者，统承上文而言也。半夏散用半夏，启一阴之气，桂枝助心主之神，炙甘草补中。用散者，取其从经脉而四散于皮肤。不能散服者，寓言也。意谓用散不能从经脉而散其病，则以火煎汤。取其从中土而外达于肌表。盖神机出入，环转无方，或从经脉，或从中土，而不可执一者如此。愚按：以上五节，皆论少阴之神机出入，与“辨脉篇”论寸口跌阳四节同义。其言少阴脉如经，又言浮则伤胃，数则动脾。夫脾胃者，中土也。经云：根于中者，命曰神机，出入废则神机化灭。故留于中则为屎脓，逆于上则生恶疮，出游不归则无以返其真，不归于心则神不守舍，是皆少阴神机之为病也。孔子曰：出入无时，莫知其乡，惟心之谓舆。学者能从正气之出入以识邪，因邪气之为病以悟正。则取之左右逢其原，而过人远矣。
　　少阴病，下利脉微者，与白通汤；利不止，厥逆无脉，干呕烦者，白通加猪胆汁汤。服汤，脉暴出者死，微续者生。
　　
　　白通加猪胆汁汤方
　　即白通汤加人尿五合 猪胆汁一合
　　上五味。以水三升，煮取一升，去滓，内胆汁。人尿和令相得，分温再服，无胆汁亦可。
　　上文言少阴下利与白通汤，此承上文而兼言脉微者，以脉始于肾，主于心，生于中土，以明上文下利乃肾精不升，心火不降，土气内虚之意。利不止，厥逆无脉者，言服汤不解，始焉下利；继则利不止，始焉脉微；继则厥逆无脉，更兼干呕心烦者，乃阴阳水火井竭，不相交济，故以白通加猪胆汁汤。夫猪乃水畜，胆具精汁，可以滋少阴而济其烦呕；人尿乃入胃之饮，水精四布，五经并行，可以资中土而和其厥逆，中土相济则烦呕自除，故曰无胆汁亦可。服汤脉暴出死，微续生者，以脉之生原，从下而上，由阴而阳暴出无根故主死；微续有本，故主生。
　　少阴病，二三日不已，至四五日，腹痛，小便不利，四肢沉重疼痛，自下利者，此为有水气。其人或咳，或小便利，或下利，或呕者，真武汤主之。
　　
　　
　　真武汤方
　　茯苓 芍药 生姜各三两 白术二两 附子一枚炮
　　上五味，以水八升，煮取三升，去滓，温服七合，日三服。若咳者，加五味子半斤，细辛一两，干姜一两。若小便利者，去茯苓。若下利者，去芍药，加干姜二两。若呕者，去附子，加生姜足前成半斤。
　　此言真武汤治少阴水气下利也。夫少阴神机外合太阳，三日在外，三日在内，在外者神气乃浮而外合于太阳，在内者天气下降而内归于太阴。少阴病二三日，在外不已，至四五日则内归于阴，太阴主腹，故腹痛；脾不转输，故小便不利；土属四旁而外邪未解，故四肢沉重疼痛；土气虚微，故自下利；此为有水气者，肾为水脏，籍土气之输布。令神机内陷，土气不升，故以真武汤主之。白术、茯苓运脾土而制伏其水气，芍药资养心气，生姜宣通胃气，附子壮大火土，以温寒水，以助神机。其人或咳者，肺气虚于上也，加五味子、细辛助少阴初阳之气，以上升，干姜温太阴脾土之气以上达，少阴气升则水天一气，太阴气达则地天交泰矣。或小便利者，水道泄于下也，故去渗泄之茯苓。或下利者，中土虚于内也，故去芍药之苦泄，加干姜以温暄。呕者，气逆而津竭也，故去附子之火热，加生姜以宣通。名曰真武汤者，以真武乃北方元武七宿，而为镇水之神也。
　　少阴病下利清谷，里寒外热，手足厥逆，脉微欲绝，身反不恶寒，其人面色赤，或腹痛，或干呕，或咽痛，或利止，脉不出者，通脉四逆汤主之。
　　
　　     通脉四逆汤方
　　甘草三两 干姜三两强人四两 附子一枚生
　　上三味，以水三升，煮取一升二合，去滓，分温再服，其脉即出者愈。面色赤者，加葱九茎。腹中痛者，去葱加芍药二两。呕者，加生姜二两。咽痛者，去芍药加桔梗一两。利止，脉不出者，去桔梗加人参二两。
　　此言通脉四逆汤治下利清谷，脉微欲绝也。下利清谷，少阴阴寒之证也；里寒外热，内真寒而外假热也；手足厥冷，则阳气外虚；脉微欲绝，则生气内竭；夫内外俱虚，身当恶寒，今反不恶寒，乃真阴内脱，虚阳外浮，故以通脉四逆汤主之。夫四逆汤而曰通脉者，以倍加干姜，土气温和，又主通脉也，故曰其脉即出者愈，用生附启下焦之生阳，千姜、甘草温中焦之土气，中土温而阳气生，其脉即出矣。若其人面色赤，乃虚阳上浮，加葱九茎以通阳气之下交；或腹痛者，乃脾络不通，非阳气上浮，故去葱，芍药主通经脉，故加芍药；或干呕者，乃胃气内逆，故加宣达之生姜；或咽痛者，火气上承，故去经脉之芍药，加利肺之桔梗；或利止脉不出者，下焦阳气将复，中焦精血内虚，故去开通之桔梗，加补益之人参。夫桔梗乃神农下品之药，色白味辛，主治胸胁痛如刀刺，盖能开胸胁之痹闭，而宣通宗气、肺气者也，故凡有余气闭而脚痛、咽痛、惊悸、鼻塞者宜之，如三焦元气虚者，大忌。后人谓桔梗乃舟揖之药，载诸药而不沉，杜撰已甚，今人安苟简而袭臆说者，不特一桔梗为然也。
　　少阴病，四逆，其人或咳，或悸或小便不利，或腹中痛，或泄利下重者，四逆散主之。
　　
　　四逆散方
　　甘草 枳实 柴胡 芍药
　　上四味。各十分。捣筛，白饮和服方寸匕，日三服。咳者，加五味子、干姜各五分，并主下利。悸者，加桂枝五分。小便不利者，加茯苓五分。分俱去声腹中痛者。加附子一枚。炮令拆。泄利下重者，先以水五升，煮羞白三升，煮取三升，去滓，以散方寸匕，内汤中，煮取一升半，分温再服。
　　本篇凡论四逆皆主生阳不升，谷神内脱，此言少阴四逆不必尽属阳虚，亦有土气郁结胃气不舒而为四逆之证，所以结四逆之义也。故方中用柴胡、炙草和中而达外，枳实宣达胃土，芍药疏通经脉。用散者，取其四散于外内之意；咳者。加味子干姜温敛肺气；并主下利者，干姜能温而味子能敛也；悸者，加桂枝以保心气；小便不利者，加茯苓以疏通；腹中痛者，加附子以温阴湿之土；泄利下重者，加鑫白以启陷下之阳。
　　少阴病。下利六七日，咳而呕渴，心烦，不得眠者，猪苓汤主之。汤方并解义俱见“阳明篇”下，大承气汤亦然。
　　本篇论少阴下利，皆主土寒水泄，阳气虚微。此言少阴下利，至六七日则阴尽而阳复；咳者，肺主皮毛而里邪外出也；呕渴心烦者，少阴合心主之神而来复于阳也；不得眠者，因于烦也。凡此皆为阳热下利，故以猪苓汤主之。所以结下利之义也。合上两节乃造论之章法，学者不知其原，漫言四逆散治少阴四逆，猪苓汤治少阴下利，举一废百，不亦诬乎!
　　少阴病，得之二三日，口燥咽干者，急下之，宜大承气汤。
　　此下三节皆言急下，首节言君火上炎，次节言君相两火煽焰，末节言火入地中，明而见伤，皆当急下之意。少阴病得之二三日，此少阴自得之邪，将去外而入内；口燥者，心窍开于舌，君火盛而口燥也；咽干者，心脉上挟咽，心血枯而咽干也。若不急下，将自焚矣，宜大承气汤上承君火之热而下泄以养阴，所谓急者。如人堕于水火之中，不容须臾缓也。
　　少阴病，自利清水，色纯青，心下必痛，口千燥者，急下之，宜大承气汤。
　　上文言君火在上，不得阴血以相滋；此言君相二火相煽，不得阴液以相济也。少阴病自利清水者，君火在上而水津下泄也；色纯青者，君相二火相合于上而少阳木色下现也；阴液不上两火如焚，则血液并竭，故心下必痛而口干燥；若不急下，火烈伤人，宜大承气汤，急以水济火也。愚按：离卦九四，乃两离相继。故曰：突如其来，如有焚如、死如、弃如之象。此不得火之明而得火之烈者也，此之君相二火即两离相继也。
　　少阴病，六七日，腹胀不大便者，急下之，宜大承气汤。
　　此言火入地中。尤明夷自伤之义。夫少阴神机三日在外，三日在内，六七日气机又当来复于外，腹胀不大便乃日入地中，闭塞冒明，若不急下，则一息不运而神机化灭，故亦宜大承气汤急下也。愚按：明夷之上六曰，不明晦，初登于天，后入于地。以上首节乃初登于天也，次节两离相继，末节乃后入于地也。所谓始则处高位，以伤人之明，终必至于自伤而坠厥命，救人急难者，当急留意焉。
　　少阴病。脉沉者，急温之，宜四逆汤。
　　
　　
　　四逆汤方
　　甘草二两 干姜两半 附子一枚生
　　上三味，以水三升，煮取一升二合，去滓，分温再服。
　　此承上文急下而并及于急温，意谓少阴水火主气，病火热在上而无水，阴相济者宜急下；病阴寒在下而无阳热之化者，当急温，缓则如焚如溺矣。夫病有缓急，方有大小，若以平和汤治急证者，与庸医杀人同律。夫元气发原于下，从中上而达于四肢，脉沉乃生气不能从下而中，故用下焦之附子，配中焦之炙草干姜；若中焦为病而生原无恙者，止用理中圆而不必附子矣。后人有附子无干姜则不热，得甘草则性缓之说，此撰不经之语。而贻误后昆者也。如当急用附子，而先以桂试之者，亦误事非浅。
　　少阴病，饮食入口则吐，心中温温欲吐，复不能吐，始得之，手足寒，脉弦迟者，此胸中实，不可下也，当吐之。若膈上有寒饮。干呕者，不可吐也，当温之，宜四逆汤。
　　合下两节皆论少阴神机内外环转，上下无方，以终少阴标本、寒热、阴阳、水火之义。饮食入口则吐者，少阴神机内逆而水火不交也；心中温温欲吐，复不能吐者，病标阴寒水之气则欲吐，得上承火热之气则不吐，始得之者，原其始得病之时；手足寒，则少阴真阳之气不能从内而外；脉弦迟，则少阴真阴之气不能自下而上；此胸中实者，言真阳真阴之气不能外行上达，则邪实胸中，是虽邪实而少阴神机当自下而上，故不可下也，当吐之而神机上达矣。若膈上有寒饮干呕者，亦少阴真阳真阴之气不能外行上达，故膈寒而呕。是虽寒呕而少阴神机当从内而外，故不可吐也，当以四逆汤温之而神机外出矣。夫神机出入，环转无方，则少阴标本寒热，阴阳水火变幻之微，可从此而会悟矣。
　　少阴病，下利，脉微涩。呕而汗出，必数更衣；反少者，当温其上灸之。
　　此亦上文之意，言少阴神机彻上彻下，或内或外，不可略有阻滞也。少阴病下利，下焦之气虚寒也；脉微涩，中焦之精血内虚也，呕而汗出，上焦虚而水津外泄也；夫既下利，必数更衣；反少者，言利减而更衣反少也；夫下利少则其病在上，故当温其上以助上焦之气，然少阴神机从下而上，故更当灸之，以启下焦之气，由是而知少阴之气，上下内外不可略有阻滞也。附余赵进叔曰：伤寒一书乃论证立方，以补轩歧未尽之理，实继轩歧而阐明五运六气、阴阳升降、血气出入之徽，故必从正以识病，因病而知正，其本意在语言文字之中，复在语言文字之外。隐师本灵素之理，注明本论，贯通会悟，脉络分明，与本论并传不朽，虽高明不能赞一辞，非至真者而如是乎！夫太阳出而娇火当熄，发明本论，不得旨归者，盒亚研求集注，开示后学。若膈膜臆说，剿袭不经只自睛尔，何堪喷人？差！差！人苟未免有知，亦复谁能弃此？
　　少阴篇终。
　　 
　　辨厥阴病脉证篇
　　厥阴之为病，消渴，气上撞心，心中疼热，饥而不欲食。食则吐蛔下之利不止。
　　厥阴者，阴之极也。夫两阴交尽，是为厥阴，阴极而阳生，故厥阴不从标本，从中见少阳之气化也。厥阴之为病，消渴者，经云：厥阴之上，风气主之。所谓本也，病干本气，故风消而渴也。气上撞心，下焦之气不和也；心中疼热，中焦之气不和也；饥而不欲食，上焦之气不和也。夫三焦者，少阳也。经云：本之下，中之见也。厥阴中见少阳，故三焦之病也。食则吐蛔，下之利不止者，乃厥阴标阴为病。经云：见之下，气之标也。厥阴以阴寒为标。蛔乃阴类，不得阳热之化则顿生而吐，下之则阴极而阳不生，故利不止。愚按：此节乃厥阴为病之总纲。莫氏曰：厥阴之为病，消渴，厥阴之主气也；气上撞心，疼热而不欲食，厥阴心包之主血也；消渴而利不止，厥阴有寒热之气化也。气血寒热四者乃厥阴之大纲也。
　　厥阴中风，脉微浮，为欲愈；不浮，为未愈。
　　此下凡四节，乃复申明首节之义，此节申明厥阴之上，风气主之也。厥阴中风者，风伤厥阴之气也；脉微浮为欲愈者，风为阳邪，脉主阴血，得阴血之微浮而热病当愈；不得阴血之微浮而未愈也。
　　厥阴病，欲解时，从丑至卯上。
　　合下两节申明厥阴藉中见少阳木火之气化也。从丑至卯上，乃少阳木气生旺之时，厥阴而得木气之阳春，故欲解也。
　　厥阴病，渴欲饮水者。少少与之，愈。
　　渴欲饮水乃少阳火热之气盛，厥阴得火热之气，故少少与之而能愈也。
　　诸四逆厥者，不可下之，虚家亦然。
　　此节申明厥阴不可下也。夫四逆者，冷至肘膝；厥者，冷至腕踱；少阴病四逆而厥，厥阴病亦四逆而厥，故曰诸四逆厥。夫四逆厥者，咸藉生阳之来复，故不可下之；虚家亦然者，谓气血两虚之家，亦不可下，又不独厥阴为然也。愚按：四逆而厥，急温犹难，岂有下之之理，今日不可下者，所以申明上文下之利不止之意，谓厥阴标阴在下也。或问：此节既申明厥阴标阴在下，何以言诸四逆厥，复言虚家？曰：仲祖之书，脉络如灰线，语意如盘珠，触类旁通，因此悟彼，处处皆然，不独此也。
</div>
    <div class="pagination">
<a href="伤寒论集注_page12.html">上一页</a><span>...</span><a href="伤寒论集注_page8.html">8</a><a href="伤寒论集注_page9.html">9</a><a href="伤寒论集注_page10.html">10</a><a href="伤寒论集注_page11.html">11</a><a href="伤寒论集注_page12.html">12</a><span class="current-page">13</span><a href="伤寒论集注_page14.html">14</a><a href="伤寒论集注_page15.html">15</a><a href="伤寒论集注_page16.html">16</a><a href="伤寒论集注_page17.html">17</a><a href="伤寒论集注_page18.html">18</a><span>...</span><a href="伤寒论集注_page14.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
