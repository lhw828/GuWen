<!DOCTYPE html>
<html>
 <head>
  <meta charset="utf-8"/>
  <title>
   伤寒论集注 - 第 21 页/共 37 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   伤寒论集注 - 第 21 页/共 37 页
  </h1>
  <div class="content">
   此论阴阳相得而愈也。日中阳也，离也，阳极而一阴始生，病发于阳盛之时，得一阴之生气，至阴盛而解矣。夜半阴也，坎也，阴极而一阳始生，病发于阴盛之时，得一阳之生气，至阳盛而解矣。以上七章，论病之能自愈，而各有其因焉“平脉篇”日：病人若发热，身体疼，脉沉而迟者，知其差也。病人腹内卒病，脉浮而大者，知其差也。此亦阳病得阴，阴病得阳之义。
　　寸口脉浮为在表，沉为在里，数为在腑，迟为在脏。假令脉迟，此为在脏也。
　　寸口者，一名气口，手太阴之两脉口，概寸关尺而言也。首以寸口之浮沉迟数，而别表里脏腑者，脉之大会也。夫五味入口，藏于胃，以养五脏气。气口亦太阴也，是以五脏六腑之气，皆出于胃，变见于气口，故脏腑阴阳之气，皆大会于寸口也。浮沉迟数，表里脏腑，阴阳之纲领也。此首论脏腑阴阳之大概。盖以数脉属阳，故为在腑，迟脉属阴，故为在脏，然迟脉多属虚寒，非迟则为在脏，故复日：假令脉迟，此为在脏，诚恐后学之胶柱也。(眉批：脉者，水谷之变见。经云：食气入胃，浊气归心，淫精于脉，脉气流经，经气归于肺，肺朝百脉。盖诸脉之气朝于肺，而变见于寸口，故以寸口候五脏之气。)
　　趺阳脉浮而涩，少阴脉如经者，其病在脾，法当下利。何以知之？若脉浮大者，气实血虚也。今趺阳脉浮而涩，故知脾气不足，胃气虚也。以少阴脉弦而浮，才见此为调脉，故称如经也。若反滑而数者，故知当屎脓也。
　　次论趺阳少阴者，脉之资生而资始也。脾者，为胃气之转物也。趺阳者，足阳明冲阳之动脉。少阴者，足少阴太溪之动脉也。夫少阴先天之气，上与阳明相合，始能化其精微，游溢精气，而脾为之转输。如少阴脉弦而浮，此阴中之气，才见其初升而浮，乃少阴如经之调脉也。如趺阳脉浮而涩，此非少阴不升，乃脾气不运，故其病在脾，法当下利。何以知之？假令脉浮大者，大则为阳，气盛而血虚也。今脉而涩，涩则为阴，主多血少气，故知脾气不足，胃气虚也。夫少阴脉弦而浮，才见此初生之气。故为如经之调脉。若反滑而数，此少阴之气，与趺阳相搏，阳热反盛。故滑而数也。热盛于经。则所生受病，故知当屎脓也。此论经脉之气，由阴而生，从下而中，由中而外，阴阳和平，始能荣养血脉，充身泽毛。如不升，其因在下，如不转，其因在中，此经气之不及也。如反滑而数，乃热盛于经，当屎脓血，此经气之太过也。(眉批：脾胃之气相为表里，故候趺阳则知脾气)
　　寸口脉浮而紧，浮则为风，紧则为寒，风则伤卫，寒则伤荣。荣卫俱病，骨节烦疼，当发其汗也。
　　此论外因之邪，而变见于寸口也，寸口以候阴阳之气者也。风邪浮越，故浮则为风。寒气凝泣，故紧则为寒。风为阳邪，故风则伤卫。寒为阴邪，故寒则伤荣。夫荣行脉中，卫行脉外，所以荣经脉，舒筋骨，利关节者也。荣卫俱病，经气皆伤，是以骨节烦疼而当发其汗也。前章寸口论内因，故后节论趺阳少阴，从内而外。此章寸口别外因，故后接趺阳少阴，从外而内。
　　趺阳脉迟而缓，胃气如经也。趺阳脉浮而数，浮则伤胃，数则动脾，此非本病，医特下之所为也。荣卫内陷，其数先微，脉反但浮，其人必大便鞭。气噫而除。何以言之？本以数脉动脾，其数先微，故知脾气不治，大便鞭，气噫而除。今脉反浮，其数改微。邪气独留，心中则饥。邪热不杀谷，潮热发渴，数脉当迟缓，脉因前后度数如法，病者则饥。数脉不时，则生恶疮也。此章作三段看，中段乃复释上段之义，后段复言脾热之留于趺阳，复欲从上而出，以致生恶疮也。
　　此复论经脉荣卫之气，生于趺阳胃腑，然由脾气之禀输，故曰四肢皆集气于胃，而不能至经，必因于脾而得禀。盖脾主为胃行其津液者也。是脉之始于足少阴肾，生于足阳明胃，输于足太阴脾，主于手少阴心。是以前章论少阴之气，上升于胃，胃气转输于脾。此复论经脉荣卫之气，从外而陷于内，由脾而下入于趺阳。此脉之因，脉之前后度数之出入也。卫气和，名日缓。荣气和，名曰迟。趺阳脉迟而缓，此胃气如经之调脉也。如趺阳脉浮而数，浮则胃气虚，此因下而伤胃。数则脾气热，乃邪热之动脾，此非本病，医特下之所为也。盖胃气上输于脾。脾气转输于经脉，由下而上，从内而外，此本气之自然。今复从外而内，由脾而入于趺阳，此非脾胃之本病，医特下之所为，以致荣卫内陷。其数先微，脉反但浮，其人必大便鞭,气噫而除。何以言之？盖本以客热动脾，其数先微，乃知脾气不能主治，致动脾之热，下入于趺阳，而脉反但浮也。热入于澡热之经，故其人大便必鞭，气噫而除。经云：邪气客于胃，厥逆从土下散，复出于胃，故为味，此邪从上出而除去也。若脉反浮，其数改微，此动脾之热，独留于趺阳。阳明之络，上通于心，热郁于中，故心中则饥，邪热不能化水谷之精，致经气燥热而潮热发渴也。数脉当迟缓，乃在经荣卫之气内陷于脾，复归于趺阳，此脉因前后出入之度数如法。若病者则饥。数脉不时而见，此邪留于趺阳，不得噫气而除，复欲从上而出，故知生恶疮也。前章趺阳之热，下入于少阴，故当屎脓，此趺阳之热，上出于心，故当生恶疮。诸痛恶疮，皆属于心火也。(眉批：借医之下，以辨脉因。回转之度数。治叶持。数者。荣卫之气盛于外也。复归于脾则脉缓，归于胃则脉迟。)心主噫，气意而除者。从心气而出。盖阳明之脉，上通于心，而心主脉，此亦脉四之度数。故数脉不时而见，乃阳明之热，欲从上出而动君火，故生恶疮也。
　　师曰：病人脉微而涩者，此为医所病也。大发其汗，又数大下之，其人亡血，病当恶寒。后乃发热，无休止时。夏月盛热，欲着复衣，冬月盛寒，欲裸其身。所以然者，阳微则恶寒，阴弱则发热。此医发其汗，使阳气微，又大下之，令阴气弱。五月之时，阳气在表，胃中虚冷，以阳气内微，不能胜冷，故欲着复衣。十一月之时，阳气在里，胃中烦热，以阴气内弱，不能胜热，故欲裸其身。又阴脉迟涩，故知亡血也。
　　此论气血之阴阳，寒热之外内也。微为气虚，涩为亡血。血气两虚者，此为医所病也。夫阳微则恶寒，阴弱则发热者，论阴阳之气耳。然涩脉亡血。亦令恶寒而发热，是以先论其亡血焉。盖血者，神气也与荣卫行阳而行阴。血虚不能荣行于阳则恶寒，不能荣行于阴则发热。故经云：无血则厥寒，血虚则发热，是以寒热之无休止时也。无休止时者，以时日而言也阴阳之气虚。随寒暑之外内者，以终岁而言也。盖一岁之中有冬夏，而一日之中，亦有冬夏也。夫气为阳，血为阴。当知气有阴阳，而血亦有阴阳也。大发汗而大下之，其人亡血者，盖汗下皆所以亡血也。复日：汗亡阳而下亡阴者，亡阴阳之气也。五月十一月，冬夏之至，阴阳之外内也。胃中虚冷。胃中烦热者，以胃为阴阳气血之生原，四时以胃气为本也。(眉批：阳微恶寒，阴弱发热，气之阴阳也。其人亡血，病当恶寒，后乃发热，血之阴阳也。)
　　脉浮而大，心下反鞭，有热属脏者，攻之，不令发汗。属腑者，不令溲数。溲数则大便鞭，汗多则热愈，汗少则便难。脉迟，尚未可攻。
　　此论表里阴阳之气，互相交感者也。脉浮而大，发于表也，心下反鞭，邪在里也。盖脏腑阴阳之气，相为贯通，表可入里，阳可在阴，非两感也。属脏者，少阴主里也。有表阳之热而在里者。宜攻下之，不令发汗，在里者不可汗也。属腑者，大阳主表也，有邪热之在表者，不令溲数。盖膀胱乃津液之府，津液竭则大便难。在表者宜汗，汗出多则邪退而热愈，汗少则气不化而便难。脉迟者，尚未可攻，谓邪热虽入于里，正气尚属虚寒。尚未可攻，缓之之辞也。
　　脉浮而洪，身汗如油，喘而不休，水浆不下，形体不仁，乍静乍乱，此为命绝也。又未知何脏先受其灾，若汗出发润，喘而不休者，此为肺先绝也。阳反独留，形体如烟熏，直视摇头者，此为心绝也。唇口反青，四肢染习者，此为肝绝也。环口黧黑，柔汗发黄者，此为脾绝也。溲便遗矢，狂言目反，直视者，此为肾绝也。又未知何脏阴阳先绝，若阳气前绝，阴气后竭者，其人死，身色必育。阴气前绝，阳气后竭者，其人死，身色必赤，腋下温，心下热也。
　　此论死绝之脉证。脉浮而洪，阳气脱也。身汗如油，阴液亡也。肺主天，喘而不休，天气终也。胃主地，水浆不下，地气绝也。形体不仁，荣卫不行也。乍静乍乱，阴阳离决也。此为命绝也。命者，天地所生之命，脏腑阴阳之神也。又未知何脏先受其灾，夫肺主皮毛而主气，汗出发润，气脱而不为阴液之固矣。喘而不休，生气绝于下，而将脱于上矣。此为肺先绝也。夫心者，神之主也，脏真已绝，阳火独留，炎炎发焰，而形体有若烟熏，心脉上系于目，目系绝，故直视。火性炎动，故头摇。此为心绝也。夫肝主色，肝藏血，唇口反青，肝之神色，反之脾矣。汗为血液，四胶浆习，肝之精液，亦反之脾矣。肝之脾，谓之死阴，此为肝绝也。脾色华于四白，环口黧黑，土败而水乘也。肾之脾，谓之辟阴。死不治。柔汗，阴汗也。脾主至阴，柔汗出，真液外泄矣。发黄，真色外见矣。此为脾绝也。肾主二阴，溲便遗矢，脏色不守也。肾藏志，狂言者，志先绝也。反目者，腑气脱也。直视者，目系断也。此为肾绝也。五脏者，所以藏精神血气魂魄者也。五脏各有阴有阳，欲知何脏阴阳先绝，当再征其死后之色焉。(眉批：膀胱者，肾之府。太阳气终则戴眼反视，盖太阳之本即太阴之水也。)
　　寸口脉浮大，而医反下之，此为大逆。浮则无血，大则为寒，寒气相搏，则为肠鸣，医乃不知，而反饮冷水，令汗大出，水得寒气，冷必相搏，其人即(言訇) 《甲乙经》(言訇)作噎。
　　寸口脉浮大，乃为表为阳。医反下之，此为大逆也。下则亡血而虚浮，大则因虚而病进。寒与气相搏，则为肠鸣。医以脉仍浮大，谓阳热不解，反饮冷水，令汗大出，里气虚寒，又得冷水，水寒相搏，其人即(言訇)。
　　趺阳脉浮，浮则为虚，虚浮相搏，故令气(言訇)，言胃气虚竭也。脉滑则为哕，此为医咎。责虚取实，守空迫血，脉浮，鼻中燥者，必衄也。
　　趺阳者，经气也。浮则为虚，经气虚，则胃之本气亦虚突。虚浮相搏，故令气(言訇)，言胃气虚竭故也。夫人之所受气者，谷也。谷之所注者，胃也。胃者，水谷之海也。海之所行云气者，天下也。胃之所出气血者，经隧也。经隧者，五脏六腑之大络也。盖胃气虚竭，不能行于经隧，故令言訇也。如脉滑，则为哕，此又为医咎。经气热则脉滑，胃气逆则为哕，盖此证当责其气虚，而医反取之血实。夫阴在内，阳之守也。气虚而血不能与气偕行，空守于内，医反迫其妄行，以致脉滑而哕也。若脉浮，鼻中燥者。乃迫其上行而必致衄。以上二章，论噎之因。上章因胃气寒而(言訇)，此章因胃气虚而(言訇)。胃寒而反饮以冷水，胃虚而反贵其血实，皆医之咎也。(眉批：大为寒邪内入。此段经语可谓噎证之因，是必妄用火攻而迫血也。上章论亡血，此章论气虚，后段借言医咎者分别气血耳。盖血随气行，气虚者不当追取其血。)
　　诸脉浮数，当发热而洒淅恶寒。若有痛处，饮食如常者，畜积有脓也。
　　此论痈脓之脉证。凡脉浮数。则为阳热，热极生寒，故当发热而洒淅恶寒。若痛有处止，则非一身尽痛矣。饮食如常，则邪不在里矣，乃阳热之邪逆于肉理。经云：阳气有余，荣气不行，乃发为痈；阴阳不通，两热相搏，乃化为脓。
　　脉浮而迟，面热赤而战惕者，六七日当汗出而解。反发热者差迟，迟为无阳，不能作汗，其身必痒也。
　　此论阳虚而不得汗解也。浮为在外，迟为气虚也。脉浮而面热赤，乃阳邪怫郁在表，其人本虚，故战惕也。六七日经尽阳复之期，热越在表，当汗出而解。反发热者，虚热也。夫期以汗出而反发热无汗者，所差在脉迟，迟为无阳，不能作汗邪在皮胱，其必必痒也。
　　寸口脉阴阳俱紧者，法当清邪中于上焦，浊邪中于下焦。清邪中上，名曰洁也。浊邢中下，名曰浑也。阴中于邪，必内粟也。表气微虚，痛胫酸，所谓阳中雾露之气。故曰清邪中上，浊邪中下，阴气为栗，足膝逆冷，便溺妄出，表气微虚，里气微急，三焦相溷。内外不通，上焦怫郁，脏气相熏，口烂食断也。中焦不治，胃气上冲，脾气不转，胃中为浊，荣卫不通。血受不流。若卫气前通者，小便赤黄，与热相搏，因热作使，游于经络，出入脏腑，热气所过，则为痈脓。若阴气前通者，阳气厥微，阴无所使，客气内入，嚏而出之，声嗢咽塞，寒厥相逐，为热所童，血凝自下。状如豚肝，阴阳俱厥，脾气孤弱，五液注下，下焦不阖，清便下重，令便数难，脐筑湫痛，命将难全。(眉批：表气微虚，里气不守，故使邪中于阴，可为阴证伤寒之要论。盖阳虚而后邪入于阴。阴气盛者，阴中有阳，犹可从阴以回阳。阴气虚则不能回阳，而阴受之炎。)
　　寸口脉阴阳俱紧者，概浮沉寸尺而言也。脉阴阳俱紧，法当上下二焦并受阴寒之邪矣。夫邪气之中人也高，故清邪中上，名曰洁也。湿浊之气中于下，故浊邪中下，名日浑也。阴中于邪，必内寒栗也。盖缘表气因邪而微虚，以致邪气内入，而里气又不能固守，故使邢中于阴也。夫阳中于邪，则为发热头痛，项强颈挛，腰痛胫酸，此雾露之邪中于表阳之上，得标阳而化热也。如浊邪中下，则阴气为栗。足膝逆冷，便溺妄出，此邪入于里阴之下也。阳中于邪，则表气伤而虚微，阴中于邪，则里气伤而微急。夫上下二焦受邪，必干涉于中焦，是以三焦相溷伤。三焦溷伤，不能通会元真于肌腠，而外内不通矣。上焦之气，怫郁于上，合君相二火之脏气相熏，致口烂贪断也。中焦不治，则胃气上冲，脾气不能转物，则胃气浊留矣。盖水谷之精气，清者为荣，浊者为卫，脾气不转，则胃中清浊不分，胃中浊留，则荣卫不行，荣卫不通，则血凝不流矣。若卫气前通者，则小便赤黄，阳气与邪热相为搏聚，因热邪而作佐使，游行于经络，出入脏腑。经云：五脏不和则七窍不通，六腑不和，则留为痈脓。盖热气所过于脏腑经络之间，脏腑不和，荣卫不从，则为痈脓炎。若阴气前通者，则阳气尚为邪病而未通，故厥逆而微，不得与阴气相合，阳在外，为阴之使，阳气厥微，而阴无所使矣。阳热在外，阴寒在内，客热之气内入，即嚏而出之，盖阴阳之气相格也。声出于喉，喉主天气，咽主地气，声嗢咽塞，阴阳之气不通也。寒气厥逆，而欲相驰逐于外，又为外之热气所塞格而不通，寒热两相厥逆，则血凝而不得流于经络，乃自下注类。状如脉肝，凝败之色象也。夫水谷入口，其味有五。津液各走其道。今阴阳之气俱逆，脾气孤弱而不能转输，五液皆下注矣。下焦已伤，不司开阖，是以清便下重。及至令便，而又数难，皆阴阳之气逆故耳。脐者，腹气之街也。脐筑筑然动而湫痛，此阴气不能与卫气相通，行于经络，反别走于腹街，经气不通，阴阳垂隔，命将难全矣。按此章阴阳并受其邪，阳受之，则化而为热，如卫气前通，而阴气尚为邪病，不得阴气以和之，是以阳气与邪热相搏，而后为痈脓矣。如阴气前通，而阳气尚为邪困。不得阳气以和之，反为阳热所壅，阴气虽通，而不得阳气以和化。是以命将难全。盖阴寒之重阳气也。(眉批：断，断跟也。食者，如日月之食，缺伤也。经云：足太阴独受其浊，盖脾为胃行其浊者也。阴格于内，阳格于外，此下痢之一因证也。雾露之气在天为阳，雾露之湿在地为阴。)此章乃上下并受雾落之湿邪。盖雾露之气，在上则洁；雾露之湿，在下则浑。在上者，阳受之；在下者，阴受之。非阴阳之各受一邪也。此因审别上下阴阳之脉证。故编于“辨脉篇”中，而不列于湿证。
　　脉阴阳俱紧者，口中气出，唇口干燥，蜷卧足冷，鼻中涕出，舌上胎滑，勿妄治也。到七日以来，其人微发热，手足温者，此为欲解。或到八日以上，反大发热者，此为难治。设使恶寒者，必欲呕也。腹内痛者，必欲利也。
　　脉阴阳俱紧者，寒伤少阴也。口中气出者，邪直入于内也。唇口干燥者，上焦君火之气也。蜷卧足冷者，下焦寒水之化也。肺者，心之盖。而肾气上入于肺中。舌者，心之苗。而肾脉之别以络心，此寒水之阴邪射肺，故鼻中涕出，遏其君火上出，故唇口干燥而舌上苔清也。此阴寒盛而水火离，危显之候，勿妄治也。到七日以来，一阳当复，其人微发热，手足温者，生阳渐回，里邪出表，故为欲解也。如到八日以上。反夫发热者，此生阳不渐复而反暴脱，故为难治。设使恶寒有腹痛者，此脏邪留腑而留经矣。邪留于腑，则发于外，故恶寒而欲呕。邪入于经，则留于下，故腹痛而下利矣。(眉批：此寒邪不涉经形直入于里，少阴主里也。凡蜷卧属少阴证，七日来复，八日再经。腑者大阳也。邪入脏入经则为易治炎。盖始中气而后入于经形。)
　　脉阴阳俱紧，至于吐利，其脉独不解。紧去入安，此为欲解。若脉迟，至六七日不欲食，此为晚发，水停故也，为未解。食自可者为欲解。病六七日，手足三部脉皆至，大烦而口嗓不能言，其人躁扰者，必欲解也。若脉和，其人大烦目重，睑内际黄者，此欲解也。
　　此论寒水之为病也。水寒之气入于经，故脉阴阳俱紧，经气上逆则吐，下行则利矣。寒气在经，故其脉独不解，如寒气退而紧脉去，吐利止而入安，此为欲解矣。若脉达，至六七日不欲食，此为晚发，谓寒水之气先发，而有形之水随后发也。无形之气入于经，有形之水停于外，紧去入安，则在经之气已解，水停于下，则有形之邪为未解矣。食自可者，得阳明燥土之气，能制胜其邪，为欲解也。手足三部脉皆至，大烦而口噤不能言，其人躁扰者，得君火之化，必欲解也。盖心主脉，水胜则脉迟，阳热复，则手足三部之脉皆至矣。火热复，故大烦。口者，声音之门扇也。在心主言，心气一时下交于阴，心脉虚，故不能言也。经云：手少阴之别，名曰通里，循经入于心中，系舌本，虚则不能言，阴得阳热，故躁扰，此为欲解也。若脉和，其人大烦，目重，睑内际黄者，此得脾土之输化，而欲解也。若脉和，水邪不入于经也，水气升散，心恶水邪，故其人大烦。土制水而胜湿，湿气散，故睑内际黄也。脾主肉轮，脾气制水，一时不能主于约束，故目重，此为欲解也。夫寒水之邪，必借火土以制胜，是以脾气、胃气、君火之气得一则解，不必悉具，故有三欲解也。(眉批：上章以外邪而伤寒水之气，此章以内因之寒水而伤经气之外内焉。古人大便必更衣登厕，故利止为人安。三部，大溪、趺阳、气口也。至者，为阳至则不迟矣。脉气输转多由于经，若脉和则水邪不入于经，待气化而散矣)前五句论无形之气入经，后节论有形之水停后，与“太阳结胸篇”之水邪相合。
　　脉浮而数，浮为风，数为虚，风为热，虚为寒，风虚相搏，则洒淅恶寒也。
　　浮为风热，数为气虚，风胜则热，气虚则寒，风虚相搏，则洒淅恶寒。此正怯于邪，热极而生寒也。
　　脉浮而滑。浮为阳，滑为实，阳实相搏，其脉数疾，卫气失度。浮滑之脉数疾，发热汗出者，此为不治。
　　此阳热实于经，而阴液消亡者也。浮为阳热在外，滑为热实于经，阴不胜其阳，则脉流薄疾也。卫虽行于脉外，然循经而转，经脉数疾，则卫气亦失其行阴行阳之常度矣。数疾发热而汗出者，此阳热实于经，而反迫其阴液外泄，故为不治。夫阴阳和则平，偏胜则病，惟阴亡阳者死，阳甚阴亡者亦死。
　　伤寒咳逆上气，其脉散者死，谓其形损故也。
　　夫形舍气，气归形，寒则伤形。形伤，则气不归于形，而反咳逆上脱矣。夫阴为阳之守，而阳为阴之固，脉外无卫，则阴气散矣，谓其形损故也夫气为阳，血为阴，胱腠为阳，经脉为阴。上章以经脉实，则卫气失度；此章以形气损，则阴脉做亡，阴阳相顾，不可离也。二章单论荣卫阴阳。此以寒伤形，故提伤寒二字。
　　
　　
　　
　　伤寒论宗印卷二
　　
　　南阳张仲景著 钱塘后裔志聪隐庵甫注
　　
　　平脉法第二 
　　凡二十一章
　　问曰：脉有三部，阴阳相乘，荣卫血气，在人体躬，呼吸出入，上下于中，因息游布，津液流通，随时动作，效象形容。春弦秋浮，冬沉夏洪，察色观脉，大小不同，一时之间，变无经常。尺寸参差，或短或长，上下乖错，或存或亡，病辄改易，进退低昂，心迷意惑，动失纪纲。愿为具陈，令得分明。师曰：子之所间，道之根源，脉有三部，尺寸及关，荣卫流行，不失衡铨。肾沉心洪，肺浮肝弦，此自经常，不失株分，出入升降，漏刻周全，水下百刻，一周循环，当复寸口，虚实见焉。变化相乘，阴阳相干，风则浮虚，寒则牢坚，沉潜水畜，支饮急弦，动则为痛，数则热烦，设有不应，知变所缘。三部不同，病各异端，太过可怪，不及亦然。邪不空见，中必有奸，审察表里，三焦别焉。知其所舍，消息脸看，料度腑脏。独见若神，为子条记，传与贤人。
　　脉有三部。寸关尺也。寸为阳，尺为阴。关者，阴阳之界畔也。又天地人三部，三三而成九候也。阴阳相乘者，阳生于阴，而动于寸，阴生于阳，而动于尺，往来上下之相乘也。荣行脉中，卫行脉外，荣卫气血，在人体躬，周流于脉络溪谷之间，濡筋骨而利关节者也。呼出为阳，吸入为阴，上者为阳，下者为阴，一呼一吸，脉行六寸，昼夜一万三千五百息，脉行八百十丈为一周，脉因息以游布，津液因息而流通焉。春弦者，万物之所以始生也，故其气来，软弱轻虚而滑，端直以长，故曰弦。秋浮者，万物之所以收藏也，故其气来，轻虚以浮，来急去散，故曰浮。冬沉者，万物之所以合藏也，故其气沉以搏，故曰沉。夏洪者、万物之所以盛长也，故其气来盛去衰，故曰洪。是以随时动作。效象形容耳。夫色乃天象，脉乃地形，治之要极，无失色脉，色泽以浮，谓之易已。脉从四时，谓之可治，色天不泽，谓之难已。脉逆四时，为不可治。又越人日：色脉相胜者死，相生者生，所谓色脉当参应也。大者多气少血，小者血气皆少。又浮之损小，沉之实大，为阴盛阳虚。沉之损小，浮之实大，为阳盛阴虚。又日：独小者病。独大者病，沉细夜加，浮大昼加。又有时大时小，乍静乍乱，是以一时之问，而变无常经也。寸脉当浮，尺脉当沉，长则气治短则气病。今尺寸参差，或短或长，上部法天，下部法地，下部为根，上部为叶，今上下乖错，而脉之或有或无。或病进而病退，或时盛而时平。夫得之于心，应之于手，用之不惑。治之大则，今心迷而意感焉。失微渺在脉，不可不察。察之有纪，从阴阳始，始之有经，从五行生，得一之情，以知死生。今动失其纪纲焉，愿为具陈，令得分明。师曰：子之所问，道之根源，脉有三部，尺寸及关。夫人受气于谷，谷入于胃，以传于肺。五脏六腑，皆以受气。其清者为荣，浊者为卫，荣在脉中，卫在脉外，荣周不休，五十而复大会，阴阳相贯，如环无端，荣卫之流行，不失其衡铨。肾主冬而沉。心主夏而洪，肺主秋而浮，肝主春而弦，此经之常，而不失株分也。夫一呼脉行三寸，一吸脉行三寸，呼吸定息，脉行六寸，二刻之中计二百七十息，脉行十六丈二尺，为一周于身。而脉行一度，始于手太阴肺，终于足厥阴肝。阳经行尽，阴经继之，阴经行尽，阳经继之，一昼一夜，脉行五十度，而复大会于手太阴，是以出已而入，入已而出，升已而降，降已而升。水下百刻，一周循环，而当复于寸口也。于是各脏腑之虚实，而皆见于手大阴之脉焉。至于脉之变化，寒热相乘，阴阳相干，则又无有常经矣。如伤于风者，风则伤气，风性轻漂而气浮，故风则浮虚，寒性凝敛而荣泣，故寒则牢坚。水蓄于内，则脉沉潜。支饮于外，其脉弦急，阴阳相搏，其名为动，邪正搏击，故动则为痛，数则为热，热动火化，故数则热烦，设有不应，当知灾变所缘，三部之所属，有表里阴阳寒热虚实之不同，而所病亦各有异端也。其气来实强，是谓大过，病在外；气来虚微是谓不及，病在内。三部不得其平，皆可怪也。灾怪之脉，定不空见，而其中必有奸邪，审察内外，而即分别其上中下焉。知邪之舍于脉络经输之深浅，表里脏腑之重轻，于三部九候之中，消息以求之，毋使心迷意惑，而独见若神。此乃平脉之大要，当为子条记，而传与贤人。夫平者，评也。是以特设问答，以尽其脉之情焉。
　　师曰：呼吸者，脉之头也，初持脉，来疾去迟，此出疾入迟，名曰内虚外实也。初持脉，来迟去疾，此出迟入疾，名曰内实外虚也。
　　此以初持脉时，先候病者呼吸之气，以别外内之虚实焉。一呼一吸，脉行六寸。脉随气行，故呼吸者脉之头也。夫外为阳，内为阴，呼出为阳，吸入为阴，呼出心与肺，阳生于阴也，故呼出之气数疾，此为内虚也。吸入肝与肾，阴生于阳也，故吸入之气迟缓，此为外实也。此以初持脉时，先候呼吸之出入，非经脉之去来，故两言初持脉。复曰：此出疾入迟也。夫呼吸之气，所当平和者也。如呼吸之有出入疾徐，脉即有来去之迟数，脉随气行者也。夫知呼吸之出入，即知经脉之去来，外内阴阳之虚实，先得之于心，而后应之于手，此四胗之外，又一法也。呼出之气疾，则所出之脉亦数。经曰：阳气微，膈气虚，脉乃数也，故当以数疾为气虚。荣气和，名曰迟。卫气和，名曰缓，故迟缓为气之克实也。此章当在两初持脉，及复云此出疾入迟上看。若一错眼，便认为经脉之去来矣。
　　问曰：上工望而知之，中工问而知之，下工脉而知之，愿闻其说。师曰：病家人请云：病人若发热，身体疼，病人自卧，师到胗其脉，沉而迟者，知其差也。何以知之？若表有病者，脉当浮大。今脉反沉迟，故知愈也。假令病人云腹内卒痛，病人自坐，师到脉之，浮而大者，知其差也。何以知之？若里有病者，脉当沉而细，今脉浮大，故知愈也。
　　此重望知之神也。经云：知一为工，知二为上，知三为神。知三者，望见其形色。按其脉，问其病也。如病人苦发热，身体疼，脉反沉迟，知一者以为阳病见阴脉矣。上工先望见其色，观其形，见其苦发热而自卧，苦腹痛而自坐，先知其以阳病遇阴，内病外出，有阴阳和平之象。而后脉之，其脉证相应，故知愈也。故望而知之者为上也。二自字似觉自然，故知病自愈。
　　师曰：病家人来请云：病人发热烦极，明日师到，病人向壁卧，此热已去也。设令脉不和，处言已愈。设令向壁卧，闻师到不惊起而盼视，若三言三止，脉之咽唾者，此诈病也。设令脉自和，处言汝病大重，须当服吐下药，针灸数十百处。
　　此言望闻之神，不待问切而知病愈，不特病情而诈伪亦分，故曰知斯三者，神而且明。病人家来请云：病人发热烦极，闻而知其为阳热甚也。师到病人向壁卧望而知其为热已解也。设令脉不和，处言已愈，盖表热已去，而经气渐和矣。诈者吓之。使知其不为彼所欺也。
　　师持脉，病人欠者，无病也。脉之呻者，病也。言迟者，风也。摇头言者，里痛也。行迟者，表强也。坐而伏者，短气也。坐而下一脚者，腰痛也。里实护腹，如怀卵物者，心痛也。
　　此以脉时而亦兼乎望闻者也。欠者，阳引而上，阴引而下，阴阳和平，故无病也。夫人忧思，则心系急。系急，则气道约，约则不利，故太息以呻出之。是以脉之时而呻者，内有所伤也。风伤气。气伤则言迟也。夫人之音声，由脐下之气而发升于上，里痛则苦于发声，故摇头而言也。太阳主筋而主表，筋脉强急则行达故知其表强也。夫气主呴之，气盛则形体舒畅，气少则身灅灅然，骨痠体重，懈惰而不能动，故坐而伏者，知其气之短少也。夫腰之筋脉，与脾腘相连。经云：病在腰者取之腘，故腰痛。则足膝屈伸不利矣。里实心痛，似恐人之按，故护腹如怀卵物也。类而推之，千般疢难，不出吾望闻之中矣。失望闻问切，四者皆为胗要。如扁鹊望齐侯之色而知死生，华佗闻呻吟之声而取蛇毒，皆望闻之神者失。虽然，二君咸得异术，能洞见五脏，湔濯胃肠，怪异之术不足法，是以后世无传焉。本经之所为望闻，简而易。易而难，中庸之道也。闻声望形而得其情，何异于洞见五脏？汤丸散剂，切中肯萦，何异乎剖腹濯肠？仲氏之遗书，所为垂教之圣经也。
　　师日：伏气之病。以意候之，今月之内，欲有伏气。假令旧有伏气，当须脉之，若脉徽弱者，当喉中痛似伤。非喉痹也。病人云：实咽中痛，虽尔，今复欲下利。
　　伏气者，春之风气，夏之暑气，秋之湿气，冬之寒气。感之伏蓝于身，而不即发者也。如三春风盛之月内，九夏暑盛之月内，欲有伏气，自当以意候之。盖天地之气，不形于胗也。假令旧有伏气者，又须脉之，若脉微弱者，此春伤于风，土气受亏也。微为气虚，弱为血弱，盖气血由中土之所生也。法当喉中痛似伤，然此系伏气之为病，非时行之喉痹也。夫喉主天气，咽主地气，阳受风气，阴受湿气，伤于风者，上先受之，故当喉痛似伤。而病人云：实咽中痛，盖天之风气。阳先受之，风术之邪，贼伤中土，故当喉痛而复咽痛也。虽尔，今复欲下利，盖阳病者，上行极而下，阳受之邪，转于地气，是以咽痛，咽痛当欲下利矣。故曰春伤于风，邪气留连，乃为洞泄。谓留连于上，而复行于下也。此论四时之伏气，而首言其春，其三时旧有伏气者，亦可以意推矣。(眉批：天地之气，无以脉胗。以胗候者，本气受伤而后变见于脉也。阳明之脉循喉咙，咽乃胃腑之门。此注当合《素问》“太阴”、“阳明”篇看，故曰假令)前四句作一气读去，似欲使人调养神志，勿使淫气之伏藏也。
　　问曰：人恐怖者，其脉何状？师曰：脉形如循丝累累然，其面白脱色也。
　　夫心之合脉也，其荣色也，其主肾也。恐怖，则肾伤而气下，气下则不能荣液于心，化赤于脉，故脉形如丝累累然之细也。血主色，不能章华于上，故面白脱色也。
　　问曰：人不饮，其脉何类？师曰：脉自涩,唇口干燥也。
　　夫饮入于胃，游溢精气，上输于脾肺，四布于五经，故水入于经，脉道乃行。人不饮，则肺气不能四布，故脉涩，肺主脉也。脾气不输，故唇口干燥，脾开窍于口也。如循丝，故曰何状。脉涩，故曰何类。
　　问曰：人愧者，其脉何类？师曰：脉浮而面色乍白乍赤。
　　心有所愧，则心气虚而脉浮。心主脉也。衷心惭愧则心气靡宁，故乍白乍赤，心主血而血主色也。篇中设此三问者，论色脉生始之根原也。此三章可证“辨脉篇”脉之度数，始于肾，生于胃，输于脾，藏于心，会于肺。
　　问曰：经说脉有三菽六菽重者，何谓也？师：脉人以指按之，如三菽之重者，肺气也。如六菽之重者，心气也。如九菽之重者，脾气也。如十二菽之重者，肝气也。按之至骨者，肾气也。假令下利，寸口、关上、尺中，悉不见脉，然尺中时一小见，脉再举头者，肾气也。若见损脉来至为难治。
　　  菽，豆也。三菽者，三指按于三部之上，有如三菽，极形容其轻取也。六菽、九菽、十二菽者。由轻而重，自渐而至骨也。《难经》云：如三菽之重，与皮毛相得者，肺部也。如六菽之重，与血脉相得者，心部也。如九菽之重，与肌肉相得者，脾部也。如十二菽之重，与筋平者，肝部也。按之至骨，举指来疾者，肾部也。各随所主之气，以候脏气也。复日：假令下利者，何也？盖脉由肾而心而肺，由沉而浮。候者由轻而重。由举而按，以浮沉举按之轻重，而候五脏之气者也。然又尺主肾而寸主心肺，由下而上，由阴而阳。又当以寸关尺之上下，候五脏也。故曰假令下利，则气惟下泄，脉不能自下而上，故寸口、关上、尺中，悉不见脉。而尺中时一小见者，脉之生气未绝也。脉再举头者，阳生于阴，头出于寸，此肾气之所生也。若见损脉，若一呼一来，再吸一至，此虽肾气之再举，而生气衰微，是为难治。盖言脏腑之脉气，皆由先天少阴之所生也。上节以举按轻重，下节以尺寸上下，皆可以候脏腑阴阳之气焉。(眉批：脏真高于肺，由心而脾、脾而肝、肝而肾，位有次序而气亦有高下也。脉生于肾，故举指来疾。假令下利，托辞也。经中多有此法)前以举按轻重者，论脏气之有高下浮沉也。后提寸关尺者。论脉之所生，自下而上，由阴而阳也。
　　问曰：脉有相乘，有纵有横，有逆有顺。何谓也？师曰：水行乘火，金行乘水，名曰纵。火行乘水，水行乘金，名曰横。水行乘金，火行乘木，名曰逆。金行乘水，木行乘火，名曰顺也。
　　此论经脉之相贯也。夫脉之有纪，从阴阳始，始之有经，从五行生，然五行有生克之理，而经脉之相贯，宜生顺而不宜横逆者也。故相生日顺，相反曰逆，相乘曰纵、曰横也。夫经络受邪，入脏腑为内所因，故曰：脉有日水火日木金，止论经脉贯通之生克，而不涉六气之阴阳。盖在气分，则有三阴三阳之六气，在经脉。止论脏气之五行，是以“太阳篇”之肝乘脾肺，止刺而不用汤剂者，正此义也。脉有阳结阴结，亦在五行上论。
　　问曰：脉有残贼，何谓也？师曰：脉有弦紧浮滑沉涩，此六脉名曰残贼，能为诸脉作病也。
　　脉有残贼者，经脉受邪，无关乎气，所谓脉病是也。“太阳篇”曰：伤寒阳脉涩，阴脉弦，法当腹中急痛，谓邪在经脉之外内也。盖弦则为减，涩主少气，因阳气减少，而邪入于经也，紧为寒邪在经。“辨脉篇”日：脉阴阳俱紧，至于吐利，其脉独不解，谓寒气在于经脉，而脉独不解也。浮为邪在经脉之外，沉为邪在经脉之里，滑为热在经脉之中。此六脉者，为邪所伤残，而转为诸脉之贼害也。即如上章之相乘，无关阴阳之六气，所谓气与气相通，经与经相贯也。(眉批：邪在经脉则转转相乘，故曰能为诸脉作病。
　　问曰：脉有灾怪，何谓也？师曰：假令人病，脉得太阳，与形证相应，因为作汤，比还送汤如食顷，病人乃大吐，若下利，腹中痛。师曰：我前来不见此证，今乃变异，是名灾怪。又问曰：何缘作此吐利？答曰：或有旧时服药，今乃发作，故为灾怪耳。
　　病之脉证，必相参也。脉证不应，中必有奸，是为怪异。如脉得太阳，与形证相应，脉证之相合矣。因为作汤，送汤如食顷，病人反大吐，若下利，腹中痛，此必旧时服药，灾害经脉，致证变之怪异也。夫经脉受伤，乃致吐利，汤入于胃，从脾肺而转输于经，送汤如食顷，所投之药，未行于经也，乃旧服之药为灾害耳。此亦审辨之一法也。以上三章，当在脉有二字上看。此章问脉有灾怪，而答以证之变异者，盖因经脉受伤，而致证之变也。
　　问曰：东方肝脉，其形何似？师曰肝者木也，名厥阴，其脉微弦濡弱而长，是肝脉也。肝病自得濡弱者愈也，假令得纯弦脉者死。何以知之？以其脉如弦直，此是肝脏伤，故知死也。
　　此论脉之当有胃气也。夫十二经脉，皆由胃气之所资生而滋养，是以四时经脉之中，自有柔和之胃气在也。东方肝脉，木也，厥阴之所主也。微弦而长者，象木体之初生而条达也。濡弱者，肝脉之有胃气也，肝病得胃气者愈也。假令纯弦脉者，此肝脏伤而真脏脉见，根气已绝，故知死也。
　　南方心脉，其形何似？师曰：心者火也，名少阴，其脉洪大而长，是心脉也。心病是得洪大者愈也，假令脉来微去大，故名反，病在里也。脉来头小本大，故名复，病在表也。上微头小者，则汗出，下微本大者，则为关格不通，不得尿。头无汗者可治，有汗者死。
　　此论本气之平反也。心主火而主夏，其阳气亢盛于外，故脉洪大而长者。心主之本脉也，假令脉来微去大，名曰反。盖来者为阳，阳生于阴，而洪大于外，故心脉来盛去悠，今反来微去大，是阳不能生于阴矣。经云：心脉来不盛，去反盛，此为不及。病在中，谓里气之不足也。夫脉本于阴中之所生，盖以尺为本也。出于阳而行于外，盖以脉上寸为头也。脉来头小本大者，此阳气不上出，而反下入于阴中，《难经》所谓入尺为复是也。阳脉内陷，则表气微虚，故其病在表也。上微者，表气微也。头小者，阳生于阴，而阴中所出之阳脉。又减小也，此阳气衰而不
　　伤寒论宗印卷二
　　能为阴之固，则汗出矣。下微者，阳气微于下也。本大者，阴脉盛于下，而阳气不得以荣之，故下微而本大也。此为内关外格，关阴于内，格阳于外，关则不得小便也。头汗出者，阳气脱于土，阴脉结于下，阴阳离决，故为不治。(眉批：重在来不盛上。举以候微，按以候头、候本盖微乃脉外之气，头本乃脉之体也。头小本大者，脉自复于下也。下微本大者，阳气微而阴脉盛也)复脉日头小本大，故主阳入于阴中。关脉日下微本大，微主阳气微，故为阴脉盛干下，而阳气不得以和之也。
　　西方肺脉，其形何似？师曰：肺者金也，名太阴，其脉毛浮也。肺病自得此脉。若得缓迟者皆愈，若得数者则剧。何以知之，效者南方火，火克西方金，法当堕肿为难治也。
　　此论脉之有生克也。肺脉王金而主秋，金气容平，秋气浮薄，故其脉毛浮者，肺金之本气也。肺病自得此脉，得本气之盛也。迟缓者，脾胃之脉，子病而得母气之相生，故为皆愈。数者，以火克金也。经云：痛痒疮疡，皆属心火，火盛而发为塑肿，此系贼刑，故为难治。以土三章，止春夏秋而不及冬者，每章之中，皆有四时之论在也。三章似同而异者，各论一因证也。首数句之问答相同者，以胃气本气生气，皆不可少也。不言四时仿此者，以五行之气不同，而致证之有各别也。每一因止论一方者，举一隅而欲其三隅反也
　　间曰：二月得毛浮脉，何以处言至秋当死？师曰：二月之时，脉当濡弱，反得毛浮者，故知至秋死。二月肝用事，肝属木，脉应濡弱，反得毛浮脉者，是肺脉也。肺属金，金来克木，故知至秋死。他皆仿此
　　二月当木气生旺之时，而反见克贼之脉，是本气衰而受所不胜之乘侮矣。木生于亥，旺于寅，绝于申，再当秋金旺而木气衰绝之时，必难免于死亡矣。
　　师臼：脉肥人责浮，瘦人责沉。肥人当沉今反浮，瘦人当浮今反沉，故责之。
　　脉行于筋骨之外，皮肤之内，肌肉之问。肥人肌肤厚，脉当沉，浮者当责其反也。瘦人肌肉薄，而脉反沉，故当贵其反也。又长人脉长，短人脉短，性缓者疑其脉急，性急者疑其脉缓，皆出(扁鹊脉法)。
　　师曰：寸脉下不至关为阳绝，尺脉上不至关为阴绝，此皆不治，决死也。若计其余命生死之期，期以月节克之也。
　　阳生于尺，动于寸，寸脉下不至关，是阳气惟出于上，不复下交于阴。而与阴相绝，此为阳绝于上也。阴生于寸，动于尺，尺脉上不至关，是阴气惟入于下，不复上交于阳，而与阳相绝，此为阴绝于下也。阴阳离绝，故为不治。期以月节克之者，阴阳离绝之气候也。盖此系阴阳离而不相交接，故期以月节克之。若阴阳之真气已绝，丧无日炙，何待月期。故曰决死者，谓阴阳已离，此为不治。而决至于死，然必至于月节克而后毙，故尚有余命之苟延
　　师曰：脉病人不病，名曰行尸，以无主气。卒眩仆不识人者，短命则死。人病脉不病，名曰内虚，以无谷神，虽困无苦。
　　脉以候五脏四时之气也。脉病人不病者，形体虽充，而脉无主气。王，旺也，谓春不弦，夏不洪，秋不毛，冬不石，无四时生旺之气也。若卒然眩仆不识人者，是为尸厥，如命短者，则死炙。命短者，谓春不弦而时值秋，夏不洪而时值冬，皆短命之期也。人病脉不病者，形体虽病。少—而脉气独充，此因内虚，谷神不能淫精于肌经，故形病也。然脏腑生旺之气尚盛，谷气自生，故虽困无害。(眉批：脉之旺气由先夭而生，谷神后天之气也。)
　　问曰：盒奄沉，名曰滑，何谓也？师曰：沉为纯阴，翁而正阳，阴阳和合，故令脉滑。关尺自平，阳明脉微沉，食饮自可，少阴脉微滑。滑者紧之浮名也，此为阴实，其人必股内汗出，阴下湿也
　　此论阴阳相合之有平反也。俞，合也，两阳合明，为正阳也。沉，石也，脉沉而石，为少阴也。一阴一阳，为脉所生之主也。奄，忽也，忽焉而禽，忽焉而沉，此阴阳之和合，故脉如珠之替替然，柔软流利之为滑也。关王跃阳，尺王少阴，阴阳相合，故关尺自平，此为得生气之正脉。故《内经》曰：脉弱以滑，是有胃气是也。夫气生于少阴，合于阳明。宜下而上者也。如阳明脉微沉，是阳气反微下于阴中炙。少阴脉微滑，滑则为热，阴中有阳，故为滑也。夫少阴受病，其脉当紧，今滑者，紧之浮名也。盖阳动之气入于阴，较之紧脉为浮耳。股内阴下，皆少阴经脉之所循，阳热实于阴经，故必汗出而阴下湿也。夫阴阳相合，脉则为滑，上节以阴合于阳。自下而升，气之正也。故以滑为正脉。下节以阳陷于阴，从上而下，气之反也，故以滑为病脉。(眉批滑紧皆邪入于经，惟阴寒者为紧，搏浮者为滑)。
　　问曰：曾为人所难。紧脉从何而来？师曰：假令亡汗，若吐，以肺里寒，故令脉紧也。假令咳者，坐饮冷水，故令脉紧也。假令下利，以胃中虚冷，故令脉紧也。
　　此复申明紧脉之为阴寒也。夫阳入于经，其脉则滑，阴中有阳也。经脉惟寒，其脉则紧。阴中惟阴也。故经曰：诸急为寒，盖惟严凛急切，而无阳和之气也。假令〔汗，则亡其表阳，若吐则伤其中气咳者金气亏，饮冷则伤肺，盖肺主气而王脉。气伤则脉惟阴寒而紧急矣。胃主行气于三阳，而为生阳之本，胃中虚冷，则不能行气于手太阴，而脉亦紧矣。此章论本气虚寒之紧脉。与紧则为寒，寒则伤荣，外因之紧脉不同
　　寸口胃气盛，名曰高。荣气盛，名曰章。高章相搏，名曰纲。卫气弱，名曰喋a。荣气弱，名曰卑。谍卑相搏名曰损。卫气和，名曰缓。荣气和，名曰迟缓迟相搏名曰沉。
　　寸口者，气口也，以候荣卫阴阳之气者也。气主天，气盛而有高明之象也。血主色，荣盛而有章华之采也。搏，聚也，荣卫皆盛曰纲。纲者总也，谓能总也，谓能总持于脏腑经形也。卫气弱名日谍，憔者恐也，恐则气下而不能高炙。荣气弱名日卑，卑者下也，随气卑下而不敢章也荣卫俱弱名日损，损者减也。气血日有所减损也。卫气和名日缓，缓者舒也。荣气和名日迟，迟者徐也，皆舒徐而和缓者也。荣卫皆和名日沉，沉者实也，实而不减损，实而不高章，中和之象也。高章iK卑，形容荣卫之气盛衰，而皆见于寸口，非谓有高章喋卑之脉。故止日寸口而不言脉，如下章则日寸口脉缓而迟矣。
　　寸口脉缓而迟，缓则阳气长，其色鲜，其颜光，其声商，毛发长。迟则阴气盛，骨翻生。血满，肌肉紧薄鲜粳。阴阳相抱，荣卫俱行，刚柔相得，名曰强也
　　此复言中和之气，而得生长之嘉美焉。缓如春阳之和缓，阳气自渐而长也。阳气者，所以熏肤充身泽毛，若雾露之溉，故其色鲜，其颜光，毛发长。夫金主m u〔山)。协也—I ft。伤寒论宗印卷二声，肺主气，商为西方之音，气充，则音正而清扬也。迟则如春日之迟迟，阴气渐暄而长也。阴者，藏物而起亚也。是以阴气盛，则骨满生，血满而肌肉鲜紧。阴阳相抱，荣卫俱行，刚柔相得于和平，名日强。强者健也，自强而不息也
　　跌阳脉滑而紧，滑者胃气实，紧者脾气强，持实击强，痛还自伤，以手把刃，坐作疮也
　　滑紧，皆实盛之脉也。滑属阳而紧属阴，故滑为胃气实，紧主脾气强。持强击实，是则为痛，此过于实强而自伤，譬若操刀而自割也。此章复论太过之为害，以表迟缓之嘉征。
　　寸口脉浮而大，浮为虚，大为实。在尺为关，在寸为格，关则不得小便，格则吐逆。
　　寸口者，手太阴之两脉口，概寸关尺而言也。浮为虚，天为实，寸为阳。尺为阴。在尺，则阴实于下。阴气太盛，而阳气不能荣也。是为关，关则不得小便也。在寸，则阳实于上。阳气大盛，而阴气弗能荣也。是为格，格则吐逆也。关者，闭而不出也。格者，拒而不纳也。此阴阳之大不和也。
　　跌阳脉伏而涩，伏则吐逆，水谷不化。涩则食不得入，名曰关格。
　　按《内经》以人迎四盛于寸口为格阳，寸口四盛于人迎为关阴。又曰人迎与太阴脉口俱盛为关格。夫以脉口属太阴是人迎当属阳明，而非左为人迎炙。人迎在结喉傍一寸五分。胃之悍气，上冲于头，循咽，上走空窍，下客主人，循牙车，合阳明，并下人迎，此胃气之别走于阳明者也。跌阳者，跌土五寸间，胃之冲阳动脉也。夫人迎大盛是阳盛于上，而阴气弗能荣，阳盛于上，阴气退逆于下，是以跌阳伏涩于下矣。跌阳脉伏。中府气衰，不能王化，是则吐逆，而水谷不化矣。涩主少气，阳叼之气，外格于上，而里气反虚，故食不得入，名日关格，格则吐逆也。夫上章既以气口之寸尺候阴阳关格。而此章复候于跌阳者何也？盖以寸口人迎候关格者，上古之法也。以寸口之寸尺候阴阳者，后世之法也。平、辨二篇，今古之法咸存也。易又以跌阳伏涩而不言人迎盛者何？盖不足于下，是有余于上炙。夫胃为行气于三阳，三阳之气盛而留结于上，上下不相交通而跌阳反伏涩于下炙。肤阳脉伏，即如《难经》所谓上部有脉，下部无脉，其人当吐之义相符也。再按“阴阳别论”曰：脉有阴阳。所谓阴者，真脏也；所谓阳者，胃烷之阳也。另n于阳者，知病处也，别于阴者，知死生之期。三阳在头，三阴在手。《灵枢经》云：人迎主阳，气口王阴。盖以阳明之人迎以候其阳，以太阴之气口以候真脏之阴气也。(眉批：罗云：人迎者胃脉。又曰：人迎盛坚者，伤于寒。气口盛坚者，伤于食。盖《灵》、《素》亦有以左为人迎者然当以经文之章肯而分别之，又不可执一而论也。仲景先师(自序》云：人迎跃阳三部不参。不日人迎寸口。当知本经之所谓人迎，非左右炙。前章下微本大名日关格，所论在关。此章关格，所论在格。)格阳者，格阳于上也关阴者，关阴于内也。格则吐逆，关则不得小便，皆名日关格。
  </div>
  <div class="pagination">
   <a href="伤寒论集注_page20.html">
    上一页
   </a>
   <span>
    ...
   </span>
   <a href="伤寒论集注_page16.html">
    16
   </a>
   <a href="伤寒论集注_page17.html">
    17
   </a>
   <a href="伤寒论集注_page18.html">
    18
   </a>
   <a href="伤寒论集注_page19.html">
    19
   </a>
   <a href="伤寒论集注_page20.html">
    20
   </a>
   <span class="current-page">
    21
   </span>
   <a href="伤寒论集注_page22.html">
    22
   </a>
   <a href="伤寒论集注_page23.html">
    23
   </a>
   <a href="伤寒论集注_page24.html">
    24
   </a>
   <a href="伤寒论集注_page25.html">
    25
   </a>
   <a href="伤寒论集注_page26.html">
    26
   </a>
   <span>
    ...
   </span>
   <a href="伤寒论集注_page22.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
