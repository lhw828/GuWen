<!DOCTYPE html>
<html>
<head>
    <meta charset="UTF-8">
    <title>普济方四库 - 第 974 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 974 页/共 1812 页</h1>
    <div class="content">　　右捣筛每服五钱水一盏半生姜一分拍碎煎取七分去滓早晚食前服或要疏利另入槟榔末二钱服之
　　一方【出肘后方】専治岭南瘴脚气
　　用白□石二斤或用钟乳末附子三两防三
　　升酒三斗渍四五日稍饮之再加苏子二升
　　亦可
　　一方【出肘后方】専治瘴脚气
　　用山栢根捣碎酒饮之又酒或水煑大豆汁饮之愈
　　又方【出圣惠方】専治瘴脚气
　　食小豆亦佳又研胡麻酒和服之瘥
　　治瘴毒所侵才觉脚气急疗方【出广南四时摄生论】
　　黑豆【二合】杉木节【五钱炒】生姜【五钱炒】童子小便【半大盏】
　　右各炒后便入小便浸良久以水同煎三五沸滤去滓通口服之其疾立定后续用药
　　橘皮　半夏　枳殻【去穰】麻黄　茱茰　狼毒
　　右等分为散空心熟水调二钱
　　治瘴毒及脚气心狂方【出广南四时摄生论】
　　黄芩　鐡华粉【各一两】牡蛎【烧一两】黄丹【五钱炒令黑色入地坑内三日】
　　右为散每服用淡竹沥调一钱服之
　　治忽中瘴毒及风毒脚气冲心闷絶方【出广南四时摄生论】硫黄　乌药　杉木节　诃子皮　青橘皮【各五钱】肉荳蔲　槟榔
　　右为散每服一钱小便二盏入生姜五钱拍碎黑豆三合同煎取半盏分为二服空心午时服忌羊肉鹅鸭毒物
　　治瘴毒心间疰闷元脏气虚方【出广南四时摄生论】
　　乌药　蓬莪荗　白术　青橘皮　白敛　高良姜　枳殻【去穰麸炒等分】
　　右捣罗为散每服更入茴香末一匙以温酒同调一钱
　　升麻散【出圣惠方】専治瘴毒脚气发动心胸燥热闷乱气急口干舌焦烦渴大小肠不利
　　川升麻【一両】黄芩【一两】赤茯苓【一两】木香【五钱】犀角屑【五钱】川朴硝【一两】麦门冬【一两去心】甘艸【五钱炙微赤剉】
　　右件药捣麄罗为散每服四钱以水一中盏入生姜半分青竹茹一分煎至六分去滓不计时候温服
　　脚气之病先起岭南稍来江东得之无时或微觉疼痹或两胫小痛或行起软弱或小腹不仁或时冷时热皆其候也不即治转上入腹便为难治医人治之多用汤酒摩膏种数既多不但一剂即可以少瘥若服此不效用兼炙法【出肘后方】
　　取好豉一升三蒸三曝干以好酒三斗渍之三宿可饮随人多少欲预防不必待时便与酒煑豉服之脚弱其得小愈及更营诸方服之并须灸之
　　次服独活酒方【出肘后方】
　　独活五两附子五两生用切以酒一斗渍经三宿服从一合始以微痹为度
　　脚气上生风毒疮【附论】
　　夫肾主于脚若肾虚风湿所攻于脚膝则名脚气因其气血壅滞湿毒气盛在于肤腠不得宣通故令脚上生疮也若风毒不歇其疮渐增多汗肿痛身体壮热经久难瘥也
　　方
　　石南丸【出直指方】専治风毒脚肿生疮或筋挛痛重
　　石南叶　薏苡仁　杏仁【汤浸去皮炒微赤】牵牛【炒熟】大腹子【连皮用】川芎　川续断　赤芍药　赤小豆　陈皮【去白】当归【去芦】麻黄【去节各二两】五加皮　牛膝【各三两】宣木瓜　独活【去芦】荜薢　杜仲【姜汁制炒各四两】
　　右为细末以酒浸蒸饼研糊为丸如梧桐子大每服三十丸煎木瓜汤下早起日中临卧各一服
　　漏芦丸【出圣惠方】専治脚气肿盛生疮久不瘥脓血长流疼痛不歇
　　漏芦【一两】葳蕤【一两】槟榔【一两】枳殻【一两麸炒去穰剉】秦芁【一两去苖】防风【五钱去芦头】独活【五钱】五加皮【三分】赤芍药【三分】川大黄【一两剉碎微炒焦】黄耆【三分剉】黄芩【五钱】乌蛇【三两酒浸去皮骨炙令微黄】
　　右为细末炼蜜和捣三二百杵丸如梧桐子大每服不计时候温服酒送下三十丸
　　犀角散【出圣惠方】専治脚气毒生疮肿疼痛心神烦热犀角屑【三分】天麻【三分】羗活【三分】枳殻【三分麸炒去穰】防风【三分去芦头】黄耆【三分剉】黄芩【三分】白蒺藜【三分微炒去刺】槟榔【一两】乌蛇【一两酒浸去皮骨炙黄】白藓皮【三分】甘艸【五钱炙微黄】
　　右为散每服四钱以水一中盏入生姜半分煎至六分去滓不计时温服
　　治脚气风毒壅盛生疮肿痛不歇【出圣惠方】
　　牛蒡子【一两微炒】枳殻【一两麸炒微黄去穰】防风【五钱去芦头】薏苡仁【三分去芦头】参【三分】独活【一两】槟榔【一两】赤芍药【三分】乌蛇【三两酒浸去皮骨炙微黄】
　　右为散每服三钱以水一中盏煎至六分去滓不计时温服
　　秦芁散【出圣惠方】専治脚气风毒生疮肿痛
　　秦芁【一两去芦】参【一两】地骨皮【一两】独活【一两】黄耆【一两】枳殻【一两麸炒去穰】杏仁【一两汤浸去皮尖双仁炒黄】
　　右为散每服四钱以水一中盏煎至六分去滓每于食前温服
　　治脚肿方
　　男子六十一岁肿盛生疮忽食猪肉不安医以药利之稍愈时出外中风汗后头暴肿起紫色多唾耳轮上有浮泡小黄疮汗出以小续命汤加羗活一倍煎服之遂愈
　　漏芦丸　疗脚气肿盛因生疮积年不瘥脓血长流者此是风毒气为冬间服药酒拥滞散在腠理宜服此方疗风痒及旧癣疥百病轻腰脚兼通大肠疗肺中热毒气
　　漏芦　葳蕤　乌蛇脯【炙各二钱四分】枳实【一钱六分炙】苦参【一斤捣去筋脉取粉】秦芁【九分】干麦门冬【一钱二分去心】汉防己【八分】参【二钱二分】白术　黄耆【各一钱二分】大黄【二钱四分】黄芩【八分】
　　右捣筛炼蜜和丸如梧桐子大每服四十丸日渐再加至五十丸无论食前食后服沃实酒下药
　　沃实酒
　　牛蒡根【切三大升】枳实【八两炙】磁毛石【一斤绵裹】薏苡仁【一升】参【六两】乌蛇脯【六两炙】生地黄【切二大升】乌豆【小粒者一大升】
　　右细切绢袋盛以好无灰酒一大斗浸经三日任性多少将白敛汤洗之
　　白敛汤洗方　治脚气上生风毒疮肿疼痛
　　漏芦【切一大升】白敛【五两】块白皮【切】蒺藜子　五加根皮【切各一大升】甘艸【三两炙】
　　右六味切以水二大斗煑取六升纳芒硝半大升痒即洗其汤微温如人体如疮热温布馧上忌海藻菘菜
　　脚气杂治膏药淋渫等【附论】
　　脚气服补药及用汤渫洗者皆医之大禁也此为南方外感湿气乘虚袭入为肿满而言非为北方内受湿气注下肿而言也盖内受湿气不能宣逹宜淋渫开导泄越其邪也
　　方
　　防己膏【出圣惠方】専治脚气风毒筋脉拘急肿满疼痛汉防己【一两】野葛【一两五钱】犀角屑【一两】莾草【一两五钱】川乌头【一两去皮脐】吴茱茰【一两】川椒【一两去目】丹参【一两五钱】踯躅花【二两】川升麻【一两】干姜【一两】附子【一两去皮脐】白芷【一两】当归【一两】桔梗【一两】巴豆【一两去皮心】雄黄【一两细研】蛇衔【一两】防风【一两去芦】鼈甲【一两】
　　右为细剉用绵裹以醋二升浸一宿以猪脂三斤熳火煎令药色黄膏成绞去滓盛瓷盒中令冷每取摩所患处
　　治脚气肿满烦热疼痛不可忍方【出圣惠方】
　　防风【一两去芦头】附子【一两去皮脐】当归【一两】天蓼木【三两】羗活【一两】细辛【一两】桑枝【半斤】槐枝【半斤】杉木【一斤】白矾【二两】茄子根【半斤】蒴藋【一斤】露蜂房【一两】吴茱茰【一两】水红草【一斤】赤小豆【一两】木鳖子【三两去壳】
　　右件药细剉和匀每度用药半斤以水四斗煑取三斗去滓防冷暖淋蘸汗出切宜避风
　　丹参膏【出圣惠方】専治脚气风毒肿盛难消宜用
　　丹参【二两】莾草【一两】附子【二两去皮脐】汉防己【一两】芎防【一两】川椒【一两去目】吴茱茰【一两】白芷　沉香【五钱】零陵香【五钱】鸡舌香【五钱】犀角屑【一两】当归【一两】商陆【二两】木香【五钱】
　　右件药细剉用绵裹以醋二升渍一宿以好猪脂二斤慢火煎令药色黄绞去滓膏成以瓷盒盛每取摩所患处
　　野葛膏【出圣惠方】専治脚气内须服药攻击外须用膏摩火炙法发泄等此皆脚气之要术若有挛急及有不仁处常用此膏摩之兼治江南风毒先从手脚上肿痹及靣却入腹即杀人者兼疗瘰沥恶疮痈疽肿胫脚弱偏苦百病外台秘要云一方有石南白芷为六十味千金无茵芋细辛有莾草丹参踯躅花
　　野葛【剉】蛇御【剉】防风【去仁各三两】犀角【镑】乌头【炮制去皮脐】桔梗【去芦头】茵芋叶　蜀椒【去目并闭口炒汗出】干姜【炮】升麻【研】巴豆【去皮心膜研如膏】细辛【拣净各二两】雄黄【研一两】鼈甲【醋炙去裙襴一两】
　　右为末用酒浸经一宿先取腊月猪膏五斤纳净锅中炼成油滤去筋膜将前酒浸药末以新绵裹纳猪膏锅中慢火煎之候变色去药裹频搅勿令焦黑量稀稠得所绞滤去滓倾入通油瓷器中盛封好旋取涂摩患处合药勿令妇人鸡犬见胡洽无丹参踯躅有细辛苏恭以白芷防己吴茱茰附子当归代巴豆雄黄蛇御防风鼈甲
　　蘸脚方【出圣惠方】専治脚气壅闷烦疼
　　地松【半斤】蒴藋【半斤】葱白【连须半斤】萆麻子【半斤】杉木【半斤】商陆【半斤】桞白皮【半斤】防风【三两去芦头】汉防己【一两】白矾【二两】水葓草【一斤】附子【二两】蛇床子【二两】细辛【二两】
　　右件药细剉和匀每服用药半斤以水四斗煎至三斗去滓防冷暖于避风处淋蘸汗出为效
　　外应散【出危氏方】専治脚气用此薰蒸淋洗
　　石楠叶　矮樟叶　蜀江杉片　藿香　紫金皮【研】藁本　独活　大蓼　白芷　紫苏　羌活【各等分】
　　右剉碎如大椒五六十粒葱一握用水二斗煎七分置盆内令病者以足加其上用厚衣盖覆薰蒸痛处后温热可下手时令人淋洗
　　淋蘸药方【出圣惠方】専治风毒脚气久不瘥
　　羌活【二两】参【半斤】附子【四枚】桃白皮【半斤】杉木【半斤】防风【六两】苦参【一两】柳白皮【半斤】白矾【三两】汉椒【一两】葱白【连须半斤】
　　右件药细剉和匀每服用药半斤以水三斗煑取二斗防冷暖于避风处淋蘸以汗为妙
　　淋蘸方【出圣恵方】専治脚气发成肿满疼痛不可忍
　　黄芦木【半斤】马齿苋【半斤】水葓草【一斤】薏苡仁【五两】蒴藋【一升】杉木【半斤】白矾【二两】葱白【连须半斤】枳殻【五两】赤小豆【一升】
　　右件药细剉和匀每度用药半斤以水三斗煎取二斗去滓入盐半合渐渐淋蘸如有汗出切宜避风
　　导气除湿汤【出防萃方】専治淋滞脚气内受湿气不能外逹淋渫开导洪越其邪
　　威灵仙　防风　荆芥穗　当归　地骨皮　升麻　白芍药　蒴藋叶
　　右件等分剉细水二斗煑至一斗五升去滓热服洗无时候
　　牡丹膏【出圣惠方】専治脚气风痹手足疼弱防漏恶疮风毒所中腹中疼痛百病摩之皆愈
　　牡丹皮　芫花【生用】皂荚【去皮炙各五钱】蜀椒【去目并闭口炒出汗一两】藜芦【生】附子【炮制去皮脐】莾草叶【各三分】大黄【剉一两】
　　右捣罗以新绵裹纳净器中苦酒三升浸经一宿取腊月猪膏三斤纳锅中炼去筋膜后入前酒中同药裹慢火煎之候变色稀稠得所即滤去药裹频搅成膏倾入通油瓷器中宻封旋取揩摩患处合此药勿令妇人见之鸡犬等见
　　淋蘸方【出圣惠方】専治脚气肿硬疼痛
　　萆麻子叶【半斤】水葓【一斤】杉木【半斤】川椒【三合】柳蠧防【半斤】蒴藋【一斤】白杨树皮【半斤】
　　右件药细剉和匀每用药半斤以水三斗煎取二斗去滓防冷暖用蘸脚每蘸了如有汗出切宜避风
　　六味汤【出百一选方】用淋脚膝
　　藳本　荆芥　蛇床子　川椒　山茱茰　吴茱茰
　　右等分同煑三五沸淋之勿湿脚指
　　一方
　　紫苏　紫金皮　虢丹　大椒　苍术　樟树皮【剉】杉木节　石楠叶　荆芥　独活　土硃
　　右各等分用连须葱五根水五碗别人下手洗
　　蘸脚椒矾汤【出圣济总録】専治脚气
　　蜀椒　白矾【研各三两】葱白【一握并须洗净】大豆【五升拣净】盐　生姜【切各二两】
</div>
    <div class="pagination">
<a href="普济方四库_page973.html">上一页</a><span>...</span><a href="普济方四库_page969.html">969</a><a href="普济方四库_page970.html">970</a><a href="普济方四库_page971.html">971</a><a href="普济方四库_page972.html">972</a><a href="普济方四库_page973.html">973</a><span class="current-page">974</span><a href="普济方四库_page975.html">975</a><a href="普济方四库_page976.html">976</a><a href="普济方四库_page977.html">977</a><a href="普济方四库_page978.html">978</a><a href="普济方四库_page979.html">979</a><span>...</span><a href="普济方四库_page975.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
