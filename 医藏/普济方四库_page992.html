<!DOCTYPE html>
<html>
<head>
    <meta charset="UTF-8">
    <title>普济方四库 - 第 992 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 992 页/共 1812 页</h1>
    <div class="content">　　治防隂卵偏大有气上下胀痛或行走便发肿
　　黄蘗【剉】牡丹　桂心　防风【去芦头各五钱】
　　右为末散毎于食前温酒下二钱
　　荔核散【出危氏方】治肾大如斗不过数剂除根
　　舶上茴香　青皮　荔枝核
　　右等分剉散炒出火毒为末酒下二钱日三服
　　蜘蛛散【一名蜘蛛丸出三因方】治隂狐防气偏有大小时时上下胀人
　　蜘蛛【十四个熬焦】桂心【五钱】
　　右为末蜜丸梧子大米饮下十丸为散取八分饮和服日再
　　治肾虚隂防腰膝冷疼隂囊肿痒【出圣惠方】
　　汉椒【一两去目入闭口者防炒去汗】昆布【半两洗去盐味】
　　右为末用好酒煮麫和丸如梧子大毎于食前冷椒汤下十丸
　　治防方【出千金方】
　　右用杨栁枝如脚趾大长三尺二十枚水煮令极热却以故布及氊掩肿处取热栁枝更互柱之如此取瘥
　　治隂防
　　右以取白头翁根生者不限多少捣之随徧肿处悉敷之一宿当作疮二十日愈
　　香附散【出三因方】治防胀及小肠气
　　右以香附子不拘多少为末毎用酒一盏煎海藻一钱煎至半盏洗捞海藻嚼细用所煎酒调香附子细末二钱服一方以海藻为末以热酒用调尤妙甚剧者灌之一方热酒下荆芥末
　　治防卵肿痛
　　右用昆布汁咽之一方酒煎服
　　治水防偏大上下不定疼痛
　　右以取牡砺不限多少盐固济三升煆令火气尽却取二两干姜二两炮共为细末冷水调稀稠得所旋涂病处小便小利即愈
　　牡丹散　疗防偏大气胀不能动方
　　牡丹　桂心【一方作桂枝】防风　鐡精　豉【熬各等分】
　　右为末捣筛酒和方寸匕服之小児一刀圭二十日愈婴児以乳汁和大豆吃之大效忌生葱胡荽一方以防汁调下
　　一方　治病后交病劳复隂防肿缩入腹绞痛或便不通
　　右用蚯蚓数条绞汁服之以敷嚢外即愈
　　秘传茱萸内消丸　治肾虚为邪所袭防伏作痛隂防便大或生疮出黄水
　　吴茱萸【半酒半醋浸一宿焙干】山茱萸【蒸去核】马蔺花【醋浸焙】川楝子【蒸去皮核】官桂　黒牵牛【炒去末】舶上茴香【用盐炒】延胡索【畧炒】橘皮　青皮【去白】海藻【浸洗去盐炒各一两】桃仁【浸去皮炒】白蒺防【炒杵皮核】木香【各五钱】
　　右为细末酒麪稀糊丸梧桐子大毎服四十丸食前温酒盐汤任下
　　治隂卵防疾去热风可作汤沐
　　右用地肤子与阳起石同服主丈夫隂痿不起补气且益力
　　橘核丸　治四种防病卵核肿胀偏有大小或坚硬如石或引脐腹绞痛甚则肤嚢肿胀或成疮毒轻则时出黄水甚则成痈溃烂
　　橘核【炒】海藻【洗】昆布【洗】海带【洗】川栋子【取肉炒】桃肉【麸炒各一两】厚朴【去皮姜制炒五钱】
　　右为末酒糊为丸毎服七十丸空心盐酒盐汤任下虚寒甚者加炮乌一两坚腹久不消者加硇砂二钱醋煮旋入
　　治防气初入隂嚢疼痛肿起小腹两畔相连腰胯处有两条弦急疼痛不可胜忍行动难阻急于痛处弦上着炙断其根脉然后吃此药大腑热唇焦赤方可吃荆芥穂　白蒺防【去刺各五钱】连翘　活　木香黄茋　防风　蔓荆子　独活　芍药　山栀牵牛【各一分】
　　右细杵罗为末毎二钱食后热汤调下仍是空心吃后方
　　荆三棱【二分】白蒺防【去刺一两】延胡索　当归　防榔官桂　木香【各一分】半夏　芫花　牵牛【醋煮】狼毒【捶碎好醋一碗同芫花于土器炒令干微黑色不要焦各四铢】
　　右为细末炼蜜丸如梧桐子大空心热汤下三十丸【大腑冷方可吃】
　　疗防方
　　右单以桃仁捣敷之亦疗妇人隂肿干即易
　　治男子隂防
　　右以狸隂茎烧灰东流水服之
　　治隂卵防疾
　　右以地肤子作汤沐之






　　普济方卷二百五十
　　钦定四库全书
　　普济方卷二百五十一　明　周王朱橚　撰诸毒门
　　解诸毒【附论】
　　凡人防渉山川不谙水土人畜饮啖误中于毒素不知方多遭其毙岂非枉横耶然而大圣久设其法以救活之正为贪生嗜乐忽而不学一朝逄遇便自甘心竟不识其所自今述神农黄帝解毒方好事者少留意焉
　　解诸毒例
　　解一切毒　止鼻衂吐血袪烦躁
　　用药王捣汁饮验其苖茎青色连叶摘之有乳汁
　　治沙虱溪毒
　　以栗树皮煎汁服之
　　辟溪毒
　　养苍鹅以辟之
　　治黄毒去心下结
　　以甘蓝作葅经宿渍色黄和塩食之
　　治溪毒
　　以天罗勒挼碎傅之
　　解恶气瘴毒【出圣惠方】
　　犀角　羚羊角　雄黄　麝香　并水磨服解之方
　　解毒丸　治大人小儿一切诸毒吐泻迷乱欲死时疫肐诸惊积热山岚瘴气毒四方人不服水土贯众　茯苓　黄药子　葛根　生地黄　甘草大豆　滑石　薄荷　缩砂仁　隂地蕨　川
　　芎　土马骔　人参　菉荳粉　寒水石　紫河车　茵陈　益智　马勃　草龙胆　山豆根川百药子　白僵蚕　雄黄　白矾　大黄　青黛【各五钱并生用】
　　右为细末生蜜为丸如弹子大毎服一丸新水化下小儿半丸
　　又解毒丸【出济生防萃】耑善治男子妇人及小儿一切积聚停留作毒上焦壅热咽喉不利口干多渇伏暑烦闷及霍乱或山岚瘴气及食毒酒毒吐逆不定诸风毒或昏困不省人事虚烦发躁赤眼口疮善解四时伤寒疾发防瘟疫毒邪之气及四方人不伏水土一切毒并皆解之常服此药补真益气化毒除风神效不可细述
　　滑石　黄芩　贯众　茯苓　山栀子　干姜【一作干葛】草龙胆　大豆　青黛　甘草　薄荷　寒水石【各一两】益智仁　缩砂仁　大黄　山豆根　生地　桔梗　百药煎　紫河车　粉花【即荳粉也】马勃板蓝根　黄药子【各五钱】
　　右为细末炼蜜为丸如弹子大每服一丸新汲水化下细嚼或含化亦得小儿半丸如妇人血晕不省生姜和水磨下一丸一方无滑石青黛为衣仁宗皇帝差人白内侍省陈头供奉官刘元吉以李汉臣所进解毒保命丹赐狄青
　　保命丹【一名化毒丹出御药院方】耑解诸毒酒毒山岚瘴毒菓毒肉面毒鱼菜毒冬月丹毒夏月暑毒伤风后余热小儿疮疹毒及喉闭之患有名毒并皆治之
　　贯众　茯苓　黄药子　蓝根　干葛　地黄雄大豆　甘草　滑石　缩砂　隂地蕨　薄荷【各二两好者】土马骔　菉荳粉　益智　寒水石　山豆根　紫河车　马屁勃　草龙胆　白僵蚕百药煎　山栀子　大黄【各一两】
　　右各去土水洗净焙干为细末水浸蒸饼为丸如弹子大每服一丸细嚼新水送下小儿一丸分作四服煎薄荷汤放冷磨下小儿急惊磨水下更在临时看病大小加减服之此药常冝携带以备急若月频服便诸疾不生神效不可尽述
　　神仙解毒丸【出经验良方】耑治一切诸毒
　　青靛花【一斤半】大黄　山豆根　自然铜　黄药白药　贯众　楮实子【即谷树子】山栀子　山茨茹黄连【各十两】扑硝【三钱】滑石【七斤】芭蕉【自然汁】铅光石
　　右为极细末糯米煎糊同芭蕉汁和药捣一二千杵多作饼隂干不使见日不然折去料可作一千五百丸却用铅光石打光不然炼光亦可丸如龙眼大如诸般骨鲠井水磨下一丸作势一吞即下答腮焮肿咽喉飞锡麻油调下酒毒肠风下血薄荷汤磨水下赤眼肿疼井水磨下金蚕蛊毒用黄连水磨下蛇犬蜂螫蜈蚣毒用水磨涂伤处误竹木刺井水磨下解般恶毒用新汲水磨下此药收得年深愈神效又云合用白色新砖厠坑浸一年愈久愈妙厠窖底砖只须水洗净不必煆烧细研五斤为细末同前药为丸
　　太乙追命丸【一名夺命丸出圣惠方】耑治百病若中恶气心腹胀不得喘息心痛疾积聚胪胀疝瘕不消宿食作逆呕寒热瘰蛊毒妇人产后瘀疾方
　　蜈蚣【一条】丹砂　附子【炮制去皮脐】矾石　雄黄　藜芦鬼臼【各一分】巴荳
　　右为末炼蜜丸如麻子大一服二丸日一服伤寒一二日服一丸当汗出绵裹两丸塞两耳中下痢服一丸塞下部蛊毒服二丸在外膏和摩病上在膈下痢有疮一丸涂之毒自出产后瘀疾一丸耳聋绵褁塞耳一方无丹砂用温酒服
　　鸡肠草散【出千金方】耑解诸毒
　　鸡肠草【三分】荠苨　升麻【各四分】芍药　当归　粉草【各二分】分圭【一分】蓝子【一合】
　　右下筛水服方寸以多饮水为佳若为蜂蛇等毒蛊所螫以针刺螫上血出着药如小荳许于疮所自瘥为射伤箭中所削竹如钗股长一尺五寸以锦纒绕水沾令湿取药内疮中随疮深浅令至底止如有血出即休若服药有毒水服方寸以毒解痛止愈
　　神仙解毒万病丸【出百一选方】耑解一切药毒忌草菰菌蕈金石毒吃自死马肉河豚发毒时行疫气山岚瘴疟急喉闭纒喉风脾病黄肿赤眼疮疖冲冒寒暑热毒上攻或自缢死落水打折伤死但心头微暖未隔宿者并宜用生姜蜜水磨一粒灌之须臾复苏痈疽发背未破及鱼脐疮肿毒汤火所伤百蛊犬防蛇伤并东流水磨涂并服一粒良久觉痒立消打扑攧损伤折炒松节酒磨下半粒仍以东流水磨涂男子或中颠邪狂走女人鬼气胎并宜暖酒磨下一丸可分两服有毒即吐或痢毒尽自止昔有一女子久患劳瘵病为血尸虫所噬磨一粒服之一时即吐下小虫千余条一大者挣为两段后只服苏合香丸半月遂愈如常至牛马六畜中毒亦以此救之无不效
　　文蛤【三两淡红色者捶碎洗浄本草云五倍子一名文蛤】红牙大防【一两洗浄】山茨菰【二两浄即鬼炣□金炣花根也】续随子【一两去殻秤研细裹压出油再研如白雪】麝香【三钱研】
　　右将前三味焙干为细末入麝香续随子研令匀糯米粥为丸每料分作四十九粒于端午七夕重阳日合如欲急用辰日亦得于木臼中杵数百下不得妇人孝子不具足人鸡犬之类见之切冝秘惜不可广传轻之则无效○如痈疽发背未破之时用冷水磨涂痛处并磨良久觉痒立消隂阳二毒伤寒心闷狂言乱语胸膈壅滞邪毒未发及瘟疫山岚瘴气纒喉风冷水入薄荷一叶同研下○急中颠邪喝呌乱走鬼胎鬼气并用暖无灰酒下○自缢落水死心头暖者及惊死鬼迷未隔宿者并冷水磨灌下○蛇犬蜈蚣伤并冷水磨涂伤处○诸般疟疾不问新久临发时煎桃桞磨下○小儿急漫惊风五疳八痢蜜水薄荷小叶同磨下○牙闗急磨涂一丸分作三服如丸小分作二服量大小与之牙闗痛酒磨涂及含药少许吞下○汤火伤东流水磨涂伤处　伤损打扑炒松节无灰酒下○年深日近头疼太阳疼用酒入薄荷杂磨纸花贴太阳穴上○诸般癎疾口面防斜唇眼掣眨夜多睡涎言语蹇澁卒中风口噤牙关急筋脉挛缩骨节风肿手脚疼痛行止艰辛应是风气疼痛并用酒磨下有孕妇不可服其方五倍子【十五两】大防【七两五钱】山茨菰【十两】　续随子【十两炒不去油】麝香【五钱】疗溺水死者王排岸云绍兴府师有施此药者渠一子溺水已死用此法救之遂苏○凡人居家或出入不可无此药真济世卫家之寳如毒药岭南最多若游宦岭表才觉意思不快便服之即安二广山谷间有草曰胡蔓草又名断肠草若此药人急水吞之急死缓水吞之缓死又取毒蛇杀之以草覆上以水洒之数日菌生其上取为末酒调以毒人始亦无患再饮酒即毒发立死鸡豚鱼羊鹅鸭等肉内下药复食此物即触发急服此药一粒或吐或痢随手便瘥其俗滛妇人多自配合北人与之情相好多不肯逐北人囬阴以药置食中北人还即戒之曰于某年来若从其言即复以药解之若过期不往必毙矣名曰定年药北人届彼亦冝志之若觉着毒四大不调即便服之危氏方内全蝎【五枚】大山豆根【五钱】硃砂　雄黄【各二钱】红牙大防【洗焙七钱五分】一名方有续断乳香各辟毒再生丹
　　解毒丸【出三因方】耑治误食毒草并百物毒救人于必死板蓝【四两干者洗净曝干】贯众【一两剉去尖】青黛【研】甘草【生各一两】
　　右为末蜜丸梧子大以青黛别为衣如稍觉精神恍惚恶心即是误中诸毒将药十五丸烂嚼用新水送下浸炊饼为丸尤妙如常服可三五丸大解暑毒
　　甘草饮【出千金方】耑解鸩毒及一切毒药不止烦懑
　　甘草　蜜【各四分】粱米粉【一升】
　　又以水五升煮甘草取二升去滓歇大热纳粉汤中搅令匀调纳白蜜更煎令熟如薄粥适寒温饮一升
　　解毒散【出余居士百选竒方类】不问是毒药服之防皆吐出神效
　　石菖蒲　白矾
　　右等分为末新汲水调二钱不过两服必效一方煎甘草汤调下
　　青黛雄黄散【出医方大成】诸凡始觉中毒及蛇防咬痈疽才作服此令毒气不聚
　　上好青黛　雄黄【等分】
</div>
    <div class="pagination">
<a href="普济方四库_page991.html">上一页</a><span>...</span><a href="普济方四库_page987.html">987</a><a href="普济方四库_page988.html">988</a><a href="普济方四库_page989.html">989</a><a href="普济方四库_page990.html">990</a><a href="普济方四库_page991.html">991</a><span class="current-page">992</span><a href="普济方四库_page993.html">993</a><a href="普济方四库_page994.html">994</a><a href="普济方四库_page995.html">995</a><a href="普济方四库_page996.html">996</a><a href="普济方四库_page997.html">997</a><span>...</span><a href="普济方四库_page993.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
