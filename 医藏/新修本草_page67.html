<!DOCTYPE html>
<html>
<head>
    <meta charset="UTF-8">
    <title>新修本草 - 第 67 页/共 110 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>新修本草 - 第 67 页/共 110 页</h1>
    <div class="content">　　然大枝皮肌理粗虚如木兰，肉少味薄，不及小枝皮也。小枝皮肉多，半卷。中必皱起，味辛美。一名肉桂，一名桂枝，一名桂心。出融州、柳州、交州甚良。

　　卷第十二

　　桂

　　味甘、辛，大热，有毒。主温中，利肝肺气，心腹寒热，冷疾，霍乱，转筋，头痛、腰痛嗽、鼻 ，能堕胎，坚骨节，通血脉，理疏不足，宣导百药，无所畏，久服神仙，不老。生桂阳。二月、七、八月、十月采皮，阴干。

　　得人参、麦门冬、甘草、大黄、黄芩调中益气，得柴胡、紫石、干地黄疗吐逆。案《本经》唯有菌桂、牡桂，而无此桂，用体大同小异，今俗用便有三种。以半卷多脂者单名桂，入应。《仙经》乃并有三种桂，常服食，以葱涕合和云母蒸化为水者，正是此种耳。今出广州湛惠为好，湘州、始兴、桂阳县即是小桂，亦有，而不如广州者，交州、桂州者形段小，多脂肉，亦好。《经》云桂叶如柏叶，泽黑，皮黄心赤。齐武帝时，湘州送桂树，以植芳林苑中，今东山有山桂皮，气粗相类，而叶乖异，亦能凌冬，恐或者牡桂，时人多呼丹桂，正谓皮赤耳。北方今重此，每食辄须之。盖《礼》所云姜桂以为芬芳也。

　　〔谨案〕菌桂，叶似柿叶，中有纵文三道，表衷无毛而光泽。牡桂叶长尺许，陶云小桂，或言其叶小者。陶引《经》云：叶似柏叶，验之殊不相类，不知此言从何所出。今案桂有二种，唯皮稍不同，若菌桂老皮坚板无肉，全不堪用。其小枝皮薄卷，乃二、三重者，或名菌桂，或名筒桂。其牡桂嫩枝皮，名为肉桂，亦名桂枝。其老者，名牡桂，亦名木桂，得人参等良。本是菌桂，剩出单桂条，陶为深误矣。

　　卷第十二

　　杜仲

　　味辛、甘，平、温，无毒。主腰脊痛，补中，益精气，坚筋骨，强志，除阴下痒湿，小便余沥。脚中酸疼痛，不欲践地，久服轻身能老。一名思仙，一名思仲，一名木绵。生上虞山谷又上党及汉中。二月、五月、六月、九月采皮，阴干。

　　畏蛇蜕皮、玄参。上虞在豫州，虞、虢之虞，非会稽上虞县也。今用出建平、宜都者，状如浓朴，折之多白丝为佳。

　　用之薄削去上甲皮横理，切令丝断也。

　　卷第十二

　　枫香脂

　　一名白胶香，味辛、苦，平，无毒。

　　主瘾疹风痒、浮肿、齿痛。其树皮，味辛，平，有小毒，主水肿，下水气，煮汁用之。

　　所在大山皆有。

　　树高硕，叶三角，商、洛之间多有。五月斫树为坎，十一月采脂。（新附）

　　卷第十二

　　干漆

　　味辛，温，无毒、有毒。主绝伤，补中，续筋骨，填髓脑，安五脏，五缓六急，风寒湿痹，疗咳嗽，消瘀血，痞结，腰痛，女子疝瘕，利小肠，去蛔虫。生漆去长虫。久服轻身能老。生汉中川谷。夏至后采，干之。

　　半夏为之使，畏鸡子，今又忌油脂。今梁州漆最胜，益州亦有，广州漆性急易燥。其诸处漆桶上盖裹，自然有干者，状如蜂房，孔孔隔者为佳。生漆毒烈，人以鸡子白和服之，去虫。犹有啮肠胃者，畏漆人乃致死。外气亦能使身肉疮肿，自别有疗法。仙方用蟹消之为水，炼

　　卷第十二

　　蔓荆实

　　味苦、辛，微寒，平、温，无毒。主筋骨间寒热，湿痹，拘挛，明目，坚齿，利九窍，去白虫、长虫。主风头痛，脑鸣，目泪出。益气，久服轻身能老。令人光泽，脂致，长须发。小恶乌头、石膏。小荆即应是牡荆，牡荆子大于蔓荆子而反呼为小荆，恐或以树形为言。

　　复不知蔓荆树若高硕耳。

　　〔谨案〕此荆子，今人呼为牡荆子者是也。其蔓荆子大，故呼牡荆子为小荆；实亦等者，言其功舆蔓荆同也。蔓荆苗蔓生，故名蔓荆。生水滨，叶似杏叶而细，茎子为牡荆子也。

　　卷第十二

　　牡荆实

　　味苦、温、无毒。主除骨间寒热，通利胃气，止咳逆，下气。生河间南阳宛朐山谷，或平寿、都乡高堤岸上，牡荆生田野。八月、九月采实，阴干。

　　得术、柏实、青葙共疗头风，防风为之使，恶石膏。河间、宛朐、平寿并在北，南阳在西，论蔓荆，即应是今作杖棰之荆，而复非见。其子殊细，正如小麻子，色青黄。荆子实小大如乌豆大，正圆黑，仙术多用牡荆，今人都无识之者。李当之《药录》乃注溲疏下云：溲疏一名阳胪，一名牡荆，一名空疏。皮白，中空，时有节。子似枸杞子，赤色，味甘、苦，冬月熟，俗乃无识者。当此实是真，非人篱域阳胪也。

　　案如此说，溲都不同，其形类乖异，恐乖实理。而仙方用牡荆，云能通神见鬼，非唯其实，乃枝叶并好。又云有荆树，必枝枝相对，此是牡荆，有不对者，既非牡荆。既为父，则不应有子。如此，并莫详虚实，须更博访，乃详之耳。

　　〔谨案〕此即作棰杖荆，是也。实细，黄黑色，茎劲作树，不为蔓生，故称之为牡，非无实之谓也。案《汉书·郊祀志》，以牡荆茎为幡竿，此明则蔓不堪为竿。今所在皆有，此荆非《本经》所载。案今生出乃是蔓荆，将以附此条后，陶为误矣。《别录》云：荆叶，味苦，平，无毒。主久痢、霍乱、转筋、血淋，下部疮湿KT 。薄脚，主香港脚肿满。其根，味甘、苦，平，无毒。水煮服，主心风、头风、肢体诸风，解肌发汗。有青赤二种，赤者为佳。出《类聚方》，今医相承，多以牡荆为蔓荆，此极误也。

　　卷第十二

　　女贞实

　　味苦、甘，平，无毒。主补中，安五脏，养精神，除百疾，久服肥健，轻身不老。生武陵川谷。立冬采。

　　叶茂盛，凌冬不凋，皮青肉白，与秦皮为表里，其树以冬生而可爱，诸处时有。《仙经》亦服食之，俗方不复用，市人亦无识之者。

　　〔谨案〕女贞叶，似枸骨及冬青树等，其实九月熟黑，似牛李子。陶云与秦皮为表里，误矣。然秦皮叶细冬枯，女真叶大冬茂，殊非类也。

　　卷第十二

　　桑上寄生

　　味苦、甘，平，无毒。主腰痛，小儿背强，痈肿，安胎，充肌肤，坚发齿，长须眉。主金创，去痹，女子崩中，内伤不足，产后余疾，下乳汁。其实明目，轻身通神。一名寄屑，一名寓木，一名宛童，一名葛，生弘农川谷桑树上。三月三日采茎、叶、阴干。

　　桑上者，名桑上寄生耳。诗人云：施于松上，方家亦有用杨上、枫上者，则各随其树名之，形类犹是一般，但根津所因处为异。法生树枝间，寄根在枝节之内，叶圆青赤，浓泽易折，旁四月华白，五月实赤，大如小豆。今处处皆有，以出彭城为胜。俗人呼皆为续断用之。案《本经》续断别在上品药，所主疗不同，岂只是一物，市人使混乱无复能甄识之者。服食方云是桑 ，与此说又为不同耳。

　　〔谨案〕寄生槲、榉柳、水杨、枫等树上，子黄，大如小枣子，唯虢州有桑上者。子汁甚粘，核大如小豆，叶无阴阳，如细柳叶而浓肌，茎粗短，江南人相承用为续断，殊不相关。且寄生实，九月始熟而黄，今称五月实赤，大如小豆，此是陶未见之。

　　卷第十二

　　蕤核

　　味甘，温、微寒，无毒。主心腹邪结气，明目，目痛赤伤泪出。疗目肿 烂， 鼻，破心益气不饥。生函谷川谷及巴西。月采实。

　　今从北方来，云出彭城间，形如乌豆大，圆而扁，有文理，状似胡桃桃核，今人皆合壳用为分两，此乃应破取仁秤之。医方唯以疗眼，《仙经》以合守中丸也。

　　〔谨案〕采字如此作也

　　卷第十二

　　五加

　　味辛、苦，温、微寒，无毒。主心腹疝气，腹痛，益气，疗 小儿不能行，疽疮，阴蚀。

</div>
    <div class="pagination">
<a href="新修本草_page66.html">上一页</a><span>...</span><a href="新修本草_page62.html">62</a><a href="新修本草_page63.html">63</a><a href="新修本草_page64.html">64</a><a href="新修本草_page65.html">65</a><a href="新修本草_page66.html">66</a><span class="current-page">67</span><a href="新修本草_page68.html">68</a><a href="新修本草_page69.html">69</a><a href="新修本草_page70.html">70</a><a href="新修本草_page71.html">71</a><a href="新修本草_page72.html">72</a><span>...</span><a href="新修本草_page68.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
