<!DOCTYPE html>
<html>
<head>
    <meta charset="UTF-8">
    <title>普济方四库 - 第 115 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 115 页/共 1812 页</h1>
    <div class="content">　　棕榈皮【半斤烧灰】栝蒌【一个炒灰】
　　右为末每服二钱食前粥饮下
　　治肠风下血发渴不定【出圣惠方】
　　胆子矾【二两细研】栝蒌【一枚上开一口】
　　右以矾入栝蒌内坐于慢火中更入米醋一小盏煨令醋干却入罐子内以大火烧令通赤取出放冷细研用糯米饭和丸梧桐子大每服二十丸食前粥饮下
　　又方
　　釡底煤【四两】汉椒【二两去目及开口者炒去汗】
　　右为末软饭丸梧桐子大每服三十丸食前粥饮下
　　治大肠风毒下血【出圣惠方】
　　猬皮【一枚炙】皂角防【三挺去黑皮涂醋炙枯去子】
　　右为末软粟米饭丸梧桐子大每服十五丸食前粥饮下
　　又方【出圣惠方】
　　白矾【二两烧汁尽】干蝎【二两炒】
　　右为末每服半钱食前粥饮下
　　又方【出圣惠方】
　　益母草【端午日采】藕节【六月六日采并隂干各二两】
　　右为末炼蜜丸梧桐子大每服二十丸食前温米饮下
　　又方【出圣惠方】
　　皂荚【五挺不蛀可长一尺者去黑皮涂酥炙三两炙尽为度】白羊精肉【十两细切】
　　右先捣皂防为末后与肉捣令熟丸梧桐子大每服二十丸食前温水下
　　治肠风积年下血【出圣惠方】
　　鹿角胶【二两炙】没药【半两】
　　右为末每服一钱食前粥饮调下
　　神效方【出圣惠方】　治积年肠风下血不止
　　酸石榴皮【慢火焙】侧栢叶【慢火焙各二两】
　　右为末每服二钱食前以木贼汤下
　　温白丸　治脏毒下血及肠风
　　用椿根白皮北引者去粗皮酒浸晒干为末枣肉丸梧桐子大每服三五十丸淡酒下或酒糊丸一方用东行者醋糊为丸陈米饮下
　　治肠风及脱肛不收有血下部肿闷疼痛【出圣惠方】
　　用不蛀皂防五茎捶碎水一碗揉令皂角消尽绢二重滤过取十分清汁将脱肛肠浸在药水中自取收不用手荡如大肠收了更用汤荡其腰肚上下令皂角气行则不再作一方去黑皮涂醋炙为末枣肉丸梧桐子大每服一十五丸食前粥饮下
　　治肠风泻血【出本事方】
　　用皂角树上荨新瓦上焙干为末每服一钱温酒下
　　治肠风及热毒下血或因食热发动【出本事方】
　　用赤小豆一升瓦上炒令小黑色为末每服三钱空心粥饮下日一服一方杵末水调服方寸匕【一方治卒下血捣碎以水二升绞汁饮之】
　　又方【出本事方】
　　用好栝蒌三个烧灰存性为末每服三钱米汤空心调下
　　又方
　　用蕨菜花不拘多少文武火焙干为末每服三钱饭饮调下
　　治肠风【出本事方】
　　用好线不拘多少烧灰存性温酒调下二钱空心服一名蛮瓜一名天罗又名天丝瓜其实皆丝瓜也
　　治肠风并脱肛及有血【出本事方】
　　用蛇床子不拘多少炒为末去大肠肛垂处贴立收
　　乌梅丸【一名独圣散】　治大便下血不止兼治久痢下肠垢亦治酒痢
　　用乌梅三两烧灰存性为末好醋打米糊为丸梧桐子大每服七十丸空心食前用米饮送下当归汤亦可一方研末每服二钱空心米饮调下一方为末五更煮糯米清粥以药末铺粥面吃一层又用药末吃粥尽为度
　　必效散【一名霜柿散】　治肠风脏毒
　　用干柿烧灰存性为末每服二钱米饮调下空心服一方用糊丸有人服之累有应效○百一选方云痔肠风脏毒一体病也极难得药亦縁所以致疾不同虽良药若非对症难一槩取效常人酒色饮食不节脏腑下血是谓风毒若释子辈患此多因饮食久坐体气不舒而得之乃脾毒也○王涣之舒州下血不止郡人朝议大夫陈宜父令四时取其方栢叶如春取东枝夏取南枝之类烧灰调二服而愈予既得此方后官赣上以治贰车吴令升亦即效提防司属官陈逸大夫偶来问疾吴倅告以用陈公之方而安陈君蹙頞曰先人也仍须用侧栢尤佳道场慧禅师曰若释子恐难用此不若灼艾最妙平量脊骨与脐平处椎上炙七壮或年深更于椎骨两傍各一寸灸如上数无不除根者又予外兄刘向严掾予过之留饮讶其瘦瘠问之答云去岁脏毒作凡半月自分必死得一药服之至今无苦问何药不肯言再三叩始云只这桌子上有之即是干柿烧灰饮下二服本草云柿治肠风解热毒消宿血后有病者宜以求之素问肠僻为痔曽茂招通利之子年十余岁时常苦此凡治肠风药如地榆之类遍服无效因检书见此方用之一服而愈是干柿烧灰者曽与予合肥同官亲云尔
　　虎目汤【出仁存方】　治便血及脏毒下血经年瘦者
　　用好樗根防咀每服三钱水一盏煎七分去滓酒半盏或作丸子服亦可虚极人加人参等分极效一方为末空心温酒调下或米饮下樗根即大眼桐一名虎眼树一名山椿
　　治肠风泻血并热痢及杀疳虫【出肘后方】
　　用苦参炒焦黑为末糊丸梧桐子大每服五六十丸米饮吞下一方煎服一方为末饭饮下
　　猢狲散【出仁存方】　治肠风失血
　　右猢狲姜不拘多少去毛炒用酒煎去滓空心服一方烧存性碾为末米饮调下
　　治肠风【一名白梅饮出余居士选竒方】
　　用橡斗子不拘多少用白梅肉以蜜拌和填在橡斗子内候满两个相和铁线紥之烈火煅存性为末米饮调下一方治便血用橡斗子以生硫黄合之纸裹盐泥固脐烧煅存性为末空心酒调下二服
　　治脏毒下血久远不差者【百一选方】
　　用大蒜一枚上面切开作葢子每一瓣中揷带殻巴豆一枚却葢了将湿纸两三重裹文武灰火煨香熟去巴豆不用将蒜烂研和丸加黄连细末得所丸梧桐子大空心米饮下二丸
　　又方【百一选方】
　　用乌梅肉生干地黄等分炼蜜丸梧桐子大米饮下五七丸不拘时
　　又方【百一选方】　治脏毒下血久远不差者
　　用茶篰蒻叶烧成黑灰研细入麝香少许空心糯米饮调下
　　治肠风【百一选方】
　　用蜜炙萝卜任意食之昔曾见一妇人服之立愈
　　治下血久不差【百一选方】
　　用地榆洗净去须芦为末糯米糊为丸小豆大每服三十丸米饮下日三服一方止肠风浓煎服
　　治肠风【一名白芷散余居士选竒方】
　　用【阙】香为末米饮调下神效
　　治下血【百一选方】
　　用葱须新瓦上炒干为末每服二三钱米饮调下
　　治酒毒肠风下血【出百一选方一名螺殻散】
　　用大田螺五个洗净仰顿放在火上烧殻白肉干为度为末只作一服热酒下
　　治肠风【百一选方】
　　用魏桑叶烧黑灰存性每服二钱米饮调下更量虚实甚虚人恐动脏腑
　　治肠风下血及酒毒下血【百一选方】
　　用山里枣俗名鼻涕团又名酸枣干为末服之一方烧末米饮下
　　又方【出危氏方】
　　用栢树子十四枚槌碎纱囊贮好酒三盏煎至八分服之反觉加多再服立止
　　治便血【经验良方】
　　用荆芥炒为末每服二钱米饮调下妇人失血过多或经候不调温酒调下一方拌肉馄饨面裹煮食尤妙
　　丝瓜散【经验良方】　治酒痢便血腹痛或如鱼脑五色腥秽者
　　用干丝瓜一枚连皮烧灰存性俗名鱼滋是也为末酒调二钱空心服一方煨食之愈
　　经验散　治肠风酒痢下血又治鼠子痔出血亦治血痔
　　用黑狗脊不拘多少黄者不好须是黑者内肉赤色去皮毛剉焙干为末每服二钱空心米饮调下难吃将醋糊丸梧桐子大每服三四十丸空心米饮下一方二两去芦头烧灰存性用瓦合地去火毒为末麝香一字研匀米饮服二钱【本草名贯仲图经云苗狗脊皮黒肉赤又名作草鵞头是也】
　　又方【出圣惠方】
　　用白冦花炒棕榈烧存性羌活各一两细末粥饮调下二钱
　　黄花散　治脏毒大便血不痛
　　用槐花二两新净者炒黄为末每服二三钱温酒下三服一方用陈久者为末亦以槐白皮煮汁调服
　　治粪后解红【出危氏方】
　　用艾叶浓煎生姜汁三合服一方艾叶煎汤服
　　又方
　　用紫菀末水调五撮服止又可用王不留行
　　又方
　　用凌霄花浸酒服
　　又方
　　用桑树上白鲜花煎服为末调服亦可并止吐血
　　又方
　　用黄柏为末水调服
　　又方
　　用白鸡冠花并子炒煎服
　　治便红
　　用当归酒饮立愈
</div>
    <div class="pagination">
<a href="普济方四库_page114.html">上一页</a><span>...</span><a href="普济方四库_page110.html">110</a><a href="普济方四库_page111.html">111</a><a href="普济方四库_page112.html">112</a><a href="普济方四库_page113.html">113</a><a href="普济方四库_page114.html">114</a><span class="current-page">115</span><a href="普济方四库_page116.html">116</a><a href="普济方四库_page117.html">117</a><a href="普济方四库_page118.html">118</a><a href="普济方四库_page119.html">119</a><a href="普济方四库_page120.html">120</a><span>...</span><a href="普济方四库_page116.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
