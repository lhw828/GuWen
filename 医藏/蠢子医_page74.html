<!DOCTYPE html>
<html>
<head>
    <meta charset="UTF-8">
    <title>蠢子医 - 第 74 页/共 80 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>蠢子医 - 第 74 页/共 80 页</h1>
    <div class="content">　　我见此症千千万，尽是外科送入鬼门关。至于一切纯阳症，如今外科可称仙。

　　解表解里甚分明，一付两付自周全。此症不治亦不坏，略加调理便如前。

　　治疮先辨阴阳为主

　　治疮须先辨阴阳，阴阳不辨空着忙。

　　阳症红肿脉洪实，芩连（黄芩黄连）知（知母）柏（黄柏）与大黄。

　　阴症顽麻脉沉涩，苍（苍术）麻（麻黄）归（当归）地（熟地）并黑姜。

　　更有半阴半阳症，解表解里细推详。

　　如依外科分经络，不辨阴阳总渺茫。

　　（阳症用阴药，阴症用阳药，自是千古定理。纵分经络，不论阴阳，药无当也。）

　　或有疮症在脏腑，挪移四肢方为良。上焦桂枝下牛膝，中焦丝瓜引边疆。

　　艾灸神灯皆善着，不治红肿与纯阳。先忧热中后寒中，总要阴阳二字细商量。

　　我初作此二篇，意欲以治纯阴之症也。虽知纯阴之症，用药甚精，非但热补可了也。

　　我之所言，不过以治半阴之症则可耳。细读下篇，自知其理。始知刘青田为不可及也。自记。

　　病有阴阳，必分阴阳治之，则病可痊。

　　疮亦有阴阳，若不辨阴阳，概以清凉解毒之药治之，则阳明之毒，自必愈矣。

　　而纯阴之毒不已，愈寒而结愈坚乎!

　　治疮者要必读此数篇，而辨其阴阳也可。侄金门谨志。

　　治疮用药真诠

　　天下病症有万端，随时转变随时传。（伤寒、瘟疫之类。）惟有疔疮症不变，初起皮色为可观。

　　初起皮色如犯红，到底治法无变迁。（一定是阳。）

　　初起皮色如犯白，到底治法无变迁。（一定是阴。）

　　较之寻常一切症，皎然不昧甚的端。但是阳症人多知，一有阴症便倒颠。

　　初起宜用夺命饮，以后只用阳和单。二方斟酌无参差，一方动吃数十天。

　　夺命饮中二活（羌活、独活）兼，青皮赤芍僵蚕连。疼痛不止多细辛，加上甘草便十全。

　　阳和汤中麻黄先，炮姜肉桂（大熟大热）熟地前。（此四味是阳和汤）。

　　橘红半夏与云苓，芥子甘草便十全。（二陈汤加入其中。）

　　有了熟地肉桂好，引火归元甚娟娟。有了熟地麻黄好，散入内里甚便便。

　　炮姜用时必炒黑，不炒黑时心内翻。

　　此症出来多阴虚，鹿胶龟胶宜多添。此症出来多隐疼，山甲河车（草河车，此味是增）宜多兼。

　　此症出来多脾酸（脾寒也），炮姜麻黄宜多餐。此症出来多痰结，橘（橘红）苓（云苓）半（半夏）芥（芥子）宜多煎。

　　此症出来多硬顽，生南（南星有用四两者）生半（半夏）宜多牵。此症出来多滞湿，甘遂大戟宜多安。

　　此症出来多膜白，于姜本是麻黄芥子宜多羼①。此症出来多正穴，牛黄狗宝宜多研。

　　此症出来多管骨，推车（即蜣娘）转丸（炒焦为未为末）麝香填。

　　渗入穴里便有力，一切烂肉它能宣。再将轻粉和梅肉（唾沫和药），不使明星在外边。

　　搓成捻子插孔里，迟之两日管外钻。摄出管子臭脓出，加上补药漏能痊。（虽通脊漏亦能治。）

　　更有锁口（圆圈色）带白，皆因冷药致逸澶。

　　宜用原寸渗疮口，蒙上温膏自周全。

　　更有疼痛不止治不得，必须关帝火针穿。硫（硫黄）麝（麝香）朱砂合银侏，倦入油纸炼成丸。

　　疼痛不止用针挑，贴上丸药将火然。火一然时便透毒，永无疼痛作祟缘。

　　初得瘰疬宜此治，一日两针针两回，（烧两回针三天。）便能根柢悉拔出，省了药饵拜佛前。

　　亦有淹缠恒作痒，羊矢楝①实烧为丹。轻者醋和重蜜和，糊住痒处便能痊。

　　若是流水不能止，渗上此药亦能干。木是湿滞疼是寒，一切麻症皆风传。

　　青风海风石栅②藤，加入药内把病完。

　　以后再讲熬营药，膏药药内桂（肉桂③）为先。（宜多用。）

　　赤芍大黄并生南（生南星），葱须干姜一概兼。

　　风仙苍耳皆用科，熬得好时将醋添。（醋能入骨。）

　　摊贴疮口加原麝，俟它热时竹刃穿。

　　一切毒药皆不用，附子犹恐外牵连。（用肉桂，不用附子。）

　　斑蝥蜈蚣与乌蛇，全蝎红娘巴豆捐。此药皆是治阳毒，一入阴疮便不安。

　　不论经络与时令，总以紫花地丁为引煎。

</div>
    <div class="pagination">
<a href="蠢子医_page73.html">上一页</a><span>...</span><a href="蠢子医_page69.html">69</a><a href="蠢子医_page70.html">70</a><a href="蠢子医_page71.html">71</a><a href="蠢子医_page72.html">72</a><a href="蠢子医_page73.html">73</a><span class="current-page">74</span><a href="蠢子医_page75.html">75</a><a href="蠢子医_page76.html">76</a><a href="蠢子医_page77.html">77</a><a href="蠢子医_page78.html">78</a><a href="蠢子医_page79.html">79</a><span>...</span><a href="蠢子医_page75.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
