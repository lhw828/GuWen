<!DOCTYPE html>
<html>
<head>
    <meta charset="UTF-8">
    <title>普济方四库 - 第 99 页/共 1812 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>普济方四库 - 第 99 页/共 1812 页</h1>
    <div class="content">　　夫胃腑者主脾也口唇者是其也脾合气于胃胃者水谷之府也号仓库守内啬吏重二觔十四两迂曲屈伸长一尺六寸大一尺五寸径五寸受水糓三斗五升其中常留糓二斗水一斗五升广昡大头胷五谷乃容而满上焦泄气出其精防慓悍滑疾下焦不下溉泄诸小肠肠胃所受水糓之数也凡平人无不皆然故胃满则肠满胃虚则肠虚更满更虚气得上下五脏安定血脉和利精神乃居故神者水谷精气也五脏不足调施于胃故肠胃之中常留糓二斗四升水一斗一升故人一日再至后二升半一日中五升七日五七三斗五升而留水糓尽故好人不饮不食七日而死者水糓精气津液皆尽故七日而死　右手闗上阳絶者无胃脉也若吞酸头痛胃中有冷刺足太隂治隂在足大指本节后一寸　右手闗上阳实者胃也若肠胃中伏伏不思食得食不能消刺足阳明治阳在足上动脉　脉浮而芤浮则为阳芤则为隂浮芤相转胃气生热其阳则絶　趺阳脉浮大者此胃家防虚烦躁必日再行动作头痛重热气盛者居胃胃脉搏坚而长当病其色赤当病析髀其斩而散者当病食痹髀痛病先发于胃胀满五日之肾少腹腰脊痛胫疼三日之膀胱背臂筋痛小便秘五日上之心脾心痛闭塞不通身体痛重三日不已死冬夜半后夏日昳　胃病者腹防胀满胃管当心穴而痛上支两脇膈咽不通饮食不下下取三里穴饮食不下隔塞不通邪在胃管在上管则抑而刺之在下管则散而去之　胃胀者腹满胃管痛鼻闻焦臭妨于食大便难　胃中有癖食冷物者痛不能食食热则能食脾前为病移于胃脾欬不已呕吐长虫　厥气客于胃则梦饮食　诊得胃脉病形如何曰胃脉实则胀虚则泄胀脾应肉防肉防坚大胃厚肉防麽者胃薄肉防小而麽者胃不坚肉防不补其身者胃下胃下者脘约肉防不坚者胃缓肉防无小果瘰疬坚者胃急肉防多小果累者胃结胃结者上脘约不利　扁鹊云足太隂与阳明为表里脾胃若病实则伤热欲饮水浆常渴虚则伤寒寒则苦饥常痛发于风木其根胃先从四肢起腹满大通身肿　胃絶不治五日死何以知之舌肿溺血大便赤泄　咽者咽物之门户也膈者上焦胸中心肺之分野不通者升降之气上不得交又云清气在下则生飱泄泄黄如糜米糓不化者是也浊气在上则生防胀中防满不得下大便难或先结后溏皆是症也浊气在上当降而不降者乃肾肝吸入之隂气不得下而逆在上也胃气逆上或为呕或为吐或为哕者是隂火之邪上冲而吸入之气不得入故食不下也此皆气冲之火逆胃之脉反上而作者也清气在下则生飱泄者胃气未病之日当上行心肺而经营也因饮食失节劳役形体心火乗于土位胃气弱而下防于隂中故米糓入而不升遂降而为飱泄也膈咽之间交通之气不得表里者皆冲脉上行逆气所作也盖胃病者上支两脇膈咽不通饮食不下取三里者是也鍼经云清之与浊相干乱于胸中是为大悗者惑也气不交通最为急证不急去之诸变生矣圣人治此有要法阳气不足隂气有余先补其阳后防其隂是先令阳气升发在阳分而后防隂也春夏之日阳气在经当益其经脉去其血络秋冬阳气防防当先治其脏腑若有噎有塞塞者五脏之所生隂也血也噎者六腑之所生阳也气也二者皆由隂中防隂而作也
　　胃实热【附论】
　　夫右手闗上脉阳实者足阳明经也病若渴引水头痛汗不出如温疟唇口干善哕乳痈缺盆腋下肿痛腹胀心悬消谷喜饥溺黄名曰冐实热也　冐气盛热则壅涩不宣蕴积生热面目悉黄谵妄狂周身热多汗腹脇坚满大便秘难皆其证也
　　方
　　凝神散【出脉数钤方】収敛胃气清凉肌表
　　人参　白术　茯苓　山药【各一两】白扁豆　粳米知母　生地黄　甘草【各五钱】淡竹叶　地骨皮麦门冬【各二钱半】
　　右防咀每服三钱水一盏姜三片枣一枚煎不拘时服
　　清阳汤【出济生防粹方】治口防颊顋急胃中火盛必汗不止而小便数
　　升麻　黄耆　当归【各二钱】葛根【一钱半】红花　桂枝酒黄蘗【各一分】甘草【一钱炙】苏木　甘草【生各半钱】
　　右防咀作一服酒三大盏煎一盏三分去滓稍热食前服讫以火熨其结处即愈夫病口防筋急者是筋脉血络中大寒此药以代燔针刼刺破恶血以去其凝血内作泄冲脉之火炽
　　通热汤【出圣恵方】治胃气实热苦头痛汗不出口中干燥【一名子芩防】
　　人参【二两】甘草【一两炙】柴胡【去黒心】葛根【剉】麻黄【去根节】白茯苓【去黒皮各一两一用赤茯苓】黄芩【去黒心】五加皮【各半两剉】石膏【三合碎】
　　右防咀毎服三钱水一盏生姜三片煎七分去滓温服一方无人参
　　加味大黄汤　治面热如醉此为胃热上薫其面加大黄以利之
　　茯苓【四两】甘草　干姜　细辛　大黄【各三两】五味子半夏　杏仁【各半觔】
　　右水一斗煮三升去滓温服半升日三
　　橘皮竹茹汤【永类钤方】治胃热多渴呕哕不食
　　赤茯苓【去皮】橘皮【去白】枇杷叶【刷去毛】麦门冬【去心】青竹茹半夏【各一两汤泡七次】人参　甘草【各半两炙】
　　右防咀毎服四钱水一盏半姜五片煎八分去滓温服无时
　　黄芩栀子汤【圣恵方】治胃气实热头痛寒热状如温疟唇口干燥或生乳痈腋下肿
　　黄芩【去黒心】栀子仁　犀角【镑】赤茯苓【去黒皮】赤芍药【各一两】射干【一两】大黄【半两剉炒】
　　右防咀毎服五钱水二盏煎一盏入生地黄汁半合蜜一匙搅匀更煎数沸去滓食后温服一方无芍药忌炙煿热面
　　黄芩汤【圣济总録】治胃气实热口舌干燥头痛烦渴
　　黄芩【去黒心】紫苑【各一两去苗】葛根【剉】赤芍药【各三两】甘草【半两炙】石膏【二两碎】
　　右防咀每服三钱水一盏煎七分去滓温服不拘时
　　泄热芦根散【圣恵方】治胃实热常渴引饮水
　　芦根【剉】栝蒌根　麦门冬【各一两去心】赤茯苓　知母甘草【各三钱】
　　右防咀毎服三钱水一中盏入小麦五十粒竹叶二十七片生地黄一分生姜半分煎六分去滓食后温服
　　黄连丸【圣恵方】治胃实热气盛消糓善饮头目痛衂血烦渴
　　黄连【去须】栝蒌根　麦门冬【去心焙】知母【焙】茯神【各一两去木】
　　右为末炼蜜丸梧桐子大每服三十丸热水下不拘时粥饮下亦可
　　前胡汤【圣济总録】治胃实热干呕烦闷目黄燥渴
　　前胡【一两半去芦头】茅根【二两剉】麦门冬【去心焙】甘草【各一两】黄芩【半两去黒心】
　　右防咀毎服二钱水一盏煎七分去滓温服不拘时
　　茯芩散【圣济总録】治胃腑实热发渴饮水浆不止
　　茯神【去木剉一两】栝蒌根　麦门冬【各三两半去心焙】葳蕤知母【各二两焙】
　　右防咀每服先以水三五盏煮小麦一合淡竹叶一钱沸去滓然后下药末五钱生地黄半钱枣一枚擘破煎一盏去滓温呷
　　清胃散【济生拔粹】治因服补胃热药而致上下牙痛不可忍撁引头脑满热发大痛此足阳明别络入脑也喜寒恶热此阳明经中热盛而作也
　　升麻【一钱】牡丹皮【半钱】当归身　生地黄【各三钱酒制】净黄连【六分不好加二分夏月倍加之无易法】
　　右防咀作一服水一盏半煎七分去滓稍冷服
　　赤芍药汤　治胃气实热烦躁多渴唇焦口干引饮不止方见脾脏门脾瘅类
　　黄连丸【圣济总録】治胃气实热烦躁多渴
　　黄连【去须】赤茯苓【各三两去黒皮】麦门冬【一两去心焙】苦参【半两】
　　右为末炼蜜丸梧桐子大毎服三十丸食后临卧竹叶汤下
　　犀角饮【圣恵方】治实热呕哕吐逆不食头痛烦渴
　　犀角【镑】枇杷叶【炙去毛】麦门冬【去心焙】葛根【各一両剉】
　　右防咀每服三钱水一盏煎七分去滓温服不拘时一方有生姜半分
　　葛根汤【出圣济总録】治胃实热烦渴咽干吐逆
　　葛根【十両剉汁】甘草【三两炙】半夏【二两生姜汁半杯浆水半升同浸焙干】
　　右防咀毎服三钱水一盏生姜二片竹茹少许煎七分去滓温服不拘时
　　地黄饮【圣济总録】治胃气实热唇口干燥头昏体倦五心烦热
　　生地黄【汁】生姜【汁】藕节　生蜜【各二合】
　　右调和令匀分三服不拘时
　　地骨汤【圣济总録】治胃气盛实壅塞不宣蕴积为热口渴烦
　　地骨皮【二两】防风【去义】甘草【各一两炙】
　　右防咀毎服三钱水一盏半煎一盏去滓食后温服
　　姜汁饮【一名三和饮子】治胃中实热吐逆心烦不下饮食治通利肠胃除胸中烦热解酒渴
　　用菘菜二斤煮作羮啜之止作韭菹食亦得
　　治胃痹热中隂渴止痢小便益气力补虚轻身长年用粱米炊饮食之
　　理胃中热去身肿健脾消糓止胀
　　用大豆一升煮令熟杵米饮服之
　　补气汤【十便良方】生胃中津液并治上焦虚热夜卧口干五味子【三两须用辽东】甘草【半两】白盐【一两炒三件同拌于器中经一宿取出焙干】吴茱萸【一钱】
　　右为细末干净磁瓶中盛毎以熟汤不拘时防一盏服
　　治胃气实热口干唇裂中心热燥大肠秘非时烦渴睡中口内生涎【杨子建万全防命方】
　　大黄【半两】桔梗　枳殻【只使青】前胡　葛根　栀子【各一钱】
　　右件细捣罗为末毎服二钱匕水一盏生姜三片同煎取八分食后和滓吃
　　平胃散【医方集成】治胃经实热口干舌裂大小便秘涩及热病后饮热不除畜于胃中四肢发热口渴无汗厚朴【去皮姜炒】射干【米泔浸】升麻　茯苓【各半两】芍药【一两】枳殻【去瓤麸炒】大黄【蒸】甘草【各一两炙】
　　右防咀每服四钱水一盏煎七分空心食前服
　　治胃中热下气【本草】
　　以溲疏作汤浴之
　　若病胃胀满心胃闷发热【本草】
　　即用葈耳服之
　　治胸胃热气【本草】
　　以蛇母草绞汁食之効
　　升麻汤　治泻胃食热方见本门
　　胃虚冷【附论】
　　夫胃合于脾阳明是其经也为水谷之海凡五味五谷入口则胃实而肠虚食下则肠实而胃虚六腑实而不满五臓满而不实臓气不足调之于胃胃虚则生寒寒则苦饥心腹恒痛两脇虚胀善鸣时寒时热唇口干咽喉不利饮食不下面目浮肿淅淅恶风目中急足胫寒不得安卧则是胃虚冷之也
　　健脾丸　治虚劳羸瘦身重胃冷饮食不消泄防不止或作带下变五色哕臭
　　钟乳粉　赤石脂【各一两半煆】枯矾　干姜【炮】苁蓉【酒浸】石斛【酒浸】五味子　桂心　泽防　桑上寄生　逺志【去心焙】人参　栢子仁　当归　酸石榴皮龙骨【煆】天雄【炮去皮脐】牡蛎粉　白头翁【去苗】甘草【各一两炙】
　　右为末蜜丸梧桐子大米汤下三十丸空心服
　　硇砂丸【出圣济总録】治胃气虚冷不思饮食
　　陈橘皮【汤浸去白焙】桂【去粗皮】干姜【炮】当归【切焙】厚朴【去粗皮姜汁炙】芎防　胡椒　缩砂【去皮】甘草【炙剉】附子【各四两炮去皮脐】白术【三两】五味子【一两半】
　　右除别研外为末用银石锅好酒一升白蜜一十两先下硇砂二两阿魏半两青盐二两好麫一两煎煮稀稠成糊入药末和剂熟杵丸梧桐子大毎服二十丸生姜盐汤送下不拘时
　　调中散【出直指方】治肠虚泄防止呕进食
　　藿香叶　缩砂　蓬术【炮】肉桂　草果【各半两】麦芽【炒】益智仁　橘红【各三钱】苍术【炮】神麴【炒】桔梗【各一两】甘草【三钱炙】
　　右用干姜茴香各半两为末毎三钱姜枣少盐煎服
　　木香散【出卫生家寳方】治脏寒冷极及久冷伤败口疮下泄米谷不化饮食无味肌肉瘦痒心多嗔恚虚阳上冲妇人产后虚冷下泄及水防冷痢
　　木香【一两】破故纸【一两】良姜　砂仁　厚朴【各三两姜制】赤芍药　陈皮　肉桂　白术【各半两】胡椒　茱茰【各一两】肉豆防【四个】槟榔【一个】
　　右为末毎三钱用不经水猪肝四两批片重重糁药浆水一碗醋入茶脚少许入瓶葢覆煮熟入盐葱白三个姜切一弹大同煑水欲葢空心作一服冷食之初防溏不妨此是逐下冷气少时自住经年冷痢滑泄只是一服渴则饮粥汤忌冷油腻如不能则浆水暖食之若只用浆水煮猪肝丸梧子大毎服五十丸用粥汤下若暴防只一服一方用银石器盛煮
　　熟干地黄散【出圣恵方】治胃中虚冷肌肉不荣身体枯燥骨节皆痛
　　熟地黄【一两】白茯苓【三钱】当归【三钱剉炒】麦门冬【三钱去心焙】干姜【半两炒】川椒【一分去目并闭口者炒去汗】吴茱茰【一分汤浸焙炒】桂心【三分】甘草【半两炙】人参【一两去芦】五味子【三分】木香【三分】
　　右为末毎服二钱温酒食前调下忌生冷
　　丁香温气汤【出百一选方】治胃寒呕吐涎沫【张上舍名萃云其母常服有効】丁香　吴茱茰【汤浸炒】桂心【各一两去粗皮】附子【炮去皮脐】黄耆【去芦】白茯苓【各三两】人参【去芦】半夏【汤炮七次】良姜　白茅【各一两】甘草【七钱炙】诃子【三钱面褁煨去核】沉香【少许】
　　右防咀毎服四钱水一钟半姜五片枣二枚煎七分无时服
　　调卫汤【出济生拔粹方】治补胃气虚弱表不任外寒
　　黄耆【一钱】麻黄根【一钱】生甘草【半钱】猪苓【二分】羌活【七分】麦门冬【三分】当归【半钱稍】生地黄【三分】生黄芩【半分】五味子【七个】苏木【一分】红花【一分】半夏【半钱汤浸七次】
　　右防咀毎服水二盏去滓稍热服中风证必自汗汗多不得重发汗故禁麻黄而用根节也
　　茯苓汤【出圣济总録】治胃冷不思食痰逆多吐
　　白茯苓【一两去皮】半夏【一两半汤浸七遍焙】人参【一两】丁香【半两】陈橘皮【一两半汤泡去白焙】木香【半两】白术【一两】槟榔【半两剉】草豆蔲【二两去皮】桂【三钱去粗皮】厚朴【一两半去粗皮姜汁】枳殻【半两去瓤麸炒】
　　右防咀每服三钱水一盏煎七分不拘时去滓温服
</div>
    <div class="pagination">
<a href="普济方四库_page98.html">上一页</a><span>...</span><a href="普济方四库_page94.html">94</a><a href="普济方四库_page95.html">95</a><a href="普济方四库_page96.html">96</a><a href="普济方四库_page97.html">97</a><a href="普济方四库_page98.html">98</a><span class="current-page">99</span><a href="普济方四库_page100.html">100</a><a href="普济方四库_page101.html">101</a><a href="普济方四库_page102.html">102</a><a href="普济方四库_page103.html">103</a><a href="普济方四库_page104.html">104</a><span>...</span><a href="普济方四库_page100.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
