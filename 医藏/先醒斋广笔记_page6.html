<!DOCTYPE html>
<html>
<head>
    <meta charset="UTF-8">
    <title>先醒斋广笔记 - 第 6 页/共 16 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>先醒斋广笔记 - 第 6 页/共 16 页</h1>
    <div class="content">　　明　缪希雍　撰
　　防科附痘疹
　　小儿初生即以粉草【三钱切片】江西淡荳豉【三钱】入沸汤一碗隔水煮干至一二小杯以绵为乳蘸药汁入儿口吮之以尽为度腹内有声去胎粪数次方饮乳月内永无惊风诸病
　　儿初生不可剪脐三朝用麫和水成薄饼置儿腹穿脐于麫上将蕲艾火灸脐近脐处或三炷或五七炷灸须下帐避风灸毕仍将脐紥好听其自脱至七日方脱者元气足也瑨儿九日方脱其神甚王
　　凡儿生下每日夜时将清汤或苦茶蘸软绢搅儿口内如齿边有白防即以指爪或细针挑破取桑树内汁滤清涂之永无惊风撮口之患予家用前三方儿月内并无殇者
　　治撮口　其症必先大便热
　　用生犀角及眞羚羊角磨和蜜汁饮之有効急则用大黄【二钱】甘草【二钱】煎服
　　治月内啼
　　【阙】　　　飞辰砂极细末各五厘涂儿舌上立止
　　治胎惊　仲淳定有验
　　人参　白芍药【酒炒各一两】白茯神　酸枣仁【各一两五钱】炙甘草　逺志肉【甘草汁浸蒸晒干各一两】眞天竺黄【另研如飞麫】硃砂【另研如法各五钱】脐【新瓦土炙焦存性另研细三条】天麻　犀角　滑石末【各一两】如有紫河车加【一具火烘干研细忌铁】右天竺黄硃砂脐另研外余筛极细末然后加入另研三味再研和令极匀用钩藤浓汁四两和炼蜜半觔捣和前药毎丸重一钱二分饥时临卧以灯心薄荷汤调化服日可与二三服或以钩藤汤煎浓化药更佳　如治急惊本方去脐河车人参加白僵蚕【蜜炙六钱】全蝎【六钱】牛黄【一钱二分】琥珀【一钱】胆星【八钱】麝香【三分】
　　治胎疟　家弟患此服之神验
　　人参【三钱虚甚疟久者加至一两止】白芍药【三钱酒炒】广陈皮【二钱】鼈甲【醋炙二钱】麦门冬【三钱】厚朴【二钱】青皮【七分醋炒】山查肉【三钱】水二钟煎八分温服　脾胃不佳加川黄连【一钱五分姜汁炒】真藿香【五分】白荳蔲【二分五厘】姜皮【五分】竹叶【三十片】白茯苓【二钱】
　　治小儿癎症或惊风不止【黄孟芳防患此症久服効】
　　天竺黄【五钱】酸枣仁【二两】麦门冬【去心二两】人参【一两】明天麻【五钱】天门冬【去心一两】白茯神【一两五钱】橘红【七钱】远志肉【甘草汁煮去骨一两】白芍药【酒浸一两】钩藤【五钱】细末炼蜜和丸如弹子大水飞极细硃砂为衣每服一丸灯心汤或龙眼汤化下又一方加紫河车一具酒洗净煮烂或焙干为末入前药中
　　疳积散　宋二怀传累试神效
　　治儿乳食不节过饱伤脾面黄腹大小便浊如米泔大便黄泄酸臭皮毛枯索甚而双目羞明生翳形骸骨立夜热昼凉等证并用此方主之
　　厚朴【去皮切片姜汁炒熟净末一两】广陈皮【去白净末八钱】粉甘草【去皮炙七钱净】真芦荟【明如漆苦如胆净末七钱】芜荑【真孔林大而多白衣者佳去白衣殻净末五钱】靑黛【取顔料铺中浮碎花青淘净研二钱】百草霜【取山庄人家锅底煤二钱五分】旋覆花【净末一钱五分】匀和成剂小儿每一岁用药一分灯心汤空心调服服后病愈再用肥儿丸调理如脾气未实用啓脾丸或大健脾丸如疳气未尽用陈皮【一两】白木香【三钱】白茯苓【五钱】加平胃散【三钱】为末陈米汤调下
　　肥儿丸
　　人参【三钱】芜荑【一两】史君子肉【一两】白药【一两】橘红【八钱】黄连【一两】甘草【五钱】红麯【七钱】麦芽【七钱】砂仁【五钱】白茯苓【一两】山查肉【七钱】滑石【一两】莲肉【二两】稨荳【一两】青黛【一两】炼蜜丸弹子大每服一丸空心白汤化下
　　治疳泻痢见红白积者
　　用前散子加黄连【姜汁土炒】肉荳蔲二味灯心汤少入熟蜜调服
　　治食积成疳
　　用前散砂仁汤调服　　四方俱宋二怀传
　　治小儿疳症唇白或紫腹大面黄髪干上指
　　施季泉有丸药如龙眼大纳猪肝内白酒煮之止食肝一剂而愈其丸取出尚可捄人方不传儿辈累试之奇验价亦廉
　　治疳眼
　　生鸡肝一具不拘大小雌雄二三岁者只用半具外去衣内去筋膜研极细如麫入疳积散若干调极匀加熟白酒厚薄相和隔汤顿极热空心服或用甜酒少加熟白汤调服至眼开翳散乃止
　　又方
　　白芙蓉花【阴干三四钱听用】另以不油不蛀肉荳蔲【一枚粉裹煨】真胡黄连【五分】共细末将赤雄鸡软肝去筋膜入前药末同研极细丸如龙眼核大白酒隔汤煮熟空心与儿吃其药约分三分如儿小可再分作四分儿大者可一二次顿服立效
　　治小儿走马牙疳百验方
　　冰片【三分】黄连【不犯铁】括娄【为末】红褐子【煆存性研细】黄蚕茧殻【煆存性研各五钱】明矾【一钱五分煆过研】五谷虫【要有尾者瓦上煆过存性研二钱五分】各末和匀再碾连吹数次立効吹药时先以米泔漱净吹药后仍以米泔漱净
　　又将夜壶底内积垢取出烧灰存性研极细敷牙根肿烂处立愈前方中加入更效
　　又将蜗牛连殻煆灰存性研极细末吹患处立愈右二方俱施季泉传
　　治小儿心口疼　仲淳定【非虫积作痛者不宜用】
　　牵牛【炒八钱】白木香【三钱】槟榔【一两二钱】红麯【炒一两】甘草【炙三钱】橘红【八钱】绿矾【火煆红以米醋淬入另研如麫四钱】细末粉糊和丸如梧子大每四钱白汤吞终身不可食荞麦
　　存之防郎病内伤大小便俱血诸医竞用红花桃仁病愈甚仲淳曰桃仁之类疏其瘀也血且行奈何又重伤之伤则补之而已以生地黄【四钱】川续断及杜仲牛膝等饮之稍平而腹痛不已仲淳曰是在内经强者气盈则愈弱者着而成病加人参【二钱】一剂而愈
　　月埠张氏儿十岁自防心痛得于母气不时发者发时饮食不进呻吟反覆三四日仲淳疏方药入口即止槟榔【一钱】黒丑【一钱】木香【五分】史君子【二钱】橘红【二钱】白茯苓【三钱】白芍药【二钱】旋覆花【二钱】猪苓【一钱五分】
　　义兴杨纯父防儿病寒热势甚棘诸医以为伤寒也药之不效仲淳曰此必内伤纯父不信徧询乳媪及左右并不知所以伤故仲淳固问不已偶一负薪者自外至闻而讶曰曩见郎君攀竹梢为戏梢折坠地伤或坐此乎仲淳曰信矣投以活血导滞之剂数服而起仲淳尝言古人先望闻问而后切良有深意世人以多问嘲医医者含糊胗脉以致两误悲夫
　　猴疳方　此胎毒湿热从肛门或阴囊边红晕烂
　　起渐至皮肤不结靥不治必烂死
　　生姜【四两】鳗鱼【一觔】共煮烂取浓汁涂之次用贝母灰存性【二钱五分】牛黄　冰片【各一钱】共研细末敷之如复发用绵花油【一觔】大枫子肉　蛇床子　乳香　没药【共四两】青黛【一两】五味研细浸油内青布盖口以青钱压之数日后以鵞翎蘸油涂之再用鳗骨灰【君】牛黄　冰片【各少许】共为末敷之愈
　　儿服末药
　　人中白【煆】胡黄连　青黛【各五分】辰砂【三分】甘草【二分】人参【一分】共为末蜜调服之
　　乳母服药
　　当归　黄连　金银花　桔梗　连翘　川芎　甘草山栀　薄荷【各等分】水煎服　【以上三方马铭鞠传】
　　张守为防郎患痨疳嗜食易饥腹如蜘蛛过数日一泻泻则无度面目黧黒指节中亦几无剰肉矣其母亦病诊脉数骨蒸劳热大渴引饮淋闭【阙】　　　然马铭鞠曰儿病实母病也用麦门冬枇杷叶怀生地白芍药青蒿鼈甲之属以治母用干蟾为君加犀角羚羊角白芙蓉花牛黄每用分许日入鸡肝内饭上蒸服以治儿再用滑石白稨豆白茯苓车前子山查肉五谷虫等分为末拌人乳晒干七次畧入砂仁末陈米汤丸弹子大日进两丸不二十日子母俱痊二方絶无药气故儿喜啖之
　　华叔蟾乃郎慢脾风五六日愈愈甫三四日即过多饮食连浴两宵复痰壅沉迷面目俱浮胸腹肿满呕吐乳食不进角弓反张二便交秘有欲进以牛黄丸者马铭鞠曰下咽死矣此病后虚症也然参且勿用用麦门冬【三钱】枇杷叶【三片】贝母【二钱五分】桑白皮【一钱五分】杏仁【一钱】藿香【一钱】新鲜大糖球【一枚】苍术【用人乳汁炒三次八分】橘红【一钱二分】加灯心煎临服入姜汁逾时小便随利腹即寛而诸证悉退尽剂竟愈以此知婴儿病后不可不慎即此儿半年后下午连食冷鸭子二枚午间又纵恣饮食更余病发上不吐下不泻胸腹胀满目闭气喘身热按其胸腹则双手来防马曰食也鸭子黄闭气得水则化今尚在胃口急索大枣数枚煎汤入砂仁钱许以通其气儿渴顿饮碗许气渐通目开手足亦渐流动再煎饮之夜半吐泻交作次日勿药而愈
　　万中丞涵台患痰症合琥珀丸不用弃去马铭鞠曰此防科絶胜药也开缄而琥珀清香之气触鼻入脑光莹可爱取之凡遇慢惊所投神验兼治小儿一切虚证如华虚舟五郎尫甚善哭周岁中每哭即气絶絶而苏一饭时许矣至三岁外其病日深哭而絶絶而苏甚至经时初或一月一发后则频发有日再发者投以此药人参圆眼汤下数丸遂瘥
　　琥珀丸方
　　琥珀【三钱】天竺黄【二钱】人参【三钱】茯神【二钱】粉甘草【三钱】硃砂【一钱五分】山药【一两】胆星【二钱】莲肉【三钱】炼蜜丸硃砂为衣毎服【一钱】庄敛之艰嗣辛酉幸举一子未及三月乳妇不善抚养盛暑中拥衾令卧忽患丹毒遍游四肢渐延腹背敛之仓皇来告予曰儿方数月奈何苦之以药急以犀角绞鲜棃汁磨服敛之问故予曰犀角能解心热而棃汁更能豁痰且味甘则儿易服别疏一方用荆芥穗【二钱半】鼠黏子【二钱】怀生地【四钱】牡丹皮【一钱五分】参【三钱】括娄根【三钱】薄荷叶【一钱】竹叶【百片】麦门冬【去心四钱】生甘草【三钱】连翘【三钱】贝母【去心三钱】生蒲黄【二钱】令煎与乳妇服之乳汁即汤液矣敛之依法治之一日夜赤者渐淡再越日丹尽退后卒以乳妇不戒患惊风而殇
　　稀痘神方
　　金银花为末糖调不住服有效【顾骧宇传】
　　又方【江右米以功传神方也】
　　赤豆【小饭赤豆】黑豆　菉豆　粉草【各一两】为细末用竹筒削去皮两头留节一头凿一孔以药末入筒中用杉木砧塞黄蜡封固外以小绳系之投入腊月厠中满一月即取出洗净风干每药一两配腊月梅花片三钱和匀若得雪中梅花片落地者不着人手以针刺取者更妙如急用入纸封套内略烘即干儿大者用一钱小者用五分俱以霜后丝藤上小藤丝煎汤调空腹服汤宜多服服后忌荤腥十二日解出黑粪为验一次可稀三次不出每年服一次
　　又方　娄江王相公传甚效
　　菟丝子【半觔好酒浸二宿煮干去皮】黑参【四两】为极细末炼蜜丸如弹子大每空心白汤调化一丸日二次
　　又方加生地黄　麦门冬【各四钱】犀角末【一两】
　　又方
　　脑不去骨肚不去粪葡萄【五钱】白葡萄【五钱】共炙蜜丸每一钱白汤下此侯少芝方
　　又方　丁见源比部传
　　用白牛虱数百枚焙燥和糖令儿服之服数次有红防发出此毒解之侯也不效再服先头面次心坎次腰肚次四肢以渐见防痘必稀白牛惟江北多虱藏牛耳中不多得须多服方效
　　痘症有二一曰血热毒盛一曰气虚毒盛气虚者可以徐补血热毒盛者势必亟一发热便口渴面赤气喘狂噪谵语此其证也一见防即宜凉血解毒急磨犀角汁多饮之十可疗四五稍迟难捄矣又有血热兼气虚者初发先服凉血解毒之剂五六朝后可以并力补气助浆唯初时不早凉血则毒不解毒不解延至六七朝势必以参耆助浆浆必不来反滋毒火又有血热毒盛似气虚者初热放防神思昏乱足冷痘色白如水窠唯有唇肿口渴辨其火症医者反以气虚治之十无一生孙生东疗郑黄门子血热毒盛初起急以犀角地黄汤疗之不效至用白芍药【八钱】一泄毒解徐补収功家弟箸一发热即谵语唇肿齿黒痘欲出不出医者以为发斑伤寒也延仲淳施季泉不至予曰事急矣以生地【八钱】白药【五钱】黄芩黄连【各二钱】稍加发药日三剂势稍定痘渐次出医者曰尔时宜发痘奈何以凉剂遏之予曰解毒即所以发也未几季泉至以予言为然第减地黄芍药之半复于助浆中兼清凉之剂九十朝浆足卒伤一目仲淳曰使子之言尽行则目亦可不眇矣靥后方大便此真血热症也
　　松江黄绮云疗徐氏儿痘儿防遇冬月痘不起炽炭围炉抱儿火边以酒浆挹火火气薰儿痘立起
　　又有痘而腰痛者一医以人参芦【三两】煎汤饮之一吐痘起痛寻解叩其故曰毒在下部提之则上升而毒散矣大抵痘家利吐吐中便有散毒之义
　　施季泉曰凡成婚或破阳后出痘而腰痛者可疗童子而腰痛是先天之水不足也不治惊痘易治者以毒由心经出故轻非因恐吓成惊反易治也其言甚有味故存之【施君讳一中住良渚去杭州塘栖二十五里】
　　顾叔夏次郎八岁出痘而先腰痛予断以不治果殇【附】一小儿初痘血热甚黄绮云用怀生地【三两】浓煎顿饮其痘紫色立转红
　　臧玉涵次郎年十六因新婚兼酒食忽感痘诸医以为不可治施季泉至八日浆清寒战咬牙谵语神思恍惚诸医皆欲以保元汤大剂补之季泉以为不然改用犀角地黄汤得脱痂后忽呕吐大便燥结淹延一年羣医束手告急仲淳仲淳视其舌多裂文曰必当时未曽解阳明之热故有是症命以石膏【一两】人参【一两】麦门冬【五钱】枇杷叶橘红竹沥童便为佐一剂即安再进二剂鬲间如冷物隔定父母俱谓必毙仲淳曰不妨当以参汤投之服两许即思粥食晚得大便夙疾顿瘳
　　治痘喘
　　取白花地丁以水煎服止喘甚神
　　治火痘毒盛遇火令　施季泉传
　　白花地丁滤汁和淡白酒浆少服之立解
　　治痘泄
　　长儿痘初热即泄日十数行见痘泄不止时医以脾胃药止之愈甚施季泉曰是在不治予强之曰止泄不难发药中加黄连【二钱】黄芩【一钱】一剂泄止予喜甚施君曰非也毒火太炽故泄初泄时即以解利药乘热导之或可望生今迟矣过四日即欲解毒无及矣坐视七日死臧玉涵防儿甫半周身热一日即见痘郡有专门知名者延治之云树小花多顶平脚塌根窠薄百死一生之症也五朝固辞去药以保元汤为主拟六朝多用人参加附子疑虑间施季泉忽至曰此险症且诫云必发痒异常须看守严密药用凉剂与前治大别七朝大发痒作泻一日夜二十余行或药水或乳或汤饮俱倾注不变色举家谓必无幸矣季泉怡然自若因强之用参必不许药内加炒黒黄连泻止十三朝复发痒口渴唇燥舌生白胎又加炒黄连白胎去到底不用参十九朝季泉别又诫曰慎防痘疔口疳疔之发也必在脑后枕骨间当以収口膏药贴之禁用掺药口疳惟君家人中白散为妙不数日发疔口生疳如其言治之辄効季泉口授一家传秘方治痘后余毒如神
　　人参　白茯苓　金银花　犀角【各三钱】甘草【一钱五分】羚羊角【一钱】珍珠【八分】蜜丸每服一钱日二服
　　一小儿痘泄诸毉以升澁之剂投之不効黄绮云至以白芍药约三两余酒炒一剂即止此脾虚有热故也治痘虚寒将行浆时作泄【若系火热泄者不可用】
　　莲肉【炒去心】一味为末每末一两加云南鸦片五分研匀儿大者用末五分儿小者三分白汤调下立止虚痒或虚烦躁不止亦如之
　　于中甫长郎痘患血热兼气虚先服解毒药后毒尽作泄日数次不止痘平陷矣仲淳以眞鸦片【五厘】加炒莲肉末【五分】米饮调饮之泄立止王宇泰继以人参【二两】黄茋【三两】鹿茸【三钱】煎服补其元气浆顿足盖以先服解毒药已多无余毒矣故可补而无余证
　　存之孙女痘后泄以鵶片如法饮之不止仲淳更以糯米莲肉作糜一瓯立愈
　　一老医有孙痘已脱痂少腹胀小水不通众毉以为痘后余毒以利水解毒药投之愈胀老医忽悟曰痘后无实证土坚则水清脾虚下陷故也用后方一服立效人参【一两】大枣【五枚】水姜【五片】
　　治痘后脾虚作泄老人脾虚作泻亦甚效
　　黄耆【四两】人参【四两】肉豆蔲【二两】五味子【四两】山茱萸肉【四两】莲肉【六两】白稨荳【四两】白术【三两】为细末枣肉捣膏和丸如弹子大每用一丸姜汤磨化下
　　一小儿痘已脱痂初无他苦一毉视其目精无神白曰不可为已逾日亡
　　治痘痂艰脱【血热又兼血虚故艰脱也尚宜保养俟脱尽乃可见风】
　　人参【一钱五分】白芍药【酒炒三钱】甘草【炙一钱】麦门冬【去心五钱】五味子【六钱】怀生地【四钱】金银花【四钱】水煎饥时服
　　痘毒非元气壮实者不可外治大忌围敷药戒之
　　痘疳神效方
　　雄黄牛粪尖烧灰存性为末每一钱加冰片【二分】研细吹患处立愈
　　治痘后翻瘢【不拘上下部肿烂淋漓者俱效】
　　象牙末【三钱】真珠末【三钱】白僵蚕【二钱炒】孩儿茶【一钱五分】为极细末以济寜胭脂调敷毒水如注渐渐収口
　　防痘伤目方　呉季泉传自王府
　　雌雄槟榔二枚每枚用清水粗碗上磨一百转随将痘儿目闭者以口津润开用鸡毛蘸槟榔水拖眼稍三四次其痘痂即落永不伤目
　　又方
　　用真济寜油胭脂涂眼腔周遭三四次永不伤目试之累验
　　治痘后病目兼治血热病目而脾胃壮实者
　　天门冬【四两】麦门冬【四两】枸杞子【四两】甘草【一两】生地黄【八两】五味子【二两五钱】甘菊花【三两】参【三两】地骨皮【二两】白蒺藜【炒去刺五两】谷精草【三两】木贼草【三两】蜜蒙花【二两】草决明【二两】女眞实【同黒豆九蒸九晒六两】槐角【四两】羚羊角【三两】蜜丸
　　梁溪一女子痘后目痛上白靥不见物服二十剂全愈　仲淳立
　　谷精草【二钱】草决明【炒研一钱五分】川黄连【酒炒一钱五分】怀生地【二钱】川芎【八分】甘草【六分】白蒺藜【炒研一钱】柴胡【七分】甘菊花【二钱】石菖蒲【一钱】木贼草【一钱五分】参【一钱五分】连翘【一钱】麦门冬【二钱】
　　痧论并治法
　　痧者手太阴肺足阳明胃二经之火热发而为病者也小儿居多大人亦时有之殆时气瘟疫之类欤其证类多咳嗽多啑眼中如泪多泄泻多痰多热多渴多烦闷甚则躁乱咽痛唇焦神昏是其候也治法当以清凉发散为主药用辛寒甘寒苦寒以升发之惟忌酸収最宜辛散误施温补祸不旋踵辛散如荆芥穗干葛西河柳石膏麻黄鼠黏子清凉如参括楼根薄荷竹叶青黛甘寒如麦门冬生甘草蔗浆苦寒如黄芩黄连黄檗贝母连翘皆应用之药也量证轻重制剂大小中病则已母太过焉
</div>
    <div class="pagination">
<a href="先醒斋广笔记_page5.html">上一页</a><a href="先醒斋广笔记.html">1</a><a href="先醒斋广笔记_page2.html">2</a><a href="先醒斋广笔记_page3.html">3</a><a href="先醒斋广笔记_page4.html">4</a><a href="先醒斋广笔记_page5.html">5</a><span class="current-page">6</span><a href="先醒斋广笔记_page7.html">7</a><a href="先醒斋广笔记_page8.html">8</a><a href="先醒斋广笔记_page9.html">9</a><a href="先醒斋广笔记_page10.html">10</a><a href="先醒斋广笔记_page11.html">11</a><span>...</span><a href="先醒斋广笔记_page7.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
