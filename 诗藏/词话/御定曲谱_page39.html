<!DOCTYPE html>
<html>
<head>
    <meta charset="UTF-8">
    <title>御定曲谱 - 第 39 页/共 42 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御定曲谱 - 第 39 页/共 42 页</h1>
    <div class="content">　　惜奴娇
　　家道贫穷【韵】守荆钗裙布【句】谨身节用【韵】今为姻眷【句】惟恐玷辱门风【韵】空空【韵】愧没房匳来陪奉【韵】望髙堂【句】垂怜宠【韵】喜气浓【韵】悄似仙郎仙女【句】防合仙宫【韵】换头欣逢【韵】夫婿寛洪【韵】可留心遵守【句】四徳三从【韵】勤攻诗赋【句】休得效学飘蓬【韵】重重【韵】运蹇时长如梦【韵】谢良谋【句】开愚懵【韵以下接前喜　荆钗记气浓三句用字可用平韵从字可用仄韵奉字去声而宠字上声梦字去声而懵字上声俱妙按琵琶记杏脸桃腮二曲亦是此调而少空空与重重两个平声字不可从也】
　　锦衣香
　　夫性聪【韵】才堪重【韵】妇有容【韵】徳堪重【韵】天生羙质竒才【句】彩鸾丹鳯【韵】自惭非是汉梁鸿【韵】何当富室【句】配着贫穷【韵】妾亦非孟光【句】奉椿庭适事名公【韵】前世曾欢共【韵把】蓝田玉种【韵】夫和妇睦【句】琴调瑟弄【韵　同前】
　　【羙字彩字自字俱可用平声非字何字光字俱可用仄声适事名公可用平平平仄】
　　浆水令
　　恕贫无香醪泛钟【韵】恕贫无羙食献供【韵】又无汤水饮喉咙【韵】妆甚喜媒【句】做甚亲送【韵】休相笑【句】莫妄冲【韵】惟恐外人相讥讽【韵】非缺礼【句】非缺礼【句】只为窘中【韵】凡百事【句】凡百事【句】望乞包容【韵　同前】
　　【钟字可用仄韵送字可用平韵妆甚喜媒用平平仄仄只为窘中用仄平仄仄亦可】
　　嘉庆子
　　你一双母子无所傍【韵】更雨紧风寒势怎当【韵】心急行程不上【韵】人乱乱【句】世荒荒【韵】愁慽慽【句】泪汪汪【韵拜月亭】
　　【时曲中误以川拨棹换头作嘉庆子又或以渭城人肌肤怯之桃红菊为嘉庆子亦非惟连环记偶来拜月一曲与此同调然彼第二句端不为丽情相牵既少一字而相字丽字平仄亦拗此曲或亦删去势字然考旧本拜月亭记皆作势怎当若无势字则当于寒字下画一截板矣一字之有无有关腔调可易増损哉】
　　尹令
　　那时又无倚仗【韵】当时有亲难傍【韵】其时有家难向【韵】他东我西【句】地乱天荒事怎防【韵　同前】
　　品令
　　逃生士民【句在】官道驿程旁【韵】天色渐晚【句】隂云黯穹苍【韵】匆匆正往【韵】喊声如雷响【韵】各各奔走【句】都向树林遮障【韵】茍免偷生【句】瓦觧星飞子离【了】娘【韵　同前】
　　豆叶黄
　　你一身眼下【句】见在谁行【韵】我随着个秀才栖身【句】他是我的家长【韵】谁为媒妁【句】甚人主张【韵】人在那乱离时节【句】人在那乱离时节【句】怎选得髙门【句】厮对相当【韵　同前】
　　又一体
　　叹嗟【韵】欢娱事能几些【韵】痛切【韵】相思病无了絶【韵】朋友毎知疼热【韵】负心的早囘寜贴【韵】待舍【韵】想着你娇模様【句】教我怎生様舍【韵】待撇【韵】想着你至诚心【句】教我怎生様撇【韵　散曲】
　　【按雍熙乐府载暗想当年南北一套元无此曲今人单唱南曲者始有之疑是后人増入此与下一曲及前一曲絶不相同疑皆非豆叶黄本词或误名也】
　　又一体【一作玉蝴蝶即双蝴蝶】
　　待学【韵】陶彭泽嬾折腰【韵】待学【韵】张孟谈辞朝【韵】待学【韵】载西施范蠡逃【韵】待学【韵】张志和笔牀茶灶【韵】待学【韵】严子陵七里滩垂釜【韵】待学【韵】东陵侯【把】名利抛【韵散曲】
　　川豆叶
　　果然是春酲顷刻都退【韵】荷亲劝凉浆【句】多少恩意【韵】君子之交【句】正当恁的【韵】凉水大都一杯【韵】算将来何足挂齿【韵】是则物轻人意羙【韵　崔防传竒】
　　【此曲失板细查元非川拨棹及豆叶黄合成者故不为犯调】
　　六幺令
　　皇恩【若】念臣【韵】我也不图【句】禄及吾身【韵】只愁恩不到双亲【韵】空孤负【句】这孤坟【韵】料天也防相怜悯【韵】料天也防相怜悯【韵　琵琶记】
　　【臣字身字俱可用上声韵料字不可用平声】
　　六幺梧叶【此犯商调】
　　六幺令期信通【韵】为着功名【句】奔走西东【韵】见説出路觉心慵【韵】不由已【句】去匆匆【韵】梧叶儿到得南雄【韵】看取残花再红【韵　陈廵检传竒】
　　六幺姐儿【此犯本宫及商调或作锦叶儿】
　　六幺令鸳鸯睡浓【韵】菱叶荷花【句】香送薫风【韵】嬾将纨扇掩酥胷【韵】好姐姐【试把】窓儿推起【只见】花影重【韵】梧叶儿好景难逢【韵】又见榴花绽红【韵　散曲】
　　二犯六幺令
　　【你是】娘生父养【韵】故逆亲言【句】心向情郎【韵】我向地狱相救转【句】到天堂【韵】怎下得撇在没人【的】店房【韵】若是两分张【韵】管取泼残生命亡【韵　拜月亭】
　　【起二句是六幺令后四句所犯二调未详】
　　福青歌
　　叹奴丈夫【韵】推车受苦【韵】因甚的流落【在】途路【韵】想中间有縁故【韵】嬭婆毎挑唆着老母【韵】这苦难告诉【韵是】陷孩儿出路去【韵】亡乡失土【韵　卧氷记】
　　【此调与仙吕青歌儿相似而实不同荆钗香嚢等记误将青歌儿为福青歌非此曲失板】
　　窣地锦裆
　　嫦娥剪就緑云衣【韵】折得蟾宫第一枝【韵】宫花斜插帽檐低【韵】一举成名天下知【韵　琵琶记】
　　【剪字可用平声】
　　哭岐婆
　　玉鞭褭褭【句】如龙骄骑【韵】黄旗影里【韵】笙歌鼎沸【韵】如今端的是男儿【韵】行看锦衣归故里【韵　同前】
　　【玉字鼎字俱可用平声看字可用仄声】
　　双劝酒
　　儒冠误身【韵】一言难尽【韵】只因那人【韵】常萦方寸【韵】若得【他】配合秦晋【韵那】其间燕尔新婚【韵　荆钗记身字人字可不用韵一字可用平声常字可用仄声】
　　字字双
　　我做媒婆甚妖娆【韵】谈笑【韵】説开説合口如刀【韵】波俏【韵】合婚问卜若都好【韵】有钞【韵只怕】假做庚帖被人告【韵】吃拷【韵　琵琶记】
　　【好字告字俱可用平韵有字可用平声】
　　三棒鼓
　　一鞭行色望南京【韵】喜得两国通和也【句】无战争【韵】邉疆罢征【韵】邉烽罢警【韵】不暂停【韵】如今海晏河清【韵】也【句】重逢太平【韵】重乐太平【韵　拜月亭】
　　【和字亦应用韵观下清字可见两个邉字可用仄声警字可用平声无战争三字可用平平去上四字】破金歌
　　青包巾上野花【儿】插【韵】白布衫肩绵套压【韵】山间路中若遇咱【韵】客商家【韵】买路金珠多留下【韵　同前此曲失板】
　　栁絮飞
　　一干人尽诛戮【韵】诛戮【韵】走了陀满兴福【韵】兴福【韵】徧张文榜行诸处【韵】都用心【句】根捉囚徒【韵】邻右与窝主【韵】停藏的【句】罪同诛【韵　同前】
　　普贤歌
　　书中语句有差譌【韵】致使娘儿聒絮多【韵】真伪怎定夺【韵】是非没奈何【韵】尺水翻成一丈波【韵　荆钗记语句怎生上去声句有致使伪怎去上声俱妙波字可用仄韵】
　　鴈儿舞
　　深院重重【句】怎不怨苦【韵】要寻个男儿【句】又无门路【韵】甚年能彀和【一】丈夫【韵】一处里双双鴈儿舞【韵　琵琶记】
　　【怨苦处里去上声俱妙】
　　打毬场【今人唱此曲作引子谬甚】
　　几年价为拐儿【韵】是人都理防得我名儿【韵】遮莫你怎生逋峭的【韵】也落在我圈【韵　同前】
　　【此曲失板】
　　倒拖船
　　一街两巷谁怜念【韵】谁怜念【韵】官人娘子可怜见【韵】可怜见韵舍贫布施行方便【韵】新裙袄【句】几曽穿【韵】告英贤【韵】结良縁【韵】小乞儿叫化几文钱【韵　王焕传竒念字失韵】
　　风入松犯
　　风入松不须提起蔡伯喈【韵】説着他毎哏歹【韵他中】状元做官六七载【韵】撇父母抛妻不采【韵只】兀的这砖头土堆【韵是他】双亲的【句在】此中埋【韵】前腔一从【他】别后遇荒灾【韵】更无人倚赖【韵】亏他息妇相看待【韵】把衣服【和】钗梳都觧【韵】魆地里【把】糟糠自捱【韵】公婆的【句】倒疑猜【韵】急三鎗【他公婆的】亲看见【句】双双死【句】无钱送【句翦】头髪卖【了句】买棺材【韵】急三鎗【他去】空山里【句把】裙包土【句】血流指【句感得】神明助【句与他】筑坟台【韵】前腔【他】如今直往帝都来【韵】弹着琵琶【做】乞丐【韵】叫他不应防何在【韵】空教我珠泪盈腮【韵这】三不孝逆天罪大【韵】空设醮【句】枉修斋【韵】急三鎗你如今便囘【韵説】张老的【句道与】蔡伯喈【韵】急三鎗【道你】拜别人爹娘好羙哉【韵亲】爹娘死【句不值】你一拜【韵】前腔【他】元来也只是无奈【韵恁地】好似鬼使神差【韵这是】三不从把他厮禁害【韵】三不孝亦非其罪【韵只是他】爹娘的福薄运乖【韵】人生里【句都是】命安排【韵　琵琶记】
　　【倚字改平声乃叶查谱凡风入松第一曲是本调第二第三曲后皆必带二段谓之急三鎗末后一曲仍止用本调更不帯此二段也风入松本调全见于此故不另载急三鎗亦无别谱第三曲后二段又与第二曲后二段不同】
　　风送娇音【此犯本宫或作风送蝉声】
　　风入松鮿生学浅自无能【韵】今日里共谐秦晋【韵】乌鸦怎与鸾凰并【韵】惜奴娇这洪恩难酬尽【韵】论此亲【韵】想前生曽把防绳结定【韵　还防记】
　　【用韵杂绳字可用仄声定字可用平韵】
　　好姐姐
　　念奴血流满指【韵】奈独自【要】坟成无计【韵】深感老天【暗中】相防持【韵】坟成矣【韵】了二亲寻夫壻【韵】改换衣妆往帝畿【韵　琵琶记】
　　【念字老字暗字仄声俱妙感字可用平声特字可用仄声了二亲四字用去上去平妙甚使用平平仄仄便不发调矣　据下一曲心慵句中方才二字则此暗中二字亦应作衬】
　　姐姐带侥侥【此犯双调】
　　好姐姐厌聼长更短更【韵】捱尽了铜壶寂静【韵】心慵意嬾【方才】好梦成【韵】侥侥令【可惜】一刻春宵千金价【句】自恨我无縁一羽轻【韵　散曲】
　　【按双调侥侥令本调可惜二字应作衬】
　　金娥神曲【或无曲字】
　　黯淡天昏欲暮【韵】呵纎手勒马长途【韵】囬思旧日【句】马上不记扶【韵】谁识在旅邸【句】有许多辛苦【韵　唐伯亨传竒】
　　【暮字苦字俱可用平韵途字扶字俱可用仄韵多字可用仄声】
　　桃红菊【又名莺踏花】
　　往长安三千【里】路余【韵】免不得登山渡水【韵】望神京杳如天际【韵】唱名了即时寄书【韵　刘文龙传竒】
　　【用韵甚杂】
　　又一体
　　渭城人肌肤怯【韵】楚天秋难禁病疉【韵】停勒了画睂【郎】京尹【句】停勒了画睂【郎】京尹【句】补填了河阳【令】满缺【韵　散曲】
　　一机锦
　　云雨歇【句】鸾鳯分【韵】别来愁防防【韵教我】暗掷金钱卜逺人【韵】吉和凶尚未闻【韵】眼巴巴絶了信音【韵】空教我数归鸿【句】不见书来也【句】我便扑扑簌簌泪暗倾【韵卧氷记】
　　【用韵甚杂此曲失板】
　　锦上花
　　同鸳枕【韵】共鸾衾【韵】生隔防【句】两离分【韵】把恩情如盐落井【韵】你嬭娘奸猾【句】搬鬬我萱亲【韵】他特故地使着绵里鍼【韵】割舍把孩儿在险路上行【韵】投入苍山【句】西出阳关【句】眼睁睁无了故人【韵　同前】
　　【用韵甚杂此曲失板】
　　又一体
　　前队两边分【韵】前队两边分【韵】中队盘桓【句】后队催征【韵】把都【儿】毎【句】把都【儿】毎【句】势摆个常山阵【韵　千金记】
　　【征字失韵】
　　步歩娇【旧谱増一近字非也】
　　【为】半纸功名【把】青春误【韵】好景成孤负【韵】携琴往帝都【韵只见】几朶江梅【句】半拆微露【韵】不见老林逋【韵】惟有清香吐【韵　唐伯亨传竒】
　　【半纸见老去上声往帝上去声俱妙逋字可不用韵半纸功名四字用仄仄平平妙甚若用平平仄仄即落调矣又如嬾画睂起句江儿水第四句亦当用仄仄平平而后人皆误用平平仄仄玉交枝第五句当用平平仄平平仄平而后人多用平平仄仄仄平平或用仄仄平平仄仄平此类甚多作者冝辨半拆二字亦俱用仄声为妙观琵琶用笋迸云云住在云云荆钗用且自云云可见矣后人于拆字处用平声亦非】
　　忒忒令
　　【我】哭哀哀推辞【了】万千【韵他】闹炒炒【抵】死来相劝【韵】将我深罪【句】不由人分辩【韵】他道我恋新婚【句】逆亲言【句】贪妻爱【句】不肯去赴选【韵　琵琶记】
　　【言字非韵脚赴选去上声妙甚】
</div>
    <div class="pagination">
<a href="御定曲谱_page38.html">上一页</a><span>...</span><a href="御定曲谱_page34.html">34</a><a href="御定曲谱_page35.html">35</a><a href="御定曲谱_page36.html">36</a><a href="御定曲谱_page37.html">37</a><a href="御定曲谱_page38.html">38</a><span class="current-page">39</span><a href="御定曲谱_page40.html">40</a><a href="御定曲谱_page41.html">41</a><a href="御定曲谱_page42.html">42</a><a href="御定曲谱_page40.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
