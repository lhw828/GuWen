<!DOCTYPE html>
<html>
<head>
    <meta charset="UTF-8">
    <title>中原音韵 - 第 9 页/共 9 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>中原音韵 - 第 9 页/共 9 页</h1>
    <div class="content">　　枯藤老树昏鸦小桥流水人家古道西风瘦马夕阳西下断膓人在天涯
　　评曰前三对更瘦马二字去上极妙秋思之祖也小桃红【情】
　　断膓人寄断膓词词写心间事事到头来不由自自寻思思量往日真诚志志诚是有有情谁似似俺那人儿评曰顶真妙且音律谐和
　　凭防人【章台行】
　　花阵赢轮随镘生桃扇炎凉逐世情双郎空藏瓶小卿一块氷
　　评曰阵有赢输扇有炎凉俊语也妙在小字上声务头在上镘世二字去声皆妙
　　寨儿令【渔夫】
　　烟艇闲雨簔干渔翁醉醒江上还啼鸟闗闗流水潺潺乐似富春山数声柔橹江湾一钩香饵波寒回头观兔魄失忆放鱼竿看流下蓼花滩
　　评曰紧要在兔魄二字去上取音且看字属隂妙还字平声好若上声纽属下下着
　　双调
　　沉醉东风【渔夫】
　　黄芦岸白苹渡口緑杨堤红蓼滩头虽无刎颈交却有忘机友防秋江白鹭沙鸥傲杀人间万户侯不识字烟波钓叟
　　评曰妙在杨字属阳以起其音取务头杀字上声以转其音至下户字去声以承其音紧在此一句承上接下末句收之刎颈二字若得上去声尤妙万字若得上声更好
　　落梅风【切鲙】
　　金刀利锦鲤肥更那堪玉葱纎细若得醋来风韵美试尝着这生滋味
　　评曰第三句承上二句第四句承上三句生末句紧要美字上声为妙以起其音切不可平声锦鲤二字若得上去声尤妙
　　拨不断【隐居】
　　利名竭是非絶红尘不向门前惹绿树偏宜屋角遮青山正补墙头缺竹篱茅舍
　　评曰务头在三对急以尾收之
　　水仙子【夜雨】
　　一声梧叶一声秋一防芭蕉一防愁三更归梦三更后落灯花棊未收叹新丰逆旅淹留枕上十年事江南二老忧都在心头
　　评曰赋者甚多但第二句第五字第六字及棊未二字并二老二字但得上去为上平去次之平上下下着惜哉此词语好而平仄不称也
　　庆东原【竒遇】
　　参旗动斗柄挪为多情揽下风流祸眉攒翠蛾裙拖绛罗袜冷凌波耽惊怕万千般得受用些儿个
　　评曰冷字上声妙务头在上转急以对收斗柄二字上去妙落梅风得此起二句平仄尤妙
　　雁儿落　徳胜令【指甲摘】
　　宜将鬭草寻宜把花枝浸宜将綉线匀宜把金针絍宜操七弦琴宜结两同心宜托腮邉玉宜圏鞋上金难禁得一掐通身沁知音治相思十个针
　　评曰俊词也平仄对偶音律皆妙务头在徳胜令起句头字要属阳及在中一对后必要扇面对方好殿前欢【醉归来】
　　醉归来入门下马笑盈腮笙歌接至珠帘外夜宴重开十年前一秀才黄虀菜打熬做文章伯江湖气慨风月情懐
　　评曰妙在马字上声笑字去声一字上声秀字去声歌至才字音促黄字急接且要阳字好气慨二字若得去上尤妙三对者非也自有三对之调伯字若得去声尤妙
　　庆宣和【五栁庄】
　　五栁庄前陶令宅大似彭泽无限黄花有谁戴去来去来
　　评曰妙在彭字属阳仅二十二字愈字少愈难作五字絶句法也佳词与雁儿同意
　　卖花声【香茶】
　　细研片脑梅花粉新剥珍珠豆蔻仁依方修合凤团春醉魂清爽舌尖香嫩这孩儿那些风韵
　　评曰俊词也务头在对起及尾
　　清江引【九日】
　　萧萧五株门外栁屈指重阳又霜清紫蠏肥露冷黄花瘦白衣不来琴当酒
　　评曰栁酒二字上声极是切不可作平声曽有人用拍拍满懐都是春语固俊矣然歌为都是蠢甚遭讥诮若用之于搅筝琶以四字承之有何不可第三句切不可作仄仄平平属下着
　　折桂令【金山寺】
　　长江浩浩西来水面云山山上楼台山水相连楼防上下天地安排诗句就云山失色酒杯寛天地防懐醉眼睁开回首蓬莱一半云遮一半烟埋
　　评曰此词称赏者众妙在色字上声以起其意平声便属第二着平声若是阳字仅可若是隂字愈无用矣歌者毎歌天地安排为天巧安排失色字为用色取其便于音而好唱也改此平仄极是然前引云山天地后说云山失色天地忘懐若此则损其意失其对矣安排上天地二字若得去上为上上去次之余无用矣葢务头在上失色字若得去上为上余者风斯下矣若全句是平平上上歌者不能改矣呜呼前軰尚有此失后学可不究乎
　　套数
　　双调【秋思】
　　夜行船
　　百嵗光隂如梦蝶重回首往事堪嗟昨日春来今朝花谢急罚盏夜防灯灭
　　乔木查
　　秦宫汉阙都做了衰草牛羊野不恁渔樵无话说纵荒坟横断碑不辨龙蛇
　　庆宣和
　　投至狐踪与兎穴多少豪杰鼎足三分半腰折魏耶晋耶
　　落梅风
　　天教富莫太奢无多时好天良夜看钱奴硬将心似铁空辜负锦堂风月
　　风入松
　　眼前红日又西斜疾似下坡车晓来清镜添白雪上床和鞋履相别莫笑鸠巢计拙葫芦提一恁妆呆
　　拨不断
　　利名竭是非絶红尘不向门前惹绿树偏宜屋角遮青山正补墙头缺竹篱茅舍
　　离亭宴歇【指双鸳鸯煞尾声】
　　蛩吟一觉才宁贴鸡鸣万事无休歇争名利何年是彻密匝匝蚁排兵乱纷纷蜂酿蜜閙穰穰蝇争血裴公緑野堂陶令白莲社爱秋来那些和露摘黄花带霜烹紫蠏煮酒烧红叶人生有限杯几个登髙节嘱付俺顽童记者便北海探吾来道东篱醉了也
　　评曰此词乃东篱马致逺先生所作也此方是乐府不重韵无衬字韵险语俊谚曰百中无一余曰万中无一看他用蝶穴杰别竭絶字是入声作平声阙说铁雪拙缺贴歇彻血节字是入声作上声防月叶是入声作去声无一字不妥后軰学法









　　中原音韵巻下
　　中原音韵后序
　　泰定甲子秋予既作中原音韵并起例以遗青原萧存存未几访西域友人琐非复初同志罗宗信见饷携东山之妓开北海之樽于时英才若云文笔如槊复初举觞命讴者歌乐府四块玉至彩扇歌青楼饮宗信止其音而谓予曰彩字对青字而歌青字为晴吾揣其音此字合用平字声必欲扬其音而青字乃抑之非也畴昔尝闻萧存存言君所着中原音韵乃正语作词之法以别隂阳字义予因大笑越席捋其须而言曰信哉吉之多士而君又士之俊者也尝游江海观其称豪杰者非富即贵求能正其音之讹顾其曲之误者鲜矣复初前驱红袖而自用调歌曰买笑金纒头锦以证其非复初知某则是矣乃复叹曰予作乐府三十年未有如今日之遇宗信知某曲之非某曲之是也举首四顾螺山之色鹭渚之波为之改容遂捧巨觞于二公之前口占折桂词一阕烦皓齿歌以送之以报其能赏音也明当尽携音韵的本并诸起例以归知音调曰宰金头黒脚天防客有钟期座有韩娥吟既能吟听还能听歌也能歌和白雪新来较可放行云飞去如何醉覩银河灿灿蟾孤防防星多歌既毕客醉予亦大醉莫知所云挺斋周徳清书










</div>
    <div class="pagination">
<a href="中原音韵_page8.html">上一页</a><a href="中原音韵.html">1</a><a href="中原音韵_page2.html">2</a><a href="中原音韵_page3.html">3</a><a href="中原音韵_page4.html">4</a><a href="中原音韵_page5.html">5</a><a href="中原音韵_page6.html">6</a><a href="中原音韵_page7.html">7</a><a href="中原音韵_page8.html">8</a><span class="current-page">9</span>
    </div>
    <div class="pagination"><a href="index.html">返回目录</a></div>
</body>
</html>
