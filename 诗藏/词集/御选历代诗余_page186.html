<!DOCTYPE html>
<html>
<head>
    <meta charset="UTF-8">
    <title>御选历代诗余 - 第 186 页/共 328 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御选历代诗余 - 第 186 页/共 328 页</h1>
    <div class="content">　　深帘静昼绰约闺房秀鲜衣楚制非文绣凝脂肤理腻削玉腰围痩闲舞袖回身昵语凭肩乆　睂压横波皱歌断青青栁钗遽擘壶频叩鬓栖清镜雪泪涨芳尊酒难再偶沉沉梦峡云归后
　　前调　　　　　　　　　　　　李之仪
　　柔肠寸折解袂留清血蓝桥动是经年别掩门春絮乱攲枕秋蛩咽檀篆灭鸳衾半拥空牀月　妆镜分来缺尘涴菱花洁嘶骑逺鸣机歇宻封书锦字巧绾香囊结芳信絶东风半落梅梢雪
　　前调　　　　　　　　　　　　李之仪
　　万红暄昼占尽人间秀怎生圗画如何绣宜推萧史伴消得东阳痩垂窄袖花前镇忆相携乆　泪裛回文皱好在章台栁洞户隔凭谁叩寄声虽有鴈防面难同酒无计偶萧萧暮雨黄昏后
　　前调　　　　　　　　　　　　李之仪
　　休嗟磨折看取罗巾血殷勤且话经年别庭花翻怅望檐雨同呜咽眀半灭灯情夜夜多如月　无复伤离缺共保冰霜洁不断梦从今歇收回书上絮解尽眉头结犹未絶金徽泛处应能雪
　　前调　　　　　　　　　　　　吕渭老
　　寳香盈袖约腕金条痩裙児细裥如眉皱笑多簮髻侧语小丝簧奏洞房晚千金未直横波溜　縁短欢难又人去春如旧枝上月谁携手宿云迷逺梦泪枕中残酒怎奈向繁隂乱叶梅如豆
　　前调【千叶黄梅】　　　　　　　　　　叶梦得
　　晓烟溪畔曾记东风面化工更与重裁翦额黄眀艳粉不共妖红软凝露脸多情正是当时见　谁向沧波岸特地移闲馆情一缕愁千防烦君搜妙语为我催清燕湏细看纷纷乱蕊空凡艳
　　前调　　　　　　　　　　　　张元干
　　相门出相和气浓春酿传家冠佩云台上厐眉扶夀杖緑髪披仙擎星两两泰阶已应升平象　玉砌兰芽长定向东风赏添防袖褰罗幌丝簧俱妙手珠翠争宫様江海量年年醉里翻新唱
　　粉蝶儿
　　【又一体双调七十二字】
　　粉蝶児　　　　　　　　　　　毛　滂
　　雪徧梅花素光都共竒絶到牎前认君时节下重帏香篆冷兰膏眀灭梦悠扬空绕断云残月　沈郎带寛同心放开重结褪罗衣楚腰一捻正春风新着摸花花叶叶粉蝶儿这回共花同活
　　前调【赋落梅】　　　　　　　　　　辛弃疾
　　昨日春如十三女儿学绣一枝枝不教花痩甚无情便下得雨僝风僽向园林铺作地衣红绉　而今春似轻薄荡子难乆记前时送春归后把春波都酿作一江醇酒约清愁杨栁岸邉相
　　前调　　　　　　　　　　　　曹　冠
　　绕舎清隂还是暮春天气徧苍苔乱红堆砌问留春不住春怎知人意最闗情云杪杜鹃声碎　休怨春归四时有花堪醉渐红莲艳妆依水次芙蓉岩桂与菊英梅蕊称开尊日日殢香偎翠
　　离亭燕
　　【双调七十二字】
　　离亭燕　　　　　　　　　　　张　升
　　一带江山如画风物向秋潇洒水浸碧天何处断霁色冷光相射蓼屿荻花洲掩映竹篱茅舎　云际客帆髙挂烟外酒旗低亚多少六朝兴废事尽入渔樵闲话怅望倚层楼寒日无言西下
　　前调【忆吴兴】　　　　　　　　　　晁补之
　　忆向吴兴假守双溪四垂髙栁仪鳯桥邉兰舟过映水雕甍华牖烛下小红妆争看使君归后　携手松亭难又题诗水轩依旧多少緑荷相倚恨背立西风回首怅望采莲人烟水万重吴岫
　　前调【白下怀叶实师】　　　　　　　　　胡偕行
　　归雁行行啼哢唤破一宵秋梦梦醒封题忙寄与又不防将书送怅望碧山头遥嘱防声珍重　踏徧长安何用满目烟云寒冻檐外铮铮风弄咽急战雨声还恐多少客金陵今夜离愁谁共
　　于飞乐
　　【双调七十二字】
　　于飞乐　　　　　　　　　　　晏几道
　　晓日当帘睡痕犹占香腮轻盈笑倚鸾台晕残红匀宿翠满镜花开娇蝉鬓畔插一枝淡蕊踈梅　每到春深多愁饶恨妆成懒下香阶意中人从别后萦系情怀良辰好景相思字唤不归来
　　前调　　　　　　　　　　　　史达祖
　　绮翼鹣鹣问谁常借春陂生愁近渚风微紫山深金殿暖日暮同归白头相守情虽定事却难期　带恨飞来烟埋秦草年年枉梦红衣旧沙闲香颈冷合是单栖将终怨魄何年化连理芳枝
　　月上海棠
　　【又一体双调七十二字】
　　月上海棠　　　　　　　　　　党懐英
　　傲霜枝袅团珠蕾冷香霏烟雨晚秋意萧散绕东篱尚髣髴见山清气西风外梦到斜川栗里　断霞鱼尾眀秋水带三两飞鸿防烟际踈树飒秋声似知人倦防无味家何处落日西山紫翠
　　前调　　　　　　　　　　　　段克已
　　小楼舞彻双垂手便倩雁将书寄元九举首望南山独峨眉数峰眀秀人未老且任髙歌对酒　莫将此乐轻孤负唤眀月清风做三友纎手折黄花歩东篱为伊三齅英雄泪醉揾应湏翠袖
　　前调　　　　　　　　　　　　段克已
　　时平无用经纶手且闲把文章和欧九天气湛清秋便无限山眀水秀留客饮但愿尊中有酒　鸱夷到处湏亲负寻山鸟山花好朋友尘世自薰莸把瑶英与君同齅西风外归去长拖布袖
　　风入松
　　【双调七十二字古乐府有风入松琴调僧皎然有风入松歌行此则别为词调也】
　　风入松　　　　　　　　　　　吴　洪
　　秋江处处是丹枫掩映芙蓉年年梦绕鲈郷路今朝才见秋容钓雪滩头拨櫂垂虹亭角拖笻　生绡一幅翦吴淞烟景空蒙緑蓑青笠横江去数声长笛临风好语眠沙鸥鹭可容添个渔翁
　　前调【题画】　　　　　　　　　　陆　楫
　　白云红叶楚天秋兰桂香浮青山万叠无人到那堪落日凝眸一曲瑶琴声彻千竿翠竹初收　夕阳衰栁野溪头数防轻鸥清夜独眠金露冷最怜新月如钩多少井梧飘谢不禁凉籁悠悠
　　前调　　　　　　　　　　　　髙　濂
　　浓烟稠白望中深雪色云隂梅花剰有西泠约携尊不负追寻荡日氷澌万顷揺风玉痩千林　寒空倚阁费孤吟坐有知音一鸟不飞天影黒微茫山树俱沉歌出阳春白雪情怜逺水遥岑
　　忆帝京
　　【双调七十二字】
　　忆帝京　　　　　　　　　　　黄庭坚
　　鸣鸠乳燕春闲暇化作緑隂槐夏夀斚舞红裳睡鸭飘香麝醉此洛阳人佐郡深儒雅　况座上玉麟金马更莫问莺老花谢万里相依千金为夀未厌玉烛传清夜不醉欲言归笑煞髙阳社
　　撼庭竹
　　【双调七十二字与撼庭秋无渉】
　　撼庭竹　　　　　　　　　　　王　诜
　　绰略青梅弄春色真艳态堪惜经年费尽东君力有情先到探春客无语泣寒香时暗度瑶席　月下风前空怅望思携手同摘画阑倚徧无消息佳辰乐事再难得还是夕阳天空暮云凝碧
　　两同心
　　【又一体双调七十二字】
　　两同心　　　　　　　　　　　杜安世
　　巍巍劒外寒霜覆林枝望衰栁尚色依依暮天静雁阵髙飞入碧云际江山秋色遣客心悲　蜀道巇崄行迟瞻京都迢递聴巴峡数声猿啼惟独个未有归计漫空怅望每每无言独对斜晖
　　小镇西犯
　　【双调七十二字】
　　小镇西犯　　　　　　　　　　栁　永
　　水乡初禁火青春未老芳菲满栁汀烟岛波际红帏缥缈尽杯盘小歌祓禊声声谐楚调　路缭绕野桥新市里花秾妓好引游人竞来懽笑酩酊谁家年少信玉山倾倒家何处落日眠芳草
　　惜奴娇
　　【又一体双调七十二字】
　　惜奴娇【梅】　　　　　　　　　　史达祖
　　香剥酥痕自昨夜春愁醒髙情寄氷桥雪岭试约黄昏便不误黄昏信人静倩娇娥留连秀影　吟鬓簮香已断了多情病年年待将春管领镂月描云不枉了闲心性谩聴谁敢把红顔比并
　　隔浦莲
　　【浦或作渚或加近字或加近拍二字按之无别双调七十三字周美成令溧水时作此调后属和者平仄稍异然无异体也】
　　隔浦莲　　　　　　　　　　　周邦彦
　　新篁揺动翠葆曲径通深窈夏果收新脃金丸惊落飞鸟浓霭迷岸草蛙声閙骤雨鸣池沼水亭小　浮萍破处帘花檐影颠倒纶巾羽扇困卧北牎清晓屏里呉山梦自到惊觉依然身在江表
　　前调【咏白莲】　　　　　　　　　　曾　觌
　　凉秋湖上过雨作意回商素暗緑翻轻盖萧然姑射俦侣妆脸宜淡泞红衣妒歩韤凌波去异香度　天教占断风汀月浦烟渚纎尘不到梦绕玉壶清处多少芳心待怨诉无语飞来一片鸥鹭
　　前调　　　　　　　　　　　　杨无咎
　　墙头低防翠幄格磔鸣乌鹊好梦惊回处余酲推枕犹觉新晴人意乐云容薄丽日眀池阁巻帘幙　披衣散防闲庭吟绕红药残英几许尚可一供春酌天气今宵怕又恶凭托东风且慢吹落
　　前调　　　　　　　　　　　　陆　游
　　飞花如趁燕子直度帘栊里帐掩香云暖金笼鹦鹉惊起凝恨慵梳洗妆台畔蘸粉纎纎指寳钗坠　才醒又困恹恹中酒滋味墙头栁暗过尽一年春事罨画髙楼怕独倚千里孤舟何处烟水
　　前调　　　　　　　　　　　　陆　游
　　骑鲸云路倒景醉面风吹醒笑把浮丘袂寥然非复尘境震泽秋万顷烟霏散水面飞金镜露光冷　湘妃睡起鬟倾钗坠慵整临江舞处零落塞鸿清影河汉横斜夜漏永人静吹箫同过缑岭
　　前调【七夕】　　　　　　　　　　髙观国
　　银湾初霁暮雨鹊赴秋期去浅月窥清夜凉生一天风露纎巧云暗度河桥路缥缈乘鸾女正容与　西厢旧约玉娇谁见私语柔情不尽好似氷绡云缕回首天涯又怨阻无语西风魂断机杼
　　前调　　　　　　　　　　　　史达祖
　　红尘飞不到处此地知无暑乱竹分幽径虚堂中自回互隂壑生暗雾飞泉注气入闲尊爼快风度　齐宫楚榭如今空锁烟树何人伴我梦赋雪车氷柱惟有蝉声助冷语惊寤飞云来献凉雨
　　前调【荷花】　　　　　　　　　　史达祖
　　洛神一醉未醒俯鉴窥红影万緑森相卫西风静不放冷侵晓鸥梦稳非尘境櫂月香千顷锦机靓　亭亭不语多应嗔赋玉井西湖逰子惯识雨愁烟恨只恐吴娃暗折赠耿耿柔丝容易萦损
　　前调【次周美成韵】　　　　　　　　　方千里
　　垂杨烟湿嫩葆别屿环清窈绀影浮新涨夷犹终日鱼鸟花妥庭下草鸣蝉閙暗緑藏台沼野轩小　敧眠断梦闲书风叶颠倒诗懐酒思悔费十年昏晓投老红尘倦再到愁觉悠然心寄天表
　　前调【泊长桥过重午】　　　　　　　　　吴文英
　　榴花依旧照眼愁褪红丝腕梦绕烟江路汀菰緑薫风晚年少惊送逺吴蠺老恨绪萦抽茧旅情懒　扁舟系处青帘浊酒湏换一畨重午旋买香蒲浮醆新月湖光荡素练人散红衣香在两岸
　　前调【次周美成韵】　　　　　　　　　陈允平
　　铅霜初褪鳯葆碧斾侵云窈万緑伤春逺林幽乐多禽鸟斜阳堤畔草游鱼閙暗水流萍沼翠钿小　凉亭醉倚接防巾任敧倒月眀庭树夜半鹊飞惊晓隔岸苹乡梦渐到吹觉一襟风露尘表
　　前调　　　　　　　　　　　　赵闻礼
　　愁红飞醉眼日淡芭蕉卷帐掩屏香润杨花扑春云暖啼鸟惊梦逺芳心乱照影收匳晚画眉懒　微醒带困离情中酒相半裙腰粉痩怕按六么歌板帘卷层楼探旧燕肠断花枝和闷重撚
　　前调　　　　　　　　　　　　刘　基
　　珠帘不巻昼雨弱栁丝千缕事与孤鸿去空相忆同谁语云水迷翠羽人何许玉佩沉湘浦悄凝竚　春风到处白苹香满洲渚泪篁自老目尽野田平楚未用天涯怅间阻回顾斜阳犹在髙树
　　荔支香近
</div>
    <div class="pagination">
<a href="御选历代诗余_page185.html">上一页</a><span>...</span><a href="御选历代诗余_page181.html">181</a><a href="御选历代诗余_page182.html">182</a><a href="御选历代诗余_page183.html">183</a><a href="御选历代诗余_page184.html">184</a><a href="御选历代诗余_page185.html">185</a><span class="current-page">186</span><a href="御选历代诗余_page187.html">187</a><a href="御选历代诗余_page188.html">188</a><a href="御选历代诗余_page189.html">189</a><a href="御选历代诗余_page190.html">190</a><a href="御选历代诗余_page191.html">191</a><span>...</span><a href="御选历代诗余_page187.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
