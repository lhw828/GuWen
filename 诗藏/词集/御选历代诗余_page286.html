<!DOCTYPE html>
<html>
<head>
    <meta charset="UTF-8">
    <title>御选历代诗余 - 第 286 页/共 328 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御选历代诗余 - 第 286 页/共 328 页</h1>
    <div class="content">　　张耒
　　贺铸
　　张元干
　　史逹祖
　　吴激
　　前调【又一体】
　　贺铸
　　陈允平















　　御选歴代诗余巻八十六目录
　　钦定四库全书
　　御选歴代诗余巻八十六【起一百八字至一百十字】
　　司经局洗马掌局事兼翰林院修撰加二级【臣】王奕清奉防校刋
　　菩萨鬘引
　　【双调一百八字引或作慢按此调与觧连环略同然字数既殊调名自别也】
　　菩萨鬘引　　　　　　　　　　罗志仁
　　晓莺催起问当年秀色为谁料理怅别后屏掩吴山便楼燕月寒鬓蝉云委锦字无凭付银烛尽烧千纸对寒净碧又把去鸿往恨都洗　桃花自贪结子道东风有意吹送流水漫记得当日心嫁卿卿是日暮天寒翠袖堪倚扇月乘鸾尽梦隔婵娟千里到嗔人从今不信画檐鹊喜
　　击梧桐
　　【双调一百八字】
　　击梧桐　　　　　　　　　　　栁　永
　　香靥深深姿姿媚媚雅格竒容天与自识来来便好看伊防得妖娆心素临期再约同欢定自都把平生相许又恐恩情易破难成未免千般思虑　近日书来寒暄而巳苦没叨叨言语便忍得听人教当拟把前言轻负见説兰台宋玉多才多艺善词赋试与问朝朝暮暮行云何处去
　　夺锦标
　　【双调一百八字】
　　夺锦标【七夕】　　　　　　　　　张　埜
　　凉月横舟银潢浸练万里秋容如拭冉冉鸾骖鹤驭桥倚髙寒鹊飞空碧问欢情几许早收拾新愁重织恨人间防少离多万古千秋今夕　谁念文园病客夜色沉沉独抱一天岑寂忍记穿鍼亭榭金鸭香寒玉徽尘积凭新凉半枕又依稀行云消息听牎前泪雨浪浪梦里檐声犹滴
　　折红梅
　　【双调一百八字】
　　折红梅【本意】　　　　　　　　　杜安世
　　喜轻澌初泮微和渐入郊原时节春消息夜来陡觉红梅数枝争发玉溪仙馆不似个寻常标格化工别与一种风情似匀防胭脂染成香雪　重吟细阅比繁杏夭桃品流真别只愁共防云易散冷落谢池风月凭谁向説三弄处龙吟休咽大家留取时倚防干闻有花堪折劝君须折
　　前调【本意】　　　　　　　　　　吴　感
　　覩南翔征鴈疎林败叶凋霜零乱独红梅自守嵗寒天教最后开绽盈盈水畔疎影蘸横斜清浅化工似把深色胭脂怪姑射氷姿剩与红间　谁人宠眷待金锁不开凭防先看曽飞落夀阳粉额妆成汉宫传徧江南风暖春信喜一枝清逺对酒便好折取竒苞撚清香重嗅举杯重劝
　　江城子慢
　　【又一体双调一百九字】
　　江城子慢　　　　　　　　　　吕渭老
　　新枝媚斜日花径霁晚碧泛红滴近寒食蜂蜨乱防检一城春色倦游客门外昏鸦啼梦破春心似游丝飞逺碧燕子又语斜檐行云自没消息　当时乌丝夜语约桃花时候同醉瑶瑟甚端的看看是榆荚杨花飞掷怎忘得斜倚红楼回泪眼天如水沉沉连翠壁想伊不整啼妆影帘侧
　　前调【赋瑞香】　　　　　　　　　　蔡松年
　　紫云防枫叶岩树小婆娑嵗寒节占髙洁纎苞暖醸出梅魂兰魄照浓碧茗盌添春花气重芸牎晩蒙蒙浮霁月小眠鼻观先通庐山梦旧清絶　萧闲平生淡泊独芳温一念犹未衰歇緫陈迹而今老但觅茶烟禅榻寄闲寂风外天花无梦也鸳鸯债从渠千万劫夜寒回施幽香与愁客
　　觧佩环
　　【双调一百九字此调与觧连环相似或云觧连环变格字数既殊仍分之】
　　觧佩环　　　　　　　　　　　彭元逊
　　江空不渡恨蘼芜杜若零落无数逺道荒寒婉娩流年望望美人迟暮风烟雨雪隂晴晚更何须春风千树尽孤城落朩萧萧日夜江声流去　日晏山深闻笛恐他年流落与子同赋事濶心违交淡媒劳蔓草沾衣多露汀洲窈窕余酲寐遗佩浮沉澧浦有白鸥淡月防波寄语逍遥容与
　　杜韦嬢
　　【双调一百九字】
　　杜韦嬢　　　　　　　　　　　杜安世
　　暮春天气莺儿燕子忙如织间嫩叶题诗哨梅小乍徧水新萍圆碧初牡丹谢了秋千搭起垂杨暗锁深深陌暖风轻尽日闲把榆钱乱掷　恨寂寂芳容衰减顿欹玳枕困无力为少年狂荡恩情薄尚未有归来消息想当初凤侣鸳俦唤作平生更不轻离拆倚朱扉泪眼滴损红绡数尺
　　前调【又一体】　　　　　　　　　　无名氏
　　华堂深院霜笼月彩生寒晕度翠幄风触梅香喷渐嵗晚春光将近惹离恨万种多情易感欢难聚少愁成阵拥红鑪凤枕慵欹银灯挑尽　当此际争忍前期后约度嵗无凭凖对好景空积相思恨但自觉厌厌方寸拟蛮牋象管丹青妙手冩出寄与伊教信尽千工万巧惟有心期难问
　　绿意
　　【双调一百九字此与疎影略同犹暗香之同于红情也】
　　绿意【荷】　　　　　　　　　　　刘　基
　　琴薫应律有细烟罥雨浓露晞日洛浦波生湘渚风交霓裳水佩争出姮娥欲共青鸾舞飏锦幕香霏纨质唤海童齐捧骊珠艳色荡揺鲛室　遥想麻姑坛上翠霞与缟袂相伴萧瑟妖冶瑚柔媚昌宗敢汚天然清谧西风玉井秋河近看叶底蜂房成蜜为君摘向金尊压倒楚江萍实
　　忆瑶姬
　　【又一体双调一百九字】
　　忆瑶姬　　　　　　　　　　　史逹祖
　　娇月笼烟下楚岭香分两朶湘云花房渐宻时弄杏牋初防歌里殷勤沉沉夜乆西牎屡隔兰灯幔影昏自防鸾飞入芳巢绣屏罗荐粉光新　十年未始轻分念此飞花可怜柔脆销春空余双泪眼到旧家时节漫染愁巾袖止説道凌虚一夜相思玉样人但起来梅发牎前哽咽疑是君
　　霜叶飞
　　【双调一百九字】
　　霜叶飞【次周美成韵】　　　　　　　　方千里
　　寒云垂地堤烟重燕鸿初度江表露荷风栁向人疎台榭还清悄恨脉脉离情怨晓相思魂梦银屏小奈倦客征衣自徧拂尘埃玉镜羞照　无限静陌幽坊追欢寻赏未落人后先到少年心事转头空况近春懐抱尽绿叶红英过了离声慵整当时调问丽质从憔悴消减腰围似郎多少
　　风流子
　　【又一体双调一百九字】
　　风流子　　　　　　　　　　　张　埜
　　离思满春江当时事争忍不思量记花径月斜凭肩私语兰舟风软携手寻芳回首处青山遮望眼绿栁系柔肠云落雨零燕愁莺恨寳钗留股鸾镜无光　天涯飘零客情缘向何处最是难忘犹剩满襟清泪半臂余香心似雨花一枝寂寞梦随风絮万里悠扬谁信觉来依旧烟水茫茫
　　前调【又一体雪】　　　　　　　　　王千秋
　　同云垂六幕啼乌静风御玉妃寒渐声入钓蓑色侵书幌似花如絮结阵成团倦游客一番诗思苦无算酒肠寛黄竹调悲绮衾人病岂堪梅蕊索笑廵檐　一杯知谁劝空搔首还是忆旧青氊问素娥早晩光射江干待醉披鹤氅髙吟氷柱剡溪何妨乘兴空还只恐橹声咿轧栖鸟难安
　　五防结同心
　　【又一体双调一百九字】
　　五防结同心　　　　　　　　　无名氏
　　珠帘垂户金索悬牎家接浣纱溪路相见桐隂下一钩月恰在凤凰栖处素琼撚就宫腰小花枝袅盈盈娇歩新妆浅满腮红雪绰约片云欲度　尘寰岂能留住唯只愁化作防云飞去蝉翼衫儿薄氷肌莹轻罩一团香雾彩牋巧缀相思苦脉脉动怜才心绪好作今秦楼活计吹箫伴侣
　　罥马索
　　【双调一百九字】
　　罥马索【梅】　　　　　　　　　　无名氏
　　晓牎明庭外寒梅向残月吴溪庾岭一枝偷把阳和泄氷姿素艳自然天赋品格真香殊常别奈北人不识南枝唤作腊前杏先发　竒絶照溪临水素禽飞下玉羽琼芳鬭清洁懊恨春工来何晚伤怜媚眉先折多情立马待得黄昏疎影斜斜防酸结恨马融一声羌笛起处纷纷落如雪
　　选冠子
　　【又一体双调一百九字】
　　选冠子　　　　　　　　　　　李　甲
　　卖酒垆邉寻芳原上乱红飞絮悠悠巳蜨稀莺散便拟把长绳系日无由谩道草忘忧也徒将酒觧闲愁正江南春尽行人千里萍满汀洲　有翠红径里盈盈侣簇芳茵禊饮时笑时讴当暖风迟景任相将永日烂漫狂游谁信盛狂中有离情忽到心头向尊前拟问双燕来时曽过秦楼
　　风流子
　　【又一体双调一百十字亦名内家娇】
　　风流子　　　　　　　　　　　秦　观
　　东风吹碧草年华换行客老沧洲见梅吐旧英栁揺新绿恼人春色还上枝头寸心乱北随云黯黯东逐水悠悠斜日半山暝烟两岸数声横笛一叶扁舟　青门同携手前欢记浑似梦里扬州谁念断肠南陌回首西楼算天长地乆有时有尽奈何緜緜此恨无休拟待倩人説与生怕伊愁
　　前调　　　　　　　　　　　　周邦彦
　　枫林雕晩叶闗河逈楚客惨将归望一川暝霭雁声哀怨半规凉月人影参差酒醒后泪花销凤蜡风幙巻金泥砧杵韵髙唤回残梦绮罗香减牵起余悲　亭皋分襟地难堪处偏是掩面牵衣何况怨懐长结重见无期想寄恨书中银钩空满断肠声里玉筯还垂多少暗愁宻意惟有天知
　　前调　　　　　　　　　　　　葛立方
　　细草芳南苑东风里赢得一身闲见花朶绣田栁丝络岸沼氷方泮山雪初残又还是陇头春信动梅蕊入征鞍月里暗香水邉疎影淡妆宜痩玉骨禁寒　泛金溪上好开幽戸聊面翠麓云湾知道醉吟堪老名利难闗算书帷意嬾宦涂游倦旧时习气惟有跻攀拟待杖藜花底直到春防
　　前调　　　　　　　　　　　　陆　游
</div>
    <div class="pagination">
<a href="御选历代诗余_page285.html">上一页</a><span>...</span><a href="御选历代诗余_page281.html">281</a><a href="御选历代诗余_page282.html">282</a><a href="御选历代诗余_page283.html">283</a><a href="御选历代诗余_page284.html">284</a><a href="御选历代诗余_page285.html">285</a><span class="current-page">286</span><a href="御选历代诗余_page287.html">287</a><a href="御选历代诗余_page288.html">288</a><a href="御选历代诗余_page289.html">289</a><a href="御选历代诗余_page290.html">290</a><a href="御选历代诗余_page291.html">291</a><span>...</span><a href="御选历代诗余_page287.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
