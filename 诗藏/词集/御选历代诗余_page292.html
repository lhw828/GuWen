<!DOCTYPE html>
<html>
<head>
    <meta charset="UTF-8">
    <title>御选历代诗余 - 第 292 页/共 328 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御选历代诗余 - 第 292 页/共 328 页</h1>
    <div class="content">　　孤馆灯青野店鸡号旅枕梦残渐月华收练晨霜耿耿云山摘锦朝露漙漙世路无穷劳生有限似此区区长鲜欢微吟罢凭征鞍无语往事千端　当时共客长安似二陆初来俱少年有笔头千字胷中万巻致君尧舜此事何难用舍由时行藏在我袖手何妨闲处看身长健但优游卒嵗且鬬尊前
　　前调　　　　　　　　　　　　贺　铸
　　宫烛分烟禁池开钥鳯城暮春向落花香里澄波影外笙歌迟日罗绮芳尘载酒追游聫镳归晚灯火平康寻
　　梦云逢迎处最多才自负巧笑相亲　离羣客宦漳滨但惊见来鸿归燕频念日邉消耗天涯怅望楼台清晓帘幙黄昏无限悲凉不胜憔悴断尽危肠消尽魂方年少恨浮名误我乐事输人
　　前调【避暑】　　　　　　　　　　赵师侠
　　羊角飘尘金乌铄石雨过如秋有虚堂临水披襟散髪纱防巻雾湘簟波浮逺列云峰近参荷气卧看文书琴枕头蝉声寂向荘周梦里栩栩无谋　茶瓯醒困堪求麄饱饭安居可以休算翛闲静胜吾能自乐荣华纷扰人漫多愁习嬾非痴觉迷是病一力那能胜九牛但休问且追寻觞咏知友从游
　　前调　　　　　　　　　　　　张元干
　　欹枕深轩散帙虚堂畏景屡移渐披襟临水搘牀就月莲香拂面竹色侵衣压玉为醪折荷当琖卧看河潢星四垂人归去听饥蝉自啸宿鸟相依　痴儿莫道危机悟三十九年都尽非任纡朱拖紫围金佩玉青钱流地白璧如坻富贵浮云身名零露事事无心归便归秋风动正吴淞月冷莼长鲈肥
　　前调　　　　　　　　　　　　曽　觌
　　更漏迢迢乍寒天气画烛对牀正井梧飘砌邉鸿度月故人何处水逺山长老去功名年来情绪寛尽寒衣销旧香除非是仗蛮牋象管时伴吟牕　词章莫话行蔵且喜见捷书来帝乡看鋭师云合妖氛电埽隋堤官柳依旧成行梦绕他年青门紫陌对酒花前歌正当空成恨奈潘郎两鬓新防吴霜
　　前调【带湖新居将成】　　　　　　　　　辛弃疾
　　三径初成鹤怨猿惊稼轩未来甚云山自许平生意气衣冠人笑抵死尘埃意倦须还身闲贵早岂为莼羮鲈脍哉秋江上看惊鴈避骇浪舡回　东冈更葺茅斋好都把轩牎临水开要小舟行钓先应种柳疎篱护竹莫碍观梅秋菊堪餐春兰可佩留待先生手自栽沉吟久怕君恩未许此意徘徊
　　前调【送赵景明东归用前韵】　　　　　　　辛弃疾
　　竚立潇湘黄鹄高飞望君未来快东风吹断西江对语急呼斗酒旋拂尘埃却怪英姿有如君者犹欠封侯万里哉赢得道江南佳句只有方回　锦帆画舫行斋怅云浪黏天江景开记我行南浦送君折柳君逢驿使为我攀梅落帽山前呼鹰台下人道花须满县栽都休问看云霄高处鹏翼徘徊
　　前调【答余叔良】　　　　　　　　　　辛弃疾
　　我试评君君定何如玉川似之记李花初发乗云笑语梅花开后对月相思白髪重来画桥一望秋水长天孤鹜飞同吟处看佩摇明月衣卷青霓　相君髙节崔嵬是此处耕巗与钓溪被西风吹尽村箫社鼓青山留得松盖云旗吊古愁浓懐人日暮一片心从天外归新词好似凄凉楚些字字堪题
　　前调【答杨世长用前韵】　　　　　　　　辛弃疾
　　我醉狂吟君作新声倚歌和之算芬芳定向梅间得意轻清多是雪里寻思朱雀桥边何人防道野草斜阳春燕飞都休问甚元无霁雨却有晴霓　诗坛千丈崔嵬更有笔如山墨作溪看君才未数曹刘敌手风骚合受屈宋降旗谁识相如平生自许慷慨须乗驷马归长安路问垂虹千柱何处曽题
　　前调【用前韵】　　　　　　　　　　辛弃疾
　　有美人兮玉佩琼琚我梦见之问斜阳犹照渔樵故里长桥谁记今古相思物化苍茫神游彷佛春与猿吟秋鹤飞还惊笑向晴波忽见千丈虹霓　觉来西望崔嵬更上有青枫下有溪待空山自荐寒氷秋菊中流却送桂棹兰旗万事长嗟百年双鬓吾非斯人谁与归凭防久正清愁未了醉墨休题
　　前调【弄溪】　　　　　　　　　　辛弃疾
　　有酒忘杯有笔忘诗弄溪奈何看纵横斗转龙蛇起陆崩腾决去雪练倾河嫋嫋东风悠悠倒影揺动云山水又波还知否欠菖蒲攅港緑竹縁坡　长松谁翦嵯峨笑野老来耘山上禾算只因鱼鸟天然自乐非闗风月闲处偏多芳草春深佳人日暮濯髪沧浪独浩歌徘徊久问人间谁似老子婆娑
　　前调　　　　　　　　　　　　辛弃疾
　　一曲西来千丈晴虹十里翠屏喜草堂经嵗重来杜老斜川好景不负渊明老鹤高飞一枝移宿长笑蜗牛戴屋行平章了待十分佳处着个茅亭　青山意气峥嵘似为我归来妩媚生觧频教花鸟前歌后舞更催云水暮送朝迎酒圣诗豪可能无势我乃而今驾驭卿清溪上被山灵却笑白髪归耕
　　前调【将止酒戒使勿近杯】　　　　　　　　辛弃疾
　　杯汝前来老子今朝防检形骸甚长年抱渴咽如焦釡于今喜溢气似犇雷漫説刘伶古今逹者醉后何妨死便埋浑如许叹汝于知已真少恩哉　更慿歌舞为媒算合作人间鸩毒猜况疾无小大生于所爱物无美恶过则为灾与汝成言勿留亟退吾力犹能肆汝杯杯再拜道麾之即去有召须来
　　前调【破酒戒次前韵】　　　　　　　　　辛弃疾
　　杯汝知乎酒泉罢侯鸱夷乞骸更高阳入谒都称虀臼杜康初筮正得云雷细数从前不堪余恨嵗月都将麴蘖埋君诗好似提壶却劝沽酒何哉　君言病岂无媒似壁上雕弓蛇暗猜记醉眠陶令终全至乐独醒屈子未免沈灾欲听公言慙非勇者司马家儿觧覆杯还堪笑借今宵一醉为故人来
　　前调【和吴子似】　　　　　　　　　　辛弃疾
　　我见君来顿觉吾庐溪山美哉怅平生肝胆都成楚越只见胶漆谁是陈雷搔首踟蹰爱而不见要得诗来渴望梅还知否恰清风入手日看千回　直须抖擞尘埃人怪我柴门今始开向松间乍可从他喝道庭中且莫踏破苍苔岂有文章漫劳车马待唤青刍白饭来君非我任功名意气莫恁徘徊
　　前调　　　　　　　　　　　　辛弃疾
　　老子平生笑尽人间儿女怨根况白头能几定应独往青云得意见説长存抖擞衣冠怜渠无恙合挂当年神武门多如梦算能争几许鸡晓钟昏　此心无有亲冤况抱瓮年来自灌园但凄凉顾影频悲往事殷勤对佛欲问前因却怕青山也妨贤路休鬬尊前现在身山中友试高吟楚些重与招魂
　　前调【灵山筑堰湖未成】　　　　　　　　辛弃疾
　　疉嶂西驰万马回旋众山欲东正惊湍直下跳珠倒溅小桥横截缺月初弓老合投闲天教多事检校长身十万松吾庐小在龙蛇影外风雨声中　争先见面重重看爽气朝来三四峰似谢家子弟衣冠磊落相如庭户车骑雍容我觉其间雄深雅健如对文章太史公新堤路问堰湖何日烟水蒙蒙
　　前调【次辛稼轩韵】　　　　　　　　　丘　崈
　　雨趁轻寒风作秋声燕归鴈来动天涯羇思登山临水惊心节物极目烟埃客里逢君才同一笑何遽言归如此哉别离久算不应兴尽却棹舡回　主人下榻高斋更检防笙歌频宴开便流连不到迎春见柳也须小驻度腊观梅楼上盈盈闺中脉脉应念胡麻好种栽从敎去正危防望断小倚徘徊
　　前调【梦方孚若】　　　　　　　　　　刘克荘
　　何处相逢登寳钗楼访铜雀台唤厨人斫就东溟鲸鲙圉人呈罢西极龙媒天下英防使君与操余子谁堪共酒杯车千乗载燕南代北劒客竒材　饮酣鼻息如雷谁信被晨鸡催唤回叹年光过尽功名未立书生老去机防方来使李将军遇高皇帝万户侯何足道哉推衣起但凄凉感旧慷慨生哀
　　前调【送包尉】　　　　　　　　　　刘克荘
　　我羡君归一路秋风芙蓉朩樨想慈顔望久灵乌乍噪新睂画就郎马频嘶忙脱征衫快呼斗酒细与家人説建溪情知道这中年懐抱生怕分防　丈夫南北东西应笑煞离筵粉泪啼怅佳人来未碧云冉冉王孙去后芳草萋萋明日相思山长水复古道人稀茆店鸡元龙老有高楼百尺谁共登梯
　　前调【寄钟贤良】　　　　　　　　　　刘克荘
　　我梦见君带飞霞冠着宫锦袍与牧之高防齐山风月谪仙同载采石云涛万巻星罗千篇电埽不学穷儿赋楚骚掀髯处有鱼龙起舞狐兔悲嗥　英防埋没蓬蒿暗摸索当年刘与曹叹事机易失功名难偶诛茆西崦种秫东皋栅有鸡豚庭无羔鴈不是先生索价高人间窄待相期海上共摘蟠桃
　　前调【寄九华叶贤良】　　　　　　　　　刘克荘
　　一巻隂符二石硬弓百觔寳刀更玉花騘喷鸣鞭电抹乌丝防展醉墨龙跳牛角书生虬髯豪客谈笑皆从折简招依稀记曽请缨繋粤草檄征辽　当年目视云霄谁信道凄凉今折腰怅燕然未勒南归草草长安不见北望迢迢老去胸中有些磊块歌罢犹须着酒浇休休也但帽邉鬓减镜里顔雕
　　前调【白莲】　　　　　　　　　　刘清夫
　　浅碧芙蓉素艳亭亭前身阿娇记湘滨露冷酥容倍洁华清水滑酒晕全消瑶翦丰肌云翻碎萼白羽鲜明时自摇风流处是古香幽韵时度鲜飚　琼姿璧月清标对千朶婵娟倾翠瓢况水晶台榭低迷浄緑氷霜词调隐约轻桡细认金房种竒孕秀已觉青衿横素腰西风晚看花开十丈玉井非遥
　　前调【别陈縂帅】　　　　　　　　　　程　珌
　　玉局仙人轻帆万里送入三吴怪一舟如叶元无浊物依然姑射满载氷壶昔日文君千言成诵不识如今记得无新来也喜都将分付一颗骊珠　向来田赋蠲输散多少春风巴与渝算公家麤了莼羮而巳何妨西子白髪江湖印铸黄金时来须佩毕竟人生万巻书离情处正秦淮嵗晚雪意模糊
　　前调【夀李通判】　　　　　　　　　　程　珌
　　那用招秋休言推暑风自薫兮问谁觧当初识公来处月明碧落斾巻青霓千丈长松起人生意冻芋寒瓜空满畦还堪怪怪诸公衮衮我尚凭泥　须敎一举崔防算人世功名各有梯更何须錬鼎霜绛雪只烦煮茗水饼氷虀紫府多仙招来满座公自长生角亢齐何曽也有玉麟行地老凤梧栖
　　前调【谢刘小山频寄所作】　　　　　　　　程　珌
　　君有新词何妨为我时遣奚奴看此山大小风流晋宋眼中余子苦自侏儒九曲清溪千枝杨柳还记新条更有无春将好欲从君商略君意何如　佳人玉佩琼裾更胸中浇灌有诗书把古人行处从头检点今人説厎却不须渠更上石头重登钟阜画作金陵攷古圗频相见怕薰风早晚便隔天隅
　　前调　　　　　　　　　　　　王千秋
　　荳蔲娇春烟花羞暖物华渐嘉也不须莺怨桃封绛萼不须蜂恨兰郁金芽料是东君都将和气分付清丰诗礼家充闾庆有青氊事业丹凤才华　乗槎早上云霞曽侍祠甘泉瞻羽车试笑凭熊轼嘉禾合穗进思鱼钥菡萏骈花萧冦勲名龚黄模样入拜行趋堤上沙今宵里且觥舩满棹醉帽攲斜
　　前调【西岩三涧】　　　　　　　　　　刘圻父
　　云壑泉小者如杯大者如罂更石筵平莹寛容数客淙流回激环绕飞觥三涧交流两崖悬瀑雪飞霜落翠屏经行处有丹荑碧草古木苍藤徘徊却倚山楹笑山水娱人若有情见傍回侧转峰峦疉疉欲穷还有岩谷层层仰视云间茆茨鸡犬疑有仙家来避秦青林表望烟霞缥缈隐隐鸾笙
　　前调【三荣横溪阁小宴】　　　　　　　　陆　游
　　粉破梅梢緑动萱丛春意已深渐珠帘低巻笻枝微歩氷开跃鲤林暖鸣禽荔子扶疎竹枝哀怨浊酒一尊和泪斟凭防久叹山川冉冉嵗月骎骎　当时岂料如今漫一事无成霜鬓侵看故人强半沙堤黄阁鱼悬带玉貂映蝉金许国心坚朝天无路万里凄凉谁寄音东风里有防桥烟柳知我归心
　　前调　　　　　　　　　　　　陆　游
　　一别秦楼转眼新春又近放灯忆盈盈倩笑纤纤柔握玉香花语雪暖酥凝念逺愁肠伤春病思自怪平生殊未曽君知否渐香消蜀锦泪渍呉绫　难求繋日长绳况倦客飘零少旧朋但江郊鴈起渔村笛怨寒釭委烬孤砚生氷水绕山围烟昏云惨纵有高台常怯登消魂处是鱼笺不到兰梦无凭
　　前调【送人赴荣道宰】　　　　　　　　　刘　过
　　万里湖南歴歴江山此吾旧游看飞鳬仙子张防石上周郎赤壁鹦鹉沧洲尽吸西江醉中横笛人在岳阳楼上头波澜静泛洞庭青草东整兰舟　长沙防府风流有万户娉婷帘玊钩恨楚城春晚岸花樯燕还将客送不是人留且唤阳城更招元结摩抚三关歌咏休心期处算世间真有跨鹤扬州
　　前调【送丰城王禹锡】　　　　　　　　　刘　过
　　自注铜瓶作梅花供尊前数枝説邉头旧事人生消得几畨行役问我何之小队红旗黄金作印直待封侯知几时杯行处想淋漓一醉明日东西　如椽健笔鸾飞重为写春风陌上词便平生豪气消磨酒里世间此乐儿辈争知霜冷貂裘夜寒如水饮到月斜犹未归仙山路有笙簧度曲声到琴丝
　　前调【寄辛承防】　　　　　　　　　　刘　过
　　斗酒彘肩风雨渡江岂不快哉被香山居士约林和靖与坡仙老驾勒吾回坡曰西湖正如西子浓抹淡妆临镜台二公者皆掉头不顾只管传杯　白云天竺去来圗画里峥嵘楼阁开爱纵横二涧东西水绕两峰南北高下云堆逋曰不然暗香浮动不若孤山先访梅须晴去访稼轩未晚且此徘徊
　　前调【寄孙竹湖】　　　　　　　　　　刘　过
　　问讯竹湖竹如之何如何未归道吴山越水无非佳处来无定止去亦何之只怕秋来未能忘耳心与轻云一样飞愁无奈但北牕寄傲南涧题诗　人生万事成痴算世上乆无公是非恨云台突兀无君子者雪堂流落有美人兮踈雨梧桐微云河汉钟鼎山林无限悲阳山县是昌黎误汝汝误昌黎
　　前调　　　　　　　　　　　　刘　过
　　玉带金鱼緑鬓朱顔神仙画圗把擎天柱石空留緑野济川舟檝闲倚西湖天欲安刘公归重赵许大元勋谁得如平章看直人如伊吕世似唐虞　不须别様规模但收揽人才多用儒况自昔军中胆能寒敌而今胸次气欲吞吴紫府真人黒头元宰收敛神功寂似无归来好正芝香枣熟鹤瘦松癯
　　前调【张路分秋阅作】　　　　　　　　　刘　过
　　万马不嘶一声寒角令行柳营见秋原如掌鎗刀突出星驰铁骑阵势纵横人在油幢我韬总制羽扇从容裘带轻君知否是山西将种曽繋诗名　龙蛇纸上飞腾看落笔回檐风雨惊便尘沙出塞封侯万里印金如斗未惬平生拂拭腰间吹毛剑在不斩楼兰心不平归来晚听随车鼔吹也带边声
　　前调【席上口占时有新第宗室】　　　　　　　刘　过
　　一劒横空飞过洞庭又爲此来有汝阳璡者唱名殿陛玉川公子开宴尊罍四举无成十年不调大宋神仙刘秀才如何好将百千万事付两三杯　未尝戚戚于懐叹自古英防安在哉看钱塘江上潮生潮落姑蘓城里花谢花开道号书生强名举子渐老雪从头上催谁羡汝拥三千珠履十二金钗
　　前调　　　　　　　　　　　　刘　过
　　柳思花情湖山应怪先生又来想旧时谈舌依然觧便六丁奔走驱斥风雷翠袖传觞金貂换酒痛饮何妨三百杯人间世算谪仙去后谁是天才　碧牕画鼓舩斋胸次与乾坤一样开试云间招手下呼余子逡廵去矣但觉尘埃若是花时无风无雨一日须来一百回教人道任玉山自倒不用人推
　　前调　　　　　　　　　　　　刘　过
　　缓辔徐驱儿童聚观神仙画圗放芹泥雨过芹香路软金莲自筞小小篮舆倚栁题诗穿花劝酒齅蕊攀条得自如山行处有松篁夹道不用传呼　清泉石下盘纡算风景江淮各自殊记东坡赋好纱笼旧壁西山句妙帘卷晴虚白玉堂深黄金印大无此文君载后车杯行处想淋漓醉墨真草行书
　　前调【冯可迁号予为东仙故赋】　　　　　　　张　辑
　　东泽先生谁説能诗兴到偶然但平生心事落花啼鸟多年盟好白石清泉家近宫亭眼中庐阜九叠屛开云锦邉出门去且掀髯大笑有钓鱼舡　一丝风里婵娟爱月在沧浪上下天更丛书观徧笔牀静昼蓬牕睡起茶灶疎烟黄鹤来迟丹砂成未何日风流葛稚川人间世听江湖诗友号我东仙
　　前调【柬章使君再游西园】　　　　　　　　黄　机
　　问讯西园一春几何君今再游记流觞亭北偷拈酒戏凌云台上暗度诗阄略略花痕差差栁意十日不来红緑稠须重醉便功名了后白髪争休　定谁骑鹤扬州任书放牀头醆瓮头况殷勤莺燕能歌更舞轻狂蜂蝶欲去还留嵗月易忘姓名须载笔势翩翩回万牛归来晚有烛明金翦香暖珠篝
　　前调　　　　　　　　　　　　黄　机
　　暑气清微梅腮渐红麦须未黄恨牡丹多病医治费巧酴醿易老防缀无方客里光隂愁中意绪想美人兮山水长销凝处有龙丝坠简来唤持觞　华堂賸贮春光灿一行珠玑时様妆更燕轻留态词翻古调莺娇欲展曲度新腔玉漏声沉银潢影泻殢酒犹烧心字香归来也判明虬永日瑞锦鸳鸯
　　前调【为潘栁州夀】　　　　　　　　　黄　机
　　问讯山翁殷勤为厎来万山中想橘邉丹井鹤寻旧约松间碧洞鹿养新茸雾节亭亭星旓曳曳导以浮丘双玉童嬉游处尽祥烟瑞雨霁月光风　欢声已与天通更日夜郴江流向东定催归有诏泥香芝检留行无计路熟花入侍严凝密陪清燕吴水欢然相防逢年年里对春如酒好酒似春浓
　　前调【次岳緫干韵】　　　　　　　　　黄　机
　　日过西牕客枕梦回庭空放衙记海棠洞里泥金寳斚酴醿架下油壁钿车醉墨题诗蔷薇露重满壁飞鸦行整斜争知道向如今漂泊望断天涯　小桃一半蒸霞更两岸垂杨浑未花便觧貂贳酒消磨春恨量珠买笑酬答年华对面青山招之不至説与浮云休苦遮山深处见炊烟又起知有人家
　　前调【送徐孟坚秩满还朝】　　　　　　　　黄　机
　　人物眇然落落晓星如今几何有飘揺长袖工持月斧寂寥遗韵妙鼓云和政事文章特其余事英气横空时浩歌还堪笑似龙文古鼎谁复摩挲　青丝系马庭柯为小驻夀君金叵罗説一时伟望齐高岳麓二年遗爱拍满湘波世事多端细凭商略痛饮不须言语多从今去好经从乌府躐上銮坡
　　前调【云山楼】　　　　　　　　　　刘　镇
　　爽气西来玉削羣峰千杉万松望踈林清旷晴烟紫翠雪邉廻棹栁外闻钟夜月琼田夕阳金界倒影楼台表里空桥隂曲是旧来忠定手种芙蓉　仙翁心事谁同付鱼鸟相忘一笑中向月梅香厎招邀和靖云山高处问讯梁公物象搜竒风流懐古消得文章万丈虹沉吟久想依依春树人在江东
　　前调【和潜夫韵送孙季蕃】　　　　　　　　刘　镇
　　谁似花翁长年湖海蹇驴敝裘想红尘醉帽青楼歌扇挥金谈笑指玉风流呉下阿蒙江南老贺肻为良田二顷谋人间世算槐根一梦蝼蚁王侯　悠悠吾道何求况白首相逢説旧游记疎风淡月寒灯古寺平章诗境分付糟丘聚散抟沙炎凉转烛归去来兮万事休无何有问从前那个骑鹤扬州
　　御选歴代诗余巻八十九
　　钦定四库全书
　　御选歴代诗余巻九十目録【一百十四字】
　　沁园春【中】
　　洪咨防【三首】
　　卢祖皋
</div>
    <div class="pagination">
<a href="御选历代诗余_page291.html">上一页</a><span>...</span><a href="御选历代诗余_page287.html">287</a><a href="御选历代诗余_page288.html">288</a><a href="御选历代诗余_page289.html">289</a><a href="御选历代诗余_page290.html">290</a><a href="御选历代诗余_page291.html">291</a><span class="current-page">292</span><a href="御选历代诗余_page293.html">293</a><a href="御选历代诗余_page294.html">294</a><a href="御选历代诗余_page295.html">295</a><a href="御选历代诗余_page296.html">296</a><a href="御选历代诗余_page297.html">297</a><span>...</span><a href="御选历代诗余_page293.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
