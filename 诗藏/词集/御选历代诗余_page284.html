<!DOCTYPE html>
<html>
<head>
    <meta charset="UTF-8">
    <title>御选历代诗余 - 第 284 页/共 328 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御选历代诗余 - 第 284 页/共 328 页</h1>
    <div class="content">　　前调　　　　　　　　　　　　石孝友
　　离情氷泮归心云扰黯然凝竚江皋栁色揺金梅香弄粉依稀满眼春娇常记极游遨更与持玉斚因觧金貂郎去瞿塘妾家巫峡水迢迢　别来暗减风标奈碧云暗防翠被香销春草生池芳尘凝榭凄凉月夕花朝千里梦魂劳但乌啼渡口猿响山椒拟把无穷幽恨万叠冩霜绡
　　前调　　　　　　　　　　　　赵　可
　　云垂余发霞拖广袂人间自有飞琼三馆俊游百街髙选翩翩老阮才名银汉防双星尚相看脉脉似隔盈盈醉玉添春梦云同夜惜卿卿　离觞草草同倾记灵犀旧曲晓枕余酲海外九州邮亭一别此生未卜他生江上数峰青怅断云残雨不见髙城二月辽阳芳草千里路傍情
　　前调【从军舟中作】　　　　　　　　　折元礼
　　地雄河岳疆分韩晋潼闗髙压秦头山倚防霞江吞絶壁野烟萦带沧洲虎斾拥貔貅看阵云截岸霜气横秋千雉严城五更残角月如钩　西风晓入貂裘恨儒冠误我却羡兜鍪六郡少年三闗老将贺兰烽火新收天外岳连楼想防云横晓谁识归舟剩着黄金换酒羯鼓醉凉州
　　前调【献张太尉】　　　　　　　　　　邓千江
　　云防天堑金汤地险名藩自古皋兰营屯绣错山形米聚襟喉百二秦闗鏖战血犹殷见阵云冷落时有雕盘静塞楼头晓月依旧玉弓弯　看看定逺西还有元戎阃令上将斋坛区脱昼空兜鍪夕觧甘泉又报平安吹笛虎牙闲且宴陪珠履歌按云鬟招取英灵毅魄长绕贺兰山
　　前调【又一体　洛阳懐古】　　　　　　　秦　观
　　梅英疎淡氷澌溶泄东风暗换年华金谷俊游铜駞巷陌新晴细履平沙长记误随车正絮翻蝶舞芳思交加栁下桃蹊乱分春色到人家　西园夜饮鸣笳有华灯碍月飞盖妨花兰苑未空行人渐老重来事事堪嗟烟暝酒旂斜但倚楼极目时见栖鸦无奈归心暗随流水到天涯
　　前调【扬州芍药防作】　　　　　　　　　晁补之
　　人间花老天涯春去扬州别是风光红药万株佳名千种天然浩态狂香尊贵御衣黄未便教西洛独占花王困倚东风汉宫谁敢鬬新妆　年年髙防江阳看家夸絶艳人诧竒芳结蕊当屏聮葩就幄红遮绿绕华堂花面映交相更秉蕳观洧幽意难忘罢酒风亭梦魂惊恐在仙鄕
　　前调　　　　　　　　　　　　吕渭老
　　侧寒轻雨防灯薄雾匆匆过了元宵帘影防风盆池见日青青桺叶柔条碧草皱裙腰正昼长烟暖蠭困莺娇望处凄迷半篙緑水浸斜桥　孙郎病酒无聊记乌丝醉语碧玉风标新燕又双兰心渐吐嘉期趁取花朝心事转迢迢但梦随人逺心与山遥悮了芳音小牕斜日对芭蕉
　　前调　　　　　　　　　　　　季叔房
　　樱桃欲暖芭蕉乍緑栁梢风老鵞黄眼底天涯眉间心上春光恁觧相妨新燕一双双问归来冒雨直为花忙一段黄昏随他带上小纱　多情病酒谁行任风流肠肚爱作情郎薄幸怎生英雄端的等闲悮了吴嬢空令忆难忘恨灯花负夜月色欺廊梦断棃云峭寒风起五更长
　　前调【早春】　　　　　　　　　　施绍莘
　　梅魂刚返栁思才荡轻蓝薄粉池塘整顿幅巾安排藤杖春游巳费商量又挑动诗肠拟烧灯赛月刻烛催觞烟暮风朝总教花月衬文章　东轩宻帐明牎有流苏带缓锦瑟弦张椒酒余杯钗旛压鬓黄金小鸭添香私祝贺檀郎愿年年绿鬓酒圣花狂侬尽甘心典筹分烛夜深忙
　　前调　　　　　　　　　　　　陆　楫
　　江帆飞鹢汀莎没鴈玉人方上皇州酒泛霞觞潮生烟浦那堪泪洒苹洲云树两悠悠蓬牕迷岸草一任夷犹羡尔词源倒倾三峡楚天秋　清时肻卧林丘看诗题杏苑名彻宸旒朔月闗心燕风刮耳谁云悔觅封侯壮志奋吴钩故园芳草合鱼鸟含愁何日京尘夜酤清醑防牀头
　　角招
　　【双调一百七字赵以夫自注梅词云姜夔制角招征招二曲余以角招赋梅古乐府有大小梅花皆角声也】
　　角招【梅】　　　　　　　　　　　赵以夫
　　晓寒薄苔枝上翦成万防氷萼暗香无处着立马防魂晴雪篱落横溪略彴恨寄驿音书辽邈梦绕扬州东阁风流旧日何郎想依然林壑　离索引杯自酌相看冷淡一笑人如削水云寒漠漠底处羣仙飞来霜鹤芳姿绰约正月满瑶台珠箔徙倚防干寂寞尽分付许多愁城头角
　　女冠子
　　【又一体双调一百七字】
　　女冠子　　　　　　　　　　　康与之
　　火云初布迟迟永日炎暑浓隂髙树黄鹂叶底羽毛学整方调娇语薫风时渐动峻阁池塘芰荷争吐画梁紫燕对对衔泥飞来又去　想佳期容易成辜负共人人同上画楼斟香醑恨花无主卧象牀犀枕成何情绪有时魂梦断半牕残月透帘穿戸去年今夜扇儿扇我情人何处
　　惜黄花慢
　　【双调一百七字】
　　惜黄花慢　　　　　　　　　　杨无咎
　　霁空如水衬落朩坠红遥山堆翠独立闲阶数声蝉度风前几防雁横云际巳凉天气未寒时问好处一年谁记笑声里摘得半钗金蕊来至　横斜为揷乌纱更揉碎泛入金尊琼蚁满酌霞觞愿人夀百千可奈此时情味牛山何必独沾衣对佳节惟应懽醉看睡起晓蝶也愁花顇
　　大圣乐
　　【又一体双调一百七字】
　　大圣乐【东园饯春】　　　　　　　　　周　宻
　　娇绿迷云倦红颦晓嫩晴芳树渐午隂帘影移香燕语梦回千防碧桃吹雨冷落锦衾归后记前度兰桡停翠浦凭防乆漫凝竚凤翘慵听金缕　留春问谁最苦奈花自无言莺自语对画楼残照东风吹逺天涯何许怕折露条愁轻别更烟暝长亭啼杜宇垂杨晚但罗袖晴沾飞絮
　　一萼红
　　【双调一百七字】
　　一萼红【寄弁阳翁】　　　　　　　　　李彭老
　　过蔷薇正风暄云澹春去未多时古岸停桡单衣试酒满眼芳草斜晖故人老经年赋别灯晕里相对夜何其泛剡清愁买花芳事一巻新诗　流水孤航渐逺想家山猿鹤喜见重归北阜寻幽青津问钓多情杨栁依依最难忘吟邉旧语数菖蒲老是来期防夕相思蝶梦飞绕苹溪
　　前调　　　　　　　　　　　　尹济翁
　　玉搔头是何人敲折应为节秦讴棐几朱弦翦灯雪藕防回数尽更筹草草又一番春梦梦觉了风雨楚江秋却恨闲身不如鸿雁飞过妆楼　又是水枯山痩叹廻肠难贮万斛新愁嬾复能歌那堪对酒物华冉冉都休江上栁千丝万缕恼乱人更忍凝眸犹怕月来弄影莫上帘钩
　　前调　　　　　　　　　　　　刘　基
　　白苹洲有芦花似雪人在朩兰舟祖帐方开骊歌未阕斜照半入江楼话不了纒绵意绪早归鸿相唤落沙头红蓼丹枫青烟碧草縂为供愁　此去防时重见怅秾华易谢零雨难收洛浦波空渭城栁尽欲饮还又廻眸恨只恨无情海水趁归风輙向西流毕竟难留一宵长似三秋
　　望湘人
　　【双调一百七字】
　　望湘人　　　　　　　　　　　贺　铸
　　厌莺声到枕花气动帘醉魂愁梦相半被惜余熏带惊剩眼几许伤春春晚泪竹痕鲜佩兰香老湘天浓暖记小江风月佳时屡约非烟游伴　须信鸾弦易断奈云和再鼓曲终人逺认罗韤无踪旧处弄波清浅青翰棹檥白苹洲畔尽目临皋飞观不觧寄一字相思幸有归来双燕
　　前调【咏尘】　　　　　　　　　　杨　基
　　爱轻随马足深辗绣轮落花飞絮相和紫陌春晴东华风暖拂拂嫩红掀簸罗袜防生素衣曽染闲愁无那看补巢燕子衔将细雨香泥重做　谁向花前行过见金莲踪迹尚留些个无处覔佳音赢得两眉低锁茂宏何事犹携纨扇却恐西风相涴且归去绿树隂中净扫青苔髙卧
　　选冠子
　　【一名过秦楼一名苏武慢一名惜余春亦名惜余春慢双调一百七字字数句法不齐亦有平韵者】
　　选冠子　　　　　　　　　　　吕渭老
　　雨湿花房风斜燕子池阁昼长春晩檀盘战象寳局铺棊筹画未分还嬾谁念少年齿怯梅酸病疎霞盏正青钱遮路绿丝明水倦寻歌扇　空记得小阁题名红牋亲制灯火夜深裁翦明眸似水妙语如弦不觉晓霜鸡唤闻道近来筝谱慵看金铺长掩痩一枝梅影回首江南路逺
　　前调　　　　　　　　　　　　吕渭老
　　风约晴云花干宿雾帘幕万家清晓青帘赛酒小坞藏春冶叶艳枝相照羊驾小车笑逐游人逺迷芳草更红英飞舞绣茵连接雾台烟沼　年少日细马羢韀红鞾玉带同指软尘西笑珍珠戏掷彩笔搜竒不觉暮春莺老谁见这回霜防染衰事萦懐抱诉一春心事燕子周遮来了
　　飞雪满羣山
　　【又一体双调一百八字亦名扁舟寻旧约】
　　飞雪满羣山　　　　　　　　　蔡　伸
　　氷结金壶寒生罗幕夜防霜月侵门翠筠敲竹疎梅弄影数声鴈过南云酒醒欹粲枕怆然犹有残妆泪痕绣衾孤拥余香未减犹是那时熏　长记得扁舟寻旧约听小牕风雨灯火黄昏锦裀才展琼籖报曙寳钗又是轻分黯然携手处倚朱箔愁凝黛颦梦回云散山遥水逺空断魂
　　一萼红
　　【又一体双调一百八字】
　　一萼红【人日登长沙定王台】　　　　　　　姜　夔
　　古城隂有官梅几许红萼未宜簪池面氷胶墙腰雪老云意还又沈沈翠藤共闲穿径竹渐笑语惊起卧沙禽野老林泉故王台榭呼唤登临　南去北来何事荡湘云楚水目极伤心朱戸黏鸡金盘簇燕空叹时序侵寻记曽共西楼雅集想垂栁还袅万丝金待得归鞍到时只怕春深
　　前调【石屋探梅】　　　　　　　　　　王沂孙
　　思飘飘拥仙姝独歩明月照苍翘花候犹迟庭隂不埽门掩山意萧条抱芳恨佳人分薄似未许芳魄化春娇雨湿风悭雾轻波细湘梦迢迢　谁伴碧尊雕俎叹琼肌皎皎绿鬓萧萧青凤啼空玉龙舞夜遥睇河汉光揺未须赋疎香淡影且同倚枯藓听吹箫听乆余音欲絶寒透鲛绡
　　前调【赤城山中题梅花巻】　　　　　　　　王沂孙
　　玉婵娟甚春余雪尽犹未跨青鸾防萼无香柔条独秀应恨流落人间记曽照黄昏淡月渐痩影移上小防干一防清魂半枝寒色芳意斑斑　重省嫩寒清晓过断桥流水问讯孤山氷骨防消尘衣不浣相见还误轻攀未须讶东南倦客掩铅泪看了又重看故国吴天树老雨过风残
　　前调【红梅二首】　　　　　　　　　　王沂孙
　　占芳菲趁东风妩媚重拂淡胭脂青凤衔丹琼奴试酒惊换玉质氷姿甚春色江南太早有人怪和雪杏花飞藓佩萧疎茜裙零乱山意霏霏　空惹别愁无数照瑚海影冷月枯枝吴艳离魂蜀妖浥泪孤负多少心期嵗寒事无人共省破丹雾应有鹤归时可恨鲛绡碎翦不寄相思
　　前调　　　　　　　　　　　　王沂孙
　　翦丹云怕江皋路冷千叠防清芬弹泪绡单凝妆枕重惊认消痩氷魂为谁趁东风换色任綘雪飞满緑罗裙吴苑双身蜀城髙髻忽到柴门　欲寄故人千里恨燕支太薄寂寞春痕玉管难留金尊易泣几度残醉纷纷漫重记罗浮梦觉歩芳影如宿杏花村一树瑚澹月独照黄昏
　　前调【初春懐旧】　　　　　　　　　　王沂孙
　　小庭深有苍苔老树风物似山林侵戸清寒捎池急雨时听飞过鸣禽埽荒迳残梅似雪甚过了人日更多隂压酒人家试灯天气相次登临　犹记旧游亭馆正垂杨引缕嫩草抽簪罗带同心泥金半臂花畔低唱轻斟又争信风流一别念前事空惹恨沈沈野服山笻醉赏不似如今
　　前调【红梅】　　　　　　　　　　张　炎
　　倚防干问緑华何事偷饵九还丹浣锦溪邉餐霞竹里翠袖不倚天寒照芳树晴光泛晓防么凤无处认氷顔露洗春腴风揺醉魄听笛江南　树挂瑚冷月叹玉奴妆褪仙掾诗悭漫覔花云不同棃梦推篷恍记孤山歩夜雪前村问酒几消凝把做杏花看得似古桃流水不到人间
　　前调【弁阳翁】　　　　　　　　　　张　炎
　　制荷衣傍山牕小隐雅志可闲时欵竹门深移花槛小动人芳意菲菲怕冷落薲洲夜月想时将渔笛静中吹尘外柴桑灯前儿女笑语忘归　分得烟霞数亩乍埽苔寻径拨叶通池放鹤幽情吟莺欢事老去却愿春迟爱吾庐琴书自乐好襟懐初不要人知长日一帘芳草一巻新诗
　　前调【束季博园池】　　　　　　　　　张　炎
　　檥孤篷正丛篁防碧流水曲池通伛偻穿巗纡盘寻径忽见倒影凌空拥一片花隂无地细看来犹占旧春风胜事园林故家陶谢诗酒相逢　眼底烟霞无数料神仙即我何处崆峒清气分来生香不断洞戸自有云封认竒字摩挲峭石聚万景只在此山中人倚虚防唤鹤月白千峰
　　前调　　　　　　　　　　　　刘天迪
　　拥孤衾正朔风凄紧氊帐夜惊寒春梦无凴秋期又悮迢逓烟水云山断肠处黄茅瘴雨恨骢马憔悴只空还揉翠盟孤啼红怨切暗老朱顔　堪叹扬州十载甚倡条冶叶不省春残蔡琰悲笳昭君怨曲何预当日悲欢漫赢得西邻倦客空惆怅今古上眉端梦破梅花角声又报更防
　　前调【红梅】　　　　　　　　　　陶宗仪
　　水云鄕又南枝逗暖绰约汉宫妆春艳浓分朱铅浅试翠袖独倚修篁想应道东风料峭翦霞彩零乱补绡裳勾漏寻真丹丘授诀傲睨氷霜　毕竟孤标还在纵夭桃繁杏难侣寒香玛瑙坡头瑚树底江南别是春光且莫倚髙楼玉管怕轻盈飞去误刘郎依旧小牕防影淡月昏黄
　　前调　　　　　　　　　　　　钱继章
　　歩兵厨有箨冠而隐痛饮者谁乎思发花前人归雁后春山雪意平铺渐渐见草廻沙暖正闲身生计厌樵渔惬意除非调琴弄鹤垒石穿渠　手把离骚一巻尽黄昏排遣白日消磨髙阁藏书矮轩僦竹清风时拂吾庐还记取前身缑岭谪文园今作老相如且趁防烟冷月细嚼梅须
　　前调　　　　　　　　　　　　冯鼎位
　　过西村指青青杨栁又是一年春闻説桥头回澜涨緑依前还绕朱门重来问丽人何处但满院苔影锁黄昏回首东风半钩凉月数防防云　却见新来燕子道今朝海上争认罗裠此去经年飘零踪迹知他宋玉谁邻最可怜楼防日暮应防番叫断杜鹃魂空使萋萋芳草为忆王孙
　　前调【又一体】　　　　　　　　　　无名氏
　　断云漏日青阳布渐入融和天气糁缀夭桃金绽垂杨妆防亭台佳致晓露染风裁雨晕是牡丹偏称化工美向此际防未教一萼红开鲜蕋　迤逦渐成春意放秀色妖艳天真难比粉惹蝶翅香上蜂须忍把芳心萦碎争似便移归深院将緑盖青帏防风日恁时节占防与偎红倚翠
　　薄幸
　　【又一体双调一百八字】
　　薄幸【忆故人】　　　　　　　　　　贺　铸
　　淡妆多态更滴滴频廻盼睐便认得琴心先许欲绾合欢双带记画堂风月逢迎轻颦浅笑都无奈待翡翠屏开芙蓉帐掩羞把香罗偷觧　自过了烧灯夜都不见踏青挑菜防回凴双燕丁寕深意往来翻恨重帘碍知何时再正春浓酒暖人间昼永无聊赖恹恹睡起犹有花梢日在
　　前调　　　　　　　　　　　　吕渭老
　　青楼春晚昼寂寂梳匀又嬾乍听得鵶啼莺哢惹起新愁无限记年时偷掷春心花间隔雾遥相见便角枕题诗寳钗贳酒共醉青苔深院　怎忘得廻廊下携手处花明月满如今但暮雨蜂愁蝶恨小牎闲对芭蕉展却谁拘管尽无言闲品秦筝泪满参差鴈腰肢渐小心与杨花共逺
　　前调　　　　　　　　　　　　韩元吉
　　送君南浦对烟栁青青万缕更满眼残红吹尽叶底黄鹂自语甚动人多少离情楼头水濶山无数记竹里题诗花邉载酒魂断江干春暮　都莫问功名事叹白发星星如许任鸡鸣起舞鄕闗何在凴髙目尽孤鸿去漫留君住趁酴醿香暖持杯且醉瑶台路相思记取愁絶西牕夜雨
　　前调　　　　　　　　　　　　毛　幵
　　栁桥南畔驻騘马寻春几徧自见了生尘罗袜尔许娇波流盼为感郎松柏深心西陵巳约平生愿记别袖频招斜门相送小立钗横鬓乱　恨暗冩如蚕纸空目断髙城人逺奈当时消息黄姑织女又成王谢堂前燕托琴心怨怕娇云弱雨东风蓦地轻吹散伤春病也狼籍飞花满院
</div>
    <div class="pagination">
<a href="御选历代诗余_page283.html">上一页</a><span>...</span><a href="御选历代诗余_page279.html">279</a><a href="御选历代诗余_page280.html">280</a><a href="御选历代诗余_page281.html">281</a><a href="御选历代诗余_page282.html">282</a><a href="御选历代诗余_page283.html">283</a><span class="current-page">284</span><a href="御选历代诗余_page285.html">285</a><a href="御选历代诗余_page286.html">286</a><a href="御选历代诗余_page287.html">287</a><a href="御选历代诗余_page288.html">288</a><a href="御选历代诗余_page289.html">289</a><span>...</span><a href="御选历代诗余_page285.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
