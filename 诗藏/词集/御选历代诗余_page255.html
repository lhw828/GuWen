<!DOCTYPE html>
<html>
<head>
    <meta charset="UTF-8">
    <title>御选历代诗余 - 第 255 页/共 328 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御选历代诗余 - 第 255 页/共 328 页</h1>
    <div class="content">　　前调　　　　　　　　　　　　戴复古
　　莺啼啼不尽凭燕语语难通这一防芳心十年不断恼乱东风重来故人何处但依前流水小桥东记得同题粉壁而今壁破无踪　兰皋空涨緑溶溶流恨落花红念着破春衫当时送别灯下裁缝相思谩今自苦叹云烟过眼緫成空落日楚天无际凭防目送归鸿
　　前调【次韵孙霁牎赋牡丹】　　　　　　　　张　榘
　　渐稠红飞尽早浓緑徧林梢正池馆轻寒杨花飘絮草色萦天香夜浮院宇看亭亭雨槛渍春膏趁取芳时胜赏莫将年少轻抛　鞭鞘驱放马蹄髙世事一秋毫更飞书倥偬运筹闲暇何害推敲花前效颦着句悄干镆侧畔奏铅刀何日重携尊酒浮瓯细翦香苞
　　前调【和荅玉林韵】　　　　　　　　　冯艾子
　　酒醒人世换碧桃靓海山春任青鸟沉沉紫鳞杳杳有玉林人宫袍掉头未爱爱荷衣不染市朝尘仙様蓬莱翰墨云间鸾凤精神　笑呼云汉入金鲸琼苑自由身羡咳唾成章香熏花雾音和韶钧六丁夜来捧去便天人也自叹尖新那得金牋飞洒浩歌飞歩苍旻
　　前调【题冯云月玉连环词】　　　　　　　　黄　升
　　自沉香梦断风雨外失余春怅袍锦淋漓金銮论奏四海无人蛾睂古来见妒奈昭阳飞燕亦成尘惟有空梁落月至今能爲传神　神游八表跨长鲸谁是再来身爱云月溪头玉环一曲笔力千钧人间不堪着眼但香衣百世尚如新乞我九霞飞佩梯空共上秋旻
　　前调　　　　　　　　　　　　黄　升
　　问春春不语漫新緑满芳洲记歴歴前游看花南陌命酒西楼东风翠红围绕把功名一笑付糟丘醉里了忘身世吟边自负风流　风流莫莫复休休白发渐盈头叹十载重来略无欢意惟有闲愁多情向人似旧但小桃婀娜栁纤柔望断残霞落日水天拍拍飞鸥
　　前调　　　　　　　　　　　　李芸子
　　占西风早处一番雨一番秋记故国斜阳去年今日落叶林幽悲歌防回激烈寄疎狂酒令与诗筹遗恨清啇易改多情紫燕难留　嗟休触绪茧丝抽旧事续何由奈予懐渺羁愁郁郁归梦悠悠生平不如老杜便如他飘泊也风流寄与庭柯径菊甚时得櫂孤舟
　　前调【牡丹】　　　　　　　　　　陈允平
　　杜鹃声渐老过花信几番风爱翠幄笼晴文梭飏暖栏槛青红新妆歩揺未稳捧心娇乍入馆娃宫消得金荷万朶护风帘幕重重　匆匆少小易相逢诗鬓已成翁且持杯秉烛天香院落同赏芳秾花应怕春去早尽迟迟待取緑隂浓却花前醉也梦随蝴蝶西东
　　前调【和筼房题张园韵】　　　　　　　　陈允平
　　爱吟休问痩爲诗句防凭防有可画亭台宜春帐箔如寄身闲胸中四时胜景小蓬莱幻出五云间一掬苹香暗沼半梢松影虚坛　相看倦羽久知还回首鹭盟寒记歩屧寻云呼灯听雨越岭吴峦幽情未应共嬾把周郎旧曲谱新翻帘外垂杨自舞为君时按弓弯
　　前调【为越僧樵隠赋樵山】　　　　　　　　张　炎
　　峰深处隠岩壑静万尘空任一路白云山童休埽却似崆峒只恐烂柯人到怕光隂不与丗间同旋采生枝带叶防煎石鼎团龙　从容吟啸百年翁行乐少扶筇向镜水传心柴桑防手门掩清风如何晋人去后好林泉都在夕阳中禅外更无今古醉归明月千松
　　前调　　　　　　　　　　　　曽　觌
　　正枝头荔子晚红皱袅熏风对碧瓦迷云青山似浪返照浮空髙台称吟眺防繁华清胜两两无穷帘巻榕隂暮合万家香霭溟蒙　年光冉冉逐飞鸿叹雨迹云踪渐暑退兰房凉生象簟知与谁同临鸾晚妆初罢怨清宵好梦不相逢看即天涯秋也恨随一叶梧桐
　　前调【社日有懐】　　　　　　　　　　严　仁
　　东风吹雾雨更吹起裌衣寒正莽莽丛林潭潭伐鼓郁郁焚兰防干曲多少意看青烟如篆绕溪湾桑柘緑隂犹薄杏桃红雨初翻　飞花片片走潺湲问何日西还叹扰扰人生纷纷离合渺渺悲欢想云軿何防也对芳时应只在人间惆怅回纹锦字断肠斜日云山
　　前调【游三台】　　　　　　　　　　元好问
　　渺长江东下流不尽古今情记海上三山云中双阙当日南城黄鹤几年飞去淡春隂平野草青青氷井犹残石甃露盘已失金茎　风流千古短歌行慷慨缺壶声想酾酒临江赋诗按马词气纵横飘零旧家王粲似南飞乌鹊月三更笑杀西园赋客壮懐无复平生
　　前调　　　　　　　　　　　　元好问
　　拥岹岹双阙龙虎气郁峥嵘想暮雨珠帘秋香桂树指顾台城凭防为谁西望但哀弦凄断似平生只道江山如画争教天地无情　风云奔走十年兵惨澹入经营问对酒当歌曹侯墓上何用虚名青青故都乔朩怅西陵遗恨几时平安得参军健笔为君重赋芜城
　　前调　　　　　　　　　　　　张范
　　忆谯都风物飞一梦过千年羡百里溪程两行堤栁数万人烟伤心旧家遗迹谩斜阳流水接长天冷落故祠香火白云泪眼澘然　行藏好向故人传椽笔舞蛮牋緫紏紏貔貅秋风江上髙卧南边功名谈笑樽爼向锦江何必上楼船他日玉津闗下春风骄马金鞭
　　前调【征南二首】　　　　　　　　　　张范
　　混鱼龙入海快一夕起鲲鹏驾万里长风髙掀北海直入南溟生平许身报国等人间生死一毫轻落日旌旗万马秋风鼓角连营　炎方灰冷已如氷余烬澹孤星管铜柱新功玉闗竒节特请长缨胸中凛然氷雪任蛮烟瘴雾不须惊整顿乾坤事了归来虎拜龙庭
　　前调　　　　　　　　　　　　张范
　　乾坤秋更老听鼓角壮边声纵马蹙重山舟横沧海戮虎诛鲸笑入蛮烟瘴雾看旌麾一举要澄清仰报九重圣徳俯怜四海苍生　一尊别后短长亭寒日促行程甚翠袖停杯红裙住舞有语君听鹏翼岂徒髙举卷天南地北日升平记取归来时海棠风里相迎
　　前调【西湖送春】　　　　　　　　　　梁　曽
　　问花花不语为谁落为谁开算春色三分半随流水半入尘埃人生能防欢笑但相逢尊酒莫相推千古幕天席地一春翠绕珠围　彩云回首暗髙台烟树渺吟懐一醉留春留春不住醉里春归西楼半帘斜日怪衔春燕子却飞来一枕青楼好梦又教风雨惊回
　　前调【白莲】　　　　　　　　　　詹　正
　　爱幽花带露晓映色淡秋塘恨太华峰髙庐山社逺身世相妨谁知半溪烟景且乗闲华髪照苍浪羡煞风标公子一生何限清香　仙家揺曳水云郷髙韵却浓妆看脉脉盈盈何消觧语已断人肠呼童便须沽酒待夜凉和月卷荷觞明日醒来信笔新声付与秋娘
　　前调【富州道中】　　　　　　　　　　周孚先
　　访梅江路逺喜春在劒川湄正鴈碛云深鱼村笛晚茸帽斜攲旧游不堪回首更文园多病减腰围惟有秋娘声价风流仍似前时　依稀壁粉旧曽题烟草半凄迷叹单父台荒黄公垆寂难觅佳期谁家歌楼催雪遣夜来风雨紧些儿醉后唾壶敲缺龙光揺动晴漪
　　前调【寄朱子西】　　　　　　　　　　尹济翁
　　懐芳意苦对景可怜生记燕外莺边栁深竹嫩度密穿青如今淡烟细雨正午牎半梦酒初醒乐事怎堪重省起来一晌愁萦　悠然又把酒壶倾摆不动离情想闲却春游緑隂深院芳草长亭干愁有谁觧得傍晚来风起碎池萍坐待晴云四巻依然月上疎櫺
　　前调【括将进酒】　　　　　　　　　　林正大
　　黄河天上脉到东海去难收况镜里堪悲星星白发早上人头人生尽懽得意把金尊对月莫空休天赋君才有用千金散尽何忧　请君听我一清讴钟鼎复奚求但烂醉春风古来惟有饮者名留陈王昔时宴乐十千斗酒恣懽游莫惜貂裘将换与消千古闲愁
　　前调　　　　　　　　　【宋宫人】卫芳华
　　记当年旧事曽此地防神仙向月地云阶重携翠防来拾花钿繁华緫随流水叹一塲春梦杳难圎废港芙蓉滴露断堤杨栁垂烟　两峰南北只依然古路草芊芊恨别舘闲房烟销芝盖波没莲船平生玉屏金屋对孤灯无熖夜如年落日牛羊冢上西风燕雀林边
　　前调【孤山问梅】　　　　　　　　　　张　翥
　　爱西湖千树曽防度为携尊向栁外停桡苔边待鹤酒熟诗温瀛洲旧时月色怅荒凉惟有数枝存天上棃花成梦江南桃叶移根　如今憔悴客愁村难返暗香魂甚嵗晚春迟角寒笛晓雪暗云昬登临不堪寄目但青山隠隠月纷纷再约与君同醉从他啄朩敲门
　　前调【重午发淞江】　　　　　　　　　张　埜
　　恨无情画舸载离思各西东正佳节惊心故人回首应念匆匆殷勤防丝系臂问如何不系片帆风醉里阳闗歴歴望中烟树蒙蒙　驿亭榴火照尘容依约舞裙红纵旋采青蒲自斟芳酒酒薄愁浓功名事浑防许甚半生长在别离中不似东来潮信日斜还过呉淞
　　前调【雨中荼防】　　　　　　　　　　杨子咸
　　紫雕红落后忽十丈玉虬横望众緑帷中蓝田璞碎鲛室珠倾柔条系风无力更不禁连日峭寒清空与蝶圎香梦枉教莺诉春情　深深苔径悄无人栏槛湿香尘叹寳髻鬔松粉铅狼藉谁管飘零不愁素云易散恨此花开后更无春安得竹牀月夜玉醅满蘸瑶英
　　前调【寄豫章故人】　　　　　　　　　李　珏
　　故人知健否又过了一畨秋记十载心期苍苔茅屋杜若芳洲天遥梦飞不到但滔滔嵗月水东流南浦春波旧别西山暮雨新愁　呉钩先透黒貂裘客思晚悠悠更何处相逢残更听鴈落日呼鸥沧江白云无数约他年携手上扁舟鸦阵不知人意黄昏飞向城头
　　前调【又一体咏氷二首】　　　　　　　　蒋　捷
　　傍池防倚徧问山影是谁偷但鹭敛琼丝鸳藏绣羽碍浴妨浮寒流暗冲片响似犀椎带月静敲秋因念凉荷院宇粉丸曽泛金瓯　妆楼晓涩翠罂油倦鬓理还休更有何意绪怜他半夜缾破梅愁红稠泪干万防待穿来寄与薄情收只恐东风未转悮人日望归舟
　　前调　　　　　　　　　　　　蒋　捷
　　渺琉璃万顷冷光射夕阳洲见败栁漂枝残芦泛叶欲去仍留罗帱少年梦里正窥帘月浸素肌柔谁念衰翁自老断髭冻得成虬　凝眸一望絶飞鸥宇宙正清幽漫细敲紫砚轻呼翠管吟思难抽飕飕晚风又起但时听碎玉落檐头多少梅花片脑醉来悮整香篝
　　前调　　　　　　　　　　　　吕胜已
　　残红吹尽了换新緑染疎林正杜宇催归行人贪路天气轻隂江亭旧游防防但遥山数叠晚云深犹忆佳人敛黛为予别泪盈襟　而今旅况苦难禁逢胜嬾登临念景熟难忘情多易感取次闗心平明又西去也望闗山古道马骎骎回首当年一梦笑将浊酒重斟











　　御选歴代诗余巻七十二
　　钦定四库全书
　　御选歴代诗余巻七十三目録【一百一字】
　　翦牡丹
　　张先
　　凤箫吟【又一体】
　　晁补之
　　瑞雪浓慢
　　陈亮
　　金盏子【又一体】
　　赵以夫
　　桂枝香
　　王安石
　　陈允平
　　李彭老
　　唐艺孙
　　练恕可
　　唐珏
　　张翥
　　吴子孝
　　张逸
　　前调【又一体】
　　陈亮
　　张辑
　　张炎【二首】
　　詹正
　　王学文
　　俞琬纶
　　叶小鸾
　　真珠帘【又一体】
　　陆游【二首】
</div>
    <div class="pagination">
<a href="御选历代诗余_page254.html">上一页</a><span>...</span><a href="御选历代诗余_page250.html">250</a><a href="御选历代诗余_page251.html">251</a><a href="御选历代诗余_page252.html">252</a><a href="御选历代诗余_page253.html">253</a><a href="御选历代诗余_page254.html">254</a><span class="current-page">255</span><a href="御选历代诗余_page256.html">256</a><a href="御选历代诗余_page257.html">257</a><a href="御选历代诗余_page258.html">258</a><a href="御选历代诗余_page259.html">259</a><a href="御选历代诗余_page260.html">260</a><span>...</span><a href="御选历代诗余_page256.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
