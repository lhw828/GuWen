<!DOCTYPE html>
<html>
<head>
    <meta charset="UTF-8">
    <title>御选历代诗余 - 第 317 页/共 328 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御选历代诗余 - 第 317 页/共 328 页</h1>
    <div class="content">　　闺媛
　　卢氏天圣中人父为县令随之官后归自汉州过泥溪驿题词壁上
　　舒氏武弁女适枢密王岩叟弟齐叟以齐叟失礼妇翁竟至离絶
　　魏氏南丰曽布妻纡之母封鲁国夫人
　　苏氏门下侍郎颂之妹其先同安人徙居润之丹阳长于文翰世称延安夫人
　　李清照自号易安居士济南李格非之女适东武赵挺之仲子明诚有潄玉集一巻
　　阮氏阮逸之女
　　幼卿宣和中武弁妻随官陜石题浪淘沙一词于驿壁吴淑姬嫁士人杨子治有词五巻名阳春白雪
　　朱淑真钱塘人与曽布妻魏氏为词友有断肠集词一巻
　　蒋氏义兴人父兴祖知阳武县殉节其女被掠过雄州驿题词壁间一云浙西人
　　郑氏名意娘杨思厚妻被掳不辱以节烈称
　　珍娘
　　梁意娘梁萧湖女适李生
　　慕容嵓卿妻
　　孙道绚号冲虚居士黄铢之母着词甚富晚以火燬有流传人口者铢复访求得之手録以藏云
　　蟾英诸葛章妻
　　吴氏郑禧姬
　　曹希蕴有咏灯花传于世
　　孙氏秀州人太学服膺斋上舎郑文妻
　　紫竹大观中人适秀才方乔
　　王莹卿蜀人王通判女
　　王氏妾名飞红
　　刘彤字文美适章文虎
　　陶氏
　　孙氏建安黄云轩妻
　　陆氏姬名美奴陆藻侍儿
　　陆游妾驿卒之女游之蜀宿一驿中见题壁诗询知之遂纳为妾
　　赵秋官妻有题岐阳邮亭壁词一首
　　刘鼎臣妻婺州人鼎臣就省试于行都其妻自制彩花一枝为赠并侑以鹧鸪天词
　　金淑柔寳祐中题词于临川驿壁
　　张淑芳贾似道妾后为尼
　　章丽真宋宫人随谢太后入燕有送汪元量南归词金德淑宋宫人后归章丘李生
　　妓女
　　琴操杭州妓后为尼
　　湘江妓有侑舒亶词
　　盼盼泸南妓
　　聂胜琼长安妓后归李之问
　　陈凤仪成都妓
　　僧儿广汉妓
　　平江妓
　　赵才卿成都妓
　　严蕊字幼芳天台妓后归一宗子家作妾
　　朱秋娘
　　女仙
　　玉英蓬莱仙人
　　吴城小龙女黄庭坚登荆州亭见柱间一词夜梦一女子云有感而作庭坚惊悟曰此必吴城小龙女也赤城韩夫人绍兴间都下有一乌衣椎髻女子歌词九阕皆非人世语或记之以问一道士道士惊曰此赤城韩夫人所制水府蔡真君法驾导引也
　　曹仙姑
　　衞芳华永嘉滕穆侨居临安尝月夜游聚景园遇一女鬼自言是衞芳华宋理宗朝故宫人
　　紫姑乾道中吴兴周权知衢州西安县令术士沈延年邀致紫姑神赋牡丹词限以险韵顷刻而成









　　御选厯代诗余巻一百七
　　钦定四库全书
　　御选厯代诗余巻一百八
　　司经局洗马掌局事兼翰林院修撰加二级【臣】王奕清奉防校刊
　　词人姓氏
　　金
　　章宗讳璟显宗子大定末年以太孙继大统在位二十年典章文物粲然一新天姿超悟兼工诗词归潜志载其擘橙为软金杯及聚扇二词
　　完顔璹字仲寳一字子瑜世宗之孙越王永功子自号樗轩居士封宻国公宣宗南渡以开府仪同三司奉朝请自刊其诗三百首词百首名如庵小集赵秉文序之宇文虚中字叔通成都人仕宋为黄门侍郎资政殿学士天防中奉使至金留掌词命天眷皇统间厯官翰林学士承防封河内郡开国公为人恃才轻肆好讥讪卒以此得罪
　　吴激字彦髙建州人宋宰相栻之子米芾之婿使金被留累官翰林待制皇统初出知深州到官三日卒有东山词一巻
　　蔡松年字伯坚父靖于宣和末为真定府判官遂家真定松年仕金累官吏部尚书参知政事迁尚书左丞封郜国公进拜右丞相加开府仪同三司又封衞国公卒加封吴国公諡文简乐府推伯坚与吴彦髙号吴蔡体自号萧闲老人有萧闲公集六巻
　　蔡珪字正甫松年子七嵗赋菊诗大德三年进士授澄州军事判官迁三河主簿入为翰林修撰同知制诰改户部员外郎太常丞大定中由礼部郎中封真定县男除潍州刺史道卒有词一首附萧闲公集后
　　刘仲尹字致君号龙山盖州人后迁沃州正隆二年进士厯官潞州节度副使召为都水监丞有龙山集髙士谈字子文一字季黙宋韩武昭王琼之后宣和末任忻州戸曹参军仕金为翰林直学士宇文虚中以图书得罪连及士谈时论惜之所着有蒙城集
　　元德明秀容人拓防魏之后裔累举不第放浪山水间有东岩集子好问最知名
　　赵可字献之髙平人贞元二年进士仕至翰林直学士有玊峰散人集
　　邓千江临洮人
　　任询字君谟号南麓易州军市人父贵游江浙生询于处州登正隆二年进士厯省掾大名总幕益都都司判官北京盐使课殿降泰州节防致仕
　　李晏字致美髙平人皇统二年经义进士释褐临汾丞稍迁辽阳幕官以文章受知于世宗召入馆阁厯官翰林直学士御史中丞章宗立进礼部尚书翰林学士承防出为沁源军节度使改昭义军节度使明昌中致仕卒諡文简
　　刘迎字无党东莱人初以廕试郡掾大定十三年以荐对防第一明年登进士除豳王府记室改太子司经卒章宗即位追録旧学功赐其子国枢进士迎自号无诤居士所着诗文乐府名山林长语诏国学刊行之党怀英字世杰其先冯翊人徙家泰安宋太尉进十一世孙试东府取解魁登大定十年进士调成阳军事判官汝隂令入为史馆编修应奉翰林学士出为太定军节度使召为翰林学士承防纂修辽史卒諡文献有竹谿集
　　王庭筠字子端盖州熊岳人大定十六年进士治剧有声明昌中召入馆阁承安中坐言者谪郑州幕官复应奉稍迁翰林修撰卒尝读书黄华山寺自号黄华老人景覃字伯仁华隂人病不就举隐居西阳里中以种树为业自号渭濵野叟
　　王磵字逸滨先世临洺人至磵徙家汴梁明昌中丞相马惠廸以德行才能荐诏授鹿邑主簿就乞致仕赵秉文尝刻七家诗名曰明昌词人雅制磵其一也
　　赵秉文字周臣滏阳人大定二十五年进士入翰林明昌中因言事免官起为同知岢岚军事转北京路转运司度支判官泰和二年改戸部主事翰林修撰出为宁边州刺史改平定州贞祐四年除翰林侍读学士转侍读兴定中拜礼部尚书知集贤院自号闲闲居士所着有滏水集
　　孟宗献字友之开封人大定三年乡府省御四试皆第一天下号孟四元除供奉翰林转曹王府文学兼记室寻授同知单州军州事丁内忧哀毁卒自号虚静居士王特起字正之崞县人泰和中登进士甲科调真定府録事参军改沁源令终于司竹监使
　　韩玉字温甫北平人明昌五年中经义词赋两科进士入翰林为应奉文字泰和中授同知陜州东路转运使事凤翔府判官大安中夏人犯边陜西帅府檄为都统或诬其有异谋収鞫死有东浦词一巻
　　刘昻字次霄济南人同时先有一刘昂故号为小刘昂承安间进士厯鄠邹平二县令
　　张行信字信甫一名行忠莒州人大定间进士南渡后官礼部尚书参知政事出镇邠鄜泾三州正大初召拜左丞寻致仕葺园池于汴城东筑亭曰静隐
　　赵元字宜之一名宜禄定襄人幼举童子科后调巩西簿以病失明去官自号愚轩居士南渡后往来洛阳西山中所着有愚轩词
　　髙宪字仲常辽东人王庭筠之甥泰和中登进士乙科仕至博州防御判官
　　许古字道真河间人承安中进士宣哀之世屡为諌官竟以左司諌致仕卜居伊阳郡守为建伊川亭
　　辛愿字敬之福昌人年二十五始杜门读书学成不仕隐居女几山下使其子躬耕以给时往来长水永宁间自号女几野人又号溪南诗老
　　王予可字南云吉州人尝为卒伍南渡后居郾蔡间衣皮衣露双膝插花盈头额上系一铜片如月所言皆诞诡莫可测为诗多奇语然皆不成篇人以其衣短号曰哨腿王又呼为王赤腿云
　　李献能字钦叔河中人贞祐间廷试第一入翰林为应奉文字寻出为鄜州观察判官用荐复应奉俄迁修撰以镇南军节度副使充河中经厯河中防走陕州被召不能赴权就陜府行省左右司郎中后殁于陜军雷渊字希顔一字季黙浑源人至宁初进士累官监察御史迁太常博士调南京转运使戸籍判官终翰林修撰
　　冯延登字子俊吉州人承安间中词赋进士令宁边南渡后为太常博士累迁吏部郎中翰林待制奉使入元抗节不屈二年乃归迁祭酒厯礼吏二部侍郎权刑部尚书天兴末殉节
　　王渥字仲泽太原人少入太学兴定二年进士调管州司候不赴连辟夀州商州武胜三府经厯官令宁陵召为省掾使宋归为太学助教充枢宻院经厯官迁右司都事天兴中出援武仙战殁
　　髙永字信卿自号应庵渔阳人初名防字舜卿又名揆累举不第正大末上书不报终于汴京
　　折元礼官治中
　　赵摅字子充宛平人官翰林自号醉全道人
　　刘着字鹏南皖城人宋宣政间进士入金厯仕州县年六十余始入翰林充修撰出守武遂终于忻州刺史自号玊照老人
　　段克已字复之河东人世居绛之稷山少时与弟成巳俱有文名赵秉文目之曰二妙大书双飞二字名其里金末登进士入元不仕与成已避地龙门山中有遯斋乐府一巻
　　段成巳字诚之克巳弟正大间进士授宜阳主簿克巳殁后自龙门山徙居晋宁北郭闭户读书元世祖召为平阳儒学提举官不赴有菊轩乐府一巻
　　李俊民字用章号鹤鸣老人唐韩王元嘉之后家于泽州承安中举经义进士第一应奉翰林文字未几弃官隐于嵩山元世祖以安车召见延访无虚日遽乞还山卒赐諡庄靖先生有庄靖遗集
　　元好问字裕之太原秀容人德明之子少从陵川郝天挺学登兴定三年进士不就选往来箕颍者数年除南阳令调南乡迁尚书省掾左司都事员外郎天兴初入翰林知制诰金亡不仕世称遗山先生尝辑金人长短句一帙名中州乐府其所自著者钱塘凌云翰编集之为遗山乐府

</div>
    <div class="pagination">
<a href="御选历代诗余_page316.html">上一页</a><span>...</span><a href="御选历代诗余_page312.html">312</a><a href="御选历代诗余_page313.html">313</a><a href="御选历代诗余_page314.html">314</a><a href="御选历代诗余_page315.html">315</a><a href="御选历代诗余_page316.html">316</a><span class="current-page">317</span><a href="御选历代诗余_page318.html">318</a><a href="御选历代诗余_page319.html">319</a><a href="御选历代诗余_page320.html">320</a><a href="御选历代诗余_page321.html">321</a><a href="御选历代诗余_page322.html">322</a><span>...</span><a href="御选历代诗余_page318.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
