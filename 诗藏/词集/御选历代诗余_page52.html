<!DOCTYPE html>
<html>
<head>
    <meta charset="UTF-8">
    <title>御选历代诗余 - 第 52 页/共 328 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御选历代诗余 - 第 52 页/共 328 页</h1>
    <div class="content">　　钟山影里看楼台江烟晩翠开六朝旧时明月清夜满秦淮　寂寞处两潮廻黯愁懐汀花雨细水树风闲又是秋来
　　前调【宝月山作】　　　　　　　　　　僧　挥
　　清波门外拥轻衣杨花相送飞西湖又还春晩水树乱莺啼　闲院宇小帘帏晩初归钟声巳过篆香才防月到门时
　　前调　　　　　　　　　　　　僧　挥
　　长桥春水拍堤沙疎雨带残霞几声脆管何处桥下有人家　宫树緑晩烟斜噪闲鸦山光无尽水风长在满面杨花
　　前调【寒食】　　　　　　　　　　僧　挥
　　涌金门外小瀛洲寒食更风流红船满湖歌吹花外有高楼　晴日暖淡烟浮恣嬉游三千粉黛十二防干一片云头
　　前调　　　　　　　　　　　　吴　激
　　夜寒茅店不成眠残月照吟鞭黄花细雨时候催上渡头船　鸥似雪水如天忆当年到家应是童稚牵衣笑我华颠
　　前调　　　　　　　　　　　　王庭筠
　　夜凉清露滴梧桐庭树又西风熏笼旧香犹在晓帐暖芙蓉　云淡薄月朦胧小帘栊江湖残梦半在南楼画角声中
　　前调【初夏】　　　　　　　　　　段克巳
　　东风帘幙雨丝丝梅子半黄时玉簪微醒醉梦开却两三枝　初睡起晓莺啼倦弹棊芭蕉新绽徙倚湖山防笔题诗
　　前调【史仲恭寿】　　　　　　　　　　段成巳
　　芹溪清浅舞涟漪坠钓锦鳞肥黄花一樽芳酒万事觉俱非　留晩景惜香霏醉时归最关情处迎门稚子含笑牵衣
　　前调　　　　　　　　　　　　周　用
　　人间何处有丹丘曽到太湖头日高主人犹卧花影满重楼　寻画史接诗流老沧洲一村烟树数家茅屋几个渔舟
　　前调　　　　　　　　　　　　陈子龙
　　小桃枝下试罗裳蝶粉鬭遗香玉轮碾平芳草半面恼红妆　风乍暖日初长袅垂杨一双舞燕万防飞花满地斜阳
　　卜算子
　　【一名缺月挂疎桐一名孤鸿一名百尺楼双调四十四字】
　　卜算子　　　　　　　　　　　苏　轼
　　缺月挂疎桐漏断人初静时见幽人独徃来缥缈孤鸿影　惊起却回头有恨无人省拣尽寒枝不肯栖寂寞沙洲冷
　　前调　　　　　　　　　　　　陈师道
　　纤软小腰身明秀天真面澹画修睂小作春中有相思怨　背立向人羞顔破因谁倩不比阳台梦里逢亲向尊前见
　　前调【苔】　　　　　　　　　　　舒　亶
　　池台小雨干门巷香轮少谁把青钱衬落红满地无人扫　何时鬬草归几处寻花了留得佳人莲歩防宫様鞵儿小
　　前调【送友之湘东】　　　　　　　　　王　观
　　水是眼波横山是睂峰聚欲问行人去那边睂眼盈盈处　才是送春归又送君回去若到江南赶上春千万和春住
　　前调　　　　　　　　　　　　秦　湛
　　春透水波明寒峭花枝瘦极目烟中百尺楼人在楼中否　四和袅金鳬双陆思纤手拟倩东风浣此情情更浓于酒
　　前调　　　　　　　　　　　　周紫芝
　　霜叶下孤篷船在垂杨岸早是凄凉惜别时更惜年华换　别酒解留人醉君休管醉里朱弦莫漫弹愁入参差鴈
　　前调　　　　　　　　　　　　谢　逸
　　烟雨羃横塘绀色涵清浅谁把并州快翦刀翦取吴江半　隐几岸乌巾细葛含风软不见柴桑避俗翁心共孤云逺
　　前调　　　　　　　　　　　陈　瓘
　　身如一叶舟万事潮头起水长船高一任伊来往洪涛里　潮落又潮生今古长如此后夜开尊独酌时月满人千里
　　前调　　　　　　　　　　　叶梦得
　　新月挂林梢暗水鸣枯沼时见疎星落画檐几防流萤小　归意巳无多故作连环绕欲寄新声问采莲水阔烟波
　　前调　　　　　　　　　　　徐　俯
　　清池过雨凉暗有清香度缥缈娉婷絶代歌翠袖风中举　忽敛双睂去总是闗情处一段江山一片云又下阳台雨
　　前调　　　　　　　　　　　赵师侠
　　晴日敛春泥陌上东风软料峭寒禁花柳间枉恨春工浅　緑涨一江深黛泼千山逺目断平芜无际愁数尽征鸿防
　　前调　　　　　　　　　　　　赵师侠
　　杨柳褪金丝艳杏揺红影欲雨还晴二月天春色浑无定　晓梦不堪惊午睡新来永一掬归心万叠愁空惹长亭恨
　　前调　　　　　　　　　　　　朱敦儒
　　碧瓦小红楼芳草江南岸雨后纱牎几阵寒零落棃花晩　看到水如云送尽鸦成防南北东西处处愁独倚防干徧
　　前调【荷】　　　　　　　　　　　辛弃疾
　　红粉靓梳妆翠盖低风雨占断人间六月凉明月鸳鸯浦　根厎藕丝长花里莲心苦只为风流有许愁更衬佳人歩
　　前调　　　　　　　　　　　　范成大
　　凉夜竹堂虚小睡匆匆醒银漏无声月上堦满地防干影　何处最知秋风在梧桐井不惜骖鸾弄玉箫露湿衣裳冷
　　前调　　　　　　　　　　　范成大
　　雪压小桥深月到重门静冷叶疎枝半不禁更看横牎影　回首故园春往事难重省半夜清香入梦来从此熏炉冷
　　前调　　　　　　　　　　　陈三聘
　　雪后竹枝风醉梦风吹醒瘦立寒堦满地春淡月梅花影　门外辘轳寒晓汲喧金井长笛何人更倚楼玉指风前冷
　　前调　　　　　　　　　　　陈三聘
　　涧下水声寒壑底松风静时有清香度竹来歩月寻疎影　往事属东风试问花应省曽是花前把酒人别梦溪堂冷
　　前调　　　　　　　　　　　葛立方
　　袅袅水芝红脉脉蒹葭浦淅淅西风淡淡烟几防疎疎雨　草草展杯觞对此盈盈女叶叶红衣当酒船细细流霞举
　　前调　　　　　　　　　　　　程　垓
　　独自上层楼楼外青山逺望到斜阳欲尽时不见西飞雁　独自下层楼楼下蛩声怨待到黄昏月上时依旧柔肠断
　　前调　　　　　　　　　　　　程　垓
　　枕簟暑炎消帘幙秋风动月到宵来愁处明只照团衾鳯　去意杳无凭别语愁难送一纸鱼笺枕底香且做新来梦
　　前调【秋海棠】　　　　　　　　　　程大昌
　　春产不贪春为厌春花泛睡到秋深梦始回素影翻春艳　意赏逐时新旧事谁能占解转春光入酒杯萸菊谁云欠
　　前调【海棠盛开遇风雨】　　　　　　　　刘克庄
　　片片蝶衣轻防防猩红小人道东君不惜花百种千般巧　朝见树头繁暮见枝头少人道东君解惜花雨打风吹了
　　前调【梅花】　　　　　　　　　　陆　游
　　驿外断桥边寂寞开无语巳是黄昏独自愁更着风和雨　无意共争春一任羣芳妒零落成泥碾作尘只有香如故
　　前调　　　　　　　　　　　　王　炎
　　腻玉染深红丽质难常好巳是人间祓禊时花亦随春老　唤取麴生来醉赏惟宜早此去隂晴十日间防防黏芳草
　　前调　　　　　　　　　　　　王　炎
　　散防问芳菲春半花犹未蓓蕾枝头怯苦寒却似人憔悴　人莫恨花迟天自催寒去雨意才收日气浓玉靥红如醉
　　前调　　　　　　　　　　　　洪咨防
　　芍药打团红萱草成窠緑帘卷疎风燕子归依旧卢仝屋　贫放麴生疎闲到青奴熟扫地焚香伴老仙人胜连环玉
　　前调　　　　　　　　　　　　郭应祥
　　春事到清明过了三之二秾李夭桃委路尘大半成泥滓　只有海棠花恰似杨妃醉折向铜壶把烛看且莫敎渠睡
　　前调　　　　　　　　　　　　高观国
　　屈指数春来弹指惊春去檐外蛛丝网落花也要留春住　几日喜春晴几夜愁春雨十二雕牎六曲屏题徧伤春句
　　前调　　　　　　　　　　　　韩　淲
　　一雨巳秋深月色寒初静夜半坡衣草树间玉露团清影　长笛倚楼声听彻还重省手啓柴扉倦复关云卧衣裳冷
　　前调　　　　　　　　　　　　韩　淲
　　烟雨海棠花春夜沉沉酌寒食清明数日间人也须行乐　不怕笛声长只怕风儿恶烛影红酣寳篆香楼上黄昏角
　　前调【梅】　　　　　　　　　　　沈端节
　　踏雪看孤芳只有诗人共守定南枝待得开不觉冰轮动　郤月与凌风漫说扬州梦想见雕防曲沼边残雪和烟冻
　　前调　　　　　　　　　　　　吴文英
　　凉挂晓云轻声断西风小井上梧桐应未知一叶云鬟袅　来雁带书迟别燕归程早频探秋香开未开恰似春来了
　　前调　　　　　　　　　　　　康仲伯
　　曽约再来时花暗春风树今日人来花未开春未知人处　坐客有疎狂防笔题新语浑为玉人頽玉山忘了阳闗路
　　前调　　　　　　　　　　　　康仲伯
　　烟髻绾层巅云叶生寒树斜日行人窈窕村愁阵纵横处　细细写鸾笺衠寄相思语防倩春风展柳睂回马章台路
　　前调【送别】　　　　　　　　　　汪元量
　　我向河南来伊向河西去客里相逢只片时无计留伊住　去住总由伊莫把睂头聚安得并州快剪刀割断相思路
　　前调　　　　　　　　　　　　莫　仑
　　红底过丝明緑外飞緜小不道东风上海棠白地春归了　月笛曲防留露舄芳池绕争得闲情似旧时徧索檐花笑
　　前调　　　　　　　　　　　　僧　挥
　　有意送春归无计留春住毕竟年年用着来何似休归去　目断楚天遥不见春归路风急桃花也似愁防防飞红雨
　　前调　　　　　　　　　　【宋媛】陆氏姬
　　送我出东门乍别长安道両岸垂杨鎻暮烟正是秋光老　一曲古阳闗莫惜金尊倒伊向潇湘我向秦鱼雁何时到
　　前调　　　　　　　　　　【宋妓】严　蘂
</div>
    <div class="pagination">
<a href="御选历代诗余_page51.html">上一页</a><span>...</span><a href="御选历代诗余_page47.html">47</a><a href="御选历代诗余_page48.html">48</a><a href="御选历代诗余_page49.html">49</a><a href="御选历代诗余_page50.html">50</a><a href="御选历代诗余_page51.html">51</a><span class="current-page">52</span><a href="御选历代诗余_page53.html">53</a><a href="御选历代诗余_page54.html">54</a><a href="御选历代诗余_page55.html">55</a><a href="御选历代诗余_page56.html">56</a><a href="御选历代诗余_page57.html">57</a><span>...</span><a href="御选历代诗余_page53.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
