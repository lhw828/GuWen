<!DOCTYPE html>
<html>
<head>
    <meta charset="UTF-8">
    <title>御选历代诗余 - 第 110 页/共 328 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御选历代诗余 - 第 110 页/共 328 页</h1>
    <div class="content">　　钦定四库全书
　　御选歴代诗余巻二十五【起五十三字至五十四字】
　　司经局洗马掌局事兼翰林院修撰加二级【臣】王奕清奉防校刋
　　望逺行
　　【双调五十三字】
　　望逺行　　　　　　　　　　　李　珣
　　春日迟迟思寂寥行客关山路遥琼牎时听语莺娇柳丝牵恨一条条　休晕绣罢吹箫貌逐残花暗凋同心犹结旧帬腰忍辜风月度良宵
　　前调　　　　　　　　　　　　李　珣
　　露滴幽庭落叶时愁聚萧娘柳睂玉郎一去负佳期水云迢递鴈书迟　屛半掩枕斜攲蜡泪无言对垂吟蛩断续漏频移入牎明月鉴空帷
　　红牎听
　　【听或作睡双调五十三字起七字句叶仄韵或多一字者误】
　　红牎听　　　　　　　　　　　晏　殊
　　澹薄梳妆轻结束天付与脸红睂緑断环书素传情久许双飞同宿　一晌无端分比目谁知道风前月底相看未足此心终拟觅鸾弦重续
　　前调　　　　　　　　　　　　晏　殊
　　记得香闺临别语彼此有万重心诉澹云轻霭知多少隔桃源无处　梦觉相思天欲曙依前是银屛画烛宵长歳暮此时何计托鸳鸯飞去
　　东坡引
　　【双调五十三字结必以疉句为正格也】
　　东坡引【别周成可】　　　　　　　　　赵师侠
　　相看情未足离觞己催促停歌欲语睂先蹙何期归太速　如今去也无计追逐怎忍听阳关曲扁舟后夜滩头宿愁随烟树簇愁随烟树簇
　　前调【癸巳豫章】　　　　　　　　　　赵师侠
　　飞花红不聚都因夜来雨枝头冷落情如许东风谁是主　看看满地堆却香絮但目断章台路残英剩蕊留春住春归何处去春归何处去
　　前调　　　　　　　　　　　　袁去华
　　陇头梅半吐江南歳将暮闲牎尽日将愁度黄昏愁更苦　归期望断双鱼尺素念嘶骑到何处残灯背壁三更鼓斜风吹细雨斜风吹细雨
　　河传
　　【又一体双调五十三字】
　　河传　　　　　　　　　　　　韦　庄
　　春晩风防锦城花满狂煞游人玉鞭金勒寻胜驰骤轻尘惜良辰　翠娥争劝临邛酒纤纤手拂面垂丝柳归时烟里钟鼔正是黄昏暗销魂
　　前调　　　　　　　　　　　　韦　庄
　　锦浦春女绣衣金缕雾薄云轻花深柳暗时节正是清明雨初晴　玉鞭魂断烟霞路莺莺语一望巫山雨香尘隐映遥望翠槛红楼黛睂愁
　　前调【又一体】　　　　　　　　　　阎　选
　　秋雨秋雨无昼无夜滴滴霏霏暗灯凉簟怨分离妖姬不胜悲　西风稍急喧牎竹停又续腻脸悬双玉几回邀约鴈来时违期鴈归人不归
　　前调【又一体】　　　　　　　　　　顾　夐
　　曲槛春晩碧流纹细緑杨丝软露华鲜杏枝繁莺啭野芜平似翦　直是人间到天上堪游赏醉眼疑屛障对池塘惜韶光断肠为花须尽狂
　　前调【又一体】　　　　　　　　　　辛弃疾
　　春水千里孤舟浪起梦携西子觉来村巷夕阳斜几家短墙红杏花　晩云做造些儿雨折花去岸上谁家女太狂颠那边柳线被风吹上天
　　怨王孙
　　【亦名月照棃花双调五十三字与河传格调颇合向来另立一调仍分之】
　　怨王孙　　　　　　　　　　　韦　庄
　　锦里蚕市满街珠翠千万红妆玉蝉金雀寳髻花簇鸣珰绣衣长　日斜归去人难见青楼逺队队行云散不知今夜何处深锁兰房隔仙乡
　　前调　　　　　　　　　　　　张　先
　　花暮春去都门东路嘶马将行江南江北十里五里邮亭几程程　髙城渐逺重凝睇烟容细晩碧空无际不知今夜何处冷落衾帏欲眠时
　　前调　　　　　　　　　　　　张元干
　　霁雨天逈平林烟暝灯闪沙汀水生钓艇楼外柳暗谁家乱昏鸦　相思怪得今番甚寒食近小研鱼笺信屛山半掩微醉独倚防干恨春寒
　　前调　　　　　　　　　　　　张元干
　　小院春昼晴牎霞透着雨胭脂倚风翠袖芳意恼乱人多暖金荷　多情不分羣葩后伤春痩浅黛睂尖秀红潮醉脸半掩花厎重门怨黄昏
　　前调　　　　　　　　　　【宋媛】李清照
　　梦断漏悄愁浓酒恼寳枕生寒翠屛向晓门外谁埽残红夜来风　玉箫声断人何处春又去忍把归期负此情此恨此际拟托行云问东君
　　前调　　　　　　　　　　　　李清照
　　帝里春晩重门深院草緑堦前暮天鴈断楼上逺信谁传恨緜緜　多情自是多沾惹难舍又是寒食也秋千巷陌人静皎月初斜浸棃花
　　前调　　　　　　　　　　　　刘　基
　　翠被夜冷碧梧风劲蛩语将防鸦栖不定开戸月在枝头恰如钩　烟波缥缈瑶台路人何处黄叶连天雨梦魂此际绕尽越水吴山白云间
　　前调　　　　　　　　　　　　刘　基
　　漏悄人静星稀云澹烟柳成眠露华半颔何处月色飞来满楼台　微风入袂还吹领愁都醒好个清凉境红尘自逈河汉应有仙槎待还家
　　迎春乐
　　【又一体双调五十三字】
　　迎春乐　　　　　　　　　　　晏　殊
　　长安紫陌春归早亸垂杨染芳草被啼莺语燕催清晓正好梦频惊觉　当此际青楼临大道幽防处两情多少莫惜明珠百琲占取年长少
　　菊花新
　　【又一体双调五十三字】
　　菊花新　　　　　　　　　　　杜安世
　　怎奈花残又莺老槛里青梅数枝小新荷长池沼当晴昼燕子声闹　亭防花绽顔色好风雨催催等闲开了酒醒暗思量无个事恁生烦恼
　　上林春令
　　【又一体双调五十三字】
　　上林春令　　　　　　　　　　毛　滂
　　蝴蝶初翻帘绣万玉女齐回舞袖落花飞絮蒙蒙长忆着防桥别后　浓香斗帐自永漏任满地月深云厚夜寒不近流苏祗怜他后庭梅痩
　　红罗袄
　　【双调五十三字作者无多以周邦彦一调为正格换头乖字上或添怀字者误】
　　红罗袄　　　　　　　　　　　周邦彦
　　画烛寻欢去羸马载愁归念取酒东垆罇垒虽近采花南圃蜂蝶须知　自分袂天阔鸿稀空乖梦约心期楚客忆江篱筭宋玉未必为秋悲
　　折桂令
　　【郤诜对防东堂自云桂林一枝后遂以登科为折桂唐人诗中多用之调名本此双调五十三字】
　　折桂令　　　　　　　　　　　倪　瓒
　　片帆轻水逺山长鸿鴈将来菊蕊初黄碧海鲸鲵兰苕翡翠风露鸳鸯　问音信何人谛当想情怀旧日风光杨柳池塘随处凋零无限思量
　　恋绣衾
　　【双调五十三字起七字句必用抝体其中间字句长短皆歌声顿挫处不可游移然宋人巳有不尽遵者论调格则不可不知也】
　　恋绣衾　　　　　　　　　　　蒋　捷
　　蒨金小袖花下行过桥亭倚树听莺被柳线低萦鬓绀云垂钗凤半横　红薇影转晴牎画漾兰心未到绣屛奈一防春恨在青蛾弯处又生
　　夜行船
　　【双调五十三字与雨中花之别名者逈别此本调之正格也】
　　夜行船　　　　　　　　　　　赵长卿
　　甲炉烟轻袅帘栊静乳莺啼晓拂掠新妆时宜头面绣草冠儿小　衫子揉蓝初着了身材称就中恰好手撚双纨菱花重照带朶宜男草
　　天下乐
　　【双调五十三字他无作者】
　　天下乐　　　　　　　　　　　杨无咎
　　雪后雨儿雨后雪镇日价长不歇今番为寒忒太切和天地也来厮别　睡不着身心自暗攧况味凭谁説枕衾冷得浑似铁祗心头些个热
　　鬓边华
　　【双调五十三字】
　　鬓边华　　　　　　　　　　　无名氏
　　小梅香细艳浅过楚岸尊前偶见爱闲澹天与精神青鬓开人醉眼　如今抛掷经春恨不见芳枝寄逺向心上谁解相思頼长对妆楼粉面
　　茶瓶儿
　　【双调五十三字】
　　茶瓶儿　　　　　　　　　【宋媛】梁意娘
　　满地落花铺绣丽色着人如酒晓莺牎外啼杨柳愁不奈两睂频皱　关山杳音信悄那堪是当年时候盟言辜负知多少对好景顿成消痩
　　恨懽迟
　　【双调五十三字较恨春迟既多一字句法又别合为一体者误也】
　　恨懽迟　　　　　　　　　　　无名氏
　　澹薄情怀浅缀胭脂独占江梅最好是严凝苦寒天气却是开时　也不许桃杏鬭妍媸也不许霜雪相欺又只恐谁家一声长笛落尽南枝
　　浪淘沙
　　【又一体或加令字双调五十三字】
　　浪淘沙　　　　　　　　　　　柳　永
</div>
    <div class="pagination">
<a href="御选历代诗余_page109.html">上一页</a><span>...</span><a href="御选历代诗余_page105.html">105</a><a href="御选历代诗余_page106.html">106</a><a href="御选历代诗余_page107.html">107</a><a href="御选历代诗余_page108.html">108</a><a href="御选历代诗余_page109.html">109</a><span class="current-page">110</span><a href="御选历代诗余_page111.html">111</a><a href="御选历代诗余_page112.html">112</a><a href="御选历代诗余_page113.html">113</a><a href="御选历代诗余_page114.html">114</a><a href="御选历代诗余_page115.html">115</a><span>...</span><a href="御选历代诗余_page111.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
