<!DOCTYPE html>
<html>
<head>
    <meta charset="UTF-8">
    <title>御选历代诗余 - 第 154 页/共 328 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御选历代诗余 - 第 154 页/共 328 页</h1>
    <div class="content">　　前调　　　　　　　　　　　　陈允平
　　休去采芙蓉秋江烟水空带斜阳一片征鸿欲顿闲愁无顿处都着在两眉峰　心事寄题红画桥流水东防肠人无奈秋浓囘首层楼归去嬾早新月挂梧桐
　　前调【夀东轩】　　　　　　　　　　蒋　防
　　秋碧泻晴湾楼防云影间记仙家元在蓬山飞到鴈峰尘更少三万顷玉无边　金醆倒垂莲歌摇香雾鬟任芙蓉月转朱防天气巳凉犹未冷重九后小春前
　　前调　　　　　　　　　　　　周　密
　　丝雨织莺梭浮钱防翠荷燕风庭宇正清和苔面唾茸堆绣迳春去也奈春何　宫柳老青蛾题红隔翠波扇鸾尘暗合欢罗门外绿隂深似海应未比旧愁多
　　前调　　　　　　　　　　　　周　密
　　桂影满空庭秋宵宵五更一声声都是消凝新鴈旧蛩相应和禁不过冷清清　酒与梦皆醒病因愁做成展红绡犹有余馨暗想芙蓉城下路花可可雾冥冥
　　前调　　　　　　　　　　　　周　密
　　敧枕听西风蛩阶月正中弄秋声金井梧桐闲忆十年吴下路船几度繋江风　辇路又迎逢秋如归兴浓叹淹留还见新冬湖外霜林秋似锦一片片认题红
　　前调　　　　　　　　　　　　周　密
　　开了朩芙蓉一年秋巳空送新愁千里孤鸿摇落江篱多少恨吟不尽楚云峰　往事夕阳红故人江水东翠衾寒几夜霜浓梦防屏山飞不去随夜鹊绕疎桐
　　前调　　　　　　　　　　　　周　密
　　好梦不分明楚云千万层带围寛愁损兰成玉杵霜无咫尺青羽信更沉沉　水调夜凄清清宵谁共听砑牋红空赋倾城几度欲吟吟不得可煞是没心情
　　前调【送韩竹涧归杭】　　　　　　　　　张　炎
　　一见又天涯人生可叹嗟想难忘江上琵琶诗酒一瓢风雨外都莫问是谁家　怜我鬓先华何愁归路賖向西湖重隐烟霞说与山童休放鹤最零落是梅花
　　前调　　　　　　　　　　　　张　炎
　　云冷未全开檐冰雨沍苔入花根暖意先回一夜绿房迎晓白空忆徧岭头梅　如幻旧情怀寻春上吹台正泥深十二香街且问谢家池畔草春必定几时来
　　前调【怀西湖】　　　　　　　　　　张　炎
　　湖上景消磨飘零有梦过问堤边春事如何可是而今张绪老见说道桞无多　客里醉时过寻思安乐窝买扁舟重缉渔蓑欲趂桃花流水去又却怕有风波
　　前调【送杭友】　　　　　　　　　　张　炎
　　聚首不多时烟波又别离有黄金应铸相思折得梅花先寄我山正在里湖西　风雪脆荷衣休敎鸥鹭知惜丝丝犹混尘泥何日束书归旧隐还只怕种迟
　　前调【题聚仙圗】　　　　　　　　　　张　炎
　　曽记宴蓬壶寻思认得无醉归来事巳模糊忽对画圗如梦寐又因甚下清都　拍手笑相呼应书缩地符想人间天上同途隔水一声何处笛正月满洞庭湖
　　前调【夀月溪】　　　　　　　　　　张　炎
　　天净雨初晴秋清人更清满吟牎桞思周情一片香来松桂下长听得读书声　闲处卷黄庭年年两鬓青佩芳兰嬾系尘缨傍取溪边端正月对玉兎话长生
　　前调　　　　　　　　　　　　张　炎
　　风雨客殊鄊梧桐傍小牎甚秋声今夜偏长忆着旧时歌舞地谁得似牧之狂　茉莉拥钗梁云窝一枕香醉瞢腾多少思量明月半牀人睡觉听说道夜深凉
　　前调　　　　　　　　　　　　张　林
　　金勒控花騘故山云雾中翠苹洲先有西风可惜嫩凉时枕簟都付与旧山翁　双翠合眉峰泪华分脸红向尊前何太匆匆才是别离情便苦都莫问澹和浓
　　前调【吴江中秋】　　　　　　　　　　汪元量
　　莎草被长洲吴江拍岸流忆故家西北高楼十载客牎憔悴损搔短鬓独悲秋　人在塞边头防鸿书寄不记当年一片闲愁舞罢羽衣尘满面谁伴我广寒逰
　　前调　　　　　　　　　　　　邓　刊
　　雨过水明霞潮回岸带沙叶声寒飞透牎纱懊恨西风催世换更随我落天涯　寂寞古豪华乌衣日又斜问堂前燕入谁家只有南来无数鴈和明月宿芦花
　　前调　　　　　　　　　　　　张　翥
　　花下钿箜篌尊前白雪讴记怀中朱李曽投镜约钗盟心巳许诗写在小红楼　忍泪上云兜防魂随防舟等闲间惹得离愁欲寄长河鱼信去流不到白苹洲
　　前调【中秋与二客泛舟】　　　　　　　　杨　愼
　　飞镜露云头金波水面浮水晶宫今夜中秋唤取官奴吹玉笛香雾湿锦云留　二客亦风流蜋川泛小舟问何如赤壁黄州坡老有灵应鼓掌天地里寄蜉蝣一翦梅
　　【又一体双调六十字】
　　一翦梅【送杨师醇】　　　　　　　　　周紫芝
　　无限江山无限愁两岸斜阳人上扁舟阑干吹浪不多时酒在离尊情满沧洲　早是霜华两鬓秋目送飞鸿那更难留问君尺素几时来莫道长江不觧西流
　　前调　　　　　　　　　　　　周邦彦
　　一翦梅花万様娇斜插疎枝略防睂梢轻盈微笑舞低徊何事尊前拍手相招　夜渐寒深酒渐消袖里时闻玉钏轻敲城头谁恁促残更银漏何如且慢明朝
　　前调　　　　　　　　　　　　黄公度
　　冷艳幽香冰玉姿占防孤高压尽芳菲东君先暖向南枝要使天涯管领春归　不受人间莺蝶知长是年年雪约霜期嫣然一笑百花迟调鼎行看结子黄时
　　前调　　　　　　　　　　　　刘　儗
　　唱到阳闗第四声香带轻分罗带轻分杏花时节雨纷纷山绕孤邨水绕孤邨　更没心情共酒尊春山香满空有啼痕一般离思两消魂马上黄昏楼上黄昏
　　前调　　　　　　　　　　　　周文璞
　　风韵萧疎玉一团更着梅花轻袅云鬟这回不是恋江南只为温柔天上人间　赋罢闲情共倚阑江月庭芜緫是销魂流苏斜掩烛花寒一様睂尖两处闗山
　　前调　　　　　　　　　　　　史达祖
　　谁写梅溪字字香沙边幽梦常恁芬芳不如花酒伴昏黄只怕东风吹防人肠　小阁无灯月浸牎香吹罗袖酒映宫妆如今竹外怕思量谷里佳人一片冰霜
　　前调　　　　　　　　　　　　史达祖
　　秦客当楼泣鳯箫宫衣香防不见纎腰隔年心事又今宵折尽冰弦何用鸾胶　些子轻魂几度销兰骚蕙些无计重招东牎一梦月华娇也带春愁飞上梅梢
　　前调　　　　　　　　　　　　韩　淲
　　缥缈神仙云雾牎説与苏州未防人肠带湖烟月堕苍茫唤醒嫦娥春笋纤长　马上琵琶半额妆拨尽相思十二巫阳疎帘清簟入潇湘佩玉鸣鸾吹下天香
　　前调　　　　　　　　　　　　韩　淲
　　一朶梅花为和香浅色春风别样宫妆西湖佳处更难忘雪意江天浑防人肠　清夜横斜竹影牎赢得相思魂梦悠扬玉溪山外水云乡茅舎疎篱不换金章
　　前调【客中新雪】　　　　　　　　　　方　岳
　　谁翦轻琼做物华春绕天涯水绕天涯园林晓树恁横斜道是梅花不是梅花　宿鹭聮拳倚防槎昨夜寒些今夜寒些孤舟箬笠钓烟沙待不思家怎不思家
　　前调【元宵】　　　　　　　　　　卢　炳
　　灯火楼台万斛莲千门喜笑素月婵娟几多急管与繁弦巷陌骈阗毕献芳筵　乐与民偕五马贤绮罗丛里一簇神仙传柑雅宴约明年尽夕留连满泛金船
　　前调【赠友】　　　　　　　　　　吴文英
　　逺目伤心楼上山愁里长睂别后蛾鬟暮云低压小阑干敎问孤鸿因甚先还　痩倚溪桥梅夜寒雪欲消时泪不禁弹翦成钗胜待归看春在西牎灯火更阑
　　前调　　　　　　　　　　　　吴文英
　　老色频生玉镜尘雪澹春姿越看精神溪桥人去几黄昏流水泠泠都是啼痕　细雨轻寒暮掩门萼绿灯前酒带香温风情谁道不因春春到一分花痩一分
　　前调　　　　　　　　　　　　吴文英
　　闷蕊惊寒减艳痕蜂也消魂蜨也消魂醉归无月傍黄昏知是花邨知是前邨　留得闲枝叶半存好似桃根不是桃根小楼昨夜雨声浑春到三分秋到三分
　　前调　　　　　　　　　　　　蒋　防
　　小巧楼台眼界寛朝卷帘看暮卷帘看故乡一望一心酸云又迷漫水又迷漫　天不教人客梦安昨夜春寒今夜春寒梨花月底两睂攒倚徧阑干拍徧阑干
　　前调【舟过吴江】　　　　　　　　　　蒋　捷
　　一片春愁待酒浇江上舟揺楼上帘招秋娘渡与泰娘桥风又飘飘雨又萧萧　何日归家洗客袍银字笙调心字香烧流光容易把人抛红了樱桃绿了芭蕉
　　前调　　　　　　　　　　　　欧　良
　　漠漠春隂酒半酣风透春衫雨透春衫人家蚕事欲眠三桑满筐篮柘满筐篮　先自离懐百不堪樯燕呢喃梁燕呢喃篝灯强把锦书看人在江南心在江南
　　前调【送晁驹父】　　　　　　　　　　石孝友
　　萍水相逢无定居同在他乡又问征途离歌声里客心孤花尽园林水满江湖　烟树微茫带防蒲何处长沙何处洪都要知安稳到家无千里征鸿一纸来书
　　前调　　　　　　　　　　　　汪元量
　　十年旧事谩咨嗟今日思家明日思家一轮燕月照牎纱楼上征笳塞上征笳　玉人劝我酌流霞急撚琵琶缓撚琵琶一从别后各天涯欲寄梅花莫寄梅花
　　前调　　　　　　　　　　【宋媛】王莹卿
　　荳蔲梢头春意阑风满前山雨满前山杜防啼血五更残花不禁寒人不禁寒　离合悲懽事几般离有悲懽合有悲懽别时容易见时难怕唱阳闗莫唱阳闗
　　前调　　　　　　　　　　　　韩　玉
　　镜里新妆镜外情小睂幽恨浅绿低横只疑闲纵绣鞍尘不道天涯萦绊归程　梦里兰闺相见惊玉香花瘦春艳盈盈觉来欹枕转愁人门外潇潇风月三更
　　前调【出巡驻赣州】　　　　　　　　　吴　山
　　玉帐牙旗控上防粤峤烟収闽桥烟収毬门铙吹转山陬昨日汀州今日防州　郁孤台上试凝眸章水分流贡水分流沧江如练鴈横秋欲办归舟难办归舟
　　前调【中秋】　　　　　　　　　　周　用
　　画船铙吹下扬州十里回头千里回头燕山迢递百花洲一度中秋几度中秋　遥天今夜片云収风也无愁雨也无愁慿高不减少年游酒满南楼月满南楼
　　前调　　　　　　　　　　　　吴　易
　　红染青枫白露霏江上鸿栖城上乌栖扁舟野客倒金卮霜下花稀月下星稀　旧事纷纷总奕棋颦也西施笑也西施英防心事緫成痴俊煞鸱夷恼煞鸱夷荷华媚
　　【防调六十字】
　　荷华媚　　　　　　　　　　　苏　轼
　　霞苞露荷碧天然地别是风流标格重重青盖下千娇照水好红红白白　每怅望明月清风夜甚低迷不语夭邪无力终须放船儿去清香深处住看伊顔色七娘子
　　【又一体双调六十字】
　　七娘子　　　　　　　　　　　贺　铸
　　京江抵海边吴楚鐡瓮城形胜无今古北固凌高西津横渡几人防手分襟处　凄凉渌水桥南路奈玉壶难叩鸳鸯语行雨行云非花非雾为谁来为谁还去
　　前调【舟中早秋】　　　　　　　　　　毛　滂
　　山屏雾帐玲珑碧更绮牎临水新凉入短烟长桞桥萧瑟这番一日凉一日　离多绿鬓多时白这离情不似而今惜云外长安斜晖脉脉西风吹梦来无迹
　　前调【和方回登月波楼】　　　　　　　　毛　滂
　　月光波影寒相向借团团与做长壕様此老南楼风流可想殷勤冰彩随人上　欲同次道倾家醸有兵厨玉盎金波涨云外归鸿烟中飞桨五湖秋兴心先往
　　前调　　　　　　　　　　　　谢　逸
　　风翦冰花飞零乱映梅花素影揺清浅绣幄寒轻兰熏烟暖艳歌催得金荷卷　防梁巳觉相如倦忆去年舟渡淮南防别后销魂冷猿寒鴈角声只送黄昏怨
　　前调　　　　　　　　　　　　向子諲
</div>
    <div class="pagination">
<a href="御选历代诗余_page153.html">上一页</a><span>...</span><a href="御选历代诗余_page149.html">149</a><a href="御选历代诗余_page150.html">150</a><a href="御选历代诗余_page151.html">151</a><a href="御选历代诗余_page152.html">152</a><a href="御选历代诗余_page153.html">153</a><span class="current-page">154</span><a href="御选历代诗余_page155.html">155</a><a href="御选历代诗余_page156.html">156</a><a href="御选历代诗余_page157.html">157</a><a href="御选历代诗余_page158.html">158</a><a href="御选历代诗余_page159.html">159</a><span>...</span><a href="御选历代诗余_page155.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
