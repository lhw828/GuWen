<!DOCTYPE html>
<html>
<head>
    <meta charset="UTF-8">
    <title>御选历代诗余 - 第 46 页/共 328 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御选历代诗余 - 第 46 页/共 328 页</h1>
    <div class="content">　　前调　　　　　　　　　　　欧阳炯
　　翠睂双敛新妆薄香闺斜巻青罗幙寒食百花时红繁香满枝　双双梁燕语蝶舞相随去肠断正思君闲眠冷绣茵
　　前调　　　　　　　　　　　欧阳炯
　　画屏绣阁三秋雨香唇腻脸偎人语语罢欲天明娇多梦不成　晓街钟鼔絶嗔道如今别特地气长吁倚屏弹泪珠
　　前调　　　　　　　　　　　魏承班
　　罗裾薄薄秋波染睂间画得山两防相见绮筵时深情暗共知　翠翘云鬓动敛态弹金凤宴罢入兰房邀人解佩珰
　　前调　　　　　　　　　　　魏承班
　　罗衣隐约金泥画瑇筵一曲当秋夜声颤觑人娇雪鬟嫋翠翘　酒熏红玉软睂翠秋山逺绣幌麝烟沉谁人知两心
　　前调　　　　　　　　　　　尹　鹗
　　陇云暗合秋天白俯牎独坐窥烟陌楼际角重吹黄昏方醉归　荒唐难共语明日还应去上马出门时金鞭莫与伊
　　前调　　　　　　　　　　　尹　鹗
　　呜呜晓角调如语画楼三会喧雷鼓枕上梦方残月光铺水寒　蛾睂应敛翠咫尺同千里宿酒未全消满懐离恨饶
　　前调　　　　　　　　　　　尹　鹗
　　锦茵间衬丁香枕银釭落尽犹慵寝颙坐徧红炉谁知情绪孤　少年狂荡惯花曲长牵绊去便不归来空教骏马回
　　前调　　　　　　　　　　　毛熙震
　　绣帘髙轴临塘看雨翻荷芰真珠散残暑晚初凉轻风度水香　无憀悲往事争奈牵情思光景暗相催等闲秋又来
　　前调　　　　　　　　　　　毛熙震
　　棃花满院飘香雪髙楼夜静风筝咽斜月照帘帷忆君和梦稀　小牎灯影背燕语惊愁态屏掩断香飞行云山外归
　　前调　　　　　　　　　　　毛熙震
　　天含残碧融春色五陵薄幸无消息尽日掩朱门离愁暗断魂　莺啼芳树暖燕拂回塘满寂寞对屏山相思醉梦间
　　前调　　　　　　　　　　　李　珣
　　回塘风起波纹细刺桐花里门斜闭残日照平芜双双飞鹧鸪　征帆何处客相见还相隔不语欲魂销望中烟水遥
　　前调　　　　　　　　　　　李　珣
　　隔帘微雨双飞燕砌花零落红深浅捻得宝筝调心随征櫂遥　楚天云外路动便经年去香断画屏深旧欢何处寻
　　前调　　　　　　　　　　　孙光宪
　　月华如水笼香砌金环碎撼门初闭寒影坠髙檐钩垂一靣帘　碧烟轻袅袅红颤灯花笑即此是髙唐掩屏秋梦长
　　前调　　　　　　　　　　　孙光宪
　　青嵒碧洞经朝雨隔花相唤南溪去一只木兰船波平逺浸天　扣舷惊翡翠嫩玉擡香臂红日欲沉西烟中遥解携
　　前调　　　　　　　　　　　孙光宪
　　小庭花落无人埽疎香满地东风老春晩信沉沉天涯何处寻　晓堂屏六扇睂共湘山逺争奈别离心近来尤不禁
　　前调　　　　　　　　　　　孙光宪
　　花冠频鼓墙头翼东方澹白连牎色门外早莺声背楼残月明薄寒笼醉态依旧铅华在握手送人归半拖金缕衣
　　前调　　　　　　　　　　　孙光宪
　　木棉花映丛祠小越禽声里春光晓铜鼔与蛮歌南人祈赛多　客帆风正急茜袖偎樯立极浦几回头烟波无限愁
　　前调　　　　　　　　　　　冯延已
　　梅花吹入谁家笛行云半夜凝空碧欹枕不成眠关山人未还　声随幽怨絶空断澄霜月月影下重檐轻风花满帘
　　前调　　　　　　　　　　　冯延已
　　金波逺逐行云去疎星时作银河渡花影卧秋千更长人不眠　玉筝弹未彻凤髻横钗脱忆梦翠蛾低微风吹绣衣
　　前调　　　　　　　　　　　冯延已
　　画堂昨夜西风过绣帘时拂朱门锁惊梦不成云双蛾枕上颦　金炉烟嫋嫋烛暗纱牎晓残月尚弯环玉筝和泪弹
　　前调　　　　　　　　　　　冯延已
　　回廊逺砌生秋草梦魂千里青门道鹦鹉怨长更碧笼金锁横　罗帏中夜起霜月清如水玉露不成圆宝筝悲断
　　前调　　　　　　　　　　　　　冯延已
　　娇鬟堆枕钗横凤溶溶春水杨花梦红烛泪阑干翠屏烟浪寒　锦壶催画箭玊佩天涯逺和泪试严妆落梅飞夜霜
　　前调　　　　　　　　　　　　冯延已
　　西风嫋嫋凌歌扇秋期正与行云逺花叶脱霜红流萤残月中　兰闺人在否千里重楼暮翠被已销香梦随寒漏长
　　前调　　　　　　　　　　　　冯延已
　　沉沉朱户横金锁纱牎月影随花过烛泪欲阑干落梅生晩寒　宝钗横翠凤千里香屏梦云雨已荒凉江南春草长
　　前调　　　　　　　　　　　　冯延巳
　　敧鬟堕髻揺双桨采莲晩出清江上顾影约流萍楚歌娇未成　相逢颦翠黛笑把珠珰解家住柳阴中画桥东复东
　　前调　　　　　　　　　　　林楚翘
　　画堂春昼垂帘箔卧来揉惹金钗落簟滑枕头移鬓蝉狂欲飞　笑拖娇眼慢罗袖笼花靣重道好郎君人前莫恼人
　　前调　　　　　　　　【唐女郎】耿玊真
　　玉京人去秋萧索画檐鹊起梧桐落敧枕悄无言月和清梦圆　背灯惟暗泣甚处砧声急睂黛逺山攒芭蕉生暮寒
　　前调　　　　　　　　　　　无名氏
　　牡丹含露真珠颗美人折向庭前过含笑问檀郎花强妾貎强　檀郎故相恼须道花枝好一靣发娇嗔碎挼花打人
　　前调　　　　　　　　　　　李师中
　　子规啼破城楼月画船晓载笙歌发两岸荔支红万家烟雨中　佳人相对泣泪下罗衣湿从此信音稀岭南无鴈飞
　　前调【咏目】　　　　　　　　　谢　绛
　　娟娟侵鬓妆防浅双眸相媚弯如翦一瞬百般宜无端笑与啼　酒阑思翠被特故瞢腾地生怕促归轮微波先注人
　　前调　　　　　　　　　　　王安石
　　数间茆屋闲临水窄衫短帽垂杨里花是去年红吹开一夜风　梢梢新月偃午醉醒来晚何物最关情黄鹂三两声
　　前调　　　　　　　　　　　晏几道
　　来时杨柳东桥路曲中暗有相期处明月好姻缘欲圆还未圆　却寻芳草去画扇遮微雨飞絮莫无情闲花应笑人
　　前调　　　　　　　　　　　晏几道
　　春风未放花心吐尊前不拟分明语酒色上来迟绿防红杏枝　今朝睂黛浅暗恨归时逺别后月当楼相逢南陌头
　　前调　　　　　　　　　　　晏几道
　　娇香淡染胭脂雪愁春细画弯弯月花月镜边人浅妆匀未成　佳期应有在试倚秋千待满地落英红万条杨柳风
　　前调　　　　　　　　　　　晏几道
　　香莲烛下匀丹雪妆成笑弄金堦月娇面胜芙蓉脸边天与红　玳筵催叠鼓唤上华裀舞春浅未禁寒暗嫌罗袖寛
　　前调　　　　　　　　　　　晏几道
　　哀筝一弄湘江曲声声写尽湘波绿纤指十三弦细将幽恨传　当筵秋水慢玊柱斜飞鴈弹到断肠时春山睂黛低
　　前调　　　　　　　　　　　晏几道
　　江南未雪梅花白忆梅人是江南客犹记旧相逄澹烟微月中　玉容长有信一笑归来近怀逺上楼时晚云和鴈低
　　前调　　　　　　　　　　　苏　轼
　　买田阳羡吾将老从来只为溪山好来往一虚舟聊随物外游　有书仍嬾着水调歌归去筋力不辞疲要须风雨时
　　前调　　　　　　　　　　　黄庭坚
　　半烟半雨溪桥畔渔翁醉着无人唤疎嬾意何长春风花草香　江山如有待此意陶潜解问我去何之君行到自知
　　前调　　　　　　　　　　　黄庭坚
　　轻风袅断沉烟炷霏微尽日寒塘雨残绣没心情鸟啼花外声　离愁难自制年少乖盟誓寂寞掩朱门罗衣空泪防
　　前调　　　　　　　　　　　秦　观
　　金风簌簌惊黄叶髙楼影转银蟾匝梦断绣帘垂月明乌鹊飞　新愁知几许浑似丝千缕鴈已不堪闻砧声何处邨
　　前调　　　　　　　　　　　秦　观
　　虫声泣露惊秋枕罗帏泪湿鸳鸯锦独卧玉肌凉残更与恨长　阴风翻翠幔雨涩灯花暗毕竟不成眠鸦啼金井寒
　　前调【七夕二首】　　　　　　　　　陈师道
　　倚楼小小穿鍼女秋光防防蛛丝雨今夕是何宵龙车乌鹊桥　经年谋一笑岂解令人巧不用问如何人间巧更多
　　前调　　　　　　　　　　　陈师道
　　银潢清浅填乌鹊画檐急雨长河落初月未成圆明星惜此筵　愁来无断絶岁岁年年别不用泪红滋年年岁岁期
　　前调　　　　　　　　　　　贺　铸
　　厌厌别酒商歌送萧萧凉叶秋声动小泊画桥东孤舟月满篷　髙城遮短梦衾借余香拥多谢五更风犹闻城里钟
　　前调　　　　　　　　　　　孙　洙
　　楼头尚有三通鼓何须抵死催人去上马苦匆匆琵琶曲未终　回头凝望处那更亷纤雨漫道玉为堂玉堂今夜长
　　前调　　　　　　　　　　　舒　亶
　　画船挝鼔催君去髙楼把酒留君住去住若为情江头潮欲平　江潮容易得只是人南北今日此尊空知君何日同
　　前调　　　　　　　　　　　舒　亶
　　柳桥花坞南城陌朱顔绿发长安客雨后小池台寻常载酒来　马头今日路却望城西去斜日下汀洲断云和泪流
　　前调　　　　　　　　　　　舒　亶
　　楼前流水西江道江头水落芙蓉老画鼓叠凉波凭防颦翠蛾　当年金马客青鬓芦花色把酒感秋蓬骊歌半醉中
　　前调　　　　　　　　　　　舒　亶
　　小亭露压风枝动鹊炉火冷金瓶冻悄悄对西牎瘦知罗带长　欲眠思殢酒坐听寒更久无赖是青灯开花故故明
</div>
    <div class="pagination">
<a href="御选历代诗余_page45.html">上一页</a><span>...</span><a href="御选历代诗余_page41.html">41</a><a href="御选历代诗余_page42.html">42</a><a href="御选历代诗余_page43.html">43</a><a href="御选历代诗余_page44.html">44</a><a href="御选历代诗余_page45.html">45</a><span class="current-page">46</span><a href="御选历代诗余_page47.html">47</a><a href="御选历代诗余_page48.html">48</a><a href="御选历代诗余_page49.html">49</a><a href="御选历代诗余_page50.html">50</a><a href="御选历代诗余_page51.html">51</a><span>...</span><a href="御选历代诗余_page47.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
