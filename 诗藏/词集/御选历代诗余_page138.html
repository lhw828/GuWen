<!DOCTYPE html>
<html>
<head>
    <meta charset="UTF-8">
    <title>御选历代诗余 - 第 138 页/共 328 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御选历代诗余 - 第 138 页/共 328 页</h1>
    <div class="content">　　倪　瓒
　　张　埜
　　刘　基
　　杨　基
　　骆文盛
　　吴子孝【六首】
　　文征明
　　沈　周
　　黄正色
　　王　衡
　　顾士林
　　张　草
　　冯鼎位



　　御选歴代诗余巻三十三目录
　　钦定四库全书
　　御选歴代诗余巻三十三【五十六字】
　　司经局洗马掌局事兼翰林院修撰加二级【臣】王奕清奉旨校刋
　　南乡子
　　【又一体双调五十六字】
　　南乡子　　　　　　　　　　　冯延已
　　细雨泣被风金凤花残满地红闲蹙黛睂慵不语情绪寂寞相思知几许　玉枕拥孤衾挹恨还闻歳月深帘巻曲房谁共醉顦顇惆怅秦楼弹粉泪
　　前调【又一体】　　　　　　　　　　冯延巳
　　细雨湿流光芳草年年与恨长烟锁凤楼无限事茫茫鸾镜鸳衾两断肠　魂梦任悠扬睡起杨花满绣牀薄幸不来门半掩斜阳负你残春泪几行
　　前调　　　　　　　　　　　　晏几道
　　渌水带春潮水上朱防小渡桥桥上女儿双笑靥妖娆
　　倚着防干弄柳条　月夜落花朝减字偷声按玉箫柳外行人回首处迢迢若比银河路更遥
　　前调　　　　　　　　　　　　晏几道
　　小蕊爱春风日日宫花花树中恰向柳緜撩乱处相逢笑靥旁边心事浓　归路草茸茸家在秦楼更近东醒去醉来无限事谁同说着西池满面红
　　前调　　　　　　　　　　　　晏几道
　　花落未须悲红蕊明年又满枝惟有花间人别后无期水阔山长鴈字迟　今日最相思记得攀条话别离共说春来春去事多时一防愁心入翠睂
　　前调　　　　　　　　　　　　晏几道
　　新月又如睂长笛谁教月下吹楼倚暮云初见鴈南飞谩道行人鴈后归　意欲梦佳期梦里关山路不知却待短书来破恨应迟还是凉生玉枕时
　　前调【南徐中秋】　　　　　　　　　　张　先
　　湖上水清浑棹影轻于水厎云去意徘徊无奈泪衣巾犹有当时粉黛痕　海近古城昏暮角寒沙鴈队分今夜相思应看月无人露冷依前独倚门
　　前调　　　　　　　　　　　　张　先
　　何处可魂销京口终朝两信潮不管离心千叠恨滔滔催促行人动去桡　记得旧江皋绿杨轻絮几条条春水一篙残照阔遥遥有个多情立画桥
　　前调　　　　　　　　　　　　张　先
　　相并细腰身时样宫妆一样新曲项胡琴鱼尾拨离人入塞弦声水上闻　天碧染衣巾血色轻罗碎折裙百卉已随霜女妒东君暗折双花惜小春
　　前调　　　　　　　　　　　　苏　轼
　　晩景落琼杯照眼云山翠作堆认得岷峨春雪浪初来万顷蒲萄涨绿醅　暮雨暗阳台乱洒髙楼湿粉腮一阵东风来卷地吹回落照江天一半开
　　前调【梅】　　　　　　　　　　　苏　轼
　　寒雀满疎篱争抱寒柯看玉蕤忽见客来花下坐惊飞踏散芳英落酒卮　痛饮又能诗坐客无氊醉不知花尽酒防春到也离离一防防酸已着枝
　　前调【劝李公择酒】　　　　　　　　　苏　轼
　　不到谢公台明月清风好在哉旧日髯孙何处去重来短李风流更上才　秋色渐摧頺满院黄英映酒杯看取桃花春二月争开尽是刘郎去后栽
　　前调【重九辉楼】　　　　　　　　　苏　轼
　　霜降水痕收浅碧鳞鳞露逺洲酒力渐消风力软飕飕破帽多情却恋头　佳节若为酬但把清尊断送秋万事到头都是梦休休明日黄花蝶也愁
　　前调　　　　　　　　　　　　苏　轼
　　回首乱山横不见居人只见城谁似临平山上塔亭亭迎客西来送客行　临路晩风清一枕初寒梦不成今夜残灯斜照处荧荧秋雨晴时泪不晴
　　前调　　　　　　　　　　　　苏　轼
　　冰雪透香肌姑射仙人不似伊濯锦江头新样锦非宜故着寻常澹薄衣　暖日下重帏春睡香凝索起迟曼倩风流縁厎事当时爱被西眞唤作儿
　　前调　　　　　　　　　　　　苏　轼
　　旌斾满江湖诏发楼船万舳舻投笔将军应笑我痴愚帊首腰刀是丈夫　粉涙怨离居喜子垂窗报捷书试问伏波三万语何如一斛明珠换绿珠
　　前调　　　　　　　　　　　　苏　轼
　　未倦长卿游漫舞夭歌烂不收不是使君能矫世谁留教有琼梳脱麝油　香粉缕金毬花艳红笺笔欲流从此丹唇并皓齿清柔唱徧山东一百州
　　前调【赠田叔通家舞鬟】　　　　　　　　苏　轼
　　绣鞅玉镮游灯晃疎帘笑却収久立香车催欲上还留更且檀唇防杏油　花徧六么毬面旋回风带雪流春入腰肢金缕细轻柔种柳应须柳柳州
　　前调【集句二首】　　　　　　　　　　苏　轼
　　怅望送春杯渐老逢春能几回花满楚城愁逺别伤懐何况清丝急管催　吟断望郷台万里归心独上来景物登临闲始见徘徊一寸相思一寸灰
　　前调　　　　　　　　　　　　苏　轼
　　何处倚防干弦管髙楼月正圆蝴蝶梦中家万里依然老去愁来强自寛　明镜借红顔须着人间比梦间蜡烛半笼金翡翠更防绣被焚香独自眠
　　前调【九日寄彭道防】　　　　　　　　　黄庭坚
　　卧稻雨余收处处游人簇逺洲白髪又挨红袖醉戎州乱摘黄花插满头　青眼想风流画出当时一防秋却忆去年欢意舞梁州塞鴈西来特地愁
　　前调【九日宜州城楼】　　　　　　　　　黄庭坚
　　诸将说封侯短笛长歌独倚楼万事尽随风雨去休休戏马台南金络头　催酒莫迟留酒味今秋似去秋花向老人头上笑羞羞白髪簪花不觧愁
　　前调【集句】　　　　　　　　　　黄庭坚
　　黄菊满东篱与客携壶上翠防已是有花兼有酒良期不用登临怨落晖　满酌不须辞莫待无花空折枝寂寞酒醒人散后堪悲节去蜂愁蝶未知
　　前调　　　　　　　　　　　　秦　观
　　妙手写徽眞水翦双眸防绛唇疑是昔年窥宋玉东邻只露墙头一半身　往事已酸辛谁记当时翠黛颦尽道有些堪恨处无情任是无情也动人
　　前调【九日次东坡韵】　　　　　　　　　陈师道
　　晴野下田收照影寒江落鴈洲禅榻茶炉深闭阁飕飕横雨旁风不到头　登览却轻酬回鴈峰南未得秋唤取佳人听旧曲休休瘴雨蛮花孰与愁
　　前调　　　　　　　　　　　　陈师道
　　风絮落东邻防缀繁枝旋化尘闗锁玉楼巢燕子冥冥桃李摧残不见春　流转到如今翡翠生儿翠作衿花样腰身宫样立婷婷困倚防干一欠伸
　　前调【咏棣棠菊】　　　　　　　　　　陈师道
　　乱蕊压枝繁堆积金钱閙作团晓起涂黄仍带酒看看衣賸腰肢故着单　薄痩却禁寒牵引人心不放防拟折一枝遮老眼难难蝶横蜂争只倚栏
　　前调　　　　　　　　　　　　陈师道
　　急雨打寒牎雨气侵灯暗壁釭窗下有人挑锦字行行泪湿红绡减旧香　往事最难忘更着秋声说断肠曲渚圆沙风叶厎藏藏谁使鸳鸯故作双
　　前调　　　　　　　　　　　　李之仪
　　春后雨余天娅姹黄鹂胜管弦榴叶千灯初报暑阶前祗有茶瓯味最便　身世几蹁跹自觉年来更可怜欲问此情何所似延缘看取牎间坠柳緜
　　前调　　　　　　　　　　　　李之仪
　　绿水满池塘防水蜻蜓避燕忙杏子压枝黄半熟邻墙风送荷花几阵香　角簟衬牙牀汗透鲛绡昼影长防滴芭蕉疎雨过防凉画角悠悠送夕阳
　　前调　　　　　　　　　　　　李之仪
　　睡起绕回塘不见衔泥燕子忙前圃花梢都绿徧西墙犹有轻风递暗香　歩嬾恰寻牀卧看游丝到地长自恨无聊常病酒凄凉岂有才情似沈阳
　　前调【端午】　　　　　　　　　　李之仪
　　小雨湿黄昏重午佳辰独掩门巢燕引雏浑去尽销魂空向梁间觅宿痕　客舍宛如邨好事无人载一尊唯有莺声知此恨殷勤恰似当时枕上闻
　　前调【与文中诸公泛南溪】　　　　　　　　葛胜仲
　　柳防正飞緜选胜赍轻漾碧涟笑语忘怀机事尽鸥边万顷溪光上下天　菰苇久延縁不觉遥峰霭暮烟对酒莫嫌红粉陋婵娟自有孤髙月里仙
　　前调【九日次东坡韵】　　　　　　　　　葛胜仲
　　晴日乱云收人在苹香柳恽洲溪上清风楼上醉飕飕共折黄花插满头　佳客献还酬不负山城九日秋苕碧卞青供酩酊休休楚客当年浪自愁
　　前调　　　　　　　　　　　　葛胜仲
　　拂槛晓云鲜销暑楼危竦半天曽是携賔当荐九开筵度水萦山奏管弦　黄菊映华顚千骑重来已六年楼下东流当日水依然更对周旋旧七贤
　　前调　　　　　　　　　　　　谢　逸
　　浅色染春衣衣上双双小燕飞袖巻藕丝寒玉痩弹棊赢得尊前酒一巵　冰雪拂胭脂绛蜡香融落日西唱彻阳闗人欲去依依醉眼横波翠黛低
　　前调　　　　　　　　　　　　周邦彦
　　晨色动妆楼短蜡荧荧悄未收自在开帘风不定飕飕池面冰澌趁水流　早起怯梳头欲绾云鬟又却休不防沉吟思厎事凝眸两防春山满镜愁
　　前调　　　　　　　　　　　　周邦彦
　　秋气绕城闉暮角寒鸦未掩门记得佳人冲雨别吟兮别绪多于雨后云　小棹碧溪津恰是江南第一春应是采莲闲伴侣相寻收到莲心与旧人
　　前调　　　　　　　　　　　　周邦彦
</div>
    <div class="pagination">
<a href="御选历代诗余_page137.html">上一页</a><span>...</span><a href="御选历代诗余_page133.html">133</a><a href="御选历代诗余_page134.html">134</a><a href="御选历代诗余_page135.html">135</a><a href="御选历代诗余_page136.html">136</a><a href="御选历代诗余_page137.html">137</a><span class="current-page">138</span><a href="御选历代诗余_page139.html">139</a><a href="御选历代诗余_page140.html">140</a><a href="御选历代诗余_page141.html">141</a><a href="御选历代诗余_page142.html">142</a><a href="御选历代诗余_page143.html">143</a><span>...</span><a href="御选历代诗余_page139.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
