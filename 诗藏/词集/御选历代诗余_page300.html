<!DOCTYPE html>
<html>
<head>
    <meta charset="UTF-8">
    <title>御选历代诗余 - 第 300 页/共 328 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御选历代诗余 - 第 300 页/共 328 页</h1>
    <div class="content">　　深院榴花吐画帘开防衣纨扇午风清暑儿女纷纷新结束时样钗符艾虎早已有游人观渡老大逢场慵作戏任白头年少争旗鼓溪雨急浪花舞　灵均标致髙如许忆生平旣纫兰佩又怀椒醑谁信骚魂千载后波厎垂涎角黍又说是蛟馋龙怒把似而今醒到了料当年醉死差无苦聊一笑吊今古
　　前调【九日】　　　　　　　　　　刘克庄
　　湛湛长空墨更那堪斜风细雨乱山如织老眼平生空四海赖有髙楼百尺看浩荡千崕秋色白发书生神州泪尽凄凉不向牛山滴追往事去无迹　少时自负凌云笔到如今春华落尽满怀萧瑟常恨世人新意少爱说南朝狂客把破帽年年拈出若对黄花辜负酒怕黄花也笑人岑寂鸿北去日西匿
　　前调【游水东周园】　　　　　　　　　刘克庄
　　溪上收残雨倚危阑薄緜乍脱日隂亭午闹市不知春色处散在荒园废墅渐小白长红无数客子虽非河阳令也随缘暂作莺花主那可负杯中醑　碧云四合千岩暮恨匆匆余方有事子姑归去趁取羣芳未揺落暇日提鱼就煮叹激电光隂如许回首明年何处在问桃花尚记刘郎否公莫笑醉中语
　　前调【郡防闻妓歌有感】　　　　　　　　刘克庄
　　妾出于微贱少年时朱弦弹絶玉笙吹徧麤识诗家闗睢乱羞学流莺百啭緫不渉闺情春怨谁向西邻公子说要珠鞍迎入棃花院身未动意先嬾　主家十二楼连苑那人人靓妆按曲绣帘初巻道是华堂箫管唱笑杀街坊拍衮回首望侯门天逺我有平生离鸾操颇哀而不愠微而婉聊一奏更三叹
　　前调【端午】　　　　　　　　　　刘克庄
　　思逺楼前路望平堤十里湖光画船无数緑葢盈盈红粉面叶厎荷花解语鬭巧结同心双缕尚有经年离别恨一丝丝緫是相思处相见也又重午　清江旧事传荆楚叹人情千载如新尚沉菰黍且尽尊前今日醉谁肯独醒吊古泛几盏菖蒲绿醑两两龙舟争竞渡奈珠帘暮巻西山雨看未足怎归去
　　前调　　　　　　　　　　　　刘克庄
　　动地东风起画桥西绕溪桑柘漫山桃李寂寂墙隂苍苔路犹印前回屐齿惊嵗月飚驰云驶太息攀翻长亭树是先生手种今如此君不乐欲何俟　傍人错防渊明意笑斯翁皇皇汲汲登山临水佳处径呼篮舆去髣髴柴桑栗里从我者门生儿子尝试平章先贤传屈原醒不似刘伶醉判酩酊卧花厎
　　前调【送赵伯泳侍郎守温陵】　　　　　　　王　迈
　　忆昔同时召正青山亲提玉尺量材廊庙当日班行比元祐北玉西珠照耀一转首宫商移调君自乌台登骑省觉精神风采増佳峭数贤者一不肖　酒酣耳热惟长啸便翩翩辍班荷槖一麾闽峤堪笑狂生无用处垂老云畊月钓这富贵非由人要畴昔评君如玉雪好翛然琴鹤风尘表清献后又有赵
　　前调【守邵武宴同官】　　　　　　　　　王　迈
　　此是河清宴觉朝来薰风满入生绡团扇太守愁睂才一展且喜街头米贱也莫管官租难办绕砌苔钱无限数更莲池雨过珠零乱尽买得凌波面　家山乐事真堪羡记年时荔支新熟荷筩齐劝厎事来寻蕉鹿梦赢得干忙似箭笑富贵多如邮传做了丰年还百姓便莼鲈归兴催张翰看卿等上霄汉
　　前调【呈刘后村】　　　　　　　　　　王　迈
　　出了罗浮洞有多情梅花雪片殷勤相送见说翛然琴鹤外诗压牛腰较重又管甚羣儿嘲弄岭海三年持翠节料无时不作家山梦驰玉勒归金凤　一门朱紫环昆仲看阶庭森森兰玉慈顔欢动宰相时来须着做且舞莱衣传奉却不信大材难用时事烦多人物少便中兴谁办浯溪颂更大厦要梁栋
　　前调　　　　　　　　　　　　于国寳
　　梦里骖黄鹤觉三山依然不逺海风吹落浮到五湖烟水上刚被梅花醉着粲玉树轻明疎薄千万琼琚天女队捧冰壶玉液琉瓈杓来伴我荐清酌　恍然梦断殊非昨问溪边竹外新来为谁开却无限冰魂招不得拟把离骚唤觉待抖擞红尘双脚万里瑶台终一到想玉奴不负东风约留此恨寄残角
　　前调　　　　　　　　　　　　张　镃
　　看了梅花去要东风攀翻看雪与君同赋海内从来天际逺一笑平窥万古待翦尽烛花红吐久矣南湖无此客似乔松万丈凌霄举飞咳唾埽尘土　承平气象森睂宇想天家骖鸾洞里细烟凝雾我亦秦闗归未得谁念干将醉抚判良夜倚横冠屦莫叹潇湘居尚逺拥戎轺万骑鸣笳鼓云正锁汴京路
　　前调【题吴江】　　　　　　　　　　刘　儗
　　重唤松江渡叹垂虹亭下销磨几番今古依旧四桥风景在为问坡仙甚处但遗爱沙边鸥鹭天水相连苍茫外更碧云去尽山无数潮正落日还暮　十年到此长凝竚恨无人与共秋风鲙丝莼缕小转朱弦弹九奏拟致湘妃伴侣俄皓月飞来烟渚恍若乗槎河汉上怕客星犯斗蛟龙怒歌欸乃过江去
　　前调【洪守席上咏牡丹】　　　　　　　　刘　儗
　　翠葢笼娇面记当年沉香亭北醉中曾见见了风流倾国艳红紫纷纷过眼算好处何嫌春晩谁把天香和晓露倩东风特地匀芳脸千万朶一时徧　隔花听取提壶劝道此花过了春归蝶愁莺怨挽住东君须醉倒花厎不妨留恋待唤取笙歌一片最爱就中红一朶似状元得意春风殿还惹起少年恨
　　前调【夀王简卿】　　　　　　　　　　刘　儗
　　小队停钲鼓向沙边栁下维舟庆公初度平尽羣蛮方易镇此事多应有数奈自古功成人妒君看乐羊中山役任谤书盈箧终无据千载下竟谁与　诗中带得西山雨指天台鴈荡归与夀乡深处缓急朝廷须公出更作中流砥柱笑痴騃纷纷儿女多少人间不平事有皇天老眼能区处挥玉斚听金缕
　　前调【赠建康郑玉脱籍】　　　　　　　　刘　儗
　　郑玉非娼女叹尘缘未了飘零被春留住肠断胭脂坡下路成甚心情意绪生怕入棃园歌舞寂寞阳台云雨散算人间谁是吹箫侣空买断两睂聚　新来镜里惊如许暗伤怀莺老花残几番春暮事逐孤鸿都已往日落千山杜宇念脩竹天寒何处不念琐牎并绣户妾从前命薄甘荆布谁为作觧绦主
　　前调【夀李端明】　　　　　　　　　　程　珌
　　袖手云溪畔看人间饥乌腐鼠触蛮交战便得金鱼垂玉带多少雌黄防勘算此语必非河汉直自弹冠班八座更青春数到期颐算一段玉无瑕玷　公难学处尤堪羡似泠泠秋水澄体清形健出处从来髙一着那肯随人脚转要须是乾坤清晏天意未教公猛去要都俞了却从公便歌寿斚珠帘卷
　　前调【石城吊古】　　　　　　　　　　王千秋
　　吊古城头去正髙秋霜晴朩落路通洲渚欲问紫髯分鼎事只有荒祠烟宇巫觋去久无箫鼓霸业荒凉遗堞坠但苍崕日阅征颿渡兴与废几今古　夕阳细草空凝竚试追思当时子敬用心良误要约刘郎铜雀醉厎事遽争荆楚遂但见蜀吴烽举致使五官伸脚睡唤诸儿昼取长陵土遗此恨欲谁语
　　前调【怀辛幼安】　　　　　　　　　　陈　亮
　　话杀浑闲说不成敎齐民也解为伊爲葛尊酒相逢成二老却忆去年风雪新着了几茎华髪百世寻人犹接踵叹只今两地三人月写旧恨向瑶瑟　男儿何用伤离别况古来几番际防风从云合千里情亲长晤对妙体本心次骨卧百尺髙楼斗絶天下适安耕且老看买犂卖劒平家铁壮士泪肺肝裂
　　前调　　　　　　　　　　　　刘　过
　　弹铗西来路记匆匆经行数日几番风雨梦里寻秋秋不见秋在平芜逺渚想鴈信家山何处万里西风吹客鬓把菱花自笑人憔悴留不住少年去　男儿事业无凭据记当年击筑悲歌酒酣箕踞腰下光芒三尺劒时解挑灯夜语更忍对灯花弹泪唤起杜陵风雨手写江东渭北相思句歌此恨慰羁旅
　　前调【赠乡人朱唐卿】　　　　　　　　　刘　过
　　多病刘郎痩最伤心天寒嵗晩客他鄊久大舸翩翩何许至元是髙阳旧友便一笑相欢携手与问武昌城下月又何如扬子江头栁追徃事两睂皱　烛花自翦明如昼唤青娥小红楼上殷勤劝酒昵昵琵琶恩怨语春笋轻笼翠袖看舞彻金钗微溜若见故乡吾父老道长安市上强如旧重防面几时又
　　前调【赠张彦功】　　　　　　　　　　刘　过
　　晓印霜花歩梦半醒扶上雕鞍马嘶人去岚湿青丝双辔冷暖控野梅江路听画角吹残更鼔悲壮寒声撩客恨甚貂裘重拥愁无数霜月白照离緖　青楼回首家何处早山遥水阔天低断肠烟树谁念天涯牢落况轻负暖烟浓雨记酒醒香销时语客里归韀须早发怕天寒风急相思苦应看我翠睂聚
　　前调【西湖】　　　　　　　　　　刘　过
　　睡觉啼莺晓醉西湖两峰日日买花簮帽去尽酒徒无人问惟有玉山自倒任拍手儿童大笑一舸乗风翩然去避鱼龙不见波声峭歌韵逺唤蘓小　神仙路逺蓬莱岛紫云深参差禁树有烟花绕人世红尘西嶂日百计不如归好付乐事与他年少费尽柳金棃雪句问沉香亭北何时召心未惬鬓先老
　　前调　　　　　　　　　　　　刘过
　　院宇重重掩醉沉沉亭隂转午绣帘髙卷金鸭香浓喷宝篆惊起雕梁语燕正架上荼防开徧嫩萼梢头舒素脸似月娥初试宫妆浅风力嫩异香软　佳人无意拈鍼线绕朱阑六曲徘徊为他留恋试把芳心轻轻数暗计归期近逺奈数了依然重怨把酒问春春不管枉教人只恁空肠断肠断处怎消遣
　　前调【赋赠老娼】　　　　　　　　　　刘　过
　　老去相如倦向文君说似而今怎生消遣衣袂京尘曽染处空有香红尚软料彼此魂消肠断一枕新凉眠客舍听梧桐疎雨秋风颤灯晕冷记初见　楼低不放珠帘卷晩妆残翠蛾狼藉泪痕流脸人道愁来须殢酒无奈愁深酒浅但托意焦琴纨扇莫鼔琵琶江上曲怕荻花枫叶俱凄怨云万叠寸心逺
　　前调　　　　　　　　　　　　杨　炎
　　十日狂风雨埽园林红香万防送春归去独有荼防开未到留得一分春住早杨栁趁晴飞絮可奈暖埃欺昼永试薄罗衫子轻如雾惊旧恨到睂宇　东风台榭知何处问燕莺如今尚有春光几许可煞一年游赏倦放得无情露湑为唤取扇歌裙舞乞得风光还两眼待为君满把金杯举扶醉玉伴挥麈
　　前调【别冯可久】　　　　　　　　　　张　辑
　　笛唤春风起向湖边腊前折栁问君何意孤负梅花立晴昼一舸凄凉雪厎但小阁琴棋而己佳客清朝留不住为匡庐只在家牎里湓浦去两程耳　草堂旧日谈经地更从容南山北水庾楼重倚万巻心胸几今古牛斗多年紫气正江上风寒如此且趁霜天鲈鱼好把貂裘换酒长安市明夜去月千里
　　前调【次岳总干韵】　　　　　　　　　黄　机
　　击碎瑚树为留春怕春欲去驶如风雨春不留兮君休问付与流莺自语但莫赋绿波南浦世上功名花梢露政何如一笑翻金缕系白日莫教暮　苍头引马城西路趁池亭荻芽尚短梅心未苦小雨欲晴晴不定漠漠云飞轻絮算行乐春来几度鞭影不揺鞍小据过横塘试把前山数双白鹭忽飞去
　　前调【次徐斯逺韵寄稼轩】　　　　　　　　黄　机
　　兴废元同宇唤君来浮君大白为君起舞洒满斑斑功名泪百嵗风吹急雨愁与恨凭谁分付醉里狂歌空漫触且休歌只倩琵琶诉人不语弦自语　诗成更倩君同赋渺楼头烟迷碧草云连芳树草树那能知人意怅望闗河梦阻有心事牋天天许绣帽轻裘真男子政何须纸上分今古未办得赋归去





　　御选歴代诗余巻九十四
　　钦定四库全书
　　御选歴代诗余巻九十五目録【一百十六字】
　　贺新郎【中】
　　刘鎭
　　李泳
　　戴复古
　　宋自逊【三首】
　　严仁【三首】
　　赵善扛
　　毛幵
　　洪咨夔【二首】
　　卢祖皋【二首】
　　髙观国
　　刘方叔
　　李刘
　　韩淲【二首】
　　汪莘【三首】
　　吴潜【六首】
　　李昴英
　　赵以夫
　　方岳【四首】
　　张榘
　　冯取洽【四首】
　　陈以庄
　　卢炳
　　黄升【四首】
　　呉文英【三首】
　　蒋捷【八首】



　　御选歴代诗余巻九十五目录
　　钦定四库全书
　　御选歴代诗余巻九十五【一百十六字】
　　司经局洗马掌局事兼翰林院修撰加二级【臣】王奕清奉防校刋
　　贺新郎【中】
　　贺新郎【题王守西湖书院】　　　　　　　刘　镇
　　云澹天垂野望晴郊疎烟半卷断虹低跨老树连隂藏逺景十里湖光照夜看不尽真山图画春满轩牎无着处更银蟾冷浸鸳鸯瓦人共境转幽雅　文章太守归来也似当年和靖风流小孤山下问讯佩兰餐菊友曾约梅兄入社待付与竹臞陶写尘外闲寻行乐地任傍人歌舞喧台榭诗世界有王谢
　　前调【感旧】　　　　　　　　　　李　泳
</div>
    <div class="pagination">
<a href="御选历代诗余_page299.html">上一页</a><span>...</span><a href="御选历代诗余_page295.html">295</a><a href="御选历代诗余_page296.html">296</a><a href="御选历代诗余_page297.html">297</a><a href="御选历代诗余_page298.html">298</a><a href="御选历代诗余_page299.html">299</a><span class="current-page">300</span><a href="御选历代诗余_page301.html">301</a><a href="御选历代诗余_page302.html">302</a><a href="御选历代诗余_page303.html">303</a><a href="御选历代诗余_page304.html">304</a><a href="御选历代诗余_page305.html">305</a><span>...</span><a href="御选历代诗余_page301.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
