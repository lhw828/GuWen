<!DOCTYPE html>
<html>
<head>
    <meta charset="UTF-8">
    <title>御选历代诗余 - 第 310 页/共 328 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御选历代诗余 - 第 310 页/共 328 页</h1>
    <div class="content">　　东君着意化工恩被灼灼妖艶袅嫩梢轻蓓萦风惹露偏早香英绽似向人故矜夸标致倚防全如顾盼尚困怯余寒柔情弱态天真无限　断桥压柳时非浅先百花风光独占当送腊初归迎春欲至芳姿偏婉娈料碎翦就缯纨辉丽更把胭脂重染自赋得一般容冶宛胜神仙妆脸　折近小阁幽牕酷爱处令亲几砚孜孜观赏不枉人称妙选待密密付如膏雨泽仍妆防任扰扰百草千花掩迹一时羞见
　　寳鼎现
　　【又一体三叠一百五十八字】
　　寳鼎现　　　　　　　　　　　张元干
　　山庄图畵锦嚢吟咏胸中坵壑年少日如虹豪气吐凤词华浑忘却便袖手向岩前溪畔种满烟梢雾箨想别墅平泉当时草朩风流如昨　瘦藤闲倚看锄药防芒鞵雨后常着目送处飞鸿灭没谁问蓬蒿争燕雀乍霁月望松云南渡短艇敧沙夜泊正万里青冥千林虚籁从渠矰缴　防幼尚有筠丁谁防得人生行乐岸帻纶巾归去深户香迷翠幙恐未免上凌烟阁好在秋天鹗念小山丛桂今宵狂客不胜杯勺
　　前调【又一体】　　　　　　　　　　刘辰翁
　　红妆春骑踏月呼影千旗穿市望不尽琼楼歌舞习习香尘莲歩底箫声断约彩鸾归去未怕金吾呵醉甚辇路喧阗且止听得念奴歌起　父老犹记宣和事抱铜仙清泪如水还转盼沙河多丽滉瀁明光连邸第帘影动散红光成绮月浸蒲桃十里看徃来神仙才子肯把菱花扑碎　肠断竹马儿童空见説三千乐指等多时春不归来到春时欲睡又説向灯前拥髻暗滴鲛珠坠便当日亲见霓裳天上人间梦里
　　怨朱弦
　　【防调一百六十七字明王世贞自度曲也】
　　怨朱弦　　　　　　　　　　　王世贞
　　谱朱弦一片秋声万壑松涛银汉初倾挟徧侯门沉深似海雕防十二娇莺流蘓帐底小按银筝哑哑轧轧嘤嘤骂书生煞横捻冷装酸搅破春情我道高山流水渠道香云暖雨两语难凭怎能勾师涓老子证个分明酒人哉七首荆卿宋意悲歌高渐沾缨应征飞霜倚天雌霓长河倒防珠绳蒲萄尚暖蝴蝶犹萦陡被杜宇啼醒道不如归去归去来兮任女纵横鱼为洞庭清乐凤为苏门长啸飞跃争听何须借天公两耳枉施瑶京三台
　　【又一体三叠一百七十一字】
　　三台　　　　　　　　　　　万俟雅言
　　见棃花初带夜月海棠半含朝雨内苑春不禁过青门御沟涨潜通南浦东风静细栁垂金缕望凤阙非烟非雾好时代朝野多欢徧九陌太平箫鼓　乍莺儿百啭断续燕子飞来飞去近绿水台榭映秋千鬬草聚防防游女香更酒冷踏青路曽暗识夭桃朱戸向晚骤寳马雕鞍醉襟惹乱花飞絮　正轻寒轻暖漏永半隂半晴云暮禁火天巳是试新妆嵗华到三分佳处清明看汉蜡传宫炬防翠烟飞入槐府敛兵卫阊阖门开任传宣又还休务
　　抛毬乐
　　【又一体防调一百八十七字】
　　抛毬乐　　　　　　　　　　　柳　永
　　晓来天气浓澹微雨轻洒近清明风絮巷陌烟草池塘尽堪图畵艶杏暖妆脸匀开弱柳困宫腰低亚是处丽质盈盈巧笑嬉嬉争簇秋千架戯防毬罗绶金鸡芥羽少年驰骋芳郊绿野占断五陵逰奏脃管繁弦声和雅向名园深处争泥畵轮竞羁寳马　取次罗列杯盘就芳树绿影红隂下舞婆娑歌宛转髣髴鸎娇燕姹寸珠片玉争似浓欢无价任他美酒十千一斗饮竭仍觧金貂贳恣幕大席地陶陶尽醉太平且乐唐虞景化须信艶阳天看未足巳觉莺花谢对绿蚁翠蛾怎生轻舍哨徧
　　【双调一百九十九字哨或作稍本作哨徧般渉调渉读作瞻兹语五声曰般瞻盖此曲为羽音羽于宫商歴第五故以徧名词调取此按此调诸家长短不同且用韵平仄互异今按字数分列各体若句读同而平仄异者不复分体也】
　　哨徧【櫽括王摩诘与裴廸书】　　　　　　　汪　莘
　　近腊景和故山可过足下听余述便自往山中憇精蓝与僧饭讫北渉防川明月华映郭夜登华子冈头立嗟辋水沦涟与月上下寒山逺火朦胧听林外犬类豹声雄更邨落谁家鸣夜舂疎钟相间独坐此时多思往日噫记与君同清流仄径玉琤琮防手赋佳什徃来萝
　　月松风只待仲春天春山可望山中卉朩垂萝密见出水轻鯈防溪白鹭青皋零露方湿雉朝飞陇鸣俦匹念去此非遥莫相失傥能从我敢相必天机非子清者此事非所急是中有趣殊深愿子无忽不能一一偶因防蘗附吾书是山人王维摩诘
　　哨徧
　　【又一体双调二百一字】
　　哨徧【为赵成父赋鱼计亭】　　　　　　　　辛弃疾
　　池上主人人适忘鱼鱼适还忘水洋洋乎翠藻青萍里相鱼兮无便于此尝试思庄周谈两事一明豖虱一羊蚁説蚁慕于羶于蚁弃知又説于羊弃意甚虱焚于豖独忘之却骤説于鱼为得计千古遗文我不知言以我非子　噫子固非鱼鱼之为计子焉知河水深且广风涛万顷堪依有网罟如云鹈鹕成阵过而留泣计应非其外海茫茫下有龙伯饥时一啖千里更任公五十犗为饵使海上人人厌腥味似鹍鹏变化几东游入海此计直以命为嬉古来谬算狂图五鼎烹死恒为平地嗟鱼欲事逺游时请三思而行可矣
　　哨徧
　　【又一体双调二百三字】
　　哨徧【櫽括归去来辞】　　　　　　　　　苏　轼
　　为米折腰因酒弃家口体交相累归去来谁不遣君归觉从前皆非今是露未晞征夫指予归路门前笑语喧童稚嗟旧菊都荒新松暗老吾年今巳如此但小牕容膝闭柴扉策杖看孤云暮鸿飞云出无心鸟倦知还本非有意　噫归去来兮我今忘我兼忘世亲戚无浪语琴书中有真味歩翠麓﨑岖泛溪窈窕涓涓暗谷流春水观草木欣荣幽人自感吾生行且休矣念寓形宇内复几时不自觉皇皇欲何之委吾心去留谁计神仙知在何处富贵非吾愿但知临水登山啸咏自引壶觞自醉此生天命更何疑且乘流遇坎还止
　　前调【又一体春词】　　　　　　　　　苏　轼
　　睡起畵堂银蒜押帘珠幙云垂地初雨歇洗出碧罗天正溶溶养花天气一霎时风回芳草荣光浮动巻皱银塘水方杏靥匀酥花须吐绣园林翠红排比见乳燕捎蝶过繁枝忽一线炉香惹游丝昼永人闲独立斜阳晚来情味　便乘兴防将佳丽深入芳菲里拨胡琴语轻拢慢撚总伶俐看紧约罗裙急趣檀板霓裳入破惊鸿起颦月临眉醉霞横脸歌声悠扬云际任满头红雨落花飞坠渐鳷鹊楼西玉蟾低尚徘徊未尽欢意君看今古悠悠浮幻人间世这些百岁光隂几日三万六千而巳醉乡路稳不妨行但人生要适情耳
　　前调【又一体】　　　　　　　　　　王安中
　　世有逹人潇洒出尘招隐青霄际终始追游览老山栖藐千金轻脱如屣彼假容江皋滥巾云岳撄情好爵欺松桂观向释谈空寻真讲道巢由何足相拟待诏书来起便驺驰席次早焚裂芰荷衣敲扑喧喧牒诉怱怱抗顔自喜　嗟明月高霞石径幽絶谁囘睇空怅猿惊处凄凉孤鹤嘹唳任列壑争讥众竦诮林惭涧媿移星岁方浪枻神京腾装魏阙徘徊经过留憇致草堂灵怒蒋侯麾扄岫幌驱烟勒新移忍丹崕碧岭重滓鸣湍声断幽谷逋客归何计信知一逐浮荣便丧素守身成俗士伯鸾家有孟光妻岂逡巡眷恋名利
　　前调【秋水观】　　　　　　　　　　辛弃疾
　　蜗角鬬争左触右蛮一战连千里君试思方寸此心微总虚空并包无际喻此理何言泰山毫末从来天地一稊米嗟小大相形鸠鹏自乐之二虫又何知记跖行仁义孔丘非更殇乐长年老彭悲火鼠论寒冰蚕语热定谁同异　噫贵贱随时连城才换一羊皮谁与齐万物庄周吾梦见之正商略遗篇翩然顾笑空堂梦觉题秋水有客问洪河百川灌雨泾流不辨涯涘于是焉河伯欣然喜以天下之美尽在巳渺沧溟望洋东视逡巡向若惊叹谓我非逄子大方逹观之家未免长见悠然笑耳此堂之水几何其但清溪一曲而巳
　　前调【用前韵】　　　　　　　　　　辛弃疾
　　一壑自专五桞笑人晩乃归田里问谁知几者动之微望飞鸿冥冥天际论妙理浊醪正堪长醉从今自酿躬耕米嗟美恶难齐盈虚如代天邪何必人知试囘头五十九年非似梦里欢娱觉来悲夔乃怜蚿谷亦亡羊算来何异　嘻物讳穷时丰狐文豹罪因皮富贵非吾愿遑遑乎欲何之正万籁都沉月明中夜心弥万里清如水却自觉神游归来坐对依稀淮岸江涘看一时鱼鸟忘情喜防我巳忘机更忘巳又何曾物我相视非鱼濠上遗意要是我非子但教河伯休慙海若大小均为水耳世间喜愠更何其笑先生三仕三巳
　　前调【櫽括盘谷序】　　　　　　　　　刘克庄
　　胜处可宫平处可田泉土尤甘美深复深路絶住人稀有人兮盘旋于此送子归是他隠居求志是要明主媒当世嗟此意谁论其言甚壮孔顔犹有遗防大丈夫之被遇于时便入坐庙朝出旗麾列屋名姬夹道武夫满前才子　噫有命存焉吾非恶此而逃之富贵人所欲如之何幸而致向茂树堪休清泉可濯谷中别有闲天地爱鲙细于丝蕨甜似蜜采于山钓于水大丈夫不遇之所为唐处士依稀是吾师觉山林尊如朝市五侯门下賔客扰扰趋权势嗟盘之乐谁争子所占断千秋万岁呼童秣马更膏车便与君从此逝矣
　　前调【櫽括兰亭序】　　　　　　　　　吴　潜
　　晋在永和癸丑暮春初作兰亭防集众贤临峻岭崇山有茂林脩竹流水畅幽情纵无管弦丝竹一觞一咏佳天气于宇宙之中游心骋目此娱信可乐只念人生相与放形骸或一室晤言襟抱开静躁虽殊当其可欣不知老至　游倦复何之情随事改悲相系俛仰间遗迹徃往俱成陈矣约境遇变迁终期于尽修龄短景都能几漫古换今移时销物化痛哉莫大生死每临文吊往一兴嗟亦自悼不能喻于怀算彭殇妄虚均耳今之视昔如契后视今犹昔故聊叙録时人所述慨想世殊事异后之览者览斯文将悠然有感于此
　　前调【问月】　　　　　　　　　　方　岳
　　月亦老乎劝尔一杯听説平生事吾问汝开辟自何时有乾坤便应有尔年几许鸿荒邈哉遐巳吾今断自唐虞起繄帝曰放勲甲辰践祚数至今宋嘉熈凡三千五百廿年余叹雨僽风僝几盈亏老奔驰痴蟇吞吐定应衰矣　噫月岂无悲吾观人寿几期颐炯炯防眸子明清无过婴儿但才到中年昏然欲眊那堪老矣知何似试以此推之吾言有理不能不自疑耳恐古时月与今时异恨则恨今人不千岁但见今冰轮如洗阿谁曾自前古看到隋唐世几时明洁几时昏暗毕竟少晴多雨湏臾月落夜何其曰先生寘之姑醉
　　前调【用前韵作月对】　　　　　　　　　方　岳
　　月曰不然君亦怎知天上从前事吾语汝月岂有时奈人间并观乃尔休浪许厯家缪悠而巳谁云魄死生明起又明死魄生循环晦朔有老自熙熙妄相传月遡日光余叹万古谁知了无亏玉斧修成银蟾奔去此言荒矣　噫世巳堪悲听君歌复觧人颐桂魄何曾死寒光不减些儿但与日相望对如两镜山河大地无疑似待既望观之冰轮渐侧转斜才一钩耳论本来不与中秋异恐天问灵均未知此又底用咸池重洗乾坤一防英气宁老人间世飞上天来摩挲月去才信有晴无雨人生圆阙几何其且徘徊与君同醉
　　前调【櫽括赤壁赋】　　　　　　　　　曹　冠
　　壬戌孟秋苏子夜游赤壁舟轻漾观水光弥渺接遥天月出于东山之上与客同清欢扣舷歌咏开懐饮酒情酣畅如羽化登仙乘风独立飘然遗世髙尚客吹箫音韵远悠飏怨慕舞潜蛟动凄凉自古英雄孟徳周郎旧踪可想　噫水与月兮逝者如斯曷尝往变化如一瞬盈虚兮莫消长自不变而观物我无尽何湏感物兴悲怅夫天地之间物各有主惟同风月清赏念江山美景岂可量吾与子乐之兴相徉听江渚樵歌渔唱侣鱼鰕友麋鹿举匏尊相向人生堪笑蜉蝣一梦且纵扁舟放浪戱将坡赋度新声写髙懐自娱闲旷
　　戚氏
　　【本曲名为词调三叠二百十二字】
　　戚氏　　　　　　　　　　　　桞　永
　　晚秋天一霎微雨洒庭轩槛菊萧踈井梧零乱惹残烟凄然望乡闗飞云黯淡夕阳间当时宋玉悲感向此临水与登山逺道迢递行人凄楚倦听陇水潺湲正蝉吟败叶蛩响衰草相应声喧　孤馆度日如年风露渐变悄悄至更防长天静绛河清浅皓月婵娟思緜緜夜永对景那堪屈指暗想从前未名未禄绮陌红楼往往经岁迁延　帝里风光好当年少日暮宴朝欢况有狂朋怪侣遇当歌对酒竞留连别来迅景如梭旧游似梦烟水程何限念利名憔悴长萦绊追往事空惨愁顔漏箭移稍觉轻寒听呜咽畵角数声残对闲牕畔停灯向晓抱影无眠
　　戚氏
　　【又一体三叠二百十四字】
　　戚氏　　　　　　　　　　　　苏　轼
　　玉山东皇灵姆统羣仙绛阙岧峣翠房深迥倚霏烟幽闲志萧然金城千里鎻婵娟当时穆满廵狩翠华曾到海西边风露明霁鲸波极目势浮舆葢方圆正迢迢丽日圃清寂琼草芊緜　争觧绣勒香韀銮辂驻跸八马戯芝田瑶池近畵楼隐隠翠鸟翩翩肆华筵花间作管鸣弦宛若帝所钧天稚顔皓齿绿鬓方瞳圆极恬澹高妍　尽倒琼壶酒献金鼎药固大椿年缥缈飞琼妙舞命防成奏曲醉留连云璈韵响防寒泉浩歌畅饮斜月低河汉渐渐绮霞天际红深浅动归思回盼尘寰烂漫游玉辇东还杏花风数里响鸣鞭望长安路依稀柳色翠防春妍
　　莺啼序
　　【四叠二百三十四字此调字数最长填词多参错不合今按字分别各体】
　　莺啼序　　　　　　　　　　　黄在轩
　　银云卷晴缥缈卧长龙一带桞丝蘸几簇柔烟雨市帘栋如畵芳草防湾环半玉鳞鳞曲港双流防看碧天连水翻成箭様风快　白露横江一苇万顷问灵槎何在空翠湿衣不胜寒日华金掌沆瀣甃花平绿纹衬歩琼田涌出神仙界黛眉修依约雾鬟在秋波外　阁嘘青蜃檐啄彩虹飞葢蹴鼇背灯火暮相轮倒景偷睇别浦片片归帆舞蛟幽壑栖鸦古朩有人翦取江水忆细鳞巨口鱼堪脍波涵笠泽时见静影浮光霏隂万貎千态蒹葭深处应有闲鸥寄语休见猜洗却香红尘面买
　　个扁舟身世飘萍名利微芥栏干拍徧除东曹掾与天随子是我軰尽胸中着得乾坤大亭前无限惊涛总把遥岑月明满载
　　前调【又一体】　　　　　　　　　　杨　慎
　　碧鸡唱晓霞防绮重闗画绕邨歩几簇生烟空翠幻作仙界茭草荡湾环洲渚轻风送幅蒲帆快看舞鸥飞鹭聨翩向泬寥外　晴兆须臾雨信顷刻问水桩山带树羽飐风展青帘驳霞销晛日晒浪花平洛神衬韤红妆涌出青罗葢浮修眉约畧黛螺映盘鸦防　梅花汀藻文石锦沙纶组迎船絓渔火焰涟漪倒影归棹穿方罫蒲牢昏吼栖鸦结阵八邨九寺鸣箫籁提筠篮金线穿鱼卖松灯防防互月彩卧玉塔浮澜素娥窈窕千态翠巗深霭禅室僧归杖锡微径隘月黑白林明处香
　　软寒轻薏苡缸中棃梦萦呗南蛮老松遥看晴雪似银龙下斟玉瀣洗尘襟着得乾坤大辋川何似吾庐海变春醪偿风月债
　　莺啼序
　　【又一体四叠二百三十六字】
　　莺啼序【重过金陵】　　　　　　　　　汪元量
　　金陵故都最好有朱楼迢递叹倦客又此登高槛外巳少佳致更落尽棃花飞尽杨花春色成憔悴问青山三国英雄六朝竒伟　麦甸葵丘荒台败垒鹿豕衔枯荠正潮打空城寂寞斜阳影里听楼头哀笳怨角未把酒愁心先醉渐夜深月满秦淮烟笼寒水　凄凄惨惨冷冷清清灯火渡头市慨商女不知兴废隔江犹唱庭花余音亹亹伤心千古泪痕如洗乌衣巷口青芜路认依稀王谢旧邻里临春结绮可怜红粉成灰萧索白杨风起　因思畴昔铁索千寻漫沉江底挥羽扇障西尘便好角巾私第清谈到底成何事囘首新亭风景今如此楚囚对泣何如巳叹人间今古真儿戯东风岁岁还来吹入钟山几重苍翠
　　莺啼序
　　【又一体四叠二百四十字一名丰乐楼为此调之正体同一字数体各不同俱为列出】
　　莺啼序　　　　　　　　　　　吴文英
　　天吴驾云阆海凝春空灿绮倒银海蘸影西城四碧天镜无际防翼曵扶揺宛转雩龙降尾交新霁近玉虚高处天风笑语吹坠　清濯缁尘快展旷眼傍危防醉倚面屏障一一莺花薜萝浮动金翠惯朝昏晴光雨色燕泥动红香流水歩新梯藐视年华顿非尘世　麟翁衮舃领客登临座有诵鱼美翁笑起离席而语敢诧京兆以后为功落成竒事明良庆防赓歌熈载隆都观国多闲暇遣丹青雅饰繁华地平瞻太极天街润纳璇题露牀夜沉秋纬　清风观阙丽日罘罳正午长漏迟为洗尽脂痕茸唾净卷麴尘永昼低睡绣帘十二高轩驷马峩冠鸣佩班囘花底修禊饮御炉香分惹朝衣袂碧桃数防飞花涌出宫沟阳春万里
　　前调【又一体】　　　　　　　　　　吴文英
　　残寒正欺病酒掩沉香绣户燕来晚飞入西城似説春事迟暮画船载清明过却晴烟冉冉吴宫树念羁情游荡随风化为轻絮　十载西湖傍柳系马趁娇尘暖雾遡洄渐招入仙溪锦儿偷寄幽素倚银屏春寛梦窄断红湿歌纨金缕暝堤空轻把斜阳总还鸥鹭　幽兰渐老杜若还生水乡尚寄旅别后访六桥无信事徃花委瘗玉埋香几番风雨长波妒盼遥山羞黛渔灯分影春江宿记当时短楫桃根渡青楼髣髴临分败壁题诗痕墨惨淡尘土　危亭望极草色天涯叹鬓侵半苎暗防检离痕欢唾尚染鲛绡亸凤迷归破鸾慵舞殷勤待写书中长恨蓝霞辽海沉过鴈漫相思弹入哀筝柱伤心千里江南怨曲重招断魂在否
　　前调【又一体　咏荷和韵】　　　　　　　吴文英
　　横塘棹穿艶锦引鸳鸯弄水断霞晚笑折花归绀纱低防灯蕊润玉瘦冰轻倦浴斜拖凤股盘云坠听银牀声细梧桐渐觉凉思　牕隙流光过如迅羽愬空梁燕子误惊起风竹敲门故人还又不至记琅玕新诗细搯早陈迹香痕纤指怕因循罗扇恩疎又生秋意　西湖旧日畵舸频移叹几萦梦寐霞佩冷叠澜不定麝霭飞雨乍湿鲛绡暗盛红泪练单夜共波心宿处琼箫吹月霓裳舞向明朝未觉花容悴嫣香易落囘头澹碧销烟镜空畵罗屏里　残蝉度曲唱彻西园也感红怨翠念省惯吴宫幽憇暗柳追凉晓岸参斜露零鸥起丝萦寸藕留连欢事桃笙频展湘浪影有昭华浓李冰相倚如今鬓防凄霜半箧秋词恨盈蠧纸
　　前调【又一体夀胡存斋】　　　　　　　　赵　文
　　初荷一番濯雨锦云红尚卷隘华屋赋客吟仙望南极天逺还报道飘然紫气山竒水胜都行徧却归来领客水晶庭院开宴　牕戸青红正似京洛按笙歌一片似别有金屋佳人桃根桃叶清婉倚薫风虬须正绿人似玉手挼纨扇算风流只有蓬瀛畵图曾见　谁知老子正自萧然于此兴颇浅只拟问金砂玉蕊髓乌肝偃月炉中七还九转今来古往悠悠史传神仙本是英雄做笑英雄到此多留恋看看破晓耕龙跨海骑鲸千年依旧丹脸　便教乞与万里封侯奈朔风如箭又何似六山一任种竹栽花棋局思量墨池挥染天还记得生贤初念乾坤正要人撑拄便公能安隐天宁愿待防佐汉功成伴赤松游恁时未晚













　　御选歴代诗余巻一百
　　钦定四库全书
　　御选厯代诗余巻一百一
　　司经局洗马掌局事兼翰林院修撰加二级【臣】王奕清奉防校刊
　　词人姓氏
　　唐
　　昭宗讳杰懿宗第七子即位后改名敏
　　沈佺期字云卿相州内黄人上元中举进士长安中累迁通事舎人除给事中考功郎坐赃配流岭表神龙中授起居郎加修文馆直学士侍宴为廻波词悦帝因赐牙绯寻为太子詹事开元初卒善属文尤长七言与宋之问齐名有集十巻
　　李景伯邢州柏仁人怀逺之子景龙中为谏议大夫景云中进太子庶子终右散骑常侍
</div>
    <div class="pagination">
<a href="御选历代诗余_page309.html">上一页</a><span>...</span><a href="御选历代诗余_page305.html">305</a><a href="御选历代诗余_page306.html">306</a><a href="御选历代诗余_page307.html">307</a><a href="御选历代诗余_page308.html">308</a><a href="御选历代诗余_page309.html">309</a><span class="current-page">310</span><a href="御选历代诗余_page311.html">311</a><a href="御选历代诗余_page312.html">312</a><a href="御选历代诗余_page313.html">313</a><a href="御选历代诗余_page314.html">314</a><a href="御选历代诗余_page315.html">315</a><span>...</span><a href="御选历代诗余_page311.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
