<!DOCTYPE html>
<html>
<head>
    <meta charset="UTF-8">
    <title>御选历代诗余 - 第 145 页/共 328 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御选历代诗余 - 第 145 页/共 328 页</h1>
    <div class="content">　　詹正
　　钱光绣
　　鹊桥仙【又一体】
　　韩淲
　　惜分钗
　　吕渭老【二首】
　　七娘子
　　蔡伸
　　夜行船【又一体】
　　赵长卿
　　前调【又一体】
　　王嵎
　　河传【又一体】
　　徐昌图
　　恨春迟
　　张先
　　花上月令
　　吴文英
　　玊碾萼
　　无名氏














　　御选歴代诗余巻三十五目录
　　钦定四库全书
　　御选歴代诗余巻三十五【起五十七字至五十八字】
　　司经局洗马掌局事兼翰林院修撰加二级【臣】王奕清奉防校刋
　　谢新恩
　　【双调五十七字】
　　谢新恩　　　　　　　　　　南唐李煜
　　秦楼不见吹箫女空余上苑风光粉英金蕊自低昂东风恼我才发一衿香　琼梦留残日当年得恨何长碧防干外映垂杨暂时相见如梦嬾思量
　　阳防梦
　　【又一体双调五十七字】
　　阳防梦　　　　　　　　　　　解　昉
　　仙姿本寓十二峰前住千里行云行雨偶因鹤驭过巫阳邂逅他楚襄王　无端宋玉夸才赋诬诞人心素至今狂客到阳防也有痴心望妾入梦中来
　　鹊桥仙
　　【又一体双调五十七字】
　　鹊桥仙【次东坡七夕韵】　　　　　　　　黄庭坚
　　八年不见清都绛阙望银汉溶溶漾漾年年牛女恨风波算此事人间天上　野麋丰草江鸥逺水老大惟便疎放百钱端徃问君平早晚具归田小舫
　　倚西楼
　　【双调五十七字】
　　倚西楼　　　　　　　　　　　无名氏
　　禁鼓初传时下打虚过清风明月夜眼如鱼目几时干心似酒旗终日挂　银汉低垂星斗斜院宇空寥烛卸西楼潇洒有谁知教我独自上来独自下
　　荷叶铺水面
　　【双调五十七字】
　　荷叶铺水面　　　　　　　　　康与之
　　春光艳冶游人踏绿苔千红万紫竞香开烟风拂鼻籁蓦地暗香透满懐　荼防似锦裁娇红间嫩白只怕迅速春回误落在尘埃折向鬓云邉金鳯钗
　　家山好
　　【双调五十七字】
　　家山好　　　　　　　　　　　无名氏
　　挂冠归去旧烟萝闲身健飬天和功名富贵非由我莫贪他者岐路足风波　水晶宫里家山好物外胜游多晴谿短棹时时醉唱捚梭罗天公奈我何
　　河传
　　【又一体双调五十七字】
　　河传　　　　　　　　　　　　栁　永
　　翠深红浅愁蛾黛蹙娇波刀翦竒容妙技互逞舞裀歌扇妆光生粉面　坐中醉客风流惯尊前见特地惊狂眼不似少年时节千金争选相逢何太晩
　　前调【又一体】　　　　　　　　　　栁　永
　　淮岸向晚团荷向背芙蓉深浅仙娥画舸露影红芳交乱难分花与面　采多渐觉轻船满呼归伴急桨烟波逺隐隐棹歌渐被蒹葭遮断曲终人不见
　　小重山
　　【重或作冲一名枕屏风双调五十七字】
　　小重山　　　　　　　　　　　刘景翔
　　山翠晴岚曲曲隈红香浮玉醉容頽不烦人筑避风防潇湘路随意自徘徊　春倦怕频催琵琶私语近问谁来春风那隔锦云堆梦中蝶飞去又飞回
　　前调【初阳道中闻蛙】　　　　　　　　　杨　基
　　累累湘云带晚霞东风吹絮落晴沙梦魂今夜绕天涯春暮也芳草乱鸣蛙　独自莫咨嗟青烟飞飏处有人家且分新火试新茶新竹里无数朩兰花
　　前调　　　　　　　　　　　　周　用
　　江上双峰拥翠鬟新词合赋小重山芳泉斜逗玉龙湾清镜里和影弄潺湲　踪迹落人间眼中知巳少且偷闲忧来觉带围寛分付我髙卧且加餐
　　芳草渡
　　【又一体双调五十七字】
　　芳草渡　　　　　　　　　　　张　先
　　双门晓鎻响朱扉千骑拥万人随风乌弄影画船移歌时泪和别怨作秋悲　寒潮小渡淮迟呉越路渐天涯宋王防上为相思江云下日西尽鴈南飞
　　前调　　　　　　　　　　　　张　先
　　主人宴客玉楼西风飘忽雪雰霏唐昌花蕊渐平枝浮光里寒声聚队禽栖　惊晓日喜春迟野桥时伴梅飞山明日逺霁云披溪上月堂下水并春晖
　　宜男草
　　【双调五十七字】
　　宜男草　　　　　　　　　　　陈三聘
　　緑水黏天浄无浪转东风縠纹防涨个中趣莫遣人知容日日扁舟独徃　平生书癖已无恙觧名缰更逃羁网春近也梅栁频看上玉蕊金丝暗长
　　小重山
　　【又一体双调五十八字】
　　小重山　　　　　　　　　　　和　凝
　　春入神京万朩芳禁林鸎语滑蝶飞狂晓花擎露妒啼妆红日永风和百花香　烟鏁栁丝长御沟澄碧水转池塘时时微雨洗风光天衢逺到处引笙簧
　　前调　　　　　　　　　　　　和　凝
　　正是神京烂漫时羣仙初折得郄诜枝乌犀白纻最相宜精神出御陌袖鞭垂　栁色展愁眉管弦分响亮探花期光隂占断曲江池新牓上名姓彻丹墀
　　前调　　　　　　　　　　　　薛昭蕴
　　春到长门春草青紫堦华露滴月胧明东风吹断玉箫声宫漏促帘外晓啼鸎　愁起梦难成红妆流宿泪不胜情手挼裙帯绕花行思君切罗幌暗尘生
　　前调　　　　　　　　　　　　薛昭蕴
　　秋到长门秋草黄画梁双燕去出宫墙玉箫无复理霓裳金蝉坠鸾镜掩休妆　忆昔在昭阳舞衣红绶帯绣鸳鸯至今犹惹御炉香魂梦断愁听漏更长
　　前调　　　　　　　　　　　　贺　铸
　　梦草池南璧月堂緑隂深蔽日转鹂黄澹蛾轻鬓似宜妆歌扇小烟画潇湘　薄晩具兰汤雪肌英粉腻更生香簟纹如水竟檀牀雕文枕并得两鸳鸯
　　前调　　　　　　　　　　　　贺　铸
　　花院深疑无路通碧纱牕影下玉芙蓉当时偏恨五更钟分携处斜月小帘栊　楚梦冷沉踪一双金缕枕半牀空画楼临水鳯城东楼前栁憔悴几秋风
</div>
    <div class="pagination">
<a href="御选历代诗余_page144.html">上一页</a><span>...</span><a href="御选历代诗余_page140.html">140</a><a href="御选历代诗余_page141.html">141</a><a href="御选历代诗余_page142.html">142</a><a href="御选历代诗余_page143.html">143</a><a href="御选历代诗余_page144.html">144</a><span class="current-page">145</span><a href="御选历代诗余_page146.html">146</a><a href="御选历代诗余_page147.html">147</a><a href="御选历代诗余_page148.html">148</a><a href="御选历代诗余_page149.html">149</a><a href="御选历代诗余_page150.html">150</a><span>...</span><a href="御选历代诗余_page146.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
