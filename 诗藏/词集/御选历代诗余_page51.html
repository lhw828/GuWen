<!DOCTYPE html>
<html>
<head>
    <meta charset="UTF-8">
    <title>御选历代诗余 - 第 51 页/共 328 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御选历代诗余 - 第 51 页/共 328 页</h1>
    <div class="content">　　恨他不似江楼月南北东西南北东西只有相随无别离　恨他恰似江楼月暂满还亏暂满还亏待得团圆是几时
　　前调【咏雪】　　　　　　　　　　康与之
　　冯夷翦破澄溪练飞下同云着地无防柳絮梅花处处春　山阴此夜明如昼月满前村莫掩溪门恐有扁舟乗兴人
　　前调　　　　　　　　　　　　康与之
　　红楼紫陌青春路柳色皇州月淡烟柔袅袅亭亭不自由　旧时扶上雕鞍处此地重游总是新愁柳自轻盈水自流
　　前调【清明】　　　　　　　　　　曽　觌
　　清明池馆晴还雨緑涨溶溶花里游蜂宿粉栖香锦绣中　玉箫声断人何处依旧春风万防愁红乱逐烟波总向东
　　前调【赠歌者】　　　　　　　　　　辛弃疾
　　晩来云淡秋光薄落日晴天落日晴天堂上风斜桦烛烟　从渠去买人间恨字字都圆字字都圆肠断西风十四弦
　　前调　　　　　　　　　　　　辛弃疾
　　年年索尽梅花笑疎影黄昏疎影黄昏香满东风玉一防　清诗冷落无人寄雪艳冰魂雪艳冰魂浮玉溪头烟树村
　　前调　　　　　　　　　　　　陆　游
　　宝钗楼上梳妆晩嬾上秋千闲拨沉烟金缕衣寛睡髻偏　鳞鸿不寄辽东信又是经年弹泪花前愁入春风十四弦
　　前调　　　　　　　　　　　　黄　机
　　绮牎拨断琵琶索一一相思一一相思无限柔情说向谁　银钩欲写廻文曲泪满乌丝泪满乌丝薄幸知他知不知
　　前调　　　　　　　　　　　　韩　淲
　　萧萧两鬓吹华髪老眼全昏徙倚衡门岁晩寒消涧底防　含情更觉沧洲逺欲语谁论窈窕孤村细雨梅花只断魂
　　前调　　　　　　　　　　　　韩　淲
　　华灯自是年年好月淡烟空依旧东风箫鼓吹香醉脸融　谢他诗侣还相觅雨迹云踪不分情浓柳浅梅深鬓影松
　　前调【梅】　　　　　　　　　　　杨泽民
　　冰姿冠絶人间世傲雪凌霜蕊防檀黄更着红唇间素妆　清芬不是先桃李桃李无香廻出林塘万朩丛中独秉阳
　　前调【子母猿】　　　　　　　　　　张　炎
　　山人去后知何处风月清虚来往无拘戏引儿孙乐有余　悬厓挂树如相语常守枯株久与人疎闲了当年一巻书
　　前调　　　　　　　　　　　　欧　良
　　年年才到花时候风雨经旬不肯开晴悮却寻花陌上人　今朝报道天晴也花巳成尘寄语花神何似当初莫做春
　　前调　　　　　　　　　　　　朱　藻
　　障泥油壁人归后满院花阴楼影沉沉中有伤春一片心　闲穿緑树寻梅子斜日胧明团扇风轻一径杨花不避人
　　前调　　　　　　　　　　【宋媛】李清照
　　晩来一阵风兼雨洗尽炎光理罢笙簧却对菱花淡淡妆　绛绡缕薄冰肌莹雪腻酥香笑语檀郎今夜纱防枕簟凉
　　前调　　　　　　　　　　　吴元可
　　江南二月春深浅芳草青时燕子来迟翦翦轻寒不满衣　清宵欲寐还无寐顾影颦睂整带心思一様东风两様吹
　　前调　　　　　　　　　　　何继高
　　醉归那忍旋分手竹屋灯明石鼎茶声坐久听来酒力轻　粉笺染就芙蓉滑小句初成转自凄清寒逼春衫欲二更
　　前调　　　　　　　　　　　刘　基
　　鴈来不带天边信莫上高楼新月如钩一度春来一度愁　人间无限凄凉事覆水难收风叶飕飕只是商量断送秋
　　前调　　　　　　　　　　　吴子孝
　　纤云尽巻天如水芦荻风残松竹霜寒更看前溪月满山　画船红烛金尊酒子夜歌防缓吹轻弹得意人生且尽欢
　　前调　　　　　　　　　　　　吴子孝
　　瀛洲夜夜风兼露风递荷香露湿花房防防流萤映水光　湖山重叠玲珑玉欲去传觞犹恋高堂只为炎天扇枕忙
　　前调　　　　　　　　　　　　王世贞
　　洞庭枫落胭脂冷虿尾香钩舴艋轻舟一任风霜自在浮　緑蓑衣上寒云腻蒲底槎头缸面新篘纵有秋声不起愁
　　前调　　　　　　　　　　　　王世贞
　　落英堆砌无人管几防蔫红偷入帘栊要与多情诉晩风　鸳鸯被冷惊春睡羞把菱铜蹙损睂峰不为风狂也似侬
　　前调　　　　　　　　　　　　冯鼎位
　　秋风欲染棠棃叶碧水平池玉笛轻吹落徧中庭桂树枝　珠帘不巻玲珑月凉透罗衣天逺星稀无奈高楼一鴈飞
　　前调【中秋夜】　　　　　　　　　　冯鼎位
　　银河澹滟秋如水人是今年月似前年重上南楼思悄然　繁弦急管催清漏昨夜难圆明夜难圆满泛金尊醉绮筵
　　后庭花
　　【又一体双调四十四字一名海棠春】
　　后庭花　　　　　　　　　　　毛熈震
　　莺啼燕语芳菲节瑞庭花发昔时欢宴歌声揭管清越　自从陵谷追游歇画梁尘黦伤心一片如珪月闲锁宫阙
　　前调　　　　　　　　　　　　毛熈震
　　越罗小袖新香蒨薄笼金钏倚防无语揺轻扇半遮匀面　春残日暖莺娇嬾满庭花片争不教人长相见画堂深院
　　前调　　　　　　　　　　　　许　棐
　　一春不识西湖面翠羞红倦雨牎和泪揺湘管意长牋短　知心惟有雕梁燕自来相伴东风不管琵琶怨落花吹徧
　　诉衷情
　　【又一体双调四十四字】
　　诉衷情　　　　　　　　　　　晏　殊
　　东风杨柳欲青青烟淡雨初晴恼他香阁浓睡撩乱有啼莺　睂叶细舞腰轻宿妆成一春芳意三月和风牵系人情
　　前调　　　　　　　　　　　　晏　殊
　　芙蓉金菊鬭馨香天气欲重阳逺村秋色如画红树间疎黄　流水澹碧天长路茫茫凭高目断鸿雁来时无限思量
　　前调　　　　　　　　　　　　晏　殊
　　青梅煮酒鬭时新天气欲残春东城南陌花下逢着意中人　回绣袂展香裀叙情亲此时作千尺游丝惹住朝云
　　前调　　　　　　　　　　　　谢　绛
　　银缸夜永影长孤香草续残炉倚屏黙黙无语粉泪不成珠　双粲枕百娇壶忆当初恩光莫似秋叶无情欲向人疎
　　前调　　　　　　　　　　　　晏几道
　　凭觞静忆去年秋桐落故溪头诗成自写红叶和恨向东流　人脉脉水悠悠几多愁雁书不到蝶梦无凭漫倚高楼
　　前调　　　　　　　　　　　　晏几道
　　小楼风韵最妖娆开处雪初消南枝欲附春信长恨陇人遥　闲记忆旧江皋路迢迢暗香浮动疎影横斜几处溪桥
　　前调　　　　　　　　　　　　晏几道
　　长因蕙草记罗裙緑腰沉水熏防干曲处人静曽共倚黄昏　风有韵月无防暗消魂拟将幽恨试写残花寄与朝云
　　前调　　　　　　　　　　　　柳　永
　　一声画角日西曛催促掩朱门不堪更倚妆阁肠断巳消魂　年渐晩雁空频问无因思心欲碎愁泪难收又是黄昏
　　前调　　　　　　　　　　　　苏　轼
　　海棠珠缀一重重清晓近帘栊胭脂谁与匀染偏向脸边浓　看叶嫩惜花红意无穷如花似叶岁岁年年共占春风
　　前调　　　　　　　　　　　　黄庭坚
　　小桃灼灼柳鬖鬖春色满江南雨晴风暖烟淡天气正醺酣　山泼黛水挼蓝翠相搀歌楼酒斾故故招人权典青衫
　　前调　　　　　　　　　　　　毛　滂
　　花阴柳影映帘栊罗幙绣重重行云自随语燕回雪趁惊鸿　银字歇玉杯空蕙烟中桃花髻暖杏叶睂弯一片春风
　　前调　　　　　　　　　　　　苏　庠
　　杖头挑得布囊行活计有谁争不肯侯家五鼎碧涧一杯羮　谿上月岭头云不劳耕瓮中春色枕上华胥便是长生
　　前调　　　　　　　　　　　　苏　庠
　　倦投林樾当诛茅鸿雁响寒郊溪上晩来杨柳月露洗烟梢　霜后渚水分槽尚平桥客牀归梦何必江南门接云涛
　　前调【送春】　　　　　　　　　万俟雅言
　　一鞭清晓喜还家宿醉困流霞夜来小雨新霁双燕舞风斜　山不尽水无涯望中賖送春滋味念逺情懐分付杨花
　　前调　　　　　　　　　　　　唐　庚
　　平生不防敛睂头诸事等闲休元来却到愁处须着与他愁　残照外大江流去悠悠风悲兰杜烟淡沧浪何处扁舟
　　前调　　　　　　　　　　　　刘　儗
　　征衣薄薄不禁风长日雨丝中又是一年春事花信到梧桐　云漠漠水溶溶去匆匆客懐今夜家在江西身在江东
　　前调　　　　　　　　　　　　陈允平
　　緑云鳯髻不忺盘情味胜思酸晓色露桃烟杏空照脸霞丹　花渐老镜台闲锦斓斑怨红一叶流水东风好去人间
　　前调　　　　　　　　　　　　陈允平
　　嫩寒侵帐弄微霜客泪不成行料得黄花憔悴何日赋归装　楼独倚漏声长暗情伤凄凉况味一半悲秋一半思乡
　　前调【吴江长桥】　　　　　　　　　　张　辑
　　卧虹千尺界湖光冷浸月茫茫当日三高何处渔唱入凄凉　人世事纵轩裳梦黄粱有谁蓑笠一钓丝风吹尽荷香
　　前调　　　　　　　　　　　　郑　楷
　　酒旗揺曳柳花天莺语软于緜碎緑未盈芳沼倒影蘸秋千　匳玉燕套金蝉负华年试问归期是酴醿后是牡丹前
　　前调　　　　　　　　　　　　僧　挥
　　楚江南岸小青楼楼前人檥舟别来后庭花晩花上梦悠悠　山不断水空流漫凝眸建康宫殿燕子来时多少闲愁
　　前调【建康】　　　　　　　　　　僧　挥
</div>
    <div class="pagination">
<a href="御选历代诗余_page50.html">上一页</a><span>...</span><a href="御选历代诗余_page46.html">46</a><a href="御选历代诗余_page47.html">47</a><a href="御选历代诗余_page48.html">48</a><a href="御选历代诗余_page49.html">49</a><a href="御选历代诗余_page50.html">50</a><span class="current-page">51</span><a href="御选历代诗余_page52.html">52</a><a href="御选历代诗余_page53.html">53</a><a href="御选历代诗余_page54.html">54</a><a href="御选历代诗余_page55.html">55</a><a href="御选历代诗余_page56.html">56</a><span>...</span><a href="御选历代诗余_page52.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
