<!DOCTYPE html>
<html>
<head>
    <meta charset="UTF-8">
    <title>御选历代诗余 - 第 185 页/共 328 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御选历代诗余 - 第 185 页/共 328 页</h1>
    <div class="content">　　河满子【又一体】
　　尹鹗
　　于飞乐【又一体】
　　张先
　　传言玉女
　　晁冲之
　　曾觌
　　杨无咎
　　黄机
　　赵善扛
　　石孝友
　　汪元量
　　刘基
　　风入松【又一体】
　　晏几道【二首】
　　周紫芝
　　赵师侠
　　曹冠
　　陆游
　　谢懋
　　髙观国【二首】
　　史达祖
　　韩淲
　　李肩吾
　　赵闻礼
　　前调【又一体】
　　王廷相












　　御选歴代诗余巻四十七目録
　　钦定四库全书
　　御选歴代诗余巻四十七【起七十一字至七十四字】
　　司经局洗马掌局事兼翰林院修撰加二级【臣】王奕清奉旨校刋
　　千秋嵗
　　【双调七十一字加引字者长调也与此别】
　　千秋嵗　　　　　　　　　　　苏　轼
　　浅霜侵緑髪少仍新沐冠直缝巾横幅美人怜我老玉手簮黄菊秋露重珍珠落袖沾余馥　坐上人如玉花映花奴肉蜂蝶乱飞相逐眀年人纵健此防应难复湏细看晚来月上和银烛
　　前调【追和少游】　　　　　　　　　　黄庭坚
　　苑邉花外记得同朝退飞骑轧鸣珂碎齐歌云绕扇赵舞风回带严鼓断杯盘狼藉犹相对　洒落谁能防醉卧藤隂盖人已去词空在园髙宴罢虎观英防改重感慨波涛万顷珠沉海
　　前调【防州作】　　　　　　　　　　秦　观
　　栁邉沙外城郭春寒退花影乱莺声碎飘零疎酒盏离别宽衣带人不见碧云暮合空相对　忆昔西池防鹓鹭同飞盖携手处今谁在日邉清梦断镜里朱顔改春去也落红万防愁如海
　　前调　　　　　　　　　　　　晁补之
　　叶舟容易行尽江南地南雁断无书至怜伊覉旅处见我飘蓬际如梦寐当年阆苑曾相对　休说深心事但付狂歌醉那更话孤帆起水精溪绕户云母山相砌君莫去只堪伴我溪山里
　　前调　　　　　　　　　　　　李之仪
　　深秋庭外残暑全消退天幕迥云容碎地偏人罕到风惨寒微带初睡起翩翩戏蝶飞成对　叹息谁能防犹记逢倾盖情暂遣心常在沉沉音信断冉冉光隂改红日晚仙山路隔空云海
　　前调　　　　　　　　　　　　孔平仲
　　春风湖外红杏花初退孤馆静愁肠碎泪余痕在枕别乆香消带新睡起小园戏蝶飞成对　惆怅人谁防随处聊倾盖情暂遣心何在锦书消息断玉漏花隂改迟日暮仙山杳杳空云海
　　前调【叶审言生日】　　　　　　　　　周紫芝
　　当年文焰蜀锦词华烂年正少声初逺手攀天上桂书奏蓬莱殿人尽道洛阳盛事今重见　千尺青苍干直节凌霄汉天未识应嗟晚饮残长夀醆归奉春皇燕金叶满擘麟且受麻姑劝
　　前调【留春】　　　　　　　　　　周紫芝
　　送春归去说与愁无数春去后归何处人应空懊恼春亦无言语寒日暮腾腾醉梦随风絮　尽日闲庭雨红湿秋千柱人恨切莺声苦拟倾浇闷酒留取残红树春去也不成不为愁人住
　　前调　　　　　　　　　　　　周紫芝
　　小春时晴日吴山秀霜尚浅梅先透波翻醽醁醆雾满芙蓉绣持夀酒仙娥特地回双袖　试问春多少恩入芝兰厚松不老山长乆星占南极逺家是椒房旧君一笑金銮看取人归后
　　前调　　　　　　　　　　　　谢　逸
　　楝花飘砌簌簌清香细梅雨过苹风起情随湘水逺梦绕吴峯翠琴书倦鹧鸪唤起南牎睡　宻意无人寄幽恨凭谁洗修竹畔疎帘里歌余尘拂扇舞罢风掀袂人散后一钩淡月天如水
　　前调【小雨不寐懐松江旧防】　　　　　　　叶梦得
　　雨声萧瑟初到梧桐响人不寐秋声爽低檐灯暗淡画幕风来徃谁共赏依稀记得船篷上　拍岸浮轻浪水阔菰蒲长向别浦收横网緑蓑冲暝色艇子揺双桨君莫忘此情犹是当时唱
　　前调　　　　　　　　　　　　辛弃疾
　　塞垣秋草又报平安好尊爼上英雄表金汤生气象珠玉霏谭笑春近也春花得似人难老　莫惜金尊倒鳯诏看看到留不住江东小从容帷幄里整顿乾坤了千百嵗从今尽是中书考
　　前调　　　　　　　　　　　　黄公度
　　郁葱佳气天降麒麟瑞回首处江城外一麾遗爱在万口欢声沸人乍逺危楼目断天无际　五马徘徊地春色随归斾夀水緑壶山翠风轻香篆直日暖歌喉脃椒觞举人人尽说千秋嵗
　　前调　　　　　　　　　　　　赵彦端
　　杏花风下独立春寒夜微雨度疎星挂晖晖浓艳出嫋嫋繁枝亚朱槛倚轻罗醉里添还卸　寂寞情犹乍怅望骖鸾驾衣褪玉香欺麝一花一醉杯重凭谁把春去也重帘翠幕人如画
　　前调　　　　　　　　　　　　石孝友
　　春工领畧防破羣花蕚对流景伤沦落蹋青心绪懒病酒情懐恶无奈处东风故故吹帘幕　腕玉寛金约一去音容邈鱼与雁应难托从前多少事不忍思量着心撩乱斜阳影在防干角
　　前调　　　　　　　　　　　　赵闻礼
　　莺啼晴昼南国春如绣飞絮眼凭阑袖日长花片落睡起睂山鬬无个事沉烟一缕腾金兽　千里空回首两地厌厌痩春去也归来否五更楼外月双燕门前栁人不见秋千院落清眀后
　　前调【避客西庄】　　　　　　　　　　顾孔昭
　　浮雪藕正值凉生后江浩荡山眀秀蝉鸣髙树防燕蹴晴波皱书画舫鼓琴垂钓娱清昼　门巷渊眀栁老稚欢相酒酿熟鱼烹就醉怜风入户唫爱云生岫新月吐嫦娥又为先生夀
　　卓牌子近
　　【又一体双调七十一字】
　　卓牌子近　　　　　　　　　　袁去华
　　曲沼朱阑缭墙翠竹晴昼金万缕揺揺风栁还是燕子归时花信来后看淡净洗妆态梅様痩春初透　尽日眀牎相守闲共我焚香伴伊刺绣睡眼瞢腾今朝早是病酒那堪更困人时
　　粉蝶儿
　　【双调七十一字】
　　粉蝶儿　　　　　　　　　　　蒋　捷
　　啼鴂声中春光酿成春梦问东风仗谁持送燕怜晴莺爱暖一牎芳蕻奈匆匆催他栁緜狂纵　轻罗小扇桐花又飞么鳯记寒吟沁梅霜冻古今人易老莫闲双鞚尚堪游荼防粉云香洞
　　惜奴娇
　　【双调七十一字】
　　惜奴娇　　　　　　　　　　　晁补之
　　歌阕琼筵暗失金貂侣说衷肠丁寜嘱付櫂举帆开黯行色秋将暮欲去待却回髙城已暮　渔火烟村但触目伤离绪此情向阿谁分诉那里思量争知我思量苦最苦眠不稳西风夜雨
　　西施
　　【双调七十一字】
　　西施　　　　　　　　　　　　栁　永
　　栁街灯市好花多尽让美璚娥万娇千媚的的在层波取次妆梳自有天然态爱浅画双蛾　断肠最是金闺客空怜爱奈伊何洞房咫尺无计枉朝珂有意怜才每遇行云处幸时恁相过
　　千秋嵗
　　【又一体双调七十二字】
　　千秋嵗　　　　　　　　　　　欧阳修
　　数声鶗鴂又报芳菲歇惜春更把残红折雨轻风色暴梅子青时节永丰栁无人尽日花飞雪　莫把么弦拨怨极弦能说天不老情难絶心似双丝网中有千千结夜过也东牎未白残灯灭
　　前调　　　　　　　　　　　　李之仪
</div>
    <div class="pagination">
<a href="御选历代诗余_page184.html">上一页</a><span>...</span><a href="御选历代诗余_page180.html">180</a><a href="御选历代诗余_page181.html">181</a><a href="御选历代诗余_page182.html">182</a><a href="御选历代诗余_page183.html">183</a><a href="御选历代诗余_page184.html">184</a><span class="current-page">185</span><a href="御选历代诗余_page186.html">186</a><a href="御选历代诗余_page187.html">187</a><a href="御选历代诗余_page188.html">188</a><a href="御选历代诗余_page189.html">189</a><a href="御选历代诗余_page190.html">190</a><span>...</span><a href="御选历代诗余_page186.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
