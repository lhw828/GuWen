<!DOCTYPE html>
<html>
<head>
    <meta charset="UTF-8">
    <title>御选历代诗余 - 第 86 页/共 328 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御选历代诗余 - 第 86 页/共 328 页</h1>
    <div class="content">


　　御选厯代诗余巻十九目录
　　钦定四库全书
　　御选厯代诗余巻十九【起四十八字至四十九字】
　　司经局洗马掌局事兼翰林院修撰加二级【臣】王奕清奉防校刋
　　庆春时
　　【双调四十八字】
　　庆春时　　　　　　　　　　　晏几道
　　倚天楼殿升平风月彩仗春移鸾丝鳯竹长生调里迎得翠舆归　雕鞍游罢何处还有心期浓熏翠被深停画烛人约月西时
　　前调　　　　　　　　　　　晏几道
　　梅梢已有春来音信风意犹寒南楼暮雪无人共赏闲却玉防干　殷勤今夜凉月还似睂弯尊前爲把桃根丽曲重倚四弦看
　　春光好
　　【又一体双调四十八字】
　　春光好　　　　　　　　　　　葛立方
　　禁烟却酿春愁正系马清淮渡头后日清眀催叠鼓应在扬州　归时元巳临流要绮陌芳郊恣游三月羁懐当一洗莫放觥筹
　　海棠春
　　【又一体双调四十八字】
　　海棠春　　　　　　　　　　　秦　观
　　流莺牕外啼声巧睡未足把人惊觉翠被晓寒轻寳篆沉烟袅　宿酲未解宫娥报道别院笙歌防早试问海棠花昨夜开多少
　　前调　　　　　　　　　　　　马　洪
　　越罗衣薄轻寒透正画阁鳯帘飘绣无语小莺慵有恨垂杨痩　桃花人面应依旧忆那日擎浆时添得暮愁牵只爲秋波溜
　　前调　　　　　　　　　　　　张　綖
　　探春东郭春犹早道此际春光更好残雪陇头梅防雨溪边草　东风十里楼台晓又领取一番花鸟欲抱锦琴弹谁信知音少
　　前调　　　　　　　　　　　吴鼎芳
　　紫骝门外嘶声去千万叠销魂烟树不忍看伊行无计留伊住　东风似解离人意做一阵廉纤花雨含笑进门时又恐明朝霁
　　双头莲令
　　【赵师侠词咏本意盖以事名调也双调四十八字】
　　双头莲令【信丰双莲】　　　　　　　赵师侠
　　太平和气兆嘉祥草朩总成双红苞翠盖出横塘两两鬭芬芳　干揺碧玉并青房仙髻拥新妆连枝不解引鸾皇留取映鸳鸯
　　双鸂
　　【朱敦儒词咏本意双调四十八字】
　　双鸂鶒　　　　　　　　　　朱敦儒
　　拂破秋江烟碧一对双飞鸂鶒应是逺来无力稍下相偎沙碛　小艇谁吹横笛惊起不知消息悔不当时描得如今何处寻觅
　　鬲溪梅令
　　【姜夔自度腔双调四十八字】
　　鬲溪梅令【无锡归寓意】　　　　　　　姜　夔
　　好花不与殢香人浪粼粼又恐东风归去緑成隂玉钿何处寻　朩兰双桨梦中云水横陈漫向孤山山下觅盈盈翠禽啼一春
　　一落索
　　【又一体双调四十八字】
　　一落索　　　　　　　　　　　秦　观
　　杨花终日飞舞奈乆长难驻海潮虽是暂时来却有个堪凭处　紫府碧云爲路好相将归去肯如薄幸五更风不解与花爲主
　　前调【又一体】　　　　　　　　　　严　仁
　　清晓啼莺红树又一双飞去日髙花气扑人来独自个伤春无绪　别后暗寛金缕倩谁传语一春不忍上髙楼爲怕见分携处
　　洞天春
　　【双调四十八字以欧阳修一首平仄爲正】
　　洞天春　　　　　　　　　　　欧阳修
　　莺啼緑树声早槛外残红未埽露防真珠徧芳草正帘帏清晓　秋千宅院悄悄又是清眀过了燕蝶轻狂柳丝撩乱春心多少
　　胡捣练
　　【双调四十八字与望仙楼分别惟换头第一句七字】
　　胡捣练　　　　　　　　　　　晏　殊
　　小桃花与早梅花尽是芳妍品格未上东风先拆分付春消息　佳人钗上玉尊前朶朶浓香堪惜谁把防毫描得免恁轻抛掷
　　喜团圆
　　【双调四十八字后段字句与人月圆同】
　　喜团圆　　　　　　　　　　　晏几道
　　危楼静鎻牕中遥岫门外垂杨珠帘不禁春风度解偷送余香　眠思梦想不如防燕得到兰房别来只是凭髙泪眼感旧离肠
　　栁梢青
　　【双调四十八字】
　　栁梢青　　　　　　　　　　　张孝祥
　　碧云风月无多莫被名缰利锁白玊爲车黄金作印不恋休呵　争如对酒当歌人是人非恁麽年少甘罗老成吕望毕竟如何
　　前调【又一体】　　　　　　　　　　杨　慎
　　晕雪融霞若烟若雾何处人家宗玉墙东文君垆下占断韶华　梅花巳罢横斜柳条犹未藏鸦锦树烘春琼枝袅月留醉仙娃
　　西地锦
　　【又一体双调四十八字】
　　西地锦　　　　　　　　　　　石孝友
　　回望玉楼金阙正水遮山隔风儿又起雨儿又急好愁人天色　两岸荻花枫叶争舞红吹白中秋过也重阳近也作天涯孤客
　　添字采桑子
　　【双调四十八字】
　　添字采桑子【芭蕉　　　　　宋媛】李清照
　　牕前谁种芭蕉树隂满中庭隂满中庭叶叶心心舒巻有余情　伤心枕上三更雨防滴凄清防滴凄清愁损离人不惯起来听
　　阮郎归
　　【又一体双调四十八字】
　　阮郎归【夜登丛桂楼】　　　　　　　　吴子孝
　　一年月色最宜秋银河映玉流半轮寒魄未曾周清光处处浮　金尊瑶管共绸缪毫端风景收名山相望倚危楼知音千古求
　　三字令
　　【此调始于后蜀欧阳炯皆三字句前后皆八句双调四十八字】
　　三字令　　　　　　　　　　　欧阳炯
　　春欲尽日迟迟牡丹时罗幌巻翠帘垂彩牋书红粉泪两心知　人不在燕空归负佳期香烬落枕函欹月分眀花澹薄惹相思
　　前调　　　　　　　　　　【明媛】沈宜修
　　花落尽栁隂低雨丝霏香雾湿彩云迷带愁飞飞去也武陵西　新梦短漏依依剰相思残月冷晓烟凄蝶香浓莺语碎断肠时
　　前调【香扑　　　　　　　　明媛】叶纨纨
　　疑是镜又如蟾最婵娟红袖里緑牕前殢人怜羞锦带妒花钿　兰浴罢衬春纤扑还拈添粉艳玉肌妍麝氤氲香馥郁透缃缣
　　醉桃源
　　【双调四十八字】
　　醉桃源【春晓】　　　　　　　　　赵　鼎
　　青春不与花爲主花正开时春暮花下醉眠休诉看取春归去　莺愁蝶怨春知否欲问春归何处只有一尊芳醑留得青春住
　　画堂春
　　【又一体双调四十八字】
　　画堂春【游西湖有感】　　　　　　　　赵长卿
　　湖光乗雨碧连天绕堤映草芊芊舞风杨柳欲撕緜依依起翠烟　还是春风客路对花空负婵娟暮寒楼阁碧云间罗袖成斑
　　烛影揺红
　　【宋徽宗命大晟府改王诜忆故人词因词有烛影揺红句遂以名调但诜词本五十字此则双调四十八字以起二句分别另立调名不得以忆故人名此调也】
　　烛影揺红　　　　　　　　　　贺　铸
　　波影翻帘泪痕凝烛青山馆离魂十里念佳期襟佩如相款　惆怅更长梦短但衾枕余芳賸暖半牕斜月照人肠断啼乌不管
　　前调【松牕午梦初觉】　　　　　　　　　毛　滂
　　一畞清隂半天潇洒松牕午牀头秋色小屏山碧长垂烟缕　枕畔风揺緑戸唤人醒不敎梦去可怜恰到痩石寒泉冷云出处
　　前调　　　　　　　　　　　　毛　滂
　　緑鬓飘萧漫郎巳是青云晩古槐隂外小防干不负看山眼　此意悠悠无限有云山知人醉嬾他年寻我水边月厎一蓑烟短
　　前调　　　　　　　　　　　　王　仲
</div>
    <div class="pagination">
<a href="御选历代诗余_page85.html">上一页</a><span>...</span><a href="御选历代诗余_page81.html">81</a><a href="御选历代诗余_page82.html">82</a><a href="御选历代诗余_page83.html">83</a><a href="御选历代诗余_page84.html">84</a><a href="御选历代诗余_page85.html">85</a><span class="current-page">86</span><a href="御选历代诗余_page87.html">87</a><a href="御选历代诗余_page88.html">88</a><a href="御选历代诗余_page89.html">89</a><a href="御选历代诗余_page90.html">90</a><a href="御选历代诗余_page91.html">91</a><span>...</span><a href="御选历代诗余_page87.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
