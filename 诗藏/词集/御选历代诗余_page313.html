<!DOCTYPE html>
<html>
<head>
    <meta charset="UTF-8">
    <title>御选历代诗余 - 第 313 页/共 328 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御选历代诗余 - 第 313 页/共 328 页</h1>
    <div class="content">　　蒋子云字元龙
　　宋齐愈字退翁宣和三年上舎第一建炎初官諌议大夫
　　李甲字景元华亭人
　　夏倪字均父蕲州人竦之诸孙自府曹左官监祁阳酒税终知江州有逺游集
　　沈防宗字文伯
　　孙浩然
　　廖世美
　　林少瞻
　　何大圭字搢之广德军人年十八试礼部第一徽宗朝举进士
　　沈公述
　　鲁逸仲
　　何防字子缜一云字文缜蜀利州仙井监人政和丙申进士第一厯官御史中丞尚书右仆射兼中书侍郎赠观文殿大学士
　　陈瓘字莹中延平人中甲科建中靖国初为右司諌极论章惇蔡卞之奸章疏十上遂除名编合浦靖康中赠諌议大夫绍兴中追諡忠肃有了斋集词一巻王安中字履道曲阳人进士及第宣和中累官御史中丞翰林学士承防尚书左丞燕云既复授庆逺军节度使河北河南燕山府路宣抚使加少师靖康初安置象州绍兴初复左中大夫有初寮集词一巻
　　杨适字时可棣州人年十八登进士第晚始出仕为尚书比部员外郎
　　刘焘字无言元祐中进士有见南山集
　　方乔乐至人大观间秀才
　　李玉
　　波子山宿州狱掾
　　蔡伸字伸道莆田人襄之孙宣和中官彭城倅厯左中大夫自号友古居士有友古词一巻
　　王之道字彦猷濡须人宣和六年与兄之义之深同举进士厯官枢密使封魏国公有相山居士词二巻向镐字丰之河内人有乐斋词二巻
　　刘弇字伟明庐陵人登元丰进士第继中博学宏词科元符中进南郊大礼赋称防除秘书省正字改著作佐郎实録检讨官有龙云集三十二巻
　　赵师侠字介之燕王德昭七世孙举进士有坦庵长短句一巻
　　赵长卿南丰宗室自号仙源居士有惜香乐府十巻王灼字晦叔遂宁人有頥堂词一巻
　　陈济翁
　　汪存字公泽婺源人元丰七年领乡荐元祐中授西京文学上封事不报弃官归养政和间复故官力辞乞归学者称四友先生




　　御选厯代诗余巻一百三
　　钦定四库全书
　　御选厯代诗余巻一百四
　　司经局洗马掌局事兼翰林院修撰加二级【臣】王奕清奉防校刋
　　词人姓氏
　　宋
　　李纲字伯纪邵武人政和二年进士钦宗立除兵部侍郎迁尚书右丞观文殿学士尚书左仆射未几落职髙宗朝厯官江西安抚大使卒赠少师諡忠定有梁溪词赵鼎字元镇闻喜人崇宁初举进士累官尚书左仆射同中书门下平章事兼枢宻院使赠太傅諡忠简追封丰国公有得全居士集词一巻
　　欧阳澈字德明崇仁人建炎初与太学生陈东同伏阙上书力诋用事者遂为黄潜善等所陷绍兴间追赠朝奉郎秘阁修撰著有飘然集六巻
　　岳飞字鹏举相州汤隂人初为秉义郎见知于宗泽张
　　所累官至武胜定国军节度使开府仪同三司湖北京西宣抚使兼营田大使召还为少保枢宻副使諡武穆改諡忠武追封鄂王
　　向子諲字伯恭临江人敏中之后以钦圣宪肃皇后从侄恩补假承奉郎建炎初迁直龙图阁江淮发运副使为黄潜善所斥寻起知潭州累迁户部侍郎以徽猷阁直学士知平江府复忤秦桧罢归卜筑清江顔其堂曰芗林自号芗林居士有酒边集词四巻
　　叶梦得字少蕴吴县人绍圣四年进士累官翰林学士兼侍读进户部尚书以崇信军节度使致仕自号石林居士卒赠检校少保有建康集石林词一巻
　　沈瀛字子夀吴兴人少入太学厯仕四十余年绌于王官再入郡三佐帅幕有竹斋词一巻叶适序之
　　李邴字汉老任城人崇宁五年进士绍兴初参知政事授资政殿学士諡文昭有云龛草堂集
　　汪藻字彦章婺源人登进士第厯官中书舎人兼直学士院擢给事中迁兵部侍郎兼侍讲进翰林学士髙宗尝以所御白团扇书紫诰仍兼绾黄麻似六经十字赐之有浮溪文粹附词一巻
　　曾纡字公衮南丰人布之子假守润州入为司农少卿直寳文阁出知秀州又知衢州有空青集
　　徐俯字师川分宁人黄庭坚之甥绍圣间召至京由通直郎厯官右諌议大夫绍兴初赐进士出身累迁至端明殿学士签书枢密院事权参知政事有东湖集陈与义字去非号简斋慥之孙本蜀人后徙居河南叶县政和中登上舎甲科绍兴中累官翰林学士知制诰进参知政事有简斋集无住词一巻
　　刘一止字行简归安人登宣和三年进士绍兴中官监察御史累迁给事中以直学士致仕有苕溪词一巻王庭珪字民瞻庐陵人登政和八年进士调衡州茶陵丞不就筑草堂于卢溪因以自号以送胡铨诗触秦桧怒流夜郎后召还除国子监主簿进直敷文阁有卢溪集词二巻
　　李弥逊字似之号筠溪翁吴县人大观三年登进士第累官起居郎试中书舎人再试户部侍郎以争和议忤秦桧意乞归遂以徽猷阁直学士知端州改知漳州晚嵗隐连江西山有筠溪集
　　朱翌字新仲龙舒人政和中进士厯官中书待制有灊山集
　　张元干字仲宗三山人太学上舎绍兴中坐送胡铨及寄李纲词除名自号芦川居士有归来集芦川词一巻洪皓字光弼乐平人第进士建炎中以徽猷阁待制假礼部尚书充通问使留金十五年归除徽猷阁直学士提举万夀观兼权直学士院忤秦桧谪濠州团练副使安置英州后徙袁州卒諡忠宣
　　吕本中字居仁其先河南人父好问从高宗南渡卜居金华遂为金华人以恩授承务郎迁祠部员外绍兴六年召试赐进士累迁中书舎人兼侍读权直学士院以草赵鼎制忤秦桧意讽御史劾之罢职提举太平观卒諡文清所着有江西诗派图及紫薇诗话行于世邓肃字志宏延平人入太学髙宗召对擢为左正言居谏垣不三月抗二十疏防李纲罢争之力亦罢归所着有栟榈集词一巻
　　刘子翚字彦冲崇安人以父韐任授承务郎通判兴化军辞不就归隐武夷山学者称为屏山先生有屏山集附词
　　张抡字材甫南渡故老与曽觌同知閤门事自号莲社居士有莲社词一巻
　　朱敦儒字希真一作希直洛阳人绍兴二年以荐授廸功郎赐进士出身除秘书省正字兼兵部郎官迁两浙东路提防刑狱上疏乞归居嘉禾晚年起为鸿胪少卿有词三巻名樵歌
　　康与之字伯可号顺庵渡江初以乐府受知髙宗官郎中有顺庵乐府五巻
　　吴亿字大年蕲春人父择仁官尚书亿于南渡初为靖江倅居余干着有溪园自怡集
　　曾觌字纯甫汴人绍兴中以寄班祗候与龙大渊同为建王内知客孝宗受禅以潜邸旧人除权知閤门事淳熙初进武泰军节度使开府仪同三司加少保领醴泉观使有海野词三巻
　　阎苍舒蜀人官侍郎尝北使汴京
　　左誉字与言天台人登第后弃官为浮屠所着词名筠翁长短句
　　陆凝之字永仲号石室余杭人髙宗朝以布衣召见辞不赴
　　杨无咎字补之清江人髙宗朝累征不起自号清夷长老有逃禅词三巻
　　阮阅字阅休一作闳字闳休建炎初知袁州致仕寓居宜春着诗话总
　　侯寘字彦周东武人晁説之甥绍兴中以直学士知建康府有嬾窟词一巻
　　曾慥字端伯官至太府卿退居银峰着类説五十巻又有皇宋诗选乐府雅词诸书
　　曾惇字谹父知台州有词一巻
　　朱雍绍兴中召试贤良有梅词二巻
　　姚进道华亭人
　　胡舜陟字汝明绩溪人登大观三年进士第厯任州县擢为监察御史建炎已酉以待制帅建康与右丞杜充不协移两浙宣抚司参谋官寻起知杭州建炎中以集英殿修撰知庐州累官广西路经畧使提举太平观为秦桧所陷追赠少师
　　胡仔字仲任舜陟子寓居吴兴号苕溪渔隐宣和间官建安主簿有渔隐丛话百巻
　　刘之翰荆南人官峡州逺安主簿
　　张纲字彦正金坛人政和四年以上舎及第释褐授承事郎徽宗知纲三中首选特命除太学正迁博士擢校书郎厯迁至给事中进徽猷阁待制致仕归绍兴中累召为参知政事卒諡文定改諡章简尝自号华阳老人所着词名华阳老人长短句
　　江纬
　　倪偁字文举吴兴人绍兴八年进士官太常寺主簿有绮竹词一巻
　　辛弃疾字幼安厯城人耿京聚兵山东节制忠义军马留掌书记令奉表南归髙宗召见授承务郎累官浙东安抚使加龙图阁待制进枢宻都承防德祐初以谢枋得请赠少师諡忠敏有稼轩长短句十二巻传于世范成大字致能一字至能吴郡人绍兴中擢进士第累官权吏部尚书参知政事尝帅蜀继帅广西复帅金陵进资政殿学士领洞霄宫加大学士退居石湖之上自称石湖居士卒諡文穆有石湖集词一巻
　　陈三聘字梦弼吴郡人尝和范成大词数百首为时所称
　　黄公度字思宪莆阳人绍兴八年进士第一除秘书省正字秦桧诬以事罢归后官至尚书考功员外郎有知稼翁集词一巻子沃编辑行世
　　葛立方字常之丹阳人胜仲之子与弟立象同登绍兴八年进士厯官吏部侍郎有归愚词一巻
　　姚寛字令威剡川人待制舜明之子官六部监门有西溪居士乐府一巻
　　张孝祥字安国号于湖歴阳人绍兴二十四年廷试第一累迁至中书舎人直学士院兼都督府参赞军事领建康留守寻以荆南湖北路安抚使请祠进显谟阁直学士致仕有于湖词一巻
　　王十朋字龄乐清人绍兴二十七年对防髙宗亲擢第一除著作郎签判绍兴府迁大宗正丞请祠归孝宗立起知严州累迁侍御史国子司业陞侍讲进吏部侍郎出知饶防湖三州除太子詹事以龙图阁学士致仕諡忠文有梅溪集
　　程垓字正伯睂山人与苏轼为中表兄弟有书舟雅词一巻王偁序之行世
　　韩元吉字无咎号南涧许昌人门下侍郎维之四世孙官至吏部尚书有焦尾集一巻
　　周必大字子充一字道庐陵人登绍兴二十一年进士复中博学宏词科召试馆职授秘书省正字累迁至监察御史孝宗朝厯官左丞相光宗立进少保封益国公赠太师諡文忠所着有平园集二百巻近体乐府一巻
　　髙登字彦先漳浦人宣和间为太学生绍兴二年廷对授富川主簿迁古田县令后以事忤秦桧编管漳州绍兴末起为廸功郎有东溪集二十巻
　　京镗字仲逺豫章人登绍兴二十七年进士第由县令擢御史迁右司郎中出为四川安抚使进刑部尚书庆元初拜左丞相赠太保諡文穆改諡文忠复改庄定有松坡居士乐府一巻
　　尤袤字延之无锡人入太学以词赋冠多士寻冠南宫绍兴十八年擢进士第累官至礼部尚书正奉大夫赠光禄大夫諡文简有梁溪集
　　仲并字弥性江都人绍兴壬子进士授平江教授改左承奉郎厯光禄寺丞终朝请大夫淮东安抚司参议有浮山集十六巻









　　御选厯代诗余巻一百四
　　钦定四库全书
　　御选厯代诗余巻一百五
　　司经局洗马掌局事兼翰林院修撰加二级【臣】王奕清奉防校刊
</div>
    <div class="pagination">
<a href="御选历代诗余_page312.html">上一页</a><span>...</span><a href="御选历代诗余_page308.html">308</a><a href="御选历代诗余_page309.html">309</a><a href="御选历代诗余_page310.html">310</a><a href="御选历代诗余_page311.html">311</a><a href="御选历代诗余_page312.html">312</a><span class="current-page">313</span><a href="御选历代诗余_page314.html">314</a><a href="御选历代诗余_page315.html">315</a><a href="御选历代诗余_page316.html">316</a><a href="御选历代诗余_page317.html">317</a><a href="御选历代诗余_page318.html">318</a><span>...</span><a href="御选历代诗余_page314.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
