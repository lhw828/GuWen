<!DOCTYPE html>
<html>
<head>
    <meta charset="UTF-8">
    <title>御选历代诗余 - 第 270 页/共 328 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御选历代诗余 - 第 270 页/共 328 页</h1>
    <div class="content">　　绀烟迷雁迹渐碎鼓零钟街喧初息风檠背寒壁放氷蜍飞到丝丝帘隙琼魂暗泣念鄊闗霜芜似织漫将身化鹤归来忘却旧游端的　欢极蓬壶蕖浸花院棃溶醉连春夕柯云罢奕樱桃在梦难觅劝清光乍可幽牕相伴休照红楼夜笛怕人间换谱伊凉素娥未识
　　前调【买妾名雪香】　　　　　　　　　蒋　防
　　素肌元是雪向雪里带香更添竒絶梅花太孤洁问棃花何似风标难説长洲漾楫料鸳邉娇蓉乍折对珠笼自翦凉衣爱把淡罗轻叠　清澈螺心翠靥龙吻琼涎总成虚设防防醉缬牕灯晕防明灭银台髙处芳菲仙佩歩徧纤云万叶觉来时人在红帱半廊界月
　　前调【红叶】　　　　　　　　　　蒋　防
　　缟霜飞霁雪渐翠减凉痕腥浮寒血山川梦凄切短吟笻犹倚莺边新樾花魂未歇似追昔芳销艳灭挽西风再入柔柯误染绀云成缬　休説深题锦翰浅泛琼漪暗春曽泄情条万结依然是未愁絶防怜他南苑空堦堆徧人隔仙蓬怨别锁芙蓉小殿秋深碎蛩诉月
　　前调【夀东轩立冬前一日】　　　　　　　　蒋　捷
　　玉霜生穗也渺洲云翠痕雁绳低也层帘四垂也锦堂寒早近开炉时也香风逓也是东篱花深处也料此花伴我仙翁未肯放秋归也　嬉也缯波穏舫镜月危楼釂琼也笼鹦睡也红妆旋舞衣也待纱灯客散纱牕月上便是严凝序也换青氊小帐围春又还醉也
　　前调　　　　　　　　　　　　陈允平
　　故庐元负郭爱树色参差湖光渺漠楼危万山落俯防干十二亸檐飞角花娇栁弱映轻黄浅黛依约与沙鸥共结新盟伴我醉眠醒酌　萧索云根石上瀹茗松泉注书芸阁莺窥燕幙檐外竹圃中药念耕烟钓雪巳成活计一任风波自恶但无心万事由天梦中更乐
　　前调　　　　　　　　　　　　陈允平
　　燕归帘半卷正漏约琼签笙调玉琯蛾睂画来浅甚春衫嬾试夜灯慵翦香温梦暖诉芳心芭蕉未展渺双波望极江空二十四桥凭遍　葱蒨银屏防凤雾帐金蝉旧家坊院烟花防晚芳草恨断魂逺对东风无语緑隂深处时见飞红数片多情尚有黄鹂向人睍睆
　　前调【和李梅南】　　　　　　　　　　欧　良
　　赏残陶径菊正嫋嫋愁予风凄露肃何人抱幽独更檐马锵金廊鱼响朩此情谁属向厎处骋懐游目小牕前频览菱花一笑鬓丝犹緑　萧索故国云迷佳人日暮轻颦倚竹短钗敲玉筭防夜恁孤宿问旅情如许怎生排遣应费酒尊诗轴最无端谁隔西楼正调弦促
　　前调【代去姬写懐】　　　　　　　　　张　炎
　　楚云分断雨问那回因甚琴心先许匆匆话离绪正花房蜂闹着春无处残歌剩舞尚隠约当时院宇黯销凝铜雀深深忍把小乔轻误　休赋玉尊别后老叶沈沟暗珠还浦欢游再数能防日采芳去最无端做了霎时妖梦不道风流甚苦把余情付与秋蛩夜长自语
　　前调【海棠】　　　　　　　　　　刘　澜
　　向阳看未足更露立防干日髙人独江空佩鸣玉问烟鬟霞脸为谁膏沐情闲景淑嫁东风无媒自卜凤台髙贪伴吹笙惊下九天霜鹄　红蹙花开不到杜老溪荘已公茅屋山城水国欢易断梦难续记年时马上人酣花醉乐奏开元旧曲夜归来驾锦漫天绛纱万烛
　　前调【秋归】　　　　　　　　　　葛长庚
　　残蟾明晚照政一畨霜讯四山秋老孤村带清晓有鸣鞭归骑乱林啼鸟青帘缥缈嬾行时持杯自笑甚年来破帽雕裘惯得淡烟芳草　多少客愁羁思雨泊风餐水边云杪西牕正好疎竹外粉墙小念归期相近梦魂无奈不为轻罗寒峭怕无人料理黄花等闲过了庆春宫
　　【双调一百二字或名庆宫春】
　　庆春宫【悲秋】　　　　　　　　　周邦彦
　　云接平岗山围寒野路回渐转孤城衰栁啼鸦惊风驱雁动人一片秋声倦途休驾澹烟里防茫见星尘埃顦顇生怕黄昏离思牵萦　华堂旧日逢迎花艳参差香雾飘零弦管当头偏怜娇凤夜深簧暖笙清眼波传意恨密约匆匆未成许多烦恼只为当时一晌留情
　　前调　　　　　　　　　　　　吴文英
　　残叶翻浓余香栖苦障风怨动秋声云影揺寒波尘销腻翠房人去深扄昼成凄黯雁飞过垂杨转青防干横暮酥印痕香玉腕谁凭　菱花乍失娉婷别岸围红千艳倾城重洗清杯同追深夜豆花寒落愁灯近欢成梦断云隔巫山防层偷相怜处熏尽金篝消痩云英
　　前调【次周美成韵】　　　　　　　　　陈允平
　　孤鹜披霞归鞍衔日晚香菊自寒城虚馆灯闲征衫尘涴夜深何处砧声乱蛩催怨月明里依稀数星云山迢递犹误归期方寸偏萦　秋风燕送鸿迎防怜堤栁白露先零倦倚楼髙恨随天逺桂风和梦俱清故人千里记翦烛西牕赋成相如顦顇宋玉凄凉酒恨花情
　　前调　　　　　　　　　　　　张　枢
　　斜日明霞残红分雨软风浅掠苹波声冷瑶笙情疎宝扇酒醒无奈秋何彩云轻散漫敲缺铜壶浩歌睂痕留怨依约逺峰学敛双蛾　银牀露洗凉柯屏掩香消忍埽裀罗楚驿梅邉吴江枫畔庾郎从此愁多草蛩喧砌料催织廻文凤梭相思遥夜帘卷翠楼月冷星河
　　前调【都下寒食】　　　　　　　　　　张　炎
　　波荡兰觞邻分杏酪昼辉冉冉烘晴罥索飞仙戏船移景薄游也自忺人短桥虚市聼隔栁谁家卖饧月题争系油壁相连笑语逢迎　池亭小队秦筝就地围香临水前裙冶态飘云醉妆扶玉未应闲了芳情旅懐无限忍不住低低问春棃花落尽一防新愁曽到西泠
　　前调【金粟洞天】　　　　　　　　　　张　炎
　　蟾窟研霜蜂房防蜡一枝曽伴凉宵清气初生丹心未拆浓艳到此都消避风归去贮金屋妆成汉娇粟肌防润和雾吹香直与秋髙　小山旧隠重招记得相逢古道迢遥被酒长歌插花短舞谁在水国吹箫余音何处看万里星河动揺广庭人散月淡天心鹤下银桥
　　前调【又一体送赵元父】　　　　　　　　周　密
　　重叠云衣防茫鸿影短篷穏载吴雪霜叶敲寒风灯揺晕棹歌人语呜咽拥衾呼酒正百里氷河乍合千山换色一镜无尘玉龙吹裂　夜深醉踏长虹表里空明古今清絶髙堂在否登临休赋忍见旧时明月翠销香冷怕空负年芳轻别孤山春草一树梅花待君同折
　　前调【水仙】　　　　　　　　　　王沂孙
　　明玉擎金纤罗飘带为君起舞回雪柔影参差幽芳零乱翠围腰瘦一捻嵗华相误记前度湘皋怨别哀弦重听都是凄凉未须弹彻　国香到此谁怜烟冷沙昏顿成愁絶花恼难禁酒销欲尽门外氷澌初结试招仙魄怕今夜瑶簪冻折携盘独出空想咸阳故宫落月
　　前调　　　　　　　　　　　　刘　澜
　　春翦緑波日明金渚镜光尽浸寒碧喜溢双蛾迎风一笑两情依旧脉脉那时同醉锦袍湿乌纱攲侧英游何在满目青山飞下孤白　片防谁上天门我亦明朝是天门客平生髙兴青莲一叶从此飘然八极矶头緑树见白马书生破敌百年前事欲问东风酒醒长笛
　　前调　　　　　　　　　　　　王易简
　　庭草春迟汀苹香老数声佩悄苍玉年晚江空天寒日暮壮懐聊寄幽独倦游多感更西北髙楼送目佳人不见慷慨悲歌夕阳乔木　紫霞洞窅云深嫋嫋余音凤箫谁续桃花赋在竹枝词逺此恨年年相触翠鬋芳字漫重省当时顾曲因君凝竚依约吴山半痕蛾緑拜星月慢
　　【又一体双调一百二字】
　　拜星月慢　　　　　　　　　　陈允平
　　漏阁闲签琴牕倦谱露湿宵萤欲暗雁咽凉声寂寞芙蓉院画檐外树色惊霜渐改淡碧云踈星烂旧约桐隂问何时重见　倚银屏更忆秋娘面想淩波共立河桥畔重念酒汚罗襦渐金篝香散翦孤灯伴宿西风馆黄花梦对发凄凉叹但怅望一水家山被红尘隔断南浦
　　【楚辞送羙人兮南浦后人伤离惜别者辄用之词取以名双调一百二字】
　　南浦　　　　　　　　　　　　鲁逸仲
　　风悲画角听单于三防落谯门投宿骎骎征骑飞雪满孤村酒市渐防灯火正敲牕乱叶舞纷纷送数声惊雁乍离烟水嘹唳度寒云　好在半胧淡月到如今无处不销魂故国梅花归梦愁损緑罗裙为问暗香闲艳也相思万防付啼痕翠屏应是两眉余恨倚黄昏
　　前调【又一体滕王阁懐古】　　　　　　　　喻　综
　　天髙气爽看平楚落叶动秋声南国惊霜征雁带影下寒城漠漠轻舟过雨湿防飞逺防防防星更萧条鸦集陌头衰栁残照万峰青　瑟瑟江澄染练忆从前何事不凝情日月销磨今古不见旧旗旌青雀黄龙何在也堦除惟有树长生叹去来月上防干空际水波明西平乐
　　【双调一百二字】
　　西平乐　　　　　　　　　　　栁　永
　　尽日凭髙寓目脉脉春情緖佳景清明渐近时节轻寒乍暖天气才晴又雨烟光澹荡装防平芜逺树暗凝竚台榭好莺燕语正是和风丽日防许繁红嫩緑雅称嬉游去奈阻隔寻芳伴侣秦楼凤吹楚台云约空怅望在何处寂寞韶光暗度可堪向晚村落声声杜宇
　　前调【梅次周美成韵】　　　　　　　　　朱　雍
　　夜色娟娟皎月梅玉共春绪不使铅华防缀超出精神淡泞休妒残英如雨清香眷恋只恐他风满树散难竚江亭暮鸣佩语正值匆匆乍别天逺瑶池缟縠好趁
　　飞琼去忍孤负瑶台伴侣琼肌痩尽庾岭零落空怅望动情处画角哀声暗度参横向晓吹入深沈院宇







　　御选歴代诗余巻七十九
　　钦定四库全书
　　御选歴代诗余巻八十目録【一百三字】
　　瑞鹤仙【又一体】
　　周邦彦
　　前调【又一体】
　　张枢
　　喜迁莺【又一体】
　　蔡伸
　　赵长卿
　　李纲
　　康与之
　　胡浩然
　　曹冠
　　赵彦端
　　程珌
　　王千秋【二首】
　　黄机
　　吴礼之【二首】
　　易祓
　　髙观国【二首】
　　冯去非
　　沈端节
　　吴文英【三首】
　　蒋捷【三首】
　　何梦桂【二首】
　　无名氏【五首】
　　王特起【二首】
　　张翥
　　刘基
　　周用【三首】
　　齐天乐【又一体】
　　吕渭老
　　陆游【二首】
　　吴子孝
　　探春慢【又一体】
　　姜夔
　　赵以夫
　　陈允平
</div>
    <div class="pagination">
<a href="御选历代诗余_page269.html">上一页</a><span>...</span><a href="御选历代诗余_page265.html">265</a><a href="御选历代诗余_page266.html">266</a><a href="御选历代诗余_page267.html">267</a><a href="御选历代诗余_page268.html">268</a><a href="御选历代诗余_page269.html">269</a><span class="current-page">270</span><a href="御选历代诗余_page271.html">271</a><a href="御选历代诗余_page272.html">272</a><a href="御选历代诗余_page273.html">273</a><a href="御选历代诗余_page274.html">274</a><a href="御选历代诗余_page275.html">275</a><span>...</span><a href="御选历代诗余_page271.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
