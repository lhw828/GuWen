<!DOCTYPE html>
<html>
<head>
    <meta charset="UTF-8">
    <title>御选历代诗余 - 第 254 页/共 328 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御选历代诗余 - 第 254 页/共 328 页</h1>
    <div class="content">　　李珏
　　前调【又一体】
　　蒋捷【二首】
　　吕胜已









　　御选歴代诗余巻七十二目录
　　钦定四库全书
　　御选歴代诗余巻七十二【一百一字】
　　司经局洗马掌局事兼翰林院修撰加二级【臣】王奕清奉防校刋
　　木兰花慢
　　【双调一百一字加慢字爲长调不作朩兰花又一体也】
　　朩兰花慢　　　　　　　　　　柳　永
　　倚危楼伫立乍萧索晚晴初渐素景衰残风砧韵冷霜叶红疎云衢见新鴈过奈佳人自别阻音书空遣悲秋念逺寸肠万恨萦纡　陪都暗想欢游成徃事动欷歔念对酒当歌低帏并枕翻恁轻孤归涂纵凝望处但斜阳暮霭满平芜赢得无言悄悄凭防尽日踟蹰
　　前调　　　　　　　　　　　　柳　永
　　古繁华茂苑是当日帝王州咏人物鲜明土风细腻曽美诗流寻幽近香径处聚莲娃钓叟簇汀洲晴景呉波练静万家緑水朱楼　凝眸乃睠东南思共理命贤侯
　　继梦得文章乐天惠爱布政优优遨头况虚位久遇名都胜景且淹留赢得兰堂醖酒画船携妓懽游
　　前调【饯赵山台】　　　　　　　　　　呉文英
　　指罘罳残月动凉信又催归正玉涨松波花穿画舫无限红衣青丝傍桥浅系问笛中谁奏鹤南飞西子氷绡冷处素娥寳镜圆时　清竒好借秋光临水色写瑶卮向醉中织就天孙云锦一杼新诗依稀数声禁漏又东华尘染帽檐缁争似西风小队便乗鲈鲙秋肥
　　前调　　　　　　　　　　　　呉文英
　　酹清杯问水惯曽见几逢迎自越櫂轻飞秋莼归后杞菊荒荆孤鸣舞鸥惯下又渔歌忽断晚烟生雪浪闲消钓石冷枫频落江汀　长亭春恨何穷目易尽酒防醒怅断魂西子凌波去杳环佩无声隂晴最无定处被浮云多翳镜华眀向晓东风霁色緑杨楼外山青
　　前调　　　　　　　　　　　　吴文英
　　几临流送逺渐荒落旧邮亭念西子初来当时望眼啼雨难晴娉婷素红共载到越吟翻调倚呉声得意东风去櫂怎怜防重离轻　云零梦转浮觞流水畔叙幽情恨赋笔分携江山委秀桃李荒荆经行问春在否过汀洲暗忆百花名莺缕争堪细折御黄堤上重盟
　　前调【又一体清明】　　　　　　　　　柳　永
　　拆桐花烂漫乍疎雨洗清明正艳杏烧林缃桃绣野芳景如屏倾城尽寻胜赏骤雕鞍绀幰出郊坰风暖繁弦脃管万家竞奏新声　盈盈鬬草踏青人艳冶递逢迎向路傍往往遗簮坠珥珠翠縦横欢情对佳丽地任金罍罄竭玉山倾却明朝永日画堂一枕春酲
　　前调【游虎丘】　　　　　　　　　　呉文英
　　紫骝嘶冻草晓云锁岫睂颦正蕙雪初消松腰玉痩憔悴真真轻藤渐穿险磴歩荒苔犹认瘗花痕千古凄凉旧恨半丘残日孤云　开尊重吊呉魂岚翠冷洗防醺问几曽夜宿月眀起看劒水星纹登临緫成去客更软红先有探芳人回首沧波故苑落梅烟雨黄昏
　　前调　　　　　　　　　　　　张　炎
　　采芳洲薜荔流水外白鸥前度万壑千岩晴岚暖翠心目娟娟山川自今自古怕依然认得米家船明月闲延夜语落花静拥春眠　吟边象笔蛮牋清絶处小留连正寂寂江潭树犹如此那更啼鹃居防闭门隐几好林泉都在卧游编记得当时旧事误人却是桃源
　　前调【丹谷园】　　　　　　　　　　张　炎
　　万花深处隐安一防世尘无歩翠麓幽寻白云自在流水萦纡携壶缓游细赏倩何人重写辋川图迟日香生草木淡风声和琴书　安居歌引巾车童放鹤我知鱼看静里闲中醒来醉后乐意偏殊桃株带春去逺有园林如此更何如回首丹光满谷恍然却是蓬壶
　　前调　　　　　　　　　　　　张　炎
　　水痕吹杏雨正人在隔江船看燕集深芜渔栖暗竹湿影浮烟余寒尚犹恋栁怕东风未肯擘晴緜愁重迟教醉醒梦长催得诗圆　楼前笑语当年情欵密思留连记白月依青天堕酒衮衮山川垂鬟至今在否倚飞台谁掷买花钱不是寻春较晚都縁听得啼鹃
　　前调【送人之九华】　　　　　　　　　周端臣
　　霭芳隂未觧乍天气过元宵讶客防犹寒吟牎易晓春色无聊梅梢尚留顾借滞东风未肯雪轻飘知道诗翁欲去递香要送兰桡　清标防上丛霄千里阻九华遥料今朝别后他时有梦应梦今朝河桥栁愁未醒赠行人又恐越魂销留取归来系马翠长千里柔条
　　前调　　　　　　　　　　　　李莱老
　　向烟霞堆里着吟屋最髙层望海日翻红林霏散白猿鸟音深双岑倚天翠湿防浮云收尽雨边晴晓色千松逗冷照人眼底长青　闲情玉麈风生摹茧字校鹅经爱静翻缃帙芸台棐几荷制兰缨分眀晋人旧隐掩岩扉日午籁沉沉三十六梯树杪遡空遐想登临
　　前调　　　　　　　　　　　　李彭老
　　正千门系栁赐宫烛散青烟看秀靥芳唇涂妆晕色试尽春妍田田满阶榆荚弄轻隂浅冷似秋天随处饧香杏暖燕飞斜亸秋千　朱弦几换华年扶浅醉落红前记旧时游冶灯楼倚扇水院移船吟边梦云飞逺有题红都在薛涛牋听絶残箫倦笛夜堂眀月窥帘
　　前调　　　　　　　　　　　　赵孟頫
　　爱青山绕县更山下水萦回有二老风流故家乔朩旧日亭台寒梅乱零春雪喜相逢置酒借苍苔却眼迷朱碧慙无笔泻琼瑰　徘徊俯仰兴懐尘世事夲无涯偶乗兴来游临流一笑洗尽征埃归来算能防日又青回栁叶燕重来但愿朱顔长在任他花落花开
　　前调【又一体】　　　　　　　　　　吕渭老
　　石榴花谢了正荷叶盖平池试玛瑙杯深琅玕簟冷临水帘帷知他故人甚防晚霞明断浦栁枝垂唯有松风水月向人长似当时　依依望断水穷云起防是天涯奈燕子楼髙江南梦断虚费相思新愁暗生旧恨更流萤弄月入纱衣除却幽花软草此情未许人知
　　前调　　　　　　　　　　　　吕渭老
　　对修篁万个更疎雨洗琅玕望燕外晴丝鸥边水叶蝴蝶成团榴花劝人把酒泛菖蒲对客不成欢金缕新番彩索始知今嵗衣寛　年年此日青楼花缺处倚防干记小扇清歌蛮牋妙墨不觉更残可怜旧游似梦向人人未减一枝兰纵有千金莫惜大家沉醉花间
　　前调【七夕】　　　　　　　　　　吕渭老
　　桂乡云万缕更飞雨洗香车念密防经年银潢浪阻玉露期賖灵星瑞桥对展散匆匆喜色满天涯回首丁宁晓角未宜吹动梅花　家家竞赏彩茸穿桂影醉流霞渐舞袖翻鸾歌声缀鳯钗影交加人间共饶宴乐算天孙怎忍遣河斜莫惜西楼翦烛大家同到啼鸦
　　前调【又一体】　　　　　　　　　　卢祖皋
　　嫩寒催客櫂载酒去载书归正红叶满山清泉漱石多少心期三生溪桥话别怅碧萝犹惹翠云衣不似今畨醉梦帝城防度斜晖　鸿飞烟水弥弥回首处只君知念呉江鹭忆孤山鹤怨依旧东西髙峰梦醒云起是痩吟牎底忆君时何日还寻旧约为余先寄梅枝
　　前调　　　　　　　　　　　　赵以夫
　　玉梅吹霁雪觉和气满南州更连夕晴光一番小雨朝霭全收人情不知底事但黄童白叟緫追游驾海千寻防岫涨空万防星毬　风流秀色明眸金莲歩度轻柔任往来燕席香风引舞清管随讴何曽见痴太守已登车去也又迟留还似多情皓月十分照我当楼
　　前调　　　　　　　　　　　　张　炎
　　日光牛背上更时把汉书防记落叶江城孤云海树漂泊忘还悬知偶然是梦梦醒来未必是邯郸笑指萤灯借暖愁怜镜雪惊寒　投闲寄傲怡顔要一似白鸥闲且旋缉荷衣琴尊客里歳月人间菟裘渐营痩竹任重门近水隔花闗数亩清风自足元来不在深山
　　前调【为静春赋】　　　　　　　　　　张　炎
　　幽栖身嬾动防庭宇日偏长甚不隐山林不喧车马不断生香澄心淡然止水笑东风引得落花忙慵对鱼翻暗藻闲留莺管垂杨　徜徉净几明牎穿窈窕染芬芳看白鹤无声苍云息影物外行藏桃源去尘更逺问当年何事识渔郎争似重门昼掩自看生意池塘
　　前调【游张公洞】　　　　　　　　　　张　炎
　　风雷开万象散天影入虚坛看峭壁垂云青峰献玉光洗琅玕青苔古痕暗裂映参差石乳倒悬山那得虚无幻境元来透出闗　跻攀竟日忘还空翠滴逼衣寒想防宇隂隂炉存太乙难觅飞丹泠然洞灵去逺甚千年都不到人间见说寻真有路也须容我清闲
　　前调　　　　　　　　　　　　张　炎
　　二分春到栁青未了路婆娑甚书劒飘零身犹是客嵗月频过西湖故园在否怕东风今日落梅多抱瑟空行故道盟鸥顿冷清波　知麽老子狂歌心未歇鬓先皤叹敝却貂裘驱车万里风雪闗河灯前恍疑梦醒好依然只着旧渔蓑流水桃花渐暖酒船不去如何
　　前调　　　　　　　　　　　　张　炎
　　二分春是雨采香径緑隂铺正私语晴蛙于飞晚燕闲掩纹疏流光惯欺病酒问杨花过了有花无啼鴂初闻院宇钓船犹系菰蒲　林逋树老山孤浑忘却隐西湖叹扇底歌残蕉间梦醒难寄中呉秋痕尚悬鬓影见莼丝依旧也思鲈黏壁蜗涎几许清风只在樵渔
　　前调　　　　　　　　　　　　张　炎
　　锦街穿戏鼓听铁马响春氷甚舞绣歌云欢情未足早已收灯从今便须胜赏歩青青野色一枝藤落魄花间酒侣温存竹里吟朋　休憎短发鬅鬙游兴嬾我何曽任蹴踏芳尘寻蕉覆鹿自笑无能清狂尚如旧否倚东风啸咏古兰陵十里梅香霁雪水边楼观先登
　　前调　　　　　　　　　　　　张　炎
　　江南无贺老看万壑出清氷想栁思周情长歌短咏密与传灯山川润分秀色称醉挥健笔剡溪藤一语不谈俗事防人来结吟朋　堪憎我发鬅鬙频赋曲旧时曽但春蚓秋蛩寒篱晚砌颇叹非能何如种种秫带一鉏归去隐东陵野啸天风两耳翠防深处孙登
　　前调【又一体滁州送范倅】　　　　　　　　辛弃疾
　　老来情味减对别酒怯流年况屈指中秋十分好月不照人圆无情水都不管共西风只管送归船秋晚莼鲈江上夜深儿女灯前　征衫便好去朝天玉殿正思贤想夜半承明留教视草却遣筹边长安故人问我道愁肠殢酒只依然目断秋霄落鴈醉来时响空弦
　　前调【题上饶翠防楼】　　　　　　　　　辛弃疾
　　旧时楼上客爱把酒对南山笑白髪如今天教放浪来往其间登楼更谁念我却回头西北望层栏云雨珠帘画栋笙歌雾鬓风鬟　近来堪入画图看父老愿公欢甚拄笏悠然朝来爽气正尔相闗难忘使君后日便一花一草报平安与客携壶且醉雁飞秋影江寒
　　前调【菊隐】　　　　　　　　　　辛弃疾
　　路傍人怪问此隐者姓陶不甚黄菊如云朝吟暮醉唤不回头纵无酒成怅望只东篱搔首亦风流与客朝餐一笑落英饱便归休　古来尧舜有巢由江海去悠悠待说与佳人种成香草莫怨灵修我无可无不可意先生出处有如丘闻道问津人过杀鸡为黍相留
　　前调【离思】　　　　　　　　　　张孝祥
　　送归云去雁淡寒影满溪楼正佩觧湘腰钗孤楚鬓鸾鉴分收凝情望行处路但疎烟逺树织离忧只有楼前溪水伴人清泪长流　霜华夜永逼衾裯唤谁护衣篝念粉馆重来芳尘未埽争见嬉游情知闷来殢酒奈回肠不醉只添愁脉脉无言竟日断魂双鹜南州
　　前调【别情】　　　　　　　　　　张孝祥
　　紫箫吹散后恨燕子只空楼念璧月长亏玉簮中折覆水难收青鸾送碧云句道霞扃雾锁不堪忧情与文梭共织怨随宫叶同流　人间天上两悠悠暗泪洒灯篝记谷口园林当时驿舍梦里曽游银屏低闻笑语但梦时冉冉醒时愁拟把菱花一半试寻髙价皇州
　　前调【春怨】　　　　　　　　　　程　垓
　　倩娇莺姹燕说不尽此时情正小院春防芳园昼锁人去花零凭髙试回望眼奈遥山逺水隔重云谁遣风狂雨横便教无计留春　情知鴈杳与鸿冥自难寄丁宁纵栁院颦深桃门笑在知属何人衣篝防回忘了奈残香犹有旧时熏空使风头巻絮爲他飘荡花城
　　前调【重九】　　　　　　　　　　京　镗
　　算秋来景物皆胜赏况重阳正露冷欲霜烟轻不雨玉宇开张蜀人从来好事遇良辰不肯负时光药市家家帘幕酒楼处处丝簧　婆娑老子兴难忘聊复与平章也随分登髙茱萸缀席菊蕊浮觞明年未知谁健笑杜陵底事独凄凉不道频开笑口年年落防何妨
　　前调【送郑伯昌】　　　　　　　　　　刘克庄
　　古人吾不见君莫是郑当时更筑就山房躬耕谷口名动京师诸公任他衮衮与杜陵野老共襟期有客至门先喜得钱沽酒何疑　昔年聮辔栁边归陈迹恍难追况种桃道士看花才子回首皆非相逢故人问讯道刘郎老去久无诗把做一塲春梦觉来莫要寻思
　　前调【丁未中秋】　　　　　　　　　　刘克庄
　　水亭凝望久期不至拟还差隔翠幌银屏新睂初画半靣犹遮须防淡烟薄霭被西风埽尽不留些失了白衣苍狗夺回雪兔金蟇　乗云径到玉皇家人世鼓三挝试自判此生更看防度小住为佳何须如钩似玦便相将只有半菱花莫遣素娥知道和他发也苍华
　　前调　　　　　　　　　　　　张　镃
　　清明初过后正空翠霭晴鲜念水际楼台城隅花栁春意无边清时自多暇日看聮镳飞盖拥羣贤朱邸横经满座紫薇渊思如泉　髙情那更属云天语笑杂歌弦向啼鴂声中落红影里忍负芳年浮生转头是梦恐他时髙防却难全快意淋浪醉墨要令海内喧传
　　前调【秋海棠】　　　　　　　　　　刘　儗
　　渐秋空向晚被风雨防重阳正木落疎林海棠枝上忽见红妆料应妒他兰菊甚年年独自占秋光故把春风娇靣向人逞艳呈芳　看来毕竟此花强只是欠些香悄一似当年五陵公子却厌膏粱肯来水边竹下与幽人相对说凄凉只恐夜深花睡五更防有清霜
　　前调【夜登青城山玉华楼】　　　　　　　　陆　游
　　阅邯郸梦境叹緑鬓早霜侵奈华岳烧丹青谿看鹤尚负初心年来问浊世里悟真诠秘诀絶幽深养就金芝九畹种成琪树千林　星坛夜学歩虗吟露冷透瑶簮对翠鳯披云青鸾遡日空阙萧森琅函一封奏罢自钧天帝所有知音却遇蓬壶啸傲世间嵗月骎骎
　　前调　　　　　　　　　　　　黄　机
　　叹镜中白发元不向酒边栽奈诗习未除客愁易感賸要安排浮名任他有命怕青山颇怪不归来出屋长松招鹤绕渠流水行杯　浪驱羸马踏江淮幽梦苦相催甚狭路﨑岖雄心突兀谁忍徘徊此事正烦公等笑曹刘只合作舆台我自人间屈曲青云有眼休回
　　前调　　　　　　　　　　　　王　炎
　　缃桃花树下记罗韤昔经行至今日重来人惟独自花亦雕零青鸟杳无消息徧人间何处觅云軿红锦织残旧字玉箫吹断余声　销凝衣故几时更又谁复卿卿奈镜里琴中离鸾有恨别鹄无情齐睂防同笑语但有时梦见似平生愁对婵娟三五素光暂缺还盈
</div>
    <div class="pagination">
<a href="御选历代诗余_page253.html">上一页</a><span>...</span><a href="御选历代诗余_page249.html">249</a><a href="御选历代诗余_page250.html">250</a><a href="御选历代诗余_page251.html">251</a><a href="御选历代诗余_page252.html">252</a><a href="御选历代诗余_page253.html">253</a><span class="current-page">254</span><a href="御选历代诗余_page255.html">255</a><a href="御选历代诗余_page256.html">256</a><a href="御选历代诗余_page257.html">257</a><a href="御选历代诗余_page258.html">258</a><a href="御选历代诗余_page259.html">259</a><span>...</span><a href="御选历代诗余_page255.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
