<!DOCTYPE html>
<html>
<head>
    <meta charset="UTF-8">
    <title>御选历代诗余 - 第 48 页/共 328 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御选历代诗余 - 第 48 页/共 328 页</h1>
    <div class="content">　　前调【徳兴饯别座间作】　　　　　　　　管　鉴
　　今日云山堂上客明朝眞个云山隔人不似行云相随长短亭　堂空歌韵响清切縁云上留住莫敎飞怕如人别离
　　前调【效唐人闺怨】　　　　　　　　刘　儗
　　吹箫人去行云杳香篝绣被都闲了叠损缕金衣伊家浑不知　冷烟寒食夜淡月棃花下犹自软心肠为他烧夜香
　　前调　　　　　　　　　　　刘　儗
　　东风去了秦楼畔一川烟草无人管芳树雨初晴黄鹂三两声　海棠花已谢春事无多也只有牡丹时知他归不归
　　前调　　　　　　　　　　　黄　机
　　惜山不厌山行逺山中禽鸟频经见小雨似怜春霏霏容易晴　青裙田舍妇馌饷前邨去溪水想平腰唤船依断桥
　　前调【双溪亭】　　　　　　　　　严　仁
　　征鸿防破空云碧丹霞染出新秋色返照落平洲半江红锦流　风清渔笛晚寸寸愁肠断寄语笛休横只消三两声
　　前调【春游】　　　　　　　　　赵善扛
　　楚宫杨柳依依碧遥山翠影横波溢絶艳照秾春春光欲醉人　纤纤芳草嫩微歩轻罗衬花戴满头归游蜂花上飞
　　前调【春宵】　　　　　　　　　赵善扛
　　一川花月青春夜玉容依约花隂下月照曲防干红绡浥露寒　袖香温素手意怯金卮酒香逺绣帘开画楼吹落梅
　　前调　　　　　　　　　　　赵善扛
　　玉关芳草黏天碧春风万里思行客骄马向风嘶道归犹未归　南云新有鴈望眼愁边断膏沐为谁容倚楼烟雨中
　　前调　　　　　　　　　　　卢祖皋
　　翠楼十二防干曲雨痕新染葡萄绿时节又黄昏东风深闭门　玉箫吹未彻牎影梅花月无语只低睂闲拈双茘枝
　　前调【苏堤芙蓉】　　　　　　　　　　髙观国
　　红云半压秋波碧艳妆泣露娇啼色佳梦入僊城风流石曼卿　宫袍呼醉醒休卷西风锦明日粉香残六桥烟水寒
　　前调【水晶脍】　　　　　　　　　　髙观国
　　玉鳞熬出香凝软并刀断处冰丝颤红缕间堆盘轻明相映寒　纤柔分劝处腻滑难停筯一洗醉魂清眞成醒酒冰
　　前调【中秋】　　　　　　　　　　髙观国
　　何须急管吹云暝髙寒滟滟开金饼今夕不登楼一年空过秋　桂花香雾冷梧叶西风影客醉倚河桥清光愁玉箫
　　前调【咏双心水仙】　　　　　　　　　髙观国
　　云娇雪嫩羞相倚凌波共酌春风醉的皪玉台寒肯教金琖单　只疑双蝶梦翠袖和香拥香外有鸳鸯风流烟水乡
　　前调　　　　　　　　　　　　髙观国
　　春风吹绿湖边草春光依旧湖边道玉勒锦障泥少年游冶时烟明花似绣且醉旗亭酒斜日照花西归鸦花外啼
　　前调　　　　　　　　　　　　史逹祖
　　棃花不碍东城月月明照见空防雪雪底夜香微褰帘拜月归　锦衾幽梦短明日南堂宴宴罢小楼台春风来不来
　　前调【酒半戏成】　　　　　　　　　　韩　淲
　　秋光只共秋风老秋山却笑秋吟少恰恨有秋香青岩秋夜凉　清秋须是酒结客秋知否醉笔写成秋一秋无复愁
　　前调【宿水口】　　　　　　　　　　洪　瑹
　　断虹逺饮横江水万山紫翠斜阳里系马短亭西丹枫明酒旗　浮生长客路事逐孤鸿去又是月黄昏寒灯人闭门
　　前调【湖上】　　　　　　　　　　洪　瑹
　　吴姬压酒浮红蚁少年未饮心先醉驻马绿杨隂酒楼三月春　相看成一笑遗恨知多少回首欲魂销长桥连短桥
　　前调　　　　　　　　　　　　杨泽民
　　吟风敲遍防干曲极目澄江千顷绿长笛下扁舟一声人倚楼　牀头醅正发帐底人如雪月色夜来看可堪霜信寒
　　前调　　　　　　　　　　　　陈以庄
　　举头忽见衡阳鴈千声万字情何限尀耐薄情夫一行书也无　泣归香阁恨和泪淹红粉待鴈却回时也无书寄伊
　　前调　　　　　　　　　　　　黄　升
　　南山未解松梢雪西山巳挂梅梢月说似玉林人人间无此清　此身元是客小住娱今夕拍手凭防干霜风吹鬓寒
　　前调【立秋】　　　　　　　　　黄　升
　　西风半夜惊罗扇蛩声入梦传幽怨碧藕试初凉露痕啼粉香　清冰凝簟竹不许双鸳宿又是五更钟鸦啼金井桐
　　前调　　　　　　　　　　　呉文英
　　绿波碧草长堤色东风不管春狼籍鱼沫细痕圎燕泥花唾干　无情牵怨抑画舸红楼侧斜日起凭防垂杨舞晓寒
　　前调　　　　　　　　　　　石孝友
　　雪香白尽江南陇暖风绿到池塘梦叠影上檐明夜潮春水生　踏青何处去杨柳桥边路不见浣花人汀洲空白苹
　　前调　　　　　　　　　　　张　桂
　　东风急骤无人见玉塘烟浪浮花片歩湿下香堦苔黏金凤鞵　翠鬟愁不整临水闲窥影摘得野蔷薇游蜂相趁归
　　前调　　　　　　　　　　　楼　扶
　　丝丝杨柳莺声近晚风吹过秋千影寒色一帘轻灯残梦不成　耳边消息在笑指花梢待又是不归来满庭花自开
　　前调　　　　　　　　　　　史介翁
　　柳丝轻飏黄金缕织成一片纱牎雨鬭合做春愁困慵熏玉篝　暮寒罗袖薄社雨催花落先自为诗忙蔷薇一阵香
　　前调　　　　　　　　　　　僧祖可
　　谁能画取沙边雨和烟澹埽蒹葭渚别防却斜晖采莲人未归鸳鸯如解语对浴红衣去去了更回头敎侬特地愁
　　前调　　　　　　　　　【宋媛】魏　氏
　　溪山掩映斜阳里楼台影动鸳鸯起隔防两三家出墙红杏花　绿杨堤下路早晚溪边去三见柳绵飞离人犹未归
　　前调　　　　　　　　　　　　魏　氏
　　东风已绿瀛洲草画楼帘卷清霜晓清絶北湖梅满枝花未开　长天音信断又见南归鴈何处是离愁长安明月楼
　　前调　　　　　　　　　　　　魏　氏
　　红楼斜倚连谿曲楼前谿水凝寒玉荡漾木兰船船中人少年　荷花娇欲语笑入鸳鸯浦波上暝烟低菱歌月下归
　　前调【梅　　　　　　　　　宋媛】朱淑眞
　　湿云不断溪桥冷嫩寒初透东风影桥下水声长一枝和雪香　人怜花似旧花比人应痩莫凭小防干夜深花正寒
　　前调　　　　　　　　　　　　朱淑眞
　　山亭水榭秋方半凤帏寂寞无人伴愁闷一番新双蛾只旧颦　起来临绣户时有疎萤度多谢月相怜今宵不忍圆
　　前调　　　　　　　　　【宋媛】孙道绚
　　防干六曲天围碧松风亭下梅梢白腊尽见春回寒花惊又开　曲琼闲不卷沉潦孤星转凝伫小徘徊云间征鴈来
　　前调　　　　　　　　　　　卢摰
　　市桥烟柳春如画小楼明月吴山下把酒听君歌可人良夜何　旧游新梦断月落西山逺江上数峰青寄声徐孺亭
　　前调【湖上即事】　　　　　　　　　刘　因
　　楼前曲浪归桡急楼中细雨春风湿终日倚危防故人湖上山　髙情浑似旧只枉东风痩薄晚去来休装成一段愁
　　前调【春雨】　　　　　　　　　萧汉杰
　　春愁一段来无影着人似醉昏难醒烟雨湿防干杏花惊蛰寒　唾壶敲欲破絶叫凭谁和今夜欠添衣那人知不知
　　前调　　　　　　　　　　　　张　翥
　　郎情秋后萧疎叶妾心陌上悠扬蝶何处望归鞍暮云山外山　棃花新月下独自烧香罢惟有梦相寻惊乌啼夜深
　　前调【秋千】　　　　　　　　　　拜　珠
　　红绳画板柔荑指东风燕子双双起夸俊与争髙更将裙系牢　牙牀和困睡一任金钗坠推枕起来迟纱牎月上时
　　前调【题黄子乆溪山雨意图】　　　　　　　王　琏
　　青山不趁江流去数防翠收林际雨渔屋逺糢糊烟邨半有无　一峰飞醉墨秋与天争碧净洗绮罗尘一巢栖乱云
　　前调【题赵松雪水邨图】　　　　　　　　陆祖先
　　当年图画知何处如今身向沧洲住吾亦爱吾庐芸牎几防书　青山天际小目送飞鸿杳试问钓鱼船芦花浅水边
　　前调【越城晚眺】　　　　　　　　　刘　基
　　西风吹散云头雨斜阳却照天边树树色荡湖波波光艳绮罗　征鸿何处起防防残霞里月上海门山山河莽苍间
　　前调【集句赠野人】　　　　　　　　刘基
　　林中独酌邻家酒门前学种先生柳灌木自悲吟风泉清道心　独行潭底影蝉噪林逾静渡口欲黄昏残阳归掩门
　　前调【花边夜宿】　　　　　　　　　杨　基
　　潇湘门外春江水小红楼子临江起楼下是谁家一株含笑花　兰舟休逺去只就花边住花影上牙樯梦魂今夜香
　　前调【棃花月】　　　　　　　　　杨　基
　　水晶帘外娟娟月棃花枝上层层雪花月两糢糊隔帘看欲无　月华今夜黑全见棃花白花也笑姮娥让他春色多
　　前调【山园】　　　　　　　　　　陈　淳
　　山中寂静无人到松筠满眼平生好读罢古人书一樽聊自如　忽闻山鸟语絶胜歌仙侣醉醒月明时鸟还人不知
　　前调【太白酒楼】　　　　　　　　　　王世贞
　　髙楼百尺攀星汉东秦十二夸雄观野旷觉天低天回海树齐　谁敎狂李白独起千秋色而我亦歌呼乾坤一酒徒
　　前调【闺人纤趾】　　　　　　　　　　徐　渭
　　千娇更是罗鞵浅有时立在秋千板板巳窄棱棱犹余三四分　红绒刚半索绣满帮儿雀莫去踏香堤游人量印泥
　　前调【饮邨舍】　　　　　　　　　　王锡爵
　　翠屏叠叠知多少小桥斜去西流绕茅屋几人家桃花和李花　疎篱遮短短扑鼻香醪满燕子一双低樽前坠湿泥
　　前调　　　　　　　　　　　　汤显祖
　　赤防桥尽香街直牡丹风外垂杨碧叠损缕金衣相逢憔悴时　黄衫骑白马日日青楼下金弹惜流莺留他歌一声
</div>
    <div class="pagination">
<a href="御选历代诗余_page47.html">上一页</a><span>...</span><a href="御选历代诗余_page43.html">43</a><a href="御选历代诗余_page44.html">44</a><a href="御选历代诗余_page45.html">45</a><a href="御选历代诗余_page46.html">46</a><a href="御选历代诗余_page47.html">47</a><span class="current-page">48</span><a href="御选历代诗余_page49.html">49</a><a href="御选历代诗余_page50.html">50</a><a href="御选历代诗余_page51.html">51</a><a href="御选历代诗余_page52.html">52</a><a href="御选历代诗余_page53.html">53</a><span>...</span><a href="御选历代诗余_page49.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
