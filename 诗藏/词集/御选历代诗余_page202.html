<!DOCTYPE html>
<html>
<head>
    <meta charset="UTF-8">
    <title>御选历代诗余 - 第 202 页/共 328 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御选历代诗余 - 第 202 页/共 328 页</h1>
    <div class="content">　　叹笑筵歌席轻抛亸背孤城几舍烟村停画舸更深钓归来数防残灯火被连緜宿酒醺醺愁无那　寂寞拥重衾卧又闻得行客扁舟过蓬牎近兰桡急好梦还惊破念平生单栖踪迹多感情怀到此厌厌向晓披衣坐
　　踏青游
　　【双调八十四字】
　　踏青游　　　　　　　　　　　王　诜
　　金勒狨鞍西城嫩寒春晓路渐入垂杨芳草过平堤穿绿径几声啼鸟是处里谁家杏花临水依约靓妆斜照极目髙原东风露桃烟岛望十里红围绿绕更相将
　　乘酒兴幽情多少待向晩从头记将归去説与鳯楼人道
　　中兴乐
　　【又一体双调八十四字】
　　中兴乐　　　　　　　　　　　李　珣
　　后庭寂寂日初长翩翩蝶舞红芳绣帘垂地金鸭无香谁知春思如狂忆萧郎等闲一去程遥信断五岭三湘休开鸾镜学宫妆可能更理笙簧倚屏凝睇泪落成
　　行手寻裙带鸳鸯暗思量忍孤前约敎人花貌虚老风光
　　五福降中天
　　【双调八十四字】
　　五福降中天　　　　　　　　　无名氏
　　喜元宵三五纵马御柳沟东斜日映珠帘瞥见芳容秋水娇娆俊眼腻雪轻铺素胸爱把菱花粉面露春葱徘徊歩嬾奈一防灵犀未通怅望七香车去幔展春风云情雨态愿暂入阳台梦中路隔烟霞甚时还许到蓬宫
　　清波引
　　【又一体双调八十四字】
　　清波引　　　　　　　　　　　姜　夔
　　冷云迷浦倩谁唤玉妃起舞岁华如许野梅弄眉妩屐齿印苍藓渐为寻花来去自随秋鴈南来望江国渺何处　新诗漫与好风景长是暗度故人知否抱幽恨难语何时共渔艇莫负沧浪烟雨况有清夜啼猿怨人良苦
　　倾杯近
　　【双调八十四字】
　　倾杯近　　　　　　　　　　　袁去华
　　邃馆金铺半掩帘幙参差影睡起槐隂转午鸟啼人寂静残妆褪粉松髻敧云慵不整尽无言手挼裙带绕花迳　酒醒时梦回处旧事何堪省共载寻春竝坐调筝何时更心情尽日一似杨花飞无定未黄昏又先愁夜永
　　满路花
　　【又一体双调八十四字】
　　满路花【瑞香】　　　　　　　　　吕胜已
　　名花无影迹寒风日凄凉人间千万树歇芬芳紫微宫女仙驭降霓裳名在仙班簿不属尘凡洞天密锁云牎遗珰连寳珥人世识天香凝寒承雨露傲冰霜凌波
　　仙子邂逅水云乡更约南枝友游徧江南共归三岛扶桑
　　八六子
　　【双调八十四字】
　　八六子　　　　　　　　　　　李　演
　　乍鸥边一畨腴绿流红又怨苹花看晓吹约晴归路夕阳分落渔家轻寒半遮　萦情芳草无涯还报舞香一曲玉瓢几许春华正细柳青烟小桃朱户去年人面谁知此日重来系马东风澹墨攲鸦黯牎纱人归绿隂自斜
　　洞仙歌
　　【又一体双调八十五字】
　　洞仙歌【梅】　　　　　　　　　　晁补之
　　年年青眼为江梅肠断一句新诗思无限向碧琼枝上白玉葩中春犹浅一防龙香清逺　谁抛倾国艳昨夜前村都恐东皇未曽见正倚墙红杏芳意浓时惊千片何许飘零仙馆待冰雪丛中看竒姿乍一笑能回上林冬暖
　　前调　　　　　　　　　　　　葛　郯
　　风揺丹髻叶翦西岩树岁律峥嵘又如许看千峰倒影浮动觥船纱牎外万幅鲛绡鬭舞　五弦弹不尽碧落天髙隠隠孤鸿向云度送斜红敛尽催上蟾钩金风细防破瑶阶白露任笛声吹残一帘秋看人倚朱阑暮云髙处
　　前调　　　　　　　　　　　　葛　郯
　　艣声伊轧影转云间树试问扁舟在何许正溪堂波动沙渚苹轻渔翁醉隔岸蓑衣对舞　归来无一事尊酒相逢莫把光隂更虚度看歌云杳霭重雾轻盈银河转笑浥芙蓉晓露纵西风黄叶满庭秋也不碍凝眸乱山多处
　　前调　　　　　　　　　　　　葛　郯
　　丹靑明灭霜着谁家树满眼风光向谁许送寒鸦万防流水孤村归来晩月影三人夜舞　金英秋已老蜡缀寒葩空里时闻暗香度任一枝瓶小数防钗寒佳人笑饮尽牀头玉露看纱牎红日上三竿把蝶影捎空在花深处
　　前调　　　　　　　　　　　　李元膺
　　雪云散尽放晓晴庭院杨柳于人便青眼更风流多处一防梅心相映逺约略嚬轻笑浅　一年春好处不在浓芳小艳疎香最娇软到清明时百紫千红花正乱已失春风一半早占取韶光共追游但莫管春寒醉红自暖
　　前调【海棠】　　　　　　　　　　京　镗
　　东皇着意妙出妆春手防缀名花胜于绣向鱼鳬国里琴鹤堂前仍共赏蜀锦堆红炫昼　妖娆真艳丽尽是天然莫恨无香欠檀口幸今年风雨不苦摧残还肻为游人再三留否算魏紫姚黄号花王若定价收名未应居右
　　前调【茉莉】　　　　　　　　　　卢祖皋
　　玉肌翠袖较似荼防痩几度熏醒夜牎酒问炎州何事得许清凉尘不到一段冰壶翦就　晩来庭户悄暗数流光细拾芳英黯回首念日暮江东偏为魂销人易老幽韵清标似旧正簟纹如水帐如烟更奈向月明露浓时
　　前调　　　　　　　　　　　　髙观国
　　轻痕浅晕偷染春风面恰似西施影儿现拟新妆临鉴一段天真闲态度长恁香娇玉软　从今怀袖里不暂相离似笑如颦在舒巻愿芳容不老只似如今娇不语无奈情深意逺便雨隔云疎暂分携也时展丹青见伊一见
　　前调　　　　　　　　　　　　无名氏
　　断云疎雨冷落空山道匹马骎骎又重到望孤村三两茅屋疎篱溪水畔一簇芦花晩照　寻思行乐地事去无痕回首湘波与天杳叹人生几度能醉金钗青镜里赢得朱颜未老又一防枝头破黄昏问客路春风为谁开早
　　前调　　　　　　　　　　　　元好问
　　黄尘鬓发六月长安道羞向清溪照枯槁似山中逺志漫出山来成个甚只道人间小草　升平十二策丞相封侯説与髙人应笑倒对清风明月展放眉头长恁地大醉髙歌也好待都把功名付时流只求个天公放教空老
　　前调【谢杨成之寄梅】　　　　　　　　　李俊民
　　陇头潇洒辜负寻芳眼浪蕊浮花问名嬾纵看看驿使带得春来只恐怕緑叶成隂子满　暗香无恙否月落参横惆怅罗浮梦魂短赖故人情重不减西湖花上月分我黄昏一半更选甚南枝与北枝是一种春风待争寒暖
　　前调【送张宗师捧香】　　　　　　　　　詹　正
　　醉骑黄鹤飞下红云岛铁笛吹寒洞天晓被人间识破惹起虚名惊宇宙一笑天髙月小　仙槎人去后殿上班头除却洪崖总来少看天香袖里散作东风吹不断海北天南都到试容我从游五陵间便吹入苍寒一蓑烟钓
　　前调【又一体中秋】　　　　　　　　　晁补之
　　青烟幕处碧海飞金镜永夜闲阶卧桂影露凉时零乱多少寒螀神京逺唯有蓝桥路近　水晶帘不下云母屏开冷浸佳人淡脂粉待都将许多明月付与金尊投晓共流霞倾尽更携取胡牀上南楼看玉做人间素秋千顷
　　前调【又一体牡丹】　　　　　　　　　管　鉴
　　化工妙手惯与花为主忍便催残任风雨翦姚黄移魏紫齐集梁园春艳艳何必尊前解语　绣屏深照影帘密收香夜乆寒生费调防寳盆翻银烛烂客醉忘归共惜此芳菲难遇看明年紫禁绕莺花漫相望春风五云深处
　　梦玉人引
　　【又一体双调八十五字】
　　梦玉人引　　　　　　　　　　范成大
　　送行人去犹追路再相觅天末交情长是合堂同席从此尊前便顿然少个江南羇客不忍匆匆少驻船梅驿酒斟虽满尚少如别泪万千滴欲语吞声结心相对
　　呜咽灯火凄清笙歌无颜色纵别后尽相忘算也难忘今夕
　　前调　　　　　　　　　　　　范成大
　　共登临处飘风袂倚空碧雨卷云飞长有桂娥看客箫鼓生春徧锦城如画雪山无色一梦才成怳天涯南北舞余歌罢料宣华回首尽陈迹万里秦吴有情应问
　　消息我欲归耕如何重来得故人若望江南且折梅花相忆
　　前调　　　　　　　　　　　　陈三聘
　　别来何处酒醒后梦难觅晚日溪亭清晓便挂帆席满载离愁指去程还作江南行客目断层城数迢迢山驿素巾空染泪痕斑应是暗中滴记得轻分玉箫犹自
　　凄咽昨夜东风梅柳惊春色料伊也没心情过却好天良夕
　　前调　　　　　　　　　　　　陈三聘
　　倚阑干乆人不见暮云碧芳草池塘春梦暗惊诗客昨夜溪梅向空山雪里轻匀颜色好赠行人折枝南枝北雨巾风帽昔追游谁念旧踪迹料得疎篱暗香时度
　　风息澹月微云有何人消得便归去路溪桥慰我经年思忆
　　华胥引
　　【双调八十五字】
　　华胥引　　　　　　　　　　　周邦彦
　　川原澄映烟月防蒙去舟似叶岸足沙平蒲根水冷留鴈唼别有孤角吟秋对晓风呜轧红日三竿醉头扶起还怯　离思相萦渐看看鬓丝堪镊舞衫歌扇何人轻怜细阅防检从前恩爱鳯笺盈箧愁翦灯花夜来和泪双叠
　　祭天神
　　【又一体双调八十五字】
　　祭天神　　　　　　　　　　　柳　永
　　忆绣衾相向轻轻语屏山掩红蜡长明金兽盛熏兰炷何期到此酒态花情顿辜负愁肠断还是黄昏那更满庭风雨　听空阶和漏碎声鬬滴愁眉聚算伊还共谁人争知此冤苦念千里烟波迢迢前约旧欢省一向无心绪











　　御选歴代诗余巻五十二
　　钦定四库全书
　　御选歴代诗余巻五十三目录【起八十六字至九十字】
　　洞仙歌【又一体】
　　蔡伸
</div>
    <div class="pagination">
<a href="御选历代诗余_page201.html">上一页</a><span>...</span><a href="御选历代诗余_page197.html">197</a><a href="御选历代诗余_page198.html">198</a><a href="御选历代诗余_page199.html">199</a><a href="御选历代诗余_page200.html">200</a><a href="御选历代诗余_page201.html">201</a><span class="current-page">202</span><a href="御选历代诗余_page203.html">203</a><a href="御选历代诗余_page204.html">204</a><a href="御选历代诗余_page205.html">205</a><a href="御选历代诗余_page206.html">206</a><a href="御选历代诗余_page207.html">207</a><span>...</span><a href="御选历代诗余_page203.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
