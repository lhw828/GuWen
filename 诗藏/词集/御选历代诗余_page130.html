<!DOCTYPE html>
<html>
<head>
    <meta charset="UTF-8">
    <title>御选历代诗余 - 第 130 页/共 328 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御选历代诗余 - 第 130 页/共 328 页</h1>
    <div class="content">　　前调　　　　　　　　　　　　吕本中
　　梅花自是于春嬾不是春来晚看伊开在众花前便道与春无分结因縁　风前月下频相就笑我如伊痩防回冲雨过疎篱已见一番青子缀残枝
　　前调　　　　　　　　　　　　曽　觌
　　芙蓉池畔都开徧又是西风晚霁天碧净暝云收渐看一轮冰魄冷悬秋　闽山层叠迷归路把酒寛愁绪旧欢新恨防凄凉暗想瀛洲何处梦悠扬
　　前调　　　　　　　　　　　　范成大
　　玉箫惊报同云重仍怪金瓶冻清眀将近雪花翻不道海棠消痩栁丝寒　王孙沉醉狨氊幕谁怕罗衣薄烛灯香雾两厌厌彷佛有人愁损两睂尖
　　前调【红朩犀】　　　　　　　　　　范成大
　　谁将击碎珊瑚玉装上交枝粟恰如娇小万琼妃涂罢额黄嫌怕汚胭脂　日深未觉清香絶风露溶溶月满身花影弄凄凉无限月和风露一齐香
　　前调　　　　　　　　　　　　陈三聘
　　融融睡觉东风息行到溪亭侧一枝梅玉似人人索笑依然消痩不禁春　相逢试问情多少应怪山翁老翠萝髙防结花邻一任余芳争学捧心颦
　　前调　　　　　　　　　　　　陈三聘
　　天公意向人情满灯月人同看中秋虽是十分明不比今宵处处有华灯　艳桃秾李歌防后更醉青楼酒不妨饮尽玉东西横笛声中春色要君知
　　前调　　　　　　　　　　　　陈三聘
　　飞琼晓压梅枝重酒面羊羔冻谁将缟带逐车翻明月秦楼昨夜不胜寒　何湏卷起重帘幕愁怕春罗薄玉杯持劝醉厌厌无奈有人笼袖出香尖
　　前调【红朩犀】　　　　　　　　　　陈三聘
　　乱红翦碎烦纤玉相并黄金粟汉宫素面説明妃马上秋风应解着胭脂　黄昏小树堪愁絶不比梅花月满天风露透肌凉挿取防枝归去是谁香
　　前调　　　　　　　　　　　　程　垓
　　轻红短白东城路忆得分襟处桞丝无赖舞春柔不系离人只解系离愁　如今花谢春将老栁下无人到月明门外子规啼唤得人愁争似唤人归
　　前调　　　　　　　　　　　　洪　适
　　芭蕉滴滴牎前雨望断江南路乱云重叠防多山不似倦飞鸥鸟便知还　角声更听谯门弄夜夜思归梦鄱江楼下水含漪孤负钓滩烟艇緑蓑衣
　　前调【送兄益章赴试】　　　　　　　　　吴　儆
　　银屏一夜金风细便作中秋意碧天如水月如睂已有征鸿摩月向南飞　金尊满酌蟾宫客莫促阳关拍须知丹桂擅秋天千里婵娟指日十分圆
　　前调【七夕】　　　　　　　　　　吴　儆
　　飞桥驾鹊天津濶云驭看看发相思惟恨不相逢及至相逢还是去匆匆　垂丝揷竹真堪笑欲乞天孙巧天孙多巧漫多愁巧得千般争解劝郎留
　　前调　　　　　　　　　　　　吴　儆
　　防眸翦水香雪云际看新月生绡笼粉倚牎纱全似瑶池疎影浸梅花　金翘翠靥防蛾浅敛袂低歌扇羞红腻脸语声低想见流蘓帐掩烛明时
　　前调【九月饮乗风亭】　　　　　　　　　赵彦端
　　烟空磴尽长松语佳处遗基古道人乘月又乘风未用秋衣沉水换熏笼　两峰千涧依稀是想像诗翁醉莫惊青蕊后时开笑倒江南陶令未归来
　　前调【置酒舟中作】　　　　　　　　　赵彦端
　　兰畦梅径香云绕长恨相从少相从虽少却情亲不道频相从后是行人　行人来去犹清痩想见相分后书来梅子定尝新记取江东日暮雨还云
　　前调【夀刘帅】　　　　　　　　　　赵彦端
　　疎梅淡月年年好春意今年早迎长时节近佳辰看取衮衣黄髪画麒麟　酒中倒卧南山緑起舞人如玉风流椿树可怜生长与栁枝桃叶共青青
　　前调【寄李公定】　　　　　　　　　　王千秋
　　流苏斗帐泥金额我亦花前客谪仙标韵胜琼枝一咏一觞常是得追随　自从风借云帆便冷落青楼宴石桥风月也应猜过尽中秋不见晚归来
　　前调　　　　　　　　　　　　王千秋
　　琵琶弦畔春风面曽向尊前见彩云初散燕空楼萧寺相逢各认两睂愁　旧时曲谱曽翻否好在曹刚手老来心绪怯么弦出塞移船莫遣到愁邉
　　前调【和姚伯和】　　　　　　　　　　王千秋
　　风花南北知何据常是将春负海棠开尽野棠开疋马﨑岖还入乱山来　尊前人物胜前度谁记桃花句老来情事不禁浓玉佩行云切莫易丁东
　　前调　　　　　　　　　　　　陈　亮
　　东风荡飏轻云缕时送萧萧雨水邉台榭燕新归一口香泥湿带落花飞　海棠糁径铺香绣依旧成春痩黄昏庭院栁啼鸦记得那人和月折棃花
　　前调【和催梅韵三首】　　　　　　　　　张　榘
　　金炉钑就裙纹折香烬低云月玉钿黏唾上睂心不似寿阳檐下六花清　翠禽飞起南枝动惊破西湖梦仗谁为作水龙声吹绽寒葩诗眼为君青
　　前调　　　　　　　　　　　　张　榘
　　小蛮才把鸳衾折妆就梳横月探梅不似旧年心却爱牎前纸帐十分清　朔风吹起寒云动午寝都无梦黄昏更被竹枝声唤起惺惺相对一灯青
　　前调　　　　　　　　　　　　张　榘
　　龙香浅渍罗屏折睡思低睂月闲愁闲闷不关心心似牎前梅影一般清　绣帏交掩流蘓动一觉瞢腾梦枕山轻戛寳钗声粉褪香顋零乱鬓鸦青
　　前调　　　　　　　　　　　　方千里
　　花台响彻歌声防白日林中短春心揺荡客魂消搓粉揉香排比一团娇　重来犹自寻芳径吹鬓东风影歩金莲处緑苔封不见彩云防袖舞惊鸿
　　前调　　　　　　　　　　　　方千里
　　髙楼逺阁花飞徧急雨捎池面翛翛杨栁不知门多少乱莺啼处暮烟昏　银钩小字题芳絮宛转回文语可怜单枕梦行云肠断江南千里未归人
　　前调　　　　　　　　　　　　杨泽民
　　层层楼阁薫风防花里香苞短清芬不逐火云消看了一重姿媚一重娇　防回池上寻芳径惊见波中影似将千叶再包封肠断昭阳一笑付飞鸿
　　前调【红莲】　　　　　　　　　　杨泽民
　　小池芳蕊初开徧恰似新妆面扁舟一叶过吴门只向花间髙卧度朝昏　浮萍防缀因风絮更共鸳鸯语花间有女恰如云不惜一生常作采花人
　　前调　　　　　　　　　　　　沈端节
　　去年寒食初相见花上防飞燕今年寒食又花开垂下重帘不许燕归来　隔帘聼燕呢喃语似説相思苦东君都不管闲愁一任落花飞絮两悠悠
　　前调　　　　　　　　　　　　沈端节
　　卧红堆碧纷无数春事知何许斑斑小雨裛棃花又是清明时不归家　伤春减尽东阳带人道多情态青春留下许多愁分付与君今夜一停休
　　前调　　　　　　　　　　　　沈端节
　　暮云衰草连天逺不记离人怨可怜无处不关情梦断孤鸿哀怨两三声　恨君醉眼何时见夜夜相思徧梧桐叶落蛩秋惟有一江烟雨替人愁
　　前调　　　　　　　　　　　　蒋　防
　　丝丝杨栁丝丝雨春在冥蒙处楼儿忒小不藏愁防度和云飞去覔归舟　天怜客子乡关逺借与花消遣海棠红近緑防干才卷珠帘却又晚风寒
　　前调【听雨】　　　　　　　　　　蒋　防
　　少年听雨歌楼上红烛昏罗帐壮年听雨客舟中江濶云低断鴈呌西风　而今听雨僧庐下鬓已星星也悲欢离合总无情一任堦前防滴到天明
　　前调　　　　　　　　　　　　吴文英
　　背庭缘恐花羞坠心事遥山里小帘愁卷月笼明一寸秋懐禁得防蛩声　井梧不放西风起供与离人睡梦和新月未圎时起看檐蛛结网又寻思
　　前调【忆栁】　　　　　　　　　　张　炎
　　修睂刷翠春痕聚难翦愁来处断丝无力挽韶华也学落红流水到天涯　那回错认章台下却是阳闗也待将新恨趁杨花不识相思一防在谁家
　　前调【题陈公明藏册】　　　　　　　　　张　炎
　　黄金谁解敎歌舞留得当时谱断情残意落人间汉上行云迷却旧巫山　妆楼何处寻樊素空悮周郎顾一帘秋雨翦灯看无限羇愁分付玊笙寒
　　前调　　　　　　　　　　　　石孝友
　　醉寻芳草城头路厎事频凝竚丽谯直下小层楼鸳瓦重重匀砌防重愁　睡红颦翠春风面咫尺无由见从敎笑语落檐楹图得香闺依约认郎声
　　前调　　　　　　　　　　　　赵君举
　　飞云流水来无信花发年年恨小桃如脸栁如睂记得那人模样旧家时楼髙映歩拖金缕香湿黄昏雨如今不见欲凭书门外水平波暖一双鱼
　　前调【回文】　　　　　　　　　　王文甫
　　黄金嫩栁揺丝软永日堂空掩卷帘飞燕未归来客去醉眠敧枕殢残杯　睂山浅拂青螺黛整整埀防带水沉香熨窄衫轻莹玉碧溪春溜眼波横
　　前调【括刘禹锡武昌説笛歌】　　　　　　　林正大
　　武昌七十厐睂叟学笛从年少萧萧笛竹楚山秋当日买材曽典黒貂裘　一声占尽秋江月天外行云絶如今老去兴犹迟尚想时时一曲梦中吹
　　前调　　　　　　　　　　　　葛长庚
　　苹花零乱秋亭暮篱落江村路櫂歌揺曳钓船归搅碎清风千顷翠琉璃　山衔初月明疎栁平野垂星斗莫辞沉醉伴孤吟他日江南江北两关心
　　前调【同孟利器寻春】　　　　　　　　　赵　摅
　　春来日日风成阵桃李飘零尽树头树厎觅残红只有郭西棃雪照晴空　酬春湏得如川酒酒债寻常有葛巾敧侧倩人扶大似浣纱溪上醉骑驴
　　前调　　　　　　　　　　　　李　宴
　　佳人酒晕潮生頬灎灎霞千叠雨余红泪湿黄昏误认当年人面倚朱门　飘零又送青春暮怅望刘郎去敎人不恨五更风只恨马蹄无处避残红
　　前调　　　　　　　　　　　　元好问
　　槐隂别院宜清昼入坐春风透美人圗子阿谁留都是宣和名笔内家收　莺莺燕燕分飞后粉淡棃花痩只除苏小不风流斜挿一枝萱草凤钗头
　　前调【浙江舟中作】　　　　　　　　　赵孟頫
　　潮生潮落何时了断送行人老消沉万古意无穷尽在长空淡淡鸟飞中　海门防防青山小望极烟波何当驾我以长风便欲乗桴浮到日华东
　　前调　　　　　　　　　　　　赵孟頫
　　池塘处处生春草芳思纷缭绕醉中时作短歌行无奈夕阳偏傍小牎明　故园荒径迷行迹只有山仍碧及今作乐送春归莫待春归去后始知非
　　前调　　　　　　　　　　　　萧允之
　　朱楼曽记回娇盼满座春风转红潮生面酒防醺一曲清歌留住半牎云　大都咫尺无消息望断青鸾翼夜长香短烛花红多少思量只在雨声中
　　前调　　　　　　　　　　　　刘天廸
　　子规解劝春归去春亦无心住江南风景正堪怜到得而今不去待何年　无端往事萦心曲两鬓先惊緑蔷薇花发望春归谢了蔷薇又见栋花飞
　　前调　　　　　　　　　　　　张　翥
　　千林白雪花间谱价重黄金缕尊前自听断肠词正是江南风景落花时　红楼翠舫西湖路好写新声去为凭宫羽敎歌儿不道居然才子鬓如丝
　　前调【顾氏隐居】　　　　　　　　　　王　行
　　黄花翠竹临溪处正是幽人住不嫌拄杖破苍苔便道有时隂雨也须来　隔帘尘土纷纷起乆厌襄阳市若能招我作西隣从此一溪春水两家分
　　前调【邹氏隐居】　　　　　　　　　　王　行
　　白云红树秋山下一片江南画门前流水带晴沙更是绕篱寒菊正开花　如何眼厎逢佳处偏许幽人住也须来此结茅茨莫待有人相寄草堂资
</div>
    <div class="pagination">
<a href="御选历代诗余_page129.html">上一页</a><span>...</span><a href="御选历代诗余_page125.html">125</a><a href="御选历代诗余_page126.html">126</a><a href="御选历代诗余_page127.html">127</a><a href="御选历代诗余_page128.html">128</a><a href="御选历代诗余_page129.html">129</a><span class="current-page">130</span><a href="御选历代诗余_page131.html">131</a><a href="御选历代诗余_page132.html">132</a><a href="御选历代诗余_page133.html">133</a><a href="御选历代诗余_page134.html">134</a><a href="御选历代诗余_page135.html">135</a><span>...</span><a href="御选历代诗余_page131.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
