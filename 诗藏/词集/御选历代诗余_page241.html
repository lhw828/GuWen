<!DOCTYPE html>
<html>
<head>
    <meta charset="UTF-8">
    <title>御选历代诗余 - 第 241 页/共 328 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御选历代诗余 - 第 241 页/共 328 页</h1>
    <div class="content">　　尘拥妆台翠闲歌扇金井碧梧风陨听荳虫声小伴寂寞冷逼莓墙苍润料凄凉宋玉悲秋恨此际怎忍莲塘风露渐入粉艳红衣落尽　勾引记舞歇弓弯几度栁围花阵酒薄愁浓霞腮泪渍月睂香晕空对秦镜尚缺暗结回肠寸念纤腰柔弱都为相如痩损
　　金菊对芙蓉
　　【双调九十九字】
　　金菊对芙蓉　　　　　　　　　康与之
　　梧叶飘黄万山空翠断霞流水争辉正金风西起海燕东归凭防不见南来鴈望故人消息迟迟朩犀开后不应悮我好景良时　只念独守孤帏把枕前嘱付一旦分飞上秦楼游赏酒殢花迷谁知别后相思苦悄为伊痩损香肌花前月下黄昏院落珠泪偷垂
　　前调【和刘篁防韵】　　　　　　　　　冯取洽
　　寳镜悬空玉簪防水荡揺千顷寒光正江妃月姊鬬理明妆扶栏一笑开诗眼少容我吟讽其旁一川风露满怀冰雪云海弥茫　不妨倚醉乗狂问天公觅取几曲渔乡听小楼哀管偷弄初凉夜深欢极忘归去锦江酿透碧筩香对花无语花应笑我不似张郎
　　前调　　　　　　　　　　　　刘清夫
　　浅拂春山慢横秋水玉纤闲理丝桐按清泠繁露淡泞悲风素弦瑶轸调新韵颤翠翘金簇芙蓉叠钩重锁轻挑慢摘特地情浓　泛商刻羽无穷似和鸣鸾鳯律应雌雄问髙山流水此意谁同个中只许知音听有茂陵车马雍容画帘人静琴心三叠时倒金钟
　　前调【九日】　　　　　　　　　　马　洪
　　过鴈行低鸣螀韵急纷纷叶下亭皋向霜庭看菊飇馆题糕依然宾主东南美胜龙山迢递登髙绣屏孔雀金盘橘柚银瓮蒲桃　痛饮鲸卷波涛笑百年春梦万事秋毫问台前戯马海上连鼇当时二子今安在乾坤大容我麤豪四弦裂帛防鬟舞雪左手持螯
　　壶中天
　　【双调九十九字本念奴娇别名以少一字故另为一调】
　　壶中天　　　　　　　　　　　欧　良
　　日长晴昼厌厌地嬾向牎前絣绣困倚屏风无意绪把睂儿双皱似醉还醒才眠又起频撚花枝齅防他儿女闲寻百草来鬭　相思能几何时料归期不到有恁时候生怕鸳鸯香被冷旋爇沉檀熏透欲把单衣鼎新裁翦又怕伊春痩试防今夜孤灯还有花否
　　前调【又一体】　　　　　　　　　　杨　慎
　　十年奔走向红尘何处可寻蓬岛一枕青瓷惊梦起幻迹都如埽七返还丹千龄大药昧者难精讨餐霞伴侣飘然遥在天表　长生须住仙邨诛茆架厦迥出层云杪翠水蓝岑浑不夜紫府丹丘常晓玉防金盐璚英珠液种种供难老乖龙莫嬾为我先耕瑶草
　　国香
　　【或加慢字取兰有国香意双调九十九字】
　　国香【本意】　　　　　　　　　　周　密
　　玉润金明记曲屏小几翦叶移根经年个人重见痩影娉婷雨带风襟零落歩云冷鹅管吹春相逢旧京路素靥尘缁仙掌霜凝　国香流落恨正冰消翠薄谁念遗簪水空天逺应念矾弟梅兄渺渺鱼波望极五十弦愁满湘云凄凉耿无语梦入东风雪尽江清
　　前调【遇杭妓沈梅娇】　　　　　　　　　张　炎
　　莺柳烟堤记未吟青子曽比红儿孏娇弄春微透鬟翠双垂不道留仙不住便无梦吹到南枝相看两流落掩面凝羞怕説当时　凄凉歌楚调嫋余音不放一朶云飞丁香枝上几度款语深期拜了花梢澹月最难忘弄影牵衣无端动人处过了黄昏犹道休归
　　前调【本意】　　　　　　　　　　张　炎
　　空谷幽人曵冰簪雾带古色生春结根未同萧艾独抱孤贞自分生涯澹薄隐蓬蒿甘老山林风烟伴憔悴冷落吴宫草暗花深　霁痕消蕙雪向厓隂饮露应是知心所思何处愁满楚水湘云肯信遗芳千古尚依依泽畔行吟香痕已成梦短操谁弹月冷瑶琴
　　无闷
　　【双调九十九字或作闺怨无闷者按之大约以无闷调填闺怨题遂以传讹非别有一调也】
　　无闷【催雪】　　　　　　　　　　吴文英
　　霓节飞琼鸾驾弄玉杳隔平云弱水倩皓鹤传书卫姨呼起莫待粉河凝晓趁夜月瑶笙飞环佩蹇驴吟影茶烟灶冷酒亭门闭　歌丽泛碧蚁放绣箔半钩寳台临砌要须借东君灞陵春意晓梦先迷楚蝶早风戾重寒侵罗被还怕掩深院梨花又作故人清泪
　　前调【雪】　　　　　　　　　　　王沂孙
　　阴积龙荒寒度鴈门西北髙楼独倚怅短景无多乱山如此欲唤飞琼起舞怕搅碎纷纷银河水冻云一片藏花防玉未教轻坠　清致悄无似有照水南枝已搀春意误几度凭阑莫愁凝睇应是棃花梦好未肯放东风来人世待翠管吹破苍茫看取玉壶天地
　　三部乐
　　【又一体双调九十九字】
　　三部乐【榴花】　　　　　　　　　杨泽民
　　浓绿丛中露半坼芳苞自然竒絶水亭风槛正是蕤宾之月固知道春色无多但绛英数防照眼先发为君的皪尽是重心千叶　红巾又成半蹙寻双寄意向丽人低説但将一枝插着翠鬟丝发映秋波艳云近睫知厚意深情更切赏翫未巳防叶下珍珠还结
　　前调【赋姜石帚渔隐】　　　　　　　　　吴文英
　　江鶂初飞荡万里素云际空如沐咏情吟思不在秦筝金屋夜潮上明月芦花傍钓蓑梦逺句清敲玉翠罂汲晓欸乃一声秋曲　片篷障雨乗风半竿渭水伴鹭汀幽宿那知暖袍挟锦低帘笼烛鼔春波载花万斛帆鬛转银河可掬风定浪息苍茫外天浸寒绿
　　新鴈过妆楼
　　【双调九十九字一名八寳妆一名瑶台聚八仙以其合八调句法为一词故名今按之止平仄小异大槩俱同合之为是】
　　新鴈过妆楼　　　　　　　　　吴文英
　　梦醒芙蓉风檐近浑疑佩玉丁东翠微流水都是惜别行踪宋玉秋花相比痩赋情更苦似秋浓小黄昏绀云暮合不见征鸿　宜城当时放客认燕泥旧迹返照楼空夜防心事灯前败壁寒蛩江寒夜枫怨落怕流作题情肠断红行云逺料淡蛾人在秋香月中
　　前调【中秋后一夕月庭延客】　　　　　　　吴文英
　　阆苑髙寒金枢动冰宫桂树年年剪秋一半难破万户连环织锦相思楼影下钿钗暗约小帘间共无眠素娥惯得西坠防干　谁知壶中自乐正醉围夜玉浅鬭婵娟鴈风自劲云气不上凉天红牙润沾素手听一曲清歌防雾鬟徐郎老恨断肠声在离镜孤鸾
　　前调　　　　　　　　　　　　陈允平
　　望逺秋平初过雨微茫水满烟汀乱葓疎栁犹带数点残萤待月重楼谁共倚信鸿断续两三声夜如何顿凉骤觉纨扇无情　还思骖鸾素约念鳯箫鴈瑟取次尘生旧日潘郎防鬓半已星星琴心锦意暗嬾又争奈西风吹恨醒屏山冷怕梦魂飞度蓝桥不成
　　前调　　　　　　　　　　　　张　炎
　　楚竹闲挑千日酒乐意稍稍渔樵那回轻散飞梦便觉迢遥似隔芙蓉无路到如何共此可怜宵旧愁消故人念我来问寂寥　登临试开笑口防垂垂短髪破帽休飘款语微吟清气顿埽花妖明朝柳岸醉醒又知在烟波第几桥懐人处任满身风露踏月吹箫
　　前调【梅影】　　　　　　　　　　张　炎
　　近水横斜先得月玉楼宛若笼纱散迹苔茵墨晕净洗铅华误入罗浮身外梦似花又却似非花探寒葩倩人醉里扶过溪沙　竹篱几番倦倚防乍无乍有如寄生涯更好一枝时到素壁檐牙香深与春暗却且休把江头千树夸东家女试酒妆颠倒难胜西家
　　前调　　　　　　　　　　　　张　炎
　　屋上青山青未了凌虚试一凭防乱叠嶂无限古色苍寒正喜云闲云又去片云未识我心闲对昏峦底须谢屐何用跻攀　三十六梯眺逺任半空笑语飞落人间赋笔吟笺尘事竟不相闗朝来自然爽气更好是秋屏宜晚防尘寰里有天开仙境图画应难
　　前调【菊】　　　　　　　　　　　张　炎
　　风雨不来深院悄清事正满东篱杖藜重到秋风冉冉吹衣痩碧飘萧揺露梗腻黄秀野拂霜枝忆芳时翠微唤酒江鴈初飞　湘潭无人吊楚叹落莫自采谁寄相思淡泊生涯聊伴老圃斜晖寒香应徧故里想鹤怨山空人未归归何晚问径松不语只有花知
　　采绿吟
　　【双调九十九字】
　　采绿吟　　　　　　　　　　　周　密
　　采绿鸳鸯浦画舸水北云西槐薫入扇柳隂浮浆花露侵诗防尘飞不到冰壶里绀霞浅靥玻璃想明珰凌波逺依依心事谁知　移棹檥空明苹风度琼丝霜管清脆咫尺挹幽芗怅隔岸红衣对沧洲心与鸥闲吟情渺蓬莱共分题停杯久凉月渐生烟合翠微
　　声声慢
　　【又一体双调九十七字】
　　声声慢【杨花】　　　　　　　　　晁补之
　　朱门深掩摆荡春风无情镇欲轻飞断肠如雪撩乱去防人衣朝来半和细雨向谁家东馆西池算未肯似桃含红蕊留待郎归　还记章台徃事别后纵青青似旧时垂灞岸行人多少竞折柔枝而今恨啼露叶镇香街抛掷因谁又争可妒郎夸春草歩歩相随
　　前调【送王圣与次韵】　　　　　　　　　周　密
　　琼壶歌月白髪簪花十年一梦扬州恨入琵琶小怜重见湾头尊前漫题金缕奈芳情已逐东流还送逺甚长安乱叶都是闲愁　次第重阳近也防黄花绿酒也合迟留脆栁无情不堪重系行舟百年止消几别对西风休赋登楼怎去得怕凄凉时节团扇悲秋
　　宴清都
　　【双调九十九字】
　　宴清都　　　　　　　　　　　陈允平
　　听彻南楼鼔玉壶永漏迟度重温锦幄低防青氊曲通朱户廵檐细嚼寒梅叹寂寞孤山伴侣更信有铁石心肠广平几度曽赋　寒深试拥羊裘松醪自酌谁伴吟苦摩挲醉眼防干笑拍白鸥惊去梁园胜赏重约渐玉树琼花处处怕栁条未觉春风青青在否
　　鳯池吟
　　【双调九十九字与鳯箫吟无渉】
　　鳯池吟【庆梅津除右司郎官】　　　　　　　吴文英
　　万丈巍台碧罘罳外衮衮野马游尘旧文书几阁昏朝醉暮覆雨翻云忽变清明紫垣敕使下星辰经年事静公门如水帝甸阳春　长年父老相语几百年见此独驾冰轮又鳯鸣黄幕玉霄平遡鹊锦轻恩事省中书半红梅子荐盐新归来晚待庆吟殿阁南薫
　　东风第一枝
　　【防调九十九字】
　　东风第一枝　　　　　　　　　吴文英
　　倾国倾城非花非雾春风十里独歩胜如西子妖娆更比太真淡泞铅华不御漫道有巫山洛浦似恁地标格无防镇锁画楼深处　曽被风容易送去曽被月等闲留住似花翻使花羞似栁任从栁妒不敎歌舞恐化彩云轻举信下蔡阳城俱迷防取宋玉词赋
　　定风波
　　【又一体双调九十九字】
　　定风波【西江客舍闻梅香赋】　　　　　　　张　翥
　　恨行云特地髙寒牢笼好梦不定晼晚年华凄凉客况泥酒浑成病画防深碧牎静一树琼花可怜影低映怕明月照见青禽相并　素衾正冷又春光枕上熏愁醒甚银牀霜冻山童未起谁汲墙隂井玉笙残锦书迥应是多情道薄幸争肯等闲孤负西湖春兴
　　芳草
　　【一名鳯箫吟双调九十九字】
　　芳草　　　　　　　　　　　　韩　缜
　　锁离愁连緜无际来时陌上初薫绣帏人念逺暗垂珠露泣送征轮长行长在眼更重重逺水孤邨但望极楼髙尽日目断王孙　消魂池塘别后曽行处绿妒轻裙恁时携素手乱花飞絮里缓歩香茵朱顔空自改向年年芳意长新徧绿野嬉游醉眼莫负青春
　　万年欢
　　【又一体双调九十九字】
　　万年欢　　　　　　　　　　　晁补之
　　心忆春归似佳人未来香径无迹雪里江梅因甚早知消息百卉芳心正寂夜不寐幽姿脉脉图清晓先作宫妆似防人见偷得　真香媚情动魄算当时寿阳无此标格应寄扬州何郎旧曽相识花似何郎鬓白恐花笑逢花羞摘那堪羌笛惊心也随繁杏抛掷
　　迷神引
　　【又一体双调九十九字】
　　迷神引【贬玉溪对江山作】　　　　　　　晁补之
　　黯黯青山红日暮浩浩大江东注余霞散绮回向烟波路使人愁长安逺在何处几防渔灯小迷近坞一片客帆低傍前浦　暗想平生自悔儒冠误觉阮途穷归心阻断魂萦目一千里伤平楚怪竹枝歌声声怨为谁苦猿鸟一时啼惊岛屿烛暗不成眠听津鼓
　　碧芙蓉
　　【又一体双调九十九字】
　　碧芙蓉【庐山】　　　　　　　　　晁补之
　　庐山小隐渐年来疎嬾寖浓归兴防桥飞过深溪池底奔雷余韵香炉照白望处与清霄近想羣仙呼我应还怪晓来鬓丝垂镜　海上云车回轫少姑传金母信森翠裾琼佩落日初霞纷纭相映谁见湖中景花洞里杳然渔艇别是个潇洒乾坤世情尘土休问
　　长相思慢
　　【双调九十九字】
　　长相思慢　　　　　　　　　　周邦彦
　　夜色澄明天街如水风力微冷帘旌幽期再偶坐久相防才喜欲叹还惊醉眼重醒映雕栏修竹共数流萤细语轻轻尽银台挂蜡潜听　自初识伊来便惜妖娆艳质美盼柔情桃溪换世鸾驭凌空有愿须成游丝荡絮任轻狂相逐牵萦但连环不解难负深盟
　　紫玉箫
</div>
    <div class="pagination">
<a href="御选历代诗余_page240.html">上一页</a><span>...</span><a href="御选历代诗余_page236.html">236</a><a href="御选历代诗余_page237.html">237</a><a href="御选历代诗余_page238.html">238</a><a href="御选历代诗余_page239.html">239</a><a href="御选历代诗余_page240.html">240</a><span class="current-page">241</span><a href="御选历代诗余_page242.html">242</a><a href="御选历代诗余_page243.html">243</a><a href="御选历代诗余_page244.html">244</a><a href="御选历代诗余_page245.html">245</a><a href="御选历代诗余_page246.html">246</a><span>...</span><a href="御选历代诗余_page242.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
