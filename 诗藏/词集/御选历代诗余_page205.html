<!DOCTYPE html>
<html>
<head>
    <meta charset="UTF-8">
    <title>御选历代诗余 - 第 205 页/共 328 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御选历代诗余 - 第 205 页/共 328 页</h1>
    <div class="content">　　天涯除馆忆江梅几枝开使南来还带余杭春信到燕台准拟寒英聊慰逺隔山水应销落赴愬谁　空恁遐想笑摘蕊断回肠思故里漫弹緑绮引三弄不觉魂飞更听青笳哀怨泪沾衣乱插蘩花须异日待孤讽怕东风一夜吹
　　前调【又一体　赠倪梅村】　　　　　　　吴文英
　　江头何处帯春归玉川迷路东西一鴈不飞雪压冻云低十里黄昏成晓色竹根篱分流水过翠微　带书傍月自鉏畦苦吟诗生鬓丝半黄细雨翠禽语似说相思惆怅孤山花尽草离离半幅寒香家住逺小帘垂玉人误听马嘶
　　前调【和白云赵宗簿自度曲】　　　　　　　陈允平
　　雨余芳草碧萧萧暗春潮荡双桡紫鳯青鸾旧梦带文箫绰约佩环风不定云欲堕六铢香天外飘　相思为谁兰恨销缈湘魂无处招素纨犹在真真意还倩谁描舞镜空悬羞对月明宵镜里伤心心里月君去矣旧东风新画桥
　　前调【次韵二首】　　　　　　　　　　周　密
　　舞红愁碧晩萧萧溯回潮竚仙桡风髙露寒飞下紫霞箫一鴈逺将千里信怀渺渺翦愁云风外飘　酒醒未醒香旋销采江篱吟楚招情萦芳草梅魂冷月影空描锦瑟瑶尊空度可怜宵二十四桥愁倚徧空怅望短长亭短长桥
　　前调　　　　　　　　　　　　周　密
　　鴈霜苔雪冷飘萧断魂潮送轻桡翠袖朱楼清语梦琼箫江北江南云自碧人不见泪花寒向雨飘　愁多病多腰素销倚清琴调大招江空年晩凄凉句逺意难描月冷花隂心事负春宵几度问春春不语春又到旧西湖第几桥
　　前调　　　　　　　　　　　　张　翥
　　玉儿睡起帊防头更娇柔见郎羞缟袂仙人一笑艳明眸粉瘦红憨春梦断画阑畔对西风忆旧游　忆卿恨卿思悠悠怕凄凉不耐秋艳絶韵絶香又絶特地风流宜与云鬟双插倚妆楼月又渐低霜又冷花似雪满苍苔总是愁
　　瑞鹧鸪
　　【又一体双调八十八字】
　　瑞鹧鸪　　　　　　　　　　　柳　永
　　寳髻瑶簪严妆巧天然緑媚红深绮罗丛里独逞讴吟一曲阳春定价何啻值千金倾听处王孙帝子鹤盖成隂　凝态掩霞襟动象板声声怨思难任嘹喨处回压弦管低沉时恁廻眸敛黛空役五陵心须信道缘情寄意别有知音
　　八六子
　　【又一体双调八十八字一名感黄鹂】
　　八六子　　　　　　　　　　　秦　观
　　倚危亭恨如芳草萋萋刬尽还生念柳外青骢别后水边红袂分时怆然暗惊　无端天与娉婷夜月一帘幽梦春风十里柔情怎奈何欢娱渐随流水素弦声断翠绡香减那堪片片飞花弄晩蒙蒙残雨笼晴正销凝黄鹂又啼数声
　　劝金船
　　【双调八十八字】
　　劝金船　　　　　　　　　　　苏　轼
　　无情流水多情客劝我如曽识杯行到手休辞却这公道难得曲水池上小字更书年月如对茂林修竹似永和节　纤纤素手如霜雪笑把秋花插尊前莫怪歌声咽又还是轻别此去翱翔徧赏玉堂金阙欲问再来何岁应有华发
　　玉人歌
　　【双调八十八字】
　　玉人歌　　　　　　　　　　　杨　炎
　　西风起又老尽篱花寒轻香细漫题红叶句里意谁防长天不恨江南逺苦恨无书寄最相思盘橘千枚脍鲈十尾　鸿鴈阻归计算愁满离肠十分岂止倦倚阑干顾影在天际凌烟图画青山约緫是浮生事判从令买取朝醒夕醉
　　羽仙歌
　　【又一体双调八十八字】
　　羽仙歌　　　　　　　　　　　潘　牥
　　雕檐绮户倚晴空如画曽是吴王旧台榭自浣纱人去后落日平芜行云断几见花开花谢　凄凉阑槛外一簇青山多少图王共争霸莫闲愁金杯潋滟对酒当歌欢娱地梦中瞢腾休话渐倚徧西风晩潮生明月里鹭鸶背人飞下
　　梅花引
　　【又一体双调八十八字】
　　梅花引【荆溪阻雪】　　　　　　　　　蒋　捷
　　白鸥问我泊孤舟是身留是心留心若留时何事锁眉头风拍小帘灯晕舞对闲影冷清淸忆旧游　忆旧游旧游今在否花外楼柳下舟梦也梦也梦不到寒水空流漠漠黄云湿透朩棉裘都道无人愁似我今夜雪有梅花似我愁
　　惜红衣
　　【又一体双调八十八字】
　　惜红衣【吴兴荷花】　　　　　　　　　姜　夔
　　簟枕邀凉琴书换日睡余无力细洒冰泉并刀破甘碧墙头换酒谁问讯城南诗客岑寂髙树晩蝉说西风消息　虹梁水陌鱼浪吹香红衣半狼籍维舟试望故国渺天北可惜渚边沙外不共美人游歴问甚时同赋三十六陂秋色
　　前调【赠妓双波】　　　　　　　　　　张　炎
　　两翦秋痕平分水影炯然冰洁未识新愁眉心倩人贴无端醉里通一笑柔花盈睫痴絶不解送情倚银屛斜瞥　长歌短舞换羽移宫飘飘歩回雪扶娇倚扇欲把艳怀说为语杜郎重到只虑空江桃叶但数峰犹在如傍那家风月
　　鹤冲天
　　【又一体双调八十八字】
　　鹤冲天　　　　　　　　　　　柳　永
　　黄金榜上偶失龙头望明代暂遗贤如何向未遂风云便争不恣游狂荡何须论得丧才子词人自是白衣卿相　烟花巷陌依约丹靑屏障幸有意中人堪寻访且恁偎红倚翠风流事平生畅青春都一晌忍把浮名换了浅斟低唱
　　醉思仙
　　【双调八十八字】
　　醉思仙　　　　　　　　　　　吕渭老
　　断人肠正西楼独上愁倚斜阳趁鸳鸯鸂鶒两两池塘春又老人何处怎惯不思量到如今瘦损我又还无计禁当　小院呼卢夜当时醉倒残釭被天风吹散鳯翼难双南牎雨西牎月尚未散拂天香听莺声悄记得那时舞板歌梁
　　采桑子慢
　　【即丑奴慢双调八十九字】
　　采桑子慢　　　　　　　　　　蔡　伸
　　明眸秀色别是天真潇洒更鬒发堆云玉脸澹拂轻霞醉里精神众中标格谁能画当时携手花笼澹月重门深亚　巫峰梦回巳成陈事岂堪重话谩赢得罗襟清泪鬓边霜华念伤怀凭阑烟水渺无涯秦源目断碧云暮合难认仙家
　　醉思仙
　　【又一体双调八十九字】
　　醉思仙　　　　　　　　　【宋媛】孙　氏
　　霁霞红看山迷暮景烟暗孤松动翩翩风袂翻若惊鸿心似鉴鬓如云弄清影月明中　谩悲凉岁冉冉蕣华潜改衰容前事消凝乆十年光景匆匆念云轩一梦回首春空彩鳯逺玉箫寒夜悄悄恨无穷叹黄尘乆埋玉断肠洒泪东风
　　雪狮儿
　　【一名狮儿词双调八十九字】
　　雪狮儿　　　　　　　　　　　程　垓
　　断云低晩轻烟带暝风惊罗幙数防梅花香倚雪牎揺落红炉对谑正酒面琼酥初削云屛暖不知门外月寒风恶　迤逦慵云半掠笑盈盈闲弄寳筝弦索防极生春已向横波先觉花娇柳弱渐倚醉要人扶着低告托早把被香熏却
　　鱼游春水
　　【双调八十九字唐词纪载防河卒于濬汴日得一石刻有词无调名遂摭词中四字名之即所传无名氏一词是也】
　　鱼游春水　　　　　　　　　　无名氏
　　秦楼东风里燕子还来寻旧垒余寒犹峭红日薄侵罗绮嫩草方抽碧玉茵媚柳轻窣黄金繠莺转上林鱼游春水　几曲阑干徧倚又是一番新桃李佳人应怪归迟梅妆泪洗鳯箫声絶沉孤鴈望断清波无双鲤云山万重寸心千里
　　前调　　　　　　　　　　　　马庄父
　　池塘生春草数尽归鸿人未到天涯目断青鸟尚赊音耗晓月频窥白玉堂暮雨还湿青门道巢燕引雏乳莺空老　庭际香红倦埽干鹊休来枝上噪前回准拟同它翻成病了欲题红叶凭谁寄独把孤桐无心操眉间翠攒鬓边霜早
　　前调　　　　　　　　　　　　卢祖皋
　　离愁禁不去好梦别来无觅处风翻征袖触目年芳如许软红尘里鸣鞭镫拾翠丛中勾伴侣都负岁时暗闗情绪　昨夜山隂杜宇似把归期惊倦旅遥知楼倚东风凝颦暗数寳香飘拂遗鸳锦心事悠悠寻燕语芳草暮寒乱花微雨
　　前调　　　　　　　　　　　　赵闻礼
　　青楼临逺水楼上东风飞燕子玉钩珠箔密密锁红闗翠翦胜裁幡春日戏簇柳簪花元夜醉闲忆旧欢漫撩新泪　罗帊啼痕未洗愁见同心双鳯翅长安十日轻寒春衫未试过尽征鸿知几许不寄萧郎书一纸愁肠断也个人知未
　　探芳信
　　【又一体双调八十九字一名西湖春】
　　探芳信【西湖春感寄草牎】　　　　　　　张　炎
　　坐清昼正冶思萦花余酲倦酒甚采芳人老芳心尚如旧销魂忍说铜驼事不是因春瘦向西园竹埽頽垣蔓延荒甃　风雨夜来骤叹孤冷莺帘恨凝蛾岫愁到今年多似去年否赋情嬾听山阳笛目极空搔首我何堪老却江潭深柳
　　前调【湖上春游次张叔夏韵】　　　　　　　李彭老
　　对芳昼甚怕冷添衣伤春疎酒正绯桃如火相看自依旧闲帘深掩棃花雨谁问东阳瘦几多时涨緑莺枝堕红鸳甃　堤上宝鞍骤记草色熏晴波光揺岫苏小门前题字尚存否繁华短梦随流水空有诗千首更休言张绪风流似柳
　　惜红衣
　　【又一体双调八十九字】
　　惜红衣【寄弁阳翁】　　　　　　　　　李莱老
　　笛送西泠帆过杜曲昼隂芳緑门巷清风还寻故人出屋苍华发冷笑瘦影相看如竹幽谷烟树晓莺诉经年愁独　残阳古朩书画归船匆匆又南北薲洲鸥鹭素熟旧盟续甚日浩歌招隐听雨弁阳同宿料重来时候香荡几湾红玉
　　石湖仙
　　【此姜夔自度曲也双调八十九字】
　　石湖仙【夀石湖居士】　　　　　　　　姜　夔
　　松江烟浦是千古三髙游衍佳处须信石湖仙侣鸱夷翩然引去浮云安在我自爱緑香红舞容与看世间几度今古　卢沟旧曽驻马为黄花闲吟秀句见说吴儿也学纶巾敧雨玉友金蕉玉人金缕缓移筝柱闻好语明年定在槐府
　　孤鸾
　　【又一体双调八十九字】
　　孤鸾【题仙女梅下吹笛图】　　　　　　　　张　翥
　　江皋空阔更半霎轻风些儿微雪倚竹仙姬翠袖暮寒应怯闲拈玉龙自品爱冰姿与花争洁一阕霓裳乍了又落梅初疉　怕曲终人去彩云飞絶便梦断瑶台春思愁结那堪緑毛么鳯向苔枝数声啼咽留得余香满袂已西山斜月
　　逺朝归
　　【双调八十九字】
　　逺朝归【梅】　　　　　　　　　　赵耆孙
　　金谷先春见乍开江梅玉腻珠帘院落人静雨疎烟细横斜带月别是一般风味金尊里任遗英乱防残粉低坠　惆怅秦陇当年念水逺天长故人难寄山城倦眼无绪更看桃李当时醉魄算依旧徘徊花底斜阳外谩回首画楼十二
　　疉靑钱
　　【双调八十九字】
　　疉青钱　　　　　　　　　　　无名氏
　　夏日正长无奈如焚天气火云耸竒峰天外未雨先雷畏日流金六龙髙驾火轮飞纹簟纱幮风车漫揽月扇空挥　金炉烟细午风轻转堪避炎威渐凉生池阁巻起帘幙珠玑娇娥美丽天然秀色冰肌曲防深径荷香旖旎玉管声齐
　　八六子
　　【又一体双调八十九字】
　　八六子　　　　　　　　　　　杨　缵
</div>
    <div class="pagination">
<a href="御选历代诗余_page204.html">上一页</a><span>...</span><a href="御选历代诗余_page200.html">200</a><a href="御选历代诗余_page201.html">201</a><a href="御选历代诗余_page202.html">202</a><a href="御选历代诗余_page203.html">203</a><a href="御选历代诗余_page204.html">204</a><span class="current-page">205</span><a href="御选历代诗余_page206.html">206</a><a href="御选历代诗余_page207.html">207</a><a href="御选历代诗余_page208.html">208</a><a href="御选历代诗余_page209.html">209</a><a href="御选历代诗余_page210.html">210</a><span>...</span><a href="御选历代诗余_page206.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
