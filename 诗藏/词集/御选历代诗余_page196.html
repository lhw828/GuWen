<!DOCTYPE html>
<html>
<head>
    <meta charset="UTF-8">
    <title>御选历代诗余 - 第 196 页/共 328 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御选历代诗余 - 第 196 页/共 328 页</h1>
    <div class="content">　　小小盈盈珠翠忆得睂长眼细曾共映花低语已解伤春情意重向溪堂临风看舞梁州依旧照人秋水转更添姿媚　与问阶上簸钱时节记微笑但把纤腰向人娇倚不见还休谁教见了厌厌还是向来情味
　　前调【又一体】　　　　　　　　　　晁补之
　　斜日东风深院绣幙低迷归燕潇洒小屏娇面髣髴灯前初见与选筵中银杯半折姚黄揷向凤凰钗畔微笑遮纨扇　教展香裀看罢霓裳促徧红飐翠翻惊鸿乍拂秋岸栁困花慵盈盈自整罗巾须劝倒金盏
　　安公子
　　【双调八十字】
　　安公子　　　　　　　　　　　栁　永
　　长川波防灎楚乡淮岸迢逓一霎烟汀雨过芳草青如染驱马防书剑当此好天好景自觉多愁多病行役心情厌　望处旷野沈沈暮云黯黯行侵夜色又是急桨投村店认去程将近舟子相呼遥指渔灯一点
　　最髙楼
　　【双调八十字】
　　最髙楼　　　　　　　　　　　刘　基
　　今宵月还照别离愁愁上最髙楼九霄无路青冥阔玊京风露冷于秋寳刀裁不断水东流　谁知道黄粱炊未熟早过了洞天三十六尘土事几时休广寒桂树清香好圆光恰满又成钩笑阶前萱草浪语忘忧
　　欵残红
　　【双调八十字此杨慎自名调乃八韵五言古诗合生查子二调为一调换头用宋李之仪谢池春慢语以其独立一调存之】
　　款残红　　　　　　　　　　　杨　慎
　　花径款残红风沼萦新皱有意惜余春无计消长昼香醪泻玊洼瑞脑喷金兽谁与共温存寂寞黄昏后　频移带眼寛只恁恹恹痩不见又思量见了还依旧为问频相见何似长相守天生竝头莲好结同心藕
　　瑶阶草
　　【双调八十字】
　　瑶阶草　　　　　　　　　　　程　垓
　　空山子规呌月破黄昏冷帘幙风轻緑暗红又尽自从别后粉销香腻一春成病那堪昼闲日永　恨难整起来无语緑萍破处池光浄闷理残妆照花独自怜痩影睡来又怕饮来越醉醒来却闷看谁似我孤另
　　最髙楼
　　【又一体双调八十一字】
　　最髙楼　　　　　　　　　　　辛弃疾
　　长安道投老倦游归七十古来稀藕花雨湿前湖夜桂枝风澹小山时怎消除须殢酒更吟诗　也莫向竹边辜负雪也莫向栁边辜负月闲过了总成痴种花事业无人问惜花情绪只天知笑山中云出早鸟归迟
　　前调【用前韵赋牡丹】　　　　　　　　　辛弃疾
　　西园买谁载万金归多病胜游稀风斜画烛天香夜凉生翠盖酒酣时待重寻居士谱谪仙诗　看黄底御袍元自贵看红底状元新得意如斗大笑花痴汉妃翠被娇无奈吴姬粉阵恨谁知但纷纷蜂蝶乱笑春迟
　　前调【赋梅】　　　　　　　　　　辛弃疾
　　花知否花一似何郎又似沈东阳痩棱棱地天然白冷清清地许多香笑东君还又向北枝忙　着一阵霎时间底雪更一个缺些儿底月山下路水边墙风流怕有人知处影儿守定竹旁厢且饶他桃李趁少年塲
　　前调　　　　　　　　　　　　程　垓
　　旧心事説着两睂羞记得凭肩游湘裙罗韤桃花岸薄衫轻扇杏花楼几番行几番醉几番留　也谁料春风吹已断又谁料朝云飞亦散天易老恨难酬蜂儿不解知人苦燕儿不觧説人愁旧情懐消不尽几时休
　　前调【再题周登乐府】　　　　　　　　　刘克庄
　　周郎后直数到清真君莫是前身八音相应谐韶乐一声未了落梁尘笑而今轻郢客重巴人　只少个緑珠横玊笛更少个雪儿弹锦瑟欺贺晏压黄秦可怜樵唱并菱曲不逢御手与龙巾且酣眠篷底月瓮间春
　　前调　　　　　　　　　　　　蒋　防
　　新春景明媚在何时宜早不宜迟软尘巷陌青油幰重帘深院画罗衣要些儿晴日照暖风吹　一片片雪儿休要下一点点雨儿休要洒才恁地越愆期悠悠不趁梅花到匆匆枉带栁花飞倩黄莺将我话报春归
　　前调　　　　　　　　　　　　元好问
　　商于路山逺客来稀鸡犬静柴扉东家欢饮姜芽脆西家留宿芋魁肥觉重来猿与鹤总忘机　问华屋髙赀谁不恋问美食大官谁不羡风浪里竟安归云山既不求吾是林泉又不责吾非任年年藜藿饭芰荷衣
　　前调【暮春】　　　　　　　　　司马昻父
　　花信紧二十四番愁风雨五更头侵堦苔藓宜罗韤逗衣梅润试香篝緑牕闲人梦觉鸟声幽　按秦筝学弄相思调写幽情恨杀知音少向何处説风流一丝杨栁千丝恨三分春色二分休落花中流水里两悠悠御街行
　　【又一体双调八十一字】
　　御街行【赋帘】　　　　　　　　　髙观国
　　香波半窣深深院正日上花隂浅青丝不动玊钩闲看翠额轻笼葱蒨莺声似隔篆烟微度爱横影参差满那回低挂朱阑畔念闷损无人卷窥春偷倚不胜情彷佛见如花娇面纎柔缓揭瞥然飞去不似春风燕
　　前调【赋轿】　　　　　　　　　　髙观国
　　藤筠巧织花纹细称穏歩如流水踏青陌上雨初晴嫌怕湿文鸳双履要人送上逢花湏住才过处香风起裙儿挂在帘儿里更不把牕儿闭红红白白簇花枝恰称得寻春芳意归来时晚纱笼引道扶下人微醉鬭百花
　　【又一体双调八十一字】
　　鬭百花　　　　　　　　　　　栁　永
　　煦色韶光明媚轻霭低笼芳树池塘浅蘸烟芜帘幙闲垂飞絮春困厌厌抛掷鬬草工夫冷落踏春心绪终日扃朱戸　逺恨緜緜淑景迟迟难度年少傅粉依前醉眠何处深院无人黄昏乍拆秋千空鏁满庭花雨皂罗特髻
　　【双调八十一字一名采菱拾翠以苏轼词起句得名也】
　　皂罗特髻　　　　　　　　　　苏　轼
　　采菱拾翠算似此佳名阿谁消得采菱拾翠称使君知客千金买采菱拾翠更罗裙满把真珠结采菱拾翠正髻鬟初合　真个采菱拾翠但深怜轻拍一双手采菱拾翠绣衾下抱着俱香滑采菱拾翠待到京寻觅金人捧露盘
　　【又一体双调八十一字】
　　金人捧露盘　　　　　　　　　贺　铸
　　控沧江排青嶂燕台凉驻防仗乐未渠央岩花磴蔓妒千门珠翠倚新妆舞筵歌悄恨风流不管余香　繁华梦惊俄顷佳丽地指苍茫寄一笑何与兴亡量船载酒頼使君相对两交牀缓调清管更为侬三弄斜阳倒垂栁
　　【双调八十一字】
　　倒垂栁【九日】　　　　　　　　　杨无咎
　　晓来烟露重为重阳增胜致记一年好处无似此天气东篱白衣至南陌芳筵启风流曾未逺登临都在眼底人生如寄谩把茱茰看子细击节听髙歌痛饮莫辞
　　醉乌帽任教颠倒风里坠黄花明日纵好无情味栁初新
　　【双调八十一字】
　　栁初新　　　　　　　　　　　栁　永
　　东郊向晓星杓亚报帝里春来也栁擡烟眼花匀露脸渐觉緑娇红姹妆点层台芳榭运神功丹青无价　别有尧堦试罢新郎君成行如画杏园风细桃花浪暖竞喜羽迁鳞化徧九陌相将游冶骤香尘寳鞍骄马新荷叶
　　【双调八十二字一名折新荷引】
　　新荷叶　　　　　　　　　　　赵　抃
　　雨过回廊圆荷嫩緑新抽越女轻盈画桡穏泛兰舟芳容艳粉红香透脉脉娇羞菱歌隠隐渐遥依约回眸堤上郎心波间妆影迟留不觉归时淡天碧衬蟾钩风蝉噪晚余霞际几点沙鸥渔笛不道有人独倚危楼
　　前调　　　　　　　　　　　　侯　寘
　　栁幄飞緜风池烟泛新萍燕垒泥香玊麟堂外春深晴云丽日花浓处蜂蝶纷纷偿春一醉管弦声里欢声况是清时锦衣重到台城故国江山向人依旧多情趁闲行乐休辜负冶叶繁英彤庭归觐恁时难驻前旌
　　前调　　　　　　　　　　　　辛弃疾
　　人已归来杜鹃欲劝谁归緑树如云等闲付与莺飞兔葵燕麦问刘郎几度沾衣翠屏幽梦觉来水绕山围有酒重防小园随意芳菲往日繁华而今物是人非春风半面记当年初识崔徽南云鴈少锦书无个因依
　　前调【用前韵】　　　　　　　　　　辛弃疾
　　春色如愁行云带雨才归春意长闲游丝尽日低飞闲愁几许更晓风特地吹衣小牕人静棊声似解重围光景难擕任他鶗鴂芳菲细数前愆不应诗酒皆非知音弦断笑渊明空抚余徽停杯对影待邀明月相依
　　前调【题悠然阁】　　　　　　　　　　辛弃疾
　　种豆南山零落一顷为萁嵗晚渊明也吟草盛苖稀风流刬地向尊前采菊题诗悠然忽见此山正绕东篱千载襟期髙情想像当时小阁横空朝来翠扑人衣是中真趣问骋懐游目谁知无心出岫白云一片孤飞
　　前调　　　　　　　　　　　　辛弃疾
　　曲水流觞赏心乐事良辰兰蕙光风转头天气还新明眸皓齿看江头有女如云折花归去绮罗陌上芳尘能几多春试听啼鸟殷勤对景兴懐向来忧乐纷纷且题醉墨似兰亭别叙时人后之览者又将有感斯文
　　前调【次辛稼轩韵】　　　　　　　　　赵彦端
　　欲暑还凉如春有意重归春若归来任他莺老花飞轻雷澹雨似晚风欺得单衣檐声惊醉起来新緑成围囘首分擕光风冉冉菲菲曾几何时故山疑梦还非鸣琴再抚将清恨都入金徽永懐桥下系船溪栁依依
　　前调【次前韵】　　　　　　　　　　赵彦端
　　雨细梅黄去年双燕还归多少繁红尽随蝶舞蜂飞隂浓緑暗正麦秋犹衣罗衣香凝沈水雅宜帘幙重围绣扇仍防花枝尘染芳菲遥想当时故交往往人非天涯再见悦情话景仰清徽可人懐抱晚期莲社相依
　　前调【又一体】　　　　　　　　　　赵长卿
　　冷彻蓬壶翠幢鼎鼎生香十顷琉璃望中无限清凉遮风掩日髙低衬宻护红妆隂隂湖里羡他双浴鸳鸯猛忆西湖当年一梦难忘折得曾将盖雨归思如狂水云千里不堪更回首思量而今把酒为伊沈醉何妨
　　前调【秀州作】　　　　　　　　　　赵彦端
　　玊井冰壶人间有此清秋笑语雍容令从庭戸初修迎风待月香凝处四卷帘钩月波奇观未饶当日南楼闻说三吴江湖从古风流况有双轓旧谱黄阁清油金瓯屡启应难解乆为人留天池波灎可怜苹满汀洲
　　前调【荷叶】　　　　　　　　　　郑斗焕
　　乳鸭池塘晴波漾緑粼粼宿藕根香夏来生意还新钿花贴翠蚨钱小相间萍星一番雨过一番暗展圆青鱼戏游看来犹未胜情因忆年时垂钩曾钓轻盈玊人何处闗情是半卷芳心帘风一掉鸳鸯催起歌声早梅芳
　　【又一体双调八十二字】
　　早梅芳　　　　　　　　　　　周邦彦
　　花竹深房栊好夜閴无人到隔牕寒雨向壁孤灯弄余照泪多罗袖重意宻莺声小正魂惊梦怯门外已知晓去难留话未了早促登长道风披宿雾露洗初阳射
　　林表乱愁迷逺览苦语萦懐抱谩回头更堪归路杳
　　前调　　　　　　　　　　　　周邦彦
　　缭墙深丛竹绕宴席临清沼渐呈纤履故隠烘帘自嬉笑粉香妆晕薄带紧腰围小看鸿惊凤翥满座叹轻妙酒醒时防散了回首城南道河阴髙转露脚斜飞夜
　　将晓异乡淹岁月醉眼迷登眺路迢迢恨满千里草
　　前调【次周美成韵】　　　　　　　　　陈允平
　　栁初妍花渐好可恨行期到落梅香雪淡月朦胧影渐照风帘银烛暗露幙金泥小纵离歌缓唱残角又霜晓琐牕前秦吉了促上长安道扬鞭西去几点稀星尚
　　云表去程疑是梦宿酒昏情抱凤楼空琼箫声渐杳
　　前调【次周美成韵】　　　　　　　　　陈允平
　　凤钗横鸾带绕独歩鸳鸯沼阑干斜倚自扑精神对花笑贴衣琼佩冷衬韤金莲小卷香茵缥缈舞袖称纤妙梦初成欢未了明日青门道离云别雨脉脉无情画
　　堂晓栁边骄马去翠阁空凝眺渐春风緑愁江上草
　　前调　　　　　　　　　　　　吴　洪
　　栁将眠桃欲笑又是清明到玉河冰泮无数金鱼弄池藻聫车油壁软竝马丝鞭袅喜凤城丽景游览趁春晓望瀛洲纷翠葆花满琼华岛玉蝀西去金碧觚棱耸
　　云表散衙常过午下直湏归早更相期提壶同籍草拂霓裳
　　【双调八十二字霓裳羽衣为唐时道调法曲之最大者宋舞曲名亦有拂霓裳词调夲此】
　　拂霓裳　　　　　　　　　　　晏　殊
　　喜秋成千门万戸乐升平金风细玉池波浪縠文生宿露霑罗幙微凉入画屏张绮宴傍熏鑪蕙炷和新声神仙雅防防此日象蓬瀛管弦清旋翻红袖学飞琼光阴无暂住欢醉有闲情祝辰星愿百年为夀献瑶觥
</div>
    <div class="pagination">
<a href="御选历代诗余_page195.html">上一页</a><span>...</span><a href="御选历代诗余_page191.html">191</a><a href="御选历代诗余_page192.html">192</a><a href="御选历代诗余_page193.html">193</a><a href="御选历代诗余_page194.html">194</a><a href="御选历代诗余_page195.html">195</a><span class="current-page">196</span><a href="御选历代诗余_page197.html">197</a><a href="御选历代诗余_page198.html">198</a><a href="御选历代诗余_page199.html">199</a><a href="御选历代诗余_page200.html">200</a><a href="御选历代诗余_page201.html">201</a><span>...</span><a href="御选历代诗余_page197.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
