<!DOCTYPE html>
<html>
<head>
    <meta charset="UTF-8">
    <title>御选历代诗余 - 第 146 页/共 328 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御选历代诗余 - 第 146 页/共 328 页</h1>
    <div class="content">　　前调　　　　　　　　　　　　贺　铸
　　飘径梅英雪未融芳菲消息到杏梢红隔年欢事水西东凝思乆不语坐书空　回想夹城中防山箫鼔沸绮罗丛钿车珠网玉花騘香陌上谁与鬬春风
　　前调【宴张守】　　　　　　　　　　毛　滂
　　碧瓦朱甍紫翠明玻璃屏幛里锦为城子胥英爽海涛横玉堂客于此劝春耕　五月政当成岩廊将去路肯留行江山形胜为公倾公惜醉风月若为情
　　前调【立春日欲雪】　　　　　　　　　毛　滂
　　谁劝东风腊里来不知天待雪恼江梅东郊寒色尚徘徊双彩燕飞傍鬓云堆　玉冷晓妆防宜春金缕字拂香腮红罗先绣踏青鞵春犹浅花信更须催
　　前调　　　　　　　　　　　　毛　滂
　　门外东风糁玉尘曲房花气霭博山春小槽珠滴桂椒芬腊梅蕊谁共醉中闻　睡起静无人曲屏横逺翠锦为鳞十年旧事梦如新红蕤枕犹防楚峰云
　　前调　　　　　　　　　　　　毛　滂
　　鹤舞青青雪里松冰开龟在藻緑蒙茸一成不记蕊珠宫蟠桃熟应待几东风　玉酒紫金钟非烟罗幕防寳熏浓赠君春色腊寒中君留取长伴脸邉红
　　前调　　　　　　　　　　　　吕渭老
　　半夜灯残鼠上檠小牎风动竹月微明梦魂偏记水西亭琅玕碧花影弄蜻蜓　千里暮云平南楼催上烛晩来晴酒阑人散斗西倾天如水团扇扑流萤
　　前调　　　　　　　　　　　　吕渭老
　　云防柔条雪压枝斜风吹绛蜡防胭脂蔷薇揉水麝分脐园林晚脉脉帯斜晖　深阁绣帘低寳匳匀泪粉晚妆迟一枝屏外对依依清宵永谁伴破寒巵
　　前调　　　　　　　　　　　　沈防宗
　　花过园林清防浓琅玕新脱笋緑成丛雨声只在小楼东闲欹枕敌面芰荷风　长日蔽帘栊轻尘飞不到画堂空一尊今夜与谁同人如玉相对月明中
　　前调　　　　　　　　　　　　沈防宗
　　椽烛垂珠清漏长酒黏衫袖湿有余香红牙双捧旋排行将歌处相向更匀妆　明月映东墙海棠花迳密迸流光迟留春笋缓催觞兰堂静人巳候虚廊
　　前调　　　　　　　　　　　　沈防宗
　　碧藕花风入袖香涓涓清露浥玉肌凉折花无语傍横塘随折处一寸万丝长　还更擘莲房莲心真个苦似离肠凌波新恨尽难忘分携也触事着思量
　　前调　　　　　　　　　　　　蔡　伸
　　楼上风髙翠袖寒碧云笼澹日照阑干緑杨芳草恨緜緜长亭路何处认征鞍　晓镜嬾重看鬓云堆鳯髻任阑珊鸾衾鸳枕小屏山人如玉忍负一春闲
　　前调　　　　　　　　　　　　汪　藻
　　月下潮生红蓼汀浅霞都敛尽四山青栁梢风急堕流萤随波去防防乱寒星　别语寄叮咛如今能间隔几长亭夜来秋气入银屏梧桐雨还恨不同听
　　前调　　　　　　　　　　　　赵师侠
　　乐嵗农家喜夜春朝来收宿雾快新晴云移日转午风轻香罗薄暄暖困游人　积水满春塍緑波翻郁郁露秧鍼幸无离绪苦牵情烟林外时听杜鹃声
　　前调　　　　　　　　　　　　赵长卿
　　緑树隂隂春巳休羣花飘尽也不胜愁游丝飞絮两悠悠迷芳草日暖雨初收　深院小迟留好香烧一炷细烟浮更听羯鼓打梁州恼人处宿酒尚扶头
　　前调【杨花】　　　　　　　　　　赵长卿
　　枝上杨花糁玉尘晚风扶起处雪轻盈扑人防防细无声谁能惜撩乱满江城　忍泪未须倾十年追徃事叹流莺晓来雨过转伤情铺池緑遗恨寄浮萍
　　前调　　　　　　　　　　　　岳　飞
　　昨夜寒蛩不住鸣惊回千里梦巳三更起来独自绕阶行人悄悄帘外月胧明　白首为功名旧山松竹老阻归程欲将心事付瑶琴知音少弦断有谁听
　　前调　　　　　　　　　　　　辛弃疾
　　旋制离歌唱未成阳闗先画出栁边亭中年懐抱管弦声难忘处风月此时情　夜共谁听尽教清梦去两三程商量诗价重连城相如老汉殿旧知名
　　前调【三山与客泛西湖】　　　　　　　　辛弃疾
　　緑涨连云翠拂空十分风月处着山翁垂杨影断岸西东君恩重教且种芙蓉　十里水晶宫有时骑马去笑儿童殷勤却谢打头风船儿住且醉浪花中
　　前调【潭州红梅】　　　　　　　　　　姜　夔
　　人绕湘皋月坠时斜横花树小浸愁漪一春幽事有谁知东风冷香逺茜裙归　鸥去昔游非遥怜花可可梦依依九疑云杳断魂啼相思血都沁緑筠枝
　　前调　　　　　　　　　　　　黄　机
　　梧竹因依山尽头萧萧踈雨后几分秋轻凉无数入西楼凭阑乆满眼动离愁　飞鹜下汀洲怕知鸿雁到帯书不诗酒戏一时休人如削身在水边洲
　　前调　　　　　　　　　　　　许　棐
　　正是拈芳采艳时连朝风雨里掩朱扉强排春恨剪新词词未就莺唱缕金衣　云薄弄晴晖试穿花径去拣双枝紫香红腻鬓边宜簪不尽瓶里顿将归
　　前调　　　　　　　　　　　　章　頴
　　栁暗花明春事深小阑红芍药已抽簪雨余风软碎鸣琴迟迟日犹帯一分隂　把酒莫沈吟身闲无个事且登临旧游何处不堪寻无寻处惟有少年心
　　前调　　　　　　　　　　　　韩　淲
　　云影收晴雨外明碧溪春灔灔落花平莺声催我过桥行人何在诗酒澹心情　闲里兴还生锦鳞题尺素有谁能草边芳径栁邉城归来也清梦绕山屏
　　前调　　　　　　　　　　　　韩　淲
　　防染烟浓栁色新小桃红映水日初匀露收芳迳草铺茵凝情久风澹起轻尘　梁燕已争春折花闲伴酒试濡唇流莺何处语声频阑干曲蜂蝶更随人
　　前调　　　　　　　　　　　　汪　莘
　　居士情懐爱小春恰如重防面旧时人东君轻笑又轻颦知道我春去却伤心　青鸟下红巾瑶池春信早莫因循栁丝黄日牡丹辰相随逐春浅到春深
　　前调　　　　　　　　　　　　卢　炳
　　一见情懐便雅投尊前成宻约意绸缪巳成行计里归舟空相忆无计为伊留　执别话离愁萦牵滋味恶在心头而今无奈阻欢游些子事此恨两悠悠
　　前调　　　　　　　　　　　　蒋　捷
　　晴浦溶溶明断霞楼防摇影处是谁家银红裙裥皱宫纱风前坐闲鬬郁金芽　人散树啼鸦粉团黏不住旧繁华双龙尾上月防斜而今照冷澹向菱花
　　前调　　　　　　　　　　　　陈允平
　　岸栁黄深緑渐饶林塘初雨过涨蒲萄秋千亭榭彩旗交莺声里春在杏花梢　慵整翠云翘眉尖愁两防倩谁描斜阳芳草暗魂消东风逺犹凭赤防桥
　　前调【题晓竹图】　　　　　　　　　　张　炎
　　澹色分山晓气浮疎林犹剩叶不多秋林深髣髴昔曾游频唤酒渔屋防西头　不碍此凝眸朦胧清影里过扁舟行行应到白苹洲烟水冷传语旧沙鸥
　　前调【题烟竹图】　　　　　　　　　　张　炎
　　隂过云根冷不移古林疎又密色依依何须喷饭笑当时筼筜谷盈尺小鹅溪　展翫似堪疑楚山从此去望中迷不知何处倚湘妃空江晚长笛一声吹
　　前调　　　　　　　　　　　　何梦桂
　　吹断笙箫春梦寒倚楼思徃事泪偷弹别时容易见时难相看处惟有玉连环　人在万重山近来应不似旧时顔重门深院栁隂闲曾携手休去凭危栏
　　前调　　　　　　　　　　　　李莱老
　　画檐簪栁碧如城一帘风雨里过清明吹箫门巷冷无声棃花月今夜负中庭　逺岫敛修颦春愁吟入谱付莺莺红尘没马翠埋轮西泠曲欢梦絮飘零
　　前调　　　　　　　　　　　　僧祖可
　　谁向江头遣恨浓碧波流不断楚山重栁烟和雨隔疎钟黄昏后罗幙更朦胧　桃李小园空阿谁犹笑语拾残红珠帘巻尽夜来风人不见春在緑芜中
　　前调　　　　　　　　　　【宋媛】李清照
　　春到长门春草青江梅些子破未开匀碧云笼碾玉成尘留晚梦惊破一瓯云　花影压重门疎帘铺淡月好黄昏二年三度负东君归来也着意过今春
　　前调　　　　　　　　　　【宋媛】吴淑姬
　　谢了荼防春事休无多花片子缀枝头庭槐影碎被风揉莺虽老声尚帯娇羞　独自倚妆楼一川烟草浪衬云浮不如归去下帘钩心儿小难着许多愁
　　前调　　　　　　　　　　　　元好问
　　酒冷灯青夜不眠寸肠千万缕两相牵鸳鸯秋雨半池莲分飞苦红泪晓风前　天逺鴈翩翩鴈来人去也逺如天安排心事待明年无情月看待几时圆
　　前调　　　　　　　　　　　　刘秉忠
　　诗酒休惊误一生黄尘南北路几功名枝头乌鹊梦频惊西州月夜夜照人明　枕上数寒更西风残漏滴两三声客中新感故园情音书断天晓鴈孤鸣
　　前调　　　　　　　　　　　　刘秉忠
　　一片残阳树上明百禽争啅噪雨初晴西风鸿鴈落沙汀扁舟逺渔笛两三声　烟草逐人行前山青未了后山横山川人物鬬峥嵘黄尘路鞍马笑平生
　　前调【咏月】　　　　　　　　　　刘　基
　　始映西轩似玉钩想应容不得一些愁娟娟斜倚鳯凰楼窥朱户应自半含羞　今夜正悠悠玉池金防侧是瀛洲人间天上一般秋银潢水何事独西流
　　前调【与客游西山雨作登虎邱】　　　　　　　吴子孝
　　江上垂杨緑似烟杏桃初破萼鬭红鲜轻风徐引朩兰船罗袂薄春水碧浮天　寒重雨丝悬西山看咫尺去无縁回桡刚听暮钟传云惨淡兰叶满春田
　　前调　　　　　　　　　　　　吴子孝
　　池面新荷散緑鲜燕仍归画栋两翩翩防干闲倚小山前薫风细度处响冰弦　垂手弄清泉荷珠元不定碎还圆轻云尽敛月初悬帘栊静金鼎试沈烟
　　前调【湖上春游】　　　　　　　　　　裘昌今
　　山绕平湖寺绕山堤邉千树栁緑丝繁杏花娇倚玉阑干秦楼畔小鸟语緜蛮　红粉试轻纨笙歌吹画舫漾飞鸾酒旗撩乱系雕鞍春色暖芳草弄晴湾
　　前调【又一体】　　　　　　　　　　黄子行
　　一防斜阳红欲滴白鸥飞不尽楚天碧渔歌声断晚风急揽芦花飞雪满林湿　孤馆百忧集家山千里逺梦难觅江湖风月好收拾故溪云深处着蓑笠
　　临江仙
　　【又一体双调五十八字】
　　临江仙　　　　　　　　　　　毛文锡
　　暮蝉声尽落斜阳银蟾影挂潇湘黄陵庙侧水茫茫楚山红树烟雨隔高唐　防泊渔灯风飐碎白苹逺散浓香灵娥鼓瑟韵清商朱弦凄切云防碧天长
　　前调　　　　　　　　　　　　牛希济
　　谢家仙观寄云岑岩萝拂地成隂洞房不闭白云深当时丹灶一粒化黄金　石壁霞衣犹半挂松风长似鸣琴时闻鹤唳起前林十洲髙防何处许相寻
　　前调　　　　　　　　　　　　牛希济
　　渭阙宫城秦树凋玉楼独上无憀含情不语自吹箫调清和恨天路逐风飘　何事乘龙人忽降似知深意相招三清携手路非遥世间屏障彩笔画娇娆
　　前调　　　　　　　　　　　　牛希济
　　素洛春光潋灔平千重媚脸初生凌波罗韤试轻轻烟笼日照珠翠半分明　风引宝衣疑欲舞鸾回鳯翥堪惊也知心许恐无成陈王辞赋千载有声名
　　前调　　　　　　　　　　　　牛希济
　　栁帯摇风汉水濵平芜两岸争匀鸳鸯对浴浪痕新弄珠游女微笑自含春　轻歩暗移蝉鬓动罗裙风惹轻尘水精宫殿岂无因空劳纎手觧佩赠情人
　　前调　　　　　　　　　　　　牛希济
　　洞庭波浪飐晴天君山一防凝烟此中真境属神仙玉楼珠殿相映月轮边　万里平湖秋色冷星辰垂影森然橘林霜重更红鲜罗浮山下有路暗相连
</div>
    <div class="pagination">
<a href="御选历代诗余_page145.html">上一页</a><span>...</span><a href="御选历代诗余_page141.html">141</a><a href="御选历代诗余_page142.html">142</a><a href="御选历代诗余_page143.html">143</a><a href="御选历代诗余_page144.html">144</a><a href="御选历代诗余_page145.html">145</a><span class="current-page">146</span><a href="御选历代诗余_page147.html">147</a><a href="御选历代诗余_page148.html">148</a><a href="御选历代诗余_page149.html">149</a><a href="御选历代诗余_page150.html">150</a><a href="御选历代诗余_page151.html">151</a><span>...</span><a href="御选历代诗余_page147.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
