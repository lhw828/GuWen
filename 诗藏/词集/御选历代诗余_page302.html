<!DOCTYPE html>
<html>
<head>
    <meta charset="UTF-8">
    <title>御选历代诗余 - 第 302 页/共 328 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御选历代诗余 - 第 302 页/共 328 页</h1>
    <div class="content">　　前调【怀旧】　　　　　　　　　　蒋　捷
　　梦冷黄金屋叹秦筝斜鸿阵里素弦尘扑化作娇莺飞归去犹认纱牎旧绿正过雨荆桃如菽此恨难平君知否似琼台涌起弹棊局消痩影嫌明烛　鸳楼泻碎东西玉问芳踪何时再展翠钗难卜待把宫睂横云样描上生绡画幅怕不是新来妆束防扇红牙今都在恨无人解听开元曲空掩袖倚修竹
　　前调　　　　　　　　　　　　蒋　捷
　　深阁帘垂绣记家人软语灯边笑涡红透万叠城头哀怨角吹落霜花满袖影厮伴东奔西走望断乡闗知何处羡寒鸦到着黄昏后一防防归杨柳　相看只有山如旧叹浮云本自无心也成苍狗明日枯荷包冷饭又过前头小阜趁未发且尝邨酒醉探枵囊毛锥在问邻翁要写牛经否翁不应但揺手
　　前调【题后院画像】　　　　　　　　　蒋　捷
　　绿堕云垂领背琵琶盈盈裹手粉闲红靓依约春游归来倦又似春眠未醒滟寒泚低迷蓉影莺带防声飞过也柳牎深尚记停鍼听魂浩荡孤芳景　金钗断股瓶沉井问蘓城香销巻子倩谁题咏灯晕青红残醉在小院屏昏帐暝误嗔怪睂心慵整人道眞眞招得下任千呼万唤无言应空对此泪花冷
　　前调【呉江】　　　　　　　　　　蒋　捷
　　浪涌孤亭起是当年蓬莱顶上海风飘坠帝遣江神长守防八柱蛟龙纒尾鬭吐出寒烟寒雨昨夜鲸翻坤轴动巻雕翚掷向虚空里但留得绛虹住　五湖有客扁舟檥怕羣仙重游到此翠旌难驻手拍阑干呼白鹭为我殷勤寄语奈鹭也惊飞沙渚星月一天云万壑览茫茫宇宙知何处鼓双楫浩歌去
　　前调　　　　　　　　　　　　蒋　捷
　　妾有琵琶谱抱金槽慢撚轻抛柳梢鸎语羽调六么弹徧了花厎灵犀暗度奈敲断玉钗纤股低画屏深朱户掩卷西风满地吹尘土芳事往蝶空诉　天天把妾芳心误小楼东隐约谁家凤箫鼍鼓泪防染衫双袖翠修竹凄其又暮背灯影萧条情互捐佩洲前裙歩歩渺无边一片相思苦春去也乱红舞
　　前调【括杜少陵佳人诗】　　　　　　　　蒋　捷
　　絶代幽人独掩芳姿深居何处乱云深谷自说闗中良家子零落聊依草朩世丧败谁收骨肉轻薄儿郎为夫壻爱新人窈窕顔如玉千万事风前烛　鸳鸯一旦成孤宿最堪怜新人欢笑旧人哀哭侍婢卖珠回来后相与牵萝补屋漫采得栢枝盈掬日暮山中天寒也翠绡衣薄甚肌生粟空敛袖倚修竹











　　御选歴代诗余巻九十五
　　钦定四库全书
　　御选歴代诗余巻九十六目录【一百十六字】
　　贺新郎【下】
　　姚勉【四首】
　　林正大【二首】
　　何梦桂
　　赵问礼
　　赵必【三首】
　　李震
　　陈纪
　　王奕【二首】
　　葛长庚【三首】
　　平江妓
　　韩玉【三首】
　　黄子行
　　张翥【二首】
　　张埜【二首】
　　陶安
　　瞿佑
　　王世贞
　　屠隆
　　费元禄
　　顾士林
　　顾孔昭
　　吴易【二首】
　　前调【又一体】
　　戴复古
　　史达祖
　　李昴英【四首】
　　前调【又一体】
　　杨炎
　　史达祖【四首】
　　前调【又一体】
　　李南金













　　御选歴代诗余巻九十六目录
　　钦定四库全书
　　御选歴代诗余巻九十六【一百十六字】
　　司经局洗马掌局事兼翰林院修撰加二级【臣】王奕清奉防校刋
　　贺新郎【下】
　　贺新郎【忆别】　　　　　　　　　姚　勉
　　薄晩收残暑叹西风暗换流年又还如许鸦背斜阳初敛影云澹新凉天宇人袖手阑干凝竚邻笛唤将乡思动聼愁声又入梧桐雨秋到也尚羁旅　故人只在江南渚想应嫌久恋东华软红尘土寄逺裁衣知念否新月家家砧杵魂梦想鹅黄金缕鴈影不来天更逺写书成欲寄凭谁与知客恨两蛩语
　　前调　　　　　　　　　　　　姚　勉
　　牎月梅花白夜堂深烛揺红影绣帘垂额半醉金钗娇暎坐寒处也留春色深意在四弦轻摘香坞花间聼啄木翠微边细落仙人屐星盼转趁娇拍　人间此手真
　　难得向尊前相逢有分厎须相识愁浅恩深千万意惆怅故人云隔怕立损弓鞵红窄换取眀珠知肯否绿牎深长共春怜惜休恼乱座中客
　　前调【及第作】　　　　　　　　　　姚　勉
　　月转宫墙曲六更残钥鱼声亮纷纷袍鹄黼座临轩清跸奏天仗缀行森肃望五色云浮黄屋三防忠嘉亲赐擢动龙顔人立班头玉胪首唱众心服　殿头赐宴宫花簇写新诗金笺竞进绣牀争蹴御渥新霑催进谢一防恩袍先绿归袖惹天香芬馥玉勒金韀迎夹路九街人尽道苍生福争拥入状元局
　　前调【送杨帅参之任】　　　　　　　　　姚　勉
　　唱彻阳闗调伴行人梅拂征鞍晓霜寒峭金甲雕戈开玉帐尊俎风流谈笑看防马雍容江表自是药堦苔砌客巻经纶且泛芙蓉沼襟量阔江湖小　允文事业从容了要推他岷峨人物后先相照见说君王曾有问似此人才多少便咫尺云霄清要四世三公氊复旧况蜀珍先已登廊庙但侧耳聼新诏
　　前调【括兰亭记】　　　　　　　　　　林正大
　　兰亭当日事有崇山茂林脩竹羣贤毕至湍激清流相映带旁引流觞曲水但畅叙幽情而已一咏一觞真足乐厌管弦丝竹纷尘耳春正暮共修禊　惠风和畅新天气骋髙怀仰观宇宙俯察品类俯仰之间因所寄放荡形骸之外曾不知老之将至感慨旧游成陈迹念人生行乐都能几后视今犹昔尔
　　前调【书林和靖诗后】　　　　　　　　　林正大
　　生长湖山曲羡呉儿呼吸湖光饱餐山绿世外不须论隠逸谁似先生冰玉自骨冷神清无俗我不识君曽梦见炯双瞳碧色光相烛遗妙语看不足　平生髙节难为续到如今凛凛风生言犹可录不作相如封禅稿身后谁荣谁辱争肯效白头吟曲好与水仙为伴侣傍西湖湖畔翛翛竹时一酹荐秋菊
　　前调　　　　　　　　　　　　何梦桂
　　更静钟初定卷珠帘人人独立怨懐难忍欲拨金猊添沉水病力厌厌不任任蝶粉蜂黄消尽亭北海棠还开否纵金钗犹在成长恨花似我痩应甚　凄凉无寐闲衾枕看夜深紫垣华葢低揺红柄重拂罗裳蹙金线尘满双鸳花胜孤负我花期春令不怕镜中羞华发怕镜中无伴孤鸾影美尽处悠悠兴
　　前调【萤火】　　　　　　　　　　赵问礼
　　池馆收新雨耿幽丛流光几防半侵疎户入夜凉风吹不灭冷焰微茫暗度碎影落仙盘秋露漏断长门空照泪袖纱寒暎竹无心顾孤枕掩残灯炷　练囊不照诗人苦夜沉沉拍手相亲騃儿痴女阑外扑来罗扇小谁在风廊笑语竞戏蹋金钗双股故苑荒凉悲旧赏怅寒芜衰草隋宫路同燐火徧秋圃
　　前调【夀陈新绿二首】　　　　　　　　　赵必
　　夀酒浮茰菊记年年重阳佳节开尊华屋绿鬓朱顔春不改彼美人兮如玉有锦绣珠玑满腹户外红尘飞不到受人间山水清闲福数花甲才八六　十分秋色呈新緑一簇儿池馆亭台左梅右竹栁下系船花下饮不减西园金谷更橘外安排碁局独立小桥明月夜唤莺莺低唱双飞曲有子也万事足
　　前调　　　　　　　　　　　　赵必
　　低唱芙蓉菊有吟翁坐拥红娇宴黄金屋恰则绂麟三日后灿灿睟盘珠玉不待梦燕懐松腹自是嫦娥分桂种伴灵椿千嵗延清福回笑我藏六　归欤老圃鉏新绿吾莬裘三迳荒苔一痩竹欲隐贫无山可买聊尔徜徉盘谷更管甚云台玉局闭柴门传语客道主人髙枕南牎曲有酒蟹此生足
　　前调【贺张小山纳妇】　　　　　　　　　赵必
　　沙上盟鸥鹭笑吟翁梦今不到草堂深处金屋重重深处睡暖翠偎香歩歩已自摘蟠桃三度旧日画睂情性在更君房妙絶文章语消受得乗鸾侣　楼中燕燕谁家住又从新移根换叶栽花千树第一信风春事觉莫遣绿羞红污早早做阑干遮防天上因缘千里合喜乗槎先入银河路人似玉衣金缕
　　前调【题髙尚书夜山图】　　　　　　　　李　震
</div>
    <div class="pagination">
<a href="御选历代诗余_page301.html">上一页</a><span>...</span><a href="御选历代诗余_page297.html">297</a><a href="御选历代诗余_page298.html">298</a><a href="御选历代诗余_page299.html">299</a><a href="御选历代诗余_page300.html">300</a><a href="御选历代诗余_page301.html">301</a><span class="current-page">302</span><a href="御选历代诗余_page303.html">303</a><a href="御选历代诗余_page304.html">304</a><a href="御选历代诗余_page305.html">305</a><a href="御选历代诗余_page306.html">306</a><a href="御选历代诗余_page307.html">307</a><span>...</span><a href="御选历代诗余_page303.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
