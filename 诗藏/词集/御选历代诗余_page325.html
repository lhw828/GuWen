<!DOCTYPE html>
<html>
<head>
    <meta charset="UTF-8">
    <title>御选历代诗余 - 第 325 页/共 328 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御选历代诗余 - 第 325 页/共 328 页</h1>
    <div class="content">　　子髙菩萨蛮云防处簸钱声緑牕春梦轻谒金门云檀炷绕窓灯背壁画檐残雨滴殊觉其香倩【卢祖皋】子髙词格髙丽晏周之流亚也【陈质夫】
　　王通叟元祐中官翰林宣仁谪之自号逐客词名冠栁其踏青一词风流楚楚又不独冠栁词之上也【黄升】逐客词风格不髙以冠栁自名则可见矣【陈质斋】
　　王逐客冬景天香词云霜瓦鸳鸯珠帘翡翠今年又是寒早矮钉明窓窄开朱户切莫乱教人到重隂不觧云共雪商量未了青帐垂氊要密锦缝放帏宜小呵梅弄妆试巧绣罗襦瑞云芝草共我语时同语笑时同笑巳被金尊劝倒更唱个新词故相恼尽道穷冬元来恁好涪翁见而赏之且曰此曲一处所一物色无一不是严冬萧索之境但仔细详味之略无半防酸寒憔悴之意亦善于造语者矣【古今词话】
　　王通叟少年游宦长安负不羇之才颇饶逸韵辇下欣慕者众后数年复至旧游多有存者仍寓意焉遂作感皇恩一曲有长安重到人面依然似花好之句【古今词话】米元章与周熟仁试赐茶扵甘露寺作满庭芳词墨迹为世所重其警句云轻涛起香生玉麈雪溅紫瓯圆推为独絶【防阳书画考】
　　俞秀老弟清老名字见王介甫黄鲁直集中诗词传世虽少亦间见于文蕴等编叶石林诗话误以为扬州人按鲁直答清老寒夜三诗其一引牧羊金华山黄初平事盖黄上世亦出金华也近览智者草堂所藏张公诩青溪图有秀老手题临江仙一阕后书金华俞紫芝不知石林何以误也此词世少知者録扵后弄水亭前千万景登临不忍空回水轻墨淡写蓬莱莫教世眼容易洗尘埃收去雨昏都不见展时还似云开先生髙趣更多才人人尽道小杜却重来【防改斋漫録】
　　谢无逸常过黄州杏花村馆题江神子词于驿壁过者传写索笔于驿卒卒苦之因以泥涂焉其为人所赏重可知【复斋漫録】
　　谢无逸花心动一词句句用比方小雅鹤鸣篇体也【沈际飞】无逸弟薖字防槃有竹友词云其减字木兰花赠奕妓宋瑶云风篁度曲倦倚银屏初睡足清簟踈帘金鸭香消嬾去添纎纎玉露风雹縦横飞钿局频敛双蛾凝竚无言密意多【古今词话】
　　汪彦章舟行汴中见岸傍画舫有映帘而观者止见其额作词云小舟帘隙佳人半露梅妆额緑云低映花如刻恰似秋宵一半银蟾白髻儿梢朶香红扐钿蝉隠隠揺金碧春山秋水浑无迹不露墙头些子真消息醉落魄调也【苕溪渔隠】
　　王彦龄髙才不羇为太原掾官尝作青玉案望江南词以嘲帅与监司监司闻之大怒责之彦龄敛板向前曰某居下位尝恐被人谗只是曽填青玉案如何敢做望江南请问马初监时马初监者适与彦龄竝坐惶恐亟自辩诉既退尤彦龄曰某初不知何乃以某为证彦龄笑曰乃借公趁韵幸勿多怪【轩渠録】
　　李冠蝶恋花词云遥夜亭皋闲信歩才过清明渐觉伤春暮数防雨声风约住朦胧淡月云来去张子野云破月来花弄影不如冠之朦胧淡月云来去也【王安石】徽宗天才甚髙诗文之外尤工长短句尝作探春令云帘旌微动峭寒天气龙池冰冸杏花笑吐香犹浅又还是春将半清歌妙舞从头按等芳时开宴记去年对着东风曽许不负莺花愿又有聒龙謡临江仙燕山亭等篇皆清丽凄惋【防改斋漫録】
　　宣和初雅乐新成八音告备因作征招角招有曲名黄河清慢者词曰晴景初升风细细云收天淡如洗望外鳯凰城阙葱葱佳气朝罢香烟满袖侍臣报天顔有喜夜来频得封章大河彻厎清泚君王夀与天齐馨香动上穹频降祥瑞大晟奏功六乐初调宫征合殿薫风乍转万花覆千官尽醉内家传诏重开宴未央宫里此词音调极韶美入大晟乐府天下无问遐迩大小虽伟男髫女皆争唱之【铁围山丛谈】
　　万俟雅言自号词隠崇宁中充大晟府制撰与晁次膺按月进词其清明应制一词尤佳即见棃花初带夜月海棠半含朝雨之词也【古今词话】
　　雅言之词词之圣者也发妙音于律吕之中运巧思于斧凿之外平而工和而雅比之刻琢句意以求精丽者逺矣【花庵词客】
　　周邦彦以进汴都赋得官徽庙时提举大晟乐府每制一词名流輙为赓和东楚方千里乐安杨泽民全和之或合为三英集行世【古今词话】
　　美成词摹写物态曲尽其妙自题所居曰顾曲堂【强焕】美成词多用唐人诗句櫽括入律浑然天成长调尤善铺叙富艳精工词人之甲乙也【陈质斋】
　　作词当以清真集为主盖美成最知音故下字用韵皆有法度【沈伯时】
　　王都尉有忆故人词云烛影揺红向夜防乍酒醒心情嬾尊前谁为唱阳关离恨天涯逺无奈云沉雨散凭防干东风泪眼海棠开后燕子来时黄花庭院徽宗喜其词意犹以为不尽宛转遂令大晟乐府别撰腔周美成増损其词而以首句为名谓之烛影揺红云芳脸匀红黛眉巧画宫妆浅风流天付与精神全在娇波眼早是萦心可惯向尊前频频顾盼几回相见见了还休争如不见烛影揺红夜来饮散春宵短当时谁防唱阳关离恨天涯逺争奈云收雨散凭防干东风泪满海棠开后燕子来时黄昏庭院【古今词话】
　　周美成在姑蘓与营妓岳楚云相恋后从京师过吴则岳巳从人矣因饮太守蔡峦席上见其妺乃赋防绛唇词寄之云辽鹤归来故人多少伤心事短书不寄鱼浪空千里凭仗桃根说与相思意愁无际旧时衣袂犹有东风泪楚云得词感泣累日【夷坚志】
　　周美成咏梅调寄花犯云粉墙低梅花照眼依然旧风味露防轻缀拟浄洗铅华无限清丽去年胜赏曽孤倚冰盘共宴喜更可惜雪中髙士香篝熏素被今年对花太匆匆相逢似有恨依依憔悴凝望久青苔上旋看飞坠相将见脃圆荐酒人正在空江烟浪里但梦想一枝潇洒黄昏斜照水此只咏梅花而纡徐反覆道尽二年间事其词尤圆美流转如弹丸【黄升】
　　美成为溧水令主簿之姬有色而慧每出侑酒美成为风流子以寄意云新緑小池塘风帘动碎影舞斜阳羡金屋去来旧时巢燕土花缭绕前度莓墙绣阁鳯帏深几许听得理丝簧欲说又休虑乖芳性未歌先咽愁近清觞遥知新妆了开朱户应自待月西厢最苦梦魂今宵不到伊行问甚时说与佳音密耗寄将秦镜偷换韩香天便教人霎时厮见何妨新緑待月皆主簿防轩名【挥尘録】
　　美成至汴主角妓李师师家为赋洛阳春师师欲委身而未防也一夕徽宗幸师师家美成仓卒不防出匿复壁间遂制少年游以纪其事徽宗知而谴发之师师饯送美成复作兰陵王咏栁词有长亭路年去嵗来应折柔条过千尺之句师师归而歌之闻扵徽宗即留为大晟府待制【耆旧续闻】
　　美成以待制提举南京鸿庆宫自杭徙居睦州梦中作瑞鹤仙一阕既觉犹防全记了不详其所谓也未几遇方腊之乱欲还杭州旧居而道路兵戈巳满仅得脱免入钱塘门见杭人仓卒奔避如蜂屯蚁沸视落日在鼓角楼檐间即词中所谓斜阳映山落敛余霞犹恋孤城防角者应矣旧居既不可往是日无处得食忽稠人中有呼待制何往者乃乡人之侍儿素所识也且曰日昃必未食防舍车过酒家乎美成从之惊遽间连引数杯腹枵顿觧则词中所谓凌波歩弱过短亭何用素约有流莺劝我重觧绣鞍缓引春酌之句应矣饮罢觉微醉耳目惶惑不敢少留乃径出城北江涨桥断诸寺士女巳盈满不防驻足独一小寺经阁偶无人遂宿其上即词中所谓不记归时早暮上马谁扶醒朱阁者应矣巳闻两浙尽为贼据因自计方领南京鸿庆宫有斋防可居乃挈家往焉则词中所谓念西园巳是花深无地东风何事又恶任流光过了归来洞天自乐之句又应矣美成生平好作乐府末年梦中得句而字字皆应岂偶然哉【玉照新志】
　　姑蘓官妓蘓琼行第九蔡元长过蘓州太守召佐饮元长闻琼防词因命即席为之并限以九字为韵琼即献词曰韩愈文章盖世谢安情性风流良辰美景在西楼敢劝一卮芳酒记得南宫髙选弟兄争占鼇头金鑪玉殿瑞烟浮髙占甲科第九盖元长奏名第九也【防改斋漫録】徐伸政和初以知音律为大常典乐所着青山乐府多杂调惟二郎神一曲天下称之词云闷来弹鹊又搅碎一帘花影漫试着春衫还思纎手熏彻金猊烬冷动是愁端如何遣但怪得新来多病嗟旧日沈腰而今潘鬓不堪临镜重省别时泪渍罗襟犹凝料为我恹恹日髙慵起长托春酲未醒鴈足不来马蹄难去门掩一庭芳景空竚立尽日阑干倚徧昼长人静【花庵词客】
　　曺组咏梅词皆有佳句其蓦山溪云竹外一枝斜想佳人天寒日暮用东坡竹外一枝斜更好句可谓入神其好事近云一阵暗香飘处巳不胜愁絶亦何减孤山风致【词品】
　　元宠六举不第着铁砚篇自励宣和中成进士有宠于徽宗曽赏其如梦令风弄一枝花影及防绛唇暮山无数归鴈愁邉度句徽宗又手书眉峰碧词问其出处真迹藏其家【松牎録】
　　吕圣求在宋不甚著名而词极工词选载有望海潮醉蓬莱扑蝴蝶近惜分钗薄幸选冠子百宜娇豆叶黄鼓笛慢词调佳处不譲少游即东风第一枝咏梅亦何减东坡之緑毛么鳯也但疑中兴后不复有此等词【杨慎】圣求词婉媚深窈视美成耆卿伯仲【黄升】
　　李持正上元明月逐人来词云星河明澹春来深浅红莲正满城开徧禁街行乐暗尘香拂面皓月随人近逺天半鼇山光动鳯楼西观东风静珠帘不卷玉辇待归云外闻弦管认得宫花影转蘓子瞻见之曰好个皓月随人近逺【古今词话】
　　蘓养直名伯固与东坡同族坡集中有送伯固兄还吴诗其清江曲有属玉双飞水满塘句当时盛传词亦工如醉眠小坞黄茅店梦倚髙城赤叶楼鹧鸪天之佳句也【词品】
　　何大圭小重山有玉船风动酒鳞红句如云锦月钩夺造化之巧【髙耻庵】
　　宣和中宋齐愈为太学官徽宗召对曰卿文章新竒可作梅词进呈须是不经人道语齐愈立进眼儿媚云霏霏疎影转征鸿人语暗香中小桥斜度曲屏深院水月蒙蒙人间不是藏春处玉笛晓霜空江南处处黄垂密雨緑涨薫风徽宗称善次日谕近臣曰宋齐愈梅词非惟不经人道且自开花说至结子黄熟并天气亦言之可谓尽致矣【宣和遗事】
　　夏均父宣和庚子迁祁阳酒官过浯防爱其山水竒秀谓非中州所有作减字朩兰花词云江涵晓日荡漾波光揺桨入笑指浯溪漫叟雄文鎻翠微休嗟不偶归到中州何处有独立风烟湘水浯防緫接天【防改斋漫録】向子諲有梅花引戏代李师周作即所传花如颊眉如叶小时笑弄堦前月是也又有席上赠侍儿轻轻殢人娇词云白似雪花柔扵栁絮蝴蝶儿镇长一处春风骀荡蓦然吹去争得倩游丝半空惹住波上精神掌中态度分明彩云团做当年飞燕从今不数只恐是髙唐梦中神女【古今词话】
　　芗林居士歩趋蘓堂而哜其胾者也【胡寅】
　　宣和壬寅蔡伸道与向伯恭同为大漕属官向有词云凭书续断肠蔡因感而作南乡子云朩落鴈南翔锦鲤殷勤为渡江泪墨银钩相忆字成行滴损云笺小鳯凰陈事费思量回首烟波卷夕阳尽道凭书聊破恨难忘及至书来更断肠【古今词话】
　　李邴少年日作汉宫春词脍炙人口所谓问玉堂何似茅舎疎篱者是也政和间自书省丁忧归山东服终造朝举国无与立谈者方怅怅无计时王黼为首相忽遣人招至东阁开宴延之上坐出其家姫数十人皆絶色也酒半羣唱是词以侑觞大醉而归数日有馆阁之命不数年遂入翰苑【玉照新志】
　　李汉老有美人书字一阕为云龛集中之最纎丽者调寄玉楼春云沉吟不语晴牕畔小字银钩题欲徧云情散乱未成篇花骨攲斜终带软重重说尽情和怨珍重提携常在眼暂时得近玉纎纎翻羡镂金红象管【古今词话】
　　刘一止有晓行喜迁莺一阕即晓光催角听宿鸟未惊邻鸡先觉之词也一时盛传号刘晓行【陈质斋】
　　何文缜政和丙申进士第一靖康中尽节名臣也少时防饮贵戚家侍儿惠柔慕公丰标觧帊为赠约牡丹时再集何赋虞美人词云分香帊子柔蓝腻欲去殷勤惠重来约在牡丹时只恐花枝相妬故开迟别来看尽闲桃李日日防干倚催花无计问东风梦作一双蝴蝶绕芳丛【乐府纪闻】
　　侯蒙少游塲屋年三十有一始得乡贡人以其年长貎寝不之敬有轻薄子画其形于纸鸢上引线放之蒙见而大笑作临江仙词题其上曰未遇行藏谁肯信如今方表名踪无端良匠画形容当风轻借力一举入髙空才得吹嘘身渐穏只疑逺赴蟾宫雨余时夕阳红几人平地上看我碧霄中竟一举登第年未四十遂为执政【夷坚志】
　　谢克家作忆君王词云依依宫栁拂宫墙楼殿无人春昼长燕子归来依旧忙忆君王月照黄昏人断肠语意悲凉读之使人堕泪真忧君忧国之语【防璞】
　　胡浩然在北宋时代氏籍俱未详选词家俱薄其声口庸俗然如元夕传言玉女云艳妆初试把珠帘半掲娇羞向人手撚玉梅低说相逢长是上元佳节情致斐亹亦人所不易到【草堂笺】
　　宣和间上元张灯许士女纵观各赐酒一杯一女子窃所饮金杯卫士见之押至御前女诵鹧鸪天云月满蓬壶灿烂灯与郎携手至端门贪防鹤阵笙歌举不觉鸳鸯失却羣天渐晓感皇恩传宣赐酒饮杯廵归家恐被翁姑责窃取金杯作照凭徽宗大喜以金杯赐之令卫士送归【宣和遗事】
　　陈东靖康间尝饮扵京师酒楼有倡向座而歌东不之顾乃去倚阑独立歌望江南词音调清越东不觉倾听视其衣服故敝时以手掲衣爬搔肌肤绰约如雪乃复召使前再歌之其词曰防干曲红飏绣帘旌花嫩不禁纎手捻被风吹去意还惊眉黛蹙山青铿铁板闲引歩虚声尘世无人知此曲却骑黄鹤上瑶京风冷月华清东问何人所制曰上清蔡真人词也歌罢得数钱即下楼亟追之巳失所在矣【夷坚志】
　　波子山宿州狱掾也昵营妓张温卿于南京途次作剔银灯以忆之云一夜隋河风劲霜混水天如镜古桞长堤寒烟不起波上月流无影那堪嬾听踈星外离鸿相应须信情多是病酒到愁肠还醒数叠罗衾余香未减甚时枕鸳重竝教伊须更将兰约见时先定【古今词话】僧仲殊本安州进士妻以药毒之遂为僧时食蜜以觧其毒东城呼为蜜殊毎于禁烟时置酒待賔客谓之看花局其填词甚多小令为最小令中诉衷情为最【花庵词客】洪觉范善作小词情思婉约似少游仲殊参寥皆不防及【许顗】
　　洪觉范留南昌登秋屏阁望西山而有归志赋浪淘沙【冷斋夜话】
　　僧祖可字正平蘓伯固子与陈师道谢逸结江西诗社其小重山词最工吴虎臣曰正平工诗长短句尤佳何世徒称其诗也【东溪词话】
　　朱晦庵曰本朝妇人防词者惟李易安魏夫人二人而巳黄玉林曰李易安魏夫人使在衣冠之列当与秦七黄九争雄不徒擅名闺阁也【古今词话】
　　李易安元宵永遇乐云落日镕金暮云合璧词巳自工致至扵染桞烟轻吹梅笛怨春意知几许气象更好后段云扵今憔悴风鬟霜鬓怕是夜间出去皆以寻常语度入音律愈平淡愈精巧其声声慢云寻寻覔覔冷冷清清凄凄惨惨戚戚乃公孙大娘舞劒手本朝非无防词之士从未有一气下十四个叠字者后叠又云到黄昏防防滴滴又使叠字俱无斧凿痕守着牕儿独自怎生得黒黒字不许第二人押妇人中有此竒笔真间气也【张正夫】
　　前辈称易安緑肥红瘦为佳句余谓宠栁娇花语亦甚竒俊前此未有防道之者【黄升】
　　李易安以重阳醉花隂词寄其夫赵明诚明诚叹絶苦思求胜之废寝食者三日得五十阕杂易安词于中以示友人陆徳夫陆玩之再三谓只三句絶佳莫道不消魂帘卷西风人比黄花瘦正易安词也【嫏嬛记】
　　李清照有清露晨流新桐初引之句用世说入妙【词品】魏夫人曽子宣丞相内子有江城子卷珠帘诸曲脍炙人口其尤雅正者则有菩萨蛮云溪山掩映斜阳里楼台影动鸳鸯起隔岸两三家出墙红杏花緑杨堤下路早晚溪邉去三见桞絮飞离人犹未归深得国风巻耳之遗【雅编】
　　宣和间有女子幼卿题词陕府驿壁云极目楚天空云雨无踪漫留遗恨鎻眉峰自是荷花开较晚辜负东风客馆叹飘蓬聚散匆匆扬鞭那忍骤花骢望断斜阳人不见满袖啼红盖卖花声也【防改斋漫録】














　　御选歴代诗余巻一百十六
　　钦定四库全书
　　御选歴代诗余巻一百十七
　　司经局洗马掌局事兼翰林院修撰加二级【臣】王奕清奉防校刊
　　词话【南宋一】
　　光尧当内修外攘之际尤以文徳服逺至于宸章睿藻日星昭垂者非一绍兴二十八年将郊祀有司以太常乐章篇序失次文义弗协请遵真宗仁宗朝故事亲制祭享乐章诏従之自郊社宗庙防共十有四章肆笔而成睿思雅正宸文典赡所谓大哉王言也至于一时闲适寓景而作则有渔父词十五章又清新简逺备骚雅之体其词有曰薄晚烟林澹翠微江邉秋月已明辉纵逺柁适天机水底闲云片段飞又曰青草开时已过船锦鳞跃处浪痕圎竹叶酒栁花氊有意沙鸥伴我眠又曰水涵微影澹虗眀小笠轻蓑未要晴明镜里縠纹生白鹭飞来空外声词不能尽载观此数篇虽古之骚人
　　词客老于江湖擅名一时者不能企及【廖莹中江行杂録】慈寜殿赏牡丹时椒房受册三殿极欢髙宗洞逹音律自制曲赐名舞杨花停觞命小臣赋词令内人歌之以玉卮侑酒为夀左右皆呼万嵗词云牡丹半坼初经雨雕槛翠幕朝阳娇困倚风台榭绕羣芳洗烟凝露向清晓步瑶池月里霓裳轻笑淡拂宫黄浅拟飞燕新妆杨栁啼鸦昼永正秋千亭馆风絮池塘三十六宫簮艳粉浓香慈寜玉殿庆清赏占东君谁比花王良夜髙烛荧煌影里留住年光此康伯可乐府所载髙宗又尝使御前画工写曽海野喜容带牡丹一枝命吕本中作賛云一枝国艳两鬓东风髙宗大喜【贵耳録】
　　绍兴中禁中避暑多御复古选徳防殿及翠寒堂纳凉长松修竹浓翠蔽日层峦竒岫静窈萦深寒瀑飞空下注大池可十亩池中红白菡萏万柄盖园丁以瓦盎别种分列水底时易新者庶防美观又置茉莉素馨建兰麝香藤朱槿玉桂红蕉阇婆薝卜防南花数百盆于广庭鼔以风轮清芬满殿御榻两旁各设金数十架氷雪如山纱防前后皆悬挂伽兰木真蜡龙涎等香珠百余蔗浆金盌珍果玉壶初不知人间有尘暑也洪景卢学士尝赐对于翠寒堂当三伏中战栗不可久立髙宗问故遣中贵人以北绫半臂赐之则境界可想见矣景卢作词纪恩而出【周宻嵗时记】
　　隆兴元年五月三日晚胡铨侍上于内殿之秘阁防赐金鳯牋就所御玉管笔并龙脑墨鳯咮研又赐以花藤席命铨视草毕唤内侍司防满头花备酒上御玉荷杯铨用金鸭杯令潘妃唱贺新郎兰香执玉荷杯上自注酒赐铨曰贺新郎者朕自贺得卿也酌以玉荷杯者示朕饮食与卿同器也铨再拜谢贺新郎词中有所谓相见了又重午上曰今重午不数日矣词中又有湘江旧俗之句上曰卿流落海岛二十余年得不为屈原之葬鱼腹者皆天地祖宗之灵留卿以辅朕也铨流涕上亦黯然俄而迁坐进入寳羮洗盏更酌上命潘妃执玉荷杯唱万年欢此词乃仁庙所制上饮讫亲唱一曲名喜迁莺且谓铨曰朕每在宫中不妄作歌祗侍太上宴时有旨令唱始作之今夕与卿相防朕意甚欢故作此乐卿耳又曰昨朕苦嗽故声音稍涩卿勿嫌铨奏曰太上退闲陛下御宇正当勉力恢复然此孝养亦宜时有上曰卿真忠臣也汉之汲黯唐之魏征亦不过是上又问铨在海南时所作诗文铨一一奏对时漏已四下上又凭阑四望顷之天竺钟声已动御苑已鸦噪矣【澹庵老人玉音问答】
　　乾道三年三月初十日上遣使至徳夀宫奏知太上连日天气甚好欲一二日间恭请车驾幸聚景园看花取自圣意选定一日太上云传语官家备见圣孝春和景眀正可游豫但出去祗为看花今本宫后园亦有防株好花不若来日请官家过来闲看遂遣提举官同到南内奏过遵依讫次日进早膳后车驾与皇后太子过宫起居二殿讫先至灿锦亭进茶宣召知阁门并两府以下六员侍宴同至后苑看花两廊并是小内侍及幕士全效西湖铺放珠翠花朶翫具疋帛及花篮閙竿市食等许従内人闗扑次至毬场看小内侍抛防毬蹴秋千又至射防看百戯依例宣赐回至清妍亭看荼防就登御舟绕堤闲防亦有小舟数十只供应杂艺嘌唱鼓板蔬菓与湖中一般太上倚防闲看适有双燕掠水飞过传旨令曽觌制词遂进阮郎归云栁隂庭院占风光呢喃春昼长碧波新涨小池塘双双蹴水忙萍散漫絮悠飏轻盈体态狂为怜流去落红香衔将归画梁既登舟知阁张抡进栁梢青云栁色初匀余寒似水纎雨如尘一阵东风縠纹微皱碧沼鳞鳞仙娥花月精神奏鳯管鸾弦鬬新万嵗声中九霞杯内长醉芳春曽觌和进云桃靥红匀梨腮粉薄鸳径无尘鳯阁凌虚龙池澄碧芳意鳞鳞清时酒圣花神看内苑风光又新一部仙韶九重鸾仗天上长春各有宣赐次至静乐堂看牡丹进酒三盏太后邀太皇官家同到刘婉容奉华堂聼摘阮奏曲罢婉容进茶讫遂奏太后云近教得二女童琼华緑华并能琴阮下棊写字画竹背诵古文欲得就纳于官家遂令各呈技艺并进自制阮谱三十曲太后遂宣赐婉容宣和殿玉轴沉香槽三峡流泉正阮一面白玉九芝道冠北珠缘领道氅银三百两绢三百疋防子一百万贯是日三殿并醉酉牌还内自此官家知圣意不欲频出劳人遂奏知命修内司于北内后苑建造冷泉堂叠巧石为飞来峯开展大池引注湖水景物并如西湖其西又建大楼取蘓轼诗句名曰聚逺并是上御名恭书又御制堂记太上赋诗令上恭和刻石是嵗翰苑进端午帖子云聚逺楼前面面风冷泉堂下水溶溶人间炎热何由到正是瑶台第一重又曰飞来峯下水泉清台沼经营不日成境趣自超尘世外何湏方士覔蓬瀛皆纪实也【干淳起居注】
　　淳熙六年春车驾迎太上太后防聚景园乗步辇至瑶津西轩都管刘景进新制泛兰舟曲各赐银绢是嵗太上圣夀七十有三上亲捧玉酒船进太上酒斟酒入船则船中人物花草俱动太上饮尽又至锦壁赏花有牡丹十余丛各有牙牌金字为记又另采数千朶插水精玻璃天青汝窰金瓶中太上前又独设沉香桌列白玉碾花商尊髙三尺径一尺三寸上插照殿红十五枝随驾各官皆赐两面翠叶滴金牡丹御书扇沉香为柄知阁张抡进壶中天一阕云洞天深处赏娇红轻玉髙张云幕国艳天香相竞秀琼蕊清光如昨露洗妖妍风传馥郁云雨巫山约春浓似酒五云台榭楼阁圣代治防功成一尘不动四境无鸣柝屡有丰年天助顺基业増隆山岳两世眀君千秋万嵗永享升平乐东皇呈瑞更无一片花落【西湖志余】
　　淳熙八年元日上坐紫宸殿引见讫即率皇后皇太子太子妃至徳夀宫行朝贺礼是嵗太上圣夀七十有五欲再行庆夀礼太上不许至是乃宻进黄金酒器二千两上侍太上于椤朩堂香阁内说话宣押棊待诏并小说孙竒等十四人下棊两局各赐银绢讫官家恭请太上太后来日就南内排当初二日进早膳讫遣太子到宫恭请官家亲至殿门拱迎亲扶太上降辇至损斋进茶次至清燕殿闲看书画翫器约午时初后苑供进酥酒十色熬煑午正三刻就凌虚排当进酒三盏至萼緑华堂看梅上进银三万两防子十万贯太上云此无用钱防不须得上再三奏请止受三分之一未初雪大下正是腊前太上官家大喜云今年正欠些雪可谓及时太上云雪却甚好但恐长安有贫者上奏云已令有司比去年倍数支散矣太上亦命提举官于本宫支拨官防照朝廷数目发下临安府支散贫民一次又移至眀逺楼张灯进酒莭使呉琚进喜雪水龙吟词云紫皇髙宴仙台双成戯撃璚苞碎何人为把银河水翦甲兵都洗玉様乾坤八荒同色了无尘翳喜氷消太液暖融鳷鹊端门晓班初退圣主忧民深意转鸿钧满天和气太平有象三宫二圣万年千嵗双玉杯深五云楼迥不妨频醉细看来不是飞花片片是丰年瑞太上大喜赐镀金酒器二百两细色段疋复古殿香羔儿酒防太后命本宫歌板色歌此曲进酒太上尽醉一更后宣轿儿入便门上亲扶上辇还宫【干淳起居注】
　　淳熙九年八月十五日驾过徳夀宫起居太上留坐至乐堂进早膳毕命小内侍进防竿垂钓上皇曰今日中秋天气甚清夜间必有好月色可少留看月上恭领圣旨索车儿同过射防观御马院使臣打毬进市食看水傀儡晚宴香逺堂堂东有万嵗桥长六丈余并用呉璘进到玉石甃成四畔雕镂栏槛莹彻可爱桥中心作四面亭用白椤朩盖造极为雅洁大池十余亩皆是千叶白莲凡御榻御屏酒具香匳器用并用水精南岸列女童五十人奏清乐北岸芙蓉阁一带并是教坊近二百人待月初上箫韶齐举缥缈相应如在霄汉既入座乐少止太上召刘贵妃令独吹白玉笙霓裳中序上自起执玉杯奉两殿酒并以垒金嵌寳注椀杯盘防物赐贵妃侍宴官开府曽觌恭进壶中天慢一首云素飇飏碧看天衢稳送一轮眀月翠水瀛壶人不到比似世间秋别玉手瑶笙一时同色小按霓裳叠天津桥上有人偷记新阕当日谁幻银桥阿瞒儿戯一笑成痴絶肯信羣仙髙宴处移下水精宫阙云海尘清山河影满桂冷吹香雪何劳玉斧金瓯千古无缺上皇大喜曰从来月词不曽用金瓯事可谓新竒赐金束带紫畨罗水晶注盌一副上亦赐寳盏古香至一更五防还内是夜隔江西兴亦闻天乐之声【干淳起居注】
　　淳熙十年八月十八日上诣徳夀宫恭请两殿往浙江亭观潮进早膳讫御辇及内人车马并出潮门先是命修内司于浙江亭两旁防缚蓆屋五十间至是并用防缬幕帟得旨从驾百官各赐酒食并免侍班从便观看先是澉浦金山都统司水军五千人抵江下至是又命殿司新刺防江水军临安府水军并行阅试军船摆布西兴龙山两岸近千只管军官于江面分布五阵乗骑弄旗标鎗舞刀如履平地防放五色烟炮满江及烟收炮息则诸船尽蔵不见一只奉旨自管军官以下并行支犒一次自龙山以下贵邸豪民防幕凡二十余里车马軿阗防无行路西兴一带亦皆防缚幕次防绣照江有如铺锦市井水人弄潮儿防凡百余人皆手持十幅防旗踏浪争雄直至海门迎潮又有踏混木水傀儡水百戯撮弄等各呈技艺并有支赐太上喜见顔色曰钱塘形胜东南所无上起奏曰钱塘江潮亦天下所无有也太上宣谕侍宴官令各赋酹江月一曲至晚进呈太上以呉琚为第一其词云玉虹遥挂望青山隠隠一眉如抹忽觉天风吹海立好似春霆初发白马凌空琼鼇驾水日夜朝天阙飞龙舞鳯郁葱环拱呉越此景天下应无东南形胜伟观真竒絶好是呉儿飞彩帜蹴起一江秋雪黄屋天临水犀云拥看击中流楫晚来波静海门飞上眀月两宫并有宣赐至月上还内【干淳起居注】绍兴间洪景卢在临安试词科三塲毕与数友同过抱劒街孙氏妓楼夜月如昼正凭阑抚几两烛结花灿若连珠孙氏黠慧白坐中客曰今夕桂魄皎洁烛花呈祥诸君较艺兰省髙掇无疑请各赋一词为他日佳话座中有何自眀即操笔作浣溪沙词云草草杯盘访玉人灯花呈喜座添春邀郎覔句要清新黛浅波娇情脉脉云轻栁弱意真真从今风月属闲人众传观叹赏恨其末句失意景卢作临江仙词云绮席留欢欢正洽髙楼佳气重重钗头小篆烛花红直须将喜事来报主人公桂月十分春正半广寒宫殿匆匆姮娥相对曲防东云梯知不逺平步蹑东风孙满酌一觥劝洪曰此瑞殆为君设也必髙中矣已而景卢果奏名赐第【词苑】
　　淳熙间御舟过断桥见酒肆屏风上有风入松词云一春常费买花钱日日醉湖邉玉騘惯识西湖路骄嘶过沽酒楼前红杏香中歌舞緑杨影里秋千暖风十里丽人天花压鬓云偏画船载得春归去余情付湖水湖烟眀日重扶残醉来寻陌上花钿髙宗称赏良久宣问何人所作乃太学生俞国寳也重扶残醉原词作重携残酒髙宗笑曰此句不免寒酸气因改为扶残醉即日予释褐【中兴词话】
　　赵鼎中兴名相而词章婉媚不减花间其防绛唇云梦回鸳帐余香嫩更无人问一枕江南恨醉桃源云青春不与花为主花正开时春暮只有一尊芳醑留得青春住较花间更饶情思【古今词话】
　　忠简丁未九月南渡泊真州作满江红词最佳其词曰惨结秋隂西风送丝丝雨湿凝望眼征鸿防字暮投沙碛欲问乡闗何处是水云浩荡连南北但修眉一抹有无中遥山色江上路天涯客肠已断头应白空搔首兴叹暮年离隔欲待忘忧除是酒奈酒行有尽愁无极便挽将江水入尊罍浇胸臆【百琲眀珠】
　　韩蕲王生长兵间未尝知书晚嵗忽若有悟能作字及小词一日至香林园蘓仲虎尚书方宴客王径造之宾主欢甚尽醉而归明日王饷以羊羔且手书二词遗之其临江仙云冬日青山潇洒静春来山暖花浓少年衰老与花同世间名利客富贵与穷通荣华不是长生药清闲不是死门风劝君识取主人公单方只一味尽在不言中其南乡子云人有防多般富贵荣华总是闲自古英雄都是梦为官寳玉妻儿宿业纒年事已衰残须鬓苍苍骨髓干不道山林多好处贪欢只恐痴迷悮了贤【西湖志余】
　　岳侯忠孝人也其小重山词梦想旧山悲凉悱恻之至词云昨夜寒蛩不住鸣惊回千里梦巳三更起来独自绕阶行人悄悄帘外月胧眀白首为功名故山松菊老阻归程欲将心事付瑶筝知音少弦断有谁聼【古今词话】武穆贺讲和赦表云莫守金石之约难充谿壑之求故作词云欲将心事付瑶筝知音少弦断有谁聼盖指和议之非也又作满江红忠愤可见其不欲防闲白了少年头足以眀其心事【话腴】
　　刘子翚晦庵之师以承务郎通判兴化军辞归隠武夷山有九日蓦山溪词云浮烟冷雨此日还重九秋去又秋来但黄花年年依旧平防戯马芜处问英雄茅舎小竹篱疎兀坐空搔首客来何有草草三杯酒一醉万縁空休贪他金印如斗病翁老矣谁共赋归欤芟陇麦网溪鱼未落他人后【屏山集】
　　张材甫南渡故老及见太平之盛者集中多应制词如蝶恋花朝中措霜天晓角杰作也【莲社词选】
　　曽海野东都故老及见中兴之盛尝侍宴上苑进阮郎归咏燕栁梢青咏栁一时推重其奉使旧京作上西平重到临安作感皇恩感慨淋漓甚得大体人所不及也【花庵词客】
　　叶少蕴妙龄词甚婉丽晚嵗落其华而实之能于简淡中时出雄杰合处不减东坡【闗注】
　　叶梦得九月望日与客习射西园病不能射因作水调歌头以寄意云霜降碧天净秋事促西风寒声隠地初聼中夜入梧桐起瞰髙城四頋寥落闗河千里一醉与君同叠鼓閙清晓飞骑引雕弓嵗将晚客争笑问衰翁平生豪气安在走马为谁雄何似当筵虎士挥手弦声响处双鴈落遥空老矣真堪惜回首望云中【词苑】陈去非词虽不多语意超絶可摩坡仙之垒【黄升】张叔夏云去非临江仙一阕真是自然而然其词云忆昔午桥桥上饮坐中多是豪英长沟流月去无声杏花疎影里吹笛到天眀二十余年成一梦此身虽在堪惊闲登小阁眺新晴古今多少事渔唱起三更清婉竒丽集中惟此最优【胡仔】
　　朱希真东都名士天资旷逸有神仙风致西江月二首可以警世之役役于非望之福者【花庵词客】
　　希真赋月词插天翠栁被何人推上一轮眀月赋梅词横枝消痩一如无但空里疎花数防词意竒絶似不食烟火人语【张正夫】
　　康伯可有声乐府凡中兴以来粉饰治具及慈寜归养两宫欢集必假其应制尝于上元节进瑞鹤仙云瑞烟浮禁苑正绛阙春回新正方半氷轮桂华满溢花衢歌市芙蓉开徧龙楼两观见银烛星毬光烂卷珠帘尽日笙歌盛集寳钗金钏堪羡绮罗丛里兰麝香中正宜游翫风柔夜暖花影乱笑声喧閙蛾儿满路成团打块簇着冠儿鬬转喜皇都旧日风光太平再见髙宗览之极称赏风柔夜暖以下数语赐金甚厚【黄升】
　　伯可词如栁耆卿音律甚协未免时有俗语【沈伯时】康与之长安懐古诉衷情云阿房废阯汉荒丘狐兔又羣防豪华尽成春梦留下古今愁君莫上古原头泪难收夕阳西下塞鴈南来渭水东流如此等词居然不俗今有晏叔原亦不得独擅【王性之】
　　康伯可人痩也比梅花痩防分与李清照帘卷西风人比黄花痩同妙【王世贞】
　　左与言筞名之后入钱唐幕府时乐籍有名姝张芸女名浓者色艺妙天下与言甚眷之如盈盈秋水澹澹春山及帷云翦水滴粉搓酥之句皆为浓而作当时都人有晓风残月栁三变摘粉搓酥左与言之对其人物风流可以想见俶扰之后浓委身于立勲大将家易姓章疏封大国绍兴中左因覔官赴阙下暇日行天竺两峯间忽逢车舆甚盛中一丽人褰帘頋左而颦曰如今若把菱花照犹恐相逢是梦中视之乃浓也与言醒然有悟即拂衣东渡为浮屠【王仲言】
　　杨补之有赠妓周三五词调寄明月棹孤舟云寳髻双垂烟缕缕年纪小未周三五压众精神出羣标格偏向众中翘楚记得谯门初见处禁不定乱红飞去掌托鞵儿肩拖裙子悔不做闲男女补之在髙宗朝累征不起自号清夷长者而词之艳如此【古今词话】
　　阮闳休赠宜春官妓赵佛奴寄调洞仙歌云赵家姊妹合在昭阳殿因甚人间有飞燕见伊厎尽道独歩江南便江北也何曽惯见怜伊情性好不解嗔人长带桃花笑时脸向尊前酒厎见了须归似恁地能得防回细看待不眨眼儿看着伊将眨眼工夫看伊防徧按闳休建炎初知袁州即致仕寓居宜春着诗话总龟而词复排奡协律如此然已为元曲开山矣【宜春遗事】
　　张孝祥紫微雅词汤衡称其平昔未尝着稿笔酣兴健顷刻即成却无一字无来防一日在建康留守席上作六州歌头张魏公读之罢席而入【朝野遗记】
　　曽慥曽惇故相之孙皆以词章擅名而端伯编乐府雅词尤有功词学其咏梅调笑令云清友羣芳右万槁纷披兹独秀天寒月薄黄昏后缟袂亭亭招手故山千里迷云岫借问如今安否【古今词话】
　　朱新仲南渡后待制填词尝雪中至西湖看梅作防绛唇词云流水泠泠断桥横路梅枝亚雪花飞下浑似江南画白璧青钱欲买春无价归来也风吹平野一防香随马西湖咏梅者多矣而不为雕琢自然大雅首推此词【词苑】
</div>
    <div class="pagination">
<a href="御选历代诗余_page324.html">上一页</a><span>...</span><a href="御选历代诗余_page320.html">320</a><a href="御选历代诗余_page321.html">321</a><a href="御选历代诗余_page322.html">322</a><a href="御选历代诗余_page323.html">323</a><a href="御选历代诗余_page324.html">324</a><span class="current-page">325</span><a href="御选历代诗余_page326.html">326</a><a href="御选历代诗余_page327.html">327</a><a href="御选历代诗余_page328.html">328</a><a href="御选历代诗余_page326.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
