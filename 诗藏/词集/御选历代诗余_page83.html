<!DOCTYPE html>
<html>
<head>
    <meta charset="UTF-8">
    <title>御选历代诗余 - 第 83 页/共 328 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御选历代诗余 - 第 83 页/共 328 页</h1>
    <div class="content">　　杏夭桃两行排莫携歌舞去相催次第未堪供醉眼去年栽　春意才从梅里过人情都向栁边来咫尺东家还又有海棠开
　　前调【谢惠瑞香次前韵】　　　　　　　　辛弃疾
　　句里眀珠字字排多情应也被春催怪得名花和泪送雨中栽　赤脚未安芳斛稳蛾眉早把橘枝来报道锦熏笼厎下麝脐开
　　前调　　　　　　　　　　　　辛弃疾
　　日日闲看燕子飞旧巢新垒画帘低玉厯今朝推戊巳却衔泥　先自春光留不住那堪更着子规啼一阵香风吹不断落花溪
　　前调【防桧堂】　　　　　　　　　　楼　锷
　　夏半阳乌景最长小池不断藕花香电影雷声催急雨十分凉　芡剥眀珠随意嚼瓜分琼玉趁时尝防桧堂深新醸好且传觞
　　前调　　　　　　　　　　　　黄　机
　　流转春光又一年春愁尽日两眉尖草草幽欢能几许已天边　防得音书生羽翼免敎魂梦役闗山帘卷落花千万防雨如烟
　　前调【七夕】　　　　　　　　　　髙观国
　　嫋嫋天风响佩环鹊桥有女夜乗鸾也恨别多相见少似人间　银浦无声云路渺金风有信玉机闲生怕河梁分袂处晓光寒
　　前调　　　　　　　　　　　　许　棐
　　挼栁揉花旋染衣丝丝红翠扑春晖罗绮丛中无此艳小西施　腰细最便围舞帊袖寒时复罩香匜误防一痕残粉泪怕人知
　　前调　　　　　　　　　　　　石孝友
　　落日秋风岭上村全稀过鴈少行人正是悲伤愁絶处更黄昏　漠漠野烟生碧树漫漫衰草际黄云借使昔人行到此也销魂
　　前调　　　　　　　　　　【宋媛】李清照
　　病起萧萧两鬓华卧看残月上牎纱豆蔲连梢煎热水莫分茶　枕上诗篇闲处好门前风景雨来佳终日向人多蕴借朩樨花
　　前调【春日】　　　　　　　　　　杨　慎
　　滟滟波光緑似醅茸茸草色嫩如苔只有轻寒浑不定晩还来　落梅村里昏鸦逺摆栁风前鴈回眀日新晴堪眺望上春台
　　前调【咏红邉分心小山茶】　　　　　　　　杨　慎
　　瑞雪晴林暮霭消锦云香坞彩霞飘絶代佳人空谷里路迢迢　鹤顶研砂添赤髓猩唇殢酒晕红潮小朶分心堪采掇当琼瑶
　　前调【咏同心山茶】　　　　　　　　　杨　慎
　　嫋嫋同心巧笑分粉霞红绶藕丝裠软翠柔蓝擎不定晓妆匀　醉露屏前防朶朶舞风庭下一羣羣不肯嫣然回一顾爲思君
　　前调【弹筝】　　　　　　　　　　张大烈
　　金徽提拨锦生辉鸾鳯和鸣韵欲飞激发凄清氷月冷振帘衣　指笋离弦花影动歩莲按节蹋香微疑是游蜂酿阵后散声希
　　前调　　　　　　　　　　　　唐世瀚
　　寂寂闲庭雨乍晴緑隂如幄午风轻几转栁塘迷断岸野桥平　满架蔷薇花欲谢趁风燕子掠浮萍慵卧小牎惊唤醒被流莺
　　前调【花下】　　　　　　　　　　陈继儒
　　晏起还嗔中酒时玉牌分得牡丹枝花下自调新乐府写乌丝　付与紫衣传别院夜来翻入管弦吹吹得老夫重醉也有情痴
　　前调【初夏夜饮归】　　　　　　　　　陈继儒
　　桐树花香月半眀櫂歌归去蟪蛄鸣曲曲栁湾茅屋矮挂鱼罾　笑指吾庐何处是一池荷叶小桥横灯火纸牕修竹里读书声
　　前调【郊行】　　　　　　　　　　冯鼎位
　　迟日青騘缓辔行轻寒轻暖弄春晴细草平沙花夹道有啼莺　嫩緑翻风烟様软小溪过雨镜般眀归近黄昏新月起晩霞生
　　眼儿媚
　　【一名秋波媚一名小防干防调四十八字宋人起句平仄稍有异同然通篇自是一定与朝中措迥别混入者非】
　　眼儿媚　　　　　　　　　　　贺　铸
　　萧萧江上荻花秋做弄许多愁半竿落日两行新鴈一叶扁舟　惜分此去应难遇直待醉时休今宵眼厎眀朝心上后日睂头
　　前调　　　　　　　　　　　　王　雱
　　丝丝杨柳弄轻柔烟缕织成愁海棠未雨棃花先雪一半春休　而今徃事难重省归梦绕秦楼相思只在丁香枝上豆蔲梢头
　　前调　　　　　　　　　　　　吕渭老
　　琅玕循槛粉沾衣一片子规啼蓬壶梦短蜀衾香逺愁损腰肢　石城堂上防防燕应傍莫愁飞春江艇子雪中梅下知与谁期
　　前调【梅词应制】　　　　　　　　　　宋齐愈
　　霏霏疎影转征鸿人语暗香中小桥斜渡曲屏深院水月蒙蒙　人间不是藏春处玉笛晓霜空江南处处黄垂密雨緑涨薫风
　　前调　　　　　　　　　　　　赵长卿
　　一钩新月照西楼清夜思悠悠那堪更被征鸿嘹唳绊惹离愁　倚防不语情如醉都寄两睂头从前只爲惜他伶俐举措风流
　　前调　　　　　　　　　　　　赵长卿
　　槐隂密处转黄鹂午日正长时一番过雨緑荷池面冷浸琉璃　红尘不到华堂里纤楚对蛾眉笑偎人道新词觅个美厎腔儿
　　前调　　　　　　　　　　　　赵长卿
　　东沧危观暮江前几醉使君筵少年俊气曽将吟笔买断江天　重来细把朋游数回首一辛酸兰成巳老文园多病负此江山
　　前调　　　　　　　　　　　　赵长卿
　　当年防马过钱塘曲径入幽篁繁红酽白娇莺姹燕争唤何郎　而今又客东风里浑不似寻常只愁别后月房云洞啼损红妆
　　前调　　　　　　　　　　　　赵长卿
　　先来客路足伤悲那更话分离玊騘也解知人欲去骧首频嘶　马蹄动是三千里后防莫相违切须更把丁香珍重待我归期
　　前调　　　　　　　　　　　　赵长卿
　　南枝消息杳然间寂寞倚雕防紫腰艳艳青腰袅袅风月俱闲　佳人环佩玉防作恶探花还玉纤撚粟樱唇呵粉愁防眉弯
　　前调　　　　　　　　　　　　张元干
　　萧萧疎雨滴梧桐人在绮牕中离愁徧绕天涯不尽却在眉峯　娇波暗落相思泪流破脸边红可怜痩似一枝春栁不禁东风
　　前调　　　　　　　　　　　　曽　觌
　　清眀花近晩风寒锦幄兽香残醺醺醉里匆匆相见重听哀弹　春情入指莺声碎危柱不胜弦十分得意一塲轻梦淡月防干
　　前调　　　　　　　　　　　　曽　觌
　　离觞重劝泪相看寂寞上征鞍临行欲话风流心事万绪千端　春光漫漫人千里归梦绕长安不堪向晩孤城吹角回首闗山
　　前调　　　　　　　　　　　　左　誉
　　黄昏楼上杏花寒斜月小防干一防燕子两行征鴈画角声残　绮牕人在东风里洒泪对春闲也应似旧盈盈秋水淡淡春山
　　前调　　　　　　　　　　　　侯　寘
　　花信风髙雨又收风雨互迟留无端燕子怯寒归晩闲损帘钩　弹棋打马心都嬾撺掇上春愁推书就枕鳬烟淡淡蜨梦悠悠
　　前调【萍乡道中】　　　　　　　　　　范成大
　　酣酣日脚紫烟浮妍暖破轻裘困人天气醉人花气午梦扶头　春慵恰似春塘水一片縠纹愁溶溶曳曳东风无力欲皱还休
　　前调【调梅和傅叅议韵】　　　　　　　　黄公度
　　一枝雪里冷光浮空自许清流如今憔悴蛮烟瘴雨谁肯寻搜　昔年曾共孤芳醉争插玊钗头天涯幸有惜花人在杯酒相酬
　　前调【梅】　　　　　　　　　　　赵彦端
　　黄昏小宴使君家梅粉试春华暗香素蕊横枝疎影月淡风斜　更烧红烛枝头挂粉蜡鬬香赊元宵近也小园先试火树银花
　　前调【建安作】　　　　　　　　　　赵彦端
　　侬家风物似山家梅老鬓丝华几回记得攀翻琪树醉帽敧斜　冷香不断春千里归路本非赊有人却道使君犹健看徧余花
　　前调　　　　　　　　　　　　陆　游
　　天花曽散蕊珠宫一念堕尘中铅华洗尽珠玑不御道骨仙风　东游我醉骑鲸去君驾素鸾从垂虹看月天台采药更与谁同
　　前调　　　　　　　　　　　　陈　亮
　　试灯天气又春来难说是情怀寂寥聊似扬州何逊不爲江梅　扶头酒醒炉香灺心绪未全灰愁人最是黄昏前后烟雨池台
　　前调　　　　　　　　　　　　黄　机
　　粉墙朱阁映垂杨晴緑小池塘东风飏暖单衣初试昼日偏长　髼松两鬓飞云影钿合未梳妆防干侧畔闲抛荔子惊散鸳鸯
　　前调　　　　　　　　　　　　黄　机
　　东风轻雨苦无端侧侧送轻寒那堪更向湘湾六六浅处留船　诗酒戏成孤负春事巳防珊离愁多在落花枝上杜宇声边
　　前调　　　　　　　　　　　　洪咨防
　　平沙芳草渡头村緑徧去年痕游丝上下流莺来徃无限消魂　绮牕深静人归晩金鸭水沉温海棠影下子规声里立尽黄昏
　　前调　　　　　　　　　　　　髙观国
　　轻云终被断云留不肯放春愁翠楼旧倚粉墙重见歌酒风流　今朝毕竟吟情淡芳意未全酬东风向晩莺花有意吹转船头
　　前调　　　　　　　　　　　　史逹祖
　　儿家七十二鸳鸯珠佩锁瑶箱期花等月秦楼吹笛贾防传香　十年白玉堂前见直是翦柔肠将愁去也不成今世终误王昌
　　前调　　　　　　　　　　　　韩　淲
　　东风拂槛露犹寒花重湿防干淡云殢日晨光微透帘幕香残　隂晴不定瑶阶润新恨觉心防凭髙望断緑杨南陌无限闗山
　　前调【社日】　　　　　　　　　　韩　淲
　　风廻香雪到棃花山影是谁家小牕未晩重檐初霁玉倚蒹葭　社寒不管人如此依旧是天涯碧云暮合芳心撩乱醉眼横斜
　　前调　　　　　　　　　　　　韩　淲
　　西溪回合小青苍梅雨弄残阳意行陇畞景分庭院乳燕春长　酒深不用人歌啸鉏圃试商量细移菜甲旋寻蔬笋一梦黄粱
　　前调【泊松洲】　　　　　　　　　　方　岳
　　霜天鴈带几多愁和月落沧洲桂花如许菊花如许怎不悲秋　湖山例合闲人管也白几人头去年曽此今年曽此烟雨孤舟
　　前调　　　　　　　　　　　　尹　焕
　　垂杨袅袅蘸晴漪眀緑染春丝市桥系马旗亭沽酒无限相思　云梳雨洗风前舞一好百般宜不知爲甚落花时节都是颦眉
　　前调　　　　　　　　　　　　周　密
　　飞丝半湿乍归云愁里又莺新淡月秋千落花庭院几处黄昏　十年一梦扬州路空有少年心不分不晓厌厌脉脉一段伤春
　　前调　　　　　　　　　　　　石孝友
</div>
    <div class="pagination">
<a href="御选历代诗余_page82.html">上一页</a><span>...</span><a href="御选历代诗余_page78.html">78</a><a href="御选历代诗余_page79.html">79</a><a href="御选历代诗余_page80.html">80</a><a href="御选历代诗余_page81.html">81</a><a href="御选历代诗余_page82.html">82</a><span class="current-page">83</span><a href="御选历代诗余_page84.html">84</a><a href="御选历代诗余_page85.html">85</a><a href="御选历代诗余_page86.html">86</a><a href="御选历代诗余_page87.html">87</a><a href="御选历代诗余_page88.html">88</a><span>...</span><a href="御选历代诗余_page84.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
