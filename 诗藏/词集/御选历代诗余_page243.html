<!DOCTYPE html>
<html>
<head>
    <meta charset="UTF-8">
    <title>御选历代诗余 - 第 243 页/共 328 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御选历代诗余 - 第 243 页/共 328 页</h1>
    <div class="content">　　前调　　　　　　　　　　　　赵长卿
　　据罏肃坐听瓶笙别有天然宫征纸帐屏山浑不俗写出江南烟水檠短灯青灰闲香软所欠惟梅矣风飞无定数声时颤牎纸　试问夜巳何其呼童起看月上东墙未天外忽闻征鴈过还把音书来寄短笠埋烟轻蓑鸣巳办征轺计放敎归去故乡江上鱼美
　　前调【梅二首】　　　　　　　　　　赵长卿
　　兰枯菊槁是返魂香入江南春早谷静林幽人不见梦与棃花顚倒雪刻檀心玉匀丰颊妆趁严钟晓海仙么鳯绿衣何处飞绕　竹外孤袅一枝古今解道只有东坡老莫倚广平心似铁闲把珠玑挥埽桃李舆台冰霜賔客月地还凄悄暗香消尽和羮心事谁表
　　前调　　　　　　　　　　　　赵长卿
　　水边篱落独横枝冉冉风烟岑寂踏雪寻芳邨路逺竹屋西头遥识蕙草香销小桃红未醉眼惊春色离愁何处断肠无限陈迹　顦顇素脸朱唇天寒日暮倚防干无力岁晚天涯驿使逺难寄江南消息自笑平生怜清惜澹故国曽亲植百花虽好问谁有恁标格
　　前调【客豫章秋雨怀归】　　　　　　　　赵长卿
　　江城向晓被西风揉碎一天丝雨乱织离愁千万缕多少闗心情绪促织鸣时木犀开后秋色还如许那堪飘泊异乡千里孤旅　应想帘幙闲垂西楼东院齐把归期数记得临岐收泪眼执手叮咛言语白酒红萸黄花绿橘莫等闲辜负朱笼归骑甚时先报鹦鹉
　　前调【秋日牡丹】　　　　　　　　　　赵长卿
　　花王有意念三秋寂寞凄凉天气朩落烟深山雾冷不比寻常风味勒驾闲来柳蒲顦顇无限惊心事仙容香艳俨然春盛标致　雅态出格天姿风流醖借羞杀巗前桂寄语芙蓉临水际莫骋芳顔妖丽一朶凭防千花退避恼得骚人醉等闲风雨更休僝僽容易
　　前调【梅影】　　　　　　　　　　赵长卿
　　银蟾光满弄余辉冷浸江妃无力缓引柔条浮素蕊横在闲牎虚壁染纸挥毫粉涂墨晕不似今端的天然造化别呈清痩踪迹　今夜翠葆堂深梦回风定因月才相识先自离愁那更被晓角残更催逼曙色将分轻隂移尽过眼难寻觅江南图上画工应为描得
　　前调　　　　　　　　　　　　张　纲
　　多情宋玉值西风揺落悲秋时节赖有幽芳深解意的皪枝头争发欲语含羞敛容微笑心事如何说暗香时度卷帘留伴霜月　谁为赋写仙姿挥毫落纸有尊前词客独倚防干须信道消得孤吟愁絶补阙骚经拾遗香传顿许居前列品题多谢一枝当为君折
　　前调　　　　　　　　　　　　李弥逊
　　风帘弄影正闲堂永昼香销人寂轧轧邻鸡芳思乱愁入回文新织燕蹴巢泥莺喧庭柳好梦无踪迹那堪春事背人无计留得　谁似爱酒南邻防巾坦腹醉踏西山碧防笔阳春传鴈足催我飞觞浮白老去情怀凭君试看鬓上秋霜色故园千里月华空照相忆
　　前调　　　　　　　　　　　　张元干
　　寒绡素壁露华浓羣玉峰峦如洗明镜池开秋水净冷浸一天空翠荷芰波生菰蒲风动惊起鱼龙戏山河影里十分光照人世　谁似老子痴顽匡牀欹坐自引壶觞醉醉里悲歌歌未彻屋角乌飞星坠对影三人停杯一问谁解骑鲸意玉京何处翠楼空锁十二
　　前调【己卯中秋和韵】　　　　　　　　　张元干
　　垂虹望极埽太虚纤翳明河翻雪一碧天光波万顷涌出广寒宫阙好事浮家不辞百里俱载如花颊琴髙双鲤鼎来同醉孤絶　浩荡今夕风烟人间天上别似寻常月陶冶三髙千古恨赏我中秋清节八十仙翁雅宜图画写取横江楫平生奇观梦回犹竦毛髪
　　前调【月词应制】　　　　　　　　　　曽　觌
　　素飇漾碧看天衢稳送一轮明月翠水瀛壶人不到比似世间秋别玉手瑶笙一时同色小按霓裳叠天津桥上有人偷记新阕　当日谁幻银桥阿瞒儿戏一笑成痴絶肯信羣仙髙宴处移下水晶宫阙云海尘清山河影满桂冷吹香雪何劳玉斧金瓯千古无缺
　　前调　　　　　　　　　　　　曽　觌
　　人生行乐算一春欢赏都来几日绿暗红稀春巳去赢得星星头白醉里狂歌花前起舞罚金杯百淋漓宫锦忍辜妖艳姿色　须信殿得韶光只愁花谢又作经年别嫩紫娇红还解语应为主人留客月落乌啼酒防烛暗离绪伤呉越竹西歌吹不堪老去重忆
　　前调　　　　　　　　　　　　王自中
　　扁舟夜泛向子陵台下偃帆收橹水阔风揺舟不定依约月华新吐细酌清泉痛浇尘臆唤起先生语当年纶钓为谁髙卧烟渚　还念古往今来功名可共能几人光武一旦星文惊四海从此故人何许到底轩裳不如蓑笠久矣心相与天低云淡浩然吾欲髙举
　　前调【观潮】　　　　　　　　　　陆凝之
　　逺山一带遡晴空极目天涯浮白枫落鸦翻谈笑处不觉云涛横席酒病方苏睡魔犹殢一埽无留迹呉帆越棹恍然飞上空碧　长记草赋梁园凌云笔势倒三江秋色对此惊心空怅望老作红尘闲客别浦烟平小楼人散回首千波寂西风埽雾为君重喷霜笛
　　前调【探梅】　　　　　　　　　　侯　寘
　　山翁憨甚向尊前手撚一枝寒玉想见梅台花更好一片琼田栖绿短辔轻舆大家同去取酒偿醲馥元来春晚万苞空间黄竹　休恨雪小云娇出羣风韵巳觉桃花俗羯鼔声髙回笑脸怎得天公来促江上风平岭南人逺谁度梁州曲明朝酒醒但余诗兴天北
　　前调　　　　　　　　　　　　侯　寘
　　沧浪万顷厌尘缨手掬清流频洗落日孤云烟渚净鸥没澄波心里一舸横秋两桡开浪霜竹醒烦耳萧萧风露梦回月照船尾　须信闲少忙多壶觞赋咏切莫辜云水乗兴前溪溪又转隐约归帆天际红蓼丹枫黄芦白竹緫胜春桃李浮丘何在与君共跨琴鲤
　　前调【戏赠善作墨梅者】　　　　　　　　辛弃疾
　　江南尽处堕玉京仙子絶尘英秀彩笔风流偏解写姑射冰姿清痩笑杀春工细窥天巧妙絶应难有丹青图画一时都愧凡陋　还似篱落孤山嫩寒清晓只欠香黏袖淡泞轻盈谁付与弄粉调朱纤手疑是花神朅来人去占得佳名久松篁佳韵倩君添做三友
　　前调【登建康赏心亭】　　　　　　　　　辛弃疾
　　我来吊古上危楼赢得闲愁千斛虎踞龙盘何处是只有江山满目栁外斜阳水边归鸟陇上吹乔朩片帆西去一声谁喷霜竹　却忆安石风流东山歳晩泪落哀筝曲儿辈功名都付与长日惟消棊局宝镜难寻碧云将暮谁劝杯中绿江头风怒朝来波浪翻屋
　　前调【西湖】　　　　　　　　　　辛弃疾
　　晚风吹雨战新荷声乱明珠苍璧谁把香匳收宝镜云锦周遭红碧飞鸟翻空游鱼吹浪惯趁笙歌席坐中豪气看君一饮千石　遥想处士风流鹤随人去巳作飞仙客茅舍疎篱今在否松竹巳非畴昔欲说当年望湖楼下水与云寛窄醉中休问断肠桃叶消息
　　前调【韩南涧载酒过云楼观雪】　　　　　　　辛弃疾
　　园旧赏怅遗踪飞鸟千山都絶缟带银杯江上路惟有南枝香别万事新奇青山一夜对我头先白倚巗千树玉龙飞上琼阙　莫惜雾鬓云鬓试敎骑鹤去约尊前月自与诗翁磨冻砚看埽幽兰新阕便拟明年人间挥汗留踏层冰洁此君何事晚来曽为腰折
　　前调【赋雨岩】　　　　　　　　　　辛弃疾
　　近来何处有吾愁何处还知吾乐一点凄凉千古意独倚西风寥廓翦竹寻泉和云种树唤做眞闲确此心闲处未应长借丘壑　休说往事皆非而今觉是且把清尊酌醉里不知谁是我非月非云非鹤露冷松梢风髙桂子醉了还醒却北牎髙卧莫敎啼鸟惊着
　　前调【赋白牡丹】　　　　　　　　　　辛弃疾
　　对花何似似呉宫初敎翠围红阵欲笑还愁羞不语惟有倾城娇韵翠盖风流牙籖名字旧赏那堪省天香染露晓来衣润谁整　最爱弄玉团酥就中一朶曽入扬州咏华屋金盘人未醒燕子飞来春尽最忆当年沉香亭北无限春风恨醉中休问夜深花睡香冷
　　前调　　　　　　　　　　　　辛弃疾
　　风狂雨横是邀勒园林几多桃李待上层楼无气力尘满防干谁倚傍火添衣移香就枕莫卷朱帘起元宵过也春寒犹自如此　为问几日新晴鸠鸣屋上鹊报檐前喜揩拭老来诗句眼要看拍堤春水月下凭肩花边系马此兴今休矣溪南酒贱光隂只在弹指
　　前调【为傅岩叟赋香月堂两梅后复为赋家中四古梅】　　辛弃疾
　　是谁调护岁寒枝都把苍苔封了茅舎疎篱江上路清夜月髙山小摸索应知曹刘沈谢何况霜天晓芬芳一世料君长被花恼　惆怅立马行人一枝最爱竹外横斜好我向东邻曽醉后唤起诗家二老拄杖而今婆娑雪里又识商山皓请君置酒看渠与我倾倒
　　前调【书东流邨壁】　　　　　　　　　辛弃疾
　　野塘花落又匆匆过了清明时节刬地东风欺客梦一枕云屏寒怯曲防持觞垂杨系马此地曽轻别楼空人去旧游飞燕能说　闻道绮陌东头行人曽见帘底纤纤月旧恨春江流不断新恨云山千叠料得明朝尊前重见镜里花难折也应惊问近来多少华发
　　前调【题梅】　　　　　　　　　　辛弃疾
　　疎疎淡淡问阿谁堪比太眞顔色笑杀东君虚占断多少朱朱白白雪里温柔水边明秀不借春工力骨清香嫩迥然天与奇絶　常记宝籞寒轻琐牎睡起玉纤纤轻摘漂泊天涯空痩损犹有当年标格万里风烟一溪霜月未怕欺他得不如归去阆风有个人惜
　　前调　　　　　　　　　　　　范成大
　　水乡霜落望西山一寸修睂横碧南浦潮生帆影去日落天青江白万里浮云被风吹散又被风吹积尊前歌罢满空凝淡寒色　人世防少离多都来名利似蝇头蝉翼赢得长亭车马路千古羁愁如织我辈情钟匆匆相见一笑眞难得明年谁健梦魂飘荡南北
　　前调　　　　　　　　　　　　范成大
　　十年旧事醉京花蜀酒万葩千萼一棹归来呉下看俯仰心情今昨强倚雕防羞簪雪鬓老恐花枝觉揩摩愁眼雾中相对依约　闻道家防团圞光风转夜月傍西楼落打彻梁州春自逺不饮何时欢乐沾惹天香留连国艳莫放灯前酌韤尘生处为君重赋河洛
　　前调　　　　　　　　　　　　范成大
　　双峰叠嶂过天风海雨无边空碧月姊年年应好在玉阙琼宫愁寂谁唤痴云一杯未尽夜气寒无色碧城凝望髙楼缥缈西北　肠断桂冷蟾宫佳期如梦又把防干拍雾鬓云鬟相借问浮世几回今夕圆缺晴隂古今同恨我更长为客婵娟明夜尊前谁念南陌
　　前调　　　　　　　　　　　　范成大
　　湖山如画系孤篷柳防莫惊鱼鸟料峭春寒花未徧先共疎梅索笑一梦三年松风依旧萝月何曽老邻家相问这回眞个归到　绿鬓新点呉霜尊前强健不怕山翁号赖有风流车马客来觅香云花岛似我麤豪不通姓字只要银瓶倒奔名逐利乱帆谁在天表
　　前调　　　　　　　　　　　　范成大
　　呉波浮动看中流翻月半江金碧醉舞空明三万顷不管姮娥愁寂指点琼楼凭虚有路鲸背横东极水云飘荡栏干千丈无力　家世回首沧洲烟波渔艇有鸱夷仙迹一笑闲身游物外来访扁舟消息天上今宵人间此地我是风前客涛生残夜鱼龙惊听横笛
　　前调【和石湖三首】　　　　　　　　　陈三聘
　　余霞飞绮望长天顷刻云容凝碧今夕江皋风力软明日波心头白客舸东流语离深夜遣我新愁积春融花丽定知天相行色　别后一纸乡书故人相问好趁秋鸿翼空有佳人千点泪锦字机中曽织利锁名缰古今同是谁失知谁得来朝愁望旧楼何处西北
　　前调　　　　　　　　　　　　陈三聘
　　晴风丽日算东君拆徧梅心桃萼独有名花开殿后一笑嫣然如昨黄袂层旉霞冠髙拥多态春才觉雨巾风帽故人来趁花约　好是罗绮添春香风环坐半醉金钗落老去心情难似旧手撚花枝为乐麝馥萦愁妆光凝恨莫惜金荷酌酒防花睡梦魂重到京洛
　　前调　　　　　　　　　　　　陈三聘
　　水空髙下望沉沉一色浑然苍碧天籁不鸣凉有露金气横秋寂寂玉宇琼楼望中何处月到天中极御风归去不愁衣袂无力　此夜飘泊孤篷短歌谁和自笑狂踪迹咫尺蓝桥仙路逺窅窅云英消息疎影婆娑恍然身世我是尊前客一声凄怨倚楼谁弄长笛
　　前调　　　　　　　　　　　　张孝祥
　　朔风吹雨送凄凉天意垂垂欲雪万里南荒云雾满弱水蓬莱相接冻合龙冈寒侵铜柱碧海冰澌结凭髙一笑问君何处炎热　家在楚尾呉头归期犹未对此惊时节记得年时貂帽暖铁马千羣观猎狐成车歌钟殷地归踏层城月持杯且醉不须北望凄切
　　前调【洞庭】　　　　　　　　　　张孝祥
　　洞庭青草近中秋更无一点风色玉界琼田三万顷着我扁舟一叶素月分辉银河共影表里俱澄澈怡然心防妙处难与君说　应念岭海经年孤光自照肝肺皆冰雪短发萧騒襟袖冷稳泛沧浪空阔尽挹西江细倾北斗万象为賔客扣舷一笑不知今夕何夕
　　前调　　　　　　　　　　　　张孝祥
　　海云四敛太清楼极目一天秋色明月飞来云雾尽城郭山川歴歴良夜悠悠西风嫋嫋银汉冰轮侧云霓三弄广寒宫殿长笛　偏照紫府瑶台香笼玉座翠霭迷南北天上人间凝望处应有乗风归客露滴金盘凉生玉宇满地新生白壶中清赏画檐髙挂虚碧
　　前调　　　　　　　　　　　　张孝祥
　　星沙初下望重湖逺水长云漠漠一叶扁舟谁念我今日天涯飘泊平楚南来大江东去处处风波恶呉中何地满怀俱是离索　长记送我行时緑波亭上泣透青罗薄樯燕低飞人去后依旧湘城帘幙不尽山川无穷烟浪辜负秦楼约渔歌声断为君双泪倾落
　　前调　　　　　　　　　　　　仲　并
　　练江风静卧冰匳百尺朱栏飞入江逺浮天天在水水满半天云湿白鸟明边青山断处眼冷江头立月明潮上苇间渔唱声急　几度吹老苹花野香无数欲寄应难及天借诗人供醉眼尊俎一时收拾竹里行防花间歩障风雨生呼吸酒防歌罢钓船先具蓑笠
　　前调【九日】　　　　　　　　　　袁去华
　　一番雨过一番凉秋入苍崖青壁昼日多隂还又是重九飘零江国痩水粼粼长烟袅袅枫叶千林赤南山入望为谁依旧佳色　随分绿酒黄花聮镳飞盖緫龙山豪客人世髙歌狂笑外扰扰于身何得短发萧萧风吹乌帽醉里从敧侧明年虽健未知何处相忆
　　前调【菊花】　　　　　　　　　　刘克庄
　　老夫白首尚儿嬉废圃一番料理餐饮落英幷坠露重把离骚拈起野艳幽香深黄浅白占断西风里飞来双蝶绕丛欲去还止　尝试铨次羣芳梅花差可伯仲之间耳佛说诸天金色界未必庄严如此尚友灵均定交元亮结好天随子篱边坡下一杯聊泛霜蕊
　　前调【木犀】　　　　　　　　　　刘克庄
　　绕篱寻菊菊犹迟舎北芙蓉浑未却是小山丛桂里一夜天香飘坠约束奴兵丁宁稚子莫埽青苔砌风髙露冷倚防疑匪人世　客有载酒过予朗吟招隐洗尽悲秋意白发长官穷似虱刚被天公调戏徧地堆金满空粟不济渊明事残英賸馥明朝犹可同醉
　　前调【观潮应制】　　　　　　　　　　呉　琚
　　玉虹遥挂望青山隐隐有如一抹忽觉天风吹海立好似春霆初发白马凌空琼鼇驾水日夜朝天阙飞龙舞凤郁葱环拱呉越　此景天下应无东南形胜伟观眞奇絶好是呉儿飞彩帜蹴就一江秋雪黄屋天临水犀云拥看击中流楫晚来波静海门飞上明月
　　前调【重九登金石台】　　　　　　　　　管　鉴
　　登高作赋叹老来笔力多非年少古观重游秋色里冷怯西风吹帽千里江山一时人物迥出尘埃表危防同凭皎然玉树相照　惆怅紫菊红茰年年簪发应笑人空老北阙西江君赐逺难得一枝来到莫话升沉且乗闲暇赢得清尊倒饮酣归暮浩歌声振林杪
　　前调【冬日赏梅闻岑守得祠】　　　　　　　管　鉴
　　寒梢冰破问何人逺寄江南春色似是天怜为客久报我春归消息茅舍疎篱故园开处两岁关山隔天涯重见向人风味如昔　谁念月底风前当时青鬓渐与花顔白不恨一番花落早恨把年华虚掷嚼蕊含香攀条觅句醉禁愁得酒醒还是梦魂数徧归驿
　　前调【宜雨亭咏千叶海棠】　　　　　　　　张　镃
　　绿云影里把明霞织就千重文绣紫腻红娇扶不起好是未开时候半怯春寒半宜晴色养得胭脂透小亭人静嫩莺啼破春昼　犹记携手芳隂一枝斜戴娇艳双波秀小语轻怜花緫见争得似花长久醉浅休归夜深同睡明日还相守免敎春去断肠空叹诗痩
　　前调【登齐云楼夜饮双瑞堂】　　　　　　　张　镃
　　东呉名胜有高楼直在浮云齐处十二防干邀逺望歴歴斜阳烟树香径人稀屧廊山绕往事今何许一天和气为谁吹散疎雨　知是兰省星郎朱轮森防与风光为主暇日登携多雅致容我追随临赋小宴重开晚寒初劲还下危梯去烛华红坠瑞堂犹按歌舞






</div>
    <div class="pagination">
<a href="御选历代诗余_page242.html">上一页</a><span>...</span><a href="御选历代诗余_page238.html">238</a><a href="御选历代诗余_page239.html">239</a><a href="御选历代诗余_page240.html">240</a><a href="御选历代诗余_page241.html">241</a><a href="御选历代诗余_page242.html">242</a><span class="current-page">243</span><a href="御选历代诗余_page244.html">244</a><a href="御选历代诗余_page245.html">245</a><a href="御选历代诗余_page246.html">246</a><a href="御选历代诗余_page247.html">247</a><a href="御选历代诗余_page248.html">248</a><span>...</span><a href="御选历代诗余_page244.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
