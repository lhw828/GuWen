<!DOCTYPE html>
<html>
<head>
    <meta charset="UTF-8">
    <title>御选历代诗余 - 第 123 页/共 328 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御选历代诗余 - 第 123 页/共 328 页</h1>
    <div class="content">　　前调【九日寄友兼简二弟】　　　　　　　　段克已
　　防检笙歌上小楼西风帘幙巻清秋緑醅轻泛红茰好黄菊羞簪白发稠　今古恨去悠悠无情汾水自西流澹烟衰草斜阳外并作登临一段愁
　　前调　　　　　　　　　　　　段克已
　　飐飐轻舟送上溪何时柳树已成围贪看归鸟投林急不觉残花入座飞　兰櫂举麴尘霏新荷挽断有余丝酒酣却对青山笑面目苍然不入时
　　前调　　　　　　　　　　　　段成已
　　行彻南溪到北溪山廻万马合长围花如有旧迎人笑云自无心出岫飞　挥醉墨带烟霏婆娑醉舞拂青丝昔时心赏今犹在但恐风流异昔时
　　前调　　　　　　　　　　　　段成己
　　瀑布岩前水满溪青阳庙下四山围歌残白雪云犹伫舞落乌纱鸟忽飞　迷晩色锁晴霏野花如绮柳如丝一尊不惜颓然醉明日重来已后时
　　前调【隆德故宫】　　　　　　　　　　元好问
　　临锦堂前春水波兰皋亭下落梅多三山宫阙空银海万里风埃暗绮罗　云子酒雪儿歌留连风月共婆娑人间更有伤心处奈得刘伶醉后何
　　前调【莲】　　　　　　　　　　　元好问
　　痩緑愁红倚暮烟露华凉冷洗婵娟含情脉脉知谁怨顾影依依意自怜　风送雨水连天凌波无梦夜如年何时北渚亭边月狼藉秋香拂画船
　　前调【与钦叔京甫夜饮】　　　　　　　　元好问
　　楼上歌呼倒接防楼前分手却相携雨前雨后花枝减州北州南酒价低　怜木鴈笑醯鸡鹤长鳬短几时齐醉来门外三竿日卧听春泥过马蹄
　　前调【中秋饮莲花白】　　　　　　　　　元好问
　　月窟秋清桂叶丹仙家酿熟水芝残香来寳地三千界露入金茎十二盘　天澹澹夜漫漫五湖豪客酒肠寛醉来独跨苍鸾去太华峰前玉井寒
　　前调　　　　　　　　　　　　元好问
　　候馆灯昏雨送凉小楼人静月侵牀多情却被无情恼今夜还如昨夜长　金屋暖玉炉香春风都属富家郎西园何限相思树辛苦梅花候海棠
　　前调　　　　　　　　　　　　元好问
　　翡翠鸳鸯不自由镜中鸾舞只堪愁庭前花是同心树山际泉分两下流　金络马朩犀舟谁家红袖水西楼春风殢笑官桥柳吹尽香緜不放休
　　前调　　　　　　　　　　　　元好问
　　小字缭绫写欲成印来睂黛緑分明水流刻漏何曽住玉作弹棊尽未平　愁易积梦频惊闲衾攲枕觉霜清月明不放寒林稳夜夜乌啼彻五更
　　前调　　　　　　　　　　　　元好问
　　天上腰肢説馆娃眼中金翠有芳华行云着意留歌扇逺柳无情隔钿车　周昉画洛阳花一枝浓艳落谁家春风恨煞如年夜庭树阴阴欲暮鸦
　　前调【读李崖州诗有感】　　　　　　　　元好问
　　姚宋明光到此家争敎老作贾长沙碧山也要崖州住百匝千遭绕郡衙　南苑月曲江花青云轩盖满京华新生黄雀君休笑占了春光却被他
　　前调　　　　　　　　　　　　元好问
　　百啭流莺出画笼一双蝴蝶殢芳丛葱茏花透纤纤月暗淡香揺细细风　情不尽梦还空欢縁心事泪痕中长安西望堪肠断雾阁云牎又几重
　　前调【饮莲花白】　　　　　　　　　　李　冶
　　太乙沧波下酒星露秘诀出仙扃情知天上莲花白压尽人间竹叶青　迷晓色散秋馨兵防晓溜玉泠泠楚江云锦三千顷笑煞灵均语独醒
　　前调【赠妓珠帘秀】　　　　　　　　　冯子振
　　十二防干映逺眸醉乡空断楚天秋鰕须影薄微微见背纹轻细细浮　香雾敛翠云收海霞为带月为钩夜来卷尽西山雨不着人间半防愁
　　前调　　　　　　　　　　　　张　翥
　　乍学琵琶已断肠锦縧银甲玉悬珰春风琼树声逾稳秋水芙蓉字亦香　微敛笑浅匀妆何须重觅杜韦娘休敎月厎清歌去怕趁行云上凤凰
　　前调【听杨玉娥唱故人撰曲】　　　　　　　无名氏
　　烟柳风花锦簇筵霜芽露叶玉装船谁知皓齿纤腰防只在轻衫短帽边　啼粉靥咽冰弦旧游一去更无传词人彩笔佳人口再唤春风到眼前
　　前调　　　　　　　　　　　　吴子孝
　　客馆蹉跎歳已残拥炉还觉敝裘寒茅斋霜濯松千尺渔浦波环竹万竿　嗟暮景守微官时时归梦到吴关石湖烂漫梅花发雪后何人载酒看
　　前调　　　　　　　　　　　　沈　周
　　头发鬖鬖积渐雕诗逋画欠未勾消大都敎我生劳碌一半因他解寂寥　山淡淡水迢迢门前秋色自天描清风尽许奚囊括明月还凭拄杖挑
　　前调【春柳】　　　　　　　　　　沈　周
　　媚在轻柔嫋娜中几枝斜映驿亭红微烟啅雀金犹嫩细雨藏鸦緑未浓　攀傍岸折随风管人离别有何功开花更是无聊赖一朶西飞一朶东
　　前调【秋鴈】　　　　　　　　　　文征明
　　万里南来道路长更将秋色到衡阳江湖满地皆矰缴何处西风有稻粱　随落日渡清湘晩鸦冲突不成行相呼莫向南楼过应有佳人恼夜凉
　　前调【秋风】　　　　　　　　　　文征明
　　拂草扬波复振条白云千里鴈行髙时飘坠叶惊寒雨还入长松卷夜涛　情漠漠意萧萧缣帷纨扇总无聊潘郎愁鬓添清雪满镜萧疎怕见搔
　　前调【秋月】　　　　　　　　　　文征明
　　滟滟溶溶缺又盈秋清寒重转分明玉关羁鴈年年度桂殿寒潮夜夜生　积玉气溢金精照人离别更多情长风不断吹秋至何处江楼有笛声
　　前调【芙蓉】　　　　　　　　　　文征明
　　抹雨凝脂洗玉翘幽芳偏向曲池坳锦城月落春常在仙掌风微露未消　扬桂楫倚兰桡涉江无那美人遥自家闲澹甘迟暮不逐东风一样飘
　　前调【秋蝉】　　　　　　　　　　文征明
　　抱叶清吟玉宇凉微风吹起暮声长九秋服食空寒露万木阴森自夕阳　藏密荫引圎吭不知身后有螳螂蜕来却是清虚体相伴文貂沐宠光
　　前调【元宵后独酌】　　　　　　　　　杨　愼
　　千防寒梅晓角中一番春信画楼东收灯庭院迟迟月落索秋千翦翦风　鱼鴈杳水云重异乡节序恨匆匆当歌幸有金陵子翠斚清尊莫放空
　　前调【西庄】　　　　　　　　　　杨　愼
　　秋水澄清胜酒醅野烟笼树似楼台弹声林鸟山和尚写字寒虫水秀才　乘兴去兴防回夕阳影里记徘徊正思修褉明年约无奈鸣驺得得催
　　前调【题村叟屋壁】　　　　　　　　　袁　黄
　　袖手春林散翠鬟莫嫌此地少青山酒逢社日添酬应花到开时费往还　松老大竹平安柴荆虽设不长关旁人方讶茅斋窄鸽户蜂房去半间
　　前调【瓶梅】　　　　　　　　　　俞　彦
　　浅渚明沙聚碧流依然春信锁枝头金徽昨夜初赓曲羌笛何人更倚楼　朝露重晩烟浮几回花外月如钩而今贮向纱牎里防防寒香入梦愁
　　前调　　　　　　　　　　　　　张　綖
　　山路﨑岖照苇丛朱光随地散金虫霑衣暗湿霏霏雾卷幔凉生细细风　登虎豹度蒙茸泉声几处响玲珑却思睡熟松牎月敧枕听残逺寺钟
　　前调　　　　　　　　　　　　张　綖
　　雨过鸣蝉断续闻石梁秋水涨溪痕秋风银鹿无来信落日金牛销旅魂　登小阁倒孤尊故山回首暮烟昏令人苦忆湖边舎緑蔓黄花正绕门
　　前调【七夕后一　　　　　　明妓日咏织女】杨　宛
　　迢递佳期又早休鹊桥无计为迟留临风吹散鸳鸯侣对月空思鸾凤俦　从别后两悠悠封题锦字倩谁投金梭慵整添愁绪泪逐银河不断流


　　御选歴代诗余巻二十八
　　钦定四库全书
　　御选歴代诗余巻二十九目録【起五十五字至五十六字】
　　河传【又一体】
　　温庭筠
　　前调【又一体】
　　温庭筠【二首】
　　前调【又一体】
　　李珣
　　前调【又一体】
　　李珣
　　前调【又一体】
　　孙光宪
　　前调【又一体】
　　刘基
　　徧地花
　　毛滂
　　品令【又一体】
　　周邦彦
　　方千里
　　杨泽民
　　陈允平
　　睿恩新
　　晏殊【二首】
　　亭前柳
　　朱雍【二首】
　　雨中花【又一体】
　　刘基
　　张大烈
　　夜行船【又一体】
　　谢绛
　　欧阳修
</div>
    <div class="pagination">
<a href="御选历代诗余_page122.html">上一页</a><span>...</span><a href="御选历代诗余_page118.html">118</a><a href="御选历代诗余_page119.html">119</a><a href="御选历代诗余_page120.html">120</a><a href="御选历代诗余_page121.html">121</a><a href="御选历代诗余_page122.html">122</a><span class="current-page">123</span><a href="御选历代诗余_page124.html">124</a><a href="御选历代诗余_page125.html">125</a><a href="御选历代诗余_page126.html">126</a><a href="御选历代诗余_page127.html">127</a><a href="御选历代诗余_page128.html">128</a><span>...</span><a href="御选历代诗余_page124.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
