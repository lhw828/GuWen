<!DOCTYPE html>
<html>
<head>
    <meta charset="UTF-8">
    <title>御选历代诗余 - 第 193 页/共 328 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御选历代诗余 - 第 193 页/共 328 页</h1>
    <div class="content">　　前调【春日游溪废圃】　　　　　　　　吴文英
　　采幽香寻古苑竹冷翠微路鬭草溪根沙印小莲歩自怜两鬓清霜一年寒食又身在云山深处　尽闲度因甚天也悭春轻隂便成雨緑暗长亭归梦趁风絮有情花影防干莺声门径解留我霎时凝竚
　　前调　　　　　　　　　　　　蒋　捷
　　栁邉楼花下馆低卷绣帘半帘外天丝扰扰似情乱知他蛾緑纎眉鹅黄小袖在何处闲游闲玩　最堪叹筝面一寸尘深玉柱网斜雁谱字红鸾翦烛记同看几回传语东风将愁吹去怎奈向东风不管
　　前调【揽秀园】　　　　　　　　　　周　宻
　　歩玲珑寻窈窕瑶草四时碧小小蓬莱花气透帘隙几回翠水荷初苍厓梅小绮寮掩玉壶春色　栁屏窄芳槛日日东风几阵吹吟笔曲折花房莺燕似曾识最怜灯影才収歌尘初静画楼外一声横笛
　　前调【后溪】　　　　　　　　　　周　宻
　　殢余酲寻旧雨愁与病相半緑意隂隂丝竹静深院絶怜事逐春移泪随花落似翦断鲛房珠串　书重见为谁倦酒慵诗筼屏掩双扇白髪潘郎羞见看花伴可堪好梦残时新愁生处烟月冷子规声断
　　前调【与友话旧】　　　　　　　　　　张　炎
　　水痕深花信足寂寞汉南树转首清隂芳事顿如许不知多少销魂夜来风雨犹梦到断红流处　最无据长年息影空山愁入庾郎句玉老田荒心事已迟暮几回聴得啼鹃不如归去终不似旧时鹦鹉
　　前调【耕云】　　　　　　　　　　张　炎
　　占寛闲鉏浩渺船檥水村悄非雾非烟生气覆瑶草蒙茸数亩春隂梦魂落寞知踏碎棃花多少　聴孤啸山浅种玉人归缥缈度晴峭鹤下芝田五色散微照笑他隔浦谁家半江踈雨空吟断一犂清晓
　　前调【重过西湖书所见】　　　　　　　　张　炎
　　水西船山北酒多为买春去事与云消飞过旧时雨漫留一掬相思待题红叶奈红叶更无题处　正延竚乱花浑不知名娇小未成语短櫂轻装逢迎断桥路那知杨栁风流树犹如此更休道少年张绪
　　前调　　　　　　　　　　　　张　炎
　　及春游卜夜饮人醉万花醒转眼年华白髪半垂领与鸥同一清波风苹月树又何似浮踪不定　静中省便须门掩柴桑黄巻作孤隐一粟生涯乐事在瓢饮爱闲休说山深有梅花处更添个暗香踈影
　　前调【寄陈直卿】　　　　　　　　　　张　炎
　　路重寻门半掩苔老旧时树采药云深童子更无语怪我流水迢遥湖天日暮想只在芦花多处　漫延竚姓名题上芭蕉凉夜未风雨赋了秋声还赋断肠句几回独立长桥扁舟欲唤待招取白鸥归去
　　前调【题陆壶天水墨兰石】　　　　　　　　张　炎
　　带飘飘衣楚楚空谷饮甘露一转花风萧艾遽如许细看息影云根淡然诗思曾否被生香轻误　此中趣能消几笔幽竒羞掩众芳谱薜老苔荒山竟无语梦逰忘了江南故人何处聴一片潇湘夜雨
　　前调　　　　　　　　　　　　汤　恢
　　宿酲苏春梦醒沉水冷金鸭落尽桃花无人埽红雪渐催煮酒园林单衣庭院春又到断肠时莭　恨离别长忆人立荼防珠帘巻幽月几度黄昏琼枝为谁折都将千里芳心十年幽梦分付与一声啼鴂
　　前调　　　　　　　　　　　　汤　恢
　　月如冰天似水冷浸画防湿桂树风前浓香半狼籍此翁对此良宵别无可恨恨只恨故人头白　洞庭窄谁道临水楼台清光最先得万里乾坤元无片云隔不妨彩笔云牋翠尊冰醖自管领一庭秋色
　　前调【后溪次周草牎韵】　　　　　　　　李彭老
　　杏花初梅花过时莭又春半帘影飞梭轻隂小庭院旧时月底秋千吟香醉玉曾细聴歌珠一串　忍重见描金小字题情生绡合欢扇老了刘郎天逺玉箫伴几畨莺外斜阳防干倚徧恨杨花遮愁不断
　　前调　　　　　　　　　　　　无名氏
　　倚危防斜日暮蓦蓦甚情绪穉栁娇黄全未禁风雨春江万里云涛扁舟飞渡那更聴塞鸿无数　叹离阻有恨流落天涯谁念泣孤旅满目风尘冉冉如飞雾是何人惹愁来那人何处怎知道愁来不去
　　前调【忆别】　　　　　　　　　　无名氏
　　海棠开花影下忆得旧游戏恰似鸾同在彩云里梦回雨散云収匆匆归去一枕乍惊残春睡　甚情味人去花也飘零余香半憔悴防防飞红都是去时泪可堪冷落黄昏潇潇微雨断魂处朱防独倚
　　前调　　　　　　　　　　　　无名氏
　　翦酴醿移芍药深院教鹦鹉消遣宿酲敧枕熏沉炷自从载酒西湖探梅南浦乆不见雪儿歌舞　恨无据因甚不展眉头凝愁过百五双燕无情难寄断肠句可怜泪湿青绡怨题红叶落花乱一帘风雨
　　前调　　　　　　　　　　【宋媛】吴淑姬
　　粉痕消芳信断好梦緫无据病酒无聊欹枕聴残雨断肠曲曲屏山温温沉水都是旧看承人处　乆离阻应念一防芳心闲愁知几许偷照菱花清痩自羞覻可堪梅子酸时杨花飞絮乱莺又催将春去
　　前调　　　　　　　　　　　　邵亨贞
　　普天云深夜雨幽兴到何许风拍踈帘灯影逗牎户自从暝宿河桥露聴江笛乆不记旧游湘楚　正无绪可奈满目青山萧萧五陵树斜掩屏山肠断庾郎赋防回思绕苹花梦寻兰棹怕惊起故溪鸥鹭
　　侧犯
　　【双调七十七字犯字是按歌时假借别调作腔词原入歌谱故宣政词家有侧犯尾犯花犯玲珑四犯等名也】
　　侧犯　　　　　　　　　　　　周邦彦
　　暮霞霁雨小莲出水红妆靓风定看歩韤江妃照眀镜飞萤度暗草秉烛游花径人静防艳质追凉就槐影金环皓腕雪藕清泉莹谁念省满身香犹是旧荀令见说吴姬酒垆深迥烟锁漠漠藻池苔井
　　前调　　　　　　　　　　　　袁去华
　　篆销余馥烛堆残蜡房栊晓寒峭看杏脸羞红尚娇小游蜂静院落緑水揺池沼闲绕翠树底搘颐聴啼鸟愁风怕雨弹指春光了音信杳最堪恨归雁过多少困倚孤眠昼长人悄睡起依然半牎残照
　　前调【咏芍药】　　　　　　　　　　姜　防
　　恨春易去甚春却向扬州住微雨正茧栗梢头弄诗句红桥二十四緫是行云处无语渐半脱宫衣笑相顾金壶细叶千朶围歌舞谁念我鬓成丝来此共尊俎后日西园緑隂无数寂寞刘郎自修花谱
　　前调【次周美成韵】　　　　　　　　　方千里
　　四山翠合一溪碧绕秋容靓波定见鹭立鱼跳动平镜修竹散歩屧古朩通幽径风静烟雾直池塘倒晴影流年旧事老矣尘心莹还暗省防吴霜顦顇愧潘令梦忆江南小园路迥愁聴叶落辘轳金井
　　前调【次周美成韵】　　　　　　　　　杨泽民
　　九衢艳质看来怎比他闲靓清韵似照水横斜暮临镜林间锁画阁花底藏芳径幽静将綘烛髙烧照双影琼瑶皓素未及肌肤莹伊试省我从今还肻再孤令记取兰房夜深人迥牎外月照一方天井
　　前调【次周美成韵】　　　　　　　　　陈允平
　　晚凉倦浴素妆薄试铅华靓凝定似一朶芙蓉泛清镜轻纨笑自撚扑蝶鸳鸯径闲静金凤亸斜敧翠蝉影冰肌玉骨衬体红绡莹还暗省记青青双鬓旧潘令梦想鸾筝后堂深迥何日西风碧梧金井
　　四园竹
　　【四或作西本曲名也双调七十七字】
　　四园竹　　　　　　　　　　　周邦彦
　　浮云防月未放满朱扉防揺暗壁萤度破牎偷入书帏秋意浓闲竚立庭柯影里好风襟袖先知　夜何其江南路绕重山心知漫与前期奈向灯前堕泪肠断萧娘旧日书辞犹在纸雁信絶清宵梦又稀
　　前调【次周美成韵】　　　　　　　　　方千里
　　花騘纵防制泪掩斜扉玉鑪细袅鸳被半闲萧瑟罗帏银漏声那更杂踈踈雨里此时懐抱谁知　恨凄其西牎自翦寒花沉吟暗数归期最爱深情宻意无限当年徃复书辞千万纸甚近日人来字渐稀
　　前调【次周美成韵】　　　　　　　　　杨泽民
　　残霞殿雨皥气入牎扉井梧堕叶寒砌呌蛩秋满屏帏罗袖匆匆叙别凄凉客里异乡谁更相知　念伊其当时芍药同心谁知又爽佳期直到金风到后秋叶红时细写情辞何用纸又却恐秋凉叶渐稀
　　御街行
　　【又一体双调七十七字】
　　御街行　　　　　　　　　　　张　先
　　夭非花艳轻非雾来夜半天眀去来如春梦不多时去似朝云何处逺鸡栖燕落星沉月紞紞城头鼓　参差渐辨西池树珠阁斜开户緑苔深径少人行苔上屐痕无数余香遗粉剰衾闲枕天把多情付
　　前调　　　　　　　　　　　　刘　基
　　梧桐滴露鸣金井夜耿耿如年永月眀栖鸟数移柯有似佳期不定华年迅速碧霄迢递别恨空心领　青鸾怕见单栖影任掩盘龙镜盈盈一水隔双星肠断羽迷鳞暝消愁凭酒秪应无奈酒与愁同醒
　　扑蝴蝶近
　　【又一体双调七十七字】
　　扑蝴蝶近　　　　　　　　　　吕渭老
　　分钗绾髻洞府难分手离觞短阕啼痕冰舞袖马嘶霜滑桥廽路转人依古栁晓色渐分星斗　怎分剖心儿一似倾入离愁万千斗垂鞭竚立伤心还病酒十年梦里婵娟二月花中豆蔻春风为谁依旧
　　前调　　　　　　　　　　　　无名氏
　　烟条雨叶緑徧江南岸思归倦客寻芳来较晚岫遥红日初斜陌上花飞正满凄凉数声羌管　怨春短玉人应在眀月楼中画眉嬾蛮笺锦字多时鱼鴈断恨随去水东流事与行云共逺罗衾旧香犹暖
　　快活年近拍
　　【双调七十七字】
　　快活年近拍　　　　　　　　万俟雅言
　　千秋万嵗君五帝三王世观风重令莭与民乐盛际蕊宫长春洞天不老花艳蟾辉十里照春珠翠　闹罗绮遥望太极一簇通眀里钧台奏夀蓬山呈妙戏六宫人来五云楼逈风送歌声依约睿思新制
　　一丛花
　　【双调七十八字】
　　一丛花　　　　　　　　　　　欧阳修
　　伤春懐逺几时穷无物似情浓离愁正恁牵丝乱更南陌飞絮蒙蒙归骑渐遥征尘不断何处认郎踪　双鸳池沼水溶溶南北小桥通梯横画阁黄昏后又还是新月帘栊沈恨细思不如桃李还解嫁春风
　　前调　　　　　　　　　　　　苏　轼
　　今年春浅腊侵年冰雪破春妍东风有信无人见露微意栁际花邉寒夜纵长孤衾易暖钟鼓渐清圎　朝来初日半含山楼阁淡踈烟游人便作寻芳计小桃杏应已争先酒病少情踈慵自放惟爱日髙眠
　　前调　　　　　　　　　　　　秦　观
　　年时今夜见师师双頬酒红滋踈帘半卷微灯外露华上烟袅凉飔簮髻乱抛偎人不起弹泪唱新词　佳期谁料乆参差愁绪暗萦丝想应妙舞清歌罢又还对秋色嗟咨惟有画楼当时眀月两处照相思
　　前调【宗室令郯送酒】　　　　　　　　　晁补之
　　王孙眉宇凤凰雏天与世情踈扬州座上琼花底佩锦囊曾忆奚奴金盏醉挥满身花影红袖竞来扶　十年一梦访林居离袂重踟蹰应怜肺病临卭客寄洞庭春色双壶天气未佳梅花正好曾醉燕堂无
　　前调【生日答十二叔】　　　　　　　　　晁补之
　　碧山无意解银鱼花底且防壶华颠又喜熊罴旦笑骐骥老反为驹文史渐抛功名更嬾随处见真如　髙情敢并汉庭疏长揖去田庐囊无上赐金堪散也未妨山猎溪渔防颇纵强莫随年少白马向黄榆
　　前调【暮春送别】　　　　　　　　　　赵长卿
　　阶前春草乱抽芽尘暗緑窓纱钗盟镜约知何限最断肠湓浦琵琶南渚送船西城折栁遗恨在天涯　夜来魂梦到侬家一笑脸如霞莺啼燕恨西牎下问何事潘鬓先华钟动五更魂归千里残角怨梅花
　　前调【杏花】　　　　　　　　　　赵长卿
　　栁莺啼晓梦初惊香雾入帘清胭脂淡注宫妆雅似文君犹带春酲芳心婉娩媚容绰约桃李緫消声　相如春思正营营无奈惜花情曲防小槛幽深处与殷勤遮防娉婷姚黄魏紫十分顔色终不似轻盈
　　前调　　　　　　　　　　　　程　垓
　　伤心时一凭防何况别离难东风只解催人去也不道莺老花残青牋未约红绡忍泪无计锁征鞍　寳钗瑶钿一时闲此恨苦天悭如今直恁抛人去也不念人痩衣寛归来忍见重楼淡月依旧五更寒
　　前调　　　　　　　　　　　　袁去华
　　东风吹恨着眉心金约痩难任西窓翦烛浑如梦最愁处南陌分襟香歇绣囊尘生罗韤憔悴到如今　小花幽院夜沉沉凉月转槐隂拂墙树动开朱户又赢得愁与更深青翼不来征鸿难倩流怨入瑶琴
　　前调　　　　　　　　　　　　陆　游
　　尊前凝竚漫凄迷犹恨负幽期从来不惯伤春泪为伊后滴满罗衣那堪更是吹箫池馆青子緑隂时　回廊帘影尽参差偏共睡相宜朝云梦断知何处倩双燕说与相思从今判了十分憔悴图要个人知
　　前调　　　　　　　　　　　　韩　淲
　　翻空雪浪送飞花春晓媚霜华风回防防迷人处峭寒轻诗思殊佳双燕未来断鸿何在微雨又天涯　绮窓眀暗是谁家雕槛馥兰芽画檐帘卷黄昏后试倾杯笑语喧哗聚散人生吾侪老矣醉墨任横斜
　　前调【夏夜宿小蓬莱对月不寐】　　　　　　　吴子孝
　　玻瓈牎影薄于冰月色满空庭夜防别馆无人到吹绣幙杨栁风清幽兴难穷徘徊竹径草上露华凝　闲挥玉麈练衫轻坐乆觉凉生只疑潇洒非尘境洞门外雪坠盈盈捣药宫前游仙枕上寒逼梦难成
</div>
    <div class="pagination">
<a href="御选历代诗余_page192.html">上一页</a><span>...</span><a href="御选历代诗余_page188.html">188</a><a href="御选历代诗余_page189.html">189</a><a href="御选历代诗余_page190.html">190</a><a href="御选历代诗余_page191.html">191</a><a href="御选历代诗余_page192.html">192</a><span class="current-page">193</span><a href="御选历代诗余_page194.html">194</a><a href="御选历代诗余_page195.html">195</a><a href="御选历代诗余_page196.html">196</a><a href="御选历代诗余_page197.html">197</a><a href="御选历代诗余_page198.html">198</a><span>...</span><a href="御选历代诗余_page194.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
