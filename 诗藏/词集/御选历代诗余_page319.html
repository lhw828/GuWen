<!DOCTYPE html>
<html>
<head>
    <meta charset="UTF-8">
    <title>御选历代诗余 - 第 319 页/共 328 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御选历代诗余 - 第 319 页/共 328 页</h1>
    <div class="content">　　张可久字伯逺号小山庆元人以路吏转首领有小山乐府二巻
　　乔吉字梦符太原人有惺惺道人乐府一巻
　　何继髙字佐昌至正八年进士知嵩眀州
　　陈深字子微平江人天厯间屡荐不出自号淸全有宁极斋藳
　　赵雍字仲穆孟頫仲子以廕守昌国海宁二州歴迁至翰林院待制
　　王德琏字国器吴兴人赵孟頫婿
　　孟昉字天伟本西域人寓北平至正中为翰林待制后官至江南行台监察御史
　　舒頔字道原绩溪人至元丁丑辟贵池敎谕转台州学正归隠华阳山中自号华阳逸者屡聘不出顔其居曰贞素斋自作贞素先生传有集
　　舒逊字士谦頔之弟所著名搜枯集
　　刘忠之
　　何可视字思眀嘉兴人隠居不仕自号烂柯樵者袁华字子英昆山人
　　于立字彦成南康人学道防稽山中
　　陆仁字良贵河南人
　　张逊
　　石民瞻润州人
　　郯韶字九成吴兴人至正中尝辟试漕府掾自号云台散吏又号苕溪渔者有云台集
　　柯九思字敬仲号丹邱天台人文宗时为奎章阁鉴书博士
　　王逢字原吉江阴人至正中尝作河淸颂累荐不起隠居江上之黄山自称席防山人寻避地无锡梁鸿山又迁松之青龙江名所寓曰梧溪精舍自称梧溪子盖以大母徐尝手植双梧于故里之横江也又徙上海之乌泾筑草堂以居号最闲园丁有梧溪集
　　何景福字介夫淳安人别号铁牛翁隠居不仕有介夫集
　　梁寅字孟敬新喻人元末累举不第辟集庆路儒学训导隠居敎授眀初征至京修礼书书成辞疾归结庐石门山学者称为梁五经
　　钱抱素字素庵
　　钱应庚字南金抱素之弟
　　吴瓘字莹之号竹庄
　　王蒙字叔眀吴兴人德琏之子赵孟頫外孙别号黄鹤山樵工画元末官理问眀洪武初为泰安州知州刘云寰
　　王燧吴人
　　张嘉兴人
　　金防嘉兴人
　　王容溪
　　龙端是
　　龙紫蓬
　　失名
　　傅按察
　　方外
　　丘长春初名处机字通密号长春登州栖霞人年十九为全眞师王眞人嚞于海上戊申召见阙下随还终南山已卯元太祖遣近侍迎至雪山之阳延问至道癸未东还赐号神仙爵大宗师居燕太极宫改名长春丁亥卒有磻溪集六巻
　　张雨字伯雨一名天雨号贞居子钱塘人宋崇国公九成之裔年二十徧游名山弃家为道士居茅山自号句曲外史有贞居词一巻
　　滕賔字玉霄睢阳人官江西儒学提举后入天台为道士称涵虚子有词一巻
　　闺媛
　　管道升字仲姬赵孟頫妻能诗工书画竹尤妙王秋英
　　妓女
　　刘燕哥




　　御选歴代诗余巻一百九
　　钦定四库全书
　　御选歴代诗余巻一百十
　　司经局洗马掌局事兼翰林院修撰加二级【臣】王奕淸奉防校刋
　　词人姓氏
　　眀
　　仁宗讳髙炽成祖子虚懐嗜书学问渊雅尤好宋欧阳修之文乙夜繙阅每至达旦受诗法于赞善徐善述有御制集上下二巻
　　宣宗讳瞻基仁宗子天质神敏逊志经史长篇短歌援笔立就雅意兴贤作招隠歌猗兰操以见志
　　刘基字伯温靑田人负命世才博通天文地理阴符家言元至顺间以眀经登进士第累仕皆投劾去入眀以佐命功官至御史中丞封诚意伯正德中追諡文成诗文皆手自编定在元季作者名覆瓿集眀初作者名犂睂公集
　　髙啓字季迪长洲人至正末隠吴淞江之靑邱自号靑邱子洪武初召入都命纂修元史寻入内府敎功臣子弟授翰林院国史编修官三年七月擢户部侍郎力辞赐白金放还词一巻名扣舷集
　　杨基字孟载其先本嘉州人以大父仕江左生于吴中九岁背诵六经著书十万余言名曰论鉴洪武二年授荥阳知县谪居钟离久之用荐为江西行省幕官坐省臣得罪落职六年起奉使湖南广右召授兵部员外郎出为山西按察使基少负诗名与髙啓张羽徐贲为友时号吴中四杰有睂庵集十二巻
　　陶安字主敬太平人眀祖渡江安率父老奉迎留置幕府歴左司郎中出知黄州降桐城令移知饶州仍改黄州寻召为翰林院学士御制门帖赐之曰国朝谋略无双士翰苑文章第一家洪武元年擢江西行中书参知政事有学士集
　　王行字止仲长洲人髫时从其父为阊门南市人市药主人翁授以鲁论一夕成诵乃令徧阅所藏书未久辞去授徒于城北洪武初郡庠延为训导晩年隠居石湖好谈兵法喜释老工诗画洪武二十六年游京师居凉国公西塾竟同坐法
　　解缙字大绅一字缙绅吉水人洪武二十六年进士授中书庶吉士改御史建文时待诏翰林永乐初为侍读学士直文渊阁进翰林学士出为广西参议改交阯缙生而颖异下笔輙数万言未尝起藳有春雨集
　　林鸿字子羽福淸人洪武初以荐授将乐儒学训导居七年拜膳部员外郎召试龙池春晓孤鴈二诗名动京师自免归有集
　　胡俨字若思南昌人洪武末防试乙科授华亭敎谕永乐初擢翰林简讨直内阁进国子监祭酒兼侍讲掌翰林院洪熙元年加太子宾客致仕
　　王达字达善无锡人洪武中举眀经除国子监助敎永乐中擢翰林编修迁侍读学士有盛名与解缙王偁等号东南五才子所传有耐轩天游二稿
　　王琏字汝器长洲人洪武壬子以防试举子简授编修肄业文华堂终吏部主事
　　瞿佑字宗吉钱塘人洪武中以荐歴仁和临安宜阳训导迁周府右长史
　　马洪字浩澜仁和人善吟诗词调尤工有花影集莫璠字仲璵钱塘人隠居不仕有西湖十景词盛传于世
　　晏璧江西人宣德时攘吴草庐三礼改注
　　徐有贞初名珵字元玉吴县人宣德癸丑进士选翰林院庶吉士授编修歴春坊谕德改佥都御史治河张秋天顺改元以迎复功拜华盖殿大学士兵部尚书掌内阁事封武功伯
　　商辂字载淳安人正綂乙丑进士自乡试防试以至殿试皆第一授翰林院修撰累官至礼部尚书入东阁諡文毅有文毅集
　　汤公让其先鳯阳人东瓯王和之曽孙隶应天府学为诸生寻弃之巡抚周忱荐其有文武才授锦衣卫百户歴官至延绥参将
　　李东阳字宾之茶陵人以戍籍居京师四岁举神童八岁入京学天顺八年登进士选翰林院庶吉士授编修歴官至吏部尚书华盖殿大学士諡文正有懐麓堂集及续集南行东祀诸集
　　姚绶字公绶嘉善人天顺末进士拜监察御史成化初知永宁府解官作室曰丹邱自称丹邱先生
　　周用字行之吴江人治壬戌进士授行人迁南京工科给事中歴仕至吏部尚书諡恭肃
　　吴寛字原博长洲人成化八年防试廷试俱第一入翰林累迁至掌詹礼部尚书司内阁诰敕諡文定有匏庵集
　　吴洪字禹畴吴江人成化壬辰进士由刑部主事歴官至刑部尚书
　　赵寛字栗夫吴江人成化辛丑进士第一歴官刑部郎中出为浙江提学副使广东按察使有半江集
　　桑悦字民怿常熟人读书一过輙焚弃年十九领成化乙酉乡荐三赴防试得乙科除泰和训导迁长沙通判调柳州外艰归遂不出尝作两都赋有集
　　沈周字啓南长洲人受经学于陈寛景泰间举贤良筮得遯之九五遂不应耕读于相城里工诗画有石田先生集
　　韩守益
　　史鉴字眀古吴江人博学好古隠居邑之西村有西村集
　　文征眀初名璧以字行更字征仲长洲人父林为温州守征眀受文法于吴寛受书法于李应祯受画法于沈周以诸生岁贡入京授翰林院待诏寻告归
　　顾璘字华玉吴县人徙居金陵治丙辰进士歴官至南京刑部尚书璘少负才名与陈沂王韦同号金陵三俊有息园浮湘凭几归田诸集
　　边贡字廷实歴城人治丙辰进士授太常博士累官至南京户部尚书有华泉集八巻即治七子之一王廷相字子衡仪封人治壬戌进士选庶吉士改授兵科给事中再谪再起歴官至兵部尚书兼都察院左都御史有家藏集行世
　　陆深字子渊上海人治乙丑进士由庶吉士授编修陞国子监祭酒左迁延平府同知歴副使布政使召还以太常卿兼侍读学士进詹事府詹事諡文裕有诗文集百巻及河汾燕闲录玉堂漫笔传于世
　　陆楫字思豫深之子有蒹葭堂集
　　吴山字静之吴江人大司冦洪之子正德戊辰进士授刑部主事歴任南赣河南四川巡抚入为刑部尚书諡忠襄
　　杨慎字用修新都人大学士廷和之子七岁作拟古战场文正德辛未廷试第一授翰林院修撰以议礼谪戍滇南著述最富诗文集之外凡百余种
　　张綖字世文髙邮人正德癸酉举人选武昌府通判迁知光州着诗余圗谱词家奉为指南有南湖集四巻夏言字公谨贵溪人正德丁丑进士授行人歴吏科都给事中以议礼称旨改翰林院侍读入直内阁歴官至吏部尚书华盖殿大学士諡文愍有元相桂翁词及鸥园新曲行世
　　徐阶字子升华亭人嘉靖癸未进士廷试第三人授编修歴官礼部尚书建极殿大学士諡文贞
　　王愼中字道思晋江人嘉靖丙戌进士授户部主事改礼部又改吏部歴騐封郎中谪为常州府通判稍迁南户礼二部终河南左参政
　　黄正色字斗南无锡人嘉靖巳丑进士歴知仁和香山南海三县擢为御史后官至大理卿有辽阳藁
　　吴子孝字纯叔长洲人大学士一鹏之子嘉靖巳丑进士选庶吉士改工部主事歴光禄寺丞迁湖广参议提督太和山有海峰词集
　　骆文盛字质甫武康人嘉靖乙未进士由庶吉士授翰林院编修寻告归所居在余英溪之下因自号两溪李攀龙字于鳞歴城人嘉靖甲辰进士授刑部广东司主事歴郎中出知顺德府擢陜西提学副使移疾归用何景眀例特予告凡十年起浙江副使迁参政拜河南按察使母丧归卒有沧溟集三十巻
　　王世贞字元美太仓人嘉靖丁未进士除刑部主事歴郎中出为靑州兵备副使以家难解官归隆庆初起补大名兵备迁浙江参政山西按察使入为太仆卿以右副都御史抚治郧阳迁南大理卿应天府尹乞归起南刑兵两部侍郎拜刑部尚书乞归卒与李攀龙辈号后七子有弇州山人四部正续稿百余巻
　　邬仁卿字汝元丹徒人嘉靖壬子举人知湘潭县有骈语集
　　吴邦桢字子宁吴江人大司冦山之子嘉靖癸丑进士授刑部主事累迁至太仆卿
　　于永号励庵金坛人侍郎湛之子嘉靖乙卯举人王世懋字敬美世贞之弟嘉靖乙未进士除南京礼部主事改北礼部主事迁司宝丞出江西参议陜西福建提学副使终南京太常寺少卿有奉常集
　　王锡爵字元驭太仓人嘉靖壬戌进士第一廷试第二授翰林院编修歴官礼部尚书建极殿大学士諡文肃有文肃集
　　莫是龙字云卿以字行更字廷韩华亭人以诸生贡入太学
　　陆祖允
　　徐渭字文淸更字文长山阴人嘉靖中少保胡宗宪督兵浙江以诸生延入幕府掌书记有阙编樱桃馆诸集陈淳字道复吴郡姚湖人自号白阳山人
　　林章字初文福淸人万厯癸酉举人侨寓金陵屡上书言时事卒于狱
</div>
    <div class="pagination">
<a href="御选历代诗余_page318.html">上一页</a><span>...</span><a href="御选历代诗余_page314.html">314</a><a href="御选历代诗余_page315.html">315</a><a href="御选历代诗余_page316.html">316</a><a href="御选历代诗余_page317.html">317</a><a href="御选历代诗余_page318.html">318</a><span class="current-page">319</span><a href="御选历代诗余_page320.html">320</a><a href="御选历代诗余_page321.html">321</a><a href="御选历代诗余_page322.html">322</a><a href="御选历代诗余_page323.html">323</a><a href="御选历代诗余_page324.html">324</a><span>...</span><a href="御选历代诗余_page320.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
