<!DOCTYPE html>
<html>
<head>
    <meta charset="UTF-8">
    <title>御选历代诗余 - 第 226 页/共 328 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御选历代诗余 - 第 226 页/共 328 页</h1>
    <div class="content">　　冯应瑞
　　唐艺孙
　　吕同老
　　无名氏
　　前调【又一体】
　　景覃【二首】











　　御选歴代诗余巻六十一目录
　　钦定四库全书
　　御选歴代诗余巻六十一【九汁五字至九十六字】
　　司经局洗马掌局事兼翰林院修撰加二级【臣】王奕清奉防校刋
　　满庭芳【下】
　　满庭芳　　　　　　　　　　　沈端节
　　雾薄隂轻林深烟暖海棠特地开迟风光絶艳独自殿芳时须信东君主意花神防别有防持羣英外嫣然一笑富贵出天姿　日长春睡足粉香扑扑酒晕微微明皇当日称许最相宜妃子扶来半醉宫妆澹不埽蛾眉偏怜处流莺惊绕金弹拂丛飞
　　前调【次周美成韵】　　　　　　　　　方千里
　　山色澄秋水光融日浮萍飘碎还圆数行征鴈分破白鸥烟髙下回塘暗谷冩幽思终日溅溅闲凝望残霞暝霭何处一渔船　江南思旧隠筠轩野迳茅舍疎椽惯携壶花下敧帽风前想像渊明旧节琴中趣何必疎弦
　　归欤计不将五斗输与北牎眠
　　前调【次周美成韵】　　　　　　　　　杨泽民
　　春过园林雨余池沼嫩荷防防青圆昼长人静芳树欲生烟一径幽通邃竹松风潄石齿溅溅平生志功名未就先覔五湖船　不如归去好良田二顷茅舍三椽任髙歌月下痛饮花前果解忘情寄意又何在频抚无弦烟波友扁舟过我相伴白鸥眠
　　前调　　　　　　　　　　　　黄　升
　　草朩生春楼台不夜团团月上云霄太平官府民物共逍遥指防江梅一笑防番负两嫩风娇今年好花边把酒歌舞醉元宵　风流贤太守青云志气玉树丰标是神仙班里旧日王乔出奉板舆行乐金莲照十里笙箫收灯后看看丹诏催入圣明朝
　　前调【次周美成韵】　　　　　　　　　陈允平
　　槐影连云竹光团露小荷新绿浮圆簟纹如浪绡帐碧笼烟回合溪桥一曲初雨过流水溅溅防干外沙鸥野鸟飞过钓鱼船　浮生同幻境眼空四海迹寄三椽但随天休问我后谁前要识渊明琴趣真真意都在无弦薫风里纶巾羽扇一枕北牎眠
　　前调【小春】　　　　　　　　　　张　炎
　　晴皎霜花晓镕冰羽开帘觉道寒轻卧闻啼鸟生意又园林闲了凄凉赋笔便而今不听秋声消凝处一枝借暖终是未多情　阳和能防许寻红探粉也恁忺人笑邻娃痴小料理花铃却怕惊回睡蝶恐和他草梦都醒还知否能消防日风雪防桥深
　　前调【次范倅忆洛阳梅】　　　　　　　　石孝友
　　兰畹霜浓栁溪冰咽春光先到江梅瘦枝疎萼特地破寒开勾引天涯旧恨双眉鎻九曲肠回空销黯故园何在风月浸长淮　当年吟赏处醉仙頽倒飞屑成堆怎奈向而今雨误云乖万里难凭驿使那堪对别馆离杯谁知道洛阳诗老还有梦魂来
　　前调　　　　　　　　　　　　石孝友
　　瘦颊凝酥残妆防酒相逢一笑东风并肩携手差落可怜红疑是回心院里埋醉首吐作芳丛无端处雄蜂雌蝶相美两情通　一从攀折后汉皋佩失铜雀春空想桃叶桃根此恨能同多谢金銮旧客收拾在芸阁签中还知否窃香傅粉输与蠧书虫
　　前调【寄别】　　　　　　　　　　石孝友
　　修竹挼蓝梅山耸翠小小佳处西安从来闻说今日逺来看便好求田问舍耳溪涧目饱林峦争知道尘縁未了无计与盘桓　小蛮应念处弦孤么鳯镜掩离鸾愁再见多情素日闲闲早晩扁舟两桨惊翠枕云巘风湍从前去殷勤细数细数万重滩
　　前调　　　　　　　　　　　　刘　褒
　　栁袅金丝棃铺香雪一年春事方中烛前乍见花艳觉羞红枕臂香痕未落舟横防作计匆匆明朝去暮天平水双桨碧云东　隔篱歌一阕琵琶声断燕子楼空叹阳台梦杳行雨无踪后防芙蕖未老从今去日望归鸿愁如织断肠啼鴂多事诉春风
　　前调　　　　　　　　　　　　何梦桂
　　燕子芹干龙孙箨老绿隂深鎻林塘午风庭院人试薄罗裳数尽落红飞絮摘青梅煑酒初尝重门静一帘踈雨消尽水沉香　把当年团扇恩情犹在未是相忘笑山翁鬓髪早巳苍苍说与乗鸾防女看世间多少炎凉更休怨百年一梦且共醉霞觞
　　前调【残梅　　　　　　　　宋媛】李清照
　　小阁藏春闲牎鎻昼画堂无限深幽篆香烧尽日影下帘钩手种江梅渐好又何必临水登楼无人到寂寥恰似何逊在扬州　从来知韵胜难禁雨借不耐风揉更谁家横笛吹动浓愁莫恨香消玉减须信道埽迹情留难言处良宵澹月踈影尚风流
　　前调　　　　　　　　　　【宋妓】僧　儿
　　团菊包金丛兰减翠画成秋暮风烟使君归去千里倍澘然两度朱旛鴈水全胜得陶侃当年如何见一时盛事都在送行篇　愁烦梳洗嬾寻思陪宴花月湖边有多少风流往事萦牵闻道霓旌羽驾看看是玉局神仙应相许冲云披雾一到洞中天
　　前调　　　　　　　　　　　　呉　激
　　谁挽银河青冥都洗故教独歩苍蟾露华仙掌清泪向人霑画栋秋风嫋嫋飘桂子时入踈帘冰壶里云衣雾鬓掬水防春纤　厌厌成胜赏银槃拨汞寳鉴披匳待不放楸梧影转西檐坐上淋漓醉墨人人看老子掀髯明年防清光未减白发也休添
　　前调【山居偶成】　　　　　　　　　　段克已
　　归去来兮吾家何在结茅水际林边自无人到门设不须闗蛮触攻争蜗角荣枯事不到尊前应堪叹清溪流水东去防时还　此身何处着纵教容与鱼鴈之间算躬耕陇亩在我无难便把锄头为枕眠芳草醉梦长安烟波客新来有约要买钓鱼竿
　　前调【新萍二首】　　　　　　　　　　刘　诜
　　碧唾成花翠玑浮雾水边裙影知谁半沟未合脂水过生肥小扇迎风试拂翩翩去还复差池凭防处怕伊贪见见了却忘归　桥西青不住乳鸳行破一瞬沦漪看踈如有恨密似相依元是情根种得更千古欲尽何时重相约章台春腻还上最髙枝
　　前调　　　　　　　　　　　　刘　诜
　　宫鸟西飞杨花北去春风飘向伊谁盈盈小小轻薄不堪肥天付风流到骨消不尽流落清池谁知道踏歌朝暮痴絶待渠归　愔愔春似酒日痕生绀裙色明漪笑东家西沼到处依依同是东风种得独无据飘泊年时青梅落水光帘影小翠立横枝
　　前调【夏日饮王氏园亭】　　　　　　　　张　埜
　　珠箔含风牎凝雾栁溪别是仙乡一枝絶艳嫋嫋动波光消尽人间烦暑冰纨腻玉骨生凉肠应断清商一曲余韵惹蕖香　幽情还解否冰莲心合碧藕丝长要满斟芳醑亲举荷香耳畔向人微道便为侬一醉何妨归来晩新愁防许山雨夜浪浪
　　前调【影】　　　　　　　　　　　杨樵云
　　只道空烟又疑流水依依却似行云了然相对又似梦纷纭半面春风图画黄金在难铸昭君溪桥断梅花晴雪端的白三分　真真难唤醒三年抽藕织得榴裙甚徘徊窥镜交翼鸾文一片飞花来去并刀快翦取晴纹无情处分明着眼强半满春醺
　　前调　　　　　　　　　　　　蒲道源
　　长忆当年读书牎下嵗寒留看孤芳廵檐索笑重到更徬徨梅隠先生何在清江外新构茅堂人应道攀枝齅蕊那得救饥肠　多情余习气芒鞵竹杖未忍相忘但年年依旧踈影幽香好是春风近也犹记得吟绕昏黄开尊饮参横斗转同醉卧花傍
　　前调【夀石末公】　　　　　　　　　　刘　基
　　岳气钟嵩星精降昴五云光映麟书绿明红媚风暖日长初金翿斜开洞府羣仙拥翠佩琼裾收拾尽乾坤清淑为瑞在扶舆　文韬兼武略南阳诸葛东海穰苴有貔虎龙蛇深防储胥制胜不妨谈笑莺声里旗影徐徐行看取非熊应兆沙路辗高车
　　前调【清明】　　　　　　　　　　刘　基
　　积雨沉春昏烟酣昼不知还又清明榆钱栁絮相逐鬬轻盈芳径莓苔渐满青苹与白芷俱生踈篱畔海棠间竹有个鹁鸠鸣　寛心应是酒酒冲愁阵强似竒兵爱星星白发知我平生底用登楼看镜误身世只是虚名空凝伫落花如雪云雾鎻高城
　　前调【西湖秋泛】　　　　　　　　　　瞿　祐
　　露苇催黄烟蒲驻绿水光山色相连红衣落尽辜负采莲船防检六桥杨栁但防个抱叶残蝉秋容晚云寒鴈背风冷鹭鸶肩　华筵容易散愁添酒量病减诗颠况情懐冷澹渐入中年埽退舞裙歌扇尽付与一枕髙眠清闲好脱巾露发仰面看青天
　　前调【望月东楼】　　　　　　　　　　呉子孝
　　午酒才醒寒蟾乍皎有情偏照髙楼霜飞琼砌倚槛纵吟眸碧宇莹然玉映金波溢千里云收神潇洒桂孤兔冷相对旧貂裘　清虚新境界冰壶银海身在瀛洲夜渐深忽闻鹤唳林丘空自凝情逺忆江湖上谁抱闲愁试翘首郁蓝宫阙拂袖驭风游
　　前调　　　　　　　　　　　　呉子孝
　　緑沼波平朱防雨歇清冰绕座无炎昼长人静香鸭烬频添金盌藕丝初雪人如玉素手纤纤怕花前流莺窥见垂下水晶帘　碧梧隂乍转黄庭写罢犀管休拈荷珠散薰风渐入危檐堪爱满堂凉甚无一事睡思方甜鲛绡薄琉瓈簟冷惊起看新蟾
　　前调【春日游支硎天池诸山】　　　　　　　呉子孝
　　宿雨平沙轻风野渡堪怜绿满汀洲支硎山畔碧栁映朱楼水上花枝如锦飞红碎散逐轻鸥晴云暖鼓笳弦管来往漾兰舟　一年春最好家家园圃处处歌讴向曲巗深谷鸟语清柔舆外青山窈窕天池净林石偏幽旁人笑谪仙老矣犹似旧风流
　　前调　　　　　　　　　　　　呉子孝
　　松暗隆池花飞谢巘南峰十里逶迤溪流曲曲清莹映须眉陡暖单衣初试斜阳外细雨离离深林过又跻髙岭云堕竹桥危　遨游终日醉一春好景山寺江湄喜青梅满坞紫笋盈篱扑面杨花不断刚复见燕子差池请君看麟袍纒玉何似老无羁
　　前调【小院芙蓉】　　　　　　　　　　王慎中
　　啼鴂新声羣芳乍歇有谁独殿秋容娟娟靓好一种朩芙蓉色濯瑶华发秀金风劲真态偏浓柴门闭萧闲寂寞幽意对芳丛　纷纷池馆地遮蹊倚径笑日披风醉心与睡眼触污仙丰幸是幽人传得托根喜在此庭中多情处酬将丽藻不在倒金钟
　　前调【花朝】　　　　　　　　　　商　辂
　　鹤径寒烟燕巢华露小牎夜雨新晴竹栏苔砌寂寂防芳春屈指春光已半徒翘首千里闗城云横处蛮笙戌角隠隠杂啼莺　放衙人乍散琴抛案牍酒载郊坰身世风前絮更欲何凭十载邯郸古道枕中事暗里魂惊车茵软尽容酩酊杜宇任多情
　　前调　　　　　　　　　　　　周　用
　　嘉树含风踈帘映雨端阳景物依然故园何处云白五湖边记得旧年今日三江上万玉亭前人晏起翠蒲绿醑旗鼓竞龙船　今年逢此日孤篷四海翘首钧天正西郊卜雨东鲁移泉为问九农德业从呉楚直抵齐燕烦太史一篇周颂再纪屡丰年
　　前调【寿言之弟】　　　　　　　　　　周　用
　　日丽瑶京风和锦里平安两字频传别来明月三十六回圆恰是禁烟时清溪上华萼堂前香雾醒绯桃翠栁妆防艳阳天　年年逢此日轻罗初试佳句新编有儿孙黄巻家世青氊待纪熙朝盛事耆英防满座名贤且相约百三十嵗再数甲辰年
　　前调　　　　　　　　　　　　董其昌
　　宿雨初收晓烟未泮散云都逐飞龙文君翠黛一霎变颦容多少风鬟雾鬓青螺髻飘堕空蒙频骋望征帆灭处逺霭与俱穷　古今来画手谁如庄叟笔底描风有江南一派北苑南宫我亦烟霞骨相闲防染蒙懂难工但记取维摩诘语山色有无中
　　前调【邨庄】　　　　　　　　　　陈继儒
　　五鹿山边晋文投块至今漳水依然使君住此花朩已多年妆防亭台桥道长消受夜月秋烟庄前后赤城绿野塲圃又钩连　斜阳新雨外苹青菱熟鹭醉鸥眠忽邨墟牧唱野外钟传一片风光似画界不定江北江南相随去笔牀茶灶同上钓鱼船
　　前调　　　　　　　　　　　　呉宗达
　　蕉长青笺笋抽斑管闷懐欲写无多天公听啓可否竟如何小构数椽茆屋须傍取千顷澄波扁舟系酒筒茶灶随意泊烟萝　心知三两客朝朝暮暮百徧相过且醉醒任量雅谑狂歌风雨不妨闭户凭栏处嫩蕊柔柯沉吟乆才情标格千载忆东坡
　　前调【寒食】　　　　　　　　　　周世臣
　　燕子衔泥子规啼血垂杨隔防烟晴晓风狂舞吹徧杏花零乍暖乍寒时节芳堤上踏草寻青秦楼内珠帘半卷鴈柱两三声　闭门看骤雨金鞭玉勒未过旗亭正篱屏织锦春水盈盈问道今朝寒食桐隂下无数飞英行人望天涯路杳何处是归程
　　前调【和少游送别】　　　　　　　　　陈子龙
　　紫燕翻风青梅带雨共寻芳草啼痕明知此防不得乆殷勤约略别离时候绿杨外多少销魂才提起泪盈红袖未说两三分　纷纷从去后痩消玉镜寛损罗裙念飘零何处烟水相闻欲梦故人憔悴依稀只隔楚山云无过是怨花伤栁一様怕黄昏
　　前调【嵗暮过西村王叔逺】　　　　　　　　沈　麖
　　嵗暮偷闲残冬访道隔溪扶过危桥痴情嬾骨傲俗自逍遥邨北邨南景况完乡社邻父招邀真闲甚开门汲水浅灌美人蕉　客来山犬吠不通名姓直入书巢笑吟吟握手木榻相劳绿净幽光牎几知交者野牧渔樵无今古清谈一席尔我共萧骚
　　前调【落花】　　　　　　　　　　沈　麖
　　春老园林雨余庭院偏惹蝶骇莺猜蔫红皱白狼藉满苍苔正是愁肠欲断珠箔外防防飘来分明似身轻飞燕扶下碧云台　当初珍重意金钱竞买玉砌新栽更翠屏遮防叠鼔催开谁道天机绣锦都化作紫陌尘埃纱牎里有人怜惜无语托香腮
　　前调【秋懐　　　　　　　　明媛】韩智玥
</div>
    <div class="pagination">
<a href="御选历代诗余_page225.html">上一页</a><span>...</span><a href="御选历代诗余_page221.html">221</a><a href="御选历代诗余_page222.html">222</a><a href="御选历代诗余_page223.html">223</a><a href="御选历代诗余_page224.html">224</a><a href="御选历代诗余_page225.html">225</a><span class="current-page">226</span><a href="御选历代诗余_page227.html">227</a><a href="御选历代诗余_page228.html">228</a><a href="御选历代诗余_page229.html">229</a><a href="御选历代诗余_page230.html">230</a><a href="御选历代诗余_page231.html">231</a><span>...</span><a href="御选历代诗余_page227.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
