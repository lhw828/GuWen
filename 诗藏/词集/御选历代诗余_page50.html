<!DOCTYPE html>
<html>
<head>
    <meta charset="UTF-8">
    <title>御选历代诗余 - 第 50 页/共 328 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御选历代诗余 - 第 50 页/共 328 页</h1>
    <div class="content">　　汪元量
　　莫仑
　　僧挥
　　陆氏姬
　　严蘂
　　赵可
　　赵秉文
　　段克巳
　　刘基【二首】
　　文徴明

　　御选歴代诗余巻十目録
　　钦定四库全书
　　御选歴代诗余巻十【四十四字】
　　司经局洗马掌局事兼翰林院修撰加二级【臣】王奕清奉
　　防校刋
　　采桑子
　　【一名罗敷媚一名罗敷艳歌双调四十四字】
　　采桑子　　　　　　　　　　　　　　南唐李煜
　　辘轳金井梧桐晩几树惊秋昼雨如愁百尺鰕防上玉钩　琼牎春断双蛾皱回首边头欲寄鳞游九曲寒波不泝流
　　前调　　　　　　　　　　　　　　　南唐李煜
　　亭前春逐红英尽舞态徘徊细雨霏微不放防睂时暂开　緑牎冷静芳音断香印成灰可奈情懐欲睡朦胧入梦来
　　前调　　　　　　　　　　　　　　　　和　凝
　　蝤跻领上诃棃子绣带双垂椒户闲时竞学摴蒱赌荔
　　枝　丛头鞵子红编细裙窣金丝无事颦睂春思翻敎阿母疑
　　前调　　　　　　　　　　　　冯延巳
　　马嘶人语春风岸芳草緜緜杨柳桥边落日高楼酒斾悬　旧愁新恨知多少目断遥天独立花前更听笙歌满画船
　　前调　　　　　　　　　　　　冯延巳
　　小庭雨过春将尽片片花飞独折残枝无语凭防祗自知　玉堂香暖珠帘巻双燕来归君约佳期肯信韶华得几时
　　前调　　　　　　　　　　　　冯延巳
　　西风半夜帘栊冷逺梦初归梦过金扉花谢牎前夜合枝　昭阳殿里新翻曲未有人知偷取笙吹惊觉寒蛩到晓啼
　　前调　　　　　　　　　　　　冯延巳
　　酒防睡觉天香暖绣户慵开香印成灰独背寒屏理旧睂　朦胧却向灯前卧窗月徘徊晓梦初回一夜东风绽早梅
　　前调　　　　　　　　　　　冯延巳
　　小堂深静无人到满院春风惆怅墙东一树樱桃带雨红　愁心似醉兼如病欲语还慵日暮疎钟双燕归栖画阁中
　　前调　　　　　　　　　　　冯延巳
　　画堂灯暖帘栊巻禁漏丁丁雨罢寒生一夜西牎梦不成　玉娥重起添香印回倚孤屏不语含情水调何人吹笛声
　　前调　　　　　　　　　　　冯延巳
　　笙歌放散人归去独宿江楼月上云收一半珠帘挂玉钩　起来检防经游地处处新愁凭仗东流将取离心过橘州
　　前调　　　　　　　　　　　冯延巳
　　昭阳记得神仙侣独自承恩水殿灯昏罗幙轻寒夜正春　如今别馆添萧索满面啼防旧约犹存忍把金环别与人
　　前调　　　　　　　　　　　　冯延巳
　　微风帘幙清明近花落春残尊酒留欢添尽罗衣怯夜寒　愁颜恰似烧残烛珠泪防干也欲高拌争奈相逄情万般
　　前调　　　　　　　　　　　　冯延巳
　　画堂昨夜愁无睡风雨凄凄林鹊争栖落尽灯花鸡未啼　年光往事如流水休说情迷玉筯双垂祗是金笼鹦鹉知
　　前调　　　　　　　　　　　　冯延巳
　　洞房深夜笙歌散帘幙重重斜月朦胧雨过残花落地红　昔年无限伤心事依旧东风独倚梧桐闲想闲思到晓钟
　　前调　　　　　　　　　　　　冯延巳
　　花前失却游春侣极目寻芳满眼悲凉纵有笙歌亦断肠　林间戏蝶帘间燕各自双双忍更思量緑树青苔半夕阳
　　前调　　　　　　　　　　　　冯延巳
　　樱桃谢了棃花发红白相催燕子归来几处香风緑户开　人生乐事知多少且酌金杯管咽弦哀慢引萧嬢舞袖廻
　　前调　　　　　　　　　　　　欧阳修
　　轻舟短棹西湖好緑水逶迤芳草长堤隐隐笙歌处处随　无风水面琉璃滑不觉船移微动涟漪惊起沙禽掠岸飞
　　前调　　　　　　　　　　　　欧阳修
　　春深雨过西湖好百卉争妍蝶乱蜂喧晴日催花暖欲然　兰桡画舸悠悠去疑是神仙返照波间水濶风髙飏管弦
　　前调　　　　　　　　　　　　欧阳修
　　画船载酒西湖好急管繁弦玉残停传稳泛平波任醉眠　行云却在行舟下空水澄鲜俯仰留连疑是湖中别有天
　　前调　　　　　　　　　　　　欧阳修
　　羣芳过后西湖好狼籍残红飞絮蒙蒙垂柳防干尽日风　笙歌散尽游人去始觉春空垂下帘栊双燕归来细雨中
　　前调　　　　　　　　　　　　欧阳修
　　何人解赏西湖好佳景无时飞盖相追贪向花间醉玉巵　谁知闲凭防干处芳草斜晖水逺烟微一防沧洲白鹭飞
　　前调　　　　　　　　　　　　欧阳修
　　清明上巳西湖好满目繁华争道谁家緑柳朱轮走钿车　游人日暮相将去醒醉喧哗路转堤斜直到城头总是花
　　前调　　　　　　　　　　　　欧阳修
　　荷花开后西湖好载酒来时不用旌旗前后红幢緑盖随　画船撑入花深处香泛金巵烟雨微微一片笙歌醉里归
　　前调　　　　　　　　　　　　欧阳修
　　天容水色西湖好云物俱鲜鸥鹭闲眠应惯寻常听管弦　风清月白偏宜夜一片琼田谁羡骖鸾人在舟中便是仙
　　前调　　　　　　　　　　　　欧阳修
　　残霞夕照西湖好花坞苹汀十顷波平野岸无人舟自横　西南月上浮云散轩槛凉生荷芰香清水面风来酒面醒
　　前调　　　　　　　　　　　　晏几道
　　白莲池上当时月今夜重圆曲水兰船忆伴飞琼看月眠　黄花緑酒分携后泪湿吟笺旧事年年时节南湖又采莲
　　前调　　　　　　　　　　　　晏几道
　　前欢几处笙歌地长负登临月幌风襟犹忆西楼着意深　莺花见尽当时事应笑如今一寸愁心日日寒蝉夜夜砧
　　前调　　　　　　　　　　　　晏几道
　　无端恼破桃源梦明月青楼玉腻花柔不学行云易去留　应嫌衫袖前香冷重傍金虬歌扇风流遮尽归时翠黛愁
　　前调　　　　　　　　　　　　晏几道
　　年时此夕东城见欢意匆匆明日还重却在楼台缥缈中　垂螺拂黛清歌女曽唱相逄秋月春风醉枕香衾一岁同
　　前调　　　　　　　　　　　　晏几道
　　西楼月下当时见粉泪偷匀歌罢还颦恨隔炉烟看未真　别来楼外垂杨缕几换青春倦客红尘长记楼中粉泪人
　　前调　　　　　　　　　　　　晏几道
　　湘妃浦口莲开尽昨夜红稀嬾过前溪闲檥扁舟看鴈飞　去年谢女池边醉晩雨霏微记得归时旋折新荷盖舞衣
　　前调　　　　　　　　　　　晏几道
　　红牎碧玉新名旧犹绾双螺一寸秋波一斛明珠觉未多　小来竹马同游客惯听清歌今日蹉跎恼乱工夫晕翠蛾
　　前调【送彭永臯】　　　　　　　　　黄庭坚
　　荔枝滩上留千骑桃李阴繁宴寝香残画防森森镇八蛮　永康又得风流守管领江山少讼多闲烟霭楼台舞翠鬟
　　前调　　　　　　　　　　　黄庭坚
　　夜来酒醒清无梦愁倚防干露滴轻寒雨打芙蓉泪不干　佳人别后音尘悄瘦尽难明月无端巳过红楼十二间
　　前调　　　　　　　　　　　谢　逸
　　楚山削玉云中碧影落沙汀秋水澄凝一抹江天鴈字横　金钱满地西风急红蓼烟轻帘外砧声惊起青楼梦不成
　　前调【梅三首】　　　　　　　　　　周邦彦
　　肌肤绰约真仙子来伴冰霜洗尽铅黄素面初无一防妆　寻花不用持银烛暗里闻香零落池塘分付余妍与寿阳
　　前调　　　　　　　　　　　　周邦彦
　　南枝度腊开全少疎影当轩一种宜寒自共清蟾别有縁　江南风味依然在玉貌韶顔今夜凭防不似钗头仔细看
　　前调　　　　　　　　　　　周邦彦
　　香梅开后风传信绣户先知雾湿罗衣冷艳须攀最逺枝　髙歌羌管吹遥夜看即纷披巳恨来迟不见娉婷带雪时
　　前调【朩犀二首】　　　　　　　　　李　纲
　　幽芳不为春光发直待秋风直待秋风香比余花分外浓　歩揺金翠人如玉吹动珑璁吹动珑璁恰似瑶台月下逢
　　前调　　　　　　　　　　　　李　纲
　　枝头万防妆金蕊十里清香十里清香解引幽人雅思长　玉壶贮水花难老净几明牎净几明牎褪下残英簌簌黄
　　前调【别情】　　　　　　　　　　吕本中
</div>
    <div class="pagination">
<a href="御选历代诗余_page49.html">上一页</a><span>...</span><a href="御选历代诗余_page45.html">45</a><a href="御选历代诗余_page46.html">46</a><a href="御选历代诗余_page47.html">47</a><a href="御选历代诗余_page48.html">48</a><a href="御选历代诗余_page49.html">49</a><span class="current-page">50</span><a href="御选历代诗余_page51.html">51</a><a href="御选历代诗余_page52.html">52</a><a href="御选历代诗余_page53.html">53</a><a href="御选历代诗余_page54.html">54</a><a href="御选历代诗余_page55.html">55</a><span>...</span><a href="御选历代诗余_page51.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
