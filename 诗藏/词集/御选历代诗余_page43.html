<!DOCTYPE html>
<html>
<head>
    <meta charset="UTF-8">
    <title>御选历代诗余 - 第 43 页/共 328 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御选历代诗余 - 第 43 页/共 328 页</h1>
    <div class="content">　　碎红如绣揺曳东风垂防绶拟倩柔条约住佳人细柳腰　蜀江春緑争似枝头能结束纤手攀时欲绾同心寄与谁
　　前调　　　　　　　　　　　　王安国
　　画桥流水雨湿落花飞不起月破黄昏帘里余香马上闻　徘徊不语今夜梦魂何处去不似垂杨犹解飞花入洞房
　　前调　　　　　　　　　　　　谢　逸
　　荷花风细乞巧楼中凉似水天幕低垂新月弯环浅晕睂　桥横乌鹊不负年年云外约浅漏疎钟肠断朝霞一缕红
　　前调【赠棊妓宋瑶】　　　　　　　　　谢　薖
　　风篁度曲倦倚银屏初睡足清簟疎帘金鸭香消嬾更添　纤纤露玉风雹纵横飞钿局颦敛双蛾凝竚无言密意多
　　前调　　　　　　　　　　　　周邦彦
　　风鬟雾鬓便觉蓬莱三岛近水秀山明缥缈仙姿画不成　广寒丹桂岂是夭桃尘俗世只恐乘风飞上琼楼玉宇中
　　前调　　　　　　　　　　　李　祁
　　棃花院宇澹月微云初过雨一枕轻寒梦入西瑶小道山　花深人静帘锁香烟清昼永红药防干玉案春风窈窕间
　　前调【登浯台作】　　　　　　　　　夏　倪
　　江涵晓日荡漾波光揺桨入笑指浯溪漫叟雄文锁翠微　休嗟不偶归到中州何处有独立风烟湘水浯台总接天
　　前调【读神仙传】　　　　　　　　　李　纲
　　茫茫云海方丈蓬壶何处在拟泛轻舟一到金鼇背上游　琼楼珠室千歳蟠桃初结实月冷风清试倩双成吸玉笙
　　前调【听琵琶】　　　　　　　　　朱敦儒
　　刘郎已老不管桃花依旧笑要听琵琶重院啼莺覔谢家　曲终人醉多似浔阳江上泪万里东风一望山河落照红
　　前调【宴赏赐牡丹作】　　　　　　　　　曽　觌
　　一声杜宇满地落红愁不语国色春娇不逐风前柳絮飘　珠帘休卷爱惜龙香藏粉艳胜友俱来同醉君恩倒玉杯
　　前调【雪】　　　　　　　　　　　范成大
　　玉烟浮动银阙三山连海冻翠袖防干不怕楼高酒力寒　双松冻折忽忆衰翁容易别想见鸥边压损年时小钓船
　　前调　　　　　　　　　　　　范成大
　　枕书睡熟珍重月明相伴宿宝鸭金寒香满围屏宛转山　鸡人声杳瑶井玉人相对晓黯淡窗纱却下风帘防烛花
　　前调　　　　　　　　　　　　范成大
　　殷勤举白昨夜东风犹有雪莫恨春迟曽见梅花第一枝　隂晴未决早晩清明新火活梦绕秦楼欲趂归潮上客舟
　　前调　　　　　　　　　　　　陈三聘
　　凝云不动玉海无声千丈冻来倚防干襟袖凭虚彻骨寒　归心易折后夜月明应恨别罨画图边着我披蓑上钓船
　　前调　　　　　　　　　　　　陈三聘
　　腊前三白春到西园还见雪红紫花迟借作东风万玉枝　归田计决麦饭熟时应快活身在髙楼心在山隂一叶舟
　　前调【中秋独与静之饮】　　　　　　　　吴　儆
　　碧梧秋老满地琅玕纷不扫门掩黄昏惟有年时月照人　凄凉满眼肯作六年灯火伴莫説凄凉来歳如今天一方
　　前调【朱子渊见和次韵为谢】　　　　　　　吴　儆
　　思君欲老一榻尘生谁与扫防仰晨昏同是迟迟去鲁人　行当洗眼看子青藜来夜伴莫变炎凉斩马还须请上方
　　前调　　　　　　　　　　　吴　儆
　　此身已老三径都荒长却扫面目尘昏怕着朝章揖贵人　难瞒明眼只有青山堪作伴触事心凉无病何劳更覔方
　　前调　　　　　　　　　　　赵彦端
　　乱云萦浦作雪不成还是雨知我为何一笑仍添一恨多　不须归去琥珀杯深能几许草色如袍记取从今舞处娇
　　前调【唐守生日】　　　　　　　　　管　鉴
　　乱花飞絮却是一年春好处留住韶光共醉蓬莱日月长　翻堦红药天上东风传近约緑徧庭槐看取除书一并来
　　前调　　　　　　　　　　　汪　莘
　　诗家清絶檐外森然苍玉节学易无思一笑牎前白玉妃　何人共説山上青松松上雪更有谁知溪在门前月在溪
　　前调【赠何藻】　　　　　　　　　　石孝友
　　新荷小小比目鱼儿翻翠藻小小新荷防破清光景趣多　青青半卷一寸芳心浑未展待得圆时罩定鸳鸯一对儿
　　前调　　　　　　　　　　【宋媛】魏　氏
　　西楼明月掩映棃花千树雪楼上人归愁听孤城一雁飞　玉人何处又见江南春色暮芳信难寻去后桃花流水深
　　前调　　　　　　　　　　　　魏　氏
　　落花飞絮杳杳天涯人甚处欲寄相思春尽衡阳雁渐稀离肠泪眼肠断泪防流不断明月西楼一曲阑干一倍愁
　　前调【题雄　　　　　　　　宋媛州驿】蒋　氏
　　朝云横度辘辘车声如水去白草黄沙月照孤村三两家　飞鸿过也百结愁肠无昼夜渐近燕山回首乡闗归路难
　　前调　　　　　　　　　　　　髙士谈
　　西湖睡起飞絮游丝春老矣涨緑涵空十顷玻璃四面风　平时事少天与湖山供坐啸他日西州却怕羊昙感旧游
　　前调　　　　　　　　　　　　韩　玉
　　香檀素手缓理新词来伴酒音调凄凉便是无情也断肠　莫歌杨柳记得渭城朝雨后客路茫茫几度东风蕙草长
　　前调　　　　　　　　　　　　李东阳
　　危峰欲堕岩背老翁方稳坐落叶无声树底风来了不惊　祗缘诗癖纵有闲心闲未得刚道忙来世事何曽一挂怀
　　前调　　　　　　　　　　　　吴　洪
　　雪花飘了待得梅花来索笑雪白梅香看尽千林兴倍长　扶笻散歩拾得灞桥清絶句歳歳年年梅雪催人到酒边
　　前调【姚江阻雨】　　　　　　　　　　赵　寛
　　黒风吹水水拍船头行复止白雨横秋秋色萧森动客愁　疎钟何处知在前邨黄叶树茅屋谁家荒径无人菊自花
　　前调【赠别】　　　　　　　　　　徐　阶
　　平凉何处匹马孤城悲逺去蓟树秦云何日论文更对君　边尘作恶利器盘根刚遇着看取功成政事文章二美并
　　前调【送友使武林】　　　　　　　　　吴子孝
　　西湖春好胜地莫教辜负了画舫清讴柳暗花明水似油　六桥东畔应有游人来共看玉节珠袍天遣仙郎下九霄
　　前调　　　　　　　　　　　　吴子孝
　　靑山无数云拥金昌亭下路十月溪堂竹外梅花已试香　嘉宾旨酒笑指青山来献寿百歳平安人共梅花老歳寒
　　前调　　　　　　　　　　　　冯鼎位
　　长亭凄絶去歳伤秋曽送别杨柳湾头一曲烟波一曲愁　髙城何许正在归鸿欲没处落照东风人倚朱防第几重
　　前调【题梅　　　　　　　　明媛雪扇】马琼琼
　　雪梅妬色雪把梅花相抑勒梅性温柔雪压梅花怎起头　芳心欲诉全仗东君来作主传语东君早与梅花作主人
　　前调　　　　　　　　　　【明媛】孟淑卿
　　银河如昼料峭黄花寒越瘦小立防干满砌花隂怯歩还　当年刘阮天台重访桃花乱怪道而今眼底睂头剩月明
　　巫山一段云
　　【汉铙歌巫山髙为思归词后蜀毛文锡撰此调与菩萨蛮之别名巫山一片云者无渉双调四十四字】
　　巫山一段云　　　　　　　　毛文锡
　　雨霁巫山上云轻映碧天逺风吹散又相连十二晚峰前　暗湿啼猿树髙笼过客船朝朝暮暮楚江边几度降神仙
　　前调　　　　　　　　　　　毛文锡
　　貎掩巫山色才过濯锦波阿谁提笔上银河月里写嫦娥　薄薄施铅粉盈盈挂绮罗菖蒲花役梦魂多年代属元和
　　前调　　　　　　　　　　　欧阳炯
　　绛阙登真子飘飘御彩鸾碧虚风雨佩光寒敛袂下云端　月帐朝霞薄星冠玉叶攒逺游蓬岛降人间特地拜龙顔
　　前调　　　　　　　　　　　李　珣
　　有客经巫峡停桡向水湄楚王曽此梦瑶姬一梦杳无期　尘暗珠帘巻香销翠幄垂西风回首不胜悲暮雨洒空祠
　　前调【巫峡】　　　　　　　　　　李　珣
　　古庙依青嶂行宫枕碧流水声山色锁妆楼往事思悠悠　云雨朝还暮烟花春复秋啼猿何必近孤舟行客自多愁
　　前调【栖凤峰】　　　　　　　　　　赵孟頫
　　芍药虚投赠丁香漫结愁凤来鸾去两悠悠新恨怯逢秋　山色惊心碧江声入梦流何时弦管簇归舟兰棹泊沙头
　　前调【翠屏峰】　　　　　　　　　　赵孟頫
　　碧水澄青黛危峰耸翠屏竹枝歌怨月三更别是断肠声　烟外黄牛峡云中白帝城扁舟清夜泊苹汀倚棹不胜情
　　前调【浄坛峰】　　　　　　　　　　赵孟頫
　　叠嶂千层碧长江一带清瑶坛露冷月胧明欹枕不胜情　云过船牎晓星移宿雾晴古今离恨拨难平惆怅峡猿声
　　前调【松鹤峰】　　　　　　　　　　赵孟頫
　　松鹤堆岚霭阳台枕水湄风清月冷好花时惆怅阻佳期　别梦愁蝴蝶离歌怨竹枝悠悠往事不胜悲春梦入双睂
　　前调【云霞峰】　　　　　　　　　　赵孟頫
　　碧水鸳鸯浴平沙荳蔲红云霞峰翠一重重帆卸落潮风　澹薄云笼月霏微雨洒篷孤舟晩泊浪声中无处问音容
　　前调　　　　　　　　　　【明媛】黄　氏
　　巫女朝朝艳杨妃夜夜娇行云无力困纎腰媚眼晕红潮　阿母梳云髻檀郎整翠翘起来罗韤歩兰苕一见又魂销
　　霜天晓角
　　【又一体双调四十四字】
　　霜天晓角　　　　　　　　　　赵长卿
　　阁儿幽寂处围炉向小牕好是闘头儿坐梅烟炷返魂香　对火怯夜冷猛饮消漏长饮罢且须自卧斜月照满林霜
　　前调【又一体】　　　　　　　　　　赵长卿
</div>
    <div class="pagination">
<a href="御选历代诗余_page42.html">上一页</a><span>...</span><a href="御选历代诗余_page38.html">38</a><a href="御选历代诗余_page39.html">39</a><a href="御选历代诗余_page40.html">40</a><a href="御选历代诗余_page41.html">41</a><a href="御选历代诗余_page42.html">42</a><span class="current-page">43</span><a href="御选历代诗余_page44.html">44</a><a href="御选历代诗余_page45.html">45</a><a href="御选历代诗余_page46.html">46</a><a href="御选历代诗余_page47.html">47</a><a href="御选历代诗余_page48.html">48</a><span>...</span><a href="御选历代诗余_page44.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
