<!DOCTYPE html>
<html>
<head>
    <meta charset="UTF-8">
    <title>御选历代诗余 - 第 99 页/共 328 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御选历代诗余 - 第 99 页/共 328 页</h1>
    <div class="content">　　极相思　　　　　　　　　　　吴子孝
　　邯郸一梦归来无意画云台钓鳌沧海骑鲸碧落甚矣吾衰　十年彩袖判长隐苹供北涧兰采南陔三间茅屋一双白鹤万仞丹崖
　　醉花间
　　【又一体双调五十字】
　　醉花间　　　　　　　　　　　冯延已
　　林雀归栖撩乱语阶前还日暮屏掩画堂深帘巻潇潇雨　玉人何防去鹊喜浑无据双睂愁几许漏声看却夜将阑防寒灯扄绣户
　　前调　　　　　　　　　　　　冯延已
　　独立堦前星又月帘栊偏皎洁霜树尽空枝肠断丁香结　夜深寒不寐疑恨何曽歇凭阑干欲折两条玉筯为君垂此宵情谁共説
　　前调　　　　　　　　　　　　冯延巳
　　月落霜繁深院闭洞房人正睡桐树倚雕檐金井临瑶砌　晓风寒不啻独立成憔悴闲愁浑未已离人心绪自无端莫思量休退悔
　　城头月
　　【双调五十字与少年游无异但系仄韵向来另有调名以马天骥词中有城头月色明如画句也】
　　城头月　　　　　　　　　　　无名氏
　　子规啼破黄昏冷澹月笼花影清露无声残霞敛尽天外三星迥　轻红衫子鸳鸯领绣阁妆重整半启葳蕤西厢密约侍立垂帘等
　　一落索
　　【又一体双调五十字】
　　一落索　　　　　　　　　　　黄庭坚
　　谁道秋来烟景素任游人不顾一番时态一番新到得意皆欢慕　紫萸黄菊繁华防对月庭风露愁来即便去防芳更作甚悲秋赋
　　四犯令
　　【一名四和香双调五十字】
　　四犯令　　　　　　　　　　　侯　寘
　　月破轻云天淡注夜悄花无语莫听阳关牵离绪酩酊花深防　明日江郊芳草路春逐行人去不似酴醿开独步能着意留春住
　　前调　　　　　　　　　　　　李防全
　　香雪渐苞偏胜韵领袖催花信华节良辰人有分看士女幡垂鬓　莫向春风寻旧恨乐事随方寸睂夀固应天不吝浮大白吾无闷
　　珍珠令
　　【双调五十字】
　　珍珠令　　　　　　　　　　　张　炎
　　桃花扇底歌声杳愁多少便觉道花隂闲了因甚不归来甚归来不早　满院花飞休要扫待留与薄情知道怕一似飞花和春都老
　　桂华明
　　【关注因梦遇填词名桂花明双调五十字】
　　桂华明　　　　　　　　　　　关　注
　　缥缈神仙开洞府遇广寒宫女问我双鬟梁汉舞还记得当时否　碧玉词章教仙侣为按歌宫羽皓月满牕人何防声永断瑶台路
　　醉太平
　　【双调五十字】
　　醉太平【赐学士沈度】　　　　　　　　明宣宗
　　浓云防雨收花苑内鸣鸠晓来喜见日光浮暖融融永昼　麦苗润泽懐清秀榴花湿映红光溜田家歌舞尽歌讴是防庆丰年醉酒
　　促拍采桑子
　　【此就采桑子添促拍二字以按歌得名也双调五十字】
　　促拍采桑子　　　　　　　　　朱敦儒
　　清露湿幽香想瑶台无语凄凉飘然欲去依然似梦云度银潢　又是天风吹淡月佩丁东携手西厢泠泠玉磬沈沈素瑟舞徧霓长
　　孤馆深沈
　　【双调五十字】
　　孤馆深沈【梅】　　　　　　　　　权无染
　　琼英雪艳岭梅芳天付与清香向腊后春前解压万花先占青阳　拟待折一枝相赠奈水逺山长对妆面忍听羌笛又还空断人肠
　　渔歌子
　　【又一体双调五十字】
　　渔歌子　　　　　　　　　　　顾　夐
　　晚风清幽沼緑倚阑凝望珍禽浴画帘垂翠屏曲满袖荷香馥郁　好摅懐堪寓目身闲心静平生足酒杯深光影促名利无心较逐
　　前调　　　　　　　　　　　　魏承班
　　栁如睂云似髪鲛绡雾縠笼香雪梦魂惊钟漏歇牕外晓莺残月　几多情无防説落花飞絮清明节少年郎容易别一去音书断絶
　　前调　　　　　　　　　　　　李　珣
　　楚山青湘水渌春风澹荡看不足草芊芊花簇簇渔艇棹歌相续　信浮沈无管束钓回乘月归湾曲酒盈樽云满屋不见人间荣辱
　　前调　　　　　　　　　　　　李　珣
　　荻花秋潇湘夜橘州佳景如屏画碧烟中明月下小艇垂纶初罢　水为乡蓬作舍鱼羮稻饭常餐也酒盈杯书满架名利不将心挂
　　前调　　　　　　　　　　　　李　珣
　　栁垂丝花满树莺啼楚岸春天暮棹轻舟出深浦缓唱渔歌归去　罢垂纶还酌醑孤村遥指云遮防下长汀临浅渡惊起一行沙鹭
　　前调　　　　　　　　　　　　李　珣
　　九疑山三湘水芦花时节秋风起水云间山月里棹月穿云游戏　鼓清琴倾绿蚁扁舟自得逍遥志任东西无定止不议人间醒醉
　　前调【又一体】　　　　　　　　　　孙光宪
　　草芊芊波漾漾湖边草色连波涨沿蓼岸泊枫汀天际玉轮初上　扣舷歌聊极望桨声伊轧知何向黄鹄呌白鸥眠谁似侬家疎旷
　　前调　　　　　　　　　　　　孙光宪
　　泛流萤明又灭夜凉水冷东湾濶风浩浩笛寥寥万顷金波重疉　杜若洲香郁烈一声宿雁霜时节经霅水过松江尽属侬家日月
　　少年游
　　【又一体双调五十字】
　　少年游　　　　　　　　　　　晏　殊
　　芙蓉花发去年枝双燕欲归飞兰堂风软金炉香煗新曲动帘帷　佳人拜上千春夀深意满琼巵绿鬓朱顔道家装束长似少年时
　　前调　　　　　　　　　　　　晏　殊
　　谢家庭槛晓无尘芳宴祝良辰风流妙舞樱桃清唱依约驻行云　榴花一盏浓香满为夀百千春嵗嵗年年共欢同乐嘉庆与时新
　　前调　　　　　　　　　　　　欧阳修
　　玉壶冰莹兽炉灰人起绣帘开春丛一夜六花开尽不待翦刀催　洛阳城阙中天起髙下徧楼台絮乱风轻拂鞍沾袖归路似章街
　　前调　　　　　　　　　　　　张　先
　　碎霞浮动晓朦胧春意与花通银瓶素绠玉泉金甃真色浸潮红　花枝人面难常见青子小丛丛韶华长在明年依旧相与笑春风
　　前调　　　　　　　　　　　　张　先
　　帽檐风细马蹄尘常记探花人露英千样粉香无尽秦地酒初醇　探花人渐花前老花上旧时春行歌声里靓妆丛里须贵少年身
　　前调【渝川席上和韵】　　　　　　　　　张　先
　　听歌持酒且休行云树几程程眼看檐牙手搓花蕊未必两无情　拓夫滩上闻新鴈离袖掩盈盈此恨无穷逺如江水东去几时平
　　前调　　　　　　　　　　　　栁　永
　　长安古道马迟迟髙栁乱蝉嘶夕阳岛外秋风原上目断四天垂　归云一去无踪迹何防是前期狎兴生疎酒徒萧索不似少年时
　　前调【秋思】　　　　　　　　　　栁　永
　　参差烟树防陵桥风物尽前朝衰杨古栁几经攀折憔悴楚宫腰　夕阳闪澹秋光浄离思满蘅皋一曲阳关断肠声里独上木兰桡
　　前调　　　　　　　　　　　　晁补之
　　庐山瑶草四时春烟锁上宫门记得南游偶防飞涧一洗庾公尘　香炉髙咏君家事文采近前人他日骑尚怜迷路与问众仙真
　　前调　　　　　　　　　　　　毛　滂
　　遥山雪气入疎帘罗幕晓寒添暖日腾波朝霞入户一线过冰檐　緑尊香嫩葡萄防满酌破冬严庭下早梅巳含芳意春近痩枝南
　　前调　　　　　　　　　　　　周邦彦
　　檐牙缥缈小倡楼凉月挂银钩聒席笙歌透帘灯火风景似扬州　当时面色欺春雪曽伴美人游今日重来更无人问独自倚阑愁
　　前调【荆州作】　　　　　　　　　　周邦彦
　　南都石黛埽晴山衣薄奈朝寒一夕东风海棠花谢楼上卷帘看　今朝丽日明如洗南陌防雕鞍旧赏园林喜无风雨春鸟报平安
　　前调【雨后】　　　　　　　　　　周邦彦
　　朝云漠漠防轻丝楼阁澹春姿栁泣花啼九街泥重门外燕飞迟　而今丽日明金屋春色在桃枝不似当时小楼冲雨幽恨两人知
　　前调　　　　　　　　　　　　晁端礼
　　建溪灵草已先尝欢意尚难忘未放笙歌暂留簪佩犹有紫芝汤　醉中纤手慇懃捧欲去断人肠绛蜡迎归绣鞍扶下笑语尽闻香
　　前调【梅】　　　　　　　　　　　赵师侠
　　玉壶冰结暮天寒朔吹绕阑干雪破梢头香传花外春信入江南　廵檐索笑情何限一防已微酸待得黄垂冥冥烟雨緑树袅金丸
　　前调　　　　　　　　　　　　赵师侠
　　冰霜凝冻腊残时暖律渐推移防胜罗幡土牛春仗和气与春囘　花心栁眼知时节凝露向阳枝喜入新春称心百事如意想都宜
　　前调　　　　　　　　　　　　方千里
　　丹青间展小屏山香烬一丝寒织锦回文生绡红泪不语自羞看　相思念逺关河隔终日望征鞍不识单栖忍教良夜魂梦觉长安
　　前调　　　　　　　　　　　　方千里
　　东风无力飏轻丝芳草雨余姿浅緑还池轻黄归栁老去愿春迟　阑干凭防慵囘首闲把小花枝怯酒情懐恼人天气清瘦有谁知
</div>
    <div class="pagination">
<a href="御选历代诗余_page98.html">上一页</a><span>...</span><a href="御选历代诗余_page94.html">94</a><a href="御选历代诗余_page95.html">95</a><a href="御选历代诗余_page96.html">96</a><a href="御选历代诗余_page97.html">97</a><a href="御选历代诗余_page98.html">98</a><span class="current-page">99</span><a href="御选历代诗余_page100.html">100</a><a href="御选历代诗余_page101.html">101</a><a href="御选历代诗余_page102.html">102</a><a href="御选历代诗余_page103.html">103</a><a href="御选历代诗余_page104.html">104</a><span>...</span><a href="御选历代诗余_page100.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
