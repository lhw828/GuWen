<!DOCTYPE html>
<html>
<head>
    <meta charset="UTF-8">
    <title>御选历代诗余 - 第 133 页/共 328 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御选历代诗余 - 第 133 页/共 328 页</h1>
    <div class="content">　　红绡学舞腰肢软巧织舞衣宫样染织成云外鴈行斜染作江南春水浅　露桃宫里随歌管一曲霓裳红日晚归来双袖酒成痕小字香牋无意展
　　前调　　　　　　　　　　　　张　先
　　人意共怜花月满花好月圎人又散欢情去逐逺云空往事过如幽梦断　草树争春红影乱一唱鸡声千万怨任教迟日更添长能得防时擡眼看
　　前调　　　　　　　　　　　　张　先
　　相离徒有相逢梦门外马蹄尘已动怨歌留待醉时听逺目不堪空际送　今宵风月知谁共声咽琵琶槽上凤人生无物比多情江水不深山不重
　　前调【邠州作】　　　　　　　　　　张　先
　　青铜贴水萍无数临晓西湖春涨雨泥新轻燕面前飞风慢落花衣上住　红裙空解烟蛾聚云月却能随马去眀朝何处上髙台回认玉峰山下路
　　前调　　　　　　　　　　　　张　先
　　西湖杨栁风流絶满缕青春看赠别墙头簌簌暗飞花山外隂隂初落月　秦姬秾丽云梳髪持酒听歌留晚发骊驹应亦解人情欲出重城嘶不歇
　　前调【送张中行】　　　　　　　　　　张　先
　　揷花劝酒盐桥馆召节促行龙阙逺吴船渐近晚潮生蛮榼未空寒日短　庆门奕世隆宸睠归到月陂梅已绽有情愿寄向南枝图得洛阳春色看
　　前调　　　　　　　　　　　　张　先
　　去年春日芳菲国青蕊如梅终忍摘阑邉纵欲説相思緑蜡宻缄朱粉饰　归来故苑重寻觅花满旧枝心更惜鸳鸯从小自相防若不多情头不白
　　前调【乙夘吴兴寒食】　　　　　　　　　张　先
　　龙头舴艋吴儿竞笋柱秋千游女并芳洲拾翠暮忘归秀野踏青来不定　行云去后遥山暝已放笙歌池院静中庭月色上清眀无数杨花过无影
　　前调【赠周邵二生】　　　　　　　　　张　先
　　轻牙低掌随声听合调破宫云自凝珠娘翠黛有人描琼女分鬟待谁并　弄妆俱学闲心性故向鸾台同照影双头莲子一时花天碧秋池水如镜
　　前调　　　　　　　　　　　　栁　永
　　皇都今夕知何夕特地风光盈绮陌金丝玉管咽春空蜡炬兰灯烧夜色　凤楼十二神仙宅珠履三千鹓鹭客金吾不禁六街游狂煞云踪并雨迹
　　前调　　　　　　　　　　　　栁　永
　　虫娘举措皆淹润每到婆娑偏逞俊香檀敲缓玉纎迟画鼔声喧莲歩紧　贪为顾盼夸风韵往往曲终情未尽坐中年少暗销魂争问青鸾家逺近
　　前调【杏花】　　　　　　　　　　栁　永
　　翦裁用尽春工意浅蘸朝霞千万蕊天然澹泞好精神洗尽严妆方见媚　风亭月榭闲相倚紫玉枝梢红蜡蔕假饶花落未销愁煑酒杯盘催结子
　　前调【海棠】　　　　　　　　　　栁　永
　　东风催露千娇面欲绽红深开处浅日髙梳洗甚时忺防滴胭脂匀未徧　霏防雨罢残阳院洗出都城新锦段美人纎手摘芳枝挿在钗头和凤颤
　　前调【栁】　　　　　　　　　　　栁　永
　　黄金万缕风牵细寒食初头春有味殢烟尤雨索春饶一日三眠夸得意　章街隋岸欢游地髙拂楼台低映水楚王空待学风流饿损宫腰终不似
　　前调　　　　　　　　　　　　苏　轼
　　知君仙骨无寒暑千载相逢犹旦暮故将别语恼佳人要看棃花枝上雨　落花已逐回风去花本无心莺自诉眀朝归路下塘西不见莺啼花落处
　　前调　　　　　　　　　　　　苏　轼
　　元宵似是欢逰好何况公庭民讼少百家逰赏上春台千里神仙迷海岛　平原不似髙阳傲促席雍容陪语笑座中有客最多情不惜玉山醉倒
　　前调【夜雨寄弟】　　　　　　　　　　苏　轼
　　梧桐叶上三更雨惊破梦魂无覔处夜凉枕簟已知秋更听寒蛩促机杼　梦中歴歴来时路犹在江亭醉歌舞尊前必有问君人为道别来心与绪
　　前调　　　　　　　　　　　　苏　轼
　　经旬未识东君信一夕薫风来觧愠红绡衣薄麦秋寒緑绮韵低梅雨润　头緑染山光嫩弄色金桃新傅粉日髙慵卷水晶帘犹带春醪红玉困
　　前调【秋晚次欧公韵】　　　　　　　　　苏　轼
　　霜余已失长淮濶空听潺潺清颍咽佳人犹唱醉翁词四十三年如电抹　草头秋露流珠滑三五盈盈还二八与余同是识翁人惟有西湖波底月
　　前调　　　　　　　　　　　　苏　轼
　　髙平四面开雄垒三月风光初觉媚园中桃李使君家城上亭台逰客醉　歌翻杨栁金尊沸饮散凭防无限意云深不见玉关遥草细山重残照里
　　前调　　　　　　　　　　　　黄庭坚
　　翰林本是神仙谪落帽风流倾坐席座中还有赏音人能岸乌纱浮大白　江山依旧云横碧昨日主人今日客谁分賔主强惺惺问取矶头新妇石
　　前调　　　　　　　　　　　　黄庭坚
　　风开冰面鱼纹皱暖入芳心犀防透乍看晴日弄柔条忆得章台人姓栁　心情老大痴成就不复淋浪沾翠袖早梅献笑尚窥隣小蜜窃香如遗夀
　　前调　　　　　　　　　　　　黄庭坚
　　东君未试雷霆手洒雪开春春鎻透帝台应防万年枝穷巷偏欺三径栁　峰排羣玉森相就中有摩围为领袖凝香牎下与谁看一曲琵琶千万夀
　　前调　　　　　　　　　　　　黄庭坚
　　新年何许春光漏小苑闲门风日透酥花入座颇欺梅雪絮因风全是栁　使君落笔春词就应唤歌檀催舞袖得开眉处且开眉人世可能金石夀
　　前调　　　　　　　　　　　　黄庭坚
　　黔中士女逰晴昼花信轻寒罗绮透争寻穿石道宜男更买江鱼双贯栁　竹枝歌好移船就依倚风光垂翠袖满倾芦酒指摩围相守与郎如许夀
　　前调　　　　　　　　　　　　秦　观
　　秋容老尽芙蓉院草上霜花匀似翦西楼促坐酒杯深风压绣帘香不巻　玉纎慵整银筝鴈红袖时笼金鸭防嵗华一任委西风独有春红留醉脸
　　前调　　　　　　　　　　　　陈师道
　　隂隂云日江城晚小院回廊春已满谁家言语似黄鹂深闭玉笼千万啭　蓬莱易到人难见香火无凭空有怨不辞歌里断人肠只怕有肠无处断
　　前调【汝隂湖上同东坡】　　　　　　　　陈师道
　　湖平朩落揺空濶叶底流泉鸣复咽酒边清漏往时同花里朱弦纎手抹　风光过手春冰滑十事违人常七八不将白髪并黄花拟下清流揽眀月
　　前调　　　　　　　　　　　　陈师道
　　荣光休气天为瑞道祖当天传寳裔千年昌运此时逢四海欢声今日沸　蒙蒙香雾沾衣腻漠漠轻寒梅栁细封人长有祝尧心从此年年并嵗嵗
　　前调　　　　　　　　　　　　贺　铸
　　秦丝络络呈纎手寳鴈斜飞三十九征招新谱日边来倾耳吴娃惊未有　文园老大难堪酒蜜炬垂花知夜乆更须妩媚做腰肢细学永丰坊畔栁
　　前调　　　　　　　　　　　　贺　铸
　　张灯结绮笼驰道六六洞天连夜到昭华吹断紫云回怅望人间新梦觉　倾城犹记东隣妙尊酒相逢留一笑卢郎任老尽多才不数五陵狂侠少
　　前调　　　　　　　　　　　　贺　铸
　　清琴再鼓求凰弄紫陌屡盘骄马鞚逺山眉样认心期流水车音牵目送　归来翠被和衣拥醉觧寒生钟鼓动此情只许梦相亲每向梦中还説梦
　　前调　　　　　　　　　　　　贺　铸
　　佩环声认腰肢软风里麝薫知近逺此生常羡玉妆台得见晓来梳画面　回廊防歩通深院一行绣衣帘不巻酒防歌罢欲黄昏肠断归巢防燕燕
　　前调　　　　　　　　　　　　贺　铸
　　银簧鴈柱香檀拨镂板三声催细抹舞腰轻怯绛裙长羞按筑毬花十八　东城栁岸匆匆发画舫一篙烟水阔可怜单枕欲眠时还见尊前前夜月
　　前调【戊寅重阳不饮】　　　　　　　　　毛　滂
　　西风吹冷沉香篆门掩小牎红叶院卧看黄菊送重阳露重烟寒花未徧　山翁病怯琉璃簟日日愁侵霜鬓短一杯菊叶小云团满眼萧萧松竹晚
　　前调【庚辰重九客东都】　　　　　　　　毛　滂
　　泥银四壁蜗盘篆眀月一庭秋满院不知陶菊緫开无但见杜苔新雨徧　去年醉倒云为簟未尽百壶惊日短小云今夜伴牢愁好在凤城春未晚
　　前调【元日】　　　　　　　　　　毛　滂
　　一年滴尽莲花漏碧井屠苏沉冻酒晓寒料峭尚欺人春态苖条先到栁　佳人重劝千长夀栢叶椒花芬翠袖醉乡深处少相知秖与东君偏故旧
　　前调【赏梅】　　　　　　　　　　毛　滂
　　蕊珠宫里三千女滴粉为春尘不住月华冷处欲迎人七里香风生满路　一枝谁寄长安去想得韶光能防许醉翁满眼玉玲珑直到烟空云尽处
　　前调【立春日】　　　　　　　　　　毛　滂
　　小园半夜东风转吹皱冰池云母面晓披阊阖见朝阳知向碧堦添防线　嫩烟弄栁晴先暖残雪禁梅香尚浅殷勤洗拂旧东君多少韶华聊借看
　　前调【至盱眙】　　　　　　　　　　毛　滂
　　长安回首空云雾春梦觉来无觅处冷烟寒雨又黄昏数尽一堤杨栁树　楚山照眼青无数淮口潮生催晓渡西风吹面立苍茫欲寄此情无鴈去
　　前调【春夜】　　　　　　　　　　毛　滂
　　一春花事今宵了防检落红都已少阿谁追路问东君只有青青河畔草　尊前不信韶华老酒意韶光相借好檐前暮雨亦多情未做朝云容易晓
　　前调　　　　　　　　　　　　毛　滂
　　压玉为浆麟作防珠树琼葩长不谢翠帘绣防燕归来寳鸭花香蜂上下　沙堤佩马催公驾月白风清天不夜重来赫赫照嵒廊不动堂堂凝太华
　　前调　　　　　　　　　　　　杜安世
　　玉烛光眀正旦好斗柄东回春太早岭寒犹鏁去年梅江防新催今嵗草　蜀国熙熙冬令杪更喜寿阳新梦觉玉杯齐举乐音谐遥想金阶天仗晓
　　前调　　　　　　　　　　　　杜安世
　　晴景融融春色浅落尽梅花千万片小池冰觧水纹生消息未闻梁上燕　楼倚轻寒风力软目断孤云天自逺又还依旧去年时寂寞痩容人怪见
　　前调　　　　　　　　　　　　杜安世
　　纶命忽从天上至便绾兵符辞漕计汉庭起草旧郎官蜀部坐筹新将帅　红斾碧幢春色里骄马嘶风花片坠送行今日短亭中恼杀故人湏尽醉
　　前调　　　　　　　　　　　　杜安世
　　春景抛人无处问多谢石榴花又喷茜罗揉出碎英繁红蜡镂成香萼润　血色新裙羞莫近宻叶柔条相间衬雨余寂寞假山傍乡国尚遥西海信
　　前调　　　　　　　　　　　　杜安世
　　三月初三春渐老徧地残花风暗埽命俦啸侣拥笙歌临水泛觞逰宴好　浮利浮名何足道丽景芳时湏笑傲今年不似去年懽云海路长天杳杳







</div>
    <div class="pagination">
<a href="御选历代诗余_page132.html">上一页</a><span>...</span><a href="御选历代诗余_page128.html">128</a><a href="御选历代诗余_page129.html">129</a><a href="御选历代诗余_page130.html">130</a><a href="御选历代诗余_page131.html">131</a><a href="御选历代诗余_page132.html">132</a><span class="current-page">133</span><a href="御选历代诗余_page134.html">134</a><a href="御选历代诗余_page135.html">135</a><a href="御选历代诗余_page136.html">136</a><a href="御选历代诗余_page137.html">137</a><a href="御选历代诗余_page138.html">138</a><span>...</span><a href="御选历代诗余_page134.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
