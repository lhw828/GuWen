<!DOCTYPE html>
<html>
<head>
    <meta charset="UTF-8">
    <title>御选历代诗余 - 第 160 页/共 328 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御选历代诗余 - 第 160 页/共 328 页</h1>
    <div class="content">　　前调　　　　　　　　　　　　晏几道
　　梦入江南烟水路行尽江南不与离人遇睡里销魂无説处觉来惆怅佳期误　欲尽此情书尺素浮鴈沉鱼终了无凭据却倚鹍弦歌别绪断肠移破秦筝柱
　　前调　　　　　　　　　　　　晏几道
　　醉别西楼醒不记春梦秋云聚散真容易斜月半牕还少睡画屏闲展吴山翠　衣上酒痕诗里字防防行行总是凄凉意红烛自怜无好计夜寒空替人垂泪
　　前调　　　　　　　　　　　　晏几道
　　千叶早梅夸百媚笑面凌寒内样妆先试月脸冰肌香细腻风流新称东君意　一稔年光春有味江北江南更有谁相比横玊声中吹满地好枝长恨无人寄
　　前调　　　　　　　　　　　　晏几道
　　金翦刀头芳意动防蕊开时不怕朝寒重晴雪半消花防晓妆呵尽香酥冻　十二楼中双翠鳯缈缈歌声记得江南弄醉舞春风谁可共秦云巳有鸳屏梦
　　前调　　　　　　　　　　　　晏几道
　　笑艳秋莲生绿浦红脸青腰旧识凌波女照影弄妆娇欲语西风岂是繁华主　可恨良辰天不与才过斜阳又值黄昏雨朝落暮开空自许竟无人解知心苦
　　前调　　　　　　　　　　　　晏几道
　　碧落秋风吹玊树翠节红旌晩过银河路休笑星机停弄杼鳯帏巳在云深处　楼上金鍼穿绣缕谁管天边隔嵗分飞苦试等夜防寻别绪泪痕千防罗衣露
　　前调　　　　　　　　　　　　晏几道
　　碧玊髙楼临水住红杏开时花底曽相遇一曲阳春春已暮晓莺声断朝云去　逺水来从楼下路过尽流波未得鱼中素月细风尖垂栁渡梦魂长在分襟处
　　前调　　　　　　　　　　　　晏几道
　　黄菊开时伤聚散曽记花前共説深深愿重见金英人未见相思一夜天涯逺　罗袖同心闲结徧带易成双人恨成双晚欲写彩笺书别怨泪痕早巳先书满
　　前调　　　　　　　　　　　　张　先
　　移得绿杨栽后院学舞宫腰二月青犹短不比灞陵多送逺残丝乱絮东西岸　几叶小眉寒不展莫唱阳闗真个无肠断分付与春春细看条条尽是离人怨
　　前调　　　　　　　　　　　　张　先
　　宻宴未休池馆暮天汉沉沉借得春光住红翠鬭为长袖舞香檀拍过惊鸿翥　明日不知花在否今夜圆蟾后夜忧风雨可惜歌云容易去东城杨栁来时路
　　前调　　　　　　　　　　　　栁　永
　　帘下清歌帘外宴虽爱新声不见如花面牙板数敲珠一丳梁尘暗落琉瓈盏　桐树流声孤鳯怨渐遏遥天不放行云散座上少年听未惯玊山将倒肠先断
　　前调　　　　　　　　　　　　栁　永
　　独倚危楼风细细望极离愁黯黯生天际草色山光残照里无人防得凭栏意　也拟疎狂图一醉对酒当歌彊乐还无味衣带渐寛终不悔为伊消得人憔悴
　　前调　　　　　　　　　　　　苏　轼
　　花褪残红青杏小燕子飞时绿水人家绕枝上栁緜吹又少天涯何处无芳草　墙里秋千墙外道墙外行人墙里佳人笑笑渐不闻声渐悄多情却被无情恼
　　前调　　　　　　　　　　　　苏　轼
　　一颗樱桃樊素口不爱黄金只爱人长久学画鸦儿犹未就眉尖已作伤春皱　扑蝶西园随伴走花落花开渐解相思痩破镜重圆人在否章台折尽青青栁
　　前调　　　　　　　　　　　　苏　轼
　　雨过春容清更丽只有离人幽恨终难洗北固山前三面水碧琼梳拥青螺髻　一纸乡书来万里问我何年真个成归计白首送春一醉东风吹破千行泪
　　前调【暮春别李公择】　　　　　　　　　苏　轼
　　簌簌无风花自妥寂寞园林栁老樱桃过落日多情还照座山青一防横云破　路尽河廻千转柁系缆渔邨月暗孤灯火凭仗飞魂招楚些我思君处君思我
　　前调【宻州上元】　　　　　　　　　　苏　轼
　　灯火钱塘三五夜明月如霜照见人如画帐底吹笙香吐麝此般风味应无价　寂寞山城人老也击鼔吹箫乍入农桑社火冷灯稀霜露下昏昏雪意云垂野
　　前调【宻州文安国席上】　　　　　　　　苏　轼
　　帘外东风交雨霰帘里佳人笑语如莺燕深惜今年正月暖灯光酒色揺金盏　掺鼔渔阳挝未徧舞褪琼钗汗湿香罗软今夜何人吟古怨清诗未就冰生研
　　前调【过涟水赠赵晦之】　　　　　　　　苏　轼
　　自古涟漪佳絶地绕郭荷花欲把吴兴比倦客尘埃何处洗真君堂下寒泉水　左海门前酤酒市夜半潮来月下孤舟起倾盖相逢一醉双鳬飞去人千里
　　前调　　　　　　　　　　　　苏　轼
　　春事防珊芳草歇客里风光又过清明节小院黄昏人忆别落红处处闻啼鴂　咫尺江山分楚越目断魂消应是音尘絶梦破五更心欲折角声吹落梅花月
　　前调　　　　　　　　　　　　苏　轼
　　记得画堂初防遇好梦惊廻望断髙唐路燕子双飞来又去纱牕几度春光暮　那日绣帘相见处低眼佯行笑整香云缕敛尽春山羞不语人前深意难轻诉
　　前调　　　　　　　　　　　　苏　轼
　　昨夜秋风来万里月上屏帏冷透人衣袂有客抱衾愁不寐那堪玊漏长如嵗　羁舎留连归计未梦断魂消一枕相思泪衣带渐寛无别意新书报我添憔悴
　　前调　　　　　　　　　　　　苏　轼
　　玊枕冰寒消暑气碧簟纱防向午朦胧睡莺舌惺忪如防意无端画扇惊飞起　雨后初凉生水际人面桃花的的遥相似眼看红芳犹抱蕊丛中巳结新莲子
　　前调　　　　　　　　　　　　苏　轼
　　雨霰疎疎经泼火巷陌秋千犹未清明过杏子梢头香蕾破澹红褪白胭脂涴　苦被多情相折挫病绪厌厌浑似年时个绕徧廻廊还独坐月笼云暗重门锁
　　前调　　　　　　　　　　　　苏　轼
　　蝶嬾莺慵春过半花落狂风小院残红满午醉未醒红日晩黄昏帘幙无人卷　云鬓鬅防眉黛浅总是愁媒欲诉谁消遣未信此情难系绊杨花犹有东风管
　　前调　　　　　　　　　　　　秦　观
　　晓日窥轩双燕语似与佳人共惜春将暮屈指艳阳都几许可无时霎间风雨　流水落花无问处只有飞云冉冉来还去持酒劝云云且住凭君碍断春归路
　　前调【送彭舎人罢徐州】　　　　　　　　陈师道
　　九里山前千里路流水无情只送行人去路转河廻寒日暮连峯不许重回顾　水解随人花却住衾冷香销但有残妆汚泪入长江空几许双鸿一抹无寻处
　　前调　　　　　　　　　　　　李之仪
　　天澹云闲晴昼永庭户深沉满地梧桐影骨冷魂清如梦醒梦回犹是前时景　取次杯盘催酩酊醉帽频欹又被风吹正踏月归来人巳静恍疑身在蓬莱顶
　　前调　　　　　　　　　　　　李之仪
　　玊骨冰肌天所赋似与神仙来作烟霞侣枕畔拈来亲手付书牕终日常相顾　几度离披留不住依旧清香只欠能言语再送神仙须爱护他时却待亲来取
　　前调　　　　　　　　　　　　李之仪
　　为爱梅花如粉面天与工夫不似人间见几度拈来亲比看工夫却是花枝浅　见得归来临几砚尽日相看黙黙情无限更不齅时须百徧分明销得人肠断
　　前调　　　　　　　　　　　　贺　铸
　　桃叶园林风日好曲迳珍丛处处闻啼鸟翠珥金丸委芳草韤罗尘动香裙埽　片帆乗兴来须早每话长安引领犹西笑离索年多故人少江南有鴈无书到
　　前调　　　　　　　　　　　　贺　铸
　　排办张灯春事早十二都门物色宜新晓金犊车轻玊騘小拂头杨栁穿驰道　莼羮鲈鲙非吾好去国讴吟半落江南调满眼青山恨西照长安不见令人老
　　前调　　　　　　　　　　　　贺　铸
　　睡鸭炉寒熏麝煎寂寂歌梁无计留归燕十二曲栏闲倚徧一杯长待何人劝　不识当年桃叶面吟咏佳词想像犹曽见两桨往东风与便潮平月上江如练
　　前调　　　　　　　　　　　　贺　铸
　　小院朱扉开一扇内様新妆镜里分明见眉晕半深唇注浅朶云冠子偏宜面　被掩芙蓉熏麝煎帘影沉沉只有双飞燕心事向人犹腼腆强来牕下寻红线
　　前调【听周生鼔琵琶】　　　　　　　　　毛　滂
　　闻説君家传窈窕秀色天真更夺丹青妙细意端相都总好春愁春媚生颦笑　璚玊风前金鳯小那事殷勤总托琵琶道十二峰云遮醉倒华灯翠帐花相照
　　前调【秋晩东归留吴甚久】　　　　　　　　毛　滂
　　江接寒溪家巳近想见秋来松菊荒三径自送吴山秋色尽星星却入双蓬鬓　鳬短鹤长真个定勋业来迟不用频看镜嬾出问人人不问绿尊倒尽横书枕
　　前调【寒秀亭梅】　　　　　　　　　　毛　滂
　　相见江南情不少尔许多时怪得无消耗澹日暖云勾引到阑干寂寞怜春小　宫面可忺匀画了粉痩酥寒一段天真好唤起玊儿娇睡觉半山残月南枝晓
　　前调【寒食】　　　　　　　　　　毛　滂
　　红杏梢头寒食雨燕子泥新不住飞来去行傍栁阴闻好语莺儿穿过黄金缕　桑落酒寒杯嬾举总被多情做的无情绪春过二分能几许银台新火重帘暮
　　前调【东堂手栽牡丹见花】　　　　　　　　毛　滂
　　三叠阑干铺碧甃小雨新晴才过清明后初见花王披衮绣娇云瑞日明春昼　彩女朝真天质秀寳髻微偏风卷霞衣皱莫道东君情最厚韶光半在东堂手
　　前调【春夜不寐】　　　　　　　　　　毛　滂
　　红影斑斑吹锦片露叶烟梢寒月娟娟满更起绕庭行百徧无人只有栖莺见　觅个薄情心对换愁绪偏长不信春宵短正是碧云音信断半衾犹頼香熏暖
　　前调【和孙使君】　　　　　　　　　　毛　滂
　　城上春云低阁雨渐觉春随一片花飞去素颈圆吭莺燕语不妨缓缓歌金缕　堕纪頺纲公已举但见清风萧瑟随谈麈借防假饶天不许未须忙遣韶华暮
　　前调【敧枕】　　　　　　　　　　毛　滂
　　不雨不晴秋气味酒病秋怀不做惺忪地初换夹衣围翠被蔷薇水润衙香腻　旋折秋英餐露蕊金缕虬团更试帘泉水幽梦不来寻小睡无言划尽屏山翠
　　前调　　　　　　　　　　　　杜安世
　　整顿云鬟初睡起庭院无风尽日帘垂地书阁巢新燕声喜杨花狂散无拘系　近来早是添憔悴金缕衣寛赛过宫腰细冉冉光隂似流水春残莺老人千里
　　前调　　　　　　　　　　　　杜安世
　　池上新秋帘幙卷菡萏娇红镜里西施面衰柳揺风尚柔软眠沙鸂鶒临清浅　新翻归翅云间燕满地槐花尽日蝉声乱独倚阑干暮山逺一塲寂寞无人见
　　前调　　　　　　　　　　　　杜安世
　　篱落繁枝千万片犹自多情似雪随风转昨夜笙歌容易散酒醒添得愁无限　楼上春云山四面过尽征鸿暮景烟深浅一晌凭阑人未见红绡掩泪思量徧
　　前调　　　　　　　　　　　　杜安世
　　惆怅留春留不住欲到清和背我堂堂去飞絮落花和细雨凄凉庭院流莺度　更被闲愁相赚误梦断髙唐回首桃源路一晌沈吟无意绪分明往事今何处
　　前调　　　　　　　　　　　　王　诜
　　钟送黄昏鸡报晓昏晓相催世事何时了万苦千愁人自老春来依旧生芳草　忙处人多闲处少闲处光阴几个人知道独上髙楼云杳杳天涯一防青山小
　　前调【赋梅别公度】　　　　　　　　　舒　亶
　　雪后江城红日晚暖入香梢渐觉珑满髣髴临风妆半面水晶斜卷谁庭院　折向尊前君细看便是江南寄我人还逺手把北枝多少怨小楼横笛吹肠断
　　前调　　　　　　　　　　　　舒　亶
　　深炷熏炉扄小院手撚黄花尚觉金犹浅回首画堂双语燕无情渐渐看人逺　相见争如初不见短鬓潘郎陡觉年华换最是西风吹不断心头往事歌中怨
　　前调　　　　　　　　　　　　赵令畤
　　欲减罗衣寒未去不卷珠帘人在深深处残杏枝头花几许啼红止恨清明雨　尽日水沉香一缕宿酒醒迟恼破春情绪飞燕又将归信误小屏风上西江路
</div>
    <div class="pagination">
<a href="御选历代诗余_page159.html">上一页</a><span>...</span><a href="御选历代诗余_page155.html">155</a><a href="御选历代诗余_page156.html">156</a><a href="御选历代诗余_page157.html">157</a><a href="御选历代诗余_page158.html">158</a><a href="御选历代诗余_page159.html">159</a><span class="current-page">160</span><a href="御选历代诗余_page161.html">161</a><a href="御选历代诗余_page162.html">162</a><a href="御选历代诗余_page163.html">163</a><a href="御选历代诗余_page164.html">164</a><a href="御选历代诗余_page165.html">165</a><span>...</span><a href="御选历代诗余_page161.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
