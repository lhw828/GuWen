<!DOCTYPE html>
<html>
<head>
    <meta charset="UTF-8">
    <title>御选历代诗余 - 第 308 页/共 328 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御选历代诗余 - 第 308 页/共 328 页</h1>
    <div class="content">　　王世贞









　　御选歴代诗余巻九十九目录
　　钦定四库全书
　　御选歴代诗余巻九十九【起一百三十九字至一百四十六字】
　　司经局洗马掌局事兼翰林院修撰加二级【臣】王奕清奉防校刋
　　多丽
　　【又一体双调一百三十九字】
　　多丽【观轻盈弹琵琶】　　　　　　　　　晁补之
　　新秋近晋公别馆开筵喜清时衔杯乐圣未饶绿野堂边绣屏深丽人乍出座中雷雨起鹍弦花暖间闗冰凝幽咽寳钗揺动坠金钿未弹了昭君遗怨四座已凄然西风里香街驻马嬉笑微传　算从来司空见惯断肠初对云鬟夜将防井梧下叶砌蛩收响悄林蝉赖得多愁浔阳司马当时不在绮筵前竞叹赏檀槽倚困沉醉倒觥船芳春调红英翠萼重变新妍
　　前调　　　　　　　　　　　　晁端礼
　　锦堂深兽炉一喷沉烟紫檀槽金泥花面美人斜抱当
　　筵挂罗绶素肌莹玉近鸾翅云鬓梳蝉玉笋轻拢鱼纹细抹凤凰飞出四条弦碎牙板烦襟消尽秋气满庭轩今宵月依稀向人欲鬬婵娟　变新声能翻往事眼前风景依然路漫漫汉妃出塞夜悄悄商妇移船马上愁思江边怨感分明都向曲中传困无力劝人金盏湏要倒垂莲沉醉身世恍然一梦游仙
　　前调　　　　　　　　　　　　晁端礼
　　晚霞收澹天一片琉璃烂银盘来从海底皓色千里澄辉莹无尘素娥澹泞静可数丹桂参差玊露初零金风未凛一年无似此佳时向坐乆疎星时度乌鹊正南飞瑶台冷防干凭暖欲下迟迟　念佳人音尘隔后对此应觧相思最闗情漏声正永暗断肠花影潜移料得来宵清光未减隂晴天气又争知共凝恋如今别后还是隔年期人总健清尊素月长愿相随
　　前调【大名岳宫作】　　　　　　　　　王安中
　　魏都雄凤凰飞观云间佩麟符荀池元老暂辞西省仙班憇甘棠地澄逺籁咏华黍河巻惊澜碧草凄迷舟毫冷落圜扉铃索鎭长闲绣筵展三台星近锵玉韵珊珊金尊灔新醅方荐薄暑初残　政成时欢余客防后园朱戸休闗度秋风畵栏枕水挂夜月雕槛骑山锦帐笼香鸾钗按曲琵琶数转语绵蛮劝行榜眉间黄气先报衮衣还登庸际应褒旧徳喜动天顔
　　前调　　　　　　　　　　　　张　纲
　　爱家山坐来心与云闲念生平功名有志暮年多病知难眷簪缨未容引去奈猿鹤乆已催还松菊闗情莼鲈引兴昔人高韵照尘寰细追想山林钟鼎从古罕兼全归来好皇恩赐可拂袖欣然　望西清犹叨法从梦魂宁隔台躔莳七松便爲小隐开三径且乐余年賔友相过鸡豚爲具从容聊作饮中仙君试听阳春佳阕今日恰新传休辞酒从教醉舞踏碎花毡
　　前调　　　　　　　　　　　　张元干
　　少年时壮怀谁与重论视文章眞成小技要知吾道称尊奏公车治安秘计乐油幕谈笑从军百镒黄金一防白璧坐看同辈上青云事大谬转头流落徒歩出修门三十载黄粱未熟沧海扬尘　念向来浩歌独徃故园松菊犹存送飞鸿五弦寓目望爽气西山忘言整顿乾坤廓清宇宙男儿此志防湏伸更有几渭川垂钓投老防竒勋天难问何妨袖手且作闲人
　　前调【中秋】　　　　　　　　　　杨无咎
　　晚风清澹云卷尽轻罗看银蟾初离海上碧溪万里澄波碾云衢玉轮缓驾照山影寳镜新磨光彻庭除寒生绮席无聊清兴助吟哦共宴赏明宵天气晴晦又知他无眠处夜濡湛露目断明河　念年来青云失志举头羞见姮娥且高歌细敲檀板痛饮频倒金荷断约他年重挥大手桂枝须砍最高柯恁时节清光比似今夕更应多功名事到头须在休用忙呵
　　前调【赏梅】　　　　　　　　　　葛立方
　　冷云收小园一叚瑶芳乍春来未回穷腊几枝开犯严霜傍黄昏暗香浮动照清浅疎影低昻却月幽姿含章媚态姮娥姑射下仙乡倚防看殷勤持酒索笑也何妨堪怜处东君不管独自凄凉　算何人为伊销断古今才子篇章有西湖赋诗处士与东阁年少台郎驿使来时吴王醉处几番牵动广平肠賸宴赏微酸如豆又是隔年长高楼外莫教羗管吹堕寒香
　　前调　　　　　　　　　　　　张孝祥
　　景萧疎楚江那更高秋逺连天茫茫都是败芦枯蓼汀洲认炊烟几家蜗舍映夕照一簇渔舟去国虽遥宁亲渐近数青处是吾州便乘取波平风静荃棹且夷犹闗情有冥冥去鴈拍拍轻鸥　忽追思当年往事惹起无限羁愁拄笏朝来多爽气秉烛夜永足清游翠袖香寒朱弦韵悄无情江水只东流舵楼晚清商哀怨还听隔船讴无言乆余霞防绮烟际帆收
　　前调　　　　　　　　　　　　严　仁
　　最无端官楼畵角轻吹一声来深闺深处把人好梦惊回许多愁尽教侬受些个事未必君知泪滴兰衾寒生珠幌翠云撩乱枕频敧牕儿上几条残月斜玉界罗帏更堪听霜摧败叶静扣朱扉　念别离千里万里问何日是归期闗情处鱼来鴈往断肠是走乌飞美景良辰赏心乐事风流孤负缕金衣漫赢得花顔玉骨瘦损爲相思归须早刘郎防鬓莫遣成丝
　　前调【杨花】　　　　　　　　　　欧　良
　　日初长寳猊一缕沉烟绿隂新垂杨亭榭知谁巧擘香緜有时共落红零乱有时共芳草留连只道无情那知有意几回飞徧绮前人争讶艳阳三月干雪舞晴天游丝外不堪燕掠无奈蜂黏　那小鬟忒煞娇劣漫鎭日倚防干轻吹处樱桃的的闲拈处玉笋纤纤爱防猩罗装成蛮缬嗔人不许放珠帘端相好蓦然风起特送上秋千明朝看池塘雨过萍翠应添
　　前调【兰菊　　　　　　　　宋媛】李清照
　　小楼寒夜长帘幙低垂恨萧萧无情风雨夜来揉损琼肌也不似贵妃醉脸也不似孙寿低眉韩令偷香徐娘傅粉莫将比拟未新竒细看取屈平陶令风韵正相宜微风起清芬醖借不减荼防　渐秋防雪清玊瘦向人无限依依似愁凝汉皋觧佩似泪洒纨扇题诗明月清风浓烟暗雨天教憔悴瘦芳姿纵爱惜不知从此留得几多时人情好何须更忆泽畔东篱
　　前调　　　　　　　　　　　　詹　正
　　晚云归小楼又做新凉霎儿间恨桐招雨西风叶叶商量醒时心又还南浦愁边句多在斜阳菱椀笼清莲瓶拖艳旋倾花水咽茶香怨蛩有许多言语説动软心肠夜沉沉几条凉月界破晴牕　共绣帘吹絮未乆却孤剑水云郷自家书未能成字邻家笛且莫吹商好梦偏悭闲情未了隔墙又唱谢秋娘帊绡依旧时香折戯封做书囊鸳鸯字见时千万绣一双双
　　前调【爲友人书所见】　　　　　　　　　张　翥
　　小庭堦帘栊婀娜蓬莱恨匆匆归鸿度影东风揺荡情怀不多时见他行过霎时后依旧回来银铤双鬟玉丝头导一尖生色合欢鞵麝香粉绣茸衫子窄窄可身裁偶回头笑涡透脸蝉影笼钗　忆踈狂随车信马那知沦落天涯荳防初可怜春早菖蒲晚难见花开红叶波深防楼天逺浪凭青鸟信音乖等闲是这番迷眼无处可安排行云断梦魂不到恐赋阳台
　　前调【清明上已同日防饮乐寿园】　　　　　　张　翥
　　凤凰箫新声远度兰桡漾东风湖光十里参差绿港红桥暖云蘸郁金衫色晴烟抹翡翠裙腰罨畵名园闹红芳树蒲葵亭畔防绳揺满鸳甃落英堪借犹作殢人娇渍罗袂莫揉痕退生怕香销　忆当年尊前扇底多情冶叶倡条浴兰女隔花偷盼脩禊客临水相招旧约寻欢新声换谱三生梦里可怜宵纵留得楝花寒在啼鴂巳无聊江南恨越王台下几度回潮
　　前调【西湖泛舟席上作】　　　　　　　　张　翥
　　晚山青一川云树冥冥正参差烟凝紫翠斜阳畵出南屏馆娃归吴台游鹿铜仙去汉苑飞萤怀古情多凭高望极且将尊酒慰飘零自湖上爱梅仙逺鹤梦几时醒空留得六桥疎桞孤屿危亭　待苏堤歌姬防尽更须携妓西泠藕花深雨凉翡翠菰蒲软风防蜻蜓澄碧生秋闹红驻景采菱新唱最堪听见一片水天无际渔火两三星多情月爲人留照未过前汀
　　前调【又一体　七夕游莲荡作】　　　　　　　葛立方
　　破波光如镜防翼轻舟对雨余重巗叠嶂何妨影堕清流望芙蕖渺然如海张云锦掩映汀洲出水竒姿凌波艳态眼看一叶弄新秋恍疑是金沙池内玊井认头花深处田田叶底鱼戱游　正微凉西风初度一弯斜月如钩想天津鹊桥将驾看寳匳蛛网初抽晒腹何堪穿鍼无绪不如溪上少淹留竞笑语追寻惟有沉醉可忘忧凭清唱一声檀板惊起沙鸥
　　前调　　　　　　　　　　　　周格非
　　陇头泉未到陇下轻分一声声凄凉呜咽岂堪侧耳重闻细思量那时防手畵楼高帘幕黄昏月不长圆云多轻防天应偏妒有情人自别后小牕幽院无处不消魂罗衣上残妆未减犹带啼痕　自一从瓶沉簪折要知欲见无因也浑疑事如春梦又只恐人是朝云破镜分来朱弦断后不堪独自对芳尊试与问多才谁更匹配得文君须知道东阳瘦损不爲伤春
　　六丑
　　【双调一百四十字明杨愼易名个侬或分爲两调者非也】
　　六丑【蔷薇谢后作】　　　　　　　　　周邦彦
　　正单衣试酒怅客里光隂虚掷愿春暂留春归如过翼一去无迹爲问花何在夜来风雨葬楚宫倾国钗钿堕处遗香泽乱防桃蹊轻翻柳陌多情更谁追惜但蜂媒蝶使时叩牕隔　东园岑寂渐防笼暗碧静绕珍丛底成叹息长条故惹行客似牵衣待语别情无极残英小强簪巾帻终不似一朶钗头颤袅向人欹侧漂流处莫趁潮汐恐断鸿尚有相思字何由见得
　　前调【次周美成韵】　　　　　　　　　方千里
　　看流莺度柳似急响金梭飞掷防巢占泥翩翩飞燕翼昨梦前迹暗数欢娱处艳花幽草纵冶游南国芳心荡漾如波泽系马青门停车紫陌年华转头堪惜奈离襟别袂容易疎隔　人间春寂漫云容暮碧逺水沉防鲤无信息天涯渐老羁客叹良宵漏断独眠愁极吴霜皎半侵华帻谁复省十载匀香晕粉髻倾鬟侧相思意不离潮汐想旧家按酒巡歌计今难再得
　　前调【次周美成韵】　　　　　　　　　杨泽民
　　叹浓欢易防便忍把恩情抛掷恁时寸心惟思生翅翼别后踪迹不定如萍泛暂抛江沔又流连京国芳容料见尤光泽共赏清楼同游绮陌皆曾痛怜深惜纵鳞鸿托意云水犹隔　兰房深寂映轻红淡碧翠竹名花底同燕息杯盘屡肯留客见眞诚厚爱意深情极乌纱翦爲新冠帻谁知道荏苒尘埃带袜任他倾侧朝云信且潮汐但素心未改伊人在应须近得
　　前调【次周美成韵】　　　　　　　　　陈允平
　　自清明过了渐桞底莺梭慵掷万红御风飘飘如附翼锦绣陈迹障地香尘暗飞蜂似雨漫冶游南国兰襟缥缈辞湘泽马迹郊原燕泥巷陌伤春爲花深惜叹芳菲薄幸容易踈隔　庭闲人寂空余芳草碧梦里惊春去如瞬息长安市上狂客爲桃源觧佩醉浓欢极无心整雾襟烟帻惊回处断雨残云倦倚畵防干侧相思恨暗度流汐更杜鹃院落黄昏近谁禁受得
　　前调【又一体　元夕风雨】　　　　　　　吴文英
　　渐新鹅映桞茂苑锁东风初掣馆娃旧游罗襦香未灭玉夜花节记向留连处看街临晚放小帘低揭星河防滟春云热笑靥欹梅仙衣舞缬澄澄素娥宫阙醉西楼十二铜漏催彻　红销翠歇叹霜簪练髪过眼年光旧情尽别泥深厌听啼鴂恨愁霏润沁陌头尘韤青鸾杳钿车音絶却因甚不把欢期付与少年花月残梅瘦飞趁风雪丙夜永更説长安梦灯花正结
　　前调【杨花】　　　　　　　　　　詹　正
　　似东风老大那复有当时风气有情不定江山身是寄浩荡何世但忆临官道暂来不住便出门千里痴心指望回风坠扇底相逄钗头微缀他家万条千缕觧遮亭障驿不隔江水　洲曾檥等行人歳歳日下长秋城乌夜起帐庐好在春睡共飞归湖上草青无地愔愔雨春心如腻欲待化丰乐楼前帐饮青门都废何人念流落无际几防抟作雪緜防润爲君裛泪
　　多丽
　　【又一体双调一百四十字】
　　多丽　　　　　　　　　　　　王肯堂
　　歩花隂满园春色飘零过横塘曲防斜折﨑岖转入水亭坐无聊起看畵障行还倦闲拨炉熏暗觉声喧微窥影乱映门一线露罗裙双扉啓缟衣翠袖相簇度银屏霎时间虚牕雪艳素壁霞明　细看他莲随歩起果然兰并肌芬脸盈盈疑开蛤帐腰细细堪试香尘腻发盘云脩眉偃月珊瑚一颗蹙朱樱擎浆处春纤如削浑是玉雕成临别去流波回觑障面笑狂生
　　六州歌头
　　【双调一百四十一字六州伊凉甘石氐渭也唐时乐府多以此名塡词因之】
　　六州歌头　　　　　　　　　　程　珌
　　向来抵掌未必总谈空难徧举质三事试从公记当年赋得一丘一壑天鸢濶渊鱼静莫击磬但酌酒尽从容一水西来他日防从公曵杖其中问前回归去笑白发成蓬不识如今几西风　防庄多事论虱豕推羊蚁未辞终又骤説鱼得计孰能通叹如云网罟龙伯啖眇难穷凡三惑谁使我释然融岂是匏系者把行藏悉付鸿蒙且从头检校想见喜迎公湖上千松
　　轮台子
　　【又一体双调一百四十一字】
　　轮台子　　　　　　　　　　　柳　永
　　雾敛澄江烟锁蓝光碧彤霞衬遥天掩映断续半空残璧孤邨望处人寂寞闻钓叟甚处一声羌笛九疑山畔才雨过斑竹作血痕添色感行客翻思故郷恨因循阻隔路乆沉消息　正老松古栢青如织闻野猿啼愁听得见钓舟初出芙蓉渡头鸳鸯滩侧干名利禄终无益念歳歳间阻迢迢紫陌翠娥娇艳从别经今花开桞圻伤魂魄怕利名牵役又怎忍把光景抛掷
　　十二时
　　【又一体三叠一百四十一字】
　　十二时　　　　　　　　　　　葛长庚
　　素馨花生枝无几秋入防干十二那茉莉如今已矣只有兰英菊蕊霜蠏年时香橙天气緫是悲秋意问宋玉当日如何对此凄凉风月怎生存济　还未知幽人心事望得眼穿心碎青鸟不来彩鸾何处云锁三山翠是碧霄有路要归归又无计　奈何他水长天逺身又何曾生翅手撚芙蓉耳听鸿鴈怕有丹书至纵人间富贵一歳复一岁此心终日绕香盘在篆畦儿里
　　六州歌头
　　【又一体双调一百四十二字】
　　六州歌头　　　　　　　　　　韩元吉
　　东风着意先上小桃枝红粉腻娇如醉倚朱扉记年时隐映新妆靣临水防春将半云日暖斜阳转夹城西草软沙平骤马垂杨渡玉勒争嘶认蛾眉凝笑脸薄拂胭脂绣户曾窥恨依依　昔携手处香如雾红随歩怨春迟消瘦损凭谁问只花知泪空垂旧日堂前燕和烟雨又防飞人自老春长好梦佳期前度刘郎几许风流地也应悲但茫茫暮霭目断武陵溪往事难追
　　夜半乐
　　【三叠一百四十三字】
　　夜半乐　　　　　　　　　　　桞　永
　　冻云黯澹天气扁舟一叶乗兴离江渚渡万壑千巗越溪深处怒涛渐息樵风乍起更闻商旅相呼片帆高举泛畵鹢翩翩过南浦　望中酒斾闪闪一簇烟邨数行霜树残日下渔人鸣榔归去败荷零落衰杨掩映防边两两三三浣纱游女避行客含羞笑相语　到此因念绣阁轻抛浪萍难驻后约叮咛竟何据惨离怀空恨岁晚归期阻凝泪眼杳杳神京路断鸿声逺长天暮六州歌头
　　【又一体一百四十三字或作三叠或分四叚今按张孝祥词止双调仍之】
　　六州歌头【骊山】　　　　　　　　李　冠
　　凄凉绣岭宫殿倚山阿明皇帝曽游地锁烟萝郁嵯峨忆昔眞妃子艳倾国方姝丽朝复暮嫔嫱妒宠偏颇三尺玉泉新浴莲羞吐红浸秋波听花奴敲羯鼓酣奏鸣鼍体不胜罗舞婆娑　正霓裳曵惊烽燧千万骑拥雕戈情宛转魂空乱蹙防蛾奈兵何痛惜三春暮委妖丽马嵬坡平防乱回宸辇忍重过香瘗紫囊犹有鸿都客钿合应讹使行人到此千古只伤歌事往愁多
　　前调【又一体】　　　　　　　　　　辛弃疾
　　晨来问疾有鹤止庭隅吾语汝只三事大愁余病难扶手种青松树碍梅坞妨花迳才数尺如人立却须锄秋水堂前曲沼明于镜可烛眉须被山头急雨畊垄灌泥涂谁使吾庐映汚渠　叹青山好檐外竹遮欲尽有还无删竹去我乍可食无鱼爱扶疎又欲爲山计千百虑累吾躯凡病此吾过矣子奚如口不能言臆对虽卢扁药石难除有要言妙道往问北山愚庶有瘳乎
　　前调　　　　　　　　　　　　张孝祥
　　长淮望断闗塞莽然平征尘暗霜风劲悄边声黯销凝追想当年事殆天数非人力洙泗上弦歌地亦羶腥隔水氊乡落日牛羊下区脱纵横看名王宵猎骑火一川明笳鼓悲鸣遣人惊　念腰间箭匣中剑空埃蠧竟何成时易失心徒壮歳将零渺神京干羽方怀逺静烽燧且休兵冠葢使纷驰骛若爲情闻道中原遗老常南望翠葆霓旌使行人到此忠愤气塡膺有泪如倾
　　前调【牡丹】　　　　　　　　　　刘克庄
　　维摩病起兀坐等枯株清晨里谁来问是文殊遣名姝夺尽羣芳色浴才出酲初觧千万态娇无力困相扶絶代佳人不入金张室却访吾庐对茶铛禅榻笑杀此翁癯瑶砌金壶始消渠　忆承平日繁华事修成谱写成图竒絶甚欧公记蔡公书古来无一自京华隔问姚魏竟何如多应是防云防劫灰余野鹿衔将花去休回首河洛坵墟漫伤春吊古梦绕汉唐都歌罢欷歔
</div>
    <div class="pagination">
<a href="御选历代诗余_page307.html">上一页</a><span>...</span><a href="御选历代诗余_page303.html">303</a><a href="御选历代诗余_page304.html">304</a><a href="御选历代诗余_page305.html">305</a><a href="御选历代诗余_page306.html">306</a><a href="御选历代诗余_page307.html">307</a><span class="current-page">308</span><a href="御选历代诗余_page309.html">309</a><a href="御选历代诗余_page310.html">310</a><a href="御选历代诗余_page311.html">311</a><a href="御选历代诗余_page312.html">312</a><a href="御选历代诗余_page313.html">313</a><span>...</span><a href="御选历代诗余_page309.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
