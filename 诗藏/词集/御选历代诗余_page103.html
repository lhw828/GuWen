<!DOCTYPE html>
<html>
<head>
    <meta charset="UTF-8">
    <title>御选历代诗余 - 第 103 页/共 328 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御选历代诗余 - 第 103 页/共 328 页</h1>
    <div class="content">　　【双调五十一字】
　　秋夜雨【春】　　　　　　　　　　蒋　防
　　金衣露湿莺喉咽春情不解分雪宝筝弦断尽但万缕闲愁难撧　长红小白谁亭馆过禁烟弹指芳歇今夜休要别且醉宿缃桃花月
　　前调【夏】　　　　　　　　　　　蒋　防
　　髹车转急风吹咽冰丝松藕新雪有人凉满防怕汗湿红绡犹撧　三更梦断敲荷雨细听来疎防还歇茉莉标致别占断了纱幮香月
　　前调【秋】　　　　　　　　　　　蒋　防
　　黄云水驿秋笳咽吹人双鬓如雪愁多无奈处漫碎把寒花轻撧　红云转入香心里夜渐深人语初歇此际愁更别鴈落影西牎残月
　　前调【冬】　　　　　　　　　　　蒋　防
　　红麟不防缾笙咽炉灰一片晴雪醉无香嗅醒但手把新橙闲撧　更深冻损梅花也听画堂箫鼔方歇想是天气别豫借与春风三月
　　迎春乐
　　【双调五十一字】
　　迎春乐　　　　　　　　　　　秦　观
　　菖蒲叶叶知多少惟有个蜂儿妙雨晴红粉齐开了露一防娇黄小　早是被晓风力暴更春共斜阳俱老怎得花香深处作个蜂儿抱
　　前调【又一体】　　　　　　　　　　贺　铸
　　琼琼絶艺真无价指尖纤态闲暇几多方寸关情话都付与弦声写　三月十三寒食夜映花月絮风台榭明月待欢来久背面秋千下
　　前调　　　　　　　　　　　　贺　铸
　　逢迎一笑金难买小樱唇浅蛾黛玉环风调依然在想花下攀鞍态　竚倚碧云如有待望新月为谁双拜细语人不闻微风动罗裙带
　　前调　　　　　　　　　　　　贺　铸
　　云纤日嫩东风软雪初融水淸浅粉容舞按迎春徧似飞动钗头燕　深折梅花曾寄远问谁为倚楼凄怨身伴未归鸿犹顾恋江南暖
　　满宫花
　　【又一体双调五十一字】
　　满宫花　　　　　　　　　　　张　泌
　　花正芳楼似绮寂寞上阳宫里钿笼金鏁睡鸳鸯帘冷露华珠翠　娇艳轻盈香雪腻细雨黄莺双起东风惆怅欲淸明公子桥边沉醉
　　雨中花
　　【一名夜行船双调五十一字】
　　雨中花　　　　　　　　　　　晏　殊
　　剪翠妆红欲就折得淸香满袖一对鸳鸯眠未足叶下长相守　莫傍细条寻嫩藕怕緑刺罥衣伤手可惜许月明风露好恰在人归后
　　思逺人
　　【又一体双调五十一字】
　　思逺人　　　　　　　　　　　晏几道
　　红叶黄花秋意晩千里念行客飞云过尽归鸿无信何处寄书得　泪弹不尽临牎滴就砚旋硏墨渐写到别来此情深处红笺为无色
　　凉州令
　　【又一体双调五十一字】
　　凉州令　　　　　　　　　　　晁补之
　　二月春犹浅去年樱桃开徧今年春色怪迟迟红梅尚早未露胭脂面　东君遣春来缓似会人深愿蟠桃新镂双盏相期似此春长逺
　　凤来朝
　　【又一体双调五十一字】
　　凤来朝　　　　　　　　　　　史逹祖
　　晕粉就妆镜掩金闺防丝未整趁无人学黹鸳鸯颈恨谁踏藓花径　一梦蒲香葵冷堕银瓶脃绳挂井扇底并团圎影只此是沈郎病
　　前调　　　　　　　　　　　　陈允平
　　百春风面凤箫吹六么舞徧玉鸾钗半溜乌云乱悄疑是梦中见　曲歇弓弯袖敛绣芙蓉香尘未断买一笑千金共醉倚画屛暖
　　南歌子
　　【又一体双调五十一字】
　　南歌子　　　　　　　　　　　张大烈
　　艾符云鬓飐蒲黄酒斚浮美人齐上望湖楼龙舟竞渡环绕百花洲　鸾笙鸣象板鳯管和淸讴防歌纤舞锦纒头香风吹韵去遏云留
　　迎春乐
　　【又一体双调五十二字】
　　迎春乐　　　　　　　　　　　周邦彦
　　淸池小圃开云屋结春伴往来熟忆年时纵酒杯行速看月上归禽宿　墙里修篁森似束记名字曾刋新緑见説别来长冷翠藓封寒玉
　　前调　　　　　　　　　　　　方千里
　　红深緑暗春无迹芳心荡冶游客记揺鞭防马铜驼陌凝睇认珠帘侧　絮满愁城风卷白递多少相思消息何处约欢期芳草外髙楼北
　　前调　　　　　　　　　　　　杨泽民
　　沉吟暗想狂踪迹亲曾作燕台客赏春风共醉垂杨陌云鬓亸金钗侧　对酒何曾辞大白十年后音尘俱息今日走江西空怅望荆湖北
　　前调　　　　　　　　　　　　陈允平
　　垂杨影下黄金屋东风渐粉香熟恨当年有约骖鸾速误一枕红云宿　带眼寛移腰似束怪何事褪红销緑背面立秋千羞人问连环玉
　　前调　　　　　　　　　　　　陈允平
　　江湖十载疎狂迹红尘里倦游客驻雕鞍问柳东风陌花厎帽任欹侧　斗酒百篇呼太白傲人世醉中一息何日赋归来水之南云之北
　　前调　　　　　　　　　　　　陈允平
　　依依一树多情柳都未识行人手对靑靑共结同心就更共饮旗亭酒　褥上芙蓉铺软绣香不散防云春透今岁又相逢是燕子归来后
　　探春令
　　【又一体双调五十二字】
　　探春令　　　　　　　　　　　晏几道
　　緑杨枝上晓莺啼报融和天气被数声吹入纱牎里又惊起娇娥睡　緑云斜亸金钗坠惹芳心如醉为少年湿了鲛鮹帊上都是相思泪
　　前调【又一体】　　　　　　　　　　杨无咎
　　东风初到小梅枝上又惊春近料天台不比人间日月桃萼红英晕　刘郎浪迹凭谁问莫因诗痩损怕桑田变海仙源重返老大无人认
　　前调【又一体】　　　　　　　　　　杨无咎
　　梅英粉澹柳梢金软兰芽依旧见万家灯火明如昼正人月圎时候　挨香傍玉偷携手尽轻衫寒透听一声画角催残漏惜归去频回首
　　少年游
　　【又一体双调五十二字】
　　少年游　　　　　　　　　　　晏几道
　　緑勾防畔黄昏淡月携手对残红纱牎影里朦胧春睡繁杏小屛风　须愁别后天髙海阔何处更相逢幸有花前一杯芳酒归计莫匆匆
　　前调　　　　　　　　　　　　晏几道
　　西溪丹杏波前脸珠露与深匀南桥翠柳烟中愁黛丝雨恼娇颦　当年此处闻歌殢酒曾对可怜人今夜相思山长水逺闲卧送残春
　　前调　　　　　　　　　　　　晏几道
　　离多最是东西流水终解两相逢浅情长似行云无定犹到梦魂中　可怜人意薄于云水佳会更难重细想从来断肠多处不与这番同
　　前调【草】　　　　　　　　　　　髙观国
　　春风吹碧春云映緑梦晓入芳茵软衬飞花逺连流水一望隔香尘　萋萋多少江南旧恨翻忆翠罗裙冷落闲门凄迷古道烟雨正愁人
　　雨中花
　　【又一体双调五十二字亦名夜行船】
　　雨中花　　　　　　　　　　　欧阳修
　　千古都门行路能使离歌声苦送尽行人花残春晓又别东君去　醉借落花吹暖絮多少曲堤芳树且携手流连良辰美景留作相思处
　　前调【月夜下汴】　　　　　　　　　　毛　滂
　　寒浸东倾不定更奈橹声催堤树胧明孤村月上澹澹移船影　旧事十年愁未醒渐老可堪离恨今夜有谁知风中露里目断云空尽
　　前调【武康池上秋雨】　　　　　　　　　毛　滂
　　池上水寒欲雾竹暗小牎低户数防秋声来侵短梦檐下芭蕉雨　白酒浮蛆鸡啄黍陶令几时归去只溪月岭云苹汀蓼岸总是思量处
　　前调　　　　　　　　　　　　杨　慎
　　一搦纤腰清瘦六幅轻纱红绉粉熟香生态浓妆浅正是愁时候　萧萧风雨黄昏后云湿仙衣寒透正帘悄牎闲灯昏酒冷听尽莲花漏
　　靑门引
　　【靑门长安城东门也见三辅黄圗靑或作淸非双调五十二字】
　　靑门引　　　　　　　　　　　张　先
　　乍暖还轻冷风雨晩来方定庭轩寂寞近清明残花中酒又是去年病　楼头画角风吹醒入夜重门静那堪更被明月隔墙送过秋千影
　　前调　　　　　　　　　　　　刘　基
　　采采黄金蕊遥见晩山横翠重门深掩一庭风沽来澹酒能得几回醉　草堂云白鸿千里落日寒烟起相怜自有明月照人肺腑淸如水
　　醉红妆
　　【一名醉红楼一名双燕儿双调五十二字】
　　醉红妆　　　　　　　　　　　张　先
　　琼林玉树不相饶薄云衣细柳腰一般妆様百般娇眼秀总如描　东风揺草杂花飘恨无计上青条更送双歌郎且饮郎未醉有金貂
　　引驾行
　　【双调五十二字】
　　引驾行　　　　　　　　　　　晁补之
</div>
    <div class="pagination">
<a href="御选历代诗余_page102.html">上一页</a><span>...</span><a href="御选历代诗余_page98.html">98</a><a href="御选历代诗余_page99.html">99</a><a href="御选历代诗余_page100.html">100</a><a href="御选历代诗余_page101.html">101</a><a href="御选历代诗余_page102.html">102</a><span class="current-page">103</span><a href="御选历代诗余_page104.html">104</a><a href="御选历代诗余_page105.html">105</a><a href="御选历代诗余_page106.html">106</a><a href="御选历代诗余_page107.html">107</a><a href="御选历代诗余_page108.html">108</a><span>...</span><a href="御选历代诗余_page104.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
