<!DOCTYPE html>
<html>
<head>
    <meta charset="UTF-8">
    <title>御选历代诗余 - 第 149 页/共 328 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御选历代诗余 - 第 149 页/共 328 页</h1>
    <div class="content">　　邉贡
　　吴子孝
　　王衡
　　董斯张
　　沈龙
　　卓人月
　　钱棻
　　陈子龙
　　梁云构
　　沈宜修
　　叶小鸾【三首】










　　御选歴代诗余巻三十六目录
　　钦定四库全书
　　御选歴代诗余巻三十六【五十八字】
　　司经局洗马掌局事兼翰林院修撰加二级【臣】王奕清奉防校刋
　　踏莎行
　　【一名桞长春防调五十八字】
　　踏莎行　　　　　　　　　　　冦　准
　　春色将阑莺声渐老红英落尽青梅小画堂人静雨蒙蒙屏山半掩余香袅　密约沈沈离情杳杳菱花尘满慵将照倚楼无语欲销魂长空黯澹连芳草
　　前调　　　　　　　　　　　　晏　殊
　　细草愁烟幽花怯露凭防总是销魂处日髙深院静无人时时海燕防飞去　带缓罗衣香残蕙炷天长不禁迢迢路垂杨只觧惹春风何曾繋得行人住
　　前调　　　　　　　　　　　　晏　殊
　　祖席离歌长亭别宴香尘已隔犹回面居人匹马映林
　　嘶行人去棹依波转　画阁魂消髙楼目断斜阳只送平波逺无穷无尽是离愁天涯地角寻思徧
　　前调　　　　　　　　　　　　晏　殊
　　碧海无波瑶防有路思量便合防飞去当时轻别意中人山长水逺知何处　绮席凝尘香闺掩雾红笺小字凭谁附髙楼目尽欲黄昏梧桐叶上萧萧雨
　　前调　　　　　　　　　　　　晏　殊
　　緑树归莺雕梁别燕春光一去如流电当歌对酒莫沉吟人生有限情无限　弱袂萦春修蛾写怨秦筝寳柱频移鴈尊中緑醑意中人花朝月下长相见
　　前调　　　　　　　　　　　　晏　殊
　　小径红稀芳郊绿徧高防树色阴阴见春风不觧禁杨花蒙蒙乱扑行人面　翠叶藏鸎朱帘隔燕炉香静逐游丝转一塲愁梦酒醒时斜阳却照深深院
　　前调　　　　　　　　　　　　陈尧佐
　　二社良辰千家庭院翩翩又覩防飞燕鳯凰巢稳许为邻潇湘烟暝来何晚　乱入红楼低飞緑岸画梁轻拂歌尘转为谁归去为谁来主人恩重珠帘卷
　　前调　　　　　　　　　　　　欧阳修
　　候馆梅残溪桥栁细草薰风暖揺征辔离愁渐逺渐无穷迢迢不防如春水　寸寸柔肠盈盈粉泪楼髙莫近危阑倚平芜尽处是春山行人更在春山外
　　前调　　　　　　　　　　　　晏几道
　　桞上烟归池南雪尽东风渐有繁华信花开花谢蝶应知春来春去鸎能问　梦意犹疑心期欲近云笺字字萦方寸宿妆曾比杏顋红忆人细把香英认
　　前调　　　　　　　　　　　　晏几道
　　宿雨收尘朝霞破暝风光暗许花期定玉人呵手试妆时粉香帘幙阴隂静　斜鴈朱弦孤鸾緑镜伤春误了寻芳信去年今日杏墙西啼鸎唤得闲愁醒
　　前调　　　　　　　　　　　　晏几道
　　緑径穿花红楼压水寻芳误到蓬莱地玉顔人是蕊珠仙相逢展尽防蛾翠　梦草闲眠流觞浅醉一春总见瀛洲事别来防燕又西飞无端不寄相思字
　　前调　　　　　　　　　　　　晏几道
　　雪尽寒轻月斜烟重清欢犹计前时共迎风朱户背灯开拂檐花影侵帘动　绣枕防鸳香苞翠凤从来徃事都如梦伤心最是醉归时眼前少个人人送
　　前调　　　　　　　　　　　　张　先
　　衾凤犹温笼鹦尚睡宿妆稀澹睂成字映花避月上回廊珠裙折折轻垂地　翠幙成波新荷贴水纷纷烟絮低还起重墙绕院更重门春风无路通深意
　　前调　　　　　　　　　　　　苏　轼
　　山秀芙蓉溪明罨画真游洞穴沧波下临风慨想斩蛟人长桥千载犹横跨　觧佩投簮求田问舍黄鸡白酒渔樵社元龙非复少时豪耳邉洗尽功名话
　　前调【茶】　　　　　　　　　　　黄庭坚
　　画鼔催春蛮歌走饷火前一倍争春长低株摘尽到髙株髙株别是闽溪様　碾破春风香凝午帐银瓶雪滚翻池浪今宵无睡酒醒时摩围影在秋江上
　　前调　　　　　　　　　　　　黄庭坚
　　临水夭桃倚墙繁李长杨风掉青騘尾尊中有酒且酬春更寻何处无愁地　明日重来落花如绮芭蕉洊展山公啓欲笺心事寄天公教人长夀花前醉
　　前调　　　　　　　　　　　　秦　观
　　雾失楼防月迷津渡桃源望断无寻处可堪孤馆闭春寒杜防声里斜阳暮　驿寄梅花鱼传尺素砌成此恨无重数郴江幸自绕郴山为谁流下潇湘去
　　前调　　　　　　　　　　　　陈师道
　　红上花梢风传梅信青春欲动羣芳竞林声鸟语带余寒江光野色闲游径　乍雨还晴暄寒不定重门深院帘帷静又还日日唤愁生阿谁准拟风流病
　　前调　　　　　　　　　　　　李之仪
　　緑徧东山寒归西渡分明认得香风处风轻雨细更愁人髙唐何在空朝暮　离恨相寻酒狂无素桞条又折年时数一番情味有谁知断魂还送征帆去
　　前调　　　　　　　　　　　　李之仪
　　还是归来依前问渡好风引到经行处几声啼鸟又催耕草长桞暗春将暮　潦倒无成疎慵有素且陪野老酬天数多情惟有面前山不随流水来还去
　　前调　　　　　　　　　　　　贺　铸
　　急雨收春斜风约水浮红涨緑鱼纹起年年游子惜余春春归不觧招游子　留恨城隅闗情纸尾防干长对西风倚鸳鸯俱是白头时江南渭北三千里
　　前调　　　　　　　　　　　　贺　铸
　　浅黛宜颦明波欲溜逢迎宛似生平旧低鬟促坐认弦声霞觞滟滟持为夀　浓染吟毫偷题翠袖寸心百意分携后不胜风月两恹恹年来一様伤春痩
　　前调　　　　　　　　　　　　贺　铸
　　杨桞回塘鸳鸯别浦緑萍涨断莲舟路防无蜂蝶慕幽香红衣脱尽芳心苦　返照迎潮行云带雨依依似与骚人语当年不肯嫁东风无端却被西风误
　　前调　　　　　　　　　　　　贺　铸
　　凉叶翻风流云卷雨寥寥夜色沉钟鼓谁调清管度新声有人髙卧平阳坞　草暖沧洲潮平别浦双鳬乗鴈方容与深藏华屋锁雕笼此生乍可输鹦鹉
　　前调　　　　　　　　　　　　贺　铸
　　镜晕山眉囊熏冰麝凝然风度长闲暇归来定觧鹔鹴裘换时应倍骅骝价　殢酒伤春添香惜夜依稀待月西厢下棃花庭院雪珑防吟独倚秋千架
　　前调【陈兴宋夜集】　　　　　　　　　毛　滂
　　天质婵姢妆光荡漾御酥做出花模様夭桃繁杏本妖妍文鸳彩凤能偎傍　艾緑浓香鹅黄新酿缘云清切歌声上夜寒不近绣芙蓉醉中祗觉春相向
　　前调【防寳园初见梅】　　　　　　　　　毛　滂
　　映竹幽妍临池娟靓芳苞先暖香初娠南枝微弄雪精神东君早寄春音信　奔月仙摽乗烟逺韵玉防粉防和酥凝从来清痩可禁寒为谁早把霞衣褪
　　前调【蜡梅】　　　　　　　　　　毛　滂
　　栗玉珑雍酥浮动芳姿染得胭脂重风前兰麝作香寒枝头烟雪和春冻　蜂翅初开蜜房香弄佳人寒睡愁如梦鹅黄衫子茜罗裙风流不与江梅共
　　前调【定空寺观梅】　　　　　　　　　毛　滂
　　景泮冰檐晴回瑶草刚能守得春来到管曽独自索春怜而今觑着东风笑　粉凝酥寒云房睡觉胭脂也不添些小天真要与此花争是伊占得春多少
　　前调【元夕】　　　　　　　　　　毛　滂
　　拨雪寻春烧灯续昼暗香院落梅开后无端夜色欲遮春天教月上官桥桞　花市无尘朱门如绣娇云瑞雾笼星斗沉香火冷小妆残半衾轻梦浓于酒
　　前调【早春】　　　　　　　　　　毛　滂
　　堦影红迟桞苞黄徧纎云弄日阴晴半重帘不卷篆香横小花初破春丛浅　凤绣犹重鸭炉常暖屏山翠入江南逺醉轻梦短枕闲欹緑牎窈窕风光转
　　前调【追徃事】　　　　　　　　　　毛　滂
　　芳气霏微薄寒料峭何人正倚桃花笑流红不出武陵溪这囬空与春风到　樽俎全稀风情终较安仁老也谁知道碧云无信失秦楼旧时明月犹相照
　　前调【中秋】　　　　　　　　　　毛　滂
　　碧树阴圎绿堦露满金波潋滟堆瑶盏行云防事不飞来长空一片琉璃浅　玉燕钗寒藕丝防短只应未倚朱阑徧随人全不似婵娟桂花影里年年见
　　前调　　　　　　　　　　　　杜安世
　　雨霁风光春分天气千花百草争明媚画梁新燕一双双玉笼鹦鹉嫌孤睡　薜荔依墙莓苔满地青楼几处歌声丽蓦然旧事上心头无言敛皱眉山翠
　　前调　　　　　　　　　　　　杜安世
　　夜雨朝晴东风防冷雕梁燕子闲相并后园次第数芳菲千香百艳年年定　歩险楼高人赊途迥烟芜冉冉斜阳暝红牋写尽寄无因想伊不信人成病
　　前调　　　　　　　　　　　　杜安世
　　嫩桞成阴残花双舞尘销院落新经雨洞房深掩日长天珠帘时有沈烟度　夜梦凄凉晨妆薄注香肌痩尽寛金缕到头终是恶因缘当初只被多情悮
</div>
    <div class="pagination">
<a href="御选历代诗余_page148.html">上一页</a><span>...</span><a href="御选历代诗余_page144.html">144</a><a href="御选历代诗余_page145.html">145</a><a href="御选历代诗余_page146.html">146</a><a href="御选历代诗余_page147.html">147</a><a href="御选历代诗余_page148.html">148</a><span class="current-page">149</span><a href="御选历代诗余_page150.html">150</a><a href="御选历代诗余_page151.html">151</a><a href="御选历代诗余_page152.html">152</a><a href="御选历代诗余_page153.html">153</a><a href="御选历代诗余_page154.html">154</a><span>...</span><a href="御选历代诗余_page150.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
