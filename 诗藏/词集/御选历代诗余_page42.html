<!DOCTYPE html>
<html>
<head>
    <meta charset="UTF-8">
    <title>御选历代诗余 - 第 42 页/共 328 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御选历代诗余 - 第 42 页/共 328 页</h1>
    <div class="content">　　棠説
　　前调【桂】　　　　　　　　　　赵希
　　姮娥戏剧手种长生粒宝干婆娑千古飘芳吹满虚碧韵色檀露滴人间秋第一金粟如来境界谁移在小
　　亭侧
　　前调【梅】　　　　　　　　　　王　澡
　　疎明痩直不受东皇识留与伴春应肯千红底怎着得夜色何处笛晓寒无奈力飞入寿阳宫里一防防有
　　人惜
　　前调【緑净堂】　　　　　　　　　葛长庚
　　五羊安在城市何曽改十万人家阛阓东亦海西亦海歳嵗蒲涧防地接蓬莱界老树知他一刼千山外万
　　山外
　　前调　　　　　　　　　　　韩　玉
　　竹篱茅屋一树扶疎玉客里十分清絶有人在江南北竚目诗思促翠袖倚修竹不是月媒风聘谁人与伴
　　幽独
　　前调【又一体】　　　　　　　　　蒋　防
　　人影牎纱是谁来折花折则从他折去知折去向谁家檐牙枝最佳折时髙折些説与折花人道须插向鬓
　　边斜
　　前调　　　　　　　　　　　黄　机
　　玉粲冰寒月防侵画防客里安愁无地为徙倚到更残问花花不言嗅香香欲防消得个温存处山六曲翠
　　屏闲
　　前调【梅】　　　　　　　　　　楼　槃
　　月澹风轻黄昏未是清吟到十分清处也不啻二三更晓钟天未明晓霜人未行只有城头残角説得尽我
　　平生
　　前调【梅】　　　　　　　　　　楼　槃
　　翦雪裁冰有人嫌太清又有人嫌太瘦都不是我知音谁是我知音孤山人姓林一自西湖别后辜负我到
　　如今
　　清商怨
　　【又一体双调四十三字】
　　清商怨　　　　　　　　　　　晏　殊
　　关河愁思望处满渐素秋向晩雁过南云行人回泪眼双鸾衾裯悔展夜又永枕孤人远梦未成归梅花闻
　　塞管
　　前调　　　　　　　　　　　　周邦彦
　　秋隂时作渐向暝变一庭凄冷伫听寒声云深无雁影更深人去寂静但照壁孤灯相映酒已都醒如何消
　　夜永
　　前调【又一体】　　　　　　　　　　沈防宗
　　城上鸦啼斗转渐玉壶冰满月淡寒梅清香来小苑谁遣鸾箫写怨翻锦字叠叠和愁巻梦破芦笳江南烟树远
　　归国谣
　　【又一体双调四十三字】
　　归国谣　　　　　　　　　　　韦　庄
　　金翡翠为我南飞传我意罨画桥边春水几年花下醉别后只知相愧泪珠难远寄罗幕绣帷鸳被旧欢如
　　梦里
　　前调　　　　　　　　　　　　韦　庄
　　春欲晩戏蝶游蜂花烂漫日落谢家池馆柳丝金缕断睡觉緑鬟风乱画屏云雨散闲倚博山长叹泪流霑
　　皓腕
　　前调　　　　　　　　　　　　韦　庄
　　春欲暮满地落花红带惆怅玉笼鹦鹉单栖无伴侣南望去程何许问花花不语早晚得同归去恨无双
　　翠羽
　　小桃红
　　【又一体双调四十三字】
　　小桃红　　　　　　　　　　　王　恽
　　秋风湖上水増波水底云隂过憔忤湘累莫轻和且高歌　凌波幽梦谁惊破佳人望断碧云暮合道别后意如何
　　前调　　　　　　　　　　　王　恽
　　采莲人语隔秋烟波静如横练入手风光莫流转共留连画船一笑春风面江山信美终非吾土问何日是归年
　　殿前懽
　　【双调四十三字】
　　殿前懽　　　　　　　　　　倪　瓒
　　揾啼红杏花消息雨声中十年一觉扬州梦春水如空雁波寒写去踪离愁重南浦行云送冰弦玉柱弹怨
　　东风
　　水仙子
　　【双调四十四字】
　　水仙子　　　　　　　　　　倪　瓒
　　东风花外小红楼南浦山横睂黛愁春寒不管花枝瘦无情水自流　檐间燕语娇柔惊回幽梦难寻旧游落日帘钩
　　减字木兰花
　　【双调四十四字平仄互叶】
　　减字木兰花　　　　　　　　欧阳修
　　楼台向晓澹月低云天气好翠幕风微宛转凉州入破时　香生舞袂楚女腰肢天与细汗粉重匀酒后轻寒不着人
　　前调　　　　　　　　　　　晏几道
　　长亭晩送都似绿牎前日梦小字还家恰应红灯昨夜花　良时易过半镜流年春欲破往事难忘一枕髙楼到夕阳
　　前调　　　　　　　　　　　晏几道
　　留春不住恰似年光无味处满眼飞英弹指东风太浅情　筝弦未稳学得新声难破恨转枕花前且伴香红一夜眠
　　前调【茘枝】　　　　　　　　　　苏　轼
　　闽溪珍献过海云帆来似箭玉座金盘不贡奇葩四百年　轻红软白雅称佳人纤手擘骨细肌香恰似当年十八娘
　　前调【双松上络凌霄花】　　　　　　　　苏　轼
　　双龙对起白甲苍髯烟雨里疎影微香下有幽人昼梦长　湖风清软双雀飞来争噪晩翠飐红轻时下凌霄百尺英
　　前调　　　　　　　　　　　　苏　轼
　　晓来风细不防鹊声来报喜却羡寒梅先觉春风一夜来　香笺一纸冩尽回文机上意欲卷重开读徧千回与万回
　　前调　　　　　　　　　　　　苏　轼
　　春牛春仗无限春风来海上便与春工染得桃花似肉红　春幡春胜一阵春风吹酒醒不似天涯卷起杨花似雪花
　　前调　　　　　　　　　　　苏　轼
　　玉房金蕊宜在玉人纤手里澹月朦胧更有微微弄袖风　温香熟美醉鬘云鬟垂两耳多谢春工不是花红是玉红
　　前调【琴】　　　　　　　　　　苏　轼
　　神闲气定万籁收声天地静玉指冰弦未动宫商意已传　悲风流水写出寥寥千古意归去无眠一夜余音在耳边
　　前调　　　　　　　　　　　黄庭坚
　　巫山古县老杜淹留情始见拨闷题诗千古神交丗不知　云阳台下更值清明风雨夜知道愁辛果是当时作赋人
　　前调　　　　　　　　　　　黄庭坚
　　诗翁才刄曽陷文塲貔虎阵谁敢当哉况是焚舟决胜来　三巴春杪客馆梦回风雨晓胸次峥嵘欲共潮头赤甲平
　　前调　　　　　　　　　　　　黄庭坚
　　余寒争令雪共腊梅相照映昨夜东风已出耕牛劝岁功　阴阴羃羃近觉春天无几尺休恨春迟桃李梢头次第知
　　前调　　　　　　　　　　　　黄庭坚
　　中秋无雨醉送月衔西岭去笑口须开几度中秋见月来　前年江外儿女传杯兄弟防此夜登楼小谢清吟慰白头
　　前调【登巫山县楼】　　　　　　　　　黄庭坚
　　襄王梦里草緑烟深何处是宋玉台头暮雨朝云几许愁　飞花漫漫不管羁人肠欲断春水茫茫欲渡南陵更断肠
　　前调【秋夜黔守席上】　　　　　　　　　黄庭坚
　　举头无语家在月明深处住拟上摩围最上峰头试望之　偏怜络秀共苦同甘谁更有想见牵衣月到愁边緫未知
　　前调　　　　　　　　　　　　秦　观
　　天涯旧恨独自凄凉人不问欲见回肠断续金炉小篆香　黛蛾长敛任是东风吹不转困倚危楼过尽飞鸿字字愁
　　前调【留贾耘老】　　　　　　　　　　毛　滂
　　曽教风月催促花边烟棹发不管花开月白风清始肯来　既来且住风月闲寻秋好处收取凄清暖日防干助梦吟
　　前调【戏吴奉议】　　　　　　　　　　舒　亶
　　睂山敛额往事追思空手拍鴈字频飞生怕人来説着伊　闲抛绣履愁殢香衾浑不起莫似扬州只作寻常薄幸休
　　前调【赋锦带花】　　　　　　　　　　舒　亶
</div>
    <div class="pagination">
<a href="御选历代诗余_page41.html">上一页</a><span>...</span><a href="御选历代诗余_page37.html">37</a><a href="御选历代诗余_page38.html">38</a><a href="御选历代诗余_page39.html">39</a><a href="御选历代诗余_page40.html">40</a><a href="御选历代诗余_page41.html">41</a><span class="current-page">42</span><a href="御选历代诗余_page43.html">43</a><a href="御选历代诗余_page44.html">44</a><a href="御选历代诗余_page45.html">45</a><a href="御选历代诗余_page46.html">46</a><a href="御选历代诗余_page47.html">47</a><span>...</span><a href="御选历代诗余_page43.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
