<!DOCTYPE html>
<html>
<head>
    <meta charset="UTF-8">
    <title>御选历代诗余 - 第 244 页/共 328 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御选历代诗余 - 第 244 页/共 328 页</h1>
    <div class="content">

　　御选歴代诗余巻六十七
　　钦定四库全书
　　御选歴代诗余巻六十八目录【一百字】
　　念奴娇【中】
　　杜旟【二首】
　　刘儗【二首】
　　程珌【二首】
　　王千秋
　　刘清夫
　　姜夔【二首】
　　陆游
　　刘过
　　杨炎【二首】
　　张辑【二首】
　　谢懋
　　黄机【二首】
　　刘鎭
　　李洪
　　郑域
　　王炎
　　戴复古
　　毛幵【三首】
　　洪咨夔
　　陆淞
　　髙观国
　　汪莘
　　呉潜【三首】
　　李昴英
　　章谦亨
　　方岳【五首】
　　张榘【二首】
　　冯取洽
　　卢炳【四首】
　　沈端节【二首】
　　黄升【二首】
　　呉文英
　　蒋捷【二首】
　　张枢
　　周密
　　张炎【十首】








　　御选歴代诗余巻六十八目录
　　钦定四库全书
　　御选歴代诗余巻六十八【一百字】
　　司经局洗马掌局事兼翰林院修撰加二级【臣】王奕清奉旨校刋
　　念奴娇【中】
　　念奴娇【石头城】　　　　　　　　　杜　旟
　　江山如此是天开万古东南王气一自髯孙横短槊坐使英雄鹊起玉树声销金莲影散多少伤心事千年辽鹤并疑城郭非是　当日万驷云屯潮生潮落只石头孤峙人笑褚渊今齿冷只有袁公不死斜日荒烟神州何在欲堕新亭泪元龙老矣世间何限余子
　　前调【菊】　　　　　　　　　　　杜　旟
　　小妆朱槛防秋英千防金钿如簇黄叶白苹朝露冷只有孤芳幽馥华发苍头宦情羁思来伴花幽独巡檐无语清愁何啻千斛　因念爱酒渊明东篱雅意千载无人续身在花边须一醉小覆杯中醽醁过了重阳撚枝
　　齅蕊休叹年华速明年春到陈根更有新绿
　　前调【送张明之赴京西幕】　　　　　　　　刘　儗
　　艅艎东下望西江千里苍茫烟水试问襄州何处是雉堞连云天际叔子残碑卧龙陈迹遗恨斜阳里后来人物如君瓌伟能几　其肯为我来邪河阳下士差足强人意勿谓时平无事也便以言兵为讳眼底山河楼头鼓角都是英雄泪功名机防要须闲暇先备
　　前调【长沙赵帅席上作】　　　　　　　　刘　儗
　　西风何事为行人埽荡烦襟如洗熏涨烝澜都卷尽一片潇湘清泚酒病惊秋诗愁入鬓对影人千里楚宫故事一时分付流水　江上买取扁舟排云涌浪直过金沙尾归去江南丘壑处不用重寻月姊风露杯深芙蓉裳冷笑傲烟霞里草庐如旧卧龙知为谁起
　　前调【忆先庐春山之胜】　　　　　　　　程　珌
　　归来一笑尚看看趁得人间寒食阿寿牵衣仍问我双鬓新来添白忍见庭前去年芳草依旧青青色西湖雨后绿波两防平拍　天敎断送流年三之一矣又是成疎隔燕子春寒浑未到谁说江南消息玉树垂香冰桃翻浪好个眞相识这回归去松风深处横笛
　　前调【初见海棠】　　　　　　　　　　程　珌
　　嫣然一笑向烛花光下经年才见欲语还羞如有恨方得东君一盼天意无情更敎微雨香泪流丹脸今朝霁色笙歌初沸庭院　因是思入东屏当年手植徧桃源低岸失脚东来春七度辜负芳丛无限问讯园丁宁如归去细与从头看东风独立白云遮断双眼
　　前调【水仙】　　　　　　　　　　王千秋
　　开花借水信天姿髙胜都无俗格玉陇娟娟黄防小依约西湖清魄绿带垂腰碧簪篸髻索句撩元白西清微笑为渠摹冩香色　常记月底风前水沉肌骨痩不禁怜惜生怕因循纷委地仙去难寻踪迹缥槛深栽彤帏密防不肯轻抛释等差休问未容梅品悬隔
　　前调【武夷咏梅】　　　　　　　　　　刘清夫
　　乱山深处见寒梅一朶皎然如雪的皪妍姿羞半吐斜映小窓幽絶玉染香腮酥凝冷艳容态天然别故人虽远对花谁肯轻折　疑是姑射神仙幔亭宴罢迤逦停瑶节爱此溪山供秀润饱翫洞天风月万石丛中百花头上谁与争髙洁麄桃俗李不须连夜催发
　　前调　　　　　　　　　　　　姜　夔
　　五湖旧约问经年底事长负清景暝入西山渐唤我一叶夷犹乗兴倦网都收归禽时度月上汀洲冷中流容与画桡不防清镜　谁解唤起湘灵烟鬟雾鬓理哀弦鸿阵玉麈谈叹坐客多少风流名胜暗柳萧萧飞星冉冉夜久知秋信鲈鱼应好旧家乐事谁省
　　前调【呉兴荷花】　　　　　　　　　　姜　夔
　　闹红一舸记来时常与鸳鸯为侣三十六陂人未到水佩风裳无数翠叶吹凉玉容消酒更洒菰蒲雨嫣然揺动冷香飞上诗句　日暮青盖亭亭情人不见争忍凌波去只恐舞衣容易落愁入西风南浦髙柳垂隂老鱼吹浪留我花间住田田多少几回沙际归路
　　前调【招韩无咎游金山】　　　　　　　　陆　游
　　禁门钟晓忆君来朝路初翔鸾鹄西府中台推独歩行到金莲宫烛蹙绣华韀仙葩宝带看即飞腾速人生难料一尊此地相属　回首紫陌青门西湖闲院锁千梢脩竹素壁栖鸦应好在残梦不堪重续岁月惊心功名看镜短鬓无多绿一欢休惜与君同醉浮玉
　　前调【回侍郎李大异】　　　　　　　　　刘　过
　　知音者少算乾坤许大着身无处直待功成方始退何日可寻归路多景楼前垂虹亭下一枕眠秋雨虚名相误十年枉费辛苦　不是奏赋明光献书北阙无惊人之语我自匆忙天未肯赢得衣裳尘土白璧堆前黄金酬笑付与君为主莼鲈江上浩然明月归去
　　前调　　　　　　　　　　　　杨　炎
　　汉天云净望一星飞过湘南湘北当是郴山猿鹤梦唤起日边消息羽扇纶巾浩然乘兴此意无人识扁舟千里但闻清夜横笛　记得天上人间去年今日曽作称觞客明月风烟依旧似只觉蓬莱悬隔更恐明朝诏黄飞下趋驾冲霄翼衮衣劒履望公长在南极
　　前调　　　　　　　　　　　　杨　炎
　　杏花杨柳对东风染尽一年春色弹压烟光三万顷谁识清都仙伯夜泛银潢手移星纬飞堕从天阙御风乗兴偶然身到乡国　年年人乐升平舞台歌榭处处红牙拍寿酒千觞斟不尽一醉何妨今夕更约明年鳯凰池上去作称觞客梅花折得赠君调鼎消息
　　前调【游髙沙访淮海事迹】　　　　　　　　张　辑
　　短髯怀古更文游台上秋生吟兴闲说坡仙来把酒月底频留清影极目平芜孤城泗水画角西风劲曲防犹在十分心事谁领　词巻空落人间黄楼何处回首愁深省斜照寒鸦知几度梦想当年名胜只有山川曽窥翰墨髣髴余风韵旧游休问柳花淮甸春冷
　　前调　　　　　　　　　　　　张　辑
　　嫩凉生晓怪今朝湖上秋风无迹古寺桂香山色外肠断幽丛金碧骤雨俄成苍烟不见苔径孤吟屐系船髙柳晚蝉嘶破愁寂　且约携酒髙歌与鸥相好分坐渔矶石算只藕花知我意犹把红芳留客楼阁空蒙管弦清润一水盈盈隔不如休去月悬良夜千尺
　　前调【中秋呈徐叔至】　　　　　　　　　谢　懋
　　霁天湛碧正新凉风露冰壶清澈河汉无声光练练涌出银蟾孤絶岩桂香飘井梧影转冷浸宫袍缬西厢徃事一帘幽梦凄切　肠断楚峡云归尊前无绪只有愁如发此夕嫦娥应也恨冷落琼楼金阙禁漏迢迢边鸿杳杳幽意凭谁决防干星斗落梅三弄初阕
　　前调　　　　　　　　　　　　黄　机
　　春愁几许似春云蔼蔼连空无数隐约睂尖偏易得没个因由分付杨柳烟浓海棠花暗绿涨墙头路小楼应是有人和泪凝竚　长记宝轴妆成鸳鸯绣嬾轻笑歌金缕香雪精神依旧否风月谁怜空度带减衣寛十分憔悴两下平分取黄昏可更子规声碎烟坞
　　前调　　　　　　　　　　　　黄　机
　　东篱成趣有西风解事催开丛菊碎折黄金谁试手一一清香堪掬露湿凉轻霞凝寒重秀发如新沐宫妆匀就岂知红紫麄俗　因念昔日渊明微官不受归伴花幽独弹压秋光三径里浊酒牀头初熟饮剧肠寛醉深吻燥更把纶巾漉此翁无恙唤渠同醉船玉
　　前调【茉莉】　　　　　　　　　　刘　鎭
　　调冰弄雪想花神清梦徘徊南土一夏天香收不起付与蕊仙无语秀入精神凉生肌骨销尽人间暑稼轩愁絶惜花还胜儿女　长记歌酒防珊开时向晩笑浥金茎露月浸防干天似水谁伴秋娘窓户困殢云鬟醉敧风帽总是牵情处返魂何在玉川风味如许
　　前调【晓起观落梅】　　　　　　　　　李　洪
　　丽谯吹角渐疎星明澹帘筛残月嫋嫋霜飇欺翠袖飞下一庭香雪半面妆新回风舞困此况眞奇絶桄榔林里苏仙偏感华发　休怨时暂飘零玉堂清梦不惹闲蜂蝶好似王家丛竹畔乗兴山隂时节翦水无情阆风归去忍使芳心歇和羮有待恁时身到天阙
　　前调【生日作】　　　　　　　　　　郑　域
　　嗟来咄去被天公把做小儿调戏蹀雪龙庭归未久还促炎州行李不半年间南辕北辙一万三千里征衫着破着衫人可知矣　休问海角天涯黄蕉丹荔自足供甘旨泛绿依红无个事时舞斑衣而巳救蚁藤桥养鱼盆沼是亦经纶耳伊周安在且须学老莱子
</div>
    <div class="pagination">
<a href="御选历代诗余_page243.html">上一页</a><span>...</span><a href="御选历代诗余_page239.html">239</a><a href="御选历代诗余_page240.html">240</a><a href="御选历代诗余_page241.html">241</a><a href="御选历代诗余_page242.html">242</a><a href="御选历代诗余_page243.html">243</a><span class="current-page">244</span><a href="御选历代诗余_page245.html">245</a><a href="御选历代诗余_page246.html">246</a><a href="御选历代诗余_page247.html">247</a><a href="御选历代诗余_page248.html">248</a><a href="御选历代诗余_page249.html">249</a><span>...</span><a href="御选历代诗余_page245.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
