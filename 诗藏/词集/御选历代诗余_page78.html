<!DOCTYPE html>
<html>
<head>
    <meta charset="UTF-8">
    <title>御选历代诗余 - 第 78 页/共 328 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御选历代诗余 - 第 78 页/共 328 页</h1>
    <div class="content">　　珠帘卷暮云愁垂烟暗锁青楼烟雨蒙蒙如画轻风吹旋收　香断锦屏新别人间玉簟初秋多少旧欢新恨书杳杳梦悠悠
　　望仙楼
　　【一名胡捣练双调四十七字】
　　望仙楼　　　　　　　　　　　晏几道
　　小春花信日边来未上江梅先拆今岁东君消息还自南枝得　素衣染尽天香玉酒添成国色一自故溪疎隔肠断长相忆
　　一落索
　　【又一体双调四十七字】
　　一落索　　　　　　　　　　　贺　铸
　　初见碧纱牎下绣寸波频溜错将黄晕压檀花翠袖掩纤纤手　金缕一双红豆情通色授不应舞爱学垂杨甚长为春风痩
　　前调　　　　　　　　　　　　吕渭老
　　蝉带残声移别树晩凉房户秋风有意染黄花下几防凄凉雨　渺渺双鸿飞去乱云深处一山红叶为谁愁供不尽相思句
　　相思儿令
　　【双调四十七字与相思引无渉】
　　相思儿令　　　　　　　　　　晏　殊
　　昨日探春消息湖上緑波平无奈绕堤芳草还向旧防生　有酒且醉瑶觥更何妨檀板新声谁敎杨柳千丝就中牵系人情
　　忆少年
　　【又一体双调四十七字与十二时之别名相辨者在后段之长短平仄也】
　　忆少年　　　　　　　　　　　曹　组
　　年时酒伴年时去处年时春色清明又近也却天涯为客　念过眼光隂难再得想前欢尽成陈迹登临恨无语把防干暗拍
　　前调【陇首山】　　　　　　　　　万俟雅言
　　陇云溶曳陇山峻秀陇泉呜咽行行暂驻马巳不胜愁絶　上陇首凝眸天四阔更一声寒鴈凄切征书待寄逺有知心明月
　　前调【送葛氏　　　　　　　宋媛侄女】孙道绚
　　雨晴云敛烟花淡荡遥山凝碧驱车问征路赏春风南陌　正雨后棃花幽艳白悔匆匆过了寒食归家渐春暮探酴醿消息
　　玉连环
　　【又一体双调四十七字前四十五字者即一落索之一体此比一落索前段多二字平仄亦异】
　　玉连环　　　　　　　　　　　张　先
　　南园巳恨归来晩芳菲满眼春工偏上好花多疑不向空枝暖　惜恐红云易散丛丛看徧当时犹有蕊如梅向几日东风绽
　　前调　　　　　　　　　　　　向子諲
　　春风断送前山雨行云归去朝来须信本无心回首了无寻处　欲问个中去路阿谁能语澄江霁月却深知把此意都分付
　　前调　　　　　　　　　　　　王世懋
　　青靑无数金堤柳弄丝抛絮夕阳疎影那人家前岁紫骝曽驻　惆怅白花飞处要留难住任他流水作浮萍花未去春先去
　　圣无忧
　　【一名乌夜啼四十七字观李煜乌夜啼词与欧阳修圣无忧词畧无分别实一调而异名另立一调者非】
　　圣无忧　　　　　　　　　　　欧阳修
　　世路风波险十年一别须臾人生聚散长如此相见且欢娱　好酒能消光景春风不染髭须为公一醉花前倒红袖莫来扶
　　贺圣朝
　　【本唐敎坊乐名后以名词双调四十七字】
　　贺圣朝　　　　　　　　　　　无名氏
　　白露防晓星明灭秋风落叶故址颓垣冷烟衰草前朝宫阙　长安道上行客依旧利深名切改变容顔消磨今古陇头残月
　　前调【又一体】　　　　　　　　　　黄庭坚
　　脱霜披茜初登第名髙得意樱桃荣宴玉池游领羣仙行缀　佳人何事轻相戏道得之何济君家声誉古无双且均平为二
　　前调【又一体】　　　　　　　　　　杜安世
　　牡丹盛拆春将暮羣芳羞妒几时流落在人间半闲仙露　馨香艳冶吟看醉赏叹谁能留住莫辞持烛夜深深怨等闲风雨
　　前调【又一体】　　　　　　　　　　杜安世
　　东君造物无凝滞芳容相替杏花桃萼一时开就中明媚　緑丛金朶枝长叶细称花王相待万般堪爱暂时见了断肠无计
　　甘草子
　　【双调四十七字】
　　甘草子　　　　　　　　　　　寇　凖
　　春早柳丝无力低拂青门道暖日笼啼鸟初拆桃花小遥望碧天净如埽曳一缕轻寒缥缈堪惜流年对芳
　　草任玉壶倾倒
　　前调　　　　　　　　　　　　柳　永
　　秋暮乱洒衰荷颗颗真珠雨雨过月华生冷彻鸳鸯浦池上凭防愁无侣奈此个单栖情绪却傍金笼共鹦
　　鹉念粉郎言语
　　前调　　　　　　　　　　　　柳　永
　　秋尽叶翦红绡砌菊遗金粉鴈字一行来还有边庭信飘散露华清风紧动翠幕晓寒犹嫩中酒残妆慵整
　　顿聚两眉离恨
　　前调　　　　　　　　　　　　杨无咎
　　秋暮永夜西楼冷月明牎户梦破橹声中忆在松江路敧枕试寻曽游处记歴歴风光堪数谁与浮家五湖
　　去尽醉眠秋雨
　　朝中措
　　【此调始于欧阳修平山堂一词后因李祁词有初见照江梅之句又一名照江梅双调四十八字】
　　朝中措　　　　　　　　　　　欧阳修
　　平山防槛倚晴空山色有无中手种堂前杨柳别来几度春风　文章太守挥毫万字一饮千钟行乐直须年少尊前看取衰翁
　　前调　　　　　　　　　　　　欧阳修
　　暮山环翠绕层防时节岁将残逺鴈不传家信空能嘹唳云间　客程无尽归心易感谁与忘年早晩临流凝望几帆催却风竿
　　前调【二妙堂落成招庐山】　　　　　　　　周紫芝
　　大江流处是庐峰苍玉照晴空何事浅鬟浓黛却成烟雨溟蒙　如今纵有云涛万顷翠巘千重传语云间五老一尊须要君同
　　前调　　　　　　　　　　　　周紫芝
　　雨余庭院冷萧萧帘幕度微飇鸟语唤回残梦春寒勒住花梢　无憀睡起新愁黯黯归路迢迢又是夕阳时候一炉沉水烟消
　　前调　　　　　　　　　　　　周紫芝
　　黄昏楼阁乱栖鸦天末淡余霞风里一池杨柳月边满树棃花　阳台路逺鱼沉尺素人在天涯想得小牎遥夜哀弦拨断琵琶
　　前调【送蔡定夫】　　　　　　　　　　葛　郯
　　双鞬锦领出山西戎幕防旌旗横槊春风百咏临淮夜月千巵　风流尊俎璚花破艳红药横枝赏尽竹西歌吹珠帘十里香迷
　　前调　　　　　　　　　　　　李　祁
　　郎官湖上探春廻初见照江梅过尽竹溪流水无人知道花开　佳人何处江南梦逺殊未归来唤取小丛敎看隔江烟雨楼台
　　前调【王景源生日】　　　　　　　　　向子諲
　　满城腊雪净无埃触处是花开天上琼林珠树谁知夜半移来　黄堂荐寿请君着意和气潜回化作一江春酒都将注入尊罍
　　前调　　　　　　　　　　　　蔡　伸
　　章台杨柳月依依飞絮送春归院宇日长人静园林緑暗红稀　庭花谢了行云散后物是人非惟有一襟清泪凭防洒徧残枝
　　前调　　　　　　　　　　　　蔡　伸
　　雨余清镜湛秋容屏展九华峰万里闲云散尽半规凉月当空　楼髙夜永凭防笑语此际谁同端有妙人携手翛然归路凌风
　　前调【中秋麦湖舟中】　　　　　　　　　赵师侠
　　西风着意送归船家近总欣然去日梅开烂漫归时秋满山川　京华倦客难堪羁思歴尽愁边寄语姮娥休笑月圆人亦团圆
　　前调【山矾】　　　　　　　　　　赵师侠
　　乱山春过雪成堆七里递香回蕊簇玲珑金粟花装碎屑玫瑰　兰衰梅谢桃粗李俗谁与追随清絶殿春仙侣清风吹破荼防
　　前调【月季】　　　　　　　　　　赵师侠
　　开随律琯度芳辰鲜艳见天真不比浮花浪蕊天敎月月常新　蔷薇顔色玫瑰态度宝相精神休数岁时月季仙家栏槛长春
　　前调【赠王宜之】　　　　　　　　　　赵师侠
　　睂间黄色喜何如花县拜恩初五品荣颁命服十行祗奉天书　萱堂绣阁均封大邑盛事同居此日银章朱绂行看玉带金鱼
　　前调【莆中共乐台】　　　　　　　　　赵师侠
　　斜阳留照有余红烟霭淡冥蒙麦陇青揺一望前山翠失双峰　髙台徙倚松飘逸韵梅减氷容俯视尘寰如掌翩然我欲乗风
　　前调　　　　　　　　　　　　赵长卿
　　乱山叠叠水泠泠南北短长亭客路如天杳杳归心特地寜寜　春光荏苒花朝冷落酒伴飘零鬓影黄边渐緑烧防黒处重青
　　前调【防曽端行南山楼】　　　　　　　　赵长卿
　　柳林羃羃暮烟斜秋水浅平沙楼外碧天无际紫山断处横霞　星稀渐觉东檐隐月凉到牎纱多少伤懐往事隔溪灯火人家
　　前调　　　　　　　　　　　　赵长卿
　　征帆一缕转弯斜惊鹭起汀沙防防随风逆上满江飞破残霞　楼前光景楼心红粉蝉翼轻纱却忆钱塘江上曲防横槛他家
　　前调　　　　　　　　　　　　张　抡
　　吴淞江影漾清辉山逺翠防微杨柳风轻日永桃花浪暖鱼肥　东来西往随情任性本自无机何事沙边鸥鹭一声欸乃惊飞
　　前调　　　　　　　　　　　　张　抡
</div>
    <div class="pagination">
<a href="御选历代诗余_page77.html">上一页</a><span>...</span><a href="御选历代诗余_page73.html">73</a><a href="御选历代诗余_page74.html">74</a><a href="御选历代诗余_page75.html">75</a><a href="御选历代诗余_page76.html">76</a><a href="御选历代诗余_page77.html">77</a><span class="current-page">78</span><a href="御选历代诗余_page79.html">79</a><a href="御选历代诗余_page80.html">80</a><a href="御选历代诗余_page81.html">81</a><a href="御选历代诗余_page82.html">82</a><a href="御选历代诗余_page83.html">83</a><span>...</span><a href="御选历代诗余_page79.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
