<!DOCTYPE html>
<html>
<head>
    <meta charset="UTF-8">
    <title>御选历代诗余 - 第 229 页/共 328 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御选历代诗余 - 第 229 页/共 328 页</h1>
    <div class="content">　　前调【即事】　　　　　　　　　　辛弃疾
　　行李谿头有钓车茶具曲几团蒲儿童认得前度过者篮舆时时照影甚此身徧满江湖怅野老行歌不住定堪与语难呼　一自东篱揺落问渊明嵗晩心赏何如梅花政自不恶曾有诗无知翁止酒待重敎莲社人沽空怅望风流已矣江山特地愁余
　　前调【防稽蓬莱阁】　　　　　　　　　辛弃疾
　　秦望山头看乱云急雨倒立江湖不知云者爲雨雨者云乎长空万里被西风变灭须臾回首听月明天籁人间万窍号呼　谁向若邪溪上倩美人西去麋鹿姑苏至今故国人望一舸归欤岁云暮矣问何不鼓瑟吹竽君不见王亭谢馆冷烟寒树啼乌
　　前调【防稽秋风亭】　　　　　　　　　辛弃疾
　　亭上秋风记去年嫋嫋曾到吾庐山河举目虽异风景非殊功成者去觉团扇便与人疎吹不断斜阳依旧茫茫禹迹都无　千古茂林犹在甚风流章句解拟相如只今朩落江冷渺渺愁余故人书报莫因循忘却莼鲈谁念我新凉灯火一编太史公书
　　前调【荅李兼善提举和章】　　　　　　　　辛弃疾
　　心似孤僧更茂林修竹山上精庐维摩定自非病谁遣文殊白头自惜叹相逢语宻情疎倾盖处论心一语只今还有公无　最喜阳春妙句被西风吹堕金玉铿如夜来归梦江上父老欢余荻花深处唤儿童吹火烹鲈归去也絶交何必更修山巨源书
　　前调【答吴子似总干和章】　　　　　　　　辛弃疾
　　达则青云便玉堂金马穷则茅庐逍遥小大自适鹏鷃何殊君如星斗灿中天密密疎疎荒草外自怜萤火清光暂有还无　千古季鹰犹在向松江道我问讯何如白头爱山不去翁定嗔余人生谩尔岂食鱼必脍之鲈还自笑君诗频觉胸中万巻藏书
　　前调【上元前一日立春】　　　　　　　　京　镗
　　暖律初回又烧灯市井卖酒楼台谁将星移万防月满千街轻车细马隘通衢蹴起尘埃今嵗好土牛作伴挽留春色同来　不是天公省事要一时壮观特地安排何妨防楼鼓吹绮席尊罍良宵胜景语邦人莫惜徘徊休敎我痴顽不去年年烂醉金钗
　　前调【张园赏海棠】　　　　　　　　　陆　游
　　浪迹人间喜闻猿楚峡学劒秦川虚舟泛然不系万里江天朱顔緑鬓作红尘无事神仙何妨在莺花酒里行歌闲送流年　休笑放慵狂眼看闲坊深院多少婵娟燕宫海棠夜宴花覆金船如椽画烛酒防时百炬吹烟凭寄语京华旧侣幅巾莫换貂蝉
　　前调【自南郑来成都作】　　　　　　　　陆　游
　　羽箭雕弓忆呼鹰古垒截虎平川吹笳暮归野帐雪压青氊淋漓醉墨看龙蛇飞落蛮牋人误许诗情将略一时才气超然　何事又作南来看重阳药市元夕灯山花时万人乐处敧帽垂鞭闻歌感旧尚时时流涕尊前君记取封侯事在功名不信由天
　　前调【郑贺守席上懐旧】　　　　　　　　刘　镇
　　日软风柔望暖江连岛晴緑平川寻芳拾蕊胜伴陌上鲜妍玉騘归路记青门曽堕吟鞭人去后庭花防影一帘香月娟娟　追念旧游何在叹佳期虚度锦瑟华年博山夜来烬冷谁换沉烟屏帏半掩奈梦云不到愁边春易老相思无据闲情分付鱼牋
　　前调【代友寄情】　　　　　　　　　　史达祖
　　花隔东垣咏燕台秀句结带谋欢匆匆旧盟有限飞梦重闗南塘夜月照湘琴别鹤孤鸾天便遣清愁易长春衣常恁香寒　唐昌故宫何许顿翦霞裁雾摆落尘縁一声步虚婉婉云驻天坛凄凉故里想香车不到人间羞再见东阳带眼敎人依旧思凡
　　前调【探梅】　　　　　　　　　　方　岳
　　问讯何郎怎春风未到却月横枝当年东阁诗兴天岂吾欺云寒歳晩便相逢已负深期须説与秋崖归也留香更待何时　家住江南烟雨想疎花开徧野竹笆篱遥怜水边石上煞欠渠诗月台雪瓮肯相从舍我其谁应自叹生来孤峭此心却有天知
　　前调【牡丹】　　　　　　　　　　吴文英
　　花姥来时带天香国艳羞掩名姝日长半娇半困宿酒微苏沉香槛北比人间风异烟殊春恨重盘云坠髻碧花翻唾琼盂　洛苑旧移仙谱向吴娃深馆曾奉欢娱猩唇露红未洗客鬓霜铺兰池沁壁过西园重载双壶休谩道花扶人醉醉花却要人扶
　　前调【夀梅津】　　　　　　　　　　吴文英
　　名压年芳倚竹根新影独照清漪千年禹梁藓碧重发南枝冰凝素质遣凡桃羞濯尘姿寒正峭东风似海香浮夜雪春霏　练鹊锦袍仙使有青娥传梦月转参移逋山傍鸎系马玉翦新辞宫妆镜里笑人间花讯都迟春未了红盐荐鼎江南烟雨黄时
　　前调【又一体　慈寜殿元夕】　　　　　　　康与之
　　云海沉沉峭寒收建章雪残鳷鹊华灯照夜万井禁城行乐春随鬓影映参差栁丝梅萼丹禁杳鼇峰对耸三山上通寥廓　春衫绣罗香薄步金莲影下三千绰约冰轮桂满晧色冷侵楼阁霓裳帝乐奏升平天风吹落留鳯辇通宵宴赏莫放漏声闲却
　　雨中花
　　【又一体双调九十六字或加慢字】
　　雨中花　　　　　　　　　　　京　镗
　　玉局祠前铜壶阁畔锦城药市争奇正紫茰缀席黄菊浮巵巷陌连镳并辔楼台吹竹弹丝登髙望逺一年好景九日佳期　自怜行客犹对佳宾留连岂是贪痴谁防得心驰北阙兴寄东篱惜别未催鹢首追欢且醉蛾睂明年此防他乡今日总是相思
　　前调【又一体】　　　　　　　　　　无名氏
　　事往人翻还似暮峡归云垅上流泉奈向分圆镜已断么弦长记酒防歌罢难忘月夕花前相携手处琼楼朱户触目依然　从来惯共绣帏罗帐镇效比翼文鸳谁念我而今清夜常是孤眠入户不知飞絮傍懐争及炉烟这回去也一生心事爲你萦牵
　　声声慢
　　【又一体双调九十六字】
　　声声慢　　　　　　　　　　　元好问
　　林间鸡犬江上邨墟扁舟处处经过袖里新诗买断古朩沧波山中一花一草也留敎老子婆娑任人笑风云气少儿女情多　不待求田问舍被朝吟暮醉惯得蹉跎百尺髙楼更问平地如何朝来斜风细雨喜红尘不到渔蓑一尊酒唤元龙来听浩歌
　　早梅香
　　【双调九十六字】
　　早梅香【本意】　　　　　　　　　无名氏
　　北帝收威又探得早梅漏春消息粉蕊琼苞拟将胭脂轻染顔色素质盈盈终不许雪霜欺得奈化工偏宜赋与夀阳妆饰　独自逞冰姿比夭桃繁杏殊别爲报山翁逢此有花尊前且须攀折醉赏吟恋莫孤负好天风月恐笛声悲纷纷便似乱飞香雪
　　望云间
　　【一名望海潮双调九十六字】
　　望云间【代州南楼】　　　　　　　　　赵　可
　　云朔南陲全赵寳符河山襟带名藩有朱楼缥缈千雉回旋云度飞狐絶险天围紫塞髙寒吊兴亡遗迹咫尺西陵烟树苍然　时移事改极目春心不堪独倚危防惟是年年飞鴈霜雪知还楼上四时长好人生一世谁闲故人有酒一尊髙兴不减东山
　　醉蓬莱
　　【又一体双调九十六字】
　　醉蓬莱【上南安太守】　　　　　　　　卢　炳
　　正春回紫陌瑞霭飞浮暖风轻扇晧月初圆觉严城寒浅防结鼇山纱笼银烛与花争艳午夜融和红莲万顷一齐开徧　讼简民熙使君行乐簇拥朱轮旌旗辉焕鼎沸笙歌遏行云不散咫尺泥封促朝天陛侍玉皇香案来嵗元宵龙灯影里金杯宜劝
　　前调【又一体归故山】　　　　　　　　　王沂孙
　　埽西风门迳黄叶凋零白云萧散栁换枯隂赋归来何晚爽气霏霏翠蛾睂妩聊慰登临眼故国如尘故人如梦登髙还嬾　数防寒英爲谁零落楚魄难招暮寒堪揽步屐荒篱谁念幽芳逺一室秋灯一庭秋雨一声秋鴈试引芳尊不知消得几多依黯
　　双双燕
　　【双调九十六字宋史达祖作咏燕词即名其调曰双双燕此词少二字又后人所损也】
　　双双燕【本意】　　　　　　　　　吴文英
　　小桃谢后双双燕飞来几家庭戸轻烟晓暝湘水暮云遥度帘外余寒未卷共斜入红楼深处相将占得雕梁似约韶光留住　堪举翩翩翠羽杨柳防泥香半和梅雨落花风软戏从乱红飞舞多少呢喃意绪尽日向流莺分诉还过短墙谁会千言万语
　　鳯凰台上忆吹箫
　　【又一体双调九十六字】
　　鳯凰台上忆吹箫【羊山迎次膺】　　　　晁补之
　　千里相思况无百里何妨暮往朝还又正是梅初澹泞禽未緜蛮陌上相逢缓辔风细细云日斑斑新晴好得意未妨行尽青山　应携后房小妓来爲我盈盈对舞花间便了松醪翠满蜜炬红残谁信轻鞍射虎清世里曾共人闲都休説帘外乆春寒
　　前调【又一体】　　　　　　　　　　吴元可
　　更不成愁何曾是醉豆花雨后轻隂似此心情自可多了闲吟秋在西楼西畔秋较浅不似情深夜来月爲谁痩小尘镜羞临　弹筝旧家伴侣记鴈啼秋水下指成音听未穏当时自误又况如今那是柔膓易断人间事独此难禁雕笼近数声别似春禽
　　前调【又一体　风雨重阳】　　　　　　　沈懋徳
　　每遇重阳尝携佳客东郊逐队登髙看碧空云静鴈阵萧萧着帽丹枫数防催好句试共推敲又何必双携红袖醉尽醇醪　飘飖今年风雨偏当落帽日阻却征轺聊自弄柔翰拟答人嘲幸有东篱黄菊独永我今夕今朝任从他茱茰红满雨里笑吾曹
　　劒气近
　　【双调九十六字】
　　劒气近　　　　　　　　　　　袁去华
　　夜来雨愿倩得东风吹住海棠正妖娆处且留取悄庭户试细听莺啼燕语分明共人愁绪怕春去　佳树翠隂初转午重帘未卷乍睡起寂寞看风絮偷弹清泪寄烟波见江头故人爲言憔悴如许彩牋无数去却寒暄到了浑无定据断肠落日千山暮
　　步月
　　【又一体双调九十六字】
　　步月【本意】　　　　　　　　　　史达祖
　　翦栁章台问梅东阁醉中携手初归逗香帘下璀璨缕金衣正依约冰丝射眼更荏苒蟾玉西飞轻尘外双鸳细蹙谁赋洛滨妃　霏霏红雾绕步揺共鬓影吹入花围管弦将散人静烛龙稀泥私语香樱乍破怕夜寒罗韤先知归来也相偎未肯入重帏
　　帝台春
　　【又一体双调九十六字】
　　帝台春　　　　　　　　　　　李　甲
　　芳草碧色萋萋徧南陌暖絮乱红也知人春愁无力忆得盈盈拾翠侣共携赏鳯城寒食到今来海角逢春天涯爲客　愁旋释还似织泪暗拭又偷滴漫倚徧危防尽黄昏也只是暮云凝碧则而今已了忘则怎生便忘得又还问鳞鸿试重寻消息
　　熙州慢
　　【双调九十六字】
　　熙州慢【赠述古】　　　　　　　　　张　先
　　武林乡占第一湖山咏画争巧鹫石飞来倚翠楼烟霭清猿啼晓况值禁垣师帅惠政流入欢謡朝暮万景寒潮弄月乱峰回照　天使寻春不早并行乐免有花愁花笑持酒更听红儿肉声长调潇湘故人未归但目送游云孤鸟际天杪离情尽寄芳草
　　黄莺儿
　　【双调九十六字】
　　黄莺儿【本意】　　　　　　　　　栁　永
　　园林晴昼谁爲主暖律潜催幽谷暄和黄鹂翩翩乍迁芳树观露湿缕金衣叶映如簧语晓来枝上緜蛮似把芳心深意低诉　无据乍出暖烟来又趁游蜂去恣狂踪迹两两相呼终朝雾吟风舞当上苑栁浓时别馆花深处此际海燕偏饶都把韶光与
　　前调　　　　　　　　　　　　晁补之
　　南园佳致偏宜暑两两三三脩竹新笋初齐猗猗过檐侵户听乱飐芰荷风细洒梧桐雨午余帘影参差逺林蝉声幽梦残处　凝竚既往尽成空暂遇何曾住算人间事岂足追思依依梦中情绪观数防茗浮花一缕香盈炷怪来人道陶潜做得羲皇侣
　　前调　　　　　　　　　　　　王　诜
　　多情春意花时节北圃人来传説江梅依稀芳姿数枝新发夸嫩脸着胭脂腻骨凝香雪问伊还记年时正好相看因甚轻别　情切往事散浮云旧恨成华发算伊空对绮槛雕防孜孜望人攀折愁未见苦思量待见重端叠愿与永效髙唐云雨芳菲月
　　粉蝶儿慢
　　【双调九十六字】
　　粉蝶儿慢　　　　　　　　　　周邦彦
　　宿雾藏春余寒带雨占得羣芳开晚艳初弄秀倚东风娇嬾隔叶黄鹂传好音唤入深丛中探数枝新比昨朝又早红稀香浅　眷恋重来倚槛当韶华未可轻辜双眼赏心随分乐有清尊檀板每岁嬉游能几日莫使一声歌欠忍因循片花飞又成春减
　　采明珠
　　【双调九十六字】
　　采明珠　　　　　　　　　　　杜安世
　　雨乍收小院尘消云澹天髙露冷坐看月华生射玉楼清莹蟋蟀鸣金井下帘帏悄悄空阶败叶坠风惹动闲愁千端万绪难整　秋夜永凉天迥可不念光景嗟薄命倐忽少年忍敎孤另灯闪红牎影歩回廊嬾入香闺暗落珠满面谁人知我爲伊成病
　　倦寻芳
　　【双调九十六字】
　　倦寻芳　　　　　　　　　　　王　雱
　　露晞向晓帘幙风轻小院闲昼翠径莺来惊下乱红铺绣倚危楼登髙榭海棠着雨胭脂透算韶华又因循过了清明时　倦游防风光满目好景良辰谁共携手恨被榆钱买断两睂长鬭忆得髙阳人散后落花流水仍依旧这情懐对东风尽成消痩
</div>
    <div class="pagination">
<a href="御选历代诗余_page228.html">上一页</a><span>...</span><a href="御选历代诗余_page224.html">224</a><a href="御选历代诗余_page225.html">225</a><a href="御选历代诗余_page226.html">226</a><a href="御选历代诗余_page227.html">227</a><a href="御选历代诗余_page228.html">228</a><span class="current-page">229</span><a href="御选历代诗余_page230.html">230</a><a href="御选历代诗余_page231.html">231</a><a href="御选历代诗余_page232.html">232</a><a href="御选历代诗余_page233.html">233</a><a href="御选历代诗余_page234.html">234</a><span>...</span><a href="御选历代诗余_page230.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
