<!DOCTYPE html>
<html>
<head>
    <meta charset="UTF-8">
    <title>御选历代诗余 - 第 279 页/共 328 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御选历代诗余 - 第 279 页/共 328 页</h1>
    <div class="content">　　初月挂林梢又一度西园探梅消息粉墙朱户苔枝露蕊淡匀轻饰玉儿应有恨为怅望东昏相记忆便解佩飞入云堦长伴此花倾国　还嗟痩损幽人记立马攀条倚防横笛少年风味拈花弄蕊爱香怜色扬州何逊在试防染吟笺留醉墨漫赢得疎影寒牎夜深孤寂送入我门来
　　【又一体双调一百四字调始胡浩然除夕一词后人复有少一字者次入前巻故以此为又一体也】
　　送入我门来【除夕】　　　　　　　胡浩然
　　荼垒安扉灵馗挂户神傩裂竹轰雷动念流光四序式周回须知今嵗今宵尽似顿觉明年明日催向今夕是处迎春送腊罗绮筵开　今古偏同此夜贤愚共添一嵗贵贱仍偕互祝遐龄山海固难摧石崇富贵籛铿夀更潘岳仪容子建才仗东风尽力一齐吹送入此门来百宜娇
　　【双调一百四字与眉妩别名百宜娇者不同】
　　百宜娇　　　　　　　　　　　吕渭老
　　隙月垂箆乱蛩催织秋晚嫩凉庭户燕拂帘旌鼠窥牎网寂寂飞萤来去金铺镇掩漫记得花时南浦约重阳茰糁菊英小楼遥夜歌舞　银烛暗佳期细数帘幙渐西风午牎秋雨叶底翻红水面皱碧灯火裁缝砧杵登髙望极正雾锁官槐归路定须将宝马钿车访吹箫侣更漏子
　　【又一体双调一百四字】
　　更漏子　　　　　　　　　　　杜安世
　　庭逺途程算万山千水路入神京暖日春郊緑柳红杏香迳舞燕流莺客馆悄悄闲庭堪惹旧恨深有多少驰驱蓦岭渉水枉废身心　思想厚利髙名漫惹得忧烦枉度浮生幸有青松白云深洞清闲且乐升平长是宦游羁思别离泪满襟望江乡踪迹旧游题书尚自分眀望南云慢
　　【双调一百四字】
　　望南云慢　　　　　　　　　　沈公述
　　朩叶轻飞乍雨歇亭皋帘卷秋光防隈砌角绽拒霜几处防深浅红芳应恨开时晚伴翠菊风前竝香晓来寒露嫩脸低凝似带啼妆　堪伤记得佳人当时怨别盈腮泪粉行行而今最苦奈千里身心两处凄凉感物成消黯念旧欢空劳寸肠月斜残漏梦断孤帏一枕思量惜余欢
　　【又一体双调一百四字】
　　惜余欢　　　　　　　　　　　黄庭坚
　　四时美景正年少赏心频启东閤芳酒载盈车喜朋侣簪盍杯觯交飞劝酬互献正酣饮醉主公陈榻坐来争奈玉山未頽兴寻巫峡　歌防旋烧綘蜡况漏转铜壶烟断香鸭犹整醉中花借纎手重揷相将扶上金鞍騕褭碾春焙愿少延欢洽未须归去重寻艳歌更留时霎西河
　　【河或作湖三叠一百四字】
　　西河　　　　　　　　　　　　周邦彦
　　长安道潇洒西风时起尘埃车马晚游行灞陵烟水乱鸦栖鸟夕阳中参差霜树相倚　到此际愁如苇冷落闗河千里追思唐汉昔繁华断碑残记未央宫阙巳成灰终南依旧浓翠　对此景无限愁思绕天涯秋蟾如水转使客情如醉想当时万古雄名尽作徃来人凄凉事
　　花发沁园春
　　【双调一百五字】
　　花发沁园春　　　　　　　　　王　诜
　　帝里春归早先妆防皇家池馆园林雏莺未迁燕子乍归时节戏弄晴隂琼楼朱阁恰正在柳曲花心翠袖艶衣凭防干惯问弦管新音　此际相携宴赏纵行乐随处芳树遥岑桃腮杏脸嫩英万叶千枝緑浅红深轻风煦日泛暗香长满衣襟洞户醉归访笙歌晚来云海沉沉
　　前调【又一体呈史沧洲】　　　　　　　　刘圻父
　　换谱伊凉选歌燕赵一番乐事重起花新笑靥柳软纎腰济楚众芳围里年年佳会长是傍清明天气正魏紫衣染天香蜀妆红破春睡　一簇猩罗鳯翠徧东园西城防检芳事铃斋吏散昼馆人稀几阕管弦清脆人生适意流转共风光游戏到遇景取次成欢怎教良夜休醉
　　解连环
　　【双调一百五字觧连环本庄子语国防秦遗齐连环使解之以周邦彦词遂以名调】
　　解连环　　　　　　　　　　　周邦彦
　　怨怀谁托嗟情人断絶信音辽邈纵妙手能解连环似风散雨収雾轻云薄燕子楼空暗尘锁一牀弦索想移根换叶尽是旧时手种红药　汀洲渐生杜若料舟依岸曲人在天角记得当日音书把闲语闲言待緫烧却水驿春廻望寄我江南梅萼今生对花对酒为伊泪落
　　凉州令
　　【又一体双调一百五字】
　　凉州令　　　　　　　　　　　欧阳修
　　翠树芳条飐的的裙腰初染佳人携手弄芳菲绿隂红影共展双纹簟插花照影窥鸾鉴只恐芳容减不堪零落春晚青苔雨后深红点　一去门闲掩重来却寻朱槛离离秋实弄轻霜娇红脉脉似见胭脂脸人非事徃眉空敛谁把佳期赚芳心只愿长依旧春风更放明年艳
　　前调【榴花次欧阳永叔韵】　　　　　　　　张大烈
　　风动柔枝飐朶朶猩红新染玉手摘来斜揷鬓翠鬟疑烧赤耀胭脂簟来回顾影明金鉴惊惜娇姿减那堪阵阵飘飖妒花风鲜红飞防　翡翠重门掩燕子哺雏画槛结来秀实缀芳条朱英丹绽如面微酡脸新子离离胎内敛恐被多情赚怎得月令闰朱明留驻韶华观丽艳
　　合欢带
　　【又一体双调一百五字】
　　合欢带　　　　　　　　　　　柳　永
　　身材儿早是妖娆算举措实难描一个肌肤浑似玉更都来占了千娇妍歌艳舞莺惭巧舌柳妒纎腰自相逢便觉韩娥价减飞燕声销　桃花零落溪水潺湲重寻仙径非遥莫道千金酬一笑便明珠万斛须邀檀郎幸有凌云词赋掷果丰标况当年便好相携鳯楼深处吹箫
　　前调【又一体】　　　　　　　　　　杜安世
　　楼台高下玲珑鬬芳树绿隂浓芍药孤栖香艳晚见樱桃万颗初红巢喧乳燕珠帘镂曳满户香风罩纱帏象牀屏枕昼眠才似朦胧　起来无语更兼慵念分明徃事成空被你厌厌牵系我怪纎腰绣带寛防春来早是分飞两处长恨西东到如今扇移明月簟铺寒浪与谁同
　　南浦
　　【又一体双调一百五字】
　　南浦　　　　　　　　　　　　程　垓
　　金鸭嬾熏香向晚来春酲一枕无绪浓緑涨瑶牎东风外吹尽乱红飞絮无言竚立断肠惟有流莺语碧云欲暮空惆怅韶华一时虚度　追思旧日心情记题叶西楼吹花南浦老去觉懽疎伤春恨都付断云残雨黄昏院落问谁犹在凭阑处可堪杜宇空只解声声催他春去
　　前调　　　　　　　　　　　　史逹祖
　　玉树晓飞香待倩他和愁防破妆镜轻嫩一天春平白地都防雨昏烟暝幽花露湿定应独把防干凭谢屐未蜡安排共文鸳重游芳径　年来梦雨扬州怕事随歌残情趁云冷娇盼隔东风无人防莺燕暗中心性深盟纵约尽同晴雨全无定海棠梦在相思过西园秋千红影
　　前调【又一体】　　　　　　　　　　王沂孙
　　柳外碧连天漾翠纹渐平低蘸云影应是雪初消巴山路蛾眉乍窥清镜緑痕无际几畨飘荡江南恨弄波素韤至甚处空把落红流尽　何时橘里莼乡泛一舸翻然东风归兴孤梦绕沧浪苹花岸漠漠雨昏烟暝连筒接缕故溪深掩柴门静只愁双燕衔春去拂破蓝光千顷
　　前调【春水】　　　　　　　　　　王沂孙
　　栁下碧粼粼认麴尘乍生色嫩如染清溜满银塘东风细参差縠纹初徧别君南浦翠眉曽照波痕浅再来涨绿迷旧处添却残红几片　蒲萄过雨新痕正拍拍轻鸥翩翩小燕帘影蘸楼隂芳流去应有泪珠千防沧浪一舸断魂重唱苹花怨采香幽径鸳鸯睡谁道湔裙人逺
　　前调　　　　　　　　　　　　张　炎
　　波暖緑鳞鳞燕飞来好是苏堤才晓鱼没浪痕圆流红去翻唤东风难埽荒桥断浦柳隂撑出扁舟小回首池塘青欲徧絶似梦中芳草　和云流出空山甚年年净洗花香不了新緑乍生时孤村路犹忆那回曽到余情渺渺茂林觞咏如今悄前度刘郎归去后溪上碧桃多少
　　前调【檥舟南浦】　　　　　　　　　　张　翥
　　花落楚江流过西山雨涨渔村无路双桨载愁来苹沙外惟有盟鸥相觑春波碧草送君曽是伤情处依旧朝云飞画栋秋满鹤汀鳬渚　斜阳三两人家看青旗影里炊烟一缕素被夜深船凄凉听还似西风湓浦征鸿去尽梦回明月生烟树如此山川无限恨都付一尊懐古
　　前调　　　　　　　　　　　　陶宗仪
　　如此好溪山羡云屏九叠波影涵素暖翠隔红尘空明里着我扁舟容与髙歌鼓枻鸥邉常是寻盟去头白江南看不了何况几畨风雨　画图依约天开荡清晖另有越中真趣孤啸拓篷牎幽情逺都在酒瓢茶具水葓揺晚月明一笛潮生浦欲问渔郎无恙否回首武陵何许
　　泛清波摘徧
　　【又一体双调一百五字】
　　泛清波摘徧　　　　　　　　　晏几道
　　催花雨小着柳风柔都似去年时候好露红烟緑尽有狂情鬬春早长安道秋千影里丝管声中谁放艳阳轻过了倦客登临暗惜光隂恨多少　楚天渺归思正如乱云短梦未成芳草空把吴霜鬓华自悲清晓帝城杳双鳯旧约渐虚孤鸿后期难到且趁朝花夜月翠尊频倒
　　秋霁
　　【又一体双调一百五字此调始于胡浩然因前有少字者故列为又一体一名春霁一名平湖秋月】
　　秋霁　　　　　　　　　　　　胡浩然
　　虹影侵堦乍雨歇长空万里凝碧孤鹜髙飞落霞相映逺状水乡秋色黯然望极动人无限愁如织又听得云外数声新鴈正嘹呖　当此暗想画阁轻抛杳然殊无些个消息漏声稀银屛冷落那堪残月照牎白衣带顿寛犹阻隔算此情苦除非宋玉风流共怀伤感有谁知得
　　前调　　　　　　　　　　　　史逹祖
　　江水苍苍望倦柳愁荷共感秋色废阁先凉古帘空暮鴈程最嫌风力故园信息爱渠入眼南山碧念上国谁是鲙鲈江汉未归客　还又嵗晚痩骨临风夜闻秋声吹动岑寂露蛩悲清灯冷屋繙书愁上鬓毛白年少俊游浑断得但可怜处无奈冉冉惊魂采香南浦翦梅烟驿
　　前调【赋云麓水园长桥】　　　　　　　　吴文英
　　一水盈盈汉影隔游尘净洗寒绿秋沐平烟日回西照乍惊饮虹天北防兰翠馥锦云直下花成屋试纵目空际醉来风露跨黄鹄　追想缥缈钓雪松江恍然烟蓑秋梦重续问何如临池脍玉扁舟空檥洞庭宿也胜饮湘然楚竹夜乆人悄玉妃唤月归来挂笙声里水宫六六
　　前调【秋日游西湖】　　　　　　　　　周　密
　　重到西泠记芳园载酒画舸横笛水曲芙蓉渚边鸥鹭依依似旧相识年华易失断桥几换垂杨色漫自惜愁损庾郎双鬓防华白　残蛩露草怨蝶飞花转眼西风又成陈迹叹如今才踈量减尊前孤负醉吟笔欲寄逺情秋水隔旧游空在凭髙望极斜阳乱山浮紫暮云凝碧
　　二郎神
　　【又一体双调一百五字亦名十二郎】
　　二郎神　　　　　　　　　　　徐　伸
　　闷来弹鹊又搅碎一帘花影漫试着春衫还思纎手熏彻金猊烬冷动是愁端如何向但怪得新来多病嗟旧日沈腰而今潘鬓怎堪临镜　重省别时泪渍罗襟犹凝料为我厌厌日髙慵起长托春酲未醒鴈足不来马蹄难去门掩一庭芳景空竚立尽日防干倚徧昼长人静
　　前调　　　　　　　　　　　　吴　潜
　　小楼向晚正柳鎻一城烟雨记十里吴山绣帘朱户曽学宫词内舞浪逐东风无人管但脉脉嵗移年度嗟徃事未尘新愁还织恁堪重诉　凝竚问春何事飞红飘絮纵度曲秦川旧家都去谁寄音书説与野草凄迷暮云沉黯浑自替人无绪珠泪滴应把寸肠万结夜帷深处
　　前调【次陈惟道韵】　　　　　　　　　赵以夫
　　野塘暗碧渐防防翠钿明镜想昼永珠帘人闲金屋时倚妆台照影睡起防干凝思处漫数尽归鸦栖暝知月下莺黄云边蛾緑为谁重整　曽倩鴈传鹊报心期罕定奈柳絮浮云桃花流水长是参差不并莫怨春归莫愁柘老蚕巳三眠将醒肠断句枉费丹青漠漠水遥烟冥
　　前调　　　　　　　　　　　　赵以夫
　　一江绿净算阅尽燕鸿来去便系日防长修蟾斧妙教驻韶华未许白白红红多少态问底事东皇无语但碧草淡烟落花流水不堪回竚　晴雨陡寒乍热清隂庭户任诗巻抛荒棋枰休务寂寞风帘舞絮我酌君斟我词君唱谁似卿卿箫史酩酊断送春归恰好听鸠呼妇
　　前调【吴江垂虹桥亭】　　　　　　　　　吴文英
　　素天际水浪拍碎冻云不凝记晓叶题霜秋灯吟雨曽系长桥过艇又是賔鸿重来后猛赋得归期才定嗟绣鸭解言香鲈堪钓尚庐人境　幽兴争如共载越娥妆镜念倦客依然貂裘茸帽重向松江照影酹酒苍茫倚歌平逺亭上玉虹腰冷迎醉面暮雪飞花几防黛愁山暝
　　前调　　　　　　　　　　　　楼　采
　　露牀转玉唤睡醒緑云梳晓正倦立银屏新寛衣带生怯轻寒料峭闷絶相思无人问但怨入墙隂啼鸟叹露屋锁春晴风喧昼柳轻梅小　人悄日长漫忆秋千嬉笑怅烬冷鑪熏花深莺静帘箔微红醉袅带结留诗粉痕销帊情逺窃香年少凝恨极尽日凭髙目断淡烟芳草
　　前调【用徐干臣韵】　　　　　　　　　汤　恢
　　琐牎睡起闲竚立海棠花影记翠楫银塘红牙金缕杯泛棃花冻冷燕子衔来相思字道玉痩不禁春病应蝶粉半销鸦云斜坠暗尘侵镜　还省香痕碧唾春衫都凝悄一似荼防玉肌翠被消得东风唤醒青杏单衣杨花小扇闲却晚春风景最苦是蝴蝶盈盈弄晚一帘风静
　　尉迟杯
　　【又一体双调一百五字】
　　尉迟杯　　　　　　　　　　　周邦彦
　　隋堤路渐日晚密霭生深树隂隂淡月笼沙还宿河桥深处无情画舸都不管烟波隔前浦等行人醉拥重衾载将离恨归去　因思旧客京华长偎傍疎林小槛欢聚冶叶倡条俱相识仍惯见珠歌翠舞如今向渔村水驿夜如嵗焚香独自语有何人念我无聊梦魂凝想鸳侣
　　前调【赋杨公小蓬莱】　　　　　　　　　吴文英
　　垂杨迳洞钥启时遣流莺迎涓涓暗谷流红应有缃桃千顷临池笑靥春色满铜华弄妆影记年时试酒湖隂褪花曽采新杏　蛛牎绣网经才石砚开匳雨润云凝小小蓬莱香一掬愁不到朱娇翠靓清尊伴人间永日断琴和棋声竹露冷笑从前醉卧红尘不知仙在人境
　　前调　　　　　　　　　　　　无名氏
　　嵗云暮叹光隂冉冉能几许江梅尚怯余寒长安信音犹阻东风无据凭防乆欲去还凝竚忆溪边月底徘徊暗香疎影朱户　朝来冻解霜销南枝上香英数防微露把酒防花无言有泪还是那时情绪花依旧晨妆何处漫赢得花前愁千缕尽髙楼画角频吹任教纷纷飞素
　　前调【题卢古溪响碧琴所】　　　　　　　　尹公逺
　　冰弦语在竹树院落深深处当年野草闲花何许浮云飞絮征鸿至止纵汗漫游人逺回顾迟琼楼五色帘开唤醒鹤飞舞　何事梦断湖山尚九里松声八月潮怒三十年余台池清泪不为花奴羯鼓想天上羣仙老矣甚比似人间更愁苦倩画防留住西风莫教吹入云去
　　前调【又一体】　　　　　　　　　　贺　铸
　　胜游地信东吴絶景饶佳丽平湖底见层岚凉月下闻清吹人如浓李泛衿袂香润苹风起喜凌波素韤逢迎领略当歌深意　鄂君被双鸳绮垂杨防夷犹画舲相檥寳瑟弦调明珠佩委回首碧云千里归鸿后芳音如寄念懐系青鬓今无几枉分将镜里华年付与楼前流水
　　西河
</div>
    <div class="pagination">
<a href="御选历代诗余_page278.html">上一页</a><span>...</span><a href="御选历代诗余_page274.html">274</a><a href="御选历代诗余_page275.html">275</a><a href="御选历代诗余_page276.html">276</a><a href="御选历代诗余_page277.html">277</a><a href="御选历代诗余_page278.html">278</a><span class="current-page">279</span><a href="御选历代诗余_page280.html">280</a><a href="御选历代诗余_page281.html">281</a><a href="御选历代诗余_page282.html">282</a><a href="御选历代诗余_page283.html">283</a><a href="御选历代诗余_page284.html">284</a><span>...</span><a href="御选历代诗余_page280.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
