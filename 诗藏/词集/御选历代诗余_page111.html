<!DOCTYPE html>
<html>
<head>
    <meta charset="UTF-8">
    <title>御选历代诗余 - 第 111 页/共 328 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御选历代诗余 - 第 111 页/共 328 页</h1>
    <div class="content">　　有一个人人飞燕精神急锵环佩上华裀促拍尽随红袖举风柳腰身　簌簌轻裙妙尽尖新曲终独立敛香尘应是四肢娇困也睂黛双颦
　　前调【又一体琴】　　　　　　　　　李之仪
　　霞巻云舒月澹星疎摩徽转轸不曾虚弹到当时留意处谁是相如　魂断酒家垆路隔云衢舞鸾镜里早妆初拟学画睂张内史略借工夫
　　望江南
　　【双调五十四字即从单调加一疉也或合李煜二词上下分韵遂谓有又一体者非】
　　望江南　　　　　　　　　　　吕　岩
　　瑶池上瑞雾霭羣仙素练金童锵凤板青衣玉女啸鸾弦身在大罗天　沉醉处缥缈玉京山唱彻歩虚清燕罢不知今夕是何年海水又桑田
　　前调　　　　　　　　　　　　王　琪
　　江南柳烟穗拂人轻愁黛空长描不似舞腰虽痩学难成天意与风情　攀折处离恨几时平已纵柔条萦客棹更飞狂絮扑旗亭三月乱莺声
　　前调　　　　　　　　　　　　王　琪
　　江南雨风送满长川碧瓦烟昏沉柳岸红绡香润入梅天飘洒正潇然　朝与暮长在楚峰前寒夜愁歌金带枕暮江深闭朩兰船烟浪逺相连
　　前调　　　　　　　　　　　　王　琪
　　江南岸云树半晴阴帆去帆来天亦老潮生潮落日还沉南北别离心　兴废事千古一沾襟山下孤烟渔市晓柳边疎雨酒家深行客莫登临
　　前调　　　　　　　　　　　　王　琪
　　江南竹淸润絶纤埃深径欲留双凤宿后庭偏映小桃开风月影徘徊　寒玉痩霜霰信相催粉涙空留妆防在羊车曾傍翠枝来龙笛莫轻裁
　　前调　　　　　　　　　　　　王　琪
　　江南草如种复如描深映落花莺舌乱緑迷南浦客魂消日日鬭靑袍　风欲转柔态不胜娇逺翠天涯经夜雨冷防沙上带昏潮谁梦与兰苕
　　前调　　　　　　　　　　　　王　琪
　　江南水江路转平沙雨霁髙烟收素练风晴细浪吐寒花迢递送星槎　名利客飘泊未还家西塞山前渔唱逺洞庭波上鴈行斜征棹宿天涯
　　前调　　　　　　　　　　　　王　琪
　　江南月淸夜满西楼云叶开时冰吐槛浪花深处玉沉钩圆缺几时休　星汉迥风露入新秋丹桂不知揺落恨素娥应信别离愁天上共悠悠
　　前调　　　　　　　　　　　　王　琪
　　江南酒何处味偏浓醉卧春风深巷里晓寻香斾小桥东竹叶满金钟　檀板奏人面粉生红靑杏黄梅朱阁上鲥鱼苦笋玉盘中酩酊任愁攻
　　前调　　　　　　　　　　　　王　琪
　　江南雪轻素翦云端琼树忽惊春意早梅花偏觉晓香寒飞盏递淸欢　蟾玉迥淸夜好重看谢女聮诗吟翠幙子猷乘兴泛平澜空惜舞英残
　　前调　　　　　　　　　　　　王　琪
　　江南燕轻飏绣帘风二月池塘新社过六朝宫殿旧巢空颉颃恣西东　王谢宅曾入绮堂中烟径落花飞逺逺晓牎惊梦语匆匆偏占杏园红
　　前调　　　　　　　　　　　　韩　琦
　　安阳好形势魏西州曼衍山川环故国升平歌吹沸南楼和气镇飞浮　笼画陌乔朩几春秋花外轩牎排逺岫竹间门巷带长流风物更淸幽
　　前调　　　　　　　　　　　　欧阳修
　　江南蝶斜日一双双身似何郎曾傅粉心如韩寿爱偷香天赋与轻狂　微雨后薄翅腻烟光才伴游蜂来小院又随飞絮过东墙长是为花忙
　　前调【与龙靓】　　　　　　　　　　张　先
　　靑楼宴靓女荐瑶杯一曲白云江月满际天拖练夜潮来人物悮瑶台　醺醺酒轻拂上双腮媚脸已非朱淡粉香红全胜雪笼梅标格外风埃
　　前调　　　　　　　　　　　　苏　轼
　　春未老风细柳斜斜试上超然台上防半壕春水一城花烟雨暗千家　寒食后酒醒却咨嗟休对故人思故国且将新火试新茶诗酒趁年华
　　前调　　　　　　　　　　　　苏　轼
　　春巳老春服几时成曲水浪低蕉叶稳舞雩风软苎罗轻酣咏乐升平　微雨过何处不催耕百舌无言桃李尽柘枝深处鹁鸪鸣春色属芜靑
　　前调　　　　　　　　　　　　谢　逸
　　临川好柳岸转平沙门外澄江丞相宅坛边乔朩列仙家春到满城花　行乐处舞袖巻轻纱漫摘靑梅尝煮酒旋煎白雪试新茶明月上檐牙
　　前调　　　　　　　　　　　　谢　逸
　　临川好山影碧波揺鱼跃冰池飞玉尺云横石岭拂鲛绡髙树竹萧萧　寒食近湖水緑平桥繁杏梢头张锦斾垂杨阴里系兰桡邀客解金貂
　　前调　　　　　　　　　　　　周邦彦
　　歌席上无頼是横波寳髻玲珑欹玉燕绣巾柔腻掩香罗人好自宜多　无个事因甚敛双蛾浅澹梳妆疑见画惺忪言语胜闻歌何况会婆娑
　　前调　　　　　　　　　　　　周邦彦
　　游妓散独自绕回堤芳草怀烟迷水曲密云衔雨暗城西九陌未霑泥　桃李下春晩自成蹊墙外见花寻路转柳隂行马过莺啼无处不凄凄
　　前调　　　　　　　　　　　　王安中
　　安阳好物外占天平叠叠挼蓝烟岫色淙淙鸣玉晓溪声仙路驭风行　松径转丹碧照飞甍金界花开常烂漫云根石秀小峥嵘幽事不胜淸
　　前调　　　　　　　　　　　　王安中
　　安阳好负郭相君园緑野移春花自老平泉醒酒石空存月馆对风轩　人选胜幽径破苔防拥砌翠筠侵坐冷穿亭玉溜落池喧归意黯重门
　　前调　　　　　　　　　　　　王安中
　　安阳好曲水似山阴咽咽淸泉岩溜细弯弯碧甃篆防深永昼坐披襟　红袖小歌扇画泥金鸭緑波随双叶转鹅黄酒到十分斟重听绕梁音
　　前调　　　　　　　　　　　　王安中
　　安阳好耆旧迹依然醉白垂杨低掠水延松髙桂老参天曾映两貂蝉　王谢族兰玉秀当年画隼朱轮人继踵丹台碧落世多贤簪绂看家传
　　前调　　　　　　　　　　　　向子諲
　　微雨过庭院静无尘天上秋期明日是人间月影十分淸真不负佳辰　称寿处香雾绕花身玉兎已成千歳药桂花更与一枝新喜气满重闉
　　前调【霜天有感】　　　　　　　　　　赵长卿
　　山又水云岫插峰峦断鴈飞时霜月冷乱鸦啼处日衔山疑在画圗间　金乌转游子损朱颜别泪盈襟双袖湿春心不放画睂闲此去几时还
　　前调【池阳道中】　　　　　　　　　　李　纲
　　归去好迂骑过江乡茅店鸡声寒逗月板桥人迹晓凝霜一望楚天长　春信早山路野梅香映水酒帘斜飏日隔林渔艇静鸣榔杳杳下残阳
　　前调　　　　　　　　　　　　李　纲
　　新阁就向日借淸光广厦生风非吾志小牎容膝正相当聊此傲羲皇　狨尾拂髙挂朩绳牀老病维摩谁问疾散花天女为焚香恰好细商量
　　前调【去沙阳过分水岭】　　　　　　　　李　纲
　　征骑逺千里别沙阳泛碧斋傍凝翠阁栖云寺里印心堂回首意茫茫　分水岭烟雨正凄凉南望瓯闽连海峤北归呉越过江乡极目暮云长
　　前调　　　　　　　　　　　　李　纲
　　云棹逺南浦緑波春日暖风和初解冻饵香竿袅好垂纶一钓得金鳞　风乍起吹皱碧渊沦红鲙斫来鲜更美白醪酤得防兼醇一醉武陵人
　　前调　　　　　　　　　　　　李　纲
　　淸昼永幽致夏来多逺岸参差风飏柳平湖清浅露翻荷移棹钓烟波　凉一霎飞雨洒轻蓑满眼生涯千顷浪放怀乐事一声歌不醉欲如何
　　前调　　　　　　　　　　　　李　纲
　　江上雪独立钓鱼翁箬笠但闻冰散响蓑衣时振玉花空圗画若为工　云水暮归去逺烟中茅舍竹篱依小屿缩鳊圆鲫入轻笼欢笑有儿童
　　前调【张莭使生辰】　　　　　　　　　杨无咎
　　钟陵好嘉节庆元正瑞色潜将春共到台星遥映月初升贤帅为时生　人意乐天宇亦清明淡薄梅腮娇倚暖依微柳眼喜窥晴和气满江城
　　前调　　　　　　　　　　　　张孝祥
　　朝元去深殿扣瑶钟天近月明黄道静参回斗转碧霄空身在九光中　风露下环佩响丁东玉案烧香萦翠凤松坛移影动苍龙归路海霞红
　　前调　　　　　　　　　　　　程　垓
　　篷上雨篷底有人愁身在汉江东畔去不知家在锦江头烟水两悠悠　吾老矣心事几时休沉水熨香年似日薄云垂帐夏如秋安得小书舟
　　前调　　　　　　　　　　　　方千里
　　春色暮短艇檥长堤飞絮空随花上下啼莺占断水东西来往燕争泥　桑柘緑归去觅前蹊夜瓮酒香从蚁鬬晓牎眠足任鸡啼犹胜旅情凄
　　前调　　　　　　　　　　　　杨泽民
　　寻胜去驱马上南堤信脚不知人逺近醉眠犹劝玉东西归帽任冲泥　春雨过农事在蹊野卉无名随路满山禽着意傍人啼鼓角已悲凄
　　前调【赋画临照女】　　　　　　　　　呉文英
　　衣白苎雪面堕愁鬟不识朝云行雨处空随春梦到人间留向画图看　慵临镜流水洗花顔自织苍烟湘泪冷谁捞明月海波寒天澹雾漫漫
　　前调【茶】　　　　　　　　　　　呉文英
　　松风逺莺燕静幽芳妆褪官梅人倦绣梦回春草日初长瓷盌试新汤　笙歌断情与絮悠飏石乳飞时离鳯怨玉纤分处露花香人去月侵廊
　　前调　　　　　　　　　　　　呉文英
　　三月暮花落更情浓人去秋千闲挂月马停杨柳倦嘶风堤畔画船空　厌厌醉长日小帘栊宿燕夜归银烛外啼莺声在緑隂中无处觅残红
　　前调　　　　　　　　　　　　陈允平
　　娇灼灼聪隽在秋波六幅香帬拖细縠一钩尘韤翦轻罗春意动人多　临寳鉴石黛拂修蛾燕子楼头蝴蝶梦桃花扇底竹枝歌杨柳月婆娑
　　前调　　　　　　　　　　　　陈允平
　　烟漠漠湖外緑杨堤满地落花春雨后一帘飞絮夕阳西梁燕落香泥　流水恨和泪入桃蹊鹦鹉洲边鹦鹉恨杜防枝上杜防啼归思越凄凄
　　前调　　　　　　　　　　　　赵汝茪
　　帘不卷细雨熟樱桃数防霁霞天又晓一痕凉月酒初消风絮花髙　萧闲处磨尽少年豪昨梦醉来骑白鹿满湖春水段家桥濯发听吹箫
　　前调　　　　　　　　　　　　汪元量
　　官舎悄坐到月西斜永夜角声悲自语客心愁破更思家南北各天涯　肠断裂搔首一长嗟绮席象床寒玉枕美人何处醉黄花和泪撚琵琶
　　前调　　　　　　　　　　　　无名氏
　　梅花好依约透春光记得佳人初睡起巧临鸾鉴试新妆粉面鬬琼芳　江亭上绕树嗅淸香拟把一枝传信去不知何处是兰房独自暗凄凉
　　前调　　　　　　　　　　　　僧　挥
　　成都好蚕市趁遨游夜放笙歌喧紫陌春邀灯火上红楼车马隘瀛洲　人散后茧馆喜绸缪柳叶已饶灯黛细桑条何似玉纤柔立马看风流
　　前调　　　　　　　　　　　　刘　基
　　黄昏雨滴沥四檐声陡为衾裯添宿润都来肺腑作愁城惟觉寐难成　单栖鸟几度绕枝鸣金兽有烟飞不起玉虫无焰翳还明谁识此时情
　　前调【送王虞卿之京师】　　　　　　　　呉子孝
</div>
    <div class="pagination">
<a href="御选历代诗余_page110.html">上一页</a><span>...</span><a href="御选历代诗余_page106.html">106</a><a href="御选历代诗余_page107.html">107</a><a href="御选历代诗余_page108.html">108</a><a href="御选历代诗余_page109.html">109</a><a href="御选历代诗余_page110.html">110</a><span class="current-page">111</span><a href="御选历代诗余_page112.html">112</a><a href="御选历代诗余_page113.html">113</a><a href="御选历代诗余_page114.html">114</a><a href="御选历代诗余_page115.html">115</a><a href="御选历代诗余_page116.html">116</a><span>...</span><a href="御选历代诗余_page112.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
