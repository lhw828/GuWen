<!DOCTYPE html>
<html>
<head>
    <meta charset="UTF-8">
    <title>御选历代诗余 - 第 79 页/共 328 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御选历代诗余 - 第 79 页/共 328 页</h1>
    <div class="content">　　沙明波净小汀洲枫落洞庭秋红蓼白苹深处晩风吹转船头　鲈鱼钓得银丝旋鲙白酒新篘一笑月寒烟暝人间万事都休
　　前调　　　　　　　　　　　　张　抡
　　鸣榔惊起鹭鸶飞山逺水弥弥米贱茆柴酒美霜清螃蟹螯肥　人生所贵逍遥快意此外皆非却笑东山太傅几曽梦见蓑衣
　　前调　　　　　　　　　　　　张　抡
　　红尘光景事如何扰扰利名多若问侬家活计扁舟小笠轻蓑　一尊美酒一轮皓月一弄山歌险甚掀天白浪未如人世风波
　　前调【雪景】　　　　　　　　　　张　抡
　　萧萧芦叶暮寒生雪压冻云平密洒一篷烟火惊鸿飞起沙汀　收纶罢钓空江有浪短櫂无声便是天然图画何须妙手丹青
　　前调　　　　　　　　　　　　张　抡
　　灯花挑尽夜将防斜掩小屏山一防凉蟾窥幔钏敲玉臂生寒　起来无绪炉熏烬冷桐叶声干都把沉思幽恨明朝分付睂端
　　前调　　　　　　　　　　　　朱敦儒
　　当年挟弹五陵间行处万人看雪猎星飞羽箭春游花簇雕鞍　飘零到此天涯倦客海上苍顔多谢江南苏小樽前怪我青衫
　　前调【赵知閤生日】　　　　　　　　　曽　觌
　　画堂帘卷兽香浓花上雪玲珑平地十洲三岛蟠桃巳试春红　清时旧徳仙姿难老主眷方隆烂醉笙歌丛里年年先占春风
　　前调　　　　　　　　　　　　曽　觌
　　金沙架上日璁珑浓緑衬轻红花下两行红袖直疑春在壶中　如今尚觉惜花爱酒依旧情浓无限少年心绪从敎醉倒东风
　　前调　　　　　　　　　　　　曽　觌
　　休论社燕与秋鸿时节太匆匆海上一番微雨朱门浓緑阴中　主人情厚金杯满泛且共从容莫问莺花俱老今朝犹是春风
　　前调　　　　　　　　　　　　曽　觌
　　西湖南北旧游空谁料一尊同回首四年间事浑如飞絮蒙蒙　林花谢了明年春到依旧芳容惟有朱顔緑鬓暗随流水常东
　　前调【赠南劔瞿守】　　　　　　　　　曽　觌
　　双溪楼上凭防时潋滟泛金卮醉倒閙花深处歌声遏住云飞　风流太守鸾台家世玉鉴丰姿行奉紫泥褒诏要看击浪天池
　　前调【维扬感懐】　　　　　　　　　　曽　觌
　　雕车南陌碾香尘一梦尚如新回首旧游何在柳烟花雾迷春　如今霜鬓愁停短棹嬾傍清尊二十四桥风月寻思只有消魂
　　前调【茶词】　　　　　　　　　　杨无咎
　　杯盘狼藉烛参差欲去未容辞春雪看飞金碾香云旋涌花甆　雍容四座矜夸一品重听新词归路清风两腋不妨轻撚银髭
　　前调【双头芍药】　　　　　　　　　　侯　寘
　　翻阶红药竞芬芳着意巧成双须识扬州国艳旧时曽在昭阳　盈盈背立同心对绾聫萼飞香牢贮深沉金屋任敎蝶困蜂忙
　　前调【建康大雪】　　　　　　　　　　侯　寘
　　漏云初见六花开惊巧妒江梅飘洒元戎小队玉妆旌斾归来　恩同化手春回陇亩懽倒尊罍记取明朝登览緑漪惟有秦淮
　　前调【谢郭道深惠菊有二小鬟】　　　　　　　侯　寘
　　露英云萼一般清揉雪更雕琼预喜重阳登览大家插帽浮觥　分香减翠殷勤逺寄珍重多情不似绮牎双艳向人解语倾城
　　前调　　　　　　　　　　　　侯　寘
　　依微春緑徧江干烟水小屏寒惆怅鴈行南北新词不忍拈看　从今寄取临风把酒役梦忘餐飞絮落花时候扁舟也到孤山
　　前调　　　　　　　　　　　　侯　寘
　　风帘交翠篆香飘却暑卷轻绡最好佳辰相近寿觞对饮连宵　仙翁未老云中跨鳯台上吹箫看取他年荣事鱼轩入侍涂椒
　　前调【元夕上刘共甫】　　　　　　　　　侯　寘
　　年来玉帐罢兵筹灯市小迟留花外香随金勒酒边人倚红楼　沙堤此去传柑侍宴天上风流还记月华小队春风十里潭州
　　前调【为云庵夀】　　　　　　　　　　侯　寘
　　年年重午近佳辰符艾一番新满酌九霞竒醖寿君两鬓长春　闺中秀美何如赋得林下精神早办荆钗布衲共为云水闲人
　　前调【醉归祐之第】　　　　　　　　　辛弃疾
　　篮舆嫋嫋破重冈玉笛两红妆这里都愁酒尽那边正和诗忙　为谁醉倒为谁归去都莫思量白水东边离落斜阳欲下牛羊
　　前调　　　　　　　　　　　　辛弃疾
　　夜深残月过山房睡觉北牎凉起绕中庭独歩一天星斗文章　朝来客话山林钟鼎那处难忘君向沙头细问白鸥知我行藏
　　前调【为人夀二首】　　　　　　　　　辛弃疾
　　年年黄菊艳秋风更有拒霜红黄似旧时宫额红如此日芳容　靑靑未老尊前要看儿辈平戎试酿西江为寿西江緑水无穷
　　前调　　　　　　　　　　　　辛弃疾
　　年年金蕊艳西风人与菊花同霜鬓经春重緑仙姿不饮长红　焚香度日从容笑语尽调儿童一岁一杯为寿从今更数千钟
　　前调【九日送杨世长赴南宫】　　　　　　　辛弃疾
　　年年团扇怨秋风愁絶玉杯空山下卧龙丰度台前戏马英雄　而今休也花残一似人老花同莫怪东篱韵减只今丹桂香浓
　　前调　　　　　　　　　　　　范成大
　　身闲身健是生涯何况好年华看了十分秋月重阳更插黄花　消磨景物瓦盆社酿石鼎山茶饱吃红莲香饭侬家便是仙家
　　前调　　　　　　　　　　　　范成大
　　系船沽酒碧帘坊酒满胜鹅黄醉后西园入梦东风柳色花香　水浮天处夕阳如锦恰似鲈乡中有忆人双泪几时流到横塘
　　前调　　　　　　　　　　　　范成大
　　草堂春过一分余幽事酒醒初琴调细鸣焦朩矢声不断铜壶　关心药裹忘年蓑笠自着潜夫雨后长镵东麓月明短艇西湖
　　前调　　　　　　　　　　　　陈三聘
　　求田何处是生涯双鬓巳先华随分夏凉冬暖赏心秋月春花　吾年如此愁来问酒困后呼茶结社竹林诗老卜邻江上渔家
　　前调　　　　　　　　　　　　陈三聘
　　去年曽醉杏花坊柳色间轻黄重觅旧时行迹春风满路梅香　平沙岸草夫差故国知是吾乡梦断数声柔橹只应巳过横塘
　　前调　　　　　　　　　　　　黄公度
　　幽香冷艳缀疎枝横影卧霜溪清楚浑如南郭孤髙絶似东篱　岁寒风味黄花尽处密雪飞时不比三春桃李芳菲急在人知
　　前调　　　　　　　　　　　　黄公度
　　屑瑶飞絮满层空人在广寒宫巳觉楼台改观渐看桃李春融　一城和气宾筵不夜舞态回风正是为霖手段南来先做年丰
　　前调【茶词二首】　　　　　　　　　　程　垓
　　华筵饮散撤芳尊人影乱纷纷且约玉騘留住细将团鳯平分　一瓯看取招回酒兴爽彻诗魂歌罢清风两腋归来明月千门
　　前调　　　　　　　　　　　　程　垓
　　龙团分罢觉芳滋歌彻碧云词翠袖且留纤玉沉香载捧氷甆　一声清唱半瓯轻啜愁绪如丝记取临分余味图敎归后相思
　　前调　　　　　　　　　　　　程　垓
　　片花飞后水东流无计挽春留香小谁栽杜若梦回依旧扬州　破年在娇花艳冶舞柳纤柔莫道刘郎霜鬓才情未放春休
　　前调　　　　　　　　　　　　陆　游
　　怕歌愁舞嬾逢迎妆晩托春酲緫是向人深处当时枉道无情　闗心近日啼红密诉翦緑深盟杏馆花阴恨浅画堂银烛嫌明
　　前调　　　　　　　　　　　　陆　游
　　咚咚傩鼓饯流年烛焰动金船防燕难寻前梦醉花空防春妍　文园谢病兰成久旅回首凄然明月梅花笛夜和风禹庙莺天
　　前调　　　　　　　　　　　　陆　游
　　幽姿不入少年塲无语只凄凉一个飘零身世十分冷淡心肠　江头月底新诗旧梦孤恨清香任是春风不管也曽先识东皇
　　前调　　　　　　　　　　　　赵彦端
　　山矾风味更棃花清白竞春华试问西园春夜何如山崦人家　楚东千嶂吴江一棹云路非赊惟有相思南地可怜淡月朝霞
　　前调【立夏日观茶防作】　　　　　　　　管　鉴
　　一年春事到荼防何处更花开莫趁垂杨飞絮且随红药翻阶　倦游老矣肯因名宦孤负衔杯寄语故园桃李明年留待归来
　　前调【浮云堂】　　　　　　　　　闾丘次杲
　　横江一抹是平沙沙上几千家到得人家尽处依然水接天涯　危栏送目翩翩去鹢防防归鸦渔唱不知何处都应只在芦花
　　前调【竹】　　　　　　　　　　　马庄父
　　龙孙脱颖破苔纹英气欲凌云深处未须留客春风自掩柴门　蒲团宴坐轻敲茶臼细扑炉熏弹到琴心三叠鹧鸪啼傍黄昏
　　前调【九月末水仙开】　　　　　　　　　王　炎
　　蔷薇露染玉香肌欲试缕金衣一种出尘丰度偏宜月伴风随　初疑邂逅湘妃洛女似是还非只恐乗云轻举翩然飞度瑶池
　　前调　　　　　　　　　　　　王　炎
　　杜鹃声断日曈昽过雨湿残红老色菱花影里客愁蕉叶声中　柳梢飞絮桃梢结子断送春风莫恨春无觅处明年还醉芳丛
　　前调　　　　　　　　　　　　卢　炳
　　晩来天气十分凉时候近重阳村落人家潇洒篱边黄菊芬芳　年来渐觉诗肠愈窄酒量偏狂好景不须放过何妨一醉千觞
　　前调【平山】　　　　　　　　　　沈端节
　　天遥野阔鴈书空山逺暮云中目断江南烟雨闲来敧枕春风　功名富贵何须计较烟际疎钟解道浅妆浓抹从来惟有坡翁
　　前调【赠赵梅壑】　　　　　　　　　　吴文英
　　吴山相对越山青湘水一春平粉字情深题叶红波香染浮萍　朝云暮雨玉壶尘世金屋瑶京晩雨西陵潮汛沙鸥不似身轻
　　前调【题阑室道女扇】　　　　　　　　　吴文英
　　林皋相遇笑盈盈江碧逺山青露重寒香有恨月明秋佩无声　银灯炙了金炉烬暖真色罗屏病起十分清瘦梦防一寸春情
　　前调【闻桂香】　　　　　　　　　　吴文英
　　海东明月锁云阴花在月中心天外幽香清漏人间仙影难寻　并刀翦叶一枝晓露緑鬓曽簪惟有别时难忘冷烟疎雨秋深
　　前调　　　　　　　　　　　　张　炎
　　清明时节雨声哗潮拥渡头沙翻破棃花冷看人生苦恋天涯　燕帘莺户云牎雾阁酒醒啼鸦折得一枝杨柳归来插向谁家
　　前调　　　　　　　　　　　　完顔璹
</div>
    <div class="pagination">
<a href="御选历代诗余_page78.html">上一页</a><span>...</span><a href="御选历代诗余_page74.html">74</a><a href="御选历代诗余_page75.html">75</a><a href="御选历代诗余_page76.html">76</a><a href="御选历代诗余_page77.html">77</a><a href="御选历代诗余_page78.html">78</a><span class="current-page">79</span><a href="御选历代诗余_page80.html">80</a><a href="御选历代诗余_page81.html">81</a><a href="御选历代诗余_page82.html">82</a><a href="御选历代诗余_page83.html">83</a><a href="御选历代诗余_page84.html">84</a><span>...</span><a href="御选历代诗余_page80.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
