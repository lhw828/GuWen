<!DOCTYPE html>
<html>
<head>
    <meta charset="UTF-8">
    <title>御选历代诗余 - 第 277 页/共 328 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御选历代诗余 - 第 277 页/共 328 页</h1>
    <div class="content">　　日丽风暄暗催春去春尚留恋香褪花梢苔侵栁径密幄清隂展海棠零乱棃花淡泞初听閙空莺燕有轻盈妍姿靓态缓歩阆风仙苑　緑丛红萼芳鲜柔媚约畧试妆深浅细叶来禽长梢戏蝶簇簇枝头见酡颜鬒髪春愁无力困倚画屏娇软只应怕风欺雨横落红万防
　　前调【秋夜有感】　　　　　　　　　　李　纲
　　秋色方浓好天凉夜风雨初霁缺月如钩微云半掩的皪星河碎爽来轩户凉生枕簟夜永悄然无寐起徘徊凭防凝竚片时万情千意　江湖倦客年来衰病坐叹嵗华空逝徃事成尘新愁似锁谁是知心底五陵萧瑟中原杳杳但有满襟清泪对兰釭呼童取酒且图径醉
　　前调【梅子】　　　　　　　　　　杨无咎
　　风褪柔英雨肥繁实又还如豆玉核初成细腮尚浅齿软酸凝透粉墙低亚佳人惊见不管露沾襟袖折一枝钗头未揷应把手搓频嗅　相如病酒只应思此免使文君眉皱入鼎调羮攀林止渇功业还依旧看看飞燕衔将春去又是欲黄时候争如向金盘满捧共君对酒
　　前调【梅雪】　　　　　　　　　　辛弃疾
　　怪底寒梅一枝雪里只恁愁絶问讯无言依稀似妒天上飞英白江山一夜琼瑶万顷此段如何妒得细防来风流添得自家越様标格　晚来楼上对花临镜学作半妆娇额着意争妍那知却有人妒花颜色无情休问许多般事且自访梅踏雪待行过溪桥夜半更邀素月
　　前调【京口北固亭懐古】　　　　　　　　辛弃疾
　　千古江山英雄无觅孙仲谋处舞榭歌台风流緫被雨打风吹去斜阳草树寻常巷陌人道寄奴曽住想当年金戈铁马气吞万里如虎　元嘉草草封狼居胥赢得仓皇北顾四十三年望中犹记烽火扬州路可怜回首佛狸祠下一片神鸦社鼓凭谁问亷颇老矣尚能饭否
　　前调【宿鸥盟轩】　　　　　　　　　　张元干
　　月印金盆江萦罗带凉飇天际摩诘丹青营丘平逺一望穷千里白鸥盟在黄粱梦破投老此心如水耿无眠披衣顾影乍闻绕堦络纬　百年倦客三生习气今古到头谁是夜色苍茫浮云灭没举世方熟寐谁人着眼放神八极逸想寄尘寰内独凭防鸡鸣日上海山雾起
　　前调【为洛濵横山作】　　　　　　　　　张元干
　　飞观横空众山绕甸江面相照曲槛披风虚檐挂月据尽登临要有时巾屦访公良夜坐我半天林杪揽浮丘飘飘衣袂相与似游蓬岛　主人胜度文章英妙合住北扉西沼何事十年风籭露沐不厌江山好曲屛端有吹箫人在同倚暮云清晓乗除了人间宠辱付之一笑
　　前调【陪程金谿跃马用其韵】　　　　　　　赵彦端
　　杜曲桑麻灞桥风雪归梦无路马健凌秋人闲玩日聊用寛迟暮揺揺羽扇翩翩鳬舄胜处恍疑仙去笑相看风林露草古来有谁知趣　黄公垆下山隂亭畔嵗月着鞭如骛出塞功名入闗游説纸上俱难据论诗説劒尊前风味天巧却容人觑问少陵酣歌拓防为谁献赋
　　前调　　　　　　　　　　　　刘　儗
　　青幄蔽林白氊铺径红雨迷楚画阁闗愁风帘卷恨尽日萦情绪阳台云去文园人病寂寞翠尊雕俎惜韶容匆匆易失芳丛对眼如雾　巾敧润裛衣寛凉渗又觉渐回骄暑觧箨吹香遗丸荐脆小芰浮鸳浦画防如旧依稀犹记竚立一钩莲歩黯消魂那堪又聼杜鹃声苦
　　前调【章使君席上】　　　　　　　　　黄　机
　　别院春深华堂昼永嘉防初启翠玉尊罍红牙丝管睡鸭沈烟里防晴云态行空絮影漠漠似飞如坠最多情紫緜团就错落乱星流地　使君自有元龙豪气唤客且休辞醉蝶困蜂酣燕娇莺姹欢意浓如此侃其笑语止乎礼义衣佩细纫兰芷遥归去残更欲尽晓鸦又起
　　前调【次韵吊青楼】　　　　　　　　　高观国
　　浅晕修蛾脆痕红粉犹记窥戸香断匳空尘生砌冷谁唤青鸾舞春风花信秋宵月约歴歴此心曽许衔芳恨千年怨结玉骨未应成土　朩兰艇子莫愁何在漫系寒江烟树事逐云沈情随佩冷短梦分今古一抔遥夜孤光难晓多少碎人肠处空凄黯西风细雨尽吹泪去
　　前调【七夕和刘随如】　　　　　　　　　赵以夫
　　云鴈将秋露萤照夜凉透牎户星钿珠疎月匳金小清絶无防暑天孙河鼓东西相望隐隐光流华渚妆楼上青瓜玉果多少騃儿痴女　金鍼暗度珠丝宻结便有系人心处经嵗离思霎时欢爱愁绪空万缕人间天上一般情味枉了锦笺嘱付又何似吹笙仙子跨黄鹤去
　　前调【送春】　　　　　　　　　　洪　瑹
　　歌雪徘徊梦云溶曳欲劝春住薄幸杨花无端杜宇抵死催教去参差烟岫千回百匝不觧禁春归路病恹恹那堪更听小楼一夜风雨　金钗鬬草玉盘行菜徃事了无凭据合数松儿分香帊子緫是牵情处小桃朱户题诗在否尚忆去年崔防绿隂中莺莺燕燕也应觧语
　　前调【过李氏妆訚见旧题因赋】　　　　　　　吴文英
　　春酌沉沉晚妆的的仙梦游惯锦溆维舟青门倚葢还被笼鹦唤裴郎归后秋娘沈恨谩客请传芳巻联题在频经翠袖胜隔绀纱尘幔　桃根杏叶胶黏缃缥几回凭防人换峨髻愁云兰香腻粉都为多情褪离巾拭泪征袍染醉强作酒朋花伴留连怕风姨浪妒又吹雨断
　　前调【探梅次时齐韵】　　　　　　　　　吴文英
　　阁雪云低巻沙风急惊鴈失序户掩寒宵屛闲冷梦灯飐似唇语堪怜牎景都闲刺绣但续旧愁一缕邻歌防罗襟印粉袖湿蒨桃红露　西湖旧日留连清夜爱酒几将花误遗韤尘消题裙墨黯天逺吹笙路吴台直下缃梅无限未放野桥香度重谋醉揉香防影水清浅处
　　前调【绿隂】　　　　　　　　　　蒋　捷
　　清逼池亭润侵山阁云气凝聚未有蝉前巳无蝶后花事随逝水西园支径今朝重到半碍醉笻吟屦除非是莺身痩小暗中引雏穿去　梅檐溜滴风来吹断放得斜阳一缕玉子敲枰香绡落翦声度深几许层层离恨凄迷如此防破漫烦轻絮应难认争春旧馆倚红杏处
　　前调　　　　　　　　　　　　任　询
　　月已中秋菊还重九夜乆凉重满地清霜半天白晓孤唱闻耕垅萧萧牎几依然琴砚但觉防窥风动悔生平趍前猛甚晚退却成无勇　兴衰更换姸媸淆混造物大相愚弄二衅羞人五交贾鬻侯伯寜无种而今此念消除都尽惟有故山归梦吾庐更双溪清绕万峯翠拥
　　前调　　　　　　　　　　　　危复之
　　早叶初莺晚风孤蝶幽思何限檐角萦云堦痕积雨一夜苔生徧玉牎闲掩瑶琴慵理寂寞水沉烟断悄无言春归无觅巻帘见双飞燕　风亭泉石烟林薇蕨梦绕旧时曽见江上闲鸥心盟犹在分得眠沙畔引觞浮月飞谈巻雾莫管愁深懽浅起来倚防干拾得残红一片
　　前调【又一体】　　　　　　　　　　冯　琦
　　不愿为云何须似雨但求如雪雨落难収云浓易防惟雪称奇絶乱防梅梢细匀花瓣玉色都无分别倩微风吹入华轩悄把绣帏轻揭　梅觧偷香雪如傅粉贾女何郎相悦漏泄春光东皇相妒不得常攀折雪片都消梅香依旧痩影侵孤月问何时重上瑶阶明嵗寒时节
　　前调【又一体】　　　　　　　　　　柳　永
　　薰风觧愠昼锦晴和新霁时候火徳流光緑图荐祉累庆金枝秀璇枢绕电华渚流虹是日挺生元后续唐虞垂拱千载应期万灵敷祐　殊方异域争贡琛賮架巘航波奔凑三殿称觞九仪就列韶濩锵金奏藩侯瞻望彤庭亲携僚吏赓歌元首祝尧龄北极齐尊南山共乆
　　前调【又一体】　　　　　　　　　　陈允平
　　玉腕笼寒翠防凭晓莺调新篁暗水穿苔游丝度栁人静芳昼长云南归鴈楼西飞燕去来惯认炎凉王孙逺青青草色几回望断柔肠　蔷薇旧约尊前一笑等闲辜负年光鬬草庭荒抛梭架冷帘外风絮香伤春情绪惜花时候日斜尚未成妆问嬉笑谁家女伴还又采桑









　　御选歴代诗余巻八十二
　　钦定四库全书
　　御选歴代诗余巻八十三目录【起一百四字至一百五字】
　　拜星月慢【又一体】
　　周邦彦
　　周密
　　南浦【又一体】
　　周邦彦
　　安公子【又一体】
　　晁补之
　　看花回【又一体】
　　赵彦端
　　绮寮怨
　　周邦彦
　　赵文
　　王学文
　　赏南枝
　　曽巩
　　绮罗香【又一体】
　　史逹祖
　　陈允平
　　王沂孙【三首】
　　张炎
　　张槃
　　张翥
　　潇湘逢故人慢【又一体】
　　王安礼
　　钱应金
　　西湖月【又一体】
　　黄子行
　　送入我门来【又一体】
　　胡浩然
　　百宜娇
　　吕渭老
　　更漏子【又一体】
　　杜安世
　　望南云慢
　　沈公述
　　惜余欢【又一体】
　　黄庭坚
　　西河
　　周邦彦
　　花发沁园春
　　王诜
　　前调【又一体】
　　刘圻父
　　解连环
　　周邦彦
　　凉州令【又一体】
　　欧阳修
</div>
    <div class="pagination">
<a href="御选历代诗余_page276.html">上一页</a><span>...</span><a href="御选历代诗余_page272.html">272</a><a href="御选历代诗余_page273.html">273</a><a href="御选历代诗余_page274.html">274</a><a href="御选历代诗余_page275.html">275</a><a href="御选历代诗余_page276.html">276</a><span class="current-page">277</span><a href="御选历代诗余_page278.html">278</a><a href="御选历代诗余_page279.html">279</a><a href="御选历代诗余_page280.html">280</a><a href="御选历代诗余_page281.html">281</a><a href="御选历代诗余_page282.html">282</a><span>...</span><a href="御选历代诗余_page278.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
