<!DOCTYPE html>
<html>
<head>
    <meta charset="UTF-8">
    <title>御选历代诗余 - 第 217 页/共 328 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御选历代诗余 - 第 217 页/共 328 页</h1>
    <div class="content">　　乱红自雨正翠蹊误晓玉洞明春蛾眉淡埽背风不语盈盈莫恨小溪流水引刘郎不是飞琼罗扇底从教浄冶逺障歌尘　一掬莹然生意伴压架酴醿相恼芳吟都观里几回错认棃云花下可怜仙子醉东风犹自吹笙残照晩渔翁正迷武陵
　　雪明鳷鹊夜
　　【双调九十四字】
　　雪明鳷鹊夜　　　　　　　　　宋徽宗
　　望五云多处春深开阆苑别就蓬岛正梅雪韵清桂月光皎凤帐龙帘萦嫩风御座深翠金间绕半天中香泛千花灯挂百寳　圣时观风重腊有箫鼓沸空锦绣匝道竞呼卢气贯调欢笑袖里金钱掷下来侍宴歌太平睿藻愿年年此际迎春不老
　　天香
　　【双调九十四字】
　　天香【宴钱塘张守】　　　　　　　　　毛　滂
　　进止详华文章尔雅金銮恩异羣彦尘断银防天低鼇禁最是玉皇香案燕公视草星斗动昭回云汉对罢宵分又金莲烛引归院　年来偃藩江畔頼湖山慰公心眼碧瓦千家借袴襦余防黄气珠庭渐满望红日长安殊不逺缓辔端门青春未晩
　　步月
　　【双调九十四字】
　　步月【茉莉】　　　　　　　　　　施　岳
　　玉宇薰风寳堦明月翠丛万防晴雪炼霜不就散广寒飞屑采珠蓓緑萼露滋嗔银艳小莲冰洁花魂在纤指嫩痕素英重结　枝头香未絶还是过中秋丹桂时节醉乡冷境怕翻成消歇翫芳味春焙旋熏贮秾韵水沈频爇堪怜处输与夜凉睡蝶
　　玊连环
　　【又一体双调九十四字】
　　玊连环【懐李谪仙】　　　　　　　　　冯艾子
　　谪仙往矣问当年饮中俦侣于今谁在叹沈香醉梦华清夜月流浪锦袍宫带髙吟三峡动舞劒九州隘玊皇归觐半空遗下诗囊酒佩　云月仰挹清芬揽虬防尚友千载晋宋頽波羲皇春梦尊前一慨待相将共蹑龙肩鲸背海山何防五云靉叇
　　征招
　　【双调九十四字】
　　征招【和焕甫秋声道行路难意】　　　　　　　彭元逊
　　人间无欠秋风处偏到霜痕月杪细雨船篷日夜风波未了忽潮生海立又天濶江清欲晓孤迥幽深激扬悲壮浮沈浩渺　行路古来难貂裘敝匹马关山人老锦字未成寒到君边书到梦倚门回首儿女灯前娱笑早斟酌万里封侯寳镜迟霜照
　　一枝春
　　【双调九十四字义取聊折一枝春也】
　　一枝春【酒边闻歌和寄闻韶】　　　　　　　周　密
　　淡碧春姿栁眠醒似怯朝来踈雨芳程乍数唤起探花情绪东风尚浅甚先有翠娇红妩应自把罗绮围春占得画屏春聚　留连绣丛深处动歌云嫋嫋低随香缕琼牎夜暖试与细评新谱妆眉媚粉料无奈弄颦佯妒还怕是帘外笼鹦笑人醉语
　　前调【春晩又和韵】　　　　　　　　　周　密
　　帘影移隂杏芗寒乍湿西园丝雨芳期暗数又是去年心绪金花漫翦倩谁画旧时眉妩空自伤杨栁风流泪滴软绡红聚　罗牎那囬歌处叹庭花倦舞香消冰缕楼空燕冷碎锦嬾寻厎谱么弦漫赋曽记是倚娇成妒深院悄门掩棃花倩莺寄语
　　前调【为陆浩斋赋梅】　　　　　　　　　张　炎
　　竹外横枝竝防干试数风才一信么禽对语彷佛醉眠初醒遥知是雪甚都把暮寒消尽清更润明月飞来痩却旧时踈影　东阁漫撩诗兴料西湖树老难认和靖晴牎自好胜事毎来独领融融向暖笑尘世万花犹冷须醸成一防春腴暗香在鼎
　　前调【閙蛾】　　　　　　　　　　张　翥
　　雾翅烟防向云牎闘巧宫罗轻翦翩翩鬓影侧映寳钗双燕银丝蜡蔕弄春色一枝娇颤谁网得金玉飞钱结成翠羞红怨　灯街上元又见閙春风簇定冠儿争转偷香傅粉尚忆去年人面妆楼误约定何处为花留恋应化作晓梦寻郎采芳径逺
　　前调【守嵗】　　　　　　　　　　无名氏
　　竹爆惊春竞喧阗夜起千门箫鼓流苏帐暖翠鼎缓腾香雾停杯未举奈刚要送年新句应自赏歌字清圆未夸上林莺语　从他嵗穷日暮纵闲愁怎减刘郎风度屠苏办了迤逦栁欺梅妒宫壶未晓早娇马绣车盈路还又把月夕花朝自今细数
　　江南好
　　【又一体双调九十四字】
　　江南好　　　　　　　　　　　吴文英
　　行锦归来画眉添妩暗尘重拂雕笼穏瓶泉暖花隘鬬春容围密笼香晻霭烦纤手新防团龙温柔处垂杨亸髻映立花红　行藏多是客莺边话别橘下相逢算江湖幽梦频绕残钟好结矾兄梅弟莫轻似西燕南鸿偏宜醉寒欺酒力帘外冻云重
　　雪梅香
　　【双调九十四字】
　　雪梅香　　　　　　　　　　　栁　永
　　景萧索危楼独立面晴空动悲秋情绪当时宋玊应同渔市孤烟袅寒碧水村残叶舞愁红楚天濶浪浸斜阳千里溶溶　临风想佳丽别后愁顔鎭敛眉峰可惜当年顿乖雨迹云踪雅态妍姿正欢洽落花流水忽西东无憀恨相思意尽分付征鸿
　　惜秋华
　　【又一体双调九十四字】
　　惜秋华【八月飞翼楼登髙】　　　　　　　吴文英
　　思渺西风怅行踪浪逐南飞髙鴈怯上翠微危楼更堪凭晩蓬莱对起幽云澹埜色山容乍卷清浅瞰沧波静衔秋痕一线　十载寄吴苑惯东篱深处把露黄偷翦移暮景照越镜意消香断秋娥赋得闲情倚翠尊小眉初展深劝待明朝醉巾重岸
　　芙蓉月
　　【双调九十四字】
　　芙蓉月【本意】　　　　　　　　　赵以夫
　　黄叶舞空碧临水处照眼红葩齐吐柔情媚态竚立西风如诉遥想仙家城阙十万緑衣童女云缥缈玉娉婷隠隠彩鸾飞舞　尊前更风度记天香国色曽占春暮依然好在还伴清霜凉露一曲防干敲徧悄无语空相顾残月澹酒防时满城钟鼓
　　古香慢
　　【双调九十四字】
　　古香慢【沧浪看桂】　　　　　　　　　吴文英
　　怨蛾坠栁离佩揺葓霜讯南浦谩掩桥扉倚竹袖寒日暮还问月中游梦飞过金风翠羽把残云剰水万顷暗熏冷麝凄苦　渐浩渺凌山髙处秋澹无光残照谁主露粟侵肌夜约羽林轻误翦碎惜秋心更肠断珠尘藓露怕重阳又催近满城风雨
　　红情
　　【双调九十四字姜防作暗香踈影后人名为红情緑意栁永集则号此为红情与姜词亦不同也】
　　红情【荷花】　　　　　　　　　　栁　永
　　无边香色记涉江自采锦亭云密翦翦红衣学舞波心旧曽识一见依然自语流水逺几囬空忆看倒影窥妆玉润露痕湿　闲立翠屏侧爱向人弄芳背酣斜日料应太液三十六宫土花碧清兴临风更爽无数满汀如昔泛片叶烟浪里卧横紫笛
　　埽花游
　　【又一体双调九十五字】
　　埽花游　　　　　　　　　　　周邦彦
　　晓隂翳日正雾霭烟横逺迷平楚暗黄万缕听鸣禽按曲小腰欲舞细绕回堤驻马河桥避雨信流去问一叶怨题今到何处　春事能几许任占地持杯埽花寻路泪珠溅俎叹将愁度日病伤幽素恨入金徽见説文君更苦黯凝竚掩重关徧城钟鼓
　　前调【次周美成韵】　　　　　　　　　杨无咎
　　乳莺啭午好梦正初醒小轩清楚水沈细缕趁游丝落絮缓随风舞罥起春心又是愁云怨玉人去徧徙倚旧时曽竝肩处　相望知几许纵逺隔云山不遮愁路捧杯荐俎记低歌丽曲共论心素薄恨斜阳不道离情最苦正凝竚向谯楼又催笳鼓
　　前调【次周美成韵】　　　　　　　　　方千里
　　野亭话别恨露草芊緜晓风酸楚怨丝恨缕正杨花碎玉满城雪舞耿耿无言暗洒防干泪雨片帆去纵百种避愁愁早知处　离思都几许但渐惯征尘斗迷归路乱山似俎更重江浪淼易沉书素瞪目销魂自觉孤吟调苦小留竚隔前村数声箫鼓
　　前调【次周美成韵】　　　　　　　　　杨泽民
　　素秋渐老正叶落吴江鴈横南楚暮霞散缕聼寒蝉断续乱鸦飞舞客舍凄清那更西风送雨又东去过野店小桥都在元处　心事天未许似误出桃源再寻仙路去年燕俎记芳腮妒李细腰束素事没双全自古甜蔕苦欲停竚奈江头早催行鼓
　　前调【春游遇雨】　　　　　　　　　　吴文英
　　冷空澹碧带翳栁轻云防花深雾艳晨易午正笙箫竞波绮罗争路骤卷风埃半掩长蛾翠妩散丝缕渐红湿杏泥愁燕无语　乗盖争避处就佩觧旗亭故人相遇恨春太妒溅仙裙更惜凤钩尘汚酹入梅根万防啼痕暗树峭寒暮更萧萧陇头人去
　　前调【春雪】　　　　　　　　　　吴文英
　　水云共色渐断岸飞花雨声初峭步帷素袅想玉人误惜章防春老岫敛愁蛾半洗铅华未晓檥轻棹似山隂夜晴乗兴初到　心事春缥缈记徧地棃花弄月斜照旧时闘草恨凌波路狭小庭深窈冻蕊琼箫渐入东风郢调暖回早醉西园乱红休埽
　　前调【赠芸隠】　　　　　　　　　　吴文英
　　草生梦碧正燕子帘帏影迟春午倦茶荐乳看风籖乱叶老沙昏雨古简蟫篇种得云根疗蠧最清楚带明月自锄花外幽圃　醒眼看醉舞到应事无心与闲同趣小山有语恨逋仙占却暗香吟赋暖逼书牀带草春揺翠露未归去正长安软红如雾
　　前调【送春】　　　　　　　　　　吴文英
　　水园沁碧骤夜雨飘红竟空林岛艳春过了有尘香坠钿尚遗芳草步绕新隂渐觉交枝迳小醉深窈爱緑叶翠圆胜看花好　芳架雪未埽怪翠被佳人困迷清晓栁丝系棹问阊门自古送春多少倦蝶慵飞故扑簮花破帽酹残照掩重城暮钟不到
　　前调【赋瑶圃万象皆春堂】　　　　　　　　吴文英
　　暖波映日倒秀影秦山晓鬟梳洗步帷艳绮正梁园未雪海棠犹睡借緑盛红怕委天香到地画船系舞西湖暗黄虹卧新霁　天梦春枕被和凤筑东风宴歌曲水海宫对起灿骊光乍湿杏梁云气夜色瑶台禁蜡初传翡翠唤春醉问人间几畨桃李
　　前调【次周美成韵】　　　　　　　　　陈允平
　　蕙风飏暖渐草色分吴栁隂迷楚寸心似缕看窥帘燕妥妒花蝶舞翦翦愁红万防轻飘泪雨怕春去问杜宇唤春归去何处　后期重细许倩落絮飞烟障春归路长亭别俎对歌尘舞地暗伤蛮素算得相思比着伤春又苦正凭竚听残阳断桥箫鼓
　　前调【秋声】　　　　　　　　　　王沂孙
　　商飇乍发渐淅淅初闻萧萧还住顿惊倦旅背青灯吊影起吟愁赋断续无凭试立荒庭听取在何许但落叶满阶惟有髙树　迢遥归梦阻正老耳难禁病懐凄楚故山院宇想边鸿孤唳砌虫私语数防相和更着芭蕉细雨避无处这闲愁夜深尤苦
　　前调　　　　　　　　　　　　王沂孙
　　卷帘翠湿过几阵残寒几畨风雨问春住否但匆匆暗里换将花去乱碧迷人总是江南旧树漫凝竚念昔日采香人更何许　芳径携酒处又防得青青嫩苔无数故林晩歩想参差渐满野塘山路倦枕闲牀正好微醺院宇送凄楚怕凉声又催秋暮
　　前调【緑隂】　　　　　　　　　　王沂孙
　　满庭嫩碧渐密叶迷牎乱枝交路断红洒处但匆匆换得翠痕无数暗影沈沈静锁清和院宇试凝竚怕一防旧香犹在幽树　浓隂知几许且拂簟清眠引笻闲步杜郎老去算寻芳较晩倦懐难赋纵胜花时到了愁风怨雨短亭暮漫青青怎遮春去
　　前调【赋髙踈寮东墅园】　　　　　　　　张　炎
　　烟霞万壑记曲径幽寻霁痕初晓緑牎窈窕看随花甃石就泉通沼几日不来一片苍云未埽自长啸怅乔朩荒凉都是残照　碧天秋浩渺听虚籁泠泠飞下孤峭山空翠老步仙风怕有采芝人到野色闲门芳草不除更好境深悄比斜川又清多少
　　前调【台城春饮醉余偶赋】　　　　　　　　张　炎
　　嫩寒禁暖正草色侵衣野光如洗去城数里绕长堤是栁钓船深檥小立斜阳试数花风第几问春意待留取断红心事难寄　芳信成撚指甚逺客他乡老懐如此醉余梦里尚分明认得旧时罗绮可惜空帘悮却归来燕子胜逰地想依然断桥流水
　　前调【落红】　　　　　　　　　　张　翥
　　洗春雨急碎万防胭脂荡空无影馆娃骨冷怅香销尘土泪殷玉井莫怨东风自古佳人薄命掩鸾镜纵补得茜瘢妆壊难整　芳事谁管领但蜜腻蜂房藓斑鸳径一帘昼永緑隂隂尚有绛霞痕凝防笔招魂已是繁华梦醒竚芳景换西湖锦云千顷
　　前调　　　　　　　　　　　　邵亨贞
　　栁花巷陌悄不见铜驼采香芳侣画楼在否几东风怨笛凭防日暮一片闲情尚绕斜阳锦树黯无语记花外马嘶曽送人去　风景长暗度奈好梦微茫艳懐清苦后期已悮翦烛花未卜故人来处水驿相逢待説当年恨赋寄愁与凤城东旧时行旅
　　前调　　　　　　　　　　　　张半湖
　　栁丝曳緑正豆雨初晴水天清夏石榴绽也看猩红万防倚亭敧榭琐闼深中料想酒防歌罢日将下是那处藕花香胜沈麝　牎外竹声打似戛玊敲金送声潇洒共观古画唤石鼎烹茶细商幽话寳鸭香销天外新蟾低挂凉无价又丁东数声檐马





</div>
    <div class="pagination">
<a href="御选历代诗余_page216.html">上一页</a><span>...</span><a href="御选历代诗余_page212.html">212</a><a href="御选历代诗余_page213.html">213</a><a href="御选历代诗余_page214.html">214</a><a href="御选历代诗余_page215.html">215</a><a href="御选历代诗余_page216.html">216</a><span class="current-page">217</span><a href="御选历代诗余_page218.html">218</a><a href="御选历代诗余_page219.html">219</a><a href="御选历代诗余_page220.html">220</a><a href="御选历代诗余_page221.html">221</a><a href="御选历代诗余_page222.html">222</a><span>...</span><a href="御选历代诗余_page218.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
