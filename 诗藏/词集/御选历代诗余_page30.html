<!DOCTYPE html>
<html>
<head>
    <meta charset="UTF-8">
    <title>御选历代诗余 - 第 30 页/共 328 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御选历代诗余 - 第 30 页/共 328 页</h1>
    <div class="content">　　御选歴代讨余巻六目録
　　钦定四库全书
　　御选歴代诗余巻六【四十二字】
　　司经局洗马掌局事兼翰林院修撰加二级【臣】王奕清奉
　　防校刋
　　浣溪沙【上】
　　【沙或作纱或名浣纱溪一名小庭花一名满院春一名广寒秋一名霜菊黄一名踏花天双调四十二字】
　　浣溪沙　　　　　　　　　　　　　　　韩　偓
　　宿醉离愁慢髻鬟六铢衣薄惹轻寒慵红闷翠掩青鸾罗袜况兼金菡萏雪肌仍是玉琅玕骨杳腰细更沉
　　檀
　　前调　　　　　　　　　　　　　　　　张　曙
　　枕障熏炉冷绣帏二年终日苦相思杏花明月尔应知天上人间何处去旧欢新梦觉来时黄昏防雨画帘
　　垂
　　前调　　　　　　　　　　　　　　　南唐李璟
　　风压轻云贴水飞乍晴池舘燕争泥沈郎多病不胜衣沙上未闻鸿雁信竹间时听鹧鸪啼此情惟有落花
　　知
　　前调　　　　　　　　　　　南唐李煜
　　转烛飘蓬一梦归欲寻陈迹怅人非天教心愿与身违待月池台空逝水防花楼阁漫斜晖登临不惜更沾
　　衣
　　前调　　　　　　　　　　　　韦　庄
　　惆怅梦余山月斜孤灯照壁背牎纱小楼髙阁谢娘家暗想玉容何所似一枝春雪冻梅花满身香雾簇朝
　　霞
　　前调　　　　　　　　　　　　韦　庄
　　夜夜相思更漏残伤心明月凭阑干想君思我锦衾寒咫尺画堂深似海忆来惟把旧书看防时携手入长
　　安
　　前调　　　　　　　　　　　　薛昭蕴
　　粉上依稀有泪痕郡庭花落欲黄昏逺情深恨与谁论记得去年寒食日延秋门外卓金输日斜人散暗销
　　魂
　　前调　　　　　　　　　　　　薛昭蕴
　　握手河桥栁似金蜂须轻惹百花心蕙风兰思寄清琴意满便同春水满情深还似酒杯深楚烟湘月两沉
　　沉
　　前调　　　　　　　　　　　　薛昭蕴
　　江馆清秋缆客船故人相送夜开筵麝烟兰焰簇花钿正是断魂迷楚雨不堪离恨咽湘弦月高霜白水连
　　天
　　前调　　　　　　　　　　　　薛昭蕴
　　红蓼滩头秋正凉印沙鸥迹自成行整鬟飘袖野风香不语含颦深浦里防回愁煞棹船郎燕归帆尽水茫茫
　　前调　　　　　　　　　　　　毛文锡
　　七夕年年信不违银河清浅白云防蟾光鹊影伯劳飞每恨蟪蛄怜婺女防回娇妬下鸳机今宵嘉会两依
　　依
　　前调　　　　　　　　　　　　欧阳炯
　　天碧罗衣拂地垂美人初着更相宜宛风如舞透香肌独坐含颦吹凤竹园中缓歩折花枝有情无力泥人
　　时
　　前调　　　　　　　　　　　　欧阳炯
　　落絮残莺半日天玉柔花醉只思眠惹牎映竹满炉烟独掩画屏愁不语斜欹瑶枕髻鬟偏此时心在阿谁
　　邉
　　前调　　　　　　　　　　　　顾　夐
　　红藕香寒翠渚平月笼虚阁夜蛩清塞鸿惊梦两牵情寳帐玉炉残麝冷罗衣金缕暗尘生小牎孤烛泪縦
　　横
　　前调　　　　　　　　　　　　阎　选
　　寂寞流蘓冷绣茵倚屏山枕惹香尘小庭花露泣浓春刘阮信非仙洞客姮娥终是月中人此生无路访东
　　邻
　　前调　　　　　　　　　　　　毛熙震
　　春暮黄莺下砌前水晶帘影露珠悬绮霞低映晚晴天弱栁万条垂翠帯残红满地碎香钿蕙风飘荡散轻
　　烟
　　前调　　　　　　　　　　　　毛熙震
　　云薄罗裾绶帯长满身新裛瑞龙香翠钿斜映艳梅妆佯不觑人空婉约笑和娇语太猖狂忍教牵恨暗形
　　相
　　前调　　　　　　　　　　　　李　珣
　　晚出闲庭看海棠风流学得内家妆小钗横戴一枝芳琢玉梳斜云鬓腻缕金衣透雪肌香暗思何事立残
　　阳
　　前调　　　　　　　　　　　　李　珣
　　红藕花香到槛频可堪闲忆似花人旧欢如梦絶音尘翠叠画屏山隐隐冷铺纹簟水粼粼断魂何防一蝉
　　新
　　前调　　　　　　　　　　　　孙光宪
　　蓼岸风多橘柚香江边一望楚天长片帆烟际闪孤光目送征鸿飞杳杳思随流水去茫茫兰红波碧忆潇
　　湘
　　前调　　　　　　　　　　　　孙光宪
　　兰沐初休曲槛前暖风迟日洗头天湿云新敛未梳蝉翠袂半将遮粉臆寳钗长欲坠香肩此时模样不禁
　　怜
　　前调　　　　　　　　　　　　孙光宪
　　风递残香出绣帘团窠金凤舞襜襜落花防雨恨相兼何防去来狂太甚空推宿酒醒无厌争教人不别猜
　　嫌
　　前调　　　　　　　　　　　　孙光宪
　　轻打银筝坠燕泥断丝高罥画楼西花冠闲上午墙啼粉箨半开新竹径红苞落尽旧桃蹊不堪终日闭深
　　闺
　　前调　　　　　　　　　　　　孙光宪
　　乌帽斜欹倒佩鱼静街偷歩访仙居隔墙应认打门初将见客时防掩敛得人怜处且生踈低头羞问壁间
　　书
　　前调　　　　　　　　　　　　张　泌
　　钿毂香车过栁堤桦烟分防马频嘶为他沉醉不成泥花满驿亭香露细杜鹃声断玉蟾低含情无语倚楼
　　西
　　前调　　　　　　　　　　　　张　泌
　　马上凝情忆旧游照花淹竹小溪流钿筝罗幕玉搔头早是出门长帯月可堪分袂又经秋晚风斜日不胜
　　愁
　　前调　　　　　　　　　　　　晏　殊
　　一曲新词酒一杯去年天气旧亭台夕阳西下防时回无可奈何花落去似曽相识燕归来小园香径独徘
　　徊
　　前调　　　　　　　　　　　　晏　殊
　　红蓼花香夹岸稠緑波春水向东流小船轻舫好追逰渔父酒醒重拨棹鸳鸯飞去却囘头一杯消尽两眉
　　愁
　　前调　　　　　　　　　　　　晏　殊
　　小阁重帘有燕过晚花红片落庭莎曲阑干影入凉波一霎好风生翠幙防囘疎雨滴圎荷酒醒人散得愁
　　多
　　前调　　　　　　　　　　　　晏　殊
　　宿酒才醒厌玉巵水沉香冷嬾熏衣早梅先绽日边枝寒雪寂寥初散后春风悠飏欲来时小屏闲放画帘
　　垂
　　前调　　　　　　　　　　　　晏　殊
　　杨栁隂中驻彩旌芰荷香里劝金觥小词流入管弦声只有醉吟寛别恨不须朝暮促归程两条烟叶系人
　　情
　　前调　　　　　　　　　　　　欧阳修
</div>
    <div class="pagination">
<a href="御选历代诗余_page29.html">上一页</a><span>...</span><a href="御选历代诗余_page25.html">25</a><a href="御选历代诗余_page26.html">26</a><a href="御选历代诗余_page27.html">27</a><a href="御选历代诗余_page28.html">28</a><a href="御选历代诗余_page29.html">29</a><span class="current-page">30</span><a href="御选历代诗余_page31.html">31</a><a href="御选历代诗余_page32.html">32</a><a href="御选历代诗余_page33.html">33</a><a href="御选历代诗余_page34.html">34</a><a href="御选历代诗余_page35.html">35</a><span>...</span><a href="御选历代诗余_page31.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
