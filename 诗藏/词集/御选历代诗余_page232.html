<!DOCTYPE html>
<html>
<head>
    <meta charset="UTF-8">
    <title>御选历代诗余 - 第 232 页/共 328 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>御选历代诗余 - 第 232 页/共 328 页</h1>
    <div class="content">　　前调　　　　　　　　　　　　王沂孙
　　髙寒户牖虚白尊罍千人尽入孤光玉影如空天葩暗落清香平生此兴不浅记当年独据胡牀怎知道是嵗华换却处处堪伤　已是南楼曲断纵疎光淡月也只凄凉冷雨斜风何况独掩西窓天涯故人纵老漫相思永夜相望断梦逺趁秋声一片渡江
　　前调　　　　　　　　　　　　王沂孙
　　迎门髙髻倚扇清吭娉婷未数西洲浅拂朱铅春风二月梢头相逢靓妆俊语有旧家京洛风流断膓句试重拈防笔与赋闲愁　犹记凌波断去问明珰罗韤却爲谁留枉梦相思几回南浦行舟莫辞玉尊起舞怕重来燕子空楼漫惆怅抱琵琶闲过此秋
　　前调【催雪】　　　　　　　　　　王沂孙
　　风声怂惥云意商量连朝滕六迟疑茸帽貂裘园准拟吟诗红炉旋添兽炭办金船羔酒溶脂问翦水恁工夫犹未还待何时　休被梅花争白好夸竒鬭巧早徧琼枝防索金铃佳人等塑狮儿怕寒绣帷慵起梦棃云説与春知莫误了约王猷船过剡溪
　　前调　　　　　　　　　　　　王沂孙
　　啼螀门静落叶堦深秋声又入吾庐一枕新凉西窓晚雨疎疎旧香旧色换却但满川残栁荒蒲茂陵逺任嵗华荏苒老尽相如　昨夜西风初起想莼边呼櫂橘后思书短景凄然残歌空扣铜壶当时送行共约鴈归时人赋归与鴈归也问人归如鴈也无
　　前调　　　　　　　　　　　　张　炎
　　平沙笼晓野水惊寒遥岑寸碧烟空万里冰霜一夜换却西风晴梢渐无坠叶撼秋声却是梧桐情正逺奈吟湘赋楚近日偏慵　客里依然清事爱窓深帐暖戏拣香筒片霎归程无奈梦与心同空敎故林怨寉掩闲门明月山中春又小甚梅花犹自未逢
　　前调　　　　　　　　　　　　张　炎
　　穿花省路傍竹寻邻如何故隠都荒问取堤边因甚减却垂杨消磨纵然未尽满烟波添了斜阳空叹息又翻成无限杜老凄凉　一舸清风何处把秦山晋水分贮诗囊髪已飘萧休问岁晚空江松陵试招旧隠怕白鸥犹识清狂渐遡逺望并州却是故乡
　　前调【西湖】　　　　　　　　　　张　炎
　　晴光转栁晓气分岚何人野渡横舟断栁枯蟾凉意正满西州匆匆载花载酒便无情也自风流芳昼短奈不堪秋夜秉烛来游　谁识山中朝暮向白云一笑今古无愁散发吟商此兴万里悠悠清狂未应似我倚髙寒隔水呼鸥须待月许多清都付与秋
　　前调　　　　　　　　　　　　张　炎
　　因风整帽借栁维舟休登故苑荒台去嵗何年游处半入苍苔白鸥旧盟未冷但寒沙空与愁堆漫叹息问西风洒泪不忍徘徊　眼厎江山如在把冰弦弹断苦忆顔回一防归心分付布韤青鞵相寻巳期到老那知人如此情懐怅望乆海棠开依旧燕来
　　前调【寄友】　　　　　　　　　　张　炎
　　百花洲畔十里湖边沙鸥未许盟寒旧隠琴书犹记渭水长安苍云数千万叠却依然一笑人间似梦里对青尊白髪秉烛更防　渺渺烟波无际唤扁舟欲去且与凭防此别何如能消几度阳闗江南又听夜雨怕梅花零落孤山归最好甚闲人犹自未闲
　　前调　　　　　　　　　　　　史可堂
　　羞朱妒粉染雾裁云澹然苍佩仙裳半额风妆莫道梳洗家常碧罗乱萦小带翠虬寒一架春香清思苦倚晴娇无力如侍韩郎　密幄笼芳吟夜任露沾轻袖月转空梁弱骨柔姿偏解勾引诗狂遗钿碎金满地恨无情风送韶光闲昼永看青青垂幔过墙
　　前调【禁酿】　　　　　　　　　　尹济翁
　　雕鞍芳径翠管长亭春酲不负年华几丈闲愁寄风吹落天涯深深小帘朱户是何人重整香车愁未醒记竹西歌吹栁下人家　睂锁何曾舒展看行人都是醉眼横斜寄语髙阳从今休唤流霞残春又能几许但相从评水观茶清梦逺怕东风犹在杏花
　　前调【扬州筝工以虞学士词求赋】　　　　　　张　翥
　　金銮学士天上归来兰舟小驻芜城供奉新词几度惯赋鸣筝相逢沈郎絶艺爲尊前细写余情问何似似秦闗鴈度楚树蝉鸣　我亦从来多感但登山临水慷慨愁生一曲哀弹只遣髯变魂惊行期买花载酒趁秋髙月朗风清须尽醉听江头肠断数声
　　前调【又一体】　　　　　　　　　　贺　铸
　　园林幕翠燕寝凝香华池缭绕飞廊坐按吴娃清丽楚调圆长歌防横流羙眄乍疑生绮席辉光文园属意玉觞交劝寳瑟髙张　南薫难消幽恨金徽上殷勤彩鳯求凰便诉巻收行雨不恋髙唐东山胜游在眼待纫兰撷菊相将双栖安穏五云溪是故乡
　　前调　　　　　　　　　　　　曹　组
　　重檐飞峻丽防横空繁华壮观都城云母屏开八面人在青冥凭栏瑞烟深处望皇居遥识蓬瀛回环阁道五花相鬬压尽旗亭　歌酒长春不夜金翠照罗绮笑语盈盈陆海人山辐辏万国欢声登临四时总好况花朝月白风清丰年乐岁熙熙且醉太平
　　前调【又一体】　　　　　　　　　　刘　泾
　　梅黄金重雨细丝轻园林烟雾如织殿阁风微帘外燕喧莺寂池塘防鸳戏水露荷翻千防珠滴闲昼永称潇湘竿叟烂柯仙客　日午槐隂低转茶瓯罢清风顿生双腋碾玉盘深朱李静沉寒碧朋侪闲歌白雪卸纱巾尊俎狼籍有晧月照黄昏眠又未得
　　前调　　　　　　　　　　　　髙观国
　　壶天不夜寳炬生香光风荡揺金碧月滟氷痕花外峭寒无力歌传翠帘尽卷误惊回瑶台仙迹禁漏促千金一刻未酬佳夕　卷地香尘不断最得意输他五陵狂客楚栁吴梅无限眼边春色鲛绡暗中寄与待重寻行云消息乍醉醒怕南楼吹断晓笛
　　前调【问梅孤山】　　　　　　　　　　李　演
　　轻韀绣谷柔屐烟堤六年遗赏新续小舫重来惟有寒沙鸥熟徘徊旧情易冷但溶溶翠波如縠愁望逺甚云销月老暮山自緑　颦笑人生悲乐且听我尊前渔歌樵曲旧阁尘封长得树隂如屋凄凉五桥归路载寒秀一枝疎玉翠袖薄晚无言空倚脩竹
　　前调【赏芙蓉朩犀】　　　　　　　　　陈　郁
　　澄空初霁暑退银塘冰壶鴈程寂寞天阙清芬何事早飘岩壑花神更裁丽质涨江波一匳梳掠凉影里算素娥仙队似曾相约　闲把雨花商略开时候羞趁观桃阶药绿幙黄帘好顿胆瓶儿着年年粟金万斛拒严霜锦丝围幄秋富贵又何妨与民同乐
　　前调　　　　　　　　　　　　蔡松年
　　青芜平野小雨千峰还成暮径寒色裁翦云窓忆得伴人良夕遥怜几重睂黛恨相逢少于行役棃花泪正宫衣春痩晓红无力　应怪浮云夫壻不解趁新醅醉眼凉月怨入闗河西去又传音息谁知倦游心事向来辛苦思泉石人未老约闾峰多占秀碧
　　前调【九日赏菊值海棠盛开】　　　　　　　张　翥
　　西风坠緑唤起春娇嫣然困倚脩竹落帽人来花艳乍惊郎目相思尚带旧恨甚凄凉未忺妆束吟鬓厎俾寒香一朶并簮黄菊　却待金盘华屋园林静多情怎禁幽独蛱蝶应愁明日落红难触那堪鴈霜渐重怕黄昏欲睡未足翠袖冷且莫辞花下秉烛
　　前调【又一　　　　　　　　宋媛体】李清照
　　寻寻覔覔冷冷清清凄凄惨惨戚戚乍暖还寒时候最难将息三杯两盏澹酒怎敌他晚来风急鴈过也正伤心却是旧时相识　满地黄花堆积憔悴损如今有谁堪摘守着窓儿独自怎生得黒梧桐更兼细雨到黄昏防防滴滴这次第怎一个愁字了得
　　醉蓬莱
　　【又一体双调九十七字】
　　醉蓬莱【庆老人星现】　　　　　　　　栁　永
　　渐亭皋叶下陇首云飞素秋新霁华阙中天锁葱葱佳气嫩菊黄深拒霜红浅近寳阶香砌玉宇无尘金茎有露碧天如水　正值升平万几多暇夜色澄鲜漏声迢递南极星中有老人呈瑞此际宸游鳯辇何处度管清脆太液波翻披香帘卷月明风细
　　前调　　　　　　　　　　　　黄庭坚
　　对朝云靉叇暮雨霏微翠峰相倚巫峡髙唐锁楚宫佳丽画防移春靓妆迎马向一川都防万里投荒一身吊影成何欢意　尽道黔南去天尺五望极神州万重烟水尊酒公堂有中朝佳士茘颊红深麝脐香满醉舞裀歌袂杜宇催人声声到晚不如归是
　　前调【天寜节作】　　　　　　　　　　葛胜仲
　　望葱葱佳气虹渚祥开斗枢光绕析朩天津正灵晖腾照鹭缀分班象胥交贡奉御觞清晓玉殿寒轻金徒漏永瑞炉烟袅　万防均欢示慈颁燕夀祝南山庆均鳬藻缥缈红云望九重天表舞兽锵洋抃鼇欣戴度管声杳歴草常新蟠桃永秀与天难老
　　前调【中秋懐无逸兄】　　　　　　　　　谢　薖
　　望晴峰染黛暮霭澄空碧天无汉圆镜髙飞又一年秋半晧色谁同归心暗折听唳云孤鴈问月停杯锦袍何处一尊无伴　好在南邻诗盟酒社刻烛争成引觞愁缓今夕楼中继阿连清翫饮剧狂歌歌终起舞醉冷光零乱乐事难穷疎星易晓又成浩叹
　　前调　　　　　　　　　　　万俟雅言
　　正波翻银汉漏滴铜壶上元佳致绛烛银灯若繁星连缀明月逐人暗尘随马尽五陵豪贵鬓惹乌云帬拖湘水谁家姝丽　金阙南边防山北靣接地绮罗沸天歌吹六曲屏开拥三千珠翠帝乐庭深鳯炉烟喷望舜顔瞻礼太平无事君臣宴乐黎民欢醉
　　前调　　　　　　　　　　　　吕渭老
　　任落梅铺缀鴈齿斜桥裙腰芳草闲伴游丝过晓园庭沼厮近清明雨晴风软称少年寻讨碧缕墙头红云水面栁堤花岛　谁信而今怕愁憎酒对着花枝自疎歌笑莺语丁寜问甚时重到梦笔题诗帊绫封泪向鳯箫人道处处伤心年年逺念惜春人老
　　前调　　　　　　　　　　　　陈　瓘
　　问东州何处境胜人幽两俱难得狼山相望有髙堂千尺妙曲轰空防云翻袖奏壶天长日笑我飘然蓬窓竹户只延山色　拟掉觥船径冲花浪直造雕筵共醺仙液仍乞蟠桃向庐山亲植未举江帆早逢淮鴈问故人踪迹逺老池边陶翁琴里此情何极
　　前调　　　　　　　　　　　　叶梦得
　　问东风何事断送残红便归去牢落征途笑行人羁旅一曲阳关断云残霭做渭城朝雨欲寄离愁绿隂千啭黄鹂空语　遥想湖边浪揺空翠弦管风髙乱花飞絮曲水流觞有山翁行处翠袖朱栏故人应也弄画船烟浦防写相思尊前爲我重翻新句
　　前调【新荔枝】　　　　　　　　　　赵长卿
　　正火山槐夏黛叶缃枝茘子新摘千里驰驱荐仙源佳席浪比龙睛未输崕蜜灿烂然红滴满贮雕盘纤纤素手丹苞新擘　棃栗麤疎带酸橘柚凡品多般总羞标格何似浓香洗烦襟仙液爲爱真妃再三珍重价倾城倾国玉骨冰肌风流蕴借直宜消得
　　前调【郡圃芍药】　　　　　　　　　　赵长卿
　　是三春已暮浪蕊雕残牡丹零落独殿清和有佳名芍药浅浅芳丛绣幢鼎鼎更艳香绰约浑似扬州画楼卷起翠帘红幕　倚槛轻盈万娇千媚故整霞裾笑花寂寞太守风流拥笙歌围着坐上诗人二千里外念此身飘泊客眼看花归心对酒翻成萧索
　　前调【茶】　　　　　　　　　　　杨无咎
　　见禾山凝秀禾水澄清地灵境胜天与珍竒产凌霄峰顶嫩叶森枪轻尘飞雪冠中州双井絶品家藏武陵有客清竒相称　坐列羣贤手呈三昧云逐瓯圆乳随汤迸珍重殷勤念文园多病毛孔生香舌根回味助苦吟幽兴两腋风生从敎飞到蓬莱仙境
　　前调【夀叶枢密】　　　　　　　　　　赵磻老
　　听都人歌咏便起金瓯再登元老山色溪声与春风齐到补衮工夫望梅心绪见丹青重好鹊喜晴空灯迎诞夕槐堂欢笑　正是元宵满天和气璧月流光雪消寒峭今夜今年表千秋同照万象森罗一匳清莹影山河多少玉烛调新彩睂常喜寰瀛春晓
　　前调【梅】　　　　　　　　　　　赵彦端
　　向蓬莱云渺姑射山深有春长好香满枝南笑人间惊早试问寒柯镂冰裁玉费化工多少东阁诗成西湖梦觉几番清晓　好是罗帏麝温屏暖却恨烟邨雨愁风恼一一清芬爲东君倾倒待得明年翠隂青子防鳯凰池沼更把阳和从头付与繁花芳草
　　前调【郡城芍药】　　　　　　　　　　刘圻父
　　访莺花陈迹姚魏遗风緑隂成幄尚有余香付寳阶红药淮海维扬物华天产未觉输京洛时出新妆施朱傅粉依然相若　束素腰纤捻红唇小障袖娇羞倚防柔弱玉佩琼琚劝王孙行乐况是韶华爲伊挽驻未放离情薄顾盼堦前留连醉里莫敎零落
　　前调【又一体重九】　　　　　　　　　苏　轼
　　笑劳生一梦羁旅三年又还重九华髪萧萧对荒园搔首赖有多情好饮无事似古人贤守岁岁登髙年年落防物华依旧　此防应须烂醉仍把紫菊茱萸细看重齅揺落霜风有手栽双栁来岁今朝爲我西顾酹羽觞江口防与州人饮公遗爱一江醇酎
　　暗香
　　【宋姜夔自度咏梅之作双调九十七字亦名红情】
　　暗香【石湖咏梅】　　　　　　　　　　姜　夔
　　旧时月色算几番照我梅边吹笛唤起玉人不管清寒与攀摘何逊而今渐老都忘却春风词笔但怪得竹外疎花香冷入瑶席　江国正寂寂叹寄与路遥夜雪初积翠尊易泣红萼无言耿相忆长记曾携手处千树压西湖寒碧又片片吹尽也几时见得
　　前调【梅】　　　　　　　　　　　赵以夫
　　冰花炯炯记那回占断春风鼇顶独抱寒香得意西湖酒初醒爲问玉堂富贵争得似山中深靓向岁晚竹翠松苍闲伴一枝冷　南溟水万顷想月湿断矶云弄疎影粉英落尽孤鹤长鸣夜方永将见青青如豆又迤逦傅黄风景听报道催去也再调玉鼎
　　前调　　　　　　　　　　　　吴文英
　　县花谁葺记满庭燕麦朱扉斜阖妙手作新公馆青红晓云湿天际疎星趁马画帘隙冰弦三叠尽换却吴水吴烟桃李靓春靥　风急送帆叶正鴈水夜清卧虹平帖輭红路接涂粉闱深早催入懐暖天香宴里花队簇轻轩银腊便问讯湖上栁两堤翠匝
　　前调【次姜白石韵】　　　　　　　　　陈允平
　　霁天秋色正倚楼待月谁伴横笛涨緑浮空闲数河星手堪摘弥望澄光练净分付与元晖才笔烟溆阔云逺波平归鸟趁风席　南国信音寂怅鴈渚渡闲鹭汀沙积藓碑露泣时拊遗踪暗嗟忆人事空随逝水今古但双流一碧待办取蓑共笠小舟泛得
　　前调【荷花】　　　　　　　　　　张　炎
　　无边香色记涉江自采锦机云密翦翦红衣学舞波心旧曾识一见依然似语流水逺几回空忆看亭亭倒影窥妆玉润露痕湿　闲立翠屏侧爱向人弄芳背酣斜日料应太液三十六宫土花碧清兴后风更爽无数满汀洲如昔泛片叶烟浪里卧横紫笛
　　前调【送杜景斋归永嘉】　　　　　　　　张　炎
　　猗兰声歇抱孤琴思逺几番弹彻洗耳无人寂寂行歌古时月一笑东风又急黯消魂恨听啼鴂想少陵还叹飘零遣兴在吟箧　愁絶更离别待欵语迟留赋归心切故园梦接花暗闲门掩飞蝶重访山中旧隠有羁懐未须轻説莫相忘堤上栁此时共折
　　前调　　　　　　　　　　　　张　炎
　　羽音寂寞怪虚帘昼悄近来无鹊水叶吹寒极目凝思倚江阁不信相如便老犹未减当时行乐但趁他鬭草筹花终是带离索　忆昨更情恶漫认着梅花是君还错石牀冷落闲埽松隂与谁酌一自飘零去后轻悮了灯前深约从到此归未得几曾忘却










</div>
    <div class="pagination">
<a href="御选历代诗余_page231.html">上一页</a><span>...</span><a href="御选历代诗余_page227.html">227</a><a href="御选历代诗余_page228.html">228</a><a href="御选历代诗余_page229.html">229</a><a href="御选历代诗余_page230.html">230</a><a href="御选历代诗余_page231.html">231</a><span class="current-page">232</span><a href="御选历代诗余_page233.html">233</a><a href="御选历代诗余_page234.html">234</a><a href="御选历代诗余_page235.html">235</a><a href="御选历代诗余_page236.html">236</a><a href="御选历代诗余_page237.html">237</a><span>...</span><a href="御选历代诗余_page233.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
