<!DOCTYPE html>
<html>
<head>
    <meta charset="UTF-8">
    <title>千家诗 - 第 5 页/共 22 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>千家诗 - 第 5 页/共 22 页</h1>
    <div class="content">　　
　　（唐）岑参
　　
　　高阁逼诸天，登临近日边。
　　晴开万井树，愁看五陵烟。
　　槛外低秦岭，窗中小渭川。
　　早知清净理，常愿奉金仙。
　　
　　寄左省杜拾遗
　　
　　（唐）岑参
　　
　　联步趋丹陛，分曹限紫薇。
　　晓随天仗入，暮惹御香归。
　　白发悲花落，青云羡鸟飞。
　　圣朝无阙事，自觉谏书稀。
　　
　　登兖州城楼
　　
　　（唐）杜甫
　　
　　东郡趋庭日，南楼纵目初。
　　浮云连海岱，平野入青徐。
　　孤嶂秦碑在，荒城鲁殿余。
　　从来多古意，临眺独踌躇。
　　
　　杜少府之任蜀州
　　
　　（唐）王勃
　　
　　城阙辅三秦，风烟望五津。
　　与君离别意，同是宦游人。
　　海内存知己，天涯若比邻。
　　无为在歧路，儿女共沾巾。
　　
　　送崔融
　　
　　（唐）杜审言
　　
　　君王行出将，书记远从征。
　　祖帐连河阙，军麾动洛城。
　　旌旗朝朔气，笳吹夜边声。
　　坐觉烟尘少，秋风古北平。
　　
　　扈从登封途中作
　　
　　（唐）宋之问
　　
　　帐殿郁崔嵬，仙游实壮哉！
　　晓云连幕卷，夜火杂星回。
　　谷暗千旗出，山鸣万乘来。
　　扈从良可赋，终乏掞天才。
　　
　　题义公禅房
　　
　　（唐）孟浩然
　　
　　义公习禅寂，结宇依空林。
　　户外一峰秀，阶前众壑深。
　　夕阳连雨足，空翠落庭阴。
　　看取莲花净，方知不染心。
　　
　　醉后赠张九旭
　　
　　（唐）高适
　　
　　世上漫相识，此翁殊不然。
　　兴来书自圣，醉后语尤颠。
　　白发老闲事，青云在目前。
　　床头一壶酒，能更几回眠。
　　
　　玉台观
　　
　　（唐）高适
　　
　　浩劫因王造，平台访古游。
　　彩云萧史驻，文字鲁恭留。
　　宫阙通群帝，乾坤到十洲。
　　人传有笙鹤，时过北山头。
　　
　　观李固请司马弟山水图
　　
　　（唐）杜甫
　　
　　方丈浑连水，天台总映云。
　　人间长见画，老去限空闻。
　　范蠡舟偏小，王乔鹤不群。
　　此生随万物，何处出尘氛。
　　
　　旅夜书怀
　　
　　（唐）杜甫
　　
　　细草微风岸，危樯独夜舟。
　　星垂平野阔，月涌大江流。
　　名岂文章著，官因老病休。
　　飘飘何所似，天地一沙鸥。
　　
　　登岳阳楼
　　
</div>
    <div class="pagination">
<a href="千家诗_page4.html">上一页</a><a href="千家诗.html">1</a><a href="千家诗_page2.html">2</a><a href="千家诗_page3.html">3</a><a href="千家诗_page4.html">4</a><span class="current-page">5</span><a href="千家诗_page6.html">6</a><a href="千家诗_page7.html">7</a><a href="千家诗_page8.html">8</a><a href="千家诗_page9.html">9</a><a href="千家诗_page10.html">10</a><span>...</span><a href="千家诗_page6.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
