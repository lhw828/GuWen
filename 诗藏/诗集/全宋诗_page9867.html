<!DOCTYPE html>
<html>
<head>
    <meta charset="UTF-8">
    <title>全宋诗 - 第 9867 页/共 11672 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>全宋诗 - 第 9867 页/共 11672 页</h1>
    <div class="content">    则我斯福。我祀孔时，
    我心灵载祗。匪我之私，
    神来不来。

佚名　绍兴以后祀五方帝六十首
    ［黄钟为角一奏］神兮焉居，
    神在震方。仁以为宅，
    秉天之阳。神之来矣，
    道修以阴。望神未来，
    使我心苦。

佚名　绍兴以后祀五方帝六十首
    ［太簇为徽一奏］神在途矣，
    习习以风。百发后先，
    敢一不恭。奔走羌疫，
    祓除切凶。顾瞻下方，
    逍遥从容。

佚名　绍兴以后祀五方帝六十首
    ［姑洗羽一奏］温然仁矣，
    熙然春矣。龙驾帝服，
    穆将临矣。我酒清矣，
    我肴洱矣。我乐备矣，
    我神顾矣。

佚名　绍兴以后祀五方帝六十首
    在国之东，有坛崇成。
    节以和乐，式降式登。
    洁我佩服，璯琳锵鸣。
    匪坛斯高，曷妥厥灵。

佚名　绍兴以后祀五方帝六十首
    物之熙熙，胡为其然。
    蒙神之休，迺敢报旃。
    有邸斯珪，有量斯币。
    于以奠之，格此精意。

佚名　绍兴以后祀五方帝六十首
    卜岁之初，我迎春祗。
    孰克侑乡，日古宓戏。
    于皇宓戏，万世之德。
    再拜稽首，敢爱斯壁。

佚名　绍兴以后祀五方帝六十首
    灵兮安留，烟燎既升。
    有硕其牲，有俎斯承。
    匪牲则硕，我德惟声。
    缓节安歌，庶几是听。

佚名　绍兴以后祀五方帝六十首
    百末布兰，我酒伊旨。
    酌以匏爵，洽我百礼。
    帝居青阳，顾予嘉阳。
    右我天子，宜君宜王。

佚名　绍兴以后祀五方帝六十首
    五德之王，谁实始之。
    功括造化，兴天无期。
    酌我清酤，兴献载饬。
    神监孔乡，天子之德。

佚名　绍兴以后祀五方帝六十首
    贰觞具举，承神嘉虞。
    神具醉止，眷焉化都。
    我几方新，我亩伊殖。
    时阳时雨，翳神之力。

佚名　绍兴以后祀五方帝六十首
    忽而来兮，格神鸿休。
    忽而往兮，神不予留。
    神在天兮，福我寿我。
    千万春兮，高灵下堕。

佚名　绍兴以后祀五方帝六十首
    ［圜钟为宫］离明御正，德协于火。
    有感其生，维帝是何。
    帝图炎炎，贻福锡我。
    鉴于妥虔，高灵下堕。

佚名　绍兴以后祀五方帝六十首
    ［黄钟为角］赤精之君，位于朱明。
    茂有万物，假然长赢。
    我洁我盛，我蠲我诚。
    神其下来，云车是承。

佚名　绍兴以后祀五方帝六十首
    ［太簇为徽］八卦相荡，一气散施。
    隆炽恢台，职神声之。
    肃肃飚御，神咏于天。
    于昭神休，天子万年。

佚名　绍兴以后祀五方帝六十首
    ［姑洗为羽］烨烨其光，炳炳其灵。
    窅其如容，剡其如声。
    扇以景风，导以朱游。
    我德匪类，神其安留。

佚名　绍兴以后祀五方帝六十首
    除地国南，有基崇崇。
    载陟载降，式虔式恭。
</div>
    <div class="pagination">
<a href="全宋诗_page9866.html">上一页</a><span>...</span><a href="全宋诗_page9862.html">9862</a><a href="全宋诗_page9863.html">9863</a><a href="全宋诗_page9864.html">9864</a><a href="全宋诗_page9865.html">9865</a><a href="全宋诗_page9866.html">9866</a><span class="current-page">9867</span><a href="全宋诗_page9868.html">9868</a><a href="全宋诗_page9869.html">9869</a><a href="全宋诗_page9870.html">9870</a><a href="全宋诗_page9871.html">9871</a><a href="全宋诗_page9872.html">9872</a><span>...</span><a href="全宋诗_page9868.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
