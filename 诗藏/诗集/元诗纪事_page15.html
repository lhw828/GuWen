<!DOCTYPE html>
<html>
<head>
    <meta charset="UTF-8">
    <title>元诗纪事 - 第 15 页/共 324 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>元诗纪事 - 第 15 页/共 324 页</h1>
    <div class="content">
　　案：庶斋老学丛谈有「许献臣佥事」云云。 

　　宾月堂诗 

　　○宾月堂诗 

　　人生自是人间月，客亦天边寄此身。彼此虚空无着处，谁欤是主复谁宾？ 
　　七修类稿：此诗乃元人梁隆吉者，而同时许献臣集中亦有之，此必二人友善，一时不知何人误写，后人因而误刊耳。 

　　●元诗纪事卷六 

　　侯官陈衍辑 

　　叶林 
　　邓牧 
　　陈观国 
　　刘埙 
　　王义山 
　　傅定保 
　　张伯淳 
　　洪德章 
　　尹廷高 
　　赵棠 
　　连文凤 
　　冯澄 
　　杨本然 
　　全璧 
　　吕文老 
　　方德麟 
　　刘汝钧 
　　翁合老 
　　林子明 
　　刘蒙山 
　　周暕 
　　赵必范 
　　姚潼翔 
　　胡南 
　　姜霖 
　　东必曾 
　　方子静 
　　朱孟翁 
　　赵必拆 
　　刘时可 
　　许元发 
　　洪贵叔 
　　徐端甫 
　　朱释老 
　　李萼 
　　陈君用 
　　蔡潭 
　　俞自得 
　　王进之 
　　陈希声 
　　陈尧道 
　　陈舜道 
　　吴■〈王禺〉 
　　黄景昌 
　　刘应龟 
　　刘边 
　　戴东老 
　　陈文增 
　　刘存行 
　　傅宣山 
　　柳耆 
　　俞如山 
　　翁自适 
　　郭建德 
　　骆侕宾 
　　陈帝臣 
　　俞埜山 
　　林泉生 
　　傅九万 
　　章彬 
　　彭九万 

　　◆叶林 

　　林字儒藻，一字符文， 【 一作「去文」。】 号本山，钱唐人。生宋末，隐大涤山冲天观。大德间卒。众称高行先生。 

　　至道宫 
　　绝句 
　　句 

　　○至道宫 

　　犹存鼎镬记熙丰，翠霭春深古路通。千百舂鉏一株树，野田吹下雪花风。 
　　洞霄图志：至道宫，在余杭县北三十里曹桥西，唐文明元年建。前有古松一，围两合抱，后有苦杏二，大与松埒，鹭鹳巢集其上。厨院有宋熙宁间所铸巨镬，四畔识岁月及施钱姓氏。隐士叶元文诗云云。 

　　○绝句 

　　金粟花前风细细，宝阶地上月辉辉。梦回不属红尘境，凉露满衣人醉归。 

　　○句 

　　芙蓉摇风柳挂月，醉来健倒梨花堆。 
　　吴礼部诗话：叶公诗如「金粟」云云。他警句如「芙蓉」云云，「千百舂鉏」云云，皆佳。 

　　◆邓牧 

</div>
    <div class="pagination">
<a href="元诗纪事_page14.html">上一页</a><span>...</span><a href="元诗纪事_page10.html">10</a><a href="元诗纪事_page11.html">11</a><a href="元诗纪事_page12.html">12</a><a href="元诗纪事_page13.html">13</a><a href="元诗纪事_page14.html">14</a><span class="current-page">15</span><a href="元诗纪事_page16.html">16</a><a href="元诗纪事_page17.html">17</a><a href="元诗纪事_page18.html">18</a><a href="元诗纪事_page19.html">19</a><a href="元诗纪事_page20.html">20</a><span>...</span><a href="元诗纪事_page16.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
