<!DOCTYPE html>
<html>
<head>
    <meta charset="UTF-8">
    <title>钦定千叟宴诗 - 第 153 页/共 212 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定千叟宴诗 - 第 153 页/共 212 页</h1>
    <div class="content">　　【生员】王鸿基【年七十二】
　　紫禁春韶寳防张胶庠下士例称觞诗书涵泳多
　　膏泽何幸身依
　　日月光【一】
　　天门詄荡畅和风
　　恩纪汪洋乐恺同家在夀光真
　　夀防【臣籍山东青州府夀光县】长瞻泰岱颂
　　延洪【二】
　　【武生】倪　吉【年七十七】
　　象阙晨钟啓
　　龙楼寳仗开箫韶云际度
　　湛露禁中来黄耉分瑶席红鳞泛玉杯更承
　　恩赉渥真幸到蓬莱
　　【武生】白光弼【年七十三】
　　玉烛辉寰极韶开淑景妍缉熙钦
　　圣徳开宴预耆筵决拾材曾肄冠衿序亦聫人夸黄髪
　　徤春到
　　紫霄悬举觯承
　　恩渥提筐拜
　　赐骈千秋传盛事光轶史【臣】编
　　【武生】谢清举【年七十一】
　　重熙彰
　　国庆
　　施恩象鸿钧朔合辰书亥春回斗建寅九成听舜乐三祝效尧民武学沾
　　文教滇南万里人
　　【奉祀生】王至善【年七十二】
　　玉斚琼筵次第陈
　　尧厨赐酺奏韶钧时逢熙洽胪千叟庆锡骈阗仰一人溥海共逰
　　仁夀宇敷天同绘太平春沗随仪部斋郎秩异数重邀宠渥新
　　【奉祀生】宋惠仁【年六十八】
　　我
　　皇锡福普秾光广殿需云缦吉祥履近星辰趋凤阙花迎剑佩粲鹓行
　　天题志喜奎章丽
　　圣夀延洪瑞景长祠部随班欣奉牒耆筵式燕荷承筐春生轩管和风盎乐鬯虞韶协气翔幸际
　　昌期邀旷典螭头拜舞颂平康
　　【天文生】陈　楫【年七十一】
　　条风舒暖律韶景昼初迟漏防催金钥珂声动
　　玉墀耆年欣接履
　　御座喜传巵
　　慈惠恩弥普葵私效祝厘
　　【天文生】卢　藩【年六十八】
　　黄图苞茂庆霄新轩荚荣占五甲巡南极夀星长见丙筵开百福应
　　昌辰【一】
　　纪周五甲运璿枢瑞拱南躔灿玉弧世夀皆縁
　　仁夀锡蒲筵开处聼嵩呼【二】
　　【天文生】罗彦芳【年六十五】
　　言登观象台昕夕测仪象不知其理习其数云物歳占【臣】所掌鬰鬰天体仪铜球螺柱古无两南北轴承子午圈统大圆容归测仰辅以赤道及黄道地平经仪地平纬仪地平经纬仪精制摄摩荡玑衡抚辰昔未有重环映合
　　帝所昉轩皇灵宪虞璿玉洛下张衡讵髴髣世当大顺
　　百福俱
　　天人格应防于响灿烁元旦书庥征开翠幌试看三千耆
　　叟
　　锡嘉宴歳歳年年祥雰囷鬰层霄上
　　【天文生】陈又新【年六十五】
　　礼崇羞耉贲
　　宸章共戴帡幪廸吉康微贱业参辰纬序吉云敷处普
　　春阳【一】
　　龙首弧南两夀星春初环彩拱
　　彤庭从知经纬周天数骈向
　　辰居耀万龄【二】
　　【天文生】贾国瓛【年六十四】
　　九衢康乐竞欢讴人向
　　乾清捧玉鸠锡爵共膺
　　天子福登墀都与地仙俦春来六日承元日海上三洲并十州欲识广轮周八极方舆灿列在仪球
　　【天文生】王贻桂【年六十四】
　　仙籞晴云暖韶光献歳初
　　九天开象纬大地协车书兰馔沾膏始椒觞拜
　　赐余露浓霄汉近欢忭更谁如
　　【天文生】钟世仪【年六十三】
　　稽时晷影堂在观象台下仪制设圭表曦晖昼交射漏壶凡三重壶室置静厦曰日天夜天及平水交写均调晨夜刻测春秋冬夏
　　熙朝时序正四气入
　　醇化春正开六日珠璧萃躔舎嘉会际阳和赓歌起嵩华【臣】职刻漏科肄业识慿借积元防运世
　　福禄恒交迓
　　【天文生】杨钟育【年六十三】
　　周天三百六十度极星所莅为正中
　　京师北极出地四十度我
　　皇斟化扶厐鸿大地七万二千里益算亥步无能穷东偏三度己际海渡海直亘朝鲜东西偏一百二十
　　有余度厥有伊犂回部外及哈萨克至爱乌罕际大蒙版章及朝贡绘成舆地全图纬以极星中星轮广成横纵洪钧一气夀防同
　　帝所申锡徧帡幪
　　熙朝舆图测彛器光灿万古超炎农
　　【天文生】贾　瑞【年六十三】
　　一堂五世庆绵瑞霭朝开霄汉悬今日瑶堦征异事
　　天文生伴地行仙【一】
　　仲叔羲和古帝崇在衡齐政有虞风人慿仪器知天易天在吾
　　皇燮佑中【二】
　　【天文生】钮兆凤【年六十】
　　赤仪通轴立轴黄道经圈纬圈双单环分度刻螺龙柱饰游旋【小臣】习观彛器垂老亲到耆筵仰见
　　庆霄咫尺真逾虞典玑璿
　　【天文生】朱文龙【年六十】
　　羲画首观天轩皇衍策年夏时春启度元旦日辉躔螭序千耆防
　　鸿图亿禩聫新増再甲子时宪纪年编
　　【钦天监西洋人】那永福【年七十二】
　　欧逻巴州西天西意逹里亚臣所栖六城环以地中海高墉架海横天梯人有医治教道四科学物有金刚珊瑚哆啰珠象犀康熙九年入
　　觐贡自后嵗奉金牒航狻猊懐仁若望始守职跪奉睿制天体地平赤黄经纬壶与圭世世惠养复征禄俾
　　恪守彛器慎测稽逺国知艺学
　　天藻钦褒题画法界划入徴妙取以刻摹战迹金川回部
　　偕伊犁
　　丰功伟烈古未有补图
　　皇舆极星中星经纬翔端倪佛説四大州西説五州一
　　世界我
　　皇抚之仁夀跻八万里臣得入千叟宴福岛冰海咸奉
</div>
    <div class="pagination">
<a href="钦定千叟宴诗_page152.html">上一页</a><span>...</span><a href="钦定千叟宴诗_page148.html">148</a><a href="钦定千叟宴诗_page149.html">149</a><a href="钦定千叟宴诗_page150.html">150</a><a href="钦定千叟宴诗_page151.html">151</a><a href="钦定千叟宴诗_page152.html">152</a><span class="current-page">153</span><a href="钦定千叟宴诗_page154.html">154</a><a href="钦定千叟宴诗_page155.html">155</a><a href="钦定千叟宴诗_page156.html">156</a><a href="钦定千叟宴诗_page157.html">157</a><a href="钦定千叟宴诗_page158.html">158</a><span>...</span><a href="钦定千叟宴诗_page154.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
