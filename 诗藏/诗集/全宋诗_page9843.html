<!DOCTYPE html>
<html>
<head>
    <meta charset="UTF-8">
    <title>全宋诗 - 第 9843 页/共 11672 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>全宋诗 - 第 9843 页/共 11672 页</h1>
    <div class="content">    册授孔时，礼之隆兮。
    天步迟迟，旋九重兮。
    寿祉万年，德无穷兮。

佚名　乾道七年恭上太上皇帝太上皇后尊号十一首
    元祀介福，孰绥孰将。
    归于尊亲，孝哉君王。
    载镂斯乐，载琢斯章。
    得名得寿，如虞如唐。

佚名　乾道七年恭上太上皇帝太上皇后尊号十一首
    宗郊斯成，交举典册。
    汝辅汝弼，威德是力。
    陈于广庭，迨此上日。
    巍巍煌煌，鸟亲在昔。

佚名　乾道七年恭上太上皇帝太上皇后尊号十一首
    备物陈矣，礼乐明矣。
    天子扆止，迨尔臣矣。
    陟降维则，恭且勤矣。
    茫茫四海，德教形矣。

佚名　乾道七年恭上太上皇帝太上皇后尊号十一首
    天门九重，荡荡开入。
    金支秀华，垂绅佩玦。
    或导或陪，率屐不越。
    注民耳目，四表胡悦。

佚名　乾道七年恭上太上皇帝太上皇后尊号十一首
    礼神颂祗，福禄来下。
    不有荣名，孰缉伊嘏。
    千乘万骑，鱼鱼雅雅。
    皇扉洞开，鞠躬如也。

佚名　乾道七年恭上太上皇帝太上皇后尊号十一首
    穆穆圣颜，安安天步。
    有缛者备，以莫不举。
    天人和同，恩泽洋普。
    亿载万年，为众父父。

佚名　乾道七年恭上太上皇帝太上皇后尊号十一首
    大哉尧乎，南乡垂裳。
    君哉舜也，拜而奉觞。
    缫藉光华，鼓钟铿锵。
    三事稽首，宋德无疆。

佚名　乾道七年恭上太上皇帝太上皇后尊号十一首
    乾元资始，坤元资生。
    允也圣德，同实异名。
    春王三朝，典册羔行。
    咨尔上公，相德以登。

佚名　乾道七年恭上太上皇帝太上皇后尊号十一首
    维册伊何，镂玉垂鸿。
    维实伊何，范金饨龙。
    翊以蛰御，间以笙镛。
    谁敢不恭，天子寔从。

佚名　乾道七年恭上太上皇帝太上皇后尊号十一首
    帝膺永福，功靡声有。
    既尊圣父，亦燕寿母。
    怡怡在宫，大典时受。
    彤管纪之，天长地久。

佚名　乾道七年恭上太上皇帝太上皇后尊号十一首
    敛福于郊，逢时之泰。
    揭名日月，侔德覆载。
    自我作古，域中有大。
    永言保之，眉寿无害。

佚名　乾道元年册皇太子四首
    宋受天命，圣绪无疆。
    惟怀永图，乃登元良。
    涓选休辰，册书是将。
    黼坐天临，穆穆皇皇。

佚名　乾道元年册皇太子四首
    于维皇储，玉润金声。
    骨震之洊，重离之明。
    册宝具举，环佩锵鸣。
    守器承祧，惟邦之荣。

佚名　乾道元年册皇太子四首
    乐备既奉，和声冲融。
    玉简金书，翔莺戏鸿。
    下拜登受，旋于青宫。
    笠辰作贰，垂休无穷。

佚名　乾道元年册皇太子四首
    我礼备成，我驾言旋。
    降坐而跸，奏鼓渊渊。
    国本既定，保佑自天。
    克昌厥后，何千万年。

佚名　乾德以后祀感生帝十首
    和均玉管，政协璿衡。
    四序资始，万物含生。
    皇献允洽，至德惟明。
    为民祈福，克致精诚。

</div>
    <div class="pagination">
<a href="全宋诗_page9842.html">上一页</a><span>...</span><a href="全宋诗_page9838.html">9838</a><a href="全宋诗_page9839.html">9839</a><a href="全宋诗_page9840.html">9840</a><a href="全宋诗_page9841.html">9841</a><a href="全宋诗_page9842.html">9842</a><span class="current-page">9843</span><a href="全宋诗_page9844.html">9844</a><a href="全宋诗_page9845.html">9845</a><a href="全宋诗_page9846.html">9846</a><a href="全宋诗_page9847.html">9847</a><a href="全宋诗_page9848.html">9848</a><span>...</span><a href="全宋诗_page9844.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
