<!DOCTYPE html>
<html>
<head>
    <meta charset="UTF-8">
    <title>钦定千叟宴诗 - 第 169 页/共 212 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定千叟宴诗 - 第 169 页/共 212 页</h1>
    <div class="content">




　　钦定千叟宴诗巻二十七
　　钦定四库全书
　　钦定千叟宴诗【乾隆五十年】
　　巻二十八
　　预宴一百六人诗一百二十六首
　　【马甲】王国鳯【年七十七】
　　睿圣启贞符在宥物时叙
　　龙纪衍亿千箕畴
　　锡九五包涵亭育参经纬天人普煌煌举上仪遹骏超三古圆葢中央黄立仗両阶羽中和迈汉仪庆善陈韶舞炜兹
　　嘉宴开济济松乔侣芝云防轮囷萧露歌浓湑班随煇翟微荣预簪绂伍眉夀祝
　　万年纯禧播区宇
　　【马甲】孙益方【年七十七】
　　玉烛调和开景运
　　帝见乎离出乎震法
　　天行健五十年兼皞农轩喾尧舜
　　古稀天子徳日新徳为福基福自臻万年蓍衍天家祚六叶蓂舒
　　黼座春引
　　懋典排嘉宴瑞日祥云敞春殿诗牋叠献效赓歌洵堪
　　谱作羣仙传
　　【马甲】巴兰泰【年七十七】
　　庆值九华灿烂欣看五色辉煌青龙阙丽霁景赤凤旗迎晓光白髪樽开济济黒衣侣效跄跄黄繖中临
　　玉座
　　天章黼黻为章【五色体】
　　【马甲】全　保【年七十七】
　　际盛世饮太和饱刍粮负雕戈营偃月阵鹳鹅无所事髪已皤仰
　　徳化恩滂沱养老宴髙嵯峨三千人戛鸣珂兕觩角顔许酡拜
　　天恩矢颂歌【小臣】叨幸何其多
　　【马甲】伏魔保【年七十七】
　　圣人御极泽沛恩覃
　　金门开宴
　　玉殿传柑羣工众庶既乐且湛星拱于北山祝如南【小臣】何幸亦预分甘拜手献颂敬附彭耼
　　【马甲】常　格【年七十七】
　　防仗风和接上兰长筵肆启簇春盘兰阶
　　五世延洪庆鹤髪千行拜舞欢雉尾随班云物丽螭头
　　献爵露华漙
　　恩荣振古何曽有应作瑶台仙防看
　　【马甲】顺　格【年七十七】
　　羽仗云开列仙曹日下排驽骀惟齿长鸾鹤此时偕
　　佛夀真无量
　　天恩讵有涯初闻韶乐翕率舞向瑶阶
　　【马甲】什　图【年七十七】
　　陶钧庶彚亮天工畅垓埏一道同为念耄耆彰泰运特开筵防溥春融
　　恩纶泽被风重巽盛防辉凝日再中共仰
　　繁禧纯嘏茂
　　万年嘉与万方同
　　【马甲】吉兰泰【年七十七】
　　晓日曈昽
　　玉殿开
　　诏宣耉老集蓬莱醍醐满泛天厨酒逈胜金茎露一杯
　　【一】
　　霞觞递举遍耆龄瑶砌春朝淑气凝叨幸一时军队士居然上应老人星【二】
　　【马甲】刘世杰【年七十七】
　　圣人握干符醲化覃纮埏夀恺集上瑞
　　锡福开耆筵衢尊饫仙醴式序罗三千臯防赓拜手松偓荣比肩瑶砌煦朝旭绮席凝祥烟葵忱效封祝
　　圣夀亿万年
　　【马甲】富森布【年七十七】
　　皇都春丽日
　　帝泽溥华筵齿列金阶上顔开玉斚前云门聴乐部露
　　燕诵诗篇
　　盛典承
　　家法
　　鸿庥亿万年
　　【马甲】陈良玉【年七十七】
　　八百羣筵绮序排字镌养老朗悬牌同声并进
　　南山祝九宇腾欢惬
　　睿懐【一】
　　恩颁夀爵醉醍醐逮贱尤惊礼数殊
　　福祉骈多
　　敷锡溥登歌雅化效驺虞【二】
　　【马甲】巴金太【年七十七】
　　海宇化敷日久仙壶庆启筵初
　　锡福天开蕊殿熙春人到华胥济济扶鸠酌兕跄跄戛
　　佩曵裾上
　　夀钦随千叟同声敬颂
　　九如
　　【马甲】塞尔特【年七十七】
　　举兕觥缷兕甲介夀筵髙欢宴洽承
　　恩何必须壮顔况复遭逢是尧萐
　　帝徳光天超昊羲四海沐化凝
　　纯熙夀防如春春正永
　　九天膏泽歌鸿施逺陬澨近京畿同风击壤歌巍巍万年长此依仁辉
　　【马甲】永　成【年七十七】
　　春光十二律旋宫【立春后十二日】夀防重开八表融
　　御仗风和韶奏细光华灿处即方蓬【一】
　　耆集三千古未闻戎行何幸获瞻云仰承
　　锡福恩膏渥纯嘏延洪颂
　　圣君【二】
　　【马甲】汤受福【年七十七】
　　上古赤文緑字中天玉策金书未见朝盈皓发讵闻宴锡丹除六十四年典旧三百六旬春初云日欣瞻
　　黼扆拜跪羣歌乐胥
　　【马甲】于天禄【年七十七】
　　泰元调气淳厚敦厐
　　盛治光天
　　锡民庆丰千班序立万国来同曰仁曰夀惟华惟嵩乐歌在藻仪咏其桐庆云朝焕甘露春融
　　万年圣纪光超有熊
</div>
    <div class="pagination">
<a href="钦定千叟宴诗_page168.html">上一页</a><span>...</span><a href="钦定千叟宴诗_page164.html">164</a><a href="钦定千叟宴诗_page165.html">165</a><a href="钦定千叟宴诗_page166.html">166</a><a href="钦定千叟宴诗_page167.html">167</a><a href="钦定千叟宴诗_page168.html">168</a><span class="current-page">169</span><a href="钦定千叟宴诗_page170.html">170</a><a href="钦定千叟宴诗_page171.html">171</a><a href="钦定千叟宴诗_page172.html">172</a><a href="钦定千叟宴诗_page173.html">173</a><a href="钦定千叟宴诗_page174.html">174</a><span>...</span><a href="钦定千叟宴诗_page170.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
