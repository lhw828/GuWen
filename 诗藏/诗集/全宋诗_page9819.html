<!DOCTYPE html>
<html>
<head>
    <meta charset="UTF-8">
    <title>全宋诗 - 第 9819 页/共 11672 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>全宋诗 - 第 9819 页/共 11672 页</h1>
    <div class="content">    星辰是穉，草木无伤。
    纪异信史，登歌太常。

佚名　淳化中朝会二十三首
    九苞荐瑞，戴德膺仁。
    藻翰爰夺，灵音载振。
    非时不见，有道则臻。
    降岐匪匹，位舜为灵。

佚名　淳化中朝会二十三首
    沔彼泾渎，澄明钟如。
    清应实运，光涵帝居。
    洞分沈壁，入见游鱼。
    圣祚无极，神休伟兴。

佚名　淳化中朝会二十三首
    稽彼灵物，允昭圣皇。
    浮石要蹑，巢莲益光。
    金方正色，介族殊祥。
    信书永耀，帝德无疆。

佚名　淳化中朝会二十三首
    苖苖嘉麦，擢秀分岐。
    甘露夕洒，惠风晨吹。
    良农告瑞，循吏称奇。
    归美英主，折而贡之。

佚名　淳化中朝会二十三首
    轩昊方同德，成康粗比肩。
    素风惟普畅，皇道本无偏。
    阴魄重轮满，阳精五色圆。
    要荒咸率服，卓越圣功全。

佚名　淳化中朝会二十三首
    圣德比陶唐，千年祚运昌。
    茂功虽不宰，鸿来自无疆。
    极塞成清离，齐民益阜康。
    文明同日月，遐迩仰辉光。

佚名　淳化中朝会二十三首
    荡荡无私世，巍巍至圣君。
    山河分国实，日月耀人文。
    厌浥凝甘露，轮困吐庆云。
    正声兼大雅，洋溢应南薰。
    
    
佚名　淳化中朝会二十三首
    鸿范合偿伦，调元四序均。
    几功天吏正，御苑物华新。
    底贡陈方物，来寮列远人。
    奉常呈九奏，嘉贶动穹昮。

佚名　淳化中朝会二十三首
    大君隆至化，兴运契千龄。
    观礼俄班瑞，夷寅尽实庭。
    成文调露乐，奉圣拱辰星。
    舞佾方更进，朝阳上楚萍。

佚名　淳化中朝会二十三首
    礼乐昭王业，环区致太平。
    革车停北狩，云稼屡四成。
    国有祥延诏，乡闻讲育声。
    日华融五色，遐迩仰文明。

佚名　淳化中朝会二十三首
    亭障戢干戈，人心浃太和。
    务农登实彀，猎俊设云罗。
    一凤书良史，祥麟载雅歌。
    嘉辰资宴喜，星拱弁峨峨。

佚名　淳化中朝会二十三首
    冠古耀鸿徽，深仁及隐微。
    二南江汉咏，九奏凤凰飞。
    设处罗钟律，盈庭列舞衣。
    文明资厚德，怡怪兆民归。

佚名　淳化中朝会二十三首
    革辂征汾晋，隳城比燎毛。
    桓桓勗军旅，将将御英豪。
    神武诚无敌，天威讵可逃。
    王师宣利泽，霈若沃春膏。

佚名　淳化中朝会二十三首
    振万方明德，疾徐咸可观。
    铿锵动金奏，蹈厉总朱干。
    夹进昭威武，申央警宴安。
    守方推猛士，当用鹖为冠。

佚名　淳化中朝会二十三首
    宣树始观兵，桓桓称鼓行。
    一戎期大定，载纉主徂征。
    善政从师律，神功冀武成。
    勗哉勤誓众，王业自经营。

佚名　淳化中朝会二十三首
    声教方柔远，瓯闽礼可招。
    献图连日际，归国象江湖。
    抚运重熙盛，提封万里遥。
    还同有虞氏。文德格三苗。

</div>
    <div class="pagination">
<a href="全宋诗_page9818.html">上一页</a><span>...</span><a href="全宋诗_page9814.html">9814</a><a href="全宋诗_page9815.html">9815</a><a href="全宋诗_page9816.html">9816</a><a href="全宋诗_page9817.html">9817</a><a href="全宋诗_page9818.html">9818</a><span class="current-page">9819</span><a href="全宋诗_page9820.html">9820</a><a href="全宋诗_page9821.html">9821</a><a href="全宋诗_page9822.html">9822</a><a href="全宋诗_page9823.html">9823</a><a href="全宋诗_page9824.html">9824</a><span>...</span><a href="全宋诗_page9820.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
