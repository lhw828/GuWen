<!DOCTYPE html>
<html>
<head>
    <meta charset="UTF-8">
    <title>全唐诗 - 第 534 页/共 1883 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>全唐诗 - 第 534 页/共 1883 页</h1>
    <div class="content">千官欣肆觐，万国贺深恩。锡宴云天接，飞声雷地喧。
祥光浮紫阁，喜气绕皇轩。未预承天命，空勤望帝门。
   卷258_9  【复游浯溪】元友让                  
昔到才三岁，今来鬓已苍。剥苔看篆字，薙草觅书堂。
引客登台上，呼童扫树旁。石渠疏拥水，门径劚丛篁。
田地潜更主，林园尽废荒。悲凉问耆耋，疆界指垂杨。
   卷258_10  【南溪别业】蒋冽                   
结宇依青嶂，开轩对绿畴。树交花两色，溪合水同流。
竹径春来扫，兰尊夜不收。逍遥自得意，鼓腹醉中游。
   卷258_11  【古意】蒋冽                       
冉冉红罗帐，开君玉楼上。画作同心鸟，衔花两相向。
春风正可怜，吹映绿窗前。妾意空相感，君心何处边。
   卷258_12  【台中书怀】蒋冽                   
持宪当休明，饬躬免颠沛。直绳备豪右，正色清冠盖。
寄切才恨薄，职雄班匪大。坐居三独中，立在百僚外。
简牍时休暇，依然秋兴多。披书唯骨鲠，循迹少闲和。
庭树凌霜柏，池倾萎露荷。岁寒应可见，感此遂成歌。
   卷258_13  【经埋轮地】蒋冽                   
汉家张御史，晋国绿珠楼。时代邈已远，共谢洛阳秋。
洛阳大道边，旧地尚依然。下马独太息，扰扰城市喧。
时人欣绿珠，诗满金谷园。千载埋轮地，无人兴一言。
正直死犹忌，况乃未死前。汨罗有翻浪，恐是嫌屈原。
我闻太古水，上与天相连。如何一落地，又作九曲泉。
万古惟高步，可以旌我贤。                      
   卷258_14  【山行见鹊巢】蒋冽                 
鹊巢性本高，更在西山木。朝下清泉戏，夜近明月宿。
非直避网罗，兼能免倾覆。岂忧五陵子，挟弹来相逐。
   卷258_15  【巫山之阳，香溪之阴，明妃神女旧迹存焉】蒋冽                 
神女归巫峡，明妃入汉宫。捣衣馀石在，荐枕旧台空。
行雨有时度，溪流何日穷。至今词赋里，凄怆写遗风。
   卷258_16  【夜飞鹊】蒋冽                     
北林夜方久，南月影频移。何啻飞三匝，犹言未得枝。
   卷258_17  【途次维扬望京口寄白下诸公】蒋涣   
北望情何限，南行路转深。晚帆低荻叶，寒日下枫林。
云白兰陵渚，烟青建业岑。江天秋向尽，无处不伤心。
   卷258_18  【登栖霞寺塔】蒋涣                 
三休寻磴道，九折步云霓。瀍涧临江北，郊原极海西。
沙平瓜步出，树远绿杨低。南指晴天外，青峰是会稽。
   卷258_19  【和徐侍郎书丛筱韵】蒋涣           
中禁夕沈沈，幽篁别作林。色连鸡树近，影落凤池深。
为重凌霜节，能虚应物心。年年承雨露，长对紫庭阴。
   卷258_20  【故太常卿赠礼部尚书李公及夫人挽歌二首】蒋涣                 
白简尝持宪，黄图复尹京。能标百郡则，威肃一朝清。
典秩崇三礼，临戎振五兵。更闻传世业，才子有高名。
封树遵同穴，生平此共归。镜埋鸾已去，泉掩凤何飞。
薤挽疑笳曲，松风思翟衣。扬名将宠赠，泉路满光辉。
   卷258_21  【挽涌泉寺僧怀玉】段怀然           
我师一念登初地，佛国笙歌两度来。                
唯有门前古槐树，枝低只为挂银台。                
   卷258_22  【辞房相公】张偁                   
秋风飒飒雨霏霏，愁杀恓遑一布衣。                
辞君且作随阳鸟，海内无家何处归。                
   卷258_23  【移耶溪旧居呈陈元初校书】陈孙     
鸡犬渔舟里，长谣任兴行。即令邀客醉，已被远山迎。
书笈将非重，荷衣著甚轻。谢安无个事，忽起为苍生。
   卷258_24  【西河郡太原守张夫人挽歌（一作李岑诗）】李峰                 
鹊印庆仍传，鱼轩宠莫先。从夫元凯贵，训子孟轲贤。
龙是双归日，鸾非独舞年。哀荣今共尽，凄怆杜陵田。
	               
《国学原典　集部　全唐诗(上)　卷二百五十九》    
　	        　         
   卷259_1  【感怀弟妹（一作汝坟示弟妹）】沈千运
今日春气暖，东风杏花拆。筋力久不如，却羡涧中石。
神仙杳难准，中寿稀满百。近世多夭伤，喜见鬓发白。
杖藜竹树间，宛宛旧行迹。岂知林园主，却是林园客。
兄弟可存半，空为亡者惜。冥冥无再期，哀哀望松柏。
骨肉能几人，年大自疏隔。性情谁免此，与我不相易。
唯念得尔辈，时看慰朝夕。平生兹已矣，此外尽非适。
   卷259_2  【赠史修文】沈千运                  
故人阻千里，会面非别期。握手于此地，当欢反成悲。
念离宛犹昨，俄已经数期。畴昔皆少年，别来鬓如丝。
不道旧姓名，相逢知是谁。曩游尽鶱翥，与君仍布衣。
岂曰无其才，命理应有时。别路渐欲少，不觉生涕洟。
   卷259_3  【濮中言怀】沈千运                  
圣朝优贤良，草泽无遗匿。生各有命，在余胡不淑。
一生但区区，五十无寸禄。衰退当弃捐，贫贱招毁讟。
栖栖去人世，屯踬日穷迫。不如守田园，岁晏望丰熟。
壮年失宜尽，老大无筋力。始觉前计非，将贻后生福。
童儿新学稼，少女未能织。顾此烦知己，终日求衣食。
   卷259_4  【山中作】沈千运                    
栖隐非别事，所愿离风尘。不辞城邑游，礼乐拘束人。
迩来归山林，庶事皆吾身。何者为形骸，谁是智与仁。
寂寞了闲事，而后知天真。咳唾矜崇华，迂俯相屈伸。
如何巢与由，天子不知臣。                      
   卷259_5  【古歌】沈千运                      
北邙不种田，但种松与柏。松柏未生处，留待市朝客。
   卷259_6  【别李季友】王季友1                 
栖鸟不恋枝，喈喈在同声。行子驰出户，依依主人情。
昔时霜台镜，丑妇羞尔形。闭匣二十年，皎洁常独明。
今日照离别，前途白发生。                      
   卷259_7  【寄韦子春（一作山中赠十四秘书兄）】王季友1                   
出山秋云曙，山木已再春。食我山中药，不忆山中人。
山中谁余密，白发日相亲。雀鼠昼夜无，知我厨廪贫。
依依北舍松，不厌吾南邻。有情尽弃捐，土石为同身。
夫子质千寻，天泽枝叶新。余以不材寿，非智免斧斤。
   卷259_8  【杂诗】王季友1                     
采山仍采隐，在山不在深。持斧事远游，固非匠者心。
翳翳青桐枝，樵爨日所侵。斧声出岩壑，四听无知音。
岂为鼎下薪，当复堂上琴。凤鸟久不栖，且与枳棘林。
   卷259_9  【滑中赠崔高士瑾】王季友1           
</div>
    <div class="pagination">
<a href="全唐诗_page533.html">上一页</a><span>...</span><a href="全唐诗_page529.html">529</a><a href="全唐诗_page530.html">530</a><a href="全唐诗_page531.html">531</a><a href="全唐诗_page532.html">532</a><a href="全唐诗_page533.html">533</a><span class="current-page">534</span><a href="全唐诗_page535.html">535</a><a href="全唐诗_page536.html">536</a><a href="全唐诗_page537.html">537</a><a href="全唐诗_page538.html">538</a><a href="全唐诗_page539.html">539</a><span>...</span><a href="全唐诗_page535.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
