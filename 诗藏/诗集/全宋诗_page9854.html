<!DOCTYPE html>
<html>
<head>
    <meta charset="UTF-8">
    <title>全宋诗 - 第 9854 页/共 11672 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>全宋诗 - 第 9854 页/共 11672 页</h1>
    <div class="content">    副笄加饰，社褕有烂。
    祗若帝休，委蛇乐术。
    亿万斯年，永膺宸翰。

佚名　绍兴十三年发皇后册宝十三首
    太任徽音，太姒是嗣。
    则百斯男，周室以炽。
    天子万年，受兹女士。
    如姒事任，从以子孙。

佚名　绍兴释奠武成王七首
    于赫烈武，光昭古今。
    载严祀事，敕画惟钦。
    既洁其牲，毁诸其音。
    神之格思，来顾来歆。

佚名　绍兴释奠武成王七首
    肃肃庙中，有严阶墄。
    匪棘匪徐，进退可则。
    冕服是务，环佩有节。
    神之鉴观，率屐不越。

佚名　绍兴释奠武成王七首
    祀率旧典，礼崇骏功。
    齐明衷正，脄乡岂融。
    量币肃录，周旋鞠躬。
    神其昭受，幽赞无穷。

佚名　绍兴释奠武成王七首
    赫赫尚父，时维鹰扬。
    神潜韩略，襟抱帝王。
    谈笑致主，竹帛流芳。
    国有严祀，载稽典常。

佚名　绍兴释奠武成王七首
    眷彼留侯，奇筹赞汉。
    依乘风云，勒成功旦。
    克配明国，德刑有焕。
    英气如生，来格来衍。

佚名　绍兴释奠武成王七首
    道助文德，言为世师。
    功名不泯，祀事无遗。
    旨酒惟声，具醉在兹。
    有嘉累献，神其燕娭。

佚名　绍兴释奠武成王七首
    日惟上世，神顾精纯。
    社备三献，乐成七均。
    奄留洋洋，流福无垠。
    言还恍惚，空想如存。

佚名　绍兴祀大火十二首
    [圜钟为宫]五缜相天，各率其职。
    司礼兴视，则维荧惑。
    至阳之精，屈我长赢。
    于之求之，礼事孔明。

佚名　绍兴祀大火十二首
    [黄钟为角]有出相藏，伏见靡常。
    相我国家，鉴观四方。
    视罔不正，终然允藏龙卧虎。
    神其来格，明德声香。

佚名　绍兴祀大火十二首
    {太簇为徽}小太率礼，不愆于行。
    展采错事，秩祀孔时。
    维今之故，阅我数度。
    修厥典常，神其来顾。

佚名　绍兴祀大火十二首
    [姑洗为羽]于赫我宋，以火德王。
    永永丕图，翳神之相。
    神之来矣，维其时矣。
    礼备乐奏，神其如矣。

佚名　绍兴祀大火十二首
    有俨其容，有洁其衷。
    屹屹崇坛，伊神兴通。
    神肯降格，嘉神之休。
    虔恭降登，神乎安留。
    
    【卷08】

佚名　绍兴祀大火十二首
    声香接神，脄乡恍惚。
    求神以诚，荐诚以物。
    有籍斯玉，有篚斯币。
    是用荐陈，昭兹精意。

佚名　绍兴祀大火十二首
    荧惑在天，惟火兴合。
    翳神主火，纯一不杂。
    作配荧惑，祀功则然。
    不腆之币，于以告虔。

佚名　绍兴祀大火十二首
    火遵其令，无物不长。
    视此牲牢，务得其养。
    眷以祀神，有腯其肥。
</div>
    <div class="pagination">
<a href="全宋诗_page9853.html">上一页</a><span>...</span><a href="全宋诗_page9849.html">9849</a><a href="全宋诗_page9850.html">9850</a><a href="全宋诗_page9851.html">9851</a><a href="全宋诗_page9852.html">9852</a><a href="全宋诗_page9853.html">9853</a><span class="current-page">9854</span><a href="全宋诗_page9855.html">9855</a><a href="全宋诗_page9856.html">9856</a><a href="全宋诗_page9857.html">9857</a><a href="全宋诗_page9858.html">9858</a><a href="全宋诗_page9859.html">9859</a><span>...</span><a href="全宋诗_page9855.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
