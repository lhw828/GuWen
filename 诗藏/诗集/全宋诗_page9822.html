<!DOCTYPE html>
<html>
<head>
    <meta charset="UTF-8">
    <title>全宋诗 - 第 9822 页/共 11672 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>全宋诗 - 第 9822 页/共 11672 页</h1>
    <div class="content">    玉坐高拱，慈颜瞓温。
    震禁嘉承，朝弁昽分。
    盛礼缛典，邃古未闻。

佚名　淳熙十二年加上太上皇帝太上皇后尊号十一首
    天锡伊嘏，地效其珍。
    诞作实典，奉于尊亲。
    尔公尔相，尔恭尔寅。
    协举令备，遹臻厥成。

佚名　淳熙十二年加上太上皇帝太上皇后尊号十一首
    坤载有元，乾行是顺。
    施生万彙，厥德弥盛。
    翼翼母道，赞我皇训。
    相维群公，奉典斯敬。

佚名　淳熙十二年加上太上皇帝太上皇后尊号十一首
    大矣母慈，德备且纯。
    思古齐敬，佐我皇文。
    明章茂典，金玉其音。
    帝亲奉之，以翼以钦。

佚名　淳熙十二年加上太上皇帝太上皇后尊号十一首
    天相慈皇，庆臻台闱。
    徽柔内修，寿兴天齐。
    既承皇欢，载皇母行。
    懿典鸿名，永緌多祺。

佚名　淳熙十二年加上太上皇帝太上皇后尊号十一首
    有美英瑶，于昭祥金。
    为策为章，业著徽音。
    德圣而尊，备举弥文。
    亿截万年，永辅尧勋。

佚名　淳熙十六年皇后册宝十三首
    乾位既正，坤斯顺承。
    日丽于天，日斯朔月。
    惟帝受命，惟帝业登。
    黼扆尊临，典册是行。

佚名　淳熙十六年皇后册宝十三首
    迺协良辰，维春之宜。
    迺诏近弼，来汝相德。
    九门洞开，文物华辉。
    声诗载歌，于以侑之。

佚名　淳熙十六年皇后册宝十三首
    有玺节金，有册镂瑶。
    汝使汝介，持节以行。
    礼邕文德，过于穆清。
    是恪是虔，依我和声。

佚名　淳熙十六年皇后册宝十三首
    鼓钟喤喤，声筦锵锵。
    剑佩弃庭，济济洋洋。
    礼典告德，皇心乐康。
    于万斯年，受福无疆。

佚名　淳熙十六年皇后册宝十三首
    懿节柔容，如月斯辉。
    驾厥翟略，被以祉衣。
    九御从之，如云祁祁。
    典册是承，心焉肃祗。

佚名　淳熙十六年皇后册宝十三首
    华榱壁珰，有声椒殿。
    备物来陈，多德式焕。
    日册日实，是刻是互。
    闰举以行，皇矣懿典。

佚名　淳熙十六年皇后册宝十三首
    袆褕盛服，有恪其容。
    是陟是降，相以尚容。
    金殿玉阶，聿来于中。
    展诗应律，载咏肃雍。

佚名　淳熙十六年皇后册宝十三首
    帝有承命，穉于亲慈。
    后德克承，拜而受之。
    人伦既正，王化是基。
    亿载万年，永祚坤载。

佚名　淳熙十六年皇后册宝十三首
    帝庆三宫，膺受宝册。
    御于中闱，载欣载扬。
    迺孚阴教，迺胆内则。
    翼翼鱼贯，罔不承式。

佚名　淳熙十六年皇后册宝十三首
    掖庭颁官，于位有四。
    嚖彼小星，抚以德惠。
    熙焉如春，育焉如地。
    庆礼聿成，靡弗咸喜。

佚名　淳熙十六年皇后册宝十三首
    鱼轩鼎来，象服是宜。
    班于内庭，率礼惟祗。
    化以妇道，时惟母德。
    是庆是类，于能乐兮。

</div>
    <div class="pagination">
<a href="全宋诗_page9821.html">上一页</a><span>...</span><a href="全宋诗_page9817.html">9817</a><a href="全宋诗_page9818.html">9818</a><a href="全宋诗_page9819.html">9819</a><a href="全宋诗_page9820.html">9820</a><a href="全宋诗_page9821.html">9821</a><span class="current-page">9822</span><a href="全宋诗_page9823.html">9823</a><a href="全宋诗_page9824.html">9824</a><a href="全宋诗_page9825.html">9825</a><a href="全宋诗_page9826.html">9826</a><a href="全宋诗_page9827.html">9827</a><span>...</span><a href="全宋诗_page9823.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
