<!DOCTYPE html>
<html>
<head>
    <meta charset="UTF-8">
    <title>全宋诗 - 第 9981 页/共 11672 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>全宋诗 - 第 9981 页/共 11672 页</h1>
    <div class="content">    耕织富饶青嶂里，楼台缥缈翠云中。
    到时湖上看秋月，安得清樽侍下风。

虞德观　句
    我因国破家何在，君为唇亡齿亦寒。

虞刚简　句
    天上人间元一气，如何倾刻烂樵柯。

虞刚简　三池丁祭宿斋所赋
    洙泗微言日夜行，天高地下昨犹今。
    □□□□六经意，识得皇皇万古心。
    宗庙百官谁不见，朱弦疏越有知音。
    同人得似三池盛，属目冠裳俨若林。

虞刚简　送子就试帖
    儿有掌中杯但把，归期苦苦催奕世。
    衣冠仍上第公台，元自诗书裹面来。
    秋色为渠开先我，梁世马首回猿鹤。
    莫轻窥蕙帐惊猜，苔步归休亦乐哉。

虞刚简　游灵岩寺
    八年前识兹山面，今日幽盟许重寻。
    乱石悬崖僧易少，疏林浅薄寺难深。
    流泉药得何人病，绝壁灵通古佛心。
    老我泊然元会得，俯空一笑晚风临。

虞刚简　游灵岩寺
    摩挲石刻拜方兴，误国从初恨老秦。
    十六州归仍遗虑，百馀年事语谁人。
    出师表在今如昔，坠泪碑存旧似新。
    江水江花岂终极，风光一任转青春。

虞荐发　忆梅
    不见疏花久，恓然恨满襟。
    相逢当岁晚，一别又春深。
    冷落山中约，凄凉月下心。
    期君须待雪，把酒候前林。

虞祺　句
    留得甘泉作霖雨，白云来往自无心。

虞兟　鹿鸣宴
    儒雅从来说雉山，抱琴何幸预荣观。
    六人同榜昔犹有，一邑三魁今所难。
    方喜棘闱连鹗荐，又欣碧海起鹏搏。
    联科甲第应余事，须把声名久远看。

虞氏　句
    田舍辘轳出短墙，村落秋千挂高树。

虞似良　横溪堂春晓二首
    一把新秧趁手青，轻烟漠漠雨冥冥。
    东风染尽三千顷，白鹭飞来无处停。

虞似良　横溪堂春晓二首
    田塍常满雨常余，绿遍溪南我独无。
    珍重天公不遗物，也分余润到昌蒲。

虞似良　诗一首
    一杯山茗雪花白，数片甘瓜碧玉香。
    但得心閒无个事，人生何地不清凉。

虞似良　消湖
    野草闲花洞口春，碧潭如鉴净无尘。
    江山好景携不得，漾入酒杯和月吞。

虞亿　晚对亭
    落日下青嶂，归云独未安。
    倚杖无言久，夕阴生翠寒。

虞亿　中秋同诸子九曲泛月
    名山阅万古，明月来几时。
    顾游属中秋，万里云雾披。
    心间境亦静，月满山不移。
    况兹九曲溪，正漾清涟漪。
    呼舟星村来，十客琴觞随。
    此客俱不心，洒落同襟期。
    居然命钓艇，造席不复疑。
    陶兀入醉乡，伴我老不羁。
    临流振衣袂，飒飒刚风吹。
    银盘　　岩阿，两川光渺瀰。
    崚嶒大王峰，嵌窦渺可窥。
    云輟与凤钗，来往谁可知。
    但闻山桂香，缤纷落残户。
    酒酣各言志，抗论不少卑。
    诸君爱轩冕，许身皋与夔。
    矫首青云衢，尘鞅甘羁縻。
    那知涉幻境，百岁黍一炊。
    风波世上险，日月壶中迟。
    何如归此山，相乐从希夷。

虞展　宝唐帖
    □□□□未满看，虚庭小饮胜凭阑。
    浮云尽卷堂堂见，清影将圆处处欢。
    一点神光千里在，三秋佳景四并难。
    人生几度逢今夕，更觉閒中天地宽。

虞展　释奠诗
    正学昭昭责力行，湖湘一派到于今。
</div>
    <div class="pagination">
<a href="全宋诗_page9980.html">上一页</a><span>...</span><a href="全宋诗_page9976.html">9976</a><a href="全宋诗_page9977.html">9977</a><a href="全宋诗_page9978.html">9978</a><a href="全宋诗_page9979.html">9979</a><a href="全宋诗_page9980.html">9980</a><span class="current-page">9981</span><a href="全宋诗_page9982.html">9982</a><a href="全宋诗_page9983.html">9983</a><a href="全宋诗_page9984.html">9984</a><a href="全宋诗_page9985.html">9985</a><a href="全宋诗_page9986.html">9986</a><span>...</span><a href="全宋诗_page9982.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
