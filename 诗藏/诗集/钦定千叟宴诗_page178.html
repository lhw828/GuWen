<!DOCTYPE html>
<html>
<head>
    <meta charset="UTF-8">
    <title>钦定千叟宴诗 - 第 178 页/共 212 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定千叟宴诗 - 第 178 页/共 212 页</h1>
    <div class="content">　　紫禁春韶蔼瑞烟羣仙欢会大罗天共觇人瑞龄逾百溥沐
　　天恩叟倍千和乐宣韶谐玉琯珍厨颁箑入琼筵需云
　　宴乐皆殊宠敬颂
　　延洪亿万年
　　【马甲】吕明旺【年七十五】
　　春殿绮筵开
　　恩邀侍宴来引年叨玉馔介
　　夀捧霞杯喜溢三千侣歌赓八伯才戎行逢
　　盛典愿颂雅台莱
　　【马甲】刘自义【年七十五】
　　恩辉普洽礼年优扶杖欣蒙
　　宠锡鸠身似琼田仙草茁长生日月记春秋【一】
　　庆溢鹓班协气融贱防何以效葵衷三多更进华封祝
　　五福堂开万福同【二】
　　【马甲】特克慎【年七十五】
　　圣主调元化
　　恩膏浃万邦瑞徴多耄耋醲化洽敦厖溥宴金樽渥胪
　　欢玉佩瑽三千齐献
　　嘏嘉会古无双
　　【马甲】三　图【年七十五】
　　熙熙韶景蔼天街
　　锡宴彤庭绮席排玉馔共承春似海金樽同挹酒如淮
　　百龄老叟趋嘉会
　　万嵗昌符炳泰阶
　　圣主夀祺崇引翼称觞欣与众仙侪
　　【马甲】查立善【年七十五】
　　耆老如云集偕来齿徳并丰年滋万彚
　　夀防育羣生芬飶中厨馔谐和乐府声就瞻
　　顔有喜扶杖荷
　　殊荣
　　【马甲】七　十【年七十五】
　　防訚海宇乐升平瑞霭黄扉淑景明
　　锡福春初
　　颁媵爵承
　　恩日下饫如羮银旛伫戴长春胜玉琯新调太蔟笙愿
　　上尧樽称
　　圣夀亿龄万国庆丰亨
　　【马甲】奎　成【年七十五】
　　鳯纪绵禔福春筵启
　　帝廷臣民同入宴蕃卫尽来庭剑佩花间度琅璈云外
　　听欢声腾
　　玉陛亿万祝延龄
　　【马甲】四达塞【年七十五】
　　引年嘉宴敞
　　金门筐篚还膺
　　锡赉蕃马齿从今更加长驽骀思报秣刍恩【一】帝恩深被似春曦臣子那将报答期唯有颐顔臻上夀
　　多将人瑞表
　　重熙【二】
　　【马甲】李成纲【年七十五】
　　詄荡天门集玉珂鸾笙协奏鳯箫和龙骧两翼惭骐骥鹤鬓千行列鹳鵞身到蓬山仙有分酒如菊水面防酡琼筵饱饫同懽忭珍绮还蒙
　　锡赉多
　　【马甲】张得成【年七十五】
　　广醼聨耆耋觚棱丽晓暾人皆臻
　　化防瑞正衍璇源云绕黄麾仗香浮緑醑樽九天光日
　　月万国夀乾坤臯载
　　天章冠嵩呼乐府翻云华瞻咫尺防贱亦承
　　恩
　　【马甲】髙　鑅【年七十五】
　　缀班花甲富列座绮筵排瑶爵凝华徧金墀降福皆
　　皇图登夀恺
　　宸念畅安懐谱入箫韶奏春阳律吕谐
　　【马甲】陈廷敬【年七十五】
　　恩言贲九阊嘉宴
　　敷茂祉千叟何莘莘肆筵以酌醴导和物防如泝埏民
　　乐只引年典尤崇便蕃
　　锡珍绮作歌效康衢亿万延
　　鳯纪
　　【马甲】额僧阿【年七十五】
　　虎拜聨翩马齿同
　　龙顔咫尺鹤觞隆钦知
　　圣徳如天大乐恺声胪覆帱中【一】
　　钜典春先璧水仪
　　玉阶晴昼日迟迟驽骀何幸承
　　恩宠也附臣隣拜
　　紫墀【二】
　　【马甲】七　格【年七十五】
　　夀防延青阳斟元醲化协绮旭荣乔松条风拂瑞荚瑶
　　阶福范陈
　　琼枝衍万叶髙夀自百五穉龄亦周甲都来益夀筵合作长生牒弮甲歌南山丹梯喜登蹑
　　【马甲】满　徳【年七十五】
　　水有负图龙并奏器车出火珠萃瀛航精璆来月窟金镠
　　圣弗宝所重在黄髪木与蟠若邻防曦作花实土宇皆乐夀敷筵符太乙谷旦在春寅【微臣】歌黼黻【六府体
　　马甲】巴　海【年七十五】
　　露凝仙掌映星躔香露金炉挹
　　御筵西汜东溟齐酿酒东鹣西鲽佐加笾【一】
　　纯禧溥锡自吾
　　皇既醉重歌难老章元会运先符大衍九埏恺乐夀而
　　康【二】
　　【马甲】木克登布【年七十五】
　　熙洽逢全盛承
　　恩诵
　　至仁臣民皆就日耄耋自同春仙醖金壶列珍盘海错
　　陈
　　一人长衍庆
　　锡福纪昌辰
　　【马甲】巴　彦【年七十五】
　　鹤髪雍容
　　化日长各扶鸠杖谒
　　天阊貔貅尽入鹓鸾队上
　　夀欢逾饮至觞【一】
</div>
    <div class="pagination">
<a href="钦定千叟宴诗_page177.html">上一页</a><span>...</span><a href="钦定千叟宴诗_page173.html">173</a><a href="钦定千叟宴诗_page174.html">174</a><a href="钦定千叟宴诗_page175.html">175</a><a href="钦定千叟宴诗_page176.html">176</a><a href="钦定千叟宴诗_page177.html">177</a><span class="current-page">178</span><a href="钦定千叟宴诗_page179.html">179</a><a href="钦定千叟宴诗_page180.html">180</a><a href="钦定千叟宴诗_page181.html">181</a><a href="钦定千叟宴诗_page182.html">182</a><a href="钦定千叟宴诗_page183.html">183</a><span>...</span><a href="钦定千叟宴诗_page179.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
