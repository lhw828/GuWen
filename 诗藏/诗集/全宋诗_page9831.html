<!DOCTYPE html>
<html>
<head>
    <meta charset="UTF-8">
    <title>全宋诗 - 第 9831 页/共 11672 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>全宋诗 - 第 9831 页/共 11672 页</h1>
    <div class="content">
佚名　嘉定十五年皇帝受恭膺天命之宝三首
    我祖我宗，德厚泽深。
    于皇继序，益单厥心。
    天人协扶，一统有临。
    乾坤清夷，振古斯今。

佚名　嘉泰二年恭上太皇太后尊号八首
    思齐太任，嫔于周京。
    至哉坤元，万物资生。
    不可科测，矧可强名。
    镂玉绳金，昭哉号荣。

佚名　嘉泰二年恭上太皇太后尊号八首
    鼓钟喤喤，务教载陈。
    德物陈矣，烂其瑶琨。
    咨尔上公，相予文孙。
    勿亟勿徐，奉我重亲。

佚名　嘉泰二年恭上太皇太后尊号八首
    荡荡天门，金铺玉户。
    采旄翠旌，流苏葆羽。
    千官影从，迺导迺辅。
    都人从亲，填道呼舞。

佚名　嘉泰二年恭上太皇太后尊号八首
    煌煌玉书，玉篆金缕。
    曷为来哉，自天子所。
    自天子所，以燕文母。
    婉嬗祥云，日正当午。

佚名　嘉泰二年恭上太皇太后尊号八首
    文物备矣，的略靖陈。
    龟瑞荐祉，坤行效珍。
    比皇之寿，翼帝以仁。
    和气致祥，兴物为春。

佚名　嘉泰二年恭上太皇太后尊号八首
    维寿伊何，圣德日新。
    维慈伊何，祐于后人。
    迺范斯金，迺镂斯珉。
    皇举玉趾，从于尧门。
    
    
佚名　嘉泰二年恭上太皇太后尊号八首
    侍中版奏，产外严中。
    出自玉房，祥褕被躬。
    我龙受之，祲威盛容。
    皇帝圣孝，其光融融。

佚名　嘉泰二年恭上太皇太后尊号八首
    麟趾裹蹄，我宝斯刻。
    磎磩采緻，载备斯册。
    眉寿万年，诒谋燕翼。
    于赫汤孙，克绵永福。

佚名　嘉泰三年皇后册宝十三首
    茂建坤极，容典聿新。
    天命所赞，慈训是遵。
    肃涓彀旦，躬御紫宸。
    鸿禧累福，骈麦翕臻。

佚名　嘉泰三年皇后册宝十三首
    端门晓开，端气云凝。
    有俨良辅，踵武告延。
    肃肃王命，是将是承。
    登册穆清，万几永膺。

佚名　嘉泰三年皇后册宝十三首
    瑶册玉宝，烂然瑞辉。
    旁翼绛节，上承紫微。
    璯鸣朝佩，徐出赤扉。
    登进坤极，益彰典徽。

佚名　嘉泰三年皇后册宝十三首
    天临黼扆，云集弁缨。
    金石遞奏，典礼德成。
    玉趾缓步，龙驾翼行。
    言旋北极，永燕西清。

佚名　嘉泰三年皇后册宝十三首
    日薰椒屋，云霭壁门。
    有华瑞节，来自帝阍。
    统天惟乾，合德者坤。
    我龙受之，福禄永敏。

佚名　嘉泰三年皇后册宝十三首
    虹辉璨烂，云篆绸缪。
    绛节前导，瑞光上浮。
    瑶阶玉扉，既集长秋。
    钦承天宠，永荷帝休。

佚名　嘉泰三年皇后册宝十三首
    瑶殿清閟，玉墄坦夷。
    社衣副珈，陟降不迟。
    宝册聿至，载肃肃祗。
    礼千昭德，福屐永绥。

佚名　嘉泰三年皇后册宝十三首
    日月临烛，乾坤覆持。
</div>
    <div class="pagination">
<a href="全宋诗_page9830.html">上一页</a><span>...</span><a href="全宋诗_page9826.html">9826</a><a href="全宋诗_page9827.html">9827</a><a href="全宋诗_page9828.html">9828</a><a href="全宋诗_page9829.html">9829</a><a href="全宋诗_page9830.html">9830</a><span class="current-page">9831</span><a href="全宋诗_page9832.html">9832</a><a href="全宋诗_page9833.html">9833</a><a href="全宋诗_page9834.html">9834</a><a href="全宋诗_page9835.html">9835</a><a href="全宋诗_page9836.html">9836</a><span>...</span><a href="全宋诗_page9832.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
