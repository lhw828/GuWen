<!DOCTYPE html>
<html>
<head>
    <meta charset="UTF-8">
    <title>全宋诗 - 第 9880 页/共 11672 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>全宋诗 - 第 9880 页/共 11672 页</h1>
    <div class="content">
佚名　元符祭神州地祗二首
    都邑浩穰，民物富盛。
    主以灵祗，昭乃丕应。
    玉帛牲牲，鼓钟筦声。
    祗直攸歆，归于至静。

佚名　元符亲享明堂十一首
    严父配天，孝乎明堂。
    兴奠升阶，降音以将。
    天步有节，帝容必庄。
    辟公定之，礼无不藏。

佚名　元符亲享明堂十一首
    圣能享帝，孝克事亲。
    于皇宗祀，盛节此陈。
    何以下虔，二精有类。
    何以致祥，上天鉴止。

佚名　元符亲享明堂十一首
    合宫礼备，时维哲王。
    堂筵四敞，明德声香。
    圣孝来格，降福穰穰。
    承承继继，万祀其昌。

佚名　元符亲享明堂十一首
    奕奕明堂，天子即事。
    奠我圣考，配于上帝。
    凡百有职，畴敢不祗。
    俎洁牲肥，其登有备。

佚名　元符亲享明堂十一首
    惟礼不渎，所以严亲。
    惟孝不匮，所以教民。
    陟配文考，享于大神。
    重禧累福，祚裔无垠。

佚名　元符亲享明堂十一首
    隆功骏德，两有烈光。
    陟配宗祀，惠我无疆。

佚名　元符亲享明堂十一首
    舞以象功，乐惟崇德。
    文经万邦，武靖四国。
    一张一弛，其备不忒。
    神鉴也昭，孝思维则。

佚名　元符亲享明堂十一首
    于昭盛备，严父配天。
    尽物尽诚，莫匪吉蠲。
    重觞既证，九奏相宣。
    神介景福，亿万斯年。

佚名　元符亲享明堂十一首
    莫尊乎天，莫亲乎父。
    既享既侑，诚申礼举。
    戛击堂上，八音始具。
    天子亿龄，饮神之作。

佚名　元符亲享明堂十一首
    穆穆在堂，肃肃在庭。
    于味辟公，来相思成。
    神既歆止，有闻无声。
    锡我休嘉，燕及群生。

佚名　元符亲享明堂十一首
    有奕胡堂，万方时会。
    宗子圣考，作帝之配。
    我酌虞典，礼从周志。
    釐事既成，于皇一暨。

佚名　元符祀感生帝五首
    二人交泰，七政顺行。
    四序资始，万物含生。
    皇朝创业，盛德致平。
    为民所福，洁此精诚。

佚名　元符祀感生帝五首
    冕旒俨若，步武有容。
    公卿济济，韶汉邕邕。

佚名　元符祀感生帝五首
    乐和夙律，酒奠牧尊。
    神明斯享，礼盛难论。

佚名　元符祀感生帝五首
    大君有命，财典感条。
    帝歆明祀，佑圣千秋。

佚名　元符祀感生帝五首
    俯临下土，回复上天。
    触类而长，荷福无边。

佚名　元祐祀九宫贵神二首
    上天贵神，九宫设位，
    功徳及物。乃秩明祀。
    望拜紫坛，赫然灵气。
    奠玉牙币，歆之无愧。

佚名　元祐祀九宫贵神二首
</div>
    <div class="pagination">
<a href="全宋诗_page9879.html">上一页</a><span>...</span><a href="全宋诗_page9875.html">9875</a><a href="全宋诗_page9876.html">9876</a><a href="全宋诗_page9877.html">9877</a><a href="全宋诗_page9878.html">9878</a><a href="全宋诗_page9879.html">9879</a><span class="current-page">9880</span><a href="全宋诗_page9881.html">9881</a><a href="全宋诗_page9882.html">9882</a><a href="全宋诗_page9883.html">9883</a><a href="全宋诗_page9884.html">9884</a><a href="全宋诗_page9885.html">9885</a><span>...</span><a href="全宋诗_page9881.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
