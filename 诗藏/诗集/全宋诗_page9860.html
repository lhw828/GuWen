<!DOCTYPE html>
<html>
<head>
    <meta charset="UTF-8">
    <title>全宋诗 - 第 9860 页/共 11672 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>全宋诗 - 第 9860 页/共 11672 页</h1>
    <div class="content">
佚名　绍兴祀岳镇海渎四十三首
    惟山有镇，雄于其方。
    东孰为雄，于沂之疆。
    祀事有时，爰举旧章。
    我望匪遥，蔗几燕乡。

佚名　绍兴祀岳镇海渎四十三首
    澒洞鸿濛，天兴无极。
    寻纳江汉，节宣南北。
    顺助其功，善下惟德。
    我祀孔时，以介景福。

佚名　绍兴祀岳镇海渎四十三首
    我祀伊何，于彼长淮。
    寻源桐柏，委注蓬莱。
    抜齐肪楚，宣威示怀。
    豆笾列陈，亦孔之偕。

佚名　绍兴祀岳镇海渎四十三首
    我祀孔肃，神其安留。
    容兴裴回，若止若浮。
    洽此重觞，申以百羞。
    无以对遗，万邦之休。

佚名　绍兴祀岳镇海渎四十三首
    蹇兮纷纷，神实戾止。
    以饮以食，以享以祀。
    {左日右幼}兮冥冥，神亦归止，
    以醉以饱，以锡尔祉。

佚名　绍兴祀岳镇海渎四十三首
    朱明盛长，我祀用饬。
    厥祀伊何，山川咸秩。
    如将见之，绳绳齐粟。
    神哉沛兮，消摇来格。

佚名　绍兴祀岳镇海渎四十三首
    爰熙嘉坛，揭虔毖祀。
    人人沃兴，赞我裸事。
    于降于登，以作以止。
    莫不肃雍，告灵乡矣。

佚名　绍兴祀岳镇海渎四十三首
    我祀我享，备物孔周。
    一纯斯举，二精聿修。
    璞兮其温，丝兮其杯。
    是荐洁蠲，神兮安留。

佚名　绍兴祀岳镇海渎四十三首
    神曰司天，居南之衡。
    位焉则帝，于以奠方。
    南讹秩事，望礼有常。
    庶几嘉虞，介福无疆。

佚名　绍兴祀岳镇海渎四十三首
    维南有山，于彼会稽。
    作镇在昔，神则司之。
    厥有旧典，以祀以时。
    百味维旨，灵其燕娭。

佚名　绍兴祀岳镇海渎四十三首
    维水善下，利物日功。
    逶迤百川，谁欤朝宗。
    荡荡大受，于焉会同。
    芝萧然陈，以答鸿濛。

佚名　绍兴祀岳镇海渎四十三首
    四渎之利，经营中国。
    南日大江，险兮天设。
    维尔有神，险其庙食。
    望秩孔时，我心翼翼。

佚名　绍兴祀岳镇海渎四十三首
    神之游兮，洋洋对越。
    澹乎容兴，脄乡斯答。
    乃奏既俑，八音攸节。
    重觞申陈，百礼以洽。

佚名　绍兴祀岳镇海渎四十三首
    荐彻豆笾，熙事备成。
    发兮将归，羽旄纷纭。
    飘其逝矣，浮云籬云。
    怅然顾瞻，有抚怀心。
    
    
佚名　绍兴祀岳镇海渎四十三首
    天作高山，屹然中峙。
    经营厥宇，万亿咸遂。
    火熙土王，爰举时祀。
    绳绳宣延，彷佛来止。

佚名　绍兴祀岳镇海渎四十三首
    思来感格，肃雍一忘。
    礼行既备，济济跄跄。
    洁蠲致敬，往荐其芳。
    交若有承，神兮孔养。

佚名　绍兴祀岳镇海渎四十三首
    練日明望，高灵来下。
</div>
    <div class="pagination">
<a href="全宋诗_page9859.html">上一页</a><span>...</span><a href="全宋诗_page9855.html">9855</a><a href="全宋诗_page9856.html">9856</a><a href="全宋诗_page9857.html">9857</a><a href="全宋诗_page9858.html">9858</a><a href="全宋诗_page9859.html">9859</a><span class="current-page">9860</span><a href="全宋诗_page9861.html">9861</a><a href="全宋诗_page9862.html">9862</a><a href="全宋诗_page9863.html">9863</a><a href="全宋诗_page9864.html">9864</a><a href="全宋诗_page9865.html">9865</a><span>...</span><a href="全宋诗_page9861.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
