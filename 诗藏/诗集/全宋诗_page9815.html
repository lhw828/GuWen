<!DOCTYPE html>
<html>
<head>
    <meta charset="UTF-8">
    <title>全宋诗 - 第 9815 页/共 11672 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>全宋诗 - 第 9815 页/共 11672 页</h1>
    <div class="content">    左徽在羽，德结旌兮。
    步中采齐，矩彟循兮。

佚名　宝祐二年皇子冠二十首
    我有嘉福，直大以方。
    亦既至止，厥德用光。
    冠而字之，厥义孔彰。
    表裹纯备，黄聇无疆。

佚名　宝祐二年皇子冠二十首
    吉圭休成，其日南至。
    天子有诏，冠尔皇嗣。
    为国之本，隆邦之记。
    拜而受之，式共敬止。

佚名　宝祐二年皇子冠二十首
    兹惟阼阶，厥闰有在。
    历阶而升，敬谨将冠。
    经训昭昭，邦闰粲粲。
    正纚宝筵，寿考示艾。

佚名　宝祐二年皇子冠二十首
    秩秩福筵，笾豆也嘉。
    帝子至止，衿缨振华。
    周旋陟降，礼行三加。
    成人有德，匪骄匪奢。

佚名　宝祐二年皇子冠二十首
    帝子惟贤，懋昭厥德。
    跪冠于房，玄冠有特。
    鼓钟喤喤，威行抑抑。
    百灵既洽，祚我王国。

佚名　宝祐二年皇子冠二十首
    有宝在筵，有尊在户。
    声管将将，醮礼明举。
    跪觚祝辞，以永燕誉。
    宝祚成年，磐石蛩固。

佚名　宝祐二年皇子冠二十首
    复多笔祥，震维缥德。
    乃共皮弁，其秋不忒。
    家正色齐，维民之则。
    璇霄眷佑，国寿箕翼。

佚名　宝祐二年皇子冠二十首
    冠醮之平，匪酬匪酌。
    于户之西，敬其以恪。
    金石相宣，冠醮相错。
    帝祉之受，施及家国。

佚名　宝祐二年皇子冠二十首
    善颂善祷，三加弥尊。
    爵弁峨峨，介珪温温。
    阳德方长，成德克存。
    燕及君亲，厥祉孔蕃。

佚名　宝祐二年皇子冠二十首
    席于宝阶，礼平以兴。
    受爵执爵，多福以膺。
    匪惟服加，德加愈升。
    匪惟德加，寿加愈增。

佚名　宝祐二年皇子冠二十首
    命服煌煌，跬步中度。
    庆辑皇闱，化行海宇。
    礼具乐成，惕若开惧。
    福璐厥躬，有秩斯祜。

佚名　宝祐二年皇子冠二十首
    皇王不哉，令闻不已。
    燕翼有谋，冠醚有礼。
    百僚在庭，遹相厥事。
    颂声所同，嘉受帝祉。

佚名　宝祐二年皇子冠二十首
    青社分封，前星辟燄。
    繁弱绥章，厥光莫拾。
    容称其德，蓄学之验。
    芳誉敷华，大圭无玷。

佚名　宝祐二年皇子冠二十首
    玄兗黼裳，垂徽永世。
    勉勉成德，是在元子。
    胙土南宾，厥旨孔懿。
    充一忠字，作百无愧。

佚名　宝祐二年皇子冠二十首
    爱始于亲，对尽伦兮。
    元子冠字，邦礼成兮。
    天步舒徐，皇心宁兮。
    家人之吉，亿万春兮。

佚名　常祀皇地祗五首
    坤元之德，光大无疆。
    一气交感，百物阜昌。
    吉蠲致享，精明是将。
    介兹景福，鼎祚灵长。

佚名　常祀皇地祗五首
</div>
    <div class="pagination">
<a href="全宋诗_page9814.html">上一页</a><span>...</span><a href="全宋诗_page9810.html">9810</a><a href="全宋诗_page9811.html">9811</a><a href="全宋诗_page9812.html">9812</a><a href="全宋诗_page9813.html">9813</a><a href="全宋诗_page9814.html">9814</a><span class="current-page">9815</span><a href="全宋诗_page9816.html">9816</a><a href="全宋诗_page9817.html">9817</a><a href="全宋诗_page9818.html">9818</a><a href="全宋诗_page9819.html">9819</a><a href="全宋诗_page9820.html">9820</a><span>...</span><a href="全宋诗_page9816.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
