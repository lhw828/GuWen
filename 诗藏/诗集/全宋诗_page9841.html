<!DOCTYPE html>
<html>
<head>
    <meta charset="UTF-8">
    <title>全宋诗 - 第 9841 页/共 11672 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>全宋诗 - 第 9841 页/共 11672 页</h1>
    <div class="content">    献终豆徹，礼备乐成。
    祠容肃肃，风驭冥冥。
    三时务本，一墢射耕。
    人祗胥悦，祉福是膺。

佚名　明道元年章献明肃皇太后朝会十五首
    圣母有子，重光类社。
    圣皇事母，感极天人。
    百辟在庭，九备具陈。
    礼容之盛，万国咸实。

佚名　明道元年章献明肃皇太后朝会十五首
    帝率四海，承颜尽恭。
    端寻肃设，群后来同。
    玉佩锵鸣，衣冠有容。
    英韶节步，声管雍雍。

佚名　明道元年章献明肃皇太后朝会十五首
    天子之德，形于四方。
    尊亲立爱，化洽风扬。
    圣母社衣，明君黼裳。
    因时献寿，克盛朝章。

佚名　明道元年章献明肃皇太后朝会十五首
    盛礼煌煌，六衣有光。
    千官在位，百福称扬。
    坤德慈仁，邦斯淑祥。
    如山之寿，佑圣无疆。

佚名　明道元年章献明肃皇太后朝会十五首
    烨烨灵芝，生于殿于。
    照映华拱，纷敷玉蕤。
    感召元和，光符圣期。
    祥篇协吉，百福咸宜。

佚名　明道元年章献明肃皇太后朝会十五首
    现彼南极，昭然瑞文。
    胜光丙位，荐寿中宸。
    太史骈奏，升歌有闻。
    轩宫就养，亿万斯年。

佚名　明道元年章献明肃皇太后朝会十五首
    王化无外，坤珍效灵。
    旁枝内附，直斡来并。
    群公非一，祺祥绍登。
    至诚攸感，海县斯宁。

佚名　明道元年章献明肃皇太后朝会十五首
    肃肃临下，有威有容。
    循循事上，惟信惟忠。
    盛礼兴乐，示慈训恭。
    君臣协吉，惟道之从。

佚名　明道元年章献明肃皇太后朝会十五首
    湛湛零露，晞于载阳。
    我有旨酒，群臣乐康。
    毁饮以德，亦图尔良。
    永言修辅，用协天常。

佚名　明道元年章献明肃皇太后朝会十五首
    礼均孝慈，乐合韶武。
    至德光矣，鸿恩亦溥。
    上下和济，华夷乐湑。
    栈斝在行，盛停斯举。

佚名　明道元年章献明肃皇太后朝会十五首
    尧母之圣，放勋为子。
    同心协谋，柔远能迩。
    以德康俗，以文兴治。
    斯焉象功，罔不昭济。

佚名　明道元年章献明肃皇太后朝会十五首
    至矣坤元，道符惟圣。
    就养宸极，助隆善政。
    翟籥纷举，笙镛协应。
    翰翔有容，表德不盛。

佚名　明道元年章献明肃皇太后朝会十五首
    开德之舞，四朝用康。
    有如姬姒，助集同邦。
    威克厥爱，居安不忘。
    风旋山立，济济皇皇。

佚名　明道元年章献明肃皇太后朝会十五首
    左秉朱干，右挥玉戚。
    以象武缀，以明皇德。
    天子荣养，群臣述职。
    四夷骨附，罔不承武。

佚名　明道元年章献明肃皇太后朝会十五首
    长光居尊，盛容有灯。
    文王事亲，万国归美。
    朝会之则，邦家之纪。
    受福于天，克昭隆礼。

佚名　纳火礼祀大辰十二首
    ［圜钟为宫］赫赫皇图，炎炎火德。
    侈神之阳，奄有方国。
    粢盛既岂，俎豆有飶。
    于万斯年，报祀无对。
</div>
    <div class="pagination">
<a href="全宋诗_page9840.html">上一页</a><span>...</span><a href="全宋诗_page9836.html">9836</a><a href="全宋诗_page9837.html">9837</a><a href="全宋诗_page9838.html">9838</a><a href="全宋诗_page9839.html">9839</a><a href="全宋诗_page9840.html">9840</a><span class="current-page">9841</span><a href="全宋诗_page9842.html">9842</a><a href="全宋诗_page9843.html">9843</a><a href="全宋诗_page9844.html">9844</a><a href="全宋诗_page9845.html">9845</a><a href="全宋诗_page9846.html">9846</a><span>...</span><a href="全宋诗_page9842.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
