<!DOCTYPE html>
<html>
<head>
    <meta charset="UTF-8">
    <title>楚辞章句疏证 - 第 17 页/共 71 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>楚辞章句疏证 - 第 17 页/共 71 页</h1>
    <div class="content">　　缴，射矢也。弋，亦射也。《论语》曰：“弋不射宿。”弋一作<弋隹>。
　　罗张而在下。
　　罗，捕鸟网也。言上有缴弋射之机，下有张施罗之网，飞鸟走兽，动而遇害。喻君法繁多，百姓触动刑罚也。
　　设张辟以娱君兮，
　　辟，法也。娱，乐也。
　　愿侧身而无所。
　　言君法繁多，谗人复更设张峻法，以娱乐君，己欲侧身窜首，无所藏匿名也。
　　欲亻亻回以干傺兮，
　　亻亻回，犹低亻回也。干，求也。傺，住也。言己意欲低亻回留待于君，求其善意，恐终不用，恨然立住。
　　恐重患而离尤；
　　尤，过也。言己欲求君之善意，恐重得患祸，逢罪过也。
　　欲高飞而远集兮，君罔谓汝何之；
　　罔，无也。言己欲远集它国，君又诬罔我，言汝远去何之乎？
　　欲横奔而失路兮，坚志而不忍。
　　言己意欲变节易操，横行失道，而从佞伪，心坚于石，而不忍为也。一云盖志坚而不忍。
　　背膺<片半>以交痛兮，
　　膺，胸也。<片半>，分也。一本<片半>下有合字，一云背膺敷<片半>其交痛。
　　心郁结而纡轸。
　　纡，曲也。轸，隐也。言己不忍变心易行，则忧思郁结，胸背分裂，心中交引而隐痛也。结一作约。
　　木兰以矫蕙兮，
　　矫，犹糅也。一作捣，矫一作挢。
　　凿申椒以为粮。
　　申，重也。言己虽被放逐，而弃居山泽，犹重凿兰蕙，和糅众芳以为粮，食饮有节，善不倦也。
　　播江离与滋菊兮，
　　播，种也。《诗》曰：“播厥百。”滋，莳也。”
　　愿春日以为糗芳。
　　糗，Я也。言己乃种江离，莳香菊，采之为粮，以供春日之食也。
　　恐情质之不信兮，
　　情，志也。质，性也。质一作志。
　　故重着以自明。
　　言我修善不懈，恐君不深照己之情，故复重深陈，饮食清洁，以自着明也。
　　矫兹媚以自处兮，
　　矫，举也。兹，此也。《释文》矫作挢桥。
　　愿曾思而远身。
　　曾，重也。言己举此众善，可以事君，则愿私居远处，唯重思而察之。闻氏《校补》谓此“二句当互易”，《涉江》“世溷浊而莫余知兮，余方高驰而不顾”二句原在此二句下，处与顾为韵。
　　○涉江
　　余幼好此奇服兮，
　　奇，异也。或曰，奇服，好服也。
　　年既老而不衰。
　　衰，懈也。言己少好奇伟之服，履忠直之行，至老不懈。
　　带长铗之陆离兮，
　　长铗，剑名也。其所握长剑，楚人名曰长铗也。
　　冠切云之崔嵬。
　　崔嵬，高貌也。言己内忠信之志，外带长利之剑，戴崔嵬之冠，其高切青云也。嵬一作巍。
　　被明月兮宝璐。
　　在背曰被。宝璐，美玉也。言己背被明月之珠，要佩美玉，德宝兼备，行度清白也。一作佩。江有诰《楚辞韵读》曰：“此上疑脱一句。”汤炳正谓《楚辞》自有奇句韵，故不必疑此下有脱文也。其说甚是。
　　世溷浊而莫余知兮，
　　溷，乱也。浊，贪也。一无兮字。
　　吾方高驰而不顾。
　　言时世贪乱，遭君蔽ウ，无有知我之贤，然犹高行抗志，终不回曲也。一本句末有兮字。
　　驾青虬兮骖白螭，
　　虬、螭，神兽，宜于驾乘，以喻贤人清白宜可信任也。
　　吾与重华游兮瑶之圃。
　　重华，舜名也。瑶，玉也。圃，园也。言己侍虞舜游玉圃，犹言遇圣帝升清朝也。游一作游。一云：瑶，石次玉也。
　　登昆仑兮食玉英，
　　犹言坐明堂受爵位。昆仑一作昆仑，食一作冫食。
　　与天地兮同寿，与日月兮同光。
　　言己年与天地相敝，名与日月同耀。一云同寿齐光，一云比寿齐光。
　　哀南夷之莫吾知兮，
　　屈原怨毒楚俗嫉害忠良，乃曰哀哉南夷之无人知我贤也。
　　旦余济乎江湘。
　　旦，明也。济，渡也。言己放弃，以明旦之时始去，遂渡江湘之水。言明旦者，纪时明，刺君不明也。乎一作于。
　　乘鄂渚而反顾兮，
　　乘，登也。鄂渚，地名。
　　款秋冬之绪风。
　　款，叹也。绪，馀也。言己登鄂渚高岸，还望楚国，乡秋冬北风愁而长叹，心中忧思也。
　　步余马兮山皋，邸余车兮方林。
　　邸，舍也。方林，地名。言我马强壮，行于山皋，无所驱驰，我车坚牢，舍于方林，无所载任也。以言己才德方壮，诚可任用，弃在山野，亦无所施也。邸一作低。
　　乘ぎ船余上沅兮，
　　ぎ船，船有窗牖者。
　　齐吴榜以击汰。
　　吴榜，船棹也。汰，水波也。言己始去，乘窗ぎ之船，西上沅湘之水，士卒齐举大棹而击水波，自伤去朝堂之上而入湖泽之中也。或曰：齐悲歌，言愁思也。
　　船容与而不进兮，淹回水而疑滞。
　　疑，惑也。滞，留也。言上众虽同力引棹，船犹不进，随水回流，使己疑惑有还意也。疑一作凝。
　　朝发枉者兮，
　　枉者，地名。者一作渚。或曰：枉，曲也；渚，也。
　　夕宿辰阳。
　　辰阳，亦地名也。言己乃从枉者，宿辰阳，自伤去国日已远也。或曰：枉，曲也；者，也。辰，时也；阳，明也。言己将去枉曲之俗而趋时明之乡也。
　　苟余心其端直兮，
　　苟，诚也。其一作之。
　　虽僻远之何伤！
　　僻，左也。言我惟行正直之心，虽在远僻之域，犹有善称，无疾害也。故《论语》曰“子欲居九夷”也。僻一作辟。
　　入溆浦余亻亻回兮，
　　溆浦，水名。亻亻回一作回。
　　迷不知吾所如。
　　迷，惑也。如，之也。言己思念楚国，虽循江水涯，意犹迷惑，不知所之也。一本吾下有之字。
　　深林杳以冥冥兮，
　　山林草木茂盛。一云杳杳以冥冥，杳一作晦，冥冥一作冥寞。
　　犭爰之所居。
　　非贤士之道径。一本此句上有乃字。
　　山峻高蔽日兮，
　　言险阻危倾也。一作而。
　　下幽晦多雨。
　　言暑湿泥泞也。
　　霰雪纷其无垠兮，
　　涉冰冻之盛寒。
　　云霏霏而承宇。
　　室屋沈没与天连也。或曰：日以喻君，山以喻臣。霰雪以喻残贼，云以象佞人。山峻高以蔽日者，谓臣蔽臣明也。下幽晦以多雨者，群下专擅施恩惠也。霰雪纷其无垠者，残贼之政害仁贤也。云霏霏而承宇者，佞人并进满朝朝廷也。
　　哀吾生之无乐兮，
　　遭遇谗佞，失官爵也。
</div>
    <div class="pagination">
<a href="楚辞章句疏证_page16.html">上一页</a><span>...</span><a href="楚辞章句疏证_page12.html">12</a><a href="楚辞章句疏证_page13.html">13</a><a href="楚辞章句疏证_page14.html">14</a><a href="楚辞章句疏证_page15.html">15</a><a href="楚辞章句疏证_page16.html">16</a><span class="current-page">17</span><a href="楚辞章句疏证_page18.html">18</a><a href="楚辞章句疏证_page19.html">19</a><a href="楚辞章句疏证_page20.html">20</a><a href="楚辞章句疏证_page21.html">21</a><a href="楚辞章句疏证_page22.html">22</a><span>...</span><a href="楚辞章句疏证_page18.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
