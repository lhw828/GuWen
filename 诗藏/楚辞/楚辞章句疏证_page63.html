<!DOCTYPE html>
<html>
<head>
    <meta charset="UTF-8">
    <title>楚辞章句疏证 - 第 63 页/共 71 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>楚辞章句疏证 - 第 63 页/共 71 页</h1>
    <div class="content">　　赤瑾，美玉也。言乃藏珉石置于金匮，反弃美玉于中庭，言不知别于善恶也。言人而不别玉石，则不知忠佞之分也。
　　韩信蒙于介胄兮，
　　韩信，汉名将也。介，铠也。胄，兜鍪也。
　　行夫将而攻城。
　　言使韩信猛将被兜鍪，守于屯阵，藏其智谋，令行伍怯夫反为将军而攻城，必失利而无功也。
　　莞芎弃于泽洲兮，
　　莞，夫离也。芎，芎穷也。皆香草也。夫离，一作符篱。
　　<瓜包>蠹于筐簏。
　　<瓜包>，瓠也。，瓢也。方为筐，圆为簏。言弃夫离芎于水泽之中，藏枯瓠置于筐簏，令之腐蠹。言爱小人，憎君子也。或曰：蠹，囊也。<瓜包>一作匏，一作蠡。
　　麒麟奔于九皋兮，
　　麒麟，仁兽也。君有德则至，无德则去也。
　　熊罴群而逸囿。
　　熊罴，猛兽，以喻贪残也。囿，苑也。言骐骥奔窜于九皋之中，熊罴逸踊于君之苑也。以言斥远仁德之士，而养贪残之人也。逸一作溢。注曰：满溢君之苑。
　　折芳枝与谅华兮，树枳棘与薪柴。
　　小枣为棘。枯枝为柴。
　　掘荃蕙与射干兮，耘藜藿与荷。
　　射干，香草。耘，耔也。《诗》云：“千耦其耘。”荷，{艹}菹也。藿，豆叶也。言折弃芳草及与玉华，列种柴棘，掘拔射干，而耨耘藜藿，失其珍也。以言贱弃君子而养育小人也。
　　惜今世其何殊兮，远近思而不同。
　　言己哀惜今世之人，贤愚异性，其思虑或远或近，智谋不同也。何殊一作舛异。
　　或沈沦其无所达兮，
　　沦，没。
　　或清激其无所通。
　　清，明也。激，感也。言或有耳目，沈没无所照见，或有欲感激，行于清明，亦复不能通达分别其臧否也。一本两无所字。
　　哀余生之不当兮，独蒙毒而逢尤。
　　言哀我之生不当昭明之世、举贤之时，独蒙苦毒而遇罪过也。
　　虽謇謇以申志兮，君乖差而屏之。
　　言己竭忠謇謇，以重达其志，君心乃乖差而不与我同，故遂屏弃而不见用也。謇一作蹇。
　　诚惜芳之菲菲兮，反以兹为腐也。
　　腐，臭也。言己自惜被服芳香菲菲而盛，君反以此为腐臭不可用。一无也字。
　　怀椒聊之{艹设}々兮，
　　在衣曰怀，椒聊，香草也。《诗》曰：“椒聊且{艹设}。”{艹设}，香貌。{艹设}一作蔼。一注云：在袖曰怀。
　　乃逢纷以罹诟也。
　　言己怀持椒聊，其香{艹设}々，身修行洁，动有节度，而逢乱世，遂为谗佞所害而见耻辱也。罹一作离，诟一作讠句，一无也字。
　　叹曰：嘉皇既殁，终不返兮，
　　嘉，美也。皇，君也。以言怀王不用我谋，以殁于秦，遂死而不归，终无遗命，使己得还也。
　　山中幽险，郢路远兮，
　　言己被放在此山泽深险之处，去我郢道甚远也。
　　谗人讠戋々，孰可兮，
　　讠戋讠戋，谗言貌也。《尚书》曰：“讠戋讠戋靖言。”言谗人讠戋讠戋，承顺于君，不可告以忠直之意也。
　　征夫罔极，谁可语兮，
　　言己放逐远行，忧愁无极，众皆佞谀，不可与语忠信也。
　　行金累欷，声喟喟兮，
　　欷，息也。喟，叹声也。累一作，一作累。
　　怀忧含戚，何傺兮。
　　言己行常歌金，增叹累息，怀忧含戚，怅然傺而失意也。一作心怀忧戚。
　　○思古
　　冥冥深林兮，树木郁郁。山参差以斩岩兮，阜杳杳以蔽日。
　　言己放在屮野，处于深林冥冥之中，山阜高峻，树木蔽日，望之无人，但见鸟兽也。参差一作{山参}々。
　　悲余心之ぉぉ兮，目眇眇而遗泣。
　　遗，堕也。言己居于山林，心中愁思，目视眇眇而泣下堕也。ぉぉ一作悄悄。
　　风骚屑以摇木兮，
　　骚屑，风声貌。
　　云吸吸以湫戾。
　　吸吸，云动貌也。湫戾，犹卷戾也。言己心既忧悲，又见疾风动摇草木，其声骚屑，浮云吸吸，卷戾而相随，重愁思也。渊一作湫，戾一作泪。
　　悲余生之无欢兮，愁倥偬于山陆。
　　倥偬，犹困苦也。言悲念我之生，遭遇乱世，心无欢乐之时，身常困苦于山陆之中也。
　　旦徘徊于长阪兮，夕仿亻皇而独宿。
　　言己旦起乔徊于长坂之上，夕暮独宿山谷之间，忧且惧也。
　　披披以{髟襄}々兮，
　　披披、{髟襄}{髟襄}，解乱貌也。{髟襄}古本作。
　　躬劬劳而<疒者>悴。
　　劬，亦劳也。《诗》云：“劬劳于野。”<疒者>，病也。《诗》云：“我马<疒者>矣。”言己履涉风露，头解乱而身罢病也。
　　亻狂々而南行兮，
　　亻狂亻狂，惶遽之貌。一作魂，行一作征。
　　泣г襟而濡袂。
　　袂，袖也。言己心中忧戚，用志不安，亻狂亻狂，惶遽南行，悲感外发，涕泣交下，г衣袖也。濡一作掩。
　　心婵媛而无告兮，口噤闭而不言。
　　闭口为噤也。言己愁思心中牵引而痛，无所告语，闭我之口，不知所言，众皆佞伪，无可与谋也。
　　违郢都之旧闾兮，
　　闾，里也。
　　回湘沅而远迁。
　　言己放逐，云我郢都故闾，回于湘沅之水而远移徙，失其所之也。回一作过。
　　念余邦之横陷兮，宗鬼神之无次。
　　同姓为宗。次，第也。言我思念楚国，任用谗佞，将横陷危殆，己之宗族，先祖鬼神，失其次第，而不见祀也。
　　闵先嗣之中绝兮，
　　嗣，继。
　　心惶惑而自悲。
　　言己伤念先祖，乃从屈瑕建立基功，子孙世世承而继之，至于己身而当中绝，心为惶惑，内自悲哀也。
　　聊浮游于山荚兮，
　　荚，山侧也。荚一作峡。
　　步周流于江畔。
　　畔，界。
　　临深水而长啸兮，且倘佯而观。
　　，博也。言己忧愁不能宁处，出升山侧，游戏博观，临水长啸，思念楚国，而无解已也。
　　兴《离骚》之微文兮，冀灵之壹悟。还余车于南郢兮，复往轨于初古。
　　轨，车辙也。《月令》曰：“车同轨。”言己虽见放逐，犹兴《离骚》之文以讽谏其君，冀其心一寤，有命还己。己复得乘车，周行楚国，古始之辙迹也。
　　道修远其难迁兮，伤余心之不能已。背三五之典刑兮，
　　典，常也。刑，法。
　　绝《洪范》之辟纪。
　　《洪范》，《尚书》篇名，箕子所为，武王陈五行之道也。言君施行，背三皇五帝之常典，绝去《洪范》之法纪，故失道也。
　　播规榘以背度兮，
　　播，弃。
　　错权衡而任意。
　　错，置也。衡，称也，所以铨物轻重也。言君弃先王之法度而不奉循，犹置衡称不以量物，更任意妄为而商轻重，必失道径，违人情也。
　　操绳墨而放弃兮，倾容幸而侍侧。
　　侧，旁也。言贤者执持法度而见放弃，倾头容身谗谀之人，反得亲近于旁侧也。幸一作达。
　　甘棠枯于丰草兮，
　　甘棠，杜也。《诗》云：“蔽芾甘棠。”
　　藜棘树于中庭。
　　堂下谓之庭。言甘棠香美之木枯于草中而不见御，反种蒺藜棘刺之木，满于中庭。以言远仁贤，近谗贼也。
</div>
    <div class="pagination">
<a href="楚辞章句疏证_page62.html">上一页</a><span>...</span><a href="楚辞章句疏证_page58.html">58</a><a href="楚辞章句疏证_page59.html">59</a><a href="楚辞章句疏证_page60.html">60</a><a href="楚辞章句疏证_page61.html">61</a><a href="楚辞章句疏证_page62.html">62</a><span class="current-page">63</span><a href="楚辞章句疏证_page64.html">64</a><a href="楚辞章句疏证_page65.html">65</a><a href="楚辞章句疏证_page66.html">66</a><a href="楚辞章句疏证_page67.html">67</a><a href="楚辞章句疏证_page68.html">68</a><span>...</span><a href="楚辞章句疏证_page64.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
