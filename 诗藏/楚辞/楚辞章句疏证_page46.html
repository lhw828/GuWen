<!DOCTYPE html>
<html>
<head>
    <meta charset="UTF-8">
    <title>楚辞章句疏证 - 第 46 页/共 71 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>楚辞章句疏证 - 第 46 页/共 71 页</h1>
    <div class="content">　　苦众人之妒予兮，
　　言己患苦楚国众人妒我忠直，欲害己也。
　　箕子寤而佯狂。
　　箕子，纣之庶兄，见比干谏而被诛，则被佯狂，以脱其难也。佯一作详。
　　不顾地以贪名兮，心怫郁而内伤。
　　言己欲效箕子佯狂而去，不顾楚国之地贪忠直之名，念君ウ昧，心为伤痛而怫郁也。
　　联蕙芷以为佩兮，过鲍肆而失香。
　　言仁人联结蕙芷服之以身，过鲍鱼之肆，则失其性而不芬香也。以言己积忠信，为谗人所毁，失其忠正名也。芷一作若，佩一作，芳一作香。
　　正臣端其操行兮，反离谤而见攘。
　　谤，讪也。攘，排也。言正直之臣端其心志，欲以辅君，反为谗人所谤讪，身见排逐而远放也。
　　世俗更而变化兮，伯夷饿于首阳。
　　言当世俗人皆改其清洁，化为贪邪，当若伯夷饿于首阳，而身垂功名也。而一作以。
　　独廉洁而不容兮，叔齐久而逾明。
　　叔齐，伯夷弟也。言己独行廉洁，不容于世，虽饥饿而死，幸若叔齐久而有荣名也。逾一作愈。
　　浮云陈而蔽晦兮，使日月乎无光。
　　言忠臣正其心，欲谏其君，谗毁在旁而不敢言也。乎一作兮。
　　秋草荣其将实兮，微霜下而夜降。
　　言秋时百草将实，微霜夜下而杀之，使不得成熟也。其一作而。
　　商风肃而害生兮，
　　商风，西风肃急貌。肃一作肃肃。
　　百草育而不长。
　　言秋气起则西风急疾而害生物，使百草不得盛长。以言君令急促，戋刂伤百姓，使不得保其性命也。育一作堕。
　　众并谐以妒贤兮，
　　谐，同也。
　　孤圣特而易伤。
　　言众佞相与并同以妒贤也，虽有圣明之智，孤特无助，易伤害也。一云圣孤特。
　　怀计谋而不见用兮，岩穴处而隐藏。
　　士曰隐，宝曰藏。言己怀忠信之计不得列见，独处岩穴之中隐藏而已。
　　成功隳而不卒兮，
　　隳，坏也。
　　子胥死而不葬。
　　言子胥为吴伐楚破郢，谋行功成，后用谗言，赐剑弃死，故言死而不葬也。
　　世从俗而变化兮，随风靡而成行。
　　言当世之人见子胥被害，则变心从俗以承上意，若风靡草，群聚成行而罗列。
　　信直退而毁败兮，虚伪进而得当。
　　言信直之臣被蒙谮毁而身败弃，虚伪之人进用在位而当显职也。
　　追悔过之无及兮，岂尽忠而有功。
　　言君进用虚伪之臣，则国倾危，追而自悔，亦无所及，己欲尽忠直之节，终不能成其功也。之一作而，无一作不，岂一作觊。
　　废制度而不用兮，务行私而去公。
　　言在位之臣废先王之制度，务从私邪背去公正，争欲求利也。
　　终不变而死节兮，惜年齿之未央。
　　言己执宁清白而死忠直，终不变节，惜年齿尚少，寿命未尽，而将夭逝也。
　　将方舟而下流兮，幸君之发蒙。
　　大夫方舟，士特舟，蒙，僮蒙也。言我将方舟随江而浮，冀幸怀王开其蒙惑之心而还己也。方一作舫，蒙一作蒙。
　　痛忠言之逆耳兮，恨申子之沈江。
　　申子，伍子胥也。吴封之于申，故号为申子也。哀痛忠直之言忏逆君耳，使之恚怒，若申胥谏吴王，杀而沈之江流也。
　　愿悉心之所闻兮，遭值君之不<耳>。
　　悉，尽也。听远曰<耳>。言己欲尽忠竭其所闻，陈列政事，遭值怀王ウ不<耳>明而不见纳也。
　　不开寤而难道兮，不别横之与纵。
　　纬曰横，经曰纵。言君心常惑而不可开寤，语以政道，尚不别缯布经纬横纵，不能知贤愚亦明矣。道一作导。
　　听奸臣之浮说兮，绝国家之久长。
　　言君好听邪说之臣，虚言浮说以自误乱，将绝国家累世久长之禄也。奸一作奸。
　　灭规榘而不用兮，背绳墨之正方。
　　言君为政，灭先圣之法度而不施用，背弃忠直之臣以自倾危也。
　　离忧患而乃寤兮，若纵火于秋蓬。
　　蓬，蒿也。秋时枯槁，言君信任佞谀，不虑艰难，卒遭忧患，然后乃觉，若放火于秋蒿，不可救制也。离一作罹。
　　业失之而不救兮，尚何论乎祸凶。
　　言君施行，业已失道，身将危殆，尚复论国之祸凶，岂不晚哉？
　　彼离畔而朋党兮，独行之士其何望！
　　言彼谗佞相与朋党，并食重禄，独行忠直之士当复何望？宜穷困也。
　　日渐染而不自知兮，
　　稍积为渐，汗变为染。积一作渍。
　　秋毫微哉而变容。
　　锐毛为毫，夏落秋生。言君用谗邪，日以渐染，随之变化而不自知，若秋毫更生，其容微眇，而日长大也。毫一作豪。哉一作栽，又引一无哉字。
　　众轻积而折轴兮，原咎杂而累重。
　　咎，过也。言车载众轻之物以折其轴，而不可乘其过咎，由重杂载众多之故也。以言国君听用群小之言，则坏败法度而自倾危也。原一作厚。
　　赴湘沅之流澌兮，恐逐波而复东。
　　言己心清洁，不能久居浊世，故赴湘沅之水，与流澌俱浮，恐遂乘波而东入大海也。
　　怀沙砾而自沈兮，不忍见君之蔽壅。
　　砾，小石也。言己所以怀沙负石，甘乐死亡，自沈于水者，不忍又见怀王壅蔽于谗佞也。壅一作雍。
　　○怨世
　　世沈淖而难论兮，
　　沈，没也。淖，溺也。难一作不。
　　俗今峨而嵯。
　　今峨、嵯，不齐貌也。言时世之人沈没财利，用心淖溺，不论是非，不别忠佞，风俗毁誉，高下嵯，贤愚合同，上不任贤，化使然也。今一作岑。
　　清冷冷而歼灭兮，
　　清冷冷，以喻洁白尽也。歼一作氵，一作纤，一云而日氵兮。
　　溷湛湛而日多。
　　溷湛湛，喻贪浊也。言冷冷清洁之士尽弃销灭，不见论用，贪浊之人进在显位，日以盛多。
　　枭既以成群兮，玄鹤弭翼而屏移。
　　言贪狼之人并进成群，廉洁之士敛节而退之也。以一作已。
　　蓬艾亲入御于床第兮，
　　第，床箦也，以喻亲密。一无入字。
　　马兰甚踔而日加。
　　马兰，恶草也。甚踔，暴长貌也。加，盛也。言蓬蒿萧艾入御房中，则马兰之草甚踔暴长而茂盛也。以言佞谄见亲近，则邪伪之徒踊跃而欣喜也。
　　弃捐药芷与杜衡兮，余奈世之不知芳何。
　　言弃捐芳草忠正之士，当奈世人不知贤何？药一作兰，衡一作蘅，一本余下有今字，一云余奈夫世不知芳何，一云余奈夫不知芳何。
　　何周道之平易兮，然芜秽而险戏。
　　险戏，犹倾危也。言周家建立德化，其道平直公方，所覆无失，而言芜秽倾危者，心惑意异也。以平直为倾危，则以忠正为邪枉也。《诗》曰：“周道如砥，其直如矢。”
　　高阳无故而委尘兮，
　　高阳，帝颛顼也。委尘，分尘也。言帝颛顼圣明克让，然无故被尘翳，言与帝共工争天下也。《淮南子》曰：“颛顼与共工争为帝。”
　　唐虞点灼而毁议。
　　点，也。灼，灸也。犹身有病，人点灸之。言尧舜至圣，道德横被，尚点灸谤毁，言有不慈之过，卑父之累也。
　　谁使正其真是兮，
　　言佞人妄论以善为恶，乃非讪圣王，当谁使正其真伪乎？己以忠被罪，固其宜也。
　　虽有八师而不可为。
　　八师，谓禹、稷、Ι、皋陶、伯夷、亻垂、益、夔也。言尧舜有圣贤之臣八人以为师傅，不能除去虚伪之谤，平疾谗之辞也。
　　皇三保其高兮，后土持其久。
　　言皇天保其高明之姿不可逾越也，后土持其久长不可掘发也，贤人守其志分亦不可倾夺也。一云不可轻脱。
　　服清白以逍遥兮，偏与乎玄英异色。
</div>
    <div class="pagination">
<a href="楚辞章句疏证_page45.html">上一页</a><span>...</span><a href="楚辞章句疏证_page41.html">41</a><a href="楚辞章句疏证_page42.html">42</a><a href="楚辞章句疏证_page43.html">43</a><a href="楚辞章句疏证_page44.html">44</a><a href="楚辞章句疏证_page45.html">45</a><span class="current-page">46</span><a href="楚辞章句疏证_page47.html">47</a><a href="楚辞章句疏证_page48.html">48</a><a href="楚辞章句疏证_page49.html">49</a><a href="楚辞章句疏证_page50.html">50</a><a href="楚辞章句疏证_page51.html">51</a><span>...</span><a href="楚辞章句疏证_page47.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
