<!DOCTYPE html>
<html>
<head>
    <meta charset="UTF-8">
    <title>楚辞章句疏证 - 第 48 页/共 71 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>楚辞章句疏证 - 第 48 页/共 71 页</h1>
    <div class="content">　　凌，乘也。恒山，北岳也。陋，小也。言己乘腾高山以为庳小，陟险犹易，聊且愉乐以忘悲忧也。愉一作俞。
　　悲虚言之无实兮，苦众口之铄金。
　　已解于《九章》中。
　　过故乡而一顾兮，泣欷而г衿。
　　言己远行犹思楚国而悲泣也。
　　厌白玉以为面兮，
　　厌，着也。
　　怀琬琰以为心。
　　言己施清白，心面若玉，内外相副。
　　邪气入而感内兮，施玉色而外淫。
　　淫，润也。言谗邪之言虽自内感己志，而犹不变，玉色外润而内愈明也。闻氏《校补》谓“‘感内’二字当互易，‘施’字当移居‘玉色’下。‘邪气入而内感’，‘玉色施而外淫’，文相偶俪。王注曰‘言谗邪之言虽自内感’，可证王本‘内感’二字犹未倒”。
　　何青云之流澜兮，微霜降之蒙蒙。
　　蒙蒙，盛貌。《诗》云：“零雨其蒙。”言遭佞人群聚，造作虚辞，君政用急，天早下霜，则害草木，伤其贞节也。澜一作烂，之一作而，蒙一作。
　　徐风至而徘徊兮，疾风过之汤汤。
　　风为号令。言君命宽则风舒，则己徘徊而有还志也。令急风疾，则己惶遽欲急去也。徘徊一作俳亻回，而一作之，一云疾风舒之荡荡。
　　闻南藩乐而欲往兮，至会稽而且止。
　　藩，蔽也。南国诸侯为天子藩蔽，故称藩也。会稽，山名也。言己闻南国饶乐而欲往，至会稽山且休息也。唐本无乐而二字。
　　见韩众而宿之兮，问天道之所在。
　　韩众，仙人也。天道，长生之道也。众一作终。
　　借浮云以送予兮，载雌霓而为旌。
　　旌，旗也。有铃为旌也。载一作戴，一云载虹霓而为ユ。
　　忽容容其安之兮，超慌忽其焉如。
　　不知其所之也。焉一作安。
　　苦众人之难信兮，愿离群而远举。
　　举，去也。言苦见俗人多言无信，不可据任，故愿离众而远去也。
　　登峦山而远望兮，好桂树之冬荣。
　　峦，小山也。南方有不死之草，北方有不释之冰也。一无山字，一云好桂茂而冬荣。
　　引八维以自导兮，
　　天有八维以为纲纪也。道一作导。
　　含沆以长生。
　　言己乃揽持八维以自导引，含沆瀣之气以不死也。一作瀣。
　　居不乐以时思兮，食草木之秋实。
　　秋实，谓枣栗之属也。以一作而，一云思时。
　　饮菌若之朝露兮，构桂木而为室。
　　言饮食清洁，所处芬芳也。
　　杂桔柚以为囿兮，列新夷与椒桢。
　　杂聚众善以自修饣芳也。囿一作圃。
　　鹤孤而夜号兮，哀居者之诚贞。
　　言鸡鹤大鸟犹知贤良，哀惜己之履行正直而不施用也。
　　○哀命
　　哀时命之不合兮，伤楚国之多忧。
　　言己自哀生时禄命好行公正，不与君合，怜伤楚国无有忠臣，国家多忧也。
　　内怀情之洁白兮，遭乱世而离尤。
　　言己怀洁白之志，以得罪于众人也。洁一作质，而一作以。
　　恶耿介之直行兮，世溷浊而不知。
　　言众人恶明正之直士，以君ウ昧不知用之故也。
　　何君臣之相失兮，上沅湘而分离。
　　言谗佞害己，使明君放逐忠臣，上下分离，失其所也。
　　测汨罗之水兮，知时固而不反。
　　言己沈身汨水，终不还楚国也。
　　伤离散之交乱兮，遂侧身而既远。
　　遂去而流迁也。
　　处玄舍之幽门兮，穴岩石而窟伏。
　　岩，穴也。言己修德不用，欲伏岩穴之中以自隐藏也。
　　从水蛟而为徒兮，与神龙乎休息。
　　自喻德如蛟龙而潜匿也。乎一作而。
　　何山石之崭岩兮，灵魂屈而偃蹇。
　　言山石高岩，非己所居，灵魂偃蹇难止，欲去之也。崭一作斩。
　　含素水而蒙深兮，日眇眇而既远。
　　素水，白水也。言虽行远，不失清白之节也。蒙深一作。
　　哀形体之难解兮，神两而无舍。
　　罔两，无所依据貌也。自哀身体陆离，远行解倦，精神罔两无所依据而舍止也。一作罔，解一作懈。
　　惟椒兰之不反兮，
　　椒，子椒也；兰，子兰也。不一作无。
　　魂迷惑而不知路。
　　言子椒子兰不肯反己，魂魄迷惑，不知道路当如何也。
　　痛楚国之流亡兮，哀灵修之过到。
　　言怀王之过，已至于恶，楚国将危亡，失贤之故也。”
　　固时俗之溷浊兮，志瞀迷而不知路。
　　瞀，闷也。迷，惑也。言己遭遇乱世，心中烦惑，不知所行也。
　　念私门之正匠兮，
　　匠，教也。
　　遥涉江而远去。
　　言己念众臣皆营其私，相教以利，乃以具邪心欲王国家之事，故己远去也。
　　念女Ч之婵媛兮，涕泣流乎于悒。
　　于悒，增叹貌也。已解于《离骚经》。悒一作邑。
　　我决死而不生兮，虽重追吾何及。
　　言亦无所复还也。一云吾其何及。
　　戏疾濑之素水兮，望高山之蹇产。
　　言己履清白，其志如水，虽遇弃放，犹志仰高远而不懈也。高山一作乔木。
　　哀高丘之赤岸兮，遂没身而不反。
　　言己哀楚有高丘之山，其岸峻，赤而有光明，伤无贤君，将以阽危，故沈身于湘流而不还也。没一作殁。
　　○谬谏
　　怨灵修之浩荡兮，
　　已解于《离骚经》。
　　夫何执操之不固。
　　操，志也。固，坚也。言己念怀王信用谗佞，志数变移而不坚固也。
　　悲太山之为隍兮，
　　隍，城下池也，《易》曰“城复于隍”也。隍一作湟。
　　孰江河之可涸！
　　涸，塞也。言太山将颓为池，以喻君且失其位，用心迷惑，过恶已成，若江河之决，不可涸塞也。
　　愿承而效志兮，恐犯忌而干讳。
　　所畏为忌，所隐为讳。干，触也。言己愿承君暇之时，竭<交力>忠言，恐犯上忌，触众人讳而见刑诛也。志一作忠。
　　卒抚情以寂寞兮，然怊怅而自悲。
　　怊怅，恨貌也。言己终抚我情，寂漠不言，然怊怅自恨，心悲毒也。寞一作漠。
　　玉与石其同匮兮，贯鱼眼与珠玑。
　　匮，匣也。圜泽为珠，廉隅为玑。以言君不知贤愚忠佞之士，犹同玉石杂鱼眼，与珠玑同贯而不别也。其一作而，一云粗为玑。
　　驽骏杂而不分兮，
　　驽，顿马也。良马为骏。
　　服罢牛而骖骥。
</div>
    <div class="pagination">
<a href="楚辞章句疏证_page47.html">上一页</a><span>...</span><a href="楚辞章句疏证_page43.html">43</a><a href="楚辞章句疏证_page44.html">44</a><a href="楚辞章句疏证_page45.html">45</a><a href="楚辞章句疏证_page46.html">46</a><a href="楚辞章句疏证_page47.html">47</a><span class="current-page">48</span><a href="楚辞章句疏证_page49.html">49</a><a href="楚辞章句疏证_page50.html">50</a><a href="楚辞章句疏证_page51.html">51</a><a href="楚辞章句疏证_page52.html">52</a><a href="楚辞章句疏证_page53.html">53</a><span>...</span><a href="楚辞章句疏证_page49.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
