<!DOCTYPE html>
<html>
<head>
    <meta charset="UTF-8">
    <title>楚辞章句疏证 - 第 51 页/共 71 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>楚辞章句疏证 - 第 51 页/共 71 页</h1>
    <div class="content">　　释管晏而任臧获兮，
　　臧，为人所贱系也。获，为人所系得也。贱系一作残击。
　　何权衡之能称？
　　言君欲为政，反置管仲晏婴任用贱军贱辱系获之士，何能称权衡，兴至治乎？或曰：臧，守藏者也。获，生禽者也。皆卑贱无知之人。
　　{昆}{路}杂于{麻取}蒸兮，机蓬矢以革。
　　已解于《七谏》也。{昆}，竹也。一作{艹昆}{艹路}，{麻取}一作，一作丛，一作靡，一作射。
　　负檐荷以丈尺兮，欲伸要而不可得。
　　背曰负，荷曰担。言己居于衰乱之世，常低头亻免视若以背肩负檐，丈尺而步，不敢伸要仰首，以远罪过也。檐一作担，要一作腰。
　　外迫胁于机臂兮，
　　迫胁，近附也。机臂，弩身也。于一作以，臂一作辟。
　　上牵联于<弋隹>。
　　言己居常恐惧，若附强弩机臂，畏其妄发，上恐牵联于<弋隹>，身被缴也。<弋隹>一作弋。
　　肩倾侧而不容兮，固荚腹而不得息。
　　言己欲倾侧肩背，容头自入，又不见纳，故荚腹小息，畏惧患祸也。
　　务光自投于深渊兮，
　　务光，古清白之士也。
　　不获世之尘垢。
　　言古有贤士务光憎恶浊世，言不见从，自投深渊，不为谗佞所尘，己慕其行也。垢一作埃。
　　孰魁摧之可久兮，愿退身而穷处。
　　言己为谀佞所谮，被过魁摧，不可久止，愿退我身，处于贫穷而已。
　　凿山楹而为室兮，
　　楹，柱。而一作以。
　　下被衣于水渚。
　　渚，水涯也。言己虽穷，犹凿山石以为室柱，下洗浴水涯，被己衣裳不失清洁也。
　　雾露其晨降兮，云依斐而承宇。
　　言幽居山谷，雾露而晨来下，浮云依斐，承我屋ニ，尽夜ウ冥也。一作朦胧，斐一作霏，一云云衣斐斐而承宇。
　　虹霓纷其朝霞兮，夕淫淫而淋雨。
　　言天云杂色，虹霓扬光，纷然炫日未明旦，复有朝霞，则夕淋雨，愁且思也。霓一作。
　　怊茫茫而无归兮，怅远望此旷野。
　　言己幽居遇雨，愁思茫茫，无所依归，但见旷野草木盛茂也。茫一作芒，旷一作广。
　　下垂钓于溪谷兮，上要求于仙者。
　　言己幽居无事，下则垂钓饵于谷，上则要结仙人，从之受道也。
　　与赤松而结为友兮，比王侨而为耦。
　　言己执守清洁，遂与二子为群党也。一无而字。
　　使枭杨先导兮，白虎为之前后。
　　枭杨，山神名，即狒狒也。导一作道。
　　浮云雾而入冥兮，骑白鹿而容与。
　　言己与仙人俱出，则山神先道乘雾，骑白鹿而游戏也。
　　正正以寄独兮，汩徂往而不归。
　　正正，独行貌也。言我神<耳正>々独行，寄居而处，然遂往而不还也。
　　处卓卓而日远兮，
　　卓卓，高貌也。卓一作。远一作高。
　　志浩荡而伤怀。
　　言己随从仙人上游，所居卓卓，日以高远，中心浩荡，罔然愁思，念楚国也。
　　鸾凤翔于苍云兮故缴而不能加，
　　一无而字。
　　蛟龙潜于旋渊兮，身不挂于罔罗。
　　言鸾凤飞于千仞，蛟龙藏于旋渊，故缴不能逮，罗罔不能加也。以言贤者亦宜高举隐藏，法令不能拘也。旋一作深，罔一作网。
　　知贪饵而近死兮，不如下游乎清波。
　　清波，清洁之流，无人之处也。言蛟龙明于避害，知贪香饵必近于死，故下游于清波无人之处也。以言贤者亦不宜贪禄位，以危其身也。而一作之。
　　宁幽隐以远祸兮，孰侵辱之可为？
　　言己亦宁隐身幽藏以远患祸，不能久被侵辱，斋为难也。
　　子胥死而成义兮，屈原沈于汨罗。虽体解其不变兮，岂忠信之可化。
　　其一作而。
　　志怦怦而内直兮，履绳墨而不颇。
　　皆已解于《离骚》、《九辩》、《七谏》。怦一作忄并。
　　执权衡而无私兮，称轻重而不差。
　　差，过也。言己如得执持权衡，能无私阿，称量贤愚，必不过差，各如其理也。
　　扌既尘垢之枉攘兮，
　　枉攘，乱貌。扌既一作慨，枉攘一作狂攘。
　　除秽累而反真。
　　言己又欲扌既激浊乱之臣，使君除去秽累而反于清明之德。真一作{直心}。
　　形体白而质素兮，中交洁而淑清。
　　言己自念形体洁白，表里如素，心中交洁，内有善性清明之质也。
　　时厌饫而不用兮，且隐伏而远身。
　　言时君不好忠直之士，厌倦其言而不肯用，故且隐伏山泽，斥远己身也。
　　聊窜端而匿迹兮，莫寂默而无声。
　　言己竭忠而不见用，且逃头匿足，窜伏自藏，执守寂寞，吞舌无声也。莫一作漠，一作叹，一作叹。一云叹寂漠。
　　独便ぉ而烦毒兮，焉发愤而抒情？
　　言己怀忠直之志，独ぉ悒烦毒，无所发人愤懑，世己忠心也。便ぉ一ぉ悒。
　　时暧暧其将罢兮，遂闷叹而无名。
　　言己遭时不明，行善罢倦，心遂烦闷，伤无美名以流后世也。暧一作；叹一作漠，一作莫。
　　伯夷死于首阳兮，卒夭隐而不荣。
　　言伯夷饿于首阳，夭命而死，不飨其爵禄，得其荣宠也。一作首山，一云首阳之山；夭一作夭。
　　太公不遇文王兮，身至死而不得逞。
　　言太公不遇文王，至死不得解于厮贱。一无得字。
　　怀瑶象而佩琼兮，愿陈列而无正。
　　言己怀玉象，履忠信，愿陈列己志，无有明正之君听而受之也。
　　生天之若过兮，忽烂漫而无成。
　　烂漫，犹消散也。言己生于天地之间，忽若风雨之过，ㄙ然而消散，恨无成功也。烂一作澜。
　　邪气袭余之形体兮，疾よ怛而萌生。
　　袭，及也。言己常恐邪恶之气及我形体，疾病よ痛，横发而生，身僵仆也。一无体字。
　　愿壹见阳春之白日兮，恐不终乎永年！
　　言己被疾忧惧，恐随草木徂落，不能至阳春见白日，不终年命，遂委弃也。
　　《楚辞章句疏证》卷一五《九怀》

　　●卷十五
　　《九怀》者，谏议大夫王褒之所作也。怀者，思也。言屈原虽见放逐（一作流放），犹思念其君，忧国倾危而不能忘也。褒读屈原之文，嘉其温雅，藻采敷衍，执握金玉，委之污渎。遭世溷浊（溷一作泥），莫之能识，追而愍之（一作诸），故作《九怀》以礻卑其词。史官录第，遂列于篇（一作编）。
　　○匡机
　　运极兮不中，
　　周转求君，道不合也。
　　来将屈兮困穷。
　　还就农桑，修播植也。来一作求，一作永。
　　余深兮惨怛，
　　我内愤伤，心切剥也。一作闵，惨一作愤。
　　愿一列兮无从。
　　欲陈忠谋，道隔塞也。
　　乘日月兮上征，
　　想神明，升天庭也。
　　顾游心兮高阝酆。
</div>
    <div class="pagination">
<a href="楚辞章句疏证_page50.html">上一页</a><span>...</span><a href="楚辞章句疏证_page46.html">46</a><a href="楚辞章句疏证_page47.html">47</a><a href="楚辞章句疏证_page48.html">48</a><a href="楚辞章句疏证_page49.html">49</a><a href="楚辞章句疏证_page50.html">50</a><span class="current-page">51</span><a href="楚辞章句疏证_page52.html">52</a><a href="楚辞章句疏证_page53.html">53</a><a href="楚辞章句疏证_page54.html">54</a><a href="楚辞章句疏证_page55.html">55</a><a href="楚辞章句疏证_page56.html">56</a><span>...</span><a href="楚辞章句疏证_page52.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
