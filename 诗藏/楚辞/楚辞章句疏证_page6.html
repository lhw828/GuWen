<!DOCTYPE html>
<html>
<head>
    <meta charset="UTF-8">
    <title>楚辞章句疏证 - 第 6 页/共 71 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>楚辞章句疏证 - 第 6 页/共 71 页</h1>
    <div class="content">　　挚咎繇而能调。
　　挚，伊尹名，汤臣也。咎繇，禹臣也。调，和也。言汤禹至圣，犹敬承天道，其匹合得伊尹、咎繇，乃能调和阴阳而安天下也。
　　苟中情其好修兮，又何必用夫行媒。
　　行媒，喻左右之臣也。言诚能中心常好善，则精感神明，贤君自举用之，不必须左右荐达也。一无又字。
　　说操筑于傅岩兮，
　　说，傅说也。傅岩，地名。
　　武丁用而不疑。
　　武丁，殷之高宗也。言傅说抱怀道德，而遭遇于刑罚，操筑作于傅岩，武丁思想贤者，梦得圣人，以其形象求之，因得傅说，登以为公，道用大兴，为殷高宗也。《书》曰：“高宗梦得说，使百工营求诸野，得诸傅岩，作《说命》，是佚篇（夫容馆本无佚篇二字）也。”洪兴祖《补注》曰：“《孟子》曰：‘傅说举于版筑之间。’《史记》云：‘说为胥靡，筑于傅险，见于武丁。武丁曰，是也。遂以傅险姓之，号曰傅说。’险与岩同。徐广曰：‘《尸子》云，傅岩在北海之洲。孔安国曰，傅氏之岩，在虞虢之界，通道所经，有涧水坏道，常使胥靡刑人筑护此道。说贤而隐，代胥靡筑之，以供食也。”
　　吕望之鼓刀兮，
　　吕，太公之氏姓也。鼓，鸣也。或言吕望太公，姜姓也。未遇之时鼓刀屠于朝歌也。夫容馆本无“或言”以下数字。
　　遭周文而得举。
　　言太公避纣居东海之滨，闻文王作兴，盍往归之，至朝歌，道穷困，自鼓刀而屠，遂西钓于渭滨，文王梦得圣人，于是出猎而见之遂载以归，用以为师，言吾先公望子久矣。因号为太公望。或言周文王梦立令狐之津，太公在后，帝曰：“昌，赐汝名师。”文王再拜，太公梦亦如此。文王出田，见识所梦载与俱归，以为太师也。
　　宁戚之讴歌兮，
　　宁戚，卫人。
　　齐桓闻以该辅。
　　该，备也。宁戚修德不用退而商贾，宿齐东门外，桓公夜出，宁戚方饭牛，叩角而商歌，桓公闻之知其贤，举用为客卿，备辅佐也。
　　及年岁之未晏兮，
　　晏，晚。
　　时亦犹其未央。
　　央，尽也。言己所以汲汲欲辅佐君者，冀及年未晏晚，以成德化也。然年时亦尚未尽，冀若三贤之遭遇也。其一作而。
　　恐鹈之先鸣兮，
　　鹈夫，一名买，常以春分日鸣也。鹈一作单。洪兴祖引颜师古《汉书》注：单一名买，一名子规，一名杜鹃。
　　使夫百草为之不芳。
　　言我恐鹈夫以先春分鸣使百草华英摧落，芬芳不得成也，以喻谗言先至，使忠直之士蒙罪过也。
　　何琼佩之偃蹇兮，
　　偃蹇，众盛貌。佩一作。
　　众然而蔽之，
　　言我佩琼玉，怀美德，偃蹇而盛。众人然而蔽之，物不得施用也
　　惟此党人之不谅兮，
　　谅，信。谅一作亮。
　　恐嫉妒而折之。
　　言楚国之人不尚忠信之行，共嫉妒我正直，必欲折挫而败毁之也。汤炳正据王逸注文“共嫉妒我正直”云云，谓王氏本恐作共。
　　时缤纷其变易兮，又何可以淹留。
　　言时世溷浊，善恶变易，不可以久留，宜速去也。其一作以。
　　兰芷变而不芳兮，荃蕙化而为茅。
　　荃蕙，皆美香草也。言兰芷之草变易其体而不复香，荃蕙化而为菅茅，失其本性也，以言君子更为小人，忠信更为佞伪也。
　　何昔日之芳草兮，今直为此萧艾也？
　　言往昔芬芳之草今皆直为萧艾而已，以言往日明智之士，今皆佯愚狂惑不顾也。
　　岂其有他故兮，莫好之害也。
　　言士民所以变直为曲者，以上不好用忠信之人，害其善志之故也。一无也字。王氏注未释莫字之义。
　　余以兰为可恃兮，
　　兰，怀王少弟司马子兰也。恃，怙也。
　　羌无实而容长。
　　实，诚也。言我以司马子兰怀王之弟，应荐贤达，能可怙而进，不意内无诚信之实，但有长大之貌，浮华而已。
　　委厥美以从欲兮，
　　委，弃。
　　苟得列乎众芳。
　　言子兰弃其美质正直之性，随俗谄佞，苟欲列于众贤之位，无进贤之心也。
　　椒专佞以慢忄舀兮，
　　椒，楚大夫子椒也。忄舀，淫也。慢一作谩，《释文》又作；忄舀一作舀。
　　杀又欲充夫佩帏。
　　杀，茱萸也。似椒而非。以喻子椒似贤而非贤也。帏，盛香之囊，以喻亲近，言子椒为楚大夫，处兰芷之位，而行淫慢佞谀之志又欲援引面从不贤之类，使居亲近，无有忧国之心，责之也。夫一作其。
　　既干进而务入兮，
　　干，求也。而一作以。
　　又何芳之能祗。
　　祗，敬也。言子兰、子椒苟欲自进求入于君，身得爵禄而已，复何能敬爱贤人，而举用之也。王氏“祗”训敬。清王引之谓祗即振字之假借。
　　固时俗之流从兮，又孰能无变化？
　　言时世俗人随从上化，若水之流，二子复以谄谀之行，众人谁有不变节而从之者乎？疾之甚也。一作从流，一本从误作徙。
　　览椒兰其若兹兮，又况揭车与江离。
　　言观子椒子兰变志若此，况朝廷众臣，而不为佞媚以容其身耶！
　　惟兹佩之可贵兮，委厥美而历兹。
　　历，逢也。兹，此也。言己内行忠正，外佩众香，此诚可贵重，不意明君弃其至美，而逢此咎也。之一作其，夫容馆本作其，引一作之。
　　芳菲菲而难亏兮，
　　亏，歇也。而一作其，亏一作。
　　芬至今犹未沫。
　　沫，已也。言己所行纯美，芬芳勃勃，诚难亏歇，久而弥盛，至今尚未已也。芬一作芬芬；勃一作氵孛。
　　和调度以自娱兮，聊浮游而求女。
　　言我虽不见用，犹和调己之行度，执守忠贞，以自娱乐，且徐徐浮游，以求同志也。王氏以“和调度”解“和调己之行度”之意，必增字方得足其义。
　　及余饰之方壮兮，周流观乎上下。
　　上谓君也。下谓臣也。言我愿及年德方壮之时，周流四方，观君臣之贤，欲往就之也。
　　灵氛既告余以吉占兮，历吉日乎吾将行。
　　言灵氛既告我以吉占，历善日吾将去君而远行也。
　　折琼枝以为羞兮，
　　羞，脯。
　　精琼{靡灬}以为长。
　　精，凿也。{靡灬}，屑也。长，粮也。《诗》云：“乃裹糇粮。”言我将行，乃折取琼枝，以为脯腊，精凿玉屑，持以为粮食，饭饮香洁，冀以延年益寿也。
　　为余驾飞龙兮，杂瑶象以为车。
　　象，象牙也。言我驾飞龙，乘明智之兽，象玉之车，文章杂错，以言己德似龙玉，而世莫之识也。
　　何离心之可同兮，吾将远逝以自疏。
　　言贤愚异心，何可合同！知君与己殊志，故将远去自疏而流遁也。疏，王注作疏远义。
　　吾道夫昆仑兮，
　　，转也。楚人名转曰。《河图》、《括地象》言：昆仑在西北，其高一万一千里，上有琼玉之树也。
　　路远以周流。
　　言己设去楚国远行，乃转至昆仑神明山，其路长远，周流天下，以求其同志也。
　　扬云霓之ㄙ蔼兮，
　　扬，披也。ㄙ霭，犹蓊郁，荫貌也（夫容馆本无也字）。一本扬下有志字。
　　鸣玉鸾之啾啾。
　　鸾，鸾鸟，以玉为之，着于衡和着于轼，啾啾，鸣声也。言己从昆仑将遂升天，披云霓之蓊霭，排谗佞之党群，鸣玉鸾之啾啾而有节度也。
　　朝发轫于天津兮，
　　天津，东极箕斗之间，汉津也。
　　夕余至乎西极。
　　言己朝发天之东津，万物所生。夕至地之西极，万物所成。动顺阴阳之道，且亟疾也。
　　凤凰翼其承兮，
　　翼，敬也。，旗也。画龙虎为也。《文选》翼作纷。
　　高翱翔之翼翼。
　　翼翼，和貌。言己动顺天道，则凤凰来随我车。敬承旗，高飞翱翔，翼翼而和嘉忠正怀有德也。之一作而。
　　忽吾行此流沙兮，
　　流沙，沙流如水也。《尚书》曰：“馀波入于流沙”。
　　遵赤水而容与。
　　遵，循也。赤水出昆仑山。容与，游戏貌也，言我忽然过此流沙，遂循赤水而游戏，虽行远方，动以洁清自洒（四部丛刊本洒作酒，夫容馆本洒作ε）饰也。
</div>
    <div class="pagination">
<a href="楚辞章句疏证_page5.html">上一页</a><a href="楚辞章句疏证.html">1</a><a href="楚辞章句疏证_page2.html">2</a><a href="楚辞章句疏证_page3.html">3</a><a href="楚辞章句疏证_page4.html">4</a><a href="楚辞章句疏证_page5.html">5</a><span class="current-page">6</span><a href="楚辞章句疏证_page7.html">7</a><a href="楚辞章句疏证_page8.html">8</a><a href="楚辞章句疏证_page9.html">9</a><a href="楚辞章句疏证_page10.html">10</a><a href="楚辞章句疏证_page11.html">11</a><span>...</span><a href="楚辞章句疏证_page7.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
