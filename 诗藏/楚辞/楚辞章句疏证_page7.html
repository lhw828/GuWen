<!DOCTYPE html>
<html>
<head>
    <meta charset="UTF-8">
    <title>楚辞章句疏证 - 第 7 页/共 71 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>楚辞章句疏证 - 第 7 页/共 71 页</h1>
    <div class="content">　　麾蛟龙使梁津兮，
　　举手曰麾。小曰蛟，大曰龙。或言以手教曰麾。津，西海也。蛟龙，水虫。以蛟龙为桥，承以渡水，似穆王之越海，比鼋鼍以为梁也。使一作。
　　诏西皇使涉予。
　　诏，告也。西皇，帝少也。涉，渡也。言我乃麾蛟龙，以桥西海，使少来渡我。动与神兽圣帝相接，言能渡万民之厄也。予一作余。
　　路远以多艰兮，
　　艰，难。
　　腾众车使径待。
　　腾，过也。言昆仑之路，险阻艰难非人所能由。故令众车先过，使从邪径以相待也。以言己所行高远，莫能及也。待一作侍。
　　路不周以左转兮，
　　不周，山名，在昆仑山西北。转，行也。
　　指西海以为期。
　　指，语也。期，会也。言己使语众车，我所行之道当过不周山而左行，俱会西海之上也。过不周者，言道不合于世也左转者，言君行左乖，不与己同志也。
　　屯余车其千乘兮，
　　屯，陈也。
　　齐玉大而并驰。
　　大，锢也，一云车辖也。乃屯陈我车，前后千乘，齐以玉为车辖。并驰左右，言从己者众，皆游玉德，宜辅千乘之君也。大，洪兴祖引或作。
　　驾八龙之婉婉兮，
　　婉婉，龙飞貌。《释文》婉作蜿。
　　载云旗之委蛇。
　　言己乘八龙神智之兽，其状婉婉委委，又载云旗委蛇而长也。驾八龙者，言己德如龙，可制御八方也。载云旗者，言己德如雨，能润施于万物也。蛇一作移，一作逶迤。
　　抑志而弭节兮，神高驰之邈邈。
　　邈邈，远貌，言己虽乘云龙，犹自抑案，弥节徐行，高抗志行，邈邈而远，莫能逮及。一云迈高驰。
　　奏《九歌》而舞《韶》兮，
　　九歌，九德之歌，禹乐也。韶，九韶，舜乐也。《尚书》“箫韶九成”是也。
　　聊假日以俞乐。
　　言己德高智明宜辅舜禹，以致太平。奏九德之歌，九韶之舞，而不遇其时，故暇日游戏俞乐而已。假一作暇。
　　陟升皇之赫戏兮，
　　皇，皇天也。赫戏，光明貌。一无陟字，升一作升。
　　忽临睨（音倪）夫旧乡。
　　睨，视也。旧乡，楚国也。言己虽升昆仑，过不周山，渡西海，舞九韶，升天庭，据光曜，不足以解忧，犹复顾视楚国，愁且思也。
　　仆夫悲余马怀兮，
　　仆，御也。怀，思也。
　　蜷局顾而不行（胡郎反）。
　　蜷局，结屈，不行貌。屈原设去世离俗，周天币地，意不忘旧乡，忽望见楚国，仆御悲感，我马思归，蜷局结屈而不肯行，此终志不去，以词自见，以义自明也。
　　乱曰：“已矣哉！
　　乱，理也。所以发理词指，总撮其要也。屈原舒肆愤懑，极意陈词，或去或留，问彩纷华，然后结括一言，以明所趣之意也。
　　国无人莫我知兮，
　　已矣（夫容馆本矣下有哉者二字），绝望之词也。无人，谓无贤人也。《易》曰：“其户，<门贝>其无人。”屈原言己已矣哉，我独怀德不见用者，以楚国无有贤人知我忠信之故，自伤之词。一无哉字。
　　又何怀乎故都？
　　言众人无有知己，己复何为思故乡，念楚国也。
　　既莫足与为美政兮，吾将从彭咸之所居！
　　言时世人君无道，不足与共行美德施善政者，故我将自沈汨渊，从彭咸而居处也。
　　叙曰：昔者孔子圣明，天生不群（一作王，夫容馆本作王），定经术，删诗书（一云俾定经术，乃删诗书，夫容馆本作俾定经术，乃删诗书），正礼乐，制作《春秋》，以为后王之法，门人三千，罔不昭达，临终之日，则大义乖而微言绝。其后周室衰微，战国<立立>争，道德陵迟，谗诈萌生，于是杨墨邹孟孙韩之徒各以所知，朱造传记，或以述古；或以明世（八字一作咸以明世）。而屈原履忠被赞，忧悲愁思（一云忧愁思愤），独依诗人之义而作《离骚》。上以讽谏，下以自慰。遭时ウ乱，不见省纳不胜愤懑，遂复作《九歌》以下，凡二十五篇。楚人高其行义，玮其文采，以相教传（或作传教），至于孝武帝，恢廓道训。使淮南王安作《离骚经章句》，则大义粲然，后世雄俊，莫不赡慕（一作仰，夫容馆本作仰），舒肆妙虑（一云摅舒妙思，夫容馆本作摅舒妙思），缵述其词。逮至刘向，典校经书，分以为十六卷。孝章继位，深宏道义艺，而班固、贾逵复以所见，改易前疑，各作《离骚经章句》，其余十五卷（一作篇），阙而不说。又以壮为状（一作扶），义多乖异，事不要括（一作撮，夫容馆本作撮）。今臣复以所识所知，稽之旧章，合之经传（八字一作稽之经传），作十六卷章句。虽未能究其微妙，然大指之趣，略可见矣。且人臣之义，忠正为高；以伏节为贤。故有危言以存国，杀身以成仁。是以伍子胥不恨于浮江；比干不恨于剖心。然后忠立而行成（忠一作德，夫容馆本作德），荣显而名著（一作称，夫容馆本作称）。若夫怀道以迷国，佯（详与佯同，诈也）愚而不言，颠则不能扶，危则不能安，婉婉（婉婉一作娩娩，一作亻黾亻免）以顺上，逡巡以避患，虽保其黄，终寿百年，盍志之所耻，愚夫之所贱也。今若屈原，膺忠贞之质，体清洁之性，直若砥矢，言若丹青，进不隐其谋，退不顾其命，此绝世之行，俊彦之英也。而班固谓之露才扬己（一作班贾），竞于群小之中，怨恨怀王，讥刺椒、兰，苟欲求进，强非其人，不见容纳，忿恚（于臂反）自沈。”是亏其高明，而损其清洁者也。昔伯夷、叔齐，让国守分（一作志，夫容馆本作志），不食周粟，遂饿而死。岂可复谓有求于世而怨望（一作恨怨，夫容馆本作恨怨）哉？且诗人怨主刺（一作谏）上曰：“呜呼小子，未知臧否，匪面命之，言提其耳。”风谏之语，于斯为切。然仲尼论之，以为大雅，引此比彼，屈原之词，优游婉顺，宁以其君（一有为字）不智之故，欲提携携其耳乎？而论者以为露才扬己，怨刺其上，强非其人，殆失厥中矣。夫《离骚》之文，依五经以立义焉：“帝高阳之苗裔”，则《诗》：“厥初生民，时维姜原”也；“纫秋兰以为佩”，则“将翱九翔，佩玉琼琚也”；“夕揽洲之宿莽”，则《易》：“潜龙勿用”也；“驷玉虬而乘”，则《易》：“时乘六龙以御天”也；“就重华而陈词”，则《尚书》：“咎繇之谋谟”也。“登昆仑而涉流沙”，则《禹贡》之敷土也。故志弥盛者其言博，才益多（多一作劭，夫容馆本作劭）其识达，屈原之词诚博达矣，自（一有孔丘字，夫容馆本有孔丘字）终没以来，名儒博达之士，着造词赋，莫不拟则其义表，祖式其模范，取其要妙，窃其华藻，所谓金相玉质，百岁无匹，名垂罔极，永不刊灭者也。

　　●卷二
　　《九歌》者，屈原之所作也。昔楚国南郢之邑，沅湘之间，其俗信鬼而好祠（词一作祀），其词必作歌乐舞鼓，以乐诸神（一无歌字），屈原放逐，窜伏其域，怀忧苦毒，愁思沸郁，出见俗人祭祀之礼，歌舞之乐，其词鄙陋。困为作《九歌》之曲。上陈事神之敬，下见己之冤结，之以风谏，故其文意不同，章句错杂而广异义焉（一云故其文词意周章杂错）。
　　○东皇太一
　　吉日兮辰良，
　　日谓甲乙，辰谓寅卯。
　　穆将愉兮上皇。
　　穆，敬也；愉，乐也。上皇，谓东皇太一也。言己将修祭祀，必择吉良之日，斋戒恭敬，以宴乐天神也。
　　抚长剑兮玉珥，
　　抚，持也。玉珥，谓剑钅覃也。剑者，所以威不轨，卫有德。故持之也。
　　ギ锵鸣兮琳琅。
　　ギ、琳、琅，皆美玉名也。《尔雅》曰：“有ギ琳琅焉。”锵，佩声也。《诗》曰：“佩玉锵锵。”言己供神有道，乃使灵巫常持好剑，以辟邪要，垂众佩，周旋而舞，动鸣五玉，锵锵而和，且有节度也。或曰纠锵鸣兮琳琅。纠，错也。琳琅，声也。谓带剑佩众我，纠错而鸣，其声琳琅也。锵《释文》作钅仓。
　　瑶席兮玉，盍将把兮琼芳。
　　瑶，石之次玉者。《诗》云：“报之以琼瑶。”一作镇。
　　蕙肴蒸兮兰藉，
　　蕙肴，以蕙草蒸肉也。藉，所以藉饭食也。《易》曰“藉用白茅”也。蒸一作，一**。
　　奠桂酒兮椒浆。
　　桂酒，切桂置酒中也。言己供持弥敬，乃以蕙草蒸肴，芳兰为藉，进桂酒椒浆，以备五味也。
　　扬χ兮拊鼓，
　　扬，举也。拊，击也。χ一作桴。
　　疏缓节兮安歌，
　　疏，希也。言肴膳酒醴既具，不敢宁处，亲举χ击鼓，使灵巫缓节而舞，徐歌相和以乐神也。
　　陈竽瑟兮浩倡。
　　陈，列也。浩，大也。言己又陈列竽瑟，大倡作乐以自竭尽也。
　　灵偃蹇兮姣服，
　　灵，谓巫也；偃蹇，舞貌。姣，好也。服，饰也。姣一作妖，服一作。
　　芳菲菲兮满堂。
　　菲菲，芳貌也。言乃使姣好之巫，被甩盛饰，举足奋袂，偃蹇而舞，芬芳菲菲，盈满堂室也。
　　五音纷兮繁会，
　　五音：宫商角征羽也。纷，盛貌。繁，众也。
　　君欣欣兮乐康。
　　欣欣，喜貌。康，安也。言己动作众乐，合会五音，纷然盛美，神以欢欣，厌饱喜乐，则身蒙庆，家受多福也。屈原以为神无形声，难事易失，然人竭心尽礼，则歆其祀而惠以祉，自伤履行忠诚，以事于君，不见信用，而身放弃，遂以危殆也。《刘考异》、《姜校》、《金校》三家并谓《文选?舞赋》注引“君欣”君字误作吾。
　　○云中君
　　浴兰汤兮沐芳，
　　兰，香草也。
　　华采衣兮若英。
　　华采，五色采也。若，杜若也。言己将飨祭，以事云神，乃使灵巫先浴兰汤，沐香芷，衣五采华衣，饰以杜若之英，以自清洁也。
　　灵连蜷兮既留，
　　灵，巫也。楚人名巫为灵子。连蜷，巫迎神导引貌也。既，已也。留，止也。一本灵下有子字。
　　烂昭昭兮未央。
　　烂，光貌也。昭昭，明也。央，已也。言巫执事肃敬，奉迎导引，颜貌矜庄，形体连蜷，神则喜欢必留而止，见其光容烂然昭明无极已也。
　　蹇将忄詹兮寿宫，
　　蹇，词也。忄詹，安也。寿宫，供神之处也。祠祀皆欲得寿，故名为寿宫也。言云神既至于寿宫，歆飨酒食，忄詹然安乐，无有去意也。
　　与日月兮齐光。
　　齐，同也。光，明也。言云神丰隆重爵位尊高，乃与日月同光明也。夫云兴而日月ウ，云藏而日月明，故言齐光也。章一作争。
　　龙驾兮帝服，
　　龙驾，言云神驾龙也。《易》曰：“云从龙。”帝，谓五方之帝也。言天尊云神，使之乘龙，兼衣青黄五采之色，与五帝同服也。
　　聊翱游兮周章。
　　聊，且也。周章，犹周流也。言云神居无常处，动则翱翔，周流往来，且游戏也。
　　灵皇皇兮既降，远举兮云中。
　　，去疾貌也。云中，云神所居也。言云神往来急疾，饮食既饱，然远举，复还其处也。《洪补》曰：“《大人赋》曰‘风涌而云浮’。李善引此作焱，其字从火。非也。”
　　览冀州兮有馀，
　　览，望也。两河之间曰冀州。馀，犹他也。言云神所在高邈，乃望于冀州，尚复见他方也。
　　横四海兮焉穷。
　　穷，极也。言云神出入奄忽，须臾之间，横行四海，安有穷也。
　　思夫君兮太息，极劳心兮忄々。
　　汇聚忄，忧心貌。屈原见云一动千里，周彳扁四海，想得随从，观望四方，以忘己忧，思而念之，终不可得，故太息而叹，心中烦劳而忄也。或曰：君，谓怀王也。屈原陈序云神，文义略讫，愁思复至，哀念怀王暗昧不明，则太息增叹，心每忄而不能已也。忄一作忡。
</div>
    <div class="pagination">
<a href="楚辞章句疏证_page6.html">上一页</a><span>...</span><a href="楚辞章句疏证_page2.html">2</a><a href="楚辞章句疏证_page3.html">3</a><a href="楚辞章句疏证_page4.html">4</a><a href="楚辞章句疏证_page5.html">5</a><a href="楚辞章句疏证_page6.html">6</a><span class="current-page">7</span><a href="楚辞章句疏证_page8.html">8</a><a href="楚辞章句疏证_page9.html">9</a><a href="楚辞章句疏证_page10.html">10</a><a href="楚辞章句疏证_page11.html">11</a><a href="楚辞章句疏证_page12.html">12</a><span>...</span><a href="楚辞章句疏证_page8.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
