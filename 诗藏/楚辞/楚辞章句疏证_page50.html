<!DOCTYPE html>
<html>
<head>
    <meta charset="UTF-8">
    <title>楚辞章句疏证 - 第 50 页/共 71 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>楚辞章句疏证 - 第 50 页/共 71 页</h1>
    <div class="content">　　哀时命之不及古人兮，夫何予生之不遘时。
　　遘，遇也。《诗》曰：“遘闵既多。”言己自哀生时年命不及古贤圣之出遇清明之时，而当贪浊之世也。遘一作遭，闵一作。
　　往者不可扳援兮，亻来者不可与期，
　　言往者圣帝不可扳引而及，后世明主亦不可须待与期，伤生不遇时遭困也。扳一作攀，亻来一作徕。
　　志憾恨而不逞兮，
　　憾，亦恨也。《论语》曰：“与朋友共，弊之而无憾。”逞，解也。
　　杼中情而属诗。
　　属，续也。言己上下无所遭遇，意中憾恨，忧而不解，则杼我中情，属续诗文以陈己志也。杼一作抒。
　　夜炯炯而不寐兮，怀隐忧而历兹。
　　言己中心愁怛，目为炯炯而不能眠，如遭大忧，常怀戚戚，经历年岁，以至于此也。炯一作，《释文》作ぁ；隐一作殷。
　　心郁郁而无告兮，众孰可与深谋，
　　言己心中忧毒而无所告语，众皆谄谀无可与议忠信也。
　　愁悴而委惰兮，
　　，愁貌也。委惰，懈倦也。惰《释文》作。
　　老冉冉而逮之。
　　言己欲行忠信而不得进，然愁悴，意中懈倦，年复已过为老所及，而志不立也。
　　居处愁以隐约兮，志沈抑而不扬。
　　言己放于山泽，隐身守约，而意志沈抑，不得扬见于君而永忧恨也。居一作<尸几>，以一作。蒋礼鸿《义府续貂》“处愁”条曰：“居与志相对，居则犹今言环境也，志则犹今言情绪也。处愁亦与沈抑相对，沈抑二字同义连文，处愁二字亦同义连文。”又曰：“处愁即鼠愁、愁，亦即忧愁也。居处二字不得连读。”
　　道壅塞而不通兮，江河广而无梁。
　　言己欲竭忠谋，谗邪壅塞而不得达，若临江河无桥梁以济。达一作通。
　　愿至昆仑之悬圃兮，采钟山之玉英。
　　钟山在昆仑山西北。《淮南》言钟山之玉烧之三日，其色不变。言己自知不用，愿避世远去，上昆仑山，游于悬圃，采玉英咀而嚼之，以延寿也。
　　揽瑶木之覃枝兮，望阆风之板桐。
　　板桐，山名也，在阆风之上。言己既登昆仑，复欲引玉树之枝，上望阆风板桐之山，遂陟天庭而游戏也。揽一作，覃一作扌覃，板一作阪。
　　弱水汩其为难兮，
　　《尚书》曰“道弱水至于合黎”也。
　　路中断而不通。
　　言己想得神山，顾以娱忧，迫弱水不得涉渡，路绝不通，所为无可也。断一作绝。
　　势不能凌波以径度兮，又无羽翼而高翔。
　　言己势不能为公乘波渡水，又无羽翼可以飞翔，当亦穷困也。以一作而，度一作渡。
　　然隐悯而不达兮，独徙倚而彷徉。
　　徙倚，犹低回也。言己隐身山泽，内自悯伤，志不得达，独徘徊彷徉而游戏也。悯一作闵，彷徉一作仿佯。
　　怅惝罔永思兮，心纡而增伤。
　　言己含忧彷徉，意中怅然，惝罔长思，心屈缠痛，苦重伤也。一作以。
　　倚踌躇以淹留兮，日饥馑而绝粮。
　　蔬不熟曰馑。言己欲踌躇久留，恐百姓饥饿，粮食绝乏也。以一作，绝，古本作。
　　廓抱景而独倚兮，超永思乎故乡。
　　言己在于山泽，廓然无耦，独抑形景而立，长念楚国，心不能已，惝惘长思故乡也。乎一作兮，一云超永思乎此故乡。
　　廓落寂而无友兮，谁可与玩此遗芳？
　　玩，习也。言己居处廓落，又无知友，当谁与讲习忠信之谋也。
　　白日δ晚其将入兮，哀余寿之弗将。
　　将，犹长也。言日月西流，δ晚而殁，天时不可留，哀我年命不得长久也。弗一作不。
　　车既弊而马罢兮，蹇徊而不能行。
　　言己周行四方，车以弊败，马又罢极，蹇然徊，不能复前，而不遇贤君也。
　　身既不容于浊世兮，不知进退之宜当！
　　言己执清洁之行，不能自入贪浊之世，愁不知进止之宜，当何所行者也。
　　冠崔嵬而切云兮，剑淋离而从横。
　　淋离，长貌也。言己虽不见容，犹整饰衣服，冠则崔嵬上摩于云，剑则长好，文武并盛，与众异也。
　　衣摄叶以储与兮，
　　摄叶、储与，不舒展貌。
　　左挂于桑。
　　，袖也。《诗》云：“羔裘豹。”言己衣服长大，摄叶储与，不得舒展，德能弘广，不得施用，东行则左袖挂于纟圭桑，无所不覆也。
　　右衽拂于不周兮，六合不足以肆行。
　　六合，谓天地四方也。言己西行则右衽拂于不周之山，以六合为小，不足肆行。言道德盛大，无所不包也。
　　上同凿枘于伏戏兮，下合矩于唐虞。
　　言己德能纯美，宜上辅伏戏，与同制量；下佐尧舜，与合法度，而共治也。合一作同，矩一作规。
　　愿尊节而式高兮，志犹卑夫禹汤。
　　言己虽不见用，犹尊高节度，意卑禹汤不欲事也。
　　虽知困其不改操兮，终不以邪枉害方。
　　言己虽自知贫贱困极，不能变志易操，终不能邪枉其身以害公方之行也。
　　世并举而好朋兮，壹斗斛而相量。
　　言今世之人比好朋党，并相荐举，持其贪佞之心以量清洁之士。壹或作一，斗一作升。
　　众比周以肩迫兮，
　　比，亲也。周，合也。以一作而。
　　贤者远而隐藏。
　　言众佞相与合同，并肩亲比，故贤者远逝而藏匿也。一云隐而退藏。
　　为凤皇作鹑笼兮，虽翕翅其不容。
　　为凤皇作栖以鹑安之笼，虽翕其翅翼，犹不能容其形体也。以言贤者遭世乱，虽屈其身，亦不能自容入。一本作上有而字，翅一作翼。
　　灵皇其不寤知兮，焉陈词而<交力>忠？
　　言怀王ウ蔽，心不觉寤，安所陈词<交力>己之忠信乎？词一作辞。
　　俗嫉妒而蔽贤兮，孰知余之从容？
　　言楚国风俗嫉妒蔽贤，无有知我进退执守忠信也。
　　愿舒志而抽冯兮，庸讵知其吉凶？
　　庸，用也。言己思舒志意，援引愤懑，尽极忠信，当何缘知其逢吉将被凶也。冯一作凭，一作懑，一作愁。
　　璋杂于甑兮，
　　璋，玉名也。，甑土孔。璋一作璋。
　　陇廉与孟И同宫。
　　陇廉，丑妇也。孟И，好女也。言世人不识善恶，乃以甑之一（一当作土）杂厕圭玉，又使丑妇与好女同室也。以言君ウ惑不别贤愚也。
　　举世以为恒俗兮，固将愁苦而终穷。
　　恒，常也。言举世不识贤愚以为常俗，我固当终身穷苦而已。
　　幽独转而不寐兮，惟烦懑而盈匈。
　　懑，愤也。言己愁思展转而不能卧，心中烦愤，气结满匈也。
　　眇眇而驰骋兮，心烦冤之忄々。
　　言己精眇眇独驰，心中烦懑，而忧也。一作魂，之一作而。
　　志憾而不忄詹兮，
　　忄詹，安也。
　　路幽昧而甚难。
　　言己心中恨，意识不安，欲复远去，以道路深冥，难数移也。
　　块独守此曲隅兮，然切而永叹。
　　言己独处山野，块然守此山曲，心为切痛，长叹而已。
　　愁夜而宛转兮，气涫其若波。
　　言己心忧宛转而不能卧，愁夜之长，气为涫，若水之波也。而一作之，其一作而，波一作汤。
　　握剞劂而不用兮，操规榘而无所施。
　　剞劂，刻镂刀也。言己怀德不用，若工握剞劂而无所刻镂，持方正圜而无所错也。一云而无施。
　　骋骐骥于中庭兮，焉能极夫远道？
　　言骐骥壹驰千里，乃骋之中庭促狭之处，不得展足以极远道也。以言贤者执洒扫之役，亦不得展志意也。
　　置犭爰于槛兮，夫何以责其捷巧。
　　言犭爰当居高木茂林，见其才力而置之槛之中、迫局之处，责其捷巧，非其理也。以言君子当在庙堂为政，而弃之山林，责其智能，亦非其宜也。犭爰一作爰，一作<豸穴>，捷一作。
　　驷跛{敝黾}而上山兮，吾固知其不能升。
　　言己念君信用众愚，欲以致治，犹驾跛{敝黾}而欲上山，我固知其不能登也。
</div>
    <div class="pagination">
<a href="楚辞章句疏证_page49.html">上一页</a><span>...</span><a href="楚辞章句疏证_page45.html">45</a><a href="楚辞章句疏证_page46.html">46</a><a href="楚辞章句疏证_page47.html">47</a><a href="楚辞章句疏证_page48.html">48</a><a href="楚辞章句疏证_page49.html">49</a><span class="current-page">50</span><a href="楚辞章句疏证_page51.html">51</a><a href="楚辞章句疏证_page52.html">52</a><a href="楚辞章句疏证_page53.html">53</a><a href="楚辞章句疏证_page54.html">54</a><a href="楚辞章句疏证_page55.html">55</a><span>...</span><a href="楚辞章句疏证_page51.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
