<!DOCTYPE html>
<html>
<head>
    <meta charset="UTF-8">
    <title>楚辞章句疏证 - 第 66 页/共 71 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>楚辞章句疏证 - 第 66 页/共 71 页</h1>
    <div class="content">　　用志兮不昭。
　　独行忠信，无明己者。昭一作照。
　　将丧兮玉斗，遗失兮钮枢。
　　钮枢，所以校玉斗。玉斗既丧，将失其钮枢。言放弃贤者逐去之。一注云：钮枢、玉斗，皆所宝者。钮《释文》作剑。
　　我心兮煎熬，惟是兮用忧。
　　熬，亦煎也。忧无已也。煎熬一作熬，《释文》熬作。
　　进恶兮九旬，
　　纣不九旬之饮而不听政。恶一作思，进恶一作集慕，九旬一作仇荀。
　　复顾兮彭务。
　　彭，彭咸；务，务光也。皆古介士，耻受辱，自投于水而死也。复一作退，务一作瞀。
　　拟斯兮二踪，未知兮所投。
　　拟，则也。踪，迹也。言愿<交力>此二贤之迹，亦当自沈。
　　谣吟兮中{土}，
　　未得所死，且仿惶也。{土}一作野。
　　上察兮璇玑。
　　璇一作旋；玑一作机。
　　大火兮西睨，摄影提兮运低。
　　璇玑天中，故先察之。大火西流，摄提运下，夜分之候。愁思不寐，起视星辰，以解戚者也。流一作匿。
　　雷霆兮良磕，
　　良磕，雷声。
　　雹霰兮霏霏。
　　霏霏，集貌。
　　奔电兮光晃，凉风兮怆凄。
　　独处愁思不寐，见雹电凉风之至，益忧多也。晃一作照。
　　鸳鸯兮雍雍，
　　雍々，和鸣貌也。
　　狐狸兮岳岳。
　　岳岳，相随貌。
　　哀吾兮介特，独处兮罔依。
　　介特，独也。吾下一有子字。
　　蝼蛄兮鸣东，蟊兮号西。<虫>缘兮我裳，入兮我怀。虫豸兮夹余，惆怅兮自悲。
　　独处山野，与众虫为伍，心悲感也。蟊一作，<虫>一作，怀一作衣，豸一作。
　　伫立兮忉怛，
　　伫，停。
　　心结纟骨兮折摧。
　　○疾世
　　周徘徊兮汉渚，
　　言居山中愁愤，复之汉之涯，庶欲以释思念也。渚一作滨。
　　求水神兮灵女。
　　冀得水中神女以慰思也。
　　嗟此国兮无良，
　　此国，楚国也。言君臣无善，皆凶愚也。
　　媒女诎兮讠连讠娄。
　　讠连讠娄，不正貌。一云谋女，一云媒拙讷兮。
　　安雀列兮讠华々，
　　安雀，小鸟，以喻小人列位也。言小人在位患失之，竞为佞谄，声呶呶安一作。
　　鸲鹆鸣兮聒余。
　　鸲鹆，安雀类也。多声乱耳为聒。
　　抱昭华兮宝璋，
　　昭华，玉名。璋，玉名也。璋一作章。
　　欲鬻兮莫取。
　　行卖曰。鬻，卖也。言己竭忠信以事君而不见用，犹抱此昭华宝璋卖之。
　　言旋迈兮北徂，
　　己不见用，欲远去也。旋一作逝，一云逝言迈。
　　叫我友兮配耦。
　　叫，急叫也。言此国已无良人，庶北行遇贤友而自耦也。
　　日阴а兮未光，
　　北方多阴。阴一作。
　　阒肖窕兮靡睹。
　　阒，窥也。肖窕，幽冥也，一作阗艄窕。
　　纷载驱兮高驰，
　　适北无所遇，故欲驰而去。
　　将谘询兮皇羲。
　　皇羲，羲皇也。谘问询谋，所以安也。一云：羲，伏羲。伏羲称皇也。
　　遵河皋兮周流，路变易兮时乖。
　　所志不遇，无所用其志也。
　　氵厉沧海兮东游，沐盥浴兮天池。
　　天池，则沧海也。氵厉一作厉。
　　访太昊兮道要，
　　太昊，东方青帝也。将问天道之要务。
　　云靡贵兮仁义。
　　太昊答惟仁义为上。
　　志欣乐兮反征，就周王兮岐。
　　闻惟仁义，故欣喜复之四方，就文王也，岐，周本国。一作豳。
　　秉玉英兮结誓，
　　愿与文王约信，以玉英为贽币也。
　　日欲暮兮心悲。
　　日暮而岁迈，年将老悲，不见进用也。
　　惟天禄兮不再，
　　福不再至，年岁一过，则终讫也。
　　背我信兮自违。
　　若背忠信以趋时俗，则违本心，故不忍为。
　　逾陇堆兮渡漠，
　　陇堆，山名。漠，沙漠也。一云：汉，汉水也。
　　过桂车兮合黎。
　　桂车、合黎，皆西方之山名。
　　赴昆山兮，
　　昆山，昆仑也。言渡陇堆，适桂车、合黎，乃至昆仑，取骏马而绊之。，骏马名。昆一作昆，一作。
　　从邛遨兮栖迟。
　　邛，兽名。遨，游也。从邛而栖迟顾望也。一云从卢敖兮。
　　吮玉液兮止渴，芝华兮疗饥。
　　玉液，琼蕊之精气。芝神草也。渴啜玉精，饥食芝华，欲仙去也。渴《释文》作。
　　居廓兮畴，
　　廓，空洞而无人也。，少也。畴，匹也。言独行而抱影也。
　　远梁昌兮几迷。
　　梁昌，陷据失所也。迷惑，欲还也。陷据一作蹈据。
　　望江汉兮氵若，
　　氵若，大貌也。还见江汉水大也。汉一作海。
　　心紧兮伤怀。
　　紧，纠缭也。望旧土而心感伤也。
</div>
    <div class="pagination">
<a href="楚辞章句疏证_page65.html">上一页</a><span>...</span><a href="楚辞章句疏证_page61.html">61</a><a href="楚辞章句疏证_page62.html">62</a><a href="楚辞章句疏证_page63.html">63</a><a href="楚辞章句疏证_page64.html">64</a><a href="楚辞章句疏证_page65.html">65</a><span class="current-page">66</span><a href="楚辞章句疏证_page67.html">67</a><a href="楚辞章句疏证_page68.html">68</a><a href="楚辞章句疏证_page69.html">69</a><a href="楚辞章句疏证_page70.html">70</a><a href="楚辞章句疏证_page71.html">71</a><a href="楚辞章句疏证_page67.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
