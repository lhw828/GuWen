<!DOCTYPE html>
<html>
<head>
    <meta charset="UTF-8">
    <title>楚辞章句疏证 - 第 55 页/共 71 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>楚辞章句疏证 - 第 55 页/共 71 页</h1>
    <div class="content">　　{艹纷}蕴兮征黧，
　　愁思蓄积，面垢黑也。{艹纷}一作纷。
　　思君兮无聊。
　　想念怀王，忘寝食也。
　　身去兮意存，
　　体远情近，在胸臆也。存一作在。
　　怆恨兮怀愁。
　　心中忧恨，内凄恻也。
　　○思忠
　　登九灵兮游神，
　　想登九天，放精神也。神一作精。
　　静女歌兮微晨。
　　神女夜吟，声激清也。
　　悲皇丘兮积葛，
　　皇，美。
　　众体错兮交纷。
　　言己见美大之丘，葛草缘之，而生交错茂盛，人不异而采取，则不成也。以言楚国士民众多，君不异而举用，则不知其有德也。
　　贞枝抑兮枯槁，
　　贞，正。
　　枉车登兮庆云。
　　庆云，喻尊显也。言葛有正直之枝，抑弃枯槁而不见采，枉坏恶者，满车升进，反见珍重，御尊显也。以言贞正之人弃于山野，佞曲之臣升于显朝。枉一作挂，登一作升。
　　感余志兮惨栗，
　　动踊我心，如析割也。惨一作そ。
　　心怆怆兮自怜。
　　意中切伤，居悲楚也。一云心悲兮。
　　驾玄螭兮北征，
　　将乘山神而奔走也。
　　吾路兮葱岭。
　　欲逾高山，度险阻也。葱一作。
　　连五宿兮建旄，
　　系续列星，为旗也。
　　扬氛气兮为旌。
　　举布霾雾，作旗表也。氛一作。
　　历广漠兮驰骛，
　　径过长沙，驰驷马也。
　　览中国兮冥冥。
　　顾视诸夏，尚昧晦也。
　　玄武步兮水母，
　　天龟水神，侍送余也。
　　与吾期兮南荣。
　　与己誓会炎野也。南方冬温，草木常茂，故曰南荣。
　　登华盖兮乘阳，
　　上攀北斗，蹑房星也。
　　聊逍遥兮播光。
　　且徐游戏，布文采也。汤炳正《楚辞今注》谓“播光，当为‘瑶光’之误，指北斗第七星”。
　　抽库娄兮酌醴，
　　引持二星以斟酒也。
　　援<瓜包>瓜兮接粮。
　　食神果，志厌饱也。<瓜包>一作匏，粮一作粮。
　　毕休息兮远逝，
　　周彳扁留上而复去也。
　　发玉轫兮西行。
　　引支车木，遂驱驰也。
　　惟时俗兮疾正，弗可久兮此方。
　　世憎忠信，爱谄谀也。此一作北。
　　寤辟В兮永思，
　　心常长愁，拊心踊也。辟，拊心貌也。辟一作擗。
　　心怫郁兮内伤。
　　忧思积结，肝腑烂也。
　　○陶壅
　　览杳杳兮世惟，
　　观楚泥浊，俗愚蔽也。惟一作维。徐仁甫曰：“《九怀》每章首句皆协韵。原文本是‘览世惟兮杳杳’，因惟与下归、飞为韵，遂倒为‘览杳杳兮世惟’，知之，则‘惟’不当训谋，亦不当作维。”
　　余惆怅兮何归。
　　罔然失志，无依附也。
　　伤时俗兮溷乱，
　　哀愍当世，众贪暴也。
　　将奋翼兮高飞。
　　振翅翱翔，绝尘埃也。
　　驾八龙兮连蜷，
　　乘虬翱翔，见容貌也。蜷一作。
　　建虹旌兮威夷。
　　树くぐ旗，纷光耀也。旌一作ユ。
　　观中宇兮浩浩，
　　大哉天下，难彳扁照也。
　　纷翼翼兮上跻。
　　盛气振迅，升天衢也。
　　浮溺水兮舒光，
　　遂渡沈流，扬精华也。溺与弱同。
　　淹低亻回兮京氵示。
　　且留水侧，息河洲也。水中可居为洲，小洲为渚，小渚为氵示。京氵示，即高洲也。一注云：小渚为氵寺，小氵寺为氵示。低亻回一作彳氐徊，低一作徘；京一作洲。
　　屯余车兮索友，
　　住我之驾，求松乔也。
　　睹皇公兮问师。
　　遂见天帝，谘礻必要也。睹一作睹。
　　道莫贵兮归真，
　　执守无为，守朴素也。贵一作遗。
　　羡余术兮可夷。
　　念己道艺，可悦乐也。《诗》云：“既见君子，我心则夷。”
　　吾乃逝兮南矣，
　　往之太阳，游九野也。逝一作游。
　　道幽路兮九疑。
　　涉历深山，过舜墓也。疑一作嶷。
　　越炎火兮万里，
　　积热弥天，不可处也。处一作渡。
　　过万首兮嶷嶷。
　　见海中山数万头也。海中山石嶷嶷岳岳，万首交寺也。万首一作千首，嶷嶷一作旌旌，一注云：万首，海中山名。
　　济江海兮蝉蜕，
　　遂渡大水，解形体也。
　　绝北梁兮永辞。
　　超过海津，度诀去也。辞一作词。
</div>
    <div class="pagination">
<a href="楚辞章句疏证_page54.html">上一页</a><span>...</span><a href="楚辞章句疏证_page50.html">50</a><a href="楚辞章句疏证_page51.html">51</a><a href="楚辞章句疏证_page52.html">52</a><a href="楚辞章句疏证_page53.html">53</a><a href="楚辞章句疏证_page54.html">54</a><span class="current-page">55</span><a href="楚辞章句疏证_page56.html">56</a><a href="楚辞章句疏证_page57.html">57</a><a href="楚辞章句疏证_page58.html">58</a><a href="楚辞章句疏证_page59.html">59</a><a href="楚辞章句疏证_page60.html">60</a><span>...</span><a href="楚辞章句疏证_page56.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
