<!DOCTYPE html>
<html>
<head>
    <meta charset="UTF-8">
    <title>楚辞章句疏证 - 第 4 页/共 71 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>楚辞章句疏证 - 第 4 页/共 71 页</h1>
    <div class="content">　　错，置也。辅，佐也。言皇天神明无所私阿，观外民之中有道德者，因置以为君。使贤能辅佐，以成其志也。故桀为无道传与汤，纣为淫传与文王。
　　夫维圣哲以茂行兮，
　　哲，圣也。茂，盛也。
　　苟得用此下土。
　　苟，诚也。下土谓天下也，言天下之所立者，独有圣明之志，盛德之行，故得用事天下，而为外民之主。
　　瞻前而顾后兮，
　　瞻，观也。顾，视也。前禹汤，后谓桀纣。
　　相观民之计极。
　　相，视也。计，谋也。极，穷也。言前观汤禹之所以兴，顾视桀纣之所以亡，足以观察万民忠佞之谋，穷其真伪也。
　　夫孰非义而可用兮，孰非善而可服？
　　服，服事也。言世之人臣，谁有不行仁义而可任用，谁有不行信善而可服事者乎？言人非义则德不立，非善则行不成。
　　阽余身而危死兮，
　　阽，犹危也。一本死下有节字。夫容馆本死下有节字，引一本无节字。
　　览余初其犹未悔。
　　言己正言危行，身将死亡，尚观初世伏节之贤士，我志所乐，不悔恨也。
　　不量凿而正枘兮，
　　量，度也。正，方也。枘所以凿孔也。
　　固前以菹醢。
　　言工不量度其凿而方正其枘，则物不固而木破矣。臣不度君贤愚，竭其忠信，则被<台辛>过，而身殆矣。自前世修名之人，以获菹醢，龙逢、梅伯诸人是也。
　　曾欷余郁邑兮，
　　曾，累也。欷，惧貌。或曰，曾重欷，哀泣之声也。郁邑，忧也。曾一作增，邑一作悒。
　　哀朕时之不当。
　　言我累息而惧，郁邑而忧者，自哀生不当举贤之时而值菹醢之世。
　　揽茹蕙以掩涕兮，
　　茹，柔Й也。
　　г余襟之浪浪。
　　г，濡也。衣皆谓之襟，浪浪，流貌也。言己自伤放在草泽，心悲泣涕下，г濡我衣，浪浪而流，犹引取柔Й杏草以自掩拭。不以悲故失仁义之则也。
　　跪敷衽以陈辞兮，
　　敷，布也。衽，衣前也。陈辞于重华，道羿浇以下也。故下句云发轫于苍梧也。
　　耿吾既得此中正。
　　耿，明也。言己上观禹汤文王修德以兴，下见羿浇桀纣行恶以亡，中知龙逢、比干执履忠直，身以菹醢，乃长跪而布衽，亻免首省念，仰诉于天，则中心晓明，得此中正之道。精合真人，神与化游。故设乘云驾龙，周历天下，以慰己情，缓忧思也。
　　驷玉虬以乘兮，
　　有角曰龙，无角曰虬。，凤凰别名也。《山海经》云：“身有五彩而文如凤凰类也。”以为车饰。
　　溘埃风余上征。
　　溘犹掩也。埃，尘也。言我设往行游，将乘玉虬，驾凤车，掩尘埃而上征去。离世俗远群小也。
　　朝发轫于苍梧兮，
　　轫，扌耆轮木也。苍梧，舜之所葬也。扌耆一作支。
　　夕余至乎县圃。
　　县圃，神山也。在昆仑之上。《淮南子》曰：“昆仑、县圃，维乃通天。言己朝发帝舜之居，夕至县圃之山，受道圣王，而登神明之山。
　　欲少留此灵琐兮，
　　灵以喻君。琐，门镂也，文如连琐，楚王之省ト也。或曰，灵，神之所在也。琐，门有青琐也。言未得入门，故欲少往门外也。
　　日忽忽其将暮。
　　言己诚欲少留于君之省ト，以须政教。日又忽忽去，时将欲暮，年岁且尽，言己衰老也（夫容馆本无也字）。
　　吾令羲和弭节兮，
　　羲和，日御也。弥，按也，按节徐步也。
　　望崦嵫而勿迫。
　　崦嵫，日所入山也。下有蒙水，水中有虞渊。迫，附也。言我恐日暮年老，道德不施不用，欲令日御按节徐行，望日所入之山，且勿以附近，冀及盛时遇贤君也。
　　路曼曼其远兮，
　　，长也。
　　吾将上下而求索。
　　言天地广大，其路曼曼，远而且长，不可卒遍，吾方上下左右，以求索贤人与己合志也。
　　饮余马于咸池兮，
　　咸池，日浴处也。
　　扌余辔乎扶桑。
　　扌，结也。扶桑，日所拂木也。《淮南子》曰：日出谷，浴乎咸池，拂于扶桑。爰始将行，是谓フ明。言我乃往至东极之野，饮马于咸池，与日俱浴。以洁己身。结我车辔，于扶桑，以留日行，幸得不老，延年寿高大也。
　　折若木以拂日兮，
　　若木，在昆仑西极。其华照下地。拂，击也。一云蔽也（此四字夫容馆本无）。
　　聊逍遥以相羊。
　　聊，且也。逍遥、相羊皆游也。言己扌结日辔，恐不能制也。年时卒过，故复转之西极，折取若木，以拂击日，使之还去，且相羊而游以待君命也。或谓拂蔽也。以若木鄣蔽日，使不得过也。
　　前望舒使先驱兮，
　　望舒，月御也。月体光明以喻臣清白也。
　　后飞廉使奔属。
　　飞廉，风伯也。风为号令，以喻君命，言己使清白之臣如望舒，先驱求贤，使风伯奉君命于后，以告百姓。飞廉、风伯，神名也。或曰，驾乘龙云，必假疾风之力，使奔属于后也。
　　鸾皇为余先戒兮，
　　鸾，俊鸟也。皇，凤雌也。以喻仁智之士也。
　　雷师告余以未具。
　　雷为诸侯，以兴于君。言己使仁智之士如鸾皇，先戒百官，将往适道，而君怠惰，告我严装未具。
　　吾令凤鸟飞腾兮，继之以日夜。
　　言我使凤鸟明智之士飞行天下，以求同志，续以日夜冀相逢遇也。
　　飘风屯其相离兮，
　　回风为飘，飘风无常之风，以兴邪恶之众也。屯其相离，言不与己和合也。
　　帅云霓而来御。
　　云霓，恶气也。以喻佞人。御，迎也。言己使凤鸟往求同志之士，欲与俱共事君，反见邪恶之人相与屯聚，谋欲离己。又遇佞人相帅来迎，欲使我变节以随之也。
　　纷纟々其离合兮，
　　纷，盛多貌。纟纟，犹亻尊亻尊，聚貌也。
　　斑陆离其上下。
　　斑，乱貌。陆离，纷散也。言己游观天下，但见俗人竞为谗佞亻尊亻尊沓沓相聚。乍离乍合，上下之义，斑然散乱，而不可知也。
　　吾令帝阍开关兮，
　　帝谓天帝也。阍，主门者也。
　　倚阊阖而望予（音舆）。
　　阊阖，天门也。言己求贤不得，疾谗恶佞，将上诉天帝，使阍人开关，又倚天门，望而距我，使我不得入也。
　　时暧暧其将罢兮，
　　暧暧，ウ昧貌，罢，极也。
　　结幽兰而延伫。
　　言世时世ウ昧，无有明君。周行罢极，不遇贤士，故结芳草，长立有还意。
　　世溷浊而不分兮，
　　溷，乱也。浊，贪也。
　　好蔽美而嫉妒。
　　言时世君乱臣贪，不别善恶，好蔽美德，而嫉妒忠信也。
　　朝吾将济于白水兮，
　　济，渡也。《淮南子》言，白水出于昆仑之山，饮之则不死也。
　　登阆风而纟马。
　　阆风，山名也。在昆仑之上。纟马，系马也。言己见中国溷浊，则欲渡白水，登神山，屯车系马而留止也。白水洁净，阆风清明，言己修清白之行不懈也。
　　忽反顾以流涕兮，哀高丘之无女。
　　楚有高丘之山，女以喻臣，言己虽去，意不能已，犹复顾念楚国无有贤臣，心为之悲而流涕也。或云，高丘，阆风山上也。无女，喻无与己同心。旧说：高丘，楚地名也。
　　溘吾游此春宫兮，
　　溘，奄也。春宫，东方青帝舍也（夫容馆本无也字）。溘一作盖。
　　折琼枝以继佩。
　　继，续也。言己行游，奄然在于青帝之舍，观万物始生，皆出于仁义，复折琼枝以继佩，守仁行义，志弥固也。
　　及荣华之未落兮，
</div>
    <div class="pagination">
<a href="楚辞章句疏证_page3.html">上一页</a><a href="楚辞章句疏证.html">1</a><a href="楚辞章句疏证_page2.html">2</a><a href="楚辞章句疏证_page3.html">3</a><span class="current-page">4</span><a href="楚辞章句疏证_page5.html">5</a><a href="楚辞章句疏证_page6.html">6</a><a href="楚辞章句疏证_page7.html">7</a><a href="楚辞章句疏证_page8.html">8</a><a href="楚辞章句疏证_page9.html">9</a><span>...</span><a href="楚辞章句疏证_page5.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
