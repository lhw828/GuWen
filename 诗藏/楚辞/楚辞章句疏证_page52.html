<!DOCTYPE html>
<html>
<head>
    <meta charset="UTF-8">
    <title>楚辞章句疏证 - 第 52 页/共 71 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>楚辞章句疏证 - 第 52 页/共 71 页</h1>
    <div class="content">　　回眄周京，念先圣也。文王都酆，武王都高阝，二圣有德，明于用贤，故顾其都，冀遭逢也。顾一作愿。
　　弥览兮九隅，
　　历观九州岛，冀遭逢也。
　　彷徨兮兰宫。
　　游戏道室，诵五经也。彷徨一作仿亻皇。
　　芷闾兮药房，
　　居仁履义，守忠贞也。闾一作室。
　　奋摇兮众芳。
　　动作应礼，行馨香也。众一作种。
　　菌阁兮蕙楼，
　　节度弥高，德成就也。
　　观道兮从横。
　　众人瞻望，闻功名也。
　　宝金兮委积，
　　志意坚固，策谋明也。
　　美玉兮盈堂。
　　懿誉光明，满朝廷也。
　　桂水兮潺，
　　芳流衍溢，周四境也。
　　扬流兮洋洋。
　　洁白之化，动百姓也。
　　蓍蔡兮踊跃，
　　着龟喜乐，慕清高也。蓍，筮也。蔡，大龟也。《论语》曰：“臧文仲居蔡。”
　　孔鹤兮回翔。
　　畏怖罗网，升青云也。鹤一作鹄。
　　抚槛兮远望，念君兮不忘。
　　思慕怀王，结中情也。不一作弗。
　　怫郁兮莫陈，
　　忠言蕴积，不列听也。莫一作弗，陈一作陈。
　　永怀兮内伤。
　　长思切切，中心痛也。
　　○通路
　　天门兮户，
　　金闱玉闺，君之舍也。
　　孰由兮贤者？
　　谁当涉履，英俊路也。
　　无正兮溷厕，怀德兮何睹？
　　邪佞杂乱，来并君也。
　　假寐兮愍斯，
　　衣冠而寝，自怜伤也。不脱冠带而卧曰假寐。《诗》云：“假寐永叹。”愍一作。
　　谁可与兮寤语？
　　众人愚ウ，谁与谋也。
　　痛风兮远逝，畜安兮近处。
　　畜养佞谀而亲附也。《释文》安作。
　　鲸覃兮幽潜，
　　大贤隐匿，窜林薮也。覃一作单。
　　从虾兮游者。
　　小人并进在朝廷也。鲸、覃，大鱼也。虾，小鱼也。者一作渚。
　　乘虬兮登阳，
　　意欲驾龙而升云也。
　　载象兮上行。
　　遂骑神兽，用登天也。神象白身赤头，有翼能飞也。
　　朝发兮葱岭，
　　旦发西极之高山也。
　　夕至兮明光。
　　暮宿东极之月峦也。
　　北饮兮飞泉，
　　吮嗽天液之浮源也。
　　南采兮芝英。
　　咀嚼灵草以廷年也。
　　宣游兮列宿，
　　彳扁历六合，视众星也。
　　顺极兮彷徉。
　　周绕北辰，观天庭也。
　　红采兮も衣，
　　婆娑五采，芬华英也。古本作虹采兮霓衣。
　　翠缥兮为裳。
　　衣色瑰玮，耀青葱也。
　　舒佩兮纟丽，
　　缓带徐步，五玉鸣也。一本舒下有余字。
　　竦余剑兮干将。
　　握我宝剑，立延颈也。
　　腾蛇兮后从，
　　神虺侍从，慕仁贤也。后从一作从后。
　　飞巨兮步旁。
　　巨虚奋飞，承毂轮也。
　　微观兮玄圃，
　　上睨帝圃，见天园也。
　　览察兮瑶光。
　　观视斗柄与玉衡也。瑶一作摇。
　　启匮兮探，
　　发匣引筹，考禄相也。《释文》作。
　　悲命兮相当。
　　不获富贵，值放流也。相一作所。
　　纫蕙兮永词，
　　结草为誓，长诀行也。
　　将离兮所思。
　　背去九族，远怀王也。
　　浮云兮容与，
　　天气氵翁溶，乍东西也。
　　道余兮何之。
　　来导引我，难随从也。
　　远望兮仟眠，
　　遥望楚国，ウ未明也。仟眠一作晦昏，《集韵》作芊瞑。
　　闻雷兮阗阗。
　　君好妄怒，威武盛也。
　　阴忧兮感余。
　　内愁郁伊，害我性也。忧一作愁。
　　惆怅兮自怜。
　　怅然失志，嗟厥命也。
</div>
    <div class="pagination">
<a href="楚辞章句疏证_page51.html">上一页</a><span>...</span><a href="楚辞章句疏证_page47.html">47</a><a href="楚辞章句疏证_page48.html">48</a><a href="楚辞章句疏证_page49.html">49</a><a href="楚辞章句疏证_page50.html">50</a><a href="楚辞章句疏证_page51.html">51</a><span class="current-page">52</span><a href="楚辞章句疏证_page53.html">53</a><a href="楚辞章句疏证_page54.html">54</a><a href="楚辞章句疏证_page55.html">55</a><a href="楚辞章句疏证_page56.html">56</a><a href="楚辞章句疏证_page57.html">57</a><span>...</span><a href="楚辞章句疏证_page53.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
