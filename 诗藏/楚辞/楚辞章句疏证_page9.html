<!DOCTYPE html>
<html>
<head>
    <meta charset="UTF-8">
    <title>楚辞章句疏证 - 第 9 页/共 71 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>楚辞章句疏证 - 第 9 页/共 71 页</h1>
    <div class="content">　　麋何食兮庭中，
　　麋，兽名，似鹿也。食一作为。
　　蛟何为兮水裔？
　　蛟，龙类也。麋当在山林而在庭中，蛟当在深渊而在水涯，以言小人宜在山野而升朝庭，贤者当居尊官而为仆隶也。裔一作。
　　朝驰余马兮江皋，
　　一云朝驰骋兮江皋。
　　夕济兮西ㄛ。
　　济，渡也。ㄛ，水涯也。自伤驱驰不出湘潭之间。
　　闻佳人兮召予，
　　予，屈原自谓也。
　　将腾驾兮偕逝。
　　偕，俱也。逝，往也。屈原幽居草泽，思命驾腾驰而往，不待侣偶也。
　　筑室兮水中，葺之兮荷盖。
　　屈原困于世，愿筑室水中，附神明而居处也。《训诂柳集》卷九注谓“字当是葺字，传写作耳。诸韵无此字，唯吴本《楚辞》中有如此者”。
　　荪壁兮紫坛，
　　以荪草饰室壁，累紫贝为室坛。荪一作荃。
　　芳椒兮成堂。
　　布香椒于堂上。一云播芳椒兮盈堂。王鏊本、朱燮元本、大小雅堂本、黄本、夫容馆本亦并作盈。《闻校补》谓成用饰义，曰：“成犹饰也。《仪礼?士丧礼》‘献素，献成亦如之’。注：‘饰治毕为成。’成与素对举，未饰者为素，已饰者为成。粉饰屋壁也称成。《考工记?匠人》‘白盛’，注云：‘盛之言成也。以蜃灰垩墙，所以饰成宫室。’《周礼?掌蜃》‘共白盛之蜃’，注：‘盛犹成也。谓饰墙使白之蜃也。’‘播芳椒兮成堂’，是用椒末和泥来粉饰堂壁，即所谓椒房。”，
　　桂栋兮兰，
　　以桂木为屋栋，以木兰为榱也。
　　辛夷楣兮药房。
　　辛夷，香草，以作楣户。药，白芷也。房，室也。
　　罔薜荔兮为帷，
　　罔，结也。言结薜荔为帷帐。
　　擗蕙曼兮既张。
　　擗，也。以蕙覆曼屋。
　　白玉兮为镇，
　　以白玉镇坐席也。镇一作，一本为上有以字。
　　疏石兰兮为芳。
　　石兰，香草。疏，布陈也。一本兮上有以字，一云疏石兰以为芳。闻氏谓芳为防字之误，防训屏风。
　　芷葺兮荷屋，
　　葺，盖屋也。一本葺下有之字。
　　缭之兮杜衡。
　　缭，束缚也。杜衡，香草。一本兮下有以字，衡一作蘅。
　　合百草兮实庭，
　　合百草之华以实庭中。
　　建芳馨兮庑门。
　　馨，香之远闻者，积之以为门庑也。屈原生遭浊世，忧愁困极，意欲随从鬼神，筑室水中，与湘夫人比邻而处。然犹积聚众芳以为殿堂，修饰弥盛，行善弥高也。
　　九嶷缤兮并迎，灵之来兮如云。
　　九嶷，山名，舜所葬也。嶷一作疑。
　　捐余袂兮江中，遗余衤兮醴浦。
　　衤，襦也。屈原兴湘夫人，共邻而处，舜复迎之而去，穷困无所依，故欲捐弃衣物，裸身而行，将适九夷也。醴一作澧。
　　搴汀洲兮杜若，将以遗兮远者。
　　汀，平也。远者，高贤隐士也。言己虽欲之九夷绝域之外，犹求高贤之士，平洲香草以遗之，与共道德也。者一作渚。
　　时不可兮骤得，聊逍遥兮容与。
　　骤，数。言富贵有命，天时难值，不可数得，聊且游戏，以尽年寿也。与一作冶。《姜校》谓“与、冶一声之嬗，然古多作容与，无作容冶者”。
　　○大司命
　　广开兮天门，纷吾乘兮玄云。
　　吾，谓大司命也。言天尊重，司命将出游戏，则大开禁门，使乘玄云而行。
　　令飘风兮先驱，
　　回风为飘。《姜校》本驱作驰，不知其所据本。
　　使氵东雨兮洒尘。
　　暴雨为氵东雨。言司命爵位尊高，出则风伯、雨师先驱为轼路也。洒一作洒，轼一作戒。《姜校》云：“洒本洒扫字，洒借训涤，即今洗字也。依本句义定之，此处当以洒为正字，洒为借字也。”，
　　君回翔兮以下，
　　回，运也。言司命行有节度，虽乘风雨，然徐回运而来下也。回一作回，以一作来。
　　逾空桑兮从女。
　　空桑，山名，司命所经。屈原修履忠贞之行而身被弃，将神明，陈己之冤结，故欲逾空桑之山而要之也。
　　纷纟々兮九州岛，
　　纟纟，众貌。
　　何寿夭兮在予。
　　予，谓司命。言普天之下，九州岛之民，诚甚至众多，其寿老夭折，皆自施行所致，天诛加之，不在于我也。
　　高飞兮安翔，
　　言司命执持天政，不以人言易其则度，复徐飞高翔而行。
　　乘清气兮御阴阳。
　　阴主杀，阳主生。言司命常乘天清明之气，御持万民死生之命也。清一作精。
　　吾与君兮斋速，
　　吾，屈原自谓也。斋，戒也；速，疾也。
　　导帝之兮九坑。
　　言己愿修饰，急疾斋戒，侍从于君，导迎天帝出入九州岛之山，冀得陈己情也。导一作道，坑一作亢，《文苑》作冈。
　　灵衣兮被被，
　　被被，长貌。一作披披。
　　玉佩兮陆离。
　　言己得依随司命，被服神衣，被被而长，玉佩众多，陆离而好也。
　　壹阴兮壹阳，
　　阴，晦也，阳，明也。
　　众莫知兮余所为。
　　屈原言己得配神俱行，出阴入阳，一晦一明，众人无缘知我所作为也。
　　折疏麻兮瑶华，
　　疏麻，神麻也。瑶华，玉华也。
　　将以遗兮离居。
　　离居，谓隐者也。言己虽出阴入阳，涉历殊方，犹思离居隐士，将折神麻，采玉华，以遗与之，明己行度如玉，不以苦乐易其志也。
　　老冉冉兮既极，
　　极，终也。极一作终。
　　不浸近兮愈疏。
　　浸，稍也。疏，远也。言履行忠信，从小至老，命将穷矣，而君犹疑之，不稍亲近，而日以疏远也。浸一作浸，一作侵；兮一作而，愈一作逾。
　　乘龙兮辚辚，
　　辚辚，车声。《诗》云“有车辚辚”也。《洪补》引《释文》、《朱注》引辚一作令，洪又引《诗》“车辚辚”，谓“今《诗》作邻”。《姜校》云：“辚即令字别体，本训轹也。轹则有声，故训为车声，令则本小车名，与辚无涉，而作令者声借字也。”
　　高驼兮冲天。
　　言己虽见疏远，执志弥坚，想乘神龙，辚辚然而有节度，抗志高行，冲天而驱，不以贫困有枉桡也。驼一作驰。
　　结桂枝兮延伫，
　　延，长也。伫，立也。《诗》曰：“伫立以泣。”《释文》延作。
　　羌愈思兮愁人。
　　言己乘龙冲天，非心所乐，犹结木为誓，长立而望，想念楚国，愁且思也。
　　愁人兮奈何？愿若今兮无亏。
　　亏，歇也。言己愁思，安可奈何乎？愿身行善，常若于今，无有歇也。
　　固人命兮有当，孰离合兮可为？
　　言人受命而生，有当贵贱贫富者，是天禄也。己独放逐离别，不复会合，不可为思也。一云孰离合兮不可为。
　　○少司命
　　秋兰兮麋芜，罗生兮堂下。
　　言己供神之室，空闲清净，众香之草又环其堂下，罗列而生，诚司命所宜幸集也。秋一作秋，麋一作{艹麋}。
</div>
    <div class="pagination">
<a href="楚辞章句疏证_page8.html">上一页</a><span>...</span><a href="楚辞章句疏证_page4.html">4</a><a href="楚辞章句疏证_page5.html">5</a><a href="楚辞章句疏证_page6.html">6</a><a href="楚辞章句疏证_page7.html">7</a><a href="楚辞章句疏证_page8.html">8</a><span class="current-page">9</span><a href="楚辞章句疏证_page10.html">10</a><a href="楚辞章句疏证_page11.html">11</a><a href="楚辞章句疏证_page12.html">12</a><a href="楚辞章句疏证_page13.html">13</a><a href="楚辞章句疏证_page14.html">14</a><span>...</span><a href="楚辞章句疏证_page10.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
