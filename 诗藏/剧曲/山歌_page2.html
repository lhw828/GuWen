<!DOCTYPE html>
<html>
<head>
    <meta charset="UTF-8">
    <title>山歌 - 第 2 页/共 8 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山歌 - 第 2 页/共 8 页</h1>
    <div class="content">　　［打双陆］
　　姐儿窗下织白罗。情郎搭子我里个人打双陆。只听得我里个人口里说道把住子门捉两上。吓得我满身冷汗手停梭。
　　［瞒人］
　　结识私情要放乖。弗要眉来眼去被人猜。面前相见同还礼。狭路上个相逢两闪开。
　　［又］
　　人人说我与你有私情。寻场相骂洗身清。你便拔出子拳头只说打。我便手指子吴山骂洞庭。
　　［又］
　　姐道我郎呀。你要来时便自来。没搭子闲人同走来。闲人便是屋头顶上个星老鸦口。未到天明喊出来。
　　［又］
　　搭识子私情雪里来。屋边头个脚迹有人猜。三个铜钱买双草鞋我里情哥郎哥郎颠倒着。只猜去子弗猜来。
　　［赠物］
　　结识私情人弗觉鬼弗知。再来绿纱窗下送胭脂。仰面扫尘落来人眼里。算盘跌碎满街珠。
　　［又］
　　结识私情人弗觉鬼弗闻。再来绿纱窗下送汗巾。寿器上剥灰材露布。老阴阳到处说新坟。
　　［捉奸］
　　结识私情未曾曾。外头咦话捉奸情。歪嘴油瓶吃了个口弗好。沼池中臭泥出弗得好香菱。一云“眉来眼去未着身。外头咦要捉奸情。典当内无钱罗弗说我搭你有。月亮里提灯空挂明。”亦可。弱者奉乡邻。强者骂乡邻。皆私情姐之为也。因制二歌。歌之。
　　一云。姐儿有子私情忒忒能。无茶有水奉乡邻。巡盐个衙门单怕得渠管盐事。授记个梅香赔小心。
　　一云。惯说嘴个婆娘结识子人。防别人开口先去骂乡邻。六月里天光弗怕掀个冻疮皮。行凶取债再是讨银精。
　　［又］
　　捉贼从来捉个贼。捉奸个从来捉个双。姐道郎呀。我听你并胆同心一个人能介好。罗怕闲人捉耍双。
　　［又］
　　古人说话弗中听。那了一个娇娘只许嫁一个人。若得武则天娘娘改子个本大明律。世间罗敢捉奸情。此余友苏子忠新作。子忠笃士。乃作此异想。文人之何所不有。
　　［捉头］
　　姐听情郎刚上得楼。弗知个星闲神野鬼罗里听着子了咦把住后门头。撕破了个灯笼个个眼里火。惯赌囊家要捉头。
　　［失眠］
　　昨夜同郎说话长。失眠直困到天光。金瓶儿养鱼无出路。鸳鸯鸭蛋两边光。
　　［孕］
　　结识子个私情又怕外人猜。路上相逢两闪开。姐道郎呀。我听尔生牛皮做子汗巾无人拭得破。只怕凤仙花子绽笑开来。
　　［又］
　　来一遭。摸一遭。看看短子布裙腰。只有孕字写来弗好看。里头子大奶头高。
　　［又］
　　路来行来逐步移。腹中想必有跷蹊。谷雨下秧传子种。六月里个耘苗满肚泥。
　　［又］
　　眼泪汪汪哭向郎。我吃腹中有孕耍人当。娑婆树底下乘凉奴踏月。水涨船高难隐藏。
　　［又］姐儿肚痛呷姜汤。半夜里私房养子个小孩郎。玉指尖尖抱在红灯下看。半像奴奴半像郎。
　　［又］情哥传下小风流。罗帐里无郎教我那亨留。浦席包来对子荷花池里只一丢。思量几遍跌心头。
　　［又］
　　姐儿嘱咐小风流。只有吃个罗帐里无郎弗好留。你打听得情郎听我有个成亲日。依先到我腹中投。
　　［不孕］
　　结识私情赛过天。弗曾养得介个男女接香烟。好像石灰船上平基板。常堂堂白过子两三年。常堂堂白过子两三年。并无疤瘢惹人传。世间咦弗怕断绝子风流种。何消得男女接香烟。
　　（以上《山歌》卷一私情四句）

　　〔姐儿生得〕
　　姐儿生得好身材，好似荐粜船舱满未曾开。郎要籴时姐要粜，探筒打进里头来。
　　〔又〕
　　姐儿生得好像一朵花，吃郎君扳倒像推车。猪油煎子面斤荤子我，材前孝子满身麻。
　　〔又〕
　　姐儿生得像朵花，十字街头去卖茶。姐儿道卖茶客人尔弗要拨个粗枝硬梗屑来我，连起子罗裙凭你桠。
　　〔又〕
　　姐尔生得有风情，枕头上相交弗老成。小阿姐儿好像五夏六月个星长脚蚊子，咬住子情郎呜呜能。
　　〔又〕
　　姐儿生得眼睛鲜，铁匠店无人奴把钳。随你后生家性发钢能介硬，经奴炉灶软如绵。
　　〔又〕
　　姐儿生得滑油油，遇著子情郎便要偷。正像个柴蔡上火烧处处着，葫芦结顶再是囫囵头。
　　〔又〕
　　姐儿生得好个白胸膛，情郎摸摸也无妨。石桥上走马有得奢记认，水面砍刀无损伤。
　　〔又〕
　　姐儿生得俊俏又尖酸，郎去料渠吃渠钉子介个眼睛拳。郎道姐儿呀，活泼泼个鲤鱼弗要跌杀子了卖，要铜钱及早傍新鲜。
　　〔又〕
　　姐儿生得貌超群，吃郎君缠住一黄昏。好似橄榄上佥皮舍弗得个青肉去，海狮缩缩再亲亲。
　　［捉蜻蜓］
　　姐儿生来骨头轻。再来浮萍草上捉蜻蜓。浮萍草翻身落子水。想阿奴奴原是个下头人。
　　［穿红］
　　姐儿生性爱穿红。红裙红袄红抹胸。小阿奴奴好像元宵夜里个面花匡鼓。黄昏头就要擂介两三通。
　　［穿青］
　　姐儿上穿下穿青青。只有脚底下三寸弓鞋也是青。小阿奴上青下青青到底。见子我郎君俏丽一时浑。
　　［有心］
　　郎有心。姐有心。思量无处结同心。好像双拼板壁眼对子眼。蜡烛上无油空费心。郎有心。姐有心。屋少人多难近子个身。胸前头个镜子心里照。黄昏头团子夜头盛。
　　郎有心。姐有心。罗怕人多屋又深。人多那有千双眼。屋多哪有万重门。结认私情只要自即伶。闲人罗个能当心。凭你千只眼只要瞒得两只眼。千重门只要进得一重门。
　　［偷］
　　东南风起响愁愁。郎道十六七岁个娇娘那亨偷。百沸滚汤下弗得手。散线无针难入头。姐儿听得说道弗要愁。趁我后生正好偷。了弗捉滚汤侵杓水。拈线穿针便入头。
　　［又］
　　姐儿梳个头来漆碗能介光。众人头里脚撩郎。当初只道郎偷姐。如今新泛头世界姐偷郎。姐儿梳个头来漆碗能介光。那你腊月里个腌鱼能在行。更个恍水鬓梳来就是挂个招牌无两样。何消咦用脚撩郎。
　　［又］
　　结识私情弗要慌。捉着子奸情奴自去当。拼得到官双膝馒头跪子从实说。咬钉嚼铁我偷郎。此姐大有义气。
　　［保佑］
　　二月里菜花到处黄。公婆两个去烧香。痴乌黾口里喽喽介通陈只捉家婆来保佑。罗道家婆嘿测测保佑自情郎。真正痴乌龟。
　　［砑光］
　　姐儿见子有情郎。好似云游僧投饭入斋堂。咦像染坊店里画石贪色块。砑子多多少少光。
　　［干思］
　　见郎俊俏姐心痴。那得同床合被时。虫蛀子蝗鱼空白鲞。出铜银子是千丝。
　　一云。井面上开花井底下红。篾丝篮吊水一场空。梭子里无丝空来往。有针无线枉相逢。
　　又云。郎看子姐了姐看子郎。四眼相关难抵当。好像板门上门神空成对。早秋迷露弗成霜。俱同意。
　　又云。　　郎看姐来姐看郎，四眼相关难抵当。好似那门神空成对，早秋迷露不成霜。
　　［打人精］
　　姐见了郎来骀骀里介弗起身。你再像寺里金刚假大人。馆驿里铺陈知道你接子多少客。积年皂隶打人精。一云。姐儿生来凤凰眼八哥声。悠悠拽拽引郎君。郎道姐儿你是酒店里壶瓶着子多哈人手。试金石身小倒是识人精。大意同。
　　［撇青］
　　姐见郎来便闪开。个人前要卖乖。郎道姐儿呀。湿砻糠种火慢慢里煨着子你。只怕雨打泥墙自倒来。一云。姐儿年少花未开。见子恍水鬓个情郎头弗抬。郎道姐儿呀。我是西瓜皮种火务要慢慢里煨着子尔。只教尔雨落里打墙苏下来。大意同。
　　一云。容貌娇姿奴夺魁。同郎有意只无媒。尔是站垛踏车逐脚又云。水湿砻糠慢慢煨。亦可。
　　又云。郎道姐儿。世间宜假不宜真。薄薄里推来又一层。盘古以来也是有数个三贞并九烈。近来能有几个得身清。
　　［又］
　　姐见郎来推转子门。再来门缝里张来门缝里听。郎道姐儿呀。你好像绒帽子风吹毡做势。遏熟黄梅卖甚青。
　　〔推〕
　　吃子你个亏，吃子你个亏，狭港里撑船那了有介多呵推。冷饭掺糊窗少弗得吃我粘上子，棉布棚筛独吃眼下迟。
　　［梅子垂金］
　　梅子垂金。杨花飞雪。园林中又逢长昼。绿荫亭馆。碧水池塘。静沉沉爽似清秋。竹径深幽。午梦初回。携琴款步在溪岩左右。熏风馥馥。炎日迟迟。绿荷香里。闲驾渔舟。得鱼换酒。野兴悠然。曲子无腔任意讴。微醉前村。找寻故友。谈笑盘桓。斜阳挂树晚烟浮。
　　（叠）
　　尽日淹留。再来时。月映前滩。凉生襟袖。
　　（叠）
　　卷湘帘卷湘帘。长空净。摇小扇。
</div>
    <div class="pagination">
<a href="山歌.html">上一页</a><a href="山歌.html">1</a><span class="current-page">2</span><a href="山歌_page3.html">3</a><a href="山歌_page4.html">4</a><a href="山歌_page5.html">5</a><a href="山歌_page6.html">6</a><a href="山歌_page7.html">7</a><a href="山歌_page8.html">8</a><a href="山歌_page3.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
