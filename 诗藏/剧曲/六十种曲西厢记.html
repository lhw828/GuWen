<!DOCTYPE html>
<html>
<head>
    <meta charset="UTF-8">
    <title>六十种曲西厢记 - 第 1 页/共 9 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>六十种曲西厢记 - 第 1 页/共 9 页</h1>
    <div class="content">六十种曲 西厢记 元 王德信

西厢记　　（元）王德信 着 

　　绣刻演剧十本 
　　第二套 
　　南西厢　幽闺　明珠　玉簪　红拂　还魂　紫钗　邯郸　南柯　北西厢 
　　实获斋藏板 

　　绣刻北西厢记定本 

　　●西厢记目录 

　　第一出　佛殿奇逢 
　　第二出　僧房假遇 
　　第三出　墙角联吟 
　　第四出　斋坛闹会 
　　第五出　白马解围 
　　第六出　红娘请宴 
　　第七出　夫人停婚 
　　第八出　莺莺听琴 
　　第九出　锦字传情 
　　第十出　妆台窥简 
　　第十一出　乘夜踰墙 
　　第十二出　倩红问病 
　　第十三出　月下佳期 
　　第十四出　堂前巧辩 
　　第十五出　长亭送别 
　　第十六出　草桥惊梦 
　　第十七出　泥金报捷 
　　第十八出　尺素缄愁 
　　第十九出　郑恒求配 
　　第二十出　衣锦还乡 

　　第一出　佛殿奇逢 
　　〔老旦扮夫人引莺莺红娘欢郞上〕老身姓郑。夫主姓崔。官拜前朝相国。不幸因病吿殂。秖生得这个小姐。小字莺莺。年方一十九岁。针指女工。诗词歌赋。无不通晓。老相公在日。曾许下老身之侄。乃郑尙书之子郑恒为妻。因俺孩儿父丧未满。未得成合。这小妮子是自幼伏侍孩儿的。唤做红娘。这一个小厮儿。唤做欢郞。先夫弃世之后。老身与女孩儿扶柩至博陵安葬。因路途有阻。不能得去。来到河中府。将这灵柩寄在普救寺内。这寺是先夫相国修造的。是则天娘娘香火院。况兼法本长老又是俺公公剃度的。因此俺就这西厢下一座宅子安下。一壁写书附京师去。唤郑恒来。相扶回博陵去。我想先夫在日。食前方丈。从者数百。今日至亲则这三四口儿。好生伤感人也呵。 

　　【赏花时】〔老〕夫主京师禄命终。子母孤孀途路穷。因此上旅榇在梵王宫。盼不到博陵旧冢。血泪洒杜鹃红。 
　　【么】〔旦〕可正是人値残春蒲郡东。门掩重关萧寺中。花落水流红。闲愁万种。无语怨东风。 
　　〔老〕如今春间天道。好生困人。红娘。佛殿上没人烧香呵。和姐姐闲散心耍一遭去。〔并下〕〔生引琴童上〕小生姓张。名珙。字君瑞。本贯西洛人也。先人拜礼部尙书。不幸五旬之上。得病而逝。后一年丧母。小生书剑飘零。风云未遂。游于四方。卽今贞元十七年二月上旬。唐德宗卽位。欲往上朝取应。路经河中府。过蒲关上。有一故人姓杜。名确。字君实。与小生同郡同学。曾为八拜之交。后弃文就武。遂得武举状元。官拜征西大元帅。统领十万大军。鎭守着蒲关。小生就访哥哥一遭。然后往京师求进。暗想小生萤窗雪案。刮垢磨光。学成满腹文章。尙在湖海飘零。何日得就此志也呵。正是万金宝剑藏秋水。满马春愁压绣鞍。 

　　【点绛唇】游艺中原。脚跟无线。如蓬转。望眼连天。日近长安远。 
　　【混江龙】向诗书经传。蠹鱼般似不出费钻硏。将棘围守暖。把铁砚磨穿。投至得云路鹏程九万里。先受了雪窗萤火二十年。才高难入俗人机。时乖不遂男儿愿。空雕虫篆刻。缀断简残编。 
　　【油葫芦】九曲风涛何处显。则除是此地偏。这河带齐梁分秦晋隘幽燕。雪浪拍长空。天际秋云卷。竹索缆浮桥。水上苍龙偃。东西溃九州岛。南北串百川。归舟紧不紧如何见。却似弩箭乍离弦。 
　　【天下乐】只疑是银河落九天。渊泉。云外悬。入东洋不离此径穿。滋洛阳千种花。润梁园万顷田。也曾泛浮槎到日月边。 
　　说话间早到城中。这里一座店儿。琴童接了马者。店小二哥那里。〔小二上〕自家是这状元店里小二哥。官人要下处呵。俺这里有干净店房。〔生〕头房里下。先撒和那马者。小二哥。我问你。这里有甚么闲散心处。宫观寺院。胜境福地。皆可。〔小二〕俺这里有座寺。名曰普救寺。是则天皇后香火院。盖造非俗。琉璃殿相近靑霄。舍利塔直侵云汉。南来北往。三教九流。过者无不瞻仰。则除那里可以君子游翫。〔生〕琴童。安排下午饭。俺到那里走一遭便来也。〔下琴童〕理会得。〔下法聪上〕小僧法聪。是这普救寺法本长老座下弟子。今日师父赴斋去了。着我在寺中。但有探望长老的。便记着。待师父回来报知。山门下立地。看有甚么人来。〔生〕却早来到也。〔生见聪科〕客官从何来。〔生〕小生西洛至此。闻上刹淸闲幽雅。一来瞻仰佛像。二来拜谒长老。敢问长老在么。〔聪〕俺师父不在寺中。小僧是弟子法聪的便是。请先生方丈拜茶。〔生〕旣然长老不在。不必吃茶。敢烦相引。瞻仰一遍。幸甚。〔聪〕小僧取钥匙。开了佛殿。钟楼。塔院。罗汉堂。香积厨。随意盘桓一会。师父敢待回来也。〔生看佛殿科〕是盖造的好也呵。 

　　【节节高】随喜了上方佛殿。早来到下方僧院。行过厨房近西。法堂北。钟楼前面。游了洞房。登了宝塔。把回廊绕遍。数了罗汉。参了菩萨。拜了圣贤。〔旦引贴捻花枝上〕红娘。和你佛殿上耍去来。〔生见旦科〕呀。正撞着五百年风流业寃。 
　　【元和令】顚不刺的见了万千。似这等可喜娘脸儿罕曾见。引的人眼花撩乱口难言。魂灵儿飞在半天。他那裏尽人调戏亸着香肩。只将花笑捻。 
　　【上马娇】这的是兜率宫。休猜做离恨天。呀。谁想这寺裏遇神仙。我见他宜嗔宜喜春风面。偏宜贴翠花钿。 
　　【胜葫芦】则见他宫样眉儿新月偃。侵入鬓云边。〔旦〕红娘。你觑寂寂僧房人不到。满阶苔衬落花红。〔生〕我死也。未语人前先腼腆。樱桃红绽。玉粳白露。半晌恰方言。 
　　【么】恰似呖呖莺声花外啭。行一步可人怜。解舞腰肢娇又软。千般袅娜。万般旖旎。似垂柳晚风前。 
　　〔贴〕姐姐。那壁厢有人。回去罢。〔旦回顾觑生科生〕和尙。恰怎么观音现来。〔聪〕休胡说。这是河中开府崔相国的小姐。〔生〕世间有此等之女。岂非天姿国色乎。休说那模样儿。则那一双小脚儿。价値千金。〔聪〕偌远地。他在那壁。你在这壁。系着长裙。你便怎知他小脚儿。〔生〕你问我怎便知。您看。 

　　【后庭花】若不是衬残红芳径软。怎显得步香尘底样儿浅。且休题眼角留情处。则这脚跟儿将心事传。慢俄延。投至到栊门儿前面。刚那了一步远。刚刚的打个照面。风魔了张解元。似神仙归洞天。空余下杨柳烟。只闻得鸟雀喧。 
　　【柳叶儿】呀。门掩着梨花深院。粉墙儿高似靑天。恨天不与人行方便。好着我难消遣。端的是怎留连小姐。则被你引了人意马心猿。 
　　〔聪对生云〕先生休得惹事。河中开府小姐去远了也。〔生〕去还未远哩。 

　　【寄生草】兰麝香仍在。佩环声渐远。东风摇曳垂杨线。游丝牵惹桃花片。珠帘掩映芙蓉面。你道是河中开府相公家。我道是南海水月观音现。 
　　十年不识君王面。始信婵娟解误人。小生不往京师去也罢。〔对聪云〕敢烦和尙对长老说。有僧房借半间。早晚可以温习经史。房金依例酬纳。小生明日自来也。 

　　【赚煞】饿眼望将穿。馋口涎空咽。空着我透骨髓相思病染。怎当他临去秋波那一转。休道是小生。便是铁石人也意惹情牵。近庭轩。花柳争姸。日午当庭塔影圆。春光在眼前。争奈玉人不见。将一座梵王宫疑是武陵源。〔下〕 


　　第二出　僧房假遇 
　　〔老上〕自前日长老来。将钱去与老相公做好事。不见来回话。叫红娘传着我的言语。去问长老。几时好与老相公做好事。就着他办置斋供的当了。来回话者。〔下法本上〕贫僧法本。在这普救寺做长老。此寺是则天皇后盖造的。贫僧乃相国崔珏的令尊剃度的。此寺年深崩损。又是相国修造的。不料相国仙逝。如今老夫人将着家眷扶柩回博陵去。路阻难行。夫人恶市廛冗杂。因借此西厢下居住。待路通收拾回博陵迁葬。那夫人处事温俭。治家有方。是是非非。人莫敢犯。夜来老僧赴斋。不知曾有人来探望老僧否。〔唤聪上〕夜来有一秀才。自西洛而来。特谒我师。不遇而去。〔本〕山门外觑着。倘再来时。报我知道。〔生上〕自夜来见了那小姐。着小生一夜无眠。若非法聪和尙呵。那小姐到有顾盼之意。今日去问长老。借一间僧房。早晚温习经史。若遇小姐出来呵。饱看一会儿。 

　　【粉蝶儿】不做周方。埋怨杀法聪和尙。借与我半间儿客舍僧房。与我那可憎才居止处门儿相向。虽不能勾窃玉偷香。且将这盼行云眼睛打当。 
　　【醉春风】往常时见傅粉的委实羞。画眉的敢是谎。今日呵一见了有情娘。着小生心儿裏痒痒。迤逗得肠荒。断送的眼乱。引惹得心忙。 
　　〔生见聪科〕师父正望先生来哩。只此少待。小僧报覆。〔本出见生介生〕是好一个和尙呵。 

　　【迎仙客】我则见头似雪。鬓如霜。面如童少年得内养。貌堂堂。声朗朗。头直上只少一个圆光。恰便似揑塑来的僧伽像。 
　　〔本〕请先生方丈内相见。夜来老僧不在。有失迎迓。望先生恕罪。〔生〕小生久闻和尙淸誉。特来座下听讲。不期昨日不得相遇。今能一见。是三生有幸矣。〔本〕敢问先生世家何郡。高姓大名。因甚至此。〔生〕小生姓张。名珙。字君瑞。西洛人也。 

　　【石榴花】大师一一问行藏。小生仔细诉衷肠。自来西洛是吾乡。宦游在四方。寄居咸阳。〔本〕老相公何处仕宦。〔生〕先人授礼部尙书多名望。五旬上因病身亡。〔本〕老相公弃世。必有所遗。〔生〕平生正直无偏向。止留下四海一空囊。 
　　〔本〕老相公在官时。敢是浑俗和光么。 

　　【斗鹌鹑】〔生〕俺先人甚的是浑俗和光。衠一味风淸月朗。〔本〕先生此行。必为上朝取应。〔生〕小生无意去求官。有心待听讲。小生特谒长老。奈路途奔驰。无以相馈。量着穷秀才人情则是纸半张。又没甚七靑八黄。尽着你说短论长。一任待掂斤播两。 
　　小生聊具白金一两。与常住公用。权表寸心。望笑留是幸。〔本〕先生客中。何故如此。 

　　【上小楼】〔生〕小生特来见访。大师何须谦让。〔本〕贫僧不敢受。〔生〕物鲜不足辞。但充讲下一茶耳。这钱也难买柴薪。不彀斋粮。且备茶汤。〔觑聪云〕这一两银。未为厚礼。你若有主张。对艳妆。将言词说上。我将你众和尙死生难忘。 
　　〔本〕先生必有所命。〔生〕小生因恶旅邸繁冗。难以温习经史。欲问我师。求假一室。且得晨昏听讲。房金按月奉纳。〔本〕敝寺颇有数间房。从先生拣选。 

　　【么】〔生〕也不要香积厨。枯木堂。远着南轩。离着东墙。靠着西厢。近主廊。过耳房。都皆停当。〔本〕与老僧同榻何如。〔生笑云〕要你怎么。你是必休题着长老方丈。 
　　〔贴上〕老夫人着俺问长老。几时好与老相公做好事。看得停当了回话。须索走一遭。〔贴见本科贴云〕长老万福。夫人使侍妾来问。几时可与老相公做好事。着看的停当了回话。〔生背云〕好个女子也呵。 

　　【脱布衫】大人家举止端详。全没那半点儿轻狂。太师行深深拜了。启朱唇语言的当。 
　　【小梁州】可喜娘的庞儿浅淡妆。穿一套缟素衣裳。胡伶渌老不寻常。偷睛望。眼挫裏抹张郞。 
　　【么】若共他多情小姐同鸳帐。怎舍得他叠被铺床。将小姐央。夫人央。他不令许放。我亲自写与从良。 
　　〔本〕二月十五日。可与老相公做好事。〔贴〕妾与长老同至佛殿上看停当了。却回夫人话。〔本〕先生少坐。老僧同小娘子看一遭便来。〔生〕何故见却。小生便同行一遭何如。〔本〕便同行。〔生〕着小娘子先行。俺近后些。〔本〕一个有道理的秀才。〔生〕小生有一句话。敢道么。〔本〕便道不妨。 

　　【快活三】〔生〕崔家女艳妆。莫不是演撒你个老洁郞。〔本〕休说闲话。〔生〕旣不呵。却怎睃趁着你头上放毫光。打扮的特来晃。 
　　〔本〕若是那小娘子听得呵。是甚么意思。〔贴同入佛殿科〕 

　　【朝天子】〔生〕过得主廊。引入洞房。好事从天降。我与你看着门儿。你自进去。〔本怒云〕先生。此非先生之言行。岂不得罪于圣人之门乎。老僧偌大年纪。焉有此等妄念。好模好样忒莽撞。〔生〕没则啰便罢。烦恼怎么唐三藏。怪不得小生疑你。偌大一个宅司。可怎生别没个儿郞。使梅香来说勾当。〔本〕元来先生不知。那老夫人治家严肃。内外并无一个男子出入。〔生〕这秃厮巧说。你在我行。口强。硬抵着头皮撞。 
　　〔本对贴云〕这斋供道场都完备了。十五日请夫人小姐拈香。〔生〕何故。〔本〕这是崔相国小姐至孝。为报父母之恩。又値老相公禫服之际。所以做好事。〔生哀哭介〕哀哀父母。生我劬劳。欲报深恩。昊天罔极。小姐是一女子。尙然有报父母之心。小生湖海飘零数年自父母去世之后。并不曾有一陌纸钱相报。望和尙慈悲为本。小生亦备钱五千。怎生带得一分儿斋。追荐俺父母。少尽人子之心。便夫人知。料也不妨。〔本〕法聪。与这先生带一分者。〔生背问聪云〕那小姐明日可来么。〔聪〕他父母的勾当。如何不来。〔生背云〕这五千钱使得着也。 

　　【四边静】人间天上。看莺莺强如做道场。软玉温香。休道是相亲傍。若能勾汤他一汤。到与人消灾障。 
　　〔本〕都到方丈吃茶。〔生〕小生更衣咱。〔生先出方丈云〕那小娘子一定出来也。我则在这里等待问他。〔贴辞本云〕我不吃茶了。恐夫人怪我迟去回话也。〔贴出生揖迎云〕小娘子拜揖。〔贴〕先生万福。〔生〕小娘子。莫非莺莺小姐的侍妾么。〔贴〕我便是。何劳先生动问。〔生〕小生姓张。名珙。字君瑞。本贯西洛人也。年方二十三岁。正月十七日子时建生。并不曾娶妻。〔贴〕我又不会推算子平。说合姻眷。谁问你来。〔生〕敢问小姐常出来么。〔贴怒云〕噫。先生是读书君子。岂不闻孟子曰。男女授受不亲。礼也。又不闻瓜田不纳履。李下不整冠。道不得个非礼勿视。非礼勿听。非礼勿言。非礼勿动。俺老夫人治家严肃。有冰霜之操。内无应门五尺之童。年至十二三者。非唤不敢辄入中堂。向者小姐潜出闺房。老夫人知之。召小姐于庭下。你为女子。不吿而出闺门。倘遇过客游僧私窥。岂不自耻。小姐立谢曰。今当改过从新。不敢再犯。是他亲女。尙然如此。何况以下侍妾乎。先生习先王之道。遵周公之礼。不干己事。何故用心。早是妾身。可以容恕。若夫人得知。决无干休。今后得问的问。不得问的休胡说。〔下生〕这相思索要害也。 

</div>
    <div class="pagination">
<span class="current-page">1</span><a href="六十种曲西厢记_page2.html">2</a><a href="六十种曲西厢记_page3.html">3</a><a href="六十种曲西厢记_page4.html">4</a><a href="六十种曲西厢记_page5.html">5</a><a href="六十种曲西厢记_page6.html">6</a><a href="六十种曲西厢记_page7.html">7</a><a href="六十种曲西厢记_page8.html">8</a><a href="六十种曲西厢记_page9.html">9</a><a href="六十种曲西厢记_page2.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
