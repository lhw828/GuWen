<!DOCTYPE html>
<html>
<head>
    <meta charset="UTF-8">
    <title>全元曲 - 第 385 页/共 532 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>全元曲 - 第 385 页/共 532 页</h1>
    <div class="content">
(末)请，请。(丑)请。(净)柳屯田来相见。(末)钧旨教请。(末唱)

【夜游湖】合那官员有万千。(丑)甚人才先来拜见。(净)小子名为柳屯田。(合)揖揖两个通寒暄。

(净白)即日共惟万福！(丑)未及参，先有辱。

(净)曾共乌门上画个白鹿。青霄有路。(净丑)揖揖两个似代谷。(末)甚时去得糙性？(丑)请坐。(净)没坐物。(丑)虚坐。(有介)(末)你好不尊重。(丑)记得小年骑竹马。(净)看看又做白头翁。(丑)吏人，这官人曾做三百单八只词，博得个屯田员外郎。(净)耆卿也吟得诗，做得词，超得烘儿，品得乐器，射得弩，踢得气毬。(末)那些个浪子班头。(丑)记得那一年射弩子好。(净)景知节措。佐弩须要看箭后，搭箭不要犯它人。几番花范还依得，十场赌赛九场输。(丑)那得一年踢气球，尊官记得？(净)相公踢得流星随步转，明月逐人来。记得耆卿踢个左帘，相公踢个右帘。耆卿踢个左拐。(丑)当职踢个右拐。(净丑相踢倒介)

(末)相公尊重。(净丑)说话忘怀。(末)忒忘怀。(净丑踢、有介)(净)耆卿告退。(丑)容送。(净)纳步。

(下)(丑)今番这浮浪官人，未好请见，且请老成官员。

(末)如何？(丑)我问梓州风物如何。(末)领钧旨。

(净上)(末)请，请。(净)关西老将谭节使来相见。

(末)武职各当街墀。(丑)是吾亲契，特免街墀。(净)洒伏事。(唱)

【五韵美】洒家即日共维。(丑)间阔不见你多时。(净)洒家一向，关西冗迫，不及通书。(丑)下车未及参侍。(净)降接不胜欣喜。(丑)首辱光访甚得罪。

(净)洒家自出钧旨。

(相揖)(丑白)请坐。(净丑虚坐)(末)喝茶。(净应)(末)又来。(净丑呆坐)是故，是故。(有介)(丑)小子乍然至此，更不知风物如何？(净)有问即对，无问不答。此间在都一路，梓州诸行，百万户锦绣珠玑，数十里层楼华屋。只一件，榜示若饮酒是严禁厮打紧白。前日两个小人，一个道欠钱，一个道不欠钱，十八般武艺都不会，只会白厮打。这个打一拳，这个也打一拳。这个踢一脚。(丑)这个也踢一脚。(净丑相踢倒介)(末)不尚庄身打扮。喝汤。(净应)(末)你又来。(净)洒家告退。(丑)容送。(净)纳步。(下)(生出唱)

【生查子】不见去年人，心事谁知得！

(末白)请，请。(丑)谁？(末)佥判张状元。(丑)在那里？(末)见在客位。(丑唱)赶出去！(末)朝廷众官，男女不敢。(丑)且说相公歇息，要相见待三年过。

(末)你不是陈处士。(丑看生)不要我女儿便是你！

(末)相公尊重。(丑)教它明日来。(末)三日衙贺，礼所当然。(丑)不然，它立地待鞋破方相见。(末)八年过也见不得。(丑)请，请。我自有道理。(末)领钧旨。请，请。(丑唱)

【缠枝花】张协是我不接见。(末)领钧旨教逐便。(生揖)长官，既蒙天眷，望特赐相荐。(末)告恩官免叱谴。(丑)到把那驴骑转，永不见这畜生面。

(生)

【同前】张协也无触犯，怕礼数供不惯。(丑)你不接丝鞭后，哭损我一双眼。(生)协后知悔已晚。

(丑)我女那神魂乱，一世都吃不得饭。

(末白)可知。(丑)汝是我无缘女婿，从今不请！

(末)领钧旨。(丑)我女为妻抵万金。(生)分明张协不知音。(末)早知今日成闲管。(合)悔不当初莫用心。

(并下)


第四十九出

(外出唱)【一枝花】孩儿过来，试出幽闺，徐步花街。(旦出)喜奴今日会开怀，是这花如锦，柳垂带。(后净出合)穿红度绿，折朵奇葩带，奇葩带。

(后)

【同前】名园郡圃，是处秋千，花板争蹙。

(净)斗些百草唱些曲。(外)戏蜂儿趁，粉蝶儿舞。

(合)芳郊绣陌，雅观金莲步，金莲步。(末出)

【同前】脚下转身，相公特特，教请夫人。

(丑出)状元张协到阶庭，是我不接见，也弗请。(合)不记为它，害了孩儿命？孩儿命？(丑)

【同前】明日坐庭，状元来时，教立到天明。

(末)你毒得大惊人。(外)还重相见，也弗请。(合)教它自省，不接丝鞭病，丝鞭病。

(外公)相公，它来时依旧莫与它相见。(丑)教它直立到三更。(净)从三更直立到日头出。(末)两个一对好心肠。(丑)叵耐不要见它面。(末)相公不必苦忧煎。(外)须是禁持张状元。(丑)直待劳心千百度。

(合)那时方识贵人怜。(并下)


第五十出

(生出唱)【桃柳争放】丝鞭刺起选英贤，苦不肯秋采，今朝奈何都来。接郡相逢，有谁人可介？叫左右过来。

(末出白)只因差一念，见出万般形。覆府佥：那赫王相公乞判梓州，只为府佥一人。太凡病须早医，作个道理。(生)我闷似长江水，涓涓不断流。(末)谭节使为相公说得。(生)与我将一小简，做状元传语请过来。(末)男女便去请来。(生)说合一人不可无。

(末)如今正好下工夫。(生)水将杖探知深浅。(合)人看语话辩贤愚。(生下)(末)自古道：成人不自在，自在不成人。府佥是快活底人，如今被那赫王相公恁地禁持，教男女去请那谭节使作和议。见底府门高耸，仆从纵横，不敢直入画堂，只在厅下祗候。(净戏房内喝)放轿子。(内喏)(末)节使方归，画堂里放轿子。

(净上)甚人直入里面来？(末)男女非别人，张佥判有简子申呈。(净)在那里？(末)简子在这里。(净接信唱)

【山坡羊】协惶恐再拜，常侍眷爱，苦屈大才，少慰下怀。不沐劝介，必成祸胎，专等左右过来。不宣。张协惶恐再拜。

(净白)你府佥来请洒，洒不去不得。这后生必会长进。(末)甚年晓得相法？(净)洒是厮杀汉，只步砌去。(末)也没人来抬轿。穿长街。(净)蓦短巷。(末)过茶坊。(净)扶酒库。(末)兀底便是府厅。(净)与你一贯酒钱。(末)不须得。(净)你伏事洒辛苦。(末)那些个。请，请。(坐上揖)(净唱)

【红衲袄】洒伏辱云函至。(生)荷足下特步砌。

(净)即刻共惟台候万福！(生)有小事冒渎节使大尉。

(净)说甚底！说甚底！容一力，为君作措置。(生)

【同前】相公是协故人，为及第不议它亲。遂特来判此一郡，今日见协骨恁嗔。来命君，来命君。欲要介和，浑没个因。(净)

【同前】洒出自相公庇，论人情常是美。见说一女已倾弃，人道却有一女奇。若是时，若是时，却当与君，作个道理。(末)

【同前】那丝鞭刺在马前，再三教接不接那鞭。胜花娘子早赴黄泉。若得再合出自大贤。(合)缺又圆，缺又圆，却与后人，作个话传。

(净白)因缘因缘，事非偶然。容洒一面禀及相公，不到不得。(生)若沐周全，不胜万幸！(末)夫人公相绝埋冤。(净)得女今番嫁状元。(生)花若有情花不谢。
</div>
    <div class="pagination">
<a href="全元曲_page384.html">上一页</a><span>...</span><a href="全元曲_page380.html">380</a><a href="全元曲_page381.html">381</a><a href="全元曲_page382.html">382</a><a href="全元曲_page383.html">383</a><a href="全元曲_page384.html">384</a><span class="current-page">385</span><a href="全元曲_page386.html">386</a><a href="全元曲_page387.html">387</a><a href="全元曲_page388.html">388</a><a href="全元曲_page389.html">389</a><a href="全元曲_page390.html">390</a><span>...</span><a href="全元曲_page386.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
