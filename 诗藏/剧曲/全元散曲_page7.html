<!DOCTYPE html>
<html>
<head>
    <meta charset="UTF-8">
    <title>全元散曲 - 第 7 页/共 116 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>全元散曲 - 第 7 页/共 116 页</h1>
    <div class="content">　　○小令
　　【仙吕】寄生草
　　△饮
　　长醉后方何碍，不醒时有甚思。糟腌两个功名字，醅淹千古兴亡事，曲埋万丈虹霓志。不达时皆笑屈原非，但知音尽说陶潜是。
　　【仙吕】醉中天
　　△佳人脸上黑痣
　　疑是杨妃在，怎脱马嵬灾。曾与明皇捧砚来，美脸风流杀。叵奈挥毫李白，觑着娇态，洒松烟点破桃腮。
　　【中吕】阳春曲
　　△知几
　　知荣知辱牢缄口，谁是谁非暗点头。诗书丛里且淹留。闲袖手，贫煞也风流。
　　今朝有酒今朝醉，且尽樽前有限杯。回头沧海又尘飞。日月疾，白发故人稀。
　　不因酒困因诗困，常被吟魂恼醉魂。四时风月一闲身。无用人，诗酒乐天真。
　　张良辞汉全身计，范蠡归湖远害机。乐山乐水总相宜。君细推，今古几人知。
　　△题情
　　轻拈斑管书心事，细折银笺写恨词。可怜不惯害相思，则被你个肯字儿，逗我许多时。
　　鬓  懒理松金凤，胭粉慵施减玉容。伤情经岁绣帏空，心绪冗，闷倚翠屏风。
　　慵拈粉线闲金缕，懒酌琼浆冷玉壶。才郎一去信音疏，长叹吁，香脸泪如珠。
　　从来好事天生俭，自古瓜儿苦后甜。奶娘催逼紧拘钳，甚是严，越间阻越情タ。
　　笑将红袖遮银烛，不放才郎夜看书。相偎相抱取欢娱，止不过迭应举，及第待何如。
　　百忙里铰甚鞋儿样，寂寞罗帏冷篆香。向前搂定可憎娘，止不过赶嫁妆，误了又何妨。
　　【越调】小桃红
　　歌姬赵氏，常为友人贾子正所亲，携之江上，有数月留。后予过邓，往来侑觞。感而赋此，俾即席歌之。
　　  鬟风鬓浅梳妆，取次樽前唱。比著当时囗江上，减容光，故人别后应无恙。伤心留得，软金罗袖，犹带贾充香。
　　【越调】天净沙
　　△春
　　春山暖日和风，阑干楼阁帘栊，杨柳秋千院中。啼莺舞燕，小桥流水飞红。
　　△夏
　　  收雨过波添，楼高水冷瓜甜，绿树阴垂画檐。纱厨藤簟，玉人罗扇轻缣。
　　△秋
　　孤村落日残霞，轻烟老树寒鸦，一点飞鸿影下。青山绿水，白草红叶黄花。
　　△冬
　　一声画角樵门，半亭新月黄昏，雪里山前水滨。竹篱茅舍，淡烟衰草孤村。
　　△春
　　暖风迟日春天，朱颜绿鬓芳年，挈携童跨蹇。溪山佳处，好将春事留连。
　　△夏
　　参差竹笋抽簪，累垂杨柳攒金，旋趁庭槐绿阴。南风解愠，快哉消我烦襟。
　　△秋
　　庭前落尽梧桐，水边开彻芙蓉，解与诗人意同。辞柯霜叶，飞来就我题红。
　　△冬
　　门前六出花飞，樽前万事休提，为问东君消息。急教人探，小梅江上先知。
　　【双调】驻马听
　　△吹
　　裂石穿  ，玉管宜横清更洁。霜天沙漠，鹧鸪风里欲偏斜。凤凰台上暮云遮，梅花惊作黄昏雪。人静也，一声吹落江楼月。
　　△弹
　　雪调冰弦，十指纤纤温更柔。林莺山溜，夜深风雨落弦头。芦花岸上对兰舟，哀弦恰似愁人消瘦。泪盈眸，江州司马别离后。
　　△歌
　　白雪阳春，一曲西风几断肠。花朝月夜，个中唯有杜韦娘。前声起彻绕危梁，后声并至银河上。韵悠扬，小楼一夜  来往。
　　△舞
　　凤髻蟠空，袅娜腰肢温更柔。轻移莲步，汉宫飞燕旧风流。谩催鼍鼓品梁州，鹧鸪飞起春罗袖。锦缠头，刘郎错认风前柳。
　　【双调】沉醉东风
　　△渔夫
　　黄芦岸白渡口，绿杨堤红蓼滩头。虽无刎颈交，却有忘机友。点秋江白鹭沙鸥，傲杀人间万户候，不识字烟波钓叟。
　　【双调】庆东原
　　忘忧草，含笑花，劝君闻早冠宜挂。那里也能言陆贾，那里也良谋子牙，那里也豪气张华？千古是非心，一夕渔樵话。
　　黄金缕，碧玉箫，温柔乡里寻常到。青春过了，朱颜渐老，白发凋骚。则待强簪花，又恐傍人笑。
　　暖日宜乘轿，春风宜试马，恰寒食有二百处秋千架，对人娇杏花，扑人飞柳花，迎人笑桃花。来往画船游，招青旗挂。
　　【双调】得胜乐
　　△春
　　丽日迟，和风习，共王孙公子游戏。醉酒淹衫袖湿，簪花压帽檐低。
　　△夏
　　酷暑天，葵榴发。喷鼻香十里荷花，兰舟斜缆垂杨下。只宜铺枕簟、向凉亭披襟散发。
　　△秋
　　玉露冷，蛩吟砌。听落叶西风渭水，寒雁儿长空嘹唳。陶元亮醉在东篱。
　　△冬
　　密布云，初交腊。偏宜去扫雪烹茶，羊羔酒添价。胆瓶内温水浸梅花。
　　△又
　　独自寝，难成梦，睡觉来怀儿里抱空。六幅罗裙宽褪，玉腕上钏儿松。
　　独自走，踏成道，空走了千遭万遭。肯不肯疾些儿通报，休直到教担阁得天明了。
　　红日晚，遥天暮，老树寒鸦几簇。咱为甚妆妆频觑，怕有那新雁儿寄来书。
　　红日晚，残霞在，秋水共长天一色。寒雁儿呀呀的天外，怎生不捎带个字儿来？
　　○套数
　　【仙吕】点绛唇
　　金凤钗分，玉京人去，秋萧洒。晚来闲暇，针线收拾罢。
　　【幺篇】独倚危楼，十二珠帘挂，风萧飒。雨晴云乍，极目山如画。
　　【混江龙】断人肠处，天边残照水边霞。枯荷宿鹭，远树栖鸦。败叶纷纷拥砌石，修竹珊珊扫窗纱。黄昏近，愁生砧杵，怨入琵琶。
　　【穿窗月】忆疏狂阻隔天涯，怎知人埋冤他。吟鞭袅青骢马，莫吃秦楼酒，谢家茶，不思量执手临岐话。
　　【寄生草】凭阑久，归绣帏，下危楼强把金莲散。深沉院宇朱扉亚，立苍苔冷透凌波袜。数归期空画短琼簪，啼痕频湿香罗帕。
　　【元和令】自从绝雁书，几度结龟卦。翠眉长是锁离愁，玉容憔悴煞。自元宵等待过重阳，甚犹然不到家。
　　【上马娇煞】欢会少，烦恼多，心绪乱如麻。偶然行至东篱下，自嗟自呀，冷清清和月对黄花。
　　【大石调】青杏子
　　△咏雪
　　空外六花番，被大风洒落千山。穷冬节物偏宜晚，冻凝沼，寒侵帐幕，冷湿阑干。
　　【归塞北】貂裘客，嘉庆卷帘看。好景画图收不尽，好题诗句咏尤难，疑在玉壶间。
　　【好观音】富贵人家应须惯，红炉暖不畏严寒。开宴邀宾列翠鬟，拚酡颜，畅饮休辞惮。
　　【幺篇】劝酒佳人擎金盏，当歌者款撒香檀。歌罢喧喧笑语繁，夜将阑，画烛银光灿。
　　【结音】似觉筵间香风散，香风散非麝非兰。醉眼朦腾问小蛮，多管是南轩蜡梅绽。
　　【小石调】恼煞人
　　又是红轮西坠，残霞照万顷银波。江上晚景寒烟，雾蒙蒙、风细细，阻隔离人箫索。
　　【幺篇】宋玉悲秋愁闷，江淹梦笔寂寞。人间岂无成与破，想别离情绪，世界里只有俺一个。
　　【伊州遍】为忆小卿，牵肠割肚。凄惶悄然无底末，受尽平生苦。天涯海角，身心无个归着。恨冯魁，趋恩夺爱，狗行狼心，全然不怕天折挫。到如今地吃耽阁，禁不过，更那堪晚来暮云深锁。
　　【幺篇】故人杳杳，长江风送，听胡笳沥沥声韵聒。一轮皓月朗，几处鸣榔，时复唱和渔歌。转无那，沙汀蓼岸，一点渔灯相照，寂寞古渡停画舸。双生无语泪珠落，呼仆隶指泼水手，在意扶柁。
　　【尾声】兰舟定把芦花过，橹声省可里高声和。恐惊散宿鸳鸯，两飞分也似我。
　　【双调】乔木查
　　△对景
　　海棠初雨歇，杨柳轻烟惹，碧草茸茸辅四野。俄然回首处，乱红堆雪。
　　【幺篇】恰春光也，梅子黄时节，映日榴花红似血。胡葵开满院，碎剪宫缬。
　　【挂搭沽序】倏忽早庭梧坠，荷盖缺。院宇砧韵切，蝉声咽。露白霜结，水冷风高，长天雁字斜，秋香次第天彻。
　　【幺篇】不觉的冰澌结，彤云布，朔风凛冽。乱扑吟窗，谢女堪题，柳絮飞玉砌。长郊万里，粉污遥山千叠。去路赊，渔叟散，披蓑去，江上清绝。幽悄闲庭院，舞榭歌楼酒力怯，人在水晶宫阙。
　　【幺篇】岁华如流水，消磨尽，自古豪杰，盖世功名总是空，方信花开易谢，始知人生多别。忆故园，漫叹嗟，旧游池铺，番做了孤踪兔穴。休痴休呆，蜗角蝇头，名亲共利切。富贵似花上蝶，春宵梦说。
　　【尾声】少年枕上欢，怀中酒好天良夜，休辜负了锦堂风月。
</div>
    <div class="pagination">
<a href="全元散曲_page6.html">上一页</a><span>...</span><a href="全元散曲_page2.html">2</a><a href="全元散曲_page3.html">3</a><a href="全元散曲_page4.html">4</a><a href="全元散曲_page5.html">5</a><a href="全元散曲_page6.html">6</a><span class="current-page">7</span><a href="全元散曲_page8.html">8</a><a href="全元散曲_page9.html">9</a><a href="全元散曲_page10.html">10</a><a href="全元散曲_page11.html">11</a><a href="全元散曲_page12.html">12</a><span>...</span><a href="全元散曲_page8.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
