<!DOCTYPE html>
<html>
<head>
    <meta charset="UTF-8">
    <title>盛明杂剧初集二集 - 第 86 页/共 92 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>盛明杂剧初集二集 - 第 86 页/共 92 页</h1>
    <div class="content">　　〔犬扑，女丑惊走科〕 

　　【前腔】〔女丑〕这咆哮犬儿，这咆哮犬儿，使人惊倒，张牙露爪浑如豹！向奴家扑着，向奴家扑着，夙世命中招，今朝苦来咬。〔合前〕 

　　〔犬咬杀女丑衔下，又扑小丑惊走科〕 

　　【前腔】〔小丑〕痛娘行已殂，痛娘行已殂，向儿重抓，一家骨肉摧残到！（爹爹，都是你）恨操戈入室，恨操戈入室！人子不相饶，您儿岂能保？〔合前〕 

　　〔咬杀小丑衔下，扑净。净拜科〕 

　　【前腔】拜卢獒祖宗！拜卢獒祖宗！（你杀了我家两命了。）妻儿尽剿，饶咱一命听咱道。〔咬足倒地科〕更伤残手足，更伤残手足，伏地自号兆，呼天枉哀告。〔又扑科〕〔合前〕 

　　〔犬衔净下〕 

　　△第五出 

　　（〔生〕人间关节应难到，世上冤亲替补完。吾神阎罗天子者是也。中山狼一案，既已处分；袁氏义犬一招，未经判断。请袁仪同父子到此，听寡人发落。〔外袍幞，小生衣巾上〕〔外揖、小生跪科〕〔生〕叫鬼判一面幡幢宝盖，引领卢獒。一面地狱中，取狄灵庆赴审。〔獒上〕〔净枷扭跪伏科〕〔生〕师道与君亲并重，人伦可存没异心。仪同是你师尊，势盛何其谄佞；幼子是他骨血，师亡遂肆凶残。以致乳母悲啼，求存一脉；卢獒奋气，扑杀一门！真人间狗彘不如，岂世上刑名可了？叫鬼卒，先打铁鞭一百，然后拔舌抽肠！袁仪同即便监临者。卢獒忠义可嘉，衣冠罕及。着送转轮殿，世世拜兰台令史。袁最大显三世，靡旃老妪，各延寿二十年。〔众应科〕〔阎下〕〔设傍案外监刑科〕） 

　　【北新水令】〔外〕想昔日海棠花下共衔杯，觑孩儿蔼然兄弟。衰年才即世，老妪苦投伊，哭哭啼啼，百不准那央及。〔钱鞭科〕 

　　【南步步娇】〔小生〕屈指通家相契无如你，指望相周济。人情一旦非，不借鹪鹩，反献鲸鲵。道死者定无知，今朝对面难回避。〔铁鞭科〕 

　　【北折桂令】〔外〕古今来故旧相欺，也则是巧弄虚脾，暗发危机。那曾有转眼炎凉，甘心胤嗣，藉手诛夷。扑簌簌婴儿就醢，冷清清庙鬼绝食。（〔净〕小人狄灵庆，原是夷狄。）〔外〕道甚夷狄，〔净〕这等是魑魅魍魉罢！〔外〕说甚妖魑！（〔净〕情愿凌迟处死。）〔外〕地下凌迟，要世上惊疑。〔铁鞭科〕 

　　【南江儿水】〔小生〕季布曾亡命，朱家竟载归。何曾救护相连累。〔拔舌科〕而言不道甜如蜜，而心不道芒如棘，谩说当年培植。只绛帐华筵，可怎地尽情忘记？ 

　　【北雁儿落带过得胜令】〔外〕抹杀了三朝报国儿，埋没了万卷传家计。惊断了凄风苦雨魂，逼尽了宿草荒烟泪！（〔抽肠科〕〔外〕抽得好！抽得好呀！）抽出他弹射毒锋机，抽出他苦辣恶滋味！抽出他寸寸连云栈，抽出他累累下井石！（〔鬼卒〕禀老爷，盘盘的盖着心儿，抽了百来丈还有哩！）〔外〕跷蹊瞒心处多千尺。（〔鬼卒〕这一肚肚肠，都水块似冷的。）〔外〕稀奇热肠儿没半厘。 

　　【南侥侥令】〔小生〕人道封家十八姨断送蕊花飞，呸！也元来都是你。（那贼子，不记得留你赏花时，你自言春玩其华，秋食其实。道离离着，子报千秋。）你不道离离着子兮！ 

　　【北收江南】〔外〕呀！当时错树野蔷薇。甫能牵蔓便钩衣！一番追悔一番悲。虎豹也！天自有安排你处。咱不道遭他吞噬为爱他皮。 

　　【南园林好】〔小生〕爹爹！你枉劳心论蛇数虺。他元含毒草动风吹，不螫人儿不已。怜业畜有何知，怜业畜有何知。 

　　【北沽美酒带过太平令】〔外〕笑慵奴本性迷，叹山翁末命低。早难道不遇冤家不恁的。似岩墙没仲尼，如翻辙没伯夷。（国有国之运，家有家之运。生合几龄，死归谁手，这都是一定的。谁能展转也！）国势倾皋夔难济，家缘坠陶顿难回，生涯尽刻漏难移，死所定寻常难徙。命摧岂惟此贼，总是那国家遭际！〔拽尸下〕 

　　【清江引】森罗殿前有真是非，表暴卢獒义。寻思旧主人，扑杀歪门弟。问今人愧伊也不愧伊？ 

　　世上宁无狄尔巢，生前未必遇卢獒。 

　　师恩友义犹存者，大抵山林胜市朝。


●远山戏　　（明）汪道昆 撰 

　　（新都伯玉汪道昆 撰　琅琊敬美王世懋 评　西湖林宗沈、泰元标、李光阳 阅） 

　　〔末上〕【画堂春】（花间素女抱云和，传来一曲阳阿。金钗乍坠舞婆娑，妒杀青娥。肯信风云气少，浪言儿女情多。风流京兆有遗歌，胜事如何？） 

　　籍籍张京兆，金杯映翠眉。 

　　闺中行乐秘，少有外人知。 

　　（〔生张京兆朝衣上，净、丑从人，小生童子同上〕） 

　　【金珑璁】鸣珂春色里，紫宸犹带朝晖。驰道上，晃朝衣。 

　　（剑佩声迟玉墀步，衣冠身染御炉香。卢家少妇多愁思，海燕双栖玳瑁梁。自家京兆尹张敞是也。早起趋朝，正逢赐沐。重以细君燕婉，兼之淑景舒迟。退食自公，征歌选妓。任取红妆照夜，不须绛帐藏春。如今策马还家，杜门谢客，且与内子游赏一回，多少是好。〔净、丑〕已到宅门，请相公下马。〔生下介〕左右回避！〔净、丑应下〕〔生〕应门何在？〔小生〕有有！〔生〕你可在门前候，但有客相访，只说是相公朝省未回。〔小生〕理会得。〔生〕待我且归外寝，解了朝衣，然后入去。正是：退朝花底散，归院柳边迷。〔并下〕 

　　〔旦更衣，侍儿持镜台黛笔上〕） 

　　【前腔】绮疏人睡起，海棠初破新枝。红润处，湿胭脂。 

　　（春眠不觉晓，处处闻啼鸟。夜来风雨声，花落知多少？妾身少事京兆，累封夫人。且喜燕尔宜家，螽斯传誉。今日相公朝谒，此时还未归来，晓起慵妆，蛾眉懒画，不免倚阑而望，伫立片时。） 

　　【懒画眉】开帘一片落花飞，好鸟吟春别院啼。双双来上合欢枝。青鸾何事飞难至？却教我玉镜台前懒画眉。 

　　〔生更衣上〕 

　　【前腔】春风人面画栏西，红艳凝香未可持。看他妆成欲罢思依依。〔旦〕（嫣然，你问相公回来也未？〔贴〕问姥姥，相公回来未？〔内应〕相公回来了。）〔生〕凭阑问道人归未？眇眇愁余淡扫眉。 

　　（〔旦〕呀！端的相公回也。〔生〕夫人，你膏沐妆成，娥眉不扫，却为何来？〔旦〕迟君不来，留此以待君耳。） 

　　【前腔】王孙归路草萋萋，绮陌香尘咫尺迷。况是绿肥红瘦断肠时。含颦独坐无情思，等待郎描初月眉。 

　　（〔生〕好好，将彩笔来。〔持笔介〕） 

　　【前腔】淡妆浓抹两相宜，阁笔平章有所思。可怜颦处似西施。〔画眉介〕试看两山排闼青于洗，争似卿卿翠羽眉。 

　　（〔旦索镜自照介〕呀！真个曲如新月，淡似春山。非出君手，安得有此！〔生〕闺门之内，夫妇之私，何必称谢。〔旦更衣介〕相公万福！〔生〕夫人拜揖！〔旦〕相公今日休沐，正好探春。已曾分付内庖，治具青阳别业，未得当意否？〔生〕别业虽是胜地，不若后阁洗妆楼上，更觉风日宜人。〔旦〕是是。叫女乐每，笙歌鼓吹前行，同到洗妆楼上去。〔贴〕女乐每出来！〔内应介〕〔小旦二人，净、丑执乐器上〕选妓随雕辇，徵歌出洞房。相公夫人叩头。〔贴〕相公夫人要上楼赏春，你每奏乐前导。〔众应〕理会得。） 

　　【窣地锦裆】红楼十二彩云低，燕子归来旧垒栖。楼头杨柳斗腰肢，依旧长条拂槛齐。 

　　（〔贴〕告夫人，楼上筵席，已完备了。〔生〕你看，风吹绣幌，日上金铺，楼中是好风景也。〔旦〕将酒过来。〔送酒介〕） 

　　【画眉序】芳树亚帘衣，景物依稀解人意。见黄莺并翼，紫燕双栖。百年中燕婉良时，重阁上融和淑气。〔合〕玉楼别是人间世，何须用凤鸟于飞？ 

　　〔生送酒介〕 

　　【前腔】潘鬓未成丝，莫向青皇问花事。正啼残杜宇，开到荼突。浮云外地胜三归，香雾里妆成百媚。〔合前〕 

　　（〔生〕酒且从容，着女乐每斗草耍子。〔众应〕理会得。〔作觅草介〕〔小旦〕觅草才生蕙，〔小旦〕探春已落梅。〔净〕今年花事早，〔丑〕应为鼓声催。〔众〕告相公，觅草来了。〔生〕霓裳羽衣同给事我。〔净、丑介〕阳阿、激楚给事夫人。〔小旦二人介〕嫣然，以司正行酒。〔贴旦介〕〔生〕我有万年松。〔旦〕我有千年柏。〔贴旦〕好好！这是松柏长青，请相公夫人同饮偕老酒。〔饮介〕〔合〕玉楼别是人间世，何须用凤鸟于飞。〔旦〕我有芝草。〔生〕我有兰草。〔贴〕好好！这是芝兰竞秀，请相公夫人同饮多男酒。〔饮介〕〔合前〕〔生〕我有龙苒。〔旦〕我有凤尾。〔贴〕好好！这是龙凤呈祥，请相公夫人同饮太平酒。〔饮介〕〔合前〕〔旦〕也罢，你每自斗，输者罚一巨觥。〔众应〕理会得。〔小旦〕我有杜鹃。〔净〕我有蝴蝶。〔贴〕一花一草，却不是对。〔净〕你不知：“庄生晓梦迷蝴蝶，望帝春心托杜鹃。”正是对。〔贴〕也罢。〔小旦〕我有卷耳。〔净〕我有断肠。〔贴〕这也答不来！〔净〕你不知：“采采卷耳，不盈倾筐。嗟我怀人，岂不断肠！”〔贴〕霓裳输了，罚一巨觥。〔净跪饮介〕霓裳受罚。〔丑〕我有益母。〔小旦〕我有宜男。〔贴〕好好！不因益母，安得宜男。〔丑〕差了！我还有合婚。〔贴〕如何又要合婚？〔丑〕不是合婚，安能益母？〔贴〕也罢。〔丑〕我有金精草。〔小旦〕我有金光草。〔贴〕这个却好！〔丑〕我每斗得精光，却没有了。〔生〕且住罢，阳阿、激楚奉曲，霓裳羽衣奉酒。〔二旦〕） 

　　【前腔】觅草过楼西，拂袖时闻百花气。见蜂衙初放，蝶梦犹迷。任从他树下成蹊，争似恁枝头并带。〔合前〕 

　　（〔生〕霓裳羽衣奉曲，阳阿、激楚奉酒！〔净丑〕） 

　　【前腔】少小在深闺，云鬓分行斗明媚。喜叨陪供奉，常侍光仪。锦模糊石竹罗衣，金婀娜山花宝髻。〔合前〕 

　　（〔生〕阳阿、激楚，同舞一曲，再奉一卮！〔小旦起舞，与净、丑合唱〕） 
</div>
    <div class="pagination">
<a href="盛明杂剧初集二集_page85.html">上一页</a><span>...</span><a href="盛明杂剧初集二集_page81.html">81</a><a href="盛明杂剧初集二集_page82.html">82</a><a href="盛明杂剧初集二集_page83.html">83</a><a href="盛明杂剧初集二集_page84.html">84</a><a href="盛明杂剧初集二集_page85.html">85</a><span class="current-page">86</span><a href="盛明杂剧初集二集_page87.html">87</a><a href="盛明杂剧初集二集_page88.html">88</a><a href="盛明杂剧初集二集_page89.html">89</a><a href="盛明杂剧初集二集_page90.html">90</a><a href="盛明杂剧初集二集_page91.html">91</a><span>...</span><a href="盛明杂剧初集二集_page87.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
