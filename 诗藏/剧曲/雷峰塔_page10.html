<!DOCTYPE html>
<html>
<head>
    <meta charset="UTF-8">
    <title>雷峰塔 - 第 10 页/共 12 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>雷峰塔 - 第 10 页/共 12 页</h1>
    <div class="content">    且住，方才禅师说：此去若遇妖邪，不必害怕。那、那、那、看他紧紧追来，如何是好？也罢，我且上前相见，生死付之天命便了！

    我向前时，又不觉心中战兢。〔但、贴上〕〔旦〕谢伊家曩日多情，恨奴家平日无情。

    〔见生扯住介〕许宣，你还要往那里去？你好薄幸也！〔哭介〕〔生〕阿呀娘子，为何这般狼狈？〔旦、贴〕你听信谗言，把夫妇恩情，一旦相抛，累我每受此苦楚，还来问什么？〔生〕娘子，请息怒。你且坐了，听卑人一言相告。〔贴〕那，那，他又来了。〔生〕那日上山之时，本欲就回，不想被法海那厮，将言煽惑，一时误信他言，致累娘子受此苦楚，实非话？〔贴〕我娘娘何等待你？〔生〕娘子是好的呵。〔贴〕可又来，也该念夫妻之情，亏你下得这般狠心。！〔生〕阿呀冤哉！〔贴〕于心何忍呢？〔生〕青姐，这都是那妖僧不肯放我下山。〔贴回头不理介〕〔生〕娘子，望恕卑人之罪！〔旦〕咳，许郎呵！〔贴代旦挽发介〕

    【商调集曲 金落索】〔金梧桐〕【旦】我与你雍々弋雁鸣，永望鸳交颈。不记当时，曾结三生证，如今负此情，【东瓯令】背前盟。〔生〕卑人怎敢？〔旦〕贝锦如簧说向卿，因何耳软轻相信？〔拭泪起唱介〕【针线箱】摧挫娇花任雨零，【解三酲】真薄幸。【懒画眉】你清夜扪心也自惊。〔生〕是卑人不是了。【寄生子】〔旦〕害得我飘泊零丁，几丧残生，怎不教人恨、恨！

    〔转坐哭介〕〔贴揉旦背介〕娘娘，不要气坏了身子。

    【前腔】〔生〕愁烦且暂停，念我诚堪悯。连理交枝，实只愿偕欢庆。风波意外生，望委曲垂情。〔旦〕你既知夫妇之情，怎么听信秃驴言语？〔生〕叵耐妖僧忒煞狠，教人怎不心儿惊。听他一胡言，我合受惩。〔旦〕阿哟，气死我也。〔生〕只看平日恩情呵。求容忍。〔旦〕啐！〔贴〕这时候赔罪，可不迟了？〔生〕善言劝解全赖你娉婷，蹙眉山泪雨休零，且暂消停。

    〔跪介〕〔旦〕下次可再敢如此？〔生〕再不敢了。〔旦〕起来，起来，起来耶。〔生〕多谢娘子。〔贴气介〕咳！〔旦〕只是如今我每向何处安身便好？〔生〕不妨，请娘子权且到我姐丈家中住下，再作区处。〔旦〕此去切不可说起金山之事，倘若泄漏，我与你决不干休！〔贴〕与你定不干体！〔生〕谨依尊命。青姐，我和你扶娘娘到前面去。〔贴不应介〕〔生〕娘子，你看青姐，总是怨着卑人，怎么处？〔旦〕青儿，青儿！〔贴〕娘娘〔旦〕我想此事，非关许郎之过，都是法海那厮不好，你也不要太执性了。〔贴〕娘娘，你看官人，总是假慈悲，假小心，可惜辜负娘娘一点真心。〔旦〕咳。〔生〕娘子请。〔旦〕哎哟，只是我腹中十分疼痛，寸步难行。〔生〕不妨，我和青姐且扶到前面，唤乘小轿而行便了。

    【尾声】〔旦〕此行休似东君泄漏柳条青，〔生〕还学并蒂芙蓉交映，〔合〕再话前欢续旧盟。

    〔旦〕还恐添成异日愁，（温庭筠）  〔贴〕朝成恩爱幕仇雠（翁绶）

    〔生〕当年顾我长青眼，（许浑）

   

   

    纵杀微躯未足酬。（方干）

    ●第二十七出  腹婚

    【南吕引子 临江梅】【临江仙】〔副净上〕苔合蓬门三径静，怪他喜鹊连声。【一剪梅】〔老旦上〕山遥水远日关情，短发{髟曾}，雁影飘零。

    〔副净〕迅速光阴似转圜，才生一女在堂前。〔老旦〕若能骨肉重相见，犹如缺月再团圆。〔副净〕娘子，想我年将半百，尚无子息，且喜去年生有一女，待他长成之日，择一佳婿，你我亦终身有托。〔老旦〕便是。想我兄弟，自往苏州，已逾一载，不知在彼安否若何？使我好生牵挂。〔副净〕娘子不必愁烦，我前日遇一苏州朋友，问你兄弟消息。〔老旦〕可好么？〔副净〕他在彼，倒娶了一位舅母。又说去年秋间，被人陷害，发配镇江，未知果否？〔老旦〕有这等事。哎呀兄弟呵，不想你连遭颠沛，教我怎不伤心也！

    【南吕过曲 绣衣郎】〔合〕恨当年妖女逢迎，分手匆匆避祸行。两边悲哽，盼尽云山无芳讯。叹何时抖擞归程，再相逢荆花欢并。向遥天暗祷神明，向遥天暗祷神明。

    【前腔】〔生上〕他乡久客急归程，望见家门暗自惊。风尘双鬓，女兄乍见应难认。

    此间已是姐丈门首，不免竟入。〔见介〕姐夫、姐姐。〔老旦、副净〕阿呀，兄弟回来了！〔生〕正是，回来了。〔老旦〕兄弟，则被你想杀我也！

    〔合〕喜相逢骨肉家庭，痛遭冤招魂未定。忆当时心头暗哽，忆当时心头暗哽。

    〔老旦〕兄弟，我和你姐夫，正在此想你。〔生〕多谢悬念。〔老旦〕兄弟，闻得你在苏，做了一头亲事，可有么？〔生背介〕金山之事，我且慢些说起。〔转介〕有是有的，现在门外，因未禀知，不敢轻造。〔老旦〕何不早说？待我出去迎接。〔生〕岂敢。青姐扶娘娘下轿。〔旦上〕亲戚初逢犹有<典见>，〔贴上〕鹤鹩堪寄且开怀。〔旦〕此二位就是姑夫、姑母么？〔生〕正是。〔旦〕姑夫、姑母请上，待奴家拜见。〔副净、老旦、生同拜介〕〔旦〕末睹尊颜，日常思念。今得侍侧，深慰下怀。〔副净、老旦〕岂敢。久慕林风，式瞻雅范，老眼为之一快。请坐。〔旦〕告坐了。青儿过来！〔老旦〕这位是？〔旦〕小婢。〔贴〕姑爷、姑奶奶在上，青儿叩头。〔副净、老旦〕不消，请起。兄弟，你可把别后之事，说与我两人知道。〔生〕姐夫、姐姐，一言难尽：

    【宜春令】从别后，叹伶仃，痛遭冤衷肠泪零。喜得鸳鸯相并，荆钗愧乏谐秦晋。今日里得转家门，算也是侥天之幸。若细诉别离旧衷，泪珠犹迸。

    〔老旦〕闻得你在彼，又犯何事，发配镇江，果是有的么？〔旦〕姑母听禀：

    【前腔】蒙垂问，听诉情。陡然间，夫遭祸凌。为登山玩景，萧家失物将巾认。〔老旦〕此巾何来？〔旦〕此是我先世遗留，枉冤做窝赃匿证。〔老旦〕后来怎么？〔旦〕幸赖官府廉明，配往铁瓮暂为民，幸萍踪粗定！

    〔副净、老旦〕原来如此。

    【前腔】叙郎舅，胜班荆。喜鸳鸾共返家庭。三生有幸。欢然慰我桑榆景。今日里骨肉团，天赐与一堂嘉庆。便话到更阑未休，有烛更秉。

    〔旦〕请问姑母，几位令郎？〔老旦〕不幸乏嗣，去年生有一女，唤名玉梅。〔旦〕怎生不见？〔老旦〕今睡熟在床。〔生〕我娘子身怀六甲，今已满月，尚未临盆。〔副净、老旦〕好呵，产下麟儿，定有高门之庆。〔旦〕姑夫、姑母在上，奴家有一言相告。〔副净、老旦〕不知舅母有何见谕？〔旦〕奴家分娩在即，未知是男是女。倘若生男，意欲指腹为婚，日后两家多有倚靠，不知姑夫、姑母意下如何？〔副净、老旦〕妙呵，此言甚为有理。愚夫妇敢不从命？〔旦〕既蒙金诺，不要后悔。〔副净、老旦〕说那里话？婚姻大事，一言为定，岂有翻悔之理。〔旦〕如此，多谢姑夫、姑母，不弃寒微。〔副净、老旦〕好说。我每一同对天拜告便了！〔同拜介〕

    【三学士】〔合〕不用歃血立誓盟，也索对天祷告神明。镜台草草无多聘，异日身荣休变更。但愿如宾他日敬，兰和玉，喜气并。

    〔副净〕娘子，你陪舅母款坐，我去着人整治酒肴，与兄弟、舅母接风。〔老旦〕晓得。〔旦〕不消费心。〔副净下〕〔旦〕哎哟，为何一霎时腹中疼痛起来？〔贴〕定是要分娩了。〔老旦〕既如此，快请到里面去罢。

    【刘泼帽】〔旦〕霎时腹痛身难定，知他是那刻离经，无灾无害须轻迅。哎哟哟，〔合〕惟愿天天，早脱身安静。〔扶旦下〕

    ●第二十八出  重谒

    【黄钟引子 玉女步瑞云】【传言玉女】〔外上〕水秀山明，半偈心持忘境，【瑞云浓】何处着法身清净。

    【集唐】皈依受真性，成就那罗延。万法从心起，空论树下禅。俺法海，自离金山，同许宣来到临安，我卓锡净慈寺中。因他孽缘未尽，所以教他回去。待此妖分娩之后，方可收取。今已数满，等许宣来时，付钵与他，先收此妖，再度许宣便了。

    【出队子】〔生上〕闲中追省，月老冬烘系赤绳，姻缘怪恶误留情。因把高僧来暗请，拆散鸾凰，心得太平。

    我许宣。自蒙禅师指点，方才憬悟。不想此妖到家，即时分娩。今已半月有余，我想再不驱除，终为后患，为此特地前来。此间已是净慈寺了，不免竟入，禅师拜揖。〔外〕许宣，你来了么？〔生〕正是。此妖到家分娩，已经半月了。〔外〕既如此，你将此钵带回，不可使妖知道。到明日巳牌时分，待他梳妆之际，将此钵合在他头上，决无走脱矣。〔生〕禅师呵，此妖一时无状，水漫金山，致遭天谴，理所应该。但弟子夫妻之情，不忍下此毒手。〔外〕罪孽深重，佛法难容，也罢，待我明日巳牌时分，亲来收取便了。〔生〕谨依禅师之命。

    【滴滴金】〔外〕叹姻缘好恶皆天定，尘世忄昏々谁猛省？翻身跳出迷魂阵，更休提秦与晋。

    〔生〕是。弟子告辞。明日求禅师早降。〔外〕这个自然。

    〔合〕心如明镜，拂尘埃来共证。且喜从今，把孽案勾清。〔生先下〕

    〔外〕日与时疏共道亲，（白居易）  徐飞锡杖出风尘。（杜甫）

   

   

    避蛇行者今何在？（贯休）

    不奈狂夫不借身。（元稹）

    ●第二十九出  炼塔

    【正宫引子 破齐阵】【破阵子】〔旦抱小儿上〕桃靥娇贪结子，柳腰困欲三眠。【齐天乐】懒离鸳帏，斜抛凤髻，怯怯的玉肢红软。【破阵子】絮语芳盟天长久，母子夫妻喜笑喧，今朝遂宿缘。

    奴家自被法海破我形踪，不放许郎下山，反遣揭谛神拿我，被我借水遁来到临安，谁想许郎亦自还乡。〔贴立上介〕在路相见，只得投奔他姐丈家中。我那日到此，随即分娩，喜得生下个满抱孩儿，也不枉我与他恩爱一场。〔贴〕娘娘，今早官人同姑爷、姑奶奶往亲戚人家去，不知何事，此时也该回来了。〔旦〕正是。青儿，我想自遇许郎之后，不觉一载有余，且喜生下个宁馨孩儿，得传许门后嗣，也不枉我受许多磨折。〔贴〕是呵。

    【正宫过曲 渔灯儿】〔旦〕俺昔日西泠畔邂逅良缘，风光好压尽桃源。同心赛双头瑞莲，打叠起鸳行留恋。两相投，胶漆更心坚。

    【锦渔灯】畅道是月下名题共券，也经他几多折挫颠连。〔儿啼介〕〔旦〕儿呵，你那知做娘的吃许多苦楚呵？想今朝佳况，虽然有万千，一似那玉梅花，风雪虐，始争妍。

    〔贴〕娘娘，将次巳牌时分，官人怎么还不见来？〔旦〕你去取我镜台衣服出来。〔贴应下〕〔生上〕暗祝妖降归净域，又愁邪胜战心兵。昨日禅师说：今早亲来收取此妖，只得将此事与姐夫、姐姐说明。犹恐害怕，为此同他每往亲戚人家暂避，急急赶回，不免竟入。娘子！〔旦〕官人回来了。怎么不同姑夫、姑母归家，反自先回？〔生〕卑人因家中乏人，又恐娘子寂寞，故此先回的。〔旦〕原来如此。〔生〕孩儿睡熟了？〔旦〕才睡着，不要惊他。〔贴上〕妆似临池出，人疑月下来。官人回来了？〔生〕正是。〔贴〕娘娘，镜台衣服在此。〔旦〕放下。你抱了小官人进去安睡，到厨房下整治早膳起来。〔贴〕晓得。〔下〕〔生〕请娘子整妆，卑人伺候。〔旦〕有劳。〔生〕好说。

    【正宫集曲 梁州序犯】【梁州序】〔旦〕黄波秋静，遥山青展，晓开菱鉴相鲜。〔顾生介〕水晶帘下，道书在手把闲眠。玉台斜凭，缓把春纤，卸却包头绢。〔梳头介〕犀梳云半吐，月娟娟，细挽香丝堕马鬟。【贺新郎】〔生〕请娘子画眉。〔旦〕芙蓉靥，梨花面。画双螺隐露黄金钏，【梁州序】弹粉ネ，新妆倩。

</div>
    <div class="pagination">
<a href="雷峰塔_page9.html">上一页</a><span>...</span><a href="雷峰塔_page5.html">5</a><a href="雷峰塔_page6.html">6</a><a href="雷峰塔_page7.html">7</a><a href="雷峰塔_page8.html">8</a><a href="雷峰塔_page9.html">9</a><span class="current-page">10</span><a href="雷峰塔_page11.html">11</a><a href="雷峰塔_page12.html">12</a><a href="雷峰塔_page11.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
