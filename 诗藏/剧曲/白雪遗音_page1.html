<!DOCTYPE html>
<html>
<head>
    <meta charset="UTF-8">
    <title>白雪遗音 - 第 1 页/共 34 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>白雪遗音 - 第 1 页/共 34 页</h1>
    <div class="content">白雪遗音 清 华广生编

○序

古人云：百年三万六千日，何况人生不百年。佳哉，醒世之言！余平生谫陋，一事无成。年来运逾迍邅，寄身异旅。日夕多愁，终岁凡在床呻吟者三。少愈勉力闲步至春田处，於案头翻得词曲数本，其间四时风景，闺怨情痴，读之历历如在目前，不觉腹中多时积块，豁然冰释矣。始知爽心之药，不徒草木为功。询之吾友，日初意手录数，曲亦自作永日消遣之法。迨後各同人皆问新觅奇，筒封幽处，大有集腋成裘之举。旦暮握管，凡一年有馀，始成大略。虽未足动雅人之兴，亦足以畅叙幽情。惟冀阅者於酒酣耳热之时，少加爱惜足矣！时嘉庆岁次己未季春上浣，景齐高文德序。

忆自弱冠废学，游食江湖，登山临水，寿胜访古，举凡音韵词曲，无不随遇鬯怀，人生寿乐之方，何以过之，但赋忄宁愚，食粟而已，是岁闰月望後，与平陵华春田二兄会於平昌官舍，见几头曲词二帙，乃春田夙昔搜选辑录也，翻诵其词，怨感痴恨，离合悲欢，诸调咸备，批阅之馀，不禁胸襟畅美，而积愤夙愁，豁然顿减，古人云，小快则行吟坐咏，大快则手舞足蹈，其信然耶，兹之借景生情，缘情生景，虽非引商刻羽，可与汉唐乐府相提并论，而基中之词意缠绵，令人心游目想，移晷忘倦，其亦可以步碧城十二阑干之後尘乎，（泉）乃恍然曰，词无深义，文有别情，吾辈在异乡中，可藉以畅叙幽情，岂非小快大乐之一助耶，是为序，（下有印记二方，常印琴泉白文印一，南楼朱文印一。）

吾少也贱，除钓弋射御而外无寸长，性情动静兼而有之，动则过焉，甫就外传，辄乐於遨游，以故滇黔川楚闽广吴越之间，奇山秀水，人物风流，无一不寓於目中，常以朋友为性命，晋接多骚人墨士，诗礼弦诵，颇心契神往，虽未过仲氏之庐，亦乐近子云之宅，论说殊有腐儒气，人多以道学视之，予自笑曰，千秋佳品，一没字碑耳，辛酉春，予缘事入都，闻历山之胜，遂至止，半肩行李，四海空囊，大有吴市吹箫之慨，每到无聊，惟诗酒自适，以笔墨为应酬，渐得高贤，予又自警曰，遭逢窍幸，责宝循名，不殖将落，非明证欤，岁丙寅，幸识春田华君，襟怀洒宕，恨相见晚，一日，出自集白雪遗音全谱属予记，未尝学问，其（上声）有文章，及翻阅，词章婉转悠扬，乐府何让，捡句成编，匪朝伊夕，噫，春田真智者也，正如李清照词云，也莫向竹边辜负月，也莫向梅边辜负雪，公之同好，未必不拍案惊奇，予虽非同调知音，亦不能不捡搜苦肠，勉为续貂，碔砆混玉，幸哂谅之，小楼陈燕识。

平陵华君春田，颜所著传奇一部曰白雪遗音，邮以见示，命余序之闻，之宋玉之言曰，客有歌於郢中者，其始曰下里巴人，国中属而和者数千人，其为阳春白雪，属而和者数百人，引商刻羽，杂以流徵，属而和者，不过数人而已，玉之意其谓巴人下里者，犹之秦之击瓮叩缶而歌乌乌耶，阳春白雪则杂流之辞矣，然较之五音繁会，按之歌喉，铢黍不爽，犹有间焉，华君之传奇以白雪名也，其自谦耶，自任耶，意所谓力求其上而得乎中耶，谢惠连雪赋云，皓鹤失鲜，白鹇夺素，即继之曰，既因方而为珪，亦遇圆而成璧，传奇之道，缘情造境，翻空易奇，其诸雪之为珪成璧耶，君之以白雪名，其谓是耶，然记有之曰，白受采，又曰水无当於五色，五色弗得到不彰，白者质也，雪也者，始乎水而复乎水，传奇之道，肇乎辞，范乎谱，终於接节以歌，他日者翠袖霓裳抱紫擅槽奏此曲於锦茵之上，红粉成行，华灯不夜，此真所谓采之受而色之彰耶，吾与华君安得并坐而一观之，己丑燕九大雪盈庭，遂援笔而为之序，朴堂吴淳草。

在昔白云黄竹，肇起歌谣，石母野人，渐来幽怨，闲思流逸，沉吟芍药之章，哀感萦纡，惆怅明星之咏，赋长门而踯躅，对团扇以怆悢，自古儿女之私，英雄难免，况春宫苔浅，夏簟阴长，秋帐增寒，冬钉凝蕊尢足动骚人之离思，感雅客之幽怀者乎，紧古以来，词人才子，名溢於缥囊，飞文染翰，卷盈乎缃帙，固以签分甲乙，罗列乌丝，夜历丙丁，难穷鱼茧，而康衢之祝，击坏之谣，春女思春之词，秋士悲秋之咏，虽未能关乎国是，亦足以畅夫人心，然充耳褒如，寓目无所，骤聆弦管，难识性情，故尝重下缃帏，遥遮蛮槅，绦绳试启，玉笈时开，聚佳友於兰台，各晒便便之腹，吐妙词於芝室，同吟皙皙之章，聊试写乎蝇头，居然成其雁阵，浃辰犹未成袠，哀然洵可为编，未改托意於风人，惟以悬情於乐府，庶几闻弦知雅，得意忘言矣，无何长安乞米，历下流连，寒暑递更，节物时变，积同贯朽，蚕食神仙，诚恐颠倒於奚囊，遂致霉烂於行箧，检书烧烛，珍惜前功，掩卷沉思，辄图後效，值五夜从事之日，正三冬足用之资，共赌寸阴，更求暇日，铜蠡昼静，麾翰如飞，银鹊宵寒，濡毫不辍，云蓝照眼，蚕眼细字之书，石叶薰衣，龙髓都浆之味，遂将互之桃竹，里以青缣，重题大雅之吟，流赏清风之什，爰书弁首，用志美谈，本非待叙於玉台，聊寄闲情於彤管云尔，嘉庆岁次甲子孟冬月，春田华广生自序。

○白雪遗音

曲谱四本，乃多方搜罗，旷日持久，积少成多，费尽心力而後成者，恐借书诸君子，不加爱惜，致有揉措扯裂沾污之处，因成一曲，附之本首，愿诸友留览者，少加意焉。

〖借书人〗（马头调）

小小曲本是心爱，也费工夫，也破钱财。不怕看，总别给俺揉措坏，给俺沾污了，当面得罪你莫怪。且莫外借，更莫传开。君子人，拿着人家的东西当自己的爱。虽然不是值钱宝，万两黄金也不卖。

○马头调（连板）

黄（尺尺上上） 昏（上尺六工六尺） 卸（五六凡）得（工工工尺工六） 残（上上上尺工工工工尺上四合上） 过板（工六工尺上四上）妆（工尺上上上尺工工尺工六乙） 罢（上尺工工六工尺上尺四上）窈（尺尺）窕（上） 可（四合） 夸（乙四合）过板（五五六工六合六） 窗（工工工尺） 外（乙四合合四上）西（尺尺上上） 风（尺上四合） 冷（工工工尺）透（上） 碧（上尺工工工尺上上尺工六六五五六工六尺） 纱（上上尺尺六六五五六六尺尺尺尺乙四合四）凄（上） 凉（尺六工） 更（六工工六）加（工尺上） 过板（上六工尺上四上） 听（尺上尺）谯（尺尺工工四合合四） 声（上上尺尺六工六尺上尺） 一（尺尺上上）阵（上尺六工六尺） 一（五六凡） 阵（工工工尺工六）细（上上上尺工工工工尺上四合上） 过板（工六工尺上四上） 雨（工尺上上上尺工工尺工六乙）下（上尺工工六工尺上尺四上） 不（尺尺） 住（上上）滴（四合） 打（乙四合） 过板（五五六工六合六）闪（工四上） 煞（上尺六六五五五六尺工上尺尺上四乙四合四）奴（尺尺上上四合乙四合六）一（合合） 灯（上上） 孤（工工六工）影（尺上四上尺上四） 对（工六工尺上四上） 绣（尺尺上上尺尺上上四合）榻（尺上四上尺六合六五六凡） 恨（六六）咬（五）银（工六工） 牙（尺上） 过板（五五六六工六合六）望（工工工尺） 穿（乙四合合四上） 秋（尺尺上上） 波（尺上四合）不（工工工尺） 见（上）远（上尺工工工尺上上尺工六六五五六工六尺） 家（上上尺尺六六五五六工六尺尺尺尺乙四合四） 两（上）泪（尺六工） 如（六工工六） 麻（工尺上）过板（工六工尺上四上） 不（尺上尺） 知（尺尺工工四合合四）他（上上尺尺六工六尺上尺） 贪（尺尺上上） 恋（上尺六工六尺）何（五六凡） 处（工工工尺工六） 花（上上上尺工工工工尺上四合上）过板（工六工尺上四上） 柳（工尺上上上尺工工尺工六乙） 下（上尺工工六工尺上尺四上）撇（尺尺） 了（上上） 奴（四合）家（乙四合） 过板（五五六工六合六） 好（上四上）叫（上尺六六五五五六工尺上尺尺上四乙合四） 我（尺尺上上四合乙四合）手（合合）拿（上上） 绣（工工六工） 鞋（尺上四上尺上四）占（工六工尺上四上） 一（尺尺上上尺尺上上四合） 卦（尺上四上尺六合六五六凡）盼（六六） 不（五） 到（工六工）他（尺上）

●白雪遗音卷一

○马头调

△济南八景

锦屏春晓真罕见，（一望东南，）明湖泛舟，佳人采莲，（鸳鸯戏水前，）佛山赏菊朵朵只在佛前献，（好个重阳天，）登高望，昔华烟雨迷野甸，（最宜赏玩，）历下秋风，别有一天，（只在南门间，）铜壶滴漏催，江波晚照斜阳半，（另有奇观，）万颗珍珠往上起，趵突腾空实好看，（奇景万古传。）

△春景之一

和风吹的黎花笑，（如雪满枝梢，）杏花村里酒旗飘摇，（春兴更高，）游春的人，个个醉在阳关道，（醉眠芳草，）猛抬头，青杨绿柳如烟罩，（弱丝千条，）紫燕双双，飞过小桥，（去寻新巢，）两河岸，桃花深处渔翁钓，（春水一篙，）深林中，远远近近黄鹂叫，（声儿奇巧。）

△春景之二

春来时，淡淡荡荡和风动，（深林啭流莺，）向阳之地，百草发生，（萌芽含青，）清明节，男男女女游芳径，（月醉春风，）见了些，红红绿绿桃共杏，（最喜春日晴，）莺歌燕语，云淡风轻，（水秀山明，）游春女，窈窈窕窕春意重，（秋波送情，）探春回，恍恍惚惚成春病，（懒修娇容。）

△夏景之一

避暑佳人凉亭站，（手扶栏杆，）低言悄语，叫声丫鬟，（好个炎天，）你与我，荷花塘中闲游玩，（阶去消遣，）荷叶下，鸳鸯对舞实好看，（风流消闲，）二人移步，同上彩船，（去采并头莲，）鸣蝉儿，绿柳阴中自呜咽，（清风拂面前，）好光景，南风不用蒲葵扇，（清爽得自然。）

△夏景之二

夏来避暑凉亭下，（景致潇洒，）斑竹扇儿，手中轻拿，（摇凉实可夸，）好炎天，有如烈火难招架，（汗透罗纱，）路行人，个个奔避柳阴下，（薰风阵阵斜，）高树鸣蝉，深林栖鸦，（热落石榴花，）忒团圆，一轮红日正中挂，（炎威更加，）望青山，白云出洞空中架，（爽气来天涯。）

△秋景之一

梧桐叶落黄花绽，（朵朵颜色鲜，）金风吹动，夜景增寒，（叫人难睡眠，）关山远，难见我的情郎面，（无人往还，）欲修书，叮咛嘱咐南来的雁，（烦你把信传，）铁马叮当自舞檐前，（凄凉分外添，）好明月，惹起心事不耐看，（懒到庭前，）秋凉儿，声声叫的心撩乱，（夜长如年。）

△秋景之二

三伏未尽秋来到，（爽气一天高，）梧桐叶落，水面上飘摇，（满目萧条，）金风动，玉砌瑶阶寒虫叫，（寂寞无聊，）盼才郎，不知何日才来到，（路途迢遥，）手拿菱花，仔细观瞧，（不由心焦，）那去了，奴家当初花容貌，（渐渐减了，）细想想，人生那得长年少，（光阴轻抛。）

△冬景之一

冬来梅花色娇艳，（清香满园，）朔风动起，透体凛寒，（常自怯衣单，）猛抬头，空中乱舞梨花片，（纷纷大雪天，）霎时间，大地乾坤粉妆遍，（实在可观，）银铺阶庭，玉砌栏杆，（梅花更增妍，）开绣户，庆赏雪景把珠帘卷，（雪花落眼前，）对佳景，红炉暖阁排家宴，（共乐太平年。）

△冬景之二

冬来乾坤似粉罩，（大雪飘飘，）杨柳枝头，赛过银条，（难画难描，）好大雪，白茫茫失迷阳关道，（行人心焦，）孟浩然，寻梅不知路险要，（骑驴过小桥，）冷气飕飕，朔风飘飘，（寂寞是荒效，）开暖阁，从拥红炉实是妙，（酒兴对景高，）玉檐前，寒雀争梅喳喳叫，（九九验寒消。）

△为名利

盘古开辟天合地，（立了太极，）太极图中，分出两仪，（四象更出奇，）立出了春夏秋冬寒来暑往相承续，（冷暖有时，）你看那，两轮日月催时序，（并无停息，）年华如箭，光阴似飞，（少年转眼时，）细思想，人生不过为名利，（何必太迷，）看将起，得快意处且快意，（请君自思。）

△元旦

元旦新春来得快，（焚香在神台，）斗柄回寅，三阳开泰，（紫气东来，）爆章纸，如花似锦满地败，（家家贴酉才，）新衣帽，来来往往把新节拜，（查碎了芝麻楷，）元旦才过，元宵又来，（观灯到长街，）有多少，鳌山明灯高耸青云外，（花灯密密排，）游春人，王孙公子把风流卖，（佳人过桥来。）

△四书注

须知有契矩之道，（使人昭昭，）恭而有礼，富百无骄，（惟善一为宝，）望家乡，邦几千里来不到，（尤心悄悄，）咱二人，宜兄宜弟入太庙，（善与人交，）之子于归，桃之夭夭，（莫不知其姣，）且莫贪，宜其家人怀中抱，（恶人之所好，）礼之用，以和为贵先王道，（人不知嚣嚣）。

△张角作乱

可叹可叹真可叹，（汉室凋残，）黎民百姓，齐受到悬，（不得平安，）有一夥，黄巾贼人来作乱，（平地起狼烟，）多亏了，桃园兄弟救民难，（张角兵逃窜，）王司徒，连环巧计将美女献，（离间吕奉先，）好一个，赤心貂蝉救国患，（董贼染黄泉，）自此後各处英雄把兵錬，（要夺江山。）

△桃园结义

桃园有个三结义，（人所共知，）刘备关爷，合那张飞，（焚香告神衤氏，）他三人，白马乌牛把天地祭，（誓同生死，）赵子龙，桃园结义是後续，（显名在一时，）同争的江山，刘备登基，（尽忠不敢欺，）镇中原，曹操孙权皆畏惧，（闻名魂飞，）这才是，朋友得了朋友的济，（万古把名题。）

△凤仪亭

王司徒巧定连环计，（费尽心思，）凭教董吕二人，父子分离，（各怀嫌疑，）将一个美貂蝉，许与吕布作妻室，（认做女婿，）设宴请董卓，又送老贼作爱姬，（说他是夺妻，）将一个少年的英雄，气满胸臆，（恼恨在心里，）凤仪亭前，偶遇佳人得相见，（哎哟）向前忙牵衣，咱们二人原是夫妻，（哎哟）老奸贼不该强夺，到此地佳人泪滴点，（哎哟）将军你无志气，有何面目向着人提，（哎哟）恼杀奴，不如跳在莲池里，小将军上前忙抱住，太师观见，手执长战来剌吕布，貂蝉改口，说吕布将他戏，（含羞跳莲池）回眉坞中了牢笼，两怀仇意，难免後来一划刺，（两相争持。）

△三国志

三国出了些英雄将，（盖世无双，）桃园结义，刘备关张，（志气刚强，）他三人，同请军师诸葛亮，（来访卧龙冈，）赵子龙，独挡曹兵千员将，（全仗手中枪，）火烧战舡，炮打襄阳，（一片火光，）好一个周公瑾，活活气死在船头上，（至死不肯降，）恨老天，既生瑜儿何生亮，（孔明比我强。）

△过五关

关公辞曹要归汉，（盼想桃园，）保定了皇嫂，离了曹瞒，（千里归还，）曹孟德，八里桥前把行饯，（谋害圣贤，）关老爷，刀挑红袍，药酒祭天把火光现，（曹操胆寒，）云长公，匹马单刀闯出了五关，（六将死可怜，）将秦起，立斩在那黄河岸，（将中魁元，）鼓打三咚斩蔡阳，古城聚义重相见，（至今把名传。）

△火烧赤壁

</div>
    <div class="pagination">
<span class="current-page">1</span><a href="白雪遗音_page2.html">2</a><a href="白雪遗音_page3.html">3</a><a href="白雪遗音_page4.html">4</a><a href="白雪遗音_page5.html">5</a><a href="白雪遗音_page6.html">6</a><span>...</span><a href="白雪遗音_page2.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
