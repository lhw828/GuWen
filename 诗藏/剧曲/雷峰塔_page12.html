<!DOCTYPE html>
<html>
<head>
    <meta charset="UTF-8">
    <title>雷峰塔 - 第 12 页/共 12 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>雷峰塔 - 第 12 页/共 12 页</h1>
    <div class="content">    【太师引】向湖边，倾觞奠。痛萱亲，儿还自怜。娘呵，当日里纵不想夫荣妻贵，怎今朝还绝望母子团圆？想当时呵，儿才匍匐谁几谏，直恁的无地求全。天应见，见那青蝇贝锦的野狐禅。若要释得我心中恨呵，投畀了虎豺有北才消怨。

    〔旦塔内探头出介〕哎呀儿呵！〔小生〕呀，你看塔中霎时现一妇人，想就是我的亲娘了！哎呀，娘呵！〔跪哭上介〕

    【太师引犯】急忙前，谁承望今朝会面。细端相，教我心儿更惨然！似不似梦中曾见？身投阱陷，怎能够携手言旋？

    〔旦〕亲儿呵！难得你一点孝心，不枉你娘受此摧挫也。〔小生哭介〕哎哟，亲娘呀！

    直如此含冤受谴，恨不得替娘亲分忧同患。愁无限，有谁能出手援？【刮鼓令】倒不如拼将一命丧黄泉！

    〔旦〕儿呵，事已如此，不必悲痛，但愿你日后夫妻和好，千万不可学你父薄幸！〔小生〕阿呀，我那亲娘呵！〔旦〕我还有一言。〔小生〕孩儿谨听。〔旦〕你今身受国恩，当为皇家宣力，不要苦苦思念我，做娘的虽在浮图之下，变得瞑目矣！〔小生〕孩儿敢不遵依慈训。〔旦哭介〕今日一别，永无见面之期了！儿呵，你去罢！〔小生〕哎呀，我那母亲呵！

    【前腔】十余年，苦忆慈亲面。望云飞，晓夜凄惶有万千。甫巴得今朝一见，便时时侍奉周旋，也难补前头慕怨。那知又咫尺间，霎时天样远。空悬恋，良辰吉蠲，恨不得铲平七级，顷刻雁堂前！

    〔杂上，小生更衣拜介〕

    【尾声】〔小生〕慈帏拜别西湖畔，奈百结愁肠展转，都付与夕照烟芜哭杜鹃。

    每逢佳节倍思亲，（王维）  叹逝翻悲有此身。（刘长卿）

    古往今来抛日月，（希道）  少分光影照沉沦。（元稹）

    ●第三十三出  捷婚

    【南吕引子 于飞乐】〔副净、老旦上〕喜乔迁，高折桂。庆好合，满门佳气。花烛照，凤箫珠翠。

    〔老旦〕且喜士麟侄儿，春闱高中状元，钦赐荣归，祭母完婚。今早他往雷峰塔去了，此时将次回来。〔副净〕正是。分付掌礼人伺候。〔内应介〕〔小生上〕锦标连理欢方始，风木望云哀未忘。〔副净、老旦〕侄儿回来了。〔小生〕回来了。〔副净、老旦〕今日黄道大吉，分付请新人出来。〔杂掌礼人上，催请如常介〕

    〔小生〕许乘龙，原不异膝前儿女。〔净、丑扮使女，扶小旦上〕把娇容暗护，喜连枝佯羞作对。

    〔小生、小旦拜堂如常介〕〔杂下〕〔小生〕姑爹、姑母请上，待侄儿拜谢。〔副诤、老旦〕不消。〔小生、小旦同拜介〕

    【南吕过曲 天下乐】〔小生〕整绛绡衣，谢深恩抚育非容易。掌中珠更怜比翼，子侄仍兼子婿。〔背介〕荣华正欢还暗悲，蓦忽地天属来心里。〔合〕从今改门闾，天赐家荣贵。羡佳礼，鹣鹣燕婉，百岁效于飞。

    〔末上〕启爷，钱塘县到门贺喜。〔小生〕姑爹、姑母请进后堂。〔副净、老旦同小旦下〕〔丑上〕地埋蛇母休疑幻，天产麟儿事更奇。〔小生迎介〕〔丑〕老先生，恭喜贺喜！〔小生〕多谢老父母光临，不知有何见谕？〔丑〕卑职奉节度大人之命，特送五花官诰在此。〔小生〕有劳老父母，容日登堂叩谢。〔丑〕岂敢。卑职告辞。〔小生〕请少坐。〔丑〕不消。请了。〔下〕〔副净、老旦上〕侄儿，钱塘令特来恭喜么？〔小生〕送姑爹、姑母并侄儿本身的官诰到此，说朝廷随后封赠我二亲。〔副净、老旦〕生受你。请新人出来，一同穿戴，望阙谢恩。〔净、丑扶小旦上，同拜介〕愿吾皇万岁、万岁、万万岁。

    【青歌儿】〔合〕携花诰，圣恩叠至，玉堂人福齐文备。家庭美满庆芳菲，花添锦上，占尽寰间欢喜。

    桂枝香惹蕊珠香，（殷尧藩）  佳兆联翩遇凤凰。（李商隐）

    内史通宵承紫诰，（苏）

    年年长占断春光。（殷文）

    ●第三十四出  佛圆

    【羽调 四季花】〔外引二揭谛杂幡盖上〕〔合〕真实唱无缘，把三身悟，群生度，般若重宣。无边慈云，法雨周大千。菩提印心秋月圆，火光中开宝莲。

    〔外〕解铃须用系铃人，又向红尘走一巡。识取魔皈原是道，两忘魔道便成真。俺法海。向为接引许宣，将白蛇镇压雷峰塔底，经今廿载有余，我佛慈悲，慧眼照他灾限已满，又感伊子许士麟兴哀风木，哭奠呼天，孺慕之诚，数年不懈，因此原命俺去赦他出来，并饶了青蛇，今早令其先往塔边伺候。来此渐近临安，须索趱行者。〔众应行〕

    回天返日，祓濯旧愆，如吹暖律幽谷暄。一念许生天，好疾似刹那珠献。抵多少天转地转，轮转电转流转。

    〔众〕启禅师，已到西湖边了。〔外〕你看湖山如画，风景不殊，只是才更十次闰，已换一番人，石火电光好不可骇也。〔贴上〕呀，禅师早先到了。〔外〕命你先行，为何迟滞？〔贴〕量青儿有甚道术，怎赶得上禅师。〔外〕这也罢了。可速向前与白氏说我在此。〔贴〕是。〔向塔白介〕娘娘，娘娘！

    【四时花】〔旦塔内唱〕沉埋久不见天，耳畔谁来寻唤？

    〔贴〕娘娘，是青儿和法海禅师在此。〔旦惊介〕阿呀青儿！你为何同他来？今番我定是死也！

    为他吃尽波查，怎又来心怀不善？〔贴〕娘娘休慌，听青儿细细说来：并不是使神通寻戈动，休得要战兢兢担忧泪涟，只为你有报春晖佳儿叫冤，感动那古先生将伊罪原。

    〔旦〕原来如此。〔哭介〕我的士麟孩儿吓！做娘的生受你也！青儿吓，谁想今日得见你面也？〔贴哭介〕娘娘呀！

    追忆从前，痛时乖命蹇。〔合〕且喜今日重逢，旧事总休言。

    〔谛白外介〕待小神将塔毁了，放白氏出来罢？〔外〕不消，留下与后人瞻仰，也显得佛力无边。〔外将指一批，旦从塔后出，贴代更衣，拜介〕多谢禅师。〔幡盖引生上〕佛爷有旨，跪听宣读：世尊若曰，一切众生，皆有佛性，能忏罪则见见俱消。士有百行，以孝为先，感格诚如舍矢中的。咨尔白氏，虽现蛇身，久修仙道。坚持雅操，既勿惑于狂且；教子忠贞，复不忘乎大义。宿有镇压之灾，数不过于两纪。念伊子许士麟广修善果，超拔萱枝，孝道可嘉，是用赦尔前愆，生于忉利。自此洗心回向，普种善因，可成正果。使女青儿，颇明主婢之谊，不以艰危易志，亦属可矜，并濯厥辜，相随前往。于戏，佛道宏深，初不外于伦理；女身垢秽，本无碍于利根。尔其勉旃！善哉谢恩。〔旦、贴〕愿佛爷法轮常转，圣寿无疆。〔生、旦见介〕〔外〕少年一段风流事，只有佳人独自知。你两人的情事，都放下不用说了。〔生、旦微笑介〕禅师，放下个什么？

    【胜如花】〔外〕真堪哂，实可怜，没事寻丝做茧。〔向旦介〕只因他送暖偷寒，〔指生介〕作成伊伤恩贾怨。到今日两般须辨，慢说是前缘后缘，更休提新愆旧愆，觉后都捐。〔生〕看频伽饷远，〔旦〕增和减虚空谁见。〔合〕猛回头笑杀从前，猛回头笑杀从前。

    【马鞍儿】〔旦〕大峨春尽飞英点，无端搅一觉白云眠。〔贴〕吴山越水空留恋，意花繁情丝乱绾。〔旦、贴合〕若不是珠铎晨钟惊起，那能够行功成塔影般圆？〔外〕才知我杀人寸铁钳锤健。〔生〕水风地火，四蛇摔断。〔合〕今朝悟，缘不浅，夫妻每同向龙华会上拜金仙。

    【庆时丰】〔小旦、丑天女执花上〕铢衣初试东风软，谁空结习落花偏。

    〔见外介〕禅师稽首。〔外〕天女何来？〔小旦、丑〕俺每晓得白云仙姑，蒙佛恩超拔上生天界，奉大梁郄后娘娘懿旨，特来接引他到忉利天宫去。〔外〕好，他正愁不识路哩。白氏，你同青儿随他每去。我与许宣回复佛旨便了。〔旦〕奴意欲回家看我孩儿一面，未知可否？〔贴〕俺抱了小官人一场，也想要见见他。〔外〕不消。大后日是清明佳节，他夫妇俱要到塔前祭扫，汝那时下来见他一次，说明就里，以慰其孝思足矣！〔旦〕嗄，既如此，俺就拜辞禅师，同姐姐每去也。

    〔三旦丑合〕回看齐州九点烟，天关虎豹奇毛<虎戋>。云程迥，妙景妍，瑶华香霭白榆钱。金绳界，旌展，逍遥初听奏钧天。〔同下〕

    〔外〕许宣，白氏已升忉利天宫，俺与你速回佛旨者。〔生〕是。〔行介〕

    【排歌】〔合〕他今日呵，向百尺竿头，打将筋斗，只如平地秋千，撒开两手肯胡缠，自在中流不用船。忆昔年，当法筵，绀青石钵佛亲传。功成返，不惮艰，也无非为众生大事一姻缘。

    【尾声】叹世人尽被情牵挽，酿多少纷纷恩怨，何不向西湖试看那塔势凌空夕照边。〔同下〕

    十层突兀在虚空，（张南史）  刹对金螭落照中。（李绅）

    地压龙蛇山色别，（王建）

    真元浩浩理无穷。（韦应物）

    晴窗检点白云篇，（杜甫）

    清似湘灵促柱弦。（刘禹锡）

    三点成六犹有想，（苑咸）

    潜熏玉烛奉尧年。（李群玉）

   
</div>
    <div class="pagination">
<a href="雷峰塔_page11.html">上一页</a><span>...</span><a href="雷峰塔_page7.html">7</a><a href="雷峰塔_page8.html">8</a><a href="雷峰塔_page9.html">9</a><a href="雷峰塔_page10.html">10</a><a href="雷峰塔_page11.html">11</a><span class="current-page">12</span>
    </div>
    <div class="pagination"><a href="index.html">返回目录</a></div>
</body>
</html>
