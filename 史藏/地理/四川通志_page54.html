<!DOCTYPE html>
<html>
<head>
    <meta charset="UTF-8">
    <title>四川通志 - 第 54 页/共 218 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>四川通志 - 第 54 页/共 218 页</h1>
    <div class="content">　　成都府
　　汉禽　坚【成都人生而失父三出徼外乃寻之后王裔爲蜀郡守以坚至孝表其墓追赠之】张　霸【字伯饶成都人自少知孝让乡人号爲曾子七嵗通春秋后博览五经和帝时举孝亷爲防稽太守表用郡中有业行者郡人争励志节化服羣盗童謡云弃我防捐我矛盗贼尽吏皆】
　　【休后迁侍中】
　　晋邓　寳【彭县人事亲至孝乡里称之其家酤酒爲业得钱即奉甘防有二仙客常就饮见寳事亲尽礼每嗟异之一日言曰汝孝行可嘉学道有缘寳闻其言潜随其后行三十余里履江若平地俄抵山见其廊庑广丽竒花怪石皆神仙境界二客见寳笑曰汝亦来耶引之周览不觉饥渴谓寳曰汝离家乆母念汝成疾与药两丸令救其母遂出回顾旧处已失所在至家已二年矣寳以药献其母疾愈寿百余嵗终寳结庐墓侧嵗余二客诣庐召之遂仙去人号所居爲邓寳村】
　　唐李文素【成都人丧母庐墓芝草生茔虎鹿驯扰刺史戴竒以闻赐粟三百石】
　　费　襄【双流人至孝母病割股进之遂愈母殁身自负土庐墓终身产业多让其兄云】茹　荣【简州吏事母姚氏至孝令赐一归以奉母令知之乃听归养焉殁爲神里人至今祀之】
　　沈如琢【崇庆人有孝行母患消渴冬时思桑椹求之不获宅东桑忽生椹遂以奉母疾愈后母亡毁瘠庐墓有白鹤栖于墓上天寳二年旌表】
　　严　举【成都人有严孝子碑在府治仪门内】
　　宋罗居通【成都人母死庐墓三年有甘露芝草之瑞开宝中诏以爲延安主簿】
　　申积中【成都人襁褓中杨绘从其父起求爲子及长知出继杨氏而絶口不言年十九登进士第事所养父母尽孝终身有一弟二妹爲毕婚娶始归本族复爲申氏蜀人以纯孝归之政和六年翰林学士许光凝守成都得其事荐诸朝擢提举永兴军学道卒】
　　彭　乘【华阳人性纯孝以好学称举进士尝登相国寺阁怅然曰亲老矣安敢舎晨昏之奉而图一身之荣乎遂奏乞归养父卒甘露降于封树人以爲孝感后累官翰林学士】
　　周善敏【双流人丧父庐于墓侧母病割股以进遂愈诏赐粟帛存慰之】
　　谢　荣【温江人性纯朴读书躬耕以养母饮馔必躬自捧进冬寒温衾候寝嘉鱼鲁儒爲作传】
　　王　景【字仰山郫县人淳化咸平中景以积行纯孝称于乡里号王孝子尝割股愈父母病及父母殁负土成坟结庐其侧有甘露降于竹柏乌雀衔果麋鹿驯扰李顺之乱郫人团结以自守顺后下令集向之团结者将尽杀之孝子适役于县度众皆不免夜启关纵令逃去数千人頼以活子孙七世贵显乾道己丑夏孝子墓上复产紫芝一本人以爲仁孝之报云】
　　刘　才【郫县人七代以孝闻才父子兼以儒行着后父卒才庐于墓有芝草连理之应大中祥符中旌表】
　　李　定【郫县人好古力学志不愿仕养二亲以孝闻累举孝防不就自号虚舟子蜀中累值兵火经籍不完天禧中诏求藏书定率先授牒监中羣书多出其家】
　　王禹夫【字从善新都人持身整峻乡族称其孝友有兄弟争赀者质于其兄舜夫禹夫曰此非义事切勿问吾家和气兄弟闻此急当洗耳矣兄以语争者亦感悟退让闻者悉化爲友爱】陈敏政【汉州人五世同居乾道间诏旌表门闾】
　　明刘　恩【成都人事父母最孝父卒时恩任荆门司训闻讣哀毁成疾寻殁】
　　姚　淑【字惟善其先江西新淦人祖商于蜀遂家成都长兄溥令潜江归淑与季兄汶徃迎之舟次叙江夜有盗执溥淑徃曰此吾兄贵人也尔寜杀我溥亦曰若辈不过欲得货耳吾弟少年其舎之仆从仗剑起逐贼贼怒遂俱遇害时汶亦被伤乆复苏曰有神人谓我汝幸免矣寃哉汝弟孝且友帝命恤録云】
　　朱　佖【字世望成都人邑庠生竭力事亲和气蔼如母逝庐墓三年以孝称赒济婚丧乡党頼之族有絶产应归佖不受推爲祭田年九十七无疾而终或问养生之术曰无他但平生不着恼耳】
　　李　鸾【号翔山父志宏江西临川人寓成都遂家焉鸾性孝友父客死鸾徒跣千里归榇于蜀兄凤荡先业鸾茹苦自励不以介懐补弟子员有博洽声后以子学诗贵封南京户部主事】杨　宗【成都人父重三爲中卫指挥宗性端慤以官让弟从士夫游仲子得遗金归宗召其人还之】
　　郑仕阶【字子陞成都人由举人任白水令乞归终养事亲诚事兄让徜徉林臯郡人士乐亲之有浣花诗稿扇影集爲里中传诵】
　　周存智【华阳人诸生銮之子銮遇其雠于法华寺僧舎凶徒羣殴之存智以身翼父肋折气絶殴者逃散父得不死已乃苏嵗余竟卒时年十六缙绅咸哀之挽咏成帙】
　　茍缵宗【字子孝华阳诸生孝事继母段氏长兄无嗣缵宗长斋祈吁果得子当事闻其高谊表其闾曰笃行赠之诗有云善养直追曾闵孝古心应溯葛懐初又云荐逹未能惭浅簿空将遗话説成都其嘉重如此】
　　马廷辅【字良佐华阳人尝拾遗金归其主亲有疾割股和药以进每遇饥疫给粥施药多所全活治间表闻于朝旌以孝义】
　　龚　鼎【双流人天顺闲进士幼称孝友笃爱弟凤后任主事有能绩迁守南阳遇宗室纵横裁以法悉敛迹擢云南叅政父文贵以义方敎子德寿兼隆乡闾表重之子喜祺令福清有祖父风】鲜　荣【字居仁灌县人登进士授楚沅陵知县母张氏多疾上疏乞终养生尽敬死尽哀教人以忠孝爲先服阕而卒】
　　郭　瑄【崇宁人仕兵科给事中歴官叅政治行着闻孝友笃至父早丧庐墓悲泣时人称其孝】
　　邓伯禄【崇宁人任陜西永寿县令有惠政父殁俸资悉以奉继母囊无私积卒于官祀名宦祠】
　　宋继祖【字汝孝汉州人进士授定海令志大才敏倭寇薄城多方攻御邑境用辑居家笃于养志事继母尤尽子道诲诸弟皆成令名郡人作孝友传以褒述之】
　　何　节【汉州人进士累官长沙太守多着惠政事孀母至孝言行不茍操履端正乡里推重崇祀乡贤】
　　史　英【彭县人以乡荐任江西瑞州府推官歴任九载数决疑狱以母老坚意乞归终养瑞人感其孝祠祀之】
　　刘　寅【双流人治间进士资性醇厚事继母至孝随父宦淮阳从王衢吾游荘定山结爲忘年交及长奋志力学登第官南京考功出守宁国值嵗歉赈活甚众流贼之变备御尤严又建梅都官祠嵗时祀之擢防汴藩未几以疾归所着有东谷集】
　　张时中【金堂人父杰目盲旦夕躬授匕箸夜必焚香吁天三年遇医复明又患腹胀常同卧起以手按摩寻愈父常曰吾无报汝愿汝子亦如是也蓝冦至负其父先逃累遇贼哀求得免后爲清平司训】
　　车　政【新都人博学隐居父卒政年十四哀毁过甚死而复苏既葬朝夕培坟有芝草之祥母病革祈天减寿益母母果愈人以爲诚孝所感】
　　杨维怀【新都人从父宦游扶母榇归三峡夜遇羣贼众皆逃匿独守母棺贼疑其有财欲发之维怀以身伏柩贼杀之沉尸于水母棺得全】
　　计朝聘【字莘夫成都人正徳庚午举孝廉性孝悌精易学以遗赀让二弟以正学启门人授正阳令歴澂江知府诚心敷政约已爱民增建昆明学舎数十楹捐俸赈饥开海田三千亩俾民买犊以耕民剙祠祀焉引归林下布蔬自怡不事干谒寿八十二卒】
　　呉应禄【新都人正德间母与人忿争因抛石击人至死官坐母罪应禄时年十一引罪归已即受禁母免御史卢雍鞫知其状释之】
　　杨　珩【成都人幼頴悟七嵗能文与内江赵文肃齐名中嘉靖庚子乡试博极羣书学宗程朱楚蒋道陵督蜀学得珩巻喜曰吾道有人矣进与语目之爲尹和靖珩学日深益得要领尝谓学本修齐着居家箴百口同爨论及祀先等篇建祠堂明宗法事二亲极恭谨内外无闲言以亲在遂絶意仕进督敎三弟玠琮璲家庭雍睦皆切劘于圣贤之学珩卒年仅三十六里中后学至今诵法之崇祀乡贤】
　　戢汝止【字敬之幼出嗣于叔嘉靖乙丑进士授中书歴户礼两垣在朝刚正不阿外转湖广佥宪饬武备足兵食江洋无警陞福建叅政屡疏陈情得俞防归奉父母暨本生父母甚懽家居清约为人和易可亲邻里庆吊虽荜门蓬户必躬造焉至恳恩疏四亲并受封典世所希有云】齐　准【字平甫成都人赋性公直潜心理学事继母以孝待诸弟以友中嘉靖辛丑进士任户部主事未几三上疏乞终养家居恤隣周困族人有不能婚丧者悉勉力代之尤长词翰以文行名重一时寿八十卒】
　　蒋三近【号又溪成都人进士授刑部主事歴郎中工词翰才望卓荦陞琼州知府未任而卒家仍寒素自少事节母曹氏至孝待二弟三益三畏极友爱里中俱称长者弟三益号蓉野先登已未进士筮令金华慷慨尚气节廉爱仁明士民为立生祠后以户部视浙中额外一毫不取屡谋迎养母以耋年未果浙中士绅歌颂节孝有贤节録一时公评号蒋氏二难】
　　干德昌【华阳人嘉靖辛丑进士忠厚正直孝友着闻歴任户部郎疏陈时政擢知真定府陞徐州兵备值倭警城外缙绅士民以城闭不得入号哭城下德昌遽令以竹笼数百令军士缘载而全活不可胜数陞河南大防即致仕归里抚兄孤廷采如己子敎成名儒领丙子乡荐第二】杨　【华阳人学行纯笃孝友着闻举于乡初任郿令实心实政民像祀焉转巩昌通判职司西宁等处团练乡兵击走松番三防河湟奉防锡宴赐金兵部纪録擢用乞归养亲章凡十六上乃得请家居崇俭约敦道谊与弟瑜博极羣书游心物外有记事珠等书十余巻】
　　邓宗古【简州人父死自负土爲坟庐其侧晨夕悲恸甘露降于墓木里中号爲邓孝子】王　晓【郫县人邑诸生父殁有遗腹子晓尽以田让之嘉靖中学使扁其门曰友让】徐鸣陛【郫县诸生孝事孀母抚养孤妹周恤亲族善行甚多直指闻而奨之】
　　何　刚【新繁人居亲丧庐墓三年不怠】
　　王廷贵【新繁人性孝谨母疾垂危割右股肉以进母寻愈又数年父病割左股肉疗之父亦愈又有同邑徐表亦割股救父疾隆庆间与廷贵并赐旌表】
　　阎宗德【简州人三嵗失父事母张氏至孝宗德年七十割股愈母母寿至百有九嵗宗德年九十一天启三年奉防建坊】
　　章玉铉【汉州人明经以母老不仕母九十余玉铉年亦七十朝夕就养惟求悦母时人比之老莱子】
　　周之冕【汉州诸生事亲克尽子道内外无闲有旌孝石坊尚存】
　　庐松林【汉州人事继母杨氏至孝母病割股和药遂愈有司旌表】
　　边　洪【彭县诸生事母纯孝轻财好义年六十七以哭母过哀而终】
　　李　岳【彭县人事孀母至孝官华容训导转通山教谕】
　　米　贝【彭县贡生苦学励行事奉继母曲爲顺承推让货产以与累母弟当事以笃行表其闾】
　　徐仕明【彭县人母何氏常卧病仕明两次割股俱痊愈当事闻其孝表曰爱笃慈乌又尝拾人遗金尽归其主人称孝义】
　　熊　安【彭县人兄弟六人力耕共爨直指呉公表曰孝友】
　　祝丕传【彭县诸生贼变负母至樊家塲贼追至欲杀其母求以已代贼不许并遇害】
　　重庆府
　　汉严　永【郡人延熙中居父丧哀毁尽礼诏旌其门有严孝子碑在郡治】
　　杜　孝【郡人事母以孝闻母喜食鱼脍孝役成都买鱼置竹筒以草塞之投于中流祝之曰愿吾母得此食妇汲于江忽见竹筒横来触岸妇异拾之见二鱼曰必吾夫所寄也熟以进姑闻者叹其孝感】
　　萧　瓘【爲渝州长史居母丧以哀毁卒】
　　宋何光觉【荣昌人淳熙庚戌第进士性孝爱母病渴值旱泉涸光觉竭诚祝天宅旁一泉涌出进母病愈后邑人因甃爲井名曰孝感泉】
　　元张孝子【江津人逸其名元末兵乱孝子负其母糊口四方十有二年明兵平蜀始负母南归至笋溪时值水涨母曰吾以老惫累吾子至此今隔一衣带水天将不使吾见家乡乎仰天长叹自跃赴江孝子仓皇从之觉足下隠隐有石载之得渡孝子与母俱无恙及顾江中乃一石牛也今指渡处爲卧牛滩】
　　明施彦宁【江津人母殁庐墓三年孝慕哀切没齿不衰】
　　呉仕坤【南川人父彬薄宦山东病革仕坤侍汤药哀吁于天竟不起寄殡任所三年后鬻女得财扶榇归家朝夕奉祀如生正统中旌表其门】
　　唐　政【江津人早丧父以樵采养母终身不怠母殁庐墓天顺中有司上陈其事诏优恤之】李凌高【巴县人家贫性孝友父卒事孀母尤谨母病思笋时值严冬凌高徃林中长泣竟日见一笋芽寸许深求得之取归进母病愈后母卒庐墓三年不复栉沐至履穿肘见乡人以孝子称之】
　　王爱义【永川人天顺间有盗剽掠杀人母罗氏病卧寝室爱义侍不忍去母子俱受害】陈伯刚【合州诸生父母丧负土成坟庐墓六年有白鹊来巢乡人以爲孝感知州唐恂上其事诏旌表之】
　　王　堂【铜梁人成化中贼入境大肆焚掠母老不能去堂从烈焰中负母贼不忍害】呉　俭【荣昌人父早卒侍母余氏疾三年如一日先是有异母兄荡其赀产父临终语曰尔兄贫无以自给尔其敦友于之谊俭曰诺竟以先人田庐让其兄无难色邑人王侍御骥有诗表扬之成化四年大旱输谷千余石以给贫人有司以闻诏授承事郎】
　　王应松【江津人正德中流贼据应松家防其父母欲杀之泣跪求代贼杀之舎其父母】胡月蟾【江津人年十二遇流贼据其家月蟾与祖母许走藏张家崖下贼搜获欲杀许月蟾泣跪求代贼并杀之】
　　李应文【长寿人正德中流贼过县擒其父应文跪告乞代贼杀之】
　　旦仕俊【长寿人评事友贤之孙友贤殁仕俊以嫡孙承重既葬庐墓三年副使彭公旌表之】熊万变【荣昌人诸生正德中流贼围其家合室仓皇出走母尚未行万变语其兄曰母在围我辈脱出何爲相与还赴母难击杀二贼负母出爲贼所执俱被杀其母伏尸骂贼亦被杀】韦志通【南川人少丧父事母娄氏每晨昏必诣所跪问安否母年八十瞽废志通亲侍起居母疾尝粪焚香恳祷愿以身代及终苫居跣足泣血三年酒肉不茹以哀慕终其身】文可黼【涪州人父作官布政使父殁事母陈夫人最孝夫人六十而瞽可黼起屈必侍进膳必亲积三十年母九十乃卒既葬庐墓三年以明经任长泰令治行卓异卒于官泰人称之爲清毅公】
　　王应元【涪州人家贫居乡力农养父父每出饮元候于途扶之以归一日父醉卧应元田作其家不戒于火急奔囘烈焰甚炽身濡泥水出而复入救之者三号哭火中抱父而死】何积有【永川人事亲至孝母李氏病痢弥年卧榻积有日浣垢衣溪边石上践洗处有痕邑人杨荣题其溪曰孝子溪以表之】
　　何其聪【荣昌人父客亡寄殡滇之大理其聪少孤家贫年十四即徃访殡所负骸归鬻室以葬事母张终身不懈或甘防无资佣身以养邑中士大夫遇其母寿必冠带称觞莫不贤其节孝】何　楚【涪州人嘉靖中知松滋县生平言动不茍盛暑不废衣冠七嵗尝粪以疗父病耄年竭力以事伯兄所有钱谷推赡族人一乡称其贤】
　　杨　朝【垫江人嘉靖乙酉嵗荐父育族子朝视若同气赀产悉分与之嵗俭出粟赈饥全活甚众】
　　夏　铭【涪州人任御史深得宪体母死庐墓三年着四书啓防以惠后学】
　　罗　纯【荣昌人由嵗贡知嘉鱼县事奉亲之任每鸡鸣则起温凊孝养民皆感化善事其亲在嘉鱼数年案牍俱清囹圄空虚民德之爲立生祠】
　　施　训【巴县人进士歴叅政忠厚廉洁尝督边饷调遣有方事继母以孝称】
　　朱　卿【大足人领乡荐以母孀居絶意仕进母强之始就铨授阳武令寻闻母病即恳归养母病痢尝粪以验甘苦又病疽吮之而愈母终居丧如礼足爲世范】
　　夏　藩【大足人父蚤逝母守节抚藩藩事母克孝万歴初赐坊曰贞孝流芳】
　　余文元【綦江人母丁氏疾危文元刲股疗之病愈有司表其门】
　　江三极【綦江人父母病俱刲股疗之邑令旌焉】
　　熊奋鹏【綦江诸生割股疗父病病愈邑令旌之】
　　陈中道【永川人有孝行】
　　陈仕辅【垫江人兄仕隆商于秦年乆不归二亲忧之仕辅曰吾何爱一行以伤父母心乃歴探其所往徧西陲极边周行万里几十年重趼偕归父母尚无恙天伦畅遂人称孝友】骆任重【垫江人七嵗丧父入殓时以首触棺几毙登万歴癸丑进士授山西洪洞令有防声母卒于洪舁榇还里时值溽暑执杖随趋道路感叹】
　　吕孝子【失其名彭水人万歴间以孝闻邑令曽一贯请于上以冠带荣之】
　　戴北辰【彭水节妇许氏子母病割股救之母卒哀毁骨立庐于墓侧三年妻周氏亦以节闻盖一门节孝也】
　　丘　钟【忠州人年十八父殁凉州扶榇归日夕痛泣闻者感伤孟佥事柯重其文行延以敎子时有托以公事者餽百金钟力辞之乡人并高其义】
　　李　杰【忠州人少贫负米以养祖母后颇裕兄弟贫无居杰以己屋分居之人称孝友】李伯春【定远人贼兵纵火将至其居父柩在堂伯春伏柩号哭众感其孝争救得免事继母最孝丧葬尽礼与其弟叔春共爨五十年财货不私临终家人以分居告泣曰我死不忍听分字其孝友如此】
　　黎伯滚【大足人事母最孝出入温清未尝离左右一日山庄火伯滚不顾家资独负母走已而火灭渡溪适大水至同行多没惟伯滚母子得逹岸庄多虎亦不至伯滚居里人以爲孝感母死水浆不入口者数日拊榇号呼气絶而死与母同葬闻者哀之廵按喻时奏闻赐金恤其家】匡振之【号玉斋合州人领乡荐事母承欢罔闲五上公车三次从中途思母而返因奉母三十年不仕母服阏乃就广文后宰凤县清况若水不愧孝防二字】
　　袁　三【合州人父行贾家颇裕三少孤积弱家遂中落母年七十相倚爲命三负担汲水佣钱以养母人有授之壶餐者即携回进母母出则盛服人怪而问之母应曰此先夫所遗以送老者尚有棺一具屡令吾儿鬻之以爲赡养之资吾儿坚不从也后母死尽以父所遗殓母邑中名士作佣孝传以表之】
　　毛宗成【涪州人父早卒事母孝力农膳养偶盗至独负母匿林中垂涕拥防得免于难母卒葬于室侧每日往视至老无倦】
　　王　寅【铜梁人事亲孝父疾不解衣者数月既葬庐墓三年有白驯扰羣鸟环集于旁成化中事闻旌表】
　　周朝旦【铜梁诸生事继母极孝执亲丧有孝泉之瑞子逹万歴乙未进士】
　　向　上【铜梁人母刘氏疾割股愈之有司爲旌其门】
　　萧仁极【綦江人三嵗父卒事母极孝母目双瞽仁极百计医治出入扶掖饮食必亲进数十年无少怠有司表其门】
　　白　眉【壁山诸生自幼育于祖母晏晏病思鱼防求无忽遇人携鱼授之倐不见晏病果愈父可缙曾被马伤割左臂肉和药疗之生平孝谨里人颂焉】
　　段威武【铜梁人举孝廉爲渭源令事父母以孝闻既葬庐于墓朝夕哀奠相传有鹿驯鸟集梨橘再实之异至今称段孝子】
　　朱　英【酆都人父继卒于官扶柩归母桑氏孀居英茹蔬诵经日祝母寿至老不倦家贫治铁作供甘防不乏有司表其门】
　　萧显用【天启闲进士任福州府同知假归养母以孝行闻建坊入祠】
　　佘应祥【长寿诸生家贫力学母老值兵乱扶母入山避乱母病难行应祥弃幼子女独负母入山俄兵持刀至应祥哀告以故兵释之越三日母死应祥负土成坟卧坟侧不食死】戴孝子【失其名酆都人事祖母至孝有司表其门曰孝同晋密】
　　古养浩【字健庵酆都人偕妻隆氏事二亲至孝谚称古氏孝子名重乡里养体养志两兼之矣】
　　柳映芳【黔江人事母至孝家甚贫负薪供养一日遇老人引至酉阳山指一树令伐之且曰月取一枝足给母膳矣映芳伐树入市医者识爲沉香重价购之母膳由是日丰云】
　　王三征【黔江人父檄好弈尝延善弈者对局弗胜怒辄不解三征厚贿弈者令徉负以博其欢檄疾甚刲股救之即瘳邑令旌之】
</div>
    <div class="pagination">
<a href="四川通志_page53.html">上一页</a><span>...</span><a href="四川通志_page49.html">49</a><a href="四川通志_page50.html">50</a><a href="四川通志_page51.html">51</a><a href="四川通志_page52.html">52</a><a href="四川通志_page53.html">53</a><span class="current-page">54</span><a href="四川通志_page55.html">55</a><a href="四川通志_page56.html">56</a><a href="四川通志_page57.html">57</a><a href="四川通志_page58.html">58</a><a href="四川通志_page59.html">59</a><span>...</span><a href="四川通志_page55.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
