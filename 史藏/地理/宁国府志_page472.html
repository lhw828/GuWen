<!DOCTYPE html>
<html>
<head>
    <meta charset="UTF-8">
    <title>宁国府志 - 第 472 页/共 477 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宁国府志 - 第 472 页/共 477 页</h1>
    <div class="content">
刘维和号怀顺。性醇谨，动必以礼。父早肯析

产，以二让兄，而己但取一。母氏饔飧，身独仔肩。家不甚殷，助婚助葬，好周人急。以子

有源贵受封，年八十一卒。祀乡贤。

周仪字宗式。孝友正

直，父母既葬，庐墓三年。与兄析产，义让其二。领正德庚午乡荐，辞里甲百金馈。及宰宣

平，有廉爱声。

王可字寅仲，庠生。崇祯间，频岁荒旱。

斗米三钱，为煮糜以赈，凡数月。有同学友给入别室，预藏一女优于内，愕然急自牖

中

逸出。后举优行，督学某为表其闾。

〔国朝〕
刘笃生字君因，观察有源次子，庠监生。性仁慈，恂恂自下。尝煮粥以食饥人，施以瘗道

。邻有以屋售者，不忍其露处，既予值，复听久居焉。买女婢既至，询知为宦裔，亟召其父

还之。人盗卖其山木二千余株，庄佃窃其仓谷而诡以盗劫告，概笑置不问。家益落，终身欣

然自若也。卒年七十，祀乡贤。以子绳武赠知县。

梁谷字

元锡。由邑庠入监，前壬午积分贡生，考授府通判。顺治初，奉诏征，以母年老不赴。为人

慈和恺悌，尝因岁荒出粟三百石以赈饥。

王养元字体乾，庠

生。家贫，竭力供甘旨，母病，糜股以进，病立愈。伯兄病笃，一子幼，药饵殡葬俱身独任

。

弟某被诬，力营救脱，而不令弟知。邑有受侮豪族者，辄伏义助理，其人潜致馈谢，峻却不

受。晚年抚孙奂曰：“汝必大吾门，恨我不及见也。”后果如其言，卒祀乡贤。



方初元字汝贞，少有至性，父希明，贫甚。勉力甘旨以事其母朱，朱分以食

初元，辄不忍受。及长授徒，御酒肉，默念父母，洗腆不给，食不下咽。其伯父希珍与其子

相继亡，为抚遗孤如己出。族有窭人，子质富家，亟畀金赎归。尝罄馆谷以周匮乏。买地治

生圹，逾年为强有力者所夺，且以横逆加，卒置不较。孙伸，中康熙己未进士，选庶常。

黄龙光字龙生，庠生。家无中人产，性好施予，里有贫鬻妻者

，数家咸赖保全。有以重资托孤者，坚辞不得，孤殇，尽以其资付孤之亲者，始终不染毫

末

。初龙光父以三十金购田三亩，其人据不与，后子弟欲与争。龙光曰：“我能让过五十年，

汝

辈不能忍一时乎!”其德量如此。后以子学勤封费县知县。

王熙

字缉之，邑庠生，砥行读书。事父母色养备至，及殁，购地营葬。自祖父母暨伯兄父子皆

归殡，费俱己出，至称贷变产不懈。第五兄早世，为抚遗孤成立，侄孙少孤，亦赖熙抚，熙

初艰于嗣，年五十后连举二子。

朱时升早失怙恃，抚两幼弟

，皆为授室。至老犹同居。婶母孀而贫，岁给米薪，堂侄伶仃，代为婚娶。助同族之不殡者

，三嫁孤女之不能嫁者二。里中称升笃内行云。

刘发宣字君

考，观察有源季子，邑庠生。颖悟善记，诵出入经史，一时才彦莫先。性廉慎，布袍踽步，

无纨习。顺治间岁饥，同叔兄笃材各捐谷三百石以赈。巡抚蒋上其事，诏赐旌奖。笃材字

君培，敦行好义，与弟同心，尝募建文昌阁为会文所。族士多所造就。



刘学礼字绳如。康熙丙午武举。泾有故人子贫甚，携妻将远鬻，遇诸途，急称贷

二十年二十年，《乾隆府志》作“二十金”。

，俾得完聚。岁辛亥大旱，族多不火者，礼曰：“吾无谷可均”，乃鬻田二十亩

分给之。

</div>
    <div class="pagination">
<a href="宁国府志_page471.html">上一页</a><span>...</span><a href="宁国府志_page467.html">467</a><a href="宁国府志_page468.html">468</a><a href="宁国府志_page469.html">469</a><a href="宁国府志_page470.html">470</a><a href="宁国府志_page471.html">471</a><span class="current-page">472</span><a href="宁国府志_page473.html">473</a><a href="宁国府志_page474.html">474</a><a href="宁国府志_page475.html">475</a><a href="宁国府志_page476.html">476</a><a href="宁国府志_page477.html">477</a><a href="宁国府志_page473.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
