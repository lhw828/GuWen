<!DOCTYPE html>
<html>
<head>
    <meta charset="UTF-8">
    <title>江西通志 - 第 186 页/共 394 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江西通志 - 第 186 页/共 394 页</h1>
    <div class="content">　　饶州府
　　汉
　　唐防建元间番阳令开夜郎通西南夷【史记西南夷传】按林志误称唐防建康间番阳令考纪元大全建康乃东汉顺帝改元也白志改正
　　吴
　　步隲字子山临淮淮隂人孙权为讨虏将军召隲为主记与琅琊诸葛瑾彭城严畯俱游吴中并着声名权为徐州牧以隲为治中从事建安十五年出领番阳太守【吴书】
　　韩当字义公辽西令支人孙策东渡从讨三郡迁先登校尉授兵二千从征刘勳破黄祖还讨番阳领乐安长山越畏服【同上】
　　按雷次宗豫章记汉永元中置乐安县即乐平县也
　　虞翔章安人鄱阳太守工文章之事立言粲盛焕若春荣【三国志注】
　　按明一统志林志俱误作虞翻
　　魏滕字周林祖父河内太守朗字少英列在八俊滕性刚直行不茍合初迕策几殆頼太妃救得免至是有罪权怒责甚严敢有諌者死范突入叩头流血言与涕并良久权意释乃免滕歴官鄱阳太守【三国志吴范传】
　　周鲂字子鱼吴郡阳羡人少好学举孝防为宁国长黄武中鄱阳大帅彭绮作乱攻没属城乃以鲂为鄱阳太守与胡综勠力致讨遂生禽绮送诣武昌加昭义校尉后赐爵闗内侯贼帅董嗣负阻劫钞豫章临川并受其害鲂遣间谍授以方畧诱狙杀嗣嗣弟怖惧诣武昌降于陆逊由是数郡无复忧惕在郡十三年卒赏善罚恶恩威并行【吴书】
　　晋
　　虞溥字允源髙平昌邑人也举孝防除郎中稍迁公车司马令除鄱阳内史大修庠序广招学徒移告属县乃具为条制于是至者七百余人溥乃作诰以奬训之时祭酒求更起屋行礼溥曰君子行礼无常处也故孔子射于矍相之圃而行礼于大树之下况今学庭庠序髙堂显敞乎溥为政严而不猛风化大行有白乌集于郡庭注春秋传撰江表传及文章诗赋数十篇卒于洛时年六十二【晋书】
　　王廙字世将丞相导从弟辟太傅掾转参军元帝作镇江左廙弃郡过江帝见之大悦以为司马频守庐江鄱阳二郡及帝即位廙奏中兴赋上疏曰臣以壬申嵗见用为鄱阳内史七月四星聚于牵牛又臣郡有枯樟更生明天之厯数在陛下矣以功累増封邑【同上】
　　纪瞻字思逺丹陵棱陵人少以方直知名除鄱阳内史防苏峻乱瞻与温峤等帅舟师赴难官至骠骑将军【明一统志】
　　按晋书本传瞻以镇东长史讨周馥华轶功加扬威将军除防稽内史无鄱阳内史语今各志所载皆从一统志因附纪之【原跋】
　　顾众字长始吴郡吴人征拜驸马都尉奉朝请转尚书郎大将军王敦请为从事中郎补南康太守防诏除鄱阳太守众径之鄱阳不过敦敦甚怪焉及敦搆逆令众出军众迟回不发敦大怒召众诘之声色甚厉众不为动容敦意亦渐释时敦又怒宣城内史陆喈众又辨明之敦长史陆玩在坐代众危惧出谓众曰君真所谓刚亦不吐柔亦不茹虽仲山甫何以加之后以讨苏峻功封鄱阳县伯【同上】
　　纪睦咸和间鄱阳太守有讨贼功【同上】
　　王大如字钜夫陈陶人甫孙为余干令政得缓急之宜陶潜善之后为刘所杀民懐其徳立祠祀焉【明一统志】
　　宋
　　虞丘进字豫之少以讨苻坚功封闗内侯从武帝征战封五等侯卢循逼都孟防等议奉车驾过江进面折以为不可武帝嘉之除鄱阳太守【南史】
　　王质字子贞性慷慨涉猎书史梁世以武帝甥封侯与侯景战败潜匿人间后奔荆州元帝承制歴位侍中吴州刺史领鄱阳内史【同上】
　　梁
　　陆襄字师卿吴郡人大通七年出为鄱阳内史先是郡民鲜于琛为乱有众万余人襄帅民吏修城隍为备御及贼至连战破之时豫章安成等守案治党与因求贿货不得其实惟襄郡部枉直无滥民作歌曰鲜于抄后善恶分民无枉死頼陆君又有彭李二家忿争诬告襄和言解谕且为设酒食令其尽欢酒罢同载而还民又歌曰陆君政无怨家鬬既罢讐共车在政六年郡大治民四百二十人诣阙拜表陈襄徳化求于郡立碑降勅许之又表乞留之襄固求还征为吏部郎迁秘书监【梁书】
　　按林志陆襄传太畧安志误入宋
　　栁恽字文畅河东解人累迁太子洗马父忧去官服阕试守鄱阳聴吏属尽三年防礼署之文教百姓称焉仕终吴兴太守卒赠侍中子偃字彦游年十二引见诏问读何书对曰尚书又曰有何美句曰徳惟善政政在养民众咸异之拜驸马都尉都亭侯鄱阳内史【同上】
　　郑弁字伯礼金华人大同间令鄱阳以恺悌为政民安之【林志】
　　隋
　　栁庄字思敬河东解人少有逺志雅逹政事岳阳王萧詧辟为参军转法曹迁鸿胪卿髙祖践阼庄入朝髙祖深慰勉之萧琮嗣位迁太府卿及梁国废授开府仪同三司并赐田宅徐璒等反于江南以行军总管随讨璒平授饶州刺史甚有治名数载卒官【隋书本传】
　　梁文谦安定乌氏人相州刺史彦光子雅有父风开皇十五年拜上州刺史炀帝即位转饶州刺史嵗余为鄱阳太守称为天下之最征拜户部侍郎【隋书梁彦光传】
　　按林志载文谦为鄱阳太守时嵗饥民起为盗招徕赈恤又培土为市以居民使贸迁有无以遂其生
　　唐
　　薛振龙朔初饶州刺史在郡六年以神明驭下素山产芝民以为瑞立亭以表之因改其山曰芝山【豫章书】
　　窦俨总章间饶州刺史用邓逺公银山之议可以赡国用遂上其事置塲以邓公名之【明一统志】
　　郭元振名震以字行魏州贵乡人十八举进士为通泉尉累官同中书门下三品封代国公防宗讲武骊山既三令帝亲鼓之元振遽奏礼止帝怒流新州开元元年起为饶州司马元振虽少雄迈及贵居处俭约手不置书人莫见其喜愠【唐书】
　　顾锡贞观间知余干多恵政获瑞鹤赤羽一白羽一【安志】
　　裴士淹大厯间饶州刺史程烈女击奸盗报父讐士淹刻石州门以表其节【林志】
　　按豫章书程烈女父兄为盗所杀掠女去女寻以计脱归告于刺史顔眞卿捕获戮于市女刳其心以祭父兄而不及士淹表门事唐书列女传亦失载【原跋】
　　李复字初阳建中初为饶州刺史郡人陈饶奴年十二亲亡嵗饥或教其分弟妹可全性命饶奴流涕身丐全养复异之给资储署其门曰孝友童子【唐书陈饶奴传】
　　按明一统志云复筑堤捍江民徳之号李公堤
　　李吉甫字宪赵人栖筠子贞元初为太常博士年尚少明练典故出为忠州刺史改郴州复改饶州防前刺史继死咸言牙城有物怪不敢居吉甫命菑除其署以视事吏由是安诛击奸盗治声流闻宪宗立以考功郎中召为翰林学士累官中书侍郎同平章事卒赠司空諡忠懿【唐书】
　　李徳字文饶吉甫子也兴元间馆陶丞迁余干令治政为江东最【明一统志】
　　按唐书李徳传以防补校书郎召拜监察御史穆宗即位擢翰林学士歴官始末不载馆陶丞迁余干令
　　马植字存之由夀州团练副使三迁饶州刺史精吏事以文雅绚饰其政清净不烦后进中书侍郎【唐书】
　　韦嗣立字延构阳武人以成均祭酒贬饶州长史时表其防卒赠兵部尚书【同上】
　　穆赞字相明河内人以御史中丞贬饶州别驾久之拜刺史赞质性强直进观察使卒于官赠工部尚书【同上】
　　归宗敬字正礼吴人以国子司业贬饶州尝陈民生疲敝当以徳化天下卒赠兵部尚书【林志】
　　郑珣瑜字元伯荥泽人贞元间饶州刺史性严重少言未尝以私托人而人亦不敢谒以私清静恵下贱敛贵发以便民累官吏部尚书卒諡文献【唐书】
　　杜佑字君卿万年人以父希望防补郯县丞入为工部郎中累官户部侍郎为卢杞所恶出为苏州刺史改饶州后至平章事赠太傅諡安简佑天性精于吏职为治不皦察数干计赋相民利病而上下之议者称其治行无缺【同上】
　　李瓉字宗器濮阳人以通政参议出判饶州发奸如神权豪詟服制赋税法敛者不敢肆【安志】
　　吴彦字俊之睦州人咸通间为余干县丞刬弊除奸有嘉禾白雀之祥【林志】
　　顔标干符间饶州刺史黄巢攻城标力战不支城防死之【同上】
　　栁尹中和间尹乐平黄巢之乱死焉民为立庙【安志】金安字曰安京兆人干符间为浮梁令黄巢搆乱安籍民兵以障之民以获全【林志】
　　按金安林志误入杨吴白志入唐
　　杨吴
　　钟泰章【吴録作钟章】合肥人为夀州团练使顺义中人有告其侵市官马者徐知诰以王命遣王稔代之改泰章饶州刺史或谓泰章何不自辨泰章曰吾在扬州十万军中号称壮士夀州去淮数里步骑不下五千茍有他志岂王稔单骑所能代乎我义不负国虽黜为县令亦行况刺史乎何为自辨以彰朝廷之失【十国春秋】
　　南唐
　　髙拯字叔济歙县人保泰间知余干防乱后居民雕敝科役烦重拯为贷私钱若干万缗每乡责二人行商取息以资公用民頼以苏去后民为立碑【安志】宋
　　马亮字叔明合淝人举进士为大理评事出知饶州州豪白氏多执吏短长尝杀人以赦免愈骜横为闾里患亮发其奸诛之部中畏慑州有铸钱监匠多而铜锡不给亮请分其工之半别置监于池州嵗増铸缗钱十万迁殿中侍御史累官至太子少保致仕卒諡忠肃【宋史】
　　吴在木青州人咸平时为余干令尝曰欲治其外先治其内如曹司贪墨者榜出之又曰牧民犹牧羊也当除其败羣者一县称治有白雀青鹿之瑞民歌曰吴在木政严肃恶者忧羇囚善者乐化育寇准荐其贤官至尚书【林志】
　　张谭庆厯间知饶州兼提金银铜坑冶公事时饶学燬谭新之聘郡人胡宁为师【林志】
　　朱琬庆厯间由秘书省校书郎出知鄱阳时知州张谭建学琬助成之力居多【同上】
　　范仲淹字希文苏州人以吏部贠外郎权知开封府时吕简执政进用者多出其门仲淹上百官图指其次第曰进退近臣凡超格者不宜全委宰相夷简不悦因罢知饶州迁润越二州其政尚忠厚所至有恩仕至参知政事卒赠兵部尚书諡文正【宋史】
　　毛抗嘉祐间乐平令有善政民立石记遗爱【同上】张谠西蜀人治平间徳兴令人颂之曰张侯张侯敷政优游民乐其业禾麦有秋【明一统志】
　　刘季孙以左班殿直监饶州酒税时王介甫为江东提刑见其诗风吹燕语落檐间底事来惊梦里闲説与旁人浑不解杖藜擕酒看芝山大加称赏差摄州学诸生始惊而终服之遂知名于时【西江诗话】
　　苏迈西蜀人文忠公轼子元丰间为徳兴丞文学优赡政事精敏后人仰之立景苏堂【豫章书】
　　叶义问字审言严州人调饶州教授摄郡事嵗旱发仓赈民民徳之【林志】
　　吴与字可权漳州人元符间知余干刘正夫论其爱民如子弟防士如元气决讼如神明大观初除御史【余干志】
　　刘安节政和间知饶州民爱戴之后移宣州民遮留曰吾州自范文正公后惟刘公一人而已【明一统志】
　　蒋静字叔明宜兴人知安仁县俗尚巫疫疠流行病者不服药静悉论巫罪聚其所事淫像得三百躯悉投诸江徽宗九年召为大司成出知洪州【豫章书】
　　范锷熈宁三年知乐平邑未有学锷既视事喟然曰邑之缺典孰大于此遂度地为之锷治邑有异政秩满士民献其绩于当路上之朝复留三年【乐平志】
　　洪兴祖字庆善丹阳人登政和上舍第为湖州士曹改宣教郎提防江东刑狱知真州徙知饶州先是梦持六刀觉曰三刀为益今倍之其饶乎已而果然秦桧当国諌官多桧门下争弹劾以媚桧兴祖坐尝作故学士程瑀论语解序编管昭州【宋史】
　　郭僎字同升祥符人以父任通判全州权饶州浮梁宰未行时有贼张顶花者已偪县境众止之僎曰安逸则就艰危则辞非我所学径就道至县约束吏士誓以死战贼闻之伪降入邑为变邑官窜伏僎曰吾为宰义不可去端坐公署遂遇害诏赠承义郎録其后二人【同上】
　　蒋兴祖常州宜兴人以防累调饶州司録睦州盗起旁郡皆震兴祖白州将纠吏卒缉战具盗不敢谋以功迁知开封府武阳县靖康初金兵过县力不敌死焉【明一统志】
　　赵彦端绍兴间知余干县刚介不屈为政务岂弟民称为赵母寻为江东运副制赈饥之法严不举子之令【同上】
　　按林志彦端字徳庄宋宗室登绍兴进士又按余干县志彦端自号介庵居士有文集若干卷谢谔为之序
　　杜师旦绍兴间知余干初至奉行经界事召父老有才徳者议田分六等租以五升为率且嘱父老曰勿回势勿狥私一主乎公既成民咸称善以内艰归【余干志】
　　沈度绍兴间余干令政有三善田无废土市无闲居狱无宿系民讴歌之【林志】
　　按县志度字公雅
　　甯尹字正孚青阳人绍兴二十八年知浮梁告长老曰令起农家耳备尝疾苦奈何以鞭扑苦百姓其定约束与若守毋自刑也民相帅趋令【安志】
　　王十朋字龟龄乐清人隆兴初除吏部侍郎力辞出知饶州饶并湖盗出没其间闻十朋至一夕遁去丞相洪适请故学基益其圃十朋曰先圣所居十朋何敢予人移知夔州饶民走诸司乞留不得至断其桥乃以车从间道去众葺断桥以王公名之累官以龙图阁学士致仕卒諡忠文【宋史】
　　唐文若字立夫眉山人登进士第迁起居郎出知邵州改近郡知饶州新学宫减田租竒耗二万石又请嵗籴常平义仓之储什三与民平市农末俱利而粟不腐遵以着令余干有剧盗廵尉不能制文若遣牙兵捕而戮之加直敷文阁后知江州卒赠左通奉大夫【同上】
　　詹体仁字元善浦城人隆兴进士调浮梁尉郡上体仁获盗功状当赏体仁曰以是受赏非其愿也谢不就体仁頴迈特立博极羣书尝从朱子学以存诚慎独为主真徳秀尝问居官莅民之法体仁曰尽心平心而已尽心则无愧平心则无偏世服其确论云【宋史】
　　李舜臣字子思井研人绍兴末着江东胜鉴十篇以上登乾道进士擢成都教授迁宣教郎知徳兴治尚风化民有母子兄弟相讼连年不决舜臣为陈孝友之道遂相爱如初闲诣学讲説邑士称蜀先生罢百姓预贷偿前官积逋民病差役舜臣劝诸乡以税数低昂定期久近创为义役期年而成民便之【同上】
　　刘爚字晦伯建阳人受学于朱熹吕祖谦乾道进士调饶州録事通判黄奕将以事污爚而已自以赃抵罪去调连城令伪学禁兴爚从熹武夷山讲道读书筑云庄山房为终老之计调贑州坑冶司主管文字仕至权工部尚书卒諡文简【同上】
　　吴正国洛阳人淳熈四年知鄱阳县为政有恵爱卒于官民立祠祀之【豫章书】
　　应孟明淳熈八年为乐平丞时新守赵广征索坊塲积负孟明投书切諌指霪潦归咎郡政守为之慙沮【安志】
　　徐木淳熈间乐平令漕使真徳秀荐之云岂弟之声为本路县宰之冠【乐平志】
　　娄机字彦发嘉兴人乾道进士通判饶州平反寃狱蜀帅袁説友辟参议幕中不就改干办诸司审计司转对请裁损经费又论刑名疑虑之弊累官资政殿学士提举洞霄宫归【宋史】
　　杨简字敬仲慈谿人乾道五年进士知乐平县兴学训士诸生闻其言有泣下者少年为民害简寘狱中谕以祸福咸感悟愿自赎由是邑人以讼为耻夜无盗警路不拾遗民呼曰杨父累官以寳谟阁学士大中大夫致仕卒所着有甲藁乙藁冠记防记婚记防礼家记家祭记释菜礼记石鱼家记等书后人为作慈湖书院【同上】
　　赵与清临安人开禧间浮梁令谓为政以人材为先乃増学田易祭器创乡贤祠讲学行礼士风翕然丕变【浮梁志】
　　史定之四明人嘉定间知饶州广濬城隍着饶州志二卷【林志】
　　纪极嘉定六年知乐平时乡饮久不举极始行之江东诸郡大水邑当乐安江之冲极命囊薪防堤民以得免又置漏泽园以死而无归者【安志】
　　洪咨防字圣俞于潜人试饶州教授有文名仕终翰林学士制称其鲠亮忠慤【林志】
　　程元凤字申甫徽州人绍定进士轮对极论世运剥复之机及人主所当法者理宗览之曰有古遗直风六年进秘书丞匄外知饶州郡初罹水灾元凤访民疾苦夙夜究心修城堞置义阡寛诛求察诬证进江淮等处提防坑冶仍兼知饶州冶司嵗有冬夏帐银悉举以补郡积年诸税敛之不足者芝生治所众以治行所致元鳯曰五谷熟则民防恵此不足异也召奏事辞不就后累官右丞相封吉国公所着调斋文集若干卷【宋史】
　　吴泳字永叔蜀人寳祐间浮梁令爱民礼士加意常平以备歉【林志】
　　按宋史本传泳字叔永潼川人嘉定二年进士歴官为军器少监升秘书丞兼枢宻院编修迁秘书少监权吏部侍郎后知温州改知泉州其知浮梁事失载【原跋】
　　唐震字景贤会稽人通判临安府江东大旱擢知信州震奏减运米蠲其租赋令坊置一吏籍其户劝富人分粟使防吏给之吏有劳者辄为具奏复其身吏感其诚全活无算州有民佣童牧牛牛逸而牧舍火其父讼佣者杀其子投火中民不胜掠自诬服震视牍疑之宻物色之得童傍郡以诘其父对如初震出其子示之狱遂直咸淳十年知饶州时兴国南康江州诸郡皆已归附大兵畧饶饶兵止千八百人震发州民城守昧爽出治兵至夜中始寐上书求援不报明年二月兵大至震尽出府中金钱募有能出战者赏之众惧不能战北兵登陴众遂溃震入府中玊芝堂其仆前请曰事亟矣鄱江门兵未合亟出犹可免震曰民命皆系于我城中民死我何面目生邪有顷兵入执牍铺案上使震署降震掷笔于地不屈遂死之兄椿与家人俱死赠华文阁待制諡忠介【宋史】
　　王贵行蜀人咸淳间徳兴丞元兵至被执曰幼学壮行惟忠与孝竟赴水死【豫章书】
　　周伟徳祐间为浮梁丞元兵起伟曰以守无城以战无兵奈何受人之命不为其事非仁也食人之禄不死其难非勇也卒死之【同上】
</div>
    <div class="pagination">
<a href="江西通志_page185.html">上一页</a><span>...</span><a href="江西通志_page181.html">181</a><a href="江西通志_page182.html">182</a><a href="江西通志_page183.html">183</a><a href="江西通志_page184.html">184</a><a href="江西通志_page185.html">185</a><span class="current-page">186</span><a href="江西通志_page187.html">187</a><a href="江西通志_page188.html">188</a><a href="江西通志_page189.html">189</a><a href="江西通志_page190.html">190</a><a href="江西通志_page191.html">191</a><span>...</span><a href="江西通志_page187.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
