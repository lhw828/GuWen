<!DOCTYPE html>
<html>
<head>
    <meta charset="UTF-8">
    <title>山东通志 - 第 177 页/共 194 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山东通志 - 第 177 页/共 194 页</h1>
    <div class="content">　　大地山河气郁蒸琼浆珠瀑乱飞凌暗嘘灵谷甞分雨冷冽西风不见冰石鉢龙涎声似沸海天鼍皷急如□源头何处通幽漠夜月寒潭水自澄
　　登日观峯四首　　　　　　　【明】潘之恒
　　东望岧嶤表岱宗排空秀色削芙蓉铢衣结绶承华葢绀殿扬光见烛龙隠几徂徕青不极参云碣石翠微封扶揺欲挟沧溟日直蹑丹梯第一峯
　　半岭鹍鸡午夜鸣中天鸾鹤洞箫声灵查几许通银汉香案曾参上玉京乍见彩云青海度毎依残月赤霄行无烦一一论封禅寂寞云亭问主盟
　　河汉昭囘阁道通东皇绛节下云中钧天初破游仙梦阊阖高凭少女风夜半阳乌飞海镜秋分星鸟丽霜宫曈曈佳气长安近万里遥瞻帝日红
　　太乙离宫薄绛霄扶桑海日坐相邀银河欲防暾将出金掌先承露未消云驾六龙琼岛曙风呼万马巨灵朝请看岳顶苍凉色遮莫霞城已建标
　　登泰山八首　　　　　　　　【明】谢肇淛
　　独立苍茫黯自愁天邉落木正逢秋片云长自依孤阙一气谁能辨九州马向呉门揺匹练蜃从沧海起层楼山河指防东南尽咫尺应同万里游
　　叠嶂飞梯防复连晓烟寒叶转堪怜龙湫半向苍藤泻鸟道翻从碧落悬败碣莓苔余汉字孤松风雨自秦年寻真不觉仙源逺覔得丹丘息万縁
　　山半罡风吹竹冠洞前云气湿衣寒珠帘喷雪三千尺石磴悬空十八盘禹服弹丸天际尽汶河衣帯掌中看汉家未欲论封禅桧柏森森太乙坛
　　中天飞阁俯崔嵬呉越诸峯面面开错落山形皆北拱微茫海气自东来秦皇驱石元无字汉代祈灵漫有台七十二君多胜事只今斜日照苍苔
　　绀殿朱宫敞碧霞楼台缥缈玉真家鸾夜晓三珠树羽盖朝迎七寳车天外金门驯虎豹云中绛节动龙蛇朝元归去瑶池冷落尽冰桃万树花
　　半空星斗落前楹月色霜华千里平四壁烟岚寒枕簟几家灯火隠山城封中白见秋云起海底红看夜日生自分身如王子晋平峯顶上坐吹笙
　　烟销路转翠重重洞里花源别有峯栈道初开惟傍竹上方乍逺不闻钟桥西防柱从苔蚀石面残经受水舂欲向山僧问遗事松关深处野云封
　　登临竟日意悠哉只恨秋城暮色催囘首天邉翠微寺却惊身自白云来丹梯杳霭看还失紫府虚无梦复回早晚向平婚嫁毕结庐应旁竹林隈
　　超然台　　　　　　　　　　【明】谢肇淛
　　一片秋光爽色开况逢仙令共登台城连平楚天邉去云拥羣山海上来潍水尚寒高鸟尽穆陵无恙夜乌哀尊前欲洒千秋泪徃事残碑伴绿苔
　　登安平镇谯楼　　　　　　　【明】谢肇淛
　　高楼遥控九河关海岱微茫指顾间千里飞帆衣带水半窻斜日锦屏山孤城粉堞连云起平楚苍烟逐鴈还氛祲坐消波浪息风光赢得独开顔
　　登岱　　　　　　　　　　　【明】高有恒
　　悬崖怪石逼丹梯几度寻幽傍水溪尽日岚光迎过客半空云气俯全齐登台汉迹知何在极目呉门望转迷絶顶崚嶒天咫尺苍茫只觉万山低
　　小东园二首　　　　　　　　【明】公　鼒
　　桑泉河傍小东流山外茅亭对石楼鴈字低连红叶雨砧声遥送白杨秋谁家刀尺裁明月入望风烟系暮愁日似小年门似水若无婚嫁胜浮丘
　　十年客路总漫漫归扫松花坐石坛一自文章惊海内便将名姓老长安闲情雅共秋云澹徃事愁聼暮雨寒何处砧声连落木西风人自倚楼看
　　云门东麓花林疃　　　　　　【明】刘渊甫
　　碧水青山何处村百花千树半柴门山藏栁市无车马水隔桃源有子孙问舎地偏为得计寻幽心逺遂忘言悠然逈出尘嚣外垂老犹矜兴味存
　　沽河渡　　　　　　　　　【国朝】法若真
　　飞虹北望折中流长使蛟龙夜半愁落落青茅遮防壁行行白鹭宿横洲慕容车骑双沽尽秦帝楼船大海収直到穆陵三岛外书生何事不封侯
　　秋杪黄山　　　　　　　　【国朝】法若真
　　空亭十日得闲闲踏徧沙痕曲水湾黄叶长留鹦鹉谷白云不去鳯凰山纵依酒瓮愁皆醉新补柴门嬾未关莫道清秋入夜冷久疎礼数到人间【鹦鹉谷在海东鳯凰山在黄山南】
　　登岱二首　　　　　　　　【国朝】施闰章
　　岱宗万仞气苍苍杖防层巅尽八荒列岫儿孙争拱立诸天旌节郁相望丹霞白雾分隂霁玉简金泥入混茫懐古踌躇搔短髪洗头池畔挹琼浆
　　羣山冉冉下青峯回合虚无紫气重日出天门当汉畤云深御帐失秦松双崖石聚惊龙鬭四月桃开集雪封辇道荒芜民力尽相如禅草且从容
　　长白山　　　　　　　　　【国朝】施闰章
　　雨后明霞冉冉红浮云犹袅半山中多年梦想赤松子何处招寻白兔公列嶂临城余磵雪虚岩面海更天风从来副岳夸形胜杖防凭陵孰与同
　　泛锦秋湖二首　　　　　　【国朝】唐梦赉
　　十载云湖系客思秋风短棹尚嫌迟东山小草终何济西塞桃花定几时种树拟遮红蓼岸买歌新制竹枝词名香清磬无余事高枕兰桡信所之
　　垂老林泉计始成谁能尘市了余生将营山水为三窟须防丹铅当五城庐岳争如长白逺潇湘何似锦秋清卜居应号黄冠子拚与乾坤一叶轻
　　石门【曲阜　　　　　　　　国朝】顔光猷
　　石门山寺白云深乱雨飞花野火侵法帐空悬莲叶散梵钟不响草虫吟牛羊歴落千村满藤桂苍凉一迳隂草阁昔年何处是流泉彷佛似鸣琴
　　宿山顶　　　　　　　　【国朝】顔光敏
　　防遥接太山阿石屋荒台覆薜萝防壑隂森藏暮雨孤峰屈注转银河丁丁樵响穿林早谡谡松涛闭戸多晓日晴开堪望鲁高吟不叹手无柯
　　神头山谒李卫公祠次叶文庄韵
　　【国朝】王士禄
　　苍山深抱药师祠驻马横鞭一揖之杖防文皇龙奋日献书西岳蠖蟠时神归风雨宵声厉地僻云岚昼色迟我慕人豪遗像在披帷重在拂蛛丝
　　登蓬莱阁　　　　　　　　【国朝】丁　蕙
　　画栏朱栋俯鸿蒙四顾茫茫万象空吐纳江河连碧落荡摩日月沐青铜【青铜二字出苏子瞻海市诗】方壶路接蛟波外楼阁嘘成蜃气中到此尘嚣都不染欲乗黄鹄御天风
　　题趵突泉　　　　　　　　【国朝】宫梦仁
　　匹马三春两度来蓬飘萍转羡灵荄明河孤拥天绅防响雪声连地肺开夜聴龙吟潜窟宅朝疑蜃气见楼台凭轩不尽观澜意却浣尘襟坐绿苔
　　奉和扈从登封应制四首　　【国朝】毛奇龄时维肇甲候属升辰承六幕之清宁广三台之效顺翠华西指东都望幸多时防仗将临夏谚为欢已久因整协时之驾先酬肆觐之观钩陈简肃无烦五校兰锜柴望精禋不事三坛茅脊所过祀名山笑玉检探符之陋随时省方俗斥金泥封事之繁惟是问俗之贞滛间修五礼就民相慰劳暂遍羣神聿开千百年未有之恩顿释七十君歴传之妄念兹输挽筑楗石以塞决河揽我提封登高丘而望逺海谨诵卷阿之什防赓将享之章才慙应劭难传西汉官仪职本兰台敢效东封着颂
　　嵯峨方岳望东廵何幸天门扈近臣磴道晓云回海日石坛秋草遍山春銮旗翻作中峰电鄗黍祠还上畤神千载玉泥留检处今来沾尽属车尘
　　幛殿重重倚嶂开山呼相应似鸣雷九旗总向巗邉去万乘疑从天半来升气下窥青检合禋河西眺白龙回盛朝功徳真难纪勒石慙无作颂才
　　东方雄镇防神京豫日宸逰减禁兵霜绕幔城严未启花开辇路笑相迎晴看御马林间度夜聼天鸡海外鸣九防齐州浑一望可知六宇正澄清
　　钩陈罗列动星文佳气茏葱绕圣君骑接百灵岩曲稔龙躔三观岭头分春还个左乗青辂时见封中起白云问俗省方千圣事百年父老几曾闻
　　过穆陵关　　　　　　　　【国朝】安　防
　　将军岘口路盘纡东国崇关赐履余谿谷分流通沭汶商车夹道走淮徐捐躯戌主灵犹壮失险南燕计果疎何处寄奴遗垒是废兴千载总成墟
　　蟠龙山　　　　　　　　　【国朝】安　防
　　崇巅杰阁敞朱櫺怪石盘纡鸟道经老柏轮囷枝尽偃蛰龙鳞甲气犹腥千岩重复蟠青社秋色微茫接北溟一水故环云壑秀那能依此结茅亭
　　卢山【卢童子修真处　　　　国朝】李　蕃
　　卢仙曾住此山巅跨鹤飞升信有縁石洞尚留行道影清泉犹似煮芝年多因塔上留消息想是松隂有汞铅恠煞道人浑不醒乱吹横笛破苍烟
　　登蓬莱阁　　　　　　　　【国朝】李树徳
　　海东雄镇属蓬莱飞阁何年画槛开万里鲸波浮日月半空蜃气结楼台传烽故垒风吹荻勒字高厓雨渍苔坐镇忻逢清晏日遥看重译驾航来
　　高苑拜鲁仲连墓　　　　　【国朝】成永健
　　高风直共海天秋气压燕秦动列侯万骑争如一矢下匹夫耻见六王収勲名蝉蜕非游侠故国牛眠认首丘芳草斜阳独凭吊油油狄水漾清流
　　感泰山封禅遗迹　　　　　【国朝】蓝　嵒
　　东廵祀典载经文封禅谁传七十君松下忽来嬴氏雨坛间似出汉皇云礼仪附防纷难定检字荒唐秘莫闻台碣空留遗迹在离离荒草映斜曛
　　登蓬莱阁　　　　　　　　【国朝】王　苹
　　高阁蓬莱闻少日今来秋眺鬓苍浪地雄青社临孤逈山古毉闾接混茫鼇背云浮双郭外蛟涎涨落十洲旁天风碧海斜阳在曾对清吟玉局狂
　　法庆寺　　　　　　　　　【国朝】何世璂
　　台角风清意自闲翛然雨雪满空山十年宰相经行处方丈维摩定慧间今日无心云出岫他时飞倦鸟知还拈花待与丰干约好谓应门莫闭闗
　　青社诗二首　　　　　　　【国朝】方正玭
　　溉田垂钓想遗踪坐待功名上景钟几见隠身非雾豹难从高卧识人龙郑公书舎留长艸沂国园林赋矮松蹈海尚尊天下士宛墙云防若堂封
　　高祠罗列十三贤爼豆相沿二百年何事闾阎空防带但凭长吏鉴懐砖主恩先后看陈表大业光昭有答牋出守多凭台辅重香名清挹范公泉
　　石臼所观海　　　　　　　【国朝】方正玭
　　尘扬东海记何年又没桑田纳百川艸艸春秋潮有信茫茫日月眼无邉碁分岛屿烟含翠光灿琉璃碧浸天元气包涵通沆瀣凭谁指防揖羣仙
　　望岱　　　　　　　　　　【国朝】峻　徳
　　岱宗天半郁相望万仞雄峰俯八荒大海云霞看灭没中原风雨接苍茫秦松汉栢知何处【日】观天门去未遑会跨赤虬凌紫气朗吟絶顶呌扶桑
　　五言排律
　　春日望海　　　　　　　　　【唐】太　宗
　　披襟眺沧海凭轼翫春芳积流横地纪疏引天潢仙气凝三岭和风扇八荒拂潮云布色穿浪日舒光照岸化分彩迷云鴈防行懐卑运深广持满守灵长有形非易测无原讵可量洪涛经变野翠岛屡成桑之罘思汉帝碣石想秦皇霓裳非本意端拱且图王
　　奉和圣制春日望海　　　　　【唐】杨师道
　　春山临渤海征旅辍晨装回瞰卢龙塞斜瞻肃慎乡洪波回地轴孤屿映云光落日惊涛上浮天骇浪长仙台隠螭驾水府泛鼋梁碣石朝烟防之罘归雁翔北巡非汉后东幸异秦皇搴旗羽林客跋距少年塲鲲击驱辽水鹏飞出带方将举青丘缴安访白霓裳
　　蓬莱镇　　　　　　　　　　【唐】骆賔王
　　旅客春心防邉城夜望高野楼疑海气白鹭似江涛结绶疲三入承冠泣二毛将飞怜弱羽欲济乏轻舠赖有阳春曲穷愁且代劳
　　灵岩西入石路　　　　　　　【唐】刘长卿
　　山僧候谷口石路拂莓苔深入泉源去遥从树杪囘香随青霭散钟过白云来野雪空斋掩山风古殿开桂寒知自发松老问谁栽惆怅甘泉水何人更渡杯
　　临邑舍弟书至苦雨寄诗用寛其意
　　【唐】杜　甫
　　二仪积风雨百谷漏波涛闻道洪河坼遥连沧海高职司忧悄悄郡国诉嗷嗷舍弟卑栖邑防川领簿曹尺书前日至版筑不时操难假鼋鼍力空瞻乌鹊毛燕南吹畎畆济北没蓬蒿螺蚌满近郭蛟螭乗九臯徐关深水府碣石小秋毫白屋留孤树青天失万艘吾衰同泛梗利渉想蟠桃倚赖天涯钓犹能掣巨鳌
　　赋得白云起封中　　　　　　【唐】李正辞
　　千年泰山顶云起汉王封不作奇峯状宁分触石容为霖维易得表圣自难逢冉冉排空上依依叠影重素光非曵练灵贶是从龙岂学无心出东西任所从
　　孔庙古桧　　　　　　　　　【宋】赵　鼎
　　擢秀真儒宅垂隂数仞墙封培因圣力茂悦得灵长根踞龙蛇蛰枝延鸑鷟翔劳功施禹稷蔓草薙韩庄偃蹇明堂榦萧森岱岳阳围欺汉武栢爱掩召公棠日月成尘刼乾坤屡战塲恩仁感樵牧忠厚及牛羊不有神明防宁逃翦伐伤嵗寒千古色宜并子孙昌
　　游灵岩　　　　　　　　　　【金】张通古
　　万壑千崖里林开一迳深数年劳想望此日快登临境胜情难尽途危力不任楼台相映抱松栢自萧森花散诸天雨灯传古佛心鹤泉寒漱玉围地旧铺金石磴崎岖上桃溪窈窕寻渊明能止酒叔夜况携琴所恨无长假徒勤惜寸隂清宵谁我伴乗兴但孤斟
　　广固城【益都　　　　　　　　明】陈　经
　　凉汉泬寥清登高俯固城龙冈盘地险雉堞与云平东望沧溟防西瞻泰岳迎四山屛乱立一涧带相萦十二侔秦郡膏腴拟汉京封疆仍晋服巡狩尚尧名蔚蔚林臯接油油禾黍成防崖苍藓合絶壁紫烟横野鹿惊人过村鸡出树鸣川陵五变易冠葢几枯荣阛阓夷丘陇人家半牧耕近寻遐思发极览壮懐并开口怜浮世无涯役有生对尊聊慰意抚景媿忘情
　　题灵岩寺　　　　　　　　　【明】王世贞
　　见语灵岩胜还惊忽道傍天垂孤刹出地转万峰藏桥石鲸飞动烟岚鹫渺茫山形界齐鲁榜字接隋唐虎坐俄挐攫虬潜欲奋扬臈留只树色春勒寳花香伏水侵禅坐归云防讲堂慈篁深嵗月忍草足氷霜饱进茵陈饭酣眠荟蔚房微吟和清磬步屧信回廊许掾谈谁解陶公醉不妨莫疑车马客尔亦困津梁
　　再游灵岩　　　　　　　　　【明】王世贞
</div>
    <div class="pagination">
<a href="山东通志_page176.html">上一页</a><span>...</span><a href="山东通志_page172.html">172</a><a href="山东通志_page173.html">173</a><a href="山东通志_page174.html">174</a><a href="山东通志_page175.html">175</a><a href="山东通志_page176.html">176</a><span class="current-page">177</span><a href="山东通志_page178.html">178</a><a href="山东通志_page179.html">179</a><a href="山东通志_page180.html">180</a><a href="山东通志_page181.html">181</a><a href="山东通志_page182.html">182</a><span>...</span><a href="山东通志_page178.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
