<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 428 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 428 页/共 698 页</h1>
    <div class="content">嘉定马愈钦天监天文生也成化戊戌则有泸州谭溥山东旧县驿丞也甲戌则有宣城张纶富峪卫 
总旗也宁远王璠岷州卫吏也葢自是而后杂行中式者乃鲜矣蓟邱杂抄増贡院为元礼部旧基永 
乐时改为贡院万历初因故址拓地重建本朝三年大比屡加増葺益为宏备云畿辅通志増贡院在 
崇文门内观星台西北南向外东西磗门各一乾隆二十七年増南面磗门二磗门外设五城巡墙官 
厅三楹东磗门内有明经取士牌楼一点名厅六楹守备厅三楹监试厅九楹外厅三楹西磗门内有 
为国求贤牌楼一外供给所房九楹进题公馆六楹点名厅六楹守备厅三楹监试厅九楹外厅三楹 
又东西侧设内磗门房三楹东西官厅三楹南面照壁一中有天开文运牌楼一第一龙门五楹有贡 
院墨字扁一内东侧五魁祠三楹西向第二龙门五楹第三龙门有龙门金字扁一东侧都统叅领房 
十二楹西侧都统参领房二十八楹第三龙门至至公堂甬道中有明远楼二重下马牌上悬谕旨东 
西井三堂七楹扁曰至公中悬御书旁求俊乂四字聨曰立政待英才慎乃攸司知人则哲与贤共天 
位朂哉多士观国之光御制四诗勒石堂中护以朱栏至公堂前抱厦五楹回廊三面设木栅栏堂之 
东西设大库东西更道各长二十丈栅栏各一榜曰东西文场自至公堂至第三龙门以内东西号房 
各五十七连共九千六十四间东文场内又设官生号房六十一间西北隅小号房四十连共八百三 
十六间至公堂后内龙门门内聚奎堂七楹中有聚奎扁一其东西二楹总裁官居之堂之两旁各三 
楹副总裁官居之堂后有穿堂三楹两侧刷印刻字房各五间最后会经堂五楹有会经堂扁一两旁 
御史住房各一楹又两旁经房各四楹东西经房各五楹凡经房十八同考官居之供事收掌房各三 
间庭中井一至公堂东御史厅三楹提调房二层每层三楹誊録所六层每层五楹大供给所二层每 
层十楹东厢房二层每层三楹南面大厨房四间饭房四间庭中井一至公堂西监试大厨房四间收 
掌房三楹御史厅二层每层三楹受卷所二层每层四楹弥封所二层每层四楹又侧座三楹东西南 
北瞭望楼四周围外棘墙一墙髙一丈五尺内棘墙一墙髙一丈遇乡试年大兴宛平二县详顺天府 
咨行工部修理顺天府册臣等谨按贡院旧制惟设东西两磗门其南向之大门二门向亦俱止三楹 
乾隆二十七年皇上轸念士子守候唱名迟滞特命于南照壁増辟磗门二偏东者曰东南磗门偏西 
者曰西南磗门俾应试者四门分入其大门二门亦易三楹为五楹以免搜检拥滞作人德意即此可 
以仰窥万一矣増乾隆九年御制十月二十七日幸翰林院赐大学士及翰林等宴因便阅贡院乃知 
云路鹏程诚不易易也得诗四首翰苑琼筵酌令辰棘闱来阅凤城闉百年士气经培养寸晷檐风实 
苦辛自古曽闻观国彦从今不薄读书人白驹翙羽传周雅佐我休明四海春尽道文章接上台菁莪 
乐育济时才千秋得失非虚也咫尺云泥亦幻哉若有泪眶啼桂落那无笑口对花开凤池多少簪毫 
者都向龙门烧尾来万里扶摇正翮抟飞龙利见岂为干志贤圣志应须立言孔孟言大是难见说经 
纶推国士从来桃李属春官但令姓氏朱衣点那惜三条泪烛残周遭围棘院沉沉景物当前总入吟 
材拟圭璋方特达文归雅正薄艰深禹门鱼变辞凡水乔木莺迁出故林寄语至公堂里客莫教冰鉴 
负初心臣等谨按聚奎堂有明代王图庚戌取士诗天启四年其子淑卞和之刻石壁间增凡试有定 
期岁在子午卯酉以八月乡试丑辰未戌以三月会试均于九日十有二日十有五日锁闱三试之大 
清会典臣等谨按向例会试以二月入场雍正五年岁闰天寒是科特旨改于三月并令嗣后会试之 


期遇有闰月该部先行奏闻乾隆十年乙丑科始奉旨以三月会试永为定例而士子入闱自雍正八 
年定例每人给(礻斗)祓一件时既春深赐兼挟纩圣朝体恤士子可为至矣増凡试文艺乡会试均 
第一场书艺三论一第二场经艺四五言八韵诗一第三场策五大清会典増乾隆二十一年奉旨嗣 
后第一场试以书文三篇第二场经文四篇第三场策五道其论表判概行删省会试第二场经文之 
外加试表一道科场条例増乾隆二十二年奉上谕会试二场表文易以五言八韵唐律诗一首同上 
增乾隆二十二年御史袁芳松奏自乾隆己卯科乡试为始于第二场经文之外一体试以五言八韵 
唐律一首奉旨准行同上增乾隆二十三年御史呉龙见奏宋儒性理与六经四书相羽翼御纂性理 
精义特加按语大启闗键请嗣后乡会试第一场出四书文三题之后仍出性理论一题奉旨准行同 
上増乾隆四十七年七月副都御史觉罗巴彦学奏准嗣后乡会试将第二场排律诗一移置第一场 
制艺后即以第一场之性理论一道移置二场经文后三场五策照旧举行奉上谕本日大学士九卿 
科道等将从前任克溥条陈诸弊会议具奏折内称现在纲纪肃清前代粃政俱已革除浄尽惟在大 
小臣工实力奉行自不致有因循废弛之弊此语朕疑信半焉亦惟日慎一日所其无逸耳至副都御 
史巴彦学有请更定科场诗论以杜闗节以端士习之言所言实为深切时弊不虚朕降旨之意已依 
议行矣葢诗题系朕所命且律句谨严难以揣摩又若头场诗文既不中选则二三场虽经文策问间 
有可取亦不准复为呈荐倘同考官仍蹈故辙监试官即可指名叅处如此则防弊之一端巴彦学此 
奏殊可嘉尚又御史郑澄折内所称论内易蔵闗节一欵已于巴彦学折内准行其余各欵仍着各该 
部议奏朕宵旰勤求孜孜不倦凡有益于政治官方民生国计者莫不虚中采纳即今年逾古稀每岁 
临幸山庄藉举秋狝大典亦不肯少自暇逸内外大小臣工皆当仰体朕懐悉心讲度勿谓已治已安 
稍萌因循懈弛之意即如巴彦学条陈诸事其中颇有切中时弊者我君臣当相警惕期于弊絶风清 
以副朕畴咨亮采之至意巴彦学郑澄折并发将此通谕知之钦此续增科场条例臣等谨按旧制第 
一场书艺三篇经艺四篇第二场论表各一篇判五条第三场策五道康熈二年停止书艺经艺改乡 
会试为二场头场策五道二场四书论一篇经论一篇表一道判五条康熈七年仍复旧制乾隆二十 
一年易表以诗而去论判且移经文于二场乾隆二十三年复于第一场増性理论一篇乾隆四十七 
年始改今制于是首场四题皆由钦命益昭慎重矣増四书题目第一题用论语第二题用中庸第三 
题用孟子如第一题用大学则第二题用论语第三题仍用孟子科场条例増凡会试及顺天乡试书 
义三题诗题皆由钦命试前一日礼部侍郎顺天府尹恭领诣贡院交知贡举提调送入内帘经义策 
论皆正副考官公定大清会典増康熈二十四年会试三场毕主考等官遴选试卷十本缮写进呈御 
览自第一名至第十名俱钦定名次仍送场内拆号填榜以后会试及顺天乡试并同科场条例臣等 
谨按凡乡会试应进试卷之期如恭遇驻跸热河或巡幸各省则免其进呈即令考官酌定填入榜中 
増凡考官乡试正副各一人由礼部开列侍郎以下编修检讨中允赞善给事中御史中书评事博士 
以上官会试正副考官各二人间用正一人副二人或正二人副一人开列大学士学士尚书左都御 
史侍郎左副都御史大清会典臣等谨按乡试考官历科正副皆止一人惟乾隆庚子顺天乡试皇上 
特命恊办大学士尚书蔡新为正考官而以侍郎杜玉林学士嵩贵副之为他科所无云増凡经理试 
事乡试顺天监临以府尹提调以府丞内外监试以御史会试知贡举以礼部侍郎提调以仪制司司 
官同上増凡执事乡试会试受卷弥封誊録对读四所暨收掌试卷均以主事等官同上増凡出榜乡 
会试由考官诹日豫行知贡举监临届期内帘启门及外帘各官会于一堂出中式朱卷对内号检校 
墨卷无讹乃按名书榜毕各官朝服望阙行三跪九叩礼乡试于顺天府署前会试于礼部署前悬榜 
三日大清会典増凡中额乡试顺天八旗满洲蒙古汉军直隶诸生及直省贡监生肄业太学者皆分 
编字号取中同上増顺天乡试分满字合字贝字南皿北皿夹字旦字承字号取中会试分各省临时 
奏请钦定中额科场条例臣等谨按顺天乡试分编字号八旗满洲蒙古为满字八旗汉军为合字顺 
天直隶生员为贝字江南浙江福建江西湖广贡监为南皿顺天直隶山东山西河南陜西奉天贡监 
为北皿云南四川贵州广东广西贡监为中皿奉天生员为夹字宣化生员为旦字承德生员为承字 
又长芦商籍生员康熈年间编设卤字号乾隆十八年御史魏涵辉奏裁増顺治八年定议举行翻译 
乡会试至十四年停止雍正元年奉旨以翻译考试秀才举人进士嗣因乡试举人中式无多定议会 


试不必另为一场止于文闱会试二场时另编号舎一同考试乾隆十九年翻译举人进士奉旨停止 
科场条例臣等谨按乾隆四十一年十二月奉上谕以乾隆戊戌年八月考翻译举人己亥年三月考 
翻绎进士葢翻绎生员尚仍旧制而考试翻译举人进士必奉特旨也又乾隆三十四年御史五正额 
条奏凡教习及各馆誊録翻译笔帖式诸途应试者满百人俱就号舎考试其满洲蒙古汉军生童顺 
天学政岁科两试并入院应试増武乡会试头场二场试马歩箭弓刀石取为好字号者准入三场试 
孙子呉子司马法论一篇策一道兵部则例臣等谨按旧例双单好字号及合式者俱准入三场乾隆 
二十七年侍郎王际华条奏裁汰合式字号奉旨准行着为例原灵藏寺旧名观音寺正统十一年重 
修天顺元年改今名明一统志臣等谨按灵藏寺在观音寺胡衕今名灵藏观音寺有明翰林院编修 
陈文华撰碑寺内藤胎海潮观音像一相传明时出之内府者原般若庵在眀时坊有勅建碑眀顺天 
府志臣等谨按般若庵今废原蓟城南北九里东西七里开十门慕容儁铸铜为马因名铜马门今大 
厅前石函长二尺髙一丈历代不敢开铭曰泰建二年造铜虎符郡国志増铜马门在旧城东南隅昔 
慕容儁铸铜马置之东掖门后人因名铜马门为坊元一统志増东掖门铜马慕容儁据燕有马骏而 
力爱之遂铸铜马像置于东掖门外今有铜马坊析津志原东掖门下旧慕容儁立铜马像处昔慕容 
廆有骏马赭白有竒相逸力至儁光寿元年四十九岁矣而骏逸不亏儁竒之比鲍氏骢命铸铜以图 
其像亲为铭赞镌颂其旁象成而马死矣水经注原慕容廆初有赭白马尝自乗之既为石虎所围力 
弱分将危陷弃众将逃以此马奔而鞴之马见鞍輙蹄啮不得近乃止俄而邺使至石虎国有难廆旋 
归广古今五行志以上二条原在世纪门今移改臣等谨按铜马门今废以元一统志所记考之当在 
此也増双忠祠在崇文门内石大人胡衕本朝乾隆十六年建合祀都统赠一等伯谥襄烈傅清左都 
御史赠一等伯谥壮果拉布敦御书扁曰勇烈双垂大清一统志増御制双忠祠诗有序乾隆十五年 
</div>
    <div class="pagination">
<a href="钦定日下旧闻考_page427.html">上一页</a><span>...</span><a href="钦定日下旧闻考_page423.html">423</a><a href="钦定日下旧闻考_page424.html">424</a><a href="钦定日下旧闻考_page425.html">425</a><a href="钦定日下旧闻考_page426.html">426</a><a href="钦定日下旧闻考_page427.html">427</a><span class="current-page">428</span><a href="钦定日下旧闻考_page429.html">429</a><a href="钦定日下旧闻考_page430.html">430</a><a href="钦定日下旧闻考_page431.html">431</a><a href="钦定日下旧闻考_page432.html">432</a><a href="钦定日下旧闻考_page433.html">433</a><span>...</span><a href="钦定日下旧闻考_page429.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
