<!DOCTYPE html>
<html>
<head>
    <meta charset="UTF-8">
    <title>浙江通志 - 第 783 页/共 787 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>浙江通志 - 第 783 页/共 787 页</h1>
    <div class="content">　　酹江月【题钓台　　　　　　　宋】王自中
　　扁舟夜泛向子陵台下偃防收橹水濶风摇舟不定依约月华新吐细酌清泉痛浇胸臆唤起先生语当年纶钓为谁髙卧烟渚　还念古往今来功名可共能几人光武一旦星文惊四海从此故人何许到底轩裳不如蓑笠久矣心相与天低云淡浩然吾欲髙举
　　夜行船【越中作　　　　　　　宋】丘　崈
　　水满平湖香满路绕重城藕花无数小艇红妆踈帘青盖烟栁画船斜渡　恣乐追凉忘日暮箫鼓月明人去犹有清歌迢逓声在芰荷深处
　　曲游春【清明湖上　　　　　　宋】施　岳
　　画舸西泠路占栁隂花影芳意如织小楫冲波度麯尘扇底粉香隙岸转斜阳隔又过尽别船箫笛傍断桥翠绕红围相对半篙暗色　顷千山暮碧向沽酒楼前犹系金勒乘月归来正梨花夜缟海棠烟幕院宇明寒食醉乍醒一庭春寂任满身露湿东风欲眠未得
　　声声慢【问梅孤山　　　　　　宋】李　演
　　轻鞯绣谷柔屐烟堤六年遗赏新续小舫重来惟有寒沙鸥熟徘旧情易冷但溶溶翠波如縠愁望逺甚云消月老暮山自緑　嚬笑人生悲乐且听我樽前渔歌樵曲旧阁尘封长得树隂如屋凄凉五桥归路载寒秀一枝疎玉翠袖薄晚无言空倚修竹
　　临江仙【西湖春泛　　　　　　宋】赵　溍
　　堤曲朱墙近逺山明碧瓦髙低好风二十四花期骄骢穿栁去文鹢挟波飞　箫鼔晴雷殷殷笑歌香雾霏霏闲情不受酒禁持断桥无立处斜日欲归时
　　齐天乐【登禹陵　　　　　　　宋】吴文英
　　三千年事残鸦外无言倦凭秋树逝水移川髙陵变谷那识当时神禹幽云怪雨恨萍湿空梁夜深飞去雁起青天数行书似旧蔵处　寂寥西窻坐久故人悭防遇同剪灯语败藓残碑零圭断璧重拂人间尘土霜红罢舞谩山色青青雾朝烟暮岸锁春船画桥翻赛鼓
　　西子妆湖【上清明薄游　　　　宋】吴文英
　　流水麴尘艳阳酤酒画舸游情如雾笑拈芳草不知名乍凌波断桥西堍垂杨谩舞总不解春系住燕归来问防绳纎手如今何许　欢盟误一箭流光又趂寒食去不堪衰鬓着飞花傍緑隂冷烟深树都秀句记前度刘郎曽赋最伤心一片孤山细雨
　　祝英台近【春日客溪　　　　宋】吴文英
　　采幽香廵古苑竹冷翠微路鬭草溪根沙印小莲歩自怜两鬓清霜一年寒食又身在云山深处　昼闲度因甚天也悭春轻隂便成雨緑暗长亭归梦趂风絮有情花影栏杆莺声门径解留我霎时凝竚
　　髙阳台【丰乐楼　　　　　　　宋】吴文英
　　修竹凝妆垂杨驻马凭栏浅画成圗山色谁题楼前有雁斜书东风送斜阳下弄旧寒晩酒醒余自消凝能几花前顿老相如　伤春不在髙楼上在灯前欹枕雨外熏炉怕舣游船临流可奈清癯飞红若到西湖底搅翠澜总是愁予莫重来吹尽香绵泪满平芜
　　水龙吟【雪霁登吴山见沧阁　　宋】翁元龙
　　画楼红湿斜阳素妆褪出山眉翠街声暮起尘侵镫户月来舞地官栁招莺水葓飃雁隔年春意黯棃云散作人间好梦琼箫在锦屏底　乐事轻随流水暗兰消作花心计情丝万轴因春织就愁罗恨绮昵枕迷香占看夜旧游经醉任孤山剩雪残梅渐嬾跨东风骑
　　谒金门【霅上秀邸溪亭　　　　宋】吴　潜
　　溪边屋不浅不深团簇野树平芜秋满目有人闲意足旋唤一樽醁菱芡煑来新熟归去来词歌数曲醉
　　时无检束
　　念奴娇【上已曲水园　　　　　宋】卢　炳
　　快风收雨正江城初霁物华如许丽日融和春思好是处莺啼燕语嫩緑成隂落红堆绣只恐春将暮园林清昼看看又见飞絮　太守无限风流铃斋多暇载酒郊原路队队旌旗明闪烁鼔吹更翻新谱曲水流觞兰亭修禊俯仰成今古为君一醉归时楼上三鼓
　　酹江月【观潮应制　　　　　　宋】吴　琚
　　玉虹遥挂望青山隠隠有如一抹忽觉天风吹海立好似春霆初发白马凌空琼鼇驾水日夜朝天阙飞龙舞鳯鬰葱环拱吴越　此景天下应无东南形胜伟观真奇絶好是吴儿飞彩帜蹴起一江秋雪黄屋天临水犀云拥看击中流楫晚来波静海门飞上明月
　　摸鱼儿【湖上　　　　　　　　宋】杜　旟
　　放扁舟万山环处平铺碧浪千顷仙人怜我征尘久借与梦游清枕风乍静望两岸羣峯倒浸玻瓈影楼台相映更日薄烟轻荷花似醉飞鸟堕寒镜　中都内罗绮千街万井天教此地幽胜仇池仙伯今何在隄栁几眠还醒君试问问此意只今更有何人领功名未竟待学取防夷仍擕西子来动五湖兴
　　乌夜啼【西湖　　　　　　　　宋】卢祖臯
　　漾暖纹波飐飐吹晴丝雨蒙蒙轻衫短帽西湖路花气扑春骢　鬭草褰衣湿翠秋千瞥眼飞红日长不放春醪困立尽海棠风
　　水龙吟【钱塘作　　　　　　　宋】陈以庄
　　晚来江濶潮平越船吴榜催人去稽山滴翠胥涛溅恨一襟离绪访栁章台问桃仙浦物华如故向秋娘渡口防娘桥畔依稀是相逢处　窈窕青门紫陌蒨罗新衣翻金缕旧音恍记轻拢慢撚哀危柱金屋难成阿娇已逺不堪春暮听一声杜宇红殷緑老雨花风絮
　　摸鱼儿【西湖送春　　　　　　宋】陈允平
　　倚东风画栏十二芳隂幕低防玉屏翠冷棃花痩寂寞小楼烟雨肠断处怅折栁柔情旧别长亭路年华似羽任锦瑟声寒琼箫梦逺羞对防鸾舞　文园赋重忆河桥眉妩啼痕犹溅纨素丁香共结相思恨空托绣罗金缕春已暮纵燕约莺盟无计留春住伤春倦旅趂暗緑稀红扁舟短櫂载酒送春去
　　曲游春【游西湖　　　　　　　宋】周　密
　　禁苑东风外飏暖丝暗絮春思如织燕约莺期恼芳情偏在翠深红隙漠漠香尘隔沸十里乱丝丛笛看画船尽入西村闲却半湖春色　栁陌新烟凝碧映底宫眉堤上游勒轻暝笼烟怕梨云梦冷杏香愁羃歌管酬寒食奈蜨怨良宵岑寂正恁醉月摇花怎生去得
　　谒金门【吴山观涛　　　　　　宋】周　密
　　天水碧染就一江秋色鳌戴雪山龙起蛰快风吹海立数烟鬟青滴一杼霞绡红湿白鸟明边防影直隔
　　江闻夜笛
　　髙阳台【西湖春感　　　　　　宋】张　炎
　　接叶巢莺平波卷絮断桥斜日归船能几番游看花又是明年东风且伴蔷薇住到蔷薇春已堪怜更凄然万緑西泠一抹荒烟　当年燕子知何处但苔深韦曲草暗斜川见説新愁如今也到鸥边无心再续笙歌梦掩重门浅醉闲眠莫开怕见飞花怕听啼鹃
　　月下笛【甬东积翠山舎　　　　宋】张　炎
　　万里孤云清游渐逺故人何处寒窻梦里曾记经行旧时路连昌约畧无多栁第一是难听夜雨谩惊囬凄悄相看烛影拥衾谁语　张绪归何暮伴冷落依依短桥鸥鹭天涯倦旅此时心事良苦只愁重洒西州泪问杜曲人家在否恐翠袖正天寒犹倚梅花那树
　　台城路【杭友抵越适鉴曲渔舎防饮】
　　【宋】张　炎
　　春隂不暖垂杨栁吹却絮云多少燕子人家夕阳巷陌行入野畦深窈筹花鬭草记小艇寻芳断桥初晓那日心情几人同向近来老　消忧何处最好夜游频秉烛犹是迟了南浦歌阑东林社冷嬴得如今懐抱吟悰暗恼待醉也慵听劝归啼鸟怕撹离愁乱红休去扫
　　多丽【西湖泛舟　　　　　　　元】张　翥
　　晚山青一川云树冥冥正参差烟凝紫翠斜阳画角出南屏馆娃归吴台游鹿铜仙去汉苑飞萤懐古情多凭髙望极且将尊酒慰飃零自湖上爱梅仙逺鹤梦几时醒空留在六桥疎栁孤屿危亭　待苏堤歌声散尽更须擕客西泠藕花深雨凉翡翠菰蒲软风弄蜻蜓澄碧生秋閙红驻景采菱新唱最堪听一片水天无际渔火两三星多情月为人留照未过前汀
　　八犯玉交枝【招寳山观月上　　元】仇　逺
　　沧岛云连緑瀛秋入暮景却沉洲渚无浪无风天地白听得潮生人语擎空孤柱翠倚髙阁凭虚中流苍碧迷烟雾惟见广寒门外青无重数　不知是水是山不知是树漫漫知是何处倩谁问凌波轻歩谩凝睇乘鸾秦女想庭曲霓裳正舞莫须长笛吹愁去怕唤起鱼龙三更喷作前山雨
　　虞美人【浙江舟中作　　　　　元】赵孟頫
　　潮生潮落何时了断送行人老消沉万古意无穷尽在长空澹澹鸟飞中　海门几青山小望极烟波渺何当驾我以长风便欲乘槎浮到日华东
　　木兰花慢【西湖送春　　　　　元】梁　曽
　　问花花不语为谁落为谁开算春色三分半随流水半入尘埃人生能几欢笑但相逢尊酒莫相推千古幕天席地一春翠绕珠围　彩云囬首暗髙台烟树渺吟懐拚一醉留春留春不住醉里春归西楼半斜日怪衔春燕子却飞来一枕青楼好梦又教风雨惊囬
　　霓裳中序第一【四圣观　　　　元】罗志仁
　　来鸿又去燕看罢江潮收画扇谩湖曲雕栏倚倦正船过西陵快篙如箭凌波人不见但陌花遗曲凄怨孤山路晚蒲病栁淡緑锁深院　离恨五云宫殿记旧日曽游翠辇青红如写便面怅下鹄池荒放鹤人逺粉墙随岸转漏壁瓦残阳一线蓬莱梦人间那信坐看海涛浅
　　风流子【西湖　　　　　　　　元】罗志仁
　　歌咽翠眉低湖船客尊酒谩重擕正断续斋钟髙峯南北飃零野褐太乙东西凄凉处翠连松九里绣马溅障泥葛岭楼台梦随烟散吴山宫阙恨与云齐　灵峯飞来久飞不去有落日断猿啼无限风荷废港露栁荒畦叹岳公英骨麒麟旧冢坡仙吟魄莺燕长堤欲吊梅花无句素壁慵题
　　满江红【题富春馆　　　　　　元】黄子行
　　津鼓匆匆犹记得故人相送春江上鸟啼花影马嘶香鞚情逐阳关金缕断泪和杨栁春丝重算别来几度月明时相思梦　山万叠秋眉耸春一归心动问风俦月侣有谁游从百里家山明日到一尊芳酒今宵共任楼头吹尽五更风梅花弄
　　水龙吟【西湖懐古　　　　　　元】陈徳武
　　东南第一名州西湖自古多佳丽临堤台榭画船楼阁游人歌吹十里荷花三秋桂子四山晴翠使百年南渡一时豪杰都忘却平生志　可惜天旋时异借何人雪当年耻登临形胜感伤今古发挥英气力士推山天吴移水作农桑地借钱塘潮少为君洗尽岳将军泪
　　念奴娇【八咏楼　　　　　　　元】鲜于枢
　　长溪西注似延平双剑千年初合溪上千峯明紫翠放出羣龙头角潇洒云林微茫烟草极目春洲濶城髙楼迥恍然身在寥廓　我来隂雨兼旬滩声怒起日日东风恶须待青天明月夜一试严维佳作风景不殊溪山信美处处堪行乐休文何事年年多病如削
　　多丽【清明饮西湖夀乐园　　　元】张　翥
　　鳯凰箫新声逺度兰桡漾东风湖光十里参差緑港红桥暖云蘸鬰金衫色晴烟抹翡翠裙腰罨画名园閙红芳树蒲葵亭畔防绳摇鸳甃落英堪借犹作殢人娇渍罗袂莫愁痕褪生怕香销　忆当年尊前扇底多情冶叶倡条分兰女隔花偷盻修禊客临水相招旧约寻欢新声换谱三生梦里可怜宵纵留得楝花寒在啼鴂已无聊江南恨越王台下几度逥潮
　　望海潮【清明登定海招寳山望海　元】张　翥
　　扶桑何许蓬莱何处沧海一望漫漫精卫解填鼋鼍可驾凌波直度三韩云气有无间只是天是水无地无山赑屭鼇掀飓风俄起昼生寒　从今不数鲵桓羡秦人采药龙伯垂竿槎信未来珠光暗徙羣仙约我鸾长啸壮懐寛且振衣絶顶酾酒长澜挥手相招片帆飞趂暮潮还
　　木兰花慢【孤山问梅　　　　　元】张　翥
　　爱西湖千树曽几度为擕尊向栁外停桡苔边待鹤酒熟香温瀛洲旧时月色怅苍凉惟有数枝存天上梨花成梦江南桃叶移根　如今寂寞对孤村难返暗香魂甚嵗晚春迟角寒笛晓雪暗云昏登临不堪寄目但青山影影月纷纷再约与君同醉从他啄木敲门
　　水龙吟【题湖山胜概寺　　　　元】张　埜
　　翠微曽共登临冷光潋灔三千顷玉京佳处景虽天造也因人胜若把西施淡妆浓抹两相比并道此间如对姮娥仙子慵梳掠临鸾镜　满意曲防芳径早安排雨篷烟艇茶瓯雪卷纹楸雹碎醉魂初醒湖海髙情林泉清意几人能领算知音只有中宵凉月浸蓬莱影
　　水龙吟【游钱塘西山　　　　　元】张　埜
　　一鞭空翠烟霏笑谈已到山深处丹厓翠壁野猿游鸟冷泉髙树兜率天中蓬壶境内偶成佳遇正扪参厯井穷探未了囬首早疎钟暮　画舸亭亭横渡醉归来被谁留住云窻雾阁羣仙应笑尘縁相误白雪歌残青鸾梦觉满身风露料明年却向古台髙处忆桃源路
　　菩萨蛮【越城晚眺　　　　　　明】刘　基
　　西风吹散云头雨斜阳却照天边树树色荡湖波波光艳绮罗　征鸿何处起残霞里月上海门山山河莽苍间
　　浣溪沙【处州叶叔安溪门草堂　明】刘　基
　　细草垂杨村巷幽白沙素石引溪流青苔矶上有扁舟门外好山开罨画屋头新月学钩窗风一榻似清
　　秋
　　玲珑四犯【台州作　　　　　　明】刘　基
　　白露珠明河生浪秋光看一半翠衾知夜永梦冷孤馆南楼数声过雁西池桂花零乱嵗序如何江山若此赢得霜髩满　伤心漫囬愁眼见蛩吟蔓草萤度荒疃泪随黄叶下事逐浮云散沧波滚滚东流去问谁是登楼王粲菊绽篱边赋归来恐晚
　　望江南【西湖四首　　　　　　明】瞿　佑
　　西湖景春日最宜晴花底管公子宴水边罗绮丽人行十里按歌声
　　西湖景夏日正堪游金勒马嘶垂栁岸红妆人泛采莲舟惊起水中鸥
　　西湖景秋日更宜看桂子冈峦金粟富芙蓉洲渚彩云闲爽气满前山
　　西湖景冬日转清奇赏雪楼台评酒价观梅园圃定春期共醉太平时
　　满庭芳【西湖秋泛　　　　　　明】瞿　佑
　　露苇催黄烟蒲驻緑水光山色相连红衣落尽辜负采莲船检六桥杨栁但几个抱叶残蝉秋容晚云寒雁背风冷鹭鸶肩　华筵容易散愁添酒量病减诗颠况情懐冲淡渐入中年扫退舞裙歌扇尽付与一枕髙眠清闲好脱巾露发仰面看青天
　　满庭芳【登道塲山　　　　　　明】王世贞
　　一雨催凉千崖吐秀万壑争效潺湲暂停篮笋擕杖翠微间龙麟玉甃堪怜处屐齿敲悭朱阑外粘天万顷七十二峯间　呼樽夸更有有松飚凤吹云岫鵶鬟又谁送黄鹂弄巧唱绵蛮漫问何山最好争应道还有何山能移兴新晴月色飞歩上孱顔
　　蝶恋花【苏堤春晓　　　　　　明】莫　璠
　　十里楼台花雾绕宜雨宜晴山色笼春晓杨栁枝头残月小海棠枝上犹眠鸟　兰帐玉人初睡觉试问楼前画舫开多少报道寻芳人起早紫骝嘶过香尘道
　　又【平湖秋月　　　　　　　　明】莫　璠
　　璧月沉辉湖渌靓一色琉璃倒浸山河影花外琼宫明愈莹人间无此清凉境　笑撷芙蓉乘舴艋醉掬文漪摇动金千顷欲唤坡僊同赋咏桂花露湿衣襟冷
　　又【断桥残雪　　　　　　　　明】莫　璠
　　快雪时晴寒尚沍玉屑银沙纷满湖南路一道垂虹如约素裙腰草色非前度　断玦遗环愁日暮想像凌波罗袜应难歩欲探梅花无处所山童指逋仙墓
　　又【雷峯夕照　　　　　　　　明】莫　璠
　　古塔斜阳红欲暝西崦人家半在桑榆影水印残霞如濯锦烟花佛国非凡境　十里画船归欲尽渔唱菱歌别是湖中景待月有人楼上等珠半卷栏重凭
　　又【麯院风荷　　　　　　　　明】莫　璠
</div>
    <div class="pagination">
<a href="浙江通志_page782.html">上一页</a><span>...</span><a href="浙江通志_page778.html">778</a><a href="浙江通志_page779.html">779</a><a href="浙江通志_page780.html">780</a><a href="浙江通志_page781.html">781</a><a href="浙江通志_page782.html">782</a><span class="current-page">783</span><a href="浙江通志_page784.html">784</a><a href="浙江通志_page785.html">785</a><a href="浙江通志_page786.html">786</a><a href="浙江通志_page787.html">787</a><a href="浙江通志_page784.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
