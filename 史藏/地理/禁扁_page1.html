<!DOCTYPE html>
<html>
<head>
    <meta charset="UTF-8">
    <title>禁扁 - 第 1 页/共 26 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>禁扁 - 第 1 页/共 26 页</h1>
    <div class="content">　　钦定四库全书　　　　　史部十一
　　禁扁　　　　　　　　　地理一【宫殿簿之属】提要
　　【臣】等谨案禁扁五卷元王士防撰士防字继志东平人是书凡为目百一十有六篇一十有五厘为甲乙丙丁戊五卷何晏景福殿赋云爰有禁楄勒分翼张注引説文扁从户册者署门户也扁与楄同此书详载歴代宫殿门观池馆苑籞等名故取义于此卷首有欧阳元至顺元年序虞集至顺癸酉序皆以详赡推之其中如释东西箱以西清附之葢本前汉司马相如传注谓西清即西箱也而其释东西序则与东西箱别为一不知景福殿赋西箱踟蹰以开宴东序重深而秘奥西箱西序也东序东箱也本属互文而析为两地则于宫室之制殊未能详考又如释秦云阳宫一名林光一名甘泉考程大昌雍録汉之甘泉在渭北之云阳秦之甘泉在渭南之鄠县谓秦甘泉一名云阳殊误又孟康郊祀志注汉甘泉一名林光师古谓汉于秦林光宫旁别起甘泉宫谓之汉甘泉一名林光亦非则于地理学亦不免偶疎至于秦祈年宫三辅黄图以为穆公作此书独本汉书及水经注之説以为作于惠公似非无见又若曲台宫之兼采雍録以补黄图之所遗颇可借以参考末附名释一篇训诂亦极典核虽时有疎密要于史学不为无补矣乾隆四十六年十二月恭校上
　　总纂官【臣】纪昀【臣】陆锡熊【臣】孙士毅
　　总　校　官【臣】陆　费　墀


　　禁扁序
　　禁扁一书通事舍人须句王君继志之所作也继志蚤弃举业慨然有志著述而职在九賔尝撰侍仪仪注若干卷送上官其余力又搜考厯代宫殿门观池馆苑籞等名辑为是编岂特示该洽而已哉为人君者得是书因名号之文质思制度之奢俭又有以观后世禨祥避忌之习务择令美滋不如古人之仍事实存鉴戒之意矣为人臣者得是书其在朝廷设顾问则可以无召对寡陋之虞退而闲居偶有题榜则可以无重复嫌疑之犯其所以资见闻明等威亦岂小补哉近世传者愽古自临江刘氏番昜洪氏没无闻宋末西蜀虞氏栢心四明王氏厚斋犹能儗之继志年学方富嗣此其有作也余故甚嘉叹之而为之序至顺元年九月初吉庐陵欧阳序


　　禁扁序
　　继志故翰林学士承百中书叅议鲁国王文康公之次子也世祖皇帝旣取宋淮南忠武王还奏留董忠献公镇绥江南时文康公以翰林应奉文字使董公军中因谓董公曰宋氏经史图籍文书畧备不及今上送朝廷惧将散轶不可复得关系甚重也董公竒其言悉録中秘外府图书连舸致之京师而属文康公防之今馆阁所藏多当时故物有识者甚韪二公所为也于后文康公掦厯台省賔客门人一时文学之选皆在是以继志兄弟见闻异于常人又以彊记博学称于时自纨绮之习固无与斯事而寒隽视之更兴寡陋之叹矣禁扁之书在史馆暇日所编号为详赡而他著述尚多也继志年富力彊好亲师友则所学又当不止如着此书者至顺癸酉三月二十九日雍虞集伯生甫书


　　钦定四库全书
　　禁扁卷一
　　元　王士　撰
　　神廷渊黙不华而尊锡名孔嘉目諟思存次宫之扁第一
　　宫
　　三皇
　　合宫【黄帝出尸子管子文中子】　　　璇宫【少昊母皇娥居】
　　五帝
　　法宫【汉晁错传】　防宫【尧出严助相貎经】　　　　贰宫【尧】
　　商
　　镳宫【墨子】　　桐宫
　　周
　　西宫　　　东宫　　　内宫　　　北宫【后之六宫】
　　车宫【会同时掌舍设之】　　　　蒿宫【以瑞蒿为柱】酆宫【文王作】昭宫　　　范宫【并穆天子传】郑宫　　　春宫
　　祗宫【并穆王纪年】郊宫【郊特牲】　射宫【一作泽宫礼记射义】
　　宗宫　　　玤宫【虢公作】　践土【晋文公作】　禖宫
　　秦
　　西垂【文公作】　平阳封宫【武公伐彭戯氏至华山下居之】橐泉【武公作在扶风】
　　祁年【恵公作在岐州城西】　　　　棫阳【昭王作在右扶风】
　　羽阳【武王作于陈仓】梁山【好畤】　　长作　　　朝宫【可受万人三十五年营于林苑中立金人于宫门】　　　曲台【已上四宫并始皇作】
　　号宫【宣太后作】　步高【亦名市丘城】钟宫【鄠东北二十五里】
　　阿房【一名阿城惠文王作始皇广之三百余里阁道通骊山八十里】　望夷【胡亥斋所】
　　步寿【新丰县步髙西】萯阳【鄠西南惠文王作】　　　　云阳【一名林光一名甘泉二世作从广各五里】曲梁【三原黄白城内】咸阳【即信宫始皇十七年作】
　　兴乐【一名长乐】　长阳【盩厔东南三十里昭王作】　　　逃夏
　　城阳　　　髙泉　　　霸宫　　　曲阳
　　章台
　　前汉
　　未央【一名紫微一名东宫周廿二里九十五步在长安县西北十里髙帝七年因龙首山作前殿北阙王莾改为寿成室】　建章【武帝太初元年作周三十里】　　天梁
　　枍栺　　　骀荡　　　馺娑【四宫并在建章宫中】
　　三良【近回中】　平阳　　　甘泉【秦宫一名明廷在池阳西去长安三百里因郊祀置太一祠周四十九里武帝作】　　长定【许后废处】　竹宫【二宫并在甘泉宫中】
　　髙光　　　通天　　　迎风【三宫并因甘泉宫置】
　　神光【羽猎赋】　长乐【秦宫在长安县改城中一名西宫髙帝五年作周二十里改永乐王莾改为常乐室】　　长秋　　　长信【二宫并在长乐宫中】
　　长平　　　长门【在长安东本窦太主园献为宫】　　长杨【盩厔】
　　栎阳【冯翊】　　陵阳　　　咸阳　　　徳阳【景帝庙】池阳【去长安五十里泾阳西北八里】　　资阳　　　萯阳【鄠阳西南二十五里】首阳　　　望远【长安】　　望仙【元封三年作】七里
　　鼔簧【在建章宫西北周二百四十步】　　包阳【长安西】　神仙
　　五柞　　　步髙【秦宫】　　阳灵【祠神所】　蒲萄【上林苑西元寿三年单于来朝舍于此】昭台【上林苑中】　黄山【与平县西三十里涝入渭水之下惠帝作】
　　扶荔【在上林中元鼎六年破南越后作植所得竒草异木二千余本】　鼎湖【蓝田】
　　四寳【未央北即桂宫】棠黎【甘泉苑南二十里】　　　　延寿【长安】
　　栢梁　　　钩弋【因昭帝母赵后作】　　　　永安
　　思子【湖之渭南】　明光【太初四年作】宣防【即龙渊元光三年河决瓠子塞决筑宫其旁】万嵗【汾隂武帝作】集灵【华隂武帝作】冝春　　　谷口
　　太一　　　祁年　　　修池　　　承光
　　曾城　　　回中【在安定文帝四年胡烧之】　　　南宫【一在洛一在鲁】集仙【华阳武帝作】宣曲【昆明池西宣帝曽度曲于此】　　兰池【渭城】
　　储元【长安城西】　沛宫　　　长寿　　　永信【太后居】中安【皇后居】　三雍　　　步寿【神爵三年鳯凰集祋祤县东北三里得玉殿】
　　首山【上郡元封六年作】　　　　犬台【长安西二十八里】
　　髙皇【长安】　　长安　　　北宫【近桂宫周四十里髙帝作武帝増修前殿广五十步】　　　竒寳【在建章宫】　寿宫　　　弩法
　　洪厓　　　师徳【一作师得】　夜光【长安】　　交门【不其】
　　咸宜　　　鱼藻【即赵王如意养徳宫】　　　　章台【江都易王建作】日华【河间献王徳作】曜华【梁孝王作】　万载【燕剌王作】
　　后汉
　　南宫【帝为东宫后为西宫】　　　　北宫【明帝作去南宫七里】
　　长乐　　　永安【洛阳故城中周六百五十九丈】　　池阳【泾南原眭城南】
　　永乐【徳阳前殿西北八门】　　　　长秋【在南宫】　胡桃
　　承光【二宫并在广阳门外】　　　　徳阳　　　东平
　　邯郸　　　长信　　　濯龙【即濯龙园近北宫】
　　【缺】宫　　　桐宫　　　大驾【函谷】　　济阳【光武生所】懐宫【河内建武元年祠太祖太宗于此】
　　曹魏
　　永寿【卞后居】　永宁【洛明元郭后居】永安【大徳郭后居】许昌
　　长秋
　　蜀
　　永安【防县】
　　西晋
　　永昌【即金镛城赵王伦以居惠帝之所】　训【景后居】　璇华【王井】
　　永乐　　　永宁　　　崇化【武帝立太后居】
　　六朝
　　太初【赤乌十年作即长沙王故府方三百丈】安定【亮妻朱氏居】升平【皓母何氏居】昭明【太初东寳鼎元年作周回五百丈改颡明又曰清溪】　　　武昌【已下三宫并孙呉作】显阳【即台城咸和七年治新宫大元三年谢安又作新宫】　　　洪训【羊太后居】
　　崇训【简文之母李太后居】　　　　崇悳【康帝之后居】崇化【王太后居】永安【台城东华门外太元二十一年作以居穆帝之何后】　　　化【已上五宫并东晋作】
　　亲蚕【大明三年立于西郊】　　　　明堂【大明五年作于丙已之地】
　　东宫【即晋永安元嘉十五年改】　　　训【武悼杨后祠所】长乐【石头】
　　未央【东府】　　建章【北邸】　　长杨【南第四宫并子业作】
　　丹徒【武帝濳宫】　永乐　　　崇宪　　　永训【已上十二宫并宋作】宣徳【太后居】　青溪【武帝濳邸已上二宫并南齐作】　　安徳
　　金华【大同中作在青溪东去台城三里】　江夏　　　乐修
　　乐安【已上五宫并梁作】　　　　范　　　慈训
　　安徳【文皇后居】　乐安【已上四宫并陈作】
　　元魏
　　大夏　　　阊阖【洛城】　　金墉　　　盛乐【代】
　　万寿【代东宫】　承华【代神防四年作】广徳【代】　　寿安【代皇兴五年作】
　　崇光【代延兴三年改宁光】　　　　永乐【代太和十六年作】
　　崇训【灵太后居】　阿房　　　温泉　　　显阳
　　永安　　　豺山【天赐二年作】繁畤【天兴二年作】西苑【泰常三年作】白登　　　蓬台【并泰常四年作】灅南【泰常五年作】新城【大延元年作】河南　　　黄山　　　瓜步【太武作】　静轮【真君三年因冦谦之作】
　　髙齐
　　金虎　　　静徳【文襄后居】　圣应　　　光崇
　　宣训　　　三台　　　昭信【文宣后居】　顺成【孝昭后居】邯郸【武平七年作】大明【天统间作】　清阳【见归彦博】
　　宇文周
　　长春【武帝作于同州朝邑】　　　　正阳【长安】　　天兴【大象三年作】云阳【长安】　　天城【同州】　　咸阳　　　圣【杨太后居】崇圣【孝闵后居】
　　隋
　　紫微　　　青城【至寳城七里】景华【建国西南十二里】
</div>
    <div class="pagination">
<span class="current-page">1</span><a href="禁扁_page2.html">2</a><a href="禁扁_page3.html">3</a><a href="禁扁_page4.html">4</a><a href="禁扁_page5.html">5</a><a href="禁扁_page6.html">6</a><span>...</span><a href="禁扁_page2.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
