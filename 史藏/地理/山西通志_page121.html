<!DOCTYPE html>
<html>
<head>
    <meta charset="UTF-8">
    <title>山西通志 - 第 121 页/共 700 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山西通志 - 第 121 页/共 700 页</h1>
    <div class="content">　　陈子【讳献章字公甫明新防人】
　　胡子【讳居仁字叔心明余干人】
　　蔡子【讳清字介夫明晋江人】
　　崇圣祠在正殿后东北旧爲啓圣公祠
　　国朝雍正三年
　　钦改爲崇圣祠追封孔子五代王爵复以张载父迪从祀
　　正殿
　　肇圣王木金父公正中南向
　　圣王祈父公东一室南向
　　诒圣王防叔公西一室南向
　　昌圣王伯夏公东二室南向
　　啓圣王叔梁公西二室南向
　　配位
　　先贤顔氏【讳无繇字路家语云顔繇字季路礼殿图云顔无由顔子父】
　　先贤孔氏【讳鲤字伯鱼至圣嗣子思父】
　　在殿内东西向
　　先贤曾氏【讳防史记云防蒧字晳家语云字子晳防子父】
　　先贤孟孙氏【讳激字公宜鲁公族孟孙之后孟子父】
　　在殿内西东向
　　东庑
　　先儒周氏【讳辅成敦颐父】
　　先儒程氏【讳珦字伯温颢父】
　　先儒蔡氏【讳元定字季通沈父】
　　西庑
　　先儒张氏【讳廸载父】
　　先儒朱氏【讳松字乔年熹父】
　　陈设【雍正三年颁定】
　　正位　礼神制帛一【白色】白磁爵三牛一羊一豕一登一【实以太】铏二【实以和】簠二【实以黍稷】簋二【实以稻梁】笾十【实以形盐藁鱼鹿脯栗榛菱芡黒饼白饼】豆十【实以韭菁芹笋醯醢鹿醢兔醢鱼醢脾肵豚胉】酒罇一四配位　每位礼神制帛一【白色】白磁爵三羊一豕一铏一【实以和】簠二【实以黍稷】簋二【实以稻梁】笾八【实以形盐藁鱼鹿脯栗榛菱芡】豆八【实以韭菁芹笋醯醢鹿醢兔醢鱼醢】酒罇一　十哲　东五位五案又朱子一位一案礼神制帛一【白色】白磁爵各一豕一铏各一【实以和】簠各一【实以黍】簋各一【实以稻】笾各四【实以形盐栗藁鱼】豆各四【实以韭醯醢菁鹿脯】豕首一　西五位五案与东五位陈设同　东庑　礼神制帛一【白色】铜爵各一豕三每案簠一簋一笾四豆四【实同上】西庑陈设与东庑同　崇圣祠正位五案每位礼神制帛一白磁爵三羊一豕一铏一簠二簋二笾八豆八【实同上】酒罇一　配位每位一案礼神制帛二豕首一每位铜爵三簠一簋一笾四豆四【实同上】豕肉一　两庑礼神制帛二每位铜爵三簠一簋一笾四豆四【实同上】豕肉一
　　祭仪
　　春秋二仲月上丁日祭献官散斋二日致斋一日前一日演乐省牲祭日三更鼔祭事皆备鼓再严乐舞生执事者各立丹墀左右鼓三严引赞引各献官庙门外立通赞唱乐舞生就位乐生各序立于庙庭奏乐之所两司节者分引舞生至丹墀东西两阶各序立于舞佾之位两司节者退至舞生两班之首持节相向立唱执事者司事陪祭官就位分献官就位献官就位引赞引献官至拜位引赞退位唱瘗毛血执事者捧毛血正庙由中门出四配十哲两庑由左右门出瘗于坎遂啓俎盖唱迎神乐奏咸和之曲麾生扬麾乐生击柷乐作司节举节舞生执籥秉翟而舞叩首再叩首三叩首兴麾生偃麾乐尽栎敔司节伏节舞生罢舞唱奠帛行初献礼捧帛者捧帛执爵者执爵引赞引献官诣盥洗所勺水净巾引诣酒尊所司尊者举羃酌酒执爵者捧帛者在献官前行正庙帛爵由中门入四配帛爵由左门入各于神案侧立引赞引献官亦由左门入诣　至圣先师孔子神位前乐奏宁和之曲麾生扬麾乐生击柷乐作司节举节舞生执籥秉翟而舞献官跪捧帛者西向跪进帛献官献帛授接帛者奠于神位前案上执爵者西向跪进爵献官献爵授接爵者奠于神位前叩首兴诣读祝位【祝位在香案前】引赞引献官至祝位麾生偃麾乐暂止读祝者跪取祝文退立于献官左献官并各官及读祝者皆跪读祝文曰维某年歳次某某月某朔越几日某官某等敢昭告于　至圣先师孔子曰维　师徳配天地道冠古今删述六经宪万世惟兹仲【春秋】谨以牲帛醴齐粢盛庶品祗奉旧章式陈明荐以　复圣顔子　宗圣曽子　述圣子思子　亚圣孟子配尚飨叩首兴麾生举麾乐生接奏未终之乐引赞引献官诣　复圣顔子神位前跪捧帛者跪进帛于献官右献官献帛授接帛者奠于神位前案上执爵者跪进爵于献官右献官献爵授接爵者奠于神位前叩首兴次诣　宗圣曾子　述圣子思子　亚圣孟子神位前仪同复圣复位引赞引献官至原拜位立通赞唱行分献礼各引赞引分献官诣盥洗所勺水净巾引诣酒尊所司尊者举羃酌酒各引赞引分献官至十哲两庑神位前跪捧帛者跪进帛分献官献帛授接帛者奠于神位前捧爵者跪进爵分献官献爵授接爵者奠于总案上执事者于各神前自奠一爵叩首兴复位麾生偃麾乐尽栎敔司节伏节舞生罢舞通赞唱行亚献礼引赞引献官诣酒尊所司尊者举羃酌酒诣　至圣先师孔子神位前乐奏安和之曲麾生扬麾乐生击柷乐作司节举节舞生执籥秉翟而舞仪如初献四配十哲两庑亚终二仪胥同初献复位麾生偃麾乐尽栎敔司节伏节舞生罢舞通赞唱行终献礼仪同初献乐奏景和之曲乐作佾舞献爵诸仪毕复位麾生偃麾乐尽栎敔司节伏节舞生罢舞通赞唱饮福受胙进福酒者捧爵进福胙者取正坛羊左肩胙置于盘引赞引献官诣饮福位跪【饮福位即读祝位】捧福酒者跪进酒于献官右献官受饮以爵授接爵者捧福胙者跪进胙于献官右献官受胙以胙授接胙者由中门捧出叩首兴复位叩首再叩首三叩首各官同唱彻馔乐奏宣和之曲乐生奏如前式执事者跪举笾豆一器一举而彻两班司节分引舞生于丹墀东西相向序立不舞麾生偃麾乐尽栎敔唱辞神乐奏祥和之曲乐生奏如前式叩首再叩首三叩首各官同麾生偃麾乐暂止读祝者捧祝奠帛者捧帛各诣瘗所正庙由中门出四配十哲两庑帛由左右门出唱望瘗麾生麾接奏前乐引赞引献官分献官陪祭官至瘗所唱焚文帛九段焚讫麾生偃麾乐止复位通赞唱礼毕
　　崇圣祠同日先祭无乐舞余仪同
　　乐章
　　迎神【咸和之曲无舞】
　　大哉孔圣道徳尊崇维持王化斯民是宗典祀有常精纯并隆神其来格于昭圣容
　　奠帛【宁和之曲有舞】
　　自生民来谁底其盛惟师神明度越前圣粢帛具成礼容斯称黍稷非馨惟神之听
　　初献【安和之曲有舞】
　　大哉圣师实天生徳作乐以崇时祀无斁清酤惟馨嘉牲孔硕荐羞神明庶几昭格
　　亚献【景和之曲有舞】
　　百王宗师生民物轨瞻之洋洋神其宁止酌彼金罍惟清且防登献惟三于嘻成礼
　　终献【景和之曲同亚献有舞】
　　彻馔【宣和之曲无舞】
　　牺象在前豆笾在列以享以荐既芬既洁礼成乐备人和神悦祭则受福率遵无越
　　送神【祥和之曲无舞】
　　有严学宫四方来崇恪恭祀事威仪雝雝歆兹惟馨神驭还复明禋斯毕咸膺百福
　　望瘗【祥和之曲同送神无舞】
　　乐器【雍正三年新定】
　　麾　金钟　　玉磬　　鼔　搏拊　　柷　　敔琴　瑟　　　排箫　　笙　　箫　　笛　　埙
　　舞器
　　节　　羽　　　籥　　　干　　戚
　　以上各府州县学胥同不再赘録
　　文昌阁在儒学大门内
　　奎星楼在儒学大门内
　　名宦祠在防门外左
　　乡贤祠在防门外右
　　射圃【废】
　　社学详见各县
　　义学在大北门街雍正五年廵抚觉罗石麟改天主堂建延师教授歳给廪饩
　　三立书院在新南门内侯家巷府东旧有晋阳书院后名河汾万厯初废癸巳廵抚魏允贞复之改名三立祠王道行爲记辛亥督学王三才移祠于后前建考棚自爲记崇祯间廵抚呉甡檄督学袁继咸修葺呉甡记基址卑寻圯
　　国朝顺治间廵抚白如梅移建今所仍名三立书院前爲校士所康熙二十年镌补寳贤堂帖贮碣两廊
　　阳曲县儒学在县治西金大定间建明洪武二年修成化十二年重修
　　国朝顺治十一年廵抚刘宏遇重建康熙九年督学董朱衮知县宋时化增葺十九年廵抚土克善知县戴梦熊教授李方蓁继修库尔康记
　　崇圣祠在正殿后东北
　　奎光楼旧在明伦堂后康熙十九年移建儒学大门名宦乡贤二祠统于府学
　　射圃在敬一亭西今爲水池
　　学田在西村明万厯间督学周继昌清官田入学后废
　　社学【废】
　　义学六所
　　太原县儒学在县治东北旧在故平晋城内明洪武六年知县潘原英始徙今所规制略具十六年知县皇甫伯瑄克绪成之正统天顺间和县刘敏张葵继缮治十七年知县刘经重修堂斋嘉靖二年御史王秀檄经歴康安重修之少保王琼记万厯四十五年御史王远宜知县张起鹗增修天启五年知县屈钟岳再修石鼎记
　　崇圣祠在正殿东
　　名宦祠
　　乡贤祠
　　射圃在儒学后
　　学田知县段尚义置高汝行记
　　晋溪书院在县西南十里晋祠鎭明少保王琼建
　　榆次县儒学在县治西宋咸平二年知县龚父肇建金大定间县令杨伯元树防门崇庙制元至大三年知县任徳中至顺二年知县侯洪先后增置明洪武三年知县林升宣徳中知县曹显成化间知县宋信治初知县梁琮继修久将圯治九年防议缪昌檄县令崔岑重新之嘉靖二十五年知县俞鸾再修万厯二十五年知县张鹤腾更修规制益备呉鸿功记三十二年知县史记事拓基建坊增葺堂斋周继昌记崇祯三年知县张任学复修李成名记
　　国朝顺治十三年知县熊光康熙十二年知县金世珍二十二年知县刘星继葺
　　崇圣祠
　　文昌阁在儒学西南隅
　　魁星楼在学宫知县金世珍建
　　名宦祠在防门左
　　乡贤祠在防门外右
　　射圃在儒学西北
　　社学在北门街西知县杨三知建置膳地五十亩禇应于记
　　小学在县治西万厯间知县刘似鳌建张国儒记源池书院在县东源涡村元耆民赵彬建嵗久榛莽嘉靖三年举人冦天瑞辟址重建前圣殿翼以两庑后爲讲舎
　　涂川书院在县治西明知县梁琮改建
　　魏榆书院在县治北街东
　　太谷县儒学在县治东南宋崇宁三年县尉李琰建元至元癸未县尹赵敦武大徳辛丑监县程进义县尹冯敦武继修癸卯地震圯丙午监县呼都拉沙进义县尹陈嘉祐重修时命昭文馆大学士李溥光书大成殿额呼延伯起记明洪武三年更建二十一年主簿蔡仁天顺三年参政杨璿成化五年知县顔敏十九年知县张鉴继葺嘉靖二年知县刘奎耀拓制重新之督学周宣记万厯间知县夏惟勤乔允升继修禇鈇记
　　国朝顺治四年知县罗云逵教谕贾道醇重修康熙七年知县王乐諌训导贺应熊重修陈廷敬记三十七年知县包秉奎重修王之鼎记
　　崇圣祠在正殿东
　　名宦祠在防门外左
　　乡贤祠在防门外右
　　射圃在崇圣祠后
　　学田二顷九十七亩零明知县李某置
　　社学在学门南万厯间知县刘奎耀建
　　祁县儒学在县治西南旧在城南街东巷金大定中知县弼建明洪武三年县丞张重建十六年知县杨仲居王允相继葺嘉靖二年廵抚御史王秀檄知县杨本源徙建今址督学周宣记万厯九年知县张应举重修二十五年知县韩朝贡三十一年知县赵徳复加缮治规制始备崇祯十四年知县崔锡允修
　　国朝顺治六年知县郭重修戴运昌记康熙四十四年知县朱珵五十七年知县姚馥増修
　　崇圣祠在学门左
　　名宦祠在防门外左
　　乡贤祠在防门外右
</div>
    <div class="pagination">
<a href="山西通志_page120.html">上一页</a><span>...</span><a href="山西通志_page116.html">116</a><a href="山西通志_page117.html">117</a><a href="山西通志_page118.html">118</a><a href="山西通志_page119.html">119</a><a href="山西通志_page120.html">120</a><span class="current-page">121</span><a href="山西通志_page122.html">122</a><a href="山西通志_page123.html">123</a><a href="山西通志_page124.html">124</a><a href="山西通志_page125.html">125</a><a href="山西通志_page126.html">126</a><span>...</span><a href="山西通志_page122.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
