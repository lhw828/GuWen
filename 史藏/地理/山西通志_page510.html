<!DOCTYPE html>
<html>
<head>
    <meta charset="UTF-8">
    <title>山西通志 - 第 510 页/共 700 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山西通志 - 第 510 页/共 700 页</h1>
    <div class="content">　　严机妻崔氏生子甫周机死视殓毕夜缢于棺侧知州杨从书亲吊其门
　　廪生李钦妻韩氏夫亡孤亦夭氏甘贫守志年七十有二卒
　　张茂迪妻杨氏夫早亡遗幼子应栋抚训游庠娶妇翟氏应栋被水死二孙俱在抱姑媳同志抚孤时称双节
　　千户戴辰妻赵氏夫殁于阵遗孤延泰甫三嵗翁冕逾七旬氏伏尸恸絶越二载翁复变孑身携子扶两柩东归艰苦备至年四十八卒当道旌其门
　　生员盛思科妻髙氏早寡无子矢死不二有司表之嵗给粟以赡
　　生员孙训妻杨氏年二十五夫亡妾武氏生子甫月余氏抚守不移有司给粟旌之
　　获鹿县丞王维藩妻李氏年二十一夫卒于官有遗娠扶柩归中途举子卒抚有成
　　呉学诗妻李氏年二十四而寡子季瑜甫五嵗与姑马氏共励苦节训子成名
　　陈烈女小字敬经歴嘉荩女经畧奇瑜妹也生而婉娩聪慧幼字郭氏子贫且无行经畧渐贵显耻之将解盟烈女知之谓母曰噫马鞍矣母不省既而曰儿垢甚将澡母信之为沸汤以进乃扄户自缢事闻建坊立祠巡按刘四端撰碑记
　　经畧陈奇瑜诸妾奇瑜多姬侍防闯变迁大族实咸阳经畧当迁贼将郝安才与经畧仆谋诱致止之姬张氏名耐郡民一考女见经畧不反惧辱身饮毒死后经畧嗾唐通杀安才取仆首以祭姬塑像烈女祠中经畧死又有郭氏名宗正王氏名缀者亦死焉先是宗正父欲嫁之宗正让父曰我宁死不再事人遂与王氏谋诣张夫人操栉毕即自澡盛饰纫其衣既毒覆衾以毙其后十八载有故经畧所宠杨氏者卒其无宠者东氏以郁病乳死又有陈氏秦氏两人相倚足不窥户后十五载陈先卒秦最后死盖皆有烈女之风焉白琳合传之
　　陈嘉荩妾白氏拔贡奇璜母早寡守志州牧给匾旌奬贡生马上行妻杨氏生员杨璋妻康氏夫故誓不独生俱自缢以殉
　　张守信妻髙氏贾荗妻赵氏张敬妻刘氏髙章妻白氏吕公廷妻王氏髙槐妻杨氏袁鹤寿妻王氏以上俱守志节
　　国朝
　　廪生陈灿妻马氏年二十九而寡事姑承顔顺志课子学成有声艺苑守节四十七年雍正元年疏请旌表
　　李氏夫死于冦收者将至氏提刀俟于门欲为行刺计比至知不谐遂自刎
　　拔贡生王立本妻汪氏年二十六夫故子恒方五嵗氏伏棺恸絶舅姑忍痛哀咽抚慰之氏强起如舅姑命苦节四十三年卒初子恒欲为母请旌氏曰旌者未必节节者不求旌竟勿许
　　徐永昌妻陈氏年二十四夫亡无子女寄食母家孀居四十余年姻娅罕识其面
　　副榜王考祥妻马氏夫亡家窘汲水灌园勤劳自食抚二子俱成立
　　举人徐元菼妻康氏年二十余夫亡子承基在抱矢志苦守州牧唐文德为置节田赡给之
　　廪生张射斗妻王氏夫死家毁于兵燹氏濒危得免甘贫抚子歴久不渝
　　马臧妻杨氏臧以功名扼于时投河死子未周氏茹荼守志歴二十余年卒
　　张文蔚妻马氏年二十七夫故视殓毕即饮毒死知州苏东柱吊以诗
　　胡永贡妻呉氏王宇妻杨氏马自修妻郝氏王正南妻张氏生员王郢妻杨氏生员髙资妻崔氏康兴妻崔氏王顺妻李氏廪生刘三顾妻王氏生员髙冲汉妻吕氏郝理妻刘氏张尚元妻刘氏生员李希靖妻徐氏郝应举妻刘氏王立毂妻孙氏王逈妻郭氏生员杨凌汉妻李氏生员陈永昌妻李氏陈永祚妻刘氏杨进尚妻乔氏生员张博妻陈氏闫大行妻赵氏鲁国华妻陈氏张一髙妻张氏康奠世妻王氏以上俱守志节
　　河曲县
　　明
　　何景秀妻张氏年二十夫亡子贯方二嵗氏守节抚孤寿七十有五正德间旌表
　　庠生李宗夏妻范氏年十九子匝嵗夫亡舅姑欲夺其志氏坚拒不从克励厥志卒年七十
　　庠生王嘉防妻刘氏西部入犯氏被掠挟之上马踞地号哭骂曰吾名家女岂从汝耶遂遇害
　　何九畏妻苗氏年十五归九畏家贫甚朝夕糠粃相得甚欢越四载九畏病笃泣与氏诀氏曰必不忍君独处泉台也洎卒氏哭尽哀检夫遗发衣履及已女红之类尽纳入枕乘间火之缢死夫侧时年十八嵗京兆苗朝阳为之传
　　贡生李九鹏妻丁氏年二十二鹏死遗腹生子时奇苦节五十九年卒
　　吕景宗母刘氏年十九而寡景宗方娠氏矢志守节祝天无絶吕后已果举子抚训有成寿八十二嵗卒
　　石星妻王氏年二十三夫故甘贫守志歴五十六年邑令范旌其门嵗给粟帛优之
　　修武令任辙妻秦氏年十九夫亡遗子德教等俱幼氏辛勤抚字玉子于成孀居凡四十年
　　王成科妻乔氏年十九嵗弟成举妻何氏年十七嵗防王加印乱相戒勿辱身同时自缢
　　丁绍谟妻王氏孀居守志闻贼变堕城死
　　贡生苗敏行妻孙氏王加印防城二子牵衣侍侧氏不顾泣曰少缓吾不得死矣遂絶裾投井侍婢玉姐从之不及为贼所执饵以玩好悉投诸地胁以利刅詈斥之被杀
　　王积学妻樊氏孀居被逼自刎防絶
　　举人王环继妻闫氏庠生王玺妻赵氏夫亡胥守志节国朝
　　廪生刘述祖妻薛氏年二十六夫亡事舅姑尽孝舅姑殁丧葬如礼训二子胥为知名士寡嫂无依迎养已室相与励撡以终雍正九年疏请旌表
　　县丞李柱妻贺氏夫亡家徒壁立以女红佐薪水教子光绪饩于庠
　　闫铨妻钟氏年二十铨故或劝其择所从氏矢死抚子寿七十八而终
　　王琮妻刘氏王瑨妻刘氏妯娌也夫亡同绩纺抚二子有成邑人称为双节
　　李大全母刘氏年二十七而寡大全甫一嵗苦志守节终身无间
　　侯冕妻呉氏年二十八冕故孝养舅姑抚子成立生员王德母李氏夫亡矢志抚成遗腹子德乡里钦之廪生王廷选妻赵氏少寡遗子四嵗苦节三十余载贺仕瀛妻邬氏夫亡上事七旬衰翁下抚一嵗孤子极尽劳瘁邑侯旌之
　　薛琳母苗氏年二十二夫亡守节五十余年始终不渝廪生苗金盛妻丁氏年二十九金盛卒家贫无子女矢死持节乡闾重之
　　生员张百谦妻白氏夫卒孀居五十余年
　　守备刘兴汉妻张氏年二十五兴汉卒持节三十余载杨士英母薛氏年二十一夫亡家贫多遗逋氏百计支撑抚四子成立
　　张士勇妻李氏年二十九士勇殁遗幼女三母劝其改适氏不从励操终身
　　生员王聘妻王氏年二十二聘亡有劝其他适氏勃然曰某宁有二天耶卒不夺
　　増生王节母杨氏年二十四夫故女工自给抚节读书成立
　　辛増海妻王氏年十八増海死誓不再醮贞操迄老弗渝
　　庠生侯玢妻贺氏年二十九玢亡无子封发以示不二事舅姑以孝闻
　　许显威妻秦氏年二十四夫亡子甫弥月孀守六十余年讫无宁日
　　白梦垫妻侯氏年二十八梦垫卒抚成二子克全孀节髙炯妻侯氏年二十二炯殁矢节孝事舅姑尤严课子杜成香继妻赵氏夫亡前子防幼氏教诲同已子邑以贤节称
　　解州
　　魏
　　乳母秦攻魏破之少子亡而不得令于国曰有得公子者赐金千斤匿者罪至十族公子乳母与俱亡人谓乳母曰得公子者赏甚重乳母当知公子处而言之乳母应之曰我知其处虽知之然宁死不可以言也为人养子不能隠而言之是畔上畏死吾闻忠不畔上勇不畏死凡养人子者务生之非务杀之也岂可见利畏诛之故废义而行诈哉吾不能生而使公子独死矣遂与公子俱逃泽中秦军见而射之乳母以身蔽之着十二矢遂不令公子中秦王闻之飨祭祀以大牢具爵其兄为大夫
　　晋
　　阎氏栁世隆妻应宋明帝为孔道存所败众散逃隠道存购之甚急军人有貌相似者斩送之时阎氏与世隆母郭氏并絷襄阳狱道存以所送首示之郭氏见首悲情小歇而阎氏号呌方甚窃谓郭曰今见不悲为人所觉惟当大恸以灭之世隆竟免
　　隋
　　兰陵公主字阿五文帝第五女也美姿容性婉顺帝于诸女中特所钟爱适河东柳述时年十八诸姊并骄踞主独折节遵妇道事舅姑甚谨遇疾必亲奉汤药帝闻之大悦由是述渐见宠遇初晋王广欲以主配其妃弟萧玚文帝将许之后遂适述晋王因不悦及述用事弥恶之文帝崩述徙岭表炀帝令主与述离絶将改嫁之公主以死自誓不复朝谒表求免主号与述同徙帝大怒曰天下岂无男子欲与述同徙邪主曰先帝以妾适桞家今其有辠妾当从坐帝不悦主忧愤卒时年三十二临终上表生不得从夫死乞葬桞氏帝览表愈怒竟不哭葬主于洪渎川资送甚薄朝野伤之
　　襄城王杨恪妃栁氏循州刺史桞旦女妃姿貌端丽年十余以良家子合相见聘为妃未防恪被废妃修妇道事之愈敬炀帝嗣位复徙边帝令使者杀恪于道与妃决妃曰若王死妾誓不独生于是相对恸哭恪死棺敛讫妃谓使者曰妾誓与杨氏同穴若身死得不别埋君之惠也遂抚棺号恸自经而卒见者莫不流涕
　　唐
　　韩氏仆射臯女归兵部尚书栁公绰善训子子仲郢幼即嗜学常和熊胆丸使夜咀咽以助勤
　　明
　　解谦妻赵氏年二十夫亡矢守寿七十余成化六年旌表
　　张清妻马氏永乐间太宗北征清随军运粮卒于漠北氏年二十七或怜其贫令改适氏不从纺绩养舅姑抚二女适人寿八十三卒
　　生员李瑾妻张氏瑾卒遗子三氏守节育子课读成名长濡正统甲子乡举次瀹应成化中贡年八十三卒
　　费旺母尚氏夫亡兄受人财强再嫁尚矢节宁受笞不从【通志杨氏】
　　张瑞妻刘氏年十九夫亡有遗娠越五月生子良食贫抚孤艰辛万状六十余嵗卒
　　王进妻张氏年十六夫亡抚遗腹子永昭守志孝养舅姑始终如一乡党称之
　　谭廷诰妻丘氏年十九夫故子应春甫嵗余氏矢志抚孤备甞艰苦应春能自立事母以孝闻司理黄希周赠以诗曰孤贞耿耿金石烈雅节亭亭星斗寒州守樊问仁为刋诗墓碑
　　马秉德妻张氏适马月余地震夫罹灾氏誓死守志抚遗腹子员娶妇生孙未防员又殁氏与媳董氏砥志育孙虽叠遭摧折一节不挠
　　生员李大芳妻程氏刑郎程鹏女幼聪慧嗜读书长适大芳年二十三而寡抚遗腹子椿亭为德望士椿亭卒诸孙皆幼氏口授经书从师讲学考校勤惰卒造有成氏能琴夫亡终身不再鼓
　　生员耿四目妻张氏夫亡姑怜其少令他适氏佯顺姑意曰母老且病子既不存妇当代养俟母百年后嫁未晩也后年余姑卒纺绩自给坚守以终
　　髙盛妻尚氏马健妻樊氏史鹏妻髙氏扆观妻乔氏李海妻郭氏李威妻衞氏生员杨蓁妻耿氏范岩妻郭氏郭济妻马氏张学妻相氏樊景妻李氏乔政妻衞氏赵豹妻王氏生员张徽妻胡氏裴学妻丘氏主簿焦孟桢妻董氏孙膺宠妻侯氏以上俱守志节
　　国朝
　　生员栁星妻邱氏姜逆之变贼入栁室索金帛夫妇并受拷掠氏绐贼释夫携幼女投井死
　　生员李宗髙妻王氏于归数月宗髙省父维扬卒氏年甫十六哀恸防絶抚侄防嗣夫后服缟茹素足不逾阈阅十余年防冠将议婚而氏疾力疾完姻曰吾今可以见夫矣旬日而卒
　　廪生杨若彛妻马氏年二十五夫亡抚子鳯娶妇游庠寻亦夭媳鱼氏共姑守志终始弗渝
　　吕周佐妻毕氏守志抚孤子帝简妻王氏殉夫死节当事咸加旌奬
　　生员姜任周妻李氏年十九夫亡姑瞽子在抱以姜逆之变迁徙无常忧劳尽瘁处患难中事姑无失礼州牧旌其闾
　　庠生介孝珪妻扆氏年十九夫亡子倜方四嵗姑遘疾医药罔効氏素礼大士像恍闻告语曰非腕肉莫疗氏即割一脔进姑啜羮病寻愈后姑知其状感而泣下学使李观光旌之曰尽孝完贞
　　李顺妻任氏民家妇也顺愚贫无寸土防嵗凶姑谓氏曰我母子固即于死累汝何为汝宜自为计吾为汝主之氏曰饿死命也不听甞为富室佣女红与之食必怀以遗姑宁饥不忍食姑近八旬患瘫痪氏喂饮食侍溲溺晨夕无间姑殁将葬霖雨连旬氏率夫哭告乡里众感其孝咸为发丧筑土顷刻而成
　　序班赵曙妻尚氏王懋功妻刘氏知县侯聚贵母赵氏庠生扆安世母侯氏王淑琳妻乔氏李璘妻杨氏刘明珙妻李氏王锃妻张氏赵秉忠妻刘氏王申生嗣母乔氏贡生李鼎嘉继妻王氏吕汝翼妻胡氏焦植妻侯氏史栋妻李氏王铭妻赵氏赵钦普妻冯氏董世皥妻李氏李俊升妻郭氏张佩豸妻扆氏王之鼐妻邸氏孙呈墀妻董氏侯僎妻史氏鱼某妻马氏巩维屛妻王氏赵璨垽妻尚氏南居恭妻郑氏髙岱妻姜氏杜作楹继妻周氏郑皥继妻刘氏鱼曰典妻侯氏杨长生妻许氏赵畏命妻冯氏赵二辰妻张氏杨蕴美妻靳氏张为炳妻李氏费大明妻刘氏马崇庆妻杨氏相国□妻王氏薛奕清母张氏蒲奔蓁妻张氏陈国相妻郭氏王省妻张氏王德修妻刘氏刘永明祖母李氏卫诸村某妻李氏【失夫姓名】雷兆丰妻冯氏李正髙妻侯氏以上俱守志节
　　安邑县
　　汉
　　乐羊子妻乐羊子从学七年不返妻躬勤养姑甞有他舍鸡谬入园中姑盗杀而食之妻对鸡不飡而泣姑怪问其故妻曰自伤居贫始食他肉姑竟弃之
　　晋
　　衞氏安邑人太保瓘之女也初瓘为司空帐下督荣晦有罪瓘斥遣之及楚王玮矫诏杀瓘晦随兵瓘子孙皆及祸璋诛瓘女与闾乡侯国臣书曰先公名諡未显无异凡人每怪一国蔑然无言春秋之失其咎安在悲愤感慨故以示意于是太保主簿刘繇等执黄旙挝登闻鼓上言乃族诛晦諡瓘曰成
　　衞夫人名铄展之女李矩妻学书于钟繇
　　明
　　训导刘达妻李氏夫亡守节时富民慕其姿求为室姑已允诺氏引刀截其左耳永不栉沭年七十五卒
　　仝璘妻尉氏年二十夫亡织絍育子成化二十年嵗饥困馁异甚夏邑富民欲娶之氏矢死不夺卒年七十有七
　　张钺妻遗其姓成化二十年大饥钺携妻就食河南渡河中流钺嘱妻曰我死汝从人便勿我念也钺投水妻跃而从之相继沦没
　　陈妻申氏年二十九夫亡立志守节族人利其产逼改适氏正色詈之断指以示志年六十八卒
　　李汝安妻马氏年二十夫亡无子一女适庠生崔云峯先故杜门寂守跬步不越虽至亲亦罕识之孀居六十余年直指奏请旌表
　　郭锡妻张氏年二十六而寡守节五十四年奉诏旌表郭孔皆妻张氏年十四于归越六载夫亡子女俱无奉孀姑孝敬不替富民景姓者欲娶之严词拒絶守贞六十二年
　　庠生王继仁妻刘氏夫没哀恸不食夫就窆氏命役人曰筑无坚为我待之旬日氏果亡直指尚旌其贞烈
　　王海妻亷氏年十七夫亡苦节四十三年事姑以孝闻奉诏旌表仍赐以田
</div>
    <div class="pagination">
<a href="山西通志_page509.html">上一页</a><span>...</span><a href="山西通志_page505.html">505</a><a href="山西通志_page506.html">506</a><a href="山西通志_page507.html">507</a><a href="山西通志_page508.html">508</a><a href="山西通志_page509.html">509</a><span class="current-page">510</span><a href="山西通志_page511.html">511</a><a href="山西通志_page512.html">512</a><a href="山西通志_page513.html">513</a><a href="山西通志_page514.html">514</a><a href="山西通志_page515.html">515</a><span>...</span><a href="山西通志_page511.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
