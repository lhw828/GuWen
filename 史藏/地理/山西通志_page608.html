<!DOCTYPE html>
<html>
<head>
    <meta charset="UTF-8">
    <title>山西通志 - 第 608 页/共 700 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山西通志 - 第 608 页/共 700 页</h1>
    <div class="content">　　憇小陵河
　　河水流不息昼夜去涓涓昔为征战地今是豫游年驻马孤岑外移舟古岸前残阳下新栁约略见春妍
　　赐辽州知州【臣】吕犹龙
　　潞河三首之一
　　潋滟春波散碧漪白苹初叶麦初岐潞河三月桃花水正是乘舟荐鲔时
　　赐辽州知州【臣】陈九陛
　　西湖再作
　　面面山容淡盈盈水态清流纹潆杰阁波影荡高城燕舞知迎棹花低解避旌乘春沛泽随地稔民情
　　赐平定州知州【臣】刘孚嘉
　　禁园秋霁
　　树冷催蝉咽荷疎表影长深秋残暑气微爽待高阳户外逺尘迹园中多蕙香溶溶新雨霁吟乏媿成章
　　赐浑源州知州【臣】刘显功
　　咏蝉
　　饮露当凉夜吟风向晩晴乍移深树影又听别枝声与物心无竞离尘翼最轻秋怀聊寄咏爱尔独能清
　　赐翼城县知县【臣】马文镛
　　榴花
　　未结千房实先开五月花红销连户下妆似汉时槎
　　赐临县知县【臣】李芃
　　杂诗之二
　　桃花歴落李花绿栁含烟傍水隈鸿雁平沙看不尽春光暧暧入篷来
　　赐山隂县知县【臣】甯朝鼎
　　山中晓色
　　星汉参差晓色高峰初日射莓苔闲来驻跸山邨静坐爱明霞入酒杯
　　赐高平县知县【臣】梅建
　　咏蒙恬所筑长城
　　万里经营到海涯纷纷调发逐浮夸当时用尽生民力天下何曽属尔家
　　赐沁源县知县【臣】栁滋芳
　　杂诗之一
　　条风鼓棹动清漪夹防青青杨栁垂轻转牙樯观易水波光日影映旌旗
　　赐乐平县知县【臣】马光
　　途次逢寒食
　　何处来春风淡荡晴旭不见杏花红才逢栁梢绿
　　赐太原总兵官【臣】马见伯
　　咏鹤
　　夜警三霄露秋凌万里云立同薛稷画舞忆鲍昭文
　　赐太原营参将【臣】铁金城
　　禁旅凯旋闻雁再作
　　上林秋晓净烟霏每听征鸿忆授衣此日诸军齐奏凯衔书不用更南飞
　　赐大同总兵官【臣】张文焕
　　三道河晩望
　　碛树隐雾深河流带沙浅不须朔风吹先有飞蓬卷
　　赐抚标中军左营游击【臣】张玉珍
　　咏大石矶
　　逺近峰回合潺湲磵浅深一矶横大石万骑出层林防密岩花发緜蛮谷鸟吟龙堆尘不到凭眺足娯心
　　赐直巡抚【臣】于成龙诗【幷序】
　　直隶巡抚于成龙秉性醇朴亷介夙闻朕心嘉赖俾典节钺保厘畿辅惟能激浊清始终如一清洁之操白首弥励真国家之可重人所不能也兹来陛见爰赐以诗用示鼓励之义且以风有位焉
　　自昔崇亷治勤思吏道澄郊圻王化始锁钥重臣膺政绩闻留犊风期素饮氷朂哉贞晩节褒命日钦承
　　赐大学士【臣】呉琠
　　下长江舟中作
　　一鹭芦中起双鸥沙上鸣翠烟含碧嶂瑞霭覆琼英洲转牙樯乱江流大块横智仁山水德动静也移情
　　赐大学士【臣】呉琠【臣】陈廷敬各一
　　山庄书怀
　　待旦勤勤望雨晴京南塞北察安氓已知云敛无霪潦未卜田间有稻稉八月秋成欢宇内四方风景解春卿大川舟楫同忧慼更觉凝承信洛英
　　赐吏部尚书【臣】陈廷敬
　　西湖二首
　　湖光潋滟临幸及芳时浅翠堆山色轻香拂水湄彩桴看自动画鹢觉平移静坐观羣类资生得所宜晴分山色临流啓壮观楼台横水面梵塔插云端忽讶松间竹当夸岩下兰风光被草木无处不成欢【此首书金扇一柄】
　　赐大学士【臣】陈廷敬
　　午日
　　令序当重午南台日正中玉阶鸣瀑水瑶轸奏薰风菖叶浮杯绿榴花照槛红临流看竞渡转忆济川功麦秋盈野志喜
　　去冬盈尺雪占年今夏翛翛麦陇全万亩皆齐诞降谷千家秀实已登阡先忧旸惟民疾后乐时丰纪玉笺志喜雕虫晩学愧薰风南至影花甎
　　回舟至常州府是夜甘霖大沛
　　夏浅云高惜阪田江南比嵗赖丰年麦秋徧野堪收获灵雨愆期倍惕干夜半篷牕闻淅沥晓来练浦听潺湲此行往返无他事益见民情远近防
　　赐大学士【臣】陈廷敬诗【并序】
　　朕览皇清文颖内大学士陈廷敬作各体诗清雅醇厚非积字累句之初学所能窥也故作五言近体一律以表风度
　　横经召视草记事翼鸿毛礼义传家训清新授紫毫房姚比韵李杜竝诗豪何似升平相怀宫锦袍
　　赐挽大学士【臣】陈廷敬
　　世传诗赋重名在独遗荣去嵗伤元辅连年痛大羮朝恩葵衷励国典玉衡平儒雅空阶叹长嗟光润生
　　赐编修【臣】陈壮履
　　初寒
　　洒雪凝霜正漫晓来朔色满林峦何当吹徧邹阳律尽却人间黍谷寒
　　赐四川布政使【臣】于凖
　　偶成五言絶句
　　石岸众芳静斜阳栁色边挥毫意独逺鱼跃在深渊
　　赐山东盐道【臣】王廷抡
　　南廵舟行防通河杂咏四首之一
　　迟日烟云静芳春膏泽多时旸时雨望祝稔竝祥和插花瓶诗
　　香泉一勺净无尘小器翻成席上珍密把英华齐借口虚将心腹暗藏春送行不是沙头玉引恨元非井底银贪拣梢枝停立久闺中偏称晓妆人
　　赐甲戌进士候选知县【臣】呉时谦
　　克鲁伦河上流后草生
　　晩从岸曲驻前旌雨歇行营草怒生一望青青河上色平芜共听马嘶声
　　赐太原府学教授【臣】何祖武
　　为省春耕歴灞沣銮舆频止劝农功柴门掩处烟邨静碧水长桥落彩虹
　　圣祖仁皇帝御书
　　赐汾州府知府【臣】沈宁
　　桃红复含宿雨栁绿更带朝烟花落家童未扫鸟啼山客犹眠
　　赐大同府知府【臣】叶九思
　　设险诸侯地承平圣主巡东君朝二月南斾拥三辰寒出重关道年随行路新瑞云丛捧日芳树曲迎春舞咏光驰道恩华及从臣汾川花鸟意并奉属车尘
　　赐太原府督捕同知【臣】戴天祐
　　重营旧馆喜初成要共羣贤听鹿鸣三爵何妨奠苹藻一编讵敢议明诚深源定自闲中得妙用元从乐处生莫问无穷庵外事此心聊与此山盟【录朱子次卜掌书落成白鹿佳句】
　　赐汾州府通判【臣】韩开藩
　　鸡鸣紫陌曙光寒莺啭皇州春色阑金阙晓钟开万户玉阶僊仗拥千官花迎劔佩星初落栁拂旌旗露未干独有凤凰池上客阳春一曲和皆难
　　赐沁州知州【臣】王天锡
　　亭子当风纳晩凉小桥流水度方塘得诗归去犹回首还有余情照夕阳【录唐句】
　　轻舸迎仙客悠悠湖上来当轩对尊酒四面芙蓉
　　赐代州知州【臣】滕天宪
　　西岳镇皇京中峰入太清玉銮重岭应缇骑薄云迎白日悬高掌寒宫类削成轩游防神处汉幸望仙情旧庙青林古新碑绿字生羣臣愿封岱回驾勒鸿名【临米芾书】
　　赐保德州知州【臣】唐文德
　　北阙垂旒暇南宫听礼回天临祥凤转恩向濯龙兰气薰仙帐榴花引御杯水从金穴吐云是玉衣来池影揺歌席林香散舞台不知行漏晩清跸尚徘徊
　　赐交城县知县【臣】张丙厚
　　一溪春水彻云根流水桃花片片新若道长生是虚语洞中争得有秦人
</div>
    <div class="pagination">
<a href="山西通志_page607.html">上一页</a><span>...</span><a href="山西通志_page603.html">603</a><a href="山西通志_page604.html">604</a><a href="山西通志_page605.html">605</a><a href="山西通志_page606.html">606</a><a href="山西通志_page607.html">607</a><span class="current-page">608</span><a href="山西通志_page609.html">609</a><a href="山西通志_page610.html">610</a><a href="山西通志_page611.html">611</a><a href="山西通志_page612.html">612</a><a href="山西通志_page613.html">613</a><span>...</span><a href="山西通志_page609.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
