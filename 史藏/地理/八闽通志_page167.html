<!DOCTYPE html>
<html>
 <head>
  <meta charset="utf-8"/>
  <title>
   八闽通志 - 第 167 页/共 184 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   八闽通志 - 第 167 页/共 184 页
  </h1>
  <div class="content">
   连城县
　　东塔寺在县东隅。旧名“报恩塔院”，宋乾道、淳祐间建塔，改今名。元季寺塔俱废，国朝洪武十二年重建。　同关寺在姑田里。五代唐天成间建，国朝永乐四年重建。　慈悲寺在北安里。五代梁贞明间建，宋淳熙间重建，国朝洪武十二年复建。旧为院，今改为寺。(上二寺俱县东。)　丰稔寺在表席里。五代晋天福间伪闽刺史王延政建，名“保福院”，宋泰定间改今名。国朝永乐八年重建。　招福寺五代唐天成间建，名“招福院”，宋嘉祐间改为寺，国朝洪武三年重建。　隆寿寺五代唐天成间建。初名院，元至治间重建，改为寺。(上二寺在河源里。)　新林寺在南顺里。宋天圣间建。初名院，嘉定间改为寺。国朝永乐间重建。(上四寺俱县南。)　定光寺在县治西北隅。宋乾道间建，名“定光庵”，嘉泰间改建为寺。元至正二十六年重建。　宝寿院旧名“东山九峰禅院”，今废。　宿云庵宋绍兴间建，国朝洪武十一年重建。(上院并庵凡二所俱在县东在城里。)　西成庵宋庆历间建，国朝洪武三十二年重建。　新福庵洪武十五年重建。　泗洲庵洪武十七年重建。　南兴庵永乐四年建。　安龙庵洪武二十五年建。(上五庵在姑田里。)　清泉庵在县治西在城里。元至正二十五年建，国朝永乐二十年重修。　圆应庵宋绍兴间，有僧来自漳浦，结庵坐禅于此，年七十卒。乡人祀之，水旱有祷多应。嘉定间重修，名“圆应”。国朝永乐三年重建。福寿庵洪武三十四年建。　仰山庵元至正二十四年建。(上三庵在表席里。)　龙华庵元至正间建，国朝洪武二十五年重建。　资福庵元至正二十六年建。　深山庵永乐六年建。(上三庵在南顺里。)　永隆庵永乐八年建。　东山庵永乐二年建。　蓝若庵元至正五年建。　永福庵洪武二十二年建。　福兴庵永乐七年建。(上五庵在河源里。已上十一庵俱县南。)　北山庵宋景定间建，国朝洪武十四年重建。　文殊庵元至正六年建，国朝永乐十一年重建。　神石庵宋咸淳六年建，国朝洪武十九年重建。(上三庵在县北北安里。)　莲峰庵在县东莲峰山上。　西隐庵在县西宝成门内。　法界庵　保庵福(上二庵俱在县南。)　龙归庵　东林庵(上二庵俱在县北。)　太平庵在县西南南顺里。　海宝道场在县东本仁坊。(通上七庵并道场俱废。)　广福堂在县南南顺里。洪武三十一年重建。　福仙观在县治西。宋乾道间建，国朝洪武三十四年重建。　玄真堂在县东北安里莲峰山上。洪武二十七年重建。

 归化县
　　淳化寺在归下里。宋淳化元年建，元至正二十一年重建。　罗汉寺在归上里。宋大观元年建。　兴国寺元至正二年建。　圆觉寺元至正二十三年建，国朝天顺七年重建。(上二寺在兴善里。已上四寺俱县东。)　觉林寺在县西归上里。元大德元年建，国朝成化十七年重建。　宝庆庵在归下里。宋嘉熙元年建。　福林庵宋淳熙二年建，国朝成化十二年重建。　胜兴庵元延祐四年建。　滴水岩庵元至正二年建。(上三庵在归上里。已上四庵俱县东。)　均山庵在县东南归下里。宋嘉定十年建。　鹤迁琳宫在县东兴善里。相传初建三清坛于罗坑，尝修醮焚楮币，有鹤自空而下，衔余烬过青山而止，人以为异，遂即其地建宫，名曰“鹤迁”。　东岳宫在县南归上里。宋时建。

 永定县
　　庆清寺宋德祐元年建，国朝天顺四年重建。　万寿寺元至正二年建，国朝洪武十八年重修。(上二寺在县东丰田里。)　丰稔寺在县北胜运里。宋咸淳间始建为庵，国朝成化五年重建，今改为寺。　金谷寺元中统间建，国朝成化五年重建。　隆寿寺元至正间建，国朝成化七年重修。(上二寺在县西南溪南里。)　梅山庵在县东丰田里。元中统间建，国朝成化二年重建。　北山庵元至正间建。　龙皈庵元至顺间建。(上二庵在县东北太平里。)

　　　　　　延平府

 南平县
　　天宁光孝禅寺唐名“广济”，宋政和六年，赐名“天宁万寿”，绍兴七年改“报恩广孝”，寻复改“光孝”。元至正二十年毁，寻复建，国朝永乐、景泰间俱尝修建，成化二十三年复毁。　普通寺梁普通元年建。旧为院，今改为寺。国朝洪熙元年毁，宣德五年重建。(上二寺在府城北隅。)　梅山寺在府城东隅。旧名“招福”。宋绍兴二年建为院，元改为寺。　西林寺在府城东南。五代梁时建。宋朱文公谒李延平受学，尝寓于此。　兴化寺在府城西隅。旧名“资寿”，五代唐同光元年建，宋太平兴国四年赐名“兴化院”，元改为寺。　佛智开平寺在开平里。五代梁开平四年建，旧名“报国显亲院”，元改为寺。国朝洪武三十年毁，寻复建。　西岩寺在大源外里。唐宝历二年建。旧为院，元改为寺。国朝景泰二年重建。　慈恩寺在天竺里。唐贞观二十二年建，名“西峰寺”，宋改为院，元复改为寺。　西崇福寺在建兴里。唐龙纪元年建，国朝正统五年重修建。　龙德寺在剑津里。五代梁龙德元年建，国朝景泰二年重建。　西平寺在大源内里。唐乾符中建，国朝正统八年重修。(上六寺俱府城西。)　含清寺在余庆西里。宋绍兴元年建。初为院，元改为寺。国朝正统五年重建。内有含晴阁、清辉堂。　泰平寺在太平里。唐宝历二年建。(上二寺俱府城南。)　龙湖保福寺在保福里。唐贞观八年建。宋改为院，元复改为寺。国朝正统五年重建。　三吾院在长安南里。唐大德元年建。旧为院，元改为寺。(上二寺俱府城东南。)　黯淡寺在府城东北衍仙下里。唐大顺二年建。旧为院，元改为寺。寺当黯淡滩之阳，滩水险悍，舟过多覆溺。僧无示者始结庵于此，募工疏凿，湍势稍平，因以滩名寺。国朝宣德十年重建。(通上一十六寺俱存。)　释迦寺在府城东仁州里。　罗山寺在府城东南普安里。(上二寺俱废。)　塔院在府城东仁州里。旧名“定光”。　福兴院在新兴里。　庐峰院在安福里。(上二院俱府城西。通上三院俱存。)　报恩院　胜光院(上二院在府城西太平里。)　莲宫院在府城北梅西里。　福城院在长安北里。　善福院在普安里。(上二院俱府城东南。通上五院俱废。)　莲花庵在天竺里。元至正二十七年建。　圆觉庵在塘源里。永乐十七年建。(上二庵俱府城西，今皆存。)　圣者庵在府城西剑津里。　云顶庵在梅西里，旧名“寂照”。　香山庵　大觉庵　龟山庵(上三庵在峡阳里。)　普应庵在梅南里。(已上五庵俱城北。通上六庵俱废。)　南平玄妙观在溪南九峰山之麓。五代周显德六年建，名“招仙道院”，宋大中祥符二年改为“天庆观”，元元贞二年赐额“玄妙观”。国朝洪武初及正统末两毁于兵，随复建。内有太乙宫、普化院，观之左有云深亭，濒津有冷风阁。　披云道院在府城西隅。宋宝祐六年建，国朝洪武十七年重修建。　东岳行宫在府城东北隅。宋绍兴二年建。国朝洪武初毁，其址并入东岳庙。　铁像堂宋祥符三年建。以铁铸真武像祀之，故名。国朝永乐七年毁，寻复建。正统十三年，沙、尤寇攻城，渠魁邓茂七见福州门上列黑色旗帜，旗中隐隐见七星光，一人披发伏剑循行其间，贼众惊慑，明日遁去，盖玄武神也。郡人奉祀滋谨。　灵宝堂宋祥符二年建。(上二堂俱府城东隅。)　真武堂在府城东崇德里。堂临大溪，元至正中乡人以溪多水怪，因建祠以镇压之。　福海堂在府城东南隅。正统十三年毁于兵。　淳贞堂在府城南隅。　招仙堂在府城剑津里。(上三堂俱废。)

 将乐县
　　大施寺在县东龙池都。唐文德元年建，国朝洪武八年重建。　含云寺在县西。四山环峙，云气氤氲。唐时有僧结庐其中以居，名含云。宋建中靖国间辟为寺，国朝洪武十七年重建。　云山寺在县南池湖都。唐开元二年建，元至正二十六年重建。　证果寺在县西南竹洲都。唐武德三年建，元至正二十六年重建。(上四寺俱国朝洪武二十四年并为丛林。)　修福寺在县西黄潭都。五代唐同光二年建，国朝洪武三十一年重建。　普济寺在县南池湖都。宋乾道元年建，国朝洪武二年重修建。　西山院在县东积善都。元至正三年建。　光明院在光明都。宋乾道元年建。　睡隆院在睡隆都。宋绍兴二年建，国朝洪武元年重建。(已上寺院凡五所，洪武间并入含云寺。)　资圣院在县北隅。宋绍兴四年建，国朝洪武十五年重建。　报恩院在县东高滩都。宋乾道二年建，国朝洪武间重建。　崇业院在龙池都。宋熙宁七年建，国朝洪武十二年重建。　庄严院在玉华都。宋咸淳二年建。　璲光塔院在水南都。宋元祐三年建，国朝永乐四年重建。　兴福院在永康都。宋乾道八年建。(上四院俱县南。)　禅定院在万安上都。宋淳祐中建。　长乐院在安人都。元皇庆二年重建。(上二院俱县北。已上八院俱国朝洪武间并入大施寺。)　西林院在竹洲都。元至正二十六年建。　梁岸院在永吉都。宋绍兴五年建，国朝洪武八年重建。(上二院俱县西。)　天王院在蛟湖都。宋咸淳三年建，国朝永乐十五年重建。　丰稔院在中和都。元至正二十三年建。(上二院在县南。已上四院俱国朝洪武间并入灵山寺。)　善安院在县东忠孝都。宋绍兴三年建。　望江院在县西南子教都。五代唐同光二年建。(上二院俱国朝洪武间并入证果寺。)　永福院在县南隅。　新化院在县东积善都。　桃源院在桃源都。　善缘院在隆集都。　童福院在上衢都。(上三院俱县西。)　丰饶院在中和都。　大洞玉华院旧名“玉华大洞观”。小洞宝华院(上二院在玉华都。)　临江院在隆安都。　上临江院　西隐院　西禅院　西岩院(上四院在兴善都。已上八院俱县南。)　圆光院在万安上都。　保安院在隆兴都。　安定院在隆溪下都。　光启院在上衢都。(上四院俱县北。)　隆福院在县西北隆荫都。(通上凡一十八院俱废。)　南华严庵在县西黄潭都。元大德元年建。　金华庵在永康都。宋绍兴二年建。　龙头岩庵在玉华都。旧名“虎头岩”，宋元丰六年建，县令谢梦符重修，改今名。(上二庵俱县南。)　宝源庵在县北万安下都。宋咸淳二年建。(已上四庵俱国朝洪武间并入含云寺。)　龙兴庵在县东高滩都。宋端平元年建。　庆云庵在龙溪下都。元至正二年建。　五台庵在永吉都。唐开元二年建。　望天庵在安仁上都。宋咸淳二年建。(上三庵俱县北。)　灵源庵在县东北忠孝都。一名“灵泉庵”。宋嘉定十五年建。(已上五庵俱国朝洪武间并入大施寺。)　太平庵在大里都。宋绍定二年建。　兴福庵在兴善都。元至正二年建。(上二庵俱县南。)　仙童庵在安仁上都。宋元祐元年建。(已上三庵俱国朝洪武间并入灵山寺。)　云台庵在积善都。宋元祐二年建。　湖山庵在富谷都。元至正二年建。(上二庵俱县东。)　西竺庵在大里都。宋咸淳元年建。　圆觉庵在兴善都。元至正五年建。(上二庵俱县南。)　紫清庵在安仁上都。　小隐庵在万安下都。(上二庵俱县北，并元至正元年建。已上六庵国朝洪武间并入证果寺。)　保宁庵　资福尼庵(上二庵在县西隅。)　崇福庵在县南隅。　金鸡庵在金鸡岩之巅。　隐居、西兴二庵在兴善都。(上三庵俱县南。)　大灵峰庵在上衢都。　隆仙庵在隆集都。(上二庵俱县北。通上八庵俱废。)　迎禧观在县治东。旧名“福仙观”，相传梅福尝炼丹于此。宋祥符八年建，元毁于兵，其址陈有定遂开为城濠。国朝洪武二十四年徙建于演真道院之旁。　佑圣行宫在县治前。宋淳熙四年建，国朝永乐十年重修建。　玉隆万寿宫在县北龙池都。一名“封山道院”，相传昔杨道真君炼丹于山麓，有小石洞曰“杨贞君洞”。宋庆元元年建，元毁于兵，故址犹存。　明贞道院在县治东北。旧名“海棠洞”。元大德三年建，国朝永乐十年重建。　烟霞道院宋嘉定七年建。　演真道院宋开禧三年建。(上二道院在县南玉华都。)　明真庵在县治南池湖都。旧名“遇龙庵”。宋咸淳二年建。

 尤溪县
　　保安寺在县东北积善坊。唐乾符三年建。旧为庵，乾宁四年改为寺。国朝景泰二年重建，成化十六年增建。　永兴寺在县治西昼锦坊。唐天祐三年重建，国朝景泰五年复重建。　吉华寺在县治东二十二都。五代梁乾化间建。　永和寺在县东北八、九都。五代唐清泰二年建。旧为院，后改为寺。国朝洪武年间并入保安寺。　保林寺在十七都。五代唐天成四年建。　资寿寺在十六都。五代唐长兴二年建。(上二寺俱县东。)　龙泉寺在县南二十三都。唐乾符四年建。(已上三寺国朝洪武间并入永兴寺。)　天王瑜珈院在县治东儒林坊。唐会昌三年建。　松山院在县东二十五都。五代梁贞明二年建。　三峰院在二都。五代汉乾祐三年建。　黄坑院在十五都。　新禅院在四十八都。(上三寺俱县西。已上五寺洪武间并入保安寺。)　灵源院在县西隅登云坊。　水陆院在县南隅兴文坊。　西林院在县西二都。　牛林院在县南十八都。　文德院在县北五十都。(已上五院洪武间并入永兴寺。)　灵山院在县东七都。　福兴院在二都。　感德院在三九都。　大中院在三十九都。(上三院俱县西。)　建福院在十九都。　报慈院在十七都。(上二院在县北。已上六院洪武间并入天王院。)　天湖院在县治南乘驷坊高峰。峰顶有池。　观音院在县东北迎春门外。　新恩院　资善院(俱在十八都。)　定林院在十五都。　南山院在七都。　灵感院在十二都。　报恩院　迎福院(上二院在十五都。)　崇福尼院在八、九都。　灵峰院在二十都。　香山院在二十五都。　地藏院在十一都。　下漈院在二十一都。　龙安院在四十八都。　珠林院在二十九都。　吉祥院　北林院(上二院在二十四都。已上一十六院俱县东。)　罗汉院在五都。旧名“鸡山”。　福岩院在万足里。　崇兴院在四十四都。　贞源院在四十五都。　广福院在六都。　小天王院在十七都。　鹫峰院在三十都。　同兴院在三十三都。　东林院　法林院(上二院在三十五都。)　万安院在四十七都。　香林院在三十七都。　永隆院在七都。(已上一十三院俱县西。)　资福院在二十三都。　报国院在八、九都。　龙光院在二十七都。(上三院俱县南。)　含云院在十三都。　祥云院在十四都。　崇善院在十六都。　净戒院在四十都。(上四院俱县北。)　报恩院在县西南二十九都。　弥勒院在县东北八、九都。　东山院在县西北四十六都。　凤仙尼院在县北十都。　剑门庵在二十五都。唐乾宁四年建。　显迹岩庵在十六都。元至正十年建。(上二庵俱县东。)　永仙庵在七都。元延祐二年建。　世尊岩庵在四十四都。宋绍定二年建。　隆兴岩庵宋景定三年建。　三宝庵元至治三年建。(上二庵在七都。已上四庵俱县西。)　西林庵在县东南十八都。宋绍定六年建。　石门庵在县东北十二都。宋绍熙三年建。　天福岩庵在县西北七都。元延祐二年建。　妙觉堂在县西昼锦坊。宋绍定六年建。　龙归堂在十六都。宋绍兴元年建。　万寿堂在十九都。元皇庆二年建。(上二堂俱县东。)　圆应堂在七都。元至治元年建。　黄龙堂五代晋开运二年建。　龙湖堂元延祐六年建。(上二堂在四十五都。)　瑞云堂在四十四都。宋淳熙二年建。　灵源堂　普光堂宋德祐元年建。(上二堂在七都。)　会圣堂　沈水堂(上二堂在三都。已上八堂俱县西。)　慈济堂在三十六都。元皇庆元年建。　清水堂在二十九都。宋绍兴二年建。(上二堂俱县南。)　白鹤堂在县南兴文坊。宋淳熙间建。祀钟、吕二仙，相传乡人赵希彦以郡守致仕归，春三月建丹阳会，忽有道人戏画一鹤于壁，道人抚掌歌舞，鹤亦舞，既而莫知道人所之，因匾以今名。

 沙县
　　太平兴国寺在县东凝翠峰前。唐中和二年建。名“中兴”，宋太平兴国三年赐额。李纲谪监沙县税尝寓于此。国朝景泰三年间重修建。　云际寺元延祐元年建，国朝景泰四年重建。　天王寺在县西北和仁坊。唐中和四年建。宋延祐三年建三门，陈瓘为记，国朝景泰四年重建。(上二寺俱在县西仁和坊。)　福圣寺在县东北隅。旧名“天王台”，五代晋天福八年建，宋天禧二年重建，赐今额。寺僧文轸善黄白之术，因台建塔三级，后毁于兵，僧端一意塔下有宿藏，发之，得泉一泓，病者饮之辄愈。国朝景泰间重建。　延福寺在县东二都。唐会昌二年建。宋给事中张致远尝赋拂波亭、茅亭、竹槛、古渡、老杉、乔松、修竹、溪声凡八诗，皆寺中景也。国朝景泰二年重建。　兴化寺在二十一都。旧名“万兴”。唐中和二年建，国朝景泰二年重建。　栖云寺在九都。伪闽王延政建，宋建隆三年重建，赐额。(上二寺俱县西。)　保福瑜珈寺在县北十五都。五代周显德五年建。　龙光寺在归仁里。　小龙兴寺在善硖团。(上二寺俱县西。)　再兴寺在十四都。　云阳寺在十三都。　龙兴寺在十二都。宋邓肃尝避地居此。(上三寺俱县北。)　瑞峰寺在一都。　长兴寺在八都。(上二寺俱县东南。已上七寺洪武间并入太平兴国寺。)　兴云寺在县西善硖团。　宝峰寺在县北十一都。(上二寺洪武间并入云际寺。)　义恩寺在县北九都。　宝庆寺在八都。　龙山寺在洛阳里。(上二寺俱县东南。已上三寺洪武间并入天王禅寺。)　灵应寺在县北十都。　灵龟寺在县东南五都。(上二寺洪武间并入福圣寺。)白云寺在一都。　玉山寺一名“宝山”。　安禅寺　石墨寺(上三寺在五都。已上四寺俱县东，洪武间并入延福寺。)　璲林寺在二十二都。　上延福寺在二十三都。(上二寺俱县西。)　龙泉寺在县东南八都。(上三寺洪武间并入兴化寺。)　普照寺在县北十都。　观音寺在县西南二十一都。(上二寺洪武间并入栖云寺。)　安仁寺在十二都。　云集寺　齐云寺(上二寺在十三都。)　灵峰寺在十五都。　静林寺在十八都。(上五寺俱县北。洪武间并入保福寺。)　资国寺在一都。　安峰寺　唐兴寺(上二寺在洛阳里。)　资寿寺在七都。(已上四寺俱县东南。)　大升寺在十六都。　通文寺　三峰寺(上二寺在十都。已上三寺俱县北。)　新塔院在洛阳里。　地藏院　移孝效忠院宋枢密使曹辅功德院也。(上二院在感义里。已上三院俱县东。)　兴福院在县南感义里。　金峰院　涌兴院　灵光院　白塔院　观音院(上五院在礼宾里。)　乌石院在感义里。　圣兴院在化剑里。(已上七院俱县北。)　太平院　栖霞院(上二院俱在县东北。)　洞天岩庵在县西和仁坊。　隐龙岩庵　永兴庵　长亭庵　天湖山庵(上四庵在洛阳里。)　广成庵在九都。(已上五庵俱县东。)　淘金山庵在感义里。　招福庵在三十一都。(上二庵俱县西。)　太灵峰庵在感义里。　雷霆岩庵在十八都。　兴隆庵在十五都。(上三庵俱县北。)　福安岩庵　莲花山庵(上二庵俱县东北化剑里。)　楞岩堂在县治东。　普庆堂在县西和仁坊。　普照堂在县东五都。　如意堂在二十四都。　驻云堂在三十四都。　观音堂　龙兴堂　龙龟堂(上三堂在二十七都。)　隆兴堂在二十一都。　广庆堂在二十五都。(上七堂俱县西。)　兴明祖堂在县东南八都。　圆通阁在县西二十一都。　宜福观在县溪南贞隐峰下。旧名“宜福堂”，宋元祐八年重建。淳祐十二年改为观。　玉华道堂在县东兴义坊。元至正二十年建。清和道院宋嘉熙三年建。　潜真道院宋端平三年建。(上二道院在县西和人坊。)　冲和道院宋淳祐三年建。　原和道院宋嘉定八年建。　玄真道院宋淳熙三年建。　庆龟道院宋景定四年建。(上四道院俱在县西归仁里。)　佑圣道院在县北感义里。宋绍定五年建。　白石道院在县西北九都。一名“白石庵”。元延祐五年建。

 顺昌县
　　正识寺在县治北。一名“天湖藏院”。宋隆兴二年建，国朝洪武三十五年重建。　资圣寺五代汉乾祐三年建，国朝洪武初重建。　西来寺元至正二十六年建。(上二寺在县治西。通上三寺俱存。)　普庆寺在县东石豆都。　超华寺在县西北白水都。相传唐末有僧张姓者航海入闽，至是山，乐其幽胜，遂驻锡焉。山多虎豹蛇虺，至是皆远去。既而辟田数百亩，徒众大集，遂为名蓝。(已上二寺俱废。)　崇福院在义丰都。　西峰院在西峰都。　灵岩院在娄杉都。　龙归院在靖安都。　弥勒院在宁安都。(上五院俱县西。)　护国院在县西北石湖都。(已上六院洪武间并入正识寺。)　报国院　兴国院(上二院在县东石溪都。)　灵通院在长寿都。　长兴院在水南都。(上二院俱县南。)　狮峰院在县东南石豆都。　香城院　灵峰院(上二院在大干都。)　归宗院在寿荣都。　善山院在桂溪都。　报恩院在富屯都。　观音院在白水都。(上六院在县西北。已上凡十一院洪武间并入资圣寺。)　义恩院在吉丹都。　天王院在石湖都。(上二院俱县北。)　禅定院在莒口都。　宝兴院　塔院(上二院在兴贤都。)　西峰院在仁寿都。　岩山院在桂溪都。(上五院在县西北。已上凡七院洪武间并入西来寺。)　圆通院　紫峰院(上二院在娄杉都。)　宝峰院　归安院(上二院在宁安都。)　金峰院　静安院　宁安院(上三院在静安都。)　灵山院在富屯都。五代时一僧从王审知入闽，久之，欲云游岭表，道顺昌，遥望云山幽峻，乃叹曰：“此可为终焉之计，何必远求耶？”遂结茅于此，躬耕以自给，不与物接，故人终不知其名氏。　福安院　广福院(上二院在广福都。)　龙湖院在石湖都。　资寿院　招福院(上二院在长寿都。已上十三院俱县西。)　宝福院　证常院(上二院在县南水南都。)　西峰院　洞源院　资国院　安源院　胜禅院　西平院　北平院　建兴院(上八院在仙源都。)　报慈院　罗山院　福胜院(上三院在松溪都。已上凡一十一院俱县北。)　浮竹院　延庆院(上二院在石溪都。)　宝岩院　再升院内有山月堂，堂侧泓泉如鉴，岁旱不竭。(上二院在寿荣都。)　修城院在富屯都。　兴福院一名“龙兴”。　胜龙院　普济院(上三院在崧溪都。)　回龙院在莒口都。　天乐院在昏田都。　资福院在石湖都。　净戒院　仰山院　岚峰院　桐山院　感德院　黄龙院(上六院在杉溪都。)　龚山院　石门院　中峰院(上三院在桂溪都。)　宝胜院在仁寿都。(已上二十一院俱县西北。通上凡四十七院俱废。)　天湖庵在长寿都。洪武间并入正识寺。　宝月庵在县治西北。　圆明院在县西宁安都。　保福庵在莒口都。　福庆庵　超然庵(上二庵在富屯都。已上五庵洪武间俱并入资胜寺。)　圆通庵　普度庵(上二庵在县西西峰都。)　泗洲庵　龙头庵　龙潭庵(上三庵在水南都。)　龙湖庵在石豆都。　饶公庵在宁安都。　湖山庵在长寿都。(上六庵俱县南。)　谢公庵在县北仙源都。　圆山庵在县西南广福邮。(通上凡一十一庵俱废。)　观音堂在县西娄杉都。　泗洲堂在义丰都。　普照堂在靖安都。(上二堂俱县西南。通上三堂俱废。)　东岳宫在县治北。永乐间火，寻复建。　玉隆道院在县治西。　玄明道院在县西北崧溪都。(已上二院洪武间并入东岳宫。)　重玄道院在县治之东。　紫微道院在县西北仁寿都。(已上二院俱废。)　朝真堂在县南石豆都。亦废。

 永安县
　　高飞寺在县治北。唐中和二年建，国朝正统间重建。　进福寺在县东二十四都。五代唐天成二年建。　禅林寺在三十都。宋大中祥符六年建。　宝应寺在二十九都。宋景祐四年建。(上二寺俱县西。)　资福寺在县南二十七都。五代晋天福二年建。　善集寺唐会昌元年建，国朝正统三年重建。　同化寺唐中和四年建，国朝宣德元年重建。(上二寺在二十五都。)　栟榈寺在县北二十七都。五代晋天福五年建，国朝宣德五年重建。　宝林寺在二十九都。元延祐元年建，国朝景泰二年重建。　招化寺在三十都。唐会昌元年建。(上二寺在县西南。)　上灵峰寺在县东北二十二、四都。唐天祐二年建。　小进福院在二十四都。　延寿院在四十都。宋建隆元年建。　观音院在四十一都。　福岩院在四十二都。(上二院俱五代周广顺三年建。)　报恩院五代晋天福元年建。　福寿院宋建隆三年建。(上二院在四十三都。已上六院俱县东。)　小祐院　新丰院唐龙纪元年建，国朝宣德八年重建。　上安仁院唐景福二年建。(上三院在三十二都。)　永庆院　天盖院　感恩院(上三院在三十都。)　大进福院　上景福院唐贞元二年建。(上二院在二十八都。)　永安院　上保福院　恩福院唐大顺间建。　西明院　小天王院　新兴院　东莱院　报慈院(上八院在三十一都。已上一十六院俱县西。)　永隆院　上平院五代梁开平二年建。　淳化院界永安、清流二县间。　翠云院宋陈世卿、陈若谷尝肄业于此。国朝宣德四年重建。(上四院在县北二十五都。)　保宁院　五峰院(上二院在二十九都。)　感应院　德兴院(上二院在三十都。已上四院俱县西南。)　东山庵宋绍兴元年建，国朝宣德八年重建。　弥陀庵(上二庵在县治东。)　秀峰庵在二十六都。　通仙岩庵在四十都。宋天圣六年建。　天保岩庵(上二庵在四十都。)　通天岩庵在四十一都。宋嘉泰三年建。(上六庵俱县东。)　象湖庵在县治西五里。　善福庵在三十二都。元至顺二年建。　招福庵在三十一都。宋德祐元年建。(上二庵俱县西。)　白云庵在县南二十七都。元延祐元年建，国朝宣德四年重建。　永兴庵在二十五都。宋咸淳元年建，国朝景泰三年重建。　惠照庵在二十六都。宋咸淳元年建，国朝景泰三年重建。　东华山庵　西华庵(上二庵在二十五都。)　观音庵在二十七都。(已上五庵俱县北。)　斗山庵在县东南二十七都。宣德、景泰间俱重建。　新岭庵在县东北二十五都。正统十三年毁于寇。　石笋岩庵在二十八都。宋咸淳元年建，国朝正统元年重建。　甘乳岩庵在二十九都。宋咸淳元年建，国朝正统八年重建。　龙安庵在二十都。宋绍熙元年建。　天台山庵在二十九都。(上四庵俱县西南。)　观音堂在县治西。元至顺间建。　龙兴堂在县治北。元中统三年建。　龙龟堂在二十七都。元至顺三年建。　瑞峰堂在四十一都。宋嘉定三年建。(上二堂俱县东。)　驻云堂在县西三十二都。元延祐四年建。　积庆堂元中统元年建。　南华堂　高明堂(上三堂在二十五都。)　东岳行宫在县治东百步许。　东岳宫　天妃宫(上二宫在二十六都。)　临水宫在二十五都。(已上三宫俱县治北。)　西山道院在县治西二里。

　　　　　　邵武府

 邵武县
　　宝严寺在府城北宁德坊。五代唐天成二年建。初名“兴会”，后改“再兴”，宋天圣间赐今额。　永隆寺在府城东隅宁泰坊。宋太平兴国二年建。　五峰寺在府城南通衢坊。宋熙宁二年建。　西塔寺在金鳌山。唐名“寿圣”，元大德间建塔，改今名。沈日祯诗：“千里云山分远近，万家烟树拥高低。”　荐福寺五代唐天成二年建。　大觉寺宋绍兴间建。(上二寺在熙春山之麓。)　回向寺(上四寺俱府城西。)　仁寿寺宋端平中建。　西庵寺五代梁贞明二年建。宋黄希旦诗：“胜利幽深枕县西，我来正值孟冬时。虽无惠远门堪扣，幸有渊明驾可随。世态阶前朝槿色，岁寒云外老松枝。伊予本是林泉客，到此宁惭漫赋诗。”(上二寺俱府城南。)　唐兴寺唐乾符中建。上官祐诗：“窗含远涧千峰碧，门掩苍苔一径深。”　北岩寺宋宣和二年建。(上二寺俱府城北。)　松偃寺唐会昌二年建。　安国寺宋景德二年建。(上二寺在一都。)　崇亲寺唐开元十五年建。　菩提寺五代唐天成间建。　宝隆寺宋淳化元年建。(上三寺在三都。)　东林寺唐泰和二年建。　保福寺宋端平二年建。失名氏诗：“芳草山山绿，新泉涧涧通。道人指幽处，花影鸟声中。”(上三寺在四都。)　香岩寺宋太平兴国四年建。　北山寺宋绍兴中建。又四十六都亦有北山寺。　普觉寺在鸡鸣峰。永乐三年建。(上三寺在五都。)　广福寺在六都。又十四都亦有广福寺。　禅兴寺在东洋埂墟。宋绍兴二年建。　隆安寺宋绍兴五年建。　报恩寺(上二寺在七都。)又四十八都亦有报恩寺。　资福寺在八都。唐天宝五年建。　宝胜寺五代唐天成二年建。　鹫峰寺元大德二年建。(上二寺在九都。)　隆兴寺在十都。又二十七都、四十七都皆有隆兴寺。　宝福寺唐天宝四年建。　福兴寺唐泰和二年建。(上二寺在十一都。)　新兴寺唐永徽元年建。　新丰寺唐天祐元年建。　弥勒寺五代唐长兴二年建。(上三寺在十二都。)　临江寺在十三都。五代唐长兴二年建。　庆云寺在十四都。唐天祐元年建。　铭觉寺唐会昌五年建。　高阳寺宋绍兴中建。(上二寺在十五都。)　感德寺唐永徽二年建。　南源寺宋太平兴国二年建。(上二寺在十六都。)　重兴寺唐永徽二年建。　安福寺宋绍兴中建。(上二寺在十七都。)　灵龟寺在十八都。唐天宝五载建。　双峰寺在二十二都。唐天宝四载建。　寿隆寺在二十五都。宋咸淳二年建。　禅居寺　灵峰寺(上二寺唐大中间建。)　宁国寺五代梁乾化元年建。　崇兴寺宋熙宁中建。(上四寺在二十七都。)　贞如寺　灵山寺(上二寺在二十九都，俱宋咸淳中建。)又四十五都亦有灵山寺。　广德寺在石。五代晋天福元年建。(已上凡四十一寺俱府城东。)　禅林寺在四十五都。元大德十一年建。　龙招寺在四十六都。宋祥符元年建。　船坑寺宋熙宁元年建。　福禅寺(上二寺在四十九都。)　兴禅寺在五十都。(上二寺俱宋咸淳元年建。)　崇德寺在五十二都。元至正二十一年建。　禅证寺五代唐天成二年建。　积善寺宋治平中建。(上二寺在五十三都。已上八寺俱府城西。)　西峰寺唐开元二年建。　因果寺宋靖康元年建。(上二寺在二十九都。)　香林寺宋乾德元年建。　三华寺宋绍兴二年建。　药师寺宋咸淳中建。(上三寺在三十都。)　灵岩寺在三十一都。　建峰寺(上二寺俱唐开元中建。)　宝林寺唐会昌二年建。　胜光寺唐咸通间建。(上三寺在三十二都。)　保寿寺在三十三都。宋绍兴中建。　南阳寺宋天禧中建。　太和寺元至正中建。(上二寺在三十五都。)　西隐寺在三十六都。宋绍兴中建。　上生寺唐开元二年建。　超化寺宋乾德元年建。(上二寺在四十八都。)　惠林寺在白渚段。唐开元元年建。　香社寺在灵台坳。唐会昌中建。　隆福寺在尚书坊。元至正二十四年建。(已上一十八寺俱府城南。)　乌石寺在一都。元大德中建。　华岩寺在五十三都。宋绍兴中建。(上二寺俱府城北。)　净居寺洪武五年建。　西岩寺元大德五年建。(上二寺在四十五都。)又五十三都亦有西岩寺。　南禅寺在四十八都。五代梁开平中建。　悟空寺在南禅寺左。宋治平二年建。(上四寺俱府城西南。)　大隐庵在府城西。元至正中建。　福山庵唐会昌中建。上官祐诗：“池分小涧澄寒碧，树引垂萝补夕阴。”　寿山庵宋嘉熙四年建。(上二庵俱府城南。)　福庆庵元大德中建。　普应庵元至正二十一年建。　感泉庵在三都。宋绍定中建。　顶济庵在五都。洪武五年建。　连山庵宋端平二年建。　因地庵元至顺中建。(上二庵在六都。)　金盘庵在七都。　龙山庵五代唐天成中建。　玉台庵元大德中建。(上二庵在九都。)　云台庵在十都。五代唐长兴元年建。　福果庵　碧潭庵(上二庵在十一都。)　太平庵　紫云庵　北杭庵　善应庵(上四庵在十一都。)　雾峰庵在十二都。　妙岩庵　扁岭庵(上二庵在十五都。已上九庵俱元至正中建。)　槎峰庵元大德中建。　壶山庵元至正二十一年建。周文通诗：“壶山崒嵂青摩空，森森玉笋金芙蓉。五云楼阁出天半，绮窗绣户悬朝虹。我来正值岩花发，一径红霞生木末。振衣长啸碧云端，声逐天风散林樾，平生放旷襟怀清，胸蟠五岳无纤尘。题诗屋壁惊霹雳，字字飞作秋空云。”(上二庵在十七都。)　显相庵在十八都。　报德庵在十九都。宋嘉定九年建。　天池庵在二十一都。宋至道二年建。　均山庵元大德中建。　佥岭庵永乐中建。(上二庵在二十二都。)　回龙庵在二十四都。元至正二十一年建。　禅云庵宋宝祐中建。　青龙庵　何公庵旧名“武塘”。(上二庵俱宋咸淳中建，国朝景泰二年重建。上三庵在三十九都。已上凡三十庵俱府城东。)　慈云庵元至正中建。眉寿庵永乐间建。　百寿庵(上三庵在四十六都。)　景慈庵　瑞应庵(上二庵在四十七都，俱元至正间建。)　罗岩庵在五十一都。元至大中建。　铭山庵宋景定元年建。　罗公庵(上二庵在五十三都。已上八庵俱府城西。)　万灵庵在二十都。旧名“道人庄”。　华盖庵在二十九都。元至顺间建。　天平庵在三十一都。元至正中建。　普门庵元大德中建。　万寿庵元时建。　普济庵　南山庵(上四庵在四十八都。已上七庵俱府城南。)　银堂庵在五十一都。宋绍兴中建。　莲花庵宋皇祐二年建。　万峰庵宋嘉定三年建。　西来庵　圆照庵(上四庵在五十三都。已上五庵俱府城北。)　福田庵在府城东南二十九都。　玄妙观在府治东南。隋开皇中建，名“白鸪”，唐贞观元年改名“龙兴”，五代梁贞明间改名“九龙”，宋改名“天庆”，元元贞元年改今名。迎真观在府城南。元大德六年建。　白鹿观在四都。唐乾宁中建。　紫霄观在十五都。元泰定元年建。　槎湖观在二十二都。洪武元年建。(上三观俱府城东。)　玉隆观在府城南三十七都。旧名“天符”，元大德中建。　太清道院堂在南隅。宋政和中建。旧名“白莲堂”。　丹台道院在府城南。　三泉道院在一都。旧为“三皇元君道场”，后改今名。　幞头道院在二都。　真应道院在五都。旧在会仙山，正统间徙建今所。　金山道院在六都。元中统初建。(上四道院俱府城东。)　紫阳道院在五十一都。洪武中建。　崇玄道院在五十三都。元至元中建。(上二道院俱府城西。)　巾山道院在府城北五十三都。旧名“玉隆行宫”，后改为道院。　旱山道院在一都。元至元初建。　苍山道院在五十三都，洪武四年建。(上二道院俱府城东北。)　玉虚道院在四十四都。宋端平中建。　潭山道院旧在凤凰山，名“贞应”，洪武中徙建于此，改今名。　寿星道院旧为旌阳祠，洪武初改今名。(上二道院在四十六都。)　中峰道院在四十七都。元至正中建。(上四道院俱府城西南。)

 泰宁县
　　普劝寺唐天祐二年建。　保安寺宋天圣中建。(上二寺在县西隅。)又县东信义保、县南仁寿保皆有保安寺，俱宋时建。　天王寺在县北隅。唐会昌中建。　感化寺唐永隆中建。　宝盖寺五代唐同光中建为庵，宋绍兴中改为寺。黄履诗：“曲径山隈入，重扉木杪平。岩垂半空盖，泉滴四时声。”(上二寺在朱口保。)　国兴寺在交溪保。　大洋寺在龙湖西保。(上二寺俱唐乾宁四年建。)　祗园寺五代梁贞明中建。　兴云寺元延祐七年建。(上二寺在交溪保。)　报恩寺在龙湖西保。元皇庆元年建。　新兴寺宋建炎元年建。　青峰寺宋乾道四年建。(上二寺在龙湖东保。)　安福寺在将溪下保。元大德三年建。又县西永兴下保亦有安福寺，五代唐同光三年建。　圣恩寺在福山保。五代梁贞明三年建。(上十一寺俱县东。)　瑞云寺在梅口保。五代梁贞明中建。　丰岩寺唐天祐二年建。　丹霞寺宋政和七年建。(上二寺在瑞溪保。)　资福寺在善溪下保。五代梁贞明元年建。　临江寺唐永泰元年建。　醴泉寺宋咸淳元年建。(上二寺在南会保。)　感福寺五代梁乾化二年建。　进福寺元中统三年建。(上二寺在大田东保。)　万德寺在城步保。五代梁开平中建。(已上九寺俱县西。)　龙兴寺元皇庆二年建。　龙德寺元至顺元年建。(上二寺在开善下保。)　南禅寺唐天祐二年建。　宸光寺五代梁贞明三年建。　罗汉寺五代晋开运三年建。(上三寺在水南保。)　重兴寺　灵龟寺　皈仁寺(上三寺在永兴上保，俱唐嗣圣间建。)　西隐寺宋绍定四年建。　崇光寺元至正二年建。(上二寺在开善上保。已上十寺俱县南。)　龙池寺在崇化下保。五代梁贞明四年建。　普光寺在长兴保。五代粱贞明三年建。　灵钟寺五代唐同光三年建。　唐兴寺元大德三年建。(上二寺在福兴下保。)　安仁寺在安仁保。宋咸淳七年建。(已上五寺俱县北。)　宝兴寺在依口保。宋治平元年建。　龙安寺在龙安保。宋大观二年建。(上二寺俱县西南。)　善圆寺唐开元元年建。　护民寺宋乾道元年建。(上二寺在县东北上高保。)　宝山庵元至元中建。　圆照庵元大德中建。(上二庵俱县东。)　炉峰庵元至元中建。　集庆庵　宝云庵(上二庵在县西。)　集福庵(已上三庵俱元至正中建。)　小田庵宋淳祐中建。(上二庵在县南。已上七庵俱在在城保。)　天堂庵　东山庵(上二庵在朱口保，元延祐间建。)　应贞庵宋景定中建。　凤林庵元至正中建。(上二庵在交溪保。)　瑞云庵在将溪上保。宋咸淳七年建。又县南永兴上保亦有瑞云庵，元至元中建。　九龙庵元至正五年建。　圆应庵洪武元年建。(上二庵在福山保。)　蓝若庵在梅口保。　四圣庵在善溪下保。(上二庵俱元至正中建。)　太平庵在依口保。元皇庆二年建。　圆通庵元至正十五年建。　三应庵元至顺二年建。　隆山庵元至顺三年建。(上三庵在南会保。已上十八庵俱县西。)　均庆庵　龙凤庵　中华庵　北山庵　清隐庵　添福庵(上六庵在开善下保，俱元至正间建。)　圆觉庵宋景和二年建。　檀香庵元至大三年建。　应山庵元天历元年建。　集云庵　普明庵　福缘庵　白云庵　善应庵　蟠龙庵　普慈庵洪武元年建。(上十庵在水南保。)　西竺庵元元统中建。　新溪庵元至大三年建。　保山庵元至元中建。(上三庵在永兴上保。)　惠济庵宋嘉定二年建。　松山庵元大德八年建。　永福庵　崇福庵(上二庵俱元延祐中建。)　均庵元至治三年建。　清凉庵在开善上保。元延祐二年建。(已上二十五庵俱县南。)　庆云庵在安仁保。五代唐同光中建。　古灵庵在长兴保。宋咸淳八年建。　圣者庵元至元中建。　龙兴庵元延祐二年建。(上二庵在福兴下保。已上四庵俱县北。)　龙山观在县治西隅。宋政和七年建。　玉坡道院在县西南会保。宋建炎二年建。

 建宁县
　　龙兴寺在凤池坊。五代梁龙德元年建。　极乐寺在凤山之麓。五代晋开运三年建。(上二寺俱县治西。)　佛顶寺　广福寺(上二寺俱五代梁开平二年建。)　长吉寺在长吉坊。五代晋天福五年建。(上三寺俱县治南。)　莲花寺唐嗣圣三年建。　地藏寺五代梁乾化三年建。(上二寺俱县治北。已上七寺俱在在城保。)　报恩寺宋元祐中建。　永和寺五代梁乾化二年建。(上二寺在开山保。)　崇正寺　药师寺(上二寺在黄舟保。)　寿圣寺在楚下保。(上三寺俱五代梁开平二年建。)　中峰寺在武调保。五代梁乾化二年建。　唐兴寺唐中和间建。　连江寺宋建隆间建。(上二寺在赤上保。)　圣恩寺在洛阳保。五代唐天成二年建。　饶山寺五代晋开运元年建。　安福寺(上二寺在赤下保。)　招贤寺五代梁乾化二年建。　恩福寺五代唐天成二年建。(上二寺在永成保。已上十三寺俱县东。)　香林寺在富田保。五代唐长兴元年建。　五龙寺五代唐同光二年建。　崇圣寺同光三年建。(上二寺在客坊保。)　新丰寺在里原保。唐咸通三年建。又桂阳保亦有新丰寺，五代唐长兴间建。　临池寺五代汉乾祐元年建。　龙山寺五代梁贞明间建。(上二寺在里心保。)又县北黄溪保亦有龙山寺，五代周显德间建。　临江寺在银坑保。五代梁开平二年建。　吉祥寺在蓝田保。唐天复二年建。　禅山寺五代唐天成四年建。　太平寺宋乾德二年建。(上二寺在上黎保。)　禅福寺五代唐天成二年建。　福堂寺宋天圣二年建。　西隐寺唐中和间建。(上三寺在静安保。)又富田保、桂阳保、上查保皆有西隐寺，俱五代时建8。(已上一十三寺俱县西。)　报国寺五代梁龙德二年建。　缘心寺五代唐天成三年建。(上二寺在将屯保。)　顺化寺唐中和四年建。　龙平寺宋开宝二年建。(上二寺在饶村保。)　昭福寺在安吉保。宋咸平二年建。　龙头寺　龙归寺五代唐天成二年建。(上二寺在龙下保。已上七寺俱县南。)　兴仁寺在周平保。五代梁开平元年建。　东林寺开平二年建。　报安寺五代晋开运二年建。　资福寺五代晋天福八年建。(上三寺在蓝田保。)　永居寺在安仁保。宋太平兴国三年建。(已上五寺俱县北。)　东山庵宋绍兴中建。　济川庵宋淳祐中建。(上二庵俱县东。)　新庵在县治西。宋淳祐中建。　西际庵在县治南。元大德中建。　青云庵在县治北。宋绍兴中建。(上五庵俱在在城保。)　廖源庵在洛阳保。五代唐同光中建。　圣福庵在黄舟保。元至正间建。(上二庵俱县东。)　重庆庵五代梁开平中建。　崇庆庵　翠峰庵宋开禧中建。(上三庵在里心保。)　新丰庵在排前保。宋端平中建。　妙峰庵在安吉保。元至正间建。(上五庵俱县西。)　迎厘观在县治西。宋政和中建。　玄元观宋宣和中建。旧名“崇贞”。溪东道院元顺德中建。(上观并院二所在县治北。已上观并院凡三所俱在在城保。)

 光泽县
　　华严寺在县南。五代唐天成二年建。　龙兴寺宋崇宁中建。　普济寺　宝福寺(上三寺在一都。)又十四都亦有宝福寺，俱宋嘉定四年建。　北坑寺唐大通中建。　双峰寺五代晋天福四年建。　再兴寺宋乾道三年建。(上三寺在二都。)又四都亦有再兴寺，宋淳化四年建。　回龙寺在三都。晋永和中建。　龙安寺在四都。宋咸淳中建。　新兴寺在五都。又十一都、二十四都皆有新兴寺，俱五代时建。　净居寺在六都。宋咸淳二年建。　安民寺　象山寺(上二寺俱宋淳熙中建。)　报先寺宋宝庆元年建。(上三寺在八都。)　云溪寺唐咸通中建。　永成寺宋咸平二年建。(上二寺在九都。)　惠海寺唐咸通中建。　南山寺宋天圣五年建。　白鹿寺宋淳祐中建。(上三寺在十都。)　贞应寺在十一都。宋天禧中建。　西名寺在十二都。唐咸通中建。　上林寺五代唐天成中建。　杨源寺五代唐长兴中建。(上二寺在十三都。)　资福寺在十四都。元至正十八年建。　东林寺在十五都。五代晋天福中建。　崇安寺唐会昌中建。寺有八咏：曰圣泉、曰飞瀑、曰蛟穴、曰龙潭、曰七楮、曰八松、曰万竹、曰双柳。失名氏飞瀑诗：“千丈垂流落远峰，紫烟照日见长虹。银河直向天边下，应与庐山绝顶同。”万竹诗：“丛篁密荫互萦回，野翠冥濛隐殿台。夜半启窗看月色，只疑疏雨隔山来。”　太平寺五代唐长兴中建。　长山寺宋咸淳二年建。(上三寺在十六都。)　观音寺宋淳化中建。　槠林寺宋绍兴二十一年建。　邃岩寺五代唐长兴元年建。(上三寺在十七都。已上三十寺俱县西。)　乌源寺在县南十五都。宋天禧二年建。　仙花寺在一都。宋咸淳二年建。　均山寺在十八都。唐大中间建。　洪业寺唐天宝中建。　崇化寺　圣迹寺(上二寺俱唐咸通间建。)(已上三寺在十九都。)　石痕寺　梅溪寺(上二寺俱唐会昌中建。)　清塘寺宋淳祐二年建。　兴福寺宋咸淳中建。(上四寺在二十二都。)　兴禅寺在二十三都。元至正二年建。　香林寺在二十四都。宋熙宁元年建。　兴宁寺宋天禧中建。　临江寺宋淳熙元年建。(上二寺在二十八都。)　临岗寺在三十都。五代唐天成二年建。(已上十四寺俱县北。)　宝莲庵在山川坛下。宋咸淳七年建。　西桥庵在徐公桥。宋嘉定五年建。(上二庵俱县西。)　仙花庵在仙花里。宋咸淳中建。　遇龙庵在二都。元延祐三年建。　聚云庵元大德元年建。　白云庵元至正十六年建。(上二庵在三都。)　居洋庵在十一都。元大德十八年建。　福庆庵在十五都。元至正十五年建。　莲塘庵元延祐四年建。　回龙庵元至正中建。(上二庵在十六都。)　天堂庵在十七都。唐乾宁中建。(已上九庵俱县西。)　南山庵在县南五都。宋咸淳二年建。　解院庵在县北十八都。宋景祐中建。　龙兴观距县一里许。　东山观在十一都。(上二观在县西，俱宋建隆元年建。)　均山观在十八都。宋元祐元年建。　明贞观在二十四都。元皇庆元年建。　玉清观在二十八都。元延祐中建。(上三观在县北。)　玉楼观在县西北二十七都。宋咸淳六年建。　崇玄道院在隆兴观右。宋景祐中建。　天湖道院在县东十八都。宋天禧中建。　西清道院在十一都。元至正元年建。　长春道院在十三都。宋政和元年建。(上二道院俱县西。)　延康道院在二十都。元皇庆二年建。　崇仙道院在二十六都。宋天禧元年建。　福宁道院在二十九都。唐大和中建。(上三道院俱县北。)
　　校　注
　　1　乾隆《福建通志 古迹》作“凝真观”。
　　2　曾曰瑛《汀州府志 古迹》作“大玄真观”。
　　3　曾曰瑛《汀州府志 古迹》作“崇真堂”。
　　4　曾曰瑛《汀州府志 古迹》作“玄真观”。
　　5　按乾隆《福建通志 古迹》和曾曰瑛《汀州府志 古迹》均只有“圣果寺”，无“禅果寺”。通志作在县南，与此合；府志作在县东，与此异，书以存疑。
　　6　乾隆《福建通志 古迹》作“崇真观”。
　　7　乾隆《福建通志 古迹》作“登真观”。
　　8　光绪《邵武府志 古迹》载：“西隐寺，宋绍兴间建”。在何处不详。此言寺有四处，录以备考。

卷之七十九

　　寺观
　　　　　　兴化府

 莆田县
　　万安永福禅寺在府治东，旧二院相邻。一曰“永福”，内有浮屠三级，号塔院，宋太平兴国初置郡时建，五年赐额，政和中增建浮屠为五级。一曰“万安水陆院”，旧为敬善院，唐开元中建，宋天圣五年赐额“万安”，政和中改神霄宫，建炎初仍旧，内有欧阳詹祠堂。元至正十四年二院俱火，僧霞谷请合建为一寺。十五年赐今额。国朝洪武三十一年修建。　报恩光孝寺在府治北梅峰。俗呼“讲寺”。崇宁三年建，赐额。宋崇宁、政和元年改“天宁万寿禅寺”，绍兴七年改“报恩广孝寺”，十三年改今名。内有卧云轩，徐师仁为记。国朝永乐六年重修，黄寿生为记。　东岩寺在府治东北乌石山。宋淳化元年建。有石浮屠三级。元皇庆二年修，吴涛为记。国朝洪武二十年重修，林环为记。旧为院，今改为寺。　云门国清寺在府治东北。元至元十二年建，大德九年修，林以顺为记。　华岩寺1在府城西北旧玉涧寺北岩也。黄滔诗：“江翻岛屿沉，木落楼台露。”唐大中六年刺史薛凝匾曰“华岩院”，十一年升为寺，宋元丰元年赐今额。旧有浮屠七级，又有妙峰堂、壁立轩、环秀亭、放生池。元至正二十六年火，寻复建。　妙应寺在府城西。旧为“西岩石室”，唐僧涅槃2栖隐于此。宋绍圣中郡人构庵奉之。崇宁五年赐寺额。元时火，寻复建。国朝洪武、永乐间重建，黄寿生为记。柯举诗：“人在云间行路去，磬从天上送声来。”国朝林文诗：“山色有无云聚散，钟声远近寺东西。”方熙诗：“鸟道萦回石径斜，翠微深处梵王家。半岩楼阁诸天近，万井人烟一望赊。”按莆阳新志又有“石室岩精舍”，元至正三年建，国朝洪武十二年修。疑即此寺而重出也。　石梯寺在府城南灵川里。唐乾符四年建，乾宁三年赐额“石梯建福禅院”，今改为寺。　石泉寺在南力里。旧名“石泉院”。宋乾道间陈俊卿请为功德院，赐“宝忠纪孝”额。今改为寺。　重兴寺在黄石。宋乾德四年建。元至正十年火，寻复建，国朝正统九年重修。邑人黄谦诗：“生平爱奇胜，蹑磴访重兴。醉后凭栏望，芦峰雨外青。”　保瑞灵光寺唐天宝二年建，元皇庆元年修，国朝洪武间增建，林环为记。初为院，后改为寺。(上二寺在景德里。)　新丰寺在兴福里。五代唐天成二年建，宋天圣九年修。元皇统元年重建，柯济老为记。旧为院，国初改为寺。　福波寺在醴泉里。宋绍兴间建，国朝洪武二十四年重建，林环为记。(上五寺俱府城东南。)　灵岩广化寺在凤凰山下。梁陈间邑儒郑露家焉，俄有神人鹤发麻衣，夕见于堂，请易为佛刹，露拜而诺之。永定二年为金仙院。隋开皇九年升为寺。唐景云二年赐额“灵岩”，柳公权书匾。黄滔有《灵岩寺碑》。宋太平兴国改赐今额。内有放生池、万佛阁、溪声亭。寺别为院者十，为庵者百有二十，而法海弗隶焉。唐处士周朴诗云：“白日才离沧海底，清光先照户窗前。”又云：“连云天堑有山色，极目海门无雁行。”国朝林圭诗：“钟声远近疏烟里，殿影参差乱木中。且酌清樽消白日，免教黄菊笑西风。”柯钦诗：“胜日寻芳出郡南，凤凰山下驻吟骖。烟霞出没东西塔，松柏高低百二庵。”杨慈诗：“一双塔影东西见，百八钟声远近闻。”方熙诗：“野日收残千嶂雨，岩泉界破半山云。”林文诗：“松梢翻露归巢鹤，洞口随风出岫云。”　法海寺在广化寺西庑。陈大建十四年建，五代末留从效重建，宋天禧四年赐“法海院”额。前有御书阁，藏咸平、祥符、天圣、皇祐间所赐御书。元至正十四年寺厄于回碌，僧方岩修文。寻复圮，国朝改为寺，洪武、永乐间僧希闻、雪舟、云涯相继修葺。正统四年寺僧慧聪增建一新，柯潜为记。　龟山福清禅寺在文赋里。唐长庆二年始建庵，号“龟洋山”。咸通十三年建院，五代梁贞明中王审知改“龟山福清”额。中有六眸龟池、莼菜池、沈禅塔(唐薛承裕撰铭)、陈禅塔(唐黄滔撰碑)。国朝改为寺，景泰五年火，天顺二年重建。(上三寺俱府城西南。)　囊山慈寿寺唐中和元年僧涅槃栖隐于此。乾符三年诛茅为庵，四年更为延福院，光启二年王审知奏改“慈寿院”。法堂柱刻诗云：“山有重囊势，门开两迳斜。溪声寒走涧，海色月流沙。庵外曾游虎，堂中旧雨花。不知遗谶地，一一落谁家？”法堂之西有塔曰惠薰，即涅槃葬处也。寺屡经回禄，国朝洪武、永乐、宣德、正统间俱尝修建。内有十六奇，曰施蚊台、放目亭、蘸绿亭、瑞星堂、海月堂、餧蛭池、放光室。余见山川志。又有虎溪亭、苍霞亭、云涛轩、栖真轩、石屏轩、陈洪进，蔡襄祠堂。石屏上刻蔡襄所书陈伯孙诗：“六合万籁息，秋林月正辉。琴中弹不尽，石上坐忘归。”大字径尺许。又蔡襄自题云：“二十年前登第初，青衫赢马谒禅居。鬓毛白尽犹奔走，惭愧高人得自如。”国朝周莹游囊山寺诗云：“万壑秋声飞翠瀑，一亭爽气挹苍霞。”　上生寺唐大顺元年建。内有黄璞祠堂。元大德二年修。旧名“上生院”，今为寺。(上二寺在延寿里。)　永明寺在望江里。元初建，林以顺为记。(上三寺俱府城东北。)　宝胜寺在府城南胡公里。陈时为庵，曰“宝台”，唐咸通中更为“宝胜院”，国朝洪武中改为寺。　妙寂寺在府城西北常泰里。亦名“塔院”。五代晋开运元年建。宋林大鼐诗：“四围紫翠峰峦合，一片丹青楼阁开。”后改为寺。(上二寺今废。已上二十寺除法海寺外俱国朝洪武间并为丛林。)　大云寺元至正元年建。　石林寺元至正七年建。　宝华寺宋状元吴叔告墓庵，后改今名。(上三寺在合浦里。)　万寿寺在新安里。元泰定二年建。(上四寺俱府城东南。)　五云寺在府城南文赋里。五代周广顺三年建。唐处士朱邺旧居也，有白莲池。失名氏诗云：“五云已作黄金地，一水空余白玉花。”　灵源寺在府城东北广业里。旧为院。元延祐四年重修，黄方子为记。国朝洪武二十四年改名“灵源寺”，并为丛林。(上二寺俱废。)　观音院在奉谷里。宋乾兴元年建，国朝洪武三年修。　地藏院在武盛里。宋治平元年建，国朝永乐二年建。(上二院府城东。)　资圣院在谷清里。宋咸平二年建。又府城东北广业里亦有资圣院。　嵩山护国院在醴泉里。宋大观元年建，三年赐额。　报恩香积院宋景德六年建。寺东数里为竹啸山。　上宝峰院宋皇祐六年建，国朝洪武八年修。(上二寺在兴福里。)　兴福院在合浦里。宋皇祐六年建，后毁，国朝永乐十三年修。瞻圣院在新安里。宋大观四年建，后赐今额。国朝柯潜诗：“云淡午风轻，寻幽入化城。径苔随意绿，檐竹可人情。萍破见天影，江喧疑雨声，胜游须有纪，扫壁醉题名。”(上六院俱府城东南。)　东塔院在广化寺山门内之左。宋时建，有石浮屠五级。　西塔院在广化寺山门内之右，亦宋时建。有木浮屠三级。国朝成化间浮屠圮，二十年僧藏谷即其址建大雄殿，并新院宇。　月峰院在广化寺之左里许。宋时建，国朝成化二十二年都纲文达重建。　西重院在文赋里。唐元和间建，国朝永乐十四年重建。今圮。(上四院俱府城西南。)　景祥院在常泰里。旧名“琉璃院”，据陈岩之腹，寻迁于此。内有徐夤祠堂。夤尝有诗：“耕罢树阴黄犊卧，斋时山下白衣来。”元天历三年重修，训导李原记。　国欢院唐僧涅槃之宅，后施为院，其父母双冢在焉。国朝永乐六年重建，林环为记。　国泰院宋崇宁四年建，国朝永乐十三年重建。(上二寺在延寿里。)　崇圣院在兴教里。唐乾宁元年建，宋元祐中重建，元黄方子为记。　圣寿院在永丰里。唐光启间建，国朝永乐二年重建。(上五院俱府城东北。)　瑞龙院在府城西北。宋太平兴国八年建，国朝洪武二十四年修。(上一十八院俱存。)　石室院有铁浮屠九级。　广恩院梁开平三年建。有流杯亭，为郡人游赏之所。(上二院俱府城西。)　中和院在壶山之南。　太平院在胡公里。(上二寺俱府城南。)　翠峰院　白塔院(上二院在安乐里。)　上宝林院在国清里。宋皇祐元年建。　下宝峰院在兴福里。　皇龙院在新安里。　下宝林院　罗汉院(上七院俱府城东南。)　法界院　满月院　崇先文殊院旧名“大文殊”，宋淳熙四年龚茂良请为功德院，赐今额。　西方院　回雁院　荐福院　西台院　云堂院　安养院(上九院在广化寺。)　东重院在文赋里。　西平院　龙凤院(上二院在新兴里。)　西峰院在灵川里。(已上一十三院俱府城西南。)　双峰显祖院唐大顺间建。号“双峰文殊院”。五代梁开平四年圮于水，改建于寺东里许，翁承赞请赐今额。有承赞祠堂。宋张伯常诗：“暖脉匀青地上苔，拂尘题柱记花开。海风一夜吹山雨，却送春寒入寺来。”　灵峰院　梅洋院　应圣院(上四院在待贤里。)　西隐院有林氏九牧祠。堂西有鲁禅岩，即旧西岩也。　乌齐院　佛岭院(上三院在尊贤里。)　保福院在平床岭上。　广福院在旧嘉禾里。　泗洲院　继善院(上二院在兴教里。)　九峰院在延寿里。　五峰院　报慈院五代周显德六年建。(上二院在待宾里。)　蛟池院　恩报院(上二院在望江里。)　天王院旧在青原西里。宋隆兴元年火，遂移建于三圣堂，即今所也。吏部王悦为记。　芗林院唐咸通十年赐额。有郑樵修史堂，又有通游阁、幻住庵、宴寂阁。　棋山院有轩，面仙掌，匾曰“仙掌轩”。　永宁院在望江岩之南麓。　香泉院　瑞峰院　汤泉院　螺峰院　祥云院　子院　天竺院　南峰院　大会院　资国院　龙兴院　双林院　贵山院　龟峰院　兜率资福院唐大中初建。(上一十八院在广业里。已上三十五院俱府城东北。)　招福院距府城里许。唐天祐二年建。有黄滔祠堂。　幽化院宋淳熙五年建。龚茂良诗：“岭云西去欲催暮，山雨北来浑似秋。”　长兴院　方广院　苦竹院(上二院俱宋咸平中建。)　新兴院　国安院　义兴院　阳岩院　碧岩院　建隆院　幽峰院　白马资福院　宝塔院　白岩院　报恩院　南峰院　鹫峰院　仁王院　灵隐善化院梁开平中建。(上一十九院在常泰里。已上二十院俱府城西北。)　崇福院又待贤里、广业里俱有崇福院。　资福院　北平院　林泉院　龙藏院　灵鹫院　中峰院宋天圣二年重建。　白云院宋余越诗：“松花簌簌糁苍苔，墙角梧桐取次开。倚遍阑干人未去，一双白鹭破山来。”　荐福院　显庆院　西林院(通上几九十院俱废。)　龙泉尼院在府城西南维新里。宋绍兴中建，元皇庆元年重修。　龙寿尼院在府城东北孝义里，旧静空僧院也。宋乾德二年改为尼院，元延祐四年改赐今额。(上二尼院俱存。)　永和尼院在郡城西二里许。旧志永和元年建。　空寂尼院在府城北二里许。旧净空憎院，会例废。宋乾德二年更建为尼院，改今名。　瑞明尼院在府城东南国清里。　云峰尼院在文赋里。　广福尼院在新兴里。(上二院俱宋乾德七年建。)　观音尼院在灵川里。　瑞峰尼院(上二院俱宋开宝中建。)　郭洋尼院(上五院俱在府城西南。)　西林尼院在府城东北广业里。　卓林尼院在旧保丰里。宋开宝五年建。　里洋尼院在保丰里。宋政和二年建。　陈墙尼院　嵩溪尼院宋乾德六年建。　中峰尼院　龙兴尼院　方坑尼院　励浦尼院　报劬尼院(已上一十八尼院俱废。)　朝宗庵在芦浦斗门之侧。宋绍兴间建，元毁于兵，国朝洪武九年重建。　渚林庵元至正十年建。　新庵在平海卫西里许。永乐十八年指挥同知王茂重建。(上二庵在武盛里。已上三庵俱府城东。)　新丰庵在莆田里。元至顺二年建，国朝洪武十一年重建。　永丰斗门庵在国清里。宋崇宁二年建，国朝永乐九年重建。　万安庵元至正间里人朱珏施地并建为乡闾祈报之所，国朝成化十九年里人孙秉玉募众重新之。　幻住庵元至正二十三年建，国朝洪武五年重建。(上二庵在连江里。)　妙泉庵在兴福里。元至正三年建。　万松庵在醴泉里芝山。宋吴世泽建。中有吴氏先祠。国朝景泰元年裔孙国耀重修。(上六庵俱府城东南。)　普门庵在广化寺放生池之左。中有唐御史黄滔祠堂。又莆田里小桥之北亦有普门庵，元至顺二年建，国朝洪武十一年修。　南山庵在广化寺西廊之后。　锦亭庵旧黄涅槃施水亭也。元至正三年创庵，国朝洪武七年重修建。(上三庵俱府城西南。)　果满庵在府城拱辰门外。元至正八年建。　圆智庵宋淳熙五年建。有亭以憩行者。　万岁庵元至大七年建，国朝洪武二十四年重修。　泗洲庵宋绍兴二年建。　积翠庵在尊贤里。元至正三年建。(已上凡一十八庵俱存。)　崇恩庵　金粟庵　大悲庵　明因庵　翠岩庵　崇兴庵　迎福庵　古山庵　光岩庵　东殿庵　深沙庵　内泗洲庵　普贤庵　三圣庵　天王庵　紫阁庵　罗汉庵　天台灵鹫庵宋蔡襄诗：“幽人去未还，门户和云闭。卓卓树阴圆，深冬泉响细。寒生群鸟鸣，睛彻孤鹤唳3。寂寞傍山归，写望沧溟际。”有屏山堂，绍兴三年郡守吴伟明建堂之后，层林迭障，隐然如屏，故名。曾开记云：“莆田登览之胜，萃于南山，而此堂又兼得莆田南山之胜电。”堂久废，绍熙二年太宁赵彦励重建。前有弄月池，龙学徐林疏泉名之，书刻于石。　上慈氏庵　东峰庵旧为黄滔书堂。记云“庭树双亚”，今庵前龙眼根株芽蘖，尚有存者。　少林庵　大药师庵　东峰白莲庵　永寿庵　报劬庵　瑞像庵　清凉庵　下慈氏庵　广福庵　东报先庵　东碧云庵　永安庵　大千佛庵　瑞峰庵　崇寿庵　资庆庵　灵源庵龚茂良赴官建宁，宿于此，题云：“迟回不忍去，复作抱衾留。断续云间雨，萧骚木末秋。劳生那有此，渐老欲相投。最爱千峰暮，钟鸣处处幽。”　白莲庵　小文殊庵　尊胜庵　兜率庵　圆明庵　东释迦庵　崇福庵　鹫峰庵　宝峰庵　小千佛庵　中岳庵　净土庵　大释迦庵　金仙庵　菩提庵　灵泉庵　奉先庵　报慈庵　慈云庵　下观音庵　延庆庵　大地藏庵　崇信庵　鹿苑庵　福先庵　应圣庵　大崇胜庵　崇圣庵　松峰庵　南地藏庵　天庆庵　舍利庵　小崇胜庵　水月庵　兴福庵　西林并小地藏庵　般若并小释迦庵　瑞云并宝积庵　弥陀庵　普照庵　西报先庵　金峰庵　上生庵　天竺并义因庵　弥勒庵　南禅庵　崇安并崇庆庵　上观音庵　报恩庵　大南峰庵　太平庵　内南峰庵　下泗洲庵　中观庵　西碧云庵　宝山庵　小药师庵　中藏庵有黄滔祠堂。　上泗洲庵　戒律庵　西殿庵　西峰庵　天宫庵　瑞泉庵宋陈权诗：“飞练逼天象，疏棂逗岩烟。烹茶引高士，汲此石罅泉。泉深不盈尺，润物无颇偏。百川有盈涸，是坎常泓然。”有瑞泉阁。　中峰庵在灵岩上游。为郡人登眺之所。曾开《天宫记》云：“南山广化寺有庵百余区。檐楹相摩，轩槛层出。如中峰、瑞泉、天宫皆号为绝景。”有潘承祐祠堂。　六祖庵　吉祥庵　三身庵(已上一百有五庵俱在广化寺内。)　西弥陀庵　上观音庵　净居庵　巷头弥陀庵　延寿庵　上厅庵　下地藏庵　上地藏庵　东峰庵　慈氏庵　千佛庵　东弥陀庵　上弥陀庵　白莲庵(已上一十四庵俱见旧志。)　觉海庵在崇福里。　香山庵在合浦里。(上二庵在府城东南，俱元至正间建。通上凡一百二十一庵俱废。)　集贤堂在莆田里清浦之东皋。乡人周心鉴建为乡人祈祷及周氏子孙讲读之所。　万安堂在景德里。元至顺中建，国朝洪武十四年重建。　崇福堂元至正十年建。　神山堂洪武十一年建。(上二堂在崇福里。已上四堂俱府城东南。)　忠报堂在府城东北仁得里。宋绍兴四年郭义重建。(已上五堂俱存。)　思功堂在连江里。元延祐二年建，国朝洪武二十九年重建。　妙峰堂元延祐元年僧隆源建，国朝洪武、正统、景泰间屡尝修葺。成化元年吴氏请为祠堂。　大隐堂元延祐二年僧隆源建。国朝景泰间复为余氏祠堂。(上二堂在莆田里。已上三堂俱废。)　大梦岩精舍在大象峰。元至元间蜀僧大梦结庵于此。至正间毁于兵燹，国朝洪武二年重建，郡人陈观为记。郑力行诗：“楼台势倚青天外，钟磐声沉碧树间。驯鸟迎人啼石涧，小童候客扫松关。”林文诗：“山峙秋空千仞表，寺藏苍霭万重间。”　天泉岩精舍在石室妙应寺之右半里许。元至正二十年建。郡人郑力久诗：“老树攒空蔼翠氛，山连雉堞隔秋云。到来禅榻闲相伴，灯送檐花入夜分。”　弥陀岩精舍在大象峰后。元至正二十五年建。(上三精舍俱府城西。)　灵云岩精舍元延祐间建。中有桃花洞、万松关、七里塔、慈母阁、蘸月池，号“五奇”。国朝洪武七年重建。三山王偁为记。　真净岩精舍元至治间建。慈安卢希韩为记。　南泉岩精舍元大德二年建，林雨为记。国朝柯潜诗：“好山看不了，倦憩白云边。扫榻剪蕉叶，烹茶分涧泉。鸦翻松影碎，鱼跃浪痕圆。相对忘言处，风清月满天。”“最爱南泉好，闲来叩竹关。屋头岩溜白，花底雨苔斑。醉吸杯中月，吟看鸟外山。高人不出户，赢得一生闲。”　栖云岩精舍　竹峰岩精舍(上二精舍俱宋太平兴国二年建。已上五精舍俱在府城南壶公山。)　紫云岩精舍在府城北陈岩山。元至正二年建，国朝洪武二十六年修，郡人黄隽为记。林崇宪诗：“彼紫云岩，招提深且窈。蹑磴忽穷探，鸟道回木杪。仰观碧汉低，俯视群峰小。坐久淡忘机，松阴下驯鸟。日夕赋归欤，歌声出云表。”黄原志诗：“九峰青巑屼，一峰更幽奇。云扃敞新霁，石室涵朝曦。文盟集冠佩，少长同襟期。开筵俯山阁，笑咏杯行迟。横琴弹古调，剪烛评新诗。悠然淡忘虑，世途空险。”　松隐岩精舍在府城东南谷城山上。宋淳祐三年建，元至正十六年毁于兵，寻复建，国朝胡隆成为记。　紫霄岩精舍在府城东北。旧曰“迎福院”，宋熙宁五年建。国朝方可学诗：“古径云根断，幽泉石罅通。”(已上一十一精舍俱存。)　文峰岩精舍在塔山。宋绍兴四年建。　炉峰岩精舍在赤岐山前。元至正二年建，国朝洪武三十一年重修。　涌泉岩精舍在双髻山。宋淳祐元年建。(已上三精舍俱废。)　玄妙观在旧宁真门外。俗呼“旧观”。宋大中祥符二年建，号“天庆观”，元元贞元年改赐今额。国朝永乐五年修，林圭为记。万寿宫俗呼“新观”。元延祐元年郡人盐铁使方广翁建，并给以田，俾子孙甲乙住持之，广翁自为记。今道纪司在焉。(上二观在府治东北。)　玉虚东观在涵江。宋嘉定三年建，国朝洪武三十一年修，成化二十一年重建。　福神西观在峬尾。宋嘉祐四年建，国朝永乐十一年重建。(上二观在延寿里。)　祐圣观在侍宾里江口。元至元二年建，国朝永乐十一年修。(上三观俱府城东北。)　祐圣道观在景得里黄石。宋淳祐七年建，国朝洪武、永乐、成化间屡尝修建，为乡人祈雨之所。　紫霄洞观在新安里莆禧。宋太平兴国三年建，国朝洪武二十年，通判曹大德重建。(上二观俱府城东南。)　朝元观在府城东北广业里。今废。　北辰贞庆堂在府城东南连江里塔兜堂之前。旧传其地有妖怪，创此以镇之。元至元五年修，国朝永乐二年重修，成化十九年重建。　玉霄宫在平海卫城东北。永乐四年百户王烈建。岁旱，祷雨多应。

 仙游县
　　龙华万寿禅寺在仁德里。唐嗣圣三年建。有龙井、龙池，又有东西二塔。寺之中别为院一十有一，为庵七十有七。宋绍兴中火，后复建，王迈为记。元元贞间重建，并各庵院为一，赐今额。国朝洪武初重建，正统十四年重修。　普惠大通瑜珈寺在养志里。宋绍兴二年建，赐额“普惠福寿禅寺”，国朝洪武二十六年改今名，景泰间重建。(上二寺俱在县西南宝幢山下。)　三会瑜珈寺在县西善化里龙山下。唐景云中建。其旁为大坂洋。五代时郑元弼仕闽，会朱文进篡国，以言讥之，黜归仙水大坂庄。宋林彖《春日三会寺闲行》诗：“风摇陇麦东西浪，春入郊原远近花。闲趁溪流到村曲，断垣乔木两三家。”　“溪上横冈一迳斜，成行鸥鹭落寒沙。竹篱茅屋林中见，仿佛孤山处士家。”旧有十院，宋元丰五年知县李适并十院为寺。国朝正统二年重建。(已上三寺洪武二十四年并为丛林。)　九座太平院在县西北闻贤里凤顶峰之下。唐咸通六年建，乾符中赐额。宋蔡襄书徐师仁诗云：“依依苔径荒，曲曲溪流急。九迭乍屏张，万仞俄壁立。平处地如掌，仰看天似笠。”林彖《寓九座院即事》诗：“沙路无泥屐齿轻，薄云笼日雨初睛。林间鸟弄歌千啭，溪上花开绣一绷。”“携僧缓步听溪声，课仆疏筠出翠屏。泉石膏盲吾自许，余生应不愧山灵。”　“短短桃花点绿荷，轻轻白鸟下晴波，宛然西塞江边路，只欠能诗张志和。”有无尘塔，塔亭之外老松数十株，枝干皆垂绿茸线缕，长二、三尺，俗呼“罗汉线”宋嘉祐三年火，寻建。县尉黄岩孙、郡人刘克庄皆有记。元至元间又火，至正十一年复建，国朝永乐十五年重建。　净光院在县东常德里。唐天宝元年建，国朝永乐十五年修。　南峰福宁院在县东南香田里紫帽山之左。洪武三十年建，景泰元年重修。　太平院永乐六年重修。　龙纪院宣德间重建。(上二院在县东北兴泰里。)　高田宁国院宋熙宁间建。有俱胜亭、祥云亭。国朝永乐十四年重建。　中岳院在梁山之南麓。成化十年重建。(上二院在县西北万善里。已上寺院凡十所俱存。)　水陆院旧在县北大飞山下，号“咸通院”，后移于县西，改是额。　白塔院　东禅院　下生院　十王院　兴福院　上生院　上方院　报恩院　粥堂院　临水院　律院(已上十院并入龙华寺。)　山下生院　富阳院　兴善院　山宝林院　瑞岩院　保福院　兜率院　西溪院　开平院　新成院　金田院　秀峰院　天圣院　灵应院　银台院　白莲院　下报慈院　上灵瑞院　仙际院　瑞云院　泗洲院　龙堂院　金华院　北上生院　香林院　灵山院　栖云院　妙相院　南平院　栖真院　香积院　云居院　罗汉院　五峰院　长兴院　安养院　建兴院(上九院在闻贤里。)　三禅院　文殊院　上资福院　崇圣院　上报慈院(上三院在万善里。)　安福院　瑞香院　双崎院　福田院　上田院　西方院(上四院在善化里。)　因果院　上由岩院　上天王院　黄堂院　净居院　清泉院宋林彖《寓清泉院即事》诗：“草上浓霜泫未乾，瞳眬初日破朝寒。林中槁叶随风去，红柿犹余鸟啄残。”　“麦陇青青水满塘，天晴墟落散牛羊。霜余更觉园林好，几许深红间浅黄。”“雨滴空阶不断声，夜长谁与破愁城。驱除直砍烦风伯，扫尽阴霾作好睛。”　中峰院　西山院　国安院　北岩院　资化院　上瑞峰院　上宝峰院　上建福院　中兴院　栖林院　永福院　显亲院　白石院　九峰院　下灵瑞院　香山院唐乾宁中赐额。宋绍兴中重建，尚书孙觌为记。　阳山院　下建福院　西塔院　资信院　下白岩院　黄重院　西峰院　灵泉院　下太平院　下瑞峰院　上双林院　灵陂院　灵峰院　灵岩院　南塔院　铜山院　荐福院　新峰院　下资福院　莲重院　地藏院　云岩院　下宝峰院　下双林院　三峰院　下北岩院　回龙院　东平院　下上生院　下中峰院　龙纪院　灵鹫院　云峰院　香岩院　崇福院　灵鉴院　西明院在慈孝里。　福清院　白衣院　洪山院　下天王院　霓峰院　南院　水陆院在兴化县南。宋太平兴国三年建。　西林院在旧兴化县西。五代晋天福间建。　翠峰院　平云院　五峰院　香山院五代梁开平中建。　大悲尼院在闻贤里。　净光尼院　荐福尼院　东林尼院　东山尼院　吴重尼院　月台尼院　灵水尼院　灵感尼院　仙泉尼院　诠诚尼院　崇福尼院　兴福尼院(已上一十二院在兴泰里。已上一十七院俱县东北。通上凡一百四十四院俱废。)　云林庵在县治北大飞山之麓。宋政和五年建。招讨副使张濬墓庵也。国朝永乐、景泰间俱尝修葺。　俞潭庵在香田里。有亭瞰官道。元元贞元年建，国朝景泰间重建。　里尾庵洪武七年建，咸化十三年修。　登果庵洪武初建。(上二庵在折桂里。)　锦井庵　灵山庵(上二庵在常德里。已上五庵俱县东。)　美林庵　碧潭庵元至元二年建。有亭瞰官道。(上二庵在万善里。)　月山庵在养志里。(已上三庵俱县西。)　仙岭庵在洪山之侧。有亭瞰官道。洪武元年建。　双林庵(上二庵在永兴里。)　儒宜庵　大坂庵(上二庵在孝仁里。已上四庵在县南。)　南埔庵在香田里。有亭瞰官道。洪武三十年建。　枫亭庵在枫亭市。元延祐四年建。　马岭庵在马岭上。有亭瞰官道。洪武三十年建，咸化十七年增建。　法雨庵(上三庵在连江里。已上四庵俱县东南。)　天柱庵元泰定二年建。地有温泉。　浯溪庵元元贞元年建。(上二庵在县东北安贤里。已上凡一十九庵俱存。)　深沙庵　普贤庵　省庵　天王庵　净因庵　龙兴庵　建法庵　永兴庵　鸿福庵　药师庵　净明庵　清岑庵　净岩庵　崇寿庵　资福庵　法华庵有萍斋，宋林彖隐居之所。乾道间诏举遗逸，彖起家为左迪功郎，添差军学教授卒，遂以为祠堂。又有听雨轩。彖诗云：“身外无穷百不闻，算沙活计亦庸论。斋余闲倚蒲龛瞑，只有溪声落耳根。”　罗汉庵　小上生庵　吉祥庵　严福庵　宝楼庵　宝相庵　法因庵　陟屺庵　灵鹫庵　龙寿庵　云岩庵　延寿庵　中峰庵　兴教庵　净居庵　明贤庵　西岳庵　报劬庵　报先庵　华岩庵　地藏庵　三教庵　紫云庵　西峰庵　西慈庵　泗洲庵　宝胜庵　大广福庵　南峰庵　僧伽庵　天慈庵　六祖庵　崇因庵　龙目庵　法相庵　万缘庵　净土庵　小广福庵　文殊庵　释迦庵　观音庵　青龙庵　俱舍庵　戒律庵　中方庵　中宫庵　清凉庵　七佛庵　传教庵　宝林庵　西方庵　万安庵　东慈恩庵　弥勒庵　天宫庵　北峰庵　千佛庵　法云庵　妙恩庵　菩提庵(已上庵七十六所元元贞间并入龙华寺。)　洪山庵在县坊之左。　长岭庵　水尾庵洪武间方诚中建。(上二庵在县东香田里。)　圆通庵　兴福奄(上二庵在养志里。)　般若庵在功建里。(上三庵在县西。)　凤山庵　西峬庵(上二庵在县南永兴里。)　望仙庵在县西北兴泰里。(已上庵凡八十五所俱废。)　兴明堂旧名“东埔堂”。在翘足山前。　集庆堂在水郊村。宣德十年重建，成化元年增建。　凤山堂在留仙山后。(上三堂俱县南永兴里。)　法雨堂在县东南孝慈里。宋庆历二年建。　金石山福神观在县东北里许。宋建炎四年建，王迈为记。国朝洪武十七年知县顾思敬重建，永乐、宣德、景泰、成化间屡尝修葺。　何仙宫在县北兴泰里九鲤湖之上。祀何氏九仙，今四方人士多谒梦于此。巨石上有丹臼药灶，东西石如门，凿“化龙洞”三字。北崇崖上镌“天子万年”四大字，每字径三四尺许。湖旁有亭，匾曰“湖光”。宋人王永端建，知县吴于为记。(已上宫观俱存。)　紫泽观在县东常德里。唐弘道二年建。宋《林光朝集》云：“唐有紫泽观，在仙游。今谓之道观洋。”　三清堂在县东北兴泰里。(已上观并堂俱废。)

　　　　　　福宁州

 本州
　　建善寺在州东门外。旧在温麻县之后，名“建福斋”，永明元年建，唐景云二年移建今所，改今名。大中四年赐“大中建善”额。有放生池。　瑞岩寺在一都。五代唐清泰元年建，国朝正统九年修建。　小兴福寺在六都。宋开宝四年建。　瑞云寺在八都。五代晋天福元年建。　灵峰寺唐中和三年建。　国兴寺宋祥符四年建。(上二寺在十都。)　资福寺唐咸通二年建。　清溪寺咸通五年建。(上二寺在十一都。)　灵应寺在十三都。五代梁贞明六年建。　栖林寺在十七都。五代晋天福三年建。　资国寺在十九都。唐咸通元年建。(已上一十一寺俱州东。)　资寿寺在西门外，旧接待庵也。初在州东三十步许，五代周显德二年建，名“保明寺”，宋大中祥符六年赐今额。国朝洪武二十年改寺，置福宁卫，遂移今所。　地藏寺在三十四都。五代晋天福五年建。　双溪寺在道者岩之左。旧在直符岭，宋天圣中移建今所。　目连寺在三十六都。五代周显德元年建为“灵石庵”，宋淳化四年重建为寺。(上四寺俱在州西。)　南禅寺在南门外。五代周广顺元年建。内有虎溪亭。　宝伦寺宋乾兴元年建，国朝永乐十七年重建。(宝伦，《三山志》作“保”。)　弥陀寺在大金千户所后山。旧名“东宁庵”。洪武二十年以其址为所，公署，永乐十五年千户张得移建今所，改今名，以为官僚岁节习礼仪之所。(上二寺在五十二都。已上三寺俱州南。)　延寿寺在二十七都。宋建隆九年建。小云寺在二十八都。唐大中元年建。(上二寺俱州北。)　大灵峰寺在州东南五十三都。五代唐清泰元年建。　清凉寺五代梁贞明五年建。　松峤寺宋太平兴国元年建。(上二寺在四十四都。)　清潭寺隋开皇二年建。　宝庆寺五代晋天福二年建，国朝宣德九年重建。(上二寺在四十五都。已上四寺俱州西南。)　广化寺隋开皇二年建。　天竺寺宋建隆元年建。(上二寺在二十四都。)　保安寺(上三寺俱州东北。)　龟湖寺在州西北。山顶有湖，其水视潮盈缩。寺有息心亭、觉心桥、接翠轩。(上二寺在二十五都，俱五代唐清泰元年建。通上凡三十寺俱存。)　瀑泉寺在一都。唐咸通元年建。宋崇宁元年赐额。　瑞峰寺　金刚台寺(上二寺在二都。)　大报恩寺在三都。　广济寺在五都。　报德寺在六都。　观音寺在七都。　安福寺在十一都。　山门寺在十二都。　下兴福寺在二十都。　马冠寺在二十二都。(已上一十一寺俱州东。)　西禅员果寺在西隅。　广应寺　报福寺　惠日寺　中成寺　华岩寺　龙居寺　崇福寺(上八寺在三十六都。)　白莲寺　栖胜寺(上二寺俱三十七都。已上一十寺俱州西。)　报亲寺在二十六都。　灵泉寺　法林寺　万寿寺　栖云寺(上四寺在四十一都。)　隆寿寺　大建福寺　五台寺(上三寺在四十一都。)　漳洋寺　法华寺(上二寺在四十三都。)　宝岩寺在五十二都。(已上一十一寺俱州南。)　明宗塔寺　小建福寺(上二寺在州北隅。)　圣寿寺　宣圣寺(上二寺在二十六都。已上四寺俱州北。)　地藏寺在三十九都。　资崇寺在四十四都。　应庆寺在四十六都。　涌泉寺　南峰寺　西方寺(上三寺在四十八都。已上六寺俱州西南。)　昭圣寺在四都。　天王寺在二十都。　象山寺　上兴福寺(上二寺在十四都。已上四寺俱州东北。)　宝胜寺　小报恩寺(上二寺在二十七都。)　旃檀寺在三十六都。(已上三寺俱州西北。)　龙潭寺　卢岩寺　越峰寺　金光明寺　灵瑞寺(上五寺在旧温麻里。)　唐福寺在旧柘阳里。　慈寿寺在安民里。　六禅寺　报慈寺　南峰寺　报恩寺　地藏寺　药师寺(上六寺在旧万安里。)　观音寺又旧遥香里亦有观音寺。　龙泉寺　洋门寺(上二寺在旧擢秀里。)　福生寺在望海里。　善积寺在新北里。　昭明寺在旧廉江里。　兴圣寺　禅岩寺　禅林寺　辉光寺(上四寺见旧记。)　中峰尼寺在旧沿江里。(上二十五寺见《三山志》。)　西山尼寺在州西隅。　北山尼寺在州西北隅。　光化尼寺在州西四十四都。(通上凡七十七寺俱废。)　玄妙观在北门外。元至正间建，国朝天顺二年县丞宣谦重修。　石湖观在州东十都。元至治间建，国朝成化十五年重修。　西林宫在州东二、三都赤岸桥头，洪武间建，成化二十三年重修。

 宁德县
　　资圣寺在县东五都。五代梁贞明二年建，宋建隆元年赐今额，元大历六年重修。　灵溪寺在一都。宋大观二年建。　竹林寺唐咸通三年建。　广化寺五代梁乾化间建，国朝成化五年重建。　瑞迹寺五代梁乾化二年建。　小灵鹫寺唐天复二年建。(上四寺在四都。)　大印寺唐咸通三年建。　保福寺五代梁贞明五年建。　荇溪显应寺宋太平兴国四年建，(上三寺在十都。)　仁丰寺在二十都。五代晋天福二年建。　鞠多寺宋淳化元年建。　金峰寺宋淳化二年建。(上二寺在二十一都。)　安禅寺唐咸通二年建。　南峰寺宋开宝二年建。(上二寺在二十二都。)　安仁寺唐大中元年建，元至元二十九年重新。　瑞林寺五代梁龙德二年建。(上二寺在二十三都。已上一十五寺俱县西。)　报恩寺在一都。唐咸通九年建。　永宁寺唐乾符元年建。　栖云寺唐景福元年建。(上二寺在二都。已上三寺俱在县南。)　天王寺在一都。五代晋天福七年建，国朝成化六年重建。教谕陈震诗：“青山去县无多路，芳草临门只一僧。”　瑞峰寺在三都。唐咸通元年建。　兴福寺梁大同二年建。　金鄁寺唐大中八年建，元大德间重建。寺有盘陀石、露响石、乌马石、潜鳞沼、双石屏、碧水帘、涌金尺、蒙泉井、长老岩、祥云岩，号十奇。(上二寺在四都。)　香林寺在六都。唐天宝元年建。国朝林聪诗：“翠拥层峦合，流分曲涧梁。”　中际香积寺俗呼“际峙”，唐乾符五年建，六年赐“香积”额，元大德间重建。旧有插天楼。　双峰寺唐元和十四年建，初号“九仙”，后改今名。　灵山寺唐咸通二年建，国朝天顺八年重建。　资福寺宋景德四年建。　白莲寺宋太平兴国七年建。(上五寺在八都。)　龟山寺唐开成二年建。　安福寺唐咸通二年建。(上二寺在十都。)　甘露寺唐元和十五年建。　广教寺在十一都。唐大中元年建。(上二寺在十一都。)　仙岩寺唐咸通二年建。　小支提寺唐咸通九年建。　布泉寺唐乾符六年建。(上三寺在十二都。)　禅寂寺在十三都。唐咸通五年建。　凤山寺在十四都。唐中和四年建，初名“资福”，宋太平兴国四年改为“崇胜寺”。中有碧云堂。　太灵鹫寺在十七都。宋太平兴国元年建。　云门寺唐咸通二年建。　瑞龙寺五代周广顺间建。(上二寺在十九都。已上二十二寺俱县北。)　应先寺在县东北五都。宋雍熙二年建。　文提寺在县西北十二都。吴越钱氏建。宋政和间以郡守黄裳之请赐“政和万寿寺”额。(已上四十三寺俱存。)　永福寺在旧金溪里。唐大中十二年建，初名“观音”，咸通四年改为“崇寿”，五代梁开平四年赐今额。　禅林寺在旧霍同里。唐咸通二年建。　同圣寺在旧水际里。五代晋天福四年建。(上三寺见《三山志》，俱废。)　宝花尼寺在六都。唐咸通元年建。　北山尼寺五代周广顺四年建。　宝安尼寺宋太平兴国四年建。(上二寺在九都。)　太平尼寺在十二都。宋开宝五年建。(已上凡四寺俱存。)　玄禧观一名“怡云堂”。在二十二都。元大德五年建，国朝正统七年重建。　鹤林宫在十二都霍童山下。梁大通二年建。世谓之“鹤林洞天”。有桃花洲、午日岩，皆宫之胜概也。　东山宫在七都。宋宝庆初建。　福林宫在五都。宋景定四年建，为景祐真君庙，元泰定二年重建，改今名。鄱阳李辅诗：“雨过石田瑶草长，春深洞府碧桃开。”又云：“点《易》晓分花上露，烹茶时汲石间泉。”(上三宫俱县北。)　三元宫在县西一都。元泰定元年建。　棋峰道院元至元二年建，国朝洪武二十七年修，司业周质夫为记。鄱阳李辅诗：“瑶台昼静来黄鹤，石室春深长紫芝。”　怡灵堂元大德五年建，国朝正统七年重建。(上道院并堂俱在县西二十二都。)

 福安县
　　狮峰寺在二十四都。唐景福元年建，国朝洪武二十年重修。寺有狮子峰、金鸡石，卧牛石、鹿跑泉、双髻峰、笔架峰、石梯峰、环翠亭、伏虎桥、广化门，号十奇。《三山志》作“西峰”。　资福寺在三十六都。五代唐长兴元年建。(上二寺俱县东。)　栖隐寺在二十三都。唐太中元年建，国朝天顺二年重建。　栖灵寺在五十八都。宋元符二年建。孟充诗：“风收千嶂雨，帘卷满楼山。田种嶕峣上，人行图画间。”(上二寺俱县西。)　龟湖寺在一都，距城半里。元至大四年主簿胡琏建，国朝洪武、正统、成化间俱尝修建。　灵岩寺在二十都。唐咸通元年建。国朝成化十八年增建。(上二寺俱县南。)　宝林寺五代晋天福五年建。　报恩寺宋元符初建，国朝成化十九年重建。(上二寺在二十五都。)　大凝寺在二十六都。　兴云寺在旧仁风里。(上二寺俱宋元符二年建。已上四寺国朝洪武间并入狮峰寺。)　曹山寺在三十一都。唐景福二年建，国朝成化十五年重新。　保林寺宋乾德四年建，国朝成化间修。　青云寺　白莲寺(上二寺俱宋元符二年建。已上三寺在三十五都。)　仁王寺宋乾德二年建。　云林寺宋乾德五年建。(上二寺在旧秦溪里，俱废。已上六寺国朝洪武间并入资福寺，通上十寺俱县东。)　兴庆寺在二十三都。宋开宝元年建，国朝成化间重建。　罗汉寺在十七都。宋天圣七年建。国朝成化十六年重新。(上二寺俱县西。)　资圣寺在县南二十一都。宋元符二年建。(已上三寺国朝洪武间并入栖隐寺。)　双岩寺在县东南旧秦溪里。唐咸通中建，国朝洪武间并入栖云寺。　石门寺在县东。唐咸通五年建，国朝天顺四年重修。　崇仁寺在四都。唐咸通元年建，国朝成化间增建。　崇福寺在八都。唐光启三年建。　栖善寺在旧归化西里。唐大中三年建。(上三寺俱县西。)县志作“栖云寺”，恐误。　祥云寺在旧西兴里。宋开宝元年造。　仙圣寺在旧归化东里。宋元符二年建。(上二寺俱县南。)　龙岩寺唐咸通十年建，国朝宣德六年重建。　南峰寺五代晋天福三年建。内有郑佥枢祠，宋知县郑黼立。佥枢，名讳事迹俱无可考，不知何许人也。国朝成化十五年重建。(上二寺在县北二、三都。已上八寺洪武间俱并入龟湖寺。)　龟龄寺在九都。唐咸通元年建。　锁泉寺在十都。宋元符二年建。(上二寺俱县西。)　慈云寺唐大顺二年建。　观音寺宋开宝九年建。(上二寺在县南二十一都。已上四寺国朝洪武间并入灵岩寺。)　天福西林寺在县东二十七都。宋元符二年建，国朝成化间重修。　五峰寺在县南。宋元符六年建，国朝永乐十年重建。今废。寺宝幢在县西旧西兴里。宋太平兴国元年建。　宝林寺在县东南旧秦溪东里。　禅寂尼寺五代粱乾化四年建。　中峰尼寺(上二寺在县东南旧沿江里。已上四寺见旧志，俱久废。)　北山庵在县北溪东。　接待庵在天堂山之下。元皇庆元年主簿胡琏建。　天堂庵在天堂山之巅。永乐八年建。(上二庵俱在县东南。)　仙岭庵在县西南仙岭上。　观音堂在县治东，旧阴阳学址也。　普光堂在县治北之右。　贞庆观在县东一都。宋淳祐十年知县林子勋建。国朝永乐、正统、成化间屡尝修葺。

　　丘　墓
　　昌黎过田横之墓，则取酒以吊，东坡游桓之藏，则鼓琴而歌。夫均一荒墟废垄也，而所感之不同如此，亦惟其人焉耳。古今丘墓之在闽者不可胜计，录其所可吊而黜其所可歌，亦示劝戒之道也。乃志丘墓。
 福州府
 闽县
　　闽越王郢冢　许将墓　许应龙墓翁仲石兽犹存。(上三墓在瑞圣里。)　陈诚之墓在易俗里宝月山。　韩准墓在瑞圣里凤丘山。(上五墓俱府城东。)

 侯官县
　　林之奇墓在清泉山。　林子冲墓在清泉山之右。(上二墓在一都。)　张睦墓在十都赤塘山。　杨宏中墓在四都厚山。(已上四墓俱府城西。)　陈孔硕墓　陈墓(上二墓在府城西南九都龙湖村。)　康靖王墓即古麻刺国王也。国朝永乐间入贡，至郡以疾卒，赐谥“康靖”，有司营葬及春秋祭之。　萨琦墓琦，色目人。其国俗葬埋之礼甚阔略，至琦治父母之丧，尽屏其俗，一遵朱子家礼。天顺间琦卒，敕有司治丧，遂为营墓于其先茔之侧。(上二墓在府城西草市都。)

 怀安县
　　东越王余善冢　王审知墓在莲华山。初葬怀贤里凤池山，后改葬今所。赐神道碑，张文宝撰文。(上二墓在府城东北宁棋里。)　王抟墓在太平里。抟，唐人，与崔胤并相昭宗。胤素忌抟明达有谋，诬抟贬朱厓，后卒于此。按旧书本传抟贬崖州司户参军事，赐死蓝田驿，而旧志谓卒于此。未详。　余深墓在钦德里。深，罗源人，卒葬于此。　黄瑀墓在四都长箕山。　黄洽墓在一都灵光山。(上四墓俱府城北。)　张觷墓在三都马鞍山。翁仲石兽犹存。　刘若虚墓在越城里。(上二墓俱府城东北。)　郑穆墓在北平里。　李纲墓在沙溪山。纲即邵武李丞相也。晚居侯官，卒葬于此。(上二墓俱府城西北。)　蓝光墓在府城东北升山。

 长乐县
　　赵以夫墓在县东十步许。国朝正统中为盗所发，有司为修治之。　高丽王祖墓在县南逍遥里资寿寺山。高丽王宜星之父，元末任宜州判官，秩满将行，忽有星坠庭院，光煜煜射人，是夕宜星生，因以为名。宜星有奇质，言动大异凡儿。父既卒，高丽王入贡，将归国，宜星愿从之，袖诗谒见，王器其才。后王无子，因以宜星为嗣。　郑性之墓在县西南六都阮山。翁仲石兽犹存。

 连江县
　　刘砺墓在县治北宝林寺东砺。号在轩。　李弥逊墓在县南新安里石门寺侧。　常挺墓在县西南光临里张旗山。　郑昭先墓在县东北广化寺后凤凰山。

 福清县
　　虞雄墓在县西南苏田里渔溪市。雄事闽王审知，战没于此。　林正华墓在力成里古龙拱辰山下。宋尚书员外郎丘与龄篆“林孝子”三字刻于基石。　刘砥墓在修仁里应乾寺之西原。初葬长乐县金鸡山，后改葬于此。(上二墓俱县东。)　林公遇墓在清远里翁陂山。

 古田县
　　张以宁墓在县西极乐山。

 永福县
  </div>
  <div class="pagination">
   <a href="八闽通志_page166.html">
    上一页
   </a>
   <span>
    ...
   </span>
   <a href="八闽通志_page162.html">
    162
   </a>
   <a href="八闽通志_page163.html">
    163
   </a>
   <a href="八闽通志_page164.html">
    164
   </a>
   <a href="八闽通志_page165.html">
    165
   </a>
   <a href="八闽通志_page166.html">
    166
   </a>
   <span class="current-page">
    167
   </span>
   <a href="八闽通志_page168.html">
    168
   </a>
   <a href="八闽通志_page169.html">
    169
   </a>
   <a href="八闽通志_page170.html">
    170
   </a>
   <a href="八闽通志_page171.html">
    171
   </a>
   <a href="八闽通志_page172.html">
    172
   </a>
   <span>
    ...
   </span>
   <a href="八闽通志_page168.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
