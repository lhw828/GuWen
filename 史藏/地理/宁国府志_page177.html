<!DOCTYPE html>
<html>
<head>
    <meta charset="UTF-8">
    <title>宁国府志 - 第 177 页/共 477 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宁国府志 - 第 177 页/共 477 页</h1>
    <div class="content">双溪阁在府治，取宛句二水以为名。《舆地纪胜》。治平二年，

刁侯约建。先是唐世有

北望、条风、清暑等楼，后惟存二楼，曰观风，曰迎春，居其东偏即条风旧址也。至是并拓

其地，筑杰阁取宛句二水为名。熙宁初，余侯良肱有《双溪夜宴》诗，蒋颖叔、郭功父其客

也

。明年，庐侯革赋古风，备述阁之所始及命名之义。略云：“景纯南州望，才名早熏灼。侯

昔命小负，二水颜久作。景纯兼取之，志度良已搏。叠嶂最惊目，排清隐星络。双溪颇醒心

，

激素出林薄。”景纯，刁侯字也，言侯者谓唐独孤刺史也。元丰末，苏文定赴宰绩溪，留诗

云：

“仰攀叠嶂高，俯阅双溪美。”绍圣初，张侯耒颖二榜扁于楼阁。绍兴二十八年，李劝重鞠

勒石。淳熙九年，陈侯于阁之南隅，辟二斋为退食之所，扁曰“怀农思政”。

《方舆胜览》

按：“仰攀”二句，为梅尧臣《次韵侯宣城叠嶂楼双溪阁》诗，此以为苏文定公诗，不知何

据？

松风亭城东永庆寺旁，梅尧臣诗“亭下已无柏，涧边独有松”。今无松，有大柏二

株，轮数围，相传为五代时台手植。《乾隆府志》

松林院东溪上，梅尧臣题，又有《寄松林长老》诗云：“大松五丈百余岁，小松

五尺前时种，俱有坚完不朽心，莫以今轻古为重，东溪一片寒玉光，夜挂高枝何所用。”今

毁不存。同上

梅溪城南三里，双羊山下，梅都官诗“风雪双羊路，梅花溪上村”。故名梅溪。

《康熙府志》

宛陵堂在便厅西，吕居仁诗“叠嶂楼前纳凉处，宛陵堂前探梅时”。

《舆地纪胜》。近岁植岩桂堂下。《方舆胜览》

曲肱亭黄鲁直《题宛陵张侍举曲肱亭》诗：“仲蔚蓬蒿宅，宣城诗句中。人贤

巷陋，境胜失

图穷。偃蹇勋业外，啸歌山水重，晨鸡催不起，拥被听松风。”《舆地纪胜》。在城西

桃花源，宋张贵监薄植亭于此，黄太史题留，今遗址漫灭，不可知矣。《洪武宣

城志》

符里镇即今东门渡。相传许旌阳游山南，于窑傍置铁符，断自符以东可陶，今

陶皆出铁符

之东。有许真君祠。宋建中靖国元年，监宣州酒税左殿直洛阳柴巽建真符观。镇之东为东门

渡，旧为焦村市，有屯师壕堑。《乾隆府志》

安济坊城东南，宋崇宁乙酉诏建于纪家巷。今贫有疾者居之，官给药食。庆元间

，宋之瑞复，久废。同上

漏泽园在城西北五里，近桃花源。崇宁三年，诏曰：“人物繁庶，贫无以葬，或

至委弃路傍，

寄留僧舍，甚可悯。州责之县，选僧管干，可名漏泽园，许支用常平钱。”漏泽园名始此。

淳

熙十年，陈侯始置园于此，凡墓之地，别创土瓦屋，委僧行居之。庆元五年，宋侯之瑞下

令，遗骸不能掩，愿焚化者听。于是裒辑墓地及僧屋皆如制。宝元初，户部言州县有暴露骸

骨

，请官为收葬，诏从之。熙宁元年，诏州县检视暴骸，赐官钱埋瘗，仍给酒馔酌发。考课格

野无遗骸，为守令最之一。《嘉定宣城志》。嘉熙元年，吴公渊持江东漕

节时，以居养院

颓圮，漏泽园充斥，始命知宣城县李振移置院于城西官道之傍，又买地广义阡于西郭外，又

以私帑给棺及埋葬钱，自是小民无迭死之撼矣。漏泽园旧以僧掌之，嘉定间改命道流喻如

松

能，募缘更造堂宇，名曰“圆清”，而义阡别创庵五楹在其侧。《嘉靖府志》

绍堂宣和中，司士胡充国建，得其祖胡文恭宿判郡时，会胜寺诗石二，藏诸壁。

</div>
    <div class="pagination">
<a href="宁国府志_page176.html">上一页</a><span>...</span><a href="宁国府志_page172.html">172</a><a href="宁国府志_page173.html">173</a><a href="宁国府志_page174.html">174</a><a href="宁国府志_page175.html">175</a><a href="宁国府志_page176.html">176</a><span class="current-page">177</span><a href="宁国府志_page178.html">178</a><a href="宁国府志_page179.html">179</a><a href="宁国府志_page180.html">180</a><a href="宁国府志_page181.html">181</a><a href="宁国府志_page182.html">182</a><span>...</span><a href="宁国府志_page178.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
