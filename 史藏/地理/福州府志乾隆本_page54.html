<!DOCTYPE html>
<html>
 <head>
  <meta charset="utf-8"/>
  <title>
   福州府志乾隆本 - 第 54 页/共 388 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   福州府志乾隆本 - 第 54 页/共 388 页
  </h1>
  <div class="content">
   关　税
　　闽海关
　　在南台万寿桥东地隶闽县。国朝康熙十七年设。每年正额银六万六千六百两，原设监督征收，今归镇闽将军管理。
　　闽安关
　　在南台万寿桥西地隶闽县。国朝设。每年正额银四千四十六两六钱六分六厘，原属府检校征收，康熙二十三年，奉文归海防同知管理。
　　竹崎关
　　在竹崎地隶侯官。国朝设。每年正额银二千八百两，原属府检校征收，康熙十三年，奉文归粮捕通判管理。

卷之十一
　学　校
　　

　　朱子《学记》云：“福州府学于东南为最盛，弟子员常数百人。”夫朱子所谓盛，盛以地，亦盛以人也。溯建学法制大备于唐。福州学校，李椅兴于大历，常衮兴于建中，如日之升，必先启明；如春之至，必先诹訾。至朱子而日拂扶桑，春煦万类矣。圣朝崇儒重道，海隅向化，《子衿》之诗不作，鼓箧之教偏敷，东南文教，盛而更盛，斯又朱子目所未及睹也。至读朱子《刘氏义学记》，是书院与州县义塾，更以助学校所不及，因志学校，而以书院、义学附焉。
　　　　府　学
　　在城南兴贤坊，旧在州西北一里。唐大历八年，观察使李椅移建于此。按：独孤及《福州儒学治记》，椅移学当在八年，诸志俱作七年，误。乾宁元年，观察使王潮于州置四门义学。梁龙德元年，闽王王审知置四门学。吴越时作新宫，号使学。宋初，学制废坏。太平兴国中，转运使杨克让始作孔子庙。景祐四年，权州事谢微表请于朝，立为学，从之。会微罢去，郡守范亢、许宗寿踵其事，历五载乃成。植宇六十楹，中设孔子与高弟十人像，又绘六十子及先儒像于壁。有九经阁、三礼堂、黉舍、斋庐皆具。熙宁三年，灾。郡人韩昌国、刘康夫等二百人以状言于府，请自创盖，郡守程师孟许之。既而，各县文士各请如昌国等，集钱二百万，为门、为殿、为公堂，环列一斋，名无考。以居学者。别为藏书堂、讲义斋，以处师友，合百二十间。自孔子以下至十哲塑像冕服。先是学养士，岁才十数人，元丰初，始增至数十。元祐八年，郡守王祖道斥东西序之北二百四十尺，增置十斋。名无考。[HT]又于中门外之左，为小学，中门外之右，为客次，直中门之南，为外门。岁补生员五百。崇宁元年，三舍法行，增养士之额，益广为三百五十一区。有御书稽古阁二，养源、议道、驾说堂三，斋二十有八。审礼、由智、祖义、隆仁、崇德、事道、兴能、宾贤、尚志、逢源、爱日、誉髦、文中、端身、通理、嗣音、明善、拔萃、逊志、依仁、养德、育英、致道、烝髦、壮猷、制胜、小学、自讼。后舍法罢，省为十二斋。东庑：兴能、事道、崇德、时习、祖义、由智。西庑：明善、嗣音、通圣、端身、隆仁、誉髦。外职士位四，祭器、乐器库各一，仰书库一。养士二百人。绍圣初，建先贤堂。祀陈襄、郑穆、刘彝、周希孟、陈烈五先生。后益以陈祥道、刘康夫、郑侠、柯述、与唐观察使常衮，称十先生。后又益以王祖道。绍兴中，安抚使张浚乃位常公于中，益以唐欧阳詹与诸贤列左右，继又益以陆祐，为十三人。绍兴十年，帅守张浚增养士为二百四十人。乾道初，帅守王之望定额三百人。淳熙四年，帅守陈俊卿始创射圃，南北十三步，东西五十步有奇，构亭曰序宾。绍兴四年，教授常浚孙重修经史阁，即旧御书阁后址也。嘉熙元年，建棂星门。景定四年，火。明年，帅守王钅容构礼殿，建养源堂于殿之东北，奎文阁于堂之北，又立戟门、棂星门，别建学门。于东凿池为桥，西米廪，北中门学厅，又北横辟三廊，而重之廊，凡十五斋。名无考。咸淳二年，帅守吴革创经史阁于养源堂之东北，阁下有止善堂。其北，创道立堂，祠周濂溪以下诸贤，以乡贤及贤牧袝焉。元大德六年，教授刘直内更创尊道堂于经史阁之东，绘诸贤像而祠之，列两庑，东祀乡贤，西祀贤牧。堂之东，凿池架亭。北曰思乐，南曰光风霁月，稍西曰采芹。皇庆元年，省十五斋为六斋，名无考。各设训导。延祐四年，宪使赵宏伟拓礼殿，高广有加。奉旧圣哲像，于中辟两庑，塑从祀像一百有五。更立戟门、棂星门，东福厨、西更衣亭。至治二年，教授李长翁于思乐亭西南，创天光云影亭。泰定二年，棂星门、更衣亭、神厨，俱为暴风雨所坏。明年，教授陈震重建。五年，又以宪使易释董阿之命，新厅后中亭。至元十年，教授陈俊更尊道堂为明伦堂，更堂之两庑为六斋。依仁、游艺、时习、日新、据德、志道。堂之南，建育贤门。明洪武四年，火。七年，知府杨士英、教授徐宏构大成殿，塑先圣贤像，列两庑，从祀先贤位。南为戟门，又南棂星门。门内，东为神厨、宰牲房；西为常衮祠、更衣亭。戟门东为神库，殿之东为明伦堂。堂东西为四斋；左曰志道，依仁，右曰据德、游艺，南为中门。十七年，知府董祥于大成殿之北，割养源堂、丽泽亭及杏坛地，建贡院。永乐四年，教授梁济平以学厅为乡贤祠。宣德九年，又建堂于明伦堂之北，仍扁以“养源”。东为教授及训导廨舍，礼殿东壁为号舍若干楹，改建射圃于学之东偏。正统十年，御史陈永辟其地，建观德亭。成化十三年，知府唐珣大修庙学、大成殿，前翼以舞亭，撤旧明伦堂，北却三丈许，重建为间七。建常衮祠、乡贤祠于庙门左右，增东西两斋舍，为间凡二十有六。凿泮池，为桥其上，改米廪为更衣亭。学门旧西折，改正中南出。十六年，提学佥事周孟中更建乡贤祠、名宦祠。弘治初，提学副使罗璟改作棂星门，易木以石。十五年，巡按御史陈玉等重建大成殿。高于旧五尺，石楹增至一十有六，两庑亦增辟。正德十四年，巡按御史周[HT5，6”SS]宛鸟、布政使席书、知府叶溥重建仪门、殿庑、常斋、号舍，悉一新之。嘉靖十年，建敬一亭，勒世宗御制《敬一箴》，并范浚《心箴》，程颐《视听言动》四箴。凡六碑，贮亭内。十一年，诏庙称先师庙，庙后建启圣祠。各县学同。嘉靖中，知府胡有恒，万历初，巡抚庞尚鹏，提学熊尚文、冯烶相继修葺。国朝康熙十一年，大修庙学。棂星门左为更衣所，为名宦祠，右为斋宫，为乡贤祠。浚泮池，下通三元沟，潮汐出入焉。池南为大门，东为宰牲房，为奎光阁，西为神厨，为常衮祠。明伦堂前，东西四斋如旧。其北为尊经阁，又北为启圣祠。[HT6SS]雍正元年，改称崇圣祠。祠路从堂西角门折而入，堂东北为米廪，为馔堂。三十年，飓风，明伦堂圯。三十二年，总督兴永朝、巡抚卞永誉建。三十八年，重建尊经阁。雍正八年，修大成殿。乾隆二年八月，飓风，殿、庑、堂、阁俱摧损。闽人何长浩捐修。乾隆十六年，总督喀尔吉善、巡抚潘思榘重修。唐独孤及《福州都督府新学碑记》：世与道交相兴丧，宏之者在人，非庚桑楚，不能使畏垒大壤向化，微文翁，蜀学不崇。闽中无儒家流，成公至而俗易，民束页德施，古今一也。初，成公之始至也，未及下车，礼先圣先师，退而叹堂室湫狭，教学荒惰，惧鼓箧之道寝，《子衿》之诗作我，是以易其地，大其制，新其栋宇，盛其俎豆。俎豆既修，乃以《五经》训民。考教必精，弦诵必时。于是，一年人知敬学，二年学者功倍，三年而生徒祁祁，贤不肖竞劝，家有洙泗，户有邹鲁，儒风济济，被于庶政。大历十年，岁在甲寅秋九月，公薨于位。于是，群吏、庶民、耆儒诸生，雨泣庙门之外，若有望而不至。号曰：“岂不欲斯文之渐渍于东瓯之人欤？不然，何锡厥化，而不遐公之年也？吾党瞠然，鸣呼！曷归。”判官、膳部员外郎兼侍御史安定皇甫政、殿中侍御史颖川韩贽、监察御史河南长孙绘，率门人、部从事、州佐县尹相与议，以公之功绩明示后世。谓及常同司谏之列，宜备知盛德善政，见托论讠巽，以实录刻石，曰：公讳椅，字某，皇帝之诸父，宗室之才子，宽裕岂弟，孝慈忠敬，庄而成式，文而强力。治王氏《易》、左氏《春秋》，酌其精义，以辅儒行。故居处执事，著书属词，非周孔轨躅不践也。天宝三载，应选辩论，为安阳县尉。中兴之后，历御史、尚书郎、谏议大夫、给事中，十余年间，周历三台，言中彝伦，动中大本。上交不谄，下交不渎，家贫不乐清近，求为京兆少尹。无何出守弘农，又移典华阴，兼御史中丞。华阴之近者安，远者来。天子以为才，任四岳十二牧之职。大历七年，冬十有一月，加御史大夫、持节都督福建泉、汀、漳五州事，领观察处置都防御等使。八年夏四月，龙旆六辔，至自京师。闽越旧风，机巧剽轻，资货产利，与巴蜀埒富，犹无诸馀善之遗俗，号曰难治。公将治之也。考礼、正刑、节用、爱人、颁赋、遣役，必齐其劳逸。视年丰耗，量入以制用。削去事之烦苛，法之掊尅者，吏不奉职，民不率教，则惩以薄刑，俾寝迁善，由是人知方矣。公将安之也。初，哥舒冕反书至，公屡及于门，遽命上将帅戈船下濑之师，西与钟陵军会，先拔循、潮二州，以援番禺，推诚誓众，士皆奋勇，既而大憝就戮，五岭底定，民是以康，系我师是赖，人无奸宄寇贼之虞矣。公将教之也，考半页宫之制，作为此学，而寓政焉。躬率群吏之稍食，与赎刑之余羡，以备经营之费，而不溷于民也。先师寝庙、七十子之像，在东序讲堂、书室函丈之席，在西序齿胄之位，列于廊庑之左右。每岁二月上丁，习舞释莱，先三日，公斋戒肄礼，命博士率胄子修祝嘏，陈祭典。释莱之日，美器用备，笾豆在堂，尊罍在阼。公玄端赤舄，正辞陈信。是日，举学士之版，视其艺之上下，审问慎思，使知不足，教之导也，讲论以勖之。八月上丁如初礼。岁终，博士以逊业之勤惰、覃思之精粗告于公，敛其才者进其等，而贡之于宗伯。将进必以乡饮酒之礼礼之。宾主互揖，受爵于两壶之间。堂下乐作，歌以《发德》、《鹿鸣》、《南陔》、《田庚》、《嘉鱼》、《南山有台》，以将其厚意。由是，海滨荣之，以不学为耻，州县之教，达于乡党，乡党之教，达于众庶矣。公薨之二年，太常议，按公叔发修卫国之班制，以交四邻，故易其名曰“文”，孔文叔其勤公家，夙夜不懈。卫人铭其彝鼎。以公尊教劝学，德洽荒服，乃奏谥曰：“成”。诏赠礼部尚书，而刻金石之礼，则阙而未备。今也敢播德馨，贻之无穷，其铭曰：“维公之文，肃恭且仁。宣力事君，润饬经术，底绥斯民。维公之武，鳏寡不侮，刚亦不吐，率众勤王，戡厥丑虏，易俗移风，经始頖宫。百者皆兴，孔堂崇崇。四科以班，乃侯乃公，秩秩祀典，锵锵礼容。大昕鼓箧，学士萃止，褒衣方屦，登降以齿。从公于迈，乐我泮水。我闾我里，讲论资始。比屋为儒，俊造如林，缦胡之缨，化为青衿，公宜难老，为学司南，斜日告凶，实天匪忱。翙翙和鸾兮，不闻遗音，愿言思公兮，如玉如金，镂馀烈于此石，以塞罢市者之心。”宋蔡襄《福州修庙学记》：“七闽滨海，其地险而壮。福州之治，尤据其胜势，为东南一都会。其风俗尊向儒术，唐之支盛间，有重人薰渍靡刂刈，日以滋众，然庠校之兴，前无著者，自五代钱吴越王制专甄冶，分子弟以莅之，乃作新宫，号为使学。本朝太平兴国中，转运使杨公克让始立孔子庙，以奠春秋。景祐四年，通判谢君微权职郡治，遂表建州学，仍请赐田五顷，以久众处。诏书报下，谢适罢去，逮范公元、许公宗寿更守此邦，参择曹掾之能者，黄中、方峤继任其事，商工度材，历五载而大备。公帑之泉，计费千万，植宇之楹，总数六十，中设孔子与其徒高弟者十人像，又绘六十子及先儒以业传于世者，皆傅之壁。曰九经阁，以藏旧所赐书。曰三礼堂，以图舆服之制，祭享之器。黉舍斋庐，旁翼两序，庖次井饮，百用资给。今尚书都官员外郎沈公之来，入而拜，出而叹曰：学成空不居，无以育贤才而起风化。乃与监郡太常博士陈君议增美田，充所赐数迎旧儒敷解经术，又立比业准程，群居约束，揭为众则，以侯官尉吴及兼总之。于是，远近学者靡然从慕，初，公至。精究疾弊，绳治强豪，人用震栗。既而譬晓士民，教之六艺。以是知君摧凶木卉而培善本，威惠并施，有所归赖，更口腾道，厉戒幼小，无或失业，咸愿刻文于石，垂延久后，遂相与来请襄为之记，已又作诗曰：鸣呼生民，角翼者群。上圣有作，才治人文。执道之中，立世之纪。厥后迷谬，乖离本始。躬服儒方，偶媲言词。专用于神，乃文之疵。入齿王官，出知法令。不失有罪，乃政之病。然于当时，咸著能名。使二者失，由学弗明。学斯谓何忠义悌孝。政斯谓何？礼让风教。譬如大鼎，量入于钟。龠石百数，罔不兼容。在学干政，先其大者。言词法令，进修之假。唯州有学，邦君实谋。驱汝闽民，来处来游。象图严严，记书整整。衣冠肃雍，室庐閟静。孰为人父，敕戒而子。往焉问闻，弗往攸耻。孰为人师，启率其徒。开陈统要，罢诎巧诬。坠举废兴，属于继承。益完勿圯，惟贤者能。”　朱子《福州府学经史阁记》：“福州府学在东南为最盛，弟子员常数百人。比年以来，教养无法，师生相视，漠然如路人。以故风俗日衰，士气不作。长老忧之，而不能有以救也。绍熙四年，今教授临邛常君浚孙始至，既日进诸生而告之以古昔圣贤教学之意，又为之饬厨馔，葺斋馆，以宁其居。然后，谨其出入之防，严其试课之法，朝夕其间，训诱不倦。于是学者兢劝，始知常君之为吾师，而常君之视诸生亦闵闵焉，唯恐其不能自勉以进于学也。故常虑其无书可读，而业将病于不广，则又为之益置书史，合新旧为若干卷，度故御书阁之后，更为重屋以藏之，而以书来，请记其事，且致其书生之意曰：愿有以教之也。予唯古之学者无他，明德新民，求各止于至善而已。夫其所明之德，所止之善，岂有待于外哉！识其在我，而敬以存之，其亦可矣。其所以必曰读书云者，则以天地、阴阳、事物之理，修身、事亲、齐家及国以至于平治天下之道，与凡圣贤之言行，古今之得失，礼乐之名数，下而至于食货之源流，兵刑之法制，是亦莫非吾之度内，有不可得而精粗者，若非考诸载籍之文，沉潜参伍以求其故，则亦无以明夫明德体用之全，而止其至善精微之极也。然自圣学不传，世之为士者，不知学之有本，而唯书之读，则其所以求于书，不越乎记诵训诂文词之间，以钓声名于禄利而已，是以天下之书愈多，而理愈昧；学者之事愈勤，而心愈放；词章愈丽，议论愈高，而其德业事功之实，愈无以逮乎古人。然非书之罪也，读者不知学之有本，而无以为之地也。今观常君之为教，既开之以古人教学之意，而后为之储书以博其问辨之趣，建阁以致其奉守之严，则亦庶乎本末之有序矣。子虽有言，又何以加于此哉！然无已，而有一焉，则亦曰：姑使二三子者知乎为学之本，有无待于外求者，而因以致其操存持守之力，使吾方寸之间清明纯一，真有以为读书之地而后宏其规，密其度，循其本末先后之序，以大玩乎阁中之藏，则夫天下之理其必有以尽其纤悉，而一以贯之。异时所以措诸事业者，亦将有本而无穷矣。因序其事，而并书以遗之，二三子其勉之哉！凡阁之役，始于庆元初元五月辛丑，而成于七月戊戌。材甓佣食之费，为钱四百万有奇。则常君既率其属，输俸入以首事，而帅守詹侯体仁、使者赵侯像之、许侯知新咸有以资之，至于旁郡之守赵侯伯瑰、十二邑之长陈君羽工等，亦以其力来助，而董其役者，学之选士杨诚中、张安仁、萧孔昭也。”
　　先师庙
　　宋、元旧称文宣王。明嘉靖十一年，改今称。国朝因之。康熙二十三年，圣祖仁皇帝颁御书，额曰：“万世师表”。雍正三年，世宗宪皇帝颁御书，额曰：“生民未有”。乾隆三年，皇帝颁御书，额曰：“与天地参”。今制：殿覆以黄瓦，岁春、秋仲月上丁日，祀以太牢。旧用少牢，雍正三年改牲。
　　四　配：复圣颜子、宗圣曾子、述圣子思子、亚圣孟子。
　　十　哲：先贤闵子损、冉子雍、端木子赐、仲子由、卜子商、冉子耕、宰子予、冉子求、言子偃、颛孙子师。国朝康熙五十一年，升宋儒朱子熹为先贤，列十哲之次。乾隆三年，又以有子若列十哲之次。
　　两　庑：先贤澹台灭明、宓不齐、原宪、公冶长、南宫适、公皙哀、商瞿、高柴、漆雕开、樊须、司马耕、巫马施、公西赤、颜辛、梁鳣、曹卹、冉孺、公孙龙、伯虔、冉季、秦祖、漆雕哆、颜高、漆雕徒父、壤驷赤、商泽、石作蜀、任不齐、公夏首、公良孺、后处、奚容蒧、公肩定、颜祖、邬单、句井疆、罕父黑、秦商、荣旂、公祖句兹、左人郢、县成、郑国、燕[HT5，6”SS]伋、原亢、颜之仆、廉洁、乐亥欠、叔仲会、邽巽、狄黑、公西舆如、孔忠、公西蒧、施之常、陈亢、秦非、琴牢、申枨、左邱明、步叔乘、颜哙。国朝雍正三年，增祀蘧瑗、复林放，复秦冉，复颜何，复牧皮县禀公都子、乐正克、公孙丑、万章。升宋儒周敦颐、张载、程颢、程颐、邵雍为先贤。
　　先儒公羊高、谷梁赤、伏胜、高堂生、孔安国、毛苌、董仲舒、杜子春、后苍、王通、韩愈、欧阳修、胡瑗、司马光、杨时、胡安国、罗从彦、李侗、陆九渊、吕祖谦、张栻、蔡沉、真德秀、许衡、薛瑄、胡居仁、陈献章、王守仁。国朝康熙五十三年，增祀范仲淹。雍正三年，增祀郑康成、复诸葛亮、范宁、复尹焞、黄干、陈淳、何基、魏了翁、王柏、赵复、许谦、金履祥、陈浩、罗钦顺、蔡清、陆陇其。乾隆三年，增祀吴澄。
　　崇圣祠
　　旧曰启圣祠，祀叔梁公。以先贤颜无繇、曾点、孔鲤、孟孙配，先儒周辅成、程[HT5，6”SS]珦、朱松、蔡元定从祀。雍正元年诏封先师五代王爵，肇圣王木金父、裕圣王祈父、贻圣王防叔、昌圣王伯夏、启圣王叔梁纥。祠改今称，增宋张迪从祀。
　　以上县学同。
　　常公祠
　　在泮池右，祀唐观察使常衮，春秋有司致祭。正德《府志》：“成化中，以提学副使游明配。”按：后即撤。
　　陈北山祠
　　黄勉斋祠
　　董见龙祠并在射圃。见《坛庙》。
　　名宦祠
　　在棂星门左。祀宋知州事蔡襄、谢泌、程师孟、曾巩、柯述、孙觉、签判胡铨、知州事程迈、张守、安抚使张浚、知州事汪应辰、安抚使陈俊卿、知州事赵汝愚、梁克家、安抚使辛弃疾、知州事陈居仁、安抚使蔡幼学、杨长孺、真德秀、魏了翁、知州事王钅容、安抚使汤汉、知州事吴革、安抚使洪天锡、提刑徐明叔、安抚使吴渊、吴潜。元左丞董文炳、平章高兴、廉访使程钜夫、都事蓝光、教授刘直内、廉访使韩准、提刑王恽、总管王翰、楚国公李士瞻。明襄武汤和、按察使陶垕仲、参议郑湜、参政杨景衡、佥事谢肃、吕升、鲁穆、巡抚刘广衡、御史丁俊、副使刘乔、知府唐珣、按察使马文升、提学游明、提举罗伦、副使刘子敏、沈讷、参政刘大夏、提学潘璜、邵锐、布政使查约、陈珂、陈锡、知府汪文盛、布政使吴昂、参政魏棨、知府叶溥、欧阳铎、胡有恒、提学刘玉、佥事章懋、提学朱衡、江以达、提举舒芬、提学金贲亨、宗臣、巡抚殷从俭、庞尚鹏、巡按御史何维柏、商为正、转运同知林烈、闽县知县许子良、怀安教谕冯光浙、按察使陆方垓、提学姜宝、蔡国珍、赵参鲁、布政使高从礼、参议汪土自、怀安训导韩俦、推官刘日升、巡抚许孚远、巡按御史聂豹、参政萧良誉、布政使落涞、李云、闽县训导曾守、盐运使周保、巡抚金学曾、闽县知县陈惇临、巡按御史汤兆京、按察使柴祥、巡抚耿定向、提学耿定立、谭昌言、福州训导项宗寿、提学吴仕、推官周顺昌、巡抚陈子贞、知府孙大壮、参政饶景辉、王世懋、知府何继高、同知毛焯、巡抚袁一骥、兵备道陆卿仕、提学沈儆炌、巡按御史黄臣伭、提学庄应曾、副使杜应芳、参政徐日久、推官王尚学、佥事王豫、布政使张明正、提学徐即登、冯火楚、粮饷道裘壤、推官杨茂先、闽县知县叶龙光、布政使陆完学、巡按御史侯尧封、王政新、汪游龙、右布政周泰峙、巡抚邹维琏、副使马邦良、周昌儒、罗源知县章简、盐使司黄立言、副使李思诚、布政使闵洪学、福宁道张时彻、知府宋尧武、提学吴之屏、巡按御史胡文静。国朝巡抚佟国鼐、总督陈锦、福宁道陆怀玉、布政使丁文盛、按察使王原月无、祖建衡、巡抚佟国器、布政使周亮工、提督马得功、提学道孔自洙、总督李率泰、巡抚宜永贵、右布政金光祖、巡海道陈启泰、总督赵廷臣、范承谟、郎廷相、福宁道张时彻、巡抚吴兴祚、提学道杨钟岳、布政使于成龙、按察使王国泰、张所志、布政使张仲德、直隶钱谷守道董世琦、将军佟国瑶、提学道丁蕙、高曰聪、总督兴永朝、将军石文炳、布政使汪楫、知府王之仪、迟维城、提学道汪薇、沈涵、运使傅和鼎、布政使金培生、知府石曰琮、巡抚李斯义、张伯行、黄秉中、总督范时崇、布政使李发甲、教授蔡祚周、巡抚陈瑸、吕犹龙。
　　乡贤祠
　　在棂星门右，祀唐水部林慎思，宋少师陈襄、虞部郑洙、祭酒郑穆、教授周希孟、陈烈、少卿刘铣、侍郎许将、转运孙奕、博士林概、节度王回、博士陈祥道、中门监郑侠、奉议刘康夫、史馆刘彝、宗正丞林之奇、修撰张觷、提刑李芘、尚书李弥大、侍郎李弥逊、郕国公黄祖舜、教授陆祐、丞相李纲、太师陈孔硕、府丞陈刚中、永国公朱倬、修撰黄龟年、御史黄瑀、承议郎黄干、著作王苹、右丞相郑昭先、侍郎郑湜、知府杨宏中、少保陈贵谊、安抚使陈炜、侍郎陈公益、左史徐范、学士赵以夫、学士许应龙、处士潘柄、太师郑性之、教谕林用中、参知政事黄洽、学士李韶、少卿唐玲、学士赵汝腾、中书林希逸、通判潘[HT5，6”SS]牛方、枢密林存、迪功陈藻、处士林公遇、枢密高应松、法曹朱牧、侍郎黄师雍、待制陈阳，元学士林泉生、总管林兴祖、处士吴海，明参政郑珞、学士林志、右都御史洪英、知府林元美、编修陈景著、给事中叶福、教谕林钝、知府孟玘、参议谢琚、知县高瑶、教谕王佐、吴伯章、都给事中姚铣、尚书赵荣、知府李兴、参政林迪、寺丞郑同、主事陈钝、郎中周杰、尚书黄镐、林瀚、参政王俊、都御史陈纪、尚书林泮、副使林玭、御史林瑭、都御史林廷玉、知府许坦、员外周熊、主事宋宣、副使翁晏、尚书林廷选、参议倪珏、训导姚珏、都给事中许天锡、长史郑伯和、尚书林庭[HT5，6”SS]□、处士马骢、郎中郑善夫、同知李廷仪、副使刘世扬、博士廖世昭、都御史陈达、侍郎郑漳、主事王炳、副使舒汀、布政使陈暹、少卿袁成能、中允陈谨、教谕齐启和、编修唐震、都御史陈则清、御史谢源、知府林春泽、副使陈子文、太学生陈良鼎、教授袁宗耀、知府谢蕡、尚书林庭机、马森、林燫、侍郎郑世威、同知郑澄、参政林舜道、寺丞周亮、尚书吴文华、参政黄应钟、尚书张经、副使洪世文、布政使郑云莹、陈壁、副使赵奋、施观民、运判赠谕德翁兴贤、都御史薛梦雷。国朝府尹余正健、凤阳道方开铎、主事方逵、通政使陈丹赤、知州陈晖、副使曾大升。万历《府志》：“祀之有名宦，盖其有功烈于民者也。祀之有乡贤，盖其没而可祭于社者也。溯观古昔，代不数人，降及[HT6，7”SS]輓近，俎豆于学宫者，趾相错焉。何今之隆，古之替欤？鸣呼！此其故亦难言之矣。”
　　教授宅
　　在泮池右。
　　训导宅
　　在明伦堂左。
　　师生员额
　　唐制无考。宋置教授、学正、学录、直学。元增训导。宋初，由州府选聘，以请于朝。其后，太学立三舍法，试可乃授。间命近臣荐举充之。生徒来学，不限多寡。明制：教授一员，训导四员，学生始有定额。国朝教授、训导各一员，廪膳生员四十名，增广生员四十名，附学生员不限额。岁、科两试，每次由所属各县拨入二十名武生，岁、科并试共二十名。
　　学　田
　　国朝顺治五年，派定学租一十七两八钱。康熙二十一年，总督姚启圣捐置学田五十七亩六分。五十六年，巡抚陈瑸捐置学田一百一十四亩九分零。
　　鳌峰书院
　　在鳌峰坊，九仙山麓。地隶闽县。国朝康熙四十七年，巡抚张伯行建。前为正谊堂，中祀周、程、张、朱五子；后为藏书楼，置经、史、子、集若干橱。右祀宋、明闽中先儒，为六子祠。其左凿池，周数亩，构亭其上，曰鉴亭。稍进有堂，颜曰：“名教乐地”。旧肖像，祀巡抚张伯行于堂内。书舍共一百二十楹，庖次井饮咸具。其初，招延儒士日给廪饩，以讲明正学为务。五十五年，巡抚陈瑸始集郡邑生徒肄业其中，聘耆儒主讲。瑸卒后，诸生设主祀之。是年，圣祖仁皇帝御书“三山养秀”匾额以赐，又赐经书八部。雍正十一年，世宗宪皇帝赐帑银一千两。乾隆三年，上皇帝赐御书“澜清学海”匾额，又赐帑银一千两，现生息为诸生膏火资。十一年，又赐《律书渊源》一部。十五年，巡抚潘思榘修葺讲堂，并颁书籍及黄道周《经解》刻板。十七年，巡抚侍郎陈宏谋缮修学舍，更六子祠为二十三子祠。[HT6SS]先是祀宋儒游广平、胡五峰、黄勉斋、陈北溪、明儒陈布衣、蔡虚斋六子，后又祀宋儒杨龟山、王信伯、林少颖、罗豫章、李延平、李西山、胡文定、胡籍溪、胡致堂、刘屏山、刘白水、李忠定、蔡西山、蔡九峰、廖槎溪、真西山、明儒黄石斋十七子于藏书楼上。至是，始正定位次，合祀一室。祀伯行像、王宾主于藏书楼下，又建奎光阁于鉴亭前。张伯行《鳌峰书院记》：“闽中素号海滨邹鲁，盖自龟山载道而南，三传至考亭，而濂洛之学大著。其渊源上接洙泗，由宋迄今，闽士蔚兴，与中州埒。圣天子崇儒重道，于龟山、豫章、延平三君子及考亭夫子，皆御制匾联表扬，祠宇天章灿然，辉映日月，务俾闽士瞻仰兴起，益励所学，无负先儒之教，于以育人才而厚风俗，意甚盛也。不佞恭膺简命，来抚斯邦，夙兴夜寐，惟是仰企昔贤，广教化，进郡邑诸生，亲加考课，申严规程，端厥趋响，至于里巷编氓，则演圣谕十六章，饬有司朔望劝讲，闽之士庶几几向风矣。又念士首席民，间有笃志好学，材良行修者，尤当萃而教之，以成其器，为国家储用者也。顾教之之道，视乎人之所倡为转移。唐以前，闽俗人文未开，风气尚朴。有宰相常衮观察兹士，乡县小民有能读书作文词者，亲与为客主之礼，虽未逾时，翕然丕变，文学之盛，于今为烈。夫倡之以文，而化于文，尚若是其速也。矧乎圣贤之学，不离伦纪日用之常，俾人人复其性分之所固有，而尽其职分之所当然。一日不讲，则人欲潜滋，天理澌灭，且有沦于不肖之归，而不自知者，其可不有以倡之乎？不佞欲与士之贤而秀者，讲明濂洛关闽之学，以羽翼经传，既表章其遗书，使行于世。乃捐俸购屋于九仙之麓，葺而新之，为鳌峰书院。前建正谊堂，中祀周、程、张、朱五夫子；后为藏书楼，置经、史、子、集若干橱。其东则有园亭、池榭、花卉、竹木之胜。计书舍一百二十间，明窗净几，幽闲宏敞。士之来学者，日给廪饩，岁供衣服，无耳目纷营之累，而有朋友讲习之乐，藏焉、修焉、息焉、游焉，无不可为学也。虽然，学之要，愿为诸生申之。夫有志圣贤之学者，必身体而力行之，非以为口耳诵说之资已也。周、程、张、朱五子之书，四子之阶梯，四子之书，六经之阶梯。君相之所以为治，师儒之所以为学，率是道也。诚使平心逊志以究其义理，会其指归，实验诸日用行习之间，而举而措之家国。天下之大，则颜、曾、思、孟之心传，与皋、夔、稷、契之事业，皆吾学分内事也。如其不然，虽日取五夫子之绪言，诵之，习之，论之，辨之，犹为无与于已，而与道听涂说等。又况溺于靡丽之辞，逐乎纷华之习，视其书为迂阔支离，而并诵习论辨之，未尝从事者乎？蹈此弊者，幸无入吾堂，而入吾堂者，尚其猛省自强，以求吾夫子之教，而为圣世有体有用之真儒，是不佞所以建书院，以为多士相勖之意也。爰书而刻诸石。”
　　道山书院
　　在乌石山麓。地隶侯官。国朝乾隆十七年，总督尚书喀尔吉善、盐法道吴谦志谕闽商捐建。前为讲堂，中为六子祠，祀宋儒濂溪周子、明道程子、伊川程子、康节邵子、横渠张子、紫阳朱子，后为王公祠，祀前福建巡抚居安王公恕。右有池半亩，构亭其上，曰瀛洲亭。亭之西，为文昌阁，前后书舍合五十楹，庖次井湢咸具，岁聘耆儒主讲，集鹾商子弟肄业焉。
　　四旗清书官学
　　在板平巷。地隶闽县。雍正六年设立。
　　　　闽县学
　　在九仙山西麓。宋庆历中建。熙宁九年，知县方叔完，崇宁三年，知县庄谊各修。元至元戊寅毁。越五年，学官丁尧建礼殿及门堂斋庑。大德癸卯，县尹吴鼎创讲堂。后四年，教谕陈振玉创尊道堂。至大三年，学官高琳子绘从祀诸贤像于两庑，造祭器。泰定二年，县尹张德、学官蒋景说，拓礼殿。至元间，置斋二于讲堂之南，曰修德进业。明洪武初，建明伦堂，以礼殿为大成殿。十五年，建馔堂于进德斋之东，立米廪。二十三年，巡按御史陈仲述、副使李惟益撤旧而新之。正统十二年，御史陈永复、丁澄，广其规制三倍于旧。天顺间，御史顾俨市民地，拓学前路。成化间，御史尹仁、提学佥事钟城、知府郑时辟法海寺地，以益其址，重建大成殿、东西庑，东南为学门殿，后为明伦堂，左右立两斋，徙旧崇文阁于堂后。十二年，知府唐珣绘殿堂，重修舞亭、墀道、号舍。嘉靖间，知府胡有恒，万历间，提学熊尚文相继修葺。国朝顺治十八年，县令周雍时移县治于学宫，概行毁废。文庙、明伦堂岁久圯。康熙二十年，知县祖寅亮、教谕顾伦赞，请于上官，合绅士同力修复，又建文昌阁。雍正元年，奉诏建崇圣祠于大成殿右。九年，知县张堂等重修大成殿。乾隆二年，邑人林炳捐修庙学。元程钜夫《修学记》：“闽为县，自隋始。县有学，自宋庆历始。学在九仙山之麓，鬻民地为之。庙成于熙宁方尹叔完，修于崇宁庄尹谊，至元戊寅毁焉。越五年，创礼殿，又五年，创西斋，苟完，不旋踵而敝，门迳欲芜，士非无志，往往画于力不足。元贞二年春，教谕韩君挺特实来，以兴复为已任，谋于予，乃谕县官劝举，予协力图之。鸠工度材，修废补阙。缭以重檐，护以栏楯，新像设绘从祀，而庙始严。会讲有堂，易桷与瓦，置二斋，设小学，而学始备。以至门垣、阶序、墁甃、丹漆悉如式。于是，故老来观，赞为前所未有。诸生诣予征记。董子曰：设庠序以化于邑，然则邑学，古庠序也，所以明人伦也，人而不伦则物矣，科目与月书、季考，姑设利禄驱靡使从，岂道德果尽信哉！故明伦之说，为诸生常谈，其于化民成俗之意戾甚。闽为福附庸，非深山穷谷比，士风之盛于此矣。科举废后，生无所事，耳目日以放恣，诗书而刀笔，衣冠而皂隶，小有才者，溺愈深；居近利者，坏愈速，不能不蹈先儒之忧。天朝嘉惠学校，隶民者复其身，德行文学必由此选，是学校重矣。况邑于民尤近哉？今堂宇新，士习盖与之俱新？读书穷理，必思圣人所谓教者何事，充而仁义礼智之性，尽而君臣、父子、兄弟、朋友之职，求无愧于为人。由一邑之善士，为一国之善士，庶几庠序不徒设，道德可尽信，且以解先儒溺深坏速之忧。是虽明时崇儒重学之意，而亦司教化之责者，所望于斯邑之士也，尚勉旃哉！韩君，故孝廉孔惠公之子。家学有渊源，故于斯文笃意如此。”
　　先师庙
　　崇圣祠
　　名宦祠
　　在明伦堂右。祀唐知县李茸，宋知县黄德裕、陈麟、杜杲、刘爚、胡岩起，明知县魏谷才、典史沈镒、教谕欧阳瀚。
　　乡贤祠
　　在明伦堂右。祀唐刺史黄碣。宋处士李樗、少卿任文荐、中奉李芘、侍郎陈益、宣教林琦、处士陈禾、进士林夙、推官杨月出、运判刘彝、学士许将、尚书林倬、判官卓祐之、法曹朱牧。明谕德林志、知州林元美、都御史董应举、主事郑善夫、知州林真、同知李时兴、指挥胡上琛。
　　忠义孝悌祠
　　在花园铺。祀明忠臣叶福、林正、孝子杨一谟、杨必亨。国朝忠臣马定国。
　　教谕宅
　　在崇圣祠后。
　　训导宅
　　在文昌阁东。
　　师生员额
　　宋置主学、直学、学长、学谕、学宾、斋谕。元置学正。生徒来学，不限多寡。明制：置教谕一员，训导二员，生徒始有定额。国朝教谕、训导各一员，廪膳生员二十名，增广生员二十名，附学生员不限额。岁、科两试，每次取十五名。雍正二年，奉诏加增五名武生，岁、科并试，取十五名。
　　学　田
　　原额一千八百四十八亩一分零，实征学租银五百三十三两二钱三分零。康熙二十一年，总督姚启圣捐置田二十六亩二分零。五十六年，巡抚陈瑸捐置田八十六亩一分零。
　　勉斋书院
　　在鳌峰麓。旧为勉斋先生黄幹宅。干卒，门人学士赵师恕，即其故居拓为精舍，后圯。元至正十九年，建为书院，堂曰道原，阁曰云章，堂后叠石为山，曰小鳌峰，后废。元贡师泰《勉斋书院记》：“至正十九年冬十月，福州始作勉斋书院。明年秋八月告成。丁亥，廉访使率郡大夫、士行释奠礼。已丑，经略使李公国凤谒祠下，用便宜署今额。以儒人张理为山长，执事者间具本末，请记于贡师泰，曰：书院遍天下，而闽中为盛。大约祠徽国朱文公师弟子居多，若延平、武夷、考亭、建安、三山、泉山、龙溪、双峰、北山之属皆是也。勉斋先生实文公高弟，独无专祠，顾非莅政者之缺欤？昔者佥事张引尝图经始，以调官浙东，不果。经历孔汭，锐意作兴，以拜南台监察御史，又不果。未几，行部闽广，适郡士林祖孟、祖益请以太平公辅里故宅一区为学宫，厥位面阳，广轮合制，遂倡成之，而廉使赡思丁、副使元奴、佥事亦怜真必刺的纳刘完者、郑潜、经历答理、蒙古知事黄普颜帖木儿、照磨傅居信协心相事，议若出一，且移郑君董视，而佐以属史王兰焉，行省平章普花帖木儿闻之，亟发白金五十两及租田一百五十亩有奇，以给以赡。于是，即旧以图新，拓隘以增广。礼殿中崇象圣人之燕居，祠宇旁峙，严先生之祀事，堂曰道源，著师友之授受也，阁曰：云章，以郑君正字端本时所得皇太子书‘麟、凤、龟、龙’四大字，刻置其上也。堂后，叠石山，曰‘小鳌峰’，不忘先生读书精舍之名也。斋左曰‘凝道’，右曰‘尊德’。栖士有舍，待宾有馆，燕休有室，更衣有次，庖湢、库庾各有其所。重门衙衙，层庑翼翼，瞰以方池，度以石梁。其周九百八十四尺有奇，东西广九十尺，深视广之四，雄规伟观，穆然靓深。然后师道之统有所尊，而讲学之士知所向矣。惟子之学，盖亦得于先生者，请文书石，以纪其成。顾师泰荒陋，何足以知此。然窃闻之斯道也。伏羲、神农、黄帝、尧、舜、禹、汤、文、武、周公之所以为治，孔子、颜氏、曾子、子思、孟轲氏之所以为教，不幸而变于管、商，惨于申、韩，杂于荀杨，暴于鞅斯，磔裂破碎于毛、郑、贾、马、王、范之徒，幸而唐之韩愈氏能以所得著《原道》之书，然其于性也主三品，于仁也专博爱，则犹未免于不详、不精之失焉。至宋全盛，濂溪启其源，伊洛溯其流，渡江再世，文公始集诸儒之大成，使千载不传之道复明于天下后世，吁，盛矣哉！于时，门人弟子聪明卓越，固不为少，然求其始终不渝，老而弥笃者，先生一人而已。先生因刘子澄，一拜文公于屏山之后，即慨然以斯道自任，听风声于屋头，对孤灯于天曙，其坚志苦思为何如也。自是得执子婿之礼，从登庐阜，涉彭蠡，过洞庭，望九疑，宦游淮、江、湖、湘、吴、越、瓯、闽间，不惟口传心授于师门者，愈久而愈博，而其所见名山大川，渊深高厚，皆有以助夫精微广大之学矣。是故征诸事业，则城安庆，御汉阳，最为伟绩。著之方册，则《四书通释》、《仪礼通解》尤为有功。盖先生有志于斯文，以陆沈下官，不能大行其学，固可深慨。然圣贤坠绪，非文公无以明，文公遗书，非先王无以成，则斯文吾道，确乎其有所归矣。先生没，其传之著者，在闽则宓斋陈氏，信斋杨氏，在浙则北山何氏，江以西则临川黄氏，江以东则双峰饶氏。其久而益著者，则西山真氏《衍义》诸书，凡今经帷进讲，成均典教，皆出先生讲论之余也。鸣呼！先生之道传之后世，先生之书行乎天下，孰不想慕其高风，渐被其余泽，况鳌峰、箕山之间，云烟苍莽，神气流行，慨然肃然，犹若有见乎其位，闻乎其音容者乎？书院之作，其有功于世教，岂曰小补之哉！”
　　泉山书院
　　在河西尚书里。明正德间，提学副使杨子器、姚镆建。为兵部尚书林瀚讲学处。中有御书楼，后废。
　　养心书院
　　在通津门外。明正德间，巡按御史聂豹建，后废。
　　考志书院
　　在法海寺旁。国朝乾隆年，巡抚王恕建，今废。
　　正音书院
　　一在法海寺。一在华林寺。雍正七年，奉文设立。
　　振文社学在旧县前街北。
　　河东社学在南津坊德贵巷。
　　普文社学在易俗里。
　　昌际社学在南津坊温泉坊内。
　　鳌峰社学在左三坊。
　　崇正社学在喜寿坊。
　　龙台社学
　　长桥社学
　　沙合社学俱在嘉崇里。
　　藤山社学在时升里。
　　以上今俱废。
　　螺江社学在永福里螺洲墩，明初建。
　　崇正社学在嘉崇里。国朝康熙四十四年，巡抚李斯义毁淫祠改建，中祀昌黎伯韩愈。乾隆四年，改建达道铺紫峰山麓。
　　玉融社学在嘉崇里独山麓，左祀朱子，右为文昌阁。乾隆十七年，里人游绍安等改建。
　　碧峰社学在崇贤里，中祀朱子，后为文昌宫，乾隆十四年，里人公建。
　　　　侯官县学
　　在官贤坊内，县治东。宋庆历中建。熙宁九年，知县方叔完，崇宁三年，知县庄谊各修。景定癸亥，礼殿火。至大巳酉，知县郄衍构礼殿，割县东地，辟两庑，立从祀诸贤像。殿南立戟门，又南凿泮池，为桥其上。桥之南建棂星门，创射圃于殿之北，又创尊道堂于讲堂之北。延祐五年，县尹魏杨祖重修。明洪武初，堂之西南建仪门，北为中亭，以会诸生馔，亭东西立‘博文、约礼’二斋。宣德十年，教谕罗伦请于布政使周颐，拓其基，重建明伦堂，左右为两斋，东南膳厨，北为尊经阁，阁之下为养贤堂，东为奎文阁，南为中门，又折西而南为外门。正统十一年，御史丁澄又创集贤堂于尊经阁后。十四年，镇守尚书薛希琏创棂星门，修大成殿。成化十八年，知府唐珣重建两庑、斋舍。嘉靖间，知府胡有恒，万历间，提学熊尚文相继修葺。国朝康熙十九年，督学孙期昌、知县姚震倡绅士修。雍正元年，奉诏建崇圣祠在文庙左。八年，知县陈克嵩重修。乾隆二年，闽人何长浩捐修。
　　先师庙
　　崇圣祠
　　名宦祠旧阙
　　乡贤祠正德《府志》：“在中门左。”按：今并入府学乡贤祠。
　　忠义孝悌祠
　　在学宫内。祀宋忠臣杨宏中，明忠臣曹学佺。国朝忠臣陈学夔、蒋垣、吴士宏、吴日来，孝子何履旭、郭蔚。
　　教谕宅
　　在县治东。
  </div>
  <div class="pagination">
   <a href="福州府志乾隆本_page53.html">
    上一页
   </a>
   <span>
    ...
   </span>
   <a href="福州府志乾隆本_page49.html">
    49
   </a>
   <a href="福州府志乾隆本_page50.html">
    50
   </a>
   <a href="福州府志乾隆本_page51.html">
    51
   </a>
   <a href="福州府志乾隆本_page52.html">
    52
   </a>
   <a href="福州府志乾隆本_page53.html">
    53
   </a>
   <span class="current-page">
    54
   </span>
   <a href="福州府志乾隆本_page55.html">
    55
   </a>
   <a href="福州府志乾隆本_page56.html">
    56
   </a>
   <a href="福州府志乾隆本_page57.html">
    57
   </a>
   <a href="福州府志乾隆本_page58.html">
    58
   </a>
   <a href="福州府志乾隆本_page59.html">
    59
   </a>
   <span>
    ...
   </span>
   <a href="福州府志乾隆本_page55.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
