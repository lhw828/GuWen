<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 62 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 62 页/共 698 页</h1>
    <div class="content">先率我劲旅攻其中坚志不顾身勇能知义噶占进栈丹格建帜领队大臣副都统衔扎济克巴图鲁 
伊兰保功成一将那保无虞争前耻后旧风未渝当噶之战直进身殒使我心恻优恤惟允原领队大 
臣副都统衔扎尔丹巴图鲁佛伦泰信勇世家志不愧祖富兴为信勇公费英东之曾孙以有足疾不 
能登陟攻战而驻守要隘则甚得力徒以窳痿艰于步武蚕丛鸟道登进则迟据险守要千军不移领 
队大臣副都统三等信勇公富兴贼之所恃据碉坚守我之所利拏栅进取知彼知己正以出竒邀隙 
攒射善手是资领队大臣副都统徳赫布索伦善射其中称最西师建勲紫阁形绘逞其猿臂搜彼蚁 
封不虞创重叹惜何穷原领队大臣副都统莽喀察资哩美诺皆树竒绩夺昆色尔攀枝援壁固资众 
力率先必亲事定酬庸命镇天津领队大臣直隶天津镇总兵噶布什海巴图鲁海禄甘凉宿将屡立 
战功以其骁习俾伐蛮賨于巴布里攻其恃固乘雪拔之有如李愬领队大臣贵州镇逺镇总兵僧格 
巴图鲁敖成连环火攻国之雄器率领得人无往不利及至近碉斫门穴孔大呼直入嘉乃独勇领队 
大臣山西大同镇总兵巴尔丹巴图鲁官达色沉舟侧畔鼓棹为难受创复进其心审丹似若而人不 
胜屈指养育八旗报非虚饰叶领队大臣四川川北镇总兵赛尚阿巴图鲁成徳承平日久敢恃内安 
永忆文子厥有名言嘉我诸臣遇兵则奋竭力敌忾世承家训领队大臣陜西固原镇总兵法福里巴 
图鲁图钦保始由偏裨洊至总戎骑墙杀贼受伤捐躬赏延于世为之惜悼季世朱门歌舞以笑原甘 
肃肃州镇总兵札亲巴图鲁曹顺父没王事保宁之父纳木札尔以靖逆将军征剿回部于黒水阵亡 
 赠义烈公保宁袭爵因其力请出师遂允之在军营屡着功绩袭爵为公不忘忠荩力请从戎虽属
 少年乃如宿将持重戒轻心精胆壮领队大臣陜西兴汉镇总兵三等义烈公保宁谁谓世家而多纨 
绔后生可畏不忘祖父叶特成额为原果毅公 楞之子其高祖即巴图鲁公额亦都也是予所嘉是 
予所怜愿予世世绵此万年领队大臣山西太原镇总兵特成额平生若懦战则倍勇虽屡受伤进不 
旋踵功成事定贼寨火延没于弗值实可嗟焉将军等既平促浸贼巢扫荡数日后噶喇依寨内忽火 
起延及火药局乌尔纳督兵往救不意药轰石飞伤脑而没为之悼惜因勅部照阵亡例议 原领队 
大臣陜西延绥镇总兵乌尔纳披坚破锐突将无前众志成城而各力宣威震卭筰拉朽摧枯宜喜已 
克惜哉捐躯原署福建建宁镇总兵敦柱七校 卫无殊众人及至临敌其胆包身地道深入木城超 
跃遂克勒围厥功允卓头等侍卫扎卓穆巴巴图鲁额尔特每战俱前三遇三克胜彼忠嗣王耀武漠 
北漠北可马此步而攀冰巘万仞所以为难头等侍卫杨达克巴图鲁托尔托保一木曷支众擎易举 
嘉我诸臣钦保泰斐英阿心同力努人自为战各有所成攻康萨尔直进贼营二等侍卫拉布凯巴图 
鲁泰斐英阿于战可观人之立志或挺而前或退而避受伤虽多其节弗踰如柏凌冬壮矣丈夫二等 
侍卫崇籛巴图鲁柏凌或仰而攻或俯而压仰似鹰抄俯如马蹋么 迹遁鬼蜮魂销追奔逐北处处 
功高原二等侍卫额依巴尔巴图鲁达兰泰贼之长伎在于善守反而用之拏栅进取徳赫布萨尔吉 
岱济博蓬婆威名逺服惜哉阵亡于阿穰曲原二等侍卫善巴巴图鲁萨尔吉岱贼之所惧劲弓长箭 
飞锋猬集对则色变索伦 手射番追多每据要害其功弗磨索伦佐领舒克丹巴图鲁特尔惇澈黩 
武岂愿诘戎敢忘因弗得已晓夜彷徨良材总总为国宣猷写图表绩永示千秋贵州副将奢特陈巴 
图鲁兴奎乾隆四年御制紫光阁阅武举射诗抡材临别苑射策对明廷养士百年久干城九塞宁琱 
弓悬满月羽箭迅流星为问赳桓軰能通黄石经臣等谨按御制紫光阁阅武射诗恭载首见之篇余 
不备录乾隆二十六年御制紫光阁写功臣像及诸战图毕集燕落成爰赋六韵仍迭四章有序勲标 
偃伯烟销蒙汜之氛迹炳图形云拥趯陂之胜时则抡伟绩而系赞先教褒鄂传神逮一善亦胪名乃 
属邹枚纪实匪诩天经地纬恰符五数之重真逾汉史唐书能觏百贤之萃且聚米状山川阨塞壁间 
八阵常存而列星占旌纛飞扬碛里参斿尽扫试按升平王会讵惟万里而遥为思宵旰军书何幸五 
年式集昨者归而饮至行觞趁上巳良辰兹焉落以庆成展席继先庚嘉宴凡在股肱心膂藉国家翊 
运多才应知竹帛旗常承天祖垂庥永靖维亿载绥遐有象己被丹青予一人持满弥殷长镌金石阁 
就胜朝址见日下旧闻图标昭代勲格惭虞帝羽数过汉时云阁中图功臣像勲绩显著者五十人朕 
亲制题赞余命儒臣拟为者又五十人视云台二十八将不啻倍蓰大造无私佑诸臣实尽勤五年劳 
突将此日幸休军有觉上林表斯干液水濆落成缘戢武锡宴重去声摛文建置惟旌绩运筹匪翊勲 
永期纪劳勚宁为去声赏烟云保大天垂贶开遐予敢勤帑原出内库督未命将军抡武驻冬日每科 
武殿试例于阁下校阅骑射及诸技勇庆成临沼濆诘戎求世徳寳训掲鸿文恭读太宗圣祖世宗实 
录中饬武备惩晏安为万世大法者敬勒石阁中以昭彛训伊犁征不战五月巳成勲将谓业安石谁 
知事幻云驱驰常厪逺擘画不辞勤最恨库车辙深虞黑水军事均见歴年诗章转旋叨昊縡仍执竟 
淮濆始末亲筹笔其观勒壁文经画西师前后所制诗文于成功端委运筹次第综彚刻石壁间示志 
实也卫拉劳前烈厄鲁特旧谓之四卫拉特重华与放勲敢云成不日惟凛望如云载先去声传柑宴 
允嘉荷 勤归春舞干旅洗雨伏波军风嫩中和乐氷酥太液濆赓歌鸳鹭侣可以共论文又御制紫 
光阁落成锡宴即席得句落成勲阁液池濵广宴都陪宣力人宴间以功臣图画为次其西邮建绩者 
并令预坐幸际时休颂照烛宜聨句亦引垂绅嬉文恬武由来戒保泰持盈一再申旭日春云欣恊象 
是日晓阴微雪宴时略晴既而复阴祥花滋麦冀沾频又御制尊藏得胜灵纛于紫光阁诗以纪事有 
序亭鄣靖金牙威宣载斾燧烽销洱海徳表结旌爰开髙阁以图形并弆灵斿为守器原夫一麾临阃 
外弥文不侈禡禨七宿炳坛中壮志初传铙鼓方过祁连而压阵千山风鹤腾声更驱疏属以挥军百 
部沙虫扫迹昔也缅李程刁斗逊是森罗今焉挥褒鄂弓刀逾其英特彼龙堆邈矣讵惟铜柱齐标而 
虎纽累然合与金符同谱从此电霜生色匪徒充武库之储还将日月承华庶永隶奉常之掌麟阁图 
形例紫光大师灵纛并尊藏招遥伊古资神佑功绩从今纪太常信是元戎笃中悃肯忘羣力效疆埸 
持盈知足怀干贶敢复佳兵恃盛强又御制弆蔵西师俘获军器于紫光阁诗以志事有序幕庭收絶 
域运翊风云台阁应中台图兼将相军储森列旗常已炳尚方阵获便蕃仗械胥登武库甲圅青琐得
 自前驱脱胄之时鎗委绿沉出诸后队伏弢之会贯矢讵来肃慎应知贰负先僵佩刀疑压赫连早识 
温禺久衅扫蚩尤之长彗还带牦缨轰尸逐之锋车曽资铅弹凡此勲铭百战无须漂杵矜竒方当绩 
着九功用藉包戈纪实云尔髙阁巍巍表荩忠弆蔵俘获类从同戢千櫜矢肆时夏夺铠搴旗藉众功 
信可传神留百世宁称屈指数三雄器书名例太常纪甲胄旗纛之类孰所获者各书名其上以志永 
久一善吾惟忆莫穷又御制紫光阁曲宴外藩纪事柷声三作翕如随琴上春温动檿丝中外一家宜 
恺乐耕桑九服正熈怡紫光佳话从今纪丰泽恩筵合此移每岁宴朝正外藩例于丰泽园设大幄次 
兹以紫光阁落成遂移筵宴于此戢武毋忘诘戎戒皇清奕叶奉天禧乾隆二十七年御制新正紫光 
阁赐外藩小宴即席得句岁岁名藩贺正入筠冲今益觐光臣元朝式序羣公拜 古汗王贝勒公等 
各视品级叙于内亲王贝勒公等之次行礼曲宴还教三接申勒壁画图思伟绩开筵酒醴欵嘉宾阁 
中备列功臣画像并赞 古诸王优称之曰宾客位在侯王上汉室偏夸服逺人乾隆二十八年御制 
紫光阁锡宴外藩并各回部即席得句紫阁髙鶱黄幕低旧藩新部贺正齐宜颁湛露聨疏逖恰看卿 
云蔚配藜徳愧众星拱北极疆踰大夏译东鞮谩询计里为多少抜达克山西更西乾隆二十九年御 
制元正二日紫光阁赐 古王公及回部宴即席得句元正纔过绮筵排节赐先期为值斋上元前列 
宴外藩并行赐赉兹以值斋故先期于初二日即颁宴赏遂试氷嬉千队出是日并令观氷嬉旋歌露 
湛八音谐旧藩己似世臣荩新部胥娴国礼佳紫阁犹然战图绘旌功益切奠遐怀乾隆三十五年御 
制紫光阁赐宴外藩迭去年题句韵正节欣逢天泽行初三日大雪缤纷自晨逹午积可四五寸田家 
五行以是日为上正三节适遇祥霙尤征稔兆池氷铺雪闪光晶筵开紫阁诸藩侍乐奏彤墀万舞呈 
巡酒都遵令仪什听歌敢忘勅几情骠蛮归命王师返去岁紫光阁赐宴有壁勒战图思往绩逾年征 
缅底迟成之句盖其时正筹进兵剿缅及冬月师抵老官屯攻围方急顾其地水土恶劣兵有病者因 
传谕撤军 未至而缅酋适遣其头目诣军营吁乞归诚传恒等具奏遂俯从所请班师亦可云然告 
武成乾隆三十六年御制紫光阁赐宴外藩即事有咏外藩轮岁觐新正例有恩筵示惠荣久罢池边 
张广幕向于液池旁张黄幕赐宴后因紫光阁武成殿构成遂每于阁中设席仍因岸侧构层甍六清 
赐醴迓春祉四壁绘图告武成礼乐虽云聊暨备愓干敢曰此升平乾隆三十七年御制紫光阁赐宴 
外藩即席成什柷起中和奏乐韺肆筵紫阁午曦明底须九拜遵朝典惟是三巡聨众情新附乌孙来 
北漠土尔扈特旧班鴈仆熟西瀛回部抚兹敢曰能开剏益切氷渊惕守成乾隆三十八年御制紫光 
阁曲宴外藩即席得句昆西漠北共朝趋三接聨情恵有孚筵列雕盘装粔籹茵连华服逮鐻鍝都尔 
伯特台吉等向以未出痘祗遣人贺正今亦有出痘可入闗者兹亲王策凌乌巴什之子公爵索诺木 
雍忠即以出痘亲来贺正因令入座辰良日吉答韶令长治久安怀永图燕语家人宁藉译向接外藩 
王公等皆用 古语盖素所熟谙近则回语并已通习即新疆伯克等亦不藉舌人传译矣却非吁咈 
与都俞乾隆三十九年御制紫光阁曲宴外藩即席成什层阁紫光太液濵外藩曲宴锡昌辰礼非元 
会朝仪肃情洽聨茵燕语申需雅还同笳吹奏是宴升座行礼奏中和韶乐赐酒时则奏笳吹番乐以 
外藩等所习知也承筐别继列觞陈宴后例有赏内府大臣司其事上正三节宜行庆是日正月三日 
序垂衣倍敬寅乾隆四十年御制紫光阁宴外藩即事成什外藩恩宴例初年协洽情宜与众聨共庆 
蚕登稻昌卜见淮南子合教乐备礼明宣促成燕什牓邻旧将写战图庑展前向年平定西域曾绘战 
图张紫光阁壁即日荡平金川拟于阁外展接前庑以备绘图纪绩两纪崇勲藉舆力恻然意觉胜欣 
然乾隆四十一年御制紫光阁曲宴外藩即席得句廊展前楹布席寛果然逮绘战图观昔西师凯旋 
曽录其功绩绘为战图张壁今征剿金川集勲在即而自进攻促浸以来摧坚夺隘战绩尤多拟添绘 
新图纪盛预展前楹以待当于凯宴时张之聨情虽合此中外効力那忘彼赳桓将是承筐祗循例及 
陈凯宴此真欢鐻鍝近已习生痘彩服欣看捧爵盘 古以未出痘者为生身不敢至内地是以筞凌 
乌巴什虽归诚二十余年惟于热河朝觐昨岁渠已出痘因亦来京朝正即命其于筵前进酒又御制 
</div>
    <div class="pagination">
<a href="钦定日下旧闻考_page61.html">上一页</a><span>...</span><a href="钦定日下旧闻考_page57.html">57</a><a href="钦定日下旧闻考_page58.html">58</a><a href="钦定日下旧闻考_page59.html">59</a><a href="钦定日下旧闻考_page60.html">60</a><a href="钦定日下旧闻考_page61.html">61</a><span class="current-page">62</span><a href="钦定日下旧闻考_page63.html">63</a><a href="钦定日下旧闻考_page64.html">64</a><a href="钦定日下旧闻考_page65.html">65</a><a href="钦定日下旧闻考_page66.html">66</a><a href="钦定日下旧闻考_page67.html">67</a><span>...</span><a href="钦定日下旧闻考_page63.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
