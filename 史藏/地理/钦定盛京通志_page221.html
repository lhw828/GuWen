<!DOCTYPE html>
<html>
<head>
    <meta charset="UTF-8">
    <title>钦定盛京通志 - 第 221 页/共 330 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定盛京通志 - 第 221 页/共 330 页</h1>
    <div class="content">

　　钦定四库全书
　　钦定盛京通志卷八十六
　　忠节【五】
　　国朝
　　镶黄旗汉军
　　高守官奉天人镶黄旗汉军原系鸭緑江镇江守堡官天聪八年镇江人叛执镇守游击佟养正送明总兵毛文龙守官与焉遂遇害加赠佐领世职以其子髙题名袭顺治七年九年三遇
　　恩诏累加二等轻车都尉同旗有崔应泰者原籍广宁初任佐领崇徳七年随大军征明锦州围塔山城督红衣礮攻之礮裂轰击而没防赠如例
　　管一举奉天人镶黄旗汉军顺治元年随
　　世祖入关授山西徳胜路叅将五年大同总兵姜瓖叛胁从不屈遇害其妻及长子致忠子妇孙女等十三口皆就戮防子承业年未周乳母王氏抚抱以行逃免八年巡抚祝世昌上其事赠副将
　　张必科镶黄旗汉军世居盖平顺治四年知直庆云县下车两阅月宿尽革民荷更生时定鼎之初土贼告警每遇冦至即鸣鼓聚众率步骑亲逐之防上元夜贼聚饮郊外必科谍得其地率丁壮捕之三渠斩以徇其党悉众围城必科善射杀贼无算守三昼夜贼党内应者啓门纳贼贼大至必科巷战杀数人忽断手伤掷弓于地曰命矣当寻一死所也挺戈下城贼环围之亦不敢逼至一书斋举火自焚莅任六十五日耳事闻
　　赐祭赠山东按察使佥事庆云士民崇祀名宦祠子一魁以难廕知河间府亷得当日献城贼详请达于
　　朝置重典一魁仕至河东盐运使子绥逺别见本志人物传
　　范承谟沈阳人镶黄旗汉军文程子也康熙七年巡抚浙江有惠政十一年擢福建总督十三年逆藩耿精忠反巡抚刘秉政为贼腹心欲胁承谟不屈遂囚之骂不絶口卒为所害
　　诏赠兵部尚书加太子少保諡忠贞
　　圣祖念承谟忠节
　　亲洒宸翰书碑勒石又以
　　御书墨本钤用
　　御玺赐其家闽人又为建祠于道山之雍正七年入祀昭忠祠承谟忠孝性生友于敦笃居官刚正亷明寛厚爱人体防民隠博学强记善属诗文被幽时有防谷自序百苦吟武夷歌画壁吟人多传之高天爵鐡岭人镶白旗汉军以子其位任大学士改镶黄旗天爵慷慨重大义好读书善骑射能挽强弓顺治初任知县以洪承畴荐知湖南长沙府寻除江西建昌府康熙十三年耿精忠反天爵以建不守则南昌必危出募丁壮固缮城垣躬擐甲胄与贼战于东门万年桥被执不屈死
　　诏赠太仆寺卿諡忠烈入祀九忠祠雍正四年
　　特加赠礼部尚书
　　正黄旗汉军
　　金玉和奉天人正黄旗汉军自防从征诸路有功得授世职累加至二等副将天聪五年擢礼部承政縁事革职六年复任叅领随
　　太宗阅兵北演武塲赉鞍马七年陞任副都统奉命往谕孔有徳耿仲明等崇徳六年大军围锦州玉和同副都统和济格理败敌步兵时明经畧洪承畴所部兵遁入三台玉和随众攻克殱之复攻克松山南山台松山敌兵乗夜来犯以炮击却之多斩馘复攻塔山破其城叙功授佐领世职七年攻中后所前屯卫破之加世职三等叅领顺治元年署懐庆总兵流贼围济源玉和往援殁于阵
　　诏防赠世职二等副都统其孙世砺康熙十八年征海贼
　　刘国轩中矢贯胸殁赠云骑尉
　　尚安福奉天人正黄旗汉军崇徳三年随贝勒杜度征明山东攻邹县以云梯登城殁于阵赠佐领世职
　　郭名望奉天人正黄旗汉军崇徳八年从征明中后所克其城顺治元年从豫亲王多铎南征破扬州六月随贝勒博洛征浙江克嘉兴及昆山常熟江隂三县以功授加一云骑尉世职进攻金华同叅领朱名登攻克之七年九年三遇
　　恩诏加至三等轻车都尉寻以从征山西攻保徳州中鎗殁加赠二等轻车都尉世职子汝龙于顺治十六年从征福建至罗源击贼殁于阵加赠世职一等轻车都尉
　　祖应元奉天人正黄旗汉军初任佐领崇徳八年随郑亲王济尔哈朗征明攻中后所克之进取前屯卫复以炮克其瓮城论功授佐领顺治元年五月随叶臣等平定山西克太原十一月随豫亲王多铎平定河南进攻扬州中礮殁于阵赠佐领世职
　　李向舜鐡岭人正黄旗汉军父献箴崇徳时屡立战功授世职二等叅领向舜亦授叅领顺治元年从征江南攻扬州中礮殁其防弟向日官游击康熙十四年从征湖广省城被围竭力捍守城陷骂贼不屈死
　　特赐祭银赠叅将
　　王自明正黄旗汉军世居奉天初任佐领顺治三年随征陜西遇流贼孙守法率本旗骑兵击败其众又贼帅贺珍拥众列阵于山自明随定西大将军和洛防击败之五年山西逆镇姜瓖叛随巽亲王满达海攻汾州中礮殁于阵赠骑都尉张鸿猷正黄旗汉军世居奉天初任守备随豫亲王多铎南征平定河南江南攻扬州嘉兴二府及江隂县武冈寨四城俱克之顺治五年逆镇姜瓖叛于山西随巽亲王满达海讨之攻浑源州克其城进取左卫中鎗殁于阵赠骑都尉
　　徐淳正黄旗汉军世居辽东由贡生累陞山西岢岚道顺治五年逆镇姜瓖叛淳捐躯殉节康熙元年
　　特赠光禄寺少卿又同旗有成大业世居辽东累任江西湖东道顺治五年逆镇金声桓叛约大业共谋不从被执骂贼不絶声遂被害八年赠如例李向禹鐡岭人向舜弟也顺治五年任陵川令姜瓖之乱禹妻王氏谓禹曰君职守土宜竭力报国勿以家为念禹出御贼王氏与二女先自缢城破禹被执诱之降且怵以兵不屈死之其长兄向尧时任助马路叅将合门七十余人俱尽节
　　诏赠向禹光禄寺少卿向尧都督佥事祀本县忠义祠刘应举奉天人正黄旗汉军初任佐领随大军征明攻右卫朔州克其城顺治六年随征逆镇姜瓖攻汾州北关厢中礮殁于阵赠骑都尉加一云骑尉
　　朱国治抚顺人正黄旗汉军崇徳时即入旗籍顺治四年知固安令报最由州牧司道厯任巡抚康熙十二年逆藩吴三桂反被执使降国治骂贼不屈遂遇害二十年
　　特恩加赠户部右侍郎祭葬如典礼雍正七年奉防入祀昭忠祀
　　正白旗汉军
　　董廷元正白旗汉军天命六年
　　太祖始定沈阳爱其勇力授寛甸备御天聪五年从征大凌河六年从征察哈尔七年从征旅顺口江华岛并在行间有功崇徳元年从征髙丽次年攻皮岛所乗船被敌礮击破廷元同家口俱殁于江
　　太宗怜其効力有年
　　特赐祭银六百两弟廷儒任大同守备善骑射有谋畧总兵姜瓖谋逆诱廷儒至署微露其意曰公若助我则大事可成共享受富贵廷儒怒骂并防所佩刀起贼众羣持之遂被擒廷儒骂不絶声贼剖心支解之并其子开国及眷口俱被害
　　特赠昭武将军
　　赐祭葬又廷儒弟廷伯崇徳五年从征明围锦州同叅领孙有光击明松山杏山兵皆败之七年围锦州击明吕翁山嘴兵败之松山敌兵乗夜来犯击却其众进攻塔山杏山叙功列一等陞授佐领八年从攻前屯卫中后所并克之顺治元年授加一云骑尉二年
　　恩诏加佐领世职是年从豫亲王多铎南征平定河南五月克扬州六月击平湖嘉善敌兵败之又败嘉兴敌兵克其城至钱塘江有敌兵夜犯我营廷伯随都统吴守进击败之六年从郑亲王济尔哈朗征湖广同副都统金维城领兵至马河阵亡赠骑都尉加赠一云骑尉七年九年两遇
　　恩诏加至二等轻车都尉世职罔替廷元兄弟三人并以
　　死事着人称为一门忠烈云
　　滕应元奉天人正白旗汉军官佐领天聪四年大军伐明取永平复攻滦州应元转战而前陷阵殁
　　诏加优防予骑都尉世职
　　黄廷栢正白旗汉军世居奉天授灵壁令涖任五月以才能调大兴顺治三年擢知山西汾州府五年大同总兵姜瓖叛明年四月伪副将姜建勲拥贼万骑猝围汾州攻陷城东门廷栢率壮士与贼鏖战自昼至夜力屈被执骂不絶口遂遇害委尸于路子奠中年十三守父尸号泣汾人感其徳具棺敛之既而奠中亦被贼执碎其首幸不死九月汾州事平丧还
　　世祖特遣官谕祭追赠太仆寺卿康熙五十七年圣祖特命立祠死所嵗时奉祀雍正二年
　　世宗御书成仁取义匾额恭悬祠中
　　迟变龙正白旗汉军世居奉天授国史馆副理事官再迁至山西粮道顺治三年任江西布政使五年金声桓王得仁据城叛将兵围署使人劝降变龙抗节不屈贼率兵入署执全家强之变龙骂詈不絶口贼怒遂割舌抉目并碎其尸其祖孙父子兄弟妻妾阖门十八口俱系石沉之江心江右人莫不哀之康熙三十四年崇祀忠烈名宦滕天成正白旗汉军承袭佐领康熙十五年征浙闽力战海澄猪儿山死之
　　恩予防廕入祀忠烈祠
　　正红旗汉军
　　孔有徳辽东人正红旗汉军天聪六年来归顺治六年以定南王率兵平粤西遂留镇桂林九年靖寳镇将失守分遣赴援伪安西王李定国从间道突犯桂林麾下李养性孙龙程希孔俱战殁有徳知不守乃阖室举火妃李氏以下并投缳拔剑自刎死
　　赐諡武壮祭赠防特加优厚祀昭忠祠
　　夏时芳正红旗汉军世居奉天累任陜西榆林定边道顺治六年二月叛镇姜瓖率贼兵困城十九日城陷被执不屈骂贼遇害康熙元年八月追赠太仆寺卿
　　恩赐全葬廕一子五品官
　　王国泰正红旗汉军世居开原初任三等防卫康熙十三年八月随经畧莫洛由陜西进征逆藩吴三桂十二月至宁羌州提督王辅臣叛率兵来攻我营国泰同经畧莫洛拒贼中鎗阵亡二十年追赠副将廕其子同旗冦万平康熙十四年以章京随征陜西遇王辅臣叛众于娘娘庙力战阵殁赠云骑尉世职
　　门可贵正红旗汉军世居锦州父世科崇徳四年来归授佐领后卒可贵袭职康熙十三年随征逆藩耿精忠与贼战于浙之花堡阵亡赠三等轻车都尉
　　王国柱正红旗汉军世居开原初任五品官康熙十四年六月进征江西至石匣击贼阵亡赠云骑尉世职
　　张廷辅正红旗汉军世居盖平康熙十三年逆藩耿精忠以福建叛勾连海冦命廷辅往勦十六年三月抵福建闻海贼冦泉州廷辅往援擒贼帅陈爵于西门追至海壖斩首数千级贼又攻同安廷辅以百人败其众于三寳墟寻有贼众万余围长泰阵于天津寨廷辅三战三捷并降其众贼攻五都擒其骁将陈玺姚葵贼遂气夺十七年六月击伪将军刘国轩于海澄中礮殁二十一年赠云骑尉世职
　　阿尔泰正红旗汉军郎赛子也累官吏部郎中康熙三年擢湖广辰常总兵七年调镇浙江黄岩十三年逆藩耿精忠攻浙江阿尔泰击败之贼复益兵攻城阿尔泰出城接战我守城叅将武浩暗降贼为内应遂被擒伪帅曽养性百计诱降不从骂不絶口同总督范承谟俱死难
　　赐祭諡忠武雍正七年入祀昭忠祠子绍烈与耿精忠
　　贼众战于石塘岭阵亡赠云骑尉
　　王之鼎正红旗汉军世居奉天康熙十八年以定海将军充四川提督恢复全蜀十九年九月孽逆吴世璠犹踞贵阳复犯永宁之鼎提兵进援贼党尤廷玉胡国柱等九伪将军之众围之数匝三阅月粮尽援絶犹间率兵挑战士气奋勇至九月九日贼以火药轰城城陷被执防刀自刎未絶舁至贵阳贼党夏国相等百方劝胁大骂不屈遂与总兵何成徳等十二人同时遇害
　　诏赠少保諡忠毅廕其子三等伯世袭立祠于贵阳南关
　　之外
　　御书忠节垂芳匾额以旌之雍正七年入祀昭忠祠陈先鳯正红旗汉军世居奉天任陜西游击康熙十八年从四川提督王之鼎征逆孽吴世璠十九年九月击贼于贵阳阵亡二十年
　　赐祭银两廕其子四品官
　　镶白旗汉军
　　王兴国镶白旗汉军世居奉天任四川永宁道顺治七年随征流冦九年十月猝遇贼众于华阳阵亡赠世职三等轻车都尉
　　何世荣镶白旗汉军世居抚顺任佐领康熙十三年随征逆藩耿精忠十七年击海防伪将军刘国轩于海澄世荣奋勇力战殁于阵
　　恩赐祭立碑如典礼赠云骑尉世职同旗郑国明亦世居奉天任骁骑校康熙十三年随征湖广十四年五月与贼战于永兴阵亡赠云骑尉世职
　　镶红旗汉军
　　杨致祥奉天人镶红旗汉军崇徳时官启心郎顺治五年知山西潞安府六年大同叛镇姜瓖围潞安孤城援絶致祥奋身率家丁迎战死城遂陷贼围府署搜亲属三十七人尽杀之郡人建祠以祀康熙元年
　　圣祖追念死节之臣赠太仆寺卿同旗有孙定辽顺治元年从入关屡立战功三年以征勋阳山冦战殁赠三等轻车都尉
　　刘浩镶红旗汉军世居锦州知广西浔州府孙延龄反浩抗节不屈与子中枢中梁中柱中楫同日遇害
　　特赐祭一坛追赠太仆寺卿
　　呉万福奉天人镶红旗汉军崇徳时授佐领康熙间任福宁总兵捍御有方冦盗屏息十三年逆藩耿精忠叛万福发兵拒战死之阖家见害赠太子太保
　　予恩廕祀九忠祠
　　马雄镇镶红旗汉军世居奉天由廕生任广西巡抚康熙十二年逆藩吴三桂反孙延龄叛应之雄镇宻檄提督马雄防勦雄迁延不至因蜡疏具状并遣子世济世永间道入京乞师延龄诇知夜发兵围署百计拥之胁降骂贼不屈阖门死者百余人
　　诏赠太子太保兵部尚书諡文毅雍正三年入祀昭忠祠
　　乾隆十六年
　　特予恩骑尉世袭
　　陈啓泰盖平人镶红旗汉军任福建巡海道驻漳南时山冦徧授伪劄啓泰严保甲以靖反侧康熙十三年逆藩耿精忠叛啓泰宻与海澄公黄梧拒守防梧病事不可支语妻刘氏曰惟有一死以报朝廷妻曰君为忠臣妾不能为烈妇乎遂及女先自缢婢妾三十余口相继死啓泰从容引僚属入视皆相顾失色啓防慷慨陈义无异平时具朝服再拜乃自尽
　　诏赠工部侍郎諡忠毅雍正七年入祀忠烈祠乾隆十七
　　年
　　特予恩骑尉世袭
　　柯永升镶红旗汉军柯汝极从子初授知府康熙十三年随征逆藩吴三桂在湖广办理军务有方授湖南粮储道厯任江西按察使安徽布政使二十七年巡抚湖广到任甫一月时湖广各标因裁汰兵额遂羣推夏逢龙为首鼓噪作乱杀司道等官永升亦被执骂贼不屈遇害
　　特加赐祭祀湖广名宦祠
　　祝表正镶红旗汉军巡抚祝世昌族子也累官刑部郎中康熙十二年冬逆藩吴三桂反十三年正月大军由陜西湖广两路进勦以尚书莫洛经畧陜西莫洛荐表正才遂随行于二月抵宁羌叛镇王辅臣作乱莫洛遇害辅臣执表正回畧阳劝令从逆不为屈遂加幽禁十四年
　　圣祖念辅臣曽呈首吴三桂逆书因遣伊子继正往谕悔
　　罪来归辅臣读
　　勅留其子继正即出表正于狱令赍疏自理委罪莫洛圣祖复命表正赍谕往抚多方开谕辅臣迟疑不决复拘系之表正以理切责遂与家人刘福寿双顶大桂并为所害
　　李显孝奉天人镶红旗汉军父茂芳
　　国初以管壮丁着茂绩崇徳五年七年随征明锦州皆有功授佐领累加世职至一等轻车都尉显孝其次子也康熙十五年随征逆藩耿精忠天寳寺蜈蚣山之役皆在事有功十七年海贼刘国轩犯海澄显孝进战阵亡赠加一云骑尉
</div>
    <div class="pagination">
<a href="钦定盛京通志_page220.html">上一页</a><span>...</span><a href="钦定盛京通志_page216.html">216</a><a href="钦定盛京通志_page217.html">217</a><a href="钦定盛京通志_page218.html">218</a><a href="钦定盛京通志_page219.html">219</a><a href="钦定盛京通志_page220.html">220</a><span class="current-page">221</span><a href="钦定盛京通志_page222.html">222</a><a href="钦定盛京通志_page223.html">223</a><a href="钦定盛京通志_page224.html">224</a><a href="钦定盛京通志_page225.html">225</a><a href="钦定盛京通志_page226.html">226</a><span>...</span><a href="钦定盛京通志_page222.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
