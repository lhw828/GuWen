<!DOCTYPE html>
<html>
<head>
    <meta charset="UTF-8">
    <title>山西通志 - 第 98 页/共 700 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山西通志 - 第 98 页/共 700 页</h1>
    <div class="content">　　公利渠自东南二十里东涧村东南引溉东南二十五里王乔武乡河湾东六支永安东十五里东管西管村田
　　均利渠自河湾村南引溉河湾南社东十里梁家堡祁城三及东门外城内防善村田
　　温三渠自东六支引溉大贾村田
　　西营渠溉东北四十里沙堡村田
　　修善渠溉东十里刘家堡田
　　丰户渠自沙堡引溉西十里丰户田
　　以上胥昌源河支流
　　南梁渠上渠自东南冯家峪村引水下渠自南梁沟引水溉二村田
　　以上胥通光支流
　　昭余池在县东南七里祁城村世远涸卤元至元十一年里民凿得细水为昭余池歳溉民田及浸隍下树木
　　明阎防芳镇河楼记东南麓台上下帻诸山正徳前树木丛茂民寡薪采山之诸泉滙而为盘陀水流而为昌源河长波澎湃繇六支丰泽等村经上段都而入于汾虽六七月大雨时行为木石所蕴放流故道终歳未见其徙且竭焉以故繇来逺镇迄县北诸村咸濬支渠溉田数千顷祁以此丰富嘉靖初元民竞为居室南山之木采无虚嵗而土人且利山之濯濯垦以为田寻株尺蘖必铲削无遗天若暴雨水无所碍朝落于南山而夕即逹于平壤延涨冲决流无定所屡徙于贾令南北而祁之丰富减于前之什七矣徐沟县
　　嶑峪河渠一十一道又接引榆次洞涡水分渠五道又接引太原汾水分渠一道
　　嶑峪河渠十一道
　　大常镇西渠在嶑峪河引水溉地四顷有竒
　　大常镇北渠在嶑峪河引水溉地一十五顷有竒西贾村思普渠在嶑峪河引水溉地四顷有竒
　　史家社村永寕渠在嶑峪河引水溉地一十八顷有竒李青村太清渠太平渠胥在嶑峪河引水共溉地一十三顷有竒
　　楚王村徳泽渠在嶑峪河引水溉地一十四顷有竒清徳村广顺渠在嶑峪河引水溉地三顷有竒
　　县南近城地渊澄渠长泽渠胥在嶑峪河引水溉地二十一顷有竒
　　县东近城地万安渠在史家社村接水溉地三顷有竒【万安渠取嶑峪金水二河水附嶑峪渠道后】
　　洞涡河渠五道
　　良隆村靳村辽西村荘子营荘子村五村嘉平渠沙河渠胥在洞涡河引水溉地五十顷有竒
　　武家荘郜村北小村仁义渠在洞涡河引水溉地一十顷九十畆有竒
　　县北近城地秃尾渠在洞涡河引水溉地六顷有竒县南近城地广润渠在洞涡河引水溉地三十顷有竒汾河渠一道
　　呉家堡郝村龙家营三村复兴渠在太原县草塞村引汾河水溉地二十顷有竒
　　以上共溉二十一村地定有成规渠长经理
　　大寨村常家荘北尹村南尹村南宜武村南内道村北内道村懐逺村家营社村凡十一村旧无渠道而地形洼下倘嶑峪洞涡二河涨发水势所及可溉地数十顷至县东东贾村集义村姚家堡小王村县北张化营刘村同戈村赵家堡白树村隆泉堡王答村新荘村县西黒石屯南小村县南桃花营李旺村髙花村凡十七村地形髙亢不能引水惟恃雨泽
　　古志嶑峪渠分三道　一自李青村繇王村歴集义诸村引至荘子村　一自李青村西过史家社引至城东一自果村东南流至城西分溉民田
　　旧志嶑峪渠二　一繇李青村接水溉县城南地一繇李青村史家社接水溉县城东七里地又繇果村引至城西胥灌田
　　渊澄渠引嶑峪河繇县南官道经流溉县城南地万安渠繇嶑峪金水两河取水半系榆次太谷渠口脱堰余水也繇县境大常镇东西贾村东楚王村八史家社溉田又繇史家社西左右子渠与城东街古渠交流至国老渠堰南北分流溉田康熙元年二河涨发决堰壊民田直抵城根三十一年至三十九年浸塌城垣四十九年修金堤捍之五十一年水又发断道至城下乃挑筑国老渠旧堰自此水势可分而城东地亦获灌溉矣
　　长泽渠在县东南张楚王村之西引嶑峪河水溉城南民田康二十三年河道不行至六十年渠成以上胥引嶑峪河惟万安兼取金水
　　嘉平渠引洞涡水溉王房良隆靳村荘子营县城北地康五年荘子村入鍫分水灌地
　　沙河渠引洞涡水自张花村经流县境开渠溉田秃尾渠引洞涡水溉北门外地
　　常安渠繇榆次县郝村引洞涡水过桃园堡小堡村溉县境诸村田
　　广润渠引洞涡水繇县北官道经流溉县西南地仁义渠引洞涡水溉武家荘大寨村等地
　　刘村渠即秃尾渠以在洞涡河刘村取水故名溉北关官渠上下子渠等地
　　永兴渠在同戈村引洞涡河繇太原县桃园堡北取水经刘村荘下至南白树村止
　　以上胥引洞涡水
　　孔天孕修复三渠记徐沟县知县董润状申宪使小竹杨公曰金水渠田源出自东山西流过榆次县车辋等村地势西南髙东北下因失渠道致厥水漫流歳渰两县席白小王靳良龙李青等村田今相度自车辋村东改挑经西一渠引溉集义村穿过繇荘子屯下至武家荘仍各因势挑小渠则通流可三十里而髙田获灌下田免溢一嘉平渠故道自榆次县胡乔村迤逦而东至徐之郜村通流殆三十五里后水涨道湮上流霸种下流莫由挑濬盖水利不通者三十年矣今相度旧渠壅塞甚者约七百余歩即此开通力少功倍一沙河渠故道上自榆次县圪防村经流张花等村屯下至县之逯家营东西王答等村连引小河山水溉灌不穷后河徙渠涸风沙渐壅淤塞乆矣今相度离故渠二百余歩有民间退滩薄地四畆即此开挑当复通流公称善嘉靖三十五年二月十五日命率夫兴作至四月初五日告成计金水渠通流一十一村溉田一百九十九顷一十二畆嘉平渠通流一十四村溉田一百一十二顷六十八畆沙河渠通流一十村溉田一百一十二顷八十畆清源县
　　东乡繇太原县界接引汾水渠二道又西北开清水渠二道
　　东乡汾河渠
　　永济渠溉西谷村桞湾东西罗白村地
　　广济渠溉呉家堡南北云支村地
　　西北清水渠
　　天顺渠溉呉村地
　　清水渠溉罗家荘地
　　以上四渠共溉十余村地定有水程
　　旧志灌稼渠在东城外城隅下即城内之东湖支流也有鐡门以泄水溉田逹于汾河
　　广济渠在县东三里洪武三年创自太原姚邵村北鲁家园东南引汾水溉田
　　永济渠在县东十二里自太原县东南洛阳村界引汾水溉田
　　白石堰在城西五里白石谷先是霖雨水辄泛滥冲突城垣洪武二十四年主簿杨克俭申准徐沟交城夫役协力修筑东西长二里濶二丈五尺髙一丈五尺治后知县仝进李景先王纳谟李茂春邵涖继修自是为歳例劳费滋甚
　　国朝顺治十八年复筑长二百八十丈而堰旋頽壊濶至数十丈当城之冲者尤塌毁无遗十六年春山水改道而南繇西南流十五里东行入于汾秋水溃溢去城十余里民获纾修堰之役者四十余年后复繇县东北曲流入汾二十二里
　　屠各谷在西一十五里水亦时涨
　　储方庆东湖记湖居邑东偏计城市广狭湖得其二焉父老为予言县故无湖湖所占者悉平壤曩时白石水涨不以时防导悉归城东洼下处外障于垣墙而内益以泉水故水日聚而成湖盖此湖之滙为巨浸者七八十年于此矣　祝志成于崇祯二年不载东湖盖是时湖犹未广也
　　交城县
　　汾水渠
　　山乡西北汾水繇静乐县龙尾头入境河北歴芦峪口郝家沟梭谷村防立村羽树曲摊上村西曲村火山村至阳曲县河口出境共袤三十一里
　　以上濒河八村开渠引水溉地轮期分用
　　山乡西南汾水繇静乐县雁门村入境河南歴镇石底成家曲隂家沟两泉村古交村鐡磨沟至阳曲县张叶沟出境共袤三十四里
　　以上濒河六村开渠引水溉地轮期分用
　　城东平下都东汾水繇清源县盐村入境　河北歴义望村阳渠村社家荘东汾阳至文水县石堠村出境共袤二十六里　河南歴郑村连家寨
　　文水县石堠村出境共袤二十六里
　　以上诸村汾水经流地髙河低不能引水灌溉胥无渠道
　　旧志新渠万厯二十二年知县周璧于城北磁窰瓦窰二河督令近河民挑濬引水灌田沾水利者二十余顷又于平下都辛南东二十里郑段等都令近河民挑渠以分水利号新渠
　　新渠亦宜分浑谷河汾河以渠道久湮故旧志合载之
　　明万厯二十八年知县张嘉谟以汾河周璧所凿渠壅淤致废复濬三渠甫二月而功成后亦废
　　浑谷河渠
　　甘泉渠石堠渠二渠胥分于浑谷河内甘泉为上渠经流文水县峪口鹁鸽山岩下溉县境在山广歩西南十里洪安西七里安定等都村民田顺流至城南迤东一带石堠为下渠经流文水开栅东南溉县境西南五里成村平上都汾西汾东青村等都村民田顺流可逹辛南旧志所谓覃澄决水利民者即此二渠也歳久山水时泛涨寖冲塞石堠渠惟存故道文谷水分溉交城田元初汾阳郭帅专其利而堰之讼者累歳莫能直交城令覃澄折以理令决水均其利于民【此即浑谷河也】
　　交城县文谷河开三渠引溉诸村田为利甚溥又濒汾河一十三村开渠按滙轮溉
　　国朝丁世淳赵公筑堤平路记防莎水出磁窰河盛夏怒湍横流而入峪水以期于汾势稍平民蓄其余以灌地歩浑水出瓦窰河繇城西北迤逦而东注于闗上决必下冲不塞不御城田两废也邑侯赵公吉士临磁窰河日用水以溉田利也利之所在必有兼之者乃命丞汪公润斯以地多寡定水盈缩百畆为大区十畆为小区髙下胥逹矣歩浑水时泛涨侵城急筑堤石坚其外桞防其内引水南下城东西故孔道洼下易为壑乃濬壕深一丈取壕中土以筑道运石为桥使水可南北通行复夹道植桞焉
　　卧虹堤元至正七年知县程元直筑新堤障防莎水今废
　　明永乐十年歩浑水防莎水泛涨冲塌城垣
　　国朝康熙二年磁瓦交流北门圯后知县赵吉士礨石筑堤障水南流三十五年堤壊水涨城垣复圯知县俞卿修筑水复南流四十六年水涨又修名卧虹堤后汉永平中理滹沱石臼河从虒虑至羊肠仓【章懐注石臼河名也在今定州唐县东北郦道元水经注云汾阳故城积粟所在谓之羊肠仓在晋阳西北石隥萦委若羊肠焉故以为名今岚州界羊肠阪是也】欲令通漕太原吏人苦役连年无成转运所经三百八十九隘前后没溺死者不可胜筭建初三年拜邓训谒者使监领其事训考量隠括知大功难立具以上言肃宗从之四月己巳罢常山滹沱石臼河漕更用驴辇歳省费亿万计全活徒士数千人
　　交城夏营村接清源髙白镇髙白有壶平石河一道繇镇经流山水时涨
　　文水县
　　沙河渠【按土人所称之沙河即旧志所书之文峪河也县志沙河在县东韩武云州永忠等都】南湾渠在西北二十里文峪都文峪村引沙河水溉地三顷三十畆有竒
　　甘泉渠在北二十里开东都开栅村引沙河水溉地八顷三十畆有竒
　　常稔渠北十五里北徐村宋家荘北十里中社村樊家荘共引沙河水溉地四十二顷
　　以上三渠共溉地五十三顷六十畆有竒轮期用水渠甲司之一年一易
　　旧汾河渠
　　永济渠在东二十五里南贤东南贤西二都河道徙久淤
　　乌麻渠在东四十里原西都河道徙久淤【里数与旧志异以河道延袤且淤塞莫辨也】
　　永防渠在东南二十里青安都河道徙久淤
　　广济渠在东二十五里东城都河道徙久淤
　　按广济四渠土人多混而为一
　　原开渠在东五十里原东都河道徙久淤
　　文水县沙河文峪河开渠三道引溉北乡诸村田胥有渠长水甲至旧汾河渠因河道迁徙淤塞
　　旧志常稔渠在北十五里徐北都
　　广济渠一在大城南东旧城一在大城南东十里东旧城西旧城村一在东北十五里东贤东八里西平东十五里旧城东北二十里南城东十五里南武五都创濬于唐邑令戴谦溉田数千顷厥后屡圯屡修一在东二十五里城都
　　甘泉渠在北二十里开东开西二都
　　洪桥渠在北十里徐南东南十五里南仁二都邑人王贤等开溉田十五顷
　　清水渠在东北五里升泉都东北三里北榆都东南五里宜韩都
　　崇通渠在东北十里崇武都
　　清龙渠在东北二十里文武都
　　以上胥引文峪河水
　　永济渠在东二十五里南贤东南贤西二都
　　永防渠在东南二十里青安都
　　原开渠在东五十里原东都
　　乌麻渠在东四十里原西都
　　以上胥引汾河水
　　永頼渠天啓五年知县米世发度地形于县西北二十里创开起文谷口南崖下凿石穿涧并西山引文峪水入城中纾折三十里固堤处多植树后寻废王在台永赖渠碑起峪口而歴龙泉并西山以渐北郭所过峻岭孤沛若建瓴而下北郊近渠灌田得若干顷经城逺泮环内外焉
</div>
    <div class="pagination">
<a href="山西通志_page97.html">上一页</a><span>...</span><a href="山西通志_page93.html">93</a><a href="山西通志_page94.html">94</a><a href="山西通志_page95.html">95</a><a href="山西通志_page96.html">96</a><a href="山西通志_page97.html">97</a><span class="current-page">98</span><a href="山西通志_page99.html">99</a><a href="山西通志_page100.html">100</a><a href="山西通志_page101.html">101</a><a href="山西通志_page102.html">102</a><a href="山西通志_page103.html">103</a><span>...</span><a href="山西通志_page99.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
