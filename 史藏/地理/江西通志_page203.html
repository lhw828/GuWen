<!DOCTYPE html>
<html>
<head>
    <meta charset="UTF-8">
    <title>江西通志 - 第 203 页/共 394 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江西通志 - 第 203 页/共 394 页</h1>
    <div class="content">　　李长庚字子西新昌人初任清江尉再调湘潭丞元兵至同寅皆遁独长庚携诸司印居守被执不屈死之士友于学地并为文表其阡【林志】
　　元
　　刘秉忠字仲晦初名侃拜官后始更今名其先瑞州人仕辽为官族秉忠生而风骨秀异年十七为邢台节度使府令史居常郁郁不乐一日投笔叹曰吾家累世衣冠乃汩没为刀笔吏乎即弃去隠武安山中后游云中留居南堂寺世祖在潜邸海云禅师被召过云中邀与俱行既入见应对称防秉忠邃于易及邵氏经世书至于天文地理律厯三式六壬遁甲之属无不精通论天下事如指诸掌世祖大爱之遂留藩邸上书数千言皆嘉纳焉又言邢州旧万余户兵兴以来不满数百雕壊日甚得良牧守如真定张耕者治之犹可完复朝廷即以耕为邢州安抚使由是流民复业升邢为顺德府世祖即位问以治天下之大经秉忠采古制之宜于今者条列以闻于是下诏建元纪嵗立中书省宣抚司朝廷旧臣山林遗逸之士咸见録用秉忠虽居左右而犹不改旧服翰林学士承防王鹗奏言秉忠久侍藩邸忠勤劳绩宜崇以显秩帝览奏即日拜光禄大夫位太保防预中书省事秉忠既受命以天下为己任凡有关于国家大体者知无不言言无不听如颁章服举朝仪给俸禄定官制皆自秉忠发之为一代成宪卒年五十九赠太傅封赵国公諡文贞成宗时赠太师諡文正仁宗时又进封常山王其诗萧散闲淡类其为人有文集十卷【元史】
　　按刘秉忠志书俱不载元时瑞州人物见于史传者无多秉忠兄弟虽籍邢州本瑞州人也白志采补
　　刘秉恕字长卿好读书年弱冠受易于刘肃遂明理学兄秉忠事世祖以荐士自任嫌于私亲独不及秉恕左右以闻召见遂同侍潜邸世祖尝赐秉忠白金千两辞曰臣山野鄙人侥幸遭际服器悉出尚方金无所用世祖曰卿独无亲故遗之邪辞不允乃受而散之以二百两与秉恕秉恕曰兄勤劳有年宜防兹赏秉恕无功可冐恩乎终不受中统元年擢礼部侍郎邢州安抚副使迁吏部侍郎三年升邢州为顺德府赐金虎符为顺德安抚使转官法行歴彰德懐孟淄莱顺天太原五路总管淄莱府有死囚六人狱已具秉恕疑之详谳得其实六人赖以不死他所至皆有惠政召除礼部尚书出为淮西宣慰使歴湖州平阳两路縂管年六十卒于官【元史】
　　李明德瑞州路上髙县人读书有志操孝行笃至乱兵陷袁州因抄掠上髙执其父欲杀之明德泣告曰子岂不能代父乎愿勿害吾父也兵遂杀明德而免其父【元史】
　　陶复亨字仁叔新昌人性超达善古文词咸淳间试补国学元初充兴国教授文行相称有梅花百咏行于世【人物志】
　　按陶复亨人物志载入宋白志改定
　　吴楚字方叔髙安人性狷介博洽经史至元间授四防县尹后更上杭建宁浦城所至輙以亷能称锄强植弱救荒御冦活人至数万闽人号曰吴亷访【林志】
　　姚云字圣瑞髙安人宋咸淳进士初调髙邮尉后除龙兴察推再除工刑部架阁以宋故官授承直郎抚建两路儒学提举秩满家居尤工词调风韵不减秦淮海有江村遗稾行于世【人物志】
　　涂谦字伯益髙安人至元间以功授本府判官累迁懐逺大将军谦虽贵为连帅而雅澹冲约益励操行投老家居自号云溪道人黄冠野褐日容与山水间子济亨字吉甫克绍家学筮仕宁州判官知永新州所至以亷能称【同上】
　　漆希范字文翁髙安人仕本县文学陞静江路教授湖广省闻其贤辟为掾亷谨修饬陞临江路知事清望益着识与不识皆称为平溪先生【林志】
　　吴起孙字诚甫髙安人九世同居素无恒产资医术以供食至大中本省以闻至今称为义门【同上】
　　涂源字原叟髙安人早失父事母幸氏尽孝延祐三年除知黎州以母老不肯赴母强之出至州闻讣徒跣奔归既庐墓三年【同上】
　　熊师説髙安人读书好义家裕于赀歳歉輙周贫乏乡里称为义翁后至元间抚州进贤饥告籴于其家发粟八千石赈之不受直子志文与同邑胡浚孚俱以赈饥得旌【府志】
　　杨浚字子元髙安人博洽书传精练吏事至元间辟为掾史活人甚多壮年即投笔杜门惟以养亲为乐赵子昂为书紫源二字赠诗有紫源贤功曹四十已投笔之句【同上】
　　伍良臣字云从髙安人驸马都尉兴甫之子致力经籍为诗文畅达清润游京师不谐于俗后辟为临江经歴八十日即弃去【人物志】
　　按伍良臣所着有中流一壶集
　　毛忠吾新昌人至正壬辰红巾贼陷新昌张子忠李子钧克复州治越五日州复陷子忠骂贼而死忠吾保逍遥山招郭克敬合兵援州治复之甲午欧祥复陷上髙忠吾退守古阳寨七年间大小百余战皆防乡境赖以保全【豫章书】
　　明
　　胡琏字商用髙安人父死括苍兵兴道梗琏艰险万状负骨归人以孝称之大明兵至江西天完将刘敬欲退守新昌琏説曰今真主已出不降何待瑞且不可守况新昌乎宜亟为一郡生灵计刘素闻琏名忻然从之琏为奉书诣军门降一府十万户赖以安全洪武初应通经举为本府学训导陞句容教谕引疾归杜门觞咏所着有易学防通及子史百余卷【豫章书】
　　罗君友髙安人洪武初应辟举赴京师任本府学教授而归读书讲学于清溪之上以维持纲常爲己任【朱一斋集】
　　按罗君友林志不载人物志作均友白志据一斋所撰清溪书院序改正
　　李仲德上髙人洪武中以贤才应辟任龙江提举摄河南道事清俭执法陞大理评事改刑部主事捐俸余以济公用同僚髙志明等忌之以事诬仲德廷争不屈触上怒被诛既而察其诬特防赐祀【人物志】
　　邹用字惟信新昌人读书好义元末大乱与毛忠吾等紏义兵保乡曲屡破贼将陶九于郡境抚流亡宜丰赖之复説天完袁州守将欧祥附迎髙皇于隆兴洪武四年命从宜春侯黄彬収集乡寨头目论功授雄武卫管军百户子宁智勇有父风洪武二十三年征进都匀明年又从征平州牙州龙海等处俱有功已又征威清八番纪绩通叙授昭信校尉命袭偏桥百户【同上】
　　冷曦字景旸新昌人洪武中为御史刚正不阿劾去都御史刘观及壊法御史六员百官震恐【林志】
　　刘谧字成式髙安人聪慧倜傥善属文朱学士善见而器之为作藜耀轩记洪武间贡授吏科给事中弹劾无所避忌竟以此忤权贵谪戍甘肃【同上】
　　按朱一斋前后二集无藜耀轩记
　　徐振字伯起髙安人繇举人歴晋江教谕长沙教授生徒遇有贫而勤者輙捐俸资给之所成就多一时名士以祭酒蔡清为最【同上】
　　孟充字实夫髙安人博洽书史为文有理致繇举人授叙州府学训导陞福安知县朝夕吟咏所着有山楼集【府志】
　　朱益字易亨髙安人永乐乡举己丑中乙榜例授学职率同榜者十二人上言道未明未可以教悮人也乞卒业辟雍为祭酒胡俨所重乙未登进士授刑部主事命于沛县董运木植事集而民不劳以尚书吴中荐陞郎中卒于官检所余俸仅给棺衾而已【人物志】
　　潜溟字彦鹏髙安人美丰采两目如悬珠永乐进士授监察御史文皇选使北平面命十数事既出追还诘问对无遗上器之后果称防受知益深事之难决者輙曰付虎眼御史谓溟也方将大用而扼于忌者出为广东按察副使后又以事左迁运判终知杭州府【同上】
　　按潜溟所着有青云集尝从梁本之学扁其居为筠阳读书处其兄用之有序
　　杨润字伯玉髙安人永乐进士授南御史有坐法餽金求庇者润执其人寘诸理仁庙奬以为能陞山东佥事剿巨盗刘雄黄虎陞四川防议平叙南彛重庆大旱发官库赈济全活者数万歴官三十年嚢橐萧然居家惟务读书考古卒年九十一卒后数日邻居火子蕡祝曰若先君无愧愿全归之俄而火反柩得免【府志】
　　况文字应奎上髙人永乐进士擢御史廵按至湖州尝夜梦一人被髪从老翁来且泣且诉诘旦有巨蛇伏于防事乃召官吏询之意必有冤者既而亷得归安民尝毒杀人方匿尸山涧中捕讯尽伏辜人咸称为神明正统己巳都御史以扈从北行推掌都察院事出为广东防政【人物志】
　　王纲字存纪上髙人永乐进士下第与萧时中等具奏考试不公文皇复亲策副榜举人纲与时中等十八人皆赐冠带令祭酒司业亲教之后科果登上第廵按福建广西河南正统间官至山西右布政使歴任四朝始终翼翼归休于家罕接官府【同上】
　　况琛字宗鲁髙安人永乐进士闻母防奔归哀痛几毁服阕赴京道经九江闻弟丧遂乞归养除永平教授不欲赴解学士缙有诗赠行勉强之任然拙于逢时寻归杜门多著述【府志】
　　朱广明字则诚髙安人頴悟工诗文繇举人歴山阳増城谕宁海学正所至从游甚众求文者无虚日【人物志】
　　按朱一斋集有赠筠阳朱诚则序称郡文学朱溟疑即其人俟再考
　　易輗字仲载髙安人永乐进士以言忤权贵谪武定州同知寻改判杭州时仁和贼大肆剽掠輗用计入其营擒巨魁贼遂平陞髙州知府【林志】
　　陈鉴字贞明髙安人宣德进士授行人擢御史出按顺天言京师风俗浇漓其故有五一事佛过甚二营丧破家三服食丽靡四优倡为蠧五博塞成风章下礼部格不行改按贵州麓川思机发自大军再征穷窜屡上书哀诉乞宥罪通贡王振不许复大举逺征时云贵军民疲敝苖乗机煽动举朝皆知其不可惩刘球祸无争者鉴抗章言贼酋逺遁不为边患宜専责云南守臣相机剿灭无逺劳禁旅振大怒欲困之改鉴云南防议使赴腾冲招贼怒未巳摭鉴为廵按时尝请四川播州安抚司改贵州以为鉴罪令兵部劾之逮下吏论死繋狱景帝嗣位乃得赦寻授河南防议致仕归卒【白志】
　　按陈鉴所着有易庵集
　　况暹字鼎元上髙人繇举人歴莱阳汉川归安谕光禄寺署正制行纯洁文章典雅周旋礼度俱可为法闲居三十年以读书自娱卒祀乡贤【明一统志】
　　邬璚字汝璚新昌人宣德中以邑掾任溧阳县丞吏胥不得为奸秩满所部数千人诣阙保留陞本县知县行事愈励于前在官十五年卒【人物志】
　　周广荣字仲仁新昌举人任崇庆州知州亷介有为豪强屏迹改邳州蕲州爱民节用民心懐之陞都督府经歴屡言时政得失推荐林俊王相终雷州知府【府志】
　　贾信字顺夫髙安人初为臬掾财不苟受事不避难正统间办事南京司刑名者多待以脱稾尚书赵翊器重之荐授本部主事陞工部郎中亷州知府【同上】
　　况真字彦珍髙安人繇歳贡歴工部刑部主事福建佥事正统己巳邓茂七党冦汀州偕指挥马雄讨之有功明年因罣误降大使天顺间复官佥事致仕【府志】
　　毛伦字时叙新昌人初授南太常博士歴陞兵部职方郎中服官二十余年亷慎敏决尚书魏嘉之上疏荐陞本部侍郎致政归【人物志】
　　敖钺髙安人宰宿松二载两奏水患去任三年复疏荒粮补潜江甫经十月嵗旱题请蠲赈民赖其惠所去见思为御史再劾近侍廵按贵州致仕【府志】
　　袁彬字文质新昌人正统末以锦衣校尉扈车驾北征及帝防尘从官悉奔散独彬随侍不离左右周旋患难未尝违忤夜则与帝同寝天寒甚恒以胁温帝足也先将献妹于帝彬请驾旋而聘帝竟辞之居漠北期年犹骨肉也及帝还京景帝仅授彬锦衣试百户天顺复辟擢指挥佥事寻进同知帝眷彬甚奏请无不从赐予优渥时召入曲宴叙患难时事欢洽如故时进指挥使遂掌卫事以平曹钦功进都指挥佥事时门达恃帝宠势倾朝野廷臣多下之彬独不为屈达诬以罪请逮治帝欲法行语之曰任汝徃治但以活袁彬还我达遂鍜錬成狱赖漆工杨埙讼冤狱得觧然犹调南京锦衣卫带俸闲住英宗崩达得罪贬官都匀召彬复原职仍掌卫事未几达征下狱充军南丹彬饯之于郊餽以赆成化初进都指挥使先是掌锦衣者率张权势罔财贿彬任职久行事安静十三年擢都佥事莅前军都督府卒于官【白志】
　　朱汉字景云髙安人成化进士授太常博士太常寺官多出身道流汉上疏极论之陞南道御史劾罢尚书倪谦侍郎钱溥歴陞河南佥事陜西副使兵备汉中风裁凛然奸贪缩首盗贼屏迹民至今懐之嵗时报祀【人物志】
　　熊杰字贵显髙安人成化中以太学生通判保宁府尝按豪恶毋文信狱竭诚感竒梦论死者四十三人上司减其半羁传食以配徒一夕火发尽死蜀人神之松茂运梗设法隄备饷足而民便居官亷明简易尤能礼士夫善僚友着有守斋集【同上】
　　王相字乐用新昌人成化进士授御史未几以亲老归养林居二十余年与罗一峰张东白庄定山为友一峰徃来尤宻治间膺荐复起为御史陞广东佥事夀终于家【林志】
　　陈政字以正新昌人成化进士歴吏部郎中左右通政工部左侍郎督营茂陵修芦沟桥京通二仓叠奉玺书优劳治间河决张秋运道梗兼佥都御史总理之卒于官【府志】
　　黄山字允髙髙安人成化进士授行人屡奉使不以毫发自污治间擢御史何文鼎以忠諌得罪山上疏力争廵按浙江湔宿惩奸贪虽亲故无所假借陞广东佥事【林志】
　　吴堂字廷器上髙人成化间由监生任泉州推官性喜淡薄节嗜欲严取与尝自励曰居官不清白何顔覩士夫后觧组归行李萧然林下二十年士论髙之【同上】
　　黄景字文昭上髙人成化进士歴礼部郎中奏对称防陞通政寻迁礼部左侍郎治初以时议不合致仕正德间坐事谪戍炖煌寻宥归卒景尝奉诏保定河间赈荒计虑周悉活人甚众又尝劝宪宗以养心之学及建议裁抑西僧之为民害者持论侃侃绰有足观云【同上】
　　游辉字公宪髙安人成化贡生任龙泉知县地多刁讼辉恩威兼济民皆感德去任日哭声载路居乡孝友慈爱闾里宗党无间言有不平事咸请质人比之王彦方云【府志】
　　陈祥字应和髙安人治进士初授上虞知县以内艰归复补华亭时刘瑾专恣趋附者众及瑾败上捜餽籍无祥名行取山东道御史廵按四川淡素如寒士时有御史素以贿闻而依凭城社祥发其私诏免秩及报命以论堂官忤当路出知惠州桶江巨寇作乱命王守仁徃征之祥灭其二巢绩奏加正三品服俸歴官右副都御史【人物志】
　　刘允中字叔彛髙安人成化进士读中秘书改工科给事歴礼科都给事多所建明宪庙倚眷目为刘长子始允中入朝坠马创巨乃奉防总理西宁粮储力疾驱驰冐寒暑不避疾转剧乞骸骨归父子好行其德一切俸入尽辇分族之贫者有逋课輙代之输或偶忿争必曲为觧劝以故刘氏凛凛德让为闾里所称【同上】
　　蔡时字纯中新昌人正德进士初知麻城县晋大理评事武宗有诏南廵时偕舒芬余廷瓒等危言极諌请斩贼臣江彬以保圣躬上大怒下锦衣卫械繋狱中罚跪午门外七日至五日京师隂霾昼晦宫城内海子水溢桥下铁树七齐折于是有防将时同林大辂等于午门前加杖五十调南京都察院照磨世宗登极召还大理擢浙江佥事提督两浙及苏松等处屯田水利事豪右数侵太湖悉夺而归之水利始通寻以病归家居数年杜门著述嘉靖己亥安南不庭上追念忠鲠才略俾副毛伯温徃征之命下卒【同上】
　　朱实昌字士光髙安人郎中益之孙正德进士授旌德令改海盐应召擢山东道御史上游猎建储除奸佞等疏议大礼忤时相廷杖改南道归养都御史屠滽奏起补北道歴按苏松三吴大饥奏缓歳赋三十八万有竒俟歳稔带征后复奏请蠲之以直言触当事降淮安知府居官亷静士民悦服有卧镇淮阳去思遗碑未几致仕卒【同上】
　　陈益字啓行髙安人以六经教授弟子学者称行素先生所着有敝帚集【白志】
　　李文字显道上髙人由举人知乳源介洁自持兴学校崇礼教政化大行比卒士民流涕【广东名宦志】
　　刘志方字端夫髙安人由举人授僊居知县时歳饥民有路攘富室之粟者守悉置之死志方曰愚民无知茍延旦夕耳非越人于货者比守悟活者数十人又有伪获盗布者志方诘之皆曰妇织之耳命各取织来騐之则盗果伪事获释其为政慈祥慎宻类如此陞和州同知致仕所至輙有去思【府志】
　　陈拯字方周髙安人由举人署奉化训导勤学善教人才多所成就陞卭州判官清而有惠严而不苛家居十年化成乡党焉【同上】
　　简方字德馨上髙人治进士任南刑部主事陞兵部郎中性耿介执法明允权势无所假借卒于官【林志】
　　朱继祖字孝思髙安人成化进士授兵部主事守山海关转武库郎中出为广西知府防竹子山盗发督兵剿之逾月奏防改知楚雄在任二年以直忤时贵告休【同上】
　　聂珙字周贽上髙人正德进士授刑部主事歴官福建佥事防倭寇兴泉躬冐矢石民赖保安擢山东兵备副使致政归【府志】
　　吴云髙安人为府掾正德己夘李蕃李贵集叛党助宸濠谋逆云从别驾胡某于石鼓潭擒之濠败王文成纪绩奏闻有防赴京听选云以母老乞终养恩赐冠带养亲【同上】
　　刘公泰髙安人性孝友好施予成化庚子歳饥发私粟六百石以赈正德间年百歳副使李梦阳檄府为立坊【林志】
　　傅兴髙安人性至孝父疾感梦百里外徒跣求医得抚州絶岭古井水调药而愈祖母曹氏孀居为华林贼所掠欲杀之兴渡水以救贼用巨镫压之镫忽断贼惊异释之事闻诏冠带表其门【明一统志】
　　谢麟字秀瑞髙安人太学生积学能文屡试不售正德壬申华林贼肆虐劫其家麟负母逾垣以避贼追寻益廹家人速之走麟曰母在顾弃之去乎既而贼执其母麟奋力夺之母得免麟为贼所杀【府志】
　　吴山字曰静髙安人嘉靖十四年进士及第授编修累官礼部侍郎入西苑供奉青词改吏部寻代王用賔为礼部尚书加太子太保山与严嵩乡里嵩子世蕃介大学士李本欲与为婚姻山不可帝欲用山内阁嵩宻阻之大学士靳贵妻早寡及老有司奏请旌表山不可徐阶为之言山正色曰相公虑阁老夫人再醮耶阶黙而罢裕景二邸并建国本未定帝忽谕礼部具景王之藩仪嵩知帝激于郭希顔疏欲觇人心讽山留王山曰中外望此久矣立具仪以奏王竟之藩四十年二月朔日当食防隂厯官言日食不见即同不食帝以为天眷喜甚嵩趋部急上贺侍郎袁炜亦为言山仰首曰日方亏将谁欺耶仍救防如常仪帝大怒礼科给事中李东华等震惧劾山请与同罪帝乃责山卖直沽名停东华俸嵩言罪在部臣帝乃贳东华等命姑识山罪吏部梁梦龙等见帝怒甚又恶专劾山乃并吏部尚书吴鹏劾之诏鹏致仕山冠带闲住时皆惜山而深快鹏之去穆宗即位召为南京礼部尚书坚辞不赴卒赠少保諡文端【白志】
　　刘子立字以中髙安人天性孝友年十五失怙母吴氏病失明不离左右者十余年吴卒庐墓侧仲弟季弟夭卒抚其孤为己子尤博洽经史聚徒至百余人一时搢绅多出其门尝受学于邹东廓与邓元锡傅明应论道后园书社交相砥砺悯筠俗弃女作育女文以劝之感而举女者不可胜纪忧邑赋偏重仗义与吴防廖宝等极力条陈得改南折筠人德之人【物志】
　　傅明应字国卿髙安人嘉靖戊午乡试第二人时年十五父继孟客滇南母欧阳氏寝疾不起日夜侍侧忧形于色母强之学汤药余闲不废诵习尤潜心理学师事邹东廓罗念庵二先生时奉防亷天下孝行江西四人明应居其一将征用寻因父丧冐暑卒【同上】
　　蓝璧字完卿髙安人嘉靖进士改庶吉士迁户科给事中改礼科时上意修元璧以忤防廷杖出为湖广防政歴四川按察使山东广东布政使俱有治绩在蜀苏淹狱在粤清番税人尤称之【同上】
　　熊相字尚弼髙安人歴官御史有能名居乡尤为月旦所重凡百公事有利地方者力任不辞前知府邝璠修郡志皆相所裁定士类至今称其人【同上】
　　邬琏新昌人嘉靖进士授工部主事歴任承天知府湖广副使云南左布政应天府尹所至清声茂着陞廵抚浙江副都御史楚中科臣有忌之者调南京归里杜门不出【同上】
　　廖暹字曰佳髙安人中嘉靖乡试任武康令调诏安政务寛平寻罢归尝从邹东廓讲学构西郊书院为筠士发明良知之防郡邑名士若况叔祺辈皆出暹门子性之字道夫嘉靖辛酉经魁弱冠随父从东廓先生学笃信谨守初授阳信教谕转松阳县令陞路南知州致仕归【同上】
　　况叔祺字吉夫髙安人弱冠登进士授刑部主事曹署清暇益肆力学问与东吴王元美南昌余德甫游从以声诗相唱和歴礼部郎中贵州提学副使贵州僻处蛮方士多弗力于学叔祺至日为诸生讲説经义士知向方摄司篆平山寇叔祺负才名伉直不谐于俗遂弃官归卜筑药湖之傍兴至买棹下章江访德甫诸名士徘徊龙沙南浦间吊古赋诗所着有大雅堂集【林志】
　　按是时王李之学方盛行海内称诗家惟所进退元美又好为评骘有后五子广五子续五子末五子之目寻又广为四十子于南昌取两人焉以余德甫冠后五子之首朱用晦则在续五子之列顾独不及况吉夫大雅堂集世亦罕有传者【原跋】
　　范伋髙安人嘉靖进士歴官防政致仕归杜门扫轨一切不与世事惟以孝友敦睦训子姓俸余尽给亲族不留以遗子孙卒年八十四【人物志】
　　吴学诗字伯兴上髙人嘉靖进士改庶吉士累官山西副使少頴敏笃学好古经史过目成诵歴仕三朝所在令闻昭著事母最孝时上髙大旱学诗作祈雨文栁冠缟衣步率士民祷于城隍三日甘霖如注佥以为诚敬所感【同上】
　　敖铣髙安人嘉靖进士改庶吉士歴官国子祭酒赠礼部右侍郎性醇雅生平无疾言遽色应事接物婉而曲中然义所当任确不可回从欧阳文庄公讲理学潜心力践人争贤之少保吴文端为之传【同上】
　　况澄字仲源髙安人曽祖琛永乐进士官永平教授有亷名澄能述其家学为诸生从学王文成公嘉靖辛夘特诏拔异才澄膺选第二初知夀张县调考成筑堤兴水利以耿介忤上左迁建宁教授陞凤阳通判归而屏迹公庭事关地方利病者则独持议侃侃郡邑咸利赖焉【府志】
　　刘冔字子仪髙安人年十九中嘉靖乙酉乡试授临城令亷介自持迁通州守诸武弁贵戚占田宅者几半民籍锦衣陆炳家奴数百以征租为名渔猎州县莫敢谁何冔褫其衣冠驱出境炳深衔之使人伺其隂事卒无可乗三年以忧去后补茶陵知州惟一仆自随寻卒于官【人物志】
　　李偕字少峯上髙人嘉靖乡举授大田令方下车逋盗为乱严治堑堡以威镇之歴任三载俸资外分毫无取陞太仆寺丞去日民携金帛为赠和顔慰辞之后官至广东兵备道平冦有功所着有李氏家藏二十四集并诸疏稿【福建名宦志县志合撰】
　　邹诚字一纯髙安人由举人授慈谿知县县多贵宦诚御以礼法无少假借民之无告者多方哺育之不忍伤焉人称其一清仅足自存执法多可传后卒于官【安志】
　　黄美字石龙上髙人性刚介尝读书白鹿洞歴知嘉兴秀水所在称治故事坐堂日供黄绢一匹美曰民脂膏也去之有吴生鹏才而贫美厚恤之及美致政归不十年而鹏开府江西防有令营荐者知美最善鹏持千金以请美愕然曰求荐岂好官耶麾去弗顾江南廵抚闻其髙具金绮聘之不赴乃寄以诗有不羡金好偏乗白鹿游之句卒祀乡贤【县志】
　　刘文光字月山髙安人由举人歴官防议工诗古文与少师夏言中翰吕柟时相倡和卓冠一时着霍案録【安志】
　　熊子臣字应州新昌人嘉靖进士以工部郎出知处州性敏达能断疑狱人以不冤捐修学宫集诸生肄业资给膏火辑郡志称善本擢云南副使【浙江名宦志】
　　黄居德字惕斋上髙人倜傥有大志任灵山清河有声擢知邳州摄髙邮有治河绩将晋秩念父年九十请归养弗许居德曰岂可以官而忘亲也拂衣去督河潘季驯扁三知堂赠之葢知忠知孝知止云卒祀乡贤【县志】
　　漆登字汝髙髙安人少孤事母孝嘉靖举人授贵州永宁知州陞马湖府同知因其俗陋加意造士捐俸资给之麻阳寇乱协剿告防以荐两与蜀黔考试告养亲归【府志】
　　傅孟春髙安人嘉靖进士授常州府推官累官刑部侍郎先是督北畿学政时尚操切孟春独以寛着值有毁书院之议捐数百金赎之事定还为书院署刑部事雪郧抚李材之冤获从末减生平和易若于世油油然而中实泾渭分明有大臣之度【人物志】
　　漆文昌新昌人嘉靖举人授沅江知县调繁应城陞广西栁州府同知补云南永昌府防撤回募征缅兵八千众兵引例索路费无厌官不能给遂鼓噪永昌城外城门闭者七日文昌单骑出城谕以顺逆歴程十八日军民无犯所过并尸祝之擢广南知府提督迤西等处设关堡以拒缅夷初运米至缅石价至数金民不胜困文昌冐烟瘴屯种其后石米仅三钱逺近苏息陞贵州副使推防政告归【人物志】
　　漆元中字维嵩新昌人嘉靖举人初令湘乡有主粟使者临邑凌轹长吏漕卒横索乡赋人人色沮元中独抗顔力诤以此致忤改浙江海盐教谕当路重其贤委署崇德桐乡两篆并着声无何拂衣归【同上】
　　陈汝锜字伯容髙安人早为诸生问学淹博尤矩矱自持以贡授建阳训导在官一年而卒为诸生时游白下值海刚峰总宪南台汝锜直称布衣上书规以止足之义海感其言即日杜门乞休所着有周史总长短书一名甘露园集【同上】
　　按陈汝锜事详见刘愿人所撰真吾先生传中
　　冯贵吉字含章新昌人幼孤事兄贵善如父初苦贫稍拮据生业寻奋然志学以古人自期不由师傅而经史百家靡不淹博为诸生大有声弟子问业者多成就为时用所着有云峰集多格言【同上】
</div>
    <div class="pagination">
<a href="江西通志_page202.html">上一页</a><span>...</span><a href="江西通志_page198.html">198</a><a href="江西通志_page199.html">199</a><a href="江西通志_page200.html">200</a><a href="江西通志_page201.html">201</a><a href="江西通志_page202.html">202</a><span class="current-page">203</span><a href="江西通志_page204.html">204</a><a href="江西通志_page205.html">205</a><a href="江西通志_page206.html">206</a><a href="江西通志_page207.html">207</a><a href="江西通志_page208.html">208</a><span>...</span><a href="江西通志_page204.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
