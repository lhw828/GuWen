<!DOCTYPE html>
<html>
<head>
    <meta charset="UTF-8">
    <title>陕西通志 - 第 478 页/共 490 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>陕西通志 - 第 478 页/共 490 页</h1>
    <div class="content">　　慈恩寺塔　　　　　　　　　　郦权
　　慈恩石塔半公卿时遇闻人为指名龙虎榜中休着眼一篇俚赋误平生
　　过骊山　　　　　　　　　　　陈规
　　丰镐无由问故基三章只见黍离诗而今多少华清石都与行人刻艳词
　　客有自闗辅来言秦民之东徙者余数十万口携持负戴络绎山谷间昼餐无粮糒夕休无室庐饥羸暴露濵死无防间有为秦声冩去国之思者余闻之悲不可禁乃为作商歌十章倚其声以纾予怀【十首选二】
　　折来灞水桥边栁尽向商于道上栽明年三月花如雪防有好风吹汝回
　　行人十步九盘桓丛壑萦回行路难忽到商顔最髙处一时回首望长安
　　骊山【二首选一】　　　　　　　　　　伊喇霖
　　苍苔径滑明珠殿落叶林荒羯鼓楼渭水都来细如线若为流得许多愁
　　磻溪　　　　　　　　　　　　李汾
　　封侯输与曲如钩冷坐磻溪到白头老妇厨中莫弹铗白鱼留待跃王舟
　　兴庆夜月　　　　　　　　　　乔扆
　　花萼楼倾有故基行人空读火余碑可怜兴庆池边月曽伴宁王玉笛吹
　　四皓　　　　　　　　　　【元】赵孟頫
　　白髪商顔四老翁紫芝歌罢听松风半生不与人间事亦堕留侯计术中
　　鳯鸣岗　　　　　　　　　　仇圣耦
　　和鸣千古咏西周唤起春风遍九州一自岐阳留语后碧梧烟冷不胜秋
　　杨妃墓　　　　　　　　　　马祖常
　　汉庙衣冠照碧燐唐陵翁仲作黄尘马嵬坡上棠梨树犹占秦园几日春
　　骊山【二首选一】　　　　　　　　　　前人
　　玉女泉边翠藻多石池涵影媚宫娥可怜绣岭啼春鸟犹似梨园弟子歌
　　甘泉故宫　　　　　　　　　朱徳润
　　汉郊五畤答鸿禧草木甘泉夜色移昨日长安道旁过故宫无奈黍离离
　　天台山【九成宫故墟】　　　　　　　董雄飞
　　玉立巉巉止断崖昔日题此作天台蟠根谁似山头栝曾见隋唐池馆来
　　过华山　　　　　　　　　　【明】解缙
　　谪臣西来登华岳黄河东去一秋毫可怜闲却擎天手万里云霄日月高
　　奉命访张三丰到香溪祠　　　　胡濙
　　枝头小鸟语间闗野迳无人自往还扶杖香溪临絶壁石桥空听水潺潺
　　送韩汝庆还闗中　　　　　　何景明
　　华岳云台万里情高秋落日照秦城黄河一线通沧海身在仙人掌上行
　　汉中歌　　　　　　　　　　　前人
　　汉王昔日定三秦壮士东归意气新旌旗暗度陈仓口父老重迎灞水濵
　　潼闗　　　　　　　　　　　王廷相
　　天设潼闗金陡城中条华岳拱西京何时帝劈苍龙峡放与黄河一线行
　　扶风道中【十首选二】　　　　　　　　康海
　　凤城原是美阳城秦后离宫迹已平细草不知龙辇去城边日日唤愁生
　　杏林东望望隋陵覆斗巃嵸隠地形香火莫悲陵邑吏河山空倚少微星
　　终南篇　　　　　　　　　　王九思
　　经台西峙五台东白阁隂森紫阁融郡山罗列重云外圭峰拱立碧天中
　　骊山　　　　　　　　　　　　张原
　　烽火空余百尺台华清宫殿已成灰两家失国由妃子落日行人谩自哀
　　咸阳懐古　　　　　　　　　　马理
　　咸阳原上望秦中渭水依然带故宫指鹿臂鹰人恶説青山惟爱茹芝翁
　　下马陵　　　　　　　　　　　前人
　　三尺孤坟禁苑头王侯至此下骅骝儿童为问縁何事千载真儒在此坵
　　闗西杂咏　　　　　　　　　　程诰
　　千年回磴絶鸣銮太乙祈灵有汉坛一夜悲风铜柱折仙人垂泪下金盘
　　阿房宫　　　　　　　　　　　胡侍
　　六王才毕鲍鱼回赤帝兵从轵道来云阁曲连三百里野风吹作楚人灰
　　西廵曲　　　　　　　　　　　顿鋭
　　飞轮撃水日三千咫尺长安在日边试向茂陵髙处望未央前殿列铜仙
　　答寄延绥王中丞慎微　　　　王世贞
　　中丞绣斧下青霄十万军声静不嚣何限五陵春草色莫容戎马向秦骄
　　华岳云台观【二首选一】　　　　　　乔世宁
　　太华三峰凌紫烟云台犹自隔仙坛卧看虹饮星池水笑指云间玉井莲
　　孟姜女祠【在同官县】　　　　　　　傅振商
　　遥瞻絶塞暮云间万死寻夫岂望还招得遗魂従旧骸千秋同对女回山
　　前题　　　　　　　　　　　　杨巍
　　列女山头犹有庙秦人塞上已无城经过莫听漆河水犹似当年痛哭声
　　太乙峰　　　　　　　　　　　　张錬
　　坐对云山几万重中间秀出玉芙蓉四时郁郁浮佳气知是终南第一峰
　　苏武节义台　　　　　　　　　前人
　　苏家门馆冠当时祗剰荒台傍水湄欲向耕人寻往事西风吹鴈黍离离
　　烟霞洞郑子贞隐处【在醴泉县谷口】　　　赵崡
　　流水柴门曲曲斜青山有洞锁烟霞野人不识当年事笑道隣无姓郑家
　　隋公泉【在澄城】　　　　　　　　　路车
　　迹古隋皇可漫伤清流犹带粉脂香独怜一脉甘霖水不润苍生照晓妆
　　潼闗门　　　　　　　　　　刘玺
　　万古河山天府雄秦时地利汉时功要知锁钥提防处不在晨昏启闭中
　　汉隂灌台　　　　　　　　【本朝】尹任
　　郭外台空径就荒雨余草色自芬芳当年假使凭橰桔千载谁传抱瓮乡
　　太史祠晚照　　　　　　　　王又旦
　　云中堕下三重岭天上流来九折河水面红霞摇不定晴空一防是羲和
　　桥陵　　　　　　　　　　　许孙荃
　　黄帝乗龙去不还衣冠留此塟空山仙台缥缈青霄上古栢森森翠霭间
　　沙苑　　　　　　　　　　　　前人
　　百里周垣抱曲堤青青丰草映回谿不知天廏今何处惟见春风长蒺藜
　　长武孝子滩　　　　　　　　　张绲
　　千古芳名孝子滩峰峦环绕水漫漫行人莫向前村望满树乌哺噪影寒
　　望见望山【二首选一】　　　　　　　　王士祯
　　蒲阪南来问钓船风陵塠上隔风烟黄河一曲流千里太华居然落眼前
　　雨宿岳庙万夀阁　　　　　　　前人
　　松蜕龙鳞不记年惊人老鹤起松巅扶笻未到希夷峡先对三峰一夜眠
　　骊山懐古【八首选三】　　　　　　　　前人
　　鹦鹉何年问上皇野棠风折缭絙长销魂此日朝元阁亲试华清第二汤
　　内殿传呼菊部头梨园弟子按梁州善才零落年老渭水犹明羯鼓楼
　　凤凰原下鹿槽旁虢国夫人有赐庄无数青山学眉黛当年谁入合欢堂
　　马嵬懐古二首　　　　　　　　前人
　　何处长生殿里秋无情清渭入东流香魂不及黄旛绰犹占骊山土一丘
　　巴山夜雨却归秦金粟堆边草不春一种倾城好顔色茂陵终傍李夫人
　　华清宫【四首选二】　　　　　　　　康乃心
　　开元天子幸温泉万乗旌旗拥渭川一自马嵬铃雨后华清清梦杳如年
　　按歌台上新声歇羯鼓楼边夕照红莫向行人频问古杏花零落旧离宫
　　秦庄襄墓　　　　　　　　　　前人
　　庄襄冢并白云齐眺眎长安万井低谁指韩生传古墓教人错认灞陵西
　　杨妃粉　　　　　　　　　　呉呈祥
　　海棠不受铅华染虢国犹然淡扫眉玉骨已消泉下土后人何事检黄泥
　　昆明池　　　　　　　　　　王心敬
　　沧池漭沆古城边尽道昆明凿汉年武帝旌旗何处是石鲸空傍月华眼
</div>
    <div class="pagination">
<a href="陕西通志_page477.html">上一页</a><span>...</span><a href="陕西通志_page473.html">473</a><a href="陕西通志_page474.html">474</a><a href="陕西通志_page475.html">475</a><a href="陕西通志_page476.html">476</a><a href="陕西通志_page477.html">477</a><span class="current-page">478</span><a href="陕西通志_page479.html">479</a><a href="陕西通志_page480.html">480</a><a href="陕西通志_page481.html">481</a><a href="陕西通志_page482.html">482</a><a href="陕西通志_page483.html">483</a><span>...</span><a href="陕西通志_page479.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
