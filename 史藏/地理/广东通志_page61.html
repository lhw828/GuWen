<!DOCTYPE html>
<html>
<head>
    <meta charset="UTF-8">
    <title>广东通志 - 第 61 页/共 352 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>广东通志 - 第 61 页/共 352 页</h1>
    <div class="content">　　烟楼山　在城南一百里海边髙三十丈周围一里山巅可望海中三五百里【旧志未载今查出】
　　栖云山　在城南一百里黄冈驿西南一名大甲髙与莲花相望【旧志未载今查出】
　　大幕山　在城东一百三十里髙二百余丈周围二里【旧志未载今查出】
　　大尖山　在城东一百三十里髙二百余丈周围二里象头山　在城东一百四十里髙三百余丈周围四里马头山　在城东一百四十里海堧髙五百丈周围四里石上有仙人迹【旧志未载今查出】
　　香炉山　在城东一百四十里髙三百丈周围四里有流水洞钟乳洞石岩可容数百人【旧志未载今查出】
　　红螺山　在城东一百四十里大埕栅湾港口髙一百丈周围三里【旧志未载今查出】
　　留岭　在城东一百四十里大港上髙三百丈周围三里地接漳浦南韶界【旧志未载今查出】
　　南澳山　在城东南二百里海中形如笔架周围三百里髙约二百余丈近柘林内四澳曰隆曰深曰云曰青【隆深二澳属广东饶平澄海二县云青二澳属福建诏安县】
　　大金门小金门　在城东南海岛二门四山屹立海中后枕柘林旁瞰南澳右有大澳井洲为饶平门戸【旧志未载今查出】
　　水河门溪　在城南二里合诸山小涧之水流一百里至黄冈入海
　　双溪　在城西五十里从平溪发源流五十里至黄冈入海【旧志在城西北一百五十里误】
　　黄冈溪　在城东南一百里合诸小水分为三溪入海东溪北溪南山溪　一源自九峻诸山南流五十里至县东两山对峙为河门一源自桃源诸山南流二十里经县北尊君山一源自梅峰东北流二十里经县南天马山皆入于河门
　　海　在城南一百五十里
　　惠来县
　　山虎头山　在城东一里髙约五十丈周围五里昂耸如虎头
　　马耳山　在城北二里髙约七十余丈周围五里两石夹峙状类马耳接连五朝山【旧志未载今查出】
　　赤山　在城东南五里【旧志二里误】平埔突起土色綘赤石上有仙人履迹山下旧有赤山院
　　普陀岩山　在城西北十里约髙十余丈周围十里旁有废寺旧址相传唐僧大颠隠此夜闻海潮声遁去至今山中茘奴百株其手植也遗一飞来钟纽絶仅悬其年月日不可辨
　　葵岭山　在城北十里髙五十余丈周围八里积石对峙邑别名葵阳以此山之镇其右也
　　文昌山　在城南十五里髙约七丈周围一里孤峰峋嶙如端笏鹄立
　　钓鳌山　在城西南二十里髙十余丈周围五里临江多巨石
　　五朝山　在城北三十里髙约四十丈周围八里层峦叠嶂环列如屏县治枕山【旧志未载今查出】
　　百花山　在城东三十里髙约五十丈周围十余里山顶尖峰如玉笋昔四时多产竒花有同株而红紫异色者亦名百花林
　　珍珠帘山　在城西北四十里髙约百仞周围二十里层峦叠巘秀郁绵缈为县治发脉之始
　　旒山　在城西四十里【旧志三十里误】髙约四十丈广延百里形状如旒
　　石乌山　在城西北四十里髙约四十余丈周围十余里上有峰矫然并耸如乌
　　石人山　在城西南五十里髙丈余周围五里上有大石类人形
　　金刚髻山　在城东六十里【旧志东北七十里误】髙约七十余丈周围三十余里
　　黄冈山　在城东六十里髙二十五丈周围三十里山势巉峻雄踞海隅
　　磨田山　在城西北六十里髙约四十丈延袤三十里上有三峰耸翠谓之三涌若晴空挂云次日即雨亦名报峰【旧志未载今查出】
　　水西溪　在城西门外发源普陀岩经大阿金竹诸村环绕至县引以为濠防至神泉入海
　　神泉港　在城南十五里文昌山之阳诸溪夹抱合流至港入海
　　林招渡溪　在城西二十五里发源乌石山经黄善桥东流至神泉入海
　　龙江溪　在城西三十里发源莺嘴山经鲎溪下葵潭至河口接梅林洪滩至潦洋同林招渡水流神泉入海赤沙澳　在城东南四十里绵亘海滨二百余里产陂溪　在城东五十里发源金刚髻山由仓一洋至靖海港入海
　　茆洋溪　在城东六十里发源黄冈经茆港入练江达潮阳海门港入海
　　海　在城南二十里
　　大埔县
　　山茶山　在县治后髙约五十余丈周围二里城垣半居其巅旧有白莲洞久废
　　天印山　在县北门外南向髙约十余丈周围未满一里
　　伏虎山　在城东一里髙一百余丈周围三里数峰联秀势如伏虎一名石柱山旁有池号太极池
　　狮子口山　在城西一里髙约一百余丈周围二里巉岩夹江状若狮象昻伏水口为县襟喉
　　玉屏山　在城北二里髙约一百余丈周围三里横障如屏下有山如螺旋曰海螺文
　　三台山　在城西二里连接麻子栋髙约一百余丈周围二里
　　虎头山　在城东南一十五里髙约六十余丈周围一里髙耸如虎踞多产襍木
　　大河山　在城西二十里髙三百余丈周围三十余里即阳石峰
　　风波嶂山　在城东二十里髙约四百余丈周围三里通永定界突起数峰巉出陡絶县之胜观
　　南栋山　在城南二十余里髙约一百余丈周围二里前曰积龙山岩谷盘互如龙之交
　　巍龙山　在城西四十里髙约一百余丈周围一里峰峦叠翠状若梯级又号天梯
　　双髻山　在城南五十里髙约二百余丈周围三里中有石室可坐百人唐惭愧禅师曾住此
　　西山　在城南五十里髙约三百余丈周围五里山脊石牙丛峭下有石岩一名挂榜山
　　神炼山　在城西五十里髙约八十余丈周围一里今名髙山寨
　　锦山　在城西南五十里髙约一百余丈周围二里怪石巉岩四时襍卉红紫如锦
　　文峰山　在城南五十余里髙约五百余丈周围五里今名防山
　　葵山嶂　在城西南六十里髙约一百余丈周围二里昆仑山　在城西七十里髙约数百丈周围十里连接隂那山
　　乌槎山　在城西八十里髙二百余丈周围三里铜鼓嶂　在城西八十里髙约数百丈绵亘数十里郭山嶂　在城南八十里髙约六十余丈周围一里盘围如城郭故名
　　隂那山　在城南八十里髙约数百丈绵亘二百余里五峰连峙状如火熖又名五指峰
　　九峻山　在城南一百十里髙约二百余丈周围四里层峦叠巘﨑岖九折昔人通鸟道为饶平防径
　　天门岭　在城南一百二十里髙约二百余丈周围三里两峰对峙絶顶一泉其味甘冷
　　西岩山　在城南一百五十里髙约一百余丈周围三里中有堦垣石牀炉灶山半有泉下注龙潭
　　按旧志县东北二百五十里为髙昌山下有越王潭一名绥安溪查埔邑并无髙昌山且县东北止有六十里之界外即闽省旧志载入界内误
　　水小靖溪　在城东三十里发源福建永定界由大宁出县城右防大河入海
　　大靖溪　在城西南四十里【旧志城东五十里误】发源福建漳州界由保安出县城左防大河入海
　　三河　在城西四十里大河趋于北小河环于西小溪绕于东统三河水南注由海阳入海
　　大河　在城北六十里发源福建汀州上杭县入埔邑由县城下至三河由海阳入海
　　小河　在城西北八十里发源惠州防长乐程乡等处水合流入埔邑蓬辣滩三河由海阳入海
　　小溪　在城西南一百二十里发源福建平和赤石岩流入大河至三河防流入海
　　澄海县
　　山西山　在城西北七里髙一十二丈周围一里凤山冈　在城西北十里髙七十五丈周围二里黄子佃山　在城北十里髙二十二丈周围二里又名北殿山
　　许石山　在城西北十里髙三十五丈周围三里接连水吼山【旧志未载今查出】
　　小莱芜山　在城东南十里海中一名留子山
　　观音山　在城北十三里其山幽上有书院
　　三髻山　在城北二十里髙一百丈周围四里晋天福二年建有资福寺
　　大莱芜山　在城东南二十里海中与小莱芜对峙一名双髻山
　　狮子山　在城东北二十五里【旧志二十里误】髙七十丈周围二里接连神山
　　神山　在城北二十五里髙八十丈周围三里接连狮子山【旧志未载今查出】
　　仙门山　在城北三十里髙六十六丈周围二里【旧志未载今查出】
　　龙船岭山　在城北三十里髙十丈周围三里
　　龙船岩山　在城西三十里髙一百丈周围三里南澳山　在城东三十里海中系饶平闽省之界【详见饶平】侍郎屿　在城东三十里海中接连南澳山系饶平闽省之界宋陆秀夫之子家于此因名
　　鸡笼山　在城西四十里髙七十丈周围四里通揭阳界
　　水三川溪　在城北发源流三川溪经流出杜王洲溪入海
　　玉带溪　在城外周围七里自潮城发源而下流向杜王洲溪入海
　　北港　在城北五里自横陇发源流向南洋东湖等处入海
　　南港　在城南五里自横陇溪发源合西溪一派向上窖外砂等村入海
　　大洲港　在城北十里自横陇溪东发源流分一派析而东流入海
　　横陇溪　在城西北三十里自韩江发源东分一派流向县治之东至北港入海西分一派流向县治之南至南港入海
　　鮀济河　在城西南四十里自溪东港发源流向旧裁蓬州所东门外仍由小溪入海
　　鸣洋　在南湾海中声起若雷东风西雨海人候之海　在城东二十里
　　普宁县
　　山后山　在县署后源自厚屿蜿蜒而来县与学分踞之
　　昆山　在城东半里林木丛蔚巨石或蹲或卧明崇正间构文昌阁其上今圮
　　铁山　在城南九里髙一百余丈周围二十余里峦阜峭特若屏其崕石若铁故名山北属普宁县山南属潮阳县接连大坪等山
　　大坪山　在城东一十里髙百余丈周围十余里接连铁山与平寳等小山通揭阳县
　　乌泥山　在城东南一十里与黄举林山雄峙绵亘数里
　　洪山　在城北十里髙约六十丈周围数里平地突起上有华严寺创于宋毁于明今仅存一椽寺旁有甃池如井名为甘泉
　　黄举林山　在城东二十里髙十余丈周围约五里其麓即达揭阳孔道
　　平寳山　在城东二十里为邑水口之障髙六十余丈周围十余里通揭阳县
　　金山　在城西六十里髙百余丈周围约八十余里顶为双丫山属揭阳县地界
　　水城濠涧水　自铁山发源由城西南小水闗趋学宫前通北关出四十里合揭阳大河
　　衣带水　在城西南一里源自南渡桥趋城濠绕东北合于溪
　　冬瓜屿水　在城西五里发源冬瓜山经北门迤为城濠过北水闗东流四十五里合揭阳大河
</div>
    <div class="pagination">
<a href="广东通志_page60.html">上一页</a><span>...</span><a href="广东通志_page56.html">56</a><a href="广东通志_page57.html">57</a><a href="广东通志_page58.html">58</a><a href="广东通志_page59.html">59</a><a href="广东通志_page60.html">60</a><span class="current-page">61</span><a href="广东通志_page62.html">62</a><a href="广东通志_page63.html">63</a><a href="广东通志_page64.html">64</a><a href="广东通志_page65.html">65</a><a href="广东通志_page66.html">66</a><span>...</span><a href="广东通志_page62.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
