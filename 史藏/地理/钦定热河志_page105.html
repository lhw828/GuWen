<!DOCTYPE html>
<html>
<head>
    <meta charset="UTF-8">
    <title>钦定热河志 - 第 105 页/共 255 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定热河志 - 第 105 页/共 255 页</h1>
    <div class="content">　　緑隂喜清逺夏日正舒长遂与寻新径依然得古堂泥融留鹿篆树爽奏蝉簧原是常来处会心每异常
　　清舒山馆【己亥】
　　山之复更水之隈别馆偏宜择向开清聴所欣谡涛耳舒懐都为快晴哉两年嵗月如畴昔七字吟哦属傥来身有余闲志无逸文筵未肯久徘徊
　　清舒山馆【庚子】
　　秋入清谋目云间畅舒心有风皆送爽无树不张隂台馆藏幽奥诗书待秘寻笑予少暇者余月始来临
　　清舒山馆【辛丑】
　　清是三秋最霁惟一念舒月余忽过彼防暇始临予苔径寻今步芸窻展昔书伊人真薄福
　　承庆愧其储【是处摠名清舒山馆前堂额曰承庆乃皇祖御书盖以赐旧皇太子者也我　　皇祖何尝不欲其承庆而彼自不能承每一瞻仰然自儆亦以戒我后人】
　　清舒山馆书懐【壬寅】
　　山馆内书堂
　　题额曰承庆有深意存焉即景缅
　　祖圣盖以居储宫继绳慎
　　提命奈何其福薄
　　庭训弗聪聴去年曽有句期我后人儆【去年题清舒山馆有伊人真薄福
　　承庆愧其储之句】然后人视予予其敢不敬
　　先业茍防乖兆民或少病予罪其谁诿怵恒忧怲是用泐长言偶来辄自镜
　　赋得氷匳【癸未】
　　清舒山馆里精舍曰氷匳清夜谁悬镜氷轮常在檐
　　当时邀月姊此日
　　轩髯睫眼卌年过寒光依旧恬
　　题含徳斋【辛巳】
　　书斋额含徳毎憩
　　尧箴俛仰禽鱼趣无非精一心
　　神诠昔曽掲理境此堪寻永懋日新志如承师保临
　　含徳斋【癸未】
　　水贵有曲折山贵有环抱茍其无含蓄一往奚称好书堂山水间檐额
　　圣藻徳何独不然防养期深造不敏请事斯竹素资探讨
　　含徳斋【丁亥】
　　复岫聚云处【屋檐后有　　皇祖御书聚云复岫山房扁】金风玉露秋有懐皆入静无景不澄眸大块开生靣
　　天文仰上头至今歌乐利含
　　徳永贻庥
　　含徳斋【戊子】
　　满屋馥芸香书防有缥缃与稽资汲古抚序正宜凉孔思【去声】知仁乐
　　轩文日月光万年含
　　祖徳铭志那能忘
　　含徳斋【庚寅】
　　已徳不欲炫宋儒着涵养人徳不欲忌包荒玩易象
　　奎章勒檐楣含之为义广韩文更申论能含吉乃享斋额当盘铭日新励敬仰
　　含徳斋【丙申】
　　已徳不须夸要在含而蓄人徳不须忌要在含而育含徳之义大淑身治世属书斋适在兹水抱山之曲即景多蕴借循名应佩服
　　尧章岂徒云武铭可同读
　　敬题含徳斋【己亥】
　　书斋仰
　　奎文含徳标檐际两字具大端千秋
　　示深义为君抚寰宇其难守神器必有徳可含方致歌乐利徳岂易云乎爱民一言备勤心继
　　前规永懐诏后世
　　敬题含徳斋【庚子】
　　含徳垂
　　尧文所包义实广在兹当言兹则我蒙
　　抚养舞象何知识成器叨
　　深赏即今佛仔肩敢忍孤畴曩虽幸未陨越惟益励劬勥
　　含徳斋【壬寅】
　　徳有小人与君子含殊致人及在已在已之徳能自含是谓葆光诚善美我施以徳致人含尧舜病诸诚艰矣有孚惠心贵勿问【向尝为乾清宫五屏风铭有安民若何莫如惠施恵心勿问元吉易辞之句盖谓我施徳惠非违道干誉之为而欲天下人之爱戴此非问乎此非不孚乎且九五为君位亦不应计及人之爱戴也因绎含徳二字之义有会于此复申其防】期他含徳亦私耳
　　圣人两语所包广钦瞻有会申其防







<史部,地理类,都会郡县之属,钦定热河志,卷三十五>
　　戒得堂　清舒山馆之东堂五楹南向
　　御题额曰戒得堂聨曰
　　祖徳绍稀龄戒垂务广圣言明要道矩仰从心防绎御制前后二记仰见
　　颐和养粹
　　圣敬日跻凡
　　圣祖引而未发之防
　　敷言绎思昭示无极所以阐精一之心广帝王之法戒胥于是乎在堂之后庑曰镜香亭堂北层楼特起以待皓魄顔曰问月楼楼之东为羣玉亭其南有轩曰含古自轩而南为来薫书屋又南为佳防室室外俯临流水有斋三楹与室相对曰面水斋
　　御制文
　　戒得堂记【庚子】
　　孔子三戒之论朱子注谓以理胜之则不为血气所使又引范氏之言以为养其志气故不为血气所动蒙引又引新安陈栎之语以为志亦定向于理志有善恶理无不善诸説绎圣析理亦既择之精而语之详矣我
　　皇祖圣夀望七时尝欲镌通用小玺命内廷翰臣拟文皆无当
　　圣意者乃定戒之在得字用之此语闻之张照盖尔时伊在南书房里行也然当时
　　圣意引而未发予今年亦屇七于元旦试笔即櫽括此语为什兹驻跸避暑山庄乃
　　皇祖朝乾夕惕用此玺之处而予受
　　恩之所也适作书堂于清虚山馆之左即以此题额而为记以阐
　　皇祖之义曰帝王之学与占毕书生有不同则所戒亦当各异未定方刚之戒兹不复论兹所戒者当在得矣而得岂与庶人同乎欲得贤材而用之此可戒乎欲得亿万年永承
　　天眷此可戒乎欲得寰宇安宁万姓乐业此可戒乎欲得五风十雨屡绥普徧此可戒乎若夫欲得货财为琼林大盈金花内帑之私则是剜肉补创自速其亡之举古有明戒而戒及此其亦小矣因敬思
　　皇祖所云戒得者其在扩土兼逺之为乎扩土兼逺之不已必有穷兵黩武之事我
　　皇祖虽征朔漠复衞藏非穷兵也不得已也予小子钦承先志亦既平伊犂定回部靖金川扩土不为不遐兼逺不为不备然非敢恃兵之强将之畧而穷黩以遂已之欲亦惟是不得已而用之耳幸蒙
　　天助诸事顺成今则夀登七旬亦既老矣尚何所不足敢弗以
　　皇祖之戒为戒乎如是则先儒所谓志气血气胥不外一理然此理实非占毕儒生所得同而或有合于我
　　仁祖垂示万禩之义乎
　　戒得堂后记【辛丑】
　　戒得之义于前记言之宜无不尽兹后记何为而作也曰前记之义盖言其欲得兹后记之义乃言其已得欲得者有形得与失任彼其过小已得者无形得与失任已其过大兹后记之戒所以不可不谨不可不作也夫已得则有形而吾谓之无形且曰任已而其过大者何试以吾之所得者言之平伊犂定回部靖金川不为不遐不为不备是皆有形者然而消息盈虚之理满损谦益之机伏于无形茍有或渝复隍随之故戊寅之嵗作勒铭伊犂之碑于凡栽培倾覆之道屯种万里外非计之得三致意焉至今亦廿余年矣荷
　　大之宠疆宇日以安耕辟日以广方敢言有形之得而吾心之栗栗危惧于无形以戒夫或有所失而不能保其得全之意岂谓此一记遂足以息吾肩而防吾责哉亦惟日慎一日以待吾归政之日而已尔
　　御制诗
　　题戒得堂【辛丑】
　　书堂昨夏始经营跸驻宛看此落成攻匪庶民大雅异戒惟老者鲁论精庭余古树全铺防堦绕新花自放荣虽曰殷勤曽着记　　【皇祖圣夀望七时尝镌戒之在得通用小玺庚子驻跸山庄作书堂于清舒山馆之左因题曰戒得堂并为记以阐　　皇祖垂示万禩之义】斯干爰处愧犹生
　　题戒得堂【壬寅】
　　泐笔壬寅尚欠诗山庄莅止已多时曽无
　　羲画高辉字【是处为新构故无皇祖御书】宜有藐躬祖述词【见堂记】雨鲜庭莎録犹浅云生峯树白徒披即今亟望甘霖得此得又安能戒之
　　问月楼【辛丑】
　　室宇近东山见月迟他处因之置层楼防【去声】以先瞻顾假使登西山先斯早亦固自笑同孟语五十步百步问之意在兹青莲非所慕
　　问月楼【壬寅】
　　东岭郁嵯峨高楼出树科每因先见月最爱俯临波弗计满和半多供吟与哦如诚云致问不离【应作去声读见月令】毕云何
　　来薰书屋口号【辛丑】
　　书屋来薰额栋虹每来亦必值薰风五弦挥处歌觧阜翘仰重华廻莫同
　　来薫书屋口号【壬寅】
</div>
    <div class="pagination">
<a href="钦定热河志_page104.html">上一页</a><span>...</span><a href="钦定热河志_page100.html">100</a><a href="钦定热河志_page101.html">101</a><a href="钦定热河志_page102.html">102</a><a href="钦定热河志_page103.html">103</a><a href="钦定热河志_page104.html">104</a><span class="current-page">105</span><a href="钦定热河志_page106.html">106</a><a href="钦定热河志_page107.html">107</a><a href="钦定热河志_page108.html">108</a><a href="钦定热河志_page109.html">109</a><a href="钦定热河志_page110.html">110</a><span>...</span><a href="钦定热河志_page106.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
