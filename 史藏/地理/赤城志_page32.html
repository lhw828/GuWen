<!DOCTYPE html>
<html>
<head>
    <meta charset="UTF-8">
    <title>赤城志 - 第 32 页/共 56 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>赤城志 - 第 32 页/共 56 页</h1>
    <div class="content">　　治平院在县西五十里旧名招贤梁普通元年建国朝
　　治平三年改今额
　　安禅院在县西五十五里旧名禅师庵周广顺中建国
　　朝治平三年赐今额
　　澄灵院在县东南六十里旧名甘泉唐开运中建国朝
　　大中祥符元年改今额
　　大仁院在县东南六十九里旧名安仁唐景福二年建
　　国朝至道元年改今额
　　惠安院在县东南一百里旧名普安唐咸通中建国朝
　　大中祥符二年改今额
　　净觉院在县东南一百九里旧名永宁大中祥符二年建后有山九盘松蔽其上号九盘松治平三年改今额
　　多福院在县东北一百八里唐长兴四年僧德韶建国
　　朝宣和中燬于寇乾道二年重建
　　清修院在县东南一百一十五里旧名塔庵宝元元年
　　建治平三年赐今额
　　崇相院在县东南一百二十里旧名育王塔院呉越时
　　僧师拱建国朝治平三年赐今额
　　精进院在县东一百二十里旧名保安梁贞明五年建
　　国朝治平三年改今额
　　法云院在县东一百三十里旧名仙岩晋开运四年建
　　国朝大中祥符元年改今额
　　智显院在县西北六十五里
　　无垢院在县东一十二里旧名鹫峯大中祥符元年建后改今额今废【张景修题云禅房闭深花锡杖生古藓秋山翡翠寒春水玻璃软无嫌墙太低但恐路不逺何人坐长松令我思韦偃石公弼题云沿磴穿岚造竹扉一轩幽敞坐忘机池镵琼骨容清泚凭槛时看翡翠飞又云净界曽无一防尘风疎松竹响天真从来此意少人会只道林间无至人】
　　兴教院在县南五里旧名遇明兴国治平三年改今额
　　今废
　　清心院在县西南四十里旧名法华懴院治平三年赐
　　今额今废
　　光相院在县东南六十里僧光相道场干德四年建咸
　　平四年赐额今废
　　保真院在县东一百三十里梁干化中建国朝治平三
　　年赐额今废
　　仁济院在县南一里小固山上今废
　　景德院在县北三里望海尖山上今废
　　福寿院在县东四十五里今废
　　尼院三
　　妙相院在县东南一百三十里宣和中尼德基舍庵建建炎巡幸询髙僧或以住持惠定对遂赐今额【石公孺为之记】
　　宝积院在县东南一百二十里后唐时建国朝建炎四
　　年赐今额
　　寿昌院在县西北五十五里后废嘉定十五年重建十
　　六年齐守硕请改为尼







　　赤城志巻二十七
<史部,地理类,都会郡县之属,赤城志>
　　钦定四库全书
　　赤城志巻二十八　　　　宋　陈耆卿　撰寺观门二
　　寺院
　　黄岩
　　禅院三十有三
　　庆善寺在县东南五十歩旧名安宁晋永和二年建国朝绍兴二十一年改今额有二阁一奉太宗御书一号金光明又放生池在焉
　　瑞岩浄土寺在县西北四十五里唐景福初僧师彦建【或云唐大顺二年或又云丈徳初建】其山石皆紫色干宁二年赐名瑞岩僧懐玉智顗皆尝栖焉国朝祥符元年改今额乾道中钱参政端礼家乞为香灯院赐名移忠昭庆后其孙丞相象祖还诸朝复今额【杨杰诗云岩谷连天岭杉松彻象山路从云外入人自海边还禅榻红尘断经窓白画闲玉莲生有处香满翠防间　孙大防诗云流水元依涧孤云不着山万縁机虑断一防浄明还立雪人何在衘花鸟自闲羣昬疑网破雄论落人间又云白莲开緑水佛子旧家山浄境无南北尘心有去还林深天籁逺风定水云闲何日逄征骑重来翠巚间】
　　教忠崇报寺在县西五十里东晋隆安二年建旧传有僧诵仁王经而甘露降遂名露山后以冦孙恩屯兵其处忽有飞石击之退遂改名灵石有隋智顗繙经台唐李义山著书堂又有飞来石或传自西北飘坠于此一钟颇钜云自海门浮至镌西度钟三字国朝绍兴初谢参政克家家乞为香灯院遂改今额【旧传昔有异人塑殿中佛像期以十旬启门僧怪之未及期而启忽有双鹤飞出眎所塑才二像珠髻荧然故寺旧名耀珠殿前有浮图二藏舎利及贝叶等书云】
　　鸿福寺在县西八十里东晋永和中建旧有永和堂相传菩提引尊者所基至唐咸通中新之按五代石刻山有独峯望之若紫云覆顶芒采注射山若浮动故号浮山后有西僧结庐诵经其动遂止国朝大中祥符四年赐额
　　香积寺在县西南二十里晋元兴二年建国朝大中祥符元年赐额按苏仲昌殿记即古三童寺也
　　东禅防国院在县东南二里唐咸通二年建国朝太平
　　兴国五年重建
　　瑞相院在县东南七里方山上唐大中六年建国朝治
　　平三年赐额有辟支佛牙
　　正等院在县南二十里唐干符五年建治平三年赐额旧有竹轩【吴亶诗云虚室澄心近竹开雪中无事共徘徊不湏翠栢亭前见自有清风座上来林小未宜轻瘦节嵗寒方可防髙材支公适好诚何在岂谓香严击后雷　黄逺诗云隠隠招提地幽轩无防埃惟栽紫竹种相伴白云堆疎影月移转清声风送来居常稀俗客贝叶此勤开张景修诗云种竹才添十数竿题诗已仅百余篇有时碎影摇金地尽日清风伴玉泉不与爱渔人把钓肯教骑马客求鞭平生最喜此君子一洒何当聴雨眠　左纬诗云山色重重鑚碧萝更栽脩竹在山阿老僧不识春头面但见堦前新笋多】
　　广化院在县南二十五里吴赤乌中建国朝政和中斸地获大古镜背上有灵龟二字赐号曰灵龟治平三年改今额
　　善法院在县南三十里大中祥符元年建仍赐额证法院在县西三十里旧在方山东唐大顺中守杜雄徙今地因名资福即僧稠木道塲国朝大中祥符元年改今额【按康定元年长吉懴堂记云堂立西南隅至祥符纪号之初募众广之观此则徙建嵗月当在淳化之后祥符之前未详孰是】
　　慈徳院在县南五十里旧名善徳唐中和二年建国朝
　　治平三年改今额
　　善住院在县西五十五里唐太和七年建国朝大中祥
　　符元年赐额
　　崇福院在县西六十里治平三年建仍赐额
　　浄应院在县东南六十里旧名感应晋天福八年建国
　　朝治平三年改今额
　　金仙院在县南六十里旧名仙岩唐天寳元年僧子鸿
　　建国朝治平三年改今额
　　演教院在县西六十里双鱼峯吴赤乌二年建仍赐额广孝院在县西南六十里吴赤乌中建国朝治平三年
　　赐额
　　般若院在县西七十里大中祥符元年建仍赐额禅定院在县南七十里旧名神禄禅师塔院晋天福七
　　年建国朝大中祥符三年赐今额
　　惠众院在县南七十里旧名灵泉开寳元年建治平元
　　年改今额
　　秪园院在县南七十里旧名瑞峯即神禄禅师道场晋
　　天福中建吴越寳正六年改今额
　　法防院在县东南七十五里旧名龙华吴越寳正三年
　　建国朝治平三年改今额
　　崇国院在县南七十里旧名普光晋咸和中建国朝景
　　徳中改今额
　　西安国院在县西七十里唐清防三年建国朝治平三
　　年赐额
　　明觉院在县南八十里旧名应龙唐大中二年建昔僧智顗尝飞锡于此所指处泉自石出号智者泉国朝治平三年改今额
　　吉祥院在县东南八十里旧名应祥晋天福八年建国
　　朝治平三年改今额
　　觉慈院在县西南八十里唐大中五年建国朝大中祥
　　符元年赐额
　　庆恩院在县东南一百里旧名修福晋天福三年建国
　　朝治平三年改今额
　　大明因院在县东南一百里泉村旧名修福唐大中二
　　年建国朝大中祥符元年改今额
　　治平院在县南一百二十里治平三年建仍赐额天真院在县东南二百里海中干徳四年建仍赐额悟空院在县东南三百里海中东镇山上晋天福六年建国朝治平三年赐额【旧传有金钟一寨官胁而取之登舟人钟俱溺今水际时现金光云】
　　教院二十
</div>
    <div class="pagination">
<a href="赤城志_page31.html">上一页</a><span>...</span><a href="赤城志_page27.html">27</a><a href="赤城志_page28.html">28</a><a href="赤城志_page29.html">29</a><a href="赤城志_page30.html">30</a><a href="赤城志_page31.html">31</a><span class="current-page">32</span><a href="赤城志_page33.html">33</a><a href="赤城志_page34.html">34</a><a href="赤城志_page35.html">35</a><a href="赤城志_page36.html">36</a><a href="赤城志_page37.html">37</a><span>...</span><a href="赤城志_page33.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
