<!DOCTYPE html>
<html>
<head>
    <meta charset="UTF-8">
    <title>畿辅通志 - 第 650 页/共 974 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>畿辅通志 - 第 650 页/共 974 页</h1>
    <div class="content">
　　　南洛阳丞卒邑人请从祀周公庙 直隶于康熙五十三年祀郷贤　
保定府
　南北朝梁
　许　懋　字昭哲高阳新城人年十四入太学授毛诗 旦领师说暮而覆讲座下听者常数百人撰　
　　　风雅比兴义十五卷或行于世武帝集儒学之士 草封禅仪懋建议独以为不可诏从之子亨字亨　
　　　道少传家业孤介有节行王僧辨 之诛也亨以故吏抗表请葬之　
　魏
　陈　竒　字修竒河北人少孤力学博通九经尤精于 易尝非马融郑康成解经失因作注释召　
　　　补秘书太尉高允嘉其 逺致通识非凡学所窥　
　金
　韩　中　满城人治左氏春秋嗜烟霞甘 澹泊仪型乡里人皆化于礼让　
　元
　刘　因　字梦吉容城人父述邃于性理之学因天资 絶人初为经学究训诂疏释之说辄叹曰圣　
　　　人精义殆不止是及得周程张卲朱吕之书一见 能发其微性不茍合不妄交家虽贫非其义一介　
　　　不取家居教授师道尊严至元间征授赞善大夫 未几辞归后征拜集贤学士以疾固辞卒赠容城　
　　　郡公谥 文静　

　王　恂　字敬甫唐县人父良潜心伊洛之学恂读书 过目成诵仕为太子赞善每侍讲读必发明　
　　　纲常之道及歴代兴亡治忽之所以然常与许衡 郭守敬等定授时歴官至太史令卒赠定国公谥　
　　　文肃子寛宾 并传家学　
　王　结　字仪伯定兴人从太史董朴受经深于理学 歴官武宗至顺帝八朝终中书左丞卒赠太　
　　　原郡公谥文忠丞相张珪曰王结非圣贤之书不 读非仁义之言不谈晚邃于理着易说一卷并诗　
　　　文十五 卷行世　
　张克让　字允恭清苑人受业赵省斋之门博极群书 不事章句由体认而得者居多生平敦义行　
　　　有徳恵于族里及将卒谓家人曰人之为学苦节 唯在死生之际死而不乱学之力也言讫而逝　
　明
　刘大宁　字汝功完县人天资颕异博极群书尤邃太 极图说以理学名成化间领乡荐知安陆县　
　　　有政 声　
　杨国召　定兴人年三十谢制举业志性命学尤好谈 太极图及邵子皇极经世能发其言外旨经　
　　　术深醇被教者尽成 名隽人拟之胡安定　
　王尚武　字健夫新安人性孤介读书根极理要以贡 入太学有巨珰招之不往任太原令得罪巨　
　　　室迁晋府审理告归构室两楹莳蔬抱 瓮所著有乐汲说学者称为通沧先生　
　王孙蕃　雄县人由举人崇祯中累官御史劾大珰之 奏事不实者直声大着致仕归蕃于书无所　



　　　不读尤邃于周易尝独处一楼闭闗自课号居易 道人日披龙溪阳明诸集所作文皆有闗人心世　
　　　道之 言　
本朝
　孙奇逢　字启泰容城人年十七举于乡慨然有经济 志与定兴鹿正俱以儒侠闻左光斗被逮过　
　　　白沟奇逢延之月下缇骑环列慷慨不异平时后 倡道苏门以绍往开来为己任逺近问业者接踵　
　　　性高介 不就征　
　刁　包　祁州人性至孝事寡母晨昏唯谨年逾六十 无少间生平穷究理学一以程朱为宗旨所　
　　　　　着有斯文正统用陆集等书及卒乡人 私谥文孝先生康熙三十八年祀乡贤　
　陈　浵　字半千安州人性倜傥好善刻苦力行为容 城孙奇逢高弟淹贯群书尤得力于阳明传　
　　　习録当明末盗起流离相属于道浵收养难妇数 十人于州城朝阳观中事定送归其里又遍收途　
　　　间弃儿饲之全活者甚众常游大名有史姓者以 事繋于官浵拯之出一日携其女为谢浵正色曰　
　　　吾一生急人之难岂有利人子女以为报者乎驱 之去举顺冶庚子郷试未仕而卒子鹤龄康熙甲　
　　　子举人孙惪荣惪正俱成进士惪 华状元及第人以为阴徳之报　
河间府
　秦
　颜　芝　河间人焚书之后芝藏有孝经古 夲汉初芝子贞出之凡十八章　

　　　汉
　　　董仲舒　广川人少治春秋孝景时为博士下帷讲诵 三年不窥园进退容止非礼不行学士皆师　
　　　　　尊之武帝时以贤良对策为江都相徙胶西武帝 表章六经抑黜百家立学校之官举荗才孝亷皆　
　　　　　自仲舒发之及去位家居以修学著书为业朝廷 有大议使就问之其对皆有明法年老以寿终祠　
　　　　　在景州 夲朝康熙四十二年　
　　　仁皇帝御书阐道醇儒 圣祖　　四字勒石旌之　
　　　孟　但　广川人传田何易 官至太子门大夫　
　　　北齐
　　　马敬徳　河间人从徐遵明学诗礼通大义尤精左氏 春秋教授燕赵间生徒甚众举秀才授国子　
　　　　　助教齐武成择为后主师傅后拜祭酒子元熙 字长明少传父业武平中以孝经八授太子　
　　　张思伯　河间乐成人善左氏传尝撰刋例十卷亦治 毛诗章句以二经教授齐安王廓武安初为　
　　　　　国子 博士　
　　　刘昼　字孔昭阜城人少孤贫受学李寳鼎授以三 礼又就马敬徳习服氏春秋俱通大义知邺　
　　　　　令宋世良家有书五千卷乃请为其子博士恣意 披览昼夜不息刺史李玙尝欲以昼应诏先告之　
　　　　　昼曰公自为国举才何劳 语昼后竟不仕卒于家　
　　　权　会　字正理河间鄚人少受郑易妙尽精微诗书 三礼文义该洽仕齐初为四门博士仆射崔　



　　　暹甚敬重焉累迁国子博士临机答难酬报如 响由是为诸儒所推重呈建中加中散大夫　
　邢　峙　字士峻河间鄚人通三礼左氏春秋仕齐初 为四门博士迁国子助教以经入授皇太子　
　　　厨宰进太子食菜有邪蒿峙令去之曰此菜有不 正之名非殿下宜食文宣闻而嘉之歴迁清河太　
　　　守 　
　周
　熊安生　字植之阜城人博通五经专以三礼教授周 武帝时诏给安车入朝勅令参议五礼宣政　
　　　元年拜露门博士安生学为儒宗当时若刘焯刘 炫辈皆受其业所著周礼礼记孝经义疏并行于　
　　　世 　
　隋
　刘　炫　字光伯景城人开皇中奉勅与著作郎王邵 同修国史俄直门下省以待顾问焬帝初修　
　　　律令授太学博士后归乡里以教授为业卒于家 所著有论语述议春秋攻昧五经正名等书行世　
　唐
　彭景直　河间人中宗景龙末为太常博士时献昭干 三陵皆日祭景直言礼陵不日祭宗庙有月　
　　　祭宜罢诸陵祭如礼便帝不 从后景直歴官礼部侍郎卒　
　高　重　蓚人士亷五世孙以明经中第累擢国子祭 酒文宗好左氏春秋命分列国各为书成四　
　　　十篇与郑覃刋定九经于石 出为鄂岳观察使卒赠少保　

本朝
　苏俊大　交河人幼值父病侍汤药衣不解带者数月 及长究心经籍尤长于春秋遂以麟经教授　
　　　乡里生徒甚众由选拔贡生任戅州推官卒从子 铨矿铣皆以春秋先后成进士铨官大理寺少卿　
　　　所著有四书讲义春秋胡 传句解诸书卒祀乡贤　
天津府
　南北朝魏
　刁　冲　字文朗饶安人十三而孤孝慕过人学通诸 经当世服其精博延昌中司徒高肇擅恣威　
　　　福冲抗表极言辞旨恳直神 末以 嫡袭祖荫东安侯卒谥安宪先生　
　齐
　李　铉　字宝鼎南皮人家素贫常春夏务农秋冬乃 入学年十六从饶阳李周仁受毛诗尚书章　
</div>
    <div class="pagination">
<a href="畿辅通志_page649.html">上一页</a><span>...</span><a href="畿辅通志_page645.html">645</a><a href="畿辅通志_page646.html">646</a><a href="畿辅通志_page647.html">647</a><a href="畿辅通志_page648.html">648</a><a href="畿辅通志_page649.html">649</a><span class="current-page">650</span><a href="畿辅通志_page651.html">651</a><a href="畿辅通志_page652.html">652</a><a href="畿辅通志_page653.html">653</a><a href="畿辅通志_page654.html">654</a><a href="畿辅通志_page655.html">655</a><span>...</span><a href="畿辅通志_page651.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
