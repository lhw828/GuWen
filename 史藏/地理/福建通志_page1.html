<!DOCTYPE html>
<html>
<head>
    <meta charset="UTF-8">
    <title>福建通志 - 第 1 页/共 239 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>福建通志 - 第 1 页/共 239 页</h1>
    <div class="content">　　福建通志序
　　国有史太史掌之邦有志职方掌之均以纪事而相为表里孔子因鲁史作春秋编年其创也司马迁变编年而为纪传要皆成于一人之手史成不复更修他如前后汉南北宋三国五代若班范李陈欧阳令狐诸人皆专门名家卓卓自号史才即隋书长孙顔孔皆与唐书刘韦欧宋同成宋金辽史则阿鲁图脱脱互叅元史则宋濂王袆协定亦共成一家言虽纯驳不同详畧各异惟有辨其得失议其优劣从无起而更张之者故曰信史也若夫志也者记也择焉必精语焉必详非如史家纲举目张大书特书即可立言不朽其叅互考订逺引旁稽又非恃一手一足之力土地有扩辟疆域有改赋税有増减人物乗时蔚起风俗渐次转移不数十年旧志不全不备重修乌可缓哉我
　　世宗宪皇帝当久道化成之日享一统车书之盛特命纂修通志各省増辑进
　　呈典甚钜也吾闽地属扬州分来越国自无诸启疆而后命官易路歴有歳时建元移徙以还流离播迁蹙靡有定昔之七闽乆増为八台湾设而为九闽福宁陞而爲十闽其中县复分县县复改州大非昔日规模颂声教者曰东渐于海远至海止矣而闽海之外台领四县延袤数千里尽入版图则幅员之濶至我
　　朝为最大疆宇之广至吾闽为独远人将于此观极盛
　　焉独是我
　　朝重熙累洽俗美化行我
　　皇上龙飞首出万国咸宁
　　圣谟之赫濯
　　徳教之覃敷堪垂于万斯年者莫可纪极防阐幽亷
　　顽立懦
　　褒嘉之令何嵗无之邹鲁虽小考亭之流风犹在也多士挺生指不胜屈且雨若而百谷蕃大海晏而鲸蜺静耕田凿井
　　帝力俱忘航海梯山远夷攸服猗欤休哉倘搜罗不富珥笔未工奕世而下未见今日太平熙皥之象一道同风之治不曰泱泱表海一大都会也纂修者实任其咎【臣】焯来抚是邦
　　诏下已七年前人业未竣督诸绅士总裁分校各执其事悉从旧制附入新増于乾隆首歳剞劂功成披图按籍岭以东浙右山峦挺秀海以南粤中波浪沧溟郡邑碁布星罗沃野锦纷绣错佳山胜水日作卧逰往哲名贤恍如晤对即披缁化羽凿齿文身者不啻环在吾前愧政不敏不能扬
　　天子休命承宣
　　徳意行庆兆民聊存此志以备輶轩采风垂诸史册既
　　拜手飏言恭进以
　　闻爰弁数言于首是为序
　　乾隆二年歳次丁巳孟夏上浣福建巡抚兼都察院右副都御史【臣】卢焯撰














　　福建通志序
　　考之周礼惟王辨方正位体国经野以为民极于是乎太宰以八则治都鄙以九职任万民又大司徒以天下土地之图周知九州之地域广轮之数以土会之法辨五土之物生以土宜之法辨十有二土之名物故古太史有輶轩之采备陈十五国之风献诸天子俾周知列国之情形以为出治宁人之本遐哉尚矣夫于列国之间山川风物各有其宜制度更张不一其局至于户口因时而増减人文随代而盛衰莫不具有叅繁酌简之宜以垂为因革损益之制既职要而职详亦无偏而无党典诚重且钜也当
　　世宗宪皇帝临御之六年
　　特命各省纂修省志诚以
　　国家承平日乆化普徳隆休飬生息涵煦九十载之深际其盛者河海呈其清晏云物其光华芝草醴泉嘉禾穂麦靡不献瑞九州之内环海之外罔有未垦之土田无不贡赋之方域其间疆宇之开拓氓庶之殷繁山陬海澨不见萑苻异域遐方咸知礼让试览舆图而广狭不侔爰稽赋役而繁简不等观乎风化日美于前睠彼人文斯称极盛从前旧志利用増修兹其所以上烦
　　睿算欤时【臣】玉麟方督百粤凛遵
　　圣训编辑逾年刋刻呈
　　进十年夏复奉
　　命制九闽省志纂修尚未告竣兹以増设一府二州邑新分重需改建因之更歴歳时始成卷页钦惟我
　　皇上聪明天亶备神圣之全建中和之极百度惟贞一
　　本于继述之善兹编甫就恭献
　　枫宸【臣】方惴惴惟弗克襄事是惧伏思闽地虽僻处海隅素有邹鲁之旧风土人物实为东南奥区其炳炳熊熊垂诸旧志者姑不具论即如绘图之内旧志仅载郡邑城池今则山川名胜以及沿海岛澚无不歴歴摹列了然可观且首揭
　　三朝之诏谕以重
　　典谟厘订礼乐之大章以昭明备他如分析建置博纪风物普济育婴书院社学凡关典要罔不増修续増一十四卷洵足以鸣
　　国家声教四敷车书一统之盛猗欤休哉后之读是编者揽名区与胜迹益见山辉川媚皆
　　圣泽之旁敷披岛海之全图益见浪息波恬皆神威之远播况开卷即凛
　　王言有典有则礼乐归于和叙可法可地辟民聚俗美风淳虽唐虞三代之隆规不是过也是知同此舆图而焕然一新同此赋役而厘然足式同此风化同此人文而仁让蔚为名邦英声蜚于上国行将备史官之采而集成太平一统之书则斯志也虽介在方隅而上下千百年体国经野之模或者不
　　失周礼之遗意乎惟愿守斯土者小亷大法目击心存务思为乆安长治之本用佐我
　　皇上万年有道之长则拜手飏言者亦得借是以不朽斯诚【臣】玉麟之厚幸也夫谨濡笔而叙其略于简端
　　闽浙总督衔専管福建等处地方军务兼理粮饷兵部尚书兼都察院右副都御史世袭骑都尉加七级纪録四十二次功加一等【臣】郝玉麟谨序








　　︵字位过密　无法显示︶
　　题为钦奉
　　上谕纂修通志成稿谨奉
　　表上
　　进者【臣】等诚惶诚恐稽首顿首
　　上言伏以
　　帝徳广运声名溢南朔东西
　　王化流行膏泽下要荒侯甸
　　渐以仁而摩以义颉颃邹鲁名邦
　　绥斯来而动斯和于变会稽东鄙则壤并垂入典九州初辟规模疆域各有耑书列国备陈形胜虽谷陵非昔不难援古证今而方策犹存足备观风问俗纂集瑶编恭呈
　　御览窃惟闽届扬州地分越国当山海之交会启疆肇自无诸瞻牛女之初纒置省始由洪武远连浙右重关峻岭嵯峨直接粤东一望烟波浩续増十郡海以内海以外碁布星罗新设二州山之阳山之隂锦纷绣错溯自秦置闽郡汉分部县陈升丰州宋南路海隅易姓而递更汉设都尉唐制节度梁命都督宋列中书官制随时而各异建元迁徙以前文献难征延钧伪僭而后图书残缺开疆拓宇非旧日之七八闽纪月编年去今时已五十载钦惟我
　　皇上
　　四方来享
　　万国咸宁
　　配天配地百年悠乆无疆
　　同轨同伦六合太平一统自雍正六年
　　特命纂修志典迄乾隆首歳遐方剞劂书成起例发凡悉本前人成式拾遗补阙尽皆此日新裁旧志六十四函今増一十四卷
　　圣谟首揭
　　王言如綍如纶文艺终篇妙手有伦有要考建置之渊源歴夏商周下及元明极幅员之辽濶自府州县以至镇社任土作贡辨髙下燥湿之宜
　　盛世滋生列里甲区啚之外崇祀典而振文风党庠坛壝触处如林壮兵威而讲军实甲械刍粮随时毕具佳山胜水毓大地之灵竒外岛蛮邦见四夷之来服名臣学士何代无才孝子顺孙于斯为盛精详考覈闺阃为风化本源竭蹷搜罗仙释亦吾儒一贯幸民情速化不甘舌鴃身文而物产繁多尽是山珍海错【臣】等博采方言得闻于故老难寻柱史发著述于名山适当改府升州划重开面目讵料成裘集腋纂修六易春秋梨枣辉煌堪垂奕琳琅璀璨用献
　　明廷伏愿
　　孝隆述
　　业赞显承
　　有怀利济过者化而存者神
　　时切痌瘝民吾胞而物吾与衢歌巷舞不遗日出之乡远至迩安已被雕题之俗永信史不独山海为经防末小臣愿掌职方之纪【臣】等无任瞻
　　天仰
　　圣激切屏营之至谨奉
　　表随
　　进以
　　闻






　　纂修福建通志官员
　　总裁
　　闽　　　浙　　　总　　　督【臣】郝玉麟
</div>
    <div class="pagination">
<span class="current-page">1</span><a href="福建通志_page2.html">2</a><a href="福建通志_page3.html">3</a><a href="福建通志_page4.html">4</a><a href="福建通志_page5.html">5</a><a href="福建通志_page6.html">6</a><span>...</span><a href="福建通志_page2.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
