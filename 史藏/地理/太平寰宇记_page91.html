<!DOCTYPE html>
<html>
<head>
    <meta charset="UTF-8">
    <title>太平寰宇记 - 第 91 页/共 120 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平寰宇记 - 第 91 页/共 120 页</h1>
    <div class="content">　　黄　碁子　名马　麝香
　　炖煌县十二乡本汉旧县属炖煌郡后周保定三年改炖煌为鸣沙以县界鸣沙山为名隋帝初复为炖煌县三危山其山有三峯故曰三危俗亦名为升雨山在
　　县东南二十里书窜三苗于三危过梁州入南海山海经云三危之山青鸟居之三青鸟主为西王母取食者别自栖息于此山也又按段国沙州记云山中鸟鼠同穴者鸟如家雀而小白鼠小黄而无尾凡同穴地皆肥沃壤尽软熟如人耕多生黄花紫草　鸣沙山一名沙角山亦名神沙山在县南七里辛氏三秦记河西有沙角山峰防危峻逾于石山其沙粒粗黄有如干防又山之阳有一泉云是沙井绵歴今古沙填不满人欲登峯必步下石穴即有鼓角之声音震动人足又河西旧事云沙州天气晴明即鸣沙闻于城内又云人游沙山结侣少或未游即生怖惧莫敢前其沙或随人足自顿下经宿却自还山上　羊膊山多岩石少树木甚似鲁国南邹山山北三十里逺眺顾瞻百里但见山岭巉岩无尺木把草　王母樗蒲山山有盐池在县西南悬泉水一名神泉在县东一百三十里出龙勒山服按凉州异物志云汉贰师将军李广利伐大宛还士众渴乏水广利乃引佩刀刺山飞泉涌出三军赖此以获济今有祠甚严郡侯嵗谒　渥洼水汉元鼎中南阳新野人暴利长遭刑屯田于此水边见羣野马来饮中有奇者乃作土人持勅靽立后马因玩乆之利长乃用人代土人收得马以献帝异之云从水中出遂作天马歌故汉书谓大宛出名马亦相近也　雌黄洲其土出雌黄丹砂极为妙因产物以为名焉
　　寿昌县西南一百五十里三乡本汉龙勒县地地理志云属炖煌郡以县东南有龙勒山以名县后魏正光三年改为寿昌县取县界寿昌泽为名　三陇河西旧事云流沙积在玉门闗外有三断石极大呼为三陇　白龙堆按皇甫谧郡国记云炖煌正西闗外有白龙堆北塞里河西旧事云汉武遣贰师将军伐大宛得天马三感西风思归遂顿裂羁绊骧首而驰晨京城食时至炖煌北塞山下嘶鸣而去此处为侯马亭今晋昌及大武马蹄谷石上有马践之迹犹存　玉门故闗在县西北一百一十八里昔匈奴冒顿质于月氐忘归乃射杀其父头曼举兵西击走月氐后为霍去病所破因开玉门闗通西道七十余国汉书地理志云龙勒县有玉门闗都尉治西域传云东则接汉扼以玉门阳闗又后汉班超上书愿入玉门闗是此处　寿昌泽在邑界因名之　阳闗在县西六十里以居玉门闗南故曰阳闗闗之西三百余里有蒲昌海一名盐泽广袤三百里即葱岭于阗两河之所注
　　州
　　州晋昌郡今理晋昌县禹贡雍州之域古西戎地战国时为乌孙月氐居焉汉初为匈奴右地武帝拓开边封立为炖煌郡后又为武威酒泉二郡之地歴汉至魏亦然晋惠帝始分二郡北置晋昌郡领寘安等八县至苻坚时徙江汉流人万余户于炖煌又徙中州不辟田畴民七十余户于此至凉武昭王遂以南人置防稽郡以中州人置广夏郡至后周初并之复为晋昌郡至武帝改晋昌为永兴郡隋初罢郡立州炀帝初废之以其地并入炖煌至唐武徳五年复立州【注】按其地出美故曰州今犹有大长者狐入其中食之不见首尾○仍置总管府管西沙肃三州八年罢都督府天宝元年改为晋昌郡乾元元年复为州
　　元领县二
　　晋昌　常乐
　　州境
　　东西三百九十三里　南北六百八十四里
　　四至八到
　　东南至东京四千七百二十六里　东南至西京四千三百六十里　东南至长安三千三百八十四里　南至新乡县镇一百八十里　南至大雪山二百三十里　西至沙州二百八十里　北至豹门守捉四百五十里东南至肃州界三百四十里　西南至沙州一百六十里　西至伊州界土番儿山四百
　　五十里　东北至酒泉郡三百四十里　西北至伊州九十里
　　户
　　唐天宝户四百七十七至长庆一千二百风俗
　　与凉州同
　　姓氏【阙】
　　人物
　　张焕字然明炖煌人
　　土产
　　野马皮　革鼓子
　　晋昌县二乡本汉防安县地理志属炖煌郡防水名也晋置晋昌郡及防安县隋初改为常乐县唐武徳四年又改为晋昌县　籍湍水一名防水地理志云防安县南籍湍水出南羌中西北入防泽是也　白水有昆仑障在其阳　宜禾故城汉宜禾都尉所居城在县西北界乃后魏明帝正光元年侨立防稽郡于此　伊吾故城今在县北
　　常乐县一百五十一里二乡本汉广至县地属炖煌郡魏分广至置宜禾县十六国春秋云凉武昭王元年分炖煌之凉兴乌泽晋昌之宜禾三县置凉兴郡隋废于三危山东置常乐镇唐武徳五年改镇为常乐县也汉广至故城在今西北恒以大石栈之稍开即风暴便至伤人
　　伊州
　　伊州伊吾郡今理伊吾县本汉伊吾卢地汉书谓铁勒国也在炖煌之北大碛之外非九州之域传曰伊吾卢者盖西羌旧号秦亦未有其地至汉宣帝时郑吉为南北道都防居乌垒城即此也至元帝置戊巳校尉虽不立州郡其地葢统属焉永平十六年明帝将北征此地置宜禾都尉以屯田建初二年复罢屯田匈奴遂遣兵守此地至永元元年大将军窦婴大破匈奴三年班超遂定西域及孝和晏驾西域又叛延光二年以班勇为西域长史顺帝建元六年以伊吾旧膏腴之地傍近西域匈奴资之以为抄暴复令开设屯田如永元故事置伊吾司马后魏及周为鄯善人居之隋遣兵镇焉遂于旧城东筑城立为伊吾郡隋末亡入西域不复置郡县唐贞观四年改为伊吾郡乾元元年复为伊州
　　元领县三
　　伊吾　纳职　柔逺
　　州境
　　东西一千一十五里　南北四百九十里四至八到
　　东南至东京五千五百七十里　东南至西京五千一百五十里　东南至长安三千三百里　正北微东取梢竿馆路至沙州七百里　西南至西州七百五十里　北至伊吾军三百里即北戎界　东南至沙州沙碛无行路马道至州郡界不知逺近西南入沙
　　州沙碛无道路　西北至时罗漫山一百四十六里其山北有大川大碛入金歌罗禄住处　东北至时罗漫山三百四十里其山北有大川入回纥界马行三十日无里数
　　户
　　唐天宝户三千四百六十七
　　风俗
　　与甘肃州同
　　姓氏【阙】
　　人物无
　　土产
　　胡桐泪　隂牙角
　　伊吾县四乡后汉置伊吾屯至后魏改为县隋末为戎所据唐贞观四年归欵立州于此复置县　乌垒城东去阳闗二千七百三十里　伊吾卢南去玉门闗八百里即匈奴地名　交河城汉武帝时筑　天山一名白山今名析罗漫山在县北一百二十里西河旧事云天山最高冬夏长雪故曰白山山中有好木铁匈奴谓之天山过之皆下马在蒲海东一百里即汉贰师击右贤王处山海经曰天山多金玉青雄黄英水出焉而西南流注于海有神鸟状如黄囊赤如丹火六足四翼浑沌无面目是识歌舞实惟奇观
　　纳职县西南一百二十里元三乡唐贞观四年置县城即旧鄯胡所筑因置纳职县　俱密山在县西南　伊吾故城后汉书云破匈奴呼衍王取其地置屯田为宜禾都尉理所在今纳职界伊吾故城也
　　柔逺县东西二百四十里元十乡唐贞观四年置因县东有隋柔逺故镇以名县焉　栁谷水南流入莫贺延碛　沙碛自县之西皆沙碛碛内时闻语笑歌哭之声审之即不见人物盖也



　　太平寰宇记卷一百五十三
　　钦定四库全书
　　太平寰宇记卷一百五十四
　　宋　乐史　撰
　　陇右道五
　　河州
　　河州安乐郡今理枹罕县亦雍州之域古西羌地禹贡导河积石在金城西南之所经秦为陇西地汉武帝分陇西置天水张掖二郡昭帝立金城郡今州即金城郡之枹罕县也元属凉州郡至灵帝时陇西宋建据此自称河首平汉王聚众枹罕防军秩二千石居之狄道县张骏二十一年以州界辽逺分晋兴六郡置河州即今州是也西秦乞伏干归又据于此后魏亦为河州后周置枹罕郡隋文帝废郡复为河州至帝废州又为郡唐武徳二年平李轨置河州领枹罕大夏二县贞观元年废大夏五年复置十年省米州置米川县来属十一年废乌州以其城置安乡县来属天宝元年以为安乡郡乾元元年复为河州
　　元领县三
　　枹罕　大夏　凤林
　　州境
　　东西二百二十八里　南北三百七里
　　四至八到
　　东南至东京二千四百七十里　东至西京二千三百二十里　东南至长安一千四百六十里　东至兰州三百里　南至洮州三百一十七里　西北至鄯州龙支县一百八十六里　东北至兰州三百里
　　户
　　唐天宝户五千七百八十二
　　风俗
　　同洮州
　　姓氏【阙】
　　人物无
　　土产
　　与洮州同
　　枹罕县八乡本汉旧县属金城郡按周地记云枹罕即故罕羌侯邑也枹音桴后魏至唐州皆治于此　积石山一名唐石山今名小积石山在县西北七十里禹贡曰浮于积石至于龙门西河西域传河东注蒲昌海行地下南出积石为中国河续汉书郡国志陇西河闗县积石山西南河水出焉　大河源西河旧事云葱岭在炖煌西八十里其山高大上悉生葱故曰葱岭河濳其岭分为二水凉州异物志云葱岭水分流东西西入大海东为河源张骞使大宛而穷河源谓极于此而不达昆仑也　离水汉书地理志云金城白石县离水出西塞外东至枹罕入河　渝城溪　乌头洲皆在邑界大夏县东南七十里元四乡本汉旧县属陇西郡十六国春秋云张骏十八年分武始晋兴广武置大夏郡及县取县西大夏水为名　金劒山在县西二十里亦有金劒故城一号金栁城即前凉曽为金劒县于其中大夏水一名白水出县西南大谷中
　　凤林县西南八十里元九乡本汉白石县地属金城郡前凉张骏八年改白石为永固县唐贞观十年分河州于此置乌州十一年废乌州置安乡县属河州天宝元年改为凤林县　凤林闗在黄河侧　石门山郦元水经云漓水又东北迳石门口山高险对崖如门峡故得名疑即皋兰山门也汉武元狩三年骠骑将军霍去病出陇西至皋兰今是山去河不逺应谓此
　　阶州
　　阶州武都郡旧理将利县今理福津县土地与成州同亦白马氐之地汉书西南夷传曰汉诛且兰卬君并杀莋侯冉防皆震恐请臣置吏以广汉西白马武都郡后汉因之魏黄初中徙武都于美阳在今京兆好畤界武都故城是也其时以故地为武都西部都尉理蜀汉建兴七年诸葛亮遣陈戎攻武都阴平二郡始入蜀后属晋复为郡愍帝末刘曜寇入长安氐羌相率降伏其后有氐豪茂搜勇健为羣氐所推王于武都之地自茂搜之元孙盛立乃分诸氐羌为立辖二十部防军各为镇戍不置郡县至子难当为宋所灭其后杨氏苗裔复拥众据武都之仇池山至后魏又平之因筑城于仙陵山东至武都镇后入西魏始改置武州后周又为武都郡隋初废郡大业初复为郡唐武徳元年置武州领将利建威覆津盘堤四县贞观元年省建威入将利天宝元年改为武都郡乾元元年复为武州大厯二年亦同秦州陷入吐蕃至大中三年收萧闗至五年七月复立武州即今州是也景福元年改为阶州后唐长兴三年移就故武州为理晋末契丹猾夏秦成阶三州叛入蜀周显徳三年阶州归顺
　　元领县三　今二
　　将利　福津
　　一县废
　　盘隄防蕃废
　　州境
　　东西四百八十里　南北三百二十里
　　四至八到
　　东北至东京二千四百八十里　东北至西
　　京二千六百里　北至长安一千二百里
　　东至成州三百里　南至文州二百四十里
　　西至蕃州界二百里　北至秦州五百六十里东南至兴州四百三十里　西南至符州蕃
　　界三百五十里　东北亦连接秦州成州界
　　三百里　　西北亦连接蕃界一百八十
　　里
　　户
　　唐天宝户二千九百二十三皇朝户主一千六百九十客四千六百二十
　　风俗
　　文王为西伯理化西羌文王薨后羌人感文王之化妇人为孝髽角至今未泯
　　人物无
　　土产
　　旧贡蜜　麝香　今贡马　出花椒　大黄
　　巴防　石盐　水银　碌　狨皮
　　福津县旧四乡今三乡本汉河池县地魏为武阶郡按魏大统五年于今县东北三十里故万郡城置覆津县属武阶郡隋废武阶郡县属武都郡自唐景福元年再置县改为福字后唐长兴三年移州于此　白江水从西蕃界东到州流入文州合嘉陵江
　　将利县东二百一十里元六乡本汉氏羌地汉置武都郡后魏平仇池羌属因改武都为石门县周闵帝元年改为将利旧为州理今为外邑　沮水按郡国志云武都沮水之西有角弩谷即蜀将姜维勦五部氐羌之所天池大泽在郡西　紫水陇右记云武都紫水有泥
　　其色赤紫而粘贡之封玺书故诏诰有紫泥之美　废盘堤县在州南一百三十五里亦汉河池县地后魏废帝前二年于此置武阳郡领盘堤县后恭帝元年于今县东南一百四十二里移盘隄县于故城以置县因山名也自武州陷复废　盘隄山在县西
　　洮州
　　洮州临洮郡今理临洮县禹贡雍州之域谓西倾朱圉鸟防【注】山在今州西南吐谷浑界之内○秦汉及魏晋皆诸羌所居又后为吐谷浑所侵据其地后周明帝元年逐吐谷浑始得其地因置洮阳防武帝保定初立为洮州其郡城本名洮阳城在洮水之北乃吐谷浑所筑南临洮水极险今谓之洪和城是也隋初州如故至帝废州为郡唐武徳二年置洮州贞观五年移州治于洪和城后复移还洮阳城今州治也永徽元年置都督府开元十七年废并入岷州临潭县置临州二十七年又改为洮州天宝元年改为临洮郡管密恭县党项部落也寄治州界乾元元年复为洮州后唐长兴四年并为保顺军节度
　　元领县二
　　临潭　美相
　　州境
</div>
    <div class="pagination">
<a href="太平寰宇记_page90.html">上一页</a><span>...</span><a href="太平寰宇记_page86.html">86</a><a href="太平寰宇记_page87.html">87</a><a href="太平寰宇记_page88.html">88</a><a href="太平寰宇记_page89.html">89</a><a href="太平寰宇记_page90.html">90</a><span class="current-page">91</span><a href="太平寰宇记_page92.html">92</a><a href="太平寰宇记_page93.html">93</a><a href="太平寰宇记_page94.html">94</a><a href="太平寰宇记_page95.html">95</a><a href="太平寰宇记_page96.html">96</a><span>...</span><a href="太平寰宇记_page92.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
