<!DOCTYPE html>
<html>
 <head>
  <meta charset="utf-8"/>
  <title>
   读史方舆纪要 - 第 215 页/共 479 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   读史方舆纪要 - 第 215 页/共 479 页
  </h1>
  <div class="content">
   府名山耸峙，大川环流，凭高据深，雄于天下。战国时，苏秦说秦惠王曰：秦四塞之国，被山带渭。东有关河，南有巴蜀，西有汉中，北有代马。楚汉间，韩生说项羽曰：关中阻山带河，四塞之地，地肥饶，可都以霸。汉初，娄敬说高祖曰：秦地被山带河，四塞为固。卒然有警，百万之众可立具。入关而都之，此扌益天下之亢而抚其背也。张良曰：关中左崤函，右陇蜀，沃野千里。南有巴蜀之饶，北有胡苑之利。此所谓金城千里，天府之国。贾谊亦言践华为城、因河为池者也。又东方朔曰：汉兴，去三河之地，止灞、以西，都泾、渭之南，此所谓天下陆海之地。东汉初，寇恂曰：长安道里居中，应接近便，从容一处，可制四方。杜笃《论都赋》亦备言长安之险固，谓进攻则百克，退守则有余也详见前。又班固曰：昔后稷封，公刘处豳，太王徙支阝，文王作丰，武王治镐。其民有先王遗风，好稼穑，务本业，故豳《诗》言农桑衣食之本甚备，有、杜竹林、南山檀柘，号称陆海。其《西都赋》云：汉之西都，在于雍州，实曰长安。左据函谷、二崤之阻，表以太华、终南之山；右界褒斜、陇首之险，带以洪河、泾、渭之川。众流之隈，涌其西。华实之毛，则九州之上腴焉；防御之阻，则天地之奥区焉赋有云：秦岭，我北阜，挟沣、灞，据龙首。此专言都城之形胜也。又云：前乘秦岭，后越九，东薄河华，西涉秦雍。此概言西都之形胜也。张衡《西京赋》亦云：左有崤函重险桃林之塞，右有陇坻之隘，隔碍华戎。晋潘岳《西征赋》云：邪界褒斜，右滨陇。面终南而背云阳，跨平原而连れ冢。九[B18D]，太乙あだ。南有玄灞、素、汤井、温谷，北有清渭、浊泾、兰池、周曲。浸决郑、白之渠，漕引淮、海之粟。盖山川形胜，莫若西京也。且原隰沃衍，则资储易足，地势便利，则战守有余。有事于中原者，未尝不属意于此焉。北魏孝武初，高欢破尔朱兆于邺西，入洛阳，召贺拔岳于关中。薛孝通《说岳》曰：今以华山为城，黄河为堑，进可以兼山东，退可以封函谷，奈何束手受制于人。隋末，李密为杨玄感谋曰：关中四塞，天府之国。宜直取长安，据险而守之。及密攻东都，柴孝和亦说密曰：秦地山川险固，秦汉所凭以成王业。不若西入长安，然后东向以清河洛。唐自太原举义，先入长安，根本既固，遂以削平群雄也。宋初，太祖西巡至洛，欲留都之，议者以为不可。帝曰：迁河南未已，终当居长安耳。盖贵形胜也。建炎中，张浚以五路之师败于富平，而关中遂不可复。岂非永兴一路，尤为五路之襟要欤？论者曰：雍州之险，在华岳与黄河，交会在于潼关。然必东南有宛、洛，东北有晋、绛，而后可以为固。无宛、洛，则武关、崤函之险可入；无晋、绛，则临晋之阻可入。昔人言：临晋以限东诸侯，武关以限南诸侯，而函谷以限河北。此三关者，诚长安之重地欤。又建都议云：都关中者，以漕运为重，而尤以耕屯为主。张良云：河渭漕挽天下，西给京师。东方朔曰：酆、镐之间，号为土膏，其价亩一金。司马相如《上林赋》曰：终始灞、，出入泾、渭，酆、镐、潦、，纡余逶迤。经营乎其内，荡荡乎八川分流。释之者曰：长安之地，、镐经其南，泾、渭绕其后，灞、界其左，沣、涝合其右。此八川者，盖灌输所资也。又虞诩曰：雍州厥田惟上，水舂河漕。晋潘岳曰：黄壤千里，沃野弥望。唐杜佑曰：雍州之地，厥田上上，、杜之饶，号称陆海。《唐志》：长安有兴成见咸阳县、五门或云在醴泉县、六门见武功县、龙首见咸宁县、泾堰即白渠、滋堤即霸水凡六堰，皆有丞，贞观六年废。贞元四年，京兆尹郑叔则言泾阳有三白渠限口，其六县分水之处六县，泾阳、云阳、三原、富平、高陵、栎阳，实为利害。请准诸堰例，置监掌之。十三年，诏昆明池俯近都城，蒲鱼所产，令韩皋充使修堰。十六年，以东渭桥纳给使，兼白渠、漕渠、升原见凤翔府宝鸡县、成国见武功县等渠堰使。自是岁常修治。盖自秦汉以来，皆因八川之流，环绕畿辅，用以便漕利屯。隋建新都，八川之流，渐移其旧。唐人踵之，而渠堰之制益备，然灌溉之利，去秦汉时远甚。宋以西夏之扰，关中多故，屯田足食之计，乍修乍辍见前大川泾水。今且陵谷迁改，川原非故矣。夫关中形胜，自古建都极选也。其便漕利屯之策，不班班可考欤？

　　今府城，隋开皇二年所营大兴城也。汉都城，在今城西北十三里，本秦离宫。汉高帝七年，始都于此。城狭小，惠帝三年，更城长安。周围六十五里，六年，始成之《纪年》：惠帝元年，始作长安城西北方，至五年，乃毕。盖前此未有城云。城南为南斗形，北为北斗形，人呼为斗城亦名阳甲城。甲，始也，取一阳初生之义。北负渭水，南直南山子午谷。有十二门。东面三门：东出南头第一门，曰霸城门，亦曰青城门霸城门色青，民间因以名也，或曰青门。广陵人邵平为秦东陵侯。秦破，为布衣，种瓜青门外。《庙记》亦曰青绮门。又《洞冥记》：武帝时，有雀群翔于霸城门，因改为青雀门。莽天凤二年，霸城门灾，莽因更为仁寿门无强亭。东出中门，曰清明门，亦曰籍田门门内有籍田仓也，或曰凯门。《汉宫殿疏》：第二门名城东门，莽更为宣德门布恩亭。东出北头第一门，曰宣平门，亦曰东都门庾子山云：望宣平之贵里，言贵戚所居也。民间谓之东都门，或曰东城门，其郭门亦曰东都门。景帝三年，以七国反，军东都门外。又东城门至外郭亭十三里。有广明亭，在郭门外。又东即广明苑也。霍光之广明，都肄郎羽林，昌邑王贺入承大位，至广明东都门，龚遂曰：此长安东郭门也。又逢萌挂冠于东都门，即此矣。王莽改宣平门曰春王门正月亭。更始初，汉兵诛莽，从宣平门入。三年，赤眉自高陵进攻东都门。城门校尉李况开门纳之。初平三年，董卓部曲李亻等作乱，屯南宫掖门。王允扶帝上宣平门避兵。兴平二年，亻等复作乱。车驾东幸，出宣平门。南面三门：南出东头第一门，曰覆盎门，亦曰下杜门《庙记》曰：覆盎门与洛门相去十三里二百十步，有鲁班输所造桥。征和二年，戾太子战败于长乐阙下，南奔覆盎城门，是也。其南有下杜城。应劭曰：杜陵之下聚落也。或云即杜诚矣。故亦曰杜门，又曰端门。北对长乐宫，莽更名曰永清门长茂亭。南出中门，曰安门，亦曰鼎路门北对武库，莽更为光礼门显乐亭。南出西头第一门，曰平门，亦曰西安门北对未央宫，即便门也。古平、便同字。建元三年初，作便门桥，渡渭水，趣茂陵。永光元年，酹祭宗庙，出便门，欲御楼船，薛广德当车谏止，是也。莽更为信平门诚正亭。西面三门：西出南头第一门，曰章城门，亦曰章门一为光毕门，莽更为万秋门亿年亭。胡氏曰：章门或谓之白门。北魏孝昌末，萧宝寅据关中以叛，屡为魏所败。其将侯终德因还军袭宝寅，至白门，宝寅始觉，即是门也。西出中门曰直城门，亦曰直门《宫殿疏》：亦名龙楼门。张晏曰：门楼有铜龙也，又赵亻亻予所居钩弋宫，在直城门外。莽天凤初，大风发直城门屋瓦，莽更为直道门端路亭。西出北头第一门，曰西城门，亦曰雍门水北有函里，民名曰函里门，或曰突门，莽更为章义门著谊亭。北面三门：北出东头第一门，曰洛城门，亦曰高门《宫殿疏》：又名鹤雀台门，门外有台，汉武承露盘在台上。其外又有客舍，民曰客舍门，亦曰洛门，或谓之利城门。莽更为进和门临水亭，门外有石桥。北出中门曰厨城门，亦曰朝门长安城北面之中门也。内有长安厨宫，因名。赤眉入长安，更始单骑走，从厨城门出是也。或曰广门，莽时更为建子门广世亭。北出西头第一门，曰横门，亦曰横城门横，读曰光。元凤四年，更立楼兰王弟尉屠耆为王，改其国号曰鄯善，丞相率百官送至横门外。蜀汉建兴六年，魏延请出子午谷，袭长安横门邸阁，盖魏置邸阁于横门以积粟云。门外有桥，曰横桥，莽时更为朔都门左幽亭。又横门外郭有都门，又有棘门。《黄图》：棘门在横门外。汉徐厉军于此，以备匈奴。又有通门、亥门也。《艺文类聚》载：长安十二门，其宣平、覆盎、横门、东都、青绮诸门，则汉名也；万秋、宣成、章义、仁寿等门，则莽名也；又有元成、石，不知其名何据。《汉旧仪》：长安城方三十里，经纬各长十五里周回则六十五里。《唐志》：长安故城东西十三里，南北十二里。潘岳《关中记》：长安城皆黑壤赤城。今尚赤如火，坚如石。父老相传凿龙首山土为之。汉之盛时，宫殿台观，高下罗列，千有余区。及王莽更坏，赤眉残破，西京宫阙，半为禾黍。又变乱迭乘，氐羌窃据，以及西魏后周之际，虽数有增饰，而前规未逮。隋开皇二年，以故都制度狭小，历年既久，宫宇朽蠹，乃议迁都于故城之东南十三里，南直子午谷《吕氏图》云：南直石鳖谷，北枕龙首原《长安志》云：西北据渭水，左临灞，右抵沣水《长安志》云：西枕龙首原。《西京记》：隋唐都城，在龙首原。是原在城北也，曰大兴城隋文帝初封大兴公也，或曰其地本名大兴村，遂定都焉。大业九年，发丁男十万，城大兴。唐初因之。永徽四年，又复增筑，名长安城。后亦曰京师城《实录》：唐永徽五年，筑京师罗郭。开元十八年，筑外郭。贞元四年，又筑夹城。《六典》：长安左河华，右陇坻，前终南，后九。京城即外城也南北十五里一百七十五步，东西十八里一百十五步，周六十余里此因隋旧。皇城即内城，俗名子城南北三里一百四十步，东西五里一百十五步，周二十五里。宫城有三，所谓三内也。一曰西内，在皇城内西北隅，正门曰承天即隋大兴宫城正南门也。初曰广阳门，开皇二年造。九年平陈，献俘于广阳门，既又御广阳门宴将士。仁寿初，改曰昭阳门。唐武德初，改曰顺天门。神龙初，始曰承天门。《六典》：长安宫城，亦曰太极宫。城南面三门：中承天，东长乐，西永安。又大兴宫城正北门曰玄武，东北门曰至德。一曰东内，在皇城内东北隅即西内之东北也，正门曰丹凤即大明宫也。高宗龙朔二年置，自是天子常居东内。建中四年，泾原军作乱，陈丹凤门外。《宫苑薄》：大明宫南面五门：西来第一门曰兴安，第二门曰建福。又至德三载，改丹凤门曰明凤。一曰南内，在皇城内东南隅《唐志》：在东内之南，所谓兴庆宫也。自东内达南内，有夹城复道，经京城之通化门，人主往来两宫，人莫知之。宣宗时，于夹城南头开便门，俗号新开门。三内皆有宫城《志》云：唐西内有三城：外一重曰京城，外郭城也。南近樊川，北连禁中。内一重曰宫城，惟列府寺，不使杂人居之。又内一重曰内宫城，太极宫在其内，即隋之大兴宫也。今省城正直宫城之地。其皇城之门凡七。南面三门：中曰朱雀亦曰端门，其北对承天门，门外西街有都亭驿，东曰安上至德三载，以安禄山叛，改安上曰先天，寻复旧。胡氏曰：安喜门楼当在其上。大顺初，遣张讨李克用，御安喜门楼饯之。明年，杨复恭作乱，御安喜门。刘恭望谓禁军，天子亲在街东督战，是也，西曰含光。东面二门：南曰景风，北曰延喜大中三年，河陇老幼诣阙，帝御延喜门楼见之。西面二门：南曰顺义，北曰安福《六典》：安福门西直京城之开远门。乾宁二年，李茂贞等再犯阙，上御安福门待之，即此。京城之门凡十。南面三门：正中曰明德门北当皇城之朱雀门，南出抵终南山。《五行志》：元和八年，京师大水，城南深丈余，入明德门，犹渐车辐。是也，东曰启夏门门外即杜曲也。其西南二里有圆丘、先农、籍田三坛。乾宁二年，岐兵犯阙，驾出启夏门，趣南山，西曰安化门至德三载，改曰达礼门。东面三门：正中曰春明门隋名也。唐公李渊义师至长安，营于春明门西北，既又迁馆于安兴坊。坊在安兴门外，自都城东行者，多出是门。故唐人诗云：“春明门外即天涯”也，南曰延兴门隋之安兴门也，唐改，北曰通化门建中四年，泾原军作乱，自长乐坡入通化门。兴元初，李晟收京城，耀兵通化门外。西面三门：正中曰金光门隋名也。唐初举义师，刘弘基次长安城，振队金光门。广明初，黄巢入关，田令孜以帝自金光门出，趣骆谷，是也。《唐志》：自此西出趣昆明池，南曰延平门，北曰安远门隋曰开远门，唐改。《唐书》：天宝十二载，时中国强盛，自安远门西尽唐境万二千里。又安远门揭侯署曰：西极道九千九百里，示戍人无万里行也。至德三载，改安远曰开远。光启初，王重荣、李克用逼京师，帝自开远门出幸凤翔。北面一门，曰光化门宋氏曰：唐京城诸门，大抵皆因隋旧。永徽四年，筑长安外城，三旬而毕。开元十八年，又筑西京外郭，九旬而毕。《旧唐书》：京城内有东西两市，南北十四街，东西十一街，街分一百八坊，坊广长皆三百余步。皇城南大街曰朱雀街，街东五十四坊，万年县领之。街西五十四坊，长安县领之，京兆尹总其事。《长安志》：朱雀街南北尽郭有六条坡，象乾卦六爻，横亘城中，亦谓之六冈。隋宇文恺营都城，于九二爻置宫殿，以当皇居；九三列百司，以象君子之数；九五贵位，不欲常人居之，故置玄都观、兴善寺镇其地。宝历初，裴度宅在朱雀街东永乐坊，略与街西安善坊玄都观东西相对。忌度者以为宅近冈原，盖近第五冈也。又有苑城，本隋大兴苑也亦开皇二年置。唐曰禁苑，亦曰三苑以三大内皆有苑也。苑城东西二十七里，南北三十二里，周回一百二十里。东接霸水，西接长安故城，南连京城，北枕渭水《西京记》：苑西即太仓，仓北距中渭桥、与长安故城接。故城亦隶苑中。又苑有四面监及总监，以掌种植。其南面监亦曰长乐监，中有离宫亭馆凡二十四所，凡十门。南面三门：中曰景耀《六典》：禁苑南门直宫城玄武门，东曰芳林《唐纪》：元和十二年，筑夹城，自东内云韶门，过芳林门、西至修德里，通兴福佛寺，西曰光化。东面二门：南曰光泰程大昌曰：在京城通化门北，小城之东门，门东七里即长乐坡。吕大防《长安图》，光泰门在大明宫东苑之东。兴元初，李晟收京城，与贼战光泰门外米仓村，乘胜入光泰门，明日复陈于光泰门外。又中和三年，李克用等数败黄巢于渭南，自光泰门入，贼从蓝田逸去，北曰昭应。西面二门：南曰延秋天宝末，安禄山陷潼关。上密与贵妃、皇子等黎明出延秋门西幸。中和初，黄巢据长安，诸道会兵进讨。凤翔行军司马唐弘夫等进薄长安，巢东走，别将程宗楚等自延秋门入，贼近在霸上，讠知官军不整，引军袭败之，复据长安，北曰元武。北面三门：中曰启运，东曰饮马，西曰永泰苑中又有白华门，殿门名也。李晟败贼于光泰门，贼众走入白华门。既而晟军入苑城，进至白华门。又望仙门，亦苑中门名也。李晟收长安时，亦屯兵于此。三苑地广，故唐世用兵，多在苑中景龙末，临淄王隆基讨韦氏之乱，集兵苑中。天宝末，安禄山陷西京，使安思顺将兵屯苑中，以镇关中。又兴元初，朱Г据长安，自含元殿徙居苑中之白华殿。元《图经》：今奉元路城，唐天元年，匡国节度使韩建所筑新城也。朱全忠迁昭宗于洛，毁长安宫室百司及民庐舍，长安遂墟。建去宫城外郭城，重修子城即皇城，南闭朱雀，东闭延喜，西闭安福三门，北开玄武门，是为新城。城之制，内外二重，四门，门各三重。今门惟二重，内重基址尚存。东西又有小城二，以为长安咸宁县治。程大昌有言，昆明凿而镐都为池，隋城立而汉京为苑。夫陵谷变常，玄黄易位，所当慨者，岂惟城郭沦亡云尔《城邑考》：府城，即唐末新城之址，明洪武初，增修。城周四十里，门四，东长乐、南永宁、西安定、北安远。嘉靖五年，隆庆二年，皆常葺治？

　　长安县附郭，在府治西。本秦杜县之长安乡。始皇封其弟成乔为长安君。楚怀王亦封项羽为长安候。汉初，以封卢绾。高帝五年，置长安县，定都于此。惠帝始筑城，在今县西北。王莽更曰常安。后汉复旧。魏晋以后因之。隋迁县于今治。唐仍曰长安县。《唐志》：县治长寿坊，乾封初，分置乾封县，治怀直坊。长安三年，复并入焉。五代梁改曰大安。后唐复旧。今编户五十五里。

　　咸宁县附郭，在府治东。本杜县地。后周始置万年县于长安城中，此为万年县地。隋迁都后，改曰大兴。唐复曰万年。《唐志》：县治宣阳坊，乾封初，分置明堂县，治永乐坊。长安三年，复并入。天宝七载，改为咸宁。乾元初，复故。五代梁改曰大年，后唐复旧。宋曰樊川。金复改曰咸宁。今编户八十二里。

　　○长安故城府西北十三里。本长安乡。汉初卢绾封长安侯。班固曰：长安故咸阳也。盖与咸阳界壤相接耳。高祖七年都此。自是置城邑。其后营缮益广。王莽之乱，光武徙都雒阳。初平中，献帝复都此。《后汉纪》：初平三年，董卓部曲李亻等作乱，围长安。长安城峻，不可攻。守之八日，会内有叛者，亻等乃引兵入城。兴平三年，亻等再作乱，驾复东徙。又长安有小城及外城。晋建兴四年，刘曜陷长安外城，麴允等退保小城以自固，城中饥困，乃降于曜。永和十年，桓温伐秦，进至灞上。苻健帅老弱固守长安小城，是也。后毁。宋元嘉十一年，魏人发秦雍兵筑小城于长安城内。西魏大统四年，宇文泰自北邙遁还恒农，东魏降卒赵青雀等遂反，据长安子城。旋讨平之。贾耽《县道记》：长安故城在今苑中渭水南，隔渭水北对秦咸阳宫。西晋时，常置安夷护军于城内，其后更迭为宫邑。隋建新都，始移于今所。大业十三年，唐公渊义师渡河，军冯翊，遣刘弘基等南渡渭，军长安故城。既而世民亦自阿城进屯焉。《三辅故事》：长安城中有八街、九陌。汉京兆尹张敞走马章台街。丞相刘屈妻枭首华阳街。陈汤斩郅支单于，悬首藁街。又有香室街。亦曰香街。魏主子攸初，元言，汉高立太上皇庙于香街。《黄图》云：太上皇庙在长安香室街。是也。又有尚冠前街，亦曰尚冠里。贾耽云：汉京兆府在故城内尚冠里。其相次者，为夕阴街、太常街、炽盛街，凡八街。九陌，一作九市，市各方二百六十八步。六市在道西，三市在道东，四里为一市，以致九州之人，在突门夹横桥大道。《元和志》：汉长安大侠万子夏居柳市，太学诸生朔望集槐市，司马季主卜于东市。又有西市在醴泉坊，隋曰利人市。此皆汉市之可考者。

　　霸陵城府东三十里。春秋时，秦缪公筑霸宫于此。昭襄王时，谓之芷阳宫。《秦纪》：悼太子死魏，归葬芷阳。又宣太后亦葬焉。《三秦记》云：秦襄王葬芷阳，谓之霸上。其后汉文帝起陵邑于此，因更名霸陵，并置县治焉。文帝二年，从霸陵上欲西驰下峻阪，爰盎谏止处也。后汉仍为霸陵县。兴平二年，李亻等作乱，奉车驾夜至霸陵。曹魏景初元年，徙长安铜人于洛阳，重不可致，留之霸城。晋曰霸城县，属京兆郡。永康初，封赵王伦子诩为霸城侯。明年伦篡位，立为霸城王。永和九年，呼延毒起兵霸城。苻秦将苻法等讨灭之。后魏亦曰霸城县。后周废。唐武德二年，析万年置芷阳县，七年废。《三秦记》：白鹿原东有霸川，川之西阪，故芷阳也。汉曰霸陵。沛公去鸿门，从骊山下道芷阳，间行趣霸上，谓张良曰：从此道至吾军不过二十里。孔氏曰：鸿门至霸上四十里，间行不过二十里云。

　　南陵城在府东南二十五里。汉文帝七年置南陵城，薄太后葬焉。《庙记》云：在霸陵南十里，因曰南陵。太后尝言：东望吾子，西望吾夫。俗因名其陵为见子陵。《括地志》：陵在长安水东原上，霸陵之西。元始四年，为王莽所废。唐建中四年，朱Г据长安，刘德信将兵自汝州入援，破Г众于见子陵，即此。或曰：见子陵，秦庄襄王陵也，在临潼故新丰县南三十五里，始皇陵在其北，故名，非即南陵也。

　　杜陵城府东南十五里，周杜伯国也。秦武公十一年，初置杜县。汉宣帝元康元年，葬于杜东原上，曰杜陵，更县曰杜陵县。时亦谓之下杜，对陵而言也，属京兆尹。后汉建武二年，延岑屯杜陵。赤眉将逢安击岑，岑太破之。晋曰杜城县。后魏曰杜县。后周省入万年县。○奉明城，在故长安城东，汉宣帝置县，属京兆尹，后汉省。《水经注》：奉明县广成乡有广明苑，史皇孙及王夫人葬于郭北，宣帝移于苑北，以为悼园，因置县以奉园陵。又山北城，在今府东南五十里，后魏分长安、蓝田二县地置县，属京兆郡，后周废。

　　阿城在府西三十四里，即秦所作阿房宫也。《黄图》：秦作宫阿基旁，天下谓之阿房。孔颖达曰：宫在今上林苑中，雍州郭城西南面，即阿房宫城东南面也。始皇三十六年，作朝宫渭南上林苑中，先作前殿阿房周驰为阁道，自殿下直抵南山，表南山之巅以为阙，为复道，自阿房渡渭，属之咸阳，即此。颜师古曰：阿房墙壁崇广，故俗呼为阿城。汉武帝欲籍阿城以南，以东，宜春以西，除为上林苑，属之南山。晋建兴初，刘聪将赵染袭长安，将军麴鉴自阿城驰救，染引却。大兴三年，刘曜以巴酋句徐库彭等相结为乱，囚于阿房，杀之。于是四山氐、羌、巴、羯尽反，众至三十余万，关中大乱。太元九年，慕容冲败秦兵于灞上，遂据阿房以逼长安。隋末，李世民入关，自泾阳引兵趣司竹，还顿于阿城，即此。《一统志》：阿房宫在今咸阳县东二十五里。

　　○龙首山府北十里。长六十里，首入渭水，尾达樊川，头高二十丈，尾渐下，高五六丈，土赤不毛。隋以长安城狭小，改作新都于此，亦曰龙首原。

　　终南山府南五十里，都城之巨镇也。又太一山，《志》云：在府西南八十里。《一统志》云：在终南山南二十里。盖即终南之异名矣。详见名山终南。

　　子午谷府西南百里。南达汉中，或谓之蚀中。汉王之国，从杜南入蚀中。元始五年，王莽始通子午道，从杜陵南直绝南山，经汉中，置子午关于谷内。魏延谓诸葛武侯当子午而北，即此。详见汉中府子午道。

　　石鳖谷府南六十里。谷口有大石如鳖，因名。吕大防曰：隋筑都城，南直南山石鳖谷，是也。今咸宁长安以此分界，或谓之太乙谷。

　　锡谷府东南六十里。有路达归安镇，合义谷路通汉中府。《志》曰：义谷近蓝田县。元至正二十一年，张良弼引兵出南山义谷，屯蓝田，受察罕帖木儿节制，良弼阴贰于察罕，即此。

　　细柳原府西南三十里。有细柳观，又汉之柳市亦在其地。张楫以为周亚夫屯兵处。《汉·郡国志》：长安有细柳聚。《元和志》：万年县东北三十里有细柳营，而细柳原在故昆明池南，非戍守要地。说者以为周亚夫屯兵处，非也。或曰：文帝时，昆明未凿，徐厉军渭北，而刘礼、亚夫军渭南，内外联络以防卫京城，安知其非是。杜佑亦曰：细柳原，盖亚夫屯于此。

　　乐游原府南八里。其地最高，四望宽敞，本秦时宜春苑地。汉宣帝神爵三年，起乐游苑于此。《关中记》：汉宣帝立庙于曲池北，号乐游庙。盖初为苑，后因为庙，唐曰乐游园，其南即曲江池。○少陵原，在府西南四十里，汉宣帝葬许后于此。唐贞观七年，校猎于少陵原。《志》云：汉时名鸿固原，又神禾原，在府南三十里，下临樊川。其相近者又有凤栖原。《志》云在少陵原北。

　　长乐坡府东北十里水西岸。本名陂，隋文帝恶其名，改为长乐阪，亦曰长乐坡。有长乐驿，唐时为迎饯之所。建中四年，发泾原军救襄城，过京师，至水而作乱。泾原帅姚今言自禁中出，驰至长乐坡，遇乱兵拥之，西入通化门，车驾仓卒幸奉天，或谓之三陵坡。明洪武二年，徐达取奉元，渡泾渭，军于三陵坡，父老出迎，是也。襄城，今河南许州属县。○狗脊岭，《唐志》：在京城东市，盖龙首山之支陇，唐为行刑之地。又子城西南有独柳树，亦为行刑处。

　　○渭水府北三十里。自咸阳县流入境，合沣、镐二水东流，经府北，又东合霸、诸川，入临潼县界。详见前大川渭水。

　　霸水在府东二十里，源出蓝田县南山谷中。《汉志》注：霸水出蓝田谷，亦名蓝谷水也。自南山北流，经县西，历白鹿原东，又北经府东霸陵故城西，又北入于渭水。本名滋水，秦穆公更名以章霸功。始皇二十二年，命王翦伐楚，送至霸上。《通释》云：霸水经白鹿原，谓之霸上。或曰，即霸陵城西也。沛公破秦军于蓝田，至霸上，既入咸阳，复还军霸上。汉十一年，上自将讨黥布，太子监关中兵，军霸上。文帝后六年，备匈奴，使刘礼屯霸上。景帝三年，七国反，周亚夫击之，将会兵荥阳，发至霸上。又昭帝崩，昌邑王征至霸上，大鸿胪郊迎。晋永安初，河间王将张方劫迁车驾趋长安，迎于霸上。永兴三年，东海王越等发兵谋讨，遣张方屯霸上。既而越等遣兵入关，败将马瞻等于霸水。建兴四年，刘曜寇长安，华辑监京兆、冯翊、弘农、上洛四郡兵，屯霸上，畏曜兵强，不敢进。永和十一年，桓温败苻秦军于蓝田，顿兵霸水上。王猛来谒，温问：三秦豪杰何以不至？猛曰：今去长安咫尺，而不渡霸水，百姓未知公心，所以不至也。温寻与秦军战于白鹿原，败还。太和五年，苻坚使王猛伐燕，送之霸上。太元九年，慕容冲自华阴进向长安，苻坚遣将姜宇等拒之于霸上，败死。十年，苻秦将窦冲据兹川，有众数万，拒姚苌。兹川，即霸水也。义熙十三年，刘裕伐姚秦，至潼关。秦主泓军霸上。其将姚赞自定城退屯郑城，晋军逼之，又退屯霸东。未几，王镇恶入长安，刘裕自郑城引军西，镇恶迎于霸上。十四年，赫连勃勃陷长安，筑坛于霸上，称皇帝。西魏大统初，东魏将司马子如等军潼关。宇文泰军霸上以拒之。隋开皇四年，后梁主岿入朝于隋，辞还，隋主饯之霸上。胡氏曰：府东二十余里有霸桥，霸水经其下。又东十里为霸城，又东五十里即新丰古城也。旧时霸水为畿南大川，奔流入渭。唐贞元四年，尝暴溢，杀百余人。盖下流渐壅、山水骤决所致也。自唐以后，迁绝不可复问矣。《纪胜》：霸水出秦岭，合蓝谷、倾谷诸水入水，而北注于渭。

　　水旧《志》云：在府东十五里，源亦出南山谷中。《汉志》注：与霸同源而异流，经蓝田县白鹿原西，又北至霸陵城南，合于霸水。《西京道里记》：水在长乐坡西。隋开皇三年，引水北流入苑，谓之渠，亦曰龙首渠。唐太极初，幸水东耕藉田。开元二十六年，迎气于水之东。至德二载，收西京。仆固怀恩与回纥兵自城南过，营于水东。广德初，吐蕃逼西京，度便桥，车驾出苑门，度水。胡氏曰：出光泰门度水也。既而郭子仪自商州遣军出蓝田，经度水。吐蕃疑惧，引去。子仪因自商州至水，西入长安。车驾寻自陕还，子仪率百官迎于水。兴元初，李晟收复京城，华州帅骆元光败朱Г众于西。《六典》：禁苑包大明宫北，东距水。《长安志》：渠在长安县东北五里。自故霸陵城界龙首乡马头，控堰水入渠，西流过万年城东，而入长安县界，又北流注渭。盖水本入霸水。自隋迁都后，堰水为渠，而霸、之流渐乱。王氏曰：唐时以渠导入城者有三：一曰龙首渠，自城东南导水至长乐坡，酾为二渠，一北流入苑，一经通化门兴庆宫，自皇城入太极宫，以渠近龙首原而名；二曰永安渠，自城南导交水，从大安坊西街入城，北流入苑注渭；三曰清明渠，亦导交水，自大安坊东街入城，繇皇城入太极宫。宋大中祥符七年，陈尧咨知府事，以城内井泉大半咸苦，乃相度城东二里之龙首渠。其水清冷甘冽，可五六十丈，开渠引注入城，散流廛民咸赖之。明天顺初，守臣余子俊以宋渠湮塞，乃相城外西南有交、二水，源流未竭，因地势高下，导之灌注城市。其水清甘，民皆取给焉，亦谓之通济渠。《志》以为成化中开，误也。又城东今有景龙池，引水入城，注秦王府中，即龙首渠旧迹矣。旧《志》：水出蓝田县，合荆谷诸水，北流入霸水。

　　沣水府西三十里，出县南山谷中。《汉志》注云：源出秦岭西北，经子午谷，又得丰谷口水，故名焉。张楫曰：沣水出南山丰谷也，东北流，经故长安城西，又北至咸阳县境入渭。《禹贡》：沣水攸同。《诗》：丰水东注。《老子》：丰水出，深十仞而不受尘垢。金铁在中，形见于外，是也。成帝鸿嘉中，王商穿长安城，引内沣水注第中。晋大兴中，刘曜尝立囿于水上，曰沣水囿，寻省囿以与贫民。义熙十三年，后秦姚恢以安定叛，南据城。秦主泓遣姚等屯沣西以备之。唐至德二载，广平王ㄈ败安庆绪将安守忠等于丰水，遂复京师。《地说》：丰水出丰谷，北流，经汉龙台观东南，与渭水合于短阴山。旧《志》：沣水出南山，合太平高观谷水，东至咸阳入渭。一云：沣水今名贺兰渠，东北流，注交水。

　　镐水府西北十八里，源亦出南山谷中。旧《志》云：出太白山西谷中。误也。北流经故长安城，西南注昆明池。又北为镐池，又北经阿城西，达咸阳县境，入于渭。《十道志》：镐池在长安城西、昆明池北，即周故都。《诗》：考卜惟王，宅是镐京。《书传》云：文王作丰，武王理镐。郑康成曰：镐在丰东，丰、镐相去盖二十五里。秦始皇时，镐京故址毁。汉武帝穿昆明池，而故址益无可究。《庙记》云：镐池周二十一里。晋大兴三年，刘曜起凌霄台于镐池。唐贞观中，以镐池并入昆明池。《括地志》：镐水今不入渭，有漕渠西自长安入，注于渭，汉武元光六年所开也。自唐贞观间，堰丰、镐二水入昆明池，二水于是断流。今则昆明池亦涸为民田，而丰、镐之流不可复问矣。《地志》：镐池在咸阳县西南二十五里。

　　氵彪水府西北二十里。亦曰氵彪池水。《水经注》：镐水上承镐池，西北流，与氵彪池合。氵彪池水本出镐池西，而北流入镐。《诗》：氵彪池北流。是也。晋太元十一年，苻秦将邓景帅众据氵彪池以击后秦。时窦冲据兹川，与景相首尾，是也。《图经》：氵彪池，一名圣女泉。

　　水在府南十里。出南山石鳖谷，亦谓之沈水。《水经注》：沈水上承樊川皇子陂，北径长安城西，与昆明池水合。吕忱曰：水出杜陵之樊川。，音决，亦曰沈。北流合昆明池，又东北流入渭，或谓之高都水。西汉末，五侯王氏大治池沼，引水入长安城。百姓歌之曰：坏决高都，竟连五杜。唐至德二载，郭子仪败贼于白渠，遂自西渭桥进屯西，是也。白渠，今见三原县留运桥。

　　涝水府南五十里。源出县南山涝谷，亦曰潦水。经县西南秦阳宫西，又北合陂水，又北流至长安县界，入于渭。《一统志》：涝水下流，合于水入渭。

　　交水府南三十里。一名福水。上承樊川，西至石碣，遂分为二，一注沣水，一入昆明池。《志》云：长安南有便梓谷水，出南山中，北流合润国渠。又西北流至长安县东南三十里，入交水。又有豹林谷水，亦出南山中，北流，有竹谷水自南来会焉。子午谷水自东来会焉，并流入于交水。

　　樊川在府南三十里。其地本杜县之樊乡。一云周仲山甫所封。或曰：非也。汉初，樊哙赐食邑于此，川因以名。水所经也，本名浚宽川，汉初，始曰樊川。程大昌以为即御宿川。唐贞观十四年，大猎于此。

　　御宿川在府西南四十里。宿，亦作羞。如淳曰：御羞，地名，在蓝田。其地肥沃，出御物，扬雄谓之御宿。《黄图》云：川在长安城南，汉武帝为离宫别馆，禁御人不得往来游观，常宿其中，因名。师古曰：川在樊川之西，是也。唐广德初，吐蕃入长安，郭子仪自御宿川循山而东，将趣商州，即此。一名华严川。

　　牛首池《括地志》：在长安县西北三十八里汉上林苑中。《史记》：秦上林苑旁有牛首池。是也。池中有自生之韭，亦名韭泽。一云在咸阳县境渭水南。《黄图》：上林中有十池，曰初池、麋池、牛首池、蒯池、积草池、东陂池、西陂池、当路池、大台池、郎池。《初学记》：上林有十七池，曰承灵池、昆灵池、天泉池、龙池、鱼池、蒯池、菌池、鹤池、西陂池、当路池、东陂池、太一池、牛首池、积草池、麋池、舍利池、百子池。师古曰：蒯，草名也，可以织席，因名。又《图经》：长安西有冰池，西北又有盘池。今并废。

　　太液池在汉建章故宫西，未央宫北，周回十顷，亦谓之仓池。《水经注》：沈水枝渠至章门西，飞渠引水入池，东为仓池，中有渐台，起三山，为蓬莱、方丈、瀛洲，以象海中神山。亦曰清渊海，池边多雕菰紫，凫雁充满。西魏大统初，宇文泰与公卿如昆明池观鱼，行至汉故仓池，即此。后渐湮废。○唐中池，在太液池南，周回十二里。唐，庭也。又有影娥池，在建章故宫中，汉武所凿，使宫人乘舟玩月处。

　　昆明池在府西南三十里。地名鹳鹊庄。《汉书》：元狩三年，减陇西、北地、上郡戍卒之半，发谪使穿昆明池。臣瓒曰：西南夷昆明国有滇池，方三百里。汉欲伐之，故作池以习水战。周回四十里，凡三百二十顷。《三秦记》：池中有灵沼，名神池。尧时治水，尝停船于此。陆机曰：尧时已有沔池，汉因而深广之。《水经注》：交水西至石碣，武帝开昆明池所造，有石闼堰，在长安县西南三十三里。后汉建武二年，赤眉大掠长安，引而西。邓禹乃南至长安，军昆明池，谒祠高庙，大飨士卒。唐武德九年，幸昆明池。贞观五年，猎于昆明池。《括地志》：贞观中，修昆明池，丰、镐二水皆悉堰入，无复流派。《括地志》：昆明池深六寻，袤十里。贞元十三年，命京兆尹韩皋浚之，追汉制，引交河及丰水合流于池。又修石炭、贺兰两堰，并造大堰以汇众流。太和九年，复浚之。《雍胜录》云：池在长安故城西十八里，池中有豫章台及刻石为鲸鱼。旁有二石人，象牵牛、织女，立于河东西。池中养鱼以给诸陵祭祀。自宋以后，不加浚治，遂湮为民田。胡氏曰：武帝作石闼堰，堰交水为池。昆明基高，故其下流尚可壅激，以为都城之用。于是并城疏列三派，城内外皆赖之。唐太和以后，石闼堰废而昆明涸矣。旧《志》云：上林苑中有波、郎二水，武帝因凿为昆明池。

　　定昆池府西南十五里。唐景龙二年，安乐公主恃宠，请昆明池为私沼，帝不许。自凿定昆池，袤数里，即此也。今亦废。《朝野佥载》：定昆池方四十九里，直抵南山云。

　　隆庆池在府城东。《六典》：隆庆坊南有井。武后时，忽涌为小池，袤数十丈，常有云气或黄龙出其中，至景云间，潜复出水。其沼浸广，里人悉移居，遂鸿洞为龙池。《实录》云：则天时，长安城东隅民王纯家井溢，浸成大池数十顷，号隆庆池。相王子五王立第于其北。望气者言，郁郁有帝王气。中宗景龙三年，幸隆庆池以厌之。开元二年，作兴庆宫于此，谓之南内。《长安志》：龙池在跃龙池南，本是平地。自垂拱初载后，因雨水流潦为小池，后又引龙首渠水分溉之，日以滋广。至景龙中，弥亘数顷，深至数丈，常有云龙之祥，后因谓之龙池。程大昌曰：《志》云隋城外东南角有龙首堰，自此堰分水北流，至长乐坡，分为二渠。其西渠自永嘉坊西南流，经兴庆宫，则是龙池之成，引水之力也。

　　曲江池在今府城东南。汉武帝时凿。其水曲折似嘉陵江，因名。《唐志》：朱雀街东第五街，皇城东第三街，其南有曲江池，周六七里，亦名芙蓉池，本秦洲。司马相如赋：临曲江之州。颜师古云：曲岸之洲，谓曲江也。汉武帝因秦宜春苑故址，凿而广之，为曲江池。宣帝时，起乐游苑，以为校文之所。唐开元中，更疏凿之。南有紫云楼芙蓉苑，西为杏园、慈恩寺。江侧菰蒲葱翠，柳阴四合。都人游赏，中和节三月三日最盛。玄宗尝锡臣僚宴饮于此。后秀士登第者，亦赐宴焉。本汉时校文之义也。文宗太和九年，从郑注言，浚曲江及昆明池。《雍录》：曲江基地最高，隋营京城，宇文恺以其在城东南隅，地高不便，故缺此地，不为居人坊巷，而凿池以厌胜之。又会黄渠水自城外南来，遂从城外包之入城，为芙蓉池，且为芙蓉园。唐作紫云楼于江上。其后颓圮，太和六年复作之。胡氏曰：曲江池，汉时周六里余，唐时周七里，占地三十顷，今且堙为平陆矣。《一统志》云：池在今府东南十里。

　　蓬莱池在唐东内禁苑中。宪宗尝畋游于此。《志》云：池在蓬莱殿北，亦名太液池。池中有蓬莱山，自蓬莱池西出玄武门，入重元门，即苑中也。重元盖苑之南门，对宫门玄武门。又有鱼藻池，亦在东苑内。唐穆宗时，尝发神策军浚之。其相近者又有凝碧池。○龙首池，在唐东内苑中。《志》云：苑中有龙首殿、龙首池，因龙首渠之水，自城南注此。元和十三年，浚龙首池。又西内有海池三。《太极宫图》云：东海池在玄武门内之东，近凝云阁。北海池在玄武门内之西。又南有南海池，近咸池殿。武德九年，上方泛舟海池，世民杀太子建成等于玄武门，是也。今皆湮废。

　　广运潭在府东九里望春宫之望春楼下。天宝三载，韦坚所凿。《志》云：初，水衔苑左有望春楼。坚于其下凿为潭，以聚江淮运船，赐潭名广运。未几，潭不可漕。又天宝二载，京兆尹韩朝宗引渭水入含光门，置潭西街以贮材木。《宫殿图》望春楼在霸水西，临广运潭，潭在京师苑城东。

　　河池陂在昆明池东。池水流经陂北，东合沈水，一名女观陂。○雁鹜陂，在镐池北，亦承昆明之下流，方六顷。沈约诗：东出千金堰，西临雁鹜陂。是也。

　　皇子陂在府西南二十五里，周七里。《十道志》：秦葬皇子，起冢陂北原上，因名。隋文帝改曰永安陂。○塔坡，在府南二十里韦曲之西，地有浮图，产稻极美，土人谓之塔坡米。

　　王渠在府西。其上流曰昆明故渠，自昆明池东径河池陂北，又东合沈水，亦曰漕渠。径故长安城南，至汉青门外，有沈水枝渠流入焉。枝渠自章门西入城，为仓池。又径未央宫北、桂宫南，谓之明渠。又东径武库北及长乐宫北，而东出城，合昆明故渠。又分为二，谓之王渠。东北注渭水，今涸。苏林曰：王渠，官渠也，犹今御沟。汉哀帝为董贤治大第，开门乡北阙，引王渠灌园池。崔豹《古今注》：长安御沟，谓之杨沟，植杨于沟上。又戴延之《西征记》：御沟引金谷从阊阖门入雍州。《图经》：金谷水出蓝田西终南山，西入霸水。○七里渠，在故长安城宣平门外，上有饮马桥，亦曰七里沟。唐长庆中，王播浚之以便漕。

　　灵轵渠在府西南汉上林苑中。武帝所穿，起县东十五里平地，北流入苑，用以溉田。《河渠书》：关内则辅渠灵轵。是也。一名蒙笼渠。

　　清渠在府南。程大昌曰：唐京城西北有漕渠，南出丰水，径延平、金光二门，至京城西北角，屈而东流，径汉故长安城南，至芳林园西，又屈而北流入渭。清渠在漕渠东，直秦故杜南城，稍东即香积寺北。至德二载，郭子仪图复西京，自西击贼安守忠等于清渠，败绩。

　　运木渠在府南。唐大历元年，京兆尹黎请开漕渠，自南山谷口引涧水，直抵景风、延喜二门入苑，以漕薪炭，谓之运木渠，久之不就。又盐渠在故长安城南。唐武德七年，长安古城盐渠水生盐，色红白，谓之瑞盐。今皆湮废。

　　○长乐宫在府西十四里长安故城东隅，周二十里。本秦兴乐宫也，始皇时建。汉高帝五年，都长安。九月，治长乐宫。七年，宫成，诸侯皆朝。既而未央宫成，乃以未央宫为朝会之所。其后，长乐宫每为太后所居，亦谓之东宫，又谓之东朝。元康四年，神雀集长乐宫。五凤三年，鸾凤集长乐宫东阙树上。宫西有长信、长秋、永宁诸殿，正殿内又有温室。更始入长安，居长乐宫，三年，徙居长信宫。《黄图》：从洛门至周庙门，中有长信宫。盖即长信殿矣。赤眉入长安，刘盆子复居长乐宫。后废。西魏以后，复修治之。隋大业十三年，唐公渊军冯翊，进趣长安，命世子建成等自永丰西趣新丰，进至长乐宫。既而渊入长安，还屯长乐宫，与民约法十二条。天宝以后，废。○章台宫，在长安故城中，秦宫也。中有章台，因名。或曰：章台，战国时诸侯宫室之通称。苏秦说秦曰：诸侯莫不西面而朝于章台之下。说楚亦曰：南面而朝章台，是也。《秦纪》：楚怀王西至咸阳，朝章台。孔氏曰：台在渭南。汉有章台街，街盖在台下。又明光宫在长乐宫后，汉太初三年所作。《黄图》：明光宫南联长安，北通桂宫。

　　未央宫在府西南十八里，长安故城西南隅。汉高祖七年，萧何起未央宫，斩龙首山而营之，高出长安城。北阙曰玄武，东阙曰苍龙，东南立武库，西为太仓，自此常为朝会之所。王莽时，改曰王路堂。地皇初，大风毁王路堂。更始初，义兵入城诛莽，莽将王邑等距击北阙下，未央宫被焚。后汉初平元年，董卓劫迁车驾入长安，复辑未央殿居之。《西京杂记》：未央宫周回二十二里九十五步五尺，街道周回七十里。台殿四十三，其三十二在外，其十一在后宫。池十三，山六，门闼凡九十五，而昭阳殿在宫中尤为巨丽。《汉宫殿疏》：未央宫有金马门、青琐门、朱鸟堂、画堂、甲观、非常室，又有延年、合欢、承明、昆德、白虎、麟趾、玉堂、金华、宣室诸殿，天禄、石渠、麒麟三阁。又有钩盾弄田。钩盾，官寺名。弄田，天子燕游之田也。又有曲台为天子习射处。《水经注》：未央宫苍龙阙内有阊阖、止车诸门。刘曜据长安，复营治焉。西魏以后，亦增修之。大统四年，置纸笔于扬武门外，以求得失。扬武门，或以为即汉止车门。又有露门，或以为即故阊阖门也。宇文周仿古制，外朝曰路门，讹曰露。程大昌曰：汉未央宫在唐禁苑中，改为通光殿。贞观七年，从上皇置酒故汉未央宫。会昌中，诏重修未央宫。盖自隋至唐，屡经修治。《元和志》：未央宫东距长乐宫一里，中隔武库。○桂宫，在未央宫北，汉武帝建，周十余里。中有明光殿。从宫中复道上城，西至建章宫。《关中记》：桂宫，一名甘泉宫，武帝作迎风台以避暑，或谓之北宫，亦谓之紫宫。《水经注》：宫内有走狗台、柏梁台，又有寿宫，亦武帝所作，以奉神君者。元狩五年，置酒寿宫是也。《黄图》：汉有犬台宫，在长安西二十八里。

　　建章宫在府西南二十里故未央宫西南上林苑中，周回二十里。汉武帝太初元年，以柏梁台灾，更作宫度，为千门万户。其东别起凤阙，乘高望远，一名别风阙，又谓之圜阙。上立铜凤凰，故曰凤阙。时又于其南立神明台、井楼。颜师古曰：上林苑中有宫十二，建章宫其一也。又西有蒲萄宫。哀帝元寿二年，单于来朝，以太岁厌胜所在舍之，因起此宫。赤眉入长安，坏建章宫。今俗呼贞女楼，即建章故阙云。○明堂，在长安故城外。《水经注》云：在鼎路门东南七里。其制上圆下方，有九宫十二室。又汉圆丘亦在故长安城南。成帝建始二年，罢雍五畴，始祀昊天上帝于南郊是也。《志》云：汉圜丘，在昆明池南。唐武德初，于明德门外道东二里立圜丘，高十二丈。东北去启夏门外亦二里有奇。

　　宜春宫在今府东南，近曲江池。《黄图》：在杜县南，秦离宫也。赵高葬二世杜南宜春苑中，即此。汉亦为宜春宫。武帝尝东游宜春，又于宫东置苑，亦曰宜春下苑。初元二年，罢宜春下苑，是也。其在县者，又有宜春观云。○长门宫，在府东北。《括地志》：汉长门故亭，在万年县东北苑中。文帝十六年，于长门道北立五帝坛。景帝时，窦太主献长门园，武帝改为宫。如淳曰：长门者，因长水为名。

　　宣曲宫在府西南昆明池西。汉置宫于此，又邑名也。高祖封功臣丁义为宣曲侯，亦为胡骑所屯。汉制长水校尉，掌长水宣曲胡骑。又武帝微行，私置更衣，从宣曲以南十二所，夜投宿长阳、五柞诸宫，是也。长水，见蓝田县。○望春宫，在府治东十里，水西岸。隋开皇中建，大业初，改为长乐宫。《唐志》：万年县有南望春宫，临水西岸。有北望春宫，下临广运潭。朱Г之乱，援军游骑时至望春楼下，是也。

　　长安宫在长安故城东。戴延之《西征记》：苻秦筑宫于长安东城中，有太极殿。西魏以后，皆谓之长安宫，有肃章门。宇文周建德二年，周主弟直作乱，袭攻肃章门，盖宫西南门也。宫中有大德、永安、正武等殿。建德六年，毁路寝、会义、崇信、含仁、云和、思齐等殿，以其壮丽也。又有天兴宫，后周主ど所居。其东为正阳宫，周主阐所居也。杨坚辅政，以正阳宫为丞相府，亦谓之东宫。天兴宫东门曰崇阳宫，坚每繇此如东宫。又临光殿亦在天兴宫，杨坚受禅处也。唐废。

　　太极宫在今府治西北。即隋大兴宫。隋开皇三年营新都，名其城曰大兴，宫殿亦皆以大兴为名。其北苑亦曰大兴苑，唐人谓之西内。正殿曰太极殿，即隋大兴殿也。一云后改为翠微殿。殿东曰武德殿。又东曰延恩殿。隋开皇二十年，陈兵武德殿，废太子勇。又大业十三年，以武德殿为丞相府，唐公渊居之。太极殿西曰承庆殿，又西有承乾殿。唐武德三年，元吉居武德殿，世民居承乾殿。宫之北有临湖殿。武德九年，建成、元吉入玄武门，至临湖殿觉变，是也。《西京记》：太极宫城西有弘义宫。武德五年，以秦王有克定天下之功，别建此宫居之，亦谓之西宫，承乾殿在焉。秦王既诛建成等，遂居东宫。宫在太极宫东，内为武德等殿，有左右长林门。太宗寻即位于东宫之显德殿。而西宫有山林胜景。贞观二年，高祖徙居之，改曰大安宫。宫中又有丹霄、垂拱等殿。其东宫又有万春、立政等殿，而两仪、甘露、神龙、天成、披香、千秋等殿，亦俱在太极殿以北。又相思殿，则在玄武门内也。《六典》：太极殿次北曰朱明门，门之左曰虔化门。高祖初为丞相，视事虔化门。朱明门之右曰肃章门。肃章之西曰挥政门。贞观十年，葬长孙皇后，将军段志玄、宇文士及分统士众出肃章门，是也。自太极殿以北，曰两仪殿，古之内朝也。其东曰献春门，内为万春殿。又东曰立政门，内即立政殿。其西为宜秋门，又西为百福门，内为百福殿。又太极殿门之东为恭礼门，自虔化门南出之门也。又南即宫城之长乐门。太极门西曰安仁门，自肃章门南出之门也。又南即宫城之永安门。《太极宫图》宫西有左藏库，库西曰通明门。天宝十一载改曰凤集门。而玄武门之西有青霄门，或谓之凌霄门，亦曰凌云门，与嘉德等门俱为宫门。宫中又有通内诸门，曰九仙、睿武、显道、金液、玄德、白兽、凌烟阁及东西上阁，左右银台门。刘句曰：西内中别殿台阁，凡三十四所。

　　大明宫府治东北五里。唐为东内，贞观八年建，初名永安宫，旋改曰大明宫。《六典》：大门宫在禁苑东南，西接宫城之东北隅。程大昌曰：太极宫之后苑也，在龙首山上。龙朔二年改作，谓之蓬莱宫，取殿后蓬莱池为名。正殿曰含元殿，殿成，遂移仗居之，更命故宫曰西内。咸亨初，又改曰含元宫。武后长安初，复曰大明宫。其含元殿，据龙首山之东趾，阶上高于平地四十余尺。南为丹凤门，殿东曰翔鸾阁，西曰栖凤阁，二阁之下为东西朝堂，后殿则宣政殿也。殿之东西，有东西廊，与西内太极殿之东西厢，皆有日华月华门。其西上阁之西，则为延英门。门左曰延英殿。自宣政殿而北，则紫宸门。门左曰崇明门，右曰光顺门。光顺门外为昭庆门，门南直光范门。而紫宸门内之紫宸殿，即内衙正殿也。又西曰金銮殿。殿当龙首山坡陇之北。有金銮坡，即龙首山之支陇，隐起平地，坡ヌ逶迤，殿在坡东，因以为名。宫内又有长乐门、长乐殿，又有芳兰殿，或曰紫兰殿也。贞观二十年，宴回纥诸酋长于芳兰殿。《大明宫图》玄武门右有玄武殿，后有紫兰殿。又紫宸东西为左右银台门，左银台门北为太和殿，殿西为清思殿。又南为宣徽殿，北为珠镜殿，而右银台门内有麟德殿。殿有三面，亦谓之三殿。又紫宸之北为温室、浴堂等殿。温室殿西南，浴堂殿东，则少阳院也。其观德殿在宜春门北，射殿也。贞观十四年，侯君集献高昌俘于此。或曰，亦在大明宫内。刘句云：东内别殿台馆，亦三十余所。
  </div>
  <div class="pagination">
   <a href="读史方舆纪要_page214.html">
    上一页
   </a>
   <span>
    ...
   </span>
   <a href="读史方舆纪要_page210.html">
    210
   </a>
   <a href="读史方舆纪要_page211.html">
    211
   </a>
   <a href="读史方舆纪要_page212.html">
    212
   </a>
   <a href="读史方舆纪要_page213.html">
    213
   </a>
   <a href="读史方舆纪要_page214.html">
    214
   </a>
   <span class="current-page">
    215
   </span>
   <a href="读史方舆纪要_page216.html">
    216
   </a>
   <a href="读史方舆纪要_page217.html">
    217
   </a>
   <a href="读史方舆纪要_page218.html">
    218
   </a>
   <a href="读史方舆纪要_page219.html">
    219
   </a>
   <a href="读史方舆纪要_page220.html">
    220
   </a>
   <span>
    ...
   </span>
   <a href="读史方舆纪要_page216.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
