<!DOCTYPE html>
<html>
<head>
    <meta charset="UTF-8">
    <title>八闽通志 - 第 127 页/共 184 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>八闽通志 - 第 127 页/共 184 页</h1>
    <div class="content"> 罗源县
　　〔宋〕　常平仓在县东。　常平库在县厅西。
　　〔元〕　义仓一十九所　义冢三所一所在圣水寺，一所在四明山，一所在铁障山。
　　〔国朝〕预备仓在县治旁，旧在县东隅沈尉桥之北。永乐五年，主薄郭刚建，成化间知县施弘迁建今所9。　养济院在县治西南后库。洪武八年，即宋元遗址建。今废。　义冢三所俱在县治安金里。一所在铁障山下，宋元符二年北溪张尉创；一所在花山下10圣水侧，宋宝庆间环溪陈显伯创；一所在野明山下11，元双石桥黄垓创。

 福州左卫
　　〔国朝〕　预备仓在经历司后。成化九年巡抚副都御史张瑄奉制命指挥佥事储祯建。积谷以备岁歉，后仿此。

 福州右卫
　　〔国朝〕　预备仓在府治西埔尾。成化九年指挥刘钦建。

 福州中卫
　　〔国朝〕　预备仓在镇抚厅后。成化九年指挥使李辅建。

 镇东卫

　　〔国朝〕　预备仓

 建宁府
 建安县
　　〔宋〕　常平仓在郡城中和坊内。乾道六年建。其址今为建宁左卫千户所。　社仓七所在东萇、安泰、建宁、南材、川石、顺阳诸里。社仓之建，其原出于乡先生、乡大夫念饥民之无告，与其里人相勉以义买田积谷，遇青黄不接，则计口量贷之，以赒其急，秋冬之交，则敛而偿其初之所贷。　举子仓一十所12在吉苑、建宁、登仙、将相、房材13、安泰、东萇、南材、顺阳、川石、秦溪内外诸里。先是，闽人生子贫者多不举。乾道五年，赐常平钱米赈给之。绍兴中，朱文公请立此仓。淳祐中，赵汝愚帅闽，推广其意，括绝没之田产，召佃输租，仍拨籴本建仓，收储租米，遇受赈五月以上者，则书于籍，至免乳日，人给米一石三斗。主之乡官，给贷收息，以司出纳；县掌之丞，郡辖之倅，而隶之帅。后仿此。　常平库在旧郡治内。　漏泽园在府城东东塔院巷口。莆阳旧志云：“崇宁三年，诏令择不毛之地为漏泽园，以掩骸胔之暴露者。绍兴十四年，臣僚奏请海处盖庵屋两间，募僧二人，主管收齐，月以常平钱米给之。次年又许给棺并絮纸等，人不过三缗。”按《新序》曰：“文王作灵台，掘地得死人之骨，王曰：‘更葬之。’吏曰：‘此无主矣。’王曰：‘寡人固其主，又安求其主？’遂更葬之。天下皆曰：‘文王泽及朽骨矣。’漏泽园之名盖本于此。”又按建宁旧志云：“漏泽园始于开封府界。使者陈向元丰中尝行部，宿陈留佛寺，夜半闻垣外人声汹汹然，起烛之，四望皆积尸蔽野。遂具状请斥官□以葬14，神宗可之，仍命向总其事，得骸骨八万余瘗之，复令置佛寺，岁令僧一人掌其籍。自是天下皆置焉。”据此则神宗时已有漏泽园矣，而《莆阳志》乃谓起于崇宁、绍兴间，岂至是臣僚复申明其典欤？　义垄在府城东北黄华山下。淳熙□五年，郡守赵善肇置以葬贫而不能葬者，仍建海会庵，以司守视。庵旧废，其故址今围入府城矣。
　　〔国朝〕　旧预备仓四所一所在永平乡安泰里，一所在永和乡建宁里，(上二仓俱府城东。)一所在府城西原祐乡房村上里，一所在府城东南□绣乡将相里15。(已上四仓俱洪武十八年建，永乐三年重建。)　新预备仓在府城内新贤坊布政分司之左。成化十九年知县杜镐建。　养济院在府城宁远门外光禄坊之东北，即宋之居养院也。乾道五年创于建溪门外，七年郡守赵彦端移建今所。元改为贫子院。国朝洪武八年改今名。

 瓯宁县
　　〔宋〕　社仓一十二所一所在崇安里，一所在西乡里，一所在梓溪里，一所在禾供里，一所在禾义里，一所在丰乐里，一所在禾吉里，一所在慈惠里，一所在吉阳里，一所在梅岐里，一所在麻溪里，一所在高阳里。　举子仓二十六所三所在崇安里，三所在禾供里，二所在西乡里，二所在梓溪里，二所在禾义里，二所在丰乐里，二所在禾吉里，二所在慈惠里，一所在吉阳里，二所在梅歧里，二所在麻溪里，二所在高阳里。　惠民东局在郡城中和义坊大中寺之侧，其址今为民一16。　惠民西局在郡城中平政门之左，旧与都监坊相直。其址今为旌善亭。　义垄在旧山寺路口。宋淳熙十五年，郡守赵善建。　漏泽园在旧观音庵前。(上义垄并漏泽园俱在府城西北太平坊。)
　　〔国朝〕　预备仓五所一所在星会乡禾义里，一所在慈善乡吉阳里，一所在温柔□慈惠里17，(上三仓俱府城西。)一所在府城北安乐乡崇安里，(已上四仓俱洪武十八年建，永乐三年重建。)一所在府学射圃东边，成化十八年知县陈英建。　义冢在府城北太平坊寿山之垄，即宋义冢址也18

 浦城县
　　〔宋〕　常平仓在县治之西。　社仓二所一所在县北长乐里，又名永利仓；所在县南东礼里。　举子仓十二所一所在县郭，一所在郊阳里宗寂寺，一所在高泉里千山寺，(上二仓俱县东。)一所在人和里宝应院，一所在禅寂院，一所在翠岩院，(上二仓在清湖里。已上三仓俱县南。)一所在船山里安国寺，一所在安乐里构木寺，一所在载初里西瞿院，一所在迁阳镇永利仓，(上四仓在县北。)一所在忠信里灵岩院，一所在通德里松林院。(上二仓俱西北。)　常平库在县治西庑。　漏泽园在县南隅水南园。
　　〔国朝〕　预备仓九所东区三所：一所在上馆，一所在下馆，(上二仓在太宁里。)一所在孝弟里后塘；西区二所：一所在新兴里，一所在安乐里；南区二所：一所在清湖里，一所在人和里19；北区二所：一所在长乐里，一所在雁塘里。　养济院在县南隅。宋时建，元因之。国朝洪武十四年，知县张宗颜重建。　义阡二所一所在县北隅官塘之南，宋时置；一所在县东孝弟里杨源，成化十年邑人吴兰捐地创建。

 建阳县
　　〔宋〕　社仓九所一所在西隅开福寺内，一所在麻沙镇，名中兴仓，一所在中兴院内，(上二仓在永忠里。)一所在崇化里靖安院内，一所在和平里，(上四仓俱县西。)一所在兴贤中里罗汉院内，一所在兴贤下里，名长湍仓，(上二仓俱县南。)一所在崇文里，名将口仓，一所在北乐里福田院内。(上二仓俱县西北。)　举子仓十所一所在乐田里，一所在建忠里20太平院内，(上二仓在县东。)一所在景福院，一所在崇泰里后山院内，一所在永忠里中兴院内，一所在崇政里观音院内，(上四仓俱县西。)一所在县南兴贤中里罗汉院内，一所在嘉禾里龙归院内，一所在福田院内，一所在北乐里。
　　〔国朝〕　预备仓四所一所以孔雀寺废址建，一所在崇泰里，以旧税课局改建，一所在永忠里中兴寺，(上三仓俱县西。)一所在县南兴贤下里徐墩。　惠民药局在县治前之左。永乐十四年圮于水，正统六年改为府馆，成化十三年毁。明年，知县海澄建为义学。十七年，医学训科杨敬请复为惠民药局。　养济院二所—所在县西门外三桂里，宋时设，元因之，国初重设，更今名；一所在均亭里，地名漳滩头。　漏泽园在县南三桂里黄花山，俗呼亡化山。相传唐有镏知县者置地创设21

 松溪县
　　〔宋〕　常平仓详见《公署志 际留仓下》。　社仓在县西善政乡杉溪里22。庆元三年建，元季废，故址犹存。　举子仓六所一所在县坊普载院，一所在东关里灵召院，一所在归伏里资寿院，一所在上元里香林院，一所在杉溪、兴唐二里间龙居院，一所在永宁、永和、豪田三里间资福院。　常平库在县治内东偏。
　　〔国朝〕　预备仓二所一所在县治西偏枣岭，一所在禾田里23二十四都。　养济院在县治西隅。　漏泽园在县北一里枣岭，凡在养济院者皆葬于此。　义冢在顺门外。　丛冢二所一所在县东东关里刘屯。邑人巡检夙道暹以已山为之。正统十四年，山贼攻劫，县治又值大疫，骸骨遍野。道暹给棺募民收瘗于此。一所在县西西关里二都之西历。天顺五年，道暹复捐资鬻民山创置，周围三千余步。□乡人丧不能举及客死无归者，悉瘗于此；或无棺者给之。筑垣植木，为亭于中，春秋祀焉。

 崇安县
　　〔宋〕　常平仓今际留仓即其址也。　安抚司社仓九所一所在回向院，一所在灵阳院内，(上二仓在县东上梅里。)一所在县西黄材里石堂院内，一所在会仙里武夷冲祐观内，一所在丰阳里黄亭，一所在长平里梨园。(上三仓俱县南。)一所在仁义坊光化院内，一所在大浑里报恩院内，(上二仓俱县北。)一所在县东北石臼里乌山院内。　提举司社仓八所一所在张坂，一所在东山，一所在大王岭，一所在登山下，(上四仓在县东从籍里。)一所在连墩，一所在湖塘，一所在吉亭，一所在大坂。(上四仓俱在县东北五夫里。已上二司社仓，按《文公年谱》：“乾道四年，县大饥，文公请于郡，得粟六百石以赈给之。秋成，民偿粟于官，因乞留各里，立社仓贮焉，夏贷冬收以为常规。文公自为记。”见《诗文志》。淳熙八年，复请颁其法于天下矣。)　安抚司举子仓二所一所在丰阳里黄亭，一所在会仙里武夷冲祐观。(上二仓在县南，俱绍熙间置。)　举子仓在县西兴贤坊之营岭。景定三年知县林天瑞置。又丰阳黄亭、会仙里冲祐观亦各置一所24。　均惠仓在县西兴贤坊之营岭。嘉定间，知县傅壅以春夏之交，邑之饥民苦于艰籴，遂创此以赈济之。　丰惠仓在营岭之右。咸淳二年，知县刘汉传建。先是，均惠仓规约废弛，至有赔偿之患，民以为病。汉传遂区画俸余买田积米于此，或遇大祲，随宜减施焉。(上二仓俱废为民业。)　安乐堂三所一所在兴贤坊营岭之右，一所在石雄里杨家庄，(上二堂俱县西。)一所在县南丰阳里黄土坂。(已上三堂俱宋时设。)凡军旅往来有遘疾者，令栖止于此，惠民局给药以疗之。旧废矣。
　　〔元〕　施饭堂在县西北石雄里分水岭。延祐间，宣慰马合麻尝度关，怜肩頳担唏有饥渴之勚，乃捐金建屋市田以饭行旅焉。　惠民局在县治前谯楼之右。泰定二年，县尹彭好古建。其址今为旌善亭。　义阡在西门外二里许。延祐元年，达鲁花赤完者秃以官地为之。
　　〔国朝〕　预备仓五所一所在五夫里三市，一所在黄柏里胡师岭，一所在将村里星村，一所在大浑里旺下，一所在军营岭际留仓内。(上五所俱洪武间设。)永乐二年，知县谢雅建25。　养济院在兴贤坊营岭之右26。宋景定五年，知县刘汉传建为居养院，元因之。洪武三年，知县陈重建，改今名27。

 政和县

　　〔宋〕　常平仓在县治东省仓前。　举子仓一十一所一所在县坊龟岩寺，一所在石龙院，一所在报恩院，(上二仓在东衢里。)一所在感化里延福院，一所在萇城里花林院内，一所在报恩院，一所在龙山院，(上二仓俱在东平里。)一所在关隶镇，一所在三峰院，一所在定峰院，一所在资福院。(上四仓俱政和里。)　常平库在县厅东角。　居养院在县西门外折桂亭后。　漏泽园在顺令门外交溪之浒。
　　〔国朝〕　预备仓二所一所在县治南，旧文庙址也；一所在县西萇城里市头。　惠民药局在登俊坊。洪武十八年重建。三十二年，知县吴潮宗悉撤其材，增建私衙。永乐元年，礼部檄令郡县置之。四年，县丞熊达始建。　养济院在安济坊28。　义冢在顺令门外。

 建宁左卫
　　〔国朝〕　预备仓在卫门之侧。成化九年，指挥使范铎建，前后为廒二。

 建宁右卫
　　〔国朝〕　预备仓二所在卫门之左右。成化八年建。

 泉州府
 晋江县

　　〔宋〕　漏泽园在府城东仁风门外三十六都。乾道元年，郡守韩仲通建29。
　　〔元〕　惠民药局在府治西中和坊街北，后改为行用库，今废。
　　〔国朝〕　预备仓二所一所在二十七都郎头，永乐四年建；一所在二十四都龟湖，永乐五年建。(上二仓俱府城南。)　养济院在府治西北居贤坊内。洪武七年，知府张灏建30。　义冢在府城东三十七都明教山前。成化八年，泉州卫指挥□铨创建。

 南安县
　　〔国朝〕　预备仓四所俱洪武二十四年设。一所在县治东；一所在县西二十二都31，旧在府治西，后移今所；一所在县南三十五都；一所在县北十九都。　养济院　义冢32

 同安县
　　〔国朝〕　预备仓四所东仓、南仓，成化十八年知县张伋增建三间；(上二仓俱在县后堂之左。)西仓，在县西一、二都路上33，知县张伋创建；北仓，在县北七八都右庄村，成化九年知县张逊建。　养济院二所一所在县西北庆丰门外，成化十三年知县张逊建；一所在县南同和里四都溪头34，旧在岭下闾阎中，成化十八年知县张伋移建今所。　义冢二所成化十九年，知县张逊买隙地创建。一所在县东榕溪亭，一所在县西赤阑林35。

 德化县
　　〔国朝〕　预备仓四所东仓在县治东，西仓在县东北东西团，南仓在县西北新化里，北仓在县东北杨梅中团。　养济院在县坊隅龙浔山之麓。洪武三年知县王贞重建。

 永春县
　　〔宋〕　漏泽园在县西北白马寺前。
　　〔国朝〕预备仓二所一所在县北二十都深柄村，一所在县西南十二都吴坂村。　养济院在县东十四都东度桥之左，今废。

 安溪县
　　〔国朝〕　预备仓四所一所在县西还集里，一所在县西龙兴里，二所在县北感化里。　养济院36

 惠安县
　　〔国朝〕　预备仓三所一所在县南十八都屿头村，一所在县北七都香林村，(上二仓俱洪武二十四年建。)一所在县治内际留仓之西，天顺二年知县王览建。
　　养济院在县西南一里许，旧在县南名贤坊内。洪武三年建，成化十三年知县康永韶移建今所37。　义冢在县北郭外。宋嘉定十四年县丞张豹变建38，今因之。

 泉州卫
　　〔国朝〕　预备仓在卫治之西。成化九年指挥使李钰建。

 永宁卫
　　〔国朝〕　预备仓在卫仪门之左。成化九年指挥阚瑄建。

 漳州府
 龙溪县
　　〔宋〕　常平仓在州省仓内。　惠民药局在双门楼下之左，旧在奉先院。庆元间，郡守傅伯成给钱二千贯以充药本，减十分钱之二以惠民。绍定元年郡守方淙移建今所。　和剂局在道院前，旧在双门内之东，与推官厅相直。郡守方淙建。鬻川、广诸药，委医僧修制丸散三百余方，发入惠民局。淳祐间，郡守章大任虑有欺弊，移建今所，公余亲视，欲有实惠以及于民。
　　〔国朝〕　预备仓四所东仓，在府城外东岳庙之右，成化九年知府王文建；西仓，在府城西隅常平仓内东偏，旧在府治西南双门上，天顺六年，佥事牟俸以其逼近民居，虑有火患，遂改建今所；南仓，在府城外山川坛之左，旧在十二、三都古县社；北仓，在府城中常平仓内西偏，旧在二十三、四都芗州社。(上二仓正统十四年俱毁于寇，成化九年，巡抚副都御史张瑄檄知府王文改建今所。)　社仓二十所成化十七年，知府姜谅以郡境连年水旱，民无所仰给，乃讲求朱文公社仓之法，命属邑、乡、都各仿而建之。劝富民出粟贮于其内，岁歉则散，岁丰则敛。各选民之公正者为社正副，以司出纳。一所在一、二、三都金沙社，匾曰“广济”；一所在四、五都沙塘尾，匾曰“永济”；一所在中和保，匾曰“中和”；一所在渐山社瑞香院右，匾曰“惠民”；(上二仓在六七都。)一所在八都林坑社，匾曰“永丰”；一所在九都霞苑社；一所在十一都观音寺之旁；一所在十二、三都古县社旧预备仓址；一所在二十一都双路口，匾曰“金峰”；一所在二十二都翁建社，匾曰“博济”；一所在二十三四都松洲社，匾曰“广储”；一所在华封社39；一所在桃源社；一所在蓝径社；一所在苦竹社40，一所在宜招社；(上五仓俱在二十五都。)一所在二十六都翰林社，匾曰“惠济”；一所在二十七都后坑社，匾曰“嘉惠”；一所在二十八都官埭社，匾曰“官埭”；一所在二十九都、三十都石美社41南山寺庄之右，匾曰“石美”。　养济院三所旧为存恤院，洪武初改今名。一所在府城西门外二十一都望高山南麓，一所在清凉山，一所在鹫峰坑内。(上二院俱在府城北门外二十六都。)　义豖按旧志：“绍兴间，诏天下复漏泽园，郡守刘才、邵大为二冢，命之曰“普同”。嘉定中，郡守危祯又为三冢42：一在南山寺后，一在城西中峰院前，一在北门外。历元至今，漫无遗迹。成化十八年，知府姜谅谕民于四门近郊及各乡村，度闲旷之地，创立义冢，凡二十有一所。一所在城东门外双节庙后，一所在府城西门外金峰山，一所在府城南门外岭下路边，一所在府城北门外草亭，一所在一、二、三都大观山下，一所在四、五都东螯山下43，一所在小岭埔，一所在龙井埭口，(上二冢在六、七都。)一所在八都，一所在九都詹付44山埔，一所在十一都亭尾山王泉岩前45，一所在塘北里，一所在浯淇塘上埔，(上二冢在十二、三都。)一所在双路口，一所在天宝市后山，(上二冢在二十一都。)一所在二十二都黄相宝寿院边，一所在二十三、四都同浮社海印寺山46，一所在二十六都荒落山47，一所在二十七都马歧山下，一所在二十八都兴福山东，一所在二十九都四方山下。

 漳浦县
　　〔国朝〕　预备仓七所俱洪武二十三年创建。一所在县鼓楼内，旧在县南门外，成化八年知县刘璧建今所；一所在县东二十三都荷步社，旧在东坂社，正统十四年毁于寇，成化三年主簿阎道政徙建今所；一所在六都云霄社；一所在十都杜社；(上二仓在县南。)一所在县北二十八都何社；一所在县西南三都南诏社；一所在县东北赤湖社。　社仓七所一所在县治鼓楼内之西，一所在二、三都南韶城内衙前巷，一所在十七都赤湖社，(上二仓俱县西。)一所在八都汤坑社无象铺前，一所在九都杜社，(上二仓俱县南。)一所在县北二十八都何社，一所在县西南六都后山巷中48旧窝铺地。　养济院在县北门外。　义冢在县南梅林铺旁。周围百六十丈，两旁为屋，各四楹，以居守者。岁久渐废，成化十七年知府姜谅檄本县重修。

 龙岩县
　　〔国朝〕　预备仓四所一所在县治内，成化十年知县韦济重建；一所在县西龙门里枫朗；一所在县南表正里蒋武；一所在县北集贤里徐溪。　社仓在县东雁石社新卢。成化十八年知县陶博创。　养济院在县城东门外。成化十二年知县韦济重建。　义冢在县永宁门外一里许。方围二十余亩，立石表曰“丛丘”。成化十八年，知县陶博复增辟十余亩，缭以周垣。

 长泰县
</div>
    <div class="pagination">
<a href="八闽通志_page126.html">上一页</a><span>...</span><a href="八闽通志_page122.html">122</a><a href="八闽通志_page123.html">123</a><a href="八闽通志_page124.html">124</a><a href="八闽通志_page125.html">125</a><a href="八闽通志_page126.html">126</a><span class="current-page">127</span><a href="八闽通志_page128.html">128</a><a href="八闽通志_page129.html">129</a><a href="八闽通志_page130.html">130</a><a href="八闽通志_page131.html">131</a><a href="八闽通志_page132.html">132</a><span>...</span><a href="八闽通志_page128.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
