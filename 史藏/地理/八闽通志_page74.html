<!DOCTYPE html>
<html>
 <head>
  <meta charset="utf-8"/>
  <title>
   八闽通志 - 第 74 页/共 184 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   八闽通志 - 第 74 页/共 184 页
  </h1>
  <div class="content">
   14　《闽书 建置》作“径石铺”。
　　15　康熙《漳浦县志 建置》作“径心铺”。
　　16　《闽书 建置》作“皞林铺”。
　　17　《闽书 建置》作“藿林铺”。
　　18　《闽书 建置》作“满山铺”。
　　19　康熙《漳州府志 规制上》载：“绍定壬辰，汀寇毁民居殆尽，唯署独存，令郑师中复修；淳祐令赵与坦复建承簿厅。元至正间，寇发残毁无余，主簿陈文积更建之。洪武初，知县郑青重修。”
　　20　光绪《漳州府志 规制上》作“在县北”。
　　21　光绪《漳州府志 规制上》“寒婆”作“韩婆”。
　　22　《闽书 建置》作“员沙铺”。
　　23　同治重刊乾隆《汀州府志 公署》作“在县东”。
　　24　同治重刊乾隆《汀州府志 公署》作“连城县，漳南道公馆在县东”。
　　25　同治重刊乾隆《汀州府志 公署》作“河田铺”。
　　26　乾隆《汀州府志 公署》作“洪武三年，知县张思诚重建；二十三年，知县陈时中修”。
　　27　乾隆《汀州府志 公署》作“税课司旧在寿宁桥”。
　　28　乾隆《汀州府志 公署》作“张家铺”。
　　29　乾隆《汀州府志 公署》作“北坑铺”。
　　30　乾隆《汀州府志 公署》作“成化间，知县胡越、萧宏相继修葺”。
　　31　乾隆《汀州府志 公署》作“赵善策”。
　　32　乾隆《汀州府志 公署》作“赵汝、田圭相继鼎建”。
　　33　乾隆《汀州府志 公署》作“景泰间，知县周希贵修葺”。
　　34　乾隆《汀州府志 公署》作“袁畲铺”。
　　35　乾隆《汀州府志 公署》作“黄畲铺”。
　　36　乾隆《汀州府志 公署》作“王文渊”。
　　37　乾隆《汀州府志 公署》作“宣德间，知县李庠、县丞王自永相继重建”。
　　38　乾隆《汀州府志 公署》作“在梦溪里铁石矶”。
　　39　乾隆《汀州府志 公署》作“僧会司在万寿寺”。
　　40　乾隆《汀州府志 公署》作“在县西南九龙驿右”。
　　41　乾隆《汀州府志 公署》作“归化县治在广济街北”，并谓“成化七年巡道周谟建”。
　　42　乾隆《汀州府志 公署》作“刘成”。
　　43　嘉靖《延平府志 公署》作“景泰三年”。
　　44　嘉靖《延平府志 公署》作“在县西，正统六年建”。
　　45　嘉靖《延平府志 公署》作“洪武九年，知府唐驿建后屡毁，永乐七年，知府雷诚建”。
　　46　嘉靖《延平府志 公署》作“知府唐驿建后屡毁，永乐十年知府胡钦、成化二十三年知府陈廷琏迭建”。
　　47　明无景德年号，此显系“景泰”之误。嘉靖《延平府志 公署》作“景泰四年，知府胡钦建”。
　　48　嘉靖《延平府志 公署》作“景泰”。此误。
　　49　嘉靖《延平府志 公署》作“上二铺”。
　　50　嘉靖《延平府志 公署》作“建兴里”。
　　51　嘉靖《延平府志 公署》作“在开平里”。

卷之四十三

　　公署
　　　　郡县
　　　　　　延平府

 文职公署
　　尤溪县在县市中，建宁道之东。宋绍兴三年，知县宋咸建。正厅之右为典史厅，仪门之前为谯楼。国朝洪武三年，知县薛昉重建。十年，知县张可大、牛义相继重新谯楼。三十一年，知县黄采重建后堂。宣德三年谯楼毁。正统四年，县丞周辙新之。正统十三年悉毁于寇，惟各廨舍仅存。十四年，知县陈孝柯复创正厅仪门。寻复毁于寇，惟仪门仅存。景泰七年，知县杜宥重建。成化九年，知县孙珏重创六房。十三年，知县唐纶重创后堂并吏舍。　英果寨巡检司在县西七都。宋元丰三年创建。元至元二十一年徙建四十都仕阳汤。国朝洪武四年，巡检朱德亮复改建于旧址。正统十三年寇毁。景泰六年重建。　高才坂巡检司在县西二十都，元时建。国朝洪武四年，巡检王有成重建。正统十三年毁于寇，惟鼓楼仅存。　税课局在县治东积善坊。元时为税务大使亦速建。国朝洪武初改今名。永乐五年毁，寓治于民居。景泰二年，大使江子旺仍旧址构第屋署事。　阴阳学寓县治仪门之旁。初在三皇庙，庙废，遂徙今所。　医学在县治左，旧惠民药局也。初寓三皇庙启玄堂，庙废，遂徙今所。　河泊所在县治之东，宣德中省。渔课县兼领之。　僧会司在府治东北保安寺。　道会司在县治东，东岳行宫。　公馆在布政分司之西。　际留仓在县治之西。旧在县治东崇文坊，洪武三年创。后毁于寇，因移建今所。　申明亭　旌善亭(上二亭在县治前之右右。)　总铺在县治左。　马坪铺在八、九都。　白莲铺在十一都。　丹溪铺在十二都。(上三铺俱县东北。)　渚头铺在五都。　茅溪铺在四都。(上二铺俱县西北。)
　　沙县在凤岗山之南。唐武德四年始建在沙源1，中和四年，摄县令曹朋、崇安镇将邓光布以其地阻溪，徙建今所。宋、元因之。国朝洪武二年，知县陈善重建。正厅之右为典史厅，后堂之左为架阁库，仪门之前为谯楼，楼之西为县狱。三十三年毁于寇李乌觜，惟谯楼及廨宇仅存。永乐元年，知县倪俊重建。正统十三年复毁于寇邓茂七。景泰元年，知县余宽重建，卑陋无称。成化五年，知县张泰重建一新。按本志今县治旧为西北乡，地名杨篑坂，一名杨党坂。　北乡寨巡检司在县北十七都。宋元丰三年建为寨。国朝洪武八年，改为巡检司。巡检马中重建。　税课局在县治南翔凤桥之西。　阴阳学寓县治谯楼上。　医学在县治东，旧惠民药局也。　河泊所在县治东兴义坊，旧存恤院址也。洪武十五年，知县许斌改建。　僧会司在县治西天王寺。　道会司在县治东东岳行宫。　公馆在县治东兴义坊总铺之右。　新丰仑在县治东五十步，旧名际留。正统十三年寇毁。景泰元年，知县余宽重创，改今名。　申明亭　旌善亭(上二亭在县治谯楼前之右。)　县前铺在县治东兴义坊公馆之左。　琅口铺在八都。　高沙铺在五都。　馆前铺在二都。　青洲铺在一都。(上四铺俱县东。)　洋口铺在二十一都　尾历铺在二十二都。　荆村铺在二十三都。(上三铺俱县西。)
　　顺昌县在县市中儒学之西。初为永顺场，五代汉乾祐元年，南唐升为县建治于此。宋建炎中兵毁。绍兴元年，县令丘之玄建。至正三年，县尹鲁崇仁重建。正厅之左为幕厅，仪门之前为谯楼，谯楼之西为县狱。国朝洪武三年，县丞杨维德重修，并建僚吏廨舍。十年，知县周政徙幕厅于正厅西北。正统间毁于寇。景泰二年知县钱道宁、成化十一年知县程搢、十九年知县冯子昌、二十年县丞蒋时万相继创建。　仁寿巡检司在县西北仁寿都。宋为仁寿寨。国朝洪武初改今名。七年巡检申原让建。　税课局在县治之西。宋为商税务，国朝改今名。洪武九年，知县周政建。　仁寿税课局在县西北仁寿都。洪武九年设，未置官吏，其课额县兼领之。　阴阳学在县治谯楼上。宋时以谯楼为阴阳学，国朝因之。　医学在县治左，旧惠民药局也。　双峰驿在县治之西。旧为顺兴驿，又为行衙，宋时建。国朝洪武初改今名。　富屯驿在县西富屯都。(上二驿俱洪武十年知县周政重建。)　河泊所在县治之西。洪武十四年，户部差人闸办鱼课，知县胡乾创建。　仁寿河泊所在县西北仁寿乡。洪武十四年，户部差人闸办鱼课，未设官吏，其课米县兼领之。　僧会司在县治北正识寺。　道会司在县治西玉隆道院2。　府公馆在县治之西。　际留仑在县治西厅边。旧为常平仑，元至正中，县尹鲁崇仁重修建。国朝因之，乃改今名。　申明亭在县治之西。洪武三年县丞杨维德建。　旌善亭在县治之东，洪武十五年知县胡乾建。　城南铺旧名洄口，在县南水南乡。　郭闸铺　石溪铺(上二铺在县东石溪都。)　桂岭铺　陈坂铺旧名交溪。　杜原铺(上三铺在靖安都。)　娄杉铺在娄杉都。(已上六铺俱县西南。)　吉舟铺在吉舟都。　顺溪铺在莒口都。　太平铺在崧溪都。　阳坊铺在寿荣都。　仁和铺在仁寿都。　富实铺在杉溪都。(已上六铺俱县西北。)
　　永安县在县城中儒学之西，旧浮流巡检司址也。景泰三年始置，府通判倪冕建小屋三楹视事。四年，知县韩隆创建。正厅之左为典史厅，右为库房，西南隅为县狱，仪门外为谯楼。　安砂镇巡检司在县西三十二都。旧为浮流镇巡检司。宋元祐五年建为浮流寨。国朝景泰三年，以浮流镇为本县治所，遂徙巡检司于此，改今名。　湖口巡检司在县南三十都。永安、连城、龙岩三县接界处也，正统五年始置。　税课局在县治之西。　阴阳学　医学(上二学在县治东北。)　僧会司　道会司(上二司未设。)　公馆在县治东南申明亭之东。　县仓在县治北。　申明亭　旌善亭(上二亭在县治谯楼前之左右。)　总铺在县治东四五步许。　黄坊铺在二十七都。　贡川铺在二十六都。(上二铺俱县北。)　张关铺　新岭铺(上二铺俱在县东北二十五都。)

 武职公署
　　延平卫指挥使司在府治东。宋为南剑州。元为延平路总管府。国朝洪武元年改为卫署。　经历司在卫正堂之左。　镇抚厅在卫署之西。　左千户所元录事司故址。　右千户所旧万户府故址也。(上二千户所在卫署之东。)　中千户所　前千户所旧南平县址也。(上二所在卫署之西。)　后千户所在卫署之东，元刘万户宅故址也。(已上五所东西两廊各列十百户所。永乐七年，卫及千户所俱毁，惟后千户所独存。卫指挥佥事于鉴重建。景泰元年，卫及镇抚厅中前二千户所又毁。指挥使侯本重建。　演武场在府城东衍仙下里。　屯田凡九所共田地五百二十四顷五十七亩六分四厘，计旗军一千七百五十名。　左千户所屯二所：一在本府永安县，一在福州府闽县。　右千户所屯二所，俱在福州府：一在永福县，一在闽清县。　中千户所屯二所，俱在福州府：一在怀安县，一在永福县。前千户所屯二所，俱在福州府：一在侯官县，一在怀安县。　后千户所屯一所，在福州府侯官县。　将乐守御千户所在县治之南，洪武四年建。　吏目厅在所厅之右。　镇抚厅在所仪门之侧。　十百户所在所之两旁。成化十年，千户所并二厅十百户所俱毁。十七年，千户徐寿重建。　教场在县治南玉华都。　屯田凡九所共田地八十顷四十三亩，计旗军一百五十二名。　永安守御千户所在县治东也3，景泰三年创建。　吏目厅在正厅之左。　镇抚厅在正厅之右。延平卫指挥佥事张宣建。　十百户所在所之两廊。　教场在县治北门三里许。　屯田二所共三十七顷一十九亩七分，计旗军一百一十二名，俱在邵武府：一在邵武县，一在建宁县。

　　　　　　邵武府

 上司公署
　　布政司分司在府治东南隆贤坊，旧延福院地也。正统八年，邵武县知县颜宗建。　泰宁县一所在县治之右。正统五年县丞虞升建。成化八年，知县徐琛拓而大之。　建宁县一所在县治东七十步，旧医学地也。景泰初建。　光泽县一所在县南半里许龙兴观左4，旧河泊所地也。正统五年，知县盛埙建。
　　建宁道在府治东百步许，宋通判厅地也。元为闽海道肃政廉访司分司。国朝洪武三年改为福建按察司分司。二十四年改为建武道5。二十九年改今名。成化四年，知府盛颙重修。　泰宁县一所在县治东南百步许，洪武三年建。正统十三年毁于寇，天顺七年，知县胡玻重建。　建宁县一所在布政司分司之左，宋尉司地也，国朝洪武三年建。正统十三年寇毁，寻复建。　光泽县一所在县治东二十余步，旧城隍庙地也，洪武三年建。

 文职公署
　　邵武府在城中西隅。宋太平兴国四年，郡守张度创建。建炎间毁于兵。绍兴十二年，守汪安止重建。绍定三年毁于寇。明年守汪遂建正厅。继守赵以夫建谯楼、仪门、两廊。宝祐六年6灾，惟两廊、仪门存。守叶彦炳重建。咸淳六年，守廖邦杰复辨方正位而更作之。元至元十四年复毁于寇。是年，总管魏天祐重建。国朝洪武元年，知府周时中葺而新之。后堂之西为架阁库，仪门之西为富有库，仪门之前为谯楼。二年，改富有库为兴阜库。正统三年，知府徐述重建后堂及谯楼。天顺间，推官周仲斌改建推官厅于仪门东。先是，以元推官厅为知事厅舍，别建于郡厅左，后又以为照磨所，至是复建。即元旧址西偏也。成化间，知府盛颙移兴阜库于后堂之东。九年，知府冯孜重修正堂、右堂及仪门，复撤推官厅而大之。　经历司在正堂之东。元时在府治西南隅。国朝改为照磨廨舍，别创于堂左。天顺间，知府何友改建今所。　照磨所在正堂之西，旧在堂东，天顺间，知府何友改建今所。　司狱司在郡治南治平坊。宋曰军牢，元曰狱，国朝以为司狱司。　税课司在府治东南百五十步许。旧行用库地也。宋建于郡治东，旧通判衙前，名税务。建炎二年省，税额兼领于主簿厅。元因之。国朝洪武二年改今名，徙于太平坊。二十一年复迁今所。　常丰仓在府治东南镇雅坊。按旧志府仓一所，旧在镇雅坊。洪武六年改建于南隅亨道坊，名新丰仓。卫仓三所：一即镇雅坊，旧常丰仓基，洪武十九年改建，永乐十五年灾；一亦在亨道坊，永乐十二年建；一在南隅下水寨，永乐十三年建。正统元年，以卫仓悉属有司，遂以旧镇雅坊基建，即今仓也。七年，知府杨衡以亨道仓地卑湿，撤并今所。成化十二年，推官廖铎又增广之。　阴阳学在府治东南，旧医学地也。元延祐间建。至正中徙于城西三皇庙内南偏。国朝洪武二十年，庙革，学遂废。永乐中复建于旧址，今圮。　医学在县治东南，旧以司法厅址创建。元至元中，教授黄必寿买民地改建于旧学之西。延祐间，徙于城西三皇庙内北偏。国朝洪武二十九年，庙革，学遂废。永乐中，复建于旧址，今圮。　僧纲司在城西大觉寺。　道纪司在郡治南玄妙观。　申明亭在旌善亭南。　旌善亭在谯楼东南。
　　邵武县在府治东三百余步。旧在郡城东三里大溪之北，今故县地。宋太平兴国四年，置邵武军，随军迁今所。后毁于兵。庆元五年，县令史定之重建。淳祐十一年，县令高斯衍新之。元至元十四年毁于寇，寻复建。至正十二年又毁于兵。明年，县令孔克俊重建7。国朝洪武二年，知县水苏民重新之。宣德中，知县邹良重修。正厅之左为幕厅，两廊之西为县狱，东廊之末为土地祠。成化十五年，知县王拯区划工料俱备，未及修建以忧去。十七年，知县王济因而成之。　水口巡检司在县东十六都。宋为水口寨。元因之。　国朝洪武二年改为巡检司。巡检杨从德修建。永乐十四年圮于水，寻复建。　杨坊税课局在县东六都界首。元为税课务。国朝改为税课局。　拿口税课局在县东二十二都拿口市西。元为税课务。国朝改为税课局。　樵川水马驿在城东隅宁泰坊，旧净居寺址也。宋建于军治东百步许。元至元二十三年，达鲁花赤明安答儿徙建于城外紫云溪北。国朝洪武元年迁建于今所也。　林墩马驿在县东六都。宋设，元固之。国朝洪武四年，驿丞黄子忠重修，正统十四年毁于寇，寻复建。成化九年重修。　拿口驿在县东二十三都。元时设。国朝洪武三年，驿丞端友成重建。　河泊所在城东行春门外。洪武九年设。所官游仕宗建。永乐十四年圮于水。寻复建。　申明亭　旌善亭(上二亭俱在县治前。)　总铺在府治前右偏。　王堂铺　洒溪铺　官源铺(上三铺在五都。)　丁字铺　梅里铺(上二铺在六都。已上五铺俱府城东。)　颁春铺在县西北五十三都。　药材铺　漠口铺(上二铺在五十一都。)　龙斗铺　破石铺(上二铺在五十都。)　大乾铺在四十九都。(已上六铺俱府城西。)　城南铺在二十九都。　香林铺在三十都。　山口铺　山心铺(上二铺在三十一都。)　邢家铺在三十二都。　河源铺(在三十三都。已上六铺俱府城南。)
　　泰宁县在炉峰之左，杉溪之阳，旧归化镇地也。五代唐长兴元年建。宋绍兴四年，县令范根重建。绍定二年毁于兵，端平间复建。元延祐三年，达鲁花赤也先重建。至正十二年复毁于兵，惟正厅、谯楼存。国朝洪武三年，知县陈扬重建谯楼。九年，知县定定以正厅屋老基隘，撤而大之。正厅之左为典史厅，后堂之北为架阁库，仪门之前为谯楼，谯楼之西为县狱。成化九年，知县徐琛重建后堂。　税课局在县治南利涉桥西。宋名税务。建炎二年省，课隶主簿厅。元因之。国朝洪武二年改今名。正统元年省，课额兼领于县。　阴阳学在县治西五十步炉峰之麓，元县尉衙址也。　医学在县治西五十步。宋为惠安局。元为惠民局。国朝改今名。二十二年重建。正统十三年毁于寇。　河泊所在县治东南公馆之前。洪武十九年设。后省，课额兼领于县。　僧会司在县西保安寺。　道会司在县西龙山观。　公馆在县南河泊所后。洪武三十二年，主簿潜玉重建。　际留仓在县南谯楼之东。洪武二十年建。　申明亭　旌善亭(上二亭俱在县治前。)　县前铺在县治前两畔。　山夹铺　宜坑铺(上二铺在福山保。)　朱口铺在朱口保。　石鼻铺在梅林保。　交溪铺在交溪保。　龙湖铺在龙湖东保。(已上六铺俱县东)　白土铺　长滩铺(上二铺在南会保。)　梅口铺　挽舟铺(上二铺在梅口保。已上四铺俱县西。)　石门隘在县西大田保。　澹子隘在上高保。　茶花隘在安仁保，旧名茶花岭。(上二隘俱县北。)
　　建宁县在凤山之东，滩江之北。旧在今县治西南三里许。宋建隆元年，南唐迁治今所。绍兴三年，县令吴播建厅宇，后毁于寇。绍定二年8，县令赵纺夫重建。淳祐五年9，县令林玥建鼓楼及宣诏、颁春二亭。景定五年，县令宋秉孙建刻漏所于鼓楼之西。咸淳六年，县令程梦桂又拓厅宇而大之。元至正十二年毁于兵。二十年邑人冯真卿建正厅。国朝洪武二年，知县程思道又缮理之。正厅之左为幕厅，正厅之后为库房，仪门之前为鼓楼，仪门东北为架阁库，东南为县狱。正统十三年毁于寇，寻复建。　西安巡检司在县西里心保。宋为西安寨，在新城保。元改为巡检司。国朝洪武三年，巡检徐铭迁建今所。正统九年，知县龚仪新之。　税课局在县治东，宋税务也。国朝改今名。洪武三年，知县董焕建。三十年火。永乐五年，署局事医官廖寿山重建。正统间省，税课县兼领之。　阴阳学在县南迎薰门内。　医学在县东宣化坊。永乐九年，医官廖寿山重建。后以其地为布政分司，而以司右畔官地为惠民药局。学犹未建。　河泊所寓于县东溪东道院。正统间省，鱼课县兼领之。　僧会司在县南迎薰门外长吉寺。　道会司在县西迎厘观。　府公馆在县治南街东。　际留仑在县治西熊家岭。旧在县厅西，洪武二年，知县董焕建。三十五年，知县王思礼迁今所。　申明亭　旌善亭(上二亭在县治鼓楼之左右。)　县前铺在县治西。　分水铺旧名椒坑，在县南将屯保。　源口铺旧名洛阳。　袁庄铺旧名上社。(上二铺在县东洛阳保。)　枫演铺在长吉保。　官桥铺在镜村保。　都镜铺在都上保。(上三铺俱县南。)
　　光泽县在杭川之南，旧财演镇地也。宋太平兴国四年创建，元至正十二年毁于兵，寻复建。国朝洪武元年，征南将军胡公10举、南昌卫镇抚洪忠镇守是邑，乃撤而大之。正厅之右为幕厅，仪门之前为谯楼，县狱在仪门之左，架阁库在幕厅之右。宣德初，主簿沈宗重建谯楼。　按旧志，征南将军但曰胡公，不言其名。考之《元史》：“至正二十七年，我太祖尝命胡廷瑞率安吉、宁国等军取八闽。”疑此所谓胡公即廷瑞也。　大寺寨巡检司在县西九都之杉岭。旧在县北二十二都。元至元二十五年，迁十都之止马。后至元五年，巡检沈兼善重建。国朝洪武三年，巡检胡永忠迁建今所。　税课局在县西十都止马市。宋建税务于县治东登云坊。建炎二年省，税课隶主簿厅。元因之。　国朝改为税课局。洪武九年，知县林孔孙重建。宣德九年复省，税课兼领于县。正统十一年，布政使方某奏建于今所11。　杭川驿在县治西孝感坊。旧在惠济坊。宋熙宁中，县令上官均改为惠应庙，迁驿于县治南儒学之右。元因之。国朝洪武六年，知县卢充闾迁建今所。景泰元年，驿丞关英重建。　杉关驿在大寺寨巡检司之右。元元统元年创建，至正二十年毁于兵。国朝洪武二年，驿丞何祖坚重建。　河泊所在县东登云坊，旧税课局地也。洪武八年，知县姚泊和始建于县西南惠济坊。永乐十四年圮于水。正统五年，知县盛埙以其地为布政分司，遂改建今所。　阴阳学在县东登云坊。旧在三皇庙内，洪武二十九年庙废，改建今所。　医学在阴阳学之左。宋为惠民药局。元因之。　国朝洪武九年重建，十八年改为医学。　僧会司在县西龙兴寺。　道会司在县西龙兴观。　济留仓在县南后街，洪武六年知县卢充闾建。　申明亭　旌善亭(上二亭在县治谯门之左右。)　县前铺旧名财演，在县门外之东。　直阜铺　通津铺旧名永崇。(上二铺在县东三十都。)　石岐铺　高田铺　黄溪铺　长山铺(上四铺在二都。)　官山铺旧名半山，在四都。　止马铺旧名清化，在十都。　杉关铺在九都。(上七铺俱县西。)

 武职公署
　　邵武卫指挥使司在府治东南，宋馆驿址也。元为邵、汀奕万户府12。国朝洪武元年改为卫署。二年，指挥蔡玉重建。　经历司在正堂之东，洪武元年知事李忠建。　镇抚厅在街西。洪武四年，镇抚耿班建，厅之右为狱。　左千户所在后所之左。洪武三年建于东门内。十一年，千户王盟改建今所。　右千户所在后所之右。洪武三年建于南门内。十一年，千户张洁改建今所。　中千户所在前所之右。洪武三年建于北门内。十一年，千户高原改建今所。　前千户所在中所之左。洪武三年建于南门内。十一年，千户高原改建今所。(上四所俱卫治南。)　军器库在卫治东南隅。　演武场在郡城外水北。旧在城东隅进贤坊下。洪武十一年，指挥包懋迁于今所，建阅武堂于其西。成化十年，指挥高升等请于巡抚副都御史张瑄，又拓民地以广之。　屯田凡十九所永乐十三年，制令分军屯种，共田地一百五十二顷三亩三分，计旗军五百一十五名。　邵武县五所：一在县东二十九都莲塘，一在三十二都大王坪，一在四十四都上樵(上二屯俱县南)，一在四十九都河上，一在五十二都蒙洲(上二屯俱县西)。　建宁县五所：一在县东楚上保，一在上黎等保，一在富田保(上二屯俱县西)，一在县南饶村等保，一在县北安仁保。　光泽县九所：一在十八都西园，一在二十一都虞塘村头(上二屯俱县东)，一在十二都牛田，一在十七都付家(上二屯俱县西)，一在三都新坊，一在五都官庵(上二屯俱县南)，一在一都仙花，一在二十五都云际，一在二十六都洪家庄(上三屯俱县北)。

　　　　　　兴化府

 上司公署
　　布政司分司在府治东西市13。宋为监税廨舍。元初更为录事司。国朝洪武六年改为织染局。正统九年又改为杂造局。成化三年，知府岳正以旧分司湫隘弗称，遂改为杂造局，而以旧杂造局改建分司，复购其傍近民地以广之。　仙游县一所，在县治东功建里。洪武初建为税课局。正统二年省。十年，布政司孙升改为分司。十三年毁于寇。十四年，知县宋华重建。
　　福宁道在府治东北澄清坊之西，宋军治通判厅也。元初为福建闽海道肃政廉访司分司。国朝洪武元年，更为提刑按察司分司。永乐六年改今名。正统十一年，佥事陈祚、况真重修。仙游县一所，在县治东功建里。元至正十五年，知县任兴建为尉衙。国朝洪武元年改为公馆。后改为分司守，改为福宁道。正统十二年，知县宋华重建。

 文职公署
　　兴化府在府城西南隅宣化坊内。旧为莆田县治。宋建隆二年，清源招讨使判县事留居道始新之。天禧元年，知县严已重修。庆历五年，知县张纬更创堂宇。元至正十二年，县尹董秃坚贴木儿重修。国朝洪武二年，以旧府治为兴化卫，知府盖天麟遂改建府治于此。天顺元年，知府潘本愚重修建中堂，易以石柱，匾曰“公生明”，后堂匾曰“正己”，迁方明祠于仪门之左，辟府治前通衢而大之。成化十八年，知府刘澄复迁方明祠于仪门之右，而辟其地建为便厅，为推官鞫刑之所。　经历司在府堂之左。　照磨所在府堂之左。(俱潘本愚重建。)　丰盈库在府后堂之左。旧在谯楼北之东，成化三年，知府岳正移建今所。　司狱司在府治东北左千户所之东。宋为都监廨舍。后辟为行衙。绍兴二年，知军事赵彦励重修。元初改为总管府急递铺。国朝洪武元年，知府盖天麟改建为司狱司，其西为监房。　税课司在府治东司狱司前务巷内。宋为都税务。宣和七年，知军事廖刚重建。国朝洪武元年改今名，大使龚保重修。旧志云，在行衙之南街通远坊内，盖司狱司尝为行衙14，而通远坊即务巷口对行衙坊也。　大有仓在府治东望海门内，即宋都仓常平仓也。国朝洪武元年改为大有仓。知府盖天麟修葺。廒凡二十又五，今存者八。　平海仓在府城东北武盛里平海城内，旧名永聚仓。国朝洪武二十年，兴化卫指挥佥事吕谦建，廒凡十又二。永乐五年，本卫千户，姚得增建廒五。九年，千户詹福复增建廒三。正统六年改隶本府。　杂造局在府治东同升坊内，右延福寺地也。正统十年，布政使孙升建为布政分司。成化三年，知府岳正改为杂造局，而以旧杂造局建布政分司焉。　阴阳学在谯楼内，宋军资常平公使库也。天圣七年，知军李余庆重建军资库。元丰二年，知军谢仲规增修。绍熙元年，知军赵彦励重修公使库。国朝洪武元年改建为丰盈库。三年，知府盖天麟复修。成化三年，知府岳正移建于府治后堂之北，而以其地为阴阳学。旧阴阳学在西市布政分司之右，其地今入民间。　医学在西市布政分司之左。旧在莆田县治之前。成化四年，知府岳正移建今所。　僧纲司在府治东永福寺内。　道纪司在府治北万寿宫内。　莆阳驿在府治北福宁道之后，宋监押厅地也，使院之址疑亦入焉。元初改建为莆阳驿。国朝洪武二十年，通判曹大德修。成化四年，知府岳正复修建一新。驿之南，旧为递运所，宋作院地也。洪武十七年，知县邢敬建。后省，驿兼领之。至是，遂以其地增建谯楼。　河泊所在府城东南，胡公里灵慈庙中。洪武十四年，户部差总旗宋云亿闸办鱼课，寓延兴里留茂庵。十六年始置河泊所，河泊官夏铭移寓今处。　旌善亭　申明亭(上二亭在府治前之左右。旧皆南向，天顺元年知府潘本愚改建东西相对。)
　　莆田县在府治东北善俗坊内，宋广节指挥营地也。旧在府城西南隅县学之北。洪武三年改为府治，知县任益遂徙建今所。正堂之右为典史厅，后堂之右为架阁库，西廊之南为县狱，旧有土地祠在仪门之东，后改为佐贰官视事之所。凡公署俱南向，外门则东向。宣德十年，县丞叶叔文增辟吏舍。景泰元年，知县刘玼增建穿堂。天顺六年，知县王常重修正堂。　冲沁巡检司在府城东兴福里。旧在兴化县浔阳，徙置于此，巡检韩翱建。成化三年，知府岳正檄巡检秦广重修。　嵌头巡检司在武盛里。旧在新安里莆禧镇，徙置于此，巡检黄琏建。　青山巡检司在奉谷里。旧在武盛里南哨，徙置于此。巡检潘琏建。(上三巡检司俱府城东。)　小屿巡检司在醴泉里。旧在仙游县枫亭，徙置于此。巡检何拜帖木儿建。　吉了巡检司在新安里。旧在仙游县潭边，徙置于此。巡检胡贤建。(上二巡检司俱府城东南。)　迎仙寨巡检司在府城东北待贤里。旧在嘉禾里施水亭。宋熙宁四年徙迎仙市之北。崇宁元年圮于水。供奉官王亨徙迎仙市之西。国朝徙建于此。(已上六巡检司俱洪武二十年创建。)　莆田县税课局在府城东北延寿里涵头市。洪武元年建。十八年，大使张彦诚修。二十七年，黄时敏增建后厅。正统二年省。三年，大使李秀实奏请有军卫之处仍宜设之，遂复其旧。　黄石税课局在县东南景德里塘尾。旧在本里市埕，即宋黄石务也。元至正间火提领刘均得移建今所。国朝洪武元年改为税课局。二年，大使张思中修。　莆禧税课局寓县东武盛里下渚林朝宗庵。旧在新安里莆禧，洪武三年，大使钱九畴徙今所。(上二税课俱正统二年省，课额县兼领之。)　莆禧仓在府城东南新安里莆禧城内。初为莆禧千户所仓，洪武二十三年，千户刘毅建，为廒凡十。正统十年改隶本县。　黄石河泊所寓府城东南连江里显济庙。旧寓万善堂，洪武十四年，户部差总旗李腊孙、刘会保闸办鱼课，寓显济庙。十八年，设河泊所。河泊官骆宗本又移寓万善堂，后复寓今所。　莆田河泊所寓府城东北延寿里新桥圣寿庵。　莆禧河泊所寓府城东南崇福里神山堂。成化间移寓吉了澳庵堂，寻复旧。　公馆在福宁道前街南。成化间建，以为府僚候谒上司之所。　旌善亭　申明亭(上二亭在县治外门之左右。)　总铺在府治前之东。　魏塘铺　涵头铺(上二铺在仁得里。)　余埔铺在永丰里。　江口铺在待贤里。(已上四铺俱府城北。)　双牌铺　濑溪铺(上二铺在文赋里。)　猴溪铺在新兴里。(已上三铺俱府城南。)　塘头铺在谷清里。　扑铺在兴福里。(上二铺俱府城东南。)　大坑铺在奉谷里。　平海卫前铺在武盛里。(上二铺俱府城东。)　东林铺在合浦里。　郑榄铺在崇福里。　莆禧所前铺在新安里。(上三铺俱府城东南。)
　　都转运盐使司分司在府城北延寿里涵头市。元至元十六年，设管勾司董鹾事。延祐二年改为司令司。本司官周文郁建。国朝洪武二年，改为福建都转运盐使司分司。本司同知胡杰重修，匾其中堂曰“德政”，后堂曰“中和”。左右设幕厅。　上里场盐课司在分司内，以右幕厅为之。又有下里场，俱附于此。凡辖二十四团，团各有仓。　天地团，贮一十二灶盐。　地玄黄团，贮一十一灶盐。玄黄洪荒团，贮九灶盐。(上三团俱延寿里。)　日月团，贮六灶盐。　日月盈团，贮八灶盐。　洪荒日月团，贮八灶盐。　星辰团，贮一十二灶盐。　辰宿团，贮八灶盐。　宿列团，贮七灶盐。　列张团，贮七灶盐。(上七团俱望江里。)　寒张团，贮八灶盐。　寒宇团，贮一十一灶盐。　寒来西团，贮十灶。(上三团俱永丰里。)　来西东团，贮一十二灶盐，系待宾里。　富盈广衍团，贮九灶盐。　富盈团，贮七灶盐。　丰实团，贮七灶盐。　广衍永济团，贮九灶盐。　永济团，贮七灶盐。(上五团俱合浦里。)　永宁团，贮一十一灶盐。　永宁团，贮八灶盐。　永丰团，贮一十一灶盐。盈字团，贮八灶盐。(上四团俱兴福里。)
　　仙游县在大飞山南五里。初建于今县治之北三十步，唐嗣圣二年始迁今所。宋崇宁二年，知县钱闻重建正门，其上为鼓楼。楼之内有簿、尉二厅，东西相望。淳祐十一年，知县赵时铸重建。东则库帑，西则行狱，元至正十二年毁于寇。十五年，县尹任兴即其故址重建。国朝洪武二年增建，规制悉备。三十三年圮。三十五年，知县张浦以后堂故基更创正厅。西为幕厅，东为库房，仪门外之东为土神祠，祠之前为县狱。宣德八年，知县王彝即正厅故址重建厅事，匾曰“公生明”。更建幕厅于其东，库房于其西，改建外门为鼓楼。莆田林文为记。正统十二年，知县宋华重建后堂。成化九年，知县黄璨修建一新。按县志古有谶云：“欲进前，后山软；欲退后前山远。此去三百年，有两口山人来裁剪。”后有吕姓者来迁之。　阴阳学在县治西三观堂巷。旧在县前东九十步，岁久而圮。成化十年，知县黄璨改建今所。　医学在县治东百步许，旧惠民药局也。成化十八年，知县彭昭重建。　枫亭驿在县东南连江里枫亭市。按《皇华四达记》，即唐风亭馆。宋为太平驿。嘉祐元年，知县许抗始建厅事。蔡襄尝有书贻乡人之仕者及业文学未仕者，相与共完之。二年，知县阎仲甫增建，堂宇悉备，襄为记。元至正七年，改为枫亭铺。十二年火。二十七年，录事刘杰重建。国朝因之。正统八年，知县杨信、铺丞李绅重建。十年，知县宋华建门楼及廨舍。天顺七年，铺丞方纲修。成化八年，铺丞曾铉重修。　僧会司在县西南仁德里龙华寺内。　道会司在县治北功建里，福神观内。　际留仓在县治仪门外西南隅北仓之前。洪武十六年，知县顾思敬建。成化十年，知县黄璨重建。　旌善亭　申明亭(上二亭在县治鼓楼外之左右，俱洪武中建。成化九年，知县黄璨以其太逼县治，改辟今址重建。)　县前铺在县治前谯楼之左。成化九年，知县黄璨以旧铺太逼县治，改辟今址重建。　石乌铺　长岭铺　沙溪铺(上三铺在香田里。俱成化十八年知县彭昭重修。)　枫亭铺在连江里枫亭驿东百步许。旧去驿里许，成化十年，知县黄璨以其地卑温，移建今所。(上四铺俱县东南。以上五铺俱洪武四年知县周从善创建。)

 武职公署
　　兴化卫指挥使司在府治东北谯楼内之西。宋为都巡检廨。太平兴国八年，知军事段鹏改创为兴化军治。内有大厅，亦曰设厅。前有仪门，亦曰戟门。仪门之外有中门，在谯楼之西东向。宣和五年，知军事廖刚重修大厅。绍兴九年，知军事孙荩重建仪门及中门。淳熙三年，知军事潘畴始建阁于大厅之上，以崇御书。元初改为兴化路总管府。国朝洪武元年，指挥俞良辅、卢镇奏改为卫。正统五年，指挥使张广重建仪门。景泰四年，广之子刚重修正堂及外门，并建穿堂。　经历司在正堂之东。　镇抚厅在卫东谯楼之内，宋兴化军佥厅故址也。初为回车院，郡守秩满寓焉。绍兴十七年，知军事王辟章改建为佥厅。国朝洪武三年，镇抚邓斌改为镇抚厅。正厅之左为监房。二十八年，镇抚阮忠增建后厅。　左千户所在卫东镇雅坊内，宋兴化军治宣诏亭址也。国朝洪武十三年，副千户孙遇创建。　右千户所在卫前前所之左。洪武十三年，正千户陈畊创建。宣德四年千户廖祥重建。　前千户所在卫前右所之右。洪武十三年，正千户王良创建。正统九年，千户杜熊重建。　后千户所宋兴化军治桂籍堂、正己斋、和简堂、思无邪斋址也。洪武十三年，正千户夏文创建。　中千户所宋兴化军治靖共亭、清心堂址也。洪武十四年副千户姚成创建。宣德十年，千户白俊重建。(上二千户所在卫东谯楼之内。已上五千户所，厅前两廊各列十百户所。)　公馆在福宁道之东，宋兴化军通判厅地也。国朝成化间，建为尉僚侯谒上司之所。　修料库在卫厅西，以耳房为之。　军器局寓玄妙观内东偏。旧寓城隍庙，后移今所。　教场在府城东北隅乌石山下，其中有演武亭。景泰三年，指挥使张刚重修，并建演武场。成化间，指挥佥事洪宽重建演武坊。　屯田新旧凡一十九所共田地九百一十八顷二亩九分五厘，计旗军三千三百六十名。　左所屯七所：莆田县四所：一在县东保丰里，一在县西新兴等里，一在县南醴泉等里，一在县北常泰等里。仙游县二所：一在县东香田等里，一在县西文贤等里。泉州府永春县一所，在县西一、二都。　右所屯三所：仙游县一所，在县北兴泰等里；泉州府永春县一所，在县西三、四都；福州府福清县一所，在县西万安等里。　中所屯三所，福清县二所，一在县西香田等里，一在县南临江等里。　前所屯三所：福清县二所，一在县西清远等里，一在县北清宁等里；永春县一所，在县西六、七都。　后所屯三所：福清县二所，一在县西清宁等里，一在县北方兴等里；永春县一所在县西八、九都。　烽燧(即烟墩)凡七处俱在莆田县东南，洪武间设。本卫分军守瞭。正统十二年，参政李颙令小屿巡检司弓兵代之。　石牛山、太湖、槐左山(上三处在安乐里)、小屿山、赤岑山、嵩山(上三处在醴泉里)、岑山(在灵川里)。
　　平海卫指挥使司在卫城中。洪武二十年，江夏侯周德兴奉旨创设。兴化卫指挥佥事吕谦督建。正统八年，本卫指挥王茂修。景泰三年，指挥使姜铭安重修六房，并增建穿堂。　经历司在正厅之西，久废。　镇抚厅在卫治东南。景泰三年，镇抚胡俊、赵震修。成化间重修。　左右中前后五千户所俱在卫治南。每所各列十百户所。　公馆在卫城西南，指挥使李全廨舍。正统三年，指挥同知王茂改建。　教场在卫西一里许，中有演武亭。　垾寨一处在奉谷里。　屯田五所共田地八十七顷五十亩二分，计旗军二百八十五名。　左所屯一所，在仙游县兴泰里观洋等处。　右所屯一所，在硿上等处。　中所屯一所，在凤冲等处。前所屯一所，在坝头等处。　后所屯一所，在马洋等处。(上四屯俱在莆田县广业里。)　烽燧(即烟墩)凡三十二处俱在莆田县。洪武间创设。本卫分军守瞭。天顺三年，按察司佥事牟溱令各巡检司弓兵代之。　浦口(即下徐)、头山(上二处在延寿里)、蔡墩山(在永丰里)、岩沁山、余埔山、东蔡山(上三处在望江里。已上六处俱县东北。今属迎仙寨巡检司)、埕口山、双髻山、后峬山(上三处在兴福)、三江口、珠浪、宁海(上三处在连江里)、塔山(在莆田里)、谷城山(在谷清里。已上八处今属冲沁巡检司)、嵌头山、石井山、上欧山、小澳山、赤岐山、石狮山(上六处在武盛里)、大仑山、章厝山、鲫鱼山、林边山、壕山(上五处在合浦里。已上一十一处今属嵌头巡检司)、湖边上、岐头山、棋山、石城山、澄港山、蔡山、东林山(上七处在奉谷里，今属青山巡检司)。　莆禧千户所在所城中。洪武二十年，江夏侯周德兴奉旨创设。兴化卫指挥吕谦督建。厅之前两旁列十百户所，仪门之前为谯楼。　镇抚厅　教场在所城外西北一里许，中有演武亭。　烽燧(即烟墩)凡一十四处俱在莆田县东南。洪武间创设本所，分军守瞭。正统十一年，御史丁澄令吉了巡检司以弓兵代之。　吉了山、塔林山、庵前山、文甲山、山西山、东山柄、尖头山、埋头山、后埔山、度边山、西山(上一十一处在新安里)、大洪山、昊山、蛎山(上三处在崇福里)。　南日山水寨在府城东南新安里，吉了巡检司之东，滨海。洪武初，设于南日山，后置今所，名仍其旧。每岁分兴化、平海、泉州三卫军士更番以备倭寇。兴化卫，官九员，旗军一千一百五十名。　平海卫，官一十五员，旗军一千七百六十名。　泉州卫，官一十二员，旗军一千一百五十名。

　　　　　　福宁州

 上司公署
　　布政司分司在州治东四十余步。正统八年知县项智建。　宁德县一所，在县治南一里许。成化十年知县江伟建。　福安县一所，在县治南重金山下。
　　福宁道在州治东三十步许。洪武九年知县赵仲明建。　宁德县一所，在县治东二十余步。洪武十年知县朱政建。福安县一所，在县治东。

 文职公署
　　福宁州在州城中龙首山下，即旧县治也。宋建炎二年知县潘中建。元至元间改为州治，同知董德宜重建。延祐六年，知州袁中议撤而新之。泰定四年，州尹张伯颜重修。国朝洪武初，仍以为县治。七年知县郭征、宣德五年知县钱宥俱掌修建。成化九年复以为州治。知州刘象重建。正堂之左为幕厅，右为库房，仪门之前为谯楼，谯楼之西为州狱。　大筼筜巡检司在十一都。　松山巡检司在一都。　水澳巡检司在十二都。　青湾巡检司在五都。(上四巡检司俱州东。)　高罗巡检司在四十三都。　延亭巡检司在五十都。(上二巡检司俱州南。已上六巡检司俱洪武二十年创建。)　拓洋巡检司在州西北。正统六年，主簿王纯以其地山寇出没，奏设巡检司于此，以警备之。　税课局在州治东一十五步。元至元二十四年建为税课局15。国朝洪武二年改为税课局。七年知县郭征、正统七年知县项智俱尝修葺。前门基地为军营所侵，成化十四年，知州刘象复之。十八年，大使郑炳重建。　广盈仓在州治西北隅。旧隶福宁卫。正统六年改隶福宁县。成化九年，判官黄晟辟而大之。　大金仓在大金千户所城中。洪武间创建。洪武十年判官黄晟重建。　阴阳学在州治西五十步。　医学在州治西一百六十步，旧惠民药局也。　僧正司在州城东门外建果寺。　道正司在州城北门外玄妙观。(上二司旧为僧会、道会司。成化九年，升为僧正、道正司。)　松山河泊所在州东一都，洪武二十六年建。　馆驿在州治东。旧在州治西门内大街之北。洪武二十年筑卫城时，其址已为军营矣。正统七年，知县项智别建今所。　盐田公馆在州城西三十八、九都渡头。成化十年，判官黄晟建。　杯溪公馆在州治西北三十六、七都。成化十年，同知张翀建。　际留仓在州治议门内。旧在秦溪坊内，元至元三十年设。国朝洪武十六年移于今所。　旌善亭　申明亭(上二亭在州治谯楼外左右，俱洪武十一年，知县赵仲明建。)　州前铺在州治谯楼内，洪武三年置。　金台铺在二都。　倒流溪铺　官田铺　湖平铺　官洋铺(上四铺在四都。)　钱大王铺　龙亭铺(上二铺在六都。)　杜家店铺　杨家山铺　五蒲铺(上三铺在九都。)　白琳铺在二十都。　顾洋铺在二十一都。　王孙铺在二十二都。　岩前铺在十九都。　北水铺　牛岭铺　分水岭(上三铺在十八都。已上一十七铺俱州东。)　石铺16在三十六都。　尤家店铺　盐田铺(上二铺在三十八都。已上三铺俱州西。)　黄沙铺在三十五都。　渔洋铺在四十二都。　高罗铺在四十三都。　大金铺在五十二都。(上四铺俱州南。通上凡二十四铺，俱洪武二十年知县郭征、县丞易大年建。)
　　　宁德县在白鹤洋。旧为盐场，五代唐长兴四年，伪闽创建为县。宋建炎二年毁。绍兴元年，知县赵侁之重建17。元至元二十年又毁。明年，知县徐卯孙复建。国朝洪武十年，知县朱政重修。宣德五年重建。正厅之东为典史厅，西为架阁库，仪门之西为县狱，前为谯楼。　麻岭巡检司18在县北十九都涵村。元时在十五都东洋。国朝洪武元年，知县王子景重建。宣德间移建今所。　阴阳学在县治南布政分司之右。成化间建。　医学在县治东南三十步许，旧惠民药局也。　河泊所在县治东鳌桥之西。洪武元年建为税课局。后税课局省，遂改为河泊所。　僧会司在县东五都资圣寺。　道会司在县北七都东山宫。　公馆在县治南鹏程街。旧为布政分司。成化十年，知县江伟移建布政分司于县治之南，遂以此为公馆。　鸣坑公馆在县北九都。　飞鸾公馆在县南二都。(上二公馆俱成化间建。)　宝丰公馆在县西北十七都。永乐元年，监察御史蒋彦禄建。成化十二年，判官黄晟重建。　际留仓在县西一里。洪武三年建。　申明亭　旌善亭(上二亭在谯楼外左右。)　县前铺在谯楼之西。成化十四年，县丞潘璇重建。　山泽铺　飞鸾铺(上二铺俱在县南二都。)　白鹤铺在□□□19。　界首铺在三十九都。(上二铺俱县西。)
　　福安县在扆山之下，宋长溪县西乡尉衙也。淳祐五年改为县治。知县郑辅20草创未毕工，九年，知县林子勋踵而成之。元至元十三年毁。至大四年，主簿胡琏建。至正三年，知县赵元善重建。国朝洪武八年，知县崔孚复新之。天顺六年，知县陈谟重修。正厅之左为幕厅，仪门之前为谯楼，谯楼内之西为县狱。　白石巡检司在县北七都。成化八年，按察司副使何乔新奏请创建。　阴阳学在县治之东。今废为观音堂。　医学在县治谯楼之东还淳坊口，即旧惠民药局。宋淳祐五年知县郑辅建。国朝洪武十八年改为医学。　僧会司在县治西南龟湖亭。公馆在县治东门。　湖塘公馆　白石公馆(上二公馆在县北七都。俱成化间参议陈渤建。)　际留仓在县治谯楼内东畔。　白石仓在县北七都白石巡检司城内。　申明亭在谯楼之右。　旌善亭在申明亭之右。　县前铺在谯楼东。　柳斜铺在二十都。　任家铺在二十五都。　化蛟铺　大梅铺(上二铺在二十六都。已上四铺俱县南。)　松萝铺在县东南。　界首铺在县南。(上二铺俱二十七都。)　廉村铺在县西南二十一都。　大留铺在县东南二十一都。　曾坂铺在县东二十八都。　龟灵铺在县西北九都。

 武职公署
　　福宁卫指挥使司在州治之东，旧资寿寺址。洪武二十年，江夏侯周德兴奉旨创建。成化间，指挥同知张武撤而新之。正堂之后为聚勋堂，仪门之前为谯楼。　经历司在卫堂之东。成化十八年，经历杨序重建。　镇抚厅在仪门之右。　左右中前后五千户所在六房之后。南向，每所俱有十百户所。　仪仗库　货财库(上二库在卫堂左右，以耳房为之。)　军器局在卫堂西北。　教场在州城西门外，中有演武亭。成化十一年，指挥同知沈正重修。　寨凡八处青弯寨、三沙寨(上二寨在五都)、可家寨(在八都)、黄崎寨、小筼筜寨、大筼筜寨(上三寨在十一都)、南镇寨、水澳寨(上二寨在十二都。已上俱在州东。洪武间创置本卫，分军守备。景泰间省，其址犹存)。　屯田十所洪武二十八年，制令分军屯种，共田地一百九十二顷七十四亩四分，计旗军七百一十七名。　左所屯二所，俱在州一都草坂底起至四都止。　右所屯二所，俱在州五都大清化起至六都大飞泉止。　中所屯二所，俱在州二十都大坪起至二十一都止。　前所屯二所，俱在州二十一都杉洋起至二十五、六都崇儒止。　后所屯二所，俱在州四十四、五都青皎起至四十六都下浦止。　烽燧(即烟墩)凡二十一处俱在州城东。沙松、台澳(上二墩在一都)、后崎、赖离(上二墩在三都)、大青画、小青画、东璧、离智、烽火(上五墩在五都)、梅花(在七都)、三山、大峰、南金、金家(上四墩在八都)、黄崎、白岩(上二墩在十一都)、南岭、白露、水澳(上三墩在十都)、沙埕(在十五都)、右县(在四十一都)。　大金千户所在州城南五十二都大金城内。洪武二十年，江夏侯周德兴奉旨创建。　吏目厅　镇抚厅　教场在所城西门外。旧在东门外网里。洪武二十七年，千户赵□移今所。　寨凡五所俱在州南。　高罗寨(在四十三都)、　下浒寨(在五十一都)、　延亭寨、车安寨、西臼寨(上三寨在五十三都)。　烽燧(即烟墩)凡一十七处俱在州南。　长门(在四十二都)、积石、闾峡、南山、罗浮、赤崎、小南(上六处在四十三都)、北山顶(在四十五都)、塔尾、下许(上二处在五十一都)、青山、界石(上二处在五十二都)、刘金、下簟、车安、石湖、关崎(上五处在五十三都)。　定海千户所在连江县东二十七都，埕角澳定海城内。洪武二十年，江夏侯周德兴奉旨创建。　吏目厅　镇抚厅　教场在所城外东南一里许。　垾寨一处在连江县东二十六都之北茭。　屯田凡一十五所一所在县治前西，钦平上里场前。　一所在词台。　一所在朱湾(上二屯在贤义里)。　一所在安仁上中里桐湾(上三所俱在中鹄里丹阳。已上二屯俱县东)。　一所在定田。　一所在新安(上二屯在县南新安里)。　一所在二十九都安海。　一所在郭宅墩。　一所在陀陇(上二屯在嘉贤上里。已上三屯俱在县东)。　一所在清河里阮市。　一所在光临里可溪(上二屯俱县西)。　一所在县东北建兴里高洋。　烽燧(即烟墩)凡八处洪武间设。俱连江里。　官坞、官海、黄崎、裹头(上四处在二十六都)、长崎、大埕(上二处在二十七都)、小澳(在永贵里。已上七处俱县东)、东岸澳(在县东南安庆里)。　烽火门水寨在州东一都松山。永乐十八年创设于三沙海面。正统九年，侍郎焦宏以其地风涛汹涌，泊舟不便，命移于今所。每岁分福州左、中、福宁三卫官军更番以备倭寇。福州左卫官一十一员，旗军一千三百八十九名。　福州中卫官一十一员，旗军一千三百八十九名。　福宁卫官一十—员，旗军九百九十名。　大金千户所官四员，旗军三百名。　把总公馆在演武亭之东。　福州左卫公馆在把总公馆之西。　福州中卫公馆在把总公馆之东。　福宁卫公馆在福州中卫公馆之东。　水寨教场中有演武亭。亭之北为军器局。
　　校　注
  </div>
  <div class="pagination">
   <a href="八闽通志_page73.html">
    上一页
   </a>
   <span>
    ...
   </span>
   <a href="八闽通志_page69.html">
    69
   </a>
   <a href="八闽通志_page70.html">
    70
   </a>
   <a href="八闽通志_page71.html">
    71
   </a>
   <a href="八闽通志_page72.html">
    72
   </a>
   <a href="八闽通志_page73.html">
    73
   </a>
   <span class="current-page">
    74
   </span>
   <a href="八闽通志_page75.html">
    75
   </a>
   <a href="八闽通志_page76.html">
    76
   </a>
   <a href="八闽通志_page77.html">
    77
   </a>
   <a href="八闽通志_page78.html">
    78
   </a>
   <a href="八闽通志_page79.html">
    79
   </a>
   <span>
    ...
   </span>
   <a href="八闽通志_page75.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
