<!DOCTYPE html>
<html>
<head>
    <meta charset="UTF-8">
    <title>大清一统志 - 第 47 页/共 202 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大清一统志 - 第 47 页/共 202 页</h1>
    <div class="content">　　庐州府知府　同知　通判　府学教授　训导经歴　知州一员【荻港】州同　州学学正　训导吏目　廵检四员【三山无为土桥河奥龙河】知县四员【泥汊河黄雒河合】县丞一员【肥庐】县学教谕四员　训导四员　典史四员　廵检五员【江舒城巢合肥合肥青阳镇梁园官亭舒城晓】
　　鳯阳府知府　同知　通判【天镇巢县】府学教授　训导　经歴　司狱　知州二员【柘臯】州同二员【驻正阳闗夀宿宿州】州判一员【州同驻徐溪】州学学正二员　训导一员【口宿】吏目二员　廵检一员【州临涣镇宿】知县五员【州夀州正阳镇鳯阳】县丞一员【懐逺】县学教谕四员【鳯阳懐逺定逺灵璧】训导六员　主簿四员【鳯阳懐逺定逺灵璧管河】典史六员　廵检三员【鳯阳临淮定逺池河灵璧】
　　颍州府知府　通判　府学教授　经歴　知州一员【固镇】州同　州学学正　训导　吏目　廵检一员【亳州亳州义】知县五员【门镇阜阳颍上霍邱太和】县丞一员【蒙城】县学教谕四员【阜阳颍上霍邱太和】训导五员【防城阜阳分府训导掌教】典史五员　廵检三员【谕事阜阳沈邱镇霍邱开】
　　【顺镇】
　　滁州知州　州学学正　训导　吏目　廵检【太和洪】知县二员【山大枪岭】县学教谕二员　训导二员典史二员
　　和州知州　州同　　州学学正　训导　吏目廵检二员【全椒来安牛屯】知县一员【河裕】县学教谕　　训导　典史　廵检一员【溪河含】
　　广徳州知州　州判　州学学正　训导　吏目廵检二员【山运漕镇】知县一员【杭村】县学教谕　训
　　导　典史　廵检【梅渚司】
　　六安州知州　州同　州学学正　训导　吏目廵检一员【和尚滩】知县二员【英山霍山】县学教谕二员　训导二员　典史二员　廵检三员【英山七引店霍山于罗坂上土市】
　　泗州知州　州同　州学学正　训导　吏目知县三员【盱眙天长五河】县丞一员【盱眙】县学教谕三员训导三员　典史三员　廵检一员【天长城门郷】
　　武职官
　　督标安徽营副将　左军都司　右军守偹【俱驻安庆府】千总二员【一驻安庆府一驻铜陵县大通镇】把总四员【一驻懐寕县石牌镇一驻望江县黄家一驻东流县黄石矶一驻贵池县之李阳河】
　　逰兵营逰击【驻和州西梁山镇】守偹【驻和州】千总二员【一驻繁昌县荻港镇一驻和州西梁山镇】把总三员【一驻含山县一驻铜陵县一驻当涂县采石镇】
　　抚标中军兼管左营叅将　守偹　千总二员把总四员【俱驻防安庆府】
　　右营逰击　守偹　千总二员　把总三员【俱驻安庆府】提标潜山营逰击　守偹【俱驻潜山县】千总二员【一驻望江县一驻宿松县】把总四员【一驻太湖县一驻桐城县一驻桐城县枞阳汛一驻潜山县天堂汛】
　　夀春镇总兵官【辖夀春庐州颍州六安亳州泗州驻夀州】
　　徽州营叅将【驻徽州府东山】守偹二员【一驻休寕县一驻婺源县】千总二员【一驻徽州府东山一驻歙县】把总六员【一驻徽州府东山一驻休寕县髙视汛一驻婺源县中平汛一驻祁门县一驻黟县一驻绩溪县】
　　寕国营叅将　守偹【俱驻寕国府】千总【驻南陵县】把总三员【一驻寕国县一驻旌徳县一驻太平县】
　　池州营逰击　守偹【俱驻池州府】千总【驻青阳石埭二县】把总三员【一驻铜陵县一驻建徳县一驻东流县】
　　芜采营逰击【驻芜湖县】守偹【驻当涂县】千总【驻芜湖县河口汛】把总二员【一驻当涂县乌溪汛一驻繁昌县陶冲汛】
　　广徳营都司【驻广徳州】千总【驻广徳州界牌汛】把总二员【一驻广徳县青洪岭一驻建平县】
　　镇标中营逰击【乾隆二年改都司设】守偹【俱驻夀州】千总二员【一驻霍邱县一驻夀州】把总四员【一驻颍上县城内一驻正阳闗一驻夀州城内一驻定逺县城内】
　　左营都司【乾隆十九年改逰系设移驻宿州】守偹【驻夀州】千总二员【一驻灵璧县一驻夀州】把总四员【一驻防城县城内一驻宿州城内一驻宿州龙山汛一驻百善汛】
　　右营逰击【驻夀州】守偹【驻鳯阳府】千总二员【一驻夀州一驻懐逺县】把总四员【一驻鳯阳县王庄驿一驻五河县城内一驻鳯阳县临淮郷一驻鳯阳县城内】
　　六安营叅将　守偹　千总【驻六安州茅草畋汛】把总三员【一驻舒城县一驻英山县一驻霍山县】
　　庐州营都司【驻合肥县原狼山镇乾隆二年改夀春镇】千总【驻无为州】把总【驻合肥县】
　　亳州营都司【驻亳州】守偹【驻颍州府乾隆三年改千总设】千总【驻亳州】把总二员【一驻太和县一驻阜阳县】
　　泗州营都司　千总【俱驻盱眙县】把总一员【一驻天长县】安庆卫守偹一员　千总四员
　　新安卫守偹一员　千总二员
　　宣州卫守偹一员　千总二员
　　建阳卫守偹一员　千总二员
　　庐州卫守偹一员　千总六员
　　滁州卫守偹一员　千总二员
　　鳯阳卫守偹一员　千总六员
　　长淮卫守偹一员　千总八员
　　宿州卫千总四员
　　泗州卫守偹一员　千总四员
　　戸口【安徽省八府五州人丁一百三十五万一百三十一又滋生人丁八万七千八百九十二】田赋【安徽省八府五州田地三十二万八千四百五十五顷七畆六分零屯田地七千一百四十七顷二十八畆三分零额征地丁银共一百五十九万二千二百十四两零杂办银共二万六千九百五十五两零额征米共四十一万三千六百四十八石九升二合零麦共一万九十二石五升二合零豆共二万三千二百一十三石八斗三合零】
　　名宦汉陈众【庐江人建武中为扬州従事时李宪余党淳于临等聚众屯灊山欧阳歙遣兵不能克众请喻降临于是乗单车驾白马徃説而降之山人共为立祠号白马陈从事】滕抚【北海剧人拜中郎将督扬徐二州事进击广陵贼张婴斩获千余人又歴阳贼华孟攻九江杀郡守抚乘胜进击破之斩孟等于是东南悉平】陶谦【丹阳人灵帝时为徐州刺史击黄巾大破走之境内晏然】三国魏刘馥【沛国相人为扬州刺史单马造合肥空城建立州治数年中恩化大行流民越江山而来归者以万数于是聚诸生立学校广屯田兴治芍陂及茹陂七门吴塘诸堨以溉稻　田民咸頼之】晋郄鍳【金郷人明帝时镇合肥寻改镇广陵苏峻反进都督扬州八郡军事率众渡江筑大业曲阿□亭三垒以拒贼斩苏逸降男女万余口又海防抄东南诸县鍳城京口复率众讨平诸冦】唐韦虚心【万年人景龙中为扬州大都督府长史以庐江多盗遂县舒城盗贼为衷】李栖筠【赵人代宗时为浙西都团练观察使平卢行军司马许杲擅留上元有窥江左意栖筠至张设武备遣辩士厚赍金币扺杲军赏劳使士歆爱夺其谋杲惧悉众渡淮掠楚江而溃又奏部豪姓多徙贯京兆河南规脱徭科请量产出赋以杜奸谋诏可】崔衍【安平人徳宗时迁宣歙池观察使简静为百姓所懐幕府奏聘皆名士后多显于时】张建封【南阳人贞元二年除徐濠泗节度使地廹于冦尝困蹙不支至是复为雄镇】路应【三原人元和中迁宣歙池观察使至则出仓粟下其估半以廪饿人李锜反应发兵救常湖二州以故锜不能防】卢坦【洛阳人宪宗时拜宣歙池观察使时江淮旱谷踊贵或请抑其价坦曰所部地狭谷来他州若】
　　【直贱谷不至矣不如任之既而商以来坌至乃多贷兵食出诸市估遂平】王凝【晋阳人干符四年为宣歙池观察使王仙芝党势益张凝遣牙将助守池又以舟师扼青阳贼不能进时江南环境为盗区凝以强弩拒采石张疑帜益储蓄缮完以备贼至不能加】宋王嗣宗【汾州人至道中为淮南转运使扬楚间有窄家神庙民有疾不服药但致祀以邀福嗣宗撤其庙选名方刻石州门自是民风稍变初漕运经泗州浮桥舟触桥柱多覆壊嗣宗徙置城隅遂获安济】张昷之【真宗时提点淮南路刑狱杨崇勲知亳州恃恩为不法诬防城知县王申罪械送狱昷之亷得寃状乃出申配奸支若干人】范仲淹【呉县人仁宗时嵗大蝗旱江淮京东滋甚命仲淹安抚江淮所至开仓赈之且禁民祀奏蠲庐舒折役茶江东丁口塩钱条上救敝十余事】周湛【穰人仁宗时为江淮制置发运使大江歴舒州长风沙其地最险谓之石牌湾湛凿河十里以避之人以为利】蒋之竒【宜兴人为淮东转运副使嵗恶民流之竒募使修水利以食流者如扬之大长三十六陂宿之临涣横斜三沟尤其大也用工至百万溉田九千顷活民八万四千后擢江淮荆浙发运副使凿山左肘至洪泽为新河以避淮险自是无覆溺之患凡所经度皆为故事】张焘【濮州人为江淮发运副使泗州水城且壊焘悉力营防诏宠其劳】曽孝蕴【晋江人为江浙荆淮发运使泗州议开直河以避涨溢沙石之害孝蕴以淮汴不相接不可成既而工役大集竟成之防勲第赏辞不受未防河塞】任谅【汝阳人徽宗时为江淮发运使蔡京破东南转般漕运法为直达网应募者率防手亡赖盗用干没漫不可核人莫敢言谅入对首论之京怒会汴泗大水泗州城不没者两板谅亲部卒筑隄徙民就髙赈以米粟人获全京诬以漂溺千计坐削籍归田里】李光【上虞人建炎中除知建康夀春滁卢和宣抚使时太平州卒陆徳囚守据城叛光设方畧尽擒其党】叶梦得【吴人绍兴初为江东安抚大使知建康兼夀春等六州宣抚使时建康兵不满三千梦得遣将分屯要害刘豫兵入冦梦得谕降其将八年除安抚制置大使建康留守奏防江措画八事金帅宗弼至拓臯梦得结民兵分据江津金兵不得渡而去梦得兼总四路漕计以给馈饷军用军用不乏】李显忠【清涧人授淮南制置使隆兴初兼淮西招抚使自濠梁渡淮复灵璧入城宣布徳意不戮一人中原归附者踵接时邵宏渊围虹县未下显忠开谕祸福金贵戚大周仁及富察托木皆出降遂复宿州】赵师防【隆兴中迁江东运判建康务场夺民利为害师防首罢之池州军帅与守臣上书相攻诏师防究曲直军帅遣人求庇师防斥之军帅坐罢】李道传【井研人寕宗时提举江东常平茶塩公事按部劾吏之贪縦者十余人胥吏为民害者黜逐百余人释狱之滥系者二百余人弛负钱十余万缗夏旱应诏言楮币钞法切中时病条上荒政多从之与漕臣真徳秀赈饥道传分池宣歙三州穷冬行风雪中虽深村穷谷必至全活甚众】真徳秀【浦城人寕宗时为江东转运副使江东旱蝗广徳太平为甚徳秀与留守宪司分所部九郡大讲荒政自领广徳太平以便宜发廪赈给毁太平私创斛徽州守林瑛无亷声寕国守张忠恕规匿赈济米皆劾之政誉日闻】邱崈【江隂军人为江淮宣抚使时师溃崈奏泗州孤立淮北所屯精兵防二万万一金人南出清河口及犯天长等城则首尾中断堕敌计矣莫若弃之还军盱眙从之金人自涡口犯淮南或劝崈弃庐和州为守江计崈曰弃淮南则与敌共长江之险矣吾当与淮南共存亡益增兵为御】徐鹿卿【丰城人理宗时为江东转运使判官嵗大饥人相食奏授真徳秀留漕时拨钱以助赈给不报遂出本司积米三千余石减半价以粜及减典当库息出缗钱万有七千以予贫民劝居民收字遗孩日给钱米所活数百人制置茶塩岳珂罢以鹿卿兼领太平仍暂提举茶塩事弛苛征蠲采石芜湖两务芦税江东诸郡蝗入当涂境鹿郷露香黙祷忽飘风火起蝗悉渡淮】常楙【理宗时监江淮茶塩所芜湖局不受商税赢】唐璘【古田人理宗时为江东运判时邉事急置四察访使就诏璘分建康太平池州江西檄当涂宿设战具防采石拨和籴续生劵奏捐总领所钱二十万缗助江防声大振】明王竑【河州人景泰时以右佥都御史总督漕运兼廵抚江北四府徐和滁三州时大水民饥道殣相望竑不待报开仓发赈家赋牛种复业者无算他境流移安辑者万六百余家病者给药死者具槥鬻子女则赎而归之还籍者与遒里费由是人俱忘其饥颂声大作】王恕【三原人成化中以右副都御史廵抚应天旧制应天镇江太平寕国广徳官田徴半租民田全免其后民田悉归豪右官田累贫民恕乃减官田耗均之民田常州时有羡米奏以六万余石补夏税又补他府户口塩六百万贯公私便焉水灾奏免秋粮六百余万石周行赈贷全活二百余万人】李充嗣【内江人正徳时廵抚应天嵗大饥悉心赈救时寕王宸濠有逆谋充嗣为之备及宸濠反自将精兵万人西屯采石传檄部内诡言京邉兵十万且至贼疑惧竟溃就进工部尚书修苏松省水利大开白茅港疏吴淞江嘉靖初奏减正徳时所加白粮并蠲嵗办之浮旧额者民因以苏】髙友玑【乐清人嘉靖初以右都御史总督漕运兼抚鳯阳诸府塩徒多为盗捕诛其渠魁丰沛大水民饥力请寛邮邮传冗费漕务宿弊多厘革焉】李遂【丰城人嘉靖时以右佥都御史廵抚鳯阳四府时倭冦淮嵗复大水民饥遂请饷增兵恤民节用次第□战守计屡破倭众】唐龙【兰谿人以右佥都御史总督漕运兼抚鳯阳诸府夀州正阳关税通泰二州虚田税及漕卒船料皆人所患苦并奏罢之】史可法【大兴人崇祯八年分廵池州安庆监江北诸军搜军实治战具流贼不敢犯十年擢右佥都御史廵抚安庆屡败贼众十四年总督漕运时漕挽每嵗缺饷防至百万可法大濬南河祛除宿殆尽又兴屯田缮城郭威望大着后以东阁大学士督师淮扬扬州破慷慨就死】
　　本朝李犹龙【陜西人顺治二年招抚安池诸郡调度有方平白云大溪诸寨皖人徳之为立祠】陈培祯【奉天人顺治中江南左布政以亷干称海防薄城食尽民将为变培祯开聚寳门以通运人心乃安与总兵梁化鳯潜开小东门出不意击贼大破之】靳辅【襄平人由学士简任安徽廵抚甫下车值嵗饥谷贵疏请改折并檄属郡仿耿夀昌朱子遗法复社仓以偹灾患逆藩之变皖驻重兵勦逆之师经皖水陆络绎辅转输粮饷造战舰设营舍皆适机宜任七年擢总河去皖民懐之専祠奉祀并崇祀名宦】髙承爵【奉天人康熈三十二年廵抚安徽时旴泗等州县河流泛溢修筑隄防三十九年再任捐俸赈饥皖人获济】佟国佐【奉天人廵抚安徽政尚寛平人吏泱和】李鈵【铁岭人康熈二十八年任安徽廵抚戢兵安民缓征息讼立义学义仓又造江船以拯溺修马桥以利渉遗爱甚多】梁世勲【延安人康熈五十年任安徽廵抚慈祥和易深恤民瘼其最著者皖城江矶险峻每遇风雨数十里无泊舟防勲捐金于城东五里外凿新河四十里行旅便之】施世纶【镶黄旂汉军康熈中累擢淮徐道安徽布政司总督漕运革羡金劾贪弁除蠧役号称严明】髙晋【镶黄旗汉军由知县歴任河道擢安徽廵抚寻授江南河道总督擢两江总督綂理总河事授大学士仍管总督总河事老成敦朴体用兼优歴任封疆三十年勤以奉职诚以任事整饬吏治尽心民莫吏不敢欺而民咸爱之卒于任】
　　【诏赐优卹入祀贤良祠諡文端】








　　钦定大清一统志卷七十五
<史部,地理类,总志之属,大清一统志,安庆府图>
<史部,地理类,总志之属,大清一统志,安庆府图>
　　安庆府表















<史部,地理类,总志之属,大清一统志,安庆府表>
　　钦定四库全书
　　钦定大清一统志卷七十六
　　安庆府【安徽省治东西距四百五十里南北距二百七十里东至庐州府无为州界一百五十里西至湖北黄州府蕲州界三百里南至池州府东流县界九十里北至庐州府舒城县界一百八十里东南至池州府界一百二十里西南至江西九江府治四百十里东北至无为州治三百二十里西北至六安州界二百八十里自府治至　京师二千七百里】
　　分野天文斗分野星纪之次
　　建置沿革禹贡扬州之域春秋时为皖国及羣舒地战国属楚秦属九江郡汉为皖县属庐江郡后汉建安末徙庐江郡来治三国属吴晋初仍属庐江郡安帝改皖置懐宁县兼置晋熙郡【见宋书州郡志而晋志作孝武置】宋齐因之梁末置豫州太宝元年改曰晋州北齐天保六年改曰江州陈大建五年复曰晋州隋开皇初郡废改州曰熙州大业三年改曰同安郡唐武徳四年改曰舒州六年置总管府贞观元年府罢天宝元年复曰同安郡至徳二载改盛唐郡乾元元年复曰舒州属淮南道五代初属呉后属南唐宋初亦曰舒州同安郡政和五年置徳庆军节度绍兴三年改属淮南西路十七年改曰安庆军庆元元年升为安庆府【以宁宗潜邸也端平三年移治罗刹洲又移杨槎洲景定元年改筑宜城即今治】元至元十四年置安庆路总管府属蕲黄宣慰司二十三年属河南江北行省明洪武初改曰宁江府六年复曰安庆府直隶南京
　　本朝属安徽省领县六
　　懐宁县【附郭东西距一百九十里南北距六十五里东至桐城县界六十里西至太湖县界一百三十里南越大江至池州府东流县界五里北至桐城县界六十里东南越江至池州府贵池县界五十里西南至望江县界九十里东北至桐城县界三十里西北至潜山县界九十里汉庐江郡皖县地晋以后为晋熙郡懐宁县地隋为同安郡懐宁县地唐为舒州懐宁县地南宋升舒州为安庆府景定元年始随府移置于此仍曰懐宁县元为安庆路治明为安庆府治　本朝因之】桐城县【在府城东北一百二十里东西距一百三十里南北距一百五十里东至庐州府无为州界七十里西至潜山县界六十里南至懐宁县界九十里北至庐州府舒城县界六十里东南至池州府贵池县治一百八十里西南至懐宁县治一百二十里东北至庐州府庐江县界九十里西北至舒城县界四十里春秋时桐国汉置枞阳县属庐江郡后汉省梁时复置兼置枞阳郡隋开皇初郡废十八年改县曰同安属同安郡唐属舒州至徳二载始改名曰桐城五代因之宋属安庆府元属安庆路明属安庆府　本朝因之】潜山县【在府城西北一百二十里东西距一百七十里南北距一百八十里东至桐城县界七十里西至太湖县界三十七里南至懐宁县界四十里北至庐州府舒城县界一百四十东南至懐宁县界十里西南至太湖县界三十里东北至桐城县界六十里西北至六安州界一百六十里春秋时皖国汉置皖县属庐江郡后汉因之建安中为庐江郡治仍属庐江郡永嘉后废安帝改置懐宁县并置晋熙郡宋齐因之梁末为晋州治隋为同安郡治晋仍属庐江郡永嘉后废改置懐宁县并置晋熙郡宋齐因之梁末为晋州治隋为同安郡治唐为舒州治宋端平三年徙废元至治三年始改置潜山县属安庆路明属安庆府　本朝因之】太湖县【在府城西北二百二十里东西距一百二十里南北距九十里东至潜山县界四十里西至湖广黄州府蕲州界八十里南至宿松县界三十里北至潜山县界四十里西至至望江县界五十里西南至宿松县界三十里东北至潜山县治八十里西北至六安州英山县界二百里汉皖县地刘宋元嘉二十五年以豫部蛮民立太湖左县属晋熙郡后省泰始二年复置齐以后因之隋开皇初改县曰晋熙十八年复曰太湖属同安郡唐属舒州五代因之宋属安庆府元属安庆路明属安庆府　本朝因之】宿松县【在府城西南二百六十里东西距一百五十五里南北一百七十里东至望江县界一百二十里西至湖北黄州府黄梅县界三十五里南至江西】
　　【九江府湖口县界一百二十里北至太湖县界五十里东南至九江府彭泽县界一百二十里西南至黄梅县界二十里东北至太湖县界七十里西北至黄州府蕲州界八十里汉初皖县地始元五年置松兹侯国属庐江郡后汉省梁时置高塘郡隋开皇初废郡改县曰高塘十八年又改为宿松属同安郡唐武徳四年于县置严州八年州废属舒州五代因之宋属安庆府元属安庆路明属安庆府　本朝因之】望江县【在府城西南一百二十里东西距八十里南北距七十五里东至池州府东流县界四十里西至宿松县界四十里南至江西九江府彭泽县界十五里北至懐宁县界六十里东南至东流县界三十里西南至宿松县界三十里东北至懐宁县界六十里西北至太湖县界七十里汉皖县地东晋安帝置新冶县属晋熙郡宋齐因之陈置大雷郡隋开皇初郡废十一年改县曰义乡十八年又改曰望江属同安郡唐武徳四年于县置高州寻改智州七年州废属严州八年属舒州宋属安庆府元属安庆路明属安庆府　本朝因之】
　　形势淮服之屏蔽江介之要冲【宋朱绰防壁记】九江之北三楚之南【潜山赋】其山深秀而頴厚其川迤逦而荡潏【祝穆方舆胜览】南滨大江北介清淮【府志】
　　风俗人性躁劲风气果决尚淳质好俭约【隋书地理志】率性真直贱商务农【乐史太平寰宇记】风土清美有粳稲之饶【朱长文图经序】
　　城池安庆府城【周九里有竒门五重濠三引江水环城为固宋景定五年创筑　本朝顺治二年重建康熙四十九年修】桐城县城【周六里门六西北负山东南瞰河明万厯四年重筑　本朝康熙九年雍正十年乾隆十年重修】潜山县城【周七里有竒门四明崇祯十一年创筑　本朝顺治六年改筑土城康熙五年重修】太湖县城【周六里门六北负山西南瞰河环城有池深广各丈余明崇祯九年始建甎城　本朝顺治五年康熙五年十一年重修】宿松县城【周四里门六明崇祯十二年创筑　本朝康熙中屡修】望江县城【周三里一百六十四歩门五明万厯三年创筑　本朝顺治六年康熙五十三年重修】
　　学校安庆府学【在府治东明初创建本朝顺治八年重建康熙五十八年六十年雍正七年増修入学额数二十五名】懐宁县学【在县治东　本朝顺治三年重建康熙中屡修入学额数二十五名】桐城县学【在县治东南明初建　本朝顺治十二年康熙二十二年雍正七年屡修入学额数二十五名】潜山县学【在县治东明初建】
　　【本朝顺治十年康熙六年五十八年雍正八年屡修入学额数二十名】太湖县学【在县治西本朝顺治六年重建康熙十一年雍正八年屡修入学额数二十名】宿松县学【在县治东南明初因元故址重建　本朝顺治三年十一年康熙二年八年雍正八年屡修入学额数二十名】望江县学【在县治北宋故址　本朝顺治六年修康熙二十一年雍正四年屡修入学额数十六名】敬敷书院【在府治东　本朝雍正十一年奉】
　　【防建又有山谷书院在府治东北今为府学文庙后有宋黄庭坚祠培源书院在府学东顺治九年操抚李日艽建康十年巡抚靳辅重修今废潜山县有皖山书院在县治舒台上明知府胡缵宗以程朱皆尝至潜而防酢黄干皆有政绩于潜故创书院以祀之又三立书院　本朝知县常大忠建今废太湖县有太白书院在县治司空山宿松县有禹江书院在县西半里明知府李逊讲学于此望江县有慈明书院在县北二十里元王幼学讲学处又莲花书院在县西北小茗山来仙书院在县东门外康熙十九年知县陈杮祚建二十二年知县伊巘置田供寒士之就学者各县并设有义学社学】
　　户口【原额民户人丁四万五千二百八十一滋生人丁三百七千七万一千七百八十二原额屯丁三百七十一滋生屯丁一万二千二百一十九】
　　田赋【田地二万一千五百八十九顷七十六亩五分九厘屯田地九百四十九顷七十六亩六分额征地丁银共一十七万五千三百九十五两一钱五分四厘米一十万七千三百四十二石九斗三合一勺】
　　山川大龙山【在懐宁县北三十里桐城县南一百四十里府之镇山也有龙井亦曰雷泽井四时不竭祷雨常于此懐宁县志大龙山北障皖城山色萦青缭碧望之莹然其最高峯曰三乡尖桐城县志山势蜿蜒若龙故名山阳懐山隂桐有地维峯倚山之半周五十里高十八里旧志其东连山者曰小龙山峯峦竒胜】龙门山【在懐宁县北二十里周十余里府志由龙山左】
　　【腋注势两山相夹如门山多竒石岩洞空嵌】盛唐山【在懐宁县城内汉书武帝纪元封五年冬南巡狩至于盛唐太平寰宇记盛唐山在桐城县南一里俗名小益唐山明统志在桐城县南五里府志在桐城县南一百五里俱误　按汉武元封五年冬至盛唐望祀虞舜于九嶷此为一事登灊天柱山至薄枞阳而出又为一事总承之曰作盛唐枞阳之歌非谓盛唐即在枞阳之左右也文颖不得其解曰盛唐疑当在庐江左右县名其时韦昭则曰在南郡而顔师古注亦曰韦説是是唐初已有定论矣至开元天宝间更霍山县曰盛唐是亦以盛唐在庐江也乐史作寰宇记复指桐城县南一山以当之不知九嶷距此极逺岂得于此望祭武帝惮衡岳逺移于天柱山宁又惮九嶷逺而移于枞阳耶又考郊祀志上巡南郡至江陵而东登礼灊之天柱山号曰南岳浮江自浔阳出枞阳过彭蠡礼其名山川益足征为二事而韦昭南郡之有可据也今姑列以备考】拓涧山【在懐宁县东五十里南濒江北阻湖盘旋数里为县下闗水口】黄山【在懐宁县西三十里西迤皖口而上当冶湖之口形如卧象亦名象鼻山又西十里有紫寳山三峯圆秀】太平山【在懐宁县西八十里委折深秀】大雄山【在懐宁县西百里旧志地名释迦坂山之东三十里曰愚公峯之之西曰俚子峯左右夹峙由万石岭　至絶顶俯视众山如儿孙皖水诸河如带】　撼船山【在懐宁县西一百二十里下有长河渡相近有腾云山南接望江县界】百子山【在懐宁县西北二十五里滨石湖羣峯叠势高者为云峯山口曰狮岩竒石棱峭下临溪水居人蓻梅其上曰梅谿山内广袤可二三里许土性宜桃春日烂漫如霞有高岭曰金坑为出山路口又西北五里曰甑山在石门湖西形甚突兀】镜山【在懐宁县西北四十里石色莹若明镜又北有双尖峯又十里有寨基山三峯叠秀】独秀山【在懐宁县西北六十里脉自潜山县来挺然杰出为羣山之长相接者曰桑山中多岩洞石如层楼可藏千人又有花山去硖石岭五里上多竹茶】浮度山【在桐城县东九十里一名符度山又名浮山隋书地理志同安有浮度山太平寰宇记符度山在县东九十里顶有三岩约容三五十人有天井泉下通深潭又有金穴西南有独峯号为创山直上数千仞山内古迹不可胜纪其三岩悬泉常流枕带江湖府志浮山竒峯七十有二最著者曰石龙翠微翠盖悬元翠屏丹崖屯兵紫盖抱龙立马诸峯峯下各有岩有洞其岩三百有五十最著者曰金谷岩曰大通岩岩巅一窍见天日曰首楞岩曰会圣岩岩侧有石曰莲花石曰栖真岩曰穿心岩空洞约百武每雨瀑自中出如练下有仙人桥曰谈禅岩曰张公岩内有天然石阁后有龙井甘冽异常曰多景岩四壁石窟縦横交错曰海岛岩曰枕流岩曰观音岩曰摘星岩高数百仞曰丹邱岩上有天池昔人凿石数十丈引水入岩以供汲饮其他皆称竒胜洞六曰雷公朝阳蓬壶金鸡横云阮君有石绵亘数丈若廊庑曰岩廊蹲踞如闗曰龙虎闗曰紫霞闗有寺曰华严寺为远公道塲】青山【在桐城县东一百十里草木秋冬皆青故名明初徐达击赵普胜之浮山寨败其兵于青山即此上有金鸡洞】白云岩山【在桐城县东一百二十里府志有东西两岩峯有四曰铁障铁船綘霄双峯岩之小者有五曰燕子蛾眉雪浪楼子墓岩洞有三曰函云四顾抱龙有泉有池多竒石其名胜亚浮山】山【在桐城县东一百三十里濒江又名莲花峯上有炼丹池风洞又东十里曰下青山濒江带湖水涨则宛在湖中】环山【有二西环山在桐城县西十里一名官庄山东环山在县东三十里一名鲁硔山】石井山【在桐城县西二十里亦曰龙井山上有石井又名栲栳山一峯耸峙拾级而上几出云表】挂车山【在桐城县西三十里三国呉志朱桓传黄武七年魏曹休将步骑十万至皖城时陆逊为元帅击休桓进计曰休今战必败败必走走必由夹石挂车此两道皆险阨若以万兵柴路则休可生虏府志宋时有挂车镇在其下】五岘山【在桐城县西一百里太平寰宇记其山五重岩巘交映故名】投子山【在桐城县北二里相传孙吴鲁肃与曹兵战败投其子于此故名宋刘兴言周邦彦俱有诗咏其事】华崖山【在桐城县八里高耸横峙多石草木繁茂中有龙井又二里曰石门山有石如门一名石门冲有瀑布】吕亭山【在桐城县北七十七里太平寰宇记吴将吕防屯军于此地故名】北峡山【在桐城县北四十里即古夹石三国吴志吕防传孙权攻皖破之既而张辽至夹石闻城已拔乃退又陆逊传黄武七年曹休举众入皖逊自为中部令朱桓全琮为左右翼三道俱进冲休伏兵径至夹石太平寰宇记南夹戍在县北四十七里即张辽所筑在古庐州南故名县志北峡山两崖相夹如闗又西峡山在县北四十七里即古南夹戍也】黄连山【在桐城县东南一百里巨石巉岩屹峙湖畔懐潜舒桐四县之水俱会于此为县闗锁】摴蒱山【在桐城县东北十里太平寰宇记山有二石各高六丈自然如人相对摴蒱之状】摩旗山【在桐城县东南一百二十里旧志上有闗圣庙相传南宋时季全尝驻兵于此有砦口有镇又宿松县西北七十里亦有摩旗山有石丈余悬架山前】碧峯山【在桐城县西北七里诸山分峙一涧迤逦沿涧而入南崖壁立千仞下开四洞可容数千人有披雪洞尤胜】龙眠山【方舆胜览在桐城县西北王象之与地纪胜在县西北三十里与舒城六安接界以中有二龙井故名县志在县北五里与华崖对峙多峭壁俯清流若清布潭碾玉硖诸处尤胜宋李公麟为泗洲参军归老于此号龙眠居士自绘龙眠山庄图苏轼为之跋旧志有东西两龙眠在县北五里与华崖并峙盖东龙眠之故也】鳯石山【在桐城县东北三里有狮子岩偏北有观音崖崖悬二百余丈下临桐陂又有卓锡泉虎跑泉仙姑井】洪涛山【在桐城县东北四十里山高广每大雨则洪水下流如涛】玉镜山【在潜山县北太平寰宇记在懐宁县北二十里唐贞元二年皖山东南忽然爆裂皎然如玉行路逺见如镜悬焉刺史吕渭奏闻因改万嵗乡为玉镜山府志一名玉照山以宋黄庭坚诗仙人持玉照留在潜峯西故名】白云山【在潜山县南八十里絶险壁立上有平陂悬桥以升可容万人旧时结白云砦于此有岭曰帷岭溪曰浒溪又太湖县东北三十里亦有白云山山外有石径越数里始达其麓峯峦环合有泉瀑于两崖之间下注成涧】皖山【在潜山县西北唐书地理志懐宁县有皖山李吉甫元和郡县志皖山在懐宁县西十里太平寰宇记潜山在懐宁西北二十里高三千七百丈周二百五十里山有三峯一曰天柱山一曰潜山一曰皖山三山峯峦相去隔越天柱即司元洞府有白鹿洞潜山有魏时左慈炼丹房山东面有激水冬夏悬流知瀑布下有九井一石牀容百人方舆胜览皖山在懐宁县西皖伯始封之地县志山之南为皖山北为潜山东为天柱山一名雪山西为霍山道家以为第十四洞名天柱司元之天有峯二十七其著者曰飞来三台又有岭八崖五岩十有二原四洞十台四池三竒秀不可殚记唐李白江上望皖公山诗青防皖公山巉絶称人意即此　按灊之名见左传昭公二十七年呉公子烛庸帅师围灊杜预注在庐江六县西南汉武登灊礼天柱山号为南岳王存九域志灊山汉之南岳也考汉灊县故城在今霍山县东北三十里晋六县故城在今六安州北十三里去今潜山颇远今潜山县本汉皖县东晋以后为懐宁县地元英宗至治三年始置县曰潜山盖据寰宇记称皖山一曰潜山也然晋以前灊县实不在此诸志纷纷以皖山为灊岳为霍山俱误】三祖山【在潜山县西北二十里明统志梁高僧志公隠居处有唐僧三祖禅师塔峭壁间刻杜牧金陵懐古诗】牛眠山【在潜山县西北七十里下有金钟潭甚深又北三里曰水吼岭】天堂山【在潜山县西北一百四十里四壁高峻中敞如堂平广可容万人中有温泉及龙湫又有黄沙碎石清风飞旗诸岭及双乳峯主簿原其连出者曰罗源后霍公盖金鲤鱼及东山后山嬴山诸山左右环合称为絶险又有霍山舒城二县旧志按寰宇记有多智山在懐宁县西北二百里高九百八十丈自霍山县西南入懐宁太湖县界西接蕲州其山两岸相去十里北有水一道入霍山县界小山迤逦一百里连太湖县界山南有水一道入太湖县界盖即天堂诸山矣　按山北水入霍山县界即淠河山南水入太湖县界即薛家河志所谓后部河之上源银河者也又山东南之水为皖为潜】昆仑山【在潜山县东北六十里上有泉旧志近置昆仑寨于此相近有龙隠山亦名白崖山】鳯凰山【在太湖县东十五里相近又有夺龙山为县治水口闗隘】新寨山【在太湖县西十里壁亦险阻元末邑人立寨其上】龙门山【在太湖县西十五里两峯相峙状如龙门其巅有泉下泻潴为三坎】夹罗山【在太湖县西二十里龙门山之西五里山峯东西对峙与龙门山相以夹罗溪而名其土沃】香茗山【在太湖县南四十里望江县西北七十里太湖县志中一峯曰莲花峯左曰小茗山右曰大茗山尤为高峻上有丹沙险不可取山半有洞可容数百人有泉甘冽望江县志大茗山山巅有巨石屹立顶平如砥云常覆之有水沿流入马头河】嵯峨山【在太湖县南太平寰宇记在县南七十里县志在县南四十里嶙峋多石】龙山【在太湖县北三里磅礴多石下有龙潭世传其下有洞与四面山通】天头山【在太湖县北四十里高峻冠诸山四面有河又北八里曰独阜山峻削秀峙多古石洞】白乐山【在太湖县北七十里絶巘有洞洞有悬溜可愈热疾相近有安常山】玛瑙山【在太湖县北一百二十里上多石类玛瑙亦名玛瑙峯】珠子山【在太湖县北一百八十里孤峭干云上有闗与六安州英山县分界相近有发洪尖其巅洪水时发下注成溪】司空山【在太湖县北太平寰宇记在县东北一百三十里九域志太湖县有司空山明统志在县西北一百六十里相传为释氏二祖传衣三祖之地山极高峻山半有洗马池即古司空原唐李白尝避地于此有诗曰卜居司空原北将天柱邻旧志山周四十里其上平坦可数亩谓之司空原山半泉最清冽旁有雷洞甚深防又有小鸦岭极峻】四面山【在太湖县东北十里山方而鋭其四面如一自麓至岭有石磴石涧】凿山【在宿松县东十五里周三十里中有仙洞洞口石磴陡隘入后豁厰可容千余人底有大河窍通江海】月山【在宿松县东三十一里三面滨河形弯如月】得胜山【在宿松县西四十里元末余阙守安庆尝败陈友谅于此故名】南台山【在宿松县南三里又南一里曰长安山下有清官潭潭侧为桃花岩岩左半里有岭曰饯客岭】横山【在宿松县北二十里迤逦十里秀河源出此】严恭山【在宿松县北唐书地理志宿松有严防山明统志在县北三十里环亘十余里出苍术县志山半有锡杖坪鉢盂峯顶有云天岭岭有白猿洞岭断峯峙中夹絶涧一石横跨曰玉泉桥岭后为玉屏峯明史可法建淳风堡于此相连者曰四顾山一峯陡起可法建连云堡于此】白崖山【在宿松县北五十里陡峭幽竒与太湖英霍诸山相接由止鳯河入径夹口仄径十余里至山麓縁磴而上有灵湫飞瀑史可法依巉巅结堡有东峯西峯北峯遂各以其方为营间列市肆惟中峯尤为絶险相近为洞坑山山高而鋭亦有灵湫】响石山【在宿松县东南七里外实内虚人迹皆响】洿池山【在宿松县东南六十里周十余里环山皆湖水涨则宛在中央中列防市明崇祯中县尝徙治于此】马头山【在宿松县东南八十里峯岫纡回如马掉首故名晋书桓宣传祖约与苏峻作乱宣拒约不与之同欲南投浔阳营于马头山祖焕遣众攻宣宣求救于毛宝宝击焕破之即此】小孤山【在宿松县东南一百二十里迟大魁小孤山志宿松县东有山在水中央为小孤山邻彭泽间突兀巑岏一柱直插天半旧云髻山相沿日久遂指小孤为小姑非也山以特立不倚故得名其云小者则从彭蠡之大孤别言之耳县志与江西彭泽县接界旧时峙江北岸与南岸彭郎矶相对为控扼要处元天厯中立铁柱于山上长三尺有竒镌曰海门第一闗江流经此湍急如沸明成化二十年江水忽分流于山北流日益广自是屹立中流大江澎湃环于四面山无支峯石足穹立攀跻无隙惟西北石罅路通一线有石级百十有一曲折蛇行而上其南曰胭脂港北曰蛾眉洲与小孤相映对】翠眉山【在宿松县西北五里小峦独立河水环照影如修蛾见于镜中又五里曰灵隠山】铜铃山【在宿松县西北三十里山界大路为八省通衢外中平峯若城郭有泉不竭明末巡抚史可法尝驻此葺垣御寇名曰同人堡】西源山【在宿松县西北五十里水织如环入山只河一道过径三十六渡有九井三龙王祠山后为石胡梯望周四逺梯下为铜鼓岩泉滴岩中如金奏响相近曰独山峯尖迥秀产茶多竹木史可法尝置天城堡于此】陈汉山【在宿松县西北八十里县河之水出焉路通蕲黄英霍其地险固相传元末有陈汉者结寨于此】邱家山【在宿松县西北九十里山隂为鄿州界高矗云霄为诸峯第一亦名罗汉尖产茶】烽火山【在宿松县东北太平寰宇记在县东北六十里齐陈二国割江为界征伐不息烽堠频惊兹山高敞可以瞻望齐永明八年因置烽火于山】周何山【在望江县东一里相传周瑜何无忌皆尝驻军于此】值雪山【在望江县西十八里明统志上有平阑相传唐李白游此值雪故名】孝感山【在望江县北十里县志唐徳宗贞元中孝子徐仲源居此】磨义山【在望江县北三十里明统志山趾有巨石如驼象形上有磨义痕及马蹄人迹又有一孔大如钱许空洞莫测】宝珠山【在望江县北五十里濒湖众山皆伏此独突起圆明如珠相近有张山刘山】麒麟山【在望江县西北二十里】者山【在望江县西北八十余里大茗山之西十里接太湖县地界】长安岭【在懐宁县西三十里甚高且长路通潜山县滨江有大胜矶明崇祯中巡抚史可法败贼于此相近者曰谷神岭势俱盘耸】脊现岭【在懐宁县北十八里大龙之脉伏而复见耸起如脊故名后譌为集贤岭】分龙岭【在懐宁县西北五十里独秀之南天柱之胍至此　而分东出为大龙诸山西南出为大雄山】梅岭【在桐城县东南一百十里亦名梅林山】黄栢岭【有二俱在桐城县在县西北二十五里者通舒城县界在县东北一百四十里者有南北二岭通无为州界】分流岭【在太湖县东四十里有水分流其间故名跨潜山县界】阙岭【在宿松县北五十里与太湖县接界两壁陡峙如门山最幽深人迹罕到】龙溪岭【在宿松县西北二十里山下有溪按九域志宿松县有龙溪镇盖置于此】小隘岭【在宿松县西北八十里岭脊与湖广蕲州交界阻山临河峭隘盘曲明初攻湖广元帅石良由此岭通道蕲州】长岭【在望江县西北四十里芦新沟出此又分茅岭在县北六十里接太湖县界】雷公崖【在太湖县西北六十里削壁万仞称为竒胜】铜锣墩【在宿松县南三里元末余阙战胜于此有河为横山诸水西流入大河处】红墩【在宿松县东南七十里仓镇水口其土赤色故名】九程坂【在宿松县东九十里地洿下四周皆水又鄷坂在县西三十里三面皆水独余嘴春冬陆路可至夏秋亦隔小河皆明末邑人避贼处】石牛洞【在潜山县西北十五里有唐李翺题咏县志山谷寺有大石如牛眠石上有二蹄迹宋黄庭坚读书于此时李公麟画庭坚坐石牛上庭坚因自号山谷道人题诗其上所谓青牛驾我山谷路是也】西风洞【在太湖县西北十里明统志两石壁立穴口濶五尺入内渐狭风从上出草木不生毎六月间环县数里无蚊】懐乳尖【在太湖县东北二十里尖半有池其上有寨凡五门】大江【自湖广黄梅县东流入迳宿松县南一百二十里对岸为江西湖口彭泽分界又东北迳望江县南十五里对岸为池州府东流县界又东北迳懐宁县西绕城南而东又东北迳桐城县东南一百二十里对岸为贵池铜陵二县接界又东北流入无为州界厯府境四百二十里史记秦始皇本纪三十七年渡江渚注括地志云江渚在舒州同安县东汉书武帝纪元封五年冬自寻阳浮江亲射蛟江中获之薄枞阳而出又郊祀志上巡南郡浮江自寻阳出枞阳过彭蠡太平寰宇记大江水在懐宁县西一百八十里　与望江县分界至皖口南对江州东对石牌中流与彭泽县分界呉时来江防考江水经小孤山最为险要小孤之上二十里曰杨家洲下十五里为毛湖洲皆宿松县界自毛湖洲下至懐宁县皖口镇凡一百五十余里皆望江县界自雷港司至长风夹一百六十里皆懐宁县界自长风夹下至六百丈墩接无为州界凡百余里皆桐城县界】雷水【亦曰雷池曰大雷江曰大雷口今名杨溪河源出湖广蕲州黄梅县界派流至宿松县西北四十里隘口合流曰三溪河至县西北三十里曰二郎河又曰清湾河又至县西一里曰县西河又南行五十余里出龙湖曰洿池河又东过泊涝湖经望江县南五里曰杨溪河又东坻华阳镇南入江晋咸和二年温峤欲率众下卫建康庾亮报峤书曰足下无过雷池一步又义熙六年刘裕讨卢循军于雷池宋鲍照有登大雷岸与妺书隋书地理志宿松有雷水太平寰宇记望江县大雷池水西自宿松县界流入至县东南积而为池谓之雷池又东流至县南去县百里入于江为大雷口相近有小雷口明统志杨溪长河在望江县南五里有三十六断雷池在望江县东南又十五里入江名雷港望江县志宿松县龙南诸湖之水滙于泊湖其水东流湖之口又东达雷港入江明天启中雷港为浮沙所塞今自华阳镇南入江】皖水【今名长河源出潜山县西北天堂山东南流经县西北二十里又南至县东二里防潜水又南至石牌市与太湖县东诸水防又东南经懐宁县西十五里又南入江元和郡县志自夀州霍山县流入经县北二里又东南流二百四十里入大江谓之皖口太平寰宇记在懐宁县西北潜山县志皖水亦名后河源出天堂山之龙潭东经乌石陂至县东二十里陶阜分为二支一由破越溪至府西石牌口入江一经县二里东与潜水合亦达于石牌懐宁县志一名长河北自潜山县分乌石呉塘二支奔泻二百余里防于康平山又太湖县水亦奔泻二百余里至此同防于石牌屈曲七十五里至皖口入江　按舆图潜山县北有宾河又北有黄花河又北稍东有破越河以地势推之黄花河疑即皖水而宾河疑即潜水又按方舆纪要但载皖水在府西源出潜山合潜水南至石牌市东至皖入江流长三百四十里即引宋史河渠志为证盖皖潜同流亦通受其名也】潜水【今名前河源出天堂山相近之罗源山曰罗源涧东南流经潜山县城北又东合皖水宋史河渠志元丰五年淮南监司言舒州近城有大泽出潜山注北门外比者暴水漂居民知州杨希元筑捍水堤千一百五十丈置泄水斗门二遂免淫潦入城之患县志源出公盖山经水青石罗溪棠梨诸水绕县南又东至县东四十里潜山县南三十里接界处曰黄泥港防潜水入江旧志南阳河在县西北六十里源出蕲州界之沙河青石河本名琴河在县西北四十里罗溪河在县西北二十里源出司空山棠梨河在县西十里源出龙门山俱流合于马路河又县东有双河源出四面山东流入黄泥港】后部河【在太湖县西北一百二十里西去司空山三十里其上流为银河源出潜山县之天堂山南流经太湖县西北一百六十里合羊角山水为后部河又南至县西北六十里为龙湾河又东汇为马路河】羊角河【在太湖县西北二百里源出英山县界东南流入后部河】秀河【在宿松县东半里源出横山黄栗冲二处委折二十余里出南台山麓与县西河合】上长河【在宿松县南五十里上承洿池河下出泊涝湖分三十六段又下长河在县南七十里上承泊涝湖下出望江县泊湖】旧县河【在宿松县东北三十五里源出白崖诸山至县东北五十里曰止鳯河又至县东北四十里曰马湟河又至县东北三十二里曰黒羊河合荆桥河又三十里入望江县泊湖其荆桥河滙县东诸水别为一支入黒羊河】西源河【在宿松县西北五十里源出西源山经羊角山下入清湾河】县步河【在望江县南门外其水受杨溪河水循周河山合后溪河水复入杨溪河后溪河在县东北十五里其水受青草白土湖水至三了口入县步河】莲湖【在懐宁县东十二里汇大龙山谿涧水及江水支流而成一名段塘中多莲引流为长风港达桐城县之枞阳河入江】麻塘湖【在懐宁县西一百里由石牌合皖水入江又冶塘湖在县西三十里其下流达皖口入江】石门湖【在懐宁县西北二十里吼岭天柱西湖塘堰至县西北五里曰沙河分为二支一绕县北东合皖水一绕县西而南又分为二支一东南合黄泥港至石牌合皖水一东经县南曰黑河明万厯三十一年知县于廷采濬之乃与县北之潜水合】青山河【一名青山渡河在懐宁县西七十五里合潜水入江】双河【在桐城县东三十里一曰东河源出洪涛山一曰西河源出鲁谼麻山至此合流曰双河亦曰孔城河至县东南三十里曰角潭河又合白河至县东一百三十里曰长河又东十里由老洲入江其一白河在县东南三十里源出独山湖流合双河又石溪河在县东九十里源出石溪山下通长江】枞阳河【今曰练潭河在桐城县东南一百二十里源出潜山县东北界之黄马河东流怀宁县北九十里又东流经桐城县西南七十里练潭驿南尽汇懐宁桐城二县北境之水又东南至枞阳镇入江汉书武帝纪薄枞阳而出即此太平寰宇记枞阳湖在桐城县东一百五十里县志亦名枞阳河西引练潭北通孔城南达大江旧志练潭河西受懐宁县北高河黄马河诸水北通白河】沙河【在潜山县东六十里源出昆仑山南流合懐宁县北黄马河诸水防于桐城县西南之练潭河】九井河【在潜山县西二十九里源出九井又青河在县西十里源出潜山皆合于潜水　按舆圗潜山县西南有西河其南有地灵河皆出县西诸水东流经县南又东南与皖潜防疑即九井河青河】黄马河【源出潜山县北山中枞阳河之上源也东流经懐宁县北九十里又东南会沙河及此高河水达桐城县西南为练潭河至枞阳入江又井田河在懐宁县西北六十里源出观音洞口达于练潭河】马路河【在太湖县西一里上流自后部河汇南阳名积石河俗名马嘴石河南河入江　又大龙水源出大龙山西流达石门湖】巢湖【在桐城县东郦道元水经注施水又东经湖口戍即此湖也太平寰宇记在桐城县东二百一十里其水发源庐江县界三公山下入县界】团亭湖【亦名独山湖在桐城县南六十里太平寰宇记与白石湖相连湖中出两小山亭亭峻崄白石皎然二水相连遂为团亭白石之号县志独山湖在县南六十里水出白河达枞阳葢即古团亭也】石塘湖【在桐城县南一百里大龙山东南其西南抵懐宁县段塘湖春夏涨溢则东合枞阳河入江又古湖在县南一百里又鸭子湖在县西南五十里其水皆出练潭河】南湖【在潜山县南明统志在府治南三面依城古木参天湖浸甚广旧有褰芳堂在湖中宋李师中有记潜山县志一名灵湖渟涵浸宜于植莲又有雪湖在县东洋荡方坑长湖深泊鸦鹊横沟赤田共七湖皆在县南】太湖【在太湖县西太平寰宇记源出太湖县西稻积山东南流入大江南畿志在县西南今为陆所存者其名耳县东四十里有小池今为驿或即旧所称小湖也县志县界旧有五湖曰太湖小湖仰天湖陆钟湖黄里湖今皆堙】龙南莲箬湖【在宿松县南四十里中有小洲曰浮笠洲涌若螺黛随水上下又二十里曰泊涝湖又五里曰赤壁湖通新沟入江明初置龙湖太湖洿池张富池四河泊所嘉靖间废】马家湖【在宿松县东南九十里九程坂芙蓉山下左连泊湖右达杨湾又一里曰茅湖内多芦苇与江逼近】鮎鱼湖【在宿松县西南三十里又十里曰泥湖又五里曰牌湖又十里曰麻湖皆通大江】泊湖【在望江县西四十里袤广各五十里其分流曰鲚湖续文献通考湖合龙南大小泊涝湖诸水汇而为池下流分而东出与长溪长河合流】慈湖【在望江县北十八里孝感山北明初攻陈友谅于安庆徐达等追至慈湖焚其舟今堙】武昌湖【在望江县东北三十里广十里袤三十里受马头湖芦薪水由青草以达于江其马头河在县北五十里滙大茗石辉诸山水芦薪沟源出长岭鹧鸪山俱流入武昌湖】青草湖【在望江县东北四十里其东曰白土湖二湖相通受武昌湖诸水趋漳湖以达于江】漳湖【在望江县东北六十里广四十里袤六十里受武昌湖青草白土诸水流经懐宁县西南曰向水河出皖口入江漳湖支流望江县东北十里之路灌口亦入江其湖四面受水最为田患近有洲生湖中曰漳腹洲】漳葭港【在府城西门外土名老河东西迤逦六十余丈上通潜山太湖望江三县下达大江为粮艘商舶避风之所厯年久逺斩成平陆来徃舟檝停泊江岸俱无捍蔽　本朝乾隆三十六年巡抚裴宗锡奏请重濬行人便之】团亭港【在桐城县东魏王泰括地志其水发源界内南硖山东南一百五十里太平寰宇记在桐城县东六十里】黄泥港【在潜山县南三十里太湖县境之水汇流于此合于潜水】石子港【在望江县北二十里源出县西值雪山凉泉汇慈湖诸水入武昌湖】新沟【在宿松县东南七十里明初鄱阳湖之战邑人石良督义兵为俞通海开沟三十余里引大河达泾江口入江】
　　【本朝顺治五年筑坝康熙二年复开】老洲【在桐城县东百六十里西南去枞阳镇六十里六百丈巡司置于此】木鵞洲【在桐城县东南一百二十里江滨相近有罗塘洲又有铁板洲在县东南一百五十里接三江口县志相传周世宗与南唐割江为界以木鵞浮江中随其所之以定南北鵞沿洲东下故以之名】孟洲【在宿松县西四十里环洲皆湖其地广饶宜蓄牧居民甚众】黄陂洲【在宿松县西南四十里又杨栁洲在县西南八十里】桑落洲【在宿松县西南百二十里与江西徳化县接界晋安帝元兴三年何无忌刘道规破桓元将何澹之舟师处晋书刘毅传义熙中卢循引兵发巴陵毅次于桑落洲与战败绩陈书高祖纪太清三年高祖率甲士三万人发自豫章次桑落洲太平寰宇记在宿松县西南一百九十四里与江州寻阳县分中流为界又江水始自鄂陵分派为九于此合流谓之九江口】清官潭【在宿松县南三里长安三下大河邉潭水清则官清否则汚浊甚验】桃花潭【在宿松县西二里上河口即唐汪伦送李白处】尽忠池【在懐宁县治西旧名清水塘有闸引流出同安桥入江元末余阙殉难于此因改今名】天池【在潜山县西北三十里皖水顶有二一方一圆周不满丈深不满尺清莹澄澈不溢不涸】洿池【在宿松县东南六十里众水所汇其中有山居民列市利于渔盐】张富池【在宿松县东南八十里泊涝湖下长河之水滙流于此达于泊湖又五里曰芦花池】王祥池【在望江县西南二十里太平寰宇记即卧氷取鱼处明统志卧氷池在县南二里晋王祥自临沂扶母避地于此人慕其孝因以名池县志在县步河南岸　按晋书王祥临沂人则解衣剖氷双鲤跃出乃在临沂时事其后遭乱方扶母至庐江此池属附防寰宇记説不如明统志也】灵泉【在潜山县皖山西有大石出水宋黄庭坚有铭】汤泉【在潜山县皖公山上明统志四时如汤可浴】白水源【在潜山县北二十五里俗名曰白水湾众山围绕西南飞瀑千丈景物絶佳】司马龙井【在望江县菩提寺北明统志冬温夏冷可以愈疾相传尝有紫沫浮井上累日始散识者曰此龙涎也】
　　古迹枞阳故城【在桐城县东南汉县汉书武帝纪元封五年自寻阳浮江薄枞阳而出作枞阳之歌梁书鄱阳王恢传子范太清元年为合州刺史镇合肥侯景围京邑范出东闗请兵于魏魏人不出师助范范乃泝流西上军于枞阳寰宇记枞阳故城在桐城县东南一百里汉武帝元封五年置枞阳县属庐江郡梁天监中改县为枞阳郡陈大建中亦为枞阳县割属熙州隋开皇十八年停废通鉴唐武徳七年辅公祏叛赵郡王孝恭讨之破公祏别将于枞阳旧志元至正十九年陈友谅之党赵普胜据安庆结寨枞阳即旧县也县志今有枞阳上下镇在县东南一百二十里西去府城六十里明初置税课局于此正徳中革】同安故城【在桐城县南隋书地理志梁置枞阳郡隋开皇中废郡改县曰同安旧唐书志同安县取界内古城为名新唐书志桐城本同安至徳二载更名自开元中徙治山城地多猛虎毒虺元和八年令韩震焚薙草木其害遂除太平寰宇记同安故城在桐城县郭东门外隋大业九年筑十三年为李子通所陷因废唐开元二十年移县治山城今亦荒废府志同安城在桐城县南又有山城在县东南县志宋末移桐城县治枞阳镇后又移治池州之李阳河元时始还旧治】隂安故城【在桐城县东南本汉魏郡属县在今大名府界刘宋时侨置于此太平寰宇记隂安故城在桐城县东南一百八十里宋属晋熙郡梁改属枞阳郡隋开皇三年罢郡县遂省】懐宁故城【即今潜山县治汉置皖县属庐江郡后汉书马援传李广等聚防徒党攻没皖城使援击破之三国吴志孙防传注袁术死术女婿黄倚等就刘勲于皖城防自与周瑜袭皖城即克之表用李术为庐江太守守皖又孙权传建安十八年曹操恐江濵郡县为权所畧徴令内移江西遂虚合肥以南惟有皖城十九年权征皖城克之获庐江太守朱光又赤乌六年司马宣王率军入舒诸葛恪自皖迁于柴桑宋书州郡志晋熙太守领县懐宁令晋安帝立旧唐书地理志晋于皖县置懐宁县并晋熙郡隋改为熙州又为同安郡武徳四年改为舒州以懐宁为州治旧志南宋为安庆府治端平三年元兵入安庆寻引去时以城去江远控御为难乃徙治罗刹洲而故城遂废元至治三年始复分懐宁县之清朝玉照二乡于故城置县名曰潜山】皖城故城【在潜山县北唐武徳五年析懐宁县置七年省太平寰宇记其城居皖水之北在古逄龙城内三国时魏将臧霸讨吴将韩当当逆战于逄龙即此濠堑至于今日尚存】安乐故城【在潜山县南唐武徳五年析懐宁县置是年省太平寰宇记在懐宁县南二十里古武功城内梁天监七年大将武防所置遂号武功也】梅城故城【在潜山县北唐武徳五年析懐宁县置七年省太平寰宇记在懐宁县北七十里古龙鸣城内其城齐天统三年行台右丞卢潜屯兵所筑于时龙鸣城内潜以为不祥移军在外因号龙鸣城】皖阳故城【在潜山县北唐武徳五年析懐宁县置七年省太平寰宇记在懐宁县北二十二里皖水之北故名】吕亭废县【在桐城县东北宋书州郡志文帝元嘉二十五年以豫郡蛮民立吕亭县属晋熙郡后省明帝太始二年复立南齐书州郡志庐江郡吕亭左县建元二年割晋熙属太平寰宇记有吕亭山在县北十七里县志在县北十五里相传吕防驻师于此今置驿】太湖旧县【在太湖县东北太平寰宇记刘宋初置县在龙山太湖水之侧元嘉末以县居山崄移就平原去旧县三十八里至齐建元二年行台左丞卢潜更修故太湖城立龙安郡以太湖县属焉陈大建元年郡废旧志故县在县东北二里即今东岳庙也　按齐志太湖在县仍属晋熙郡而寰宇记则谓于县立龙安郡无所考据】东陈废县【在太湖县东四十四里太平寰宇记齐建元二年置属龙安郡陈大建五年废】青城废县【在太湖县东唐书地理志太湖武徳四年析置青城荆阳二县七年省青城入荆阳八年省荆阳入太湖太平寰宇记青城废县在太湖县东四十里本曹魏将曹仁所筑黄初元年废唐武徳四年大使鲍安仁复置七年废荆阳废县在太湖县东四十五里其城依据山崄县志青城今名上格城】松兹废县【在宿松县北汉侯国属庐江郡后汉省汉书王子侯表松兹戴侯霸六安共王子始元五年封太平寰宇记宿松县在舒州西南一百六十里本汉皖县地元始中为松兹县县志有故县在今县北五十里其地曰仙田有嘉禾无种自生故名又有旧县埠在县东北三十五里其河亦曰旧县河　按晋志复有松兹县属安丰郡又江西九江湖广荆州俱有松兹与此不同】宜城【即今府治宋史地理志安庆府端平三年移治罗刹洲又移治杨槎洲景定元年改筑宜城景定建康志宜城者鴈汊对岸一要害处吴魏相拒时尝设疑城于此其后讹疑为宜故袭称宜城其地山从北来分为七枝中短外长自西南以及东有大江还绕其东北隅有段塘河水为限惟北当备而有大小青龙山可以屯兵设伏形势如此而古今屡城不克己未庚申之间制臣马光祖尝舣舟视其地寻与制阃合疏奏闻诏从之城周十有三里高二丈八尺门七濠长一千四百三十五丈遂为江上巨屏懐宁县志今县东门外有宜城镇杨槎洲在县西南罗刹洲在贵池县界】吕防城【在懐宁县东二十里临江相传三国吴吕防所筑今为水次仓址又通志桐城县东南亦有吕防城】鲁镇城【在桐城县南七十里相传吴鲁肃屯兵于此又六儿城在县南十五里明初黄荣六所筑】古巢城【在桐城县南六十五里太平寰宇记即古南巢城俗号古重城城三重故名南北川泽左右陂湖】硖戍【在桐城县北三国吴志吕与甘宁伐皖张辽将军救之至硖石闻城已拔乃退硖石筑南硖戍太平寰宇记在桐城县北四十七里】连塘城【在望江县西北茗山下委土为堑周二里门四旧迹犹存相传刘裕与卢循战处】右桐国【在桐城县北左传定公二年桐叛楚杜预注桐小国世属于楚庐江舒城西南有桐乡旧志汉朱硖戍邑少为桐乡啬夫即此】大雷戍【今望江县治晋时置戍安帝义熙六年刘裕讨卢循自雷池进军大雷刘宋孝建元年江州刺史臧质叛使其党鲁卞戍大雷宋书邓琬传防始初晋安王子勋举兵江州遣将军俞伯竒断大雷禁絶商旅又以甲士五千人出顿大雷于两岸筑垒明年子勋将刘胡等军败悉发南陵诸军烧大雷诸戍而走梁书王僧辨等东击侯景发寻阳军于大雷陈书高祖纪西讨众军至自大雷又世祖纪王琳宼大雷诏遣太尉侯瑱司空侯安都仪同徐度率众以御之太平寰宇记新冶县即大雷戍陈置大雷郡隋改为望江旧志宋末尝迁治于东流之香口镇元初复还旧治】古石亭【在潜山县东北三国吴主孙权传黄武七年秋七月权至皖口使将军陆逊督诸将大破曹休于古亭】同安监【在潜山县东宋史地理志安庆府监一同安熙宁八年置铸铜铁九域志舒州同安监在州东八十里】昭贤里【在望江县北八里唐孝子徐仲源所居也徳宗勅里曰昭贤乡曰孝感又勅于其母墓旁筑孝义墩白华轩今轩废墩尚存】顺孙里【在望江县西明龙涌事祖母以孝闻嘉靖中诏树慈顺坊于其里故名】射蛟台【在桐城县东南枞阳镇相传汉武帝射蛟处汉书武帝纪自寻阳浮江亲射蛟江中获之】皖伯台【在潜山县明统志在旧太平寺前以周大夫封皖伯而名】舒台【在潜山县东南相传宋王安石读书处】分经台【在宿松县北五十里有石台相传梁昭明太子尝于此分金刚经为三十二分】读书台【在宿松县南三里相传唐李白脱永王璘军至宿松依邑宰闾邱某筑台读书于此又望江县西值雪山亦相传为白读书地又县南台山有对酌亭白与闾邱举杯邀月处】孟宗台【在望江县北山阜穹起若台相传孟宗为监渔池官尝登此又太平寰宇记孟宗宅在县北一里即泣竹生笋之处　按吴録宗江夏人其宅当在江夏不在皖也寰宇记误】四望楼【在府治东旧志登眺之顷江淮风景举在目中】天柱阁【在潜山县明统志在旧郡圃宋郭祥正诗羣山奔来一峯起千丈芙蓉碧霄里老松自作孤鳯鸣潮落时生三井水曽宏父诗坐对潜山万髻鬟一峯孤秀独参天】潜峯阁【在潜山县北明统志在故州治之通判防宋王安石为通判时读书处将去作别阁诗一溪青泻百山重风物能留邴曼容后夜肯思幽兴极月明孤影伴寒松】擢秀阁【在潜山县北七里舆地纪胜擢秀阁乃陈莹中读书之所莹中登第黄鲁直名而书之】三至堂【明统志在府治东宋元丰间郡守杨希元建希元之祖淳化中为守父天圣中为通守及希元凡三至郡因名　按府治自端平三年始徙今处其初治在今潜山县也三至堂宜在潜山县明统志误】大节堂【即今府治元季郡守韩建拒贼完城余阙因以大节名其堂并为文记之】静山堂【在潜山县治内宋王安石诗皖城终日静如山府掾应从到日间后人摘其诗句名堂】三孝堂【在望江县北明统志元至正间建三孝子谓吴孟宗晋王祥唐徐仲源也】天开图画亭【在府学北面江挹山元余阙诗天外羣峯出地迥沧江环】惜隂亭【在桐城县东南枞阳镇晋陶侃令枞阳后人慕之取其当惜分隂之语为建此亭】桥公亭【在潜山县北三里三国吴志周瑜传孙防欲取荆州以瑜为中防军领江夏太守从攻皖拔之时得桥公两女皆国色也防自纳大桥瑜纳小桥太平寰宇记在懐宁县北隔皖水一里即汉末桥公所居今亭基为双溪寺县志在县北彰法山今为广教寺通志有桥家故井在彰法山麓】涪翁亭【在潜山县西北二十里山谷寺中明统志亭与石牛相对涪翁宋黄庭坚别号向子諲为之铭而书之】梳妆亭【在宿松县南一百四十里小孤山顶曹学佺名胜志小孤山西有小孤庙对面为彭浪港语讹为彭郎遂有小姑嫁彭郎之説又起梳妆亭以附防之】练潭馆【在桐城县西南明王守仁有练潭馆诗】西溪馆【在潜山县太平寰宇记西溪馆在懐宁县西一里唐刺史吕渭所置以招嘉客睇山夹沼为舒州之胜景】龙眠山庄【在桐城县北二十里宋李公麟所居】铁牛【在府城汉书地理志皖有铁官太平寰宇记铸铁作牛埋于城北十步以镇此地至北齐皇建二年刺史王洪遣掘铁牛遂轝入城未镕铸于时山中人马多疫问巫觋曰铁精为祟遂使人送牛本处当埋之时土没牛六寸自是以来牛见出地一尺五寸府志江浒多水怪初建城时冶铁镇之一在集贤门内一在盛唐门内一在山川坛东一在天柱阁右俱藏土中微露牛脊】
　　闗隘脊现闗【在懐宁县北十八里脊现岭上县北连山迤逦至此而为狭岭置闗其上以扼舒庐之要】龙井闗【在潜山县东四十里地名西堡悬岸瀑布最为竒胜】驾雾闗【在潜山县南三十里驾雾山下】大闗【在潜山县西四十里地名龙口又西十里有小闗地名芳岭】长枫夹巡司【在懐宁县东五十里即古长风沙也宋初置镇明初置巡司今移入府治太平寰宇记长风沙在懐宁县东一百九十里置在江界以防宼盗唐李白长干行相迎不道逺直至长风沙即此九域志懐宁县有长风镇县志又有观音港巡司在县西北七十里今裁】三桥巡司【在懐宁县西　本朝乾隆十八年设】六百丈巡司【在桐城县东界一百六十里老洲】马踏石巡司【在桐城县东南一百二十里枞阳下镇】北硖闗巡司【在桐城县北四十里以北硖山而名道出舒城宋之北硖镇也有巡司九域志桐城县有北硖永安龙马山铜山挂车盘山石溪双港孔域九镇县志铜山镇在县北三十里挂车在县西三十里双港在县西南六十里孔城在县东三十里石溪在县东九十里】练潭镇巡司【在桐城县南六十里　本朝康熙十五年设驿乾隆二十一年省二十八年改设巡检】天堂砦巡司【在潜山县西北一百里天堂山】后部巡司【在太湖县北一百二十里】白沙巡司【在太湖县北一百三十里白沙镇又旧有南阳巡司在县西北九十里小池巡司在县东北四十里皆明洪武中置寻裁】小孤山巡司【在宿松县东南一百二十里】泾江口巡司【在宿松县南一百二十里邑中诸水合流于此】华阳镇巡司【在望江县南门外旧设杨湾口巡司雍正四年移驻今地】皖口镇【在懐宁县西十五里皖水入江之口也亦名山口镇孙呉嘉禾六年使诸葛恪屯于庐江皖口陈书高祖纪永定三年闰四月遣镇北将军徐度率众城南皖口六月徴临川王蒨往皖口置城栅以钱道戢守焉九域志懐宁县有皖口镇元史余阙传安庆依小孤山为藩蔽命义兵元帅胡伯顔统水车戍焉陈友谅自上游直捣小孤山伯顔与战四日夜不胜急趋安庆贼追至山口镇】枞阳上镇【在桐城县东南一百二十里县志旧县志河泊所凡六长河河泊所在枞阳上镇石塘大池所在破冈民池所在鳌山镇竹子河所在石灰河五观所在山荻埠所在练潭今皆省】石潭镇【在潜山县东太平寰宇记懐宁县石潭镇在县东八十里北齐皇建二年立以防梁兵陈大建五年废唐武徳五年大使王让复置八年又废九域志懐宁县有石潭许公荻步石井罗巨等镇】马路口镇【在太湖县西门外又西一里曰小马路镇】便民仓镇【在宿松县东南七十里俯临长河与小孤相连东通望江县吉水镇又余家嘴镇在县西南四十里】归林滩镇【在宿松县西南一百二十里江水两分一道其前沿流出泾江口合大江旧置巡司今裁】雷港镇【在望江县东三十五里】吉水镇【在望江县南三里本名急水】杨湾镇【在望江县西南三十里】香草镇【在望江县西三十里旧设泊湖鲚湖河泊所于此县志明初县界河泊所凡四武昌河泊所在县东北三十里蘓家镇杨溪长河新在吉水镇俱嘉靖三九年裁漳湖新口所在县东七十里新沟镇万厯九年裁】马头镇【在望江楼北马头河侧九域志望江县有马头镇】隘口营【在宿松县西北四十里路通蕲黄　本朝顺治六年置又仓镇洿池余家嘴皆置营设兵防御】野人原寨【在潜山县西北十五里宋建炎二年邑人刘源屯兵于此与太湖张徳兴共图恢复今曰善士坊县志县有旧寨二野人原及天堂砦是也新寨五十有八达皖山之麓皆明末所置在县界】铁山庵寨【在太湖县南二十五里】张安抚寨【在太湖县西北一百六十里司空山旧志宋亡有安抚张徳兴立寨于此以圗恢复又桃花寨在县西北八十里与湖广蕲州接界】石牌市【在懐宁县西即石牌口宋樊若水试舟处也太平寰宇记懐宁县石牌大江中流与池州分界县志石牌市在县西一百里上达潜太宿望四县有上下二集明初尝置河泊所于此县界河泊所凡五今皆废】陶冲驿【在桐城县西南四里地名三安坂道出潜山县明洪武初置于沙口陂十五年移置于此】吕亭驿【在桐城北十五里明洪武初置北硖驿十五年改置于此】青口驿【在潜山县东北五里】小池驿【在太湖县北四十里旧设巡司后裁改置驿】枫香驿【在宿松县北五十里】野螺桥【在懐宁县东达京省要路】大新桥【在懐宁县西张葭港水由此入江】
　　同安桥【在懐宁县西有前后二桥清塘水由此入江】桐溪桥【在桐城县东门外为京省通津今名子来桥】孔城桥【在桐城县东三十里】黄华桥【在桐城县东南一百里】官步桥【在桐城县南一百里】奔河桥【在潜山县东三里又二里曰黄华桥】珠琳河桥【在潜山县东十五里】黄泥沟桥【在潜山县南二十里】试心桥【在潜山县西北皖山絶顶】载阳桥【在太湖县西三里县志旧有马路口渡在县西一里南通望江西通宿松黄梅明万厯间水道改从东北乃迁渡于载阳造舟为浮桥系以铁索】花桥【在太湖县北门外龙山下为驿使孔道亦造舟为梁】荆桥【在宿松县东三十里县东诸水汇于此入泊湖】大桥【在宿松县西一里跨大河长数百丈濶数丈】化龙桥【在望江县南门外长十九丈明崇祯十六年建闗其上后左良玉兵至屡攻不下】骆驼桥【在望江县西北三十里】芦薪桥【在望江县北三十里】赤冈渡【在宿松县东三十二里又竹墩渡在县东南四十里】
　　堤堰吴塘陂【在潜山县西潜水所经也三国魏志刘馥传馥为扬州刺史兴治湖塘诸堨以蓄水溉稲田建安十三年卒又吴志吕防传曹公遣朱光为庐江太守屯皖大开稲田防以皖地肥美若一收熟彼众必増征皖取之李吉甫元和郡县志吴塘陂在懐宁县西二十里皖水所注太平寰宇记此塘即朱光所开亦名吴陂堰灌稻田三百余顷隋开皇十八年刺史梁慈更广沟渠又加稻田一百顷唐贞元二年洪水涌溃良田半为沙卤县志明嘉靖元年知府胡纉宗重凿石渠万厯三十年知县于庭采重筑石堤石闸　本朝康熙十一年重修】乌石陂【在潜山县东北三十里皖水所经亦古陂也明知府胡纉宗修筑石坝】翟公堤【在太湖县东三十里元至正间县尹翟居仁筑王圻续文献通考翟公堤在太湖县西南县志县境三面髙原惟东南卑湿山峻水急雨】
　　【则涨旱则涸旧有塘堰几七十所今皆废塌】枫香堤【在宿松县东三十里长三百五十丈又黎恊堤在县东一里长百丈并明治中知县施溥筑】方公堤【在望江县南门外达急水镇长三里明天启中知县方懋徳筑】清同堰【在宿松县南十里溉田甚多居民立约限时刻放水又惠民堰在县西二里亦知县施溥筑灌河西田百畆】西圩【在望江县东北六十里周三十余里堤岸三千九百七十余丈基阙十丈高二丈圩中田三万七千余畆相传孙吴时屯皖得谷数万斛即此圩也】
　　陵墓汉朱邑墓【在桐城县西二十里石井西九域志汉大司农也有墓并碑】桥公墓【在潜山县北名胜志汉太尉桥元墓在县七里彰法山广教寺后　按后汉书桥元梁国睢阳人厯太尉以病免就医里舍至元和六年卒是元未尝退隐于皖也三国魏志建安七年曹公军谯至浚仪治睢阳渠遣使以太牢祀元自为文以祭是桥元墓固应在睢阳也三国吴志周瑜传从孙防攻皖拔之得桥公二女防自纳大桥瑜纳小桥又裴松之注引江表传防戏瑜曰桥公女虽流离得我二人作婿亦足为欢是时建安四年去桥公之没已十有六年而其女或失所依自梁迁皖故策叹其流离未可知也太平寰宇记谓二桥即汉末桥公女后人以桥公史不书名又载破皖得二桥事遂以桥元尝游寓于此志载其居而并载其墓母亦事之传疑者欤】张何丹墓【在宿松县西水口山前有庙曰太王庙又有庙在县治左】南北朝齐何昌寓墓【在潜山县北八十里水车坂】唐麴信陵墓【在望江县治北唐白居易诗我闻望江县麴令抚惸身没欲归葬百姓遮路岐攀辕不得去留葬此江湄至今道其名男女涕皆垂九域志有墓碑】徐仲源墓【在望江北十里孝感山官道旁仲源母墓之左东北隅即其故居】宋贞女黄千金墓【在潜山县东门千金巷】吴栗墓【在望江县北五里】龙仁夫墓【在望江县北三十里】元余阙墓【在懐宁县西门外二里墓祠有楼名正气明统志元末余阙死节贼义之求其尸清水塘中具衣棺葬此洪武八年封土缭垣树碣墓道以表之通志李宗可墓在余墓左马倅墓在余墓右皆与阙同时死者】韩建墓【在懐宁县东南康济门外江滨旧没于民居明知府胡缵宗得其地封识之】王幼学墓【在望江县北二十里慈湖坂】明方法墓【在桐城县东北龙眠山】檀郁墓【在桐城县投子山西又夏子孝墓在土地岭俱孝子】汪銮墓【在懐宁县北郭外】左光斗墓【在桐城县北四十里白沙岭】张秉文墓【在桐城县西薛家铺】雷縯祚墓【在太湖县西北】夏统春墓【在桐城县龙眠山】义勇墓【二塜在宿松县城东西皆明季守城战殁者】
　　祠庙五谷庙【在宿松县西北二十里祀神农后稷】皖山祠【在潜山县北门内太平寰宇记皖公山神在懐宁县西北二十里周大夫皖伯之神也隋大业八年县令辛公义移就皖水之隂吴坡堰侧号曰吴陂神祠唐开成五年刺史郑谷又别立吴陂祠于庙垣之东以祀刘馥吕】伍员祠【在潜山县北寰宇记在懐宁县北二里】朱邑祠堂【在桐城县太平寰宇记邑为桐乡啬夫后为大司农卒葬于此人为立祠迄今祭祀】周瑜祠【在潜山县治南二里太平寰宇记在懐宁县东南二里又有庙在望江县水经注江水对雷水之地侧有周瑜庙亦呼为大雷神】何无忌庙【在望江县太平寰宇记无忌为宋镇军寻阳太守战殁于此因立庙】狄梁公庙【在太湖县北三十里县志庙北二里有梁公墓又宿松县泾江口亦有祠　按狄仁杰传曽贬彭泽令邑人为置生祠此地与彭泽近固应有庙墓不应在此】棠梨庙【在太湖县西十里宋宣和中建祀唐张巡】麴令祠堂【在望江县寰宇记在望江县北三百五十步祀邑令麴信陵唐登科记麴信陵贞元元年进士擢第本县图经为兹邑令亢旱祈祷甘雨立降贞元元年立祠】余忠宣庙【在懐宁县西门外祀元右丞余阙又一在府学东以同时从死推官黄突伦等三十三人附祀又烈夫人祠在青阳书院东附阙妻及子徳生女安安】大节祠【在懐宁县西祀元韩建】惠民祠【在宿松县城隍庙左祀明巡抚彭韶知县邢旭谢镔孙衍于溥】四忠祠【在府学东旧有二忠祠祀宋通判孙知防夏椅　本朝康熙六十年知府张楷建今址并祀明总兵陈龙参将潘可大】黄公祠【在桐城县西门内祀明黄得功】窦将军祠【在桐城县旧书院祀明义烈窦成亦曰窦公祠】神女庙【在宿松县南小孤山下宋陈间夫诗山存孤独字庙塑女郎形过客虽知误行人但乞灵明洪武永乐中皆尝遣官致祭】
　　寺观双莲寺【在懐宁县阜民坊宋时尝产双青莲因以名寺】太平兴国寺【在懐宁县西正观门外万松山麓元创明洪武间重修　本朝康熙八年拓旧制増建】谷林寺【在桐城县东十五里鲁硔山旧名清泉寺明建本朝康熙四十六年】
　　【勅赐今额】胜因寺【在桐城县北二里投子山明嘉靖年废　本朝雍正十二年奉防重建】太平寺【在潜山县北太平山晋咸和中创元余阙有登太平寺诗】山谷寺【在潜山县西北二十里寺东北隅有三祖璨大师塔太平寰宇记梁大同二年以山谷为名明统志相传梁僧寳志卓锡之地】二祖寺【在太湖县北百二十里县志二祖慧可神光也有卓锡石传衣石】太霞宫【在桐城县西城外旧志晋裴阮郭三仙游此邑人见彩霞烛天因祀之称为大霞福地明季燬　本朝顺治庚寅重建】真源万夀宫【在潜山县北二十里明统志真源万夀宫乃梁白鹤道人鹤止之所九域志唐置司命真君庙宋赐号灵仙观后改今名旧志中有鹤鸣泉四时不竭又有应梦井唐元宗尝梦游于此因赐名】


</div>
    <div class="pagination">
<a href="大清一统志_page46.html">上一页</a><span>...</span><a href="大清一统志_page42.html">42</a><a href="大清一统志_page43.html">43</a><a href="大清一统志_page44.html">44</a><a href="大清一统志_page45.html">45</a><a href="大清一统志_page46.html">46</a><span class="current-page">47</span><a href="大清一统志_page48.html">48</a><a href="大清一统志_page49.html">49</a><a href="大清一统志_page50.html">50</a><a href="大清一统志_page51.html">51</a><a href="大清一统志_page52.html">52</a><span>...</span><a href="大清一统志_page48.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
