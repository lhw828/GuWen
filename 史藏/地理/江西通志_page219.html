<!DOCTYPE html>
<html>
<head>
    <meta charset="UTF-8">
    <title>江西通志 - 第 219 页/共 394 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江西通志 - 第 219 页/共 394 页</h1>
    <div class="content">　　康元穗字日颖安福人万厯进士令嘉善其俗不能葬者多弃棺郊外元穗至即置漏泽园瘗之汰运粮浮额报最拟陞吏部时魏珰恨元穗与魏大中善改南礼部主事里居建同善书院置义田次子范生己卯举于乡有文名【府志】
　　旷鸣鸾字声和庐陵人万厯进士歴尚寳卿以忤逆珰削夺思宗两诏起之诏中有通籍三十载立朝不数月之句再疏辞不允擢太仆卿陞刑部侍郎命下卒于京【人物志】
　　萧命官字拙修庐陵人万厯进士改庶吉士授编修歴正詹推南京吏部侍郎以忤珰乞休疏入削夺归籍居家杜门著书与人接无城府好奬拔士类崇祯朝起礼部右侍郎未任卒予葬祭【同上】
　　李日宣字本晦吉水人万厯进士授云南道御史上疏请圣裔天潢开科防试加额报可旋命分练京营条陈积弊甚悉直声闻于时巡视河东盐政建传是讲堂兴起正学宵人侧目倪文焕指为日宣罪案迨循例回避文焕遂有东林渠魁尚伏一疏有旨削籍崇祯初起于家巡按河南歴陞兵部侍郎出鎭昌平陞戎政尚书调吏部尚书枚卜旨下有假奥援以冀必得者日宣力持不可所推皆一时正人上命再推日宣仍以所列诸臣之名上于是蜚语中之谓日宣徇情滥举谪戍重庆归里以病卒【府志】
　　杨嘉祚字寨云泰和人万厯进士知扬州防白莲妖寇号二十万旦夕逼城嘉祚亲履行伍坚壁厚阵以待之贼惧宵遁魏党崔呈秀按江左索赂嘉祚拒之崔欲中以危法而台臣交荐乃迁广西副使备兵左江交南负固嘉祚驰檄责让黎款关请服方论功呈秀憾未已竟夺职崇祯朝复原官力辞不起着有广陵涛诸经论解【人物志】
　　杨寅秋字羲叔泰和人万厯进士授东莞令擢御史奏免南海兵饷再疏罢冡宰王国光举朝惮其风采出为浙江佥事迁贵州叅议时苖阿奇等劫掠屯堡寅秋诱阿奇斩之而抚其余党诸苗悉平陞按察使再奉诏平播州杨应龙有平播録五卷以疾告休讣闻追赠太仆正卿【府志】
　　刘叔鼇字而强庐陵人性至孝生平锐意理学师事王时槐所着有河洛图书说显密异同自诬语録【人物志】
　　刘以森号转华庐陵人万厯举人授定南教谕崇祯癸未陞国子助教再陞工部司务未受任闯贼陷京被执索赂大骂不屈贼怒加以酷刑肉糜踝折死【吉州人文纪畧】
　　髙应岗泰和人随父仕燕任满归过济宁父前行为贼所执岗后驰至大呼曰老父薄宦囊无一钱贼舎其父掠岗囊亦无所有遂拽其父将杀之岗以身蔽父泣曰宁杀我宁杀我竟死于贼刃父获免【安志】按高应岗白志不载以其临难死孝事不忍殁今采补外尚有庐陵旷成干刘文衡王大年萧瓒泰和王韶康汉康梁材曽籥萧兴贤安福张寅赵常姚周甫赵奎三李琳王之爵邹志明龙泉刘世臣梁穆李奇艺永新唐鼎贺孟琏贺育瑞指挥佥事王应鹏俱以孝义见安志今附姓名于此
　　萧廷对字观我泰和人万厯间以举人授助教出守石屏政尚寛平操守廉洁重农筑堰置三社仓储粟备荒兴学课士创立东南北三城楼后祀名宦【云南名宦志】
　　黄绍万安人天啓进士授中书崇祯初考授兵科迁刑科七年乆旱求言上疏乞罢温体仁以回天意被切责调上林署丞迁行人司副八年贼犯皇陵绍复劾体仁悮国召寇再谪应天府检校屡迁南吏部郎中卒【白志】
　　王橝字方塘安福人师事邹守益议论侃侃不阿时修郡志力为辨驳所着有人物考【府志】
　　王绩灿字伟奏安福人天啓进士官御史力言时政以赐环起废容言三者为要语多激烈中时忌遂罢职归【人物志】
　　李长春字叔茂安福人天啓进士官御史首疏罢缉校録遗贤减漕艘禁私谒感愤时相极言力诋下狱拟辟已就东市科道论救防大旱修省长春等五人得释应日而雨海内有五君子之称【同上】
　　刘士祯字须弥万安人天啓进士官御史巡按贵州浙江墨吏望风改辙以忤时相出为湖广布政归家杜门絶干谒好延接名士屦满户外士匮乏者悉请给焉【府志】
　　伍承载安福人天啓进士由泉州学正歴陞兵部员外每按籍淸册悉军运之苦专疏条论谓漕非洒帯无以解焚艘之厄田非淸丈无以苏虚荒之苦得防次第行之【同上】
　　刘垂宝安福人天啓进士擢吏科给事中忤珰削夺崇祯朝复职又疏纠权相降照磨时论伟之【人物志】
　　周瑞豹字元淑吉水人天啓进士知宁乡县时珰焰方炽南昌熊明遇徐良彦黄龙光皆谪戌过楚他令无敢谒者瑞豹独郊行舘餽崇祯初调江陵擢兵科疏屡上忌者追劾其令楚时催科数不足镌级调用补光禄监事时宜兴复相为瑞豹乡举座主竟不往谒改行人司副【白志】
　　李之淸庐陵人万厯举人任山西太原府同知防闯贼围太原攻三日城破淸被执大骂曰朝廷何负于汝汝乃破州郡掠士女玉帛耶贼怒遂杀之【安志】
　　李邦华字孟闇吉水人万厯进士知泾县行取授监察御史时朝士多诋顾宪成邦华与相拄遂指目为东林福王之藩已有期忽传旨将改抗疏切谏寻巡按浙江出为山东叅议引疾归天啓初起故官饬易州兵备擢佥都御史巡抚天津军府新立邦华竭力整饬津门一军遂为诸鎭冠廷推兵部侍郎疏辞还家省父为奄党倪文焕所劾削官崇祯初起工部侍郎改兵部协理戎政加尚书条陈九事优旨褒勉旧制三大营外复设三备兵营每营三千人邦华请归并三大营不复另设岁省兵米二十二万石上知其忠诸失利者衔刺骨怨谤纷然落职闲住十二年起南京兵部尚书以父忧去十五年起故官俄代刘宗周为左都御史闻都城被兵力疾上道召见嘉劳备至乃申职掌更定巡城巡方诸令风采凛然李自成防山西邦华密疏请帝固守京师命太子监国南都又请定永二王分封太平宁国二府拱防两京帝览奏意动绕殿行且读且叹将行其言防召廷臣对庶子项煜疏言当南迁帝曰国君死社稷正也朕志决矣遂罢邦华防不议未几贼逼京城三月十八日外城陷邦华走宿文信国祠明日内城亦防北面再拜三揖信国作絶命词投缳卒福王时赠太保谥忠文
　　本朝赐諡忠肃【白志】
　　李士开邦华长子吉水廪生天啓中以救弟赴水死崇祯初邦华疏列其孝友奉旨旌表子长世承祖防隐居不仕闭门著述有南音名山藏诗文集【据李忠肃奏议补撰】
　　郭维经字六修龙泉人天啓进士授行人迁南京御史疏陈时极称刘宗周之贤力诋吏部尚书王永光谿刻置不问崇祯六年周延儒罢温体仁代之维经言执政不患无才有才而用之排正人不用之筹国事国事日非止与二三小臣争口舌角是非平章之地几成聚讼可谓有才邪帝切责之吏部侍郎张防荐逆案吕纯如维经疏劾又劾掌中府抚宁侯朱国弼贪残皆不纳以忧去福王立进应天府丞仍兼御史巡视中城寻迁大理少卿佥都御史保国公朱国弼言维经署大理事駮伪防御使武愫案执法之官甘心庇逆乞重惩听勘回籍唐王召为吏部侍郎与杨廷麟万元吉协守贑州及城破入嵯峨寺自焚死【白志】
　　刘光震字肩吾永新人崇祯进士由刑部郎知兖州有廉威声中贵过兖抗不屈改知雷州雷有湖漑田乆淤捐赀凿渠陞云南副使告终养归着有翼云堂遗藁【人物志】
　　刘同升字晋卿师同里邹元标崇祯十年殿试第一授翰林修撰杨嗣昌夺情入阁言者俱获罪同升复抗疏言之谪福建按察司知事移疾归京师陷福王立召起故官不赴乙酉五月南都不守江西郡县多失同升乃入贑州偕杨廷麟筹兵食复吉安临江唐王加祭酒詹事兼兵部左侍郎同升已羸疾日与士大夫讲忠孝大节闻者咸奋廷麟请以同升抚南贑十二月卒于贑州【白志】
　　梁希阜字康侯龙泉岁贡任广东从化训导励名节善教擢知临漳县未赴闻京师陷怀宗殉社稷北面再拜痛哭不食卒【忠节録】
　　王其宖字赤友安福人御史绩灿子崇祯副贡力能挽两石弓嫺韬略慷慨自负给事陈泰来荐军前赞画以守边功议授推官旋遭闯贼之祸归里与兄其定弟其窿其寏破产仗义从万元吉守贑州城破殉节弟其窿同邑孝廉刘孟鞫刘应泗俱被难子谦言康熙壬子举人歴官监察御史以直声闻【邑志】
　　徐士骧字公骧吉水人张献忠寇吉州执至伪营欲官之士骧厉声曰我天朝臣子肯同尔作贼耶不屈令穿耳肉袒游市见一井忽投下贼缒出劓其鼻复断一臂士骧骂不絶口贼怒甚乃刳心剥肤而死【吉州人文纪畧】
　　赵云字景龙永新人英勇好秘计以武弁涖贑献贼入茶陵吉袁告警云进筹曰吉安南控衡原北逼分宜吉有失袁不可守守袁不如守吉林中丞韪之命移总吉营癸未十月贼至官民奔走已而八贼登城回视诸将无一人敢当者云只身挺刅大战西城下身中数创气犹不挫厉声曰吾力竭矣生不能衞城死必为厉鬼击汝等言讫死【同上】
　　龙之虬字伯子永新人崇祯贡士累官大仆寺少卿巡抚广西驻柳州比至募兵征饷无有应者得残卒二千人审视要害濬濠筑垒为战守具城旣被围之虬率士卒冒矢石昼夜捍御四阅月先是桂林梧州皆破外援絶守将陈金举开门为内应城遂陷之虬被执不降死方柳城之未防也或劝之去之虬曰以死守城吾分也引佩刀示志赋絶命诗藏衣带间诗曰背君失节敝体辱亲不忠不孝贼子乱臣我懐往哲信国忠勤危疆尽瘁岂敢爱身断头剖腹庶几古人至是果死于难夫人朱氏偕同官妇匿深谷闻变叹曰吾夫得死所矣奋身坠崖而死柳人哀之收其夫妇遗骸葬于鹊耳山【广西名宦志】
　　杨钟字子辩吉水人进士崇祯间巡按广西柳州城陷同巡抚龙之虬死之【同上】
　　周国柱字汝梗安福诸生癸未冬献贼寇安福国柱率族人部署壮勇御贼身先赴闘厉声大叱贼为辟易已见其从者仅二十余人乃反闘被三鎗死吉安通判署安福事仰梦河坐堂上骂贼死同邑举人王之爵入水死【白志】
　　吴名标永丰人闻京师陷防族人作死别贼至举族逃去名标手刅妻妾肃衣冠端坐中堂贼杀之顔色不变【同上】
　　龙嘉震泰和人宋震翁族也崇祯壬午举人授中书阁部杨廷麟监军万元吉守贑时辟叅谋城陷二公死嘉震自经殉焉初母王氏病剧嘉震刲股和羮饮母病寻愈中丞林一柱表其门曰孝梅重馥至是死节忠孝兼之矣【忠孝録】
　　国朝
　　萧士玮字伯玉泰和人明万厯进士授行人谪河南知事歴南京考功郎中左良玉兵下留都士玮抗言曰母勾卒母登陴毋徙民居开九门以延之谁敢阑入者后拂衣归坐卧春浮园中著书乐道以终有文集日録行世【府志】
　　按萧士玮白志作天启进士今改正
　　李元鼎字梅公吉水人明天啓进士授行人迁吏部稽勲主事调文选歴陞光禄少卿甲申京师陷族叔邦华殉难死元鼎守柩旁不忍去贼逼不降顺治二年授太仆卿迁太常凡郊庙祭祀诸大典元鼎裁定者居多歴官兵部左侍郎既而优游林下以诗文自娱十余年卒着有石园集灌砚斋文集以子振裕贵加赠户部尚书【人物志】
　　李陈玉吉水人明崇祯甲戌进士授嘉善令邑剧难治前令多得罪去陈玉至逾年称治淸漕以便运军建鹤湖书院以教育士类擢礼部主事召对德政殿有儒林循吏之称除浙江道御史以忧归着有进思堂集离骚笺注卒祀乡贤【浙江名宦志】
　　顔士正字君信安福人明崇祯中贡授萍乡训导见时事日非遂乞归性孝友母病逾岁汤药皆亲手不假臧获事父尤谨家故贫叔及从伯叔凡七人无传者五士正奉之同防十余年年八十五卒子象龙顺治戊戌进士【白志】
　　陈南箕字狂奴安福人明崇祯丙子副榜性奇僻甲申后入欧公山山界江楚悬崖峭壁人迹罕至南箕与弟觏偕隐其中者二十余年南箕常不语有所欲则弟视其顾盻指画輙喻意间有来访者拱揖而已与之言不应或贻以书札不省视即焚之偶有题咏亦不存藁衣敝垢不澣濯食淡即糜粥不充腹怡如也方弱冠时即与弟同营墓域为左右穴中通櫺冀死后时相见暇则擕书挈壶读且饮于穴中其旷达如此【县志】
　　陈觏字二止南箕弟明崇祯丙子举人甲申后弃妻子入欧公山南箕没觏痛甚殓殡毕仍独处万山中手一编不辍人亦罕见其面邑令张召南心慕之凌晨徒步以一役自随入门閴其无人随有一奚童出曰家主昨日已上山召南曰我亦知尔主必不见我者但得一登堂足矣【同上】
　　张其完字璧卿庐陵人事亲孝事诸兄笃恩义父病革遗命诸子析箸其完以数世同居不忍分防兄疾尝药侍膳无间晨夕殁为立嗣以子贞生贵封奉政大夫【安志】
　　刘业广字尔勤安福人顺治戊戌进士少失恃事继母极孝家贫出受徒每月析修金为三十封寄其妇使每日持其一以市甘防丁亥父丧适兵至其乡见业广衰绖抱木主而行曰是孝子也乃得免【白志】
　　王茂字文素安福人至孝父中和客死滇西茂方五岁号泣墓侧暮夜不忍去长谋迁柩归忽梦中和曰我爱此山儿独归耳茂哀恸回籍父故遗田数十畆悉推以予伯叔曰为子不能归父丧忍受父产乎屡举乡饮大賔【邑志】
　　康范生字小范元穗子明崇祯乡举下笔千言立就海内知名慷慨重然诺遇通邑大利侃侃议论尝赴公车途次逄南昌万时华旅死为经纪其丧性孝友抚教诸弟每以先世忠厚相劝勉季弟若生顺治丁酉举于乡【白志】
　　伍柳字菊偶安福人顺治乙未进士歴任永昌太守吴逆叛檄下郡县柳僧服入宝台山与将军田进学密圗恢复云南平议复原职以母老乞终养归坐卧灌园门无私谒年六十四卒着有鸟呗楼诗劲草堂集子彦晋岁贡性至孝父在滇南音问不通事祖母百方慰顺能得其欢迨父归尤善养孙苏让产赈饥捐修家乗以孝义闻乡里【县志】
　　张贞生字干臣庐陵人顺治戊戌防试第一选庶常授编修晋国子司业管祭酒事课诸生严正有规歴侍讲学士充日讲起居注矢竭忠荩尝越职言事洒洒千余言家居构我师祠又捐宅为诚意书院与诸弟子精研理学康熙乙卯以原官起补卒年五十三着有庸书唾居随録玉山遗响学者称篑山先生子世坤家学相传着有耻言集【安志】
　　李振裕字维饶元鼎子康熙庚戌进士选庶常歴官工刑户礼四部尚书振裕生世家好学笃行自入史馆至宗伯常以儒术备顾问与陈廷敬张玉书韩菼等同见褒嘉督学江南训诸生本关洛之学选拔贡士皆知名岁科试艺有彚征録羣雅集疏请厘正学宫从祀位次戊子大比滇省以人才日盛请广额特破例题奏着为令为大司空督建
　　太和殿工成费省为大司寇明允庶狱
　　圣祖御书咸中有庆树滋堂匾额以赐己巳岁察赈畿辅灾荒西连井陉北接医闾全活甚众先江西苦脚耗督抚屡疏请免格部议不行振裕为昌言于朝乃得蠲豁至今全省赖之以原官致仕卒年六十有八有白石山房集行世子景遂己卯举人候补知府景迪癸未进士原官御史景逌乙酉副榜景迥戊子举人官评事长孙暄壬午举人【白志】
　　彭殿元字上虎庐陵人康熙戊辰进士改庶吉士授编修充明史分校官癸酉顺天副主考所得南卷如姜
　　宸英顾图河汪绎等次第皆登鼎甲其他名士甚多旣归构芗谷小隐潜心理学读书教子依然儒素家风卒年五十八所着有芗谷藁若干卷其在馆中赋淸如玉壶氷诗有表里人皆见方员器必成之句生平立身取士之槪具此矣【同上】
　　梁子兴字仲起龙泉人性孝居丧不御酒食哀慕至老弗辍有从兄嫂无子老且瞆流寇充斥时子兴力保全之旣亡为经其丧所居城南待以举火者百余家乡里贤之【欧阳齐撰传】
　　康绥猷安福人幼失怙恃长以不及事亲为恸每逄忌日至老亦哀同孺慕读书淹贯经史晚潜心性理学者称亦庵先生以子五瑞贵赠如子官祀乡贤【白志】
　　朱申仍字云孙万安人事亲孝事兄如父明季为献贼所执逼受伪劄不屈乗间逸入山穴中饿七日采草食之旣归人或危之曰丈夫宁从逆茍免哉子锡鬯甲戌进士礼部主事父子俱祀乡贤【崇祀録】
　　郭林字入冋泰和人孤介絶俗有洁癖终身不娶士论谓元紫芝倪云林合为一身避地居贑之七里鎭制葛帷读书其中冬不炉忧不扇多识累朝旧事编纂甚伙岁丁卯霪雨为灾所居室为水淹藏弆缣缃一夕漂荡抚膺而呼曰天祝予安福吴云以诗名少叅施闰章重此二人目为一狂一狷葺白鹭书院课诸士延林为主席云乆客贑学诗者多从之请益焉【白志】
　　萧来鸾号靑令吉安人康熙间以抜贡歴知延平府与士民相接必以孝友仁爱为训额其堂曰体认天理每朔望躬率僚属耆老于天宁寺宣读
　　圣谕亲与解说士民环听咸感动鼓舞以为百余年未有之盛举又尝条陈征输良法十六则以淸余逋上官称善吏民赖之【福建名宦新志】
　　解祖谟吉水人父以陨梯折足得药草可疗防积雪无可覔祖谟沿岩号泣草忽冲雪出采服得无恙居父
　　母丧各庐墓三年墓前拜石泪渍成斑云雍正六年
　　诏旌其门闾【请旌録】
　　康嘉字复祥安福贡生性至孝痛父早世遇生忌辰号恸墓前不止事母色养备至病輙吁天身代母年逾九十卒嘉哀毁致疾旋亦卒嘉两叔俱早死遗幼子女抚之婚嫁教养不遗余力尝出赀修祖祠置祭产又建同善书院捐义仓谷筑陂堤灌田万顷乡里至今頼之卒祀乡贤【安成崇祀録】
　　贺大行字可大安福人以乐善好义闻于乡称潇山长者尝见有人宿树枝怪而问乃行客至此足疲弗能前夜防身树间避不虞即恻然筑茅庵为止息夏夜置蚊帐俾穷旅获安寝有病者调药糜粥而进之周人之急或反遭侮辱亦不为较岁侵有将伪镪易粟因误以纳赋令亷而诘之长者知其名不忍举也顷之易粟者曰吾岂忍负长者立自首焉年逾八十邑令相继肃为大賔固辞不受卒年九十四【刘吴龙传】
　　欧阳昆字次天安福人性至孝父自操年及百岁昆色养犹孺子母殁时昆奉柩葬母狮泉阡柩过山麓遇虎咆哮舆榇者悉遁昆抱母柩哭曰虎容吾葬母毕当死于汝口虎徐徐去妻毛氏当姑病时见昆泣祷愿以身代母毛以舅髙年待养请以身代姑昆母旋愈毛无病而终【孝行録】









　　江西通志卷七十九
<史部,地理类,都会郡县之属,江西通志>
　　钦定四库全书
　　江西通志卷八十
　　人物【十五】
　　抚州府【一】
　　南北朝
　　周敷字仲逺临川人为郡豪族敷形貌眇小如不胜衣而胆力劲果超出时辈乡党少年任气者咸归之侯景之乱乡人周续合众以讨贼为事梁内史始兴藩王萧毅以郡让续续所部有欲侵掠毅者敷拥防之亲率其党扞送至豫章时观宁侯萧永长乐侯萧基丰城侯萧泰避难流寓闻敷信义皆往依之敷愍其危惧屈体崇敬厚加给防送之西上俄而续部下将帅争权杀续以降周迪迪素无簿阀恐失众心倚敷族望深求交结敷未能自固事迪甚恭迪大凭仗之迪据临川之工塘敷镇临川故郡侯景平梁元帝授敷宁州刺史封西丰县侯陈武帝受禅王琳据有上流余孝顷与琳党李孝钦等共围周迪敷助于迪迪擒孝顷等敷功最多熊昙朗之杀周文育据豫章将兵袭敷敷大破之昙朗走巴山郡敷因与周迪黄法等进兵屠之王琳平授散骑常侍豫章太守时南江酋帅并顾恋巢窟唯敷独先入朝天嘉二年进号安西将军令还镇豫章周迪以敷素出已下超致显贵深不平乃举兵反遣弟方兴袭敷敷大破之仍从都督吴明彻攻破迪擒方兴再迁都督南豫州刺史迪又收余众袭东兴文帝遣都督章昭达征迪敷又从军至定川县与迪相对迪绐敷求还朝欲立盟敷许之方登坛为迪所害諡曰脱子智安嗣位至太仆卿【南史】
　　按南史周敷陈之临川人林志譌为梁人既载抚州人物又载入建昌白志据史削彼存此
　　黄法字仲昭巴山新建人少劲捷有胆力步行日三百里距跃三丈梁侯景之乱于乡里合徒众太守贺诩下江州法监知郡事陈武帝将逾岭入援建业命周文育屯西昌法遣兵助文育出顿新淦侯景党于庆来袭新淦败之敬帝即位封新建县侯割江西四郡置髙州以法为刺史镇巴山萧勃欧阳頠来攻法破之以功授平南将军又与周迪共平熊昙朗天嘉三年周迪反法与吴明彻讨平迪废帝大举北伐以法为都督出歴阳进兵合肥降之加侍中改封义阳郡公豫州刺史镇夀阳卒赠司空諡曰威【同上】
　　按巴山新建六代地名详见元和郡县志陈割新淦属巴山郡隋开皇中郡废入临川即今之临江府也吴少帝二年分临汝为新建县梁改曰巴山即今抚州之崇仁县也与南昌府之新建相距数百里今之新建宋太平兴国中始从南昌县析置黄司空乃梁陈时巴山郡之新建人史传自明何得删去巴山二字移作南昌人物旧志及豫章书如此迁就牵合者不一今考正【原跋】
　　唐
　　张顶临川人隠居不仕大中间蔡京守郡游放生池有乘小舟钓者使诘之钓者口授一诗云抛却长竿卷却丝手携蓑笠咏新诗临川太守清如镜不是渔人下钓时蔡曰此必张顶也亟物色之遂遁又顔鲁公传有临川进士杨志坚能诗鲁公敬礼之然郡志唐以前无考矣【人物志】
　　南唐
　　陈叡字彦明临川人献皇王兴化十论后主欲官之辞不受归隠本乡赐号华盖白衣处士【同上】
　　按林志抚州人物起宋乐史白志据史増二人据人物志増二人
　　宋
　　乐史字子正抚州宜黄人母梦异人令吞五色珠而生史有文辞初仕江南为秘书郎归朝举进士佐武成军上书言事擢著作佐郎知陵州献金明池赋召为三馆编修迁著作郎直史馆转太常博士知许黄二州又知商州积官至职方贠外郎卒年七十八史尝编寰宇记二百卷其他杂编又四百九十余卷自为文百卷子黄目【东都事畧】
　　按林志以乐史为崇仁人白志据史改正人物志载其生平所著书并藏秘阁寰宇记而外有广孝传五十卷广孝新书五十卷总仙记一百四十卷上清文苑四十卷仙洞集一百卷唐文选五十卷坐知天下记四十卷华夷图一卷神仙宫殿窟穴记十卷杏园集十卷商顔杂录二十卷今皆不传
　　乐黄目字公礼举进士知夀安县上书言边事真宗召对除直史舘知浚仪县歴度支盐铁判官迁太常博士京西转运使父卒起复使契丹还为广西转运使改陜西陈尧咨知永兴好以气陵人黄目求解职不许尧咨多纵恣不法诏黄目察之尧咨求罢职徙知邓州入判三司逾月拜兵部贠外郎知制诰迁右谏议大夫知开封府仁宗为皇太子拜给事中兼左庶子坐事左迁左谏议大夫知荆南府复为给事中徙潭州代还求外任得知亳州卒年六十五黄目性深沈为吏以静胜饰以文雅有文集五十卷杂编六十卷【同上】
　　按人物志黄目所着尚有学海搜竒四十卷圣朝郡国志二十卷
　　吴敏金谿人淳化进士孝友忠信乡里称为长者子蕃字彦弼读书好古荆公亟称之芮天圣二年进士孙颐亦登进士与荆公唱酬甚富颐孙防建炎二年进士累官中书舍人吏部尚书【人物志】
　　王贯之临川人咸平进士官至主客郎中尝为淮南提刑课田桑修陂渠灌田至五万九千顷玺书奬谕【林志】
　　吴有隣崇仁人十嵗能诗与兄宗简齐名咸平进士歴知郁林南雄新道四州所至有声累官尚书都官贠外郎分司南京【人物志】
　　晏殊字同叔抚州临川人七嵗善属文号神童景徳初张知白安抚江西荐之召试赋论殊自言尝私习此赋不敢隠真宗异之因试以他题留之秘阁使读书为集贤校理皇太子舍人擢知制诰真宗每所咨访多以方寸小纸细书问之凡所对必以其藁进示不泄章献皇后权国事宰相欲独见奏事殊建言羣臣奏事者太后垂帘听之皆无得见议遂定天圣三年以礼部侍郎为枢密副使罢留守南京兴学校延范仲淹教授诸生天下兴学自殊始未几参知政事章献谒太庙有请服衮冕者后以问殊殊以周官后服对仁宗亲政以殊知江宁府召拜枢密加同中书门下平章事遂以刑部尚书居相位元昊反师出陜西殊数建利害请罢监军又请出宫中无用之物以佐边费而财赋之职悉归有司时范仲淹韩琦富弼皆进用台阁多一时之贤殊以事罢仲淹等亦相次去歴知永兴军徙河南府提举万夀观卒年六十三赠司空兼侍中諡元献殊性刚峻遇人以诚当世贤士大夫如范仲淹孔道辅欧阳修等皆出其门择壻又得富弼杨察为文赡丽尤工风雅有文集二百四十卷又集古今文章为集选二百卷【东都事畧】
　　按晏元献所着尚有紫薇集一卷珠玉词一卷翰苑制词二十卷类要八十卷方岳志五十卷
</div>
    <div class="pagination">
<a href="江西通志_page218.html">上一页</a><span>...</span><a href="江西通志_page214.html">214</a><a href="江西通志_page215.html">215</a><a href="江西通志_page216.html">216</a><a href="江西通志_page217.html">217</a><a href="江西通志_page218.html">218</a><span class="current-page">219</span><a href="江西通志_page220.html">220</a><a href="江西通志_page221.html">221</a><a href="江西通志_page222.html">222</a><a href="江西通志_page223.html">223</a><a href="江西通志_page224.html">224</a><span>...</span><a href="江西通志_page220.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
