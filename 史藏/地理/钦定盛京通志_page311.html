<!DOCTYPE html>
<html>
<head>
    <meta charset="UTF-8">
    <title>钦定盛京通志 - 第 311 页/共 330 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定盛京通志 - 第 311 页/共 330 页</h1>
    <div class="content">　　今皇陟降思荐馨浮酎醴展苾溢松脂芝草周垣茁春阴
　　匝殿移五云回望渺霑洒有余悲
　　封祀长白山恭纪【康熙丙辰】　　　吴兆骞配极神山峻脩封
　　帝命崇金函新建岳玉检此升中咸秩遵虞典昌期答汉功星轺瞻二使云燎视三公戴斗原承北苞祗独峙东千年今值泰
　　万嵗昔开嵩地接兴龙近天开翥鳯雄嵯峨分气象窱辟鸿蒙五畤仪还陋三祠礼自同宗禋通蠁展寀契昭融圭璧陈缇帟骍驹豁锦幪日华遥合扇云气迥成宫列嶂琼雪双流亘玉虹壮哉符寳势赫矣丽璇穹仙霭凝严紫髙霞镜野红何须传纵雉已见永垂鸿芝术祥侔岱枌榆祀比丰紫坛三望徧绛节百祌通运喜逢文命书慙献所忠
　　圣皇长有道灵秩庆无穷
　　恭和
　　御制告祭
　　福陵礼成元韵【康熙壬戌】　　　　　　　髙士竒遥峯开碧甸叠嶂拥珠宫祀典千秋右
　　巡行二月东回瞻苍霭合俯瞰曲流通地是排云上天因列柱崇干戈今载戢玉帛旧来同式廓豳岐业长贻镐洛功荐馨昭
　　圣武执鬯展
　　宸衷两序陈宏璧诸藩抚大弓坛壝当太乙草树迈新丰
　　仰答开基逺勤劳有
　　睿功
　　恭和
　　御制过广宁望医巫闾山恭依
　　皇祖圣祖仁皇帝元韵【乾隆癸亥】　　　　鄂尔泰羣山皆拱北霄汉挿芙蓉羽盖摩天降旌麾燿彩重乍披青玉案宛近紫云峯依约岩垂瀑迢遥寺偃松仙真应望
　　幸名迹待登封镇亚三公礼豳崇万壑宗吐吞作霖雨
　　来徃防
　　飞龙侍从齐舒眼灵竒想豁胸
　　恭和
　　御制过广宁望医巫闾山恭依
　　皇祖圣祖仁皇帝元韵【癸亥】　　　　　　张廷玉
　　百里停
　　金辔孤烟钦玉蓉林峦一靣邱壑已千重回忆临沧海悬知隔乱峰轻澌岩际瀑晴雪洞门松丹灶青泥熟金函碧藓封逺迷安羡迹长配岱恒宗未得随千里遥思驻
　　六龙云霞瞻
　　睿藻灵趣发心胸
　　恭和
　　御制过广宁望医巫闾山恭依
　　皇祖圣祖仁皇帝元韵【癸亥】　　　　　　梁诗正髙标临溟渤秀色蔚芙蓉列镇声灵壮
　　陪京拱抱重三畨纡
　　圣跸五字纪仙峯近引
　　天边伏遥看雪里松翠云屏尚展白玊磴新封钜典崇禋祀神区识仰宗
　　赓吟迟锦骑题额耀骊龙
　　曩迹増追慕宁徒豁逺胸
　　圣驾东巡
　　盛京恭谒
　　祖陵大礼庆成诗【癸亥】　　　　　　　　胡寳瑔
　　展谒心绳
　　祖精禋孝格
　　天殷祥从启后周祚溯开先
　　寳命三才合琼源一气连辨方符出震配极协基干式
　　廓由仁累维新在徳延流虹将毓
　　圣长白预徴仙武履吞朱果星临贯紫躔笃生风表异乗运日华悬丕构初桓拨羣雄尽伏跧十三摧劲甲百万却飞鋋拓土声威壮瞻原本实坚舟瑶勤相度襟带势洄沿再卜今辽沈千秋古涧瀍
　　亶聪能纉绪
　　列圣念稽田大统兼函夏神都乃定燕经营光宙合抚御
　　跨嵩滇久道甄长固重熙防改煎我
　　皇怀肇迹继志重仔肩松柏瞻依切羮墙对越专先期
　　询
　　帝典诹日应虞璿
　　清庙申防告隆仪考实诠爰移雉尾扇逺飏鱼须旃奉侍慈宁庆驰行福履骈霱云随羽葆香霭防珠軿雨霁尘氛净风和景物妍洁斋心翼翼定省意北口千盘拱南天一线縁严闗通虎气髙塞靖狼烟
　　行殿依层嶂离宫仰旧椽凭轩
　　先泽迥染翰
　　睿情牵不为巡游至非因逸兴遄觐扬时愓若
　　陟降每兢然大狝徴徒盛修戎振旅阗双鞬攅靺鞈万骑接连钱陈整花团槊场寛柳拂鞯秦成争执防许少逞衔络野驰偏挺罘山逐更翾将藏仍触蹶欲纵又聨猭扼猛僵生兕追奔挫巨狿青骹腾白鹊素练攫苍鹯自觉皆闗辐何曽待步鋗叠双穿绣羽羣友散腥涎月满乘飞接星流带走搴共惊
　　天智勇齐庆日充填甫草诗徒侈长杨赋苦研何如勤
　　讲武不比乐游畋
　　祖制宜常守遗风莫暂捐诸畨羣引领
　　驾几佪儃永念怀柔徳均归统驭权壶浆看簇簇刍糗効惓惓厥角还输马雕题亦献豜晨车循水曲夜帐结山巅咸戴
　　天家泽俱称众部贤名王邀眷遇国戚重姻聨鳒鲽同胞与梯杭总幅昔无私覆载今岂薄虚孱尽在生成内宁令雨露偏凡兹皆
　　世徳长以固雄边声教讫如此
　　恩威讵偶焉
　　御题标胜地
　　睿藻贲悬泉雷若山阳殷蚪疑水窟眠岩腰梳靉叇石齿滤潺湲喜气匀寒燠时光赖节宣草青秋露润林绚晚霞褰
　　辇路郊原湿沙程让陌阡天和骈玉穗嵗稔获霜籼处
　　处吹豳乐家家鼓腹便升平思
　　缔造恬养本钧甄到此皆疆理行来异毳氊寒门随击毂辽水复牵船栉沐闻尧腊风尘记禹胼遥晞形駊騀颙企气蜿蜒景彼松楸茂从兹瓞绵千峯朝
　　啓运
　　四祖庆光前蠁陈登豆翘襟洁儿筵先河尊自岀卜洛溯营迁峻业垂无极鸿基永不骞矗如云郁蓊亘若霓连蜷既仰龙东防还钦鳯北翩金银隆地轴星宿耀河壖
　　文祖方昭格
　　神宗复吉蠲
　　柏城藏剑舄
　　琳璧奉杯棬书谓材宜艧诗闻桷有梴瑶光腾扣砌瑞色拥珠櫋鳌戴三山柱螭盘四寳砖祠官严辨省宗伯戒愉綖执事鸳鸾肃陈牲茧栗卷观孚咸有秩萃假泃无愆
　　履位昭中正凝神表涤湔
　　洪歆诚已达介福徳加防僾忾通心结形声防意筌炳膋萧燿燿灌郁鬯涓涓礼毕华芝动风行
　　翠防旋余香烟幕防夹道树葱芊雉堞分楼橹蜂房富市防庄馗平似砥列隧密于缏象阙规模旧皋门体制全即看霞缭绕并映日炎燀圭地黄舆正仪天紫盖圆一尊聨海甸万类统垓埏舜簋惟和土尧题喜不枅衣裳犹仆袭图训尚连编示俭捐纨绮
　　垂型却玊磌依依钦
　　手泽
　　圣
　　圣共心传阊阖迎晨启旌旗拂曙鲜早朝银箭仗待漏赤
　　墀鞭忭舞闻宣
　　诏嵩呼敬上笺维城□剑佩列陛肃貂蝉
　　钖类蠲千庾流恩注百川绢颁仁共煦竿植过容悛枌社洵霑被云台最系挛厥初争附鳯应运翊鸣鸢铭鼎推同体援旍念控咽三勲亲奠斚诸佐使加笾镇岳横青壁灵源滙碧涟惟神将璧帛承
　　命荐牲牷乃令熊罴会旋观组练挻军容齐郅武偈节集鲜扁后距成山立前茅拟水漩电驰戈闪闪雷动鼓鼘鼘莫讶辀能挟兼夸札尽穿鹳鹅风欲卷茶火锦初纒庆劳铙声奏呼腾凯唱还于焉开大酺是用宴华颠丰沛兴歌日邠岐望
　　幸年骈罗肴尽蕙照燿烛皆莲眷顾容酬酢言情任笑嘕后人犹食旧先志并垂怜所遇咸欣跃无谁更结情餐和春以妪交让性宁颛耕凿安淳朴渐摩异巧儇培深征皡皡化洽近蹎蹎但觉心恒习都縁目久檽深丛繁果实沃壤秀禾弮苏子灵槎接松花寳石溅三桠珍玉茁万颗璨珠蠙是水成甘醴其材悉杞楩射熊驰蹑影酿鹿防长鬈肪截摛冠雉银翻秀项鳊土饶嘉产错人厚古风扇自昔能时保奚烦虑月朘无名诚荡荡有道信平平逖聴常翘首腾欢几曲拳
　　文涛渤澥
　　笔露渍兰荃赋就瞻
　　羲书歌成叶
　　舜惟馨光典防至治握枢键用述
　　前谟大兼窥
　　圣徳渊盘杅期日儆金鉴愿心镌绍衣符三五绵长纪
　　万千
　　回銮咸有庆敬献上
　　陵篇
　　恭和
　　御制兴京叠癸亥旧作韵元韵【甲戌】　　刘　纶圣代
　　兴王地神山
　　啓运时东来初望气西顾益恢基卜宅邠原颂成都妫汭思金汤纾浚筑海岳効崇卑脉衍蟠龙胜材储附鳯姿
　　丹邱凌日观
　　紫阙俯云陂沐雨怀陶穴歌风竚羽旗
</div>
    <div class="pagination">
<a href="钦定盛京通志_page310.html">上一页</a><span>...</span><a href="钦定盛京通志_page306.html">306</a><a href="钦定盛京通志_page307.html">307</a><a href="钦定盛京通志_page308.html">308</a><a href="钦定盛京通志_page309.html">309</a><a href="钦定盛京通志_page310.html">310</a><span class="current-page">311</span><a href="钦定盛京通志_page312.html">312</a><a href="钦定盛京通志_page313.html">313</a><a href="钦定盛京通志_page314.html">314</a><a href="钦定盛京通志_page315.html">315</a><a href="钦定盛京通志_page316.html">316</a><span>...</span><a href="钦定盛京通志_page312.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
