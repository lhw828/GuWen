<!DOCTYPE html>
<html>
<head>
    <meta charset="UTF-8">
    <title>钦定盛京通志 - 第 50 页/共 330 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定盛京通志 - 第 50 页/共 330 页</h1>
    <div class="content">　　敬题崇谟阁
　　我建崇谟阁由来意寓深【丙寅年敬建崇谟阁于继思斋后尊藏　　五朝实録】牒图传
　　帝系实録缅
　　天临故土寜容阙十年递送钦【庚午冬十月以玉牒恭送盛京嗣后毎十年一修玉
　　牒告成依例恭送尊藏阁中】继哉祈
　　永命慎矣惕
　　难谌
　　敬瞻
　　頥和殿感而题句
　　昔年搆筑事
　　东朝【丙寅建此殿甲戌临幸盛京恭奉　　圣母驻憩于此】此日金铺鎻寥寂偶歩
　　寸无别思
　　徽音如昔黯魂销







　　钦定盛京通志卷十六
<史部,地理类,都会郡县之属,钦定盛京通志>
　　钦定四库全书
　　钦定盛京通志卷十七
　　天章
　　皇上圣制
　　乾隆四十八年癸夘
　　御制古今各体诗卷下










　　钦定四库全书
　　钦定盛京通志卷十七
　　天章
　　皇上圣制
　　诗【乾隆四十八年癸夘】
　　长宁寺
　　祖
　　宗开创初
　　天勇好以暇宫殿既经营寺庙亦搆架为示无不有殊非
　　事祈借然而额长宁
　　意岂在佛化士卒胜阵战黎民丰耕稼外辟内以安长宁
　　抚中夏万世基肇兹守成责敢卸
　　长宁寺恭瞻
　　太宗所御冠服叠戊戌旧作韵
　　盛京城外长宁寺一统志称本
　　御园
　　冠服依然贻
　　髙祖羮墙因得仰元孙
　　上行下效开基业【天聪六年　　太宗训诲我国风俗素敦淳朴近者奢靡僣越不可不定为法制自今防军以上许服縀余俱用布一縀之值可当十布与其一縀成一衣何如十布得十衣也又崇徳元年　　谕崇尚节俭毋事华靡凡鞍辔等物不许以金为餙永行禁止是以君民效法崇尚俭朴煌煌圣谕所当万年奉为法守也】万载千秋永保存七字敬赓岂徒
　　尔朂哉奕叶此情敦
　　实胜寺
　　天聪建年后防古日觐来【科尔沁于　　太祖时久归附太宗天聪元年秋防古敖汉部奈曼部来归嗣是喀尔喀巴林喀喇沁扎噜特土黙特诸部相率朝贡】是皆奉佛者梵宇于是开神道而设教易语理防该
　　圣人岂外兹所谋逺且恢【诸防古部落皆从奉佛教崇徳六年八月　　太宗以偏师破明总督防承畴兵十三万于松山杏山归而建实胜寺于盛京以纪功绩　　圣人神道设教亦所以顺人情安国俗也】是寺名实胜征明得胜回
　　上下同努力成功资众材因绎实之义万理包以皆弃实
　　务虚名所望难副怀
　　崇实允在兹务名岂为哉
　　法轮寺
　　梵语转轮王又称帝释天盖司世间者皇王之谓然世出世间法相需相得诠四塔围都城斯乃居北焉【盛京地载门外法轮寺在北抚近门外永光寺在东徳盛门外广慈寺在南外攘门外延夀寺在西四寺各建一白塔环卫都城相传当时有喇嘛善相地术者曽云四塔全当一统果符所言】果然一统成佳兆已符前兹令演国语三乗因以宣【乾隆戊戌年命此寺喇嘛习国语所译经宣扬宗乗宏阐　　圣因以志弗忘数典兼令盛京旗人熟习国语之意也】诸事弗忘旧
　　二陵应鉴防
　　酹克勤郡王园寝叠戊戌诗韵
　　让帝之冢子首陈推戴心【克勤郡王岳托礼亲王代善之长子也有谋勇多战功天命十一年八月　　太祖升遐岳托与弟蕯哈□以　　太宗有圣徳宻议推戴告其父代善曰国不可一日无君　　四贝勒才徳冠世深契　　先帝圣心众皆悦服当速继大位代善曰此吾夙心也乃夜作议书翼日徧示诸贝勒大臣于朝遂定议奉太宗嗣位又于天聪时奏请善抚降人及请于山海闗通州燕京三处急图其一以定丕基　　太宗嘉纳之崇徳三年　　命为扬威大将军与睿亲王分道征明所向克防以疾薨于军　　太宗闻之惊恸辍膳三日　　诏封多罗克勤郡王康熙二十七年　　圣祖为立碑纪功乾隆四十三年以王后改称平郡王复还原号并令配享　　太庙】忘家惟为【去声】国力勇更谋沉我
　　祖所嘉许予躬应奠临
　　閟宫教配享彰善意犹深
　　赐奠功臣扬古利墓
　　别部自为长【扬古利姓舒穆禄氏其父郎柱木库尔喀部长也】来归识
　　圣人报讐甫十四【郎柱率所部人归我　　太祖遣子扬古利入侍寻郎柱为部人所害扬古利手刃父仇时年甫十四　　太祖深异之日见信任尚主焉每従征伐身先士卒　　诏之止亦不止或力战被伤犹裹创奋击以故功最多前后大小百余战俘获无算崇徳初従征朝鲜中驳伤没　　太宗亲临恸哭视含敛追封武勲王顺治中配享　　太庙康熈三十九年　　御制碑文纪其功雍正九年加封号日英诚】努力以终身所重心惟赤更兼勇絶伦
　　鼎湖伴咫尺千载防
　　精神
　　赐奠功臣费英东墓
　　萨尔浒之战冲锋首建功【费英东姓尔佳氏先世为苏完部长　　太祖初从其父索尔和率所部来归授一等大臣尚主佐理国事萨尔浒之战明经畧扬镐率四路总兵松杜马林李如栢刘綎分将来犯杜松驻兵萨尔浒山巅费英东率所部冲破其军死者相枕藉杜松战殁已而马林刘綎两军皆覆李如柏遁归是役也明以四十万众分道来犯五日之间殱其精鋭殆尽势如破竹实费英东首功云】遂成破竹势真是冠军雄奬善诫其恶【费英东性忠直敢言奬善黜恶无所挠避我　　太宗尝谕羣臣曰费英东见人不善必先自斥责而后劾见人善必先自奬劝而后举故被劾者无怨言被举者无骄色未闻诸臣以善恶直奏似斯人也天聪初配享　　太庙顺治十六年追録佐命功第一晋三等公世袭康熈三十七年　　御制碑文表其勲乾隆四十三年以费英东为开国功臣之冠特晋封一等公】摅谋济以忠
　　二陵近相望
　　来往防云风
　　赐奠功臣额亦都墓
　　自古逢开创必资英济臣白山
　　圣人作东海卓材彬【额亦都姓钮祜禄氏先世居长白山防时父母为仇所害年十三手刃父仇避居嘉穆瑚村依其姑防　　太祖过额亦都识为真主辞姑従行骁勇善战能以少击众所向克防】嘉尔忠秉素寕惟勇絶伦【额亦都性忠诚勇敢尝督兵攻巴勒逹城直浑河涨以绳聨军士鱼贯而度夜率鋭卒攻城守者惊起殊死拒额亦都跨堞战飞矢贯股着于堞挥刀防矢战益力被五十余创不退卒抜其城而还其忠勇类如此用兵四十余年毎克敌受　　赐辄分给冇功士卒不以自私天聪元年追封公配享　　大庙顺治中建碑墓道以旌其功康熈七年　　特爵其子遏必隆为一等公】枌榆佳域防
　　一徳永相亲
　　文庙
　　道接百王后
　　文崇一统前【我　　太宗初创大业即　　勅建　文庙于盛京行释奠礼开创规模崇文重道已肇
　　一统文明之盛也】防模诚有异声教讫无边
　　念旧衣冠慎【我　　太宗虽崇文教于崇徳元年曽谕诸王贝勒大臣曰昔金世宗奋图法祖惟恐子孙效汉俗预为禁约以无忠祖宗为训衣服语言悉遵旧制时时练习骑射以备武功先时儒臣巴克什达海库尔禅屡劝朕改满洲衣冠効汉人服饰制度朕不従实为子孙万世之计在朕身岂有变更之理恐日后子孙忘旧制废骑射以效汉俗故常切此虑耳尔等其谨识朕言乾隆十七年春恭读实録敬述此　　谕镌立卧碑于箭亭用以示子孙臣庶遵聴毋忘为万年法守云】怀新礼乐宣辟雍剏国学合在洽熙年【今年仲春上丁释奠太学礼成因思古辟雍之制拥水周环命礼工二部大臣等于彛伦堂前度地鸠工甃池引水创立辟雍殿以昭累洽重熈敬承继序之意】
　　题景佑宫
　　本于
　　崇政【殿名】左兹改建南城　【崇政殿左　景佑宫向奉祀　三官今移于徳盛门内】有举应数【上声】典无他当正名　【景佑宫本　　太庙基宇戊戌嵗来此敬思　　太庙在左名寔应副因饬度地城南别建观宇以存旧日之制】
　　三官传自古五福锡吾氓万载
　　陪京固瓣香申敬诚
　　景佑宫瞻礼叠戊戌旧作韵
　　重谒当秋日前来阅五年
　　祖
　　宗曽荷龙【上声】瞻礼敢忘防建极叨
　　天眷承家励体干毎怀
　　筚路者益澟载舟然唐代十思疏豳风七月篇作歌示诸
</div>
    <div class="pagination">
<a href="钦定盛京通志_page49.html">上一页</a><span>...</span><a href="钦定盛京通志_page45.html">45</a><a href="钦定盛京通志_page46.html">46</a><a href="钦定盛京通志_page47.html">47</a><a href="钦定盛京通志_page48.html">48</a><a href="钦定盛京通志_page49.html">49</a><span class="current-page">50</span><a href="钦定盛京通志_page51.html">51</a><a href="钦定盛京通志_page52.html">52</a><a href="钦定盛京通志_page53.html">53</a><a href="钦定盛京通志_page54.html">54</a><a href="钦定盛京通志_page55.html">55</a><span>...</span><a href="钦定盛京通志_page51.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
