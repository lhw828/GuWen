<!DOCTYPE html>
<html>
<head>
    <meta charset="UTF-8">
    <title>嘉定赤城志 - 第 67 页/共 82 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>嘉定赤城志 - 第 67 页/共 82 页</h1>
    <div class="content">朱景行【临海人字仁甫终□令所删修官】
左誉【临海人字与言终湖州通判事见陈侍郎公辅所为铭】
政和二年莫俦榜
朱縡【临海人字枢言玠之子历国子博士宗子正辟雍博士工部司封郎官温州盐事湖南运判提举浙西茶盐知严州提点浙西刑狱改漕事知信州终朝请大夫知严州事见朱少卿斐所为行状】
政和五年何（上□下木）榜
蒋旦【仙居人字澹然先是邑人未知教自旦以力学中第始争自奋历通判越州终承议郎监石炭场乡人推其清节祠之学宫有适斋集藏于家】
应灌【仙居人字仲宣与蒋旦同为邑倡自是其家世以儒显接踵登科级至今未衰终衡州教授】
王衎【临海人字和仲终监广东盐仓】
政和八年王嘉榜
谢升俊【临海人字成彦终朝请大夫知徐州子今上嫌名然见淳熙四年科名卓然知南雄州】
左知微【临海人字□□终宣州教授】
宣和三年何涣榜
潘大年【临海人字祖道终从政郎监南岳庙】
范醇【仙居人字希孟历大理寺丞湖南安抚司参议官知南安军终左朝请大夫】
宣和六年沈晦榜
朱伯临【临海人字希与景行之犹子终朝请郎通判池州事见朱少卿斐所为行状】
李衎【宁海人字和叔终常山县令】
建炎二年李易榜
杜颖【临海人字君美垂象之曾孙终明州司理参军】
方行可【临海人字从志洵武之子终敕令所删修官】
朱斐【临海人字知裁年十二预乡荐历大理丞提点广西刑狱大理正刑部郎中大理少卿奉祠再除大理少卿未行卒初尤守袤祠三老欲以公预议不成而止有燕石集藏于家】
吴谦【仙居人字多益历知严处二州终朝奉大夫】
绍兴二年张九成榜
吴芾【仙居人字明可谦之从弟历删刚定官正字通判处婺二州绍兴府知处州监察御史殿中侍御史户部侍郎知婺州绍兴府刑部侍郎给事中改吏部侍郎知临安府复除吏侍迁礼侍知太平州绍兴府后以龙图阁直学士致仕自号湖山居士年八十卒谥康肃事见国史及朱文公所为神道碑有文集奏议行于世子津见干道五年科名洪奉直大夫江西提举沃朝请郎知筠州】
林蕴【临海人字粹道终善化县主簿】
李晞甫【临海人字□□终临江军教授】
绍兴五年王应辰榜
陈良翰【临海人字邦彦历监察御史右正言左司谏知建宁府福建转运副使提点江东浙西刑狱宗正少卿权兵部侍郎右谏议大夫给事中除礼部侍郎不拜以敷文阁待制提举兴国宫召除太子詹事后除敷文阁直学士奉前祠卒赠大中大夫谥献肃旧与侍郎公辅通谱系其风节实相继事见国史及三先生记朱文公熹所为行状周丞相必大所为铭子耆寿直宝谟阁两浙运判彭寿福建提点刑狱广寿见干道八年科名】
陈爟【临海人字世明良翰之犹子终武昌军掌书记】
陈夷行【临海人字清臣公辅之子终监南岳庙】
吴咏【仙居人字永言芾之从兄终宣教郎知西安县有西安诗集藏于家】
绍兴八年黄公度榜
陈仲德【临海人字□□终】
钱丰【天台人字彦和终温州教授】
绍兴十二年陈诚之榜
鹿汝弼【临海人字国器终□□部架阁】
刘知变【天台人字与权终池州教授】
鹿汝明【临海人字国强汝弼之弟终金溪县尉】
绍兴十五年刘章榜
何纯佑【临海人字粹中终承议郎通判靖州】
顾士则【临海人字孝仲终乐清县尉】
李庚【临海人字子长历御史台主簿监察御史兵部郎中继奉祠提举江东常平知南剑抚二州后知袁州未上卒有集号詅痴符楼参政钥为之序】
石（上敦下山）【临海人字子重祖公孺辟庚子之乱自会稽徙此后以诏举遗逸补迪功郎（上敦下山）从朱文公游自是里人知有洛学历将作监太常寺主簿终朝散郎知南康军事见文公所为铭】
绍兴十八年王佐榜
王滋【黄岩人字□□终鄱阳县尉】
陈举善【临海人字能之历御史台主簿监察御史殿中侍御史知衢常二州提举浙东常平提点浙西刑狱左司郎中太常少卿终秘阁修撰事见尤尚书袤所为铭子铸见干道八年科名侄锺知施州】
绍兴二十一年赵逵榜
陈嘉善【临海人字容之举善之弟终知江阴军】
彭年【黄岩人字符老尝中教官与弟椿年号二彭历常德府佥判终朝请郎子藻今知临江军】
徐大受【临海人字符章终四川制置司干官】
陈庸【仙居人字时中历御史台主簿知常州兵部郎中太府少卿中书门下检正诸房公事知抚州终提点江西刑狱事见彭殿撰桩年所为行状子禫终知雷州章见淳熙八年科名】
应颐【临海人字颐正时州荐名纔八颐与弟艮犹子士龙同贡乡人荣之终】
绍兴二十四年张孝祥榜
左璠【黄岩人字仲琰与弟玙王毕号三左终敕令所删定官】
叶昌嗣【临海人字景厚终两浙路转运司干官】
吴浚【仙居人字建中谦之子终南外睦宗院教授】
陈骙【临海人字叔进省试第一历秘书郎工部郎官将作监秘书少监权中书舍人兼太子谕德秘书少监秘书监中书舍人奉祠知宁国府袁州召除吏部侍郎礼部尚书同知枢密院参知政事知枢密院以资政殿大学士知婺州俄提举洞霄宫进观文殿学士薨赠少保事见国史及蔡尚书幼学所为行状有文集行于世水心叶侍郎适为之序】
刘敦【临海人字处厚历知道州终朝奉郎主管冲佑观】
绍兴二十七年王十朋榜
王道【临海人字夷仲衎之弟甲科第四人历太学博士秘书省正字校书郎终奉议郎主管玉隆观事见水心叶侍郎适所为铭】
应士龙【临海人字长文终宣教郎】
贾伟【天台人字之奇历秘书郎终知汉州子涉字济川历宝谟阁直学士淮东制置安抚使知楚州兼京东河北节制使淮西制置使以显谟阁学士致仕赠龙图阁学士光禄大夫】
彭椿年【黄岩人字大老年之弟历国子监主簿编修官提举福建市舶知处州太常丞吏部郎中国子司业江东转运副使终右文殿修撰事见商侍郎飞卿所为行状有杂稿藏于家】
邱大猷【临海人字子讷终监严州比较务】
左（王毕）【黄岩人字文琰璠之弟为贺正书状官死于虏】
鲍祖文【黄岩人字献夫与弟祖武号二鲍终朝请郎通判兴化军】
绍兴三十年梁克家榜
王齐舆【宁海人字之孟历删定官将作司农丞知鄂州提点东川刑狱仓部郎中枢密院检详军器监大理宗正少卿终直焕章阁致仕】
鹿何【临海人字伯可历监登闻鼓院通判吉州知饶州诸王宫教授屯田金部郎官年五十二乞致仕进朝奉郎直秘阁官一子以华其归时号见一先生子昌运知连州】
应杨【临海人字唐卿终奉议郎知义乌县】
郑寅【临海人字正叔终从事郎知丰城县】
王若【仙居人字若夫历知归道二州终朝奉大夫淮东安抚司参议官】
李由【仙居人字民载终奉议郎知玉山县】
隆兴元年木待问榜
王章【宁海人字之韩齐舆之弟终从政郎湖南转运司干官】
宋之瑞【天台人字伯嘉历宗正秘书丞吏部司封郎官都大提点坑冶吏部郎官枢密院检详文字大理少卿提举福建常平升提点刑狱秘书少监中书舍人知宁国府华文徽猷阁待制知江陵府龙图阁待制宝谟阁直学士今以光禄大夫致仕次子济今知湖州】
林处厚【临海人字淳甫蕴之犹子终奉议郎】
谢修【临海人字子长历太常寺主簿秘书郎终大宗正丞兼户部郎官】
应振【仙居人字伯起权之子终儒林郎知昌国县】
李遂夫【仙居人字良夫由之子终宣教郎知长溪县】
吴偰【黄岩人字舜邻终永丰县主簿】
丁可【天台人字无可终监行在惠民北局有文集藏于家】
陈泽【仙居人字泽民终宣教郎】
王师尹【宁海人字民瞻终□州司理参军】
干道二年萧国梁榜
卢芷【宁海人字良臣终通直郎】
周洎【临海人字子及光之孙历太学正军器监主簿将召试卒事见水心叶侍郎适所为铭有文集奏议藏于家】
王及【宁海人字达之历太学国子博士国子丞终朝奉大夫知信州】
谢深甫【临海人字子肃历大理丞提举江东常平左曹郎官借礼部侍郎为金国生辰使归历右正言起居郎权给事中知临安府权工部侍郎兼权吏部侍郎兼给事中御史中丞端明殿学士签书枢密院事知枢密院兼参知政事进右丞相丐归拜观文殿大学士醴泉观使以少傅致仕赠太师先是州人固有位执政者为宰辅自深甫始事见国史及张郎中布所为行状】
谢倜【临海人字子周修之弟历军器监主簿终知建昌军】
钱伋【临海人字彦思终隆兴府司理参军】
徐似道【黄岩人字渊子历官告院知郢州太常丞礼部司封郎官起居舍人权直学士院迁秘书少监终朝散大夫提点江西刑狱自号竹隐有文集藏于家】
应策【仙居人字衍仲权之犹子终宣教郎】
干道五年郑侨榜
吴津【仙居人字仲登芾之子历通判绍兴府知南康军改兴化未上卒事见楼参政钥所为铭长子机朝请大夫淮南转运判官】
蒋鹗【临海人字考叔师颜之侄孙终从事郎知象山县有内录及蒙斋门人录藏于家】
王卿月【临海人字清叔历宗正寺主簿太府寺丞秘书郎起居舍人起居郎权中书舍人兼直学士院知庐州湖南运副使知静江襄阳府泸州宗正少卿兼检正中书门下诸房公事假吏部尚书为金国生辰使未行除太府卿卒终朝请大夫事见楼参政钥所为铭】
吴骧【仙居人字仲鲁咏之子终定海县主簿】
沈迁【临海人字克升终上虞县主簿】
干道八年黄定榜
</div>
    <div class="pagination">
<a href="嘉定赤城志_page66.html">上一页</a><span>...</span><a href="嘉定赤城志_page62.html">62</a><a href="嘉定赤城志_page63.html">63</a><a href="嘉定赤城志_page64.html">64</a><a href="嘉定赤城志_page65.html">65</a><a href="嘉定赤城志_page66.html">66</a><span class="current-page">67</span><a href="嘉定赤城志_page68.html">68</a><a href="嘉定赤城志_page69.html">69</a><a href="嘉定赤城志_page70.html">70</a><a href="嘉定赤城志_page71.html">71</a><a href="嘉定赤城志_page72.html">72</a><span>...</span><a href="嘉定赤城志_page68.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
