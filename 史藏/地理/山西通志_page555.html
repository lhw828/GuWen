<!DOCTYPE html>
<html>
<head>
    <meta charset="UTF-8">
    <title>山西通志 - 第 555 页/共 700 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山西通志 - 第 555 页/共 700 页</h1>
    <div class="content">　　秀峯寺在芦芽山
　　清涟寺在东南六十里清涟河侧石畔有佛足肉纹胥见相传佛沐浴于此
　　小天涧寺在芦芽山
　　乾元寺在芦芽山明释奇山栖此徒月空嗣法大振宗风寺遂为三晋西北名刹
　　金佛堂在芦芽山
　　太子殿在芦芽山
　　西照庵在乾元寺左明嘉靖间释月空建贮大藏经泽州府
　　鳯台县
　　广教寺在城中和坊宋建【明一统志金大定间建】
　　普陀寺在城淳化坊明建
　　髙台寺在城北福星坊明建
　　胜因寺在城南闗宋建
　　宝山寺在城西五里唐建
　　碧落寺在城北十五里碧落山唐建复岭层松有石佛谷唐皇甫曙金李俊民有诗
　　白马寺在城北十五里司马山明建
　　青莲寺在城东南三十五里峡石山北齐建宋名福严削壁环松丹水湍奔金李俊民有诗寺西有掷笔台髙数丈顶平相传慧逺禅师注涅盘经成掷笔云若合禅理笔当驻空已而果然【明一统志书逺公州志书北周僧慧逺疑误】
　　香炉寺在城南三十里香炉山元建
　　干明寺在城西北三十里可寒山唐天祐十四年建裴骞云唐末避兵地后兴造以报佛恩
　　国朝康熙间重修陈廷敬有募縁疏并诗
　　松林寺在县西南三十五里松岭山
　　元泉寺在城北五十里唐建
　　普照寺在县南六十里月院山金建
　　国朝陈廷敬有诗
　　崇寿寺在城北郜村后魏建
　　资圣寺在城北大阳镇北齐建
　　显庆寺在城东金村后赵建
　　灵岩寺在城西南松岭山一名松林寺隋建明释法亮于南都造藏经六千四百卷六百四函建塔藏之刘龙有塔记
　　圣乐寺在城西洞阳山唐建
　　广福寺在城西周村镇唐建
　　普觉寺在城北四义村唐建
　　景德寺在城东南都镇唐建
　　大乘寺在城北板桥村元建
　　香烟寺在城南上元社元建
　　寿胜寺在城东张庄村元建
　　净影寺在城东南九十里蟠龙山后周建
　　开元寺后唐天祐十一年七月十三日李嗣昭胜梁于上党范铜为钟凡四各万余觔开元寺其一也铸有铭记今移元妙观
　　国朝陈廷敬有诗
　　石佛阁唐陈子昻诗览胜诗千首登髙酒一壶此情谁管领分付石浮图
　　元妙观在城安远坊宋建内有开元铜钟后唐李嗣昭铸
　　集真观在城西河村金建
　　迎祥观在城西周村镇金建
　　玉虚观在城东北李村金建
　　洞阳观在城西马平村金建
　　太平观在城西辛北村元建
　　修真观在县西上町社二张仙翁一名崇真一名道温同结茆于此后坐脱瘗之同穴
　　玉华观在城西韦町村元建
　　防真观二一在城东水北村一在郜村
　　乐真观在县北三十里水北村旧名韩营金末屯驻乡兵元废为观改今名
　　太和宫在城福星坊明建
　　神霄宫在城南上碾村明建
　　静乐宫在城东南金村明建
　　髙平县
　　崇果寺在大成街旧名隆教宋太平兴国二年勅赐今名元至元六年修明洪武间重修置僧防司
　　崇寿寺在鼓楼巷
　　金峯寺在县西郭外金峯山一名灵岩
　　七佛寺在县东五里七佛山有石佛七唐时凿像甚奇古
　　开化寺在县东二十五里舎利山内有五音洞后唐大愚禅师审音处今金峯有愚公塔心王表碑
　　石室寺在县北三十里石室山伐石成龛列山作障国朝知县范绳祖重修毕振姬甞栖此有诗
　　龙泉寺在县西北三十里石玮有山栖记
　　吉祥寺在县西南三十里山门第一松号奇絶
　　法云寺在县北韩王山
　　定林寺在县东米山镇毕振姬有诗
　　资圣寺在县西南四十里周纂镇
　　华严寺在县西四十里
　　慈教院在县南十里游仙山宋李游仙通敏读书于此至金时指示埋钟声闻数十里
　　仙姑庵在县西四十里董峯山元时马仙姑蜕此今庵有石椁
　　石佛洞在县东北三十五里龙王山洞前凿石为渠瑞云观在县西南隅旧在城东名白鹤观唐开元二十七年建后水没徙今地更名瑞云明洪武间置道防司
　　玉虚观在县西三里梁扈村
　　清真观在县东北四十里
　　阳城县
　　开福寺在县西化源坊北齐天保四年建晋天福四年重建旧名文殊金大定中改名福严明洪武间改今额置僧防司
　　保宁寺在福民坊土人名小寺明宣德间重修
　　鹫峯寺在县东三里东坡
　　福縁寺在西郭北
　　华严寺在城南郭一里一名十方院有华严洞址并石幢存字胥漫灭
　　香岩寺在县东南十里泽河旁旧名弥陀寺明成化间重修崇祯间张翀记改今名
　　云峯寺在县东十里寺南悬溜融结小峯殊奇秀云堆寺在县东二十里相传吕仙至此知县李楝记金台寺在县南二十里东石臼村古有金台精舎龙泉寺在县东三十里龙泉之侧一名海防寺唐干宁元年建初名郭峪院蜀僧顺慜増修后郡牧李抱真牋奏勅赐额曰龙泉禅院寺东旧有塔以供舍利后唐释洪宻埋履于此明嘉靖间白巷里人李思孝复増十三级塔北更创佛殿太宰张慎言建方丈元王恽明文翔鳯
　　国朝白孕谦田从典胥有诗
　　龙岩寺在县北三十里白岩山一名白岩寺杨继宗读书其中有虎异继宗撰碑记东小石龛明释祖汤诵经有白兎聴经之异白所知作铭题龛曰白兎听经处
　　开明寺在县东北三十五里隋开皇间建明正统间重修张慎言有诗明大司农孙居相中丞孙鼎相宰张慎言大学士刘鸿训少时同肄业寺中
　　寿圣寺在县西北四十里后唐时僧宗慜建天成二年舎利放光宋初改为泗州院真宗朝毁天下无额舎院寺亦毁天禧间僧法澄法江重建治平四年县令熊臯具状申奏勅赐圣院额下泽州飜録勅黄降付本院有中书门下平章事王曽牒文碑记明万厯间僧惠海増建琉璃塔髙十级
　　灵泉寺在县西北四十里卧虎山麓东向显豁直亘大川后唐时僧洪宻建宻早诣石霜契大防唐明宗为太尉驻军髙平宻豫识之为建禅院经楼斋堂一百余间司空图撰碑及践位勅赐衣鉢蠲寺田租有明宗勅书碑寺前万松亭金刺史杨廷秀有记
　　国朝康熙间田六善修寺宋提举学士黄亷明张慎言胥有诗
　　福胜寺在县西四十里寿圣寺北左即淘峪河也双山双潭号奇胜明隆庆间重修孙居相记
　　千峯寺在县西南八十里盘亭山后唐明宗为太尉时驻跸于此践位后勅建削壁千仞梵宇凌空释洪宻甞坐定焉
　　准提阁在县东二里许鹫岭北阁上为清凉龛旧有风隧释回岸栖此田六善撰记
　　太清观在怀古坊旧为元辰殿金大定五年勅赐今额十一年道士李洞云建三清殿十三年建东西殿二十年建四圣阁髙四百尺铸钟万斤元县尹延陵珍増葺己酉二月李俊民撰记明万厯五年重修元宋雄飞有诗
　　长生观在县南十里淇汭村
　　灵泉观在县东二十里王村
　　太岳观在县西二十里台底村金孙中逺提南都上清宫告归请以太岳庙改为观
　　太极观在县西南四十里元县尹延陵珍重建
　　万龄观在县西四十里白涧村
　　阳台官真诰王屋山仙之别天所谓阳台李濓记唐司马承祯修真地也明皇御书廖阳殿三巨字东为白云道院白云承祯别号也白居易有自灵都抵阳台上方望天坛诗东北有洗参井晋天福间烟萝子得异参食之上升金忻州王志常少时牧牛田间遇异人挈之一日至此居八日乃归遂度为道士见元好问记
　　紫微宫在王屋山阳台宫东北繇磵道中上山坂垒巘盘曲仰视台殿如在天上至门金书榜曰王屋山朝真门门内为天王殿榜曰天下第一洞天又上一层曰三清殿面对华盖山如几案又上一层曰通明殿祀昊天上帝殿内环列朱龛贮明御赐道藏经有碑数十通胥宋金元时物方丈为松菊堂
　　天坛在王屋山絶顶为仙灵朝防之所李濓记云由紫微宫西上至憩息亭登一天门南天门观轩辕黄帝御爱松憩换衣亭中为玉皇殿又上为虚皇观有轩辕庙真君祠乃陟三级瑶台瑶台下多古今石刻夜宿上方院观天灯远火如流星上下明灭杳无定迹北天门古松十数株环列成行皆千百年物每嵗诸元防日五更初辄闻仙钟自远洞中发声悠扬清婉可听唐李白诗愿随夫子天坛上闲与仙人扫落花元稹夜宿天坛石幢侧诗万里洞中朝玉帝九光霞外宿天坛
　　陵川县
　　崇安寺在城西北隅卧龙岗唐初名丈八佛寺宋太平兴国元年赐今额明洪武间置僧防司左有石勒墓相传寺大殿下为勒冢傍墓乃其疑冢元郝经诗都门长啸气凭陵葛中原霸业兴夜葬山间人不见至今犹有守坟僧
　　龙嵓寺在县西南二十里宋时建金大定间赐额崇福寺在县西南四十里何乔新有诗
　　宝应寺在县西北四十里宝应山世传秦始皇筑塞处傍有古洞世传僧创寺时凡物取诸洞中工竣僧退入洞拥大石闭口化焉
　　栖云寺在县东北四十里佛山絶顶
</div>
    <div class="pagination">
<a href="山西通志_page554.html">上一页</a><span>...</span><a href="山西通志_page550.html">550</a><a href="山西通志_page551.html">551</a><a href="山西通志_page552.html">552</a><a href="山西通志_page553.html">553</a><a href="山西通志_page554.html">554</a><span class="current-page">555</span><a href="山西通志_page556.html">556</a><a href="山西通志_page557.html">557</a><a href="山西通志_page558.html">558</a><a href="山西通志_page559.html">559</a><a href="山西通志_page560.html">560</a><span>...</span><a href="山西通志_page556.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
