<!DOCTYPE html>
<html>
<head>
    <meta charset="UTF-8">
    <title>广东通志 - 第 289 页/共 352 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>广东通志 - 第 289 页/共 352 页</h1>
    <div class="content">　　周氏女【名雪鸿懿满女许字何祥简未婚康熙八年夏巨盗掠乡女见父出鬪被执挺刃赴救贼并执之骂不絶口碎体而死其后有郑氏者辛相臣妻康熙十六年海寇行刦郑闭楼拒敌贼攻之急楼将破郑惧汚奋身坠楼死之】
　　三烈女【曰周氏者郑德玺妻康熙戊午春归郑三日海寇掠乡艶其姿掳之去周以首触石死曰冯氏者梁彦旬妻曰李氏者旬弟彦伦妻亦同时被掠俱不受汚骂贼遇害】
　　苏氏【应生女幼通孝经女训尤善栁庄相法多竒中尝榄镜自叹曰薄命人也年十八适黄兼蒨兼蒨卒于途苏闻哀恸姑察其有同穴意防之严苏转勉为寛慰殡夫毕防稍懈闭阁遗词告翁姑遂缢而死】
　　陈氏【黎宁标妻宁标溺于海陈恸哭誓以身殉投水者五俱为母氏救竟服毒而死】
　　四贞女【曰梁氏鳯姑者薛沛健聘妻沛健亡欲奔丧弗得哭三旬病不支父母勉狥之归于薛未百日呕血卒曰萧氏者许字谭祥生夫亡奔丧守节者五十一年曰梁氏容光者林祖盛聘妻祖盛卒于外梁年十八闻讣奔丧守志事姑以节孝闻曰梅氏者文学万祉女许字何炫翼翼卒梅守志以哀毁死】潘氏【罗华植妻华植商于外潘事耄姑至孝未几华植病笃潘防祷愿以身代是夕姑梦朱衣人持药饮华植曰汝妇愿代已得请矣华植愈妇果无疾卒】
　　黎氏女【卢宗信聘妻年十六闻讣奔丧蓬垢不饰家贫勤于祍织供养营葬嫠居四十余年康熙十年旌】
　　李氏【陈村人一门节烈即所称六贞女者也康熙丙辰逆周入寇时则有生员李朝宗女曰简姑敬甫女曰洁姑文甫女曰琔姑玠姑云生女曰寅姑雪生女曰璇姑同堂比庐年皆及笄弁闻其美欲掠以献六女知不免连臂赴池水死事定其家合葬之山之隂士大夫传其事作为诗诔甚众康熙二十一年并旌】
　　陈氏女【胡宣徽聘妻年十八夫卒奔丧守节父母莫夺其志】
　　冯氏【适梁林建七月而寡奉姑孀守既而遗腹举子廷佐与其孀娌郑氏同抚之有成　以上康熙三十八年旌】
　　梁氏女【叶国祐聘妻国祐卒梁年十九奔丧家素贫哭泣机声相间勉供甘防康熙四十四年旌】周氏女【杨观杲聘妻观杲死周闻讣奔丧克尽妇道康熙四十五年旌】
　　张氏【萧英俊妻夫亡矢志靡他奉姑教子以节终】
　　余氏女【许字麦誉舟夫死奔丧甘贫事姑立嗣承祀】
　　朱氏女【麦可兴聘妻可兴死闻讣号泣徃襄葬事奉姑嫜尽孝终身不渝其节　以上康熙五十二年旌】
　　郑氏女【许嫁周作辅夫亡郑奔丧执妇礼三十余年如一日】
　　谭氏【邓雍让妻归十日而寡孀居足不逾户孝养无间　以上康熙六十年旌】
　　李氏女【苏惟简聘妻惟简死奔丧无二志既孝且慈康熙六十一年旌】
　　麦氏女【廖绍熙聘妻年二十讣奔丧门内外肃如】
　　关氏女【黄鸿熙聘妻鸿熙死奔丧纺绩终身】
　　伍氏女【许配呉尊良未婚尊良卒伍奔丧守节奉姑训嗣以礼】
　　曹氏【李辅臣妻早寡矢志守孀事翁孝抚孤慈以完节终　以上雍正二年旌】
　　林氏女【许字李兴佳夫亡闻讣恸哭称未亡人奉舅姑育嗣子以慈孝称】
　　霍氏【麦长启妻夫死无子家贫霍拮据孝养为夫立后守节终身】
　　谭氏【李商琏妻琏早卒矢志不嫁事翁训子克尽妇道】
　　厐氏【陈而枚妻嫁未周岁而枚卒厐封发自誓事舅姑训嗣子卒完其节　以上雍正三年旌】呉氏女【举人国英女许嫁游秩仙未婚秩仙卒呉奔丧守节事王姑及耄翁养葬尽礼】陈氏【苏文广妻文广死守志不嫁奉老训孤食贫以终】
　　胡氏女【许配何梦鼐未嫁而夫卒胡闻讣奔丧视殓奉事翁姑以孝闻】
　　李氏【梁台伯妻台伯死止一子李抚孤孀守终身】
　　辛氏【劳鸾君妻鸾君早卒辛事老姑以孝抚孤儿以严乡里贤之】
　　黄氏【张毅妻毅卒矢志不二事姑抚子四十年如一日　以上雍正四年旌】
　　游氏女【许配何连翰未嫁连翰卒游闻讣奔丧孝养无亏丧葬尽礼】
　　张氏【梁永勷妻矢志孀居事翁抚子苦节终身】
　　陈氏【贡生胡为翰妻止育一女为翰卒陈上事舅姑下抚继子孝慈备至】
　　黄氏【梁成阶妻成阶早殁黄敬事老姑教子以义方族党重焉】
　　凌氏【苏云卿妻夫亡守节奉姑孝抚遗孤教以有成】
　　麦氏【梁启谦妻嫁一年而夫卒欲以身殉以翁姑止孝节着闻　以上雍正五年旌】
　　胡氏【监生天运女许字何瑞谦闻讣奔丧瑞谦既葬阖户自经死雍正六年旌】
　　董氏【冯以臯妻家贫夫死矢志不二事舅姑抚幼子人无间言】
　　潘氏女【许配游元侯未嫁元侯卒潘奔丧守节事姑教子咸称孝慈】
　　陈氏【胡勷彦妻年少孀居孝节兼尽】
　　何氏女【许配黎惠后未婚而惠后卒何奔丧称未亡人奉舅姑训嗣子艰苦备尝】
　　周氏女【卢蒂绰聘妻未嫁蒂绰卒周奔丧视殓孝奉祖姑纺绩自给守志终身　以上雍正七年旌　以上顺德人】
　　林氏【钟谐玉妻谐玉蚤卒林矢志孀守奉姑孝谨教子成立戚党无依者赖之顺治间县令查继培御史张纯熙旌曰贞节凌霜祔主邑贞烈祠】
　　林氏【御史培孙女萧子居妻顺治三年冬舟师搜剿夫妇被执林绐兵释夫还取金度夫去既远遂以头触刃而死即烈士洊之女弟也】
　　范氏【诸生黄虞彦妻顺治丙戌山寇破城范知不免与虞彦诀挥之去先驱两女入井而后继之既而亟呼虞彦解囊中金授之曰贼所利者财耳君徒手去必遇害得此可活也竟从容投井死后被俘亡金者皆杀虞彦果免】
　　黎八娘【未字人海寇行刦美其色驱之行八娘大骂贼以刃拟之即触刃而死时年十九】彭氏【贡生琩之女赋性贞静许嫁御史尹明翼之孙滋滋病亡彭闻讣恸几絶次日即徃视殓守丧与夫生母胡形影相依抚育嗣子鬻簪珥营夫葬地未几病不食药曰我未亡人惟有一死耳呕血失声死而复苏徧嘱家人而瞑与夫合葬焉】
　　温四妹【许字叶氏子未嫁康熙壬寅海贼掠乡执其母温惧辱赴水死贼义之归其母】廖氏【生员作鲁女殷奕垣妻夫卒无子以衰绖自缢死】
　　黎氏二妇【曰曹氏生员黎武妻曰周氏生员黎昻妻康熙十八年俱为贼掳不肯就辱同遇害按察使王令旌之曰一门双节同时有尹氏者卢抡上妻陈氏者生员林张叙妻皆不为贼汚死之】邝氏女【举人应运女许字李家正家正卒奔丧守节事姑以孝闻】
　　谢氏女【庠生昌龄女许字陈忠忠卒讣闻恸哭归执夫丧以哀毁卒】
　　李定娘【庠生仪正女许字陈金章金章卒奔丧归父母不能夺歴九年而卒】
　　何氏观庇【衷文女年十八康熙二十年海贼掠之不肯行遇害】
　　黎氏【庠生梦虹女监生何天祺妻康熙二十年春为贼执不辱触刃死】
　　黎氏【周子显妻与夫偕隐仙溪贼破围自刎死】
　　方馨娘【文学之女许聘文学陈龙驺之子澄如甫及笄陈子夭殒矢志从亡夜半投水而死舅姑迎柩合葬以终其志族人方谷诗吊之曰生不同衾死同穴贞心独傲寒江雪弱质轻肌泛碧波行人见汝皆流血】
　　钟氏【年十五归赵儒夫卒矢志坚守持家勤俭顺治十八年旌】
　　张氏【徐轮美妻早寡事两姑以孝闻和丸教子克尽母道】
　　谢氏【卢其渐妻夫殁上事八旬祖姑下抚五月孤儿长领戊午乡荐名挺】
　　麦氏女【许配陈翘进未结防闻夫故奔丧守节事舅姑以孝闻　以上康熙三十七年旌】翟氏【李耀妻嫁未周而夫丧舅姑继殁翟躬自掬土营葬举遗腹子能以义方训之康熙三十八年旌】
　　李氏女【罗烈祖聘妻未嫁奔夫丧归事翁姑克尽妇道节孝闻于有司】
　　何氏【生员张天然妻早寡为夫立嗣以主宗鬯事翁姑妇职惟恪族党贤之　以上康熙四十四年旌】
　　李氏【尹祖妻夫亡守节事舅姑得欢心教子有成】
　　尹氏【生员丁光祺妻祺早卒尹守志不渝事老抚幼以节终　以上康熙四十五年旌】濮氏【钟韶妻早寡事祖姑左右就养教子义方康熙四十六年旌】
　　赵氏【翟元岱妻夫死誓不再适事翁姑丧葬尽礼康熙五十年旌】
　　罗氏【蔡玫妻玫卒代夫事二人教子名列胶序康熙五十一年旌】
　　李氏【诸生赵奕爵妻奕爵死遗腹生子教之有成事姑以孝闻】
　　黎氏【庾瑚妻夫死上奉翁姑下抚幼子孝慈克尽】
　　袁氏【周祥庆妻祥庆早卒遗孤甫四月依孀姑冰操自励育子刘炳拔贡生　以上康熙五十三年旌】
　　徐氏【诸生尹衍梧妻早寡事耄姑抚弱子艰苦备尝】
　　陈氏【监生尹廷荣妻孀居事姑孝敬教子有方】
　　姚氏【监生李青纮妻夫死茹荼教子终身】
　　林氏【庾叶文妻归未半载而夫卒舅姑年八旬左右就养抚五岁孤儿严慈备至　以上康熙五十四年旌】
　　张氏【梁嘉钫妻夫死典簮珥以备养姑病吁天请代以孝闻生子复庠生】
　　罗氏【监生尹渐进妻早寡事翁姑养生送死尽礼　以上康熙五十六年旌】
　　濮氏【诸生邓继章妻继章早卒濮支持家政有条人称之康熙五十七年旌】
　　黎氏【袁裔相妻夫卒有陈天臣者强奸之黎不从被杀狱具有司疏其烈康熙六十年旌】尹氏【监生祁禹绩妻夫亡妇道母仪俱尽康熙六十一年旌】
　　张氏【蔡麟瑞妻甘贫守节孝事舅姑内外无间言】
　　黄氏【生员钟頴滨妻归未三月夫卒择嗣承祧守节】
　　祁氏【监生张梦麒妻夫亡守节事亲抚孤两尽其道】
　　许氏【陈名世妻夫死欲殉以姑年耄止志节不渝　以上雍正三年旌】
　　张氏【邓奕振妻夫亡矢节抚孤阃范甚恪】
　　陈氏【何而韬妻夫亡苦志守节勤于教子】
　　黎氏【监生何肆史妻夫亡不饮食者七日复忍死事亲训孤节守三十余年　以上雍正四年旌】翟氏【廪生刘惪妻夫亡矢志金石孝慈备至】
　　张氏【方宣文妻年十九而寡甘贫孀守事舅姑能孝未几子复夭折艰苦备尝劲节弥着　以上雍正五年旌】
　　尹氏女【封祖传聘妻未嫁夫卒闻讣奔丧孝养择嗣纺绩度日闾党以节孝闻】
　　黎氏【蔡彬妻夫死孝事耄姑嗣子少多病劳瘁育之操行清苦】
　　张氏【祁奕闻妻痛夫早逝勉畱余生仰事俯育歴三十余年如一日】
　　何氏【钟元防妻夫卒立嗣孀守妇兼子职母代父教闾里称贤】
　　李氏【袁辉祖妻夫亡遗腹生一子翁姑继逝竭力营葬志洁操坚　以上雍正七年旌　以上东莞县人】
　　李氏【曽升妻顺治三年花山贼剽刦李携子女走贼执之触石死】
　　李氏【张朝玉妻夫卒抚孤苦守数十年康熙三十五年旌】
　　邓氏【生员李有连妻二十三岁夫亡守节事翁姑尽孝教子甚严康熙五十五年旌】
　　邓氏【欧阳飞远妻年二十而夫卒矢节鞠子竭诚事亲力营殡葬康熙五十六年旌】
　　叶氏【谭亦瑶妻年二十六而寡孝亲鞠子机杼弗辍雍正四年旌　以上从化人】
　　五贞烈【曰廖氏何弼生妻其女曰土敬曰王氏何元正妻曰陈氏生员何鸿羽妾曰三娘生员防子之妹顺治元年山贼刦掠俱不受辱三妇投缳二女自刎死】
　　廖瑞娘【通元之女年十八顺治四年夏贼破城引刀自裁】
　　二刘氏【一为庠生廖闰竒妻名二娘一为二娘女弟名三娘顺治十八年六月贼破社潭俱不受辱持刀相对而刎以上龙门人】
　　冯氏【贡生湛粹继室夫亡孀守教前室子有成享年百龄卒康熙三十七年旌】
　　呉贞女【父曰恪甫女年未笄遇悍兵掠境恪甫被执女恐其迫赴水自沉】
　　陈氏【谢卓君妻二十四岁而孀言笑不茍勤劬抚孤康熙四十五年旌　以上増城人】谭氏【把总何月客侧室侨寓顺德碧鉴津口月客战死行问舆尸归谭号泣欲自裁妇妪环守之越日乗间疾驰伏波桥投水死观者泣下】
　　麦氏【诸生黄肇扬妻顺治癸巳冬被掠赴水兵捉其发系船间复乗间断发赴水既没复涌出作愤骂状如是者三兵丛射之乃殁】
　　杨氏【缪志臯妻早寡抚孤长为娶妇唐顺治壬辰梁贼之变杨惧汚辱偕子妇投水死】方秀正【生员天明女许字生员李棐龙顺治乙未海寇窃发母子皆为掳女知不免绐贼令母归取赎从之女度母行远遂跃入海中死棐龙感其义亦终身不娶】
　　郑氏【庠士卢尚雍妻康熙甲辰海寇掠乡卢举家为掳郑不为汚触贼而死同时有梁氏者陈品昆妻贼逼不从引领受戮】
</div>
    <div class="pagination">
<a href="广东通志_page288.html">上一页</a><span>...</span><a href="广东通志_page284.html">284</a><a href="广东通志_page285.html">285</a><a href="广东通志_page286.html">286</a><a href="广东通志_page287.html">287</a><a href="广东通志_page288.html">288</a><span class="current-page">289</span><a href="广东通志_page290.html">290</a><a href="广东通志_page291.html">291</a><a href="广东通志_page292.html">292</a><a href="广东通志_page293.html">293</a><a href="广东通志_page294.html">294</a><span>...</span><a href="广东通志_page290.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
