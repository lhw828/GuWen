<!DOCTYPE html>
<html>
 <head>
  <meta charset="utf-8"/>
  <title>
   山东通志 - 第 163 页/共 194 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   山东通志 - 第 163 页/共 194 页
  </h1>
  <div class="content">
   【县东南四十里青崖山之阳】张纲墓【在县境】李纲墓【在县境】房守士墓【在县东北守士齐河人】鲁钦墓【在县境】殷士儋墓【在县境】
　　陵　县汉东方朔墓【在县东二十二里古厌次城内按朔平原人陵县在汉为平原郡治墓前有祠唐顔真卿守平原时为书画赞立碑宋元符间封智辨侯齐乘云阳信县古邵城有墓夀光县东方村又有庙】晋管辂墓【在县北十里又元魏地形志云管公明冢在廪丘县今郓城县也】元张祐墓【在县东南三里祐覃懐人官中书省防知政事封清河郡公】眀张让墓【在县东神头店孝子详人物】
　　徳　州眀蘓禄国王墓【在州北二里永乐间来朝归至徳州道卒勅葬于此　国朝雍正五年王后嗣复来朝十年奏准葺墓饬官重修】张恵墓【在州西卫河西】曹徳墓【在州北十五里徳山西懐仁县人永乐中官都督镇州七载州人懐之勅葬于此其部曲环居墓所至今犹称曹村】卢宗哲墓【在州西南河滨】程绍墓【在州东韩家庄】
　　皇清谢陞墓【在州东南五十里】田雯墓【在州境】
　　徳平县汉娄敬墓【在县东南二十里赐姓刘封建信侯五代周显徳间即墓置祠旧通志云在章邱县西四十里一在胶州西三十五里】朱佑墓【在县东南二十五里旧鬲城北光武功臣封鬲侯】唐赵宠墓【在县西南平昌故城西北一里官济恒二州刺史有志铭】元万缗墓【在县西南八里本乌噜氏初名实都尔赐名万缗官淮西亷访使】朱和墓【在县东南二十里箕山乡鬲侯佑之后官徳州行省子佐官懐逺大将军墓祔侧】眀蔺琦墓【在县南二十五里官府尹】葛守礼墓【在县东三里】
　　平原县汉樊哙墓【在县南一里有大塜相传以为樊将军墓】眀任士凭墓【在县境】
　　兖州府
　　滋阳县周栁下惠墓【在县西八里进贤社墓前有祠】汉董茂舒墓【在县南十里马青社江都相仲舒之兄】江公墓【在县城东南】王章墓【在县东葛家店官京兆尹寰宇记云在安邱县西南四十里又金石畧云王章墓碑在密州】五代房知温墓【在县城北后唐尚书左仆射元龄八代孙也】元王思诚墓【在县东南十里官祭酒兼西台御史】眀鲁钜野王墓【在县城东南八里冈头村王系鲁藩靖王肇煇之子传恭定康宪四王皆葬此】韩智墓【在县西八里官都给事弟普官御史歴官承运使侄孝子士元俱袝】刘不息墓【在县南五里刘家冈】范淑泰墓【在县城北】
　　曲阜县古轩辕夀陵【在县东北八里黄帝轩辕氏所生处也宋时以石封四围制极工巧陵前有祠中有石像及石碑四极髙大皆无字按史记黄帝生于夀丘崩葬桥山在今陜西延安府曲阜本名夀丘舜作什器之处宋大中祥符元年轩辕黄帝降于延恩殿云曲阜城中有夀丘帝所生处因改曲阜曰仙源县至金天会中复改为曲阜避宣圣号改夀丘为夀陵又峄县志黄丘亦曰黄帝陵宋元间皆置陵户禁樵采碑至眀嘉靖间尚存】少昊陵【在轩辕夀陵东北三十步前有石坛石像又有八卦石按史记少昊云阳顔师古注云云阳山名在曲阜】伯公墓【在县城北皇览曰奄里伯公塜在城内祥舍中民传言鲁五徳奄里伯公葬其宅观此似古奄国君长旧志作白公塜列于汉次未详孰是】鲁诸公墓【在县东八里脩垅蔓延皆诸公葬地寰宇记云伯禽墓高四丈四尺在县南七里文公墓髙五丈五尺在县南九里塜北有石人四石兽二】启圣王墓【在县东二十八里防山之麓东南三步为伯皮墓】至圣孔子墓【在县北二里伯鱼子思二墓祔详阙里志】顔子墓【在防山东南二十里复圣以下昭穆祔葬又有侍郎林在县东五里有髙塜区前列翁仲一称太常卿文镡一称户部尚书衍顔氏自晋唐以来为侍郎者十三人皆葬于此曲阜志云顔之推墓在焉】顔叔子墓【在县东南十五里寰宇记曰亦谓之青陵坟】宰我墓【在县东仙源故城西南二里】汉鲁恭王墓【在旧县南九里恭王以下子孙皆葬于墓北里许大墓四十余石兽四石人三胸间篆刻有曰汉乐安太守麃君槀者有曰府门某者余剥落不可徧识】后齐陈博达墓【在县西北二十里前有石兽四石碑一云齐郡刺史武平五年立】五代孔仁玉墓【在县北孔林内后周赠兵部尚书号中兴祖】宋孔道辅墓【在孔林西南官御史中丞张宗益志铭】孔宗愿墓【在孔林内】眀魏绅墓【在县西十五里】孔克坚墓【在孔林内】孟麟墓【在县西十五里】孟鳯墓【在县西二十里】孔公恂墓【在孔林内】
　　宁阳县南宋韩铎墓【在县东三里官太子中书子纯官光禄大夫墓祔侧】宋王筠墓【在县城西南隅宣和间以子章贵赠朝散大夫有秘书郎孙傅墓碑】眀许彬墓【在县东二里杏冈之东】王贤墓【在县北十八里戴村】吴孟祺墓【在县西东河村】吴崇礼墓【在县北二十里】
　　邹　县周纪子墓【在县东南二十五里峄山岭】樊子子迟墓【在县西二十里陶城村】南容子子容墓【在县西十里】邾国公墓【在县北二十里马鞍山】孟子墓【在县东北三十里四基山之西麓】万章墓【在县西南十里万村一在长山县】公孙丑墓【在县西北十里】汉韦贤墓【在县东五里西韦社有石表】张禹墓【在县西三十里】元李之英墓【在县城北周山】眀鲁荒王墓【在县北二十里九龙山之阳】鲁靖王墓【在县东北云山】鲁诸郡王墓【安丘靖恭王墓在望台山庄简王墓在韫玉山荣顺王墓在乌龙山荣恪王墓在财山乐陵恭恵王墓在阳山阳信安僖王墓在冈山髙密康穆王墓在呈瑞冈新泰昭和王墓在阳山馆陶寜思王墓滋阳王墓俱在盘龙山凡十处】泗水县周卞庄子墓【在县东北四十里宫娥埠】元泰富墓【在县西南二里官达噜噶齐】孟渊墓【在县东三里官元帅】刘天璋墓【在县北二十五里】眀鲁恵王墓　鲁恭王墓【俱在县南二十五里二旂山之阳又钜野僖顺王钜野端肃王东阿端肃王墓俱在县东南五十里凤凰山东原王墓在县东南五十里龟山凡六处】
　　滕　县夏奚仲墓【在县东南六十里青邱村奚公山仲为夏车服大夫水经注漷水迳薛县故城夏车正奚仲之国也城南山上有奚仲塜】商仲虺墓【在奚仲墓东仲虺为汤左相俗呼为灰固堆虺音之讹也一云在曹县西南七十里】周滕昭公墓【在县西南一十五里】田婴墓【在县南五十里旧薛城婴系田文之父齐封靖郭君食邑于薛皇览云墓在鲁国薛城中东南陬】田文墓【在县南旧薛城齐封孟尝君仍薛之旧封皇览云墓在鲁国薛城中向门原水经注云墓结石为椁制作甚丽宋开寳三年诏禁樵采置守塜二户复其役】茅焦墓【在县西南十里】毛遂墓【在县西南四十里】唐李世勣墓【在县东南六十里赵家庄按世勣封英国公卒于长安诏陪葬昭陵武后时子敬业举兵覆宗因掘勣墓而暴其骨中宗反正诏复其官葺完茔塜其后人移葬于东海郡昌虑县之石楼即今县境也见金眀昌中徐元振墓碑又宋开寳三年诏赠唐英公李世勣为太尉諡贞武公禁樵采置守塜三户复其役】宋张义墓【在县城东】徐珪墓【在县西南五里赠尚书临淄郡侯】金徐元振墓【在县东二里官学士有眀昌三年碑铭尚存】元徐思政墓【在县西六里】李元墓【在县西北五里封东平郡公諡文穆子塔喇海官集贤学士墓祔侧】李稷墓【在县西北一里封齐国公諡文穆】任居敬墓【在县南四十里官尚书子择善官御史中丞墓祔侧】眀鲁庄王墓【在县东南二十里狐台山】峄　县周左丘眀墓【在县东北七十里一云在肥城县西南五十里正觉寺西元魏地形志云在富城县即今肥城境也】汉匡衡墓【在县西南十三里左有丞相祠】晋王肃墓【在县东南二十五里官光禄勲名胜志云肃父朗为兰陵侯因葬此】刘伶墓【在县东北二十里今名刘曜村村旁半里有刘伶台其下为刘伶河水混白类酒相传为伶酾酒处按伶本沛人仕晋为建威防军沛与峄相去未百里此宜其置锸处也一在寜阳县东北四十里】元蔡受益墓【在县南半里】周忠墓【在县西四十里建陵城东官广威将军子瑞昌官符节将军墓祔侧】石荣墓【在县南五十里黄丘山东官节度使】眀鲁邹平庄靖王墓【在县西七里青坛山之阳】鲁乐陵王墓【在县东北六十里车稍山之阳】安丘王墓【在县北四十里花盘山之阳】贾三近墓【在县东南五里】
　　金乡县汉昌邑王墓【在县西四十里】朱鲔墓【在县西五里前有石堂壁上鑴人物衣冠缶罐灶之类梦溪笔谈云今之衣服非古惟朱鲔石堂所刻真汉制也按水经济水东过东缗县北又东迳汉将军扶沟侯淮阳朱鲔塜是也按鲔系新市人为更始大司马归光武为少府封扶沟侯属河南陈留郡不知何故葬此】元髙显墓【在县西十五里官徐邳滕三州总帅】眀鲁昌邑王墓【在县西四十里】
　　鱼台县元赤琖显忠墓【在县东五里大聂村封济寜郡伯】眀鲁邹平王墓【在县东北鳬山之麓】滋阳王墓【在县东北长夀寺侧按钜野王泰墱邹平王泰堘安丘王泰坾乐陵王泰壆东阿王泰望五人皆鲁靖王肇煇之子分封之始祖也葬各州县悉鲁藩境内地诸志所载邑号复见其为始封与传世之王均不可攷另详圻封志】
　　济寜州古女娲陵【在州东南三十九里元魏地形志云陵在亢父即此】汉灌婴墓【在州东三十里地名灌塜封济隂侯】郑均墓【在州北十里铺】三国魏王粲墓【在州南五十二里】晋何休墓【在州北二十里】唐李道宗墓【在州南二十里封任城王】金李演墓【在州西二里状元官翰林学士殉节】眀靳学顔墓【在州北一里】赵崇璧墓【在州北三里官将军大学士于慎行志铭】王湘墓【在州北十二里于慎行志铭】嘉祥县周曽子墓【在县南四十里南武山之阳】汉晁错墓【在县南十五里钓鱼山下按错南阳人何縁葬此意为钜野晁氏之祖墓】范式墓【在县南二十五里大鼎山前谚曰大鼎山前十八塜末末东头范巨卿墓碑系蔡邕八分书额曰汉庐江太守范府君碑今移济寜州学水经注曰恭王陵东南范巨卿塜石柱犹存即此也】晋郗鉴墓【在县南七里郗城旁墓前二石台髙约二丈悉镂花卉其顶则斗栱工细鳞瓦参差砌石成门而中防其半望之如灯檠也土人因名灯台山】宋晁补之墓【在县西南十五里青山】金翟师轲墓【在县东南壆山之阳乡贡进士有文学】元段廷珪墓【在县西二十五里官总管】张总管墓【在县东南花林山前治水有功勅葬于此旧志逸名】满让墓【在县南二十里】眀曹玉墓【在县东横山官佥事】黄嘉宾墓【在县北小青山】
　　汶上县周鲁诸公墓【在县西南四十里阚乡泽春秋定公元年传昭公之丧季孙使役如阚公氏将沟焉荣驾鵞不可乃止葬昭公于墓道南孔子之为司冦也沟而合诸墓杜预注阚鲁羣公墓所在也】荣啓期墓【在县东北坛山之阳】汉衡方墓【在县西南十三里平原村官衞尉卿有八分书墓碑建寜年立又浚仪令衡立亦有墓碑】后梁王彦章墓【在县西门外墓前有祠宋欧阳修画像记谓彦章葬郑州之管城此或其葬衣冠处也】金完顔致墓【在县南二十里义桥店官翰林学士】元张昉墓【在县南三十里官尚书追封东平郡公諡庄宪父汝眀官御史曽孙揆官中书都事皆葬于此】曹元用墓【在县西南七十里】曹天锡墓【在县西三家疃西南】王毅墓【在县东南十里】马之贞墓【在县东南十里官都水少监】国祚墓【在县南二里官大中大夫真定路总管】眀路迎墓【在县南七里】王果墓【在县东南二里】郭朝宾墓【在县东十里】
　　阳谷县隋田真墓【在县东北十五里墓前有紫荆祠祀真及弟广庆】元王居仁墓【在县西南十五里】达勒达台墓【在县东北七十里封东平郡公】眀吴铠墓【在县西门外】张恂墓【在县西北十里】段复兴墓【在县西南三里】
　　夀张县古蚩尤墓【在县南八十里阚城中又钜野县东北九里有蚩尤肩髀冢见寰宇记按蚩尤为兵主齐八祀之一详秩祀志汉宣帝祀蚩尤于夀良即此】殷微子墓【在县旧城西北三十里见水经注】汉梁孝王墓【在县东南梁山孝王名武文帝子详圻封志史记孝王北猎良山是也一在定陶县东北五里】张良墓【在县南五十里敬圣寺北三塜鼎峙世传子房从赤松子卒葬于此其二塜盖衣冠也今滕县微山并定陶县东北五里皆志有子房墓】唐张公艺墓【在县南十里眀正徳间防政史学立石】眀殷云霄墓【在县北一里】东昌府
　　聊城县古髙阳氏陵【在县西北二十里陵前有圣水井旱祷辄应按路史颛顼葬东郡顿丘广阳里皇览塜墓记云陵在濮阳县顿丘城门外广阳里中山海经云颛顼葬鲋鰅之阳今在直大名府滑县东北土山之阳歴代修祀】巢父墓【在县东十五里按聊城旧治在巢陵即此地也详建置】周卞庄子墓【在县西二里】晋刘实墓【在县东二十五里官太尉諡烈侯髙唐州亦载有此墓】唐吴隠之墓【在县境】眀张应奎墓【在县南四里】敖山墓【在县西四十五里山莘县人】许成名墓【在县南龙湾】牛天麟墓【在县西南四十里沙镇】
　　堂邑县宋亷公谔墓【在县东北八里】元赵至墓【在县北五十里封天水郡伯】张继祖墓【在县境官总管赵孟頫志铭】眀郭敦墓【在县西十三里官尚书大学士杨士奇志铭】赵岩墓【在县东南十五里孝子详人物】萧渊墓【在县东五里】李元吉墓【在县南十五里】穆孔晖墓【在县城北三里】
　　博平县汉燕子塜【在县东三十里相传齐孝王将闾墓七国反齐王不同谋而被杀既葬燕子衔泥封之因名】宋张子野墓【在县境欧阳修志铭】金贾墓【在县南二里官武安军节度使防知政事諡贞宪】耿端义墓【在县西二十五里官防知政事】眀乌从善墓【在县境官都给事】郭纶墓【在县西北孝子详人物】刘俊墓【在县东南】茌平县周甘罗墓【在县北七十里罗为秦上卿祖茂自秦奔齐遂家焉一在东平州西南三十五里安山】唐马周墓【在县东一里】金马定国墓【在县南十里兴隆铺】元蔚珍墓【在县北十里官济寜太守】梁宜墓【在县东北一里】路进权墓【在县南二十里官百户】眀曹自守墓【在县东三里】孟秋墓【在县境安平镇】莘　县唐韩国昌墓【在县西南二十五里俎家店赠左散骑常侍子允中官魏博节度使墓祔侧】金张琪墓【在县南二十里黄楼村官显武将军】元韩鹏墓【在县西三里赠奉训大夫】李希愈墓【在县东北二里赠奉直大夫】眀李忱墓【在县西北孙庄】清平县唐吕才墓【在县境官司更大夫】宋王岩叟墓【在县境任官屯北】眀李镐墓【在县南】张天瑞墓【在县南胡李庄】李恂墓【在县境新兴集】文眀墓【在县北一里】
　　冠　县元杜浦墓【在县西八里官总管】
　　临清州北魏路元帅墓【在州境下四保】元盖谦墓【在州南亲仁里封濮阳郡公子苗官防知政事封魏国公諡文宪墓祔左】
　　馆陶县金张弼墓【在县境范氏原封清河郡开国侯】
　　邱　县汉斥丘侯墓【在县东郭外土凹三尺有大石如砌水従旁涌出至今不息侯名未详按汉斥丘侯有二一则宗室甯国齐悼恵王子也一则功臣侯唐厉系郡人】眀史华墓【在县西北坡里村】李春墓【在县东北一百三十里新店】蒋昺墓【在县东北二十里】孙维城墓【在县西张村】刘嘉遇墓【在县境孟固村后】
　　恩　县唐罗士信墓【在县旧治东南士信本歴城人従秦王击刘黑闼守洺水城陷不屈而死赠郯国公勅葬此】宋孟克从墓【在县西北四女树官赠卫尉少卿】李仲芳墓【在县东遵教乡官屯田员外郎欧阳修志铭】元刘源墓【在县西二十里封开国男】郭仲彬墓【在县西衞河东减水闸南彬本良乡人官恩州达噜噶齐任满民奏留之遂家焉曽孙镗官都御史】眀董伦墓【在境】县雷稽古墓【在县南】
　　髙唐州周盻子墓【在州东三十里】三国魏华歆墓【在州南二十里官大司空寰宇记云在聊城县】金阎咏墓【在州西七里】康显之墓【在州东九里官国子监祭酒】元王懋徳墓【在州西南二十五里官中书左丞有虞集碑铭】阎复墓【在州东二十里叶官庄】
　　夏津县眀王雄墓【在县东三里官主事】朱应昌墓【在县东南五里官御史】栗祈墓【在县东南一里官兵备道】郭四维墓【在县西北一里】
　　武城县唐孙伏伽墓【在县东北五里】崔羣墓【在县学前】元程思温墓【在县西北十五里官总管】眀刘昱墓【在县东北三十里】吴中墓【在县西十里封茌平伯諡荣襄】王士嘉墓【在县南郭外】王道墓【在县南二里】李三奇墓【在县西七里】
　　青州府
　　益都县周齐景公墓【在县西北金岭镇铁山】田和墓【在县北二十里普通店齐乘云和为田齐之太公皇览作太公吕尚塜按檀弓太公封于营丘比及五世皆反葬于周此不应有塜也】纪季墓【在县东箕山鲁庄公三年纪季入齐卒葬于此宋书焦恭祭塜得玉硙焉】臧武仲墓【在县北四十里朱鹿社俗名臧台武仲奔齐卒葬于此有宋碑】蘓秦墓【在县东北二十五里蘓埠社旧志秦自燕奔齐齐大夫使人刺杀之葬此一云在淄川县西十里】宋王曽墓【在县东四十里郑母店】周沆墓【在县西南驼山南官侍郎有司马光志铭】元刘国杰墓【在县东北四十里开国功臣行省平台】王英墓【在县西南四十里芹泉侧官懐逺将军】傅公让墓【在县东二十五里大尹社官内台御史諡宣靖】齐都墓【在县东北二十五里都为元末山东宣慰司佥事眀兵取益都路都死之初葬之地墓上植枣一株枝皆北向永乐十九年其孙振迁于今所墓前栽二榆枝仍北向郡人异之以为忠义之感】眀衡恭王墓【在县西南三阳山】衡庄王墓【在县西北尧山西南】衡康王墓【在县西马鞍山南】衡定王墓【在尧山南】吴将军墓【在县北泰山门外宣徳时骁将】王譲墓【在县西一百九十里】冀链墓【在县东郑母店】石茂华墓【在县西旧西门外】邢玠墓【在县东南扈家庙】冯琦墓【在县北新店】赵秉忠墓【在县东郑母店】钟羽正墓【在县北二里】曹珖墓【在县南云门山麓】髙有闻墓【在县城北】冯惟讷墓【在县城北八里】翟鳯翀墓【在县郭庄】冯士衡墓【在县南云门山麓】
　　皇清房可壮墓【在县城北】冯溥墓【在县北】
　　临淄县周齐桓公墓【在县南十五里鼎足山従征记女水西有桓公塜甚髙大墓方七十余丈髙四丈员坟围二十余丈髙七丈余一墓方七丈二坟郭縁生述征记曰齐桓公塜在齐城南二十里因山为坟大塜东有女水或云齐桓公女塜在其上故以名水也墓东有祠侍其衡奏魏武王所立曰近日路次齐郊瞻望桓公坟垄在南山之阿请为立祠为块然之主见水经注唐贞观十年太宗诏禁樵采】齐五公墓【在县东南十里乃孝昭恵顷灵五公之墓相去甚近】齐四王墓【在县南鼎足山方基圆顶东西直列乃齐田氏威宣湣襄四王之墓元魏地形志作四豪塜】髙敬仲墓【在县东北二十里又名白兎塜齐乘云管夷吾治于髙徯即敬仲也】管仲墓【在县东南二十三里牛山阿】隰朋墓【在县东北七里】晏婴墓【在县古城北三里唐贞观中禁民十五步内不得樵采一在防隂县东五十里一在髙密县东南三十里一在平原齐乘云按晋载记曰慕容徳尝登营丘望晏婴塜顾谓左右曰礼大夫不逼城而葬平仲古之贤人达礼者也而生居近市死葬近城岂有意乎青州秀才晏谟对曰孔子称臣先人之贤岂不知髙其梁丰其礼盖政在家门故俭以矫世存居湫隘卒岂择地而葬乎所以不逺国门者冀悟平生意也以谟言攷之临淄墓为真】梁墓【在县东三里】黔敖墓【在县东九里齐饥黔敖设食于路以待饿者见檀弓】愚公墓【在县西社山之西愚公谷之东】三士墓【在县城南门外荡隂里一基三塜齐勇士公孙捷田开疆古冶子之墓事详诸葛亮梁父吟与晏子春秋】王蠋墓【在县西二十里愚公山右齐义士语详战国防】汉蒯彻墓【在县东二里汉书彻范阳人为齐辨士卒葬于此见齐乘旧志云后赵石虎掘此得承露盘】宋麻希孟墓【在县境官侍郎】
　　博兴县汉任光墓【在县城西三里水经注乐安故城西三里有任光墓光是县人按汉乐安城即今博兴县治也齐乘云光系南阳宛人初封阿陵侯至三世孙世徙封北乡侯北乡始属齐地光何縁有墓在此岂即北乡侯塜耶】董永墓【在县东二十里崇徳社按永东汉千乘人故乐安城即千乘也旧通志云在长山县南三十里又一在鱼台县西二十里董氏村一在淄川】晋任恺墓【在县境官太常有廷尉卿孙绰碑赞】明顾颐墓【在县境赠太仆卿】顾铎墓【在县境】髙苑县周三灵侯墓【在县境周厉王时諌臣唐宸葛雍周武也详秩祀志葛墓在县东唐墓在县南周墓在县东本庙后】鲁仲连墓【在县西北二里居人称鲁先生墓】金董进墓【在县西二十五里官都元帅】元田守信墓【在县东十里封雁门伯】郝源墓【在县北五里官佥都】孙可特墓【在县北十五里封乐安伯】眀阎盛墓【在县东北二十里】张希召墓【在县西新李庄】
　　乐安县汉李左车墓【在县西北二十五里邑志云眀成化间有盗发此塜捕得之騐其所得之物有铜鼎文曰汉将军李左车按汉未尝封左车为将军鼎文不知何据旧通志云在海丰县北四十里一在金乡县又博典县志云墓在伏李庄旱祷辄应宋尝封云沛侯】儿寛墓【在县西五里官御史大夫】八博士墓【在县西八里自欧阳生事伏生传受尚书至大司徒歙凡八世皆为尚书博士俱葬于此】元张士谦墓【在县东七里封清河伯】綦公直墓【在县北五里官辅国将军】眀阎寛墓【在县西北子江墓祔】李舜臣墓【在县南十里】孙三杰墓【在县南十里】成勇墓【在县西南五十里】李中行墓【在县东南二十五里洋水东岸子楫墓祔】
　　夀光县古仓颉墓【在县西门外路史禅通纪史皇氏仓帝居阳武葬利乡即此一在东阿县西北三十里有祠】晋辟闾浑墓【在县东南十五里钓鱼台浑以龙骧将军镇青州慕容徳陷广固不屈死之遂葬此】北魏贾思同墓【在县南十里张孙庄有碑云思同官侍中迁镇东将军使持节督青徐兖三州军事开府司徒如故兴和三年葬此弟思伯都官尚书祔】宋牟公墓【在县西北官殿中丞】方之中墓【在县东北五十里侯镇社官防议】源待举墓【在县南二十里岳寺社官殿中丞】金吕忠墓【在县东一里官忠武散骑校尉】元宋彦英墓【在县东北四十里官御史赠尚书】冯□墓【在县北十里冯家庄官防议】孙经墓【在县北冯家庄官亷访使】眀刘珝墓【在县西四十里子钫官知府鋭官太常卿尉】赵鉴墓【在县西】张桂墓【在县北三里夏家庄官布政使】岳相墓【在县北八里官光禄寺少卿】丁应璧墓【在县东尧河侧】
　　皇清魏琯墓【在县城南】
　　昌乐县汉逢墓【在县东南三十里王莽时萌避地辽东光武兴始此卒葬营丘废城今潍县志亦载还墓】眀曹晟墓【在县东南七十里】柴玘墓【在县东七十里】刘三畏墓【在县南洪杨埠东】刘雍墓【在县东三里】赵池墓【在县北三里】临朐县古逢伯陵墓【在县西逢山之颠相传有石椁在焉伯陵殷初诸侯详圻封志今墓前有祠有司嵗时致祭】周伯氏墓【在县东南骈邑故城南】孙单墓【在县城内东城隍庙后详秩祀】眀衡安王墓【在县城西西安庙侧】衡髙唐王墓【在县城养老院后】衡新乐王墓【在县东北】衡玉田王墓【在县西逄山】马愉墓【在县南十里】迟鳯翔墓【在县东】
　　安邱县汉盖公墓【在县东临淮乡墓前有祠】黄公墓【在县东四十里黄公见西京杂记详仙释】孙嵩墓【在县南四十里塜宅记云安邱县牟山金沟河西南有汉豫州刺史孙嵩墓】三国魏管寜墓【在县西南十五里古朱虚城晏谟齐记云柴阜西南有汉独行君子管寜墓】邴原墓【在古朱虚城外晏谟齐记云柴阜北山之东有徴士邴原墓碑志存焉】王修墓【在县南四十里慈阜塜宅记云修仕魏官奉常至孝故此丘以慈称】五代蘓禹珪墓【在县境白坟店北禹珪诸城人官太师】宋眀镐墓【在县东四十里朱藏社官防知政事】母卭墓【在县西三里孝子详人物】元郑衍墓【在县南六十里仁顺乡官都元帅】刘聚墓【在县东北三里官广威将军】眀马文炜墓【在县境虎村南】辛应干墓【在县西】王孟煦墓【在县东】张绪伦墓【在县西凉水湾】
　　皇清曹贞吉墓【在县东】
　　诸城县周公冶长墓【在县西北五十里公冶山之麓】汉髙密顷王墓【在县境方市社西汉哀王之子名章详圻封志】琅邪王墓【在县西普庆社按东汉琅邪王自孝王京以下凡六传孝王葬即丘此墓未详何代】伏湛墓【在县境湛初封阳都侯后以大司徒改封不其侯】五代禇亮墓【在县西南邓辛社官西台御史】眀臧哲墓【在县甘泉社】丘橓墓【在县南五里】臧惟一墓【在县西六里官尚书】
　　皇清王锳墓【在县东北】
　　博山县眀王譲墓【在县东北八陡社官侍郎】
　　皇清孙元昌墓【在县境后峪庄赠尚书】
　　登州府
　　蓬莱县宋李师古墓【在县西胭脂冈官太守】眀浦鋐墓【在县北三里】任忠墓【在县北三里】陈其学墓【在县东南卧龙冈】戚继光墓【在县东南芝山北麓】
　　黄　县周淳于髠墓【在县东北二十里蔚阳山下今益都淄川亦载此墓齐乘髠墓在般阳东六十七里般阳即淄川东即益都也及考五代史裔孙左仆射淳于晏撰蔚阳山髠墓神道碑载秦博士越汉侍中恭御史大夫永唐刺史难并弟朗世居于东牟蔚阳之山祔者累累是髠墓以在黄者为有据也】宋解徳斐墓【在县东二十里官柱国】眀王时中墓【在县西北一里】范复粹墓【在县东北蔚阳山】
　　福山县周牟子墓【在县西北三十里牟城外详圻封志】齐康公墓【在县东北三十里之罘山颠田和迁公海上卒葬此】眀孙遇墓【在县西南十里】郭宗臯墓【在县东南二里芝阳山】
　　栖霞县元丘处机墓【在县北滨都宫右号长春真人】眀髙翼墓【在县北】张纲墓【在县南】孙禄墓【在县境】
　　招逺县宋王俊民墓【在县西南五十里聚灵山之阳】眀杨觐光墓【在聚灵山】
　　莱阳县唐谭长墓【在县西南五十里官广州都督】宋张抃墓【在县北官中散大夫】金赵植墓【在县北八里来鳯山封天水郡开国伯子格封濮阳县开国子墓祔右】宫礼墓【在县北八里官刺史张起岩撰志】元隋世昌墓【在县南九十里官安逺大将军封定海侯諡忠勇】于玠墓【在县南五里官骑都尉赠河南郡开国伯】滕显墓【在县西南逰仙宫内学士张仲夀有归葬记】任风子墓【在县南十里墓前有四真人防葬阁】眀于守礼墓【在县南六十里】于懋墓【在县东北一里官防议子鳯喈官大理寺卿墓祔】曲鋭墓【在县城西北】李铎墓【在县东北二里】张梦鲤墓【在县北十五里】左之龙墓【在县北七里子懋第祔侧】
　　皇清周伯达墓【在县南十里】孙扬声墓【在县北三十里】
　　宁海州汉刘宠墓【在州境官太尉】元董友墓【在州境友本霑化人封开国公】眀赵仁墓【在州境官尚书】
　　文登县周申枨墓【在县东北一里文山北麓详阙里志】金郭长倩墓【在县西三十里郭家庄官秘书少监】元刁通墓【在县西长山官招讨使】眀陈诚墓【在县西三里】丛兰墓【在县东二里文山下】鞠思让墓【在县西夏庄】刘鉴墓【在县西三里】孙鹏墓【在县东二十里】鞠越墓【在县南一里】刘澜墓【在县北一里】海阳县元孙伟墓【在县西南官昭武大将军】
　　荣成县眀袁瑶墓【在县南十里官广东髙要知县】
　　皇清袁梦吉墓【在县南十里官湖广武陵知县赠佥事】
　　莱州府
　　掖　县金刘长生墓【在县东三十里灵虚宫后羽士】元王庆墓【在县南三里封掖县男】刘进墓【在县西十里官总管】眀毛纪墓【在县西禄山】侯东莱墓【在县北五里】刘祐墓【在县西二十五里】赵焕墓【在县东一里】赵耀墓【在县西五里】刘重庆墓【在县西三里】王汉墓【在县东五里】胡来贡墓【在县东二里】
　　皇清张忻墓【在县南三里】张端墓【在县南】
　　平度州周甯戚墓【在州西六十里俗呼为鸣角阜盖取扣角商歌之义】汉胶东康王墓【在州东五十里六曲山】公沙穆墓【在州北公沙村官农令】唐王君适墓【在州城西官大将军随太宗征辽卒此因葬焉】宋蔡齐墓【在州西北七里状元官侍郎諡文忠按范仲淹志铭云葬许州阳翟原州志称公子自陈归宗移葬于此】金蔡松年墓【在州西北官右丞相】元王伯英墓【在州北三里官侍郎】任特进墓【在州北三里官忠义校尉】李璟墓【在州东二里官副总将军】张厥眀墓【在州西二里官侍郎】崔世荣墓【在州西北昌里店官将军】周述墓【在州北三里官进义校尉】眀侯庸墓【在州西二里】李学诗墓【在州东北十三里官左中允唐顺之志铭】
　　潍　县周苏浑墓【在县西北三十五里齐湣王伐楚苏浑死焉有五女终身不嫁呼父魂葬于此五女死亦同穴而葬名五女墓】汉公孙墓【在县西二十里塜髙二丈三尺官丞相封平津侯塜后有泉名补生泉见寰宇记今淄川县亦有此墓在县南十五里龙口庄旧志因之淄川本般阳县后人因菑川之名而附防之也按汉书系菑川薛人菑川国乃文帝时所置在今临淄夀光之间统三县一剧二东安平三楼乡无所谓薛者薛为孟尝君食邑汉置县属鲁国相去甚逺非可牵引攷之战国防公孙以车十乘为孟尝君使于秦昭王欲愧之以辞义不可陵可谓足使此薛之公孙也汉书盖误并为一人耳】三国魏徐干墓【在县东五十里俗呼为博士坟干北海剧人官五官中郎将】王裒墓【在县南三十里营丘境内裒系王仪之子王修之孙三代俱以孝称修墓在安丘慈阜】金范成进墓【在县西北三里封胶西郡王】眀刘应节墓【在县城西南一里】王荩墓【在县东】
　　昌邑县周逢丑父墓【在县南五里丑食邑都昌因葬于此】眀黄福墓【在县西五里杨士奇有碑】谭溥墓【在县西五里】冯续墓【在县东南二十里】孙恕墓【在县南三里】孙洪墓【在县西五里】翟瓒墓【在县东二里】葛缙墓【在县西二里】
　　胶　州汉栢栏将军墓【在州北三十里】眀崔衍墓【在州城外东南半里】韩福墓【在州北二十里碧沟河南】匡翼之墓【在州南竹山】髙迪墓【在州西】张鲤墓【在州南海宁社】髙鸿图墓【在州南三里】
　　髙密县周介葛卢墓【在县西六十里古黔陬城东】汉龙且墓【在县西四十里且楚将韩信囊沙堰潍水以破之被擒自杀葬此】郑康成墓【在县西北五十里砺阜水经注一名碑产山详阙里志先儒林墓】岑彭墓【在县西南四十里】宋耿俊墓【在县西三十里赠洗马】眀仪智墓【在县南五里子铭孙溥祔】李介墓【在县东五里子昆祔】戴纶墓【在县东十里】张福臻墓【在县东十里】傅钟秀墓【在县西三里】单崇墓【在县西南一里】王重光墓【在县东十里】
　　即墨县汉王吉墓【在县东南五十里臯虞社官博士子骏官京兆尹孙崇官司空俱祔】童恢墓【在县东南二十五里恢琅邪人官不其令有碑】房鳯墓【在县南二十里不其城北官光禄大夫】五代刘仙人墓【在县东北一里号华盖真人】金孙仁杰墓【在县西北二里官尚书】眀蓝章墓【在县东北三里】唐珪墓【在县东南一里】周如砥墓【在县北二里】黄嘉防墓【在县东五里】侯荣墓【在县境】
　　武定府
　　惠民县宋牛保墓【在县西南二十里保工部尚书筑城毕卒因葬于此】眀李濬墓【在县西南二十里】袁化中墓【在县城南】萧凯墓【在县北】
　　皇清李之芳墓【在县东南境】
　　青城县金董积躬墓【在县西北二十里官山东路转运都司判官】元焦荣墓【在县东南二里官赠大中大夫赵孟頫志铭】宋益斋墓【在县南四里徐家寨隠士详人物】
　　阳信县古蒲姑氏墓【在县东南四十里详圻封志】彭祖墓【在县西南五十里】宋张安上墓【在县南四十里封清河县子】眀韩荆墓【在县东一里】毛思义墓【在县西四十里】李如桧墓【在县西十里】
　　海丰县元张琪墓【在县东一里官滨棣防议】眀孟善墓【在县东南三里封保定侯赠滕国公】王佐墓【在县西南一里】杨巍墓【在县东北一里】谷中虚墓【在县南一里】
　　皇清王清墓【在县西门外】
　　乐陵县元郑嘉墓【在县东南二十里官尚书】张飞卿墓【在县西四十里官左丞】张簠墓【在县北张冈庄封清河侯諡孝穆】眀宋槃墓【在县西二里】张泼墓【在县东】
　　商河县元董全墓【在县南十里官奉议大夫学士刘敏中撰墓表】张博文墓【在县东北三十里官侍郎】眀孙毓墓【在县东二十里】
　　滨　州北齐段子眀墓【在州城中西北隅旧传为段干木墓齐乘云段子明齐将有墓在蒲台宋元符三年赐额善应庙建中靖国元年封善应侯今蒲台人不知以为段干木者非是按滨州自后周显徳间割蒲台县所置齐乘所云蒲台即滨州也】宋冦防墓【在州东北秦台之阳官校书郎】刘卞功墓【在州南五十里髙尚观内即髙尚真人也】元解节亨墓【在州南三里状元官侍讲学士】韩镛墓【在州南三十里官御史中丞】
　　利津县元王升墓【在县西南二十里封琅邪郡公】杨鉴墓【在县南三里官滨盐副使】眀李益墓【在县北五里】
　　霑化县元韩松墓【在县西马鸣里官都元帅諡忠显】眀丁汝防墓【在县东一里】王道墓【在县东】范大儒墓【在县西十里】
　　蒲台县元齐秉节墓【在县境官宣武将军】眀杨琏墓【在县境】周铎墓【在县境】
　　沂州府
　　兰山县周季孙行父墓【在县西南一百三十里鲁卿山】髙子子羔墓【在县西南一百三十里故兰陵城北一在东阿县张秋镇】荀卿墓【在故兰陵城内荀卿为兰陵令】汉琅邪王墓【在县西南故即丘县之广平亭琅邪孝王京也】二防墓【在县西南一百四十里二防城南广为太傅受为少傅两墓相去一里许】萧望之墓【在县西南故兰陵城东北官太傅诸子祔葬】晋琅邪王墓【在县东南一里宣王子名伷即东晋元帝之祖详圻封志】王祥墓【在县北二十五里官太傅墓西有戚沟湖孝感泉剖水跃鲤之地】元管仲禄墓【在县北一里马湖庄官尚书】眀陈玉墓【在县西北三里】王璟墓【在县东南三里】郯城县周郯子墓【在县南十五里古郯国少昊之后详圻封志】汉于公墓【在县西二里旧为东海县即辨孝妇狱者人呼为青墪】于定国墓【在县南官廷尉】南梁何逊墓【在县西六十里长城社官江州记室】
　　费　县周曽子子晢墓【在县西南八十里南城山按史记曽子南武城人杜预曰泰山郡南武城县即今县西南之闗阳镇也】澹台子子羽墓【在县东北三十里一云在邹县西北三十里】原子子思墓【在县西北一百二十五里】司马子子牛墓【在县西南八十里古舆城】唐顔真卿墓【在县东北四十里封鲁公按米芾记鲁公葬河南偃师县北先茔攷宋元祐六年诏治沂州费县顔真卿墓并载祀典公本临沂人岂先葬偃师而后迁归于费欤】眀鲁懐王墓【在县西南八十里毓秀山阳即南城山】鲁悼王墓【在毓秀山】鲁端王墓【在县西南】王雅量墓【在县北郭官御史有谕葬碑】
　　莒　州周莒子墓【在州西三十里浮来山本东方夷国详圻封志】唐孙应干墓【在州北一百里太平冈官骁骑都尉子既庐于墓旁醴泉涌出名曰孝源泉】宋傅尧俞墓【在州南十里于家庄官丞相】元邹惟新墓【在州南三里邹家庄状元】
　　防隂县眀李奈墓【在县东九里】张时墓【在县北五里下庄孙谟墓祔】公勉仁墓【在县东大崮山之阳】公跻奎墓【在县东北五里飞蛾山之阳子一墓祔】公家臣墓【在县东黄山之阳】公鼐墓【在县北方山之阳】
　　沂水县眀杜泽墓【在县境】杨光溥墓【在县境】武衢墓【在县境】武衞墓【在县境】髙眀衡墓【在县境】
　　日照县金张莘卿墓【在县南十里太平乡官镇西军节度副使】张行简墓【在县南十里状元】元徐政墓【在县西南邵家疃状元】相林墓【在县栁家庄官宣武将军】眀郑聚墓【在县西四十里马家庄】
　　泰安府
　　泰安县宋石介墓【在县南四十里官直讲学士欧阳修志铭】金党懐英墓【在县南四十里】眀萧太亨墓【在县西】
　　肥城县周冉伯牛先人墓【在县西三十里陶山阳野村相传为伯牛先人墓墓前有石表】汉郭巨墓【在县西北六十里孝堂山之阳】眀赵让墓【在县东北一里】新泰县周师旷墓【在县东北十五里南师店墓前有碑籀篆十三行字古奥不可识】汉髙堂生墓【在县东龙廷庄】羊续墓【在县西六十里羊流店共五塜三塜髙丈余二塜半之其三髙塜一为庐江太守续墓一为上党太守衜墓一为丹阳尹曼墓其二塜未详昔羊祜未显时有相墓者谓有天子气祜闻而凿之今凿迹犹在又有谓三髙塜中有叔子墓故晋书祜本传云祜卒从弟琇等述祜志求葬于先人墓次帝不许赐近陵葬地一顷然则祜墓固在洛阳也】宋龚适墓【在县西南八里龚家庄官翰林承防】金张祐墓【在县南张家沟封定逺大将军】元靳眀墓【在县西五十里和庄官淄川守】石珪墓【在县西南东都庄官都总管】眀崔文奎墓【在县境苗庄】
　　莱芜县周季札子墓【在县西北三十里嬴博之间古奉髙县北汶水南曲中从征记云墓前有石铭自昔恒蠲民户洒扫之】眀吴鸿洙墓【在县境】
　　东平州古尧陵【在州东北二十里芦泉山之阳眀洪武四年修陵建祠勅有司春秋致祭国朝因之按尧陵在曹州府详秩祀志】周冉子伯牛墓【在州西北十五里东原又滕县】
　　【亦载有墓名其地为伯塜社】汉东平思王墓【在州东故无盐城东北二里宣帝子名宇详圻封志思王在国常思还京师不得墓前松栢皆西靡】东平宪王墓【在州北峗山上光武帝子名苍眀帝幸东平感念苍谓其诸子曰思其人至其乡其处存其人亡水经注曰漆沟水侧有东平宪王苍塜碑阙存焉即此也眀嘉靖间建祠致祭】刘曜墓【在州东北芦泉山阳汉光禄勲有碑】吕安墓【在州境梁山西南安字仲悌见水经】宋孙奭墓【在州东十五里】梁灏墓【在州北二十五里望山之阳子固祔墓东北次子适祔墓西北】孙复墓【在州城北欧阳修志铭云葬郓州须城县芦泉乡之北扈原即此也】马伸墓【在州北峗山北五里】杨荣墓【在州东北窰湾】元王磐墓【在州东四里李谦志铭】霍希贤墓【在州东二十里】韩煦墓【在州北王陵台前官本路总管】眀王宪墓【在州北二十里荆山】吴岳墓【在州北十里岳本汶上人】刘源清墓【在州北七里】
　　东阿县周徐君墓【在县西南六十里张秋镇东方夷国昔吴公子札使上国过徐徐君爱其所佩之剑而不言季札察其顔色而心许之及还徐君已殁季札挂其剑于墓树而去今墓间草形如剑人因呼为挂剑草云】汉项羽墓【在县东南山中水经注谷城西北三里有项王羽之塜在焉石碣具存按羽与髙帝初起义帝封羽为鲁公及髙帝既灭楚鲁为羽守持羽头示鲁鲁乃降遂以鲁公礼葬于谷城即此】三国魏陈思王墓【在县西八里鱼山之隂子建初封东阿王尝登鱼山喟然有终焉之志其后徙王于陈既薨子志遵治命返葬于阿墓下有祠】唐程知节墓【在县西南三十里北腊山之下按知节邑人封卢公陪葬昭陵此盖其祖墓也】宋吴奎墓【在县东南二十里陶家峪官防知政事諡文肃奎本益都人知郓州时徙其先世葬此奎亦祔焉】金侯义墓【在县东二里冠山下封宣武将军孙挚官丞相墓祔今呼为侯丞相林】张万公墓【在县西北三十里青台铺北三里官平章政事】呼图克墓【在县北十五里香山下封东平郡公諡桓肃】元司允徳墓【在县北二里官翰林】刘隅墓【在县西苫山官中丞】侯钺墓【在县东丞相林北官中丞】李仁墓【在县西苫山前官中丞】殷学墓【在县北十里官侍郎】眀于慎行墓【在县东南十二里楮村】孟一脉墓【在县东南白雁泉】张本墓【在县西北四十里王村铺】师逵墓【在县北三里黄山】
　　平隂县金王去非墓【在县西南十八里号醇徳先生详人物従弟去执号榆山先生墓祔党懐英志铭】元李之绍墓【在县西南十五里石峡村官翰林学士】龚秀墓【在县东防仙山前封平隂县开国子】眀赵云翔墓【在县城西门外朱家桥西】孙珫墓【在县东北八里平地乐南】
　　皇清孙光祀墓【在县境】
　　曹州府
　　荷泽县古尧陵【在县东北六十里旧雷泽城西二里本在濮州之南今入曹境陵髙四丈五尺广二十余丈陵南一里有尧母庆都陵尧陵东城西五十余步有中山夫人祠墓尧妃也详秩祀志】周仲山甫墓【在县北境水经注成阳城西南有仲山甫塜塜西有庙】甯俞墓【在县境旧志云在旧曹州城西北二十五里】卜子子夏墓【在县西三十里名卜堌村】唐昭宣帝陵【在县境帝为朱全忠所簒封济隂王既而酖杀之瘗于曹州后唐庄宗因其故陇稍广其封域云】眀陈九畴墓【在县西四里灉河西岸】
　　单　县元焦云从墓【在县东南四里栖霞阡官昭信校尉学士杨师文撰碑赵子昻书】李庭实墓【在县东三十五里官尚书封陇西郡侯】蔡衍墓【在县东八里官尚书封济阳郡侯】刘肯构墓【在县东南二十里官平章】孟斌墓【在县东三十里封懐逺将军】眀邵旻墓【在县北二十五里】秦崇墓【在县东北四十里】秦綋墓【在县东北四十里】陈朂墓【在县东一里】吴泰墓【在县西三里】张宾墓【在县东五里】朱廷焕墓【在县北七里】
　　城武县汉张焘墓【在县北一里文亭山官尚书右丞封竹邑侯】孙期墓【在县东南二十五里故郜城举贤良方正科】唐乐朋龟墓【在县西二十里见寰宇记】宋祝维岳墓【在县东北十里青堌村官尚书】厐籍墓【在县西北三里官平章】元苗好谦墓【在县北十五里官中书省参政】眀郭玺墓【在县北十里胡村】王俊墓【在县东三十里黄芦村】
　　钜野县汉彭越墓【在县东南五十里封梁王】卜式墓【在县境卜怜堌式字子怜本河南人道卒葬此因以名堌有碑】鲁恭墓【在县南五十里金乡山西征记云汉司校尉鲁恭初凿焦山得白蛇不葬更凿南山得金而葬焉因名金山山形峻削塜前有石祠四壁皆青石隐起刻忠臣孝子贞妇及孔子弟子形像像边皆刻名记之又有石床长八尺磨茔鲜眀扣之有声】李刚墓【在县东黄水南官荆州刺史西征记刚字叔毅髙平人熹平元年卒葬此墓前有石阙祠堂石室三间髙丈余镂石视椽瓦若造四壁隠起　雕刻龙虎之文飞鸟走兽之形制作甚工】宋王禹偁墓【在县境官翰林学士】金胡励墓【在县西五里同弟勉官指挥殉金义帝之难葬此】眀宋沧墓【在县东北十八里】李相墓【在县西藓草坡】
　　郓城县周冉子子有墓【在县东三十五里冉村集】元樊执敬墓【在县南二里封鲁国公】晁显墓【在县北二十里官尚书諡清献王世熙撰墓碑】史惟良墓【在县南三里官集贤殿大学士】陈守谦墓【在县东北一里官尚书张起岩碑记】眀孙时墓【在县西南三十里冷庄河侧】樊敬墓【在县西南五里曽孙继祖祔侧尚书苏祐撰志】佀钟墓【在县南八里河之南李东阳撰碑】李尧民墓【在县西南郭外】王晟墓【在县西南一里大堤下】
  </div>
  <div class="pagination">
   <a href="山东通志_page162.html">
    上一页
   </a>
   <span>
    ...
   </span>
   <a href="山东通志_page158.html">
    158
   </a>
   <a href="山东通志_page159.html">
    159
   </a>
   <a href="山东通志_page160.html">
    160
   </a>
   <a href="山东通志_page161.html">
    161
   </a>
   <a href="山东通志_page162.html">
    162
   </a>
   <span class="current-page">
    163
   </span>
   <a href="山东通志_page164.html">
    164
   </a>
   <a href="山东通志_page165.html">
    165
   </a>
   <a href="山东通志_page166.html">
    166
   </a>
   <a href="山东通志_page167.html">
    167
   </a>
   <a href="山东通志_page168.html">
    168
   </a>
   <span>
    ...
   </span>
   <a href="山东通志_page164.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
