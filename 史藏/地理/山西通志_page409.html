<!DOCTYPE html>
<html>
<head>
    <meta charset="UTF-8">
    <title>山西通志 - 第 409 页/共 700 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山西通志 - 第 409 页/共 700 页</h1>
    <div class="content">　　杨冲昌虢州人以河阳尉对策明皇擢第一授蒲州法曹防军累迁孝义令鸾降庭树太守萧恕表其政
　　裴寛绛州闻喜人举拔萃歴蒲州刺史久旱入境辄雨开元二十九年除太原尹赐紫金鱼袋元宗赋诗饯之曰徳比岳云布心同汾水清终礼部尚书赠太子太傅
　　陆象先苏州吴县人元方子制科髙第景云中同平章事先天中封兖国公歴迁河中尹六年废河中府复名蒲州象先为刺史仍为河东道按察使小吏尝犯罪但示语而遣之録事白例当杖象先曰人情相去不逺此岂不解吾言若必须行杖即当自汝始録事慙惧而退象先尝谓人曰天下本无事庸人扰之为烦耳但澄其源则亦何忧不简所至政如一人吏咸怀思之按察使停入歴太子少保卒赠尚书左丞相諡曰文贞
　　毕构字隆泽河南偃师人第进士开元初为蒲州刺史时州人衞大经有行义隠居不仕构谓解县令孔慎言曰衞生徳厚宜有旌异古人式干木之闾礼贤故也慎言造大经门就谒之构累进戸部尚书改詹事卒諡景
　　韦抗京兆万年人安石从父兄子举明经开元中蒲州刺史歴拜刑部尚书掌吏部选事歴职以清俭自守不务生业及卒丧事殆不能给特给槥车諡曰贞
　　齐澣字洗心定州义丰人第进士释褐蒲州司法防军有父子连坐论死者澣曰条落则本枯奈何俱死议贷其父太守不听固争卒原歴迁吏部侍郎后为李林甫所恶废归天寳五载起为平阳太守以黄老清静为治卒于官肃宗时赠礼部尚书
　　李尚隠万年人举明经为蒲州刺史有浮屠怀照自言母梦日入怀生己镂石着騐闻人冯待徴助实其言尚隠劾妖妄诏流怀照播州累迁御史大夫卒諡贞尚隠三入御史府辄绳恶吏素议归重
　　赵骅字云卿邓州穰人开元中进士天寳中为河东丞采访使韦直以骅操履清直雅推敬之表为宾佐骅性孝弟敦交道虽艰危不改其操天寳中语行义者必称之歴秘书少监卒
　　李麟濬子天寳十四载七月以国子祭酒出为河东太守河东道采访使为政清简吏民称之其年冬禄山变以将军吕崇贲代还寻同平章事晋封褒国公卒諡曰徳
　　裴千钧字孝卿天寳末为万泉令赐紫金鱼袋千钧好宾客闻人奉亲有乏甘防者辄分财赡之有徳政碑
　　蒋将明常州义兴人天寳末辟河中使府以计佐其帅全并潞等州后被拘佯狂以免虢王巨引致幕府歴集贤殿学士卒
　　赵复永乐尉至徳二年贼将崔干祐守潼闗郭子仪大破之时复与河东司戸韩旻司士徐炅宗子李藏锋等在蒲州宻谋俟王师至为内应及子仪至复等斩贼守陴者开门纳子仪干祐奔
　　李模襄邑王神符曾孙至徳中为猗氏令史思明陷洛阳贼帅掠诸县模率众拒之稍迁黔中观察使终太子宾客卒諡敬
　　房琯字次律河南人融子天寳十五载拜同平章事肃宗初自请将兵诛冦孽诏加持节招讨西京兼防御蒲潼两闗兵马节度等使坐贺兰进明谮贬上元元年四月出为晋州刺史八月改汉州卒赠太尉唐儒多言琯徳器有王佐才云
　　杜君几为河东太守开置学宫亲执经教授士皆奋发自是河东多儒者后封丰乐公
　　唐升为河东县令大厯七年褒升阶朝散大夫更留二年旌善政也
　　王翃太原人大厯中为河中少尹充节度留后悍将凌正横暴扰军政约其徒夜噪斩闗以逐翃有告者翃缩夜漏数刻以差其期贼惊不敢发而遁擒正诛之军民乂安歴汾州刺史建中二年拜振武军使后为东畿防御使卒諡肃
　　李承赵郡髙邑人建中二年七月拜河中尹河中晋绛都防御观察使九月转襄州终湖南观察使赠吏部尚书承从官以贞防才术见称于时
　　孔巢父字弱翁冀州人早勤文史隠徂徕山永王璘辟之潜逃不赴大厯初潞泽节度使李抱玉奏入幕府授监察御史累转汾州刺史入再迁给事中河中陜华等州招讨使寻使魏博谕田悦立田绪知军务兴元元年李怀光据河中兼御史大夫充宣慰使罢其兵授太子太保怀光素服待命巢父不止众忿曰太尉无官矣方宣诏乃噪而合害巢父并杀中人啖守盈初巢父至怀光疑田悦死谋出巢父故军乱不肯救上闻震悼赠尚书左仆射諡曰忠仍诏贼平日备礼葬祭赐其家粟帛存防之
　　李晟字良器洮州临潭人以功封合川郡王累拜神策行营节度使李怀光叛诏兼河中晋绛慈隰节度使又兼京畿渭北鄜坊丹延节度招讨使兵马副元帅以复都城功拜司徒兼中书令徙王西平卒赠太师諡曰忠武
　　浑瑊铁勒浑部之后居代署折冲果毅城永清及天安军肃宗初趋行在败虏于天徳大厯中回纥侵太原破鲍防军拜瑊都知兵马使自石岭闗而南督诸军掎角虏引去进单于大都防振武东受降城镇北大都防府绥银麟胜州节度副大使累迁尚书左仆射同中书门下平章事兼灵盐丰夏定逺西城天徳军节度朔方邠宁振武道永平军奉天行营副元帅平朱泚授河中绛慈隰节度使河中同陜虢行营副元帅封咸宁郡王与李晟钧礼平李怀光检校司空还屯河中吐蕃入使镇奉天冦罢还河中贞元四年迁邠宁进检校司徒兼中书令十五年卒赠太师諡曰忠武
　　髙郢字公楚衞州人第进士为郭子仪朔方掌书记力救判官张昙下徙猗氏丞李怀光奏为従事累转副元帅判官检校礼部郎中怀光将归河中郢言西迎大驾岂非忠乎怀光忿不听及归镇又欲悉众西时浑瑊军孤羣师未集郢与李鄘誓死驻之属怀光长子璀候郢郢谕以顺逆璀震惧流涕明年春郢与都知兵马使吕鸣岳都虞候张延英同谋间道上表及受宻诏事泄二将立死怀光集众将杀郢郢抗辞无所慙隠愤气感发观者泪下怀光慙沮而止谏议大夫孔巢父使河中遇害郢抚而哭之及怀光诛李晟表其忠马燧辟掌书记贞元末累拜同平章事罢复授尚书左仆射致仕卒諡贞
　　石演芬西域人事李怀光至都将畜为假子怀光与朱泚连和演芬使客郜成义至行在言怀光无破贼意请罢其总统成义走告怀光子璀怀光召演芬骂曰尔为我子奈何欲破吾家今日负我宜即死演芬曰天子以公为股肱公以我为腹心公负天子我何不负公且我胡人惟知事一人不呼我为贼死固吾分怀光使士脔食之皆曰烈士也徳宗闻之赠兵部尚书赐其家钱三百万斩成义于朔方
　　吕鸣岳河中都将张延英河中都虞候李怀光拒命与判官髙郢同谋间道上表及受宻诏事泄遇害
　　张名振事李怀光为都将始怀光立功奉诏甚倨名振至军门大言曰太尉见贼不击使到不迎将反耶且安史等今皆灭族公欲何为是资忠义士立功耳怀光召见谕以不反及引军入咸阳又曰公不反来此何也不急攻泚收京城欲以贼谁遗怀光怒曰病狂人也使左右拉杀之
　　李鄘字建侯江夏人举进士李怀光辟置幕府累擢监察御史怀光据河中鄘与母妻陷焉因绐怀光以兄病卧洛且革母欲往视怀光许可戒妻子无偕行鄘私遣之怀光欲加罪谢曰鄘籍在军不得为母驾奈何不使妇往怀光止不复问后与髙郢刺贼虚实及所以攻取者白诸朝徳宗手诏褒答怀光觉严兵召二人问之鄘词气不挠三军为感动怀光不杀囚之河中平马燧破械致礼表佐其府以言不用罢归洛元和初为河东节度使入为盐铁转运使后自淮南召拜门下侍郎同中书门下平章事固辞致仕卒諡曰肃
　　郑元贞元十八年为河中节度使杜确行军司马确卒遂继为节度性严毅有威断时称其能终刑部尚书
　　韩滑州匡城人贞元十五年充宣武节度副大使知节度事元和中封许国公入朝拜司徒兼中书令十五年二月以本官兼河中尹河中节度观察等使在镇二年乞还卒赠太尉諡曰隠
　　张圆字直之河南偃师人有吏才为河中府法曹防军摄虞乡令有能名遂署河东从事又摄绛州事元和四年有事适东方卒于汴友人韩愈为作墓碣铭
　　李绛字深之赵郡赞皇人第进士元和中为翰林学士乌重缚卢从史吐突承璀牒署昭义拜中书侍郎同平章事留后绛曰泽潞据山东要害邢洺跨两河间可制其合従今孽竖就擒方收威柄遽以偏将涖本军纲纪大紊矣河南北诸镇谓啗以官爵使逐其帅其肯黙然哉宜以孟元阳为泽潞而以重节度三城两河诸侯闻之必欣然上从之寻以足疾求免十四年检校吏部尚书河中观察使河中故节制而皇甫镈恶绛薄其恩议者不直镈得罪复召为兵部尚书累迁检校司空节度山南西道军乱遇害諡曰贞绛在华州尝请罢捕鹞户诏并泽潞太原天威府罢之
　　薛廷老河中寳鼎人存诚子第进士宝厯中为右拾遗以数直諌又忤李逢吉出为临晋令文宗即位入为殿中侍御史再迁给事中
　　温徳彛河中都将太和四年从温造诛兴元乱卒杨复光闽人姓乔氏常侍杨元价养子幼以宦者侍内省慷慨负节义有筹略为小黄门监镇兵征讨中和二年诏充天下兵马都监押诸军入定闗辅王重荣为东面招讨使复光以兵会之七月至河中时巢冦益盛重荣忧之复光谋赦李克用徴其兵王铎遣使奉墨诏之太原克用以兵从之及收长安复光与其子守亮守宗等身先犯难功烈居多封农郡公其年六月卒于河中赠观军容使諡忠肃号资忠辉武平难功臣复光虽黄门近幸然慷慨有大志善抚士卒及死之日军中恸哭累日身后平贼者多其部下故将诸假子为节度守牧者数十人
　　李崇义河间王孝恭子嗣爵谯国公歴蒲州刺史益州大都督府长史有名终宗正卿
　　李巨川字下已陇右人唐初学士道元之后王重荣镇河中辟为掌书记时车驾在蜀重荣匡合诸藩协力诛冦军书奏请堆案盈几巨川文思敏速翰动如飞之邻藩无不耸动重荣收复功巨川之助也及重荣为部下所害朝议罪参佐贬为汉中掾兴元杨守亮复请为掌书记华帅韩建又命为掌书记代建檄天下请助转饷特授谏议大夫光化初朱全忠陷河中进兵潼闗建遣巨川至河中见全忠指陈利害全忠闻巨川所陈心恶之判官敬翔复畏其才髙遂遇害
　　韩偓字致光京兆万年人第进士佐河中幕府累拜翰林学士与崔定策诛刘季述进承防为朱全忠所恶贬官南依王审知卒
　　杨承信字守真其先沙陀部人光逺子累官节度使检校太师同平章事宋初加兼侍中征李筠命为泽州西面都部署移镇河中刻厉为政而不苛干徳元年封赵国公二年卒蒲民表乞祠祀【附】
　　王仁镐邢州龙岗人汉干祐中歴昭义节度副使周世宗时镇河中防殿中丞上官瓒使河中还言河中民多匿田租遂遣瓒按视百姓苦之多逃亡仁镐抗论其事乃止丁继母忧去官【附】








　　山西通志卷九十六
<史部,地理类,都会郡县之属,山西通志>
　　钦定四库全书
　　山西通志卷九十七
　　名宦【十五】
　　蒲州府
　　宋
　　柴成务字寳臣曹州济隂人干徳中京府拔解太宗为尹首荐之遂中进士甲科淳化中以左谏议大夫知河中府时银夏未宁蒲津当餽挽之冲事皆办集得脱户八百家以附籍府城街陌颇隘狭成务曰国家承平日乆如车驾临幸何以驻千乗万骑耶乃奏撤民庐广之其后真宗祀汾阴果留跸河中衢路寛辟显敞咸以为便咸平初迁给事中卒
　　周起字万卿淄州邹平人第进士累官枢密直学士祀汾隂留权知河中府三迁右谏议大夫知并州召拜同知枢密院事改副使坐善防准降秩卒諡安惠起性刚介不畏权要故所至有风烈而敷奏协宜措施得体朝政实攸赖焉数赐书褒谕
　　孙仅字邻几蔡州汝阳人少与兄何俱有名咸平进士甲科兄弟连冠贡籍时人荣之制科策复入第四等累官权知开封府授左谏议大夫知河中府晋给事中卒仅谙民政而为治以寛云
　　薛顔万泉人举三礼中第累官河东转运使祀汾隂徙陜西河中浮桥嵗为水所败顔即北岸酾上流为支渠以杀水怒因取渠水溉其旁田民颇利之终光禄卿
　　李虚己字公受建安人第进士歴官以能任职称真宗尝称其儒雅循谨特迁右谏议大夫数月出知河中府召权御史中丞以工部侍郎分司卒
　　赵湘字巨源华州人进士甲科真宗祀汾隂为考制度副使请如周官置土训録所过州县山川与风俗好恶日上奏御从之后又以直昭文馆知河中府终集贤院学士
　　王济字巨川饶阳人试学士院累官有声景徳初以监察御史知河中府辽南侵上幸澶渊诏縁河断桥梁毁船舫稽缓者论以军法济曰陜西有闗防隔阂舳舻逺属军储数万一旦沈之可惜又揺动民心因密奏寝其事上深嘉叹遣使褒谕召拜侍御史知杂事
　　范仲淹字希文苏州人举进士髙第为秘阁校理寻通判河中府为政仁厚惠爱及民甚溥后召拜枢密使复除防知政事諡文正
　　吴育字春卿建安人试礼部第一中甲科庆厯五年拜枢密副使寻改参知政事复改枢宻副使未几出累除宣徽南院使经畧鄜延夏人侵耕厐籍守并州欲筑堡备之育谓要契未明而亟城麟府必受患移文河东又疏于朝不报既而郭恩陷太原将佐皆得罪去育求解宣徽复为资政殿大学士尚书左丞知河中府徙河南卒諡正肃
　　朱选天长人仁宗初知河中府忠厚有守上称为长者杨偕坊州中郡人歴知河中府时元昊反刘平石元孙皆战没偕驰告延州曰大兵十万且至矣其具刍粮储什器以俟贼闻遂解去夏竦议増土兵偕言不便时赖其言遂至不扰
　　梅挚字公仪成都新繁人第进士为侍御史言多触贵戚同知嘉祐二年贡举以右谏议大夫知河中府卒挚性淳静不为矫厉之行政迹如其为人
　　赵尚寛字济之河南人安仁子知平阳县邻邑有大囚十数破械夜逸杀居民将犯境尚寛趣尉出捕曰盗谓我不能来方怠惰易败也宜急往毋使得散漫又遣徼巡兵蹑其后悉获之嘉祐中考课第一又徙知河中府神勇卒苦大校贪虐刋匿名书告变尚寛命焚之曰妄言耳众乃安已而奏黜校分士卒他营官至司农卿卒诏赐钱五十万
　　蒋堂字希鲁常州宜兴人第进士仁宗时以天章阁待制发运江淮前后五年不一载物遗汴京权贵上嘉之就除河东路都转运使未行知洪州又以枢宻直学士知河中府以礼部侍郎致仕卒
　　赵瞻字大观厔人仁宗时知万泉捐圭田修学宫士自逺而至改知夏县作八监堂书古贤令长治迹以自鉴移知永昌县治平中以濮议繇侍御史出通判汾州元祐三年擢签书枢宻院事四年同知院事卒諡懿简
　　狄青西河人初御马直累擢枢宻副使出平侬智髙复为枢宻副使迁防国军节度使河中尹还至汴京拜枢宻使以同平章事出判陈州卒赠中书令諡武襄
　　顔太初字醇之顔子四十七世孙居彭城博学有隽才第进士为临晋主簿政声焯着因事至同州葬通判宋武父子苏舜钦表其事于墓左后为南京国子监説书卒
　　朱夀昌字康叔州天长人以父巽防至知广徳军母刘氏巽妾也方娠而出夀昌生数嵗始归母子不相见五十年熈宁初与家人辞诀弃官入秦遂得之于同州夀昌以养母故求通判河中府数嵗母卒居丧几丧明累官司农少卿卒
　　范纯仁字尧夫仲淹子第进士熈宁中知河中府元丰中复知河中府诸路阅保甲妨农论谏甚力録事参军宋儋年暴死纯仁使其子弟视丧小殓口鼻血出纯仁疑其非命按得其妾与小吏奸因会置毒鼈肉中纯仁问食肉在第几巡曰岂有既中毒而尚能终席者乎再讯之则儋年素不食鼈其曰毒鼈肉者盖妾与吏欲为变狱张本以避死尔实儋年醉归毒于酒而杀之遂正其罪元祐初同知枢宻院事三年拜尚书右仆射兼中书侍郎明年罢逾年加观文殿大学士知太原府其境土狭民众惜地不葬纯仁遣僚属收无主烬骨别男女异穴葬者三千余又推之一路葬以万数计夏人犯境朝廷欲罪将吏纯仁自引咎求贬有诏贬官一等再徙复召转右仆射再出外入党禁卒諡忠宣纯仁尝曰吾生平所学得之忠恕二字一生用不尽而仲淹尝谓诸子纯仁得其忠云
　　孙路字正甫开封人第进士司马光用其言乃不弃河湟徽宗时歴知太原河中府卒
　　狄棐字辅之潭州长沙人第进士以枢宻直学士知河中府有中贵人过郡言将援棐于上前棐答以他语退谓所亲曰吾湘潭一寒士今官侍従可以老而自汚耶为政恺悌不为表襮死之日家无余赀
　　潘夙字伯恭美从孙生于将家能留心边务神宗时以直昭文馆知河中府终光禄卿
　　楚建中字正叔洛阳人第进士知荣河县民苦盐税不平建中约田多寡以为轻重元祐中文彦博荐为戸部侍郎不拜卒
　　游师雄字景叔学于张载第进士熟西事建洮州隽功绍圣中以衞尉少卿知河中府终直龙图阁
　　范百禄字子功成都华阳人镇兄子第进士累任华要多所论列元祐中拜中书侍郎罢为资政殿学士知河中府卒
　　孙载昆山人绍圣初为河中府户曹更三守皆立威严者载独与之争持曲直不事诡随后除河东转运判官时称为循吏
　　宇文昌龄字伯修成都防流人第进士涖官所至有声绍圣中知河中府后以戸部侍郎卒诏为封防送官给其葬费
　　晁补之字无咎济州钜野人宗慤曽孙举进士试开封及礼部别院皆第一徽宗初以国史编修实録检讨官为谏官管师仁所诬奏出知河中府修河桥以便民民画祠其像后号归来子卒补之苏门四学士之一也
　　晁咏之字以道济州钜野人补之从弟举进士又举宏词一时诵其文为河中教授元符末应诏上书论事罢官后提崇福宫卒
　　郭忠孝字立文河南人逵子受易中庸于程氏第进士宣和间为河东路提举盗贩盐者众止治其首余悉寛贷宰相王黼怒之坐免靖康初命提防永兴军刑狱措置保甲忠孝得胜兵三万遣兵趣泽潞听宣抚司节制永兴帅范致虚入援忠孝曰金人深入而河东无守备不致坐困乎愿分兵走太行扼其归路遂以蒲县军三千破金人于猗氏逾绛州破太平砦入平阳郛会淆渑师溃乃引还后殉永兴城
　　王辟之临淄人为河东县令吏治肤敏常慕夷齐髙节乃毁淫祠作新庙祠之
　　郝仲连昌元人建炎初金人犯河中守臣席益遁去时仲连引兵屯河中就权府事率众与金人力战度不能守先自杀其家人城陷不屈而死
　　蒲夀晟咸淳间知蒲州性俭约于民毫无所取建曽井汲水二瓶置座右人颂之曰曽氏井泉千古冽蒲侯心事一般清
　　金
　　牛徳昌字彦钦蔚州定安人皇统二年进士为万泉令属蒲陜荐饥羣盗充斥州县城门昼闭徳昌到官即日开城门縦百姓出入牓曰民苦饥寒剽掠乡聚以偷旦夕之命甚可怜也岂奸宄比耶能自新者概不问贼皆感激解散县境以安府尹王伯龙嘉之礼待甚厚累官太原尹卒赠中奉大夫
　　李愈绛州正平人正隆间词赋进士歴武定节度西京留守宪台防察皆最改知河中府事
　　马伯禄字天锡三河人幼志学事继母孝登大定二年词赋进士调武清簿歴龙水令同知北京路转运使南京提刑侍御史所至皆以清直能干闻转知河中府事卒諡忠贞
　　王蔚香河人大定间为良乡丞有卓异绩超授河东北路转运使防为诸路最加知河中府
　　吴铸长春人大定三年宰荣河抚民有方蝗不入境旱祷即雨民刻石颂之
　　张万公字良辅东平东阿人幼聪悟喜读书登正隆二年进士第章宗初为彰国军节度使明昌二年拜参知政事六年知河中府时军兴调发丛剧悉为寛假使民力易办人为绘像于薰风楼又建去思堂寻入为平章政事封夀国公卒諡文贞配享章宗庙庭
　　刘从谦字光甫以明经擢进士泰和元年任万泉主簿寛猛适中举错有法尝罄俸资以修庙学祀名宦
　　李复亨字仲修河津人年十八举进士调临晋县主簿防送官马入府宿逆旅有盗杀马复亨曰不利而杀之必有讐者尽索逆旅同人过客同邑人槖中盛佩刃谓之曰刀蔑马血火煅之则刃青其人款服果有仇迁南和令累官防知政事兼修国史终安国军节度使
　　田世英字用之河中人博学能文长于诗中兴定二年经义进士与同年张瓒毛麾段继昌齐名调绛州教授迁虞乡主簿及尹已而退居乡里教授生徒郡士大半出其门学者称田先生
　　冯璧字叔献正定县人承安二年经义进士制防复优等兴定四年迁刑部郎中闗中旱诏与吏部侍郎畏所审理寃狱时河中帅阿噜岱及僚属十数人皆以弃城罪当死系同州狱待报同州官僚承望风防问璧何以处之璧曰河中今日重地朝议拟为驻跸之所若失此则河南陜西有唇亡之忧以彼宗室勲贵故使镇之平居无事竭民膏血为浚筑计一旦有警乃遽焚荡而去此而不诛三尺法无用矣竟以无寃上之后北归卒
　　博和哩元光元年正月罢京兆行尚书省以知河中府事权安抚使时陜西西路转运使尔佳徳新上言曰臣伏见知河中府博和哩防直忠孝公家之利知无不为实朝廷之良臣也去嵗兵入延安博和哩遣将调兵城赖以完不为无功今哈达敏珠尔各授世封而博和哩改知河中府切谓方今用人之时使谋畧之臣不获展力缓急或失事机诚宜复行省之任使与承裔共守京兆令哈达迈珠捍御延安以藩衞河南则内外安矣不报六月召为大司农正大元年复往陜西拜平章政事卒赠右丞相东平郡王
　　完顔阿格内族也时有两阿格皆防衞出身一曰草火阿格每得贼好以草火燎之一曰板子阿格正大八年以两阿格将兵二万守河中九月元兵来攻十一月攻愈急军士日夜死鬬十二月城陷草阿格战数十合被擒为元兵所杀板阿格率败卒三千夺船走阌乡杖死人谓河中城守不下徳顺多寃之
　　晁防髙平人为猗氏令丰仪竒伟器度恢宏善训诲勤抚字时分俸以给贫乏陞兴平军节度副使
　　康锡赵州人任河中府治中气质重厚公家事知无不为与雷渊冀禹锡齐名
　　富察罗索明安人举进士知河中府事后死王事赠资徳大夫定国军节度使諡襄勇
</div>
    <div class="pagination">
<a href="山西通志_page408.html">上一页</a><span>...</span><a href="山西通志_page404.html">404</a><a href="山西通志_page405.html">405</a><a href="山西通志_page406.html">406</a><a href="山西通志_page407.html">407</a><a href="山西通志_page408.html">408</a><span class="current-page">409</span><a href="山西通志_page410.html">410</a><a href="山西通志_page411.html">411</a><a href="山西通志_page412.html">412</a><a href="山西通志_page413.html">413</a><a href="山西通志_page414.html">414</a><span>...</span><a href="山西通志_page410.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
