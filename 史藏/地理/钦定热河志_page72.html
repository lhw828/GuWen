<!DOCTYPE html>
<html>
<head>
    <meta charset="UTF-8">
    <title>钦定热河志 - 第 72 页/共 255 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定热河志 - 第 72 页/共 255 页</h1>
    <div class="content">　　恭读
　　皇祖御制避暑山庄三十六景诗并阅图感成长句五首
　　【乐善堂集】
　　天开胜境比卷阿浩荡春熙万物和只为养亲温凊备非关奉已豫逰过迎凉台榭依山逈延爽轩牕傍水多颔领孙曽难数计扈逰何幸沐
　　恩波
　　犹忆壬寅三月春随
　　銮方始奉恩纶
　　天顔近接承欢久
　　日角时临赐喜频在耳
　　徳音犹似昨开函
　　御笔镇如新只縁深眷吾
　　皇意爱育余波及小臣
　　金泉避暑辟离宫行乐还期兆庶同书史研求遵古训桑麻艺植爱豳风追陪六膳分银绘趋侍三驱跃玉骢指防图中当日事
　　鼎湖何处可攀龙
　　灵台不见文王御仁夀空传唐帝宫楼阁帘栊虚夜月殿堂松栢老秋风当年逰赏疑天上此日辛酸对画中賸有
　　宸章恭雒诵几回青睐忆
　　重曈
　　鼓响舂音梦里迁披图不觉泪潜然诗侔风雅千载画聚烟霞扃一编爽籁秋风嘘大块云章星彩丽髙天冷牕课罢频吟讽回首光隂已八年
　　避暑山庄行宫懐旧
　　离宫对碧岑峭石耸成林壁有曾题字庭余独树隂帘帷秋日静彞鼎篆烟沉况是承
　　恩地能无忆旧心
　　幻尘同梦鹿佳境似逰仙防影留云在江声共月悬【云帆月舫月色江声皆宫内别院名也】緑牕蛛织网粉壁鸟啣钿回首惊心处流隂忽廿年
　　避暑山庄为
　　皇祖临幸爱之地亦孙臣受
　　思特深处也八年秋谒
　　陵便道驻跸数日曷胜今昔之感诗以志弗忘云轩墀敞御园草树静髙原逰豫思
　　仁祖庥和逮孝孙
　　桥山将酹爵玉馆此停辕罨画山容在修蛇电影奔禽言欣客至蛩语诉秋繁堦篆苔纹暗碑诗钗脚存
　　圣踪犹可想曲向谁论倍切干干志虞孤
　　覆载恩
　　避暑山庄作【乙丑】
　　逺树轻岚互吐吞迢迢清跸驻山园当秋水态澄心会过雨峦光静体存如是野花呈色色于时幽室乐言言
　　昔恩讵待重来忆即境重来倍忆
　　恩
　　闲斋偶启旧书帷昔日今时有所思试想山容天外老即看花影座中移食苹野鹿穿林过华黍香风隔岭吹物土耕桑今倍万　　【皇祖避暑山庄诗云生理农桑事聚民至万家覩兹户口日增益叹汪濊深仁贻谋良厚也】含哺都道
　　圣恩贻
　　山庄杂兴
　　地僻轩逾静山深草亦馨风前霏乱锦里罨浓青润挹云霞气真叅泉石灵抽毫难得句倚柏小延停经雨溪流涨临秋天宇髙徂云恋峯岫爽气偪衫袍饶有心堪会原无暑可逃林泉惬清兴舒啸寄东臯朝暮山容变髙低眼界移能诗者句应是画家师驯鹿眠烟磴残蝉挂露枝行吟情稍倦一棹泛沧池断岸一徘徊寥天纵目恢雅宜伸愫抱底用举樽罍涧口飞虹落云标画障开逰观岂可极伫待奏章来
　　避暑山庄【丁夘】
　　胜地辟离宫时巡驻跸同金行边塞外
　　圣日照临中翠柏千秋色青岚四面通洗尘飞好雨傍晩更蒙蒙
　　隔嵗驻山庄山容镇似常风来花作态雨过草生香小鸟窥帘卷清琴倚壁张
　　含饴叨厚泽触景那能忘
　　烟容罨翠岑逐处称幽寻石秀今秋草潭明古月心藓蛩吟露冷苹鹿度云深极顶众山小悠然畅逺襟
　　避暑山庄百韵诗【有序】
　　我
　　皇祖建此山庄于塞外非为一已之豫逰葢贻万卋之缔
　　搆也国家承
　　天命抚有中外于古未有之地尽入版图未服之国皆受封爵而四十八旗诸部落屏蔽塞外恭顺有加毎嵗入朝锡赉燕飨厥有常典但其人有未岀痘者以进塞为惧延颈举踵以望
　　六御之临觐光钦徳之念有同然也我
　　皇祖俯从其愿嵗避暑于此鳞集仰流而来者无不满志以归且也三代以上无论矣三代以下享国最久者莫如汉唐宋明然四姓皆一再世而变乱生焉是岂
　　天心之怠眷亦人事之偷惰寔致之我
　　皇祖有鉴于此故自三逆底定之后即不敢以逸豫为念巡狩之典或一嵗而二三举行耗财劳众之论夫岂不虑然而凛
　　天戒鉴前车察民瘼备边防合内外之心成巩固之业习劳苦之役惩宴安之懐所全者大则其小者有不必恤矣使诚以逰冶是尚即深居九重厌见百辟恣声色怠政事谁其禁之而必往来沙塞风尘有所不避饮食或致不时以是为乐固未见其乐也予小子自十二嵗防
　　皇祖恩养育宫中侍奉左右扈跸至此亲见
　　皇祖髙年须白允宜頥养尚且日理万几暇则较射习网
　　阅马合围虽
　　天行之健自彊不息亦
　　圣度之恢与时偕行也故继序以来敬惟
　　昔日时巡之意更值四方寜谧之时实不敢使文恬武嬉
　　以隳
　　圣祖之家法而每驻跸山庄羮之见云日之瞻恻然有
　　不能自已者敬成百韵略识
　　皇祖卷阿之遗志并申孙臣孺慕之悃诚云尔
　　开国超三代承
　　天抚八陲鸿功常有赫
　　厚贶本无私于古亶腾迈而今被皥熙显承
　　三圣绪底奠万年基滇海销兵静王庭纳币驰玉关闲戌垒银渤息鲸鬐以守还无创居安不忘危时巡曾见舜即辟讵惟岐胜境山灵秘昌时造物贻来逰频可托经始乃于兹土木原非亟山川已献奇制犹尊土砌巧不尚雕栭掖辇
　　慈顔预挥豪
　　天藻摛劭农咨宝穑勤政饬鸠司鸟兽归咸若夭乔总蔚而贤王诚爱戴好爵岂羁縻内外一家合休和百世禆
　　六龙天浩浩四牡嵗骙骙頥养
　　精神健畴咨经纬施故知非适已实以蕴深思况匪牟畊地何曾费帑资给支需内府结搆宛兰锜卓立峯名磬构拖岭号狮滦河钟坎秀单泽擅坤夷缭堵依岩迥周庐写月规陟原量逺近列表度防差宛似天城设无烦班匠治就山为杰阁引水作神池允矣俭斯称佳哉奢岂为景标三十六章缀画图诗次第聊申咏规模略可窥烟波欣致爽景物首应推【右烟波致】芝径逶迤接云隄左右歧【右芝径云隄】延清三防日【右无暑清凉】解愠五丝【右延薰山馆】岩秀原增夀水芳可谢医择宜开牖宇摄静适襟期【右水芳岩秀】万壑松风奏千秋画披【右万壑松风】清温维
　　色养清越合神怡【右松鹤清越】胜地临平野髙楼纳逺思【右云山胜地】云岚四面罨斗室几楹宜【右四面云山】北枕峦汉【右北枕双峯】西瞻霞赩曦【右西岭晨霞】锤峯长矗矗【右锤峯落照】雪岫更嶷嶷【右南山积雪】碧月白梨院【右梨花伴月】红荷緑水湄【右曲水荷香】风泉清聴满【右风泉清聴】濠濮素心随【右濠濮间想】日监钦

　　天縡云牕俯玉墀层霄宛可接夐宇畅无涯【右天宇咸畅】暖溜

　　蒸霛液暄波漾浅漪心神堪澡雪兴会益淋漓【右暖溜暄波】石壁泉源邃【右泉源石壁】青枫绿屿蕤【右青枫緑屿】戴颙聴偶慕【右莺啭乔木】周子爱堪师【右香逺益清】花以金名贵根从佛地移【右金莲映日】飞流频咏李天乐不须防【右逺近泉声】月舫浮芳沼云防挂翠防【右云防月舫】临流弄竿线【右芳渚临流】俯水鉴须眉【右云容水态】绕石鸣琴筑【右澄泉绕石】澄波叠锦綦【右澄波叠翠】熊飞寜待梦鱼乐或能知【右石矶观鱼】镜水风防绉披来若渺弥云岑态多幻望去忽嵚﨑【右镜水云岑】夹镜湖光滙【右双湖夹镜】长虹练影欹【右长虹饮练】甫田多瑞糓樷樾出乔枝【右甫田樷樾】流水心无覧间云意与迟【右水流云在】三山依约在四序始终之大块文成绘
　　圣人情见辞嘉兹仙境扩致彼物华滋陇麦双歧挺町禾九穟累实坚还实好维秬亦维秠圃青丸缀蔬畦紫菂垂珠樱春烂烂玉李夏恍覩豳风象奚妨文囿遗绥丰愿寰宇祈嵗肃
　　黄祗緑野膏厚单椒丰草弥牕暄袅书带石古长鳬茨杜若芳緐蔚江蓠态鬰漪信堪蕃坰牧便以试骊驒骆騢駵骓駓骍驈骐色分披锦叚羣别待金羁冠木惟松柏樷生有杞机丹枫将翠橡堤栁更庭椅为恱长林茂爰来野兽祈跳腾推赤豹防健独黄罴仙有书牌鹿官无入泽麋惟应育麟鳯岂许匿狐狸羽客青田种文禽丹岫姿书空成篆籕刷羽接罘罳每见鲿魦丽何劳鹬蚌持美兼丙穴鲤品夺富春鲥凡此嘉生富要归
　　茂对时几曽夸豫大弥复厪寒饥经国留规范筹边肇保厘每来增惕息言念重吁嵗月何云速
　　恩勤不可追省方频驻跸触景忆饴
　　圣日常悬照秋风转益悲
　　天施诚浩荡神器重肩仔敢复图休逸惟期矢敬寅外安先内抚夕访并朝咨天运钦调幕人情畏举棊古今垂炯鉴书史足元
　　遗烈母忘
　　祖扬休只愧台纉承奕禩勉
　　福履万年绥
　　避暑山庄晩秋
　　岚气千峯敛金风一谷寒长空无防翳潦水尽澄滩菊瘦縁依石松苍不碍峦豁然慿纵目心与太虚寛
　　九日避暑山庄
　　九秋节驻九仙家追赏乗时意趣賖却胜前年临紫塞只縁今日对黄花【前嵗塞外有九日无菊之作】遥吟俯畅澄天宇结佩浮觞趂物华别有登髙心慰处榆关外见好桑麻
　　山庄杂咏【辛未】
　　毎先秋狝驻山庄水态峰姿引兴长佳景天成胜江国早藏灵境待
　　仁皇
　　万壑松风一室幽芸如昨每吟留卅年问学无些进空觉羲娥迅似流
　　秋山雨过濯浓青逺近泉声谡入聴新搆云居号松鹤千秋万载奉
　　慈宁
　　防笔文轩命墨娥成书便拟号归禾未如七十灵囿动植飞较总多
　　山庄晓景【甲戌】
　　肃辔凌露晨趁凉陟层峦霏防夜雨散离披朝云鶱人家在谷口井闾腾晓烟塞气逼不升变雾如白緜我欲乗之逰沧海逗三山山庄咫尺间乃作万里观
　　山庄晚景【癸未】
</div>
    <div class="pagination">
<a href="钦定热河志_page71.html">上一页</a><span>...</span><a href="钦定热河志_page67.html">67</a><a href="钦定热河志_page68.html">68</a><a href="钦定热河志_page69.html">69</a><a href="钦定热河志_page70.html">70</a><a href="钦定热河志_page71.html">71</a><span class="current-page">72</span><a href="钦定热河志_page73.html">73</a><a href="钦定热河志_page74.html">74</a><a href="钦定热河志_page75.html">75</a><a href="钦定热河志_page76.html">76</a><a href="钦定热河志_page77.html">77</a><span>...</span><a href="钦定热河志_page73.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
