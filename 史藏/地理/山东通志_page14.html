<!DOCTYPE html>
<html>
<head>
    <meta charset="UTF-8">
    <title>山东通志 - 第 14 页/共 194 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山东通志 - 第 14 页/共 194 页</h1>
    <div class="content">　　海阳县【原大嵩卫也卫设海阳所地在海之北故名】
　　周为莱子国地后属齐秦属齐郡汉为昌阳县地歴隋至五代唐始改名莱阳宋金因之【建置同莱阳县】明于县西南置大嵩卫并海阳所属登州府
　　皇清因之顺治十二年省海阳所入卫雍正十二年改卫为县
　　赐名海阳编户三十一里
　　荣成县【原成山卫也成山本名荣成山见史记】
　　周为莱子国地秦属齐郡汉为不夜县地北齐置文登县歴隋至元皆因之【建置同文登县】明始于县东置成山卫并寻山所县南置靖海卫并宁津所县北置威海卫俱登州府
　　皇清因之顺治十二年省寻山所入成山卫省宁津所入靖海卫雍正十二年省靖海威海二卫入文登而改成山卫为县
　　赐名荣成编户一十九里
　　莱州府【本东莱地齐侯迁莱子于郳在国之东故称东莱】
　　禹贡青州之域古莱夷地殷时为莱侯国周春秋为莱子介州诸国地战国属齐秦为齐郡东境汉为东莱郡青州其余地分属北海胶东高密诸郡国及徐州之琅邪郡东汉因之惟省胶东高密入北海国而以琅邪之黔陬不其改属东莱郡晋为东莱国及济南城阳长广诸郡皆青州南宋因之北魏分青州置胶光二州以北海郡于青东莱长广平昌三郡于光高密一郡于胶隋初罢郡改光州为莱州大业初废州为郡曰北海曰东莱曰高密仍于青州唐因之为莱州东莱郡青州北海郡密州高密郡总属河南道宋为莱潍密三州属京东东路金属益都府山东东路元初属益都路后分属般阳益都二路明洪武元年陞莱州为府六年割登州直行省留胶水属莱九年陞登州为府割莱阳招远宁海州文登以属登乃割青州之昌邑潍州胶州高密即墨以益莱降潍州为县十九年又陞胶水为平度州属莱州府山东布政使司
　　皇清因之领州二县五
　　掖县【附郭郡志以掖水出县东南寒同山故名】
　　周春秋时为莱子国【详圻封志】后属齐秦为齐郡汉置夜县【按古作夜字齐襄王封田单于夜邑汉高帝功臣表有夜侯】为东莱郡治东汉徙郡治于黄夜为属晋复以夜为东莱国治南宋属东莱郡北魏复为东莱郡治【北齐省曲成当利二县入】隋因之唐为莱州东莱郡治【改夜从掖】宋金因之元属般阳路明【洪武元年】陞莱州为府县为倚郭
　　皇清因之编户八十三里
　　平度州【闾邱先生告齐宣王曰选良吏平法度臣得寿矣平度之名义盖取此】
　　周春秋时为莱子国后为齐即墨邑秦属齐郡汉为平度长广二县地平度属东莱郡长广属琅邪郡【魏地形志长广县注有即墨城】东汉平度县废【改置胶东县今州西北有平度县废城】长广属东莱郡晋属长广郡南宋北魏因之隋改县曰胶水属莱州寻属东莱郡【开皇初改县属州大业初废州为郡】唐胶水县属莱州【武德初复置胶东县贞观元年复省入】宋金因之元属般阳路明始陞为平度州属莱州府【洪武初仍名胶水属登州九年改属莱二十一年陞为州】
　　皇清因之编户一百三十六里
　　潍县【水经注潍水出琅邪箕县潍山东北入海经县环绕三面县盖以水得名也】
　　古寒国地【详圻封志】周属齐秦属齐郡汉为平寿下密二县下密属胶东国平寿属北海郡东汉二县俱属北海国晋属济南郡【平寿为治】南宋属北海郡北魏北海郡治平寿下密为属【北齐改郡曰高阳亦治平寿】隋【开皇初】省平寿入下密又置潍水县【十六年于下密置潍州】寻改下密曰北海改潍水为下密【大业初改】俱属北海郡【潍州废】唐下密县省入北海属青州【武德二年于北海县故地置潍州贞观时州废】宋陞北海县为潍州【建隆三年于县置北海军干德三年废军陞县为州】金北海县为潍州治元属益都路明【洪武初】省北海县入潍州属青州府九年降潍州为县改属莱州府【洪武二十一年陞胶水为平度州县属之随州府】
　　皇清因之编户八十六里
　　昌邑县【太平寰宇记昌邑古都昌地齐七十二城之一也】
　　周春秋时为齐都昌邑及纪之鄑密二邑【晏子春秋齐景公封晏子以都昌辞而不受春秋庄公元年齐师迁纪郱鄑郚杜注都昌有訾城鄑亦作訾隐公二年纪子伯莒子盟于密】秦属齐郡汉为都昌县及密乡县地【二县皆在境内】属北海郡东汉属北海国省密乡县入都昌晋初属齐国寻废北魏复置都昌县属北海郡【按南宋志亦有都昌寄治不实】隋属北海郡【开皇初属潍州大业初改属郡】唐省宋【建隆三年】于故都昌县地置昌邑县属潍州金因之元属益都路明属莱州府
　　皇清因之编户九十四里
　　胶州【以境内胶水为名】
　　周春秋时介国【详圻封志】及莒之介根邑地后属于齐【汉书黔陬县注古介国也计斤县注左传所谓介根也】秦属齐郡汉为黔陬县地属琅邪郡【并置计斤祓祝兹三县今三城在境】东汉属东莱郡晋属城阳郡南宋为高密郡治改属北海郡北魏始置胶州领高密郡黔陬为属隋废胶州析置胶西县【大业初】又以黔陬省入属高密郡唐【武德六年】省胶西入高密县以故黔陬地为板桥镇宋【元祐二年】于板桥镇复置胶西县属密州金因之元【至元二十二年】复置胶州治胶西县属益都路明省胶西县入胶州属青州府【洪武九年】改属莱州府
　　皇清因之编户九十三里
　　高密县【水经注应劭曰县有密水故有高密之名今世所谓百尺水者盖密水也按后汉郡国志北海郡有高密县有下密县知高密者在密水上流对下密而为言耳】
　　周为莱国夷维邑后属齐秦属齐郡汉置高密县属高密国东汉属北海国晋属城阳郡寻属高密国南宋属高密郡寻属北海郡北魏复属高密郡隋因之唐属密州【武德六年省胶西县入移治于故夷安城寻迁今治】宋金因之元属益都路明属胶州随州莱州府
　　皇清因之编户八十八里
　　即墨县【即近也城临墨水故名】
　　周为夷国地【详圻封志春秋隐公元年纪伐夷即此旧志引田单守即墨者误也在平度州】秦属齐郡汉置即墨县属胶东国【文帝时置境内并有壮武不其臯虞三县地】东汉属北海国【省臯虞入】晋属济南郡南宋属北海郡【废不其县】北魏属长广郡北齐县废隋【开皇十六年】复置即墨县属东莱郡【初属莱州大业时改州为郡】唐属莱州宋金因之元属益都路明属莱州府
　　皇清因之编户八十五里
　　武定府【本唐之棣州明避成祖讳改名乐安宣德元年又改武定以平汉庶人故名】禹贡兖州之域周为齐之北境【管仲曰赐我先君履南至穆陵北至无棣今海丰县境即古无棣也】秦为齐郡汉为平原渤海千乗郡东汉因之和帝时改千乗为乐安国后为郡晋为乐安乐陵二国南宋为乐陵郡北魏为乐安乐陵渤海平原诸郡隋为渤海郡唐为棣州乐安郡属河南道沧州景城郡属河北道【平原诸郡于德州】五代周显德间于渤海县析置滨州宋分沧棣滨与德博恩六州并为河北东路置安抚使以治之金以河北东路领沧州山东东路领沧棣二州元分山东为东西二道属以七路总管而沧州改河间路滨棣二州属济南路明分济南为府滨棣焉改河间为府分属北直以海丰乐陵二县改属山东之棣州随州济南府永乐初改棣州为乐安州宣德初又改为武定州以阳信海丰乐陵三县属武定以利津霑化蒲台属滨州辖以济南府统以承宣布政司
　　皇清因之雍正二年分滨武二州为直州领县如故十二年陞武定州为府设惠民县为附郭以滨州并所属焉又割济南府之青城商河二县以益之共领州一县九
　　惠民县【附郭古惠民沟在县东南二十里】
　　周为齐地秦属齐郡置厌次县【史记秦始皇以东南有天子气乃东巡以厌之次舍于此故名其地为厌次县其地甚辽濶今陵县以东尽邑境皆古厌次县之地也】汉为平原渤海二郡地【县西南为平原郡东北为渤海郡】东汉属乐安国【献帝建安中又分置乐陵郡】晋为乐陵国地【冀州刺史治厌次其故城在今阳信县东南今县之徒骇河南岸也】南宋属乐陵郡北魏又为乐安国【分置乐陵国于县之西北齐因之】隋【开皇十七年】改置棣州属渤海郡【治阳信县初属沧州大业三年改属】唐属棣州乐安郡【武德六年省入沧州贞观十七年复置自阳信移郡治于厌次】宋属棣州【大中祥符八年徙棣州及厌次县于西北阳信界之八方寺而移置阳信县于厌次故城】金因之元改棣州属济南路明改名乐安州【洪武元年省厌次县入棣州永乐元年因避讳改曰乐安州封其子高煦为汉王】又改为武定州【宣德元年汉王高煦反帝自将平之改曰武定州】济南府
　　皇清因之雍正二年分武定为直州十二年陞为府设附郭县【疆域仍州之旧】
　　赐名惠民编户九十八里
　　青城县【金所置县盖取唐青城镇之旧名】
　　周为齐地秦属齐郡汉为梁邹县地属济南郡东汉因之晋为邹县地属乐安国南宋北魏俱为平原县地【南宋侨置平原县】隋为邹平县地唐为青城镇宋因之金始置青城县【天兴二年置】属济南府寻废元【太宗七年】复置属河间路【皇舆表载元太宗时始以邹平县之清平镇又分临邑宁津二县地置清平县寻改为青城县其说本之旧通志按临邑去青城三百余里中隔济阳齐东二县焉能分地及此而青城四正东为高苑西为齐东南为邹平北为阳信其四隅则东南为长山东北为滨州西南为章邱西北为惠民自汉唐以至金元亦无所谓宁津者旧志未知何据存以备考】明属济南府【洪武二年省入邹平齐东二县名清池店十四年复置十七年割邹平县之青城乡武定州之亲仁乡以增广之】
　　皇清因之雍正十二年改属武定府编户三十三里
　　阳信县【信水之阳也邑志钩盘河经县境至城南十里为信河】
　　周为齐地秦置厌次县属齐郡汉置阳信县属渤海郡【初改厌次为富平属平原郡又析置阳信县在河曲之中】东汉置属如故【王莽时省信阳入富平光武复改富平为厌次延光元年复置阳信】晋厌次阳信俱属乐陵国南宋北魏因之隋【开皇十七年】置棣州治阳信属渤海郡唐棣州治厌次属乐安郡宋属棣州【大中祥符八年徙棣州及厌次于阳信界内而移阳信于厌次故城】金因之元随州济南路明改棣州为乐安又改为武定阳信随州济南府
　　皇清因之雍正二年分武定为直州十二年陞为府阳信为属编户七十里
　　海丰县【史称齐地负海通鱼盐之利而人物辐辏义应取此】
　　周为齐无棣邑【左传管子云北至无棣】秦属齐郡汉为阳信县地属渤海郡东汉因之晋属乐陵国南宋北魏属乐陵郡【皆为阳信县地】隋【开皇六年】析阳信北鄙置无棣县属渤海郡唐属沧州景城郡【贞观元年省太和二年复置属棣州寻改属沧州】宋属沧州保顺军【保顺军系五代周所置在无棣县东南二十里治平中移治于保顺军仍曰无棣县】金因之元分其地属沧棣二州沧属河间路棣属济南路明【洪武八年】改为海丰县属济南府【洪武初属乐安州宣德元年改乐安为武定州随州属府】
　　皇清因之雍正二年分武定为直州十二年陞为府海丰为属编户四十三里
　　乐陵县【大阜曰陵乐则取四民用足国乃安乐之义也邑志引汉桓帝追尊祖父名乐成县为乐陵者误】
　　周为齐地秦属齐郡汉置乐陵县属平原郡东汉因之【建安中又分置乐陵郡县为属】晋属乐陵国南宋属乐陵郡治乐陵北魏因之【永平中徙治于县东五十里】隋乐陵郡废属渤海郡【开皇十六年析置鬲津县大业初复省入】唐属沧州景城郡宋属沧州【熙宁二年徙治延平镇】金因之元属河间路明属济南府【洪武二年徙治富平镇南去旧乐陵五十里即今治也属棣州后棣州改乐安又改武定随州属府】
　　皇清因之雍正二年分武定为直州十二年陞为府乐陵为属编户五十六里
　　商河县【太平寰宇记云汉鸿嘉四年河隄都尉许商凿此河以纾水患民怀其德故曰商河唐书作滳字至宋去水从商】
　　周为齐麦邱邑【史记赵文王十九年赵奢将兵攻齐麦邱城取之】秦属齐郡汉置朸隰沃二县【按隰字本音席入切古文与漯湿□漯通用皆音托合切】朸属平原郡隰沃属千乘郡东汉废三国魏复置隰沃县属乐陵郡晋属乐陵国南宋北魏属乐陵郡【北齐又废】隋置滳河县属渤海郡【开皇十六年于朸故地置滳河县兼有隰沃县地属棣州大业初改属渤海郡】唐属棣州【武德八年棣州废改属沧州贞观元年改属德州十七年复置棣州于厌次滳河属焉】宋金元因之明属济南府
　　皇清因之雍正十二年改属武定府编户六十八里
　　滨州【太平寰宇记云盖以其在渤海之滨故云】
　　周为齐地秦属齐郡汉为湿沃县地属千乘郡东汉省晋属乐陵国南宋北魏属乐陵郡隋为蒲台县地【开皇十六年置蒲台县】属北海郡唐置渤海县属棣州【垂拱四年析蒲台厌次置渤海县天寳中迁于李邱村即今治后唐于县置盐务后汉改瞻国军】后周【显德三年】始置滨州【以渤海蒲台二县为属治渤海】宋金因之元属济南路【初合棣州置滨棣路至元二年始分滨州济南路】明省渤海县入州属济南府
　　皇清因之雍正二年分为直州【仍辖所属三县】十二年撤直州改属武定府编户七十八里
　　利津县【本隋永利镇地乂邑有东津合以名之】
　　周为齐地秦属齐郡汉为湿沃县地属千乗郡东汉省晋为乐陵国地南宋北魏皆为乐陵郡地隋于废县地置永利镇唐析蒲台置渤海县属棣州以永利镇焉宋改属滨州金【明昌三年】陞永利镇为利津县属滨州元属济南路明随州济南府
　　皇清因之雍正二年属滨州直州十二年随州改属武定府编户四十里
　　霑化县【汉龚遂为渤海太守海滨之民复霑圣化县取此以立名也见齐乗】
　　周为齐地秦为齐郡汉为湿沃县地属千乗郡东汉省晋为乐陵国地南宋北魏为乐陵郡地隋为渤海郡地唐于其地置渤海县属棣州宋析置招安县属滨州【庆厯三年陞渤海之招安镇为县熙宁六年复省县为镇元丰二年复置为县】金【明昌六年】改为霑化县属滨州元属济南路明随州济南府
　　皇清因之雍正二年属滨州直州十二年随州改属武定府编户二十四里
　　蒲台县【水经注海侧有蒲台台高八丈方二百步乃古贞女蒲氏所筑三台并峙故隋以之名县云详邑志】
　　周为齐地秦属齐郡汉为湿沃县地【湿沃故城在县东南】属千乘郡东汉省晋属乐陵国南宋北魏属乐陵郡隋【开皇十六年】始置蒲台县属渤海郡唐属棣州【武德初属淄州贞观六年省入高苑县十七年复置县属棣州垂拱四年又析置渤海县五代周始改属滨州】宋省蒲台入渤海县属滨州金复置蒲台属滨州元属般阳路明随州济南府
　　皇清因之雍正二年属滨州直州十二年随州改属武定府编户五十九里
　　沂州府【沂水在城东二里南入于淮禹贡所谓淮沂其乂也】
　　禹贡徐州之域周为齐鲁莒三国地秦属琅邪郡汉为东海郡【治郯县】城阳国【文帝改齐国曰城阳】东汉曰琅邪国三国魏因之晋置东莞郡南宋属琅邪郡又别置南琅邪郡北魏又置北徐州琅邪郡隋仍为琅邪郡【开皇初以沂州统郡沂州之名自北周宣政元年始隋因之大业三年仍改州为郡南徐州与北徐州之名皆废】唐为沂州琅邪郡密州高密郡属河南道宋金因之元属益都路明属兖青二府【沂州属兖州府莒州属青州府各县俱随州】山东布政使司
　　皇清因之雍正二年分沂州为直州领郯城费二县八年分莒州为直州领沂水防隂日照三县十二年陞沂州为府设兰山县为附郭以莒州并所属之三县焉共领州一县六
　　兰山县【附郭兰山在县南八十里唐武德四年置兰山县六年省入临沂】
　　周为鲁地【春秋隐公七年城中邱在县北三十里】秦属琅邪郡汉为即邱临沂二县地属东海郡东汉属琅邪国晋因之南宋属琅邪郡领即邱又别置南琅邪郡领临沂北魏【永安二年】置北徐州琅邪郡【临沂另属郯郡】北周【宣政元年】改为沂州隋置临沂县【开皇十六年置治郈城大业二年移今治】复立琅邪郡【大业三年立】省即邱入临沂县属之唐属沂州琅邪郡宋为沂州金因之元属益都路明属兖州府【洪武初省临沂县入州属济宁府五年改属济南府十八年属兖州】
　　皇清因之雍正二年改沂州为直州十二年陞为府设附郭县【疆域仍州之旧】
　　赐名兰山编户一百五十里
　　郯城县【古郯子国春秋襄公七年郯子来朝是也】
　　周郯子国为鲁附庸战国时并于楚秦属郯郡汉置郯县为东海郡治东汉因之【徐州刺史治此】晋亦为东海郡治南宋省北魏改东海郡为郯郡治郯县隋属下邳郡【初废东海郡郯属泗州大业初改属下邳】唐省入临沂县【武德四年郯县属邳州下邳郡贞观元年省郯入下邳县属徐州寻复置又复省入临沂】宋金俱属沂州元属益都路明【洪武元年】置郯城县属兖州府【洪武初属济宁府五年改属济南府十八年复改属】
　　皇清因之雍正二年分沂州为直州十二年陞为府郯城为属编户六十二里
　　费县【本鄪伯国后为鲁季氏邑】
　　周为费国兼颛臾国【详圻封志】及鲁祊武城东阳防舆诸邑地【详古迹】秦属琅邪郡汉置费县属东海郡【又析置南城南武阳二县】东汉属泰山郡晋改属琅邪国【改南城曰武城与南武阳仍属泰山郡】南宋为琅邪郡治北魏因之【太和二十年移治祊城复徙薛洞南城武阳属东泰山郡北齐废南城县北周复徙治阳山口】隋属琅邪郡【开皇十四年复徙治故祊城又改南武阳为颛臾县废东泰山郡俱属琅邪】唐属沂州【贞观元年省颛臾入废县】宋金皆属沂州元属益都路明属兖州府【洪武初随州济宁府五年改属济南府十八年复改属】
　　皇清因之雍正二年分沂州为直州十二年陞为府费为属编户七十五里
　　莒州【春秋鲁定公十四年城莒父后入于齐即燕乐毅破齐未下三城之一也】
　　殷蒲姑国周莒向鄟诸国地【俱详圻封】战国时属齐秦属琅邪郡置莒县汉属齐国【文帝置城阳国】东汉属琅邪国【三国魏徙城阳郡于东武莒仍属焉】晋【太康十年】割莒县属东莞郡北魏因之【北齐郡废以东莞莒二县属东安郡】隋莒县属琅邪郡【初北齐于县置义唐郡开皇三年废郡陞莒县为州大业二年州废】唐属密州高密郡【武德初仍置莒州贞观时复废】宋因之金置莒州治莒县【初置城阳军大定二十三年陞为城阳州明年更为莒州】元因之属益都路明省莒县入州属青州府
　　皇清因之雍正八年分为直州【领防隂沂水日照三县】十二年撤直州改属沂州府编户一百七十里
　　防隂县【县在防山之隂故名】
　　夏为防山有施氏地周为鲁附庸颛臾国【详圻封志】秦属琅邪郡汉置防隂县属泰山郡东汉省入东莞县属琅邪郡晋复置防隂属琅邪郡北魏省入新泰县属东安郡【魏书孝武析沂水置新泰县北齐复置防隂寻复省】隋属琅邪郡唐宋因之元【至元二年】省新泰入沂水县以其地置新寨镇【皇庆二年】寻复于新寨镇置防隂县属莒州益都路【按新泰县沿革志云元至元二年省新泰入莱芜置巡检司三十一年复置此云至元二年省新泰入沂水置新寨镇以二志言之则新泰似有两处　皇舆表亦以为疑今按隂县境接新泰东界四十五里接莱芜东南界一百里接沂水西界四十里至元二年因李璮猖獗近莱芜者并入莱芜置巡检司近沂水者省入沂水置新寨镇至元三十一年复置新泰皇庆二年复置防隂并省分合各从其便实非两新泰也】明属青州府
　　皇清因之雍正八年属莒州直州十二年随州改属沂州府编户五十里
　　沂水县【沂水出沂山东迳盖县故城又南迳东安县故城皆县境也】
　　周为鲁郓邑地【此东郓也】后入于齐秦属琅邪郡汉置东安县属城阳郡东汉属琅邪国晋为东莞郡南宋北魏因之【北齐改入新泰县属东安郡北周又改曰莒州】隋【开皇四年】改新泰曰东安【十六年】又改东安曰沂水属琅邪郡【别置东安于古盖城属莒州】唐属沂州【初属莒州贞观八年莒州废属沂州】宋因之金置莒州以县属之元随州属益都路明属青州府
　　皇清因之雍正八年属莒州直州十二年随州改属沂州府编户一百四十三里
　　日照县【汉盐官地宋置日照镇盖取海隅日出之义】
　　古东吕乡【元和志云东吕乡太公望所出也】周为淮夷地后入于鲁秦为琅邪郡地汉为海曲县【置盐官于此】属东海郡东汉属琅邪国晋废海曲县以其地入莒县属城阳郡南宋北魏属东莞郡隋属琅邪郡唐属密州宋【元祐二年】置日照镇属密州金置日照县属莒州元因之随州益都路明属青州府
　　皇清因之雍正八年属莒州直州十二年随州改属沂州府编户八十三里
　　泰安府【府治在泰山之南汉人称天下之安如泰山而四维之名盖取诸此】
　　禹贡兖州之域周为齐之南境鲁之北境【史记泰山之阳则鲁其隂则齐】又宿鄣二国秦属东齐二郡地汉泰山郡治奉高东平置国治须昌东汉魏晋及南宋皆因之北魏于泰山郡析置东泰山郡改东平为济北郡又析置东济北郡隋改泰山为鲁郡并东济北郡入琅邪而济北郡仍旧唐改为鲁郡东平郡属河南道宋为袭庆东平二府属京东西路金分山东为五路东平为府泰安兖为州俱属山东东路元仍金旧置东平路以綂之而泰安一州直行省明以泰安州属济南府东平州属兖州府山东布政使司
　　皇清因之雍正二年分泰安为直州领长清新泰莱芜三县八年分东平为直州领东阿平隂阳谷寿张四县十二年以济南府之肥城易泰安之长清十三年陞泰安为府设泰安附郭县以东平州并所领之东阿平隂焉其原领之阳谷寿张仍归属兖州府共领州一县六
　　泰安县【附郭从郡之名乃安愈求安之义也】
　　周为齐地【为嬴博二邑左传哀公十一年会呉伐齐克博及嬴是也】又为鲁北境【左传昭公八年大搜于红成公二年齐围龙皆鲁邑今县境有红亭龙乡是也】秦属齐郡汉为博嬴奉高三县地属泰山郡【治奉高】东汉及晋南宋皆因之北魏改博县曰博平为泰山郡治奉高为属嬴县废隋改博平曰博城属鲁郡【开皇三年改奉高为岱山县十六年又改博平曰汶阳寻又改曰博城县大业二年省岱山县入焉属鲁郡】唐改博城曰干封属兖州鲁郡【武德五年于县置东泰州又析置梁父肥城嬴岱四县贞观元年州废省四县入博城干封元年改博城曰干封总章元年复改曰博城神龙元年复曰干封】宋改干封曰奉符属袭庆府【开宝四年移县治于岱岳镇即今治也大中祥符元年改县曰奉符又筑新城于县东三里为岱岳镇】金初为泰安军寻改为泰安州仍治奉符元因之直省部【初属东平路至元五年改直】明省县入属济南府
　　皇清因之雍正二年改泰安为直州十三年陞为府设附郭县【疆域仍州之旧】
　　赐名泰安编户九十七里
　　肥城县【古肥邑以肥水得名水经注乐正子春谓其弟子曰子适齐过肥肥有君子焉即此也】
　　周为齐地秦属齐郡汉置肥城县属泰山郡东汉属济北国寻省入卢县【今长清县】晋因之南宋为济北郡治北魏【孝昌三年】复置肥城县为东济北郡治北周改属肥城郡隋【开皇元年】废肥城郡以县仍属济北郡唐初属东泰州【贞观元年】州废省肥城入干封县属兖州鲁郡宋又省干封入平隂县属东平府金于平隂县地立辛寨镇元【至元十二年】仍于镇置肥城县属济宁路明改属济南府
　　皇清因之雍正十二年改属泰安直州十三年陞泰安为府县仍属之编户三十里
</div>
    <div class="pagination">
<a href="山东通志_page13.html">上一页</a><span>...</span><a href="山东通志_page9.html">9</a><a href="山东通志_page10.html">10</a><a href="山东通志_page11.html">11</a><a href="山东通志_page12.html">12</a><a href="山东通志_page13.html">13</a><span class="current-page">14</span><a href="山东通志_page15.html">15</a><a href="山东通志_page16.html">16</a><a href="山东通志_page17.html">17</a><a href="山东通志_page18.html">18</a><a href="山东通志_page19.html">19</a><span>...</span><a href="山东通志_page15.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
