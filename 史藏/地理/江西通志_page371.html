<!DOCTYPE html>
<html>
<head>
    <meta charset="UTF-8">
    <title>江西通志 - 第 371 页/共 394 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江西通志 - 第 371 页/共 394 页</h1>
    <div class="content">　　处处山田尽入畬可怜黎庶半无家兴师正为民痍甚陟险宁辞鸟道斜胜势真如瓴水建先声不碍岭云遮穷巢容有遭驱胁尚恐兵锋或滥加
　　戢乱兴师旣有名挥戈真已见风行岂云薄劣能驱防实仗皇威自震惊烂额尚惭为上客徙薪尤觉费经营主恩未报身多病旋凯须还陇上畊
　　重游化城寺二首
　　爱山日日望山晴忽到山中眼自明鸟道渐非前度险龙潭更比旧时清防心人逺空遗洞识面僧来不记名莫谓中丞喜忘世前途风浪苦难行
　　山寺重来十九秋旧僧零落老比邱檐松尽长青干瀑水犹悬翠壁流人住层崖嫌洞浅鸟鸣春磵觉山幽年来别有闲寻意不似当年孟浪游
　　游通天岩次邹谦之韵
　　天风吹我上丹梯始信青霄亦可跻俯视尘寰成独慨却怜人世尚多迷东南真境埋名乆闽楚诸峰入望低莫道仙家全脱俗三更日出亦闻鸡
　　茶寮纪事
　　万壑风泉秋正哀四山云雾晚初开不因王事兼程入安得闲行向北来登陟未妨安石兴纵擒徒羡孔明才乞身已拟全师日归埽溪边旧钓台
　　回军九连山道中短述
　　百里妖氛一战清万峰雷雨洗囬兵未能干羽苗顽格深愧壶浆父老迎莫倚谋攻为上防还须内治是先声功微不愿封侯赏但乞蠲输絶横征
　　回军龙南小憩玉石岩双洞絶竒徘徊不忍去因寓以阳明别洞之号兼留此作三首
　　甲马新从鸟道回览竒还更陟崔嵬宼平渐喜流移复春暖兼欣农务开两窦髙明行日月九闗深黑闭风雷投簪最好支茅地恋土犹怀旧钓台
　　洞府人寰此最佳当年空自费青鞵麾幢旖旎悬仙仗台殿髙低接纬阶天巧固应非斧凿化工无乃太安排欲将瑟携童冠就揽春云结小斋
　　阳明山人旧有居此地阳明景不如但在乾坤俱逆旅曽留信宿即吾庐行窝已许人先号别洞何妨我借书他日巾车还旧隠应懐兹土复乡闾
　　鄱阳战防
　　甲马秋惊鼓角风旌旗晓拂阵云红勤王敢在汾淮后恋阙真随江汉东羣丑漫劳同吠犬九重端合是飞龙涓埃未遂酬沧海病懒先须伴赤松
　　书草萍驿
　　九月献俘北上驻草萍时已暮忽传王师已及徐淮遂乗夜速发次壁间韵纪之二首
　　一战功成未足竒亲征消息尚堪危边烽西北方传警民力东南已尽疲万里秋风嘶甲马千山斜日度旌旗小臣何尔驱驰急欲请回銮罢六师
　　千里风尘一劒当万山秋色送归航堂垂双白虚频疏门已三过有底忙羽檄西来秋黯黯闗河北望夜苍苍自嗟力尽螳螂臂此日回天在庙堂
　　自信丰往龙南过竹髙岭作　　　黄仲昭
　　岭上有二小石峰如兜鍪状土人名曰铁盔峰有一大石峰有文如铁甲状土人名曰铁甲峰龙南多冦皆本于此
　　登登已度防崚嶒鸟道萦廻尚未平宪节双穿云霭去轺车多傍白云行山如盔甲偶然事民习干戈遂得名司牧倘能兴道化贪泉宁凂隠之清
　　自瑞金往石城过鵞公崠作
　　崚增髙崠切云霞倦客经行兴转賖深径黄茅数十里荒邨緑树两三家羊肠佶屈循崖转马足凌兢怯石斜世路崄巇宁独此市朝平坦更堪嗟
　　狄梁公祠　　　　　　　　　　费　寀
　　当年筹防费纡萦万古乾坤只此情北斗以南声价重此身之后事功成渔樵归路林光暝秋雨晴时月色清试问祠堂何处是青山十里暮钟声
　　谒鵞湖书院四贤祠【晦庵二陆吕东莱也】
　　诸老髙风迥莫攀峦光苍翠水潺湲乾坤一防存吾道祠宇千年重此山碧草春深犹自好红鵞云逺不知还抠衣莫问当时事落落残碑半藓斑
　　奉次空同过象山书院韵　　　　夏　言
　　千寻峭壁俯清溪野竹含风弄晚凄祠下防年无过客崖前此日重留题未逾沧海难忘楫欲歩丹霄信有梯怅望讲堂荒草合日斜惟聼鸟声啼
　　经陆象山先生墓
　　十里松楸翳薜萝百年芳正嵯峨山川防处还增重草木兹乡亦自多道在死生真孟浪教残风俗竟如何瓣香尚拟归途拜仰止髙风下马过
　　象麓草堂初成和杜六首柬方石山尚书郎
　　三峰山下理衡茅翠竹黄花满近郊屋上风泉飞木杪窗前烟月挂藤梢防看燕子新营垒自许鹪鹩结小巢歳晏沧江堪卧穏移文未许北山嘲
　　悬郭东南溪水头石门林壑抱深幽中年卜居总为此独坐慿轩聊散愁庭阶日午鸟雀下岩谷雨余云气浮葛巾藜杖且疎放时向沧浪弄小舟
　　少谷亲题象麓堂百年谈笑落沧浪郑婆塘西杨柳暗王表洞前卢橘香钓艇日依潭水静酒尊时送竹隂凉旁人莫讶为官在吏隠吾兼杜老狂
　　水碧沙明洲渚回云深竹静草堂开北风山木萧萧下落日江帆片片来有客相过时载酒主人无事日登台愁看直北闗山逈白草黄云秋正哀
　　绕院松杉云气流小堂髙枕碧江幽秋山杳杳啼元狖晚水防防飞白鸥伏枕经年须药裹闭门长日对帘钩得闲且覔丘园乐汩汩风尘何所求
　　三峰卜筑草堂新忽见梅花送早春昔折曾悲逺游客相防今是故乡人山前松菊应怜我野外渔樵更卜邻但愿升平歌帝徳不妨疎散乐吾真
　　游仙岩二首
　　玉洞灵岩天下稀丹霞赤雾望中微古藤袅袅猿猱接逺水悠悠鸥鹭飞十里风烟迷客棹半崖花竹隠僧扉此中似有寻真路尘土何年遂拂衣
　　灵岩圣迹古来传到此应知别有天背日渐开云外锦含风不动水中莲清江百丈渇欲饮立壁千寻诗可镌翠竹白沙江路晚苍茫回首隔风烟
　　滕王阁新成次巡按陈公韵
　　郡城西北见髙楼迥接风烟万里秋帝子不来歌舞歇长江空系古今愁防开逺浦鳬鹥乱客散东风烟雾收喜见中丞停节钺不因登览得咨诹【懐东峯汪中丞】
　　通天岩　　　　　　　　　　　邹守益
　　髙筑琳宫引石梯酒余客散自攀跻坐来渐恐星河冷话久不知烟雾迷白涧滩横舟隠见翠微岩涌案髙低浩歌初饱清秋兴何处东洲野店鸡
　　览胜楼用韵为徐柱史题　　　　聂　豹
　　南浦城头百尺楼九江横溃豁中流江山得句鱼龙奋枕簟涵虚天地浮胜景坐看千里合扁舟何用五湖游渔人估客歌回首白鹭青凫浴满洲
　　十二日风雨次宣风馆和王伯安韵伯安有天际浮云生白髪林间孤月坐黄昏之句为一篇警防
　　欧阳铎
　　马蹄山路失新痕山木横流一段浑两邑封疆中作馆防家鸡犬自成村枕边听水尘怀净山顶防云雨气昏愧是宣风天万里防人此地谩销魂
　　登佛手岩屋角岭诸山　　　　　王慎中
　　縁崖百转防经休廻复千峰晚气浮路絶见僧行树杪猿鸣呼客入林幽平防珠斗悬灯影俯瞰明河激涧流颇似谢公髙简性领州不自废山游
　　冬日雪中登郁孤台　　　　　　谢　榛
　　孤台突兀树摧残此日登临自鹖冠哀角暮从风外断荒山愁动雪中防闗河渺渺行人逺吴楚苍苍落木寒醉倚南楼望江北片防何处是长安
　　谒孺子祠　　　　　　　　　　罗洪先
　　千年见説南州士今日初登孺子台返照湖边孤鹜逺青刍门外防人来能劳下榻俱知已得赴公车号异才景物不殊时已别春风庭院长莓苔
　　考正刘忠愍公讳日【公为王振所害事秘不传先行人如墉记公以六月二十一日卒于狱二十三日其家始得讣于是连三日为讳日盖疑之也】
　　身亡底事论迟速疑信元闗笔削权华衮有褒须系日貂珰何力敢移天鲁公生气谁云死石显隂谋自合传多少白头还牖下姓名能得防人怜
　　练中丞故墅
　　三洲烟草暮江濵未问遗墟泪下频破有山归别主逺孙无食寄贫邻百年天地谁非幻万古君臣独在身莫道髙名能引祸风尘多少不归人
　　新淦贼退志喜
　　孤城初试六钧弓一箭还收百战功落叶风前秋气爽倚楼江上暮愁空骑催露布传宵遁帆下风樯识岁丰却念宵衣书帛逺上林早晚待飞鸿
　　绳金塔寺　　　　　　　　　　吴国伦
　　古塔崚嶒万象蟠西山如鹫捧危栏扶笻渐与弥天近引筏新知觉路寛双树影廻平野暮百铃声彻大江寒毫光夜夜凌无极并作南州斗气看
　　前题　　　　　　　　　　　　余曰徳
　　谁辨龙沙万劫灰相轮髙倚白云回庐峰似对孤飞鹜章水看疑一渡杯深夜珠光浮舍利半空金色见如来西方有客曾为语无数莲花井上开
　　题永和欧阳监丞公祠　　　　　曾同亨
　　监丞祠庙接江城古木寒云入望平一死疆场酬素志千秋俎豆有余荣临焚骂贼言何壮吊古怀人泪欲倾阙典未增忠节祀挥毫题罢倍含情
　　次登雪浪阁韵
　　阁上寒云冉冉霏江头木叶傍人飞髙秋倚槛闻砧杵落日停舟坐钓矶登赏有怀工作赋追陪无计慰抠衣清风明月成孤赏负却山中蕨笋肥
　　上清宫　　　　　　　　　　　罗　治
　　万壑千峰拥上清丹丘自记昔时名居然宫阙同三岛若有仙人住五城天上时时闻驾鹤云中往往见吹笙乞灵漫有尘埃念镇与真符是辟兵
　　谒张汉辅真人祠
　　嶻嶪峰峦草树青寻仙深入昼冥冥风云髙阙通羣帝雷雨空坛集万灵天际青牛虚望气松间白鹤自听经长生欲问无消息只见山空长术苓
　　游庐山奉和樾桥钱公【二首】　　　李万实
　　山寺停秋一院深松篁百尺昼隂隂隔林闻鸟闗幽事下马逢僧惬素心背日香炉浮瑞霭倚天双劔豁尘襟逺公俗俱尘土徙倚禅堂叹陆沈
　　我寻白鹿山前呦呦何处鸣秋天虚亭挥洒见大意古庙瞻依怀昔贤未有青衿趋几杖只看黄叶啄乌鸢寂寥钟磬悬东序徙倚西风倍飒然
　　眺香炉峰絶顶
　　紫烟飞上香炉顶蹴踏东南第一峰人向云端扶杖屦山从天畔削芙蓉仰攀怪石愁飞鸟俯瞰幽宫起卧龙玉宇琼楼应咫尺尘寰雾境隔千重
　　麻姑山
　　麻姑之山髙嶕峣瑶坛琼宇摩青霄峰头冉冉驻鹤驭花外时时闻鳯箫石函素检雾长防井浴金丹气未消羽翰信能遗世网鹿门端合赴佳招
　　登龙虎山望水帘洞
　　翠壁何年留雾检青春邀我礼星坛鸟啼猿啸空山净古木苍藤白昼寒陟巘自携斑竹杖临池谁浴紫金丹尘襟涤尽真忘返洒洒飞帘最耐防
　　吴烈女诗【有序】
　　嘉靖辛酉秋八月闽寇数千陷石油破荷石砦吴生宙女友悌年十五死焉先是吴族避砦上贼书夜环攻十余日羣力困甚遂见袭女知砦且陷乃携弱弟遍告伯叔父母以为托既而泣与母诀诸母咸慰止之女垂涕对曰我少女留祗辱先人耳言未絶遂踊身投崖而死时某月某日也越半月贼退父收其尸顔面尚未败止额颅皮败方寸许人咸嗟异李子闻之曰嗟嗟烈哉吴女至性盖夙成云观含凄诀母割爱如遗对诸母一语凛不可犯岂姆训使然哉世有号伟丈夫者临难周章幸少须臾无死自谓巧全即不死视烈女羞死矣乃抆泪为之诗
　　砦门不守此身危肠断慈亲诀别时莫讶舍生轻似叶只縁嗜死美如饴珠沈玉毁形难化石转崖枯志不移拟续曹碑垂野史观风何日许陈诗
　　贞烈祠二章【有序】　　　　　　　尹　台
　　邑谭妇赵氏事赫赫耀人耳目垂三百年当其时海内遭极变筓袆之流能以烈节着竒迹者独妇与县王妇二人耳抑是时余邑起义勤王以应文信国而罹灭者盖八族故烈妇一门骈死靡孑遗而郡邑掌故卒亡所着载哀哉兹祠肇建于国初令长四明乌侯斯道治间中丞钱塘张公本守吾吉时特以闻朝诏赐今祠额春秋致祭咸有司莅事其烈益光显顷庙学既迁余谂于前邑长东呉冯侯符言烈妇实有功先圣师之教矧血影在故礼殿前楹中不可厌媟失敬盍移祠据庙防门故址令砖影当其后覆以一亭庶永乆无斁坏冯侯是之顾祠位虽正然其宇规式不甚称今仁和陈侯至禁他役之扰民者独加意兹祠命工亟改治之于戏崇风化以振末俗侯其识政理之先要哉余访祠旧刻诗文多无存仅获残録一帙致侯爰述昔今所叹感者成近律二章附请正云
　　鼎移谁不汚风尘一妇临危独殒身生誓丹心宁负义死慿碧血与传神八砖祠庙髙天近千仞宫墙皦日新今古烈名畴拟竝禾山岭对嶙峋
　　痛哭中原二百州东南降帜忍包羞勤王八族兵先殪死贼一门妇可留伏腊贞魂依礼殿江山遗恨漫貅天常未向中闺絶正气吾邦昔所流
　　咏莲山　　　　　　　　　　　刘　贤
　　崛起遥撑紫翠峰青莲朶朶映晴空俯看鸟向树头落时有云从山半封八月涛生闻梵呗五更鲸吼听华钟欲慿一勺龙湫水洗净年来尘土踪
　　游金石山　　　　　　　　　　徐良傅
　　数月庐兴未悭偶逢佳处又跻攀路穿烟雾丛中去人到蓬壶顶上还石势南羊角洞溪声北走虎头闗江山清淑元无恙自昔髙贤指顾间
　　开先寺呈王鲤大府　　　　　　魏良弼
　　寻幽山寺出尘嚣野径招提跨石桥翠壁镌磨犹古路苍苔基址识前朝龙依二瀑归青峡鹤唳双峰入紫霄安得乗风临絶顶便应飞锡去人遥
　　南浦舟中述景　　　　　　　　魏良器
</div>
    <div class="pagination">
<a href="江西通志_page370.html">上一页</a><span>...</span><a href="江西通志_page366.html">366</a><a href="江西通志_page367.html">367</a><a href="江西通志_page368.html">368</a><a href="江西通志_page369.html">369</a><a href="江西通志_page370.html">370</a><span class="current-page">371</span><a href="江西通志_page372.html">372</a><a href="江西通志_page373.html">373</a><a href="江西通志_page374.html">374</a><a href="江西通志_page375.html">375</a><a href="江西通志_page376.html">376</a><span>...</span><a href="江西通志_page372.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
