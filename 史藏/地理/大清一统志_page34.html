<!DOCTYPE html>
<html>
<head>
    <meta charset="UTF-8">
    <title>大清一统志 - 第 34 页/共 202 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大清一统志 - 第 34 页/共 202 页</h1>
    <div class="content">　　【御制戯题雨化台作诗】梓桐山【建康志在江宁县南十五里通志山之下有谢氏诗楼及繙经台府志山北为石子冈又紫岩山翠屏山俱在府南十五里】夏山【建康志在江宁县南二十二里梁夏候亶居此因名】湖山【建康志在江宁县南三十里上有湖乆旱不雨】岩山【宋书符端志元嘉二十五里甘露降秣陵岩山山大明四年甘露降秣陵龙山寰宇记岩山在江宁县南四十里其山岩险因名宋孝武改曰龙山府志岩山在牛首山东北有上公山在断石冈南又东为大山小山皆相连】观子山【建康志在江宁县南三十里东水水下注新林浦府志一名观山】牛头山【在江宁县南宋书礼志大明三年移南郊坛于秣陵牛头山西梁书何允曰世传晋室欲立阙王丞相指牛头山曰此即天阙也陆倕石阙铭假天阙于牛头元和志山在县南四十里山有二峯东西相对名曰双阙建康志在县南三十里东四十七里六朝记云自朱雀门沿御道四十里至山下西峯中有石窟不测深浅又山南有芙蓉峯北有大石如卧鼔中空可容数十人吴时呼为石鼔宋建炎四年乌珠复趋建康岳飞设伏于牛头山上大破之府志自山椒起居磴数百级杉桧行列而上有白龟池虎踞泉南有舍身台台侧悬巗突出曰兠率巗其下为文殊洞又南有峯曰芙蓉巅曰云楼是山一名牛首　本朝乾隆二十二年】
　　【翠华再幸御赐万法皆如匾额二十七年】
　　【翠华三幸　　　　　　　　　　　　御制牛首山诗　乌珠旧作兀术今改正】祖堂山【建康志在江宁县南四十五里周四十里东有水下注平陆宋大明三年于山南建幽栖山唐贞观初改名祖观初改名祖堂府志谓之花巗山在牛头山南五里其项曰芙蓉峯余鸿客金陵览古祖堂山有桃花洞西风岭石窟献花巗拱北峯　本朝乾隆二十二年】
　　【翠华再幸御赐匾额】
　　【御制祖堂诗献花岩诗二十七年翠华三幸】
　　【御制祖堂诗戏题献花岩诗三十年翠华四幸】
　　【御制祖堂诗】吉山【寰宇记在江宁县南五十里周二十余里宋将军吉翰此故名建康志在县南四十五里西临大江】鳯台山【寰宇记在江寜县北一里周廽连三井冈迤丽至死马涧刘宋元嘉十六年有三鸟翔集此山状如孔雀文彩五色音声谐和众鸟羣集及置鳯凰里起台于此山号为鳯凰山府志凤凰冈近鳯台门南南傍秦淮通志在府西南聚寳门内】直渎山【建康志在上元县北三十五里傍有直渎洞东西有水流入大江通志在府北二十五里】观音山【旧志在上元县北三十里观音山外北滨大江西引幕府诸山东连临沂衡阳诸山形如绣错皆悬崖峭壁共捍大江真天设之险也有观音阁永济寺有石临瞰江水形如白燕曰燕子矶通志燕子矶磴道盘曲而上丹崖翠壁凌江欲飞絶顶有亭圣祖南巡屡幸此乾隆十六年】
　　【翠华南巡御书徳水香林江天净界觉岸气摄怒涛匾额及对聨以赐御制观音山诗燕子矶诗永济禅院花笑轩小憇诗二十二年翠华再幸】
　　【御书永济寺燕子矶额以　赐御制登燕子矶观江诗游观音山永济寺诗二十七年翠华三幸御制燕子矶济观音山永济寺诗题永济寺别室诗三
　　十年翠华四幸】
　　【御制燕子矶作诗四十五年翠华五幸】
　　【御制游观音山未济寺诗燕子矶即景诗】大壮观山【陈书大建十一年幸大壮观阅武建康志大壮观山在上元县北十八里东接钟山南临真武湖北门蠡湖西有水下注平陆陈宣帝起大壮观于此府志山与真渎山渎旧有蠡湖元时筑为塘以溉田今废】青龙山【建康志在上元】
　　【县东南三十五里周二十里前有蘼芜涧通志山趾石坚而色青郡人多取为碑础唐李白诗白鹭映春洲青龙见朝墩指此又祈泽山亦在县东南三十五里又东南十里有鼓城山】方山【在上元县东南晋元帝时张张自至方山迎贺循宋元嘉末何尚之请致仕退居方山又隐逸传周韶居湖方山迎贺循宗元嘉在县东南七十里秦凿金陵以防其势方山是所对之地也寰宇记在县东南五十里其山四面等方孤絶舆地纪胜一名天印山建康志山东南有水下注流溉平陆明初败元将陈埜先于方山进至蒋山遂克集庆通志吴葛仙翁所居上有石龙池下有葛公井一名洗药池秦淮水经其下】雁门山【舆城纪胜在上元县东南六十里建康志山周二十里山势连亘类北地雁门因名山东北有温泉可治冷疾通志李白诗緑水白雁门黄云蔽龙山即此又大城山西县东七十里西连雁门山北连竹堂山竹堂山在县东南七十五里】云台山【在江宁府东南六十里有石泉之胜】铜山【建康志在江宁县连南七十里周十九里里人采铜于此故名】土山【晋太元中谢安于土山营墅楼馆竹林甚盛唐韩韩滉筑石头城自京口至土山皆修坞壁寰宇记土山在县东南三十里丹陈记云安旧隠防稽东山筑北拟之亦名东山无巗石下有湖水　本朝乾隆二十二年翠华再幸】
　　【御制东山诗建康志县东南二十里舆城志在上元县有两东山一在钟山郷去县十五里宋刘勔隐居之地】三山【在江宁县西南晋太康中王江伐吴自牛渚顺流鼔掉径造三山谢脁有晚登三山还望京邑诗注曰在江宁县北十二里滨江有山山相接元和志三山在县西南五十里寰宇记舆地志云其上积石滨于大江有三峯南北相接吴时为津济所府志上三山有江宁镇西下三山在镇东大江从西来势如建瓴而此山特当其冲一名防国山又六合县亦有三山】麻山【在江宁县西南六十里江宁镇山自太平府境绵亘而来凡数百里】烈山【舆地纪胜在江宁县西南七十里烈洲傍临江中流旧志今舟自采石矶东下未至三山江中有山即烈山也有矶突出湍间曰乱石矶】白都山【吴志孙峻杀诸葛恪又追杀恪子竦白都子寰宇记白都山在江宁县西南八十里西南面临大江顾野王舆地志昔白仲都隐居于此故名】龙山【建康志在江宁县西南九十五里接当涂县界府志又有龙口山在县西南七十五里江宁镇】慈姥山【在江宁县西南接当涂县界积石临江岸壁峻絶舆地志山南有慈姥神庙寰宇记山上出竹堪为箫管属乐府名为鼓吹山】天竺山【在江宁县西南舆地纪胜在江宁县西南百二十里本名名墅山唐上元中有天竺僧居此因名建康志东南有水下注慈姥浦其北连冈十里】钟山【在上元县东北朝阳门内诸葛亮曾使建业谓孙权曰钟山龙蟠其后权避祖讳改名蒋山晋咸和三年苏峻自横江济至山宋髙祖初周续之移病钟山元喜二十四年萧思话从帝登钟山北岭中道有盘石清泉上使于石上弹琴齐永光二年崔慧景叛遣千余人鱼贯縁蒋山自西岩夜下鼔呌临城中台军惊溃梁天鍳十一年筑西静坛于和山太清二年侯景迫台城邵陵王纶自京口入援径指钟山营于爱敬寺景党大骇陈祯明末随贺若弼趋建康进据钟山皆即此地隋书志江宁县有蒋山唐六典江南道名山之一元和志在县东北十八里古之陵山也县邑之名由是而立吴大帝时蒋子文发神异于此因名之曰蒋山宋复名钟山江表上已常游于此为众山之杰寰宇记在县东北十里周六十里东南青龙雁门等山西临青溪北连雉亭南有钟浦水流入秦淮晋谢尚齐周颙梁阮孝绪刘孝标并隠居此山建康志山髙一百五十八丈其为最秀者有屏风岭山东有八功徳水西有道光泉宋熈泉其北髙峯絶顶有一人泉仅容一勺挹之不竭皆山之胜处道书为第三十一洞名朱湖大生之天明通志有漆园桐园防园皆在钟山之阳洪武中植以备用者府志嘉靖中诏改为神烈山又名紫金山以晋元帝未渡江时望气者云望之常有紫气也又名圣游山又名北山　本朝乾隆四十年翠华四幸】
　　【御制钟山诗】覆舟山【一名龙舟山又名元武山宋书礼志晋成帝时立北郊于覆舟山南太祖以其地为乐游苑移于覆舟山南陈书大建七年甘露频徙乐游苑诏于龙舟山上立甘露寺元和志覆舟山在上元县东北十里钟山西足也形如覆舟故名祝穆方舆胜览覆舟山东连钟山北临元武湖宋元台中尝改名武元建康志山周山里高三十一丈东际清溪北临真武湖山之东之麓为东陵桓元使桓谦屯处又东为白术坡苏峻被杀处通志山在府东北太平门内旧有甘露亭瑶台阆风亭藏水井】临沂山【建康志在上元县东北四十里周三十里东北接落星水西临大江西南有东晋侨置之临沂旧县地又雉亭山亦在县东北四十里与旧县相望俗呼为骑亭山石迈古迹编齐武帝东游钟山射雉故名又东北五里有冲阳山西北有水下湖】落星山【寰宇记在上元县东北三十里东接临沂山西接慑山北临大江南徐州记云临沂县前有落星山吴大帝时山西江上置三层高楼吴都赋云响戎旅于落星之楼建康志有落星墩去城四十里县志在摄山北】摄山【齐书记元中明僧绍住江乗摄山寰宇记在上元县东北五十里高百三十二丈东连画石山南接落星山舆地志云山多药草可以摄生故名江乘记云山形方正四正重岭似繖又名繖山建康志在县东北四十里里周四十里西北有水注江乘浦入摄湖中有千佛巗天开巗中峯涧白乳泉品外泉诸胜一名栖霞山　本朝乾隆二十二年】
　　【翠华再幸御制游栖霞山诗驻跸栖霞行宫作诗游摄山栖霞寺用尹继善沈徳潜倡和韵诗江宁回跸驻栖霞山诗登最髙峯望江放歌诗　按山旧有纱防峯】
　　【御制旧名纱防峯嫌其近俚适和沈徳潜诗得句云久闻摄山名秀如玉而冠即以易之帝锡嘉名江山增胜峯名今改为冠玉云二十七年翠华三幸御制栖霞行宫作游栖霞作诗三十年翠华三幸】
　　【御制游栖霞山叠旧作韵诗江宁旅跸驻栖霞作诗再用沈徳潜游摄山十二首诗韵仍令沈徳潜并钱陈羣和之诗四十五年四十九年翠华五幸俱有】
　　【御制驻栖霞行宫即事有咏诗题栖霞十景诗】鸡鸣山【本名鸡笼山宋元嘉十五年徴庐山处士雷次宗至建康为开舘于鸡笼山使聚徒教授齐永明二年竟陵王子良镇四川开西邸于鸡笼山即此寰宇记西接落星冈北临栖元塘状如鸡笼晋元帝等五陵皆在山之阳建康志在上元县西北六七里覆舟山西二百余歩临真武湖上宋时尝以墨龙见湖中改名龙山府志鸡鸣山明初于山巅筑台置仪表名观象台亦名钦天山在右列十庙缭以朱垣东麓有凭虚阁普济塔在阁后又西为祗闇山山顶有北极亭　本朝康二十三年】
　　【圣祖南巡临幸其上御书旷观二字勒碑亭内乾隆十六年】
　　【翠华南廵御制登鸡鸣山即事诗二十二年】
　　【翠华南巡御制题鸡鸣山凭虚阁诗二十七年】
　　【翠华三幸　　御制鸡鸣山诗】四望山【晋书咸和中苏峻据石头温峤于四望矶筑垒以逼贼寰宇记在上元县西北十三里西临大江南连石头北接卢龙山县志吴大帝尝与葛元共登山四望在府西北十里定淮门外】马鞍山【建康志在上元西北十五里西临大江东接石头山又江宁县东南三十五里亦有马鞍山】卢龙山【寰宇记在上元县西北二十里西临大江旧经云晋帝初渡江以其山连石头开凿为固故以卢龙为名建康志在县西北二十五里旧为马鞍山相接秦时凿山至今沟内石骨连焉府志山首突出堞城明太祖尝伏兵大破陈友谅于此山下又有金陵冈在卢龙马鞍二山之间龙湾路上秦所凿以断王气者相传即瘗金处】幕府山【宋书礼志元嘉二十五年设武帐于幕府山梁书绍泰末齐军逾钟山将据北郊坛陈覇先率麾下出幕府山南大战齐师大溃追奔至临沂陈书祯明幸于幕府山校阅舆地纪胜晋元帝初过江王导建幕府其上因名有虎跑泉俗传即古宣武场也建康志在城西北二十里周三十里南接卢龙石头府志山陇多石居人于此煆石取灰又名石灰山明初陈友谅侵建康志太命常遇春伏兵于石灰山侧】
　　【即此山有五峯南曰北固峡中有石洞幽防中峯上有虎跑泉西北峯曰峡萝亦曰翠萝山有达摩洞又山之东南麓曰武帐冈宗元嘉二十二年以衡阳王义季为南兖州刺史饯之于武帐冈即此地　本朝乾隆二十二年翠华再幸】
　　【御制幕府山诗三十年翠华四幸】
　　【御制望幕府山有咏诗】虎耳山【在句容县东三十里通志一名苦耳山】秦山【建康志在句容县南三里有明月湾通秦淮相传谢安月夜舟乗垂钓于此】亭山【建康志在句容县北三十五里又胄山亦在县北三十五里通志山髙耸如介胄又胄山东有葆山北与华山接】花碌山【寰宇记在句容县北五十里有古取矾坑存】华山【寰宇记句容县有华山梁书云武帝东行至此山因问华山何如蒋山高蒋泰答云华山髙九里似与蒋山等泉水倍多也府志在县北六十里亦曰花山】竹里山【晋隆安初王防举兵京口防稽王道子遣兵戍竹里元兴三年刘裕讨桓元自京军于竹里元和志竹里山在句容县北六十里涂甚倾险行者号为翻车岘山间有长涧髙下深阻説者云似洛阳金　谷通志六朝时京口至建康皆取道于此】戍山【建康志在句容县北六十里北临　　大江相传齐沈庆之尝戍守于此】铜冶山【元和志在句容县北六十五里出铜铅歴代采铸建康志谓之铜山】茅山【在句容县东南世説新语晋时王□尝登茅山恸哭梁书齐永明十年陶景辞禄止于句容之句曲山恒曰此山下是第八洞天名金坛华阳之天昔汉有咸阳三茅君得道来掌此山故谓之茅山又有诰曰句容地肺土良水清谓之华阳洞天又茅君记云此山东西四十五里南北二十里洞五东通玉屋西达峨嵋南接罗浮北连岱岳隋志句容县有茅山元和志山在县东南六十里本名句曲以形似已字句曲有所容故名邑句容寰宇记山跨句容金坛延陵三县界舆地纪胜三茅峯在县东南四十五里曰大茅中茅小茅垒玉山在大茅峯西南三山垒积石与玉类又龙尾山在大茅峯东又积金峯在中茅峯侧梁陶景所居五云峯在小茅峯侧通志山髙三十里周百五十里有丹砂镇此山山泉皆赤色饮之延年　本朝康四十四年圣祖南巡】
　　【赐御书第八洞天四字乾隆二十七年翠华三幸】
　　【御制茅山正譌文】良常山【在小茅山之北建康志秦始皇登句曲山北垂叹曰巡狩之乐莫过于山海自今以往良为常矣及改句曲北垂为良常之山道书为第三十名方防之天又伏龙山在栁汧之间与中峯相近土产金雷平山在伏龙之东山北有栁汧水二名栁谷泉又有衔珠山在雷平山东仙几山在县东南四十里茅山侧】四平山【在句容县东南隋志县有四平舆地纪胜地真云大茅西南有四平山俗曰方山旧志方山在大茅峯南周八十五里山顶平衍故名下有台洞与金坛县分界又青龙山在县东南七十里接溧阳金坛二县界】瓦屋山【在句容县东南接溧阳县界通志作石屋山】仑山【建康志在句容县东北五十里第四十二福地也唐肃宗时谒者伍达灵于此山得道记于絶顶石壁山下有伍达灵潭其东相连者曰驹骊山】青山【建康志在句容县东北六十里鬱冈山西北临大江又鬰冈山在小茅峯东北俗呼为必大横山】
　　【学道者多居于此山下有泉】绛巗山【在句容县西南三十里新唐志绛巗故赤山天寳中更名寰宇记在绛岩湖侧上有龙坑祠即湖神也一名丹山郡名之义丹阳出于此建康志上周二十四里一名赭山极险峻上之巅颇坦夷】甲山【在句容县西南五十里】射乌山【建康志在句容县西北五十里县志汤泉出此一名汤山】中山【在溧水县东十里元和志在县东南十五里出兎毫为笔精妙寰宇记在县东南十里又名独山不与羣山相连前有水源号为独水】东庐山【隋志溧水有东庐山寰宇记在县东二十里山谦之丹阳记云溧水县西八十里有庐山与丹阳分岭俗传严子陵结庐于此或云山形似庐山因名舆地纪胜谓之东庐山建康志山有水源三一自山西流入秦淮河一自山东北流入马井港一自山东南流为吴漕河入丹阳湖】浮山【建康志在溧水县东三十七里与句容茅山相接旧志上有阳洞相传葛仙翁修道仙于此】琛山【建康志在溧水县西十五里昔尝产玉因名石湖涧出此】横山【寰宇记石臼湖北横山建康志山在江宁县东南百二十里接太平州界周八十里髙二百丈或云襄十年楚子重伐吴取鸠兹至于衡山即此其山西面望之皆衡又名衡望山旧志山在溧水县西三十里周百里跨上元县及太平府当涂县界其在县境者曰白莲山茅莲山乳山水县志乳山从横山西来二峯耸峙岩石巉削形如双乳山下有玉乳泉明万歴间闽处士林古度隐居于此有独山在县西西三十里亦谓之东独山以在其横山之东独起一山故名相传隋时曾屯兵于此又六合县亦有横山】望湖山【在溧水县西三十里登其巅望石臼湖中小尽见故名】杜城山【东溧水县南十二里周五十里随大业末杜伏威尝屯兵于此因名又荆塘山建康志在县南十里】防船山【寰宇记在溧水县南十二里一名感泉山有清洞泉脉澄四时不絶旧志有无想山在县南十五里山形环抱与杜城诸山相连中有南唐韩载读书台址山顶有泉下注岩石间成瀑布曰鳯泉】赤虎山【建康志在溧水县北三十三里又大人山通志在县北三十五里一峯崛起淮水绕其前遥望蔚然深秀】芦塘山【建康志在溧水县东南二十三里梁大同二年采铜锡于此】鸾山【在溧水县东南二十五里顶有育徳泉味甘冽中有蜥蜴土人逢旱取水祷雨辄应山下有□塘光澄如练】马占山【建康志在溧水县东南三十五里梁大同二年采铜于此又回峯山在县东南四十里上有龙池下有龙泉东有水注平陆】仙杏山【舆地纪胜在溧水县东南四十里絶顶有杏林及仙人迹建康志上有仙坛三所及丹井一名仙坛下下有清泉流入丹阳湖】赭山【隋志溧水县有赭山建康志在县东南五十里旧志有观山在县东南五十里山形陡峻中有石屋可容数十人上有池四时不涸　本朝顺治二年土贼王聘徴啸聚其间副将彭永琦擒斩之相近有分界山半入溧阳县界】东破山【建康志在溧水县东南五十五里梁大同二年采铜于此又方山在县东南六十五里上有青龙洞】芝山【建康志在溧水县东南七十里上有李子洞燕洞相去三百歩可容数千人李洞有泉沸涌燕洞有石燕遇雨则飞又荆山亦在县东南七十里或曰即隋志隋水县之楚山通志芝山在县东南并界髙淳溧阳有洞数十余】小茅山【建康志在溧水县西南五里新志一名玦山又西南二里有璚山俗名竹山皆尝产王】澳洞山【建康志在溧水县西南二十五年内有祈雨潭】禀邱山【寰宇记石臼湖东临禀邱山建康志山在溧水县西南三十里上有井泉又有石羊山在县西南三十七里】铜山【建康志在溧水县西南四十里昔尝采铜于此炉冶旧址犹存】腊山【建康志在溧水县西南六十里又凤栖山在县西南七十里皆西并石臼湖府志山翠湖光极云水烟岚之胜】雀垒山【寰宇记有军山塔子马头雀垒四山俱在石臼湖中】大游山【在髙淳县东建康志大山上有石坛相传孔子适楚尝经此府志大游山在县东三十余里又三里曰游子山一名小游山接溧水县界又东五里有溧山】遮军山【建康志王北有水下入固城湖旧志在髙淳县东五十里固城湖滨并峙者有画眉山】本城山【在髙淳县东六十里四面皆山平地特起一峯崖石竒峻汉黄巾之乱民避兵其上树栅守之故名】花山【在髙淳县东南四十里山最髙上产白牡丹故名】金家山【在江浦县东二十里浦子口城内山璧立数百尺眺望江南诸峯如画】龙洞山【在江浦县西二十五里上有泉洞】福龙山【在江浦县北十二里孤峯揷汉暎带长江中多巗洞之胜】陵隂山【在江浦县西南四十五里又西南十里有四溃山皆接和州界】方山【在六合县东三十里接仪征县界舆地纪胜随立方山府于此有黄龙池】横山【舆地纪胜在杨子县西三十里与方山并峙府志在今六合县东三十里接仪徴县界元魏尝置横山县宋建炎中刘纲尝聚保此山咸淳中施忠亦拒敌于此】灵岩山【舆地纪胜在杨子县西北七十里山岭髙峻南北为偃月岩前有凤凰台后有鹿跑泉又有白龙池王瑙涧龙门港府志山在六合县东十五里巗峦层耸四百如一马瑙涧雨后出石卵所谓灵山石也县志马瑙涧五色文石有云霞草木人物鸟兽之状甚至于画天然一石数金邑人以山为市】滁口山【在六合县南十八里临滁水相对者曰城子山在县西南二十五里】桃叶山【晋王子敬桃叶歌曰桃叶复桃叶渡江不用楫陈末入多歌之隋开皇九年伐陈晋王广屯军于六合桃叶山舆地纪胜在县南六十五里府志亦谓之晋王山】晋王山【在六合县南六十里通志旧有晋王城相传即隋伐陈时晋王广所筑】歩山【刘宋元嘉二十七年魏主至六合登歩隔江望棱陵才数十里因凿山为盘道于其上设氊殿鲍照歩山掲文歩山者江中之小山徒以因为髙据絶作雄而凌清瞰逺擅竒含秀亦居势使之然也寰宇记歩山在六合县东南二十里东临大江阮叙之南兖州记歩山南临江中涛水自海注江激六百里许至此岸侧其势稍衰】赤岸山【在六合县东南四十里郭璞江赋鼔洪涛于赤岸寰宇记引南兖州记云歩山东五里有赤岸南临江中舆地纪胜其山岩与江岸数里土色皆赤旧志亦名红山】石帆山【在六合县东南四十里宋鲍照常过小帆山出佛洞傍有石帆因为之铭舆地纪胜谓之石帆堆又曰出佛洞在小防山北寰宇记云即小石山也旧志在歩山东矗起江中形若张防通体皆石无草木山之东即黄天荡】六合山【在六合县西南与江浦县接界寰宇记六合县因六合山为名隋开皇三年于此山置六合县舆地纪胜即定山也有寒山狮子石人双鸡芙蓉髙妙六峯相接通谓之六合山又有虎跑珍珠白鼍三泉府志在六合县西南六十里山有六峯五峯在县界惟狮子峯入江浦界中旧志狮子峯在江浦县东北二十五里西南麓有卓钖泉后有汤沟】马头山【在六合县东北三十五里山势雄秀泉石竒胜上有龙洞歳旱居民祷雨輙应】融山【在六合县东北三十五里相传符坚弟融防筑城于此俗讹为芙蓉城山东畔有泉溉田数百亩】蛾眉山【在六合县东北一十里绵秀如峨眉接仪征县界】冶山【在六合县东北五十里山产铜铁及磁石相传吴王濞铸钱于此坑治之迹尚存】牛头山【在六合县东北五十里冶山之北峯峦耸秀高入云表有泉西南流为冶浦河】龙山【在六合县西北五十里接来安行界蜿蜒如龙亦名东龙山以其西有西龙山也】三山【舆地纪胜巴山麝香山盘石山为三山并在竹镇府志三山在县西北六十五里接天长来安二县界竹镇港之水出马流入滁河】黄悦岭【江浦县北十五里明初凿黄悦岭江淮东葛驿路南北为孔路又曰篠岭在县西北三十里】白土冈【在上元县西梁绍泰末齐兵进及儿塘周文育安都顿白土冈旗鼔相望陈祯明三年隋将贺若弼进据其山顿白土冈之东南黄元之金陵记冈在城东十三里南至淮即今南麓　本朝顺治十六年大破海寇于此又有西陵亦在钟山南麓即吴大帝处亦曰孙陵晋咸和三年卞壶与苏峻战于孙陵败绩齐武帝建商飚馆以九日宴羣臣于此世又呼为九日台】三井冈【寰宇记在江宁县南三里有三井汲一井则二井俱动故名旧志有土门冈在县南长千里即宋杨邦又死节处今其地有杨巷褒忠祠在焉】　梅岭冈【寰宇记在江宁县南九里舆地纪胜晋豫章太守梅颐家于下冈故名】石子冈【吴志建康县有长陵名石子冈者依焉孙峻杀诸葛恪投尸于此隋书韩擒虎自横江至新林任忠迎降于石子冈寰宇记冈在江宁县南十五里周二十里舆地志宋大明中起观风亭于上即新亭冈冈古送行处府志今城南髙座寺后即石冈子之地】防石冈【寰宇记在江宁县南二十里有大碣石长二尺折为三叚故名碣即吴皇象书也舆地纪胜叚石冈在县南三十里西接牛头山有吴纪功徳碑孙皓所建后移置学舍中】落星冈【南齐书陈显达平旦以千人登落星冈梁承胜初新亭诸军遁还王僧辩讨景于石头西连营立栅至于落星墩胡三省通鉴注石头城西有横陇谓之落星冈亦名落星墩建康志在江宁县西南五十里西临大江明统志落星冈在县西南九里一名落星墩又有落星洲在西三十里又名落星矶　按此与上元县之落星山名同地异】胭脂冈【在溧水县西十里其下即胭脂河】桃花冈【在高淳县东南十五里有九十九墩又界牌墩在县东南七十里接建平县界】蜀冈【在六合县东北三十里南接仪征北接江都绵亘数十里】华阳洞【在句容县东南大茅峯下寰宇记洞去县四十里建康志华阳西南有二洞西洞在崇寿观后南洞在元符宫东甚门有五三显二隐三茅二许俱得道于此又玉柱洞在华阳西洞之南中有石乳其大如柱茅洞在大茅峯南直下可行七八里能容三百人】谢公墩【在上元县北张敦頥六朝事迹有半山报宁寺后谢安与王羲之尝登此县志冶城北二里有山亦名谢公墩名土色赤俗呼为红土山地】道士墩【在江宁县南齐末萧衍东下至新林名邓元起据道士敦以逼台城县志墩旧在台城南五里】蚵蚾矶【建康志在江宁县西唐时时宋齐邱疾汪台符之才使人诱之痛饮推沈石城蚵蚾矶下又有碙砂夹在县西南七十里张来有碙砂夹阻风诗】赤石矶【在江宁县东南城外通志长河东来有赤石枕中流居人竞种石榴每午夏时縁堤灿若霞锦为画舫欢游之所】大江【南岸自太平府当涂县界北岸自和州界东北流入经江寕县西四十里北岸经江浦县东南三里又东北经上元县北四十里北岸经六合县东南二十五里又东经句容县北七十里与扬州府仪征县界分又东入镇江府丹徒县界亦曰扬子江又称宣化江千宝晋纪魏文帝之在广陵吴人临江为疑城自石头至于江乘絙以木植衣以苇蓆加彩餙焉一夕而成南史宋纪元台二十七年魏太武率众至歩声欲渡江都下戒严縁江六七百里舳舻相接寰宇记始吴临江建国为得天险之固东晋遂定都焉今后江宁县西北二十里承当涂县分鮆浦上田为纡回屈曲二百九十三里与和州乌江及扬州六合并分中流为界建康志大江隶府界者百二十里西至和州乌江县四十里以鳗鯬洲为界北至真州六合县界四十里以歩中流为界东北至扬子县界七十里以下蜀镇中流为界胡三省通鉴注江水东流自武昌以下渐渐向北至江宁江流愈北盖建康当下流都防望浔阳武昌皆直南望歴阳寿阳皆直西故建康谓歴阳皖城以西皆曰江西而江西亦谓建康为江东建康谓姑孰为南京京口为北府皆地势然也府志今府境之江南岸上自慈姥浦下至下蜀港二百里而遥北岸上自浮沙口下至东沟不及二百里一名扬子江又名宜化江江流南北迁徙今昔逈殊异时江泊石头后渐徙而北今又渐南自慈姥浦而东下为防刀湾又东为烈山港有矶名乱石矶又东北即白鹭洲其南岸曰犊儿矶上接江宁浦口下为大胜河其东有水数曲曰响水沟灯盏沟上新河中新河下新河其北岸则芝蔴河穴子河王家套八字沟浦子口在江浦县境南岸自下新河而东分为三股名三汊河又东为草鞋夹夹外为道士洲有江心营近南曰防国洲中口洲皆属江宁县境自中口洲而下有山曰焦家嘴又东为观音港港口曰燕子矶又东厯涛山唐家渡表家河南阳港接黄天荡其中有洲皆属上元县境北岸自浦子口东有栏江工部官洲老洲栁州赵家匾担等洲其东为匾担河其北即滁河口河流至此亦曰宣化漾有洲亦名新洲其下有矾山又数里为西沟近黄天荡又东为东沟皆属六合县界南岸自龙潭而东有斜臈洲太子洲洲外为老鸦夹又东为天宁洲皆句容县境境内诸水分流入江斜沟尤为险要】黄天荡【在上元县东北八十里宋建炎四年韩世忠与乌珠相持于此故三省通鉴注大　过升州界州侵以深广自老鹳嘴度白沙横阔三十余里俗呼黄天荡】秦淮【源自溧水源自溧水县北西北流合诸水经上元一二三日县东南入通济水门横贯府城中西出江宁县水门水门又西北沿石头城又西北入大江晋书王导渡淮使郭璞筮之卦成璞曰吉淮水絶王氏淮晋阳秋秦时所凿故曰秦淮南史梁天监九年新作縁淮塘又陈祯明二年淮渚暴溢溧没舟乘元和县淮水源出华阳在丹阳湖熟两县界西北流经秣陵建康二县之间入江寰宇记淮水源从溧水县西北流百五十里荣纡京邑之内至石头入江绵亘三百里宋史乾道五年守臣张孝祥言秦淮水有三源一自华山由句容一自庐山由溧水一自茅山由赤山湖至府城东南合而为一流经上水闸入府城别両派派正河自镇淮新桥直注大江又府东门有顺圣河正分秦淮之水自南门外直注于江故秦淮无泛溢之患今一半淤塞外田请防导之建康志引实录云本名龙藏浦有二源一自华山经句容西南流一自东庐山经溧水西北流入江宁界至方山堤合流注江或曰方山西凟直属士山三十里是秦所开府志自吴至六朝都城皆南去秦淮五里史所称栅塘是也梁时作塘又作两重栅自石头至方山运凟总二十四渡皆浮航往来亦曰二十四航杨吴时改作金陵城及贯秦淮于城中　本朝乾隆二十二年翠华再幸】
　　【御制秦淮歌二十七年翠华三幸】
　　【御制秦淮曲】新河【在江宁县西南建康志在白鹭洲西南流通大江二十余里宋建炎间金乌珠所开以窃遁处汪藻奏议敌于钟山雨花台各劄大寨抱城开两河以防之此其一也明统志有上新河在江东门外稍南五里又有新河皆】【共武中新开流通大江江中舟舩尽泊于此以辟风浪按新河有三通志谓下新河自三山桥厯石城定准诸门由草鞋夹以逹于江中新河在江东门外五里上新河又在其南三河口通江处与北岸江浦县新河口正相对旧志江浦县在县东南新路西三里明洪武中新开通江通志失载　乌珠改见前】靖安河【在上元县北宋吴聿纪畧大江自今自抵白沙风涛至为险阻宣和六年发运使卢公得古漕河于靖安镇之下缺口取金道于青沙夹趋北岸入仪征新河抵新城下安流入十余里以易大江百五十里之险旧志在县西北二十里有龙安津在靖安河口亦曰旧安津即靖安渡也】芦门河【在上元县东北六十里建康志建炎四年韩世忠以舟师扼乌珠归路相持于于黄天荡乌珠不得渡者或教之于芦场地凿大渠二十余里上接江口出世忠上流得絶江遁去又引石迈古迹编云芦门河在芦门漾之侧建炎间始开以通真州亦名蕃人湖今黄天荡南王諌议芦场是其处乌珠改见前】小新河【建康志在上元县东门外土桥之东喜定八年江东运副真徳秀开自蒋山至半山寺而止旧志又有御河在故宫城内明初所凿合于城濠】元武湖【丹阳记后湖一名练湖晋元帝时为北湖肄舟师于此在上元县北南史宋元嘉二十三年筑北堤防元武湖于乐游苑齐永明二年幸元武湖讲武梁大清二年邵陵王纶入援防城由蒋山而前军元武湖陈至徳四年幸元武湖肄舻舰阅武寰宇记在上元县西北七里周四十里东西两派下入秦淮宋天禧中知升州丁谓言城北有后湖往时旱水竭给为民田凡七十里倾今宜复旧制疏为陂塘以蓄水四年给为放生池熙宁八年王安石请于元武湖内权开十字河源泄去余水使贫户饥人尽得螺蚌鱼鰕之利自是开十字河立斗门以泄木湖遂废为田嵗久旧迹益堙惟城北十三里仅存一池上元县志明初复开濬中有旧洲新洲及龙引莲蕚等洲置库于洲上以贮天下图籍　本朝乾隆十六年翠华南巡】
　　【制元武湖即景杂咏诗二十二年华再幸】
　　【御制泛舟后湖覧古诗】半汤湖【舆地纪胜在上元县东北四十里水同一壑而冷熟相半建康志又名半阳湖周十五里二处皆有鱼互相入则死民居种稻则溉热水一年再熟】摄湖【在上元县东北五十里摄山之侧周二十里旧志摄山之水流入流乘浦注于摄湖又北入于江】鷰雀湖【舆地纪胜在上元县东四里梁昭明太子墓侧建康志其水流入青溪县志一名前湖明大内正值其地】迎檐湖【在上元县西北宋书符端志元嘉七年建康檐湖二莲一蒂寰宇记迎檐湖在县西北八里周五里其水坳下不通江河南徐训记云县西五里有迎檐湖晋永嘉中衣冠席卷过江客主相迎湖侧遂以迎檐为名建康志湖在石头城后五里今为田赋止】苏峻湖【在上元县西北晋咸二年苏峻叛据石头陶侃督防李阳斩峻于白石坡岸建康志苏峻湖在县西北十五里山谦之南徐州记苏峻湖本名白石陂】娄湖【在江宁县东南与上元县分界南史沈庆之有园舎在娄湖大明四年一夕徙居之悉移亲戚中表于娄湖列门同闬焉又齐永明初望气者言新林娄湖有王气因此新娄湖苑以厌之陈书纪大建十年立方明坛于娄湖元和志湖溉田数十顷吴张昭所开昭封娄侯故名寰宇记湖在县东南十里流入舰澳通秦淮其澳梁武帝所开】阳刘湖【寰宇记在江寰记东南六十里周三十里其湖建龙都埭在阳刘村前因此故名】葛塘湖【齐书刘善明子涤清贫太祖给以葛塘屯谷建康志葛塘屯在湖宁县东南七十里葛公于此得仙因名】慈湖【在江宁县西南五十里接太平府当涂县界】莫愁湖【在江宁县三山门外明时为徐中山园府志相传为莫愁旧居因名】长溪【建康志在上元县南南六十里丹阳记云湖熟县前有长溪东承句容县赤山湖水入于秦淮又曰有长溪埭秣陵浦水五十里防秣陵浦水过秦淮】鎻石溪【建康志在上元县东南四十八里源发白石岩北流经摄湖六十余里入大江】青溪【在上元县东北晋郗僧施尝泛舟青溪每溪一曲作诗一篇寰宇记溪在县北六里泄元武湖水南入秦淮舆地纪胜吴赤乌四年凿东渠名青溪自钟山西南流通城北堑朝冓东出于青溪闸西接于秦淮及杨溥城金陵青溪始分为二在城外者自城濠合淮在城内者堙塞仅存上元县志今自旧内傍绕出淮青桥与秦淮河合流足青溪所存之一曲也其合处有青溪闸口　本朝乾隆三十二年翠华再幸】
　　【御制青溪览古诗二十七年翠华三幸】
　　【御制青溪曲】江宁浦【在江宁县西南南史梁敬穴初王僧辩迎立萧渊明于齐既济江会于江宁浦建康志浦在县南七十五里源出当涂县界】落马涧【在江宁县西南宋书元凶劭兵败经投落马涧涧为之满寰宇记落马涧在县东南五里水下秦淮即劭败死处建康志一名南涧在县南五里东北流入城濠陈亡竭涸明统志谓之跃马涧王安石诗小涧何年跃马蹄即此地也】板桥浦【在江宁县西南晋康帝时谯王无忌饯禇裒于板桥齐谢眺有之宣林出新林浦向板桥诗梁太清二午侯景犯建康由板桥至朱雀航南寰宇记板桥浦在县西四十七里源出观山流三十七里注大江建康志在城西南三十里】新林浦【在江宁县西南齐永明五年起新林苑梁太清二年侯景之叛韦粲栁仲礼等赴援合军屯新林宋开寳七年曹彬等伐南唐自采石败其兵于新林港连康志新林浦在县西南二十里源出牛头山西流七里入大江】大桑浦【寰宇记在江宁县西南十二里吴大帝时平南将军吕范屯大桑即此其水从蔡州从大江】查浦【在江宁县西晋苏峻之乱陶侃入援屯于查浦又义熙六年卢循犯建康刘裕屯石头栅淮断查浦宋元徽二年桂阳王休范之乱陈显达自查浦渡淮縁石头北道入承明门建康志吴时夹淮立栅自石头南上十里至查浦又南上十里至新亭又南上十里至新林又南上十里至板桥又东上三十里至烈洲胡三省通鉴注查浦在大江南岸直秦淮口旧志在县西南十里又有西门浦在查浦之西温峤屯军处】鄱阳浦【在上元县西建康志在上城西上通秦淮下入马昻浦九里达江乘梁鄱阳王尝于此置屯田因名又江乘浦在上元县西北十七里南徐州记江乘县西二里有大浦源出石城内东入大江】蟹浦【在上元县西北十六里舆地志白下城西南有蟹浦源出钟山北流九里入江】秣陵浦【建康志在江宁县东南五十里溉田四十顷舆地志浦以旧县为名源出竹堂山之北十里入葛塘湖又十里入长溪合于秦淮府志源出上元县竹堂山】牧马浦【建康志在县东南三十九里黄元之丹阳记云牧马亭东南一有牧马浦晋永和中所置入秦流南朝放牧多在于此又有义沟渎在县东二十里源出东青村下入秦淮溉田百余顷又王安石诗霹雳沟西路柴荆四五家舆地纪胜沟在县东五里】便民港【在上元县东旧有沙溪一道自镇江师古滩达句容至上元长百里嵗久湮塞乾隆四十七年督臣奏请同濬寛深引注引水入新港自镇江舟行至江宁可越黄天荡江路之险行旅称便四十八年】
　　【赐名曰便民港四十九年皇上南巡有】
　　【御制便民港纪事诗】大城港【在港寜县南北三十里纳大江东流防板桥新林等浦之水又东与隂山河合又东北与秦淮河合又北为三河流至龙江闗外入江明初改为大胜港置大胜闗于此】竹篠港【在上元县东北建康志竹篠河西至靖安东至石歩南连真渎北临大江曲靖安港口至城四十里有竹篠镇与句安县接界元置巡司于此】石歩港【在上元县东北建康志摄山西有石歩港去县四十里北达大江有罗落浦在县东北六十里合于摄湖又曰石歩桥下为罗落浦宋武帝进至罗落桥即于此】运渎【舆地胜纪在上元县西北一里半建康志云吴赤乌二年使在台御史郗俭凿城西开沟入秦淮通吴越运舩也城内有仓名范仓故由此渎漕运府志今自三山门内斗门桥南引秦淮北流至内桥与青溪合又西从铁窻櫺出城者其故迹也】直渎【在上元县西北晋书温峤讨苏峻遣王愆斯屯军直渎舆地纪胜在幕府山东北吴后主所开建康志在城东北三十五里东北接竹篠港流入大江傍有直渎山直渎洞其道直故名】潮沟【在上元县西梁书天监四年以严植之兼五经博士开馆潮沟舆地纪胜沟在县西四里舆地志云吴大帝所凿以引湖接青溪抵秦淮西通运渎北连后湖又建康志有铁冶沟在县北马鞍山下有地三畆余皆铁梁时聚江南之铁载往淮上弃所聚之余于此其地坚不可入】烈洲【在江宁县西南晋书防稽王昱防桓王于烈洲共议征讨寰宇记烈洲在县西南八十里周六十里舆地志吴俊津所内有小水堪泊舟商人多停此以避烈风故名亦名栗州上有小山形如栗相近又有龙潭洲】迷子洲【在江宁县西南王安石诗迷子山前涨一洲建康志在县西南四十五里周三十里又簲枪洲南县西南三十五里旧志作唐保大中治宫室取财上江成巨筏至此时防潮退为浮沙所沫涨成洲渚又董云洲在县西南十五里西有小江名曰澧州又名澧江场上有田五百顷】茄子洲【在江宁县西南晋咸和中陶侃等讨苏峻郗鉴自广陵帅师渡江与侃防于茄子浦寰宇记茄子洲在县西南十三里永昌初忽崩防数里其形曲折凡作九湾舟行者依焉】蔡洲【在江宁县西南晋书王敦在石头欲禁私伐蔡洲荻叅军王峤曰中原有菽庶民采之乃止又蘓峻之乱陶侃温峤等入援舟师四万次于蔡洲元和志洲在县西十二里江中寰宇记洲周五十五里胡三省通鉴注洲在石头西岸又梁承圣元年王僧辩督诸军至涨公洲注张公洲即蔡州之别绪】白鹭洲【在江宁县西南唐李白诗朝别朱雀门暮宿白鹭洲又二水中分白鹭洲宋史曹彬伐南唐破其兵于白鹭洲寰宇记洲在县西三里大江中心通志在府西三里与新林浦相对】长命洲【寰宇记在江宁县西四里舆地志云梁武帝遣人放生于此仍置十户在洲中掌谷粟以饲之建康志洲在石头城前】舟子洲【寰宇记在上元县西五里舆地志云梁天监十三年以朱雀门东北淮水纡曲数有水患及凿通之中央为舟子洲四方郡县秀士上计者憇止于此金陵记洲在城南隅周回七里当朱雀航长乐渡之间】新洲【在上元县北三国志孙綝使其党孙卢袭执朱据于新洲晋书孙恩至白石欲掩建康不备闻刘牢之引军还至新洲不敢进而去宋书武帝微时尝伐荻新洲建康志新洲一名薛家洲在县北四十里与幕府山相对有上新洲下新洲胡三省通鉴注洲在京口西大江中意即今之金珠沙也】阖庐洲【在上元县北晋书元帝初江东草创盗贼多有贺循言江中剧地惟有阖庐一处地势险奥逃亡所聚宜以重兵备戍即此】马卭洲【在上元县西北梁太清三年南兖州刺史南康王防理等援台城至马昂洲寰宇记洲在县西北三十三里南徐州记云临沂西入江北三里有马卭洲晋帝渡江牧马于其所故名胡三省通鉴注马卬洲即江乘蒲洲之地与白下城相近】穊洲【建康志在上元县东北七十五里周三十八里南徐州记云石垅山北中有洲百姓于洲上穊种所收倍于平陆】九里汀【在上元县东南五十里东下入秦淮溉田五百二十里顷即九里固孙吴时丁固破施但处】汝南湾【建康志在上元县东八里当秦淮曲折处晋书南王渡江居此因名之水味极佳湾东南即东冶亭也又桐林湾在秦淮南逼近府城旧植桐甚盛故名】乌龙潭【在上元县北建康志水旱祈祷屡应旧志近青凉门虎踞闗潭中夏月多荷西岸皆园亭】天渊池【在上元县北宋书景平二年游天渊池建康志宋元嘉十二三年凿一名天泉池陈江总有华林园天渊池铭今宫城后法宝寺西南荒池尚余一畆即天渊池也】西池【在上元县北晋书明帝为太子时起西池楼观温峤谏止之丹阳记西池呉太子登所凿谓之西苑晋明帝为太子时重修建康志在太初宫西门外县志今名太子湖在县北六里】九曲池【在上元县东北建康志在台城东东宫城内梁昭明太子所凿昭明泛舟池中尝曰何必丝与竹山水有清音】覆柸池【建康志在上元县北三里晋元帝以酒废政王导谏之帝覆柸池中以为戒因名】曲水【在上元县北建康志晋海西宫于钟山立流柸曲水以延百僚水经注云旧乐防苑晋元嘉中以斯地为曲水　本朝乾隆十六年翠华南巡】
　　【御制曲水用谢惠连韵即效其体诗】亭水【在句容县东建康志源出亭山南绕县城东又南与赤山湖合流入秦淮旧志又有石溪在县北三十里源出胄山与亭山水合流入赤山湖　按秦淮水诸书言一源出句宫华山今华山无水当即亭山诸水也舆图句容县东北有水南流经县东西南流有运河水自东南来注之西流经柘塘镇北与溧水县之水合西北流汤泉水自北来注之又西北入上元界即地】赤山湖【在句容县西南南史齐明帝使沈瑀筑赤山塘元和志赤山湖在县南三十五里新唐书志县西南三十里有绛岩湖麟徳中因梁故堤置后废大厯十二年复置周百里为塘立二斗门以节旱旷开田万顷建康志湖在句容上元两县界上接九源下通秦淮周二十里南去百歩有盘石以为水疏闭之节通去有江城湖在县西北六十里】龙渊溪【源出句容县南四十里仇山下流入赤山湖又有高平溪后白溪蒲里溪俱出县南浮山西北流入赤山湖】上容溪【在句容南南九域志县有上容溪建康志源出中茅峯入赤山湖旧志今县南三十里有上容路】楚王东西涧【在句容县东南建康志在茅山崇禧观东又冷水涧在玉晨观北旧志冷水涧在中茅峯东北旧名苍龙水潄石出其色如玉坚润可爱即茅山石也】下蜀港【在句容县北唐书上元初刘展以广陵叛潜自上流济袭下蜀宋史绍兴十一年金主亮南侵虞允文驻京口命苗定驻下蜀为援建康志下蜀港在县北六十里府城东北百里后有河入大江俗曰官港即古漕河也】破冈渎【在句容县东南六朝时运道也呉志赤乌八年遣校尉陈勲将三万人凿句容中道山直至云阳西城通防市作邸阁其后因曰破冈建康志破冈渎在县东南二十五里实录云吴凿以通吴防舩舰上下十四埭晋宋齐因之梁以太子名纲改为破塾渎寻废】九曲沟【在句容县治东南其沟九曲为邑人游赏之所】龙池【在句容县东南明统志在茅山天圣观梁陶景养龙子于池中宋真宗尝敕中使取龙以进寻送归池有御制观龙歌刻于石】天池【在句容县茅山絶顶又有碧玉池】抚掌泉【在句容县东南建康志在茅山崇寿观前虽旱不涸闻击掌之声涌出如沸其味甚佳冬时常暖亦呼冬温泉又田公泉在茅山玉晨观东南一里玉液泉在茅山崇夀观后海眼泉在积金中茅之西也】汤泉【府境有二一在句容县西北射乌山之东麓南麓俱有泉喷涌初出处太热不可手探土人用其流处为池贮水以供朝夕洗澡之用一在江浦县西南三十五里数水涌出流入后河近泉之田赖以灌溉相传梁昭明太子曽浴于此因名太子泉明初更名香泉】沸泉【建康志在句容县东虎耳山又丹阳记云县东三十五里有龙冈冈顶有沸潭周十二丈闻人声便沸不闻不涌】朱沙泉【即丹沙明统志在句容县燕洞山东有大石盆常无盈耗续志在中茅峯】胭脂河【在溧水县西十里明洪武中议通苏浙粮运命崇山侯李新凿开胭脂冈引石臼湖水防于秦淮以为运河因名胭脂河有龙潭在县西南二十里南通入臼湖北入胭脂河】沙湖【在溧水县南六十里周五十余亩今为□以资灌溉名为塘□】石臼湖【在溧水县西南四十里高淳县北二十里西与当涂县分界寰宇记在溧水县西南三十里西连丹阳湖岸广百六十余里北枕横山东连禀邱山建康志在县西南四十里緃五十里衡四十里其水旧有二派入龙潭海梁港通浊水旧志有芦溪在高淳县西北十里为渔舟所泊长十里迤逦接于石臼湖】冷水涧【在溧水县西南二十五里源出荆塘山西南流九曲入石臼湖又石湖涧花溪港俱流入石臼湖】横山水【在溧水县西三十五里有両源出横山东防于望湖山下至石湫坝合秦淮河】呉漕水【在溧水县南流入石臼湖建康志源出东庐山南流入吴漕又曰溧水一派西流为吴王漕杨行密时漕运所行】蒲塘港【在溧水县南二十五里又还歩港在县东南三十五里二水皆源出方山西流入石臼湖或曰即孙吴时蒲里塘也】尚书塘【在溧水县西琛山周数十里源深莫测大旱不涸】古中江【在高淳县北自芜湖县东流入又东入溧阳县界自唐宋时筑银林五堰而水中防建康志芜湖县南有支江俗称为县河流经县市中东达黄池入三湖至银林止所谓中江也自筑银林五堰中江不复东而宣歙诸水皆由芜湖西出达大江故滨湖之地皆堤为纡田而中江亦渐隘狭　按中江即元和志所谓芜湖水非禹贡中江也】胥河【在高淳县东南四十里自广徳州建平县界流入即古桐水杜预左传注桐水西北入丹阳湖旧志春秋伍子胥伐楚时所开故名流经东坝下坝之中曰中河长十余里分为二一自驿桥而东入溧阳三塔湖一自东坝而西经固城渡入固城湖　按明初尝以运河为运道于东坝建闸启闭凡苏浙粮运直过东坝由胥河入固城湖由胭脂河防秦淮直达金陵永乐后废闸连筑土坝胥河始専注固城湖而西入江不复东通震泽矣】漆桥河【在高淳县东三十里源从溧山西北诸水西南出漆桥入固城湖】水阳河【在高淳县西南三十里与宁国府宣城县分界】丹阳湖【在高淳县西接当涂县界旧曰南湖应劭曰溧水出南湖三国吴志永安三年都尉严宻建丹阳田作浦里塘郭璞江赋旁有朱浐丹漅丹即此也元和志在溧水县西南二十八里与当涂县分中流为界建康志丹阳湖即应劭所谓南湖张金陵志周百九十五里东北连石臼湖明统志在高淳县西北三十里府志湖源有三一出徽州府黟县者为舒泉一出广徳州白石山者为桐水一出溧水县东庐山者为吴漕水俱汇于此其流有二一西出芜湖一西北出当涂姑熟俱入江旧志按杜预左传注止有丹阳湖至寰宇记始有石臼固城之名盖元和志所云即今石臼湖也】固城湖【在高淳县西南元和志在溧水县南百里周九十里多蒲鱼之利建康志南北三十里东西二十五里环楚王故城与丹阳石臼号曰三湖有水四派明统志在高淳县南三里府志北通丹阳石臼二湖与当涂宣城分界俗又谓之小南湖】横溪【在高淳县西南二十里上流受固城湖水西出澄沟河入芜湖】濮家潭【在高淳县东五里广百亩大旱不竭又潭湾在县东南十五里广二百余亩长二里】龙王泉【在高淳县东三十里泉味香洌能愈疾】芝蔴河【在江浦县南六十里接和州界分大江支流合白马河曰穴子河出西江口入江其白马河在县南四十里又石碛河在县西三十五里防县西境诸山水东南流通白马河】浦子口河【在江浦县东二十里源出定山卓锡珍珠二泉由浦子口城西东流入江直江宁道士洲】沙河【江水支流也在江浦县东三十里东流经六合县长芦镇亦曰西河亦曰长芦江流至歩口复入江宋防要天圣三年发运使张纶请开直州长芦口河属之江即此　按府志谓天禧中范仲淹领漕事以大江风涛之险开此河引江水未知何据】滁河【自滁州东流入经江浦县北三十里又东北六合县南又东至歩镇东南入江一名后河亦名天河孙吴赤乌十三年作堂邑滁塘以淹北道陈大建五年吴明彻攻齐秦州州前江浦通滁水齐人以大木立栅水中五代时南唐于除水上立瓦梁□宋绍兴十一年金主亮南侵屯重兵滁河造三牐储水即此方舆纪要滁水即滁河源出庐州府合肥县东北七十里废梁县界】莲花池【在高淳县南三十里】珍珠泉【在江浦县东北二十里定山西南麓东流入江】汤沟泉【在江浦县北三十里骆驼岭下北流入三河溉田数十顷】冶浦河【在六合县东二里源出牛头山北通天长南入滁河】程驾港【在六合县西二十里其水上通竹镇源出三山南流入滁河】河子沟【在六合县东南二十五里旧名急流江今名急水沟旧志宋淳中所开新河也下下流入大江又岳子河在沟东乌珠屯歩时岳飞遣其子云凿此河袭之因名故今俗呼鸭子河乌珠改见前】东沟【在六合县东南歩山之东接仪徴县界旧志宋绍兴间所开为商旅舣舟之所江防隘口也】六合龙池【舆地纪胜在六合县南五里今为放生池旧志池周十里傍临大道水味如泉】景阳井【在上元县北陈祯明末隋兵入宫城后主出后堂景阳殿自投于井建康志一名胭脂井又名辱井在台城内舆地纪胜今白莲阁下有小池面方丈余或曰即景阳井】应潮井【叚成式酉阳杂爼蒋山有应潮井在半山间舆地纪胜在上元县东十里蒋山头陀寺中与江潮盈缩相应】宝公井【在上元县大市街心】响井【在江宁县南六十里明一统志井栏有元祐五年四字或以纱帛蒙其上击之作鼔声投以瓦石则其声如钟磬然】上方井【在溧水县西北十里上方寺中县志井上有石刻世传孙钟种井也】戴桥井【在溧水县南五里其水香洌可愈疾又金井在县南其泉可灌溉】天井【在高淳县东六十里竹山东畔深尺许泉从石孔出居民引以溉田】寻真井【在高淳县北二十五里寻真观内相传许旌阳炼丹井也】













　　钦定大清一统志卷五十
　　钦定四库全书
　　钦定大清一统志卷五十一
　　江宁府【二】
　　古迹建康故城【在上元县南秦汉秣陵县地三国吴志建安十六年孙权移都秣陵明年改秣陵曰建业因置县二十五年权都武昌以吕范领丹阳太守治建业黄龙元年权还都建业晋书志武帝平吴以为秣陵太康三年分秣陵北为建业又改业为邺愍帝立避讳改建邺为建康元帝纪永嘉初镇建业建武元年立宗庙杜稷于建康李吉甫元和志建康故城在上元县南三里乐史寰宇记建康县初置在宣阳门内晋咸和三年燬移入苑城六年又徙出宣阳门外御街西唐贞观七年移江宁县还旧郭上元二年以童謡改为上元光启三年徙于鳯台山西南一里今移在司会府王象之舆地纪胜建康旧城在北去秦淮五里杨溥时徐温改筑稍迁近南夹淮带江以尽地利史正志建康志上元县宋初迁司防府今府治之东建炎初徙今志在城东隅建邺故城在呉冶城东景定元年大使马光祖绕城浚濠明初建为京师益廓而大之旧志南朝故都城周二十里有门十二正南曰宣阳门晋太宁二年王敦将沈充钱鳯渡淮突犯宣阳门梁太清二年侯景渡朱雀航入宣阳门是也宣阳之东曰平昌门又东曰开阳门正东曰东阳门东阳之南曰清明门北曰建春门后改曰建阳门齐明帝末王敬则起兵以奉南康侯子恪为名子恪从呉郡自归达建阳门是也正西曰西明门一名白门宋元嘉二年徐羡之承诏至西明门外梁敬帝时徐嗣徽逼建康陈霸先出西明门大败之是也西明之南曰广阳门梁大同七年吏部尚书蔡樽除交趾并韶为广阳门郎西明之北曰阊阖门北面之东曰广莫门晋咸康初石虎逰骑至厯阳帝观兵于广莫门以备之齐崔慧景之乱自钟山西岩而下入广莫门是也西曰大夏门又自晋以来于秦淮南北两岸设篱门五十六所谓之郊门亦曰篱门齐永元初始安王遥光举兵东府城诏左兴盛屯东篱门明年崔慧景作乱复遣左兴盛拒之于北篱门又萧衍东下至新林分遣陈北之等据西篱门是也隋平陈尽废五代徐知诰复广金陵城为八门建康志府城八门由尊贤坊东出曰东门由镇淮南出曰南门由武卫桥西出曰西门由清化市而北曰北门由武定桥泝秦淮而东上水门由饮虹桥沿秦淮而西出折栁亭前曰下水门由斗门桥西出曰龙光门由崇道桥西出曰栅寨门　按晋自元帝渡江以后诸城门皆用洛阳旧名建康实録都城三重外重六门宣阳广阳津阳清明西明后增置十二门李眆宫苑记南四门西曰陵阳后改广阳正门曰宣阳稍东曰开阳后改津阳最东曰清明东面二门东曰东阳北曰建春后改曰建阳西面二门南曰阊阖北曰西明北四门西曰大夏中曰元武齐时改曰宣平稍东曰广莫陈改北防最东曰延熹与诸书所载门名互异今并存之】故台城【在上元县治北元武湖侧本吴后苑城晋书纪咸和三年苏峻逼迁天子于石头四年贼将匡术以苑城归顺百官赴焉时宫阙灰烬以建平园为宫五年造新宫始缮苑城七年宫成迁焉自是亦谓之宫城隋平陈城邑皆毁元和志晋故台城在上元县东北五里咸和六年使王彬营造洪迈容斋随笔世谓禁省为台故为禁城为台城舆地纪胜台城本吴后苑城晋咸和中修缮为新宫亦名建康宫在县东北五里史正志建康志今胭脂井南至髙楼基二里即古台城之地尽为军营及居民蔬圃明统志台城在上元治东北五里钟阜侧其地据髙以临下旧志宫城周六里一百十歩有门六南曰大司马门东曰万春门东华门西曰西华门大阳门北曰承明门所谓台城六门也陈沂南都志今四十八卫以南元津桥大街以北即台城故处乾隆二十七年】
　　【翠华三幸　御制台城诗】故宫城【在上元县城内亦曰皇城五代史晋天福二年吴徐知诰建号以子城为宫城陆防南唐书先主即金陵府为宫惟加鸱尾栏槛而已入宋仍为府治绍兴二年命即府旧治修为行宫八年始设行宫留守王象之舆地纪胜在天津桥北即南唐宫也建康志皇城在府城中周四里二百八十歩绍兴二年即旧子城基増筑有东南三门旧志宋行宫在今京城内大中街元至元十五年拆故宫材木输之大都遗址仅存二十三年改为御史台治至正十六年明太祖入金陵建军府于此寻为王府又建为皇宫后又改筑皇城于东偏称此为旧内】故紫禁城【在上元县城内东偏明太祖建当钟山之阳宋元东城外二里鷰雀湖之地其西安门以北宫墙即都城故址东出青溪桥处也　本朝圣祖南廵有】
　　【制金陵旧紫禁城懐古诗乾隆四十五年御翠华五幸】
　　【御制江宁故宫城歌】白下故城【在上元县西北本名白石陂晋咸和三年陶侃讨苏峻至石头从部将李根言于白石筑垒宋元嘉二十年阅武于白下升明中萧道成使李安民镇白下治城隍齐书南琅琊郡本治金城永明元年徙治白下世祖以白下地带江山故徙郡治之也又永元二年】
　　【崔慧景率军水路征夀阳军顿白下帝出琅琊送之旧唐志武徳九年改金陵为白下移治白下故城建康志今靖安镇北有白下城故基去府城十八里胡三省通鉴注盖即金之龙湾】丹阳郡故城【在上元县东南三国志建安二十五年孙权以吕范为丹阳太守治建业元和志丹阳郡故城在县东南五里寰宇记郡城在今长乐桥东一里南临大路城周一顷晋太康元年所筑也黄元之金陵记今武定桥东南有长乐巷是其地陈沂南畿志东城角之内外皆是郡治】湖孰故城【在上元县东南汉县属丹阳郡武帝封江都易王子胥行为侯邑后汉兴平中孙策破刘繇别将于梅陵转攻湖孰江乗皆下之寻省县为典农都尉晋复置县义熙九年罢临沂湖孰脂泽田以赐贫民宋元嘉二十三年浚淮起湖孰废田千顷陈大建十年以湖孰县属建兴郡隋废元和志湖孰故县在上元县东南七十里建康志今在丹阳乡去县五十里淮水北古城今犹存】懐徳故城【在上元县北晋书元帝纪大兴三年诏曰先王君临琅邪四十余年今琅邪国人在此者近有千户其立为懐徳县统丹阳郡以为汤沐邑优复之宋书志南琅邪郡所领无懐徳永初郡国有费县治宫城之北元嘉十五年省费并建康临沂寰宇记费县故城在上元县西北九里南徐州记即懐徳县寄建康北境及置琅邪郡割湖沟为界陈亡废建康实録云懐徳县城旧置于宫城南七里后改为废县移于于城西北三里今在钟山乡】临沂古城【在上元县东北汉县在今山东沂州府东晋侨置于此寰宇记临沂城在县东北三十里临沂山西北临大江建康志实録云县城在旧江宁县江四十里独石山西临大江今上元县长宁乡摄山之西白常村盖即其地距县三十八里】秣陵故城【在江宁县东南秦置汉武帝元朔元年封江都易王子纒为侯邑元鼎四年为县属丹阳郡后汉建安中孙权改置建业而故县废晋太康三年分淮水南复置秣陵县宋书志秣陵县本治去京邑六十里今故治材是也义熙九年移治今邑之鬬场隋书志平陈省秣陵县入江宁括地志秣陵故城在江寕县东南五里元和志在县东南四里寰宇记故城在县南五十五里秣陵桥东北山谦之建康实録秣陵城在故台城南八里建康志秣陵县更名凡六秦改金陵为秣陵在旧江宁县东南六十里秣陵桥东北晋太康初复以建业为秣陵即今上元县三年分淮水南为秣陵义熙中移于鬬场栢社在江宁县东南废长乐桥古丹阳郡是也元熙初又移治州参军廨在宫城南八里一百歩小长干巷内梁末齐兵军于秣陵故治跨淮立栅当是其地景徳二年置秣陵镇在今江宁县东南五十里】江宁故城【在江宁县西南六十里宋书志晋太康初分秣陵立临江县二年更名江宁寰宇记江宁县隋开皇十年移于冶城唐武徳九年移白下贞观七年移还冶城九年复曰江宁后改曰上元天祐十四年杨吴折上元当涂复置江宁县与上元县皆在州郭故城在县南七十里王存九域志县有江宁镇即故县也建康志南唐复置县在州城西偏又西即吴冶城宋初移郭下在城西北距行宫三百步】句容故城【即今治汉置武帝元光六年封长沙定王子党为侯邑章懐太子曰县近句曲山山有所容故名李吉甫元和志县东北去润州二百里晋元帝兴于江左为畿内第二品县王存九域志在江宁府东九十里县志有南城在县南五里又北城在县东北八里皆南北朝时筑】江乘故城【在句容县北秦县史记始皇三十七年自防稽还过吴从江乗渡即此汉属丹阳郡后汉兴平初孙策渡江自秣陵转攻江乗宋书志吴省为典农都尉晋太康元年复立咸康元年改属南琅邪郡陈书纪大建十年以江乗属建兴郡隋平陈县废括地志故城在句容县北六十里】南琅邪故城【在句容县北晋书志元帝以江乗置琅邪郡宋书志晋乱琅邪国人隋元帝过江千余户大兴三年立懐徳县丹阳虽有琅邪相而无此地咸康元年桓温领郡镇江乘之蒲洲金城上求割丹阳之江乗立郡去南徐州水二百陆一百去京都水一百六十寰宇记琅邪城在上元县东北六十里建康志琅邪城在江乗南岸今句容县北有琅邪乡即其地　按此晋宋之琅邪郡治也及齐永明六年徙治白下所谓琅邪城在今上元县西北】溧水故城【即今治元和志县南至宣州二百十五里开皇十一年宇文述割溧阳之西丹阳之东置寰宇记在升州东南一百二十里】棠邑故城【在六合县北春秋时楚棠邑后又属吴左传襄公十四年楚子囊师于棠以伐吴又伍尚为棠邑大夫史记刺客传専诸吴棠邑人是也汉髙帝六年封陈婴为堂邑侯国后置县晋时升为郡又改置尉氏而县废】废魏郡【在上元县界晋书志咸康四年侨置魏郡广川髙阳堂邑等诸郡并所统县并寄居京邑义熙元年刘裕以弟道怜领堂邑太守戌石头十二年以髙阳堂邑刘钟领石头戌事屯冶亭宋初道怜子义欣厯青州刺史魏郡太守戌石头顾野王舆地志晋侨置魏郡领乡元城二县后省元城又广川郡领广川一县宋初省为县属魏郡又髙阳郡领北新城博陆二县堂邑郡领堂邑一县后省堂邑并髙阳又省髙阳并魏郡元嘉二十年以其民并建康乂义熙初刘裕弟道规为并州刺史义昌太守四年道怜代诸葛长民为并州刺史义昌太守戌石头地志晋咸和后侨立青并等四州后以青并合兖】同夏废县【在上元县东梁书武帝纪宋大明八年生于秣陵之同夏里三桥宅陈书大建十年以同夏县属建兴郡隋平陈省入江宁寰宇记志元志云梁大同三年分建康之同夏浦旧有城今上元县县东十五里同夏浦旧有城今上元县长乐乡是其地胡三省通鉴注梁武以三桥旧宅为光宅寺在同夏里】建兴废郡【在江宁县东南梁书天监四年置建兴苑于秣陵建兴里陈书大建十年罢义州及琅邪彭城二郡立建兴郡领建安同夏乌山江乗临沂湖孰六县舆地纪胜建兴苑在秦淮南岸建康志南苑在瓦官寺东北梁改名建兴苑按隋志不言建兴郡所以废当是平陈后省入丹阳郡也】安业废县【在江宁县南新唐书志武徳三年析江宁县置丹阳安业二县八年省安业建康志安业析江宁溧水置又小丹阳路在县南与当涂县接界旧志丹阳故县在县南八十里又西南至当涂八十里】懐徳废县【在江浦县西刘宋置宋书志秦郡懐徳令孝武大明五年立又以厯阳之乌江并此为二县立临江郡前废帝永光元年省临江郡懐徳即住郡治府志今懐徳乡在县西　按此系宋所置之懐徳属秦郡萧齐属临江郡东魏改属临滁郡后废与东晋大兴三年所置之懐徳县在今上元县北者不同】临滁废郡【在江浦县西北梁末置属谯州寻入东吴魏书志郡治葛城陈废舆地纪胜古临滁郡在清流县东南五十五里之葛城俗呼为罗城明初割属今县旧志有东葛城在江浦县西北三十五里西葛城在县西北四十里】废齐郡【在合县东南萧齐置齐书志建元初徙齐郡治步仍置临淄县为治梁废陈大建五年伐北齐克秦郡歩城即齐郡城矣旧志歩城在歩山之侧】方山废县【在六合县东隋书志开皇四年改尉氏曰六合省方山县入焉旧志盖齐周时所置在六合县方山下】瓦梁废郡【在六合县西陈书大建五年北伐瓦梁城降隋书志六合有后齐置瓦梁郡陈废旧志南唐时于涂水上立东西瓦梁城即今之瓦梁垒在县西五十五里西北距滁州八十里东西二城余址尚存王象之舆地纪胜云有吴王城在县瓦梁□髙冈之上有四壁即孙权分兵屯守之城也】石头城【在上元县西石头山后汉建安十六年孙权徙治秣陵明年城石头晋太康初伐吴王濬帅舟师过三江入石头东晋咸和三年苏峻入京师逼迁帝于石头以仓屋为宫元熙初刘裕以其子义真为扬州刺史镇石头宋永光元年以石头城为长乐宫泰始初罢升明初袁粲镇石头为萧道成所杀三年道成封齐公以石头城为其世子宫梁敬帝初王僧辩立萧渊明为帝仍屯石头陈霸先自京口袭之陈祯明二年大风自西北激涛水入石头城隋开皇九年平陈毁建康城邑更于石头置蒋州唐武徳四年为州治八年建扬州大都督府治焉明年扬州移治江都此城遂废建中四年朱泚乱江东观察使韩滉筑石头五城寻又于城中穿井皆百尺元和志石头城在上元县西四里即楚之金陵城也吴改为石头宋张舜明曰石头城天生城壁有如城然在清凉寺北覆舟山上江行自北来者循石头城转秦淮陆逰曰龙湾望石头山不甚髙然峭立江中缭绕如垣墙清凉寺距石头里许西望即宣化渡及厯阳诸山也乾隆二十二年】
　　【翠华再幸　　御制石城歌诗】冶城【在上元县西张敦頥六朝事迹本吴冶铸之所因以为名寰宇记晋王导疾方士戴洋云君命在申而申地有冶金火相烁不利遂移冶城于石头城东以其地为冶城园古冶城在上元县西五里隋开皇九年移江寕县治冶城舆地纪胜嘉定中制帅黄度即冶城山建冶城楼为一郡登览之胜黄元之金陵记冶城即今府治西北朝天宫杨吴之紫极宫宋之天庆观也又有冶亭晋义熈十二年刘裕以髙阳内史刘钟领石头戌事屯冶亭又有东冶亭宋元嘉六年王裕之辞尚书令东还车驾幸东冶亭饯送胡三省通鉴注在半山寺后六朝事迹东冶亭在汝南湾为士大夫饯送处】西州城【在上元县西晋扬州刺史治所太元十年谢安还都舆病入西州门安薨后所知羊昙行不由西州路尝大醉不觉至州门因恸哭而去宋初徐羡之治西州髙祖每思之即歩出西掖门往见焉孝建中西阳王子尚为州时荧惑守南斗帝乃废西州旧馆使子尚移居东府城西州竟废齐建元三年诏南郡王长懋自石头移镇西州永明元年竟陵王子良为扬州刺史镇西州元和志州故理在县东百歩孙策定江东置州于建业其州廨王敦及王导所剏也后防稽王道子于东府城领州故号此为西州寰宇记古州城东至西州桥西至冶城周廻三里今江宁县城在其西偏胡三省通鉴注扬州治所在台城西故谓之西州旧志在上元县西二里今武卫桥即古西州桥城当在其处】东府城【在上元县东晋简文为王时旧第后为会稽王道子宅太元中道子领扬州以为治所使嬖人赵牙筑山穿池列树竹木帝尝幸之义熙中刘裕自石头还镇东府宋景和二年以东府城为长乐宫秦始初罢元徽五年萧道成备法驾诣东城迎立顺帝道成移镇东府及道成封齐王以东府为齐宫齐建元二年子嶷为扬州刺史镇东府元和志东府城在上元县东七里其地西则简文为会稽王时邸第东则防稽王道子府寰宇记东府城在县东二里建康志城在青溪桥东南临淮水周三百九十歩去台城四里梁绍泰末焚毁陈天嘉中更徙治城东三里西临淮水陈亡废舆地志东府城安帝时筑宋以后常为宰相府第每建康有事必置兵守此亦谓之东城】古檀城【在上元县东顾野王舆地志本谢元别墅谢安与元奕碁胜之宋属檀道济因以为名建康志在墅城东八里地图谓之城子墅今清风乡有城子村在黄城桥之西即其地去府城四十里】白城【在上元县东梁书纪武帝起兵向建康使王茂斜趋白城又绍泰二年徐嗣徽引齐兵自丹阳歩上陈霸先拒之于白城胡三省通鉴注城在湖孰县界府志今有白山在府东北三十里南接钟山白城当在其地】宣武城【在上元县西北亦谓之宣武堂寰宇记宣武城在县西北九里舆地志云宋大明三年沈庆之所筑帝阅武于其地亦谓武帐冈陈亡废胡三省通鉴注江左仿洛都之制筑宣武场于台城北】白马城【在上元县北建康志在故江宁县北三十里吴时烽火之所金陵故事吴时沿江烽火台二所一在石城左一在白马城】五城【在上元县东南晋太宁初王敦党王含钱鳯战败率余党自栅塘西置五城造营宋大明五年使刘延孙于五城受封版建康志在府城东南二十五里唐景云中县令陆彦恭于城侧造桥渡秦淮亦名五城渡又唐徳宗时韩滉筑石头五城自京口至土山旧志在县西】辅公祏城【元和志在上元县东七里本齐文惠太子苑地武徳七年公祏搆乱筑以为城其年赵郡王孝恭平之城遂毁废舆地纪胜博望苑在子城东七里即转公祐城】越城【在江宁县南晋至宁二年王敦遣王含钱凤奄至南岸温峤遣段秀乗夜渡水战于越城大破之义熙六年卢循至蔡洲刘裕修治越城使王仲徳屯守梁天监七年作国门于越城南寰宇记故越城在江宁县西南七里越相范蠡所筑在今瓦官寺东南国门桥西北建康志古越城一名范蠡城图经云在秣陵县长千里今江宁县尉廨后遗址犹在俗呼为越台通志在聚寳门外报恩寺西】捍国城【在江宁县南史梁承圣初侯景于大航跨水而筑城名曰捍国建康志在聚寳门外古大航侯景城在其南】开化城【建康志在江宁县南九十里】金城【在句容县北晋咸康七年桓温出兵镇江乗之金城后温北伐见为琅琊时所种栁皆十围叹曰木犹如此人何以堪攀枝执然流涕太元八年谢元等破苻坚师旋谢安劳于金城舆地纪胜金陵览古云今城在县北四十五里建康志金城吴筑今上元县金陵乡地名金陵戌即其地接齐书志南琅琊郡本治金城是齐永明以前金城即琅琊城也建康志云琅琊城在府城东北六十三里金城在府城东二十五里又似两地今姑存之】竹里城【史建康志在句容县北六十里东阳镇东二十五里齐永元中张佛防等拒崔慧景时所筑】杜城【建康志在溧水县南十二里环地四百余歩隋大业末杜伏威屯军于此】固城【在髙淳县南三十里寰宇记溧水县有古固城建康志固城春秋时吴瀬渚县汉溧水县治在焉绍兴中得后汉溧阳校官碑于固城湖旁故知为汉县治】开化城【在髙淳县南五十里寰宇记在固城东去溧水县九十里即溧水旧县】茅城【在髙淳县南二十里相传三茅炼丹处】皇姥城【在髙淳县东南六十里史正志建康志在溧水县南百十里大山南】竹城【在髙淳县东六十里建康志在溧水县东南七十里环地二里髙五尺旧志今固城渡有竹城圩】薛城【在髙淳县西十五里俗传元末有邢光辅者筑此以御冦明初以城以城来归今遗址尚存林木繁茂为游览之所】浦子口城【在江浦县东二十五里本六合县地明洪武元年设廵司于此四年筑城周十四里有奇九年析六合及滁和二州地置江浦县二十四年又割江宁一乡之寻移治旷口山即今始】黄龙城【在江浦县西南六十里】曹城【在江浦县西南三十五里相传曹操所筑】胡墅城【在六合县东梁敬帝初徐嗣徽引齐兵防石头城齐遣崔子崇等于胡墅渡米载马以济之陈大建十三年周罗防攻隋胡墅拔之明年归胡墅于隋以请和旧志城在县东三十里滨江南对石头城】晋王城【通志在六合县宣化镇隋晋王广伐陈筑此对石头城】盘城【通志在六合县宇城山侧下有宋步军司荘及寨】赖乡【在江宁县西南三国志吴孙登传登昼夜兼行到赖乡自闻即时召见齐书祥瑞志永明六年江宁县北界赖乡齐平里逻门外太常萧恵基园楥树二株连理合为一树枝叶繁茂圆宻如葢即此】长干里【在江宁县南吴都赋长干延属晋书元兴中謡曰长干巷巷长干今年杀郎君明年斩诸桓既而桓元败死文选注江东谓山间为干宋史曹彬下江南登长干北望金陵舆地纪胜长干是秣陵县东里巷名建康南五里有山冈其闾平地为氏庶杂居有大长干小长干小长千在瓦官南巷西头出江张敦頥六朝事迹长干秣陵县里巷名江东谓山陇之间曰干又天禧寺在城南门外旧名长干寺乃大长干也通志今报恩寺大道】华里【在江宁县西南吴志孙晧建衡三年举大众出华里晧母及妃妾皆行东观令华覈等固争乃还通鉴注华里在建业西】乌榜村【通志在上元县天庆观西庆元志初立西州城未有篱门树乌梅而已故以名村】古永昌亭【在上元县东吴志孙休传孙亮废孙綝使孙楷董朝迎休休行至曲阿进及布塞亭百僚以乘舆法驾迎于水昌亭筑宫以武帐为便殿即此】古征虏亭【在上元县东晋书谢万尝与蔡系送客于征虏亭又殷浩徙东阳泊船征虏亭通鉴注征虏亭在方山南自元武湖头大路东出至征虏亭　按黄元之丹阳记谓太元中谢安为征虏将军始立此亭而谢万殷浩事俱在永和中不至太元始立也知丹阳记传防之谬】古新亭【在江宁县南晋书王导传过江人士每至暇日相要出新亭饮宴周顗中坐而叹曰风景不殊举目有江山之异皆相视流涕又谢安传桓温请安为司马将发新亭朝士咸送又桓温入赴山陵止新亭大陈兵卫呼安及王坦之安从容就席又安帝纪元兴元年王师败绩于新亭南史宋本纪孝武帝率众入讨元防至新亭即皇帝位改新亭为中兴亭唐李白劳劳亭诗序亭在江宁县西十五里一名临沧观寰宇记临沧观在县南劳劳山上有亭七间名曰新亭吴时筑中名临沧观亦谓之劳　城宋史建炎四年乌珠趣龙湾岳飞邀击之于新亭大破之黄元之丹阳记新亭吴所立晋隆安中司马恢之徙创今地舆地纪胜亭去江宁十里俯近江渚方舆纪要亭废宋乾道五年守臣史正志重建吕止曰自吴以来石头南上至查浦查浦南上至新亭新亭南上至新林新林南上至板桥板桥南上至烈洲陆有城埠水有舟楫建康西南面之险也　按寰宇记新亭即劳劳亭原无两地而建康志谓新亭垒在城西南十二里临沧观在城南始岐为二地当以寰宇记为是　乌珠改见前】牛屯【在上元县东南吴志孙浩宝鼎元年永安山贼施但等刼皓庶弟谦出乌程至建业丁固诸葛靓逆之于牛屯大战但等败走获谦梁书武帝时江紑父蒨启舍同夏县界牛舍界牛屯里舍为寺胡三省通鉴注牛屯去建业城二十一里】马牧【在江宁县东南通鉴梁末徐嗣徽等导齐兵至秣陵故治陈霸先与周文育屯方山徐度顿马牧杜棱顿大航南以御之旧志马牧在县东南二十里里葢旧时闲牧之地】贺若弼垒【元和志在上元县北县十里隋伐陈若弼渡江于蒋山龙尾筑垒】韩擒虎垒【在上元县西四里有平陈碑其文薛道衡之词】仁威垒【在句容县南南史梁承圣二年周让为仁威将军城句容居之命曰仁威垒史正志建康志俗传达奚将军尝屯兵弃甲于此亦曰甲城旧志在白羊门内】朱雀桁【在江宁县南吴志孙綝筑室于朱雀桥南晋书永嘉初陈敏窃据建业周玘使钱广等讨之勒兵朱雀桥陈兵水南太宁二年王敦兄含奄至南岸温峤移屯水北烧朱雀航以挫其锋咸康二年新作朱雀浮桁南史梁中大通元年朱雀航华表灾舆地纪胜防淮上皆列浮航缓急则撤航为备镇淮桥即古朱雀桁也建康志朱雀桁对朱雀桥南渡淮水亦名朱雀桥本吴南津大航桥又有二十四航在都城内外顾野王舆地志朱雀与竹格骠骑丹阳为四航自隋灭陈惟竹格渡独存通志谓之南航又曰大航以秦淮诸航此为之最顾祖禹方舆纪要今聚宝门内镇淮桥即孙吴之南津桥晋之朱雀桁也】古御街【在江宁县南王存之舆地纪胜御道亦名御街吴时自吴门南出至朱雀雀门七八里府寺相属晋成帝因吴苑城筑新宫正中曰宣阳门南对朱雀门相去五里余名为御道夹道开御沟植杨栁其道自大司马门出为御街自端门出为驰道自西掖门出为右御街宋本纪大明五年立驰道自阊阖门至于朱雀门又自承明门至于元武湖八年罢景和复立建康志今自天津桥直南夹道犹有故沟即古御街也】乌衣巷【在上元县之东南世说王导曰庾元规若来吾角巾还乌衣宋书谢混与族子灵运瞻矅防并居在乌衣巷尝共宴处谓之乌衣之逰舆地纪胜在秦淮南去朱雀桥不逺建康志今城南长干寺北有小巷曰乌衣又有乌衣园在县南二里乌衣巷东黄元之丹阳记乌衣巷吴时乌衣营处所府志巷在县东南二里】马粪巷【在上元县北梁书王志世居建康禁中里马粪巷僧防以来门风多寛恕志又寛厚兄弟子侄皆化之时人号马粪诸王为长者】邀笛歩【在上元县青溪桥右旧志在江宁县上水闸晋王徽之邀桓伊吹笛处】晋北郊坛【在上元县北晋咸康八年立隆安二年王恭等作乱诏王恂守北郊义熙六年卢循入冠刘裕使刘敬宣屯北郊宋书礼志北郊晋成帝立在覆舟山南太祖移于覆舟山西后以其地为北湖又移于湖塘西北其地卑湿又移于白石村东其地又为湖乃移于钟山北东道西与南郊相值后罢白石东湖北郊复旧处南史梁敬帝时齐军至元武湖西北将据北郊坛陈霸先帅众军自覆舟山东移屯坛北以拒之是也】晋社稷坛【通志在上元县古都城宣阳门外晋元帝立张金陵志云在旧江宁东二县里】宋耕坛【在上元县东宋书礼志元嘉二十年将亲耕度宫之辰地八里之外整制千畆开阡陌立先农坛御耕坛王象之舆地纪胜按隋志梁普通二年移耤田于建康北岸别有祈年殿蔡宗旦金陵赋注云梁耤田坛在县东二十里青龙山前旧志耕坛在故台城东南二里】明天地坛【通志在上元县洪武门外明京城图志云太祖以王者父天母地无异祀理乃建坛于此合而祀之坛制辟四门缭以朱垣内复为垣围列坛中上为大祀殿前为斋宫今废】吴南郊坛【在江宁县南宋书礼志孙权太元元年祭南郊其地今秣陵县南十余里郊中是也晋氏南迁立南郊于己地宋大明三年乃移郊兆于牛头山西正在宫之午地前废帝移迁本处通志梁武帝南郊坛在今城东南与娄湖近】华林园【在上元县东北世说晋简文帝在华林园曰防心处不必在逺翛然林木便有濠濮间趣南史宋纪永初二年聴讼于华林园又少帝于华林园为列肆亲自酤卖又元嘉二十三年筑景阳山于华林园又王俭传齐髙帝幸华林园宴集使各效伎艺俭跪上前诵相如封禅书又到溉传溉斋前山池有竒僵石梁武帝戏与赌之溉输石即迎置华林园宴殿前移石之日都下倾城纵观所谓到公石也旧志华林园内有华光等殿及景阳楼竹林堂皆宋元嘉时建建康志云园在台城内本吴旧宫苑也】桂林苑【寰宇记在上元县北四十里落星山之阳吴立吴都赋云数军实于桂林之苑即此】乐游苑【在上元县东北宋书礼志晋立北郊在覆舟山南太祖以其地为乐游苑元嘉十一年禊饮乐防苑范蔚宗乐防苑应诏诗序曰苑在宫城北三里晋时药园也南史陈纪大建四年幸乐游苑采甘露寰宇记苑在覆舟山南北连山筑台观苑内起正阳林光等殿建康志在北郊之西顾野王舆地志苑在县东北八里旧志今城北土桥南小教场即其地】芳林苑【在上元县东北南史齐武帝纪宋元嘉二十七年生于建康青溪宅永明元年筑青溪旧宫即故宅也五年禊饮于芳林苑又张绪传刘悛献蜀栁数株时旧宫芳林苑始成武帝以植于太昌灵和殿前梁书齐世青溪宫改为芳林苑天监初赐南平王伟为第伟又加穿筑增植嘉树珍果穷极雕丽吴都赋注在县东北十里寰宇记芳林苑一名桃花园在东府城东秦淮大路建康志在古湘宫寺前巷近青溪中桥】上林苑【府志在上元县鸡笼山东宋孝武大明三年筑初名西苑梁改曰上林其地有古池俗呼为马塘亦曰饮马池其西又有望台宫】芳乐苑【在上元县建康子城北齐书东昏侯于芳乐苑内立市肆以潘妃为市令即此又方山苑在方山侧府志齐武帝于此筑苑】王游苑【在江宁县西南梁书纪太清元年王防苑成舆地纪胜江潭苑亦名王防苑建康志江潭苑在新林路西去城二十里】东田【在上元县东南史齐永明中太子长懋引晋明帝为太子时立西池例求东田起小苑许之十一年太子薨世祖以东田殿堂为崇虚馆建武二年罢东田王象之舆地纪胜在县东八里】元圃【在上元县北台城北齐书太子长懋开祐元圃园与台城北堑等其中楼馆塔宇多聚竒石妙极山水梁书太子于县圃立馆以延朝士番禺侯轨称此中宜奏女乐太子不答诵左思招隠诗何必丝与竹山水有清音轨大惭顾野王舆地图内有月明观婉转廊徘徊桥内作浄名精舍】太初宫【在上元县北吴志孙权赤乌十年适南宫寻改作太初宫孙晧寳鼎二年起显明宫移居之裴松之注太康三年地记曰吴有太初宫方三百丈权所起也昭明宫方五百丈皓所作也避晋讳故曰显明吴厯云显明在太初之东晋书恵帝时石冰之乱太初宫尽焚陈敏平石冰因故基创造府舍元帝领江左即敏所造为府舍及即位仍在旧府称为建康宫更不改作咸和中燬始营新宫于台城寰记太初宫本孙策故府也建康志太初宫正殿曰神龙北直台城西掖门前路东即古御街又吴南宫即太子宫在南宫在旧江宁县北二里半】东宫【在上元县城内建康志晋永安宫在台城东南隅宫苑记永安宫在台城东华门外太元二十一年以东海王第作东宫安帝立何皇后居此谓之永安宫桓元纂位今其材木入西宫以其地为射圃宋元嘉十五年修永吉宫为东宫城四周土墙堑两重在台城东门外　按南史侯景围台城时于东宫置酒作乐太子纲遣人焚之台殿及所聚图书皆烬陈太建九年东宫成皇太子移于新宫盖即此址】亲蚕宫【在上元县西北南史宋纪大明三年立皇后亲蚕宫于西郊王象之舆地纪胜金陵览古云在县北七里沙市中】明故宫【在上元县旧紫禁城内乾隆十六年】
　　【翠华南廵　　　御制过明故宫诗】安徳宫【在江宁县治南建康志在宣阳门外直西即都城西南角陈宣帝为文皇后所筑隋平陈移江宁县治此明年复罢中有池人谓之安徳宫池】梧园宫【在句容县西旧志吴王别馆也有梧楸成林】太极殿【在上元县北晋书王献之传太元中新起太极殿谢安欲太极殿题榜南史梁纪天监十二年新作太极殿改为十三间以从閠数又王僧辩传承圣初僧辩复台城军人失火焼太极殿及东西堂陈纪永定二年营太极殿王象之舆地纪胜晋孝建又名梅梁殿建康志建康宫内正殿也】　清暑殿【在上元县北晋书孝武纪太元二十一年起清暑殿宋书符瑞志大明元年嘉禾一株五茎生清暑殿鸱尾中南史儒林传宋明帝好周易尝集朝臣于清暑殿讲诏伏曼容执经府志清暑殿在台城内】永福省【在上元县北故台城中刘宋时太子所居梁太清三年太子纲迁居永福省】中堂【在江宁县治南晋明帝太宁二年帝以王敦反出次中堂又出次南皇帝孝武帝以太学在秦淮南去台城悬逺权以中堂为太学亲释奠焉宋景平二年宜都王义隆即位于中堂】积弩堂【在上元县故县城北晋隆安五年孙恩窥建康豫州刺史司马尚之帅精骑入卫京师屯积弩堂】仪贤堂【在上元县东北本名延贤堂宋元嘉三年帝临延贤堂聴讼自是每嵗三讯皆于此堂因名聴讼堂梁天监七年改名仪贤太清二年侯景立萧正徳为帝即位于仪贤堂建唐志在都城宣阳门内路西梁时策孝亷秀才于此】宣猷堂【通志在上元县梁书萧子显传云谢嘏出守建安于宣猷堂饮饯陈书姚察传云察年十三即引于宣猷堂聴讲论难为儒者所称】澄心堂【在上元县城内南唐建为藏书撰述之所旧有澄心堂纸相传为玩金云琐事堂在今内桥东旧中城兵马司地】芙蓉堂【在上元县旧府治宋时建王安石诗芙蓉堂下疏秋水且与龟鱼作主人】昼锦堂【在上元县旧府志西防宋绍兴末王纶以建康人知乡郡故建此堂】戏防堂【在上元县旧转运司宋嘉定中真徳秀将母出使因名】大本堂【在上元县旧紫禁城府治明洪武初建以为太子诸王授经之所延四方耆儒于其中公侯子弟皆就学焉】草堂【在上元县钟山北李善文选注汝南周颙昔经在蜀以蜀草堂寺林壑可懐乃于钟岭雷次宗学馆立寺因名草堂亦号山茨】清如堂【通志在上元县青溪緑波桥北明统志宋马光祖建取御翰中一清如水之语名之】景阳楼【在上元县北南史宋纪元嘉二十三年兴景阳山于华林园又后妃传齐武帝永明中置钟于景阳楼上应五鼓及三鼓宫人闻钟声旱起妆舆地纪胜在法寳寺西南遗址尚存俗呼为景阳台】阅江楼【旧志在上元县狮子山上明初建楼于巅宋濓奉敕撰记　按明太祖所制阅江楼记序则楼不果建特敇儒臣撰记耳】入汉楼【在上元县石头城南晋义熙中建】观稼楼【在上元县石头城五里梁武帝建】穿鍼楼【在上元县东北宋武帝七月七日使宫人穿鍼乞巧于此】百尺楼【在上元县东北南唐李后主建通志在南唐宫中】来宾楼【在江宁县聚寳门外明初所建十六楼之一通志金陵琐事云在城内者曰南市曰北市在聚寳门西曰来宾东曰重译在瓦屑坝曰集贤曰乐民在西闗曰鹤鸣曰醉仙曰轻烟曰淡粉曰栁翠曰梅妍在石城门外曰石城曰讴歌在清凉门外曰清江曰鼓腹俱洪武中建以为行人憩息防观之所并以处官伎焉今尽毁】东南佳丽楼【在江宁县建康志在银行街旧为赏心楼久废景定元年马光祖改建曰东南佳丽楼即今县治基】伏龟楼【在江宁县府志在府城上东南隅景定初马光祖増创八十八门　按顾祖禹方舆纪要曺彬登长干北望金陵问其地曰伏龟案兵督攻之南城遂防楼之命名以此】层楼【康建志在府城右宋咸淳中黄万石建】孙楚酒楼【在江宁县西唐李白玩月于金陵城西孙楚酒楼乗醉着紫绮裘乌纱巾棹歌秦淮有诗云朝沽金陵酒歌吹孙楚楼】南楼【周合景定志在府城右与旧佳丽楼相对】三阁【在上元县故台城内陈后主建南史后主自居临春阁张贵妃居结绮阁龚孔二贵嫔居望仙阁并复道交相往来张贵妃尝于阁上靓妆临轩槛飘若神仙】涵虚阁【在上元县北通志南唐建于后湖即慿虚阁金陵四十景曰凭空聴雨】升元阁【在江宁县西南唐李白诗晨登瓦官阁极眺金陵城钟山对北户淮水入南京王象之舆地纪胜升元阁又名瓦官阁乃梁朝所建髙二百四十丈建康志今崇胜戒坛近升元故基建卢舍那佛阁亦髙七丈】青溪阁【通志在上元县东北清溪上本梁江总故宅】招隠馆【在上元县钟山西岩下刘宋时为雷次宗筑】商飇馆【在上元县蒋祠西南南史齐武帝永明初立商飇馆于孙陵冈世呼为凢日台五年秋九月车驾幸焉通志馆去城十五里】凉馆【在府治宋元符中吕升卿建元时敏记米芾书旧有石刻】士林馆【在上元县旧一台城西梁武帝建南史张绾传西开士林馆聚学者绾与朱异贺琛递述制防礼记中庸义　按旧志载士林馆在六合县西北引通鉴梁时齐兵围秦郡陈霸先赴　大败齐将郭元义于士林此士林乃地名非馆名也】翠微亭【在上元县清凉山顶南唐时建又红罗亭在县内望湖亭在鸡笼山上俱南唐时建乾隆十六年翠华南廵】
　　【御书翠防亭匾悬亭内】半山亭【舆地纪胜在上元县东北王安石故宅由县东门至蒋山此为半道故以半山为名元丰七年安石请舍为寺赐额报恩禅寺明焦竑亦有园在山侧仍其明曰半山】赏心亭【在江宁县西下水门城上舆地纪胜亭下临秦淮丁谓建下有折桞亭张咏建其西有白鹭亭下瞰白鹭洲又有二水亭北与赏心亭相对通志有风亭在折桞亭东叶清臣建又览辉亭在鳯凰台侧有宋熙宁三年残碑】清水亭【在江宁县东南宋建炎四年岳飞败金人于清水亭建康志去府城三十里有铺路通溧水】木末亭【在江宁县聚寳门外花雨台北梅冈之东髙出林表通志旁有方孝儒祠北有景清祠】烽火台【在上元县石头城最髙处吴时沿江筑台以举烽火自建康至西陵半日而逹】郭文举书台【在上元县西晋书王导闻文举名迎置西园之中果木成林又有鸟兽麋鹿因以居文举焉寰宇记郭文举台在治城内王导所筑王象之舆地纪胜谓之文举读书台】昭明读书台【在上元县钟山北髙峯上一在句容县东南四十里昭明尝从陶隠居学筑台于此旧址尚存】日观台【在上元县故台城内通志祥符图经宋司天台也又望耕台在白上村宋文帝尝登此以观公卿亲推之礼又通天台在台城内宋太明七年建】观象台【在上元县鸡鸣山之巅通志元至正元年建明改为钦天防山侧有北极阁　本朝康三十三年圣祖南廵】
　　【御书旷观二字建亭勒石三十八年赐御书欣然有得四字额】鳯凰台【在江宁县南宋书符瑞志元嘉十四年大鸟集秼陵永昌里改曰鳯凰里唐李白有鳯凰台诗乾隆二十二年】
　　【翠华再幸　　　　　　　　　　　　御制金陵鳯凰台用李白韵并效其体诗】雨花台【在江宁县南舆北纪胜在县南三里据冈阜最髙处俯瞰城闉相传梁武帝时有法师讲经此处感天雨花故名广舆记法师号云光通志台在聚宝山上万姓人家烟火与逺近云峯相乱遥望大江如带】
　　【圣祖有御制雨花台诗乾隆十六年】
　　【翠华南廵御制雨花台诗二十一年】
　　【翠华再幸御制雨花台口号诗二十七年】
　　【翠华三幸御制雨花台诗三十年】
　　【翠华四幸　　　　御制戏题雨花台诗】义台【在句容县西南隅唐孝子张常洧旌表之所令李哲有记】占星台【明统志在句容县后圃宋景祐中邱濬知县事明天文登此台观象故名后改为先春台】八卦台【在句容县大茅山南茅洞之东】炼丹台【在髙淳县东二十里谈溪渡口旧传许旌阳炼丹处】是仪宅【在上元县故台城西吴志仪不治产业为屋舍财足自容邻家有起大宅者权出望见问起大屋者谁左右对曰似是仪家也权曰仪俭必非也问果他家其见知信如此】纪瞻宅【在上元县东南晋书元帝初瞻立宅于乌衣巷馆宇崇丽园池竹木有足赏翫旧志瞻尝为骠骑将军即其宅为骠骑府遂名其府侧浮桥曰骠骑航】王导宅【在上元县东南乌衣巷南史江左初立琅琊诸王皆居乌衣巷】谢安宅【在上元县东南晋书桓元欲以安宅为营谢混曰名府之仁犹惠及甘棠文靖之徳更不保五畆之宅元惭而止舆地纪胜宅在乌衣巷口图经云在骠骑航侧县志在聴筝堂后通志谢元宅在上元县土山地名康乐坊旁有谢元走马路】杜姥宅【在上元县北宋元徽二年桂阳王休范反遣别将杜墨蠡入朱雀门径进至杜姥宅齐永元初陈显达举兵江州东昏侯使将军徐世标领兵屯杜姥宅梁末王僧辩等】
　　【讨败侯景遣裴之横等分屯杜姥宅旧志宅在台城南掖门外晋成帝杜后母裴氏立第于此因名】刘勔宅【在上元县钟山南史勔经始于岭之南以为栖息聚石蓄水髣髴邱中朝士雅素者多往游之裴志宅在蒋庙东北名东山园】明僧绍宅【在上元县东摄山舆地纪胜齐永明七年僧绍舍宅为寺】刘瓛宅【在上元县东北齐书瓛住在檀桥瓦屋数间上皆茅屋学人不敢指斥呼为青溪焉永明七年为立学馆以杨烈桥故主第给之未及徙而卒】沈约宅【在上元县北南史约居处俭素立宅东田尝为郊居赋以自叙有云王父从官京师义煕十年髙祖赐馆于都亭里之运巷建康志运巷在今天庆观又引世説叙録治城在今运巷东旧里亭今俗呼为黄泥巷】何点宅【在上元县西卞壶墓侧南史点居东篱门园优游自得豫章王嶷造点点从后门遁去竟陵王子良闻之曰豫章王尚望尘不及吾当望岫息心通志东篱门园即乌榜村】江总宅【在上元县东北金陵故事南朝鼎族多夹青溪而居江令宅尤占胜地王安石诗往时江总宅近在青溪曲宋时为段约宅安石诗昔时江令宅今日段侯家】徐铉宅【在上元县摄山西舆地纪在青溪寺西园池甚盛中有来贤亭今陶庄即其地焉】徐达宅【在上元县南大功坊左带秦淮右通古御街明洪武初赐第于此通志有瞻园在赐第内竹石卉木为金陵园亭之冠又南园在旸第南又万竹园亭城西南隅近瓦官寺又东园在武定门东城下明武宗尝钓于此又西园在城西南近骁骑仓有古松一古石二又括园在大功坊东状元境皆魏公别业】张昭宅【在江寕县南舆地纪胜按丹阳记大长干道西有张子布宅对瓦官寺门张侯桥府志在今聚寳门外】陆机宅【在江宁县南舆地纪胜按金陵览古上元县南秦淮侧有二陆读书台旧址犹存乾隆二十七年翠华三幸】
　　【御制题陆机宅诗】吴隠之宅【在江宁县内古都城南五里今双桥门内晋书数畆小宅篱垣仄陋内外茅屋六间不容妻子以竹蓬为屏风坐无氊席】李琮宅【在江宁县西南江宁镇桥西琮尝手植槐数株至元未犹存】许长史宅【在句容县东南雷平山西北南有井后为道观】周瑜宅【在淳淳县西二十五里旧志周氏世居于此以砖为垣周一里遗址尚存俗呼呼砖墙周】魏良臣宅【在髙淳县东十里今有南塘井其旁即宅址】汉溧阳长校官碑【在溧水县光和四年立后沉于固城湖滨宋绍兴十一年溧水尉喻仲逺始得之置于官舍今在文庙大门右】
　　闗隘龙江闗【在江宁县西仪鳯门外明设户部钞闗于此専理粟帛杂用之税　本朝康熙二十八年督臣请并两税为一货物往来不致淹时万姓称便】新江闗【在江宁县西江东门外亦谓之西新闗出中新河渡二十里达江浦口明初置江东廵司亦曰新江口江防同知驻焉】大胜闗【在江宁县西南三十里其地有大城港合板桥新林等浦之水入江其江流险阨处宋置廵简寨绍兴二年复烽火台元为为大城水驿亦曰大城港镇明初陈友谅来侵太祖命杨璟驻兵大城港友谅至败去因改曰大胜港置大胜闗兼置廵司今革】石灰山闗【在上元县西北幕府山北明初置】江淮闗【在江浦县东南三里明洪武二十四年置闗及廵司设江淮卫于此今卫废】浦子口【在江浦县东二十五里为南北津渡之要有成明宣徳间设守御所　本朝初设参将康熙中改用守备又有税课局明初置治间革又江淮廵司明初置后革本朝复设江宁府】淳化镇廵司【在上元县东王存九域志县有淳化土桥湖孰】
　　【石歩四镇建康志淳化镇在县东四十五里淳化五年置县志亦曰淳化闗其地遮蔽句容应按京口形势冲要明设廵司】江东廵司【在江宁县江东门外】秣陵镇廵司【建康志镇在江寕县南五十里旧志元置巡司及税务明置秣陵闗今仍为镇有巡司】龙潭镇巡司【在句容县北八十里逼临大江地有龙潭建文四年燕王济江次龙潭是也明初设巡司正统二年复设嵗积仓于此为滨江要害后废巡司　本朝乾隆二十五年省龙潭驿丞后改设按龙潭为京口金陵适中之地康中圣祖仁皇帝南巡敬设　行殿乾隆十二年】
　　【翠华南巡御书胜揽龙蟠江声潭影匾额及对聫四十五年翠华五幸御制江寕旋跸驻龙潭行宫作诗】
　　广通镇巡司【在髙淳县东即宋邓歩镇也建康志邓歩镇在潥水县南百二十里乾道四年差官収税寳祐四年移东坝市旧志广通镇在髙淳县东六十里与溧水接界即古东坝之地明洪武二十五年置镇设巡司兼设税课司及茶引所于此今税课司茶引所皆罢】歩镇巡司【在六合县东南歩山下九域志杨于县有歩镇】江淮卫【在上元县北门桥】兴武卫【在上元县城北又明统志有孝陵卫在朝阳门外今废旧志省防原设江宁上】
　　【元等二十六卫顺治十三年并为十六卫康熙十二年裁存江宁上元江淮兴武四卫十七年四卫俱裁十八年仍留江淮武二卫兴】靖安镇【在上元县本曰龙安镇以镇有龙湾市宋建炎四年金人焚掠建康欲自静安渡宣化而去岳飞邀败之于此史正志建康志龙湾市在金陵乡去城十五里元置龙湾水站明初陈友谅突犯金陵太祖命康茂才守龙湾上元县志龙湾在县西北十五里】土桥镇【建康志在上元县东六十里与句容县接界又湖孰镇在县东南六十里】石歩镇【在上元县东北四十里即古罗落桥镇宋置石歩砦廵司】江宁镇【在江宁县西南九域志县有江宁秣陵二镇建康志江宁镇在县西南六十里明置江宁巡司】金陵镇【建康志在江宁县南六十里宋景徳二年置镇旧志元设税务于此今草】白土镇【在句容县东四十里为句容丹阳之中路元置税务于此】常宁镇【九域志句容县有长宁东阳下蜀三镇旧志常宁镇在县东南十里旧有廵司及税务局今废东南有北镇与常宁相去十里宋亦尝置廵司及税课局】东阳镇【建康志在句容县西北六十里淳熙十二年置驿】下蜀镇【在句容县北通典县有下蜀戍即此宋置镇建康志在县北六十里唐世置盐铁转运使在扬州宋发运使在真州皆于仓南岸置仓转搬今下蜀北有仓城基并盐仓遗址尚存】孔家镇【在溧水县南九域志溧水县有孔家冈髙淳固城三镇史正志建康志孔家镇在县南四十五里】固城镇【在髙淳县南王存九域志溧水县有固城镇旧志在髙淳县南三十里】水阳镇【在髙淳县西南三十里临水阳河与宣城县接界】髙望镇【在江浦县西南晋太康初伐吴王浑使李纯屯髙望城旧志在县西南三十里又乌江镇在县西南七十里与和州接界】香泉镇【在江浦县西九域志乌江县有汤泉永安石碛新市髙望五镇旧志香泉在县西三十里南去汤泉五里以近汤泉而名即故汤泉镇也又有汤泉砦元未居人筑以御冦】葛城镇【在江浦县西北即故东葛城明初置馆驿于此】长芦镇【在六合县南二十五里齐建元初魏人南冦诏于长芦置三军胡三省通鉴注六合县有长芦镇及长芦寺】宣化镇【在六合县南九域志县有宣化长芦二镇建康志宣化镇在宣化山之阳为建康往来津渡之要晋五王南奔渡江于此至今谓之五马渡】竹镇【在六合县西北五十里宋设廵司及税务于此本名竹墩以宋庙讳更名】花林市【在上元县东北舆地纪胜去城三十五里齐梁诸坟多在其地建康志北至大江十二里又东流市在县东北四十里竹篠市在县东北二十里】洪蓝市【在溧水县南十五里亦曰洪蓝埠其地有河道北通秦淮南达石湖商贾聚集新粮仓在焉】邵村市【在溧水县南六十里距广徳州建平县界明嘉靖中设河泊所于此万厯间革】递运所【在江宁县城西】三河泊所【在六合县南滁河上明初置天启中革】江东驿【在江宁县江东门内】江宁驿【在江宁县南六十里】龙潭驿【在句容县盘龙山北】东葛驿【在江浦县西北三十里又江淮驿在县城内棠邑驿在六合县东俱雍正入年裁】

　　钦定大清一统志卷五十一
<史部,地理类,总志之属,大清一统志>
　　钦定四库全书
　　钦定大清一统志卷五十二
　　江宁府【三】
　　津梁镇淮桥【史正志建康志在府城南门内即古朱雀航所乾道五年留守史正志建横跨秦淮长十有六丈为二亭明统志在聚寳门外即孙吴南津桥晋朱雀航也】武定桥【建康志在镇淮桥东明统志在织锦三坊】文徳桥【在武定桥之东县学之右其东为利涉桥通志利涉桥西即桃叶渡】上方桥【在上元县东南明统志在正阳门外通志又有通济桥在通济门外中和桥在通济东南与上方皆跨濠水】淮青桥【在上元县东秦淮与青溪相接处旧名东水闸跨青溪】斗门桥【在上元县城内建康志跨运渎其北又有乾道南北二桥明统志在三山门内秦淮合运渎处】鼎新桥【在上元县朝天宫西南跨运渎建康志马光祖重建通志鼎新之西有崇道桥其东有太平桥俗呼为益桥皆跨运渎】景定桥【在上元县城内建康志景定二年马光祖重建更名明统志今名防同桥】内桥【在上元县治西建康志天津桥在行宫前旧名虹桥政和中蔡嶷建后改名明统志内桥即天津桥即六朝大内门旧志在运渎合青溪处又升平桥在内桥东北即宋东虹桥又大市桥在内桥西北即宋西虹桥皆跨古宫城濠】大中桥【在上元县城内明统志大中桥在长安街西即白下桥旧志在通济门内通志桥北有复成桥】北门桥【建康志有武胜桥在府治亲兵教场即北门桥明统志北门桥在洪武街南】金川桥【明统志在金川门内】铜桥【在上元县建康志在城东十里南唐天祚三年以步骑八万讲武于铜桥即此旧志在上方桥东】高桥【在上元县东梁末徐嗣徽自丹阳至姑孰陈霸先遣侯安都拒之于髙桥建康志在县东十五里】土桥【建康志在城东十五里与句容县接界】葛桥【在上元县东南宋元徽中李安民破建平王景素于葛桥建康志在上元县崇礼郷方山东南】亭子桥【在上元县东建康志在清风乡黄城之东去栖霞寺三里徐栖霞寺新路记云建髙亭于路周跨重桥于川上即此】菰首桥【在上元县东梁太清三年髙州刺史李迁仕等援防城营于青溪东率鋭卒深入进至菰首桥为侯景伏兵所败建康志青溪旧有七桥实鍒注云最北乐游苑为东门桥次南为尹桥次南为鸡鸣桥次南为募士桥次南为菰首桥一名走马桥次南为青溪中桥在湘宫寺门前巷即今上水闸次南为青溪大桥东即句容大路西即江总宅桥皆不存】罗落桥【在上元县东北晋元兴末刘裕讨桓元自江乗进至罗落桥斩元将皇甫敷梁敬帝初陈霸先自京口袭王僧辩于石头使侯安都等帅水军前发覇先帅马步自江乗罗落桥防之建康志石步桥在县东北四十五里即古罗落桥也下有罗落浦北入大江顾祖禹方舆纪要罗落桥在府东北四十里地名石安镇亦名石步桥】饮虹桥【在江宁县治西南百余步其东即镇淮桥建康志在鳯防坊本名万嵗桥宋乾道五年守臣史正志与镇淮同建更名长十三丈为屋十有六楹至今俗呼为新桥旧志又有上浮桥在新桥西下浮桥又在其西皆跨秦淮】聚寳桥【在江宁县西南明统志有长安桥即古长千桥杨吴城金陵凿濠引秦淮水绕城置此桥跨之旧志谓之聚寳桥又有赛工桥在县南驯象门外明黄观妻女死节处三山桥在县西南三山门外】石城桥【在江宁县西石城门外跨城濠本朝康熈十八年重修又三山桥在三山门外跨城濠】重译桥【在江宁县南明统志在长安桥东稍南即古乌衣巷】来宾桥【明统志在长安桥西稍南善世桥在聚寳门外旧志善世桥在来宾桥西皆跨跃马涧水流通城濠通志来宾桥在驯象街】板桥【在江宁县西南四十里晋简文帝为王时尝与桓温及武陵王晞同载游于板桥建康志在县南三十里吴丞相张悌死于板桥即此有悌冡在桥西】新林桥【建康志在江宁县西南十五里即梁武帝败齐师处通志即今善世桥明统志在聚寳门外】白鹤桥【建康志在句容县东南三里明统志相传大茅君每嵗十二月二日驾白鹤来此会羣仙故名】永安桥【建康志在句容县南七里下有小港入秦淮】悬纛桥【建康志在句容县西十五里通志吴周瑜尝驻军于此】莆塘桥【建康志在溧水县南二十五里旧志尚义桥在县南跨蒲塘河上明正徳中重建改名】天生桥【在溧水县西十里通志髙十二文明洪武十年太祖命崇山侯李新凿胭脂河因石势而成故名】乌刹桥【在溧水县西北四十五里秦淮河经其下接江宁县界】驿桥【在高淳县东六十里广通镇下坝又东有永清桥又东有永康桥俱跨胥河】双桥【在髙淳县南十里本双河渡】水碧桥【在髙淳县西南三十里跨水阳河接宣城县界宣徽之水至此澄碧故名】漆桥【在髙淳县东北三十里跨康志在溧水县南七十五里】宣化桥【在江浦县有二一在县治西数百步一在浦子口城东接六合县界】茅塘桥【在江浦县西北三十里跨滁河】龙津桥【在六合县治南】
　　【数十步为水陆要会】程家桥【在六合县西二十里水通滁河县西诸山集镇悉由此出】竹镇桥【在六合县西北五十三里跨竹镇港】南津【通志在江宁县南南朝置校尉守之侯景入冦南津校尉江子一与弟子四子五同殉难于此】五马渡【建康志在上元西北二十三里晋元帝与彭城等五王于此渡江又靖安渡旧名龙安津在县西北二十里与六合县宁化镇相对明统志在幕府山之前】麾扇渡【舆地纪胜在江宁县东南四里淮河上晋陈敏据建业出军临大航顾荣以羽扇挥之其军遂溃因名建康志在朱雀桁之左】马家渡【在江宁县西南九十五里亦曰马家洲又称马家步宋建炎三年金人由马家渡渡江防太平州即此】西陡门渡【在髙淳县西三十里界丹阳湖三防河为宁国太平冲要】浦子口渡【在江浦县东三十里又八字沟渡在县东八里乂新江口渡在县东南十三里与江宁中河相对】桃叶渡【张敦颐六朝事迹在县南一里秦淮口通志在江宁县秦淮青溪合流处】
　　堤堰方山埭【在上元县东南通志方山埭吴赤乌八年使陈勲于方山立埭号方山埭齐书湖孰方山埭髙峻公私行旅以为艰明帝使沈瑀治之乃开四洪立办杜佑通典东晋至陈西有石头津东有方山埭各置津主一人王象之舆地纪胜南埭即方山埭今上水闸也正对青溪建康志去城四十里胡三省通鉴注建康城东南有方山埭直渎所经截淮立埭在山南】鸡鸣埭【在上元县南南史齐武帝数幸琅琊城讲武宫人常従早发至湖北埭鸡始鸣故呼为鸡鸣埭唐李商隠诗元武湖中玉漏催鸡鸣埭口绣襦回舆地纪胜在青溪西南潮沟上】南埭【在江宁县东水门王安石赠段约诗闻君更欲开南埭割取钟山一半青通志埭正对旧青溪闸】百堽
　　堰【在句容县西南亦曰栢冈埭建康志百堽堰在句容县西南三十五里接上元县界水通秦淮本赤山湖埭也】黄城堰【建康志在句容县东二十里旧志宋庆元中黄提举监造石堰故名】五堰【在高淳县东广通镇中江下流唐景福元年杨行宻将台蒙作五堰拖轻舸餽粮宋元祐间宜兴进士单谔著书言修防蒙五堰苏常之水十可去其七八苏轼奏议五堰者以节宣歙金陵九阳江之水使入芜湖其后商人贩卖簰木东入二浙者以五堰为阻给官废去于是宣歙诸水多入荆溪王象之舆地纪胜续志云苏常承中江下流常病漂没故筑银林五堰以窒之自是中江不复东而宣歙之水皆自芜湖以达大江旧以石室五堰路又液铁以锢石故曰银淋今讹为林建康志银林堰在溧水县东南百里长十二里自银林稍东曰分水堰长十五里又东五里曰苦李堰长八里又五里曰何家堰长九里又五里曰余家堰长十里所谓鲁阳五堰也明韩邦宪东坝考太祖初都金陵以苏浙粮道自东坝入可避江险洪武二十五年复浚胥溪河为运道建石闸启闭因置广通镇又凿溧水县胭脂冈引丹阳诸湖之水防秦淮以入江于是苏浙运道经东坝直达金陵永乐初运道废改筑土坝自是宣歙诸水希入震泽嘉靖三十五年倭入冦商旅多由坝上行复于坝东十里许古分水堰处更筑下坝谓之东西二坝而统名曰东坝自是两坝相隔湖水絶不复东矣】藕丝堰【在髙淳县北三十里与溧水县南境接界明崇祯问始造石闸】瓦梁堰【在六合县西五十里滁水上五代南唐时作舆地纪胜即涂塘也旧志亦曰吴堰】石湫坝【在溧水县西二十五里本名原濑坝以石为坎西□万山之水至此入秦淮河水喷石上响若轰雷地据上游亦一津口】洪漕坝【在髙淳县西三里】檀家坝【在江浦县西南三十里居人堰山水溉田】倪塘【在上元县东南梁绍泰末齐兵自方山进及倪塘游骑至防建康志在县东南二十五里通鉴注倪氏所筑故名在方山埭南】临贺塘【建康志在上元县东二十里梁临贺王正徳理田于此因名又铜塘在县东四十里屈曲十五里皆溉田二十顷长塘在县东南六十里屈曲五十里溉田百顷】横塘【在江宁县西南吴时自江口縁淮筑堤谓之横塘在今秦淮径口吴都赋云横塘查下楼防之盛天下莫比建康志实录云横塘在秦淮南近陶家渚金陵记陶冢渚西对蔡洲陈纪永定二年营太极殿有大樟水流洎陶家后渚即此】郭西塘【在句容县西一里又南黄塘西黄塘皆在县东北十里】东龙塘【在江浦县南四十里相去里许曰西龙塘】
　　陵墓三国吴大帝陵【李吉甫元和郡县志在上元县北二十二里旧志在县东北十五里钟山南麓】晋元帝建平陵　明帝武平陵　成帝兴平陵【元和志俱在上元县北六里鸡笼山又哀帝安平陵在鸡笼山南又康帝崇平陵简文帝髙平陵孝武帝隆平陵安帝休平陵恭帝冲平陵并在县东北二十里蒋山西南寰宇记晋中宗陵在县东北十里张敦颐六朝事迹晋穆帝永平陵在幕府山之阳】宋武帝初宁陵文帝长宁陵【元和志俱在上元县东北二十二里蒋山东南又孝武帝景陵在县西南四十里岩山明帝高宁陵在县北十九里幕府山东南寰宇记宋高祖陵在县东北十里】陈武帝万安陵【元和志在上元县东三十八里方山西北贞观十年诏百步内禁樵采又文帝永宁陵在蒋山东北宣帝显寜陵在牛头山西北县志其地旧名陵里亦曰天子陵石兽尚存俗呼石马冲】明太祖孝陵【在上元县东北朝阳门外当钟山之阳故蒋山寺明初置孝陵卫典守　本朝亦设陵戸守卫康熈二十七年】
　　【圣祖南廵诣奠三十八年御书治隆唐宋四字勒碑】
　　【特谕严禁樵牧立石陵前以垂永乆乾隆十六年翠华南巡御制谒明太祖陵诗御书扁额对聨二十七年】
　　【翠华三幸御制谒明太祖陵诗三十年】
　　【翠华四幸御制谒明太祖陵诗四十五年】
　　【翠华五幸御制题明陵口号四十九年】
　　【翠华六幸　　　　　　御制题明陵用庚子韵诗】三国吴鲁肃墓【在江宁县西南上新河南岸圩田中今去江不】【逺耕者尚不敢犯】甘宁墓【在上元县北直渎山下】晋王祥墓【在江宁县西八十里何湖侧有防碑】卫玠墓【在江宁县南十里新亭东】纪瞻墓【在句容县东南二十五里】山简墓【在上元县真武湖南覆舟山之阳】郭璞墓【在上元县北后湖中有大】
　　【墩里俗传为璞墓】卞壸墓【在上元县西冶城内朝天宫后壶与二子盱眕皆死苏峻之难义熈十八年盗开卞壶墓面貌如生手拳爪甲出达手背诏给钱十万重营兆域梁书何点传居东篱门园园内有卞忠贞塜点植花卉于塜侧每饮必举酒酹之寰宇记塜在今紫极宫后临岭构亭号曰忠贞亭】温峤墓【在上元县北石灰山之阳初豫章后迁此】王导墓【元和志在上元县西北十四里幕府山西】顔含墓【在上元县靖安道旁曽孙延之铭十四代孙真卿重为立石】葛洪墓【寰宇记在句容县西南一里亦名葛仙翁墓盖仙翁之宗族也又有平西将军葛府君墓在县西七里土冈山】谢安墓【在江宁县南陈书晋世王公多梅岭大建十一年始兴王叔陵母彭氏卒启求于梅岭葬之乃发谢安旧墓弃去安柩以其母元和志安墓在县东南十里石子冈】南北朝齐竟陵王子良墓【在上元县东北本传豫章王金牛山文恵太子葬夹石子良临送至祖硎山叹曰北瞻吾叔前望吾兄死而有知请葬兹地及薨遂焉】梁昭明太子安宁陵【元和志在上元县东北五十四里查硎山通志与齐文恵太子陵相并】始兴王憺墓【在上元县清风乡黄城村】安成王秀墓【在上元县甘家巷】南康简王绩墓【建康志在句容县西北二十五里姜石山】陶宏景墓【在句容县东南雷平山墓前石兽尚存】唐刘太真墓【在溧水县北四十五里俗名相公墩有祠在县北三十五里】宋王安石墓【在上元县半山寺后】李邈墓【在上元县东青龙山】杨邦乂墓【在江宁县南聚寳门外】张孝祥墓【在江浦县北十里七乳山】魏良臣墓【在髙淳县南塘又宣城县亦有墓在南湖北道山】王福墓【在江宁县南新亭乡王墓村旧志福为牛富禆将従富死樊城赠少师平海军节度使】秦钜墓【在江寜县西南处真乡移忠寺侧】汪立信墓【张金陵志在溧水县都堂山】尹起莘墓【在江宁县南新亭乡印塘村】明徐达墓常遇春墓　李文忠墓　汤和墓【俱在上元县东北钟山之】
　　【隂】邓愈墓【在江宁县西南安徳门内】沐英墓【在江宁县南四十里通志在长泰北乡】俞通海墓【在江宁县南聚寳山西天寺旁有虢国公神道犹存】胡大海墓【在江宁县南十五里】冯国用墓【在江宁县南五里鳯西乡】康茂才墓【旧志在神防门外通志在幕府山】赵徳胜墓【在江宁县乌石冈】吴良墓　吴祯墓【与顾时王志吴复杨璟墓俱在上元县钟山西】郭子兴墓　郭英墓【俱在江宁县南聚寳山】花云墓【在上元县南五十里水桥洪武七年以衣冠与夫人郜氏合宋濓为墓碑】陈遇墓【在上元县钟山之隂】孙炎墓【在江寜县聚寳山】方孝孺墓【在江宁县聚寳山旧志孝孺死门人王稌辈收遗骸殡之于此县志明故宫午门前有数尺地至今不生青草云为孝孺受刑处通志万厯十九年礼部主事汪应蛟汤显祖为文立石表其墓三十三年徐鲸复修之　按吾学编收遗骸者都督廖镛也与志异】齐泰墓【在溧水县南十五里医舩山清丝洞前】梅殷墓【在江宁县南牛首山】渤泥国王墓【在江宁县南石子冈永乐中来朝卒赐于此】庄防墓【在江浦县东北定山】倪岳墓【在江宁县南新亭乡堈墓村】梁材墓【在上元县东白山】黄宏墓【在六安县东灵岩山之阳】顾璘墓【在上元县东南彭城山】
　　祠庙帝王庙【在上元县北鸡鸣山明初建今圮】禹王庙【有三一在江宁县城内饮马巷磨盘街口一在句容县秋千村又一在赤山湖】
　　孔子庙【通志在高淳县东三十里桥　孔子五十四世孙文升自序世家畧云文升之十二世祖桧唐同光中避乱自阙里迁浙之平阳传十一世孙潼孙宋徳祐末居建康阙里志潼孙生四子长文升季文昱文昱又自溧阳徙髙淳遂世家焉　本朝康熈六年建庙】福吴富农龙神庙【通志在府城钱厰桥本朝雍正五年奉】
　　【勅建】蒋侯庙【舆地纪胜金陵覧古云在上元县东北十八里钟山之西北吴大帝为汉秣陵尉蒋子文立初封蒋侯晋苏峻平升帝号府志本在孙陵冈明洪武初改建于鸡鸣山又青溪小姑祠府志在金陵牐祀汉蒋子文妹尝遇难妹挟二女投溪死明万厯间改作节烈祠】诸葛武侯庙【在上元县镇淮桥俗呼军师庙旧志曰起鳯祠】卞忠贞庙【在上元县西冶城西祀晋卞壶及二子盱眕南唐时即墓侧建忠贞亭宋庆厯中叶清臣改曰忠孝绍兴中改庙额曰忠烈明初又建忠贞庙于鸡鸣山而忠烈庙如故又即庙侧建厯代忠臣祠祀南唐陈乔宋杨邦又姚兴王珙以下　本朝乾隆十六年御书匾额以】
　　【赐】　李卫公庙【在句容县治东南隅唐武徳四年辅公祏据丹阳反靖讨平之民立祠以祀】顔鲁公庙【在句容县东三十里顔家村祀唐顔真郷】二贤祠【在江宁县西鳯凰台旁祀晋阮籍唐李白通志　本朝雍正初建専祀李白后于防址掘得防碑有晋贤阮步兵墓六字因合祀籍于此　按周亮工募赎鳯凰防疏云万厯壬辰李公昭于鳯凰防旁掘地得石碑半段曰籍之墓乂得半段曰晋贤阮始知此地为籍墓则通志説不足据也】刘忠肃庙【在上元县鸡鸣山之阳祀南唐刘仁赡旧在县东明洪武二十年改建于此】曹武恵王庙【在鸡鸣山之阳祀宋曹彬旧在聚寳门外明洪武二十年改建于此乾隆十六年】
</div>
    <div class="pagination">
<a href="大清一统志_page33.html">上一页</a><span>...</span><a href="大清一统志_page29.html">29</a><a href="大清一统志_page30.html">30</a><a href="大清一统志_page31.html">31</a><a href="大清一统志_page32.html">32</a><a href="大清一统志_page33.html">33</a><span class="current-page">34</span><a href="大清一统志_page35.html">35</a><a href="大清一统志_page36.html">36</a><a href="大清一统志_page37.html">37</a><a href="大清一统志_page38.html">38</a><a href="大清一统志_page39.html">39</a><span>...</span><a href="大清一统志_page35.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
