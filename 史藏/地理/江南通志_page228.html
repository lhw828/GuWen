<!DOCTYPE html>
<html>
<head>
    <meta charset="UTF-8">
    <title>江南通志 - 第 228 页/共 731 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江南通志 - 第 228 页/共 731 页</h1>
    <div class="content">

　　江南通志卷八十五
　　钦定四库全书
　　江南通志卷八十六
　　食货志
　　物产【通省所同者列于前其专产之物与虽同有而其产尤佳者于各郡县下条注之】谷之品曰麦曰稻曰菽麦之类曰小麦曰麰麦【即大麦也】曰荍麦稻之类曰籼曰穤曰晚籼之属有早白籼观音籼银条籼六月籼芦杆籼等类穤之属有羊脂穤麻觔穤雀不知虎皮穤猪鬃穤光头穤等类晚之属有红芒白芒之不同菽之类曰大豆【青黄黑其色三】曰菉豆曰赤豆曰豌豆曰蚕豆曰稨豆又有长而架生者曰刀豆曰豇豆洲渚野生者曰稆豆黍之属二有黑黍有赤黍稷之属曰小米麻之属曰胡麻【有黑白二种以色黑者为佳即芝麻】
　　蔬之品曰菘曰笋曰芥曰芹芹有二曰青芹曰白芹曰韮【以春初为胜】曰葱曰蒜曰姜曰苋曰茄曰荠曰菌【有五色或微毒食宜慎】曰莴苣曰萝葡野生者曰沤蓝瓜之属曰王瓜曰丝瓜曰西瓜曰甜瓜曰苦瓜曰冬瓜曰北瓜其生于水者曰茭瓜曰茭菜曰蒲菜味甜而腻粉者曰薯蓣【一名山药】曰芋【大者为芋头即蹲鸱也】果之品曰桃曰李曰杏曰梅曰枣曰柿曰榴曰橙曰橘曰梨曰香橼曰木瓜曰樝子曰林檎曰樱桃曰胡桃曰栗曰莲曰藕曰菱曰芰曰芡曰鳬茨曰落花生曰甘蔗
　　服用之属有纱有防有缎【丝皆外省出织工江宁称善】有棉布有绢有麻有葛布有土布有丝绵有土防有攒防【合丝为缕尤坚而可久】有羽扇有折纸扇有竹丝器有螺蜔漆器
　　木之属曰柏曰松曰桧曰桑曰柘曰楮曰榆曰槿曰槐曰檀曰椿曰樗曰楸曰栋曰梧桐曰杨曰栁曰冬青曰石楠曰乌桕曰皂荚曰合欢曰枫香曰杉曰梓曰椶曰黄杨
　　竹之属曰筀竹曰淡竹曰燕竹曰水竹曰牙竹曰斑竹曰紫竹曰木竹【其质厚味辣又名刚竹】曰凤尾竹曰慈孝竹【二者尤细宻可爱】
　　草之属曰芭蕉曰雁来红曰映山红曰蓝曰莎曰苔曰凤尾曰翠云曰吉祥曰万年青曰虎耳曰蓼曰苹曰荇
　　花之品曰梅梅有三曰玉蝶曰绿蕚曰硃砂以緑蕚者为胜曰桃曰李曰杏曰梨曰夹竹桃曰玉芙蓉曰木笔【即辛夷】曰玉兰海棠有四曰西府曰垂丝曰贴梗曰毛叶外此草本则秋海棠也曰紫薇曰蔷薇曰桂曰丹桂曰芍药曰牡丹曰兰曰蕙曰菊曰水仙曰罂粟曰鸡冠曰千叶莲曰锦边莲曰虞美人曰杜鹃曰碧桃曰山茶曰海桐曰蜡梅曰绣毬曰荼曰栀子曰榴曰茉莉曰凤仙曰玉簪曰剪春罗曰剪秋纱曰棣棠曰萱
　　药之品曰桔梗曰苍术曰白术曰茯苓曰枸杞曰逺志曰白头翁曰何首乌曰升麻曰防风曰细辛曰乌头曰山慈菇【一名金灯花冬月生叶如水仙而狭】曰龙胆草曰杜蘅【一名马蹄香】曰鬼督邮【一名独摇无风自动】曰芎防【即川芎也叶似芹】曰孩儿菊【一名泽兰】曰香薷曰薄荷曰苏曰艾曰青蒿曰夏枯草曰莶曰木贼曰麦门冬曰天门冬曰决明曰泽泻曰蓝淀【淀即靛也】曰蓼曰萞麻曰半夏曰兎丝曰栝蒌其根为天花粉曰葛根曰茜草曰络石曰木莲曰旱莲草曰忍冬曰菖蒲曰苦参曰香附曰茵陈曰车前曰百部曰商陆曰芫花曰南烛曰苍耳曰蒲公英曰鸭蹠草曰旋覆花曰天名精曰益母草曰土贝母曰土牛膝曰寻骨风曰棋盘草曰紫花地丁曰禹余粮曰石脑曰金樱子曰元胡索曰葳防曰黄柏曰土大黄
　　禽之属曰鹅曰鸭曰鸡曰乌曰鹊曰鸦曰雀曰防鹑曰鸠曰鹰曰鹘曰鱼虎曰鳬曰雉曰鸽曰鸬鷀兽之属曰牛曰羊曰猪曰犬曰驴曰骡曰猫曰兎曰獾
　　鳞介之属曰鲂曰鲤曰鲫曰鲈曰鳙曰鱮【即鲢也】曰鲥【出扬子江初夏郭公鸟鸣时有之】曰刀鲚曰河豚曰鳗曰比目曰鳜曰鲟曰鱓其介属曰螺曰蚌曰蠏曰龟曰鼈曰蛤蜊曰蚬
　　虫之属曰蝉曰蜂曰蝶曰蚁曰蛇曰萤曰蟋蟀【即促织】曰蜻蜓曰螳螂曰络纬曰蜘蛛曰蝇曰蛙曰蛟曰蝎虎【即守宫】曰蚓曰蜗牛曰蜈蚣曰蚱蜢
　　江宁府
　　观音籼【出江宁县之金牛洞】
　　姚枣【出上元姚坊门长大而甘脆】
　　木瓜【出上元摄山】　　　武湖藕【甘嫩无渣滓】武湖菱【入口如冰雪自化皆出上元县太平门外】樱桃【江宁灵谷寺者佳】　银杏【出江宁之天阙山】鲥鱼【出扬子江心上江二邑同】
　　折纸扇【出江宁城中者四方称最】
　　茶【江宁天阙山茶香色俱絶城内清凉山茶上元东郷摄山茶味皆香甘】雨花台石【出江宁聚寳山】茅山石【出句容茅山】苍术【出句容茅山】　　　黄连香【出句容茅山】赭石【出六合冶山供绘事】黄精【出句容茅山】浮石【出六合冶山通体虚灵入水不没】
　　灵岩石【文理精竒天然异彩出六合灵岩山　陆君弼夏日答朱宪昌山人以锦石见贻诗有云开门或枉故人书贻我锦石五色舒贮之磁盘白盈尺旋汲清泉助生魄翠比结緑红靺鞨纹如指螺莹无迹嫋嫋含姿鬬水晶粼粼照案吹寒碧】慈石【出六合冶山取铁如慈母招子故名】
　　石墨【出句容茅山】
　　芝草【芝有八品曰龙芝燕胎芝洞草芝萪玉芝防成芝夜光芝琅葛芝荧火芝前志皆云出句容茅山然土人云芝灵物可遇而不可求】
　　苎丝　　　　　　　　文绢
　　罗　　　　　　　　　纱
　　贡缎【皆出江宁城中】
　　雉　　　　　　　　　兎【俱出句容】
　　氆氇【出溧水】　　　　　羽扇
　　野鳬　　　　　　　　鸳鸯
　　章鸡【俱出高淳】　　　　浦酒【出江浦】
　　瓢儿菜【出冬月者味甘美冠于他蔬郡城特产也或取其种植于他邑则味变而质粗矣】白芹【味清爽冬底春初尤为香嫩亦郡城之特产也士夫春防皆以剪芹为名】大头菜【芥之属也其根大如萝卜以炒盐茴香制之香脆异常惟上元江宁二邑有之四方用相餽遗】
　　雪里红【亦芥属也茎圆叶微小于芥腌为冬菜味辛香爽人心脾惟郡城多出焉】箭杆白菜【菘之属也取其中心嫩芽以为羮味甘美絶伦其外大茎叶以盐腌之可以御冬正月食之尤香脆吴下谓之蔵菜然不若江宁郡城者之佳也】竹【竹类不一郡邑皆有】
　　萝卜【有红白二种各郡皆产惟江宁郡城出者肥硕嫩脆味爽】苏州府
　　红莲稻【芒红粒大有早晚二种唐陆龟防诗近炊香稻识红莲】檀邱米【出吴江粒圆而大】
　　矮糯【一名矮儿糯粒白而大】
　　云南豆【似稨豆大而长红色可爱】
　　金钗糯【粒长唐刘梦得句酒法得传吴米好】莼菜【味滑出吴江亦称莼线即张翰所思者吴中佳品】台菜【冬种春生台】
　　韮【冬末春初卷茁者名韮芽产昆山者为胜】百叶缃梅【花叶至二十余瓣差小而蕊极繁密】江梅【花疎瘦而早开】
　　官城梅【花敷腴而迟光福邓尉山香雪万重几三十里洞庭长坂亦最盛焉】海棠【常熟文村有树髙二丈余榦盈抱花最艳云种出海东】甘菊花【出苏郡学圃者尤良】丁香【有紫白二种】矮桃【出长洲最髙者一二尺结实约重六七两深秋方成熟其味甘美异常桃】消梅【其实松脆为梅中之最上品出吴县】
　　水蜜桃【近出吴县南园浆液香甘不让绥宁】樱桃【即含桃出常熟者更佳白居易诗云含桃最説出东吴香色鲜浓气味殊】枇杷【出洞庭东山者名白沙味大甘初接则核小再接则无核】杨梅【吴中名品味配闽之茘枝出光福铜坑者第一出聚坞者次之】绿橘【出洞庭两山大而深緑色未霜脐间一先黄者佳】真柑【出洞庭而品特髙其木畏霜雪】
　　金柑【常熟沙头称最】
　　金竹【色如蒸栗蒋堂诗云百镒先寒一径深潜移造化铸成金】荸荠【即鳬茨出元和华林村者色红味美不耐久出吴江陈湾村者色黑带泥可致逺】兰花笋【吴林云岳园泥黑色产笋肥大香似幽兰】方竹【吴中佳植可以为杖】
　　木瓜【产洞庭山者清香可玩】
　　香橼【苏郡产比他郡为多】
　　薄荷【府学前南园者名龙脑薄荷】
　　紫苏【出府学前其叶背面皆紫】
　　鲈鱼【巨口细鳞出吴江长桥南者佳】
　　鮆鱼【出太湖多子】
　　银鱼【出莺脰湖者眼围金色土人多鱐以致逺】
　　鲙残鱼【出太湖】　　　　鳜鱼【状似鲈】
　　灯草【出郭巷者佳】
　　太湖石【出洞庭西山水底者佳】
　　防村石【出灵岩山可为砚】
　　尧峯石【天然苍翠】　　　锦【苏锦各种五色炫燿】
　　纻丝【出郡城】　　　　　罗
　　纱　　　　　　　　　绫
　　绢　　　　　　　　　线防
　　绵防　　　　　　　　纹防
　　春防　　　　　　　　捺防
　　飞花布　　　　　　　缣丝布
　　斜纹布　　　　　　　麻布
　　草布【以上皆出苏郡吴中以蚕桑纺绩为工故布帛之属衣被四方】
　　堆纱　　　　　　　　绣绒
　　刻丝【三种皆吴中名品】　蓆【出虎邱者佳次出浒墅】蓆草【出吴江平望震泽】　花笺【出郡城】
　　香炉铜器【出郡城】　　　竹筯
　　藤枕　　　　　　　　木梳
　　斑竹器【俱出虎邱】　　　昆刀【出昆山】
　　芡实【俗名鸡豆出吴江者殻薄而糯出元和车坊者次之有粳糯之分】腐乳【苏郡名品】
　　茶【出虎邱金粟房其色白香如幽兰采于谷雨前为雨前茶天池伏龙俱佳此为最又洞庭两山亦出佳茗】
　　松江府
　　香粳【七月熟米粒小而性柔类糯有红芒白芒二种】箭子稻【粒长而细色白味甘香稻之上品九月熟】金钗穤【米粒长最宜酿得酒倍多三月种七月熟】寒豆【宋杨万里诗云翠荚中排浅碧珠甘欺崖蜜輭欺酥　即蚕豆】莼菜【出华亭谷及松江甘滑宜芼羮叶似露葵四月生名雉尾莼最肥美　宋杨万里诗鲛人直下白龙潭割得龙公滑碧髯晓起相传蕋珠殿夜来失却水晶帘一杯淡煑宜醒酒千里何须更下盐可是士衡杀风景却将羶腻比清纎】
　　兰笋山笋【本出佘山】
　　【因其笋味如兰特赐佳名】
　　兰笋山茶【色淡而味清芬亦絶品也】
　　水密桃【出上海顾氏露香园在金桃李光桃雷震红诸种之上】梅皮【出青浦削青梅皮以蜜制之味殊甘脆】黄金间碧玉竹【上海所产】
　　五茄皮【出郡中每嵗春时郷人采其嫩芽焙干以餽京洛】顾绣【上海顾氏露香园所制】
　　乌丝绢【出郡城光细滑泽望之如水】
　　绢笺【出郡城光泽精美四方书画家多寳贵之】谈笺【有数种惟玉版玉兰镜面宫笺甲于天下】金鱼【出上海者佳好事者畜之为玩】
　　鹤【华亭鹤窠村所出为得地其实自海东来驯养久乃生雏以足有龟纹者贵今无】黄雀【每嵗秋时山荡北郷有之吴地记谓小鱼长五寸秋社化为黄雀味腴美】鲈鱼【生松江出长桥南者四鳃在诸鱼之上桥北者止三鳃味亦不及】蟹【出三泖者大谓之泖蟹出上横泾者小谓之金钱蟹今惟出潘荡者美大】银鱼【出泖西者最细而肥美】
　　鲳鱼【身广头鋭细鳞脆骨】
　　鲥鱼【出海中郷俗以夏至后半月为三时鱼盛于四月取迎时之义银鳞丕灿厥味钟焉】黄鱼【即石首鱼每初夏海滨网取以冰载之谓之冰鲜】梅鱼【似石首鱼不盈五寸】青鰕【大如掌俗称对鰕】
　　淡菜【生海滨】　　　　　吐铁【生海滨沙上】蝤蛑【生海边泥穴中】
　　剪绒花毯【花様异巧有广至数丈者】
　　沙里钩【生海堧沙中钩取乃得故名渍以甘酿殻软而味腴吴中珍品】木棉【古名吉贝宋时始传其种于乌泥泾今沿海髙郷皆种之】布【松郡邑皆能织出沙冈车墩者幅阔三尺余细若防东门外双庙桥有丁氏者弹棉纯熟花皆飞起收以织布尤为精輭号丁娘子布一名飞花布又有斜纹布】绫【一名纻丝绫惟松江有之】
　　盐【出下沙青村等塲所谓吴盐也色白如雪】酒【顾志云雪香酒味香冽而色白松酒之最佳者俗以九月初制新酒名开清其品短水为上九峯酒次之清酒又次之夏月则用白酒其佳者曰靠壁清上海有清酒曰烧酒十月造至夏始开泖滨近有刘氏者汲泖水仿三白法酿酒味亦甘冽号刘酒】常州府
　　香珠稻　　　　　　　红莲稻【俱出武进】籼米【出武进嵗以二十石充贡】
　　白果豆【武进所产异于常豆】
　　燕笋【出江隂】　　　　　毛笋【出宜兴】
　　岕茶【出宜兴山谷者佳】
　　竹菇【产宜兴之南山者佳】
　　西瓜【武进之奔牛无锡之五牧江隂之青旸皆佳】梨【武进之迎春郷者为一郡之冠】
　　桃【产武进之孟河靖江之诸沙者称最】
　　杨梅【出武进马山者佳】　菱【产武进之芦墅】樱桃【产江隂之青旸】
　　何首乌【出宜兴铜官者佳】斑竹【多产江隂】
　　牡丹【出虎泾口沙山者佳】
　　棉花【各色皆产江隂尤多】黄麻
　　蓆草【俱产无锡】
</div>
    <div class="pagination">
<a href="江南通志_page227.html">上一页</a><span>...</span><a href="江南通志_page223.html">223</a><a href="江南通志_page224.html">224</a><a href="江南通志_page225.html">225</a><a href="江南通志_page226.html">226</a><a href="江南通志_page227.html">227</a><span class="current-page">228</span><a href="江南通志_page229.html">229</a><a href="江南通志_page230.html">230</a><a href="江南通志_page231.html">231</a><a href="江南通志_page232.html">232</a><a href="江南通志_page233.html">233</a><span>...</span><a href="江南通志_page229.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
