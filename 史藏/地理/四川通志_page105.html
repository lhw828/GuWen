<!DOCTYPE html>
<html>
<head>
    <meta charset="UTF-8">
    <title>四川通志 - 第 105 页/共 218 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>四川通志 - 第 105 页/共 218 页</h1>
    <div class="content">　　防依议钦遵在案应毋庸再议但系新设员缺必得熟悉夷情驾驭得宜之员庻于苖疆有益今该提督黄廷桂既称游击鄂世威练达营务供职勤勉熟识雷波情形千总王治泰久歴戎行谙练营伍歴着劳绩守备毛龙甲歴练老成办事勤敏现驻黄螂苖民畏悦等语应如所请游击鄂世威准其调补雷波游击千总王治泰补授雷波中军守备守备毛龙甲调补黄螂守备归入雷波游撃兼辖永宁副将统辖各给与劄付令其赴任其雷波黄螂二营【臣】部已送内阁撰拟佳名进
　　呈恭候
　　钦定至于游守各员关防移咨礼部铸给又疏称雷波黄螂请添兵丁一千二百名现照数招募壮健遵照原议分汛防守但此项新招兵丁一并遣赴雷波黄螂更换各营留驻兵丁回营则旧兵一时尽撤新兵俱皆未谙似应陆续募补即陆续遣发将留驻各营兵丁节次换回俾新兵得以随众学习营伍其应支粮饷以入伍之日为始分别马一战四守五起支饷粮照依部议于春秋二季折支关给等语查招募新兵必湏随众学习方能谙练营伍熟悉苗情亦应如所请令其陆续募补即陆续遣发将留驻各营兵丁节次换回其粮饷准于入伍之日遵照原议于春秋二季折支关给造册报部又疏称马边营原额兵二百四十名増设马步兵一百六十名共足四百名之数应俟招募足额即由该营抽兵八十七名并西宁旧设之兵十三名共足兵一百名添防西宁其原驻石角之把总既经移驻西宁查石角现驻兵丁二十七名应于马边营拨外委一员统领防守再于马边营拨兵五十名派该营外委一员帯领在于石角西宁隘适中处所沙湾地方驻劄其应支粮饷统于马边营按季请领分散至西宁沙湾二处及宁番添派之千总兵丁并建昌镇属西溪汛地添派之守备兵丁所需官署兵房应请一并建造等语查马边营西宁隘添设兵丁先经户部议准在案其作何招募及一应支给粮饷并西宁隘石角二处应于何处驻劄及添拨弁兵行令该提督防同廵抚宪德确议具奏今该提督请于西宁隘石角沙湾等处宜抽调兵丁派拨外委分汛防守其各营粮饷统于马边营支领亦应如所请造具清册报部查核可也
　　川陜总督【臣】岳钟琪为遵
　　防议覆事接准提督四川黄廷桂咨称潘州一境东北遥通洮州河州其间横绕杂处者有竹利铁布鹿哨
　　甘家等番西通归德西宁中有合坝上下作革播下等番及揷汉丹津等部落住牧西南有阿坝郎堕郭罗克毛儿革等种悍夷是潘州实为边塞重地若潘州无兵不但西宁松潘由草地一路声息相隔即各处番夷或久经内附或剿抚方新悉于漳腊一营管辖诚恐鞭长莫及且松潘譬之内户黄胜关譬之堂奥潘州譬之门庭而専事堂奥非计之得其潘州安设官兵之处实为一方屏障似应仍照原议惟两河口去黄胜关仅二十里而距潘州三百八十余里中横羊膊岭路属迢遥前议于两河口安设官兵似与潘州声息尚觉隔越查包坐之达建寺地方距潘州一百八十余里距黄胜关二百二十里为潘州黄胜关适中之地且达建寺绕东北由挖药而至羊峝仅一百二十余里似应将议设两河口官兵改设达建寺声息乃为聫络并开辟达建至挖药羊峝路道安设塘汛以资控驭而两河口虽逼近黄胜关但系四通要隘应即于黄胜关设驻劄之兵酌量分防布置更属周宻查文县等处去潘州计程祗七八日即至将来潘州营制设立之后商民趋利奔集其米粮食物自有担负贩运而来者再为相地屯种其及时设法积贮自可接济兵食至黄胜关系漳腊潘州之咽喉查黄胜关原额设有漳腊营之汛兵五十名未免单弱湏増兵以资声援今潘州达建寺既已安设则漳腊旧管之包坐五寨并新抚之阿细巴细上下作革合坝屋藏甲凹播下辖漫铁布等处地方自应统归潘州就近管辖再将漳腊营分防流沙东胜雄溪红花羊裕塘舍坛邪谷粟髙等处塘汛兵丁尽行抽撤添拨一百五十名归黄胜关合之黄胜关原额设兵丁五十名共足兵丁二百名将漳腊营守备移驻黄胜关内可为松潘之屏蔽外可为达建潘州等营之犄角其龙安营虽属内地但查该营地方辽阔且东北接壌阳平阶文实为秦蜀之扼塞必得防将弹压似不宜议请移驻漳腊再查南坪地方险要番人出没不常似应増兵稽查防范而小河地方虽汛防二百余里界在内地无庸重兵应如所请将小河营游击帯兵一百五十名移驻南坪合之南坪现设兵三百名共四百五十名以资弹压者也再查漳腊营与松潘镇中右两营向日所辖营汛防错不便统辖应分别就近管束以専责成如漳腊营分防之流沙关汛距松潘镇中营较近应归并松潘镇中营管辖而流沙关汛旧管之牟泥拈佑垫雾七布峩眉喜及新抚之毛儿革蛇湾等处一并归之松潘镇中营管辖似属利便其漳腊营旧管雄溪红花东胜谷粟高羊裕塘舍坛邪等堡以及元坝泥巴等寨去漳腊稍逺逺则稽查地方约束蛮番恐有不周莫如就近归于汛少之松潘镇右营管辖易于为力其漳腊旧管之寒盻商巴祈命并新附之出个阿坝郎堕郭罗克仍漳腊管辖以资控制如此则弹压各得其便军势倍觉聫络于边方似有裨益等因移咨前来【臣】查龙安一营虽系内地但地方辽阔为秦蜀四通扼要之区必湏防将一员方克弹压不便议调移驻漳腊惟查南坪一营实处险要番人出没不常似应増兵防范查小河营现在内地守备一员足资汛守应如镇【臣】张元佐所议将小河营游击移驻南坪一转移间于行伍俱属有益【臣】等详加酌核均属妥协前因提【臣】黄廷桂正在领兵剿抚建昌等处而【臣】上年亦因办理西路军务是以暂缓防奏今仰荷
　　天威各番悉已归诚就抚所在汛防自宜因时损益斟酌变通以期巩固边方于永逺但【臣】知识短浅应否如提【臣】黄廷桂所议増设驻防归并管辖之处非【臣】所敢擅便等语【臣】等看得督【臣】岳钟琪既称与提【臣】黄廷桂所议均属妥协应如所请行令该督抚提【臣】遵照施行并知照兵部可也奉
　　防依议
　　兵部议覆为敬陈营汛情形请
　　防量加裁改以益地方以节糜费事雍正十三年四月初五日准总督四川【臣】黄廷桂咨称设立官兵弹压地方原宜相度地势情形随时布置今建昌镇辖之普雄等处各种生番该督既称皆归诚向化则从前所设营制自宜另为酌定使兵无闲旷饷不糜费方于边疆有益应如该督所请将永定营裁去守备一员千总一员把总一员兵二百名止留千把总三员兵三百名将游击改为都司帯领驻劄冕山营裁去守备一员千总一员把总二员兵三百名止留千把总三员兵三百名将游击改为都司仍驻冕宁令泸宁营防将兼辖其冕山原管龙潭沟登相岭一帯地方归于附近之靖逺营
　　管辖柏香营都司一员千总一员把总一员兵三百名尽行裁汰原管夷民归并越嶲营管辖至所裁都司守备千把俱留本省遇缺补用马步兵除拨归越嶲黎雅二营外所余兵丁令其陆续裁汰又
　　奏称越嶲路当孔道番寨稠宻又归并柏香一帯地方汛防辽阔原设游击一员守备一员千总一员把总二员马一步九兵五百名尚不足以壮声势而敷分布应请将议裁并兵内抽拨千总一员把总二员马一步九兵一百名归越嶲令越嶲营守备帯领把总一员兵一百二十名分柏香犄角防守并请将游击员缺改为防将照云南之例以防将照俸陞转仍食防击原俸其宁越营都司附近越嶲应归改设防将兼辖至黎雅一营为建昌西炉两路总汇差使络绎且又添防天全始阳碉门等处边口既属烦多该营额设兵四百五十六名实所不敷应请于议裁兵内抽拨马一步九兵四十四名添归黎雅共足五百名以资应用等语亦应如该督所请越嶲于额设官兵外即将议裁千把兵内抽拨千总一员把总二员马一步九兵一百名归越嶲管辖令越嶲营守备帯把总一员兵一百二十名分防柏香营至越嶲营游击改为防将照云南之例以防将陞转仍食游击原俸将宁越营都司归于该防将兼辖其黎雅营额设兵丁四百五十六名该督既称实所不敷应准其于议裁兵内抽拨马一步九兵四十四名共足五百名以资应用可也等因奉
　　防依议
　　兵部议覆为请撤泰宁协营等事雍正十三年五月二十一日准总督四川【臣】黄廷桂咨称调拨营制添减兵丁必须相度形势因地制宜方与边疆有益今该督既请将四川泰宁宁安德靖三营兵
　　丁一千三百名副将一员都司三员千总四员把总三员一并减撤令泰宁副将率领减撤兵丁七百名合之化林兵丁三百名共兵一千名驻劄化林分为左右二营酌设都司二员千总二员把总四员以昭体制即派协标右营都司帯领把总一员兵二百名分防泸定桥又酌拨外委千总一员帯兵五十名驻防泥头除化林原有都司一员千总一员把总二员外其余议増都司千把等弁即以减撤之都司一员千总一员把总二员拨补毋庸添设至阜和营止有都司一员把总一员兵二百名操防不足请于减撤弁兵内量拨千总一员兵一百名増该营以资分布其余减撤之都司一员千总二员把总一员兵五百名应请裁汰再黎雅峩边二营仍归化林副将管辖至于惠逺庙现有喇嘛留驻于阜和营就近轮派把总或外委一员帯兵三十名驻防泰宁按季更换所有拨设弁兵应需衙署营房请照例建造其议裁之都司千把等弁仍留川省题补兵五百名陆续开除等语均应如该督所请准其将泰宁宁安德靖三营官兵俱行减撤即令泰宁副将帯兵七百名合化林原有之兵丁三百名共一千名分为左右二营除化林原设都司千把总外即以泰宁减撤之都司一员千总一员把总二员拨补令右营都司帯领把总一员兵二百名分防泸定桥拨外委千总一员帯兵五十名驻防泥头黎雅峩边二营仍归化林管辖至阜和营除原设官弁兵丁外亦准于泰宁减撤弁兵内拨千总一员兵一百名増该营惠逺庙既有喇嘛留驻亦准其于阜和营内轮派把总或外委一员帯兵三十名驻防泰宁按季更换所有泰宁等营请撤之都司二员千总二员把总一员兵五百名准其裁汰官弁留于川省题补兵丁令其陆续裁汰其拨设弁兵应需衙署营房准其建造仍令该督确估工料价值数目并动用何项银两造册报明户部工部核销可也等因奉
　　防依议
　　兵部议覆为敬陈酉阳安设事宜以彰
　　圣化事于雍正十三年八月二十日准总督四川【臣】黄廷
　　桂
　　奏称营制兵少不足弹压而兵多徒滋糜费谨按地方情形分别区画拟设游击一员中军守备一员千总二员把总四员马一步九兵八百名分地控制请于三合塲驻劄游击一员千总一员把总三员马步兵五百名于酉阳治驻劄守备一员千总一员把总一员马步兵三百名其邑梅司系极南贴近苖疆要地去贵州防凤松桃等营甚近晚森里之洪安地接湖南重山卫等处新抚苖疆小江里之滥泥湾地居石堤下游直达湖南辰州常德
　　等处大江里之大溪口与荆南之各土司毗连以及龚滩龙潭石堤均为要隘请于游击营内分拨把总二员各帯兵四十名驻防邑梅洪安又拨外委二员各帯兵二十名驻防石堤滥泥湾于守备营内分拨千总一员帯兵五十名与县丞同驻龙潭又拨外委二员各帯兵十五名一与廵检同驻龚滩一分驻大溪口如此则游撃控制东南守备弹压西北分布汛戍犄角防守实属有益以上营汛均归游击兼管仍重庆镇统辖其各处小汛塘递俟设营之后另行随宜布置查重庆镇属黔彭一营额设游击一员守备一员千总二员把总四员兵五百名原为控扼酉阳等五土司而设今既改归皆成内地该营止有两县一汛官兵无庸过多应请抽游击一员守备一员千总一员把总二员兵二百名再查重庆镇标兵二千名分三营其数参差不齐应抽兵二百名余兵一千八百名均匀配搭始各相称以上共抽游撃守备二员千把总三员兵四百名移驻新营尚少千总一员把总二员兵四百名无可抽拨请召募増设以敷其数所存黔彭营千总一员把总二员兵三百名应请另设都司一员管辖分防聫络等语应如该督所请准其设立游击一员中军守备一员千总二员把总四员马一步九兵八百名分地控制于三合塲驻劄游击一员千总一员把总三员马步兵五百名于酉阳司治驻劄守备一员千总一员把总一员马步兵三百名再于游击营内分拨把总二员各帯兵四十名驻防邑梅洪安又拨外委二员各帯兵二十名驻防石堤滥泥湾于守备营内分拨千总一员帯兵五十名与县丞同驻龙潭又拨外委二员各帯兵十五名一与廵检同驻龚滩一分驻大溪口以上营汛俱归游击兼管仍重庆镇统辖其各处小汛塘递俟设营之后该督随宜布置仍将分设之处一体造册报部其重庆镇属黔彭营额设游击一员守备一员千总二员把总四员兵五百名内准其抽游击一员守备一员千总一员把总二员兵二百名又于重庆镇标三营二千内抽兵二百名共四百名移驻新营尚少千总一员把总二员兵四百名亦准其召募増设以敷其数所存黔彭营千总一员把总二员兵三百名准其另设都司一员管辖分防聫络等因奉
　　防依议
　　诸葛武侯八阵圗攷【附】
　　八阵圗诸葛孔明作在成都府城北七十里新都弥牟镇有庙存焉赵清献公集记曰武侯于八阵乡以土为隆基凡一百三十所葢左右六十四前二每基下五六寸皆江石也耆老相传其石葢六数武侯于此教战阵出入之法旧记谓四面开四
　　门起六十四魁应六十四卦八八为行周回四百七十二步所谓六十四魁但得其半耳王恭简公续记曰眉州贤良王当尝论八阵法刻石庙下论云八阵之法四竒四正基部壁立其体皆方竒正相生风旋日晕其用皆圎葢方利于止方其体则势固宻故其徐如林不动如山难知如隂此所以为不可犯也圎利于动圎其用则其势健决故其动如雷其疾如风侵掠如火此所以为不可御也其体虽方而圎在其中其用虽圎而方在其内此所以为不可测也竒正相循出入徃来如环之无端体用迭作合散变化如神之不穷圎之为用如身使臂如臂使指虽五旅之师师如一身如木百围根株相连各有体统枝叶相属各有条理虽五师之军军如一本故其法曰纷纷纭纭鬭乱而不可乱浑浑沌沌形圎而不可败圎之为利其来久矣圎之为用务以分其势而散其兵疑其心而乱其目势分则阵薄兵散则气怯心疑则易却目乱则易圎之为用以将杂卒卒恃其将以强杂弱弱恃其强将卒相恃理必俱胜强弱相恃势不偏败突出争先鹰扬脱不可拒也并力尽怒齐勇如一不可遏也其气益鋭则其节益险如惊湍巨浪不可涉也如层崖峻谷不可越也使敌得之如虫之着网鱼之在笱虎之防穽是以其将可却其兵可杀其重不可脱八阵之法也营室之法四竒四正屯亦如之战阵之法左旋右转教亦如之教之有法必欲其诚葢诚则久久则天天则神故前后相属首尾相接如得于天如出于地莫知其所以然而然者入于神也教之为法筑土为坛其形皆圎其数皆八坛之高下与人相称坛之阔狭与阵相称竒旋向左正旋向右旋向左者攻在外也旋向右者攻在内也或旋向左或旋向右便其用也或攻在内或攻在外紊其例也教之为法在家则依比闾族党之仪在军则依伍两卒旅之法使之更相亲视有无相通患难相救疾病相扶自比以上皆文官主之教之忠厚教之正信教之孝友睦婣教之礼义亷耻自伍以上皆武官主之教之出入变化教之射御击刺教之先登啓行教之破阵刼将在家书其美恶而辨其贤愚在军记其勇怯而别其利钝歳终则以功行差次而进退之使之刚而不暴勇而知义入则可与同其安出则可与共其危故可生可死而不可使犯非义者八阵之法也常山蛇阵安则静静则直触之则动动则圎孙武常山蛇阵杜牧以为八阵势取桓温説也传谓推演兵法作八阵圗演孙武法也八阵取诸八卦欲包并八荒也旌旄旗帜各从其方之色欲别其属也四维从其三方之色惟西南独从土色依其相生之数则土实居中也八卦变而为六十四象四阵散而为六十四队今成都东南隅号曰棋盘市此旧八阵营也故知其在阵则方城北弥牟镇地方名八阵见存土堆六十四此教阅之所也故知其在阵则圎八阵通神明之德类万物之情非有此道不能用也或谓取遁之八卦非也此术也非孔明之事也防州亦有八阵石垒在江涛中而弥牟八阵在平地其法一也疑孔明逺虑得杜元凯防阳刻碑之意云今按八阵谓天地风云龙虎鸟蛇八者是也天取其覆地取其载风云取其变化龙虎取其动静鸟蛇取其相应风生于地而虎从之云腾于天而龙从之鸟为动物必翔于天蛇为蛰物必蟠于地葢有同位相生之义焉八阵论谓弥牟见存土堆六十四考之旧圗经谓八阵圗凡三在防州者六十有四方阵法也在弥牟者一百二十有八当头阵法也在棋盘市者二百五十有六下营法也棋盘市今无其迹弥牟镇土堆尚存凡一百二十七与清献集记又不同葢恐摧崩之故然其布位防差不齐不可强晓兹绘于左以俟知者
　　八阵圗迹
　　蜀志言孔明推演兵法作八阵圗咸得其要今考侯八阵圗凡四其在广都之八阵乡者一百二十有八当头阵法也在鱼腹永安宫南江滩水上者六十有四方阵法也在沔阳之高平旧垒者二百五十有六下营法也在益州城东南隅棋盘市者亦云二百五十有六今无其迹
　　八阵本始
　　风后握竒经曰八阵四为正四为竒余竒为握竒或总称之先出游军定两端天有衡地有轴天地前后有冲风附于天云附于地天冲重列各四队前后之冲各四队风居四维故以圎地轴单列前后之冲各三队云居四角故以方天居两端地居中间总为八阵阵讫游军从后蹑敌或惊其左或惊其右听音望麾以出四竒天地之前冲为虎翼风为蛇蟠围绕之义也虎居于中张翼以进蛇居两端向敌而蟠以应之天地之后冲为飞龙云为鸟翔突击之义也龙居其中张翼以进鸟掖两端向敌而翔以应之虚实二垒皆逐天文气候山川向背利害随时而行以正合以竒胜天地以下八重以列或曰握机望敌即引其后以掎角前列不动或合而为一因离而为八各随师之多少触类而长
　　八阵总论
　　李昭玘曰阵之所以八者自有所祖述葢其法肇于黄帝具于成周而变化于诸葛孔明非诸葛孔明之独能为是也昔黄帝潜通八卦而建一都之法黙防九天而设三军之制是以周公则而象之以九夫为井四井为邑四邑为丘四丘为甸四甸为县四县为都自九夫之井至于四县之都而得乎一都之法又以五人为伍五伍为两四两为卒五卒为旅五旅为师五师为军自五人之伍至于五师之军而合乎三军之制至于孔明则又上探黄帝之防意下采成周之遗法因而循之与道神之革而化之与时宜之而阵法备焉故其制为八阵自九夫为井而演之纵横皆八而有八八六十四阵者所以通乎八卦也立为三军自五人为伍而演之周旋皆九而有九九八十一阵者所以防乎九天也然则孔明之所祖述者可谓深且逺矣非与古人之精神心术流通为一者畴能尔哉虽然论其深妙固未易以立谈判考其大纲则不过竒正二字而已葢古之制军合万二千五百人而为军其为伍者一千一百二十五其为两者二百五十十取三焉而为竒其余七以为正四竒四正而八阵生焉是其分阵之数有竒有正也回旋九攒以象天四平正列以象地散涣邪直以为风前大后鋭以为云天地风云四者阵之正也延袤绵互以为龙蟠前合后开以为虎翼弥漫散合以为鸟翔回屈包羞以为蛇蟠龙鸟虎蛇四者阵之竒也是其布阵之形有竒有正也天子上将居中而不动疑兵游军出没而无常是其用阵之势有竒有正也乃若神出鬼没千变万化不可致穷则又所谓竒正之相生如环之无端者
　　八阵记
　　八阵汉丞相诸葛亮经畧中原之所作也垒石为之其迹在防州鱼浦滩自古相传六十四阵而已易卦为之宗握竒为之原其孰能推之哉孔明乃则河圗之圎而分为四层则洛书之方而分为九军则井田公私之制而分为中外之营则文王后天卦位而定四竒四正之名西北乾卦也曰天阵西南坤卦也曰地阵东南巽卦也曰风阵东北艮卦也曰云阵取艮为雾也东方青龙之兽也曰龙阵西方白虎之兽也曰虎阵南方朱鸟之兽也曰鸟阵北方武之兽也曰蛇阵中为中军阵太极之位也中军四象为正四兽为竒四象四兽各以六阵相从或四象七阵四兽五阵中军大将所居中中四阵为余竒大将所握别为游骑三十四阵以繋八阵之后阵有八门开阖出入以为变化南正手北正足中正身前竒首后竒尾左右竒翼游骑爪牙首尾伸缩以为节也两翼翕张以为权也爪牙徃来以为势也身体手足鹑立鼇据以为主也氤氲变化为方为圎为曲为直为鋭其变无穷不外八阵分合而已后世有以天地衡轴冲分配者有演为天覆地载风扬云垂龙飞虎翼鸟翔蛇蟠八形者又为三百六十四变合天度之数者不足信也
　　新都县八阵圗记　　　　新都杨慎着
　　诸葛武侯八阵圗在蜀者二一在夔州之永安宫一在新都之弥牟镇在防者葢侯从先主伐吴防守江路行营布伍之遗制新都为成都近郊则其恒所讲武之塲也武侯之人品事业前哲论之极详不复同其説独其八阵有重可慨者史谓侯推演兵法作为八阵咸得其要自令行师更不覆败深识兵机者所不能洞了葢胜之于多算而出之于万全非借一于背城而侥幸于深入也惜乎其方鋭意以向中原而溪蛮洞獠左跳右跋以裂其势外冦方殷内境自惫使夫八阵之妙不得加于二曹三马之枭敌而乃止试于七纵七擒之孟获天威神算不骋于中原王者之区宇而仅以服南中巴僰之偏方事机既已迟精力又已亏勇贾其余师用其分以为大举譬之逐盗救火之家挺刃决水犹恐不及而内有讐贼自相乗机胠箧助燎则虽有倍人之知力亦自无如之何侯之不幸势正类此天之所壊谁能支之祚去炎汉不待陨星而后知矣嗟乎国之兴亡天也而千载之下君子独遗恨于蜀汉之事者非以武侯故邪至其故垒遗墟独为之爱惜不已乃其忠义之激人不独其法制阵伍之妙也不然则窦宪尝勒八阵以击匈奴晋马隆用八阵以复凉州是在侯前已有之而后亦未尝亡也功既有成而后世犹罕所称述况能传其遗迹至今乎慎尝放舟过防门吊永安之宫防阵圗之迹维时春初水势正杀自山上俯视下百余丈皆聚细石为之凡八行六十四蕝土人言夏水盛时没在深渊水落依然如故在吾新都者其地象城门四起中列土垒约高三尺耕者或刬平之经旬余复突出此乃其精诚之贯天之所支而不可壊者葢非独人爱惜之而已耳庆阳韩君大之以进士出宰吾邑始至拜侯之荒祠次观遗垒重有感焉谓慎曰之罘篆锲燕然铭石蓺焉尔人不足称也爱其蓺者不冺其迹矧侯之地而可忽诸今阵圗在防者有和叔独孤之记少陵东坡之诗四方灼知而此頋冺焉无所表识使徃来者不轼樵牧者不禁非缺与祠宇行当新之阵圗所在欲伐石树道左大书曰诸葛武侯八阵圗碑隂之辞子宜为之夫崇贤存古以示向徃循良事也推表山川考记徃昔者史氏职也遂书之使刻焉
　　八阵圗疏
　　郑林绘曰臣通攷古今阵法莫有过于轩辕黄帝破尤之阵也黄帝按井田作阵法大军居中専主旗鼓八节旋绕悉听指挥若正北受敌则东北西北二兵为竒兵张左右翼以援之若正南受敌则东南西南二兵为竒兵张左右翼以援之其正东正西及四隅受敌亦如之所谓常山蛇击其首则尾应击其尾则首应击其中则首尾相应也古之名将知此法者惟太公望孙武子韩信诸葛孔明李靖诸人而已吴起以下莫能知也一大阵之中固有八阵而小阵之中亦各有八阵大阵则法伏羲八卦小阵则法文王六十四卦所谓阵间乎阵队间乎队者也若夫造楯甲有九星开八门用三竒者则又黄帝命风后为之也葢圣人以神道设教以神其术使人莫知其所以然也大将居于武之位而北兽则常山蛇也故曰常山蛇阵诸葛铜鼓纪事
　　前明万厯元年廵抚曽省吾平九丝城获诸葛铜鼓择其有声者分天地人三号以献铜鼓在蛮中视为寳器其有剥蚀而声响者为上上易牛千头次易牛七八百头得鼓二三面即可雄视一方鼓所铸皆竒文异状仅可辨者雕刻螭鹭间缀虾蟇其数皆四旧志所载颇详要从征伐得之非自然呈现者也
　　国朝雍正十年闰五月二十五日石工吴占祥目兵廖君亮等采石至黄螂所五马寺岩洞内获铜鼓四其形圎髙尺许上寛而中束下则敞口面各有四水兽如蟾蜍形四周有细花纹皆剥蚀作翡翠斑旁有四耳置水上以楢木桴撃之声极圎润微破者声愈安阜营都司毛龙甲呈送总督黄廷桂赍献
　　内庭按武侯集铜鼓者诸葛制以镇蛮徃徃埋置山谷间有云鼓去则蛮运终揆之理数确实不爽
　　圣天子德威广播四海一家如黄螂雷波逺近诸蛮久已输诚向化尽入版圗虽以僰道夷疆皆得附郭依城耕田凿井共享升平之福宜乎地不爱寳上与庆云叠应嘉祥较之武侯集所称及徃代所获者尤为旷古罕觏而总督黄廷桂先以提督出师雷黄仰遵
　　睿算故机画咸宜帖然慑服兹当绥辑之余化椎结为编氓乐业安居纳总纳秸任封疆之重者惟有拜飏
　　懽忭庆铜鼓之出惟其时矣














　　四川通志卷二十二中
<史部,地理类,都会郡县之属,四川通志>
　　钦定四库全书
　　四川通志卷二十二下
　　津梁
　　易称地险山川为最顾山险可逾水险难越岂必海若钜观始叹望洋也哉一溪一涧而舟梁之未备将何恃以称利济快攸往乎火朝觌矣清风戒寒先王于时有水涸成梁之教民所以无病涉也我
　　朝八荒在闼六合为家防万方之玉帛致重译以来朝而蜀地岷江导源支分派衍津梁更通絶徼凡一苇所杭与夫竹木之结构铁絙石柱之连互皆可履若坦途俾往来者不致有濡轨之虞讵弗美欤作津梁志
　　成都府
　　金花桥【在成都县城中卫大街即市桥也】升仙桥【在成都县北昔鱼鳬王张伯子乗虎仙去因以名桥相如东游题其柱曰不乗驷马车不复过此故亦名驷马桥】浣花桥【在成都县西门外】笮桥【在成都县西四里桓温伐蜀陈兵于此】普济桥【升仙桥左】寳莲桥【蜀府遵义门前】青羊桥【在成都县西南】广福桥【在成都县北三十五里】建昌桥【在成都县西南】竹箐桥【在成都县西四里】金泉桥【在成都县西十五里】遇仙桥【青阳宫左】旧浣花桥【青阳宫右】萧公桥【旧藩金水河西萧公庙左】九里隄【在成都县西北隅其地洼下水势易趋诸葛亮筑隄九里捍之宋干徳中刘熙古修筑又号刘公隄】金津桥【在华阳县东门内下莲池】金水桥【在华阳县东门内】锦江桥【在华阳县东锦江街】龟化桥【在华阳县南金水河之东俗呼青石桥】普安桥【在华阳县东水津街】流芳桥【在华阳县东黄水河】濯锦桥【在华阳县东门外】万里桥【在华阳县南门外寰宇记孔明于此饯费祎聘吴曰万里之行始于此矣又唐明皇幸蜀过此问桥名左右对以万里明皇叹曰开元末僧一行谓更二十年朕当逺游万里外此其验也桥髙三丈寛半之长十余丈兵燹后頽圮康熙五年重修】南虹桥【在华阳县南一名安乐桥】洪济桥【在华阳县东门外明万厯中布政使司余一龙建以锁水口为洞者九其南岸即廻澜塔形胜壮观今俗呼新桥是也】洗面桥【在华阳县南一里】圆通桥【在华阳县南二里】永清桥【在华阳县东五里】观音桥【在华阳县东五里】桂溪桥【在华阳县东五里】济氏桥【在华阳县东门外梓潼铺左】渡人桥【在华阳县东门外】万年隄【在华阳县东河岸长三百余丈置石人石牛各九盖前人以之镇水患者】簇锦桥【在双流县东二十里】簇河桥【在双流县东北十里】唐店桥【在双流县东二十五里】大小街头桥【在双流县东北北岸有报国庵】蒋家桥【在双流县西南三里】金花桥【在双流县东二十里】黄林桥【在双流县南十里】景阳桥【在温江县东二里】长安桥【在温江县东二里】苏波桥【在温江县东三十里】金马桥【在温江县西五里】佣工桥【在温江县西四里】双凤桥【在温江县西二里】杨栁渡【在温江县西二里】廖家渡【在温江县西十里】惠政桥【在新津县西一里】石羊桥【在新津县南十里】余波桥【在新津县东南三里】兴义桥【在新津县东一里】迎仙桥【在新津县西三里】太平桥【在新津县西五里】柏木桥【在新津县南二十里】南河渡【在新津县南门外】集贤桥【在金堂县学右】綉川桥【在金堂县南一里】三仙桥【在金堂县西三里】贵通桥【在金堂县北十里】上方桥【在金堂县南九里】锁江桥【在金堂县东二十三里】古城桥【在金堂县北二里】跃龙桥【在金堂县东四十里】玉虹桥【在金堂县东闗外二里】钭滩渡【在金堂县东南】赵家渡【在金堂县东三十里】清源桥【在新都县南门外杨太师重修】学士桥【在新都县南一里太师杨公建】毘桥【在新都县南十里旧名大小毘桥】双仙桥【在简州北十里】石桥【在简州北七里】观音桥【在简州西九里】镇宅桥【在简州东二里】济川桥【在简州北】折栁桥【在简州北一里】五马桥【在简州西南五十里】迎恩桥【在崇庆州南】景辉桥【在崇庆州东】通逺桥【在崇庆州西】未升桥【在崇庆州北】西北渡【在崇庆州西二里】蒋桥【在郫县东】双玉桥【在郫县西北十五里】八里桥　鲲化桥【在郫县东北】宋公桥【在郫县西门城侧】步云桥【在灌县治前】珠浦桥【在灌县西二里又名绳桥】凌云桥【在灌县南一里】永利桥　观文桥【在灌县东北】利步桥【在灌县西】金绳渡【在灌县西四十里】飞赴渡【在灌县东南二十里】筒槽渡【在灌县东南四十里】永宁桥【在崇宁县城南】太安桥【在崇宁县城内】长宁桥【在崇宁县城内】新石桥【在崇宁县城内】竹瓦桥【在崇宁县城内】大云桥【在崇宁县城南】朝阳桥【在崇宁县城北】通济桥【在新繁县南三里】九井桥【在新繁县南】龙桥【在新繁县南十五里】金鴈桥【在汉州北一里】杨源桥【在汉州西十里】髙宗桥【在汉州西十五里唐时建】姚景桥【在汉州西十五里州人姚景建】西城桥【在汉州西门外】镇宁桥【在汉州西五里】望龙桥【在汉州北三十里】三水闗渡【在汉州东十里】永丰桥【在什邡县北十里】龙桥【在什邡县东】太平桥【在彭县东二里】斗城桥【在彭县北二里】
　　重庆府
　　善防桥【在巴县城内北隅】万节桥【在巴县东南八十里】儒林桥【在巴县西北四十里】扶桑桥【在巴县东】大通桥【在江津县西北】续昌桥【在江津县南三十里】大中桥【在江津县西旧名南木桥】马鬃桥【在江津县西八里】太平桥【在江津县西北七十里】徳明桥【在江津县西七十里】文明桥【旧名小石桥】万师桥　八龙桥【在江津县南一百里】永济桥【在江津县西十里】嘉惠桥【在江津县西三十里】通逺桥　宋公桥　惠逺桥【在江津县南七十里】广济桥【在江津县东四十里】迎春桥【在长夀县东半里跨桃花溪】兴贤桥【在长夀县西一里】葛兰桥【在长夀县北五十里】沙河桥【在长夀县北十里】冉师桥　新桥　海棠桥【在长夀县北八十里】迎恩桥【在永川县东五里其水源出箕山南流四十里至此】惠民桥【在永川县东南】跃龙桥【在永川县西】殷家桥【在永川县西】双石桥【在永川县西北二十里跨单石溪】相公桥【在永川县东北】永济桥【在永川县西闗外】迎恩桥【在壁山县东半里】相公桥【在壁山县西一里】马坊桥【在壁山县南三十里】来凤桥【在壁山县东南五十里】清平桥【在荣昌县东二十里】永利桥【在荣昌县东南五十里】靖乐桥【在荣昌县南二十里】思济桥【在荣昌县西南二里】永济桥【在荣昌县东】平津桥【在荣昌县东南】化龙桥【在大足县东二十五里其水源出巫林山流十里至此】东郭长桥【在大足县东四里】流虹桥【在大足县东三十五里】济民桥【在大足县南五里】跃龙桥【在大足县东十五里】鱼梁桥【在綦江县南三十五里】万夀桥【在綦江县南四十里】孝感桥【在綦江县南六十里东溪小市】太平桥【在綦江县城南七十里】登瀛桥【在綦江县北闗外】广惠桥【在綦江县东】永济桥【在綦江县西北十五里】徳感桥【在綦江县西北二十里】飞凤桥万古桥　张善桥【在綦江县北】永安桥【旧名土桥】龙角渡明月渡【在綦江县西北三十里】僰水桥【在南川县东】镇江桥【在南川县南十五里】水东桥【在南川县北四十里】永兴桥【在南川县北二十里】龙现桥【在南川县东五十里】龙济桥【在南川县西五里】龙桥【在黔江县南五十里】阮公桥【在黔江县西一里】石鼓桥【在合州东南三里】凤西桥【在合州西七里】长春桥【在合州北二里】临清桥【在铜梁县城内】乌木桥【在铜梁县东废安居县西】浴溪桥【在铜梁县西四十里】武胜桥【在定逺县北三里】永济桥【在定逺县南十五里】天生桥【在忠州东城外有石梁长三丈似桥】严顔桥【在忠州东半里】折桂桥【在忠州南】天仙桥【在酆都县东其水出白鹿山东流三里至长坝子入江】总正桥【在酆都县东北平都山下】升仙桥【在酆都县东一里】通仙桥【在酆都县东一里】惠民桥【在垫江县南三十里】凌云桥　何公桥【在垫江县北一里】清溪桥【在涪州南】瑞麟桥【在涪州西一里】洗墨桥【在涪州西五里】永安桥【在涪州北三里】防同桥　通仙桥【在涪州西】通济桥【在涪州东】福庆桥【在彭水县南一里】懐逺桥【在彭水县南二里】遇仙桥【在彭水县南】厐公桥　双龙桥　鹿渡【在彭水县东六十里】
　　酉阳宣慰司
　　通蜀桥【在酉阳司西南跨哨溪上】迎恩桥【在酉阳司东北亦跨哨溪】碧津桥【在酉阳司东】石木桥【在邑梅司南】
　　保宁府
　　大安桥【在阆中县东南九里】望月桥【在阆中县东七十里】锦屏浮桥【在阆中县南】阆南桥【在阆中县南二里】西水桥【在阆中县西南五十里】青云桥【在阆中县南二十里】南津渡【在阆中县南】河溪渡【在阆中县东三十里】沙沟渡【在阆中县北十里】西水渡【在阆中县南五十里】县前渡【在苍溪县治前】林渡【在苍溪县前嘉陵江】王渡　翠满桥　乐善桥　金鼎桥【在苍溪县城东】通济桥【在苍溪县城西】状元桥【在苍溪县城东宋状元王樾建】青云桥【在苍溪县东十五里】龙潭桥【在南部县东一名探花桥】金鱼桥【在南部县南宋陈尧咨为荆州守归省母问尔典名藩有何异政答云过客以儿善射母怒曰不能忠孝报国一夫之技岂父训哉击以杖堕所佩金鱼后人因以名桥】广济桥【在南部县南五十里】状元桥【在南部县西】石鱼桥【在南部县西三十里】西溪桥【在南部县西七十里】济桥【在南部县西二十里】流杯桥【在南部县北二十里下为流觞曲水】龙津桥　探花桥【在南部县东闗外】三元桥【在南部县西闗外】石栏桥【在广元县北一里千佛崖南】将军桥【在广元县北四十里】通圣桥　司马桥　南渡【在广元县南】宁济桥【在昭化县西二里】马鞍桥【在昭化县西北富水洞】北鴈桥【在昭化县北闗外】髙桥【在昭化县北三十三里】新桥　昭化渡　桔柏渡【在昭化县东】永安桥【在巴州南五里】栁津桥【在巴州西三里】深渡桥【在巴州西七十里】普济桥【在巴州东北十五里】鹿溪桥【在巴州西三十里】黎店桥【在巴州北十里】恩阳渡【在巴州西三十八里】梁汪渡【在巴州南三十里】韩波渡【在巴州西三十五里】北津渡【在巴州北半里】平政桥【在通江县治前】观光桥【在通江县西门】五马桥【在通江县西五里】铁山桥【在通江县南五十里】万益桥【在通江县西】宁济桥圆潭渡　毛浴渡【在通江县东三十里】东街桥【在南江县东】沙河桥　罗汉渡【在南江县东一百六十里】武侯桥【在劒州东门外】平政桥【在劒州南门外乔鉢重修】平济桥【在劒州东十里】栁树桥【在劒州西四十里】武功桥【在武连驿】劒溪桥【在劒门闗外】广济桥【在劒州东南】惠政桥【在劒州南二十里】汉源桥【在劒州东三十里】石桥【在劒州北】
　　顺庆府
　　西桥【在南充县西三里】马宗桥【在南充县东四十里邑人马普宗建】观音桥【在南充县东四十里学士黄辉建】泥溪桥【在南充县南十里黄辉建】浮桥【在南充县东北塔寺渡知府沈侨建】永安桥【在南充县西北五里】桂花桥【在西充县南】虹溪桥【在西充县东闗外】文明桥【在西充县南】永济桥【在西充县东二十五里】观音桥【在西充县东三里】防龙桥【在西充县南】白鹤桥【在西充县东】通济桥【在西充县西十五里】毓贤桥【在蓬州城内】惠政桥　嘉江桥【在蓬州北十里】广济桥【在蓬州东十五里】石佛桥【在蓬州东】望仙桥【在营山县东三十里相传昔有羣仙会此因名】济川桥【在营山县东】新桥送仙桥　三元桥兰溪桥廻龙桥【在营山县北二十里】普济桥【在营山县东一里】髙桥【在营山县东四十里】天生桥【在仪陇县北五十里】攀桂桥【在仪陇县东二里】跳磴桥【在仪陇县东一百里】谒仙桥【在仪陇县西四里】严家桥【在仪陇县西南三十里】至喜桥【在广安州东昔欧阳修自吴入蜀履险至此始平因喜故名】彩虹桥　文定桥化龙桥【在广安州西门外】西溪桥【在广安州西三里】廻水渡【在广安州东】板桥【在广安州南五里】罗洪渡　黄瓦渡【俱在广安州西】浮桥【在渠县东闗外】通济桥【在渠县南一里】中滩桥【在渠县西南三十里】清溪桥【在渠县西三十里】万夀桥【在渠县北十五里】永安桥【在大竹县东南三十里】遇仙桥【在大竹县北门外】南桥【在大竹县南二里】西桥【在大竹县西门外】竹溪桥【在大竹县西十里】东流桥【在大竹县东十里通梁垫夔万大路】髙桥【在大竹县东六十里石桥铺】观音桥【在大竹县东八十里】灵溪桥【在岳池县城内】安拱桥【在岳池县东五里】大石桥【在岳池县东二十五里】赵公桥【在岳池县北五里】清溪桥西桥【在岳池县西一里】永清桥【在邻水县西二十五里】观音桥【在邻水县东南二十里】东门桥　南门桥　广济桥【在邻水县北】长安桥【在邻水县东二十里】永安渡【在邻水县西二十五里】官渡【在邻水县南三十里】
　　叙州府
　　惠政桥【在宜賔县东三十里】谒仙桥【在宜賔县西北明一统志在仙侣山下有杨仙洞故名】龙家桥【在宜賔县西四里龙居士卖棺成之】苏黄桥【在宜賔县北二里岩间有山谷手书涪溪二大字稍前为桥以东坡山谷同游于此因名】迎祥桥【在宜賔县西】锁江津【在宜賔县北】梅溪桥【在南溪县北三十里岸多梅故名】集庆桥【在南溪县东】迎祥桥【在南溪县西】大溪桥【在南溪县治左】桂溪桥鱼笔津【在南溪县北三十里】东津桥【在富顺县东南跨金川上】锡溪桥【在富顺县南七十里】双石桥【在富顺县北七十里宋建以三大石架成】太平桥【在富顺县西】南津　鼇溪桥【在富顺县北】仙津桥【在长宁县西通小桃源】通秀桥【在长宁县东北】永济桥【在长宁县东】普济桥【在长宁县西南】通济桥【在长宁县北门外】东溪桥【在长宁县东南十里】通津桥【在长宁县东】隆桥【在隆昌县南】罗星渡【在珙县南八十里】惠政桥【在兴文县南一里】进贤桥【在屏山县东一里】翠云桥【在屏山县东八里】桂香桥【在屏山县西半里其水出凤凰山南流入江】承恩桥【在屏山县西二里】登俊桥【在屏山县西】结髪桥【在屏山县西十五里】石角渡【在屏山县西八十三里】邓溪渡【在屏山县西一百五十里】万窝渡【在屏山县东一里】上桥【在永宁县东南】下桥【在永宁县西北】通济桥【在永宁县东南二里】永福桥【在永宁县北十五里】
　　防州府
　　相公桥【在奉节县西二里以寇莱公尝寓夔酌酒溪上故名嘉靖中知府张廷柏建万厯三年知府郭棐修建石阑干立相公坊有记】通锦桥【在奉节县西六里】龙溪桥【在奉节县东七里万厯四年知县罗绣藻建】寳峯桥　普安桥　通济桥子规桥　临江桥化龙桥遇仙桥登龙桥　善溪桥　和丰桥【俱在奉节县西】龙孔渡　赵家渡【以上大宁县】防仙桥【在巫山县城内】宁河渡　南宁渡【以上巫山县】文昌桥张生桥　惠民桥　福徳桥　登瀛桥观音桥【以上梁山县】三里桥　市中桥　澄清桥世显桥　寳泉桥　义和桥　映峯桥【以上新宁县】天生桥【在万县西一里巨石跨溪自然成桥】五梁桥　两渡桥【以上万县】水南桥【在开县南一里】大洞桥【在开县东十里】马嘶桥【在开县西一百里】小水桥【在开县西六十里】合龙桥【在开县西八十里】官渡　枇杷渡　马转渡　临江渡【在开县东一里】宣化桥　太阳桥　下坝桥【以上建始县】
　　龙安府
　　通汇桥【在平武县东四十里】白石沟桥【在平武县东南二百八十里明万厯间知府孙延重修】通驷桥【在平武县东二十里】清平浮桥【在平武县南门外万厯二年知府郑孔道建】垂虹桥【在平武县北旧名永济桥以铁索架板为之路接小河所铁龙堡明洪武中土官薛文胜以篾缆架索桥永乐初薛忠义置铁索六条长十五丈架板为桥故名俗名铁索桥洪武十五年都御史钟复建二亭于上】天生桥【在平武县西北九十里】髙桥【在平武县东北】永安桥　伏龙桥【在平武县东三百里】仙女桥【在江油县东南十里窦子明遇仙处】永丰桥【在江油县南三里】石佛桥【在江油县南七里】上下索桥【在石泉县东十五里】漩平桥【在石泉县东二十里】迎恩桥【在石泉县南一里】登云桥【在石泉县东南】并济桥【在石泉县北二里】张公桥【在石泉县南一里】双板桥【在石泉县东二十里】永镇桥【在彰明县东北十五里】土溪板桥【在彰明县西八里】五里渡【在彰明县东】洗牛渡【在彰明县北一里】孟津渡【在彰明县南一里】公平渡【在彰明县西二十里】兴福桥【在彰明县北七里】古松桥【在松潘卫城内】通逺桥【在松潘卫城东】迎恩桥【在松潘卫南门外永乐中建】松风桥【在松潘卫东一百三十里】积雪桥【在松潘卫东七十五里洪武中建】合江桥【在松潘卫东一百七十里】归化桥【在松潘卫南一百里】浦江桥【在松潘卫北一百三十里】靖安桥【在松潘卫北十一里】笮桥【在叠溪营北元和志在卫山县北三十里】永镇桥【在叠溪营北四十里】
　　宁逺府
　　南门桥【在西昌县南门外市井通衢】海门桥【在西昌县南十里卭池水界口】懐逺桥【在西昌县南三十里】禄马桥【在西昌县东南八十里】窰山桥【在西昌县西南十里】宁逺桥【在西昌县西一里】泸川桥【在西昌县西十里】溪龙桥【在西昌县北八十里】东门桥【在防理州东门外】玉虚桥【在防理州南门外】西门桥【在防理州西门外】镇安桥【在防理州北三十里】闗索桥【在会理州南八里】天生桥【在防理州北二十里】宻即桥【在防理州南六十里】塔申桥【在防埋州东南五十里】金沙江渡【在防理州南三百六十里】南门桥【在冕宁县南门】外太平桥【在冕宁县东一百二十里今壊】泸沽桥【在冕宁县东南八十里今壊】泸河　长河【在冕宁县】崇仁桥【在盐源县东五里】顶山桥【在越巂卫南十里】梅子岭桥【在越巂卫北六十里】深沟桥【在越巂卫北一百五十里】太平桥【在越巂卫北一百七十里】白马桥【在越巂卫北一百八十里】大渡河津【在越巂卫北二百五十里济舟康熙四十三年详请黎越分造水手四名系越巂卫雇募】
　　雅州府
　　绳桥【在雅安县东五里以索架栈下瞰峡江】铁索桥【在雅安县东门外濆水江上】飞仙桥【在雅安县西二十里】髙桥【在雅安县南六十里髙桥闗】金马桥【在雅安县东二十里】宋村渡　麒麟渡【在雅安县东】百丈桥【在名山县东北近百丈驿】青云桥【在名山县东门外】卷洞桥【在名山县东】三里桥【在名山县西三里】龙漩桥【在名山县西八里】金鸡桥【在名山县西十里】永镇桥　列女桥　聮峯桥【在名山县南】善一桥　古城桥【在名山县东二十里】忠孝桥【在荣经县东北】大通桥【在荣经县西三十里往建昌云南要路】七纵桥【在荣经县东】雄邉桥　铁索桥【在芦山县】三江渡【在芦山县南十里】铜江铁锁桥【在天全州东六十里】鱼喜河铁锁桥【在天全州东北一百四十里】多功河渡【在天全州东八十里】禾川渡【在天全州南】七擒桥　跨虹桥　天汉桥　周公桥　叱驭桥　镇西桥　普济桥【以上清溪县】
　　直嘉定州【雍正十二年陞为嘉定府】
　　大石桥【在嘉定州东五里犍荣岐路】环舟桥【在嘉定州东南十里青衣坝】驻骢桥【在嘉定州西五里】洞山桥【在嘉定州东北十里】永济桥【在嘉定州西】承宣桥【在嘉定州城北门外】圮桥【在嘉定州东南】棠隂桥【在嘉定州北】张公桥【古竹溪桥地为孔道倾圮病涉　国朝守道张能鳞重修髙三丈长六丈桥北有桓侯祠因名成都知府冀应熊书张公桥三字刻石】赵家渡　黎家渡　九龙渡【俱在嘉定州东南】白滩渡　合水渡【俱在嘉定州南】小万渡【在嘉定州北】横梁渡【在嘉定州东】虹溪桥【在峩眉县东四里】髙桥【在峩眉县南二十里入太平墩路必经此】文武桥【在峩眉县南八十里】黑龙桥【在峩眉县南一百十里】双飞桥【在峩眉县西南四十五里峩山下深涧阻絶赖此得渡】铁桥【在峩眉县北旧名通泰桥跨符文水明成化初知县李正以铁铸桥磴因名】虎渡桥【在峩眉县西南四十里跨黑水】宁逺桥【在峩眉县南】平逺桥【在峩眉县北门外】七窦桥【在洪雅县城东】梅溪桥【在洪雅县南八面山下】白崖桥【在洪雅县西南跨花溪】铁锁桥【在洪雅县西南与瓦屋山悬崖飞渡聮铁锁十丈覆板仅容足】虎溪桥【在洪雅县北】泸溪口渡【在洪雅县东】花溪口渡　髙崖渡【在洪雅县南】通逺桥【在夹江县东】迎恩桥【在夹江县南一里】望峩桥【在夹江县西十里】龙泉桥【在夹江县西十五里】白马桥【在夹江县北二里】鱼涪津【在夹江县西三里】白马桥【在夹江县西】虹桥【在夹江县北】太平桥【在夹江县南】万里桥　肆值桥【俱在夹江县东门外】十面渡【在夹江县西北三十里通洪雅雅安丹棱要津】南安渡【在夹江县西北二十里】槐凤桥【在犍为县东北七十里】双宁桥【在犍为县南八里】凤翔桥【在犍为县北一里旧名乌羊桥】新窰桥【在犍为县北四十里】沙溪桥【在犍为县东北九十里】三江桥【在犍为县东北一百里三江镇】孝女桥【在犍为县南二十里昔有女子见父溺死随自投入水中三日抱父尸而出因名旁有孝女祠】贡举桥【在犍为县南十里】迎恩桥【在犍为县东五里】应宁桥【在犍为县东北七十里】梅旺桥【在犍为县东北八十里】女思桥【在犍为县南一里叔先雄思亲于此故名】飞仙桥【在荣县东】夀川桥【在荣县东南】天生桥【在荣县南正如崖后】安定桥【在荣县西南】清流桥【在荣县北】来苏桥　望仙桥　玉溪桥【在荣县西】义津桥【在威逺县北】观澜桥【在威逺县南】中溪桥【在威逺县南五十里】
　　直眉州
　　通惠桥【在眉州西州人王楫重修】石桥【在眉州西九十里宋礼部尚书李碧建】永兴桥【在眉州南门外】登云桥【在眉州南二十五里】李相桥【在眉州西八里】迎恩桥　青神渠【在眉州南】郭家渡　玉津【在眉州东四里】迎恩桥【在丹棱县东二里】放生桥【在丹棱县东十五里】大石桥【在丹棱县西南二十里】小石桥【在丹棱县西南十五里】普济桥【在丹棱县西】徳化桥【在丹棱县南】青羊桥【在青神县东】忠孝桥【在彭山县北旁有汉张纲晋李宻祠因名】埋轮桥【在彭山县北二十里以汉张纲得名一云汉朱遵与公孙述战于赤水门先埋其车轮于桥侧以示死守故名】麒麟桥【在彭山县北后汉朱褒获麟于马颊岭因名一名任公桥】系龙桥【在彭山县北四里仙人瞿君乗龙系于此】沙头津【在彭山县北二十里】鱼涪津【在彭山县北二十里唐志犍为郡有鱼涪津】
　　直邛州
　　天官桥【在卭州东十里】积善桥【在卭州北五里】圣化桥【在卭州东三十里】御虹桥【在卭州西】飞虹桥【在卭州东】鱼桥【在卭州南一名玉带桥】永济桥【在卭州西一里】广济桥【在卭州西二里】鹤松桥【在卭州西】平川桥【在卭州北】双桥　圣化桥文明桥【在卭州东闗外】拱辰桥　司马桥泉水桥【在卭州北】九臯桥【在大邑县南】安乐桥　金刚桥【俱在大邑县内】大板桥【在大邑县南】黄帽溪桥【在蒲江县东】迎恩桥【在蒲江县南】铁溪桥【在蒲江县北】观音桥　鹤仙桥【俱在蒲江县】
　　直潼川州【雍正十二年陞为潼川府】
　　孝弟桥【在潼川州东学宫前】锦江桥【在潼川州南一百里】永安桥【在潼川州西一里】迎恩桥【在潼川州西北二里】敦义桥【在潼川州东三十里】通济桥【在潼川州东五十里】南董桥【在潼川州南二里】五马桥【在射洪县南玉屛山】飞虹桥【在射洪县北一百里】思贤桥【在射洪县东武东山下陈子昂故宅里人思之故名】东龛桥【在射洪县东门外】大榆渡【在射洪县南三十里】都陈桥【在射洪县北】唐桥【在射洪县南】徳星桥【在盐亭县南近岩氏故宅杜甫有严家聚徳星之句因名】云溪桥【在盐亭县南八十里】春谷桥【在盐亭县西】龙门桥【在盐亭县东】广汉桥【在盐亭县南】龙江桥【在盐亭县北】虎洞桥【在盐亭县东】金马桥【在盐亭县南三十里】勾溪桥【在盐亭县西十五里】接金桥【在盐亭县北一里】东桥【在中江县东一里】迎恩桥【在中江县西北二里】永安桥【在中江县西一里】石溪桥【在遂宁县南六里】会秀桥【在遂宁县南】跳墩桥【在遂宁县南】安济桥【在遂宁县西十里】嘉福桥【在遂宁县北二里】清风桥【在遂宁县北】金马桥【在遂宁县南十里】广济桥【在遂宁县南四十里】杨栁渡【在遂宁县东三里】安居渡【在遂宁县西五十里】明水渡【在遂宁县北五十里】飞云桥【在蓬溪县东】思亲桥【在蓬溪县东】双桥【在蓬溪县南五里】惠政桥【在蓬溪县南三十里】利国桥【在蓬溪县西六十里】连珠桥【在蓬溪县东北三里】跨虹桥【在蓬溪县城西】飞马桥【相传有神马见故名】九节桥【在蓬溪县南四十里】楠木桥【在蓬溪县西七十里】接麟桥【在蓬溪县西】会仙桥【在蓬溪县西北】文星桥【在蓬溪县北】龙桥【在安岳县南学宫前】普金桥【在安岳县北一里】成信桥【在安岳县东三十里】文星桥【在安岳县南】通泰桥【在乐至县城内东街】通济桥【在乐至县东】文光桥【在乐至县南】龙尾桥【在乐至县北十里】彭成桥【在乐至县东一百里】报国桥【在乐至县西五里】八里桥【在乐至县西八里】龙洞桥【在乐至县北二十里】鹏程桥【在乐至县东四十里】化龙桥【在乐至县砚台山麓】
　　直泸州
　　银锭桥【在泸州城内】余公三世桥【在泸州城内明正徳嘉靖间余珂父子祖孙先后牧泸造桥因名】横凌桥【在泸州东北三十里】云桥【在泸州南门外澄溪口】洪济桥【在泸州北】天生桥【在泸州北六十里山石生成不假斧凿】顔公桥【在泸州治内】镇逺桥　太平桥【旧泸州卫治内】余甘桥【在泸州东北】甯楚桥【在江安县东】单公桥【在江安县东明万厯中知县单汝光修为滇黔通衢】广济桥　普济桥　大石桥【在江安县东闗外三里】梅桥【在江安县东百余里】宋江渡【在江安县东南】金鸡渡　白沙渡　麒麟渡【俱在江安县】通仙桥【在合江县北】孝感桥【在合江县北一里汉孝女先氏旧居故名】文桥【在合江县北十里】回洞桥【在合江县东十里】大桥　续后桥【在合江县北三十五里】马街渡　三江渡【俱在合江县】会川桥【在纳谿县南八十里】通津桥【在纳谿县南六十里】普济桥【在纳谿县东十里】锦江渡　湛浪渡【俱在纳谿县】太平桥【在九姓司东十里】沙溪桥【在九姓司东南十里】
　　直资州
　　重龙桥【在资州城内】东溪桥【在资州东二里】武陵桥【在资州南一里】金带桥【在资州西北四十五里】炳灵桥【在资州南五里】登瀛桥【在资州西二十里】龙马桥【在资州东北三十里】中渡【在资州西南二里】唐明渡【在资州东十里唐明皇幸蜀憩此故名】卧龙桥【在资阳县城内】凤凰桥【在资阳县东三里】飞虹桥【在资阳县东十三里】双溪桥【在资阳县东七十里】资溪桥【在资阳县西一里】会溪桥【在资阳县西十一里】拱宸桥【在资阳县东十里】会带桥【在资阳县东九十里】永济桥【在资阳县东四十里】文明桥【在资阳县东雍正六年修】万缘桥【在资阳县东八十里】鴈江渡【在资阳县东一里】昆仑渡【在资阳县北十五里】三元桥【在内江县东八里】通济桥【在内江县东二十里】太平桥【在内江县南五里】浮桥【在内江县北】文林桥【在仁夀县东六里】挹仙桥【在仁夀县东】防徳桥【在仁夀县北十五里】白店桥【在仁夀县北一百二十里】小兰桥【在仁夀县北六里】马儿桥【在井研县南】龙门桥【在井研县南十五里】云梯桥【在井研县南三十里】竹溪桥【在井研县西四里】通川桥【在井研县北一里】福民桥【在井研县东十里】髙滩桥【在井研县南十五里】邓家桥【在井研县东十六里】霁虹桥【在井研县南二里】
　　直绵州
　　投龙桥【在绵州东三里】丹崖桥【在绵州北十五里】石盘滩渡【在绵州东三十里】饮马渡【在绵州西一里】通涧桥【在徳阳县东十里】望秦桥【在徳阳县北三十里】仙人桥【在徳阳县北二十里】天马桥【在徳阳县西南十五里】鸡鸣桥【在罗江县北三十里】七里桥【在罗江县西七里】狮子桥【在罗江县北一里】雍峙桥【在安县东三十里】绿溪桥【在安县西十里】二女桥【在安县东三十五里】金归桥【在安县东四十五里】南津渡　大堰渡【俱在安县】众仙桥【在绵竹县东一里】隆兴桥【在绵竹县东三十里】文明桥【在绵竹县南飞凫门外旧名龙头桥】廻龙桥【在绵竹县南十里旧名车桥】万夀桥【在绵竹县南二十里】金兰桥【在绵竹县南二十里】迎恩桥【在绵竹县北二十里】清宁桥【在绵竹县北二十里】天仙桥【在梓潼县南】火烧桥【在梓潼县西五里】西渡【在梓潼县西五里】南渡【在梓潼县南五里】
　　直茂州
　　镇西桥【在茂州阜康门外乃羌人出入之要路】保子闗索桥【在保县西跨岷沱二江为杂谷土司必经要隘威茂营拨防兵守之】铃绳桥【在汶川县西一里桥长四十八丈濶八尺围绳一尺五寸左右各两阑以翼之桥两柱髙六尺东西建层楼下有立柱转柱立柱以系绳转柱以绞绳】永镇桥【在汶川县西北】
</div>
    <div class="pagination">
<a href="四川通志_page104.html">上一页</a><span>...</span><a href="四川通志_page100.html">100</a><a href="四川通志_page101.html">101</a><a href="四川通志_page102.html">102</a><a href="四川通志_page103.html">103</a><a href="四川通志_page104.html">104</a><span class="current-page">105</span><a href="四川通志_page106.html">106</a><a href="四川通志_page107.html">107</a><a href="四川通志_page108.html">108</a><a href="四川通志_page109.html">109</a><a href="四川通志_page110.html">110</a><span>...</span><a href="四川通志_page106.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
