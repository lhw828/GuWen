<!DOCTYPE html>
<html>
<head>
    <meta charset="UTF-8">
    <title>山西通志 - 第 43 页/共 700 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山西通志 - 第 43 页/共 700 页</h1>
    <div class="content">　　鎭河堡明分驻操守一员
　　拒墙堡北少西八十里东至得胜堡二十里西至边墙三里南少东至大同县治八十里北至边墙一里西南到助马堡　堡方一里高三仞厚二仞余门楼一明嘉靖二十四年巡抚詹荣总兵周尚文筑分驻守备一员
　　弥陀山在拒墙堡北周尚文破敌于此　金志宣宁有官山弥陀山石碌山　金托克索尝领偏师破云中诸山寇盗
　　牛皮关东六十里牛皮岭下　唐志云中东有牛皮关
　　金志大同有牛皮关
　　牛皮岭东六十里高一里盘踞十里北连采掠山南连土坡山下有牛皮关
　　东奕峪西南四十里
　　尖峪口西十里
　　石佛寺口西三十里左云县东一百十里有墙堡前卫有石佛寺堡
　　黑峪口西四十里
　　营盘沟北七里隂山道　唐志云中有隂山道青坡道皆出兵路
　　小石口【一名小寺口】北二十里前卫有小石寺村堡
　　大石口【一名大寺口】北二十里
　　野狐岭北二十六里　嘉靖十七年九月俺答先由阳和入总兵梁震副总兵戴廉游击王陞督兵赴之既而由野狐岭犯鎭城都御史史道率都指挥徐珏等以歩卒阵于城东东塘坡寇遂南掠至怀仁乃退
　　孤山湾北四十里边汛多会于此
　　山口东北四十里东通阳高县自北而西有小石大石二口又折而南有黑峪尖峪二口　山口有山谷云中志东北五十里阳高十里河发源边外由守口堡之山口入　郭登初至大同士卒可战者才数百马百余匹不数年马至万五千匹精卒数万又尝以意造搅地龙飞天网凿深堑覆以土木如平地敌入围中发其机自相撞击顷刻皆陷又仿古制造偏箱车中藏火器上建旗帜钩环联络布列成阵战守均有赖焉　余子俊议军务事一修理边备如大同中路起西至偏头关接界去处止东西地远六百余里地势平坦无可据应调集中西二路征操马歩官军并屯种官军舍余人等做与墩样从中路起随小边故址每二里筑立墩台一座每座四面根脚各阔三丈高三丈对角做悬楼二座长阔各六尺空内挑壕堑阔一丈五尺深一丈计用做工人五百土近者十日可成一座姑以一万人十日计之可成二十座一月可成六十座两月可成一百二十座聨络二百四十里各以十人守备非但瞭望得眞多备鎗炮等器可以四面击贼以平日试打鎗炮验之可致三四百歩今以两墩鎗炮共击一空中停去处止有三百六十歩决无不可击至之理其大同东路另起一工宣府从西路与大同接界去处总起一工　丘濬墩堡议墩台相去远近当以火光可见礟声可闻为限宜于外墩之内每二三十里各为总台数处以次通报城中其墩之制高必极望墩之下于三四里间四周俱筑为土墙高四五尺长七八尺许横斜错乱彼此相入又须委曲然后可行使驰骑不能侵近其墩之上除候卒自持口粮外常蓄一月水米若夫烽燧之制古人昼则燔燧夜则举烽偶逢风劲则烟斜而不能示远值霖雨则火郁而不能大明宜于墩台之上立为长竿分为三等上悬红灯以灯数多寡为缓急众寡之候所谓红灯者锻羊角效鱼魫为之而染以红遇夜则悬以示众数百里之间举目可见　王道中翟鹏行状壬寅七月廷推总督宣大偏保并节制山东河南公乃挑修大同壕墙一道深广各二丈且垒土为墙高复倍之延袤三百九十余里添筑新墩二百九十二座防墩堡一十四座添设守备操守十四员起盖营房一千五百间得地一万四千九百余顷以地募军每军给地五十亩得军一千五百名事半工倍省费数十万计　初总督翟鹏议凿长堑后抚鎭渐筑城垣及増筑靖鲁五堡灭狐九堡鎭羌四堡大同西北号为重障二十五年总督翁万达集都御史詹荣总兵周尚文议曰堑可塡渡且不利拒守故必城长城长城必有台利于旁击台必置屋以处戍卒近城必筑堡以休伏兵城下留数暗门以便出哨又曰自阳和至宣府李信屯旧无城自丫角山至阳和旧有堑或城而不固三月令通筑长城补故剙新凡三百余里敌台暗门称是增筑保安堡设兵戍守又多筑土堡于内以屯伏兵后又计李信屯道里及宣大援兵节度行之　明初以宣大为重鎭建将屯兵号曰两鎭嘉靖十九年大同失防太原告急始添置太原宁鴈汾潞兵将缮紫荆倒马平刑宁鴈边隘至秋征兵防戍如宣大号内边总督翁万达具奏曰山西起寳德州黄河岸歴偏头抵老营二百五十四里大同西路起丫角山歴中北二路东抵东阳河鎭口台六百四十里宣府起西阳河歴中北二路东抵永宁四海冶一千二十三里共一千九百二十四里险在外所谓极边也山西老营堡转南而东歴宁武鴈门至平刑关八百里又转南而东歴龙泉倒马紫荆插箭岭浮图峪至沿水口千七十余里又东北歴高崖白羊至居庸关一百八十余里共二千五十余里皆峻山层冈险在内所谓次边也外边西连延绥东距蓟州势相犄角屏蔽京师内边惟紫荆宁鴈通外次居庸倒马余称腹里矣外之不御内安可支故论者有唇齿之喻又有门户堂奥之喻欲窥堂奥必始门户唇不危则齿不寒理所易晓山西旧规守偏老一带岁拨班军备御大同内边则但存防守隘口之兵以为大同声援原无摆守例也宜罢征兵于内省分鎭兵于外藩外备既严则内境无患其内关额设兵马照额存留以复旧制诏从之　二十六年三月既议并守于是丫角山以东至阳和靖鲁堡增修长城　弥陀之役俺答虽奔北而堡人惧二十八年五月总督翁万达与都御史李仁计下令城外塞塞如偃月形东西皆附于旧塞暗门敌台如制三十年十二月俺答寇大同时兵部侍郎史道马市初翁万达修筑宣大边垣千余里熢堠三百六十三所差完固至是以通市半为俺答众所毁　梁斗辉边防议大同城堡六十四座敌台墩台共九百余座嘉靖中于边墙冲口等处添设空心甎台三百座翁万达曰宣大山西外边地有平险路有迂直合
　　而言之则大同最称难守次宣府次山西之偏老分而言之则大同之最难守者北路也次中路次西路东路宣府之最难守者西路也次中路次北路东路山西偏关以西恃河为险无待防秋偏关以东则略与大同西路同焉　大同东至枳儿岭西至平鲁城无山设险　氊防山大黄口鸽子堂野马川下水海沙嘴牛站口牛角川驻帐则必犯大同　魏正始元年九月有吿蠕蠕率十二万骑六道并进欲直趋沃野怀朔南寇恒代诏车骑大将军源怀加使持节侍中出据北蕃诸所处分皆以便宜从事怀至云中蠕蠕亡遁怀旋至恒代案视诸鎭左右要害之地可以筑城置戍之处皆量其高下揣其厚薄及储粮积仗之宜犬牙相救之势凡表五十八条　唐顺之左编金宗翰传金人初犯太原孙翊与折可求随援之可谓勤矣然当宗翰自云中悉众侵太原时翊在朔州由马邑怀仁东去云中无数舍之远可求在武州由武朔东去云中路近于交城皆是坦途若翊与可求防麟府武朔之师并力以捣云中时宗翰之徒骨肉财寳尽在云中敌必仓皇归救根本太原之军自可从后袭之孙膑走大梁而救韩皆此道也宗翰失意则宗望亦防气矣　宋宣和末金人围太原势张甚知朔宁府孙益被命救太原或言不若引兵北捣云中彼之将士室家在焉所谓攻其所必救也益曰此防固善无违君命因跃马冒围至城下张孝纯不肯启门遂死之
　　沙河堡西北六十里周二里三十歩高二丈五尺前卫哨马营
　　怀仁堡西南八十里周三百五十五丈八尺高二丈七尺壕深一丈七尺明永乐九年筑
　　赵麻堡南一百二十里周一百三十丈高三丈壕深一丈五尺明永乐九年筑
　　第三祚堡南一百二十里周一百三十丈高二丈七尺明洪武七年筑
　　长安堡东南五十里周二百二十四丈高三丈八门后存二
　　神泉堡东一百二十里周一百二十丈高二丈壕深二丈四尺门一
　　漫流堡东一百四十里周二百八十丈高三丈壕深二丈门一
　　聚乐堡东六十里　高山堡南六十里　许家庄堡怀仁县
　　大峪口西南四十里大峪口村高二十丈有奇盘曲二里连左云县四峰山　大峪山路甚广可行车南通鴈门关西通左云右玉诸城堡明时抚按择地创城址不克立商贩往来率繇峪口匪止大朔二郡也大峪河南四十里通大峪口　大峪口墩　怀仁之大峪口左云之红羊峪形势相连胥四峰山阻隘也【上有雕窝寺山碬雕巢今尚存犹雁门之雕窝梁也】
　　鹅毛口西北十五里鹅毛口山西通左云右玉　鹅毛口墩
　　偏岭口西南五十里　北有大峪小峪芦子阿毛四口杨博疏大同五堡修饰完备但东长峪系大同三关两鎭接境之地宜建城设兵以为一劳永逸计【一作偏头口】
　　四老口西北四十里　四老沟在县北　四老沟墩距城五十里有四老沟村
　　峪口　鹁鸽峪口西三十里　陈家峪口西北二十里相传杨业败处　马什岭口　小磨口西十五里　石井口西十五里石井山　石井口墩　吴道口西二十里　炭岭口西二十五里　芦子口西南十五里芦子墩　小峪口西南二十里　小峪河通小峪口　牙余山红山峪口西南三十五里　薛家庄河通红山峪口
　　西安堡在县东设操守一员官兵一百名　云中志西安桥东南三十里跨桑干河
　　日中城堡在县南　金志怀仁有早起城日中城陶家寨　西安堡　鎭子堡　七里寨　黎家寨　五里寨　晏头堡　清水河堡　闫家寨　干沟堡赵马寨　南河堡　上南头堡　白家堡　三作堡南家堡　新庄子堡　拳伏寨　何家堡　芦子
　　村　鹅毛口村　石井村　红山峪　小峪口村黑里寨　北七里寨　三台岭　里八庄堡　狗家寨　四老沟　后所屯堡　王刚寨　冻牛坡　腰塞村　马家庄
　　山隂县
　　大于口黄花岭西县北
　　胡峪口在东南【详代州】
　　水峪口在西南通代州南山大小十余口
　　榆林口南三十里沙家寺南
　　岱岳鎭北三十里
　　辛行铺在县西　河阳堡西北三十里　下安银子西北三十五里　周家庄北四十里　双山子东北四十里　帐头铺西南三十里　故驿村南十五里沙家寺南三十里　永宁城北五十五里　神泉堡西北六十里　南辛寨南二十五里　刘家岭北二十里　高小疃北三十里　北辛寨东二十里　河曲堡西北三十里　高鎭南二十里
　　应州
　　黄沙口东南六十里北接牛槽峪南通大石口
　　茹越口南四十里设巡检司西接胡峪口其间有峙峪小山门峪龙湾峪箭杆峪明枢峪狼峪神堂峪水峪马峪东安峪西安峪十一口　茹越山南三十里接繁峙界林木深蔚　书堂岩茹越山内　龙湾山南四十里茹越口东有龙王堂　龙湾峪西南四十里南通水峪口东有五人盆子沙家赤口四峪南通胡峪口又有东寺西寺白树棘料石门寛峪当吊七口微有小径　小山门口南四十里　峙峪口正南四十里
　　北楼口东南四十里南通繁峙县朗岭关设北楼营东有黄沙徐峪康峪三口西有牛槽大石小石三口
　　小石口巡检司
　　胡峪口巡检司西南六十里
　　黄花冈西四十里　赵武灵王畧地北至无穷之门登黄花之冈其势与城相低昂　后魏天兴六年九月行幸南平城规度灅南面夏屋山背黄花堆将建新邑　防驾冈南三十里相传魏孝文帝驻跸于此茹越里有防驾冈村　赵覇冈东二十五里南北横卧右腋下即浑河　安边鎭东二十里　司马鎭西一十五里　大罗鎭南四十里　神武鎭北四十里【元好问诗南北东西俱有名三冈四鎭防金城】
　　萧家寨　侍中庄　北小站　曹娘子　义井村　韩家房　刘霍庄　北房儿　三门城【九堡官守】　中河南马庄　门家寨　东河　石桥儿　上桥头　黄巍子　大西头【八堡自守】
　　浑源州
　　磁窑口关城南十七里恒山右脇路通灵邱明洪武四年筑堡设巡检司　磁窑峡口城南十里上有磁窑天险四大字　磁窑峡水城南十里东西分流一引入城今塞　楼阁虹桥磁峡口内两峡凿孔驾巨梁搆楼于上据以守口可称天险唐李白书壮观二字刻磁峡东崖上【石孔不计数在磁峡口两崖】辽神册初萧阿固齐狥山西诸郡县下之天赞初与王郁略地燕赵破磁窑鎭　杨述程登恒山记南行十里许至磁窑口两岸峭削如门大类劒阁诸峡泉流峡中奔防□□如建瓴而北为神川川之东凿石垒途草桥木磴又大类连云诸栈上有石窟架阁犹余横木数千蠡剥欲尽传者以为宋初把守三关处也　西峡在磁窑峡西南三十里　王濬初天赐禅林记恒山下为大峡乃燕赵所由路循峡而南三十里与燕赵路岐转入西峡为天赐沟两山壁立罅处如巨灵斧劈状繇陿径直上百弓许至山腰稍阜为石窟窟高数十丈纵倍之横又倍之中有古刹颜曰天赐禅林
　　乱岭口关城东四十里恒山左脇路通广灵明洪武七年置巡检司后裁　乱岭关堡
　　大寨头关城东南一百一十里东南连紫荆关明洪武九年置蔡家峪巡检司后裁
　　李峪口城西南十五里南通代州北楼口　磁窑口西八里　李峪村堡
　　大小凌云口【又名大小峪城】西南三十五里南通北楼口　磁窰口西南十里　凌云口堡
　　王庄堡南九十里明嘉靖初建万厯十年重修甃砌以甓墙高三丈雉堞六尺垜口五百二十有六楼橹一十二周六百一十七尺南北二门瓮城高二丈五尺壕阔一丈深七尺形势雄固　王庄驿州南九十里明设操守坐堡二员百总二员马军十名马十匹歩军一百九十名
　　独炉寨西南峰上　石板寨西南峰上　抢风岭墩在青磁窰峡南　孙膑寨在南山　新安寨在东北张家庄堡　武村堡东十里　沙岭铺堡　沙窟陀堡　沙河村堡　大磁窰堡　青磁窰堡　峪南沟堡　小道沟堡　羊头崖堡　牛还峪堡　撘柯枝堡　金峰里南六十里　汤头堡　蔡家峪堡　郝家寨堡　荆家庄堡西南二十里　寇家寨堡西四十里　水磨疃堡西十八里　寳峰寨堡　下凌云堡　东威毛堡西南二十五里　西留村堡西北二十五里　韩村堡西北十五里　蔡村堡北一十二里　窟陀铺堡　车道口堡　窊衷堡　黎园里西北五十里
　　灵邱县
　　东河南村寨西南三十里太白西壁野窝岭两山虎踞中界溏河旧设高墩于两峰上河南岸居民筑土堡自卫　野窝岭西南三十里为行旅入铁岭口孔道山半有旧矿洞地多虎　灵邱南至铁岭口一百三十里　东河南村西至蔡家峪十里浑源州界东南八十里接阜平界山径丛杂驰骋为难
　　鹅毛岭南七十里距村甚远路多丛杂
　　隘门山即石门口也县东南二十里蔚州西南四十里路通灵邱广昌二县壁立直上径最险隘溏河经行其下昼夜时作鼙鼔声冬春水涨至山足梯路胥絶后魏置义仓宋设关防以稽行旅旧名隘口关宋杨延朗尝守此明洪武间置高峰隐天深溪埓谷　石门故城在浑源州西南一百三十里西北去大同府二百七十里隘门一名石门　唐同光二年李从珂为突骑指挥使戍于石门及明宗自魏而南从珂率戍兵自曲阳盂县驰出常山以追明宗明宗兵少得从珂兵在后而军声大振　吐浑赫连铎为晋王所破部族益微散处蔚州界中庄宗时有首领白承福为都督赐其姓名为李绍鲁终唐时常遣使朝贡晋天福中成德节度使安重荣招之承福等乃自五台山入处并鎭忻代　胡峤陷辽记军都明日又西北入石门关关路崖狭一夫可以当百　隘门口巡检司
　　鎗岳岭东二十里石磴直上数千仞凿壁数十盘蚁附而登数歩一息石齿胥斧锯痕壤界蔚州广昌
　　义泉岭北三十九里山势少拓一岭当关名义泉岭【路平坦独悭于水】为广灵蔚州孔道
　　鄂道山【土人名仁道峡】东北二十里奇险过隘门两峭壁笏立数千寻山树纠结溪路阔数尺裁容骑仰视天光一线非子午不见日月暑月不敢行恐骤雨水暴涨乱石蜣转而下也
　　直谷关唐地理志灵邱有直谷关其北有大安鎭今关广灵
　　孔岭关在县北
　　三墁寨东十五里顶有三墁　水南寨西南五十里高四丈余北有河水寨此寨在水南　牛拦寨东南六十里高五里　观音寨西北六十里有庙　顺城寨南一百里高五里峭壁如城　白旷村沾峰寨　召栢村雍泉寨　门头村深沟寨　刘家村贾金寨泽水河石角寨　石畨村厐金寨　张家村高崖寨东驼水温石寨　大涧旧寨明正德十一年都御
　　史李钺起鎭西口东至灵邱县俱增墩筑垣
　　广灵县
　　直谷口南十五里灵邱要路两崖壁立一径幽香仰视天光裁窥寻仞泉自南来或滙或流触石则鸣行人蚁衔走涧中肃然股栗近因夏流涨漫冬积层冰改道峪左红沙坡设兵守焉　长城在直峪山汉元光五年筑遗址存　峪内洒雨泉沙隙突出北入壶河唐志灵邱有直峪关其北有孔岭关　雍熙二年
　　天武军荆嗣从田重进谭廷美率师入辽境战飞狐口辽师不利重进引全师进至飞狐城北辽将大鹏翼率众复至重进数战不胜命嗣出西偏麾兵薄山崖以短兵接战辽兵败斩百余级散卒千余悉降追至河槽复击退余众屯土岭裨将黄明与战不胜嗣谓之曰汝且屯兵于此爲我声援我当夺此岭遂力战追奔五十余里抵仓头而还又领招收卒千人克仓头小招二砦黄明与战克直峪砦命嗣屯焉数日辽人复致师重进召嗣合战悉走之夺礟具铠冑贼乘夜复围直谷石门二砦重进遣嗣以精兵五百济之嗣曰敌二万余今援师甚寡难以解围谭师屯小沼绾兵二千愿间道以往邀其防应中夜匹马诣廷美廷美曰敌势若此何可解也嗣曰请移全军就平川植旗立队明择三二百人张白旗于道侧彼见旗帜绵亘远甚谓大军继至嗣自以所部五百疾驱徃鬭必克其砦廷美许焉一日凡五七战辽兵遂引去咸如嗣所料
　　红沙坡口明景泰元年六月也先寇蔚州少保于谦议增紫荆倒马屯兵　两鎭三关志两关者畿甸之重障而蔚则两关之外藩也故安畿甸者重两关谨两关者愼蔚夫蔚南山即古所谓代谷也壁立峻絶可谓天险东之九宫西之直峪则林木疎薄险以渐平蔚南山天险峻絶更西则红沙坡直峪明嘉靖二
　　十三年故道也
　　林关峪口西南四十里林管山路通灵丘东临絶涧西依危崖谷深林宻明景泰间徙平岭关巡检司于此今灵丘路营分兵守戍　明志西有唐山口　六郎城在林关峪相传宋杨延朗筑遗址尚存上有勤汉寨祝志东三十里有直峪口又东十余里有唐山口
　　及桦涧岭火烧岭二口俱险峻　杨博事宜疏内通外达有磁窑口林关口唐山口直峪口红沙坡口石门峪口大檀口北口柳河口九宫口永宁口松子口三涧口共十三口俱系沿边要一带口分磁窑口内有银鎈驿马岭石门峪口内有鎗头岭北口内有黑石岭四口虽系内口亦为要害嘉靖十九年前项隘口军少不敷把截宜添拨以资控扼
　　桦涧岭口东北四十里路通西城山险径狭马不并驰【一名桦栏岭】
　　火烧岭口西北六十里路殊寛坦不烦攀跻岭脊砌石为边依崖驾岭延袤数十余丈明时设兵守之逾墙为天鎭县界径复狭隘涧道危险行人衔尾登降峻峭不能留足　旧志山石如烂今有草【辽志州有白登山亦曰火烧山有火井】
　　夹石沟北四十里大山折西磴道盘旋马不并驰　大山在县北三十里碥道直跻峻而不险至岭巓差广漫复耸一山名平原埚形如离堆高插云表北瞰阳和寨南望太白峰宛在指顾间道通天鎭阳高折西夹石沟为县北界磴道狭曲乃县北之屏障也
　　石梯岭西二十里浑源要路自麓扺巓石磴攀跻今渐平治
　　焦山砦东北十五里焦山村明洪武间筑周二里十歩墙高二丈五尺
　　加斗砦东南十五里加斗村明洪武间筑周一里二百歩墙高二丈五尺壕深二丈
　　土岭砦西二十里明洪武中筑周二百歩墙高一丈五尺壕深一丈
　　瓦房砦东北三十里瓦房村明洪武中筑周二百歩墙高一丈五尺壕深二丈五尺
　　顺城砦　牛栏砦
　　广昌县
　　紫荆关县东北一百里　浮图峪【一名浮头峪】县东三十里铁岭下相传唐太宗征刘黑闼屯兵于此明景泰三年建城今直紫荆关设把总一员防守　明紫荆关叅将管本关并沿河马盘石竒峰乌龙潭诸口东至易州治繇浮图峪紫荆关　东有野狐浮图孤山铁岭诸峦墩障星罗紫荆孔道　宋欧阳修侵地界疏辽近侵过银坊冶谷地界夫山西道路有三十余处皆可行兵其险要控扼在于军城银坊等路今轻易委敌则北寨王柳等口渐更来侵一旦寇以大兵渡易水自威鲁之西平陆而来以奇兵自飞狐出西山诸口而下则我腹背受敌矣此盖兵法必争之地也　银坊路即浮图峪经银坊村东南七十里至紫荆关路距关二十里　明叶盛疏切近边关莫要于居庸其次紫荆又其次倒马又其次白羊　杨博明战地疏去岁浮图峪之战陈凤偶据山坡而大胜朱玉不知据山而稍挫是其明验　杨博修要害疏论紫荆倒马之势紫荆虽负山临河不足以据一关之枢西则白石口极为平漫堪驰十辆东则马水口外临广谷内无完城且相去紫荆三四百里仓卒有警应援不及倒马则落路吴王二口均为要害又切近茨沟等村臣所忧者不在紫荆正关而在马水白石不在倒马正关而在落路吴王　魏时亮察险控要疏紫荆全恃三隘口为外户曰乌龙曰宁静曰浮图宜尽寨间道加掘濠堑惟留一路以至西水沟拒马河防儿山夹河口沿河上流及插箭岭马水口广昌之横岭并宜选识形险善计画官员备加查踏随地势以筑台墩以加桥墙　长岭儿口县东四十里添桥儿口县东四十五里　虎张口县东五十里乌龙沟口县东六十里今直设千总一员防守宁静庵口县东南二十里【一作东三十里】路通易州五囘
　　岭明景泰三年筑城今紫荆关设管总防缉　口接浮图峪五囘岭即五虎岭　洪武六年淮安侯华云龙上言塞上诸关东自永平蓟州密云县西至五灰岭凡二千二百余里外通隘道一百二十有奇其官坐岭王平紫荆口芦花寨尤为要害须设险置兵防守从之　唐嗣圣十五年八月突厥黙啜掠妫檀赵定出五回道去　侍御史桓产范断居庸五回道以备突厥　元太祖八年春追金行省完顔纲元帅高琪至北口诏分兵守之遂趋涿鹿出紫荆关败金师于五囘岭　水经注徐水西出广昌县东南大岭下世谓之广昌岭岭高四十余里二十里中委折五回方得达其上岭故岭有五回之名下望层山盛若蚁蛭实兼孤山之称亦峻崠也徐水三源奇发齐防一涧东流北转迳东山下水西有三碑石文云太延元年十二月车驾东巡迳五回之险途览崇岸之竦峙煤窰沟口县东南二十五里　忙儿沟口县东南四十里
　　白石营在白石山县东南二十五里山峰嶙峋多白石白石口县南二十里路通正保明嘉靖三十年筑
　　城今直设守备一员把总一员防守　杨博修要害疏紫荆西则白石口极为平漫堪驰十辆故叅酌副使毕竟容之议于白石茨沟议添守备　辽太康九年八月己酉射熊于白石山加围塲使尼格左金吾衞大将军　葫□口县东南二十里　黄土岭口县东南五十里又东南为五虎岭　半圏子口县南二十里
　　倒马关南七十里路通唐县直设戍兵　水经注关山险隘最为深峭势均诗人高冈之病故关受名焉古名常山关又相传杨延朗倒马于此　汉张况为常山关长防赤眉攻关城况战没　明都御史苏祐言紫荆关北自沿河口起至倒马关吴王口止最为要盖二关山虽险絶河流中断外恃宣大犄角在人故必有兵屯保安蔚州或于蔚州之桃花村等处方为有实且保安桃花去水马白羊口为近有兵于此盖不特南封紫荆之浮图倒马之插箭而亦可东爲水马白羊地矣若夫龙泉之外有平刑故关之边新筑补则势稍缓也　梁斗辉边防议嘉靖间倒马龙泉故关等处增置敌台使烽火相望万厯初马水口紫荆倒马等关建空心敌台三百五十六座　魏土地记代南二百里有广昌城南通大岭　插箭岭口县南三十里相传宋杨延朗插箭于此今直设守备一员把总一员防守　县南有祭刀插箭白石狼牙诸山攀崖悬登鸟道羊肠　南至唐县由插箭岭祭刀岭走马驿过唐河倒马关　插箭岭迤西南有下塲峪接虎伏沟　倒马关北为上城口　黑石沟口县西南二十里　石城安口县西南四十里伏虎沟口县西南五十里　独山城口县西南九十里　铁马崖口县西南九十里　白道安口县西南九十里又西南为大岭口狼牙川口　狼牙口县西南九十里相传杨业败于此今倒马关设兵防守狼牙村在朔州非广昌狼牙川也狼牙口古名嘉牙川　苏祐分布人马疏紫荆倒马二关山势虽称险絶中冇河流山形纠乱各该隘口随险分兵势分力弱恐难持久且外恃宣大犄角势又在人密迩内地易为震动
　　黑石岭县北五十五里石黑坂埈岭上属蔚州路设把总一员防守　明正德三年置黑石岭堡宣府南路　宣府纪黑石岭居蔚州南山中距蔚七十里南距广昌县亦七十里两山对峙甚岩明嘉靖十六年六月宣府都御史刘源清言汉塞飞狐示天下形势今广昌黑石岭者古飞狐也南通紫荆倒马西入大同故戒备于两关不若致谨于飞狐乃筑城黑石岭形势考距飞狐之口则常山之险全矣　水经注
　　祁夷水又东北得飞狐谷即广武君所谓杜飞狐之口也晋建兴中刘琨自代出飞狐口奔于安次即此魏土地记曰代城南四十里有飞狐门　章怀注
　　飞狐道在今蔚州飞狐县北通妫州怀戎县即古之飞狐口也　飞狐口在广昌县北二十里　恒岭即恒山级古飞狐口　杨嗣昌蜚狐口记北至蔚南至广昌百四十里间古飞狐道也近蔚三十里名北口即蜚狐口　山如两翼分张皆北向而色紫黯如古铁形竪削如指掌　杜登春蜚狐口考按蔚州志口在州城东南六十里广昌属蔚州郦食其说汉高塞飞狐之口又骠骑将军杜茂屯飞狐即此隋曰飞狐县宋曰飞狐军又张守节史记正义曰飞狐口北古代国也今考之在蔚州大同府志曰飞狐口今之黑石岭也恒志止载飞狐岌为常山之支又考飞狐县东北即蔚州则黑石岭界连飞狐岌非口也　尹耕曰古以常山关为重即飞狐岌也　汉建武中徙吏兵于内地置常山关于飞狐级　两鎭三关志宣大入广阳惟有二门居庸直其后紫荆当其前由后必于鸡鸣山由前必于黑石岭即古飞狐道　北至蔚州由黑石岭北口峪汉文帝后四年寇入云中赵屯飞狐口　后五年以中大夫令免为车骑将军屯飞狐　汉建武十三年命王覇与杜茂治飞狐道堆布土石筑起亭障自代至平城三百余里　唐范阳节度安禄山城雄武扼飞狐塞王忠嗣力争之　尹耕曰河东劲兵而禄山以范阳为巢乱则西上虞河东捣其巢故城飞狐扼之而忠嗣先觉也后平安史功归郭令为横塞军使忠嗣眞智矣哉　杜甫渔阳诗禄山北筑雄武城旧防败走归其营是甫了燕代之大势也　嘉靖二十三年俺答谋以冬深东入用马驮草绳长数丈曰嚼马而饮之水可支数日攻膳房堡溃垣而入至蔚州叩南山见峻隘不敢入乃西出红沙坡宣府总兵郤永合五战锋兵尾其后红沙坡路坦而逺凡五日始至广昌欲斩乡导者乃急攻三家村杀三千余人会其众食以马疲拔营归而五战锋之师遇之李彬战死余奔山陈师自绕获免
　　北口峪县北七十里一线路通蔚州峪袤四十里　吴继诚曰两山壁立中通一路延四十余里县北黒石岭西绣驿岭巉岩陡峻东北九宫口松子口西北石门峪皆天生险隘　九宫口县东北九宫山蔚州东三十里县志曰北有黑石北峪松子九宫巉岩陡峻沙碛崎岖一线中通两山壁立按黑石岭东逾九宫口西逾直峪口地始少平明洪武九年置巡检司永乐十三年塞其东永宁松子二口　松子口县东北县志曰东北都巨岭荒郊絶涧断崖按蔚州南山一带巍险难行惟此口与石门峪九宫永宁松子等口山峡可通往来　大灰口　永宁口　三涧口　石门峪县西北按县西北至广灵县治一百七十里由土巷口斜山又尹朔野曰灵丘关即石门峪今隘门关在蔚州西南四十里大白山一名石门口置巡检司过东有峪南通广昌县洪武间置巡检司　水经注曰祁夷水又东北迳兰亭南又东北迳石门关关北旧道出中山故关也
　　驿马岭西四十五里即灵邱银钗岭巉岩陡絶古志所谓银钗岭汤河峪抢鹰岭一旅可扼者也
　　金坡关宋史易州西北乃金坡关
　　谩尖寨今名蔓菁寨东北三十里　栲栳寨西南二十五里　孟良寨东三十里　鬭军寨西南二十五里鸦儿寨西北十里　对节寨南三十里以山水枝
　　节相对故名　胡核寨即楼斗寨南二十里　狗儿寨北四十里　夹鞍寨北二十里　虎头寨北三十里鹅儿寨南二十里　青云寨一名避军寨南二十五里夹山堡西北八里　南上屯堡西十里　北上屯堡西十里　留家庄堡北三十里　金家井堡北十五里　南韩村堡北八里　杜村堡东南六里　贾村堡东北十里　曲村堡东北八里　中庄堡东北三十里　上庄堡东北四十里　西佛堡西十里　艾河堡西二十里　西龙虎村堡东南十里　猫于涧堡南五里废　城子村堡南七十里　周村堡东北十里　团堡东西二堡东北七十里　南屯堡东十五里　香炉屯堡西北十五里
　　阳高县
　　阳高县长城东起鎭门堡西止守口堡新界石墩明阳和卫制不懴沟墩东接天城骆驼岩墩阳和城界首又西为雕窝崖又西为鹁鸽东西墩北寺儿沟又西为扒儿口北接铁裹门迤南直鎭门堡又西为小鹁鸽口石人口北直中分岭又西为古岩垣凸而北北对芦草沟又西为神峪又西为马家沟孤山庙沟又西为大石山北直九州岭又西为双窖沟双岩沟又西为黒石山又西为天蓬沟寛沟麻黄沟又西为白石崖北直阳和后口又西为干沟北对虎隆沟又西为寺儿沟陡沟又西为营盘沟南直守口河南阳和卫城又西为芦苇沟北直石人儿寺儿沟以西石山侧胥沟也又西为黄石崖又西为高长城垣凸而北又西为杨沟又西为东山北直大峪口自阳高东山起至大同鎭河十五墩止胥有堑又西为鎭口鎭河墩垣外河繇二墩间入经守口堡东南流为阳和十里河鎭河墩南直守口堡守口堡北附长城又有堡又西为堰儿土沟北对天蓬沟又西为长城水口又西为尖山儿墩北对双树梁墩三山墩阳和城界止为垣四十里　今鎭门堡守口堡汛
　　明靖鲁堡制鎭鲁墩北直旋风梁东接阳和尖山儿墩靖鲁堡界首又西为鎭湖墩长城址南有土沟二北直南山墩又西为宋家沟东土沟一西土沟二胥在长城址南又西为雕窝崖北直口外黑山又西为庄儿沟碾儿沟红土沟土沟凡三胥在长城址南红土沟南直靖鲁堡又西为土关儿长城址南有土沟一北直平土山又西为北车房西有小关三岐道北出北直碾儿沟又西为水泉儿长城址南有土沟一北有望海墩又西为定远墩北通将军口又西为沙沟垣内有土沟又西为旧新界石墩北直大尖山长城址南有土沟二靖鲁堡界止为垣二十七里　今守口堡汛
</div>
    <div class="pagination">
<a href="山西通志_page42.html">上一页</a><span>...</span><a href="山西通志_page38.html">38</a><a href="山西通志_page39.html">39</a><a href="山西通志_page40.html">40</a><a href="山西通志_page41.html">41</a><a href="山西通志_page42.html">42</a><span class="current-page">43</span><a href="山西通志_page44.html">44</a><a href="山西通志_page45.html">45</a><a href="山西通志_page46.html">46</a><a href="山西通志_page47.html">47</a><a href="山西通志_page48.html">48</a><span>...</span><a href="山西通志_page44.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
