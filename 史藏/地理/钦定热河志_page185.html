<!DOCTYPE html>
<html>
<head>
    <meta charset="UTF-8">
    <title>钦定热河志 - 第 185 页/共 255 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定热河志 - 第 185 页/共 255 页</h1>
    <div class="content">
　　钦定热河志卷七十七
<史部,地理类,都会郡县之属,钦定热河志>
　　钦定四库全书
　　钦定热河志卷七十八
　　寺庙二
　　碧峯寺
　　栴檀林
　　彚万縂春庙
　　鹫云寺
　　珠源寺
　　斗姥阁
　　灵泽龙王庙






<史部,地理类,都会郡县之属,钦定热河志,卷七十八>
　　碧峯寺　在山荘内碧峯门之左东向
　　御书额曰碧峯寺前为天王殿内为正殿前楹额曰法华宝殿殿中牓曰云鹫香防聫曰绀宇初开现四禅天宝花积碧峯常静证三摩地吉云扶配殿左曰松风右曰水月更内为经楼额曰宗乗阁阁下聫曰山色不遮螺涌出佛光无量鹫飞来阁上额曰法轮最上聫曰檀身随现清凉窟云岫宜寻欢喜园寺后有书屋南向疏泉引流火试沸瀹茗为宜顔曰味甘其右偏为丛碧楼飞檐层槛上出木末前为池作亭临之曰回溪亭
　　御制诗
　　碧峯寺【甲申】
　　碧峯门里碧峯寺法界慈云此日开殿倚乔松如古刹阶围流水作香台佛无色相何需尔山有清真亦幻哉为【去声】是径寻西峪路不妨过往輙留陪
　　碧峰寺【乙酉】
　　招提门对碧崚増峪路从兹步步登上界本来清浄界一灯燃得百千灯并无暮鼓常逰鹿虽有云房不着僧好景奚妨逐时异随缘摘句我犹能
　　碧峯寺【丙戌】
　　寺门常对碧峯开镇日无僧有鹿来借问为同抑为异果然弥勒笑咍咍
　　碧峯寺【丁亥】
　　山寺犹然对碧峯曽无白足寺前逢个中那是全提句相照光光证月容
　　碧峯寺【戊子】
　　山寺寥寥不着僧青松苍鹿自相应何须更借金绳度已是诸天防上层
　　碧峯寺【己丑】
　　门对碧峯开笼隂松与槐真堪称鹿苑遂以礼蜂台至此谁为此如来无去来一声清磬响遮莫不言该
　　碧峯寺【庚寅】
　　梵宇招提对碧峯六时常寂寺楼钟不安僧侣谈宗教只许空岩防象龙
　　碧峯寺【辛夘】
　　调御中间坐丈夫飞来花雨着僧无门前正与碧峯对试问于斯同也殊
　　碧峯寺【壬辰】
　　山寺巍然向碧峯龙鳞作是种成松何妨鹿有千羣迓却喜僧无一个逢
　　碧峯寺【癸巳】
　　梵宇门常对碧峯堂堂莲座现金容焚修不借僧雏滥苑戸六时自撞钟
　　碧峯寺【甲午】
　　翠滴嶤峯螺黛纹招提门对与平分无僧日日闲贝帙只有钟声报晓闻【寺不设僧惟园吏司洒扫毎晨鸣钟而已】
　　碧峯寺【乙未】
　　碧峯实乃肖祗园防缀园姿画意存亦弗着僧守门戸常看有鹿到庭轩云开色濯山容翠雨过声添涧响湲即色即声谁所设不知何以悟三幡
　　碧峯寺【丙申】
　　门对碧峯因额寺寺而曽弗着僧徒禅枝忍草自佛法鹤下鹿逰任物娱偶到不知今与昔忘言那论有和无道塲亦自松引路何至夸多曰万株【黄梅道有引路松万株见图经夫万株列路其长应数十里语渉诞是寺路傍亦种松不过数百株耳】
　　碧峯寺【辛丑】
　　石径两傍松山门对碧峯漫云屈玉食便以礼金容祗树动风静禅花过雨浓不教白足守南北那寻宗
　　碧峯寺【壬寅】
　　门对碧峯寺以名有松苍翠有泉清不教僧往汚浄域尽许鹿来守化城到此即空还即色迩时宜雨亦宜晴心闲那更禅心悟触目消闲七字成
　　味甘书屋【甲申】
　　书屋临清泉可以安茶铫取用乃不竭奚虑缾罍诮泉甘茶自甘那繋龙团貌展书待尔浇颇复从吾好是中亦有甘谁能味其调
　　味甘书屋【乙酉】
　　书屋秋风满意凉筠鑪瓷椀趣偏长□茶斯可于言否善□犹然忆赵良
　　味甘书屋【丙戍】
　　寺后有书屋偶然题味甘山泉堪煮茗犀液正岚不拟吃茶偈原非计椀贫小停旋命驾西峪待幽探
　　味甘书屋【丁亥】
　　石髄岩边洁且芳便教竹鼎试烹尝苦言药也甘言疾我却因之缅赵良
　　味甘书屋【戊子】
　　寺后有隙地可构房三间竹鑪置其中乃复学恵山石泉甘且洁就近聊烹煎中人熟伺到即呈茶盘我本无闲人亦不容我闲
　　味甘书屋口号【己丑】
　　山泉将谓瀹飞淙尝是收来荷露缸伺惯经聊聴尔以言甘实此无双
　　味甘书屋【庚寅】
　　精蓝之后搆书庐啜茗泉甘得味余一晌南华悟口彻缓烹细瀹两成虚
　　味甘书屋【辛夘】
　　寺后萧然精舎宜浮香漉雪试聊为设如每事耽甘者语有之乎亦可思
　　味甘书屋【壬辰】
　　书屋清依古佛庵越瓯吴鼎称幽探今朝又异其中味半是泉甘半雨甘
　　味甘书屋【癸巳】
　　汲泉煮茗武夷尖口为【去声】生津心为恬却笑回甘苏氏帖还称崖蜜十分甜
　　味甘书屋【甲午】
　　向汲山泉饮而甘书屋味甘名以此竹鑪茗椀设妥帖试而烹斯偶一耳偶一之故室三间露台十家产愧矣虽然乃更有进焉味甘敢忘味苦彼
　　味甘书屋【乙未】
　　几浄瓯香早瀹煎顿消诸虑只如然譬人饮水知冷暖甘否由来岂在泉
　　味甘书屋【丙申】
　　书屋缀景为洒然萧寺左隔嵗此初来有暇便小坐茗瓯及竹罏安设原贴妥石泉汲以烹略试文武火既非竟陵癖更殊赵州果擎杯吟五字爽然有会我味泉或偶宜味言殊未可
　　味甘书屋口号【辛丑】
　　寺后三间精舎幽竹炉茗椀味相投东坡却道输崕蜜试问为同为异不
　　味甘书屋口号【壬寅】
　　竹炉到处学江南书屋因之号味甘泉固尚甘茶尚苦其间调剂义应探
　　丛碧楼【甲申】
　　下临无地上虚空拾级心将颢气通若问寺楼絶胜处徘徊只在碧云丛
　　丛碧楼【在碧峯寺】
　　松梢遥见刹竿双寺后书楼朴且厐行亦不辞延逺径坐惟喜近向阳窓叶疎林杪全呈岭水退崕根只剰矼犹是昨来题句处碧云倐为【去声】綘霞降
　　题丛碧楼【乙酉】
　　书楼枕坦冈画树四邻张本是爱丛碧何来缀防黄聴惟增谡坐喜近曦光犹记前畨到开窓此纳凉
　　丛碧楼
　　叶落归根紫緑铺丛间纵目那糢糊山楼有问如何答碧意其中亦岂无
　　丛碧楼【丙戌】
　　今嵗未登楼初登如昨秋四山碧雨洗一瞬景川流风过凉犹嫩日临隂尚稠年来频有句歴厯阅从头
　　丛碧楼【丁亥】
　　寺后有书楼緑云楼上头覆隂犹宻叶作恰新秋今嵗仍初到轻凉合少留小哉彼王粲咄咄只言愁
　　丛碧楼口号【戊子】
　　底事逰眸不觉寛四围山树碧云攒拈吟聊复酬风景欲弃陈言戛戛难
　　丛碧楼【己丑】
　　曲转有廊通髙楼众碧丛林中犹隠鹿【鹿于八月始出林相哨】天畔未归鸿暎日色流丽云气郁葱漫斯夸张王【二字皆去】声树上已金风
　　丛碧楼【庚寅】
</div>
    <div class="pagination">
<a href="钦定热河志_page184.html">上一页</a><span>...</span><a href="钦定热河志_page180.html">180</a><a href="钦定热河志_page181.html">181</a><a href="钦定热河志_page182.html">182</a><a href="钦定热河志_page183.html">183</a><a href="钦定热河志_page184.html">184</a><span class="current-page">185</span><a href="钦定热河志_page186.html">186</a><a href="钦定热河志_page187.html">187</a><a href="钦定热河志_page188.html">188</a><a href="钦定热河志_page189.html">189</a><a href="钦定热河志_page190.html">190</a><span>...</span><a href="钦定热河志_page186.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
