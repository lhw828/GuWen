<!DOCTYPE html>
<html>
<head>
    <meta charset="UTF-8">
    <title>海国图志 - 第 67 页/共 91 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>海国图志 - 第 67 页/共 91 页</h1>
    <div class="content">英国人既得五印度 渐拓而东南 印度海之东岸 遍置埔头
阿喀剌达圉取之缅甸 麻喇甲 息力 即新奇坡 易之荷兰 小
西洋 即印度海 利权 归掌握者八九矣 再东则中国之南洋诸岛
国 惟吕宋属西班牙 余皆荷兰埔头 繁盛如噶罗巴 即爪哇
冲要如马尼剌 即小吕宋 英人未尝不心艳之 而他人我先 无
由凭空攫取 然往来东道 以两地为逆旅 西与荷不敢少迕也
澳大利一岛 孤悬异域 广莫无垠 野番如兽 英人亦极意经营
欲收效于数十年 数百年之后 至如亚非利加之狮山 又名西尔
拉里阿尼 辟荒秽而取材南亚墨利加之特墨 践涂泥而耕作
盖四海之内 其帆樯无所不到 凡有土有人之处 无不睥睨
相度 思k削其精华 而目前之倚为外府而张其国势者 则在于
五印度 其地在后藏西南 由水路至粤东 不过两三旬 盖英人
之属地又已近连炎徼 而论者止知其本国 以为在七万里之外
也
英吉利岁入税饷 除还商民利息外 每年约得二千余万两
所出亦二千余万两 本国额兵九万 印度英兵三万 土兵二十三
万 谓之叙跛兵 兵船大小六百余只 火轮船百余只 其兵 水
师衣青 陆路衣红 重水师而轻陆路 专恃枪炮 不工技击 刀
剑之外无别械
按 英吉利本国地形褊小 而生齿最繁 可耕之土 不足供食指之
什一 北亚墨利加未分割之前 英民无业者 卒西渡谋食 迨米利坚创据
之后 英所余北境之土寒不可耕 虽得五印度广土 而其地本有居人 并
无旷土 英人流寓虽多 终不能反客为主 故汲汲于寻新地 近年得新荷
兰大岛 诛锄草莱 流徒罪人此 贫民无生业者 亦载往安插 移民于八
万里之外 其为生聚之谋 亦可谓勤且劳矣
英吉利国广述中注释
濠镜澳 即澳门 又称壕镜 此为明代对澳门的旧称 明代嘉靖年间后 澳
门一名代之而兴 但仍作为澳门的别称
中涓 官名 涓为清洁洒扫之意 后世一般用作宦官之称
嬲 音 戏弄 纠缠之意
海 国 图 志 下英吉利国广述下
英吉利小记 道光二十一年魏源记 英吉利在荷兰 佛郎机
两国西界 斗入海中 西 南 北三面皆大海 惟东面近陆 亦
隔海港 东西长千六百里 南北横广六七百里 略肖中国台湾
琼州形势 本欧罗巴洲之小国也
国中产豆麦 少稻 不给于食 皆仰给邻国 以濒海 专事
贸易 故船 炮讲求至精 与荷兰 佛朗机相等 于是凡商舶所
至之国 视其守御不严者 辄以兵压其境 破其城 或降服为属
藩 或夺踞为分国 若西海之亚默利加边地 若西南海之亚非利
加边地 之甲城 之孟迈 之孟搭拉 皆其属藩 若南海之新嘉
坡 之新埠 之美洛居 之三佛齐 皆其分岛也 其所属之国地
往往大于英吉利 其海道或距本国十余日 或一二月 三四月
五六月 皆筑城据其险要 驻兵防守 设官收税 其中间以他国
土地不相联属 全以兵船往来联络之
国中无地丁钱粮 凡兵饷官禄 皆取给于关税 本国海口共
五关 凡货出洋回国者 值番银千元之货 上税五十元 每年计
二百五十余万 其各属国之关税 则随处支用报销 不解回本国
每年计千二百余万 而孟塔拉地居六百万 孟迈地居三四百万
以鸦片烟土惟产二国 孟塔拉产大土 孟迈产小土 其行销中国
最广 故其税最多 余各属国 合计每年不过二百余万而已 英
吉利不产鸦片 亦不食鸦片 而坐享鸦片烟之利 富强甲西域养兵十有九万 每兵岁饷番银七十二元 武官以火器考试入
伍 月俸多者番银三百元 次二百六十元 以次递减 其每月俸
番银二千五百元者六人 千五百者三十余人 今在舟山之伯麦
即月俸二千五百 布尔利月俸千五百 一如中国之将军 一如中
国之总兵也 文官则皆无论大小 皆先纳资而后试之 得官后
不能称职 乃黜降之
国都地名伦墩 距海口二百里 有河通海 河广三十丈 王
宫皆在城外 示守在四方之意 若环以城垣 则四方不畏服 以
为示弱 其山后为旧王宫 山前面建者为新王宫 旧宫方四里
为朝贺之所 新宫甫营四十余年 方二里 为游幸之所 左隔河
为城 距宫十五里 城外为太医院 医官数十 国中就医者以千
计 右三十里 则先王之墓在焉 河桥五道 河中多火轮舟 过
桥则倒其桅而过 火轮舟行最速 所以通文报 盖王宫依山阻水
山上有炮台 以师兵为营卫 故不必城中而后固也
英吉利与荷兰 佛兰西其发皆卷而微红 不剃不髻不辫 惟
剪留寸余 不使长 其长发者惟妇人耳 故中国以红毛呼之 佛
兰西即佛郎机 与荷兰 吕宋 皆英吉利之邻国 富强亚之 未
尝为所灭 惟东南海中有葛留巴洲 方数千里 荷兰据之 名新
荷兰 又有洲方千余里 吕宋据之 名小吕宋 曾为英吉利所争
分其税饷 旋亦不果 然距西洋之荷兰 吕宋祖国 水程四月有
余 而华人妄谓荷兰 吕宋灭于英吉利云
西洋国皆奉天主教 故其纪年 以天主耶稣生于如德亚 当
汉哀帝元寿二年庚申为l始 今英吉利辟天主教 不供十字架
而其书称一千八百四十年九月二十日 即道光二十年八月二十五
日者 以旧为欧罗巴属国 犹随欧罗巴之称也 其国所宗教主曰
海 国 图 志 下葛尼 其神名曰巴底行 距今千有六百二十六年 神有须发
一为立而合掌仰天之像 一为跪而合掌仰天之像 在家人奉之
亦有佛像曰巴底利 出家僧供之 僧尼缁衣大袖 无发 以三月
九曰祭先 无木主 惟入庙诵读追荐而已
尊卑相见 重则免冠 轻则以手加额而扩之 皆立不跪 惟
祭神乃跪 亦无拜礼 嫁娶择配皆女自主之 如男女有成议 则
及期会亲族 入巴底行庙 男女皆跽神前 僧为诵经 问男女愿
否 皆以愿对 则与二烛 各执其一 男授女 女授男 而吹熄
之 复听诵经 毕而归男家 女束发 左右各为小辫而挽之 略
如总角 尚细腰 故带束甚固 衣长袍 而腰束百结 两袖臂间
亦各细m 如腰m之状 国中女子之权 胜于男子 富贵贫贱皆
一妻无妾 妻死乃得继娶 虽国王亦止一妃 女官有妊者 生子
亦归正嫡 止可谓私幸 不得有嫔妾名号 其子亦不得称庶母也
今国王乃女主 名域多喇 年二十有一 登位二载余 前所
赘夫已死 去冬复赘所属邻国之二王子为婿 其国名乍密 在海
中距英利国都五百里 王子名雅那博 年与女主同 左右侍从皆
宫女无男子 每临朝听政 二王子亦坐女主之后 国中宗室大臣
皆坐而议政 凡国王临朝 手执金镶象牙杖 群臣进谒 屈一膝
以手执国王手而嗅之 是为其国中见君父最敬之礼 初前王名乌
连 没后无子 有一侄而不及侄女之才 故遗命以国传侄女 他
日女主有子传子 有女传女 如子女俱无 则大臣公择亲族中有
才者嗣位 今女主生母尚在 此道光二十年秋 浙江宁波府获白
夷安突德所供也
道光十九年正月十八日子时 女王与色西哥麦国俄达王之
子阿尔墨成婚 于罗压尔先占土庙内行礼 邻国哈那洼国执柯
</div>
    <div class="pagination">
<a href="海国图志_page66.html">上一页</a><span>...</span><a href="海国图志_page62.html">62</a><a href="海国图志_page63.html">63</a><a href="海国图志_page64.html">64</a><a href="海国图志_page65.html">65</a><a href="海国图志_page66.html">66</a><span class="current-page">67</span><a href="海国图志_page68.html">68</a><a href="海国图志_page69.html">69</a><a href="海国图志_page70.html">70</a><a href="海国图志_page71.html">71</a><a href="海国图志_page72.html">72</a><span>...</span><a href="海国图志_page68.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
