<!DOCTYPE html>
<html>
<head>
    <meta charset="UTF-8">
    <title>浙江通志 - 第 50 页/共 787 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>浙江通志 - 第 50 页/共 787 页</h1>
    <div class="content">　　虎跑泉　一掬泉　万歴湖州府志俱在道塲山浮玉泉　嘉靖湖州府志在岘山
　　金井泉　万歴湖州府志在黄龙洞山顶
　　上智潭　万歴湖州府志在乌鎭旱不干涝不溢旧常有神出没
　　归安县【城外山川】
　　浮玉山　赵孟頫吴兴山水清远图记在城南三里玉湖中巨石如积坡陀磊磈葭苇藂焉不以水盈缩爲高卑故曰浮玉【徐贲游浮玉山诗浮玉山前路楼船泊渚沙苹香风际草杏色雨前花闲鸟兼湖净游丝趂岸斜不因来此处那得赏春华】
　　河口山　吴兴掌故在县东南五里初学记河口山东滨大溪西带长渎
　　长超山　名胜志一名湖跌山【一作趺】在城东二十五里上有汉蓟子训遗迹
　　含山　名胜志在城东南九十里山上有含山寺及浮图山墟名云震泽东望苍然茭苇烟蔚之中高邱卓絶者此山也
　　狮子山　吴兴掌故在县西南一百五里首枕大溪冈陇盘局如狻猊北属武康
　　东林山　治湖州府志在县东南五十四里突兀于菰蒲溪泊之中峯岩如绣又名具锦峯上有塔下有祗园焉吴兴掌故宋沈东老隐此【顾应祥眺远亭记去湖城南二舍许有山曰东林世传回仙显迹之所】
　　谢家山　万歴湖州府志在县南五里
　　侯石山　万歴湖州府志在县南六里
　　厥山　吴兴掌故在县东南七十里吴均入东记云吴文士陆厥家于此山
　　马鞍山　归安县志在县西南七十六里
　　桃花坞　归安县志在县西南五十里
　　菱湖　唐书地理志县东南三十五里有陵波塘寳歴中刺史崔元亮开治湖州府志菱湖即陵波塘也其地产菱故名【赵金过菱湖诗去去余不路遨游一问津村孤船作市地絶水爲隣菱藕官租足鱼虾野馔新众山遥映带相对碧嶙峋】
　　小溪　治湖州府志即施渚溪在县西五十四里思溪　嘉靖湖州府志在县东南三十五里
　　练溪　归安县志在县东南八十里溪流如练故名花溪　万歴湖州府志在县东南七十里一名花城寳溪　名胜志在城东南四十五里一名射村溪昔有渔者见溪上有光伺之见一大蚌乘风而行光从中出逐之即沉
　　长兴县
　　雉山　治湖州府志在县北五里以山形类雉唐置雉州因山名也万歴湖州府志梁武帝时童谣云鸟山出天子江表凡以乌名山者咸凿之惟雉山失凿而陈武帝生
　　吕山　吴兴掌故在县东南二十里吴将吕蒙讨山贼严白虎屯营于此
　　皷吹山　吴兴掌故在县西北二里陈文帝居乡时县令到仲举闻县后鼓吹声则帝必至因名【治湖州府志旧志云西北可望陈后陵墓岁时祭享鼔吹相闻以此得名】
　　横玉山　治湖州府志在县西北三十五里望之苍碧如玉故名
　　香兰山　治湖州府志在县北三十五里东枕太湖多生兰蕙
　　金莲山　长兴县志在县北一里
　　阳乌山　长兴县志在县东七里陈武帝祖道巨墓在此
　　戍山　万歴湖州府志在县西北二里吴筑戍城其上梁太守张嵊与中丞沈峻筑城捍侯景明元帅耿炳文防军于此俗因呼爲点军山
　　五峯山　名胜志在县西一里
　　龙目山　吴兴掌故上有石岩中有二穴其光可鉴所谓龙目也过岭爲广德州界
　　望山　万歴湖州府志在县西南六十八里形如覆舟触石有空洞声
　　白岘山　长兴县志在县西北八十里山多白石望之如云凝雪积上有南北二岭
　　方山　吴兴掌故在县西南四十里高四千丈陈文帝爲信武将军自长城遣二千人夜下方山津即此
　　鳯亭山　长兴县志在县西北四十里
　　艺香山　太平寰宇记一名湖陵山在县北十五里西施种香之所
　　赭石山　万歴湖州府志在县西北五十里山多赭石登者若升绛霄
　　西顾山　太平寰宇记在县北四十九里又名吴望山阖闾登姑苏台望五湖西见此山故名
　　尧市山　吴兴掌故在县西北四十里吴兴山墟名云尧时洪水居民于此山作市皎然诗尧市人稀紫笋多即此【杨维桢尧市山诗丹房夜宿庚桑洞古井重询尧市山听猿老树垂云白饮马清泉锦石斑野妇采桑成队出山童沽酒满瓶还顾渚桥头有船卖寻诗直叩碧桃闗】
　　吴山　西吴里语在长兴南四十三里梁吴均卜宅唐吴筠又居之山下有溪名吴山湾昔吴王送女至此有潮高三尺倒流七十里名吴王送女潮
　　浮云山　长兴县志在县西南六十里
　　八座山　吴兴掌故在县西南四十里唐吴珙吴顼吴崧皮光业林升罗隐韩必何肃居此时号八友因名
　　九龙山　长兴县志在县西南一百里
　　菖蒲山　旧浙江通志在县西七十里胡一松隐居之所
　　四安山　吴兴掌故在县西南八十三里
　　青岘山　吴兴掌故在县西六十里陆羽云啄木青岘茶味与寿州同
　　金山　万歴湖州府志在县西四十里晋楼船将军金曼倩居此石皆丹色
　　白鹿山　万歴湖州府志在县西三十里又名岩山阖闾时白鹿见故名
　　飞云山　太平寰宇记在县西二十里山南有风穴云雾不得郁积其间宋元徽五年置飞云寺有石泉沙渚松门苦竹岩
　　阆山　万歴湖州府志在县西十五里山多竹有竹山潭竹山寺
　　大腹山　万歴湖州府志在县西十里一名伏虎山有姚崇墓
　　茶磨山　治湖州府志在县东南二十一里形类茶磨故名
　　青山　治湖州府志在县南六十里山墟名云山有岩窦通洞庭冬夏常暖山色如黛故名
　　斫射山　吴兴掌故在顾渚山左
　　互通山　万歴湖州府志在县西北七十里山甚高大有四十八陇有罗岕产茶甚珍之有二龙池二仙洞
　　顾渚山【即茶山】　方舆胜览茶山在长兴县西产紫笋茶万歴湖州府志山在县西北四十七里西逹宐兴吴夫槩顾其渚宐茶后其产果然乃充贡下有贡茶院傍有金沙泉甚美山中有明月峡絶壁峭立大涧中流其茶所生尤爲异品【杜牧春日茶山呈宾客诗笙歌登畵船十日清明前山秀白云腻溪光红粉鲜欲开未开花半阴半晴天谁知病太守犹得作茶仙】
　　西噎山　崇祯长兴县志在县西北六十二里以其涧泉峻激有声如噎故名
　　大官山　小官山　万歴湖州府志在县西北四十五里顾渚之侧其左右诸山或专艺茶或伐爲薪炭此二山林木深茂樵苏不及大官顶有虎头岩状如呀啸下有石门可往来有张坞产茶爲罗岕之次
　　南川山　万歴湖州府志在县西北五十里跨南北二川
　　菹中山　吴兴掌故在县西北二十五里在忻湖之西
　　徐富山　万歴湖州府志在县西北二十里宋熈宁时富民徐隆居此以富得名
　　义乡山　吴兴掌故在县北六十里晋太守周玘举义兵平石水陈敏等贼割长兴西乡立义乡县于阳羡以此得名
　　大雷山　石柱记笺释洞庭之西山属长兴
　　弁山　万歴湖州府志在县东南四十里西北之半隶长兴东南之半隶乌程山阴多竒石玲珑又产诸药品毎土中掘得前代残碑断石又有似玉之石其胜景莫如碧岩【叶梦得弁山诗山势如冠弁相看四面同归乌县门近苕霅水源通白鹤岭盘峻黄龙洞窍空登临舒老眼何用到崆峒赵孟頫游弁山诗二首出郭闻莺语穿林散马蹄涧松何郁郁春草又萋萋白石那堪煑丹崖尚可梯平生爱高兴只合此幽栖竹色迷行径松声汹座隅水清花自照风暖鸟相呼饮罢思棋局歌残缺唾壶重来潇洒地聊足慰须臾】
　　小玲珑山　骖鸾録霅川有两玲珑山石林爲大玲珑又有小玲珑在长兴县界路口洞穴数十旁相通贯襞积嵌岩巧怪万状【范成大自石林回过小玲珑诗一邱乃中虚洞穴四无碍却畧岩岫杳黝紏石状怪苍牛饮前池碧罅灔微瀬雕锼具百巧图畵窘千态哀湍泻坏磴冻雨湿空翠踈梅照草棘瘦竹防蹊隧当时闾阎子目力在尘外孤童藐难料竒事疑有待谁与千金捐来换把茅葢不仙亦足豪众垤皆累块我评北山游絶胜此无对玲珑讵可小孰能爲之大】
　　乌瞻山　长兴县志在县西三十里名胜志其地逈絶五峯突出若羣乌之瞻视于云表又云昔乌子瞻避难于此山有南北二庵絶顶爲弹子冈相传陈武帝放弹处
　　夏驾山　嘉靖湖州府志在县东南三十六里夏后杼南廵至此故名上有石鼔髙可丈余又名石鼔山旧传此山鸣则三吴有兵
　　独姥山　崇祯长兴县志在县东五十里踞太湖之滨一名别峰山
　　黄鸦冈　太平寰宇记在县南六十五里
　　明月峡　吴兴掌故与顾渚聨属絶壁峭立于大涧中流乱石飞走茶生其间者尤爲絶品张文规所爲明月峡中茶始生是也
　　啄木岭　吴兴掌故在县西北六十里山多啄木鸟枪旗岭　治湖州府志在县东南三十里弁山上石多枪旗所植之窍俗传覇王屯戍之所嘉靖浙江通志苏子瞻云世谓茶之始生而嫩者爲一枪寖大而开者爲一旗王介甫送元厚之诗云新茗斋中试一旗是也此山旧亦产茶而嘉故曰枪旗
　　胭脂岭　治湖州府志在县西南六十里上槩村西唐天师吴筠链丹之处至今土色如胭脂
　　苍云岭　治湖州府志在县西六十里林木秀蔚状如苍云合溪之源出焉
　　西湖　唐书地理志长兴西湖壅塞贞元十三年刺史于頔复之又呼于公塘【详见水利】
　　忻湖　崇祯长兴县志在县北七里周二十里溪山清胜菱茭之下鸳鳬交集可以游泳
　　罨畵溪　治湖州府志县西八里广二十五弓古木夹防丛篠翳其下朱藤施其上故名长兴县志一名西溪【刘焘游罨畵溪诗竹林深处杜鹃啼两防青青草色齐欲识人间眞罨畵朱藤倒影入清溪】
　　箬溪　太平寰宇记在县南五十步一名顾渚口一名赵渎注于太湖箬溪者顾野王舆地记云夹溪悉生箭箬南岸曰上箬北防曰下箬皆村名村人取下箬水酿酒醇美胜于云阳俗称箬下酒石柱记笺释源出合溪在畵溪下流至于箬寺防南溪诸水从新塘入太湖【僧皎然箬溪春兴诗春生箬溪水雨后漫流通芳草行无尽清源去不穷野烟迷急浦斜日起微风数处承流望依稀似剡中】
　　余罂溪　治湖州府志在县东南二十三里溪上有余罂村
　　合溪　万歴湖州府志在县西二十里【详见乌程县】环沉溪　崇祯长兴县志在县东北二十五里相传伍子胥堕环于此
　　大荡漾　长兴县志在县东南四十里
　　陆滙　万歴湖州府志在县东五里陆龟蒙筑别业于此【陆龟防自遣诗五年不到旧山村树有交柯犊有孙最爱弁山顔色好晚云才散便当门】
　　太子滙　万歴湖州府志在县东六十里相传吴太伯所隐处
　　紫花涧　太平寰宇记在县西北三十里两防芳芜之中出紫花长薄之下生珠藤至三月紫花满涧一名花瀬【陆龟防自遣诗花瀬蒙蒙紫气昏水邉山曲更深村终须检取幽栖处老树成双便作门】
　　伏翼涧　万歴湖州府志在县西三十九里山墟名云涧中多产伏翼有素翼赤腹千载倒挂者
　　余渔浦　治湖州府志在县东北四十二里周处风俗记云诸渔浦一名余吾浦即阳羡之东乡也吴越之间渔吾同音故然
　　蔡浦　万歴湖州府志在县东北四十五里逹乌程小梅
　　金湾　治湖州府志在县西北四十里山墟名云金潭金山金塘金渠悉汉楼船将军金曼倩所居
　　白马潭　崇祯长兴县志在县西四十三里梁陈故事云陈武帝时有白马出见故名
　　五花潭　长兴县志在县西北四十五里虎头岩下大旱不涸
　　竹山潭　治湖州府志在县西北一十二里深不可测有巨鱼藏于岩窦之下浮如覆舟出必有大水
　　乌龙潭　万歴湖州府志在方山顶上与弁山黄龙洞相拒岁旱祷雨辄应
　　无胥淹　治湖州府志在县嘉防乡无胥村东相传伍子胥奔吴追者在后遇一妇浣纱问曰见子胥乎妇曰无胥以此得名淹内有堆名郭转堆
　　花渚　治湖州府志在梅溪鎭吴越征西将军吴瓌所居
　　顾渚　治湖州府志在县西北三十里【见前】其源出顾渚山至水口而东入太湖【杜牧游顾渚诗傍溪侵岭多高树夸酒诗旗有小楼惊起鸳鸯无限意一双飞去却回头】
　　小白瀬　治湖州府志在县东南三里一名曰灵湍
　　金沙泉　辍耕录湖州长兴州金沙泉唐时用此水造紫笋茶进贡泉不常出有司具牲牢祭之始得水事讫卽涸宋季屡加浚治泉迄不出至元十五年中书省遣官致祭一夕水溢可溉田千亩遂赐名瑞应泉
　　玉窦泉　治湖州府志在长兴县西南六十五里深广皆二尺色绀碧味甘唐处士郑遨与道士李道殷罗隐筑屋泉口号三隐
　　德清县
　　吴羗山　治湖州府志在县东南一里吴均云汉高士吴羗避王莽之乱居此山后人名焉又宋沈麟士居于此讲经敎授从学者数百人时爲之语曰吴羗山中有贤士开门敎授居城市后建祠于山阳
　　吴憾山　吴兴掌故在县西南一里相传吴夫差伐越筑垒于此唐李光弼偏将辛孜亦筑城于此以平朱覃姚廷等贼吴越王又筑此屯戍号奉国城今隔溪名城南界首名奉国
　　市亭山　名胜志在县南一里其下出陶器大者可容三十石其名曰□吴兴掌故云一名舍亭山南史齐王敬隐居吴兴之舍亭山其孙秀之出守吴兴到郡修葺旧山移置辎重即此
　　望洛山　吴兴掌故在县南二十里入东记云永嘉中洛人过江者升此山以望洛故名
</div>
    <div class="pagination">
<a href="浙江通志_page49.html">上一页</a><span>...</span><a href="浙江通志_page45.html">45</a><a href="浙江通志_page46.html">46</a><a href="浙江通志_page47.html">47</a><a href="浙江通志_page48.html">48</a><a href="浙江通志_page49.html">49</a><span class="current-page">50</span><a href="浙江通志_page51.html">51</a><a href="浙江通志_page52.html">52</a><a href="浙江通志_page53.html">53</a><a href="浙江通志_page54.html">54</a><a href="浙江通志_page55.html">55</a><span>...</span><a href="浙江通志_page51.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
