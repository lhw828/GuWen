<!DOCTYPE html>
<html>
<head>
    <meta charset="UTF-8">
    <title>江南通志 - 第 6 页/共 731 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江南通志 - 第 6 页/共 731 页</h1>
    <div class="content">　　旹
　　乾隆元年嵗次丙辰冬十月谷旦廵抚江寕苏松等处地方都察院右副都御史兵部侍郎加二级【臣】顾琮谨撰








　　江南通志序
　　今上龙飞之元年丙辰江南通志书成凡二百卷距开局时为雍正之辛亥首尾凡六年矣而【臣恕】承乏江安粮运实与终始其事庸敢稽手以纪其成曰志书之设非徒以矜淹博备见闻而已将以攷生民之利病究政事之得失国家因事更张随时变通之道于是乎在不可不察也我
　　国家定鼎燕京歳漕东南四百万石以实
　　天庾而江南实居其半【臣】自备员以来间歳一押运过临熟悉其利弊知漕运之制斟酌尽善未有如
　　今日者也何则眀初例用民运与军对船交兑末年佥解白粮至京大戸每至破产前人盖尝言之
　　国朝于行月粮外定为五米五银之制俾民交兑与官官自雇起运一切赴通交纳及遇浅过溜盘剥牵挽之费悉运丁支办而民自交纳后晏然无复事事法至便
　　恩至厚顾欲恤民必先恤丁倘运丁困苦不支漕法迟滞废壊于此而更求变通则民运有不可知者矣每见州县官以恤民为事动致刻削运丁而武弁亦疾视吾民官弁各分左右袒而军与民遂成隔膜之势不知民运之苦运丁当之则所以恤运丁者义当与民等视故欲戢其咆哮之势须先资其衣食之谋欲禁骚扰之害须先轸其道途之苦我
　　世宗宪皇帝洞察幽隐无微不烛所以优恤运丁者恩意备至于旧例擕带土宜六十石之外加増至一百石而江淮兴武二卫豁免应追钻夫底料银十万八千有竒以后仍给付又令起运白粮殷实丁掣运五年更替务使稍有赢余踊跃从事舳舻安行市肆不惊巩
　　神仓于不匮垂乐利于可久盖恤丁即所以恤民而【臣】奉职于兹六年之久得免旷废迟滞之咎实禀
　　成谟以幸免于罪戾敬因志书之成而详述
　　本朝漕制之善超轶前代有如此云
　　旹
　　乾隆元年歳次丙辰仲夏月谷旦江南江安等处粮道按察使司副使【臣】王恕谨撰












　　江南通志序
　　皇上以圣神文武缵承大綂
　　临御之初声教诞敷湛恩汪濊六服内外罔不渐被暨讫尤
　　念江南为财赋重地加意拊循蠲免积逋减除耗羡罢落地之税寛征输之期射阳湖濵垦复之田涸溢靡常概与除额开濬运河缮完隄岸纎悉出度支正供无累商民所以惠缓南服者徳至优且渥也而江南重修通志一书于时适成江南在唐虞时为扬州之域其分野则上应乎牛女星纪其疆域则旁接乎齐鲁楚越中州豫章其地襟江帯河土风清嘉山水衍秀盖自泰伯以礼教开基言游以文学播化嗣后人文之盛甲于天下匪独金锡竹箭擅名东南而已顾尝攷之禹贡厥田下下厥赋下上上错而后世财赋大半仰给一隅韩昌黎有言赋出天下而江南居十九盖自唐代已然宋元胜国因事倍増论者每有积重难返之叹而不知发政施仁困极获苏固有待于
　　兴朝神圣之继起也谨按前志作于康熙癸丑距今六十余载其中山川形势疆宇阨塞非必有殊旧观独念此六十余载中恭遇
　　圣祖仁皇帝厚泽深仁有加无已以河工未就自甲子至
　　戊子屡勤
　　南廵之驾指示方略永庆安澜
　　省方所至膏泽随之蠲租发赈江左殆无虚歳
　　世宗宪皇帝继志述事允执厥中免苏松四十五万之浮粮除前明二百余年之弊政黄童白叟击壤歌衢时降
　　徳音访求民隐山陬海澨之遥不啻家至而人见之凡此皆前志所未逮而载笔者所当大书特书者也他如郡县之増改以十计秩祀之修举以百计版籍登矣而赋惟其旧山泽广矣而利与民同选举徴辟立贤无方内外戌防星罗碁置筑濒海土石二塘浚入海娄淞诸水
　　特命卿寺发帑兴建费甚钜而利则溥神化变通之道因时措置之宜盖不可以数计矣不有纪载将何以导扬
　　盛美而昭示来兹则此通志一书岂徒备南省之掌故实乃徴文攷献以仰佐方舆一统之参稽者也【臣】承乏江藩甫及一载前此开局编摩未获预闻末议特以工成剞劂循例得飏言于末简有荣施焉夫藩司一职固防计之所从出也司防计则言防计盖未尝不深幸兹土之民获生此轻徭薄赋之时为三代而后所不可多得也今试观志中所载戸口蕃息赋役均平人民康阜乐业疆隅封守申画巩固有非唐宋以下所得而及者斯岂一朝一夕之故哉遭逢
　　盛世
　　圣天子重熙累洽建极于上开府重臣宣徳达情敷政于外穆明交赞时和年丰故虽谫陋如臣亦得恪遵成宪竭蹷驽钝以图报称
　　恩遇于万一又讵非吏兹土者之厚幸欤继自今上诸
　　册府播诸通邑大都莅仕者以宦绩为必可师力学者以贤逹为必可法兵农钱谷之事皆有所据以为章程则是书诚攷镜得失之林也奚必读九邱八索始称瓌寳乎
　　旹
　　乾隆元年嵗次丙辰秋八月谷旦江南江苏等处承宣布政使司布政使【臣】张渠谨撰




　　江南通志序
　　国家重熈累洽徳育仁涵休养生息百年之久海内乂安民人乐业彬彬乎礼让相先道徳一而风俗同也雍正七年
　　世宗宪皇帝勅谕直省重修通志上之史馆将以彚纂成编大一统之宏谟昭承平之盛事迄今六阅寒燠为我
　　皇上御极之元年而江南通志于是乎告成盖志书之作所以彰徃察来镜制度之得失人材之盛衰风俗之汚隆运防之升降固非徒侈称疆域之广戸口之繁已也江南东环沧海西茹长江北倚河淮南俯震泽其名山奥区竒峰秀巘徃徃而是灵异所钟硕徳殊材出而黼黻王猷羽翼至道垂三不朽于天壤间者不可胜数即下而贩夫匹妇弱女幼童咸禀秀于湖山而孝弟节烈之槩其动也天是其甲于天下者岂仅财赋繁丰物产滋植而充庭之贡累累若若升玉阶而入金门哉若夫建学明伦设官取士之制城郭宫室置邮营汛之规与夫江河淮海之防赋役仓储之法铸山煑海充
　　天庾而实
　　神仓之模画监于成宪因地制宜变通趋时者一一仰烦
　　睿虑上禀
　　庙谟煌煌乎一代之章程迈先而轶后而
　　累朝以来徳隆恩溥至优且渥又惟江南霑被为独多且数也盖此邦遭逢之幸为诸省所不得而絜衡者有由来也
　　圣祖仁皇帝省方问俗六幸江南
　　銮旗所指山川草木顿改六代之旧观
　　膏雨所濡土俗民情咸沐一时之雅化而且
　　天文炳燿星纪増辉
　　宸翰淋漓斗牛焕采猗欤盛哉诚旷代之休风也世宗升府州析县邑则体国经野之制隆筑海塘濬水道则畆灌溉之利滋豁免四府浮粮递贷通省额赋
　　恩施不倦蠲赈时行斯又大江南北白叟黄童欢呼祝颂
　　于无既者矣兹恭逢我
　　圣天子学本醇儒治隆古帝移风易俗则轸念吴防之奢靡修河濬渠则槩免里闾之科派自歴年逋赋苏松耗羡漕项芦课学租落地税等及河难淤地之征江夫河篷之费长江鱼租灶折价钱粮悉蠲悉除无少靳惜又因江南人才众多文风鼎盛
　　特命上下两江分闱乡试广増解额加意作人诰谕频颁
　　恩波叠沛是际今运防方隆亦惟此方人士倍厪渊衷之眷顾也抑何幸哉抑何幸哉【臣】叨任监司观风
　　所至熙熙皥皥既欣逢我
　　朝徳化之成伏读志书秩秩班班乂快覩一方纪载之盛既部分而类居亦详稽而博考于以备史氏之采择増舆地之竒涵垂之万禩久而不刋殆非太平寰宇元丰九域诸书可得而嫓美者已用敢敬述见闻以当拜飏之万一云尔
　　旹
　　乾隆元年嵗次丙辰孟秋月谷旦江南分廵凤庐颍道按察使司副使【臣】范璨谨撰









　　江南通志序
　　江南纂修通志告竣计二百卷视旧志七十七卷几再倍焉其为志分括十门若舆地食货学校武备职官选举人物艺文此与旧志同者也若十门之前恭纪
　　诏谕于卷首添河渠志于次二并杂类志于末以足十门之数此与旧志未同者也而两志之卷帙繁简详略相去悬殊先是署两江总督【臣继善臣廷珍】总督【臣其倬臣恩】署江苏廵抚【臣国栋臣世臣臣国玺臣琮】安徽廵抚【臣元章臣本臣纮】经始综理卜延纂修叠加审慎【臣国麟】钦承
　　简命调抚上江从诸臣后兼董厥成获覩全志乃知非旧志之略而此志之详也亦非此志之失繁而旧志之能简也我
　　国家膺
　　天祐命
　　圣圣继承仁育义正事事上超前古若夫屡蠲叠赈江南
　　霑被尤厚盖自修志后五十余年
　　圣祖临御之久恩泽及人之深
　　世宗缵绪之隆敬勤为民之大不惜数百万金钱以固河海之隄防预截数百万漕米以裕州县之积贮嵗减四十五万浮粮以纾苏松之民力学宫书院时沛
</div>
    <div class="pagination">
<a href="江南通志_page5.html">上一页</a><a href="江南通志.html">1</a><a href="江南通志_page2.html">2</a><a href="江南通志_page3.html">3</a><a href="江南通志_page4.html">4</a><a href="江南通志_page5.html">5</a><span class="current-page">6</span><a href="江南通志_page7.html">7</a><a href="江南通志_page8.html">8</a><a href="江南通志_page9.html">9</a><a href="江南通志_page10.html">10</a><a href="江南通志_page11.html">11</a><span>...</span><a href="江南通志_page7.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
