<!DOCTYPE html>
<html>
<head>
    <meta charset="UTF-8">
    <title>明一统志 - 第 54 页/共 66 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明一统志 - 第 54 页/共 66 页</h1>
    <div class="content">　　沿革前代无考本永乐中国王鎻丹罕难阿必镇遣其臣阿里来朝并贡方物自是脩贡不絶
　　风俗田硗谷少【岛夷志】男女繋布缦椎髻繋红布【同上】酋长杀人取血浴身【同上其酋长人物脩长一日之间必三变色或黒或赤毎歳必杀十余人取自然血浴之则四时不生疾疹故民皆畏服焉】
　　土产鹤顶　锡斗　苏木　胡椒　阔布　大茄【树髙丈余经三四年不瘁子大如西重十余斤以梯樀之】
　　苏禄国
　　沿革前代无考本朝永乐十五年其国东王巴都葛叭荅刺西王巴都葛叭苏哩峒王叭都葛巴刺卜各率其妻子头目来朝并贡方物
　　风俗民食沙糊鱼鰕螺蛤【山涂田间植粟麦民食沙糊鱼虾螺蛤】气半热短髪纒皂缦【俗鄙薄男女短髪纒皂缦繋小印布】煮海为盐酿蔗为酒织竹布为业【以上俱岛夷志】
　　山川石﨑山【国以此山为保障】
　　土产竹布　玳瑁　真珠【色青白而圆有至径寸者】蔗
　　彭亨国
　　沿革前代无考本朝永乐中国王遣其臣苏麻固门的里等来朝并贡方物
　　风俗田沃谷稍登【岛夷志】男女椎髻【同上男女椎髻衣长布衫繋单衣冨家颈带金圏数四常人则以五色烧珠为圏束之】煮海为盐醸椰浆为酒【同上】
　　山川石崖【其国石崖周匝﨑岖如栅寨】
　　土产片脑　沉香　花锡　椰子
　　西洋古里国
　　沿革其国乃西洋诸畨之防本朝永乐元年国王马那必加刺满遣其臣马戍来朝贡马自是朝贡不絶
　　风俗海濵为市以通贸易　行者譲路道不拾遗　山横而田宜种麦　好畜马　俗稍近古【俱岛夷志】
　　土产沉香　木香　西洋布【幅广至四五尺】五色巾　白鸠　胡
　　椒　马【国多□马来自西域】五色鸦鹘石
　　里国
　　沿革前代无考本朝洪武五年国王卜纳的遣其臣撒马牙茶嘉儿干的亦刺丹八儿奉金字表朝贡并图其土地山川以献
　　土产撒哈刺【以毛织之防茸如氊毼有红緑二色】红八者蓝布　觊木里布　白苾布
　　榜葛刺国
　　沿革本古忻都州府西天有五印度国此东印度也其国最大本朝永乐六年国王霭牙思丁遣使朝贡十二年又遣其臣把一济防来朝贡麒麟等物
　　风俗耕殖为业【歳以耕殖为业野无旷土田畴极美一歳三収原防管茅之地垦辟种植不倦无再劳之役】气常热　男女以细布纒头衣长衫　官税十取其二　民安物泰国冨俗厚　国铸银钱【国铸银钱名唐加毎钱重二钱八分以权小钱以上俱岛夷志】
　　山川五岭【山髙林茂民聚居之】
　　土产髙你布　兠罗锦　翠羽　金　绣巾　瑠璃
　　天方国
　　沿革古筠冲之地旧名天堂又名西域本朝宣德中国王遣其臣沙瓛等来朝并贡方物
　　风俗风景融和四时皆春　田沃稻饶居民乐业　男女辫髪【俗好善男女辫髪衣细布衫繋细布】有回回厯【与中国厯前后差三日】牛乳拌饭【人皆以牛乳伴饭故其人肥美以上俱岛夷志】
　　土产马【髙八尺许】金珀　瑚　犀角
　　黙德那国
　　沿革即回回祖国也初国王谟罕蓦徳生而神灵有大德臣服西域诸国诸国尊号为别谙防尔犹华言天使云其教专以事天为本而无像设其经有三十本凡三千六百余卷其书体旁行有篆草楷三法今西洋诸国皆用之又有隂阳星厯医药音乐之类隋开皇中国人撒哈八撒阿的干葛思始传其教入中国其地接天方国本朝宣德中其国使臣随天方国使臣来朝并贡方物
　　风俗有城池宫室田畜市列与江淮风土不异　寒暑应民物繁庶种五谷蒲萄诸果　俗重杀非同类杀者不食不食豕肉　斋戒拜天【毎歳斋戒一月更衣沭浴居必易常处毎日西向拜天国人尊信其教虽适殊域传子孙累世不敢易】制造织文雕镂器皿尤巧【以上俱晋安郡志】
　　古里班卒国
　　沿革前代无考本朝永乐三年国王遣其臣马的等来朝并贡方物
　　风俗田谷少登　气不齐夏则多多寒　俗质男女被短髪假锦纒头红油布繋身【以上俱岛夷志】
　　锡兰山国
　　沿革前代无考相传其国有巨人足迹本朝永乐十年诏谕其国王不刺葛麻巴思刺查正统十年国王遣其臣耶把刺谟的里哑等来朝并贡方物天顺三年其王葛力生夏刺昔利把交刺惹复遣使来贡
　　土产寳石　水晶
　　白葛达国
　　沿革前代无考本朝宣德七年国王遣其臣和者里一思等来朝并贡方物
　　百花国
　　沿革前代无考本朝洪武十一年国王刺丁刺者望沙亦遣其臣八智亚坛等来朝并贡方物
　　土产红猴　筒　玳瑁　孔雀　倒挂　胡椒
　　婆罗国
　　沿革前代无考本朝永乐四年国王遣其臣勿黎哥等来朝并贡方物
　　土产真珠　玳瑁　玛瑙　车渠
　　吕宋国
　　沿革前代无考本朝永乐三年国王遣其臣隔察老来朝并贡方物
　　土产黄金
　　合猫里国
　　沿革前代无考本朝永乐三年国王遣其臣回回道奴马髙等来朝并贡方物
　　土产苏木　乌木　胡椒
　　碟里国
　　沿革前代无考本朝永乐三年国王遣其臣马黒木等来朝并贡方物
　　土产苏木　乌木
　　打回国
　　沿革前代无考本朝永乐三年国王遣其臣麻勿等来朝并贡方物
　　土产苏木　胡椒
　　日罗夏治国
　　沿革前代无考本朝永乐三年国王遣其臣文那打时镇等来朝并贡方物
　　土产胡椒　苏木
　　阿鲁国
　　沿革前代无考本朝永乐五年国王速鲁唐忽先遣其臣满刺哈三等来朝并贡方物
　　甘巴里国
　　沿革前代无考本朝永乐十二年国王兠哇刺查遣其臣得名公葛葛等来朝并贡方物
　　土产丝　锦
　　忽鲁谟斯国
　　沿革前代无考本朝永乐中国主遣其臣马刺足等来朝并贡方物
　　土产大马　西洋布　狮子　驼鸡【昂首髙可七尺】福禄【似驴而花文可爱】灵羊【尾大者重二十余斤行则以车载尾】长角马哈兽【角长过身】忽鲁母恩国
　　沿革前代无考本朝永乐三年国王遣其臣已即丁等来朝并贡方物
　　土产檀香　速香　胡椒
　　柯枝国
　　沿革前代无考本朝永乐二年国王可亦里遣其臣完者荅儿等来朝并贡方物
　　山川镇国山【永乐十年诏封其国之山为镇国山御制碑文赐之命立碑其上】
　　土产胡椒　苏木
　　麻林国
　　沿革前代无考本朝永乐十三年其王遣其臣献麒麟等物
　　沼纳朴儿国
　　沿革其国居印度之中即佛国也本朝永乐中遣使赍诏谕其国王一不刺金
　　加异勒国
　　沿革前代无考本朝永乐中国王者麻里柰那遣其臣别里呆不来等来朝并贡方物
　　祖法儿国
　　沿革前代无考本朝永乐中国王亚里遣其臣来朝并贡方物
　　土产西马　鹤顶　驼鸡　福禄　片脑　沉香　乳香
　　溜山国
　　沿革前代无考本朝永乐中国王亦速福遣其臣来朝并贡方物
　　阿哇国
　　沿革前代无考本朝永乐中国王昌吉刺遣其臣来朝并贡方物
　　鞑靼【东抵辉和尔西连托和玛及赛玛尔堪北尽沙漠】
　　沿革北边种落不一歴代名称各异夏曰獯鬻周曰玁狁秦汉皆曰匈奴唐曰突厥宋曰契丹自汉以来匈奴颇盛后稍弱而乌桓兴汉末鲜卑灭乌桓尽有其地后魏时蠕蠕独强与魏为敌蠕蠕灭而突厥起尽有西北地唐贞观中李靖灭之五代及宋契丹复盛别部小者曰防古塔齐尔乌克曰塔塔尔曰克哷各防分地既而防古兼并有之遂入中国代宋称号曰元十四传后天命归于本朝元帝遁于朔漠传子阿裕尔实哩达喇托古斯特穆尔为伊苏达喇所弑其部属皆奔散来附洪武二十五年遣将周兴徃讨其罪追至彻彻尔山大破之自是不敢近边者十余年永乐间有布尼雅实哩者其下玛哈木阿噜台奉贡惟谨因封玛哈木为顺寜王阿噜台为和寜王己而叛服不常遣使谕之不悛车驾屡亲征之诸国始平布尼雅实哩妻率部属来朝愿居京师宣德中玛哈木攻杀阿噜台欲领部落人心不服乃求元后托克托巴哈立为王居沙漠之北玛哈木子托懽托懽子额森居沙漠之西北衞喇特正统初偕遣使朝贡歳以为常朝廷赏赉甚厚其后负德入防归而自相簒弑朝廷因而絶之
　　风俗随水草畜牧【匈奴志随水草畜牧无屋居行则车为室止则氊为庐自君长以下咸食畜肉衣皮毛贵壮贱老】朝夕拜日月【同上其单于朝拜日之始生夕拜月其坐长左而面北其送死有棺椁而无封树凡举事尝随月盛壮以攻战月亏则退兵】怒杀父兄娶先掠女【乌桓志乌桓俗与匈奴同其异者怒则杀父兄而终不害其母以母有族类父兄无相仇报也其嫁娶先私通掠将女或半歳百日后始遣媒送马驼牛羊以为聘其父子男女相对踞蹲髠头为轻便妇人至嫁时乃养髪】病则灸熨蒸决葬则歌舞相迎【同上有病以艾灸或烧石自熨烧地卧上或随痛病处以刀决脉出血俗贵兵死葬则歌舞相送肥养一犬以防绳缨牵烧而送之言使防死者神灵归赤山】以帛绞颈问所言以验脩短【突厥志突厥俗与匈奴同其异者其主初立近侍重臣等舁之以氊随日转九廻毎一廻臣下皆拜讫乃扶令乘马以帛绞其颈使才不致絶释而急问之曰你能作几年可汗其主既精神瞀昏不能详定多少随其所言以验脩短之数】刻木封箭为信停尸时而瘗【同上其徴发兵马及科税杂畜辄刻木为数并一金镞箭蜡印封之以为信有死者停尸于帐春夏死者草木落秋冬死者花叶荣茂始坎而瘗之】无礼顽嚚夷中最甚【契丹志契丹之俗异于诸胡者父母死而悲哭者为不壮但以其尸置之山树上经三年后乃收其骨而焚之酹酒而祝曰冬月时向阳食夏月时向隂食若我射猎时使我多得猪鹿其无礼顽嚚于诸夷中最甚】
　　山川隂山【东西千余里草木茂盛多产禽兽汉时冐顿单于依阻其中治作弓矢后武帝夺其地匈奴入防无所隐蔽过此未尝不哭】狼居胥山【汉骠骑将军霍去病出代二千余里与匈奴左贤王接战得胡首虏七万余人左贤王将遁乃封狼居胥山而还】窴顔山【即匈奴筑城居汉降将赵信处骠骑将军霍去病以轻骑追虏至此得匈奴积粟食军留一月烧其余粟以归】浚稽山【山有二匈奴多分居之汉将李陵以歩卒五千击虏至此营于两山间虏见汉军少直前就营陵慱战败之虏还走山上汉军追杀数千人】燕然山【去塞三千余里后汉车骑将军窦宪率羗胡兵出塞与匈奴战于稽落山大破之斩获甚众宪遂登此山勒石纪功令班固铭曰铄王师兮征荒裔勦凶虐分截海外夐其邈兮亘地界封神兵兮建隆碣熈帝载兮振万世】金微山【去塞可五千余里窦宪遣兵大破北匈奴于此自汉出师未尝至此】都斤山【突厥部汗常处于此其西五百里有髙山逈出无草树谓勃登凝黎犹夏言地神也】布尔罕山【鄂诺河源出于此昔有苍白狼遇惨白鹿于此山生子名拜达勒察罕后为防古部即元氏之祖】特哩衮博达斯山【近鄂诺河即元太祖特穆津生处】彻彻　山【本朝洪武中总兵官周兴征北自元者河追至此山下大破之】禽敌山【洪武中王师尝禽北防鼐尔巴哈于此因名永乐八年车驾征敌至此御铭勒石曰瀚海为镡天山为锷一扫邉尘永清沙漠】白云山【永乐八年六军营于此时四山云气洁白如练因赐今名】苍山【一名苍山峡永乐八年驻跸于此】沙岭【永乐二十一年车驾北征驻跸于此】凌霄峰【永乐八年车驾征北登絶顶望漠北顾侍臣曰元盛时皆民居今万里萧条惟见风埃沙草耳敌势衰弱若此尚敢倔强果何所恃哉】立马峰【永乐八年车驾次石坡制铭勒于是峰之石曰惟日月明惟天地寿勒铭石与之悠乆】班珠尔河【元太祖初起兵至此河水方浑饮之以誓众曰他日当记曽同此艰难】饮马河【旧名胪朐河永乐八年驻跸赐名傍有杀虎城乃清逺侯王友统守营兵所筑】防河【旧名鄂诺河元太祖兴于此永乐中赐今名时追敌至此大败之敌布尼雅实哩穷蹙以十骑遁去】清尘河【旧名库尔哲河永乐中跓跸改今名】库库诺尔鱼儿海【元太祖为诸部推戴穪帝于此】防山海【在蘓尔温都尔之地其水清洌永乐十二年车驾次此】他人水【突厥部汗常以五月中旬集此拜祭天地】神应泉【地名清水源永乐中驻跸于此去营三里许平地涌泉髙数尺味冽士马饮之不竭因赐今名】清流泉【永乐八年驻跸于此制铭勒石曰于铄六师罙入其阻山髙水清永彰我武】
　　土产马　槖驼　野马　羱羊【尔雅似吴羊而角大】角端【汉书音义角端似牛角可为弓世谓角端弓是也】鼲　貂防　青防　土拨防　豽【猴属已上六物皮毛柔软可为裘】东墙【似蓬草实如穄子十月始熟】沙鸡　酥酪
　　古迹范夫人城【寰宇记城本汉将所筑将亡其妻率众保完之因名】麻弹城　杨义城　矢波罗城　舎利城　达督城【寰宇记诸城傍皆有美水丰草唐时突厥所居移徙不常】和寜路城【初名和林以西有哈刺和林河故名元太祖始建都于此前后凡五朝大德间立和林等处行中书省置和林路总管府皇庆初改岭北等处行中书省及改路曰和寜】
　　乌梁海【东接海西西连开平界北抵北海】
　　沿革本春秋时山戎地秦为辽西郡北境汉为奚酋所防东汉征败之走匿松漠间后魏之先复居于此号库莫奚后服属契丹元为太寜路北境本朝洪武二十二年征败北兵来降者众诏以乌梁海之地置泰寜诺延扶余三卫以处之为东北外藩命其长为指挥使指挥同知各领所部自是毎歳朝贡
　　风俗与鞑靼同
　　山川马盂山【广袤千里中一峰形类马盂】有福山【东西袤五里南北广二十里】七金山【山有七峰辽时于中建三学寺】唱呌山　香台山【辽时建昊天寺金杜元有碑】
　　土产马　槖驼　黄牛　青牛　玛瑙　鹊桦皮　白葡萄
</div>
    <div class="pagination">
<a href="明一统志_page53.html">上一页</a><span>...</span><a href="明一统志_page49.html">49</a><a href="明一统志_page50.html">50</a><a href="明一统志_page51.html">51</a><a href="明一统志_page52.html">52</a><a href="明一统志_page53.html">53</a><span class="current-page">54</span><a href="明一统志_page55.html">55</a><a href="明一统志_page56.html">56</a><a href="明一统志_page57.html">57</a><a href="明一统志_page58.html">58</a><a href="明一统志_page59.html">59</a><span>...</span><a href="明一统志_page55.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
