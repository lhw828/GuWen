<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 18 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 18 页/共 698 页</h1>
    <div class="content">鹿之野新书补黄帝与炎帝争鬬涿鹿之野将战筮于巫咸巫咸曰果哉而有咎归藏补蚩尤炎帝之 
后铜头□石飞空走险以馗牛皮为皷九击而止之尤不能飞走遂杀之广成子传补帝代蚩尤元女 
为帝制 牛皷八十面一震五百里连震三千八百里又为帝制司南车当其前记里皷车居其右黄 
帝内传补帝令风后法斗机作指南车志林补黄帝出师涿鹿以棡皷为警卫其曲有十一曰震雷惊 
二曰猛虎骇三曰鸷鸟击四曰龙媒蹀五曰灵 吼六曰鵰鹗争七曰壮士夺志八曰熊罴哮 九曰 
石荡崖十曰波荡壑并皆有辞今亡考矣云笈七籖补蚩尤帅□□与黄帝战于涿鹿帝命吹角为龙 
吟以御之通礼义纂补蚩尤氏强与榆罔争王于涿鹿之阿黄帝使力牧神皇直讨蚩尤氏擒于涿鹿 
之野使应龙杀之于凶黎之谷谷一作邱帝王世纪补蚩尤出自芊水八肱八趾 首登九淖以伐空 
桑黄帝杀之于青邱易坤灵图补蚩尤变幻多方征风召雨吹烟□雾黄帝师众大迷王母乃命元女 
授帝以三宫五音阴阳之略太乙遁甲六壬步斗之术阴符之机灵寳五符五胜之文遂克蚩尤于中 
冀元女兵法补蚩尤者炎帝之后故祭蚩尤文云将军敢以牲牢祭尔炎帝之裔蚩尤之神阴遁甲补 
蚩尤人身牛蹄四目六手涿鹿间往往掘得髑髅如铜鐡蚩尤骨也述异记补黄帝百战百战之数未 
尽闻也与炎帝战于阪泉之野三与蚩尤战于涿鹿之野七十二其大略也鹖冠子注 
臣等谨按朱昆田原引鹖冠子注黄帝百战止七十五考陆佃原注有百战之数未尽闻及大略句不 
可删今依原注补入补赤帝为火灾黄帝擒之文子补黄帝之时中黄直为将破杀蚩尤汉书列传补 
史记逸周书大戴礼文子所云炎帝赤帝皆谓蚩尤而书传举以为榆罔失之路史补按史记云诸侯 
相侵伐蚩尤最为暴则蚩尤非为天子也又管子曰蚩尤受卢山之金而作五兵明非庶人葢诸侯号 
也史记索隠补蚩尤古之诸侯其性酷毒故作五虐之刑谓车裂人及烧铜柱使人抱或使人缘之之 
类也唐律释文补蚩尤乱在幽州其死在冀路史注补黄帝戮蚩尤迁其民善者于邹屠恶者于有北
 诗云投畀有北恶可知已国名纪増赤帝命蚩尤字于少昊以临西方蚩尢乃逐帝争于涿鹿之阿逸 
周书增涿鹿之野常有五色云气金枝玉叶止于帝所有葩华之象因作华葢古今注增山海经云黄 
帝令应龙攻蚩尤蚩尤请风伯雨师以从大风雨黄帝乃下天女曰□以止雨遂杀蚩尤史记正义増 
帝征蚩尤七十一战不克昼梦金人引领长头元狐之裘云天帝使授符帝寤问诸风伯曰天应也乃 
于盛水之阳筑坛祭以太牢有元龟衔符至坛非皮非绨广三尺袤一尺文曰天乙在前太乙在后帝 
再拜受符乃设九宫置八门布三竒六仪制阴阳遁甲式三门发五朱昆田原按说蚩尤者不一孔子 
三朝记大戴礼记以为庶人孔氏小司马氏以为诸侯应劭以为古天子或以为炎帝之后或以为九 
黎之君或谓杀之于中冀或谓杀之于青邱或谓杀之于凶黎之谷传闻异辞并存焉可也将具遂斩 
蚩尤焉太白阴经臣等谨按朱昆田并存诸说以备考异似矣但考史记云神农衰诸侯相侵伐神农 
氏弗能征于是轩辕乃习用干戈以征不享诸侯咸来宾从而蚩尤最为暴莫能伐则谓蚩尤为诸侯 
者近之原黄帝都于涿鹿帝王世纪增邑于涿鹿之阿史记五帝本纪增舆地志云涿鹿黄帝初都迁 
有熊也史记正义增黄帝都有熊又迁涿鹿通志都邑略臣等谨按帝王世纪黄帝都涿鹿或以为都 
涿鹿迁有熊或以为都有熊迁涿鹿今考史记索隠正义皆以为黄帝有熊国君皇甫谧谓有熊今河 
南新郑路史谓有熊帝之开国舆地广记云都非据此则黄帝初国于有熊而与蚩尤战于涿鹿之野 
为天子后迁都涿鹿之阿通志都邑略与史记合似为可据原髙阳氏谓之幽陵辽史地理志增颛顼 
都于帝邱其地北至幽陵通典原幽陵犹幽州也楚辞注原帝尧申命和叔宅朔方曰幽都尚书原北 
荒有幽都之山山海经补鸿烈解云西北方不周之山曰幽都之门又曰北接幽都南道交趾扬雄甘 
泉赋云西耀流沙北爌幽都即朔方之幽都也山海经广注补幽都一曰北幽国名纪原流共工于幽 
州尚书臣等谨按幽州之名始见于此原舜以冀州南北广大分燕地北为幽州因幽都以为名晋地 
道记增幽州因幽都山以为名也通典注增舜即位以冀青地广始分冀东恒山之地为并州其东北 
医无闾之地为幽州尚书集注原幽州在北幽昧之地也释名原幽之为言窈也言风出入窈冥敏劲 
易挠故其气躁急也春秋元命苞原夏殷省幽并冀十道志原殷人南都河南之亳复舜幽州之名周 
人又以幽州兼殷之营州周礼总义原殷人南都河南之亳复舜幽州之名周人又以幽州兼殷之营 
州周礼总义原燕曰幽州尔雅原燕其气深要厥性慓疾故曰幽幽要也尔雅注原燕宛也北方沙漠 
平广此地在涿鹿山南宛宛然以为国都也释名原职方九州岛无徐梁而有幽并尔雅九州岛无青 
梁而有幽营学林新编原禹贡九州岛之名旧矣尔雅九州岛商之制也职方九州岛周之制也职方 
之冀小于禹贡则一分而三也既有冀而又有幽并故幽州多入禹贡之青徐其山医无闾在辽东光 
武时以辽东属青州后又属幽州非幽州入青乎其泽貕养在长广其浸菑时菑出莱芜地理志以长 
广属徐州琅琊有莱山非幽之入徐乎周礼释疑原冀在商离而为二故有冀而有幽在周离而为三 
故有冀又有幽并周礼全解増周之冀州小于禹贡时冀州以其北有幽州并州故知也周礼 增禹 
别九州岛有青徐梁而无幽并营是夏制也周礼有青并幽而无徐梁营是周制也此有徐幽营而无 
青梁并疑是殷制也尔雅疏原武王克殷反商未及下车而封黄帝之后于蓟礼记原武王灭纣封召 
公于北燕史记世家原蓟故燕国召公所封汉书地理志注原燕周之分子也春秋谷梁传原召公奭 
与周同姓姓姬氏史记世家原召公奭周之支族古史考原召公文王庶子帝王世纪原左传富辰言 
文王之子一十六国无名奭者则召公必非文王之子尚书正义原黄帝姓姬君奭其后也经典释文 
原召公始封葢在北平无终县以燕山为名后渐强盛乃并蓟徙居之史记正义原召公奭始食于召 
后王封之北燕在今幽州蓟县故城是也史记索隠原舆地广记云武王封黄帝之后于蓟又封召公 
于北燕或曰黄帝之后封于蓟者已絶成王更封召公奭于蓟为燕通鉴地理通释原蓟后改为燕犹 
唐之为晋荆之为楚诗补传原契丹蓟茇如车葢中国无此大者其地名蓟恐其因此梦溪笔谈增北 
燕都蓟幽州治通志都邑略朱彝尊原按召公所出众说纷纶当以陆徳明为是葢乐记所云封黄帝 
之后于蓟者即召公也臣等谨按路史国名纪南燕为伯儵国后稷妃南燕姞氏也又有东燕亦伯爵 
至召公始封之地逼近山戎六国时寖大并渔阳上谷右北平辽东西诸郡地是为北燕葢别于南燕 
东燕而名之也原齐桓公北伐山戎氏其道过燕燕君逆而出境桓公问管仲曰诸侯相逆固出境乎 
管仲曰非天子不出境桓公曰然则燕君畏而失礼也寡人不道而使燕君失礼乃割燕君所至之地
 以与燕君说苑臣等谨按说苑所记齐桓公割地与燕事与史记齐燕两世家所载同而史记以为山 
戎伐燕燕告急于齐桓公救燕遂伐山戎说苑以为伐山戎道过燕其说不同迎送情事亦小异考春 
秋鲁庄公三十年齐人伐山戎左氏榖梁二传皆以为救燕则史记所载为得实矣原鲁襄公二十八 
年夏北燕伯朝于晋春秋原二十有九年秋九月齐高止出奔北燕同上原昭公三年冬北燕伯欵出 
奔齐同上增燕简公多嬖宠欲去诸大夫而立其宠人冬燕大夫比以杀公之外嬖公惧奔齐书曰北 
燕伯欵出奔齐罪之也左传原六年冬齐侯伐北燕春秋增十一月齐侯如晋请伐北燕也晋侯许之 
十二月齐侯遂伐北燕将纳简公晏子曰不入燕有君矣左传原七年春王正月暨齐平春秋原癸巳 
齐侯次于虢燕人行成曰敝邑知罪敢不听命先君之敝器请以谢罪二月戊午盟于濡上燕人归燕 
姫赂以瑶瓮玉椟斚耳不克而还左传原昭公十有二年春齐高偃帅师纳北燕伯于阳春秋臣等谨 
按鲁 公二十九年齐高止出奔北燕注谓北燕始见经春秋地名考谓其国僻小至简公始见于经 
考之史记燕世家则燕恵公元年也凡简公事史记皆以为恵公简公后恵公四代与春秋经传殊不 
相协再考榖梁齐高止出奔北燕传云其曰北燕从史文也注谓以时有直称燕者故知从史文是北 
燕之名虽自是始见于经而春秋传直称燕者亦不必非北燕如左传鲁庄公十九年卫师燕师伐周 
十七年郑执燕仲父史记以为燕庄公注家南燕北燕犹分持其说而鲁庄公三十年山戎病燕之为 
北燕则诸家无异词此可据也原燕王哙专任子之已而让位燕大乱战国策增燕子之専国齐王诱 
太子平攻子之许为助太子使将军市被围公宫攻子之不克歴代纪事年表原齐人伐燕取之诸侯 
将谋救燕孟子曰王速出令反其旄倪止其重器谋于燕众置君而后去之则犹可及止也孟子朱彝 
尊原按孟子所云重器当即厯室之鼎原燕昭王收破燕后即位卑身厚币以招贤者战国策増郭隗 
曰王必欲致士先从隗始况贤于隗者岂逺千里哉于是昭王为隗改筑宫而师事之乐毅自魏徃邹 
衍自齐往剧辛自赵往士争趋燕史记世家原邹衍如燕昭王拥篲先驱请列弟子之座而受业筑碣 
石宫身亲往师之史记列传原碣石宫在幽州蓟县西三十里寜台之东史记正义原燕昭王伐齐得 
宝器设祭于寜台史记列传原望诸君献书报燕王曰臣奉令撃齐长驱至国珠玉财宝车甲珍器尽 
收入于燕大吕陈于元英故鼎反乎厯室齐器设于寜台蓟邱之植植于汶篁战国策臣等谨按厯室 
史记作磨室徐广注曰磨厯也集韵磨狼狄切地名与厯同纽也原元英厯室燕二宫名在幽州蓟县 
西四里寕台之下括地志补乐毅六月之间下齐国七十余城皆为郡县齐人食邑于燕者二十余君 
有爵位于蓟者百有余人通鉴原燕九世称侯八世称公十世称王风俗通臣等谨按史记燕世家自 
召公已下九世至恵侯索隠曰并国史先失也自惠侯已下八世至庄公始称公自庄公已下十九世 
至易王始称王自易王至燕王喜凡七世灭于秦索隠曰燕四十二代有二惠侯二宣侯三桓侯二文 
侯葢国史微失本谥故重耳今按惠厘宣桓称侯者各一余俱称公二文俱称公正义曰召公封燕后 
三十六世与六国俱称王风俗通所云殊未详考原秦始皇二十一年王贲攻蓟乃益发卒诣王翦军 
遂破燕太子军取燕蓟城史记始皇本纪原秦四十郡幽为上谷郡舆地广记増秦灭燕以其地为渔 
阳上谷右北平辽西辽东五郡通典补二世元年九月韩广为赵略地至蓟自立为燕王史记月表原 
楚汉之际项羽封臧荼为燕王都蓟韩信狥河北荼降汉太平寰宇记増项羽分燕为二臧荼为燕王 
韩广为辽东王史记索隠原高帝五年秋七月燕王臧荼反汉书高帝本纪原温庎以燕相告燕王荼 
反封□侯汉功臣表原高祖自将撃之得燕王臧荼八月立卢绾为燕王史记高帝本纪臣等谨按臧 
荼反立卢绾为燕王史记高帝本纪俱作五年十月卢绾传则云七月从撃臧荼八月立为燕王纪传 
自相抵牾至汉书卢绾之立本纪作五年九月异姓诸侯王表作后九月而臧荼之反表作四年九月 
</div>
    <div class="pagination">
<a href="钦定日下旧闻考_page17.html">上一页</a><span>...</span><a href="钦定日下旧闻考_page13.html">13</a><a href="钦定日下旧闻考_page14.html">14</a><a href="钦定日下旧闻考_page15.html">15</a><a href="钦定日下旧闻考_page16.html">16</a><a href="钦定日下旧闻考_page17.html">17</a><span class="current-page">18</span><a href="钦定日下旧闻考_page19.html">19</a><a href="钦定日下旧闻考_page20.html">20</a><a href="钦定日下旧闻考_page21.html">21</a><a href="钦定日下旧闻考_page22.html">22</a><a href="钦定日下旧闻考_page23.html">23</a><span>...</span><a href="钦定日下旧闻考_page19.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
