<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 232 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 232 页/共 698 页</h1>
    <div class="content">西十数里许玉河乡朱家庄五华梵刹乃古之遗迹岁久荒芜于正统年信官覃文逹王福兴辈邀中 
圆尊宿倒拈没孔钳锤无痕斤斧重开其山依原基欵修造山门天王殿正佛殿及东之斋堂伽蓝堂 
钟楼西之禅堂祖师堂鼓楼两廊僧房四十余间其后方丈左之退居右之廪库皆具而复周围筑以 
垣墙一顷八十余亩裁桓果木数千穿凿二井浇灌蔬圃正殿塑释伽佛侍立香花菩萨殿东塑补陀 
胜境观世音菩萨慈救八难之妙相殿西塑阎摩罗界地藏大菩萨严列十王之仪相诚可谓非色相 
是名色相作人天之瞻仰为巨道场矣功完凡十载勅赐额曰广慧禅寺特命中圆尊宿为第一代重 
开山祖师尊宿讳智湛潞阳巨姓久慕少室单传乃大翠微山善世南浦大师之上首嗣其师祖西竺 
大善知识为临济正宗并着于斯以备传灯续焰成化五年四月立増广济庵在玉河乡池水村五城 
寺院册臣等谨按广济庵明天顺八年碑一僧道深撰庭中有金承安五年四月僧行臻塔幢一幢凡 
六面一面刻佛顶尊胜陀罗尼梵本又二面刻智炬如来心破地狱真言皆梵书又三面刻记文系楷 
书增僧道深广济庵开山碑略都城西十里许玉河乡池水村五道圣庙之旁为古刹观音堂岁久荒 
芜天顺元年广慧禅寺首座瑞云遇施地功德主惠普宽等喜舍建寺曰广济以为广慧之下院瑞云 
讳法祥金台茂族投白云庵主广无边薙髪受业为师并着于记天顺八年五月増金中都右街紫金 
寺故僧行臻灵塔记臻公者宝坻县青公台东保君政第三男也俗姓杨氏承安三年遇恩具戒于承 
安四年十二月十五日示寂承安五年四月十三日寺主善珍建原哀忠墓在府西南相传唐太宗见 
隋炀帝征辽所亡士卒骸骨恻然悯之令悉收葬为一大冢因名明一统志臣等谨按唐大诏令载有 
贞观十九年四月收葬隋征辽军士骸骨诏不言地在幽州新唐书云贞观十九年伐高丽四月誓师 
于幽州五月己巳克沙卑城庚午次辽泽瘗隋人战亡者甲申克辽东城以文义详之征辽将士冢当 
在辽东道上明一统志谓在府西南未知何据帝京景物略云白云观西十余里为唐太宗哀忠墓已 
冺灭不可问则其迹久无考矣原宋本墓在城西三十里撅山村元翰林待制谢端撰铭寰宇通志臣 
等谨按宋本墓今无考原玉河废县在府西四十里本蓟县地五代时刘仁恭置方与纪要原玉河县 
本泉山地刘仁恭于大安山创宫观师炼丹羽化之术于方士王若讷因割蓟县分置以供给之辽史 
原过长店冈而西有县村疑即古玉河县故址然唐时幽州管内尚有广平县亦分蓟县置者所谓县 
村究未定为何县也国门近游录臣等谨按宛平县西四十里有城子村旧为玉河乡地与方与纪要 
之说合当即玉河废县苐故城已无遗迹耳补宛平县京西冯家里旧有太乙集仙观元元贞元年以
 其地畀纯一真人阙全佑有栗五千株全佑相栗林隙地重冈环抱下有寒泉旁地衍沃可引灌溉构 
正殿三楹翼以两庑缭以石垣王恽为之作记大德元年刻于石戴斗夜谈 
钦定日下旧闻考卷九十五 
钦定四库全书 
史部 
钦定日下旧闻考卷九十六至八 
详校官庶吉士臣范逢恩 
检讨臣德生覆勘 
总校官进士臣程嘉谟 
校对官进士臣单可璂 
誊录监生臣陶闻溥 
钦定四库全书 
钦定日下旧闻考卷九十六 
郊垧西六 
増元京城门西之左曰平则明改平则曰阜成大清一统志臣等谨按阜成门明正统四年改本朝因 
之原夕月坛在阜成门外缭以垣墙嘉靖九年建东向为制一成祭用牲玉献舞如朝日仪惟乐六奏 
从祀二十八宿木火土金水五星周天星辰坛方广四丈髙四尺六寸面白琉璃阶六级俱白石内棂 
星门四东门外为瘗池东北为具服殿南门外为神库西南为宰牲亭神厨祭器库北门外为钟楼遣 
官房外天门二座东天门外北为礼神坊护坛地三十六亩祭之日以寅祭之时以酉春明梦余录原 
夕月坛毎三岁一亲祭以丑辰未戌年行事朝日则遣文臣夕月则遣武职明嘉靖祀典原秋分祭夜 
明于夕月坛夜明之神东向二十八宿之神周天星辰之神木火土金水星之神南向夜明之神位版 
黄地素书五星二十八宿周天星辰之神俱绿地金字同上増月坛在阜成门外西郊制方东向一成 
方四丈髙四尺六寸面甃金砖四出陛皆白石各六级方壝周九十四丈七尺髙八尺厚二尺二寸壝 
正东三门六柱西南北各一门二柱柱及楣阈皆白石扉皆朱棂壝东门北门外燎炉各一瘗坎一东 
北钟楼一壝南门外西为神库神厨各三间宰牲亭井亭各一南为祭器库乐器库各三间大清会典 
増具服殿正殿三间左右配殿各三间周卫宫墙宫门三间南向祠祭署三间北向左右各三门东北 
钟楼一座坛东门北门各三门北门东角门一坛垣方二百三十五丈九尺五寸外围墙东自坊东抵 
坛垣东南角长二百六十丈西自坊西抵坛垣西北角长二百四十丈四尺直北为光恒街牌坊坊前 
界以朱栅长十有二丈八尺同上臣等谨按光恒街旧名礼神街雍正二年改今名具服殿内皇上御 
书额曰典崇郊坎联曰西兑斋心陈白琥大田发咏庆黄云増凡夕月每年秋分酉时祭遇丑辰未戌 
年亲祭余年遣大臣摄祭玉用白璧礼神制帛一色白牲用太牢乐六奏用光字舞八佾祝版白纸黄 
缘墨书祭器豆登簠簋铏尊均用陶色白祭品兼用太羮和羮祭服御玉色礼服大清会典臣等谨按 
夕月坛祭器乾隆十三年皇上亲加审定用昭祗敬增乾隆十三年皇上御制八月朔日秋分夕月诗 
少采当秋仲禋宗重夜明九经循白道万物荷西成朔魄将临望亏轮本是盈银蟾与丹桂齐语任闲 
评臣等谨按夕月御制诗恭载首见之篇余不备录増夕月坛东有万明寺南驴市口有慈明寺漏泽 
园有关圣庙南路园口有普济药王庙泰山圣母宫夫营乡有九天庙三圣殿甘家口有报恩寺天仙
 圣母祠广福禅林大悲庵五城寺院册臣等谨按万明寺后殿钟一明万历四年五月造有万明寺拜 
懴钟六字孙国敉燕都游览志谓寺中有兰数本今已无植之者矣慈明寺万历四十四年勅建碑一 
关圣庙碑二一崇祯十五年工部虞衡司主事赵之玺撰一为本朝康熙二十九年中书髙联璧撰普 
济药王庙已圮磬一万历丁亥年造钟一天启甲子年造门外大香炉一崇祯年间造泰山圣母宫在 
普济药王庙傍亦圮废仅余门额耳门外大香炉一崇祯年间造九天庙后院为三圣殿碑二一万历 
二十年工部文思院副使张秉忠撰一勒明慈圣皇太后徽号字作直行居中万历壬寅孟秋立报恩 
寺碑一户部观政平舒刘汉儒撰天启元年二月立天仙圣母祠碑一监察御史上党贾鹤年撰万历 
十一年二月立广福襌林磬一天启五年造大悲庵钟一嘉靖三十六年造增顺天府西有宝塔寺明 
一统志臣等谨按宝塔寺殿前塔髙二丈余砖基髙三尺许第一层迭石为之二层制方每方刻菩萨 
像三四五层皆六面每面刻佛像有正统十三年赐礼部札付碑云寺初名宰塔后改今名増慈悲院 
在阜城门西关大街北五城寺院册臣等谨按慈悲院乾隆二十八年潭柘僧募建为收养老雅废疾 
之所原衍法寺有勅建碑顺天府志臣等谨按衍法寺在阜成门外大街路北前殿左碑明大学士李 
东阳撰右碑吏部尚书杨一清撰皆正德七年五月立后殿右碑户部山东司郎中古瀛王爱撰万历 
壬寅仲春立今节录杨碑于后以志颠末焉增明杨一清衍法寺碑略京师阜成门外西一里许有寺 
曰衍法宪宗皇帝所赐额也胜国为观音寺建置始末无可考国朝天顺间尝即其故址而新之寺之 
名始着成化甲午太监阮安再新之请于朝得赐今额至今又四十年其废甚于旧太监张雄捐赀鼎 
建中为大觉殿前为天王殿为明王殿后为千佛阁又后为真武殿伽蓝观音二殿列于左祖师地藏 
二殿列于右钟鼔二楼对列于殿前之左右辅以修廊缭以髙墉像设经幢咸具其外东为斋堂为庖 
厨西为禅堂为茶室又各为方丈若干楹经始于正德三年春三月落成于六年十月正德七年立石 
增衍法寺后殿辽幢一又施食幢仅余下截五城寺院册臣等谨按辽尊胜陀罗尼幢字画尚明晳可 
辨施食幢上刻神像皆乾隆三十六年寺僧于殿左掘得者増尊胜陀罗尼幢记伏闻护明下降爱欲 
度于四生调御出兴遂震摇于六种恒施慈念广建悲心示方便于三乘发宏誓于四愿教之惠施作 
苦海之津梁化以归依指迷远之径路比为常宏释梵永济人天迁神忽现于缘周示迹故留于遗法 
遂冇封祑于堂殿或乃刋勒于碑幢讽之者福不唐捐诵之者功超远刧若乃轻埃沾处微影覆时非 
惟获果于未来兼亦除殃于过去者莫若佛顶尊胜陀罗尼矣翊爰从稚齿幸沗趋庭才逾辨李之年 
旋禀学诗之训遂乃自强不息温故知新砺铅刃而不愧雕虫望金科而将期中鹄岂为祸从天降运 
与愿违立身才始于弱冠倐尔俄钟于何怙迩后董帏孙闾悉捐子夏之书日徃月来但泣髙柴之血 
其奈世同石火时若电光伤嗟未复于筋骸荏苒旋逾于终制遂乃扪心静算涤虑沈思深惭于圣代 
甘间又耻于明时虚度是以编联陋喝采缀芜词相庭始叙于行蔵候府骤升于(辶革)幕粉帏兰省 
数年而幸沗优游典郡倅戎两镇而谬经履历至若贰留三使伏钺拥旌盖严训之所致也今于坟所 
建斯幢者奉为荐考妣之亡灵也亡考长官世袭簪裾性惟凊慎守谦恭则无爽五常藴敏惠则洞闲 
三教爰因筮仕着功勤而早遂科名不顾字人叹徒劳而终归里社亡妣夫人浮阳茂族邹鲁名家禀 
亲教而洞晓妇仪氶闺训而妙熟女史加以姿瑰态逸从夫之淑慎遐彰仪静体闲守德之功容备着 
岂谓因缠微恙莫驻盛颜畏日煦而花露俄零悲风扇而香魂忽散翊念兹永诀痛切追思早年虽备 
于送终继日徒嗟于不逮是以特抽静俸用构良缘市翠琰于灵岩命奇工于帝里罄之巧思运彼殊 
材次鹄鹤以翔空列狻猊而绕座匪图壮丽悉去繁华惟仗圣言以资冥魄云盘雨泛如闻甘露之香 
宝铎风摇似听苦空之韵多多盛事一一难宣靡托髙才贵形实录 愿惊禽骇兽依圣影以获安孝子 
顺孙荐幽灵而勿替时统和十八年岁次庚子四月戊申朔七日甲寅丙时大同军节度管内观察处 
置等使金紫崇禄大夫检校太保使持节云州诸军事云州刺史兼御史大夫上柱国陇西县开国男 
</div>
    <div class="pagination">
<a href="钦定日下旧闻考_page231.html">上一页</a><span>...</span><a href="钦定日下旧闻考_page227.html">227</a><a href="钦定日下旧闻考_page228.html">228</a><a href="钦定日下旧闻考_page229.html">229</a><a href="钦定日下旧闻考_page230.html">230</a><a href="钦定日下旧闻考_page231.html">231</a><span class="current-page">232</span><a href="钦定日下旧闻考_page233.html">233</a><a href="钦定日下旧闻考_page234.html">234</a><a href="钦定日下旧闻考_page235.html">235</a><a href="钦定日下旧闻考_page236.html">236</a><a href="钦定日下旧闻考_page237.html">237</a><span>...</span><a href="钦定日下旧闻考_page233.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
