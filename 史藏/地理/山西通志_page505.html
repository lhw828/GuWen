<!DOCTYPE html>
<html>
<head>
    <meta charset="UTF-8">
    <title>山西通志 - 第 505 页/共 700 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山西通志 - 第 505 页/共 700 页</h1>
    <div class="content">　　庠生乔振茂妻张氏年二十四而寡子士容甫三月晨夕悲泣引绠欲自悬家人严伺之终不栉沐毁容自废迄改歳哀痛而卒
　　廪生王济正妻令狐氏年二十九而寡姒介氏庠生周正妻年十八而寡胥守志行当道以双节旌令狐长子含早嵗领乡荐公车北上卒于燕遗妻令狐氏年十九抚从孙锡铭为后嫠居六十余年为不愧两姑云
　　张嘉猷继妻潘氏生员杜鑛妻原氏荆服采妻王氏生员郭至道妻张氏张中鹤妻原氏衞启士妻髙氏生员景毓庆妻荆氏武生乔应祐妻闫氏生员陈国祚妻张氏张士登妻解氏进士王含真妻陈氏郭斗干妻赵氏生员乔应访妻防氏张节妻王氏毕文礼妻令狐氏杨公喜妻赵氏赵遵宷妻路氏生员荆钦章继妻髙氏生员路运妻侯氏髙起鹏妻张氏张厚学继妻邸氏王国信妻张氏景君顺妻孔氏王公辛妻席氏荆阳春妻管氏张其勲妻米氏邵宪尧妻许氏许壮行妻李氏王谦益妻荆氏张志瑾妻陈氏杨广妻荆氏乔镇蔚妻陈氏郭天锡妻曹氏张维先妻郭氏杜维祺妻张氏张泰运妻曹氏荆含璟妻王氏管廉妻曹氏媳赵氏王维绪妻王氏张新雅妻樊氏荆佐鄢妻王氏张运福妻王氏秦生妻范氏张金仲妻杨氏令狐永年继妻刘氏令狐永田妻尚氏荆文贞妻王氏衞阮諴妻杜氏衞阮温妻杨氏李喜中妻韩氏柳自隆妻杨氏王作朋妻张氏许惟慎妻冯氏许尔福妻张氏许维双妻张氏陆法贽妻董氏樊龙牵妻王氏原慎妻张氏荆文运妻石氏郭四教妻王氏令狐士诚妻衞氏王俊学妻孙氏沈满斗妻张氏赵自清继妻闫氏畅恩秀妻王氏姚养生妻刘氏黄益福妻张氏潘成绪妻衞氏迟福贵妻王氏原始昆妻李氏闗时明妻王氏呉光耀妻路氏曹毅妻王氏孙培初妻巩氏南克明妻杨氏罗麟定妻王氏陈立法妻曹氏张洪鹤妻王氏张问达妻王氏张所性妻岐氏韩临妻张氏孙腾蛟妻岳氏王遵法妻牛氏孟仕晋妻陈氏刘应翼妻杨氏何绍先妻曹氏王茂绩妻张氏张宗贤妻乔氏解河东妻赵氏孟延楚妻樊氏张奇观妻王氏王九一妻杨氏王国秀妻曹氏岳国英妻杨氏张士禄妻薛氏镇抚令狐熠妻荆氏生员张谊妻介氏陈国谟妻王氏张思顺妻荆氏张照干妻乔氏耿增立妻令狐氏陆春林妻董氏荆佐彭妻闗氏张璞辉继妻雷氏张文华继妻裴氏孟仕秦妻姚氏刘文煊妻郭氏张仲侯妻陈氏乔萃秀妻陈氏杨敏妻荆氏张廷实妻马氏孙士元妻呉氏衞元青妻曹氏孟四臣妻齐氏刘来逺妻陈氏陈举业妻王氏闗抡妻任氏王惕修妻邸氏令狐居慎妻路氏张士智妻姚氏陈美发妻拓氏张廷言妻闫氏胡增福妻薛氏程继世妻王氏郭春全妻许氏荆作槱妻翟氏杜如密妻张氏孟仕齐继妻常氏梁康魏妻刘氏李全敬妻荆氏李继绪妻孔氏张士秀妻龙氏王佐臣妻衞氏袁春奇妻李氏梁邦桢妻贾氏裴得福妻陈氏闫涑妻陈氏孙守贯妻赵氏罗纬妻陆氏髙自先妻路氏何升妻景氏岐丰亨妻尹氏陈克容妻赵氏王化龙妻杨氏王作霖妻李氏解清妻李氏张三希妻李氏岐建猷妻邸氏程艺妻张氏陈大受妻李氏张泰春妻王氏路尔诠妻张氏介元亮妻马氏龙养鳞妻解氏令狐禹基妻何氏冯养信妻陈氏王克逊妻李氏令狐先图妻雷氏岐开敏妻张氏张延敬妻赵氏李全忠妻郭氏张从仁妻侯氏张从礼妻乔氏孙淑禹妻胡氏陈应明妻令狐氏孙安楚妻何氏杜继秀妻纪氏王克妻胡氏何显儒妻闫氏程有妻李氏郝进秀妻令狐氏曹继唐妻杜氏邵晟妻管氏杜周林妻荆氏陈大有妻王氏杨广妻荆氏李天良妻贾氏程振法妻髙氏曹希先妻柴氏穆发才妻张氏李鳞照妻赵氏乔于洽妻张氏钱赐福妻王氏郝壮闱妻邸氏杜度妻张氏刘髙科妻王氏衞得良妻何氏陈淑妻邓氏褚含经妻王氏薛云吉妻杨氏裴垍晋妻景氏翟朝璋妻王氏王道中妻杨氏石南玉妻任氏闗文斗妻于氏以上俱守志节万泉县
　　金
　　王海妻防氏全女年十七适王生子甫周夫殁奉姑抚子终身不二大定四年旌表
　　元
　　呼兰图妻周氏其先上蔡人呼兰图从军江汉殁于王事氏守义抚孤享年八十而卒
　　明
　　生员杨乔妻史氏年二十四夫故三年未尝见齿奉姑甚孝姑年九十三不能动履朝夕侍奉无怠姑殁葬尽礼有羣鹤绕于其宅咸谓节孝所感事闻旌表
　　李軏妻畅氏軏任南康府照磨正徳中流寇陷城守臣以下皆遁軏独偕子死难氏亦死焉
　　孙清妻王氏生二子夫故抚孤守节夫弟亦故遗一子抚如己子比长均业授之里称贤节
　　张氏双节义民张宗汉之二女长适王尚志次适呉告君胥早寡守志以夀终
　　董廷接妻衞氏年十八而寡无子女家贫如洗励节六十余年当道咸加存防
　　薛陵妻牛氏薛应滂妻李氏贾胜妻张氏生员闫文妻王氏刘仁妻孙氏髙应科妻李氏以上俱守志节
　　国朝
　　王贞女王昌祉之女年十六父母偕出里中儿薛进喜窥其独处逼汚之女不从被杀维时邻幼女有窃见之者防露其端倪邑令瞿亮邦谳狱无异论进喜如律康熙三十六年建坊旌表
　　杨月兰妻解氏年十八性贞淑动循礼法月兰表侄董胎子往来其家氏以至亲畜之会月兰贾于外解独居胎子乘夜入氏寝犯以非礼氏持凳奋掷胎子夺凳还击氏身无完肤血渍墙屋间叫呼之声不絶胎子遂断其头而遁知县郑章廉访得实毙胎子于狱表氏墓曰节烈解氏之墓
　　训导王守身继妻李氏子特遴妻张氏早寡胥以抚孤守节终
　　生员贾之麟妻刘氏年十九夫亡无子女矢不移志患臂疾家人命医治之氏曰寡妇之臂可令人视耶竟以疾终
　　生员屈愈昭妻呉氏愈昭早丧鲜昆季无子女二老在堂氏忍死奉养痛翁无祀鞠伯翁幼子存继翁系
　　牛拱妻王氏子射斗妻张氏姑媳孀居志操如一范继正妻董氏年二十七夫亡子夭值歳凶絶粮无策邻女有市髪作髻者氏剪髪易粟以膳二人自拾青枣剥树皮食之奉养歴二十年士民咸颂其节孝
　　杜茂新妻畅氏薛国瑚妻李氏王家础妻贾氏张心诚继妻李氏薛绵瑄妻蔚氏贾彭年妻董氏费自省妻黄氏李自新妻王氏王谷躅妻薛氏赵宾周妻贾氏吴方亨妻贾氏衞帝股妻张氏李五猷妻姚氏孙光耀妻李氏以上俱守志节
　　荣河县
　　唐
　　薛氏汾阴人道衡女杨炯薛振行状神尧婕妤河东郡夫人公之姑也每侍髙宗词翰髙宗尝顾曰不见婕妤经数日便谓社稷不安其见重如此
　　林氏济南人隰城丞薛元暧妻也元暧早卒林博涉五经有母仪令徳训其子彦国彦辅彦伟彦云及侄据总播并登进士第衣冠荣之
　　韦氏京兆人吏部侍郎温女适汾阴薛防工属文续曹大家女训行于世
　　元
　　张益妻杨氏克修妇道勤于女红未几舅姑与夫相继殁守志终身大徳八年旌表
　　明
　　赵立妻张氏年二十余夫故戚容垢面苦节四十一年治元年旌表
　　樊清妻呉氏年二十二夫亡事舅姑抚幼子孀居三十五年正徳十一年旌表
　　生员冯信妻蔡氏年二十四夫亡子学甫六歳守节四十九年嘉靖十四年旌表
　　刘遵义妻田氏年十九夫亡誓不改嫁教子成立嘉靖间旌表
　　武应举妻卢氏庄静有女徳年二十夫殁矢殉父母慰止之贫无所赡寄居母家纺绩自给歴四十年卒万厯间旌表
　　蔡澄纪妻潘氏年十九夫亡生子甫一月矢志守节歴年八十事闻旌表
　　张自立妻武氏年二十三夫亡父母欲改嫁之引刀自决绘夫像敬事终身事闻建坊旌表
　　卢国治妻潘氏夫遘病数年侍奉不少怠比卒氏年二十四比操金石享夀八十事闻旌表
　　生员郭九韶妻李氏年二十夫故矢节抚孤天启四年旌表子俊彦预恩荐授通渭令氏封太孺人
　　郭建极妻孙氏年十七闯乱匿崖下穴中贼搜得之见氏有姿色引其手氏奋力脱臂投崖死
　　国朝
　　潘印昌妻周氏年十九夫亡无子抚侄守志当事旌其闾歳给粟帛
　　生员李盈院妻杜氏年二十夫亡氏擗踊号恸誓以死殉潜缢柩前
　　生员丁继美妾赵氏继美年老无子娶氏生子甫三月继美亡氏立子抚孤外侮丛集志不少挫
　　崔汝寛妾王氏年十九汝寛卒氏痛哭曰主之娶我也以无子我之不死也以有娠暨后生子呈岚苦节抚孤卒绵夫祀
　　张五纲妻崔氏姜寇变潜匿髙窰贼入牵之氏不受辱投百尺崖而死时年二十歳
　　侍郎李嵩妾林氏嵩病剧氏即絶粒嵩卒缢死于棺侧生员聂云翊妻李氏呉承鼎妻马氏潘宗文妻王氏范芬妻潘氏樊养智妻陈氏樊宏允妻白氏生员张辉妻李氏陆衍妻杨氏生员潘毓麟继妻郭氏生员丁梦弼妻茹氏陈嘉谟妻韩氏王宴妻陈氏黄瓒妻谢氏黄秉仁妻赵氏陆进妻潘氏潘逢浪妻武氏郭维新妻茹氏张自俭妻潘氏薛自兰妻王氏王洪荐妻张氏张廷珍妻蔡氏樊焯妻聂氏呉作圣妻樊氏茹凤栖妻赵氏郭运周妻潘氏郭翰畿妻王氏以上俱守志节










　　山西通志卷一百五十五
<史部,地理类,都会郡县之属,山西通志>
　　钦定四库全书
　　山西通志卷一百五十六
　　列女【八】
　　辽州
　　明
　　李聚妻杜氏年二十四夫亡家事寥落织絍资饘粥孀居五十七年洪武间旌表
　　御史张泽妻陈氏年二十一夫亡子寻亦夭氏防防孤苦志节不渝正统间旌表
　　李纲妻王氏夫亡氏年二十一遗腹生子贞信茹苦抚孤操持终老成化元年旌表
　　韩轩妻曹氏年二十一轩亡舅逾耄子蒿甫周歳氏食贫操作奉翁无缺礼训子厎于有成成化三年旌
　　药俊妻王氏年二十三夫亡守节育子逾六十卒成化十年旌表
　　李烈女字孟春李维长女正徳六年贼迫自度不免迎谓贼曰姑少俟容易新履以从登楼久不下贼趋视已缢于户后贼嗔其绐已挥刀断尸而去时年十有七歳
　　原女名芙蓉原宗淮女年十八未适人正徳六年与祖原资同被贼掠女曰释我祖即汝从贼为释之女睥睨祖逺拂然改容詈骂求死遂遇害
　　张女名玉兰张俊次女年十八偕羣妇避乱养济院中贼至大索择美艳者十余人以行玉兰亦在选驱之独不从贼怒杀之
　　小甎儿曹锦长女年十九被掠母爱怜之令且无死甎儿曰我家传清白兄列衣冠今从贼偷生后将安往不如死遂被害
　　王敏妻宋氏年二十四歳贼变与诸妇藏于室贼破门而入尽驱之行氏独匿房投缳死
　　尚义妻李氏年二十歳被贼执奋骂不屈投井死韩经妻郑氏年三十歳闻寇警匿邻妇白氏室中贼索少艾白氏告其处挽之不出遂见杀
　　孙资妻张氏贼至不屈偕二女胥遇害侯伦妻常氏年二十五歳药奉妻张氏年十七歳杨缮妻赦氏年二十七歳胥以不屈死
　　马进成妻宋氏年二十五夫亡矢志不二抚孤成立夀七十二歳卒知州许申请旌表
　　张天瑞妻王氏子一中妻原氏胥二十余而寡抚孤守志姑妇同操隆庆间御史旌其双节
　　赵季冬妻周氏年二十夫亡逾月遗腹生子氏鬻手抚孤迎养孀母终年万厯间御史旌之歳给以钱米
　　白守安妻李氏少寡抚子甫成寻亦卒复抚幼孙阅年八十有四当事旌之
　　生员郝奇士妾呉氏崇祯壬申寇警女双孩年十四氏恐被贼汚迫之缢视其既死亦即投缳自尽
　　生员秦之奇妻郝氏壬申寇变举家匿髙楼俄而寇至围两日不下贼积薪为纵火计氏挈子容语夫曰事危矣君兄弟五人止此一子速负之逾垣下天不絶秦祀难可脱也之奇诘氏所之曰必不辱君投烈焰而死
　　王没妹生员王家俊女流寇陷城母拊其背曰贼势已迫儿无辱身女闻命遂引簪自刺触柱死
　　弓大姐贡生弓发第长女壬申年十六闻贼至投火死奉诏建坊旌表
　　王雍俊妻巨氏夙娴妇道乡里称贤壬申寇入城氏挈子避难贼迫氏曰我良家子不忍落贼人手遂弃子自缢
　　生员刘启先妾王氏闻贼陷城抱二歳女投井死启先嫡女适孙敬承归宁母家庶母死氏即从之
　　王政妻任氏赵继国妻韩氏王祐妻杜氏杨道儒妻李氏赵延吉妻李氏薛永昌妻房氏生员赵嘉谟妻常氏王料元妻邢氏宋国顺妻王氏赵丕扬妻王氏生员刘振元妻孙氏郝秀士妻杨氏刘燕和妻常氏孟三槐妻弓氏李本清妻王氏李廷臣妻赵氏以上俱守志节
　　榆社县
　　明
　　张子庆妻杨氏归庆一载而庆卒氏年二十擗踊号泣三日夫既殓缢于柩侧
　　廪生王怀贤妻赵氏年二十六夫亡抚子二国宁国定为诸生胥先氏卒与儿妇两周氏同抚孙曾入庠者六食饩者二守节六十四年夀九十有四长妇八十二次妇周八十
　　杨保姐杨相之女嘉靖甲辰年十五山贼杨邠啸聚肆掠闻女美举火刦之女义不受辱即投烈焰自焚死邑令冯立碑墓所曰烈女杨处子之墓有赞
　　杨墨女杨传芳女嘉靖甲辰贼犯境女与众妇登阁避之贼纵火于下女泣谓母曰人生孰无死辱身不可为遂从阁投火及堕地距火数步贼欲挽之女急匍匐入时年十有四歳当事勒碑以纪其烈有赞
　　生员田世用妻李氏年二十五而寡遗襁褓女二氏抚之守志事孀姑尤谨奉诏旌表
　　李攀月妻孟氏年二十六夫亡幼子一孀守五十年奉诏旌表
　　李好乐妻王氏好乐十四游庠十七而夭氏矢死哀号不辍声夫葬毕自缢于室
　　生员李舒馨妻连氏年二十二而寡昼夜哭泣勺水不入口旬日而殂
　　廪生李云龙妻程氏年二十三夫亡恸絶复苏云龙甫盖棺氏即雉经以殉
　　岳烈女岳进徳女年十九美姿容崇祯壬申避寇出走行至河突与贼遇女大骂不屈贼怒割舌剖腹最为惨毒维时隣妇杨桂妻厠其旁股栗不能正视
　　裴烈女裴尔荣女年十七被寇掠迫之俱去氏策马疾驰跃髙崖而坠裂尸数段死
</div>
    <div class="pagination">
<a href="山西通志_page504.html">上一页</a><span>...</span><a href="山西通志_page500.html">500</a><a href="山西通志_page501.html">501</a><a href="山西通志_page502.html">502</a><a href="山西通志_page503.html">503</a><a href="山西通志_page504.html">504</a><span class="current-page">505</span><a href="山西通志_page506.html">506</a><a href="山西通志_page507.html">507</a><a href="山西通志_page508.html">508</a><a href="山西通志_page509.html">509</a><a href="山西通志_page510.html">510</a><span>...</span><a href="山西通志_page506.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
