<!DOCTYPE html>
<html>
<head>
    <meta charset="UTF-8">
    <title>读史方舆纪要 - 第 283 页/共 479 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>读史方舆纪要 - 第 283 页/共 479 页</h1>
    <div class="content">
　　遵义县附郭。汉郡，故且兰县地。后汉因之。晋置万寿县，为郡治。宋、齐仍旧。隋置县，州郡皆治此。唐贞观九年，改置恭水县，为郎州治，州废，县亦省。十三年，复置恭水县，为播州治。十四年，改曰罗蒙县。十六年，又改遵义县。《通典》：州治播川县，兼领遵义等县。今新、旧《唐书》皆无播川县也。宋大观中，始建播川县为州治。宣和三年，州县俱废，以播川城隶南平军，寻置遵义寨，属乐源县。开禧三年，升为遵义军。嘉定十一年，复为寨。端平二年，复置州于白锦堡，不领县。嘉熙中，迁置穆家川。元因之，置播州军民安抚司。前朝洪武九年，置播州长官司于郭内，授土酋王慈子孙世守，党于杨氏。万历二十七年，播平，一城为墟，旋于白田坝置今县，为府治，编户□里。

　　○且兰废县在府南。汉初南夷且兰侯邑。武帝平南夷，置故苴兰县为郡治。颜师古曰：，系船弋也。《华阳国志》：楚顷襄王时，遣庄峤从沅水伐夜郎，军至且兰，船于岸而步战，既灭夜郎，以且兰有船处，乃改其名为。汉武又因以名郡。后汉亦为故且兰县。晋曰且兰，仍属郡。宋、齐仍旧。隋改置县。唐为遵义县地。今郡治即故且兰地云。○遵义废县，在府东北百里。唐遵义县地。宋大观三年，析播州地别置遵义军及遵义县。宣和三年，俱废，置遵义寨，改隶珍州。开禧三年，复升为军。嘉定十一年，仍降为寨。元初，废入播州。

　　带水废县府西北四十里。隋县地。唐贞观九年，析置盈县，属郎州，旋废。十四年复置，改为带水县，属播州。咸通以后废。宋大观中，亦置带水县。宣和三年，废为带水城，属南平军。《地记》：府东南有镡封废县。本汉郡属县也。后汉因之。晋废。《汉志》注：温水出于此，东至广郁入郁。广郁，今广西浔州府贵县。

　　养马城府北五十里。杨氏据播时所筑城也。万历中，川帅刘纟廷讨杨应龙，入娄山关，屯白石口。贼党攻围纟廷，纟廷击败之，追至养马城，与南川、永宁诸路之师会，连破龙爪、海云诸险囤，压海龙囤而垒，是也。

　　○大楼山府北百里。上有关曰太平关，亦曰楼山关，亦曰娄关。万历中，讨杨应龙，川师至重庆，分道而进，俱刻期抵楼山关。刘纟廷自綦江进战九盘，入娄关。关为贼前门，万峰插天，中通一线，官军从间道攀藤，鱼贯毁栅而入，进屯白石口。贼遣其党抄后山夺关，四面合围。纟廷奋击破走之。九盘隘，在大楼北三十里。

　　龙岩山府北四十里。冈峦盘曲，怪石崭岩。其东曰定军山。唐咸通中，杨端击南诏，驻军于此，因名。又龙盘山，在龙岩山西，以首尾盘曲而名。《志》云：府北二里又有龙山，相传为郡之主山也。府东一里曰凤山，形如凤翥。又东一里曰湘山，以俯临湘江而名。又有锦屏山，在府西南二里，茂林修竹，如锦屏然。○碧云峰，在府治西，四峰并峙，中一峰迥出，青碧如云，下有碧水。

　　楠木峒府北二百四十里。其南为山阳峒及简台峒，名曰三峒。由綦江东溪入播，三峒素称奇险。万历中，刘纟廷讨杨应龙，由綦江而进。贼力保三峒，以拒官军。纟廷直前奋击，贼不能支，遂克三峒，播于是不可守。

　　○湘江在府治东。亦曰穆家川。《四裔传》：宋迁遵义军于穆家川。是也。源出龙岩山，流经湘山南，东流与乌江合。又仁江，在府东南五十里，自永安驿山涧中流出，合于湘江，而注乌江。又洪江，在府东四十里，源出大楼山，合仁江入乌江。

　　乌江府东七十里。源出水西蛮界，绕府南与湘、洪、仁三江合，经贵州思南府入彭水县界，为涪陵江。或谓之亏阝水，或谓之胡江。今详贵州大川乌江。

　　落闽水府西南四十里。源出水烟里，东流入乌江。又乐安水，在府东七十里。源出箸竹平里山涧中，转流入乌江，舟楫济此无险，因名。○夷牢水，在府北。《志》云：夷牢水西自带水县来，东流经城北一里，又屈曲南流，入废胡刀县界。其带水源出旧县西大山，东流经带水县城北，又东流至废胡刀县界，注胡江水。胡江，即乌江矣。胡刀，见下仁怀县。

　　九接滩在府东乌江中。万历中，永宁奢崇明作乱，其子寅据遵义，官军讨之，战于九接滩，复追败之于南城外锣钢渡，遂复遵义是也。

　　○乌江关在府西南乌江旁，洪武中建。又东有河渡关。万历中，杨应龙败官军于乌江，旋趋河渡，贵州震动。既而黔帅童元振复克乌江关，又克河渡关是也。又黑水关，在府西九十里，路出泸州。○老君关，在府西南。万历中，贵州帅童元振率水西兵讨杨应龙，自乌江进攻，破老君关。应龙揣其必当深入，令部兵诡服水西衣甲混入营中，内外合发，官军大衄，进至乌江，断浮桥，官军溺死无算。关盖在乌江北。

　　三度关府东八十里，有上度、中度、下度三关。万历中，贵州帅李应祥讨杨应龙，自平越进兵，攻四牌、乾溪、旋水、天邦、三百落等寨，尽克之。长驱直抵疆界河，屯袁家渡，得降贼为乡导，潜出小溪，直抵黄滩关。乘胜追至西平张王坝及三渡关。关系楚兵出入咽喉，应祥悉拔之。由是湖帅陈自眉潭直抵上渡关，以扼播州，而应龙之势愈蹙。黄滩关，见贵州瓮安县。○桑木关，在府东北二里。万历中，川帅讨杨应龙，别将麻孔英自南川进，破桑木关是也。又太平关，在大楼山上。

　　落关府西三十里。万历中，水西安疆臣讨杨应龙，由西路沙溪、马站、石壁、花毛田而进，夺落关，至大水田焚桃溪庄，逼近播州，贼势遂窘。○崖门关，府西北五十里。万历中，川师讨杨应龙，别将吴广自合江进兵入崖门关，营水牛塘，进屯江水口是也。

　　海龙囤府北三十里。四面斗绝，后有侧径，仅容一线。杨应龙倚为天险，于囤前筑九关，以拒官军。万历二十七年，官军克播州，进围海龙囤。囤前陡绝，飞越难至，诸将以劲兵壁其间，而并力攻囤后。别将徐成夺据凤凰嘴，贼奔土城，官军毁城而入，贼进据月城，因纵火焚其土城。月城，二楼，四面奋击，遂克之。

　　沙溪囤府南九十里，与贵州接界。杨应龙叛，遣其子朝栋守沙溪，缉麻山，防永宁、贵州之师。既而安疆臣由西路入拔沙溪囤。是也。缉麻山，在沙溪西南。○青蛇囤，在府东。万历中，湖广帅陈自湄潭进攻播州，破青蛇囤，即此。《志》曰：杨应龙反时，增修各囤险隘，府西南有水烟、天旺诸屯，接贵州界者，又有洪头、高坪、新村诸屯，府北则有松坎、大阡、都坝诸屯，皆为拒守处。

　　白石口隘在府北。万历中，刘纟廷自楼山关进营白石口松垭地方，杨应龙自河渡突至，官军大挫。次日复战，贼败走。追奔至冠子山。冠子山，或曰在府北十余里。○岩头寨，在府西南百里，入水西境内。万历末，讨水西贼鲁钦，克岩头寨，乘胜深入，至织金堡败绩。织金堡今见水西。

　　官坝在府东北。杨应龙叛屯官坝，声言窥蜀，酉阳宣抚司冉御龙进攻官坝，斩关直上。贼方攻婺川，闻败遁还。婺川见贵州思南府。○张王坝在府东南百里。黔帅李应祥败杨应龙之兵，屯张王坝。既而刘纟廷之兵自白石口入，应祥自张王坝入，吴广自江水口入，陈自上度关入，安疆臣等自大水田入，共破播州是也。

　　湘川驿府东二里湘江上。旧《志》云：自是而东南，有仁水、湄潭、乌江、沙溪、昌田等驿，相去各六十里。又播川驿在府西六十里。自是而西北，有永安、ㄅ梓、松坎等驿，亦相去六十里。ㄅ，一作桐。

　　桐梓县府西北百八十里。汉夜郎县地，属郡。后汉因之。晋初仍属郡。永嘉五年，宁州刺史王逊分置夜郎郡，治夜郎。宋、齐因之。隋并入县。唐贞观十六年，开山峒复置夜郎县，珍州治焉。天宝初，曰夜郎郡。乾元初，复曰珍州。元和初，州废，县属溱州。唐末，没于夷。宋大观二年，复置夜郎县，属溱州。宣和三年废。明初，置桐梓驿于此。万历二十七年，平杨应龙，置今县，属遵义府。编户十里。

　　○夜郎城县东二十里。《志》云：汉县置于此，郡都尉治焉。其东北有且同亭。成帝河平中，夜郎王兴等叛，太守陈立出行县，至兴国且同亭，兴从邑君数十人见立，立责兴，斩之，即此。又谈[A10J]城，在县西南。汉县，亦属郡。始元初，谈[A10J]、同、并二十四邑皆反，即此。后汉亦曰谈[A10J]县，诸志亦作谈指。晋仍属郡。永嘉以后，属夜郎郡。宋、齐因之。后废。

　　废平夷县在县西北。汉置县，属郡。后汉因之。蜀汉建兴初，南中未定，使李恢为降都督，治平夷。三年，武侯南征，恢按道以向建宁，及南中既定，马忠为督，乃自平夷进治建宁。建宁，今云南曲靖府。裴松之曰：降，去蜀三千余里，时未有宁州，置此职以总摄之。晋为平夷县，属郡。永嘉五年，宁州刺史王逊表请分立平夷郡。建兴三年，郡守雷叛，降于成。咸安初，桓温以父嫌名，改曰平蛮。宋、齐因之。梁末，郡废。

　　废{敝邑}县在县北。汉置县，属郡。《志》云：县有不狼山，{敝邑}水所出，东入沅。{敝邑}，音。县以水名也。后汉因之。晋永嘉中，改属平夷郡。《华阳志》：平夷县有安乐水。又云：犍为符县治安乐，水会南通，平夷、{敝邑}县、符县，今泸州合江县也。又符县有温水，南至{敝邑}入<黑甘>，<黑甘>水亦南至{敝邑}入江。又汉阳县汉水，东至{敝邑}入延<黑甘>水，即今黔江水，亦名延江水，即涪陵江上流也。刘宋时，县属平蛮郡。齐因之。梁末，废。

　　○柜岩县东北百里。高百丈，广半之，中有石穴，穴前巨石如柜，因名。旧《志》云：岩在播州北三百里。

　　○斋郎水在县东。旧《志》云：在播州北百里。源出蒿芰里楚米坡，过县北，经小溪里，入泸州合江县界，会于蜀江。宋时有苗斋郎者居水旁，因名。亦曰斋郎江。

　　真安州府东北二百里。北至重庆府南川县百五十里，东至贵州思南府三百七十里。

　　汉郡地，晋宋以后因之。隋亦为郡地。唐贞观十六年，置珍州刘句曰：珍州治夜郎县，本置于旧播川城，以县界有隆珍山，故曰珍州。元和初，废入溱州。宋大观二年，复置珍州亦曰乐源郡。时涪州守庞恭孙诱属夷内附置。时又置承州。元为珍州、思宁等处长官司隶播州宣抚司。明玉珍窃据，讳珍，改为真州。前朝洪武十七年，改为真州长官司土官郑瑚世有其地。万历二十七年，改置真安州编户□里，领县二。今因之。州介巴、黔之间，控蛮、之要，山溪环亘，物产饶给。西南有事，州实当其冲。

　　○废珍州州西南四十里。唐珍州治此。新、旧《唐书》：州俱治夜郎县。《通典》：州治营德县。考《唐志》不载营德县。或以废州即营德县地也。《寰宇记》：宋乾德四年，珍州首领田迁请改州名，诏改高州，继以岭南有高州，改西高州，皆为羁縻地。大观中，复置珍州，移于今治。《四夷考》：明玉珍时，其将江中立筑旧州城以守，州将郑昌孙据石城扼之，今南山寨是也。明兵至，昌孙执中立以献，因得世有其地。其判官有骆姓者，即宋大观中献地立州者也。万历中，废司置州，始莅以王官云。

　　乐源废县州西七十里。刘句曰：唐贞观十六年，开山峒置。又有丽皋废县，在州西二十里，亦是时所置，俱属珍州。元和初，州废，改属溱州，后没于蛮。宋大观中，复置乐源县，属珍州。元废。

　　荣懿废县在州东南。汉夜郎县地。刘句曰：唐贞观十六年，置荣懿县，为溱州治。天宝初，曰溱溪郡。乾元初，复故。咸通以后，没于蛮。宋初为羁縻溱州，仍治荣懿县。熙宁七年，招纳降附，置荣懿寨，隶恭州，寻隶南平军。大观二年，复置溱州，改荣懿寨为溱溪县。宣和二年，州废，又改溱溪县为寨，隶南平军。元废。《志》云：播州北二十五里有废溱州。恐误。○乐来废县，在州东。唐贞观中置县，属溱州。咸亨初，废入荣懿县。

　　○罗蒙山州南六十里。罗蒙，唐遵义县旧名也。《志》云：此山之高，远瞰罗蒙。又松山在州东南六十里，曰东松山。其在州西南六十里者，曰西松山，山多松，因名。又有豹子山，在州西八里，山恒产豹。

　　○芙蓉江州南百里。自乌江分流，东经故思义寨，环流出州东北境，又北入彭水县界，注于涪陵江。○三江，在州南五十里，一名明溪。源出州西境羊毛坡，东南流，合于虎溪，州境诸溪，悉流合焉，下流注于芙蓉江。

　　虎溪州西南七十里。源出遵义北委家岭，径旧珍州城，下流入于三江。又思溪在州西七十里。源出重庆府南川县界，流入州境，东南流，入于三江。州西南八十里又有虹转山，贯珠溪出焉，东北流，盘旋屈曲，亦注于三江。

　　○南山寨州西南七十里。亦谓之石城，即郑昌孙屯据处也。又思义寨，在州东南九十里。《志》云：唐初为思义县，属夷州。贞观初，属务州，后废。旧称珍州五堡，曰丽皋，曰思义，皆因故县置，曰白崖，曰安定，曰寿山，则择险置戍处也。万历中，官军征播，皆屯驻于此。

　　绥阳县州东南二百五十里。刘句曰：汉郡地。隋招慰徼外夷，置绥阳县，属明阳郡，盖羁縻夷郡也。唐武德三年，复置绥阳县，属义州。贞观十一年，改属夷州，寻为州治。天宝初，曰义泉郡。乾元初，复曰夷州。宋为羁縻蛮地。大观三年，酋长献其地，改置承州，仍治绥阳县。宣和三年，州废，以县属珍州。咸淳末，废入珍州。明初因之。万历二十七年复置今县，编户十里。

　　○都上废县县西南二十五里。刘句曰：隋末置。唐武德初，属黔州。贞观四年，改置夷州于此。十一年，州移治绥阳，县仍属焉。唐末，没于蛮。宋大观三年，复置都上县，属承州。宣和三年废。○义泉废县，在县西南百里。《新唐书》：隋置，本隶明阳郡。唐武德二年，以信安、义泉、绥阳三县置义州。五年，改曰智州。十一年，曰牢州，自信安徙治义泉。十六年，州废，县属夷州。宋为羁縻蛮地。大观中，复置义泉县。宣和中废。《志》云，信安废县在义泉县南。唐武德初置，贞观中，废入义泉。

　　宁夷废县县东二百里。本绥阳县地。唐武德四年析置宁夷县，并置夷州治焉。六年，州废，县属务州。贞观四年，改务州为思州，县仍属焉。开元二十五年，改属夷州。宋为羁縻蛮地。大观三年，仍置宁夷县，属承州。宣和三年废。《寰宇记》：县西北百里有旧明阳郡城，隋所置郡也，理明阳县。唐武德四年，明阳县隶夷州。六年改隶务州。贞观中省。○高富废县，在县东北百十里。唐武德四年置县，属夷州。六年，改属务州。贞观十年，属黔州。十一年，又改属夷州，寻省。

　　洋川废县县西北百里。唐武德二年置县，属义州。贞观十六年，改属夷州。宋初为羁縻蛮地。大观中，复置洋川县，属承州。宣和三年省。又宜林废县在县南境。唐武德初，置县，寻属牢州。贞观十六年，与州俱省。《通典》：夷州所领五县，宜林与焉。新、旧《唐书》有宁夷，无宜林也。○鸡翁废县，在县东南。唐武德四年置县，属夷州。六年废。贞观六年，又置鸡翁县。永徽中省。

　　○波利山县北二十里。又县北十里有碧霄洞，悬石嶙峋，最为奇胜。

　　○涪江水县东十八里，即乌江别名也。流经贵州思南府界，北入涪州彭水县境。○安微水，在县南八里，一名孤微水。东流入于涪江。

　　仁怀县州南百里。唐芙蓉县地，属播州。宋大观中，为琅川县地，寻废为琅川城，属南平军。端平中，复属播州。元废。前朝万历二十七年，改置今县，编户□里。

　　○芙蓉废县在县南。唐贞观五年置，寻隶牢州。二十年，改隶播州。咸通中废。又郎川废县，在县东南，亦贞观中置，隶牢州。十六年，改属播州。开元二十六年，省入芙蓉县。宋大观中，更置播州，兼领琅川县，即郎川也。宣和三年，降为琅川城，隶南平军，寻亦废。

　　胡刀废县《志》云：在县西南五十里。唐贞观九年，置释燕县，属郎州。十一年，州废，县亦省。十四年复置，改为胡刀县，以县南一里有胡刀水，东流合于乌江也。县属播州。开元二十六年废。○舍月废县，《志》云：在县东南九十里。唐贞观九年，置高山县，属郎州，旋废。十三年复置，改曰舍月，以境内舍月山为名。又胡江废县，在县东南四十里，亦贞观九年置，属郎州，旋废。十四年，改置胡江县，以界内胡江水为名。又罗为废县，在县西南二百里。贞观九年，置邪施县，属郎州，旋废。十四年，改置罗为县，以县南罗为水为名。县俱属播州。显庆三年，悉并入遵义县。

　　○舍月山《志》云，在县南，山高耸，唐以此名县。又罗为山，在废罗为县西百里，罗为水出焉，东流经罗为县，南入胡江水，其下流注于乌江。

　　○仁水县西南一里。或曰，即之溪上源也。曲折流入泸州合江县界，而注于大江。又芙蓉水，在县东南三里，东南流，合于湘江，亦曰芙蓉江。唐以此名县。

　　◇叙州府东至泸州三百五十里，南至故镇雄军民府五百五十里，西至马湖府四百十五里，西北至嘉定州四百五十里，东北至重庆府千一百里。自府治至布政司一千二百里，至江南江宁府六千三十五里，至京师九千二百五十里。

　　《禹贡》梁州之域，后为蛮地《志》云：春秋战国时，皆为侯国。汉建元六年，开西南夷，置犍为郡治道县。后汉因之徙治武阳。晋亦曰犍为郡。宋、齐仍旧齐时仍治道。梁置六同郡及戎州。隋初郡废州存。大业初，复曰犍为郡。唐武德初，复曰戎州贞观四年，置都督府于此。天宝初，曰南溪郡。乾元初，复为戎州刘句曰：州初督羁縻十七州。天宝初，督三十六州、一百三十七县，并荒梗无户口。后又增督至九十二州。宋初因之亦曰南溪郡。《宋志》：戎州领羁縻州三十。政和四年，改曰叙州取西戎即叙之义。元升叙州路《元志》：至元十三年，立安抚司，寻罢，复为叙州。十八年，升为路，叙南等处蛮夷宣抚司治焉。前朝洪武六年，改为叙州府，领县十。今因之。

　　府负山滨江，地势险阻。蜀中有事，取道外水，此其必出之途也。且自府以南，蛮獠环错，通接滇、黔，尤为冲要。秦时破滇，通五尺道。汉开蜀故徼，使唐蒙发蜀卒治道，自道抵。蜀汉时，武侯南征，亦尝取途于此。隋史万岁入南中，路经石门。唐韦皋亦由此以通南诏宋白曰：戎州西南取曲协州及南宁州安宁盐井路，至南诏所居羊苴咩城，二千三百里。唐贞元九年，南诏异牟寻遣使，一出戎州，一出黔州，一出安南诣韦皋。是也。今西南不靖，我出我车，自叙而南，远近蛮部，皆将环伏而听命矣。岂非藩屏重地欤？

　　宜宾县附郭。汉置道县，为犍为郡治。后汉徙郡治武阳，县仍属焉。晋、宋因之。萧齐复为郡治。梁置戎州，亦治此。后周改为外江县。隋开皇初因之。大业初，复改道县，为犍为郡治。唐初，戎州治南溪。贞观中，还治道。宋因之。熙宁四年，省宜宾县入道。政和四年，改道为宜宾县，为叙州治。今编户二十八里。

　　○道城《图经》：故城址有三。汉武帝时，治中方乡，在今府西南接庆符县界，即元光五年发巴卒治道处。唐太宗时，徙于蜀江之右三江口，即今治也。武宗会昌中，大水，徙城于蜀江北岸，今谓之旧州城。宋咸淳三年，蒙古入蜀，安抚郭汉杰移郡城治登高山，寻以城降元。元至元十三年，毁山城，复徙治三江口。今因之。《城邑考》：郡城，唐贞元中韦皋所建。会昌中为江水荡啮，城废。元时，循复旧址筑城，至正未，城毁，明玉珍将杨琮立栅以守。前朝洪武中，复因旧址增拓，砌以砖石。有门六，城周六里有奇。
</div>
    <div class="pagination">
<a href="读史方舆纪要_page282.html">上一页</a><span>...</span><a href="读史方舆纪要_page278.html">278</a><a href="读史方舆纪要_page279.html">279</a><a href="读史方舆纪要_page280.html">280</a><a href="读史方舆纪要_page281.html">281</a><a href="读史方舆纪要_page282.html">282</a><span class="current-page">283</span><a href="读史方舆纪要_page284.html">284</a><a href="读史方舆纪要_page285.html">285</a><a href="读史方舆纪要_page286.html">286</a><a href="读史方舆纪要_page287.html">287</a><a href="读史方舆纪要_page288.html">288</a><span>...</span><a href="读史方舆纪要_page284.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
