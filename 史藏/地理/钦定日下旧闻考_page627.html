<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 627 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 627 页/共 698 页</h1>
    <div class="content">柱号文将军冢晋安帝隆安中闾邱南阳将塟妇于墓侧是夕从者数十人皆梦云何故厄人以自安 
觉说之人皆同虽心恶之耻为梦回及塟但鸣鼓角为声势闻墓上亦鼓角及铠甲声及至墓死于墓 
门者三人即殪之后闾邱为杨佺期所诛人以为文将军之祟太平广记朱彝尊原按粉水不见地志 
诸书疑即汾门之讹臣等谨按粉水口文将军墓今无考增袁天纲墓在涿州东北浮落冈大清一统 
志增李淳风墓在州东北向阳里涿州志原窦禹钧墓在州西团桞村同上原禹钧仕后周为谏议大 


夫五子皆登第冯道赠诗燕山窦十郎教子有义方是也今涿州西二十里有禹钧墓人呼为十郎冡 
长安客话臣等谨按州志今团柳村北有河形旧名康河北岸上有荒邱微有甃形空缺处望之不尽 
其后有小穴以瓦石投之铿然有声土人呼为十郎塜今考墓前石碣为明正统时太监窦吉祥墓惟 
碣文内称吉祥为宋学士仪九世孙葬于康河之阳祖茔之次云原窦谏议禹钧尝因元夕往延庆寺 
烧香于后殿阶侧拾得银二百两金三十两遂持归明旦清辰诣寺守候失物主须臾见一人涕泣至 
公问所因其人具以实告曰父犯刑至大辟徧恳至亲贷得金若干将赎父罪昨暮以一相知置酒酒 
昏忽失去今父罪已不复赎矣公验其实遂与同归以旧物还之范文正别集原窦氏同宗及外姻贫 
困有丧不能自举公为出金葬之由公塟者凡二十七丧亲戚故旧遗孤有女未能嫁者公为出金嫁 
之由公嫁者孤女凡二十八人相知窘困由公活其族者数十家及公之亡有持心丧三年者同上原 
禹钧五子仪俨侃偁僖仪至礼部尚书俨礼部侍郎皆为翰林学士侃左补阙偁左谏议大夫参知政 
事僖起居郎同上原窦仪尚书本燕人家法整肃尚书每对客即二侍郎三起居四参政五补阙皆侍 
立焉谈录原卢景裕字仲孺小字白头专经为学居拒马河将一老婢作食妻子不自随从北史原光 
熙元年五月范阳国地燃可以爨此火沴土也晋书五行志补太宗泰常七年九月温泉出于涿鹿人 
有风寒之疾入者多愈魏书灵征志原卢文伟善营理家素贫俭因此致富北方将乱文伟积稻榖于 
范阳城多所赈赡弥为乡里所归及韩楼据蓟城文伟率乡闾守范阳楼平除范阳太守北史原北齐 
天保八年议徙冀定瀛无田之人谓之乐迁于幽州范阳寛乡以处之隋书食货志臣等谨按寛乡今 
无考原周宣政元年幽州人卢昌期祖英伯等聚众据范阳反诏宇文神举率兵擒之齐黄门侍郎卢 
思道亦在反中贼平见获解衣将伏法神举素钦其才名乃释而礼之即令草露布后周书原辽神册 
六年十二月太祖围涿州有白兔缘垒而上是日破其郛辽史太祖记补太宗既平太原遂观范阳得 
汾晋幽蓟之马凡四万二千余匹截江网补天圣中侍御史知杂事章频使辽死辽无棺榇舆至范阳 
方就殓自后辽人常造数漆棺以银饰之每有使人入境则载以随行至今为例梦溪笔谈原辽于开 
宝七年涿州刺史耶律琮以书遗雄州孙全兴愿讲好于朝廷八年遣欵附使克实克慎思奉书来聘 
自是乃通使矣职官分纪按克寔克旧作克沙骨今从八旗姓谱改原雍熙三年三月辛巳曹彬克涿 
州乙酉曹彬败辽于涿州南杀其相和斯宋史本纪按和斯蒙古语双也旧作贺斯今译改原宋宣和 
四年金将郭药师以州降赐郡名曰涿水升威行军节度宋史志补金人以山后诸郡不可守即移兵 
山前是时太祖经略山后诸州皆平自紫荆关领兵大入攻涿州州兵殊死战昼夜急攻四十余日拔 
之鲁国忠武王行录原苏子由为贺辽生辰国信使在元佑四年八月子瞻有诗送之既至国人每问 
大苏学士安否子由经涿州寄诗曰谁将家谱到燕都识底人人问大苏莫把声名动绝塞恐妨他日 
卧江湖子瞻得诗次韵云毡毳年来亦甚都时闻鴂舌问三苏那知老病浑无用欲向君王乞镜湖闻 
曩时有刻石于使馆者今无存矣辛斋诗话补卫公肤敏使金至涿州与 哩布遇请相见问其仪以例 
对公笑曰所谓例者非趋伏罗拜乎皇子虽贵人臣也使者虽贱亦人臣也两国之臣相见而僭君是 
一国二君也不祥莫大焉乃长揖而入浮溪文粹原涿州旧有塔在桑干河中名镇河塔嘉靖元年塔 
崩内有古钱皆飞空如蝶自后河水不时泛溢长安客话臣等谨按镇河塔址今亦无考原嘉靖元年 
涿州修村塔倒内有古钱皆飞空如蝶塔在桑干河中俗谓之镇河塔塔壊河不时泛溢燕山丛录原 
卢宗道性麤率将赴营州于督亢城陂大集乡人杀牛聚会有一旧门人醉言疏失宗道令沈之于水 
后坐酷滥除名北史原世庙末涿州楼桑庙傍农人王某田间石磙传自上世忽有贾人过视欲购以 
十金其家疑不听贾既去其兄弟以失价相诟斧破之中空涵水一盂而已清冽异常不省所用置神 
堂婢窃饮之数日肤润面腴发黒如漆通知未来事其姑家相距百里曰姑家火发已及奥室又曰家 
牛生犊母子当弗活已而果然声闻于外远近填门部使者表闻中使下迎婢忽不见耳谭 

 

钦定日下旧闻考卷一百二十九 

 

钦定日下旧闻考卷一百二十九举正 

张合原书合讹作郄今据三国志改陈懿典涿州重修张桓侯庙碑略条 


 

钦定日下旧闻考卷一百二十九举正 


钦定四库全书 

钦定日下旧闻考卷一百三十 

京畿房山县一 

 

原房山县在涿州西北四十里东至顺天府一百二十里本良乡宛平范阳三县地金大定二十九年 
始置万宁县以奉山陵明昌二年改奉先县方舆纪要臣等谨按房山县明因元旧属涿州本朝属顺 
天府増房山县在顺天府西南九十里东西距二百二十五里南北距八十二里东至良乡县界十二 
里西至易州涞水县界二百四十里南至涿州界三十二里北至宛平县界五十里东南至固安县治 
九十里西南至涞水县治一百里东北至宛平县治九十里西北至宣化府保安州治二百里大清一 
统志原刘因过奉先县诗闰辽分宋统此志亦雄哉置县名犹在因山势已摧百年元魏史千古汝南 
哀华表鹤应有悲风海上来刘静修集原元至元二十七年改为房山县属涿州方舆纪要原房山本 
良乡之昌黎里清类天文分野之书原汉有房山侯盖亭乡侯之属元始以名县金之万宁县遗址在 
县治西名胜志原房山城创于金大定间垣高丈余围一千四百四十步方各有门东曰朝曦南曰迎 
恩西曰仰止北曰拱极明隆庆间始甃以石县治在城西南隅涿州志原房山旧是土城隆庆己巳知 
县事李琮采石甃之増崇至三丈房山县志原元房山县尹朱礼去思碑马守恕撰文房山县志増马 
守恕县尹朱公去思碑略自古治国家者以爱民为本由朝廷而路府以路府为亲于民也由路府而 
州县以州县尤亲于民也今县尹秩同三代子男汉考治行尤异唐试书判理人策迨至圣元妙选守 
令为当今急务内外皆许保举能者超升擢用否者罚及举主可谓考察劝课之有术任贤爱民之美 
意也夫房山乃京辅剧县得抚治之道获乎上悦其民不负选保委用者其惟朱公与公名礼字节文 
大都开阳里人也未冠之年丧父事母孝着乡里学问优长修洁谦逊明习文法辞理闲雅自宣徽院 
擢用转留守司掾调司狱司官历有能绩选京仓使羡余粮二千一百石钦遇明诏选保守令内外交 
章荐举吏部铨注从仕郎房山尹兼管本县诸军兴学劝农事公下车之日发号施令兴利除害严禁 
吏卒革去扰民之弊慈爱百姓凡有所颁赋役置簿比验贫富科摊均平而民不敢稽缓其限田界审 
其侵夺者经正之狱讼察其可疑者明辨之户婚久未决者随判之盗贼有未获者催捕之孝弟事于 
父兄者劝赏之豪猾横于乡里者威振之抚治踰月民心大悦至正五年冬十月中兴库提典引校尉 
数员称资政院委官和买木炭逐年节次不下十数万斤侵渔百姓结舌吞声无可审诉公审知其弊 
赴上陈告蒙拟本院合属收买其他怙恃权势者闻之相戒绝不敢以非礼犯也是年猎者百余人指 
称飞放徧扰乡民公问之曰此县偎山傍岭并无水泊何尝有天鹅鹚 飞落耶猎人无辞出县互劝曰 
朱县令有爱民之诚在任之时勿入房山之境至正八年四月大旱公斋戒沐浴率僚属耆老告天祈 
雨不旬日甘澍应秋七月螟伤稼公徧祷神祠越明日螟虫尽抱草木而死是秋榖大熟民赖以济春 
劝农桑艺种得时栽植有法勉励勤谨谕戒游怠冬遇农隙设立学校使民读书教知礼义比及三年 
田无荒芜尽皆开辟民有流移咸来复业厅宇寂然绝无争讼囹圄空虚盗贼屏息非才之过人远甚 
孰能若是乎一旦乡邑耆宿孙荣王祥等会议曰朱公来则施仁爱之风化去则民思其德泽虽古良 
</div>
    <div class="pagination">
<a href="钦定日下旧闻考_page626.html">上一页</a><span>...</span><a href="钦定日下旧闻考_page622.html">622</a><a href="钦定日下旧闻考_page623.html">623</a><a href="钦定日下旧闻考_page624.html">624</a><a href="钦定日下旧闻考_page625.html">625</a><a href="钦定日下旧闻考_page626.html">626</a><span class="current-page">627</span><a href="钦定日下旧闻考_page628.html">628</a><a href="钦定日下旧闻考_page629.html">629</a><a href="钦定日下旧闻考_page630.html">630</a><a href="钦定日下旧闻考_page631.html">631</a><a href="钦定日下旧闻考_page632.html">632</a><span>...</span><a href="钦定日下旧闻考_page628.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
