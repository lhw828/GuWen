<!DOCTYPE html>
<html>
 <head>
  <meta charset="utf-8"/>
  <title>
   徐霞客游记 - 第 4 页/共 13 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   徐霞客游记 - 第 4 页/共 13 页
  </h1>
  <div class="content">
   二十日东南従小径一里出江华大道南爲火烧铺在州南三十里而逺又五里爲营上则中江华道州设营兵以守者后有小尖峰倚之东数里外高峯屼起爲杨桞塘屏亘而南九疑当在其东矣南八里有溪自西而东石巉然横卧涧中清流潄之不减包园石壑南十二里至伽祐铺去江华十里由铺南直下一径可通浪石寺东南转従岭上行共七里至江华城西出城南东南一里爲麻拐岩又名回龙庵由庵沿江岸南行半里水分二道来一自东山谷中者其水较大即沲水也一自南来者可通小舟发源自上武堡堡南即爲广西贺县界大小二江合于麻拐岩之南大江东源锦田所涧流二百余里舟行三四日可至小江南自上武堡舟溯流仅到白马营可五十里然入江之口即积石爲方堰置中流横遏江舟不得上下堰内另置小舟外有桥横板以渡白马营东大山曰吴望山有秦洞甚竒惜未至又南始至上武堡堡东大山曰冬冷山二山之水合出白马营爲小江上流乃沿南来小江岸西行三里宿浪石寺
　　二十一日欲往莲花洞候引导者乆之得一人由寺西遵大路行南去山尽即上武堡西逾大佛凹爲富川道凹去江华西十里闻逾凹西二十里爲崇栢即永明界又西二十五里过枇杷所在永明东南三十里爲广西富川界更西南三十里即富川县治云遂七里直抵大佛岭下先是南路一岩若云楞嵌垂予意莲花在是而岩尚在路北大岭麓乃従北岐小径入不半里至洞下导者取枯竹一大捆缚爲六大炬分肩以入出复探路左洞披棘以进还饭浪石已过午乃循旧路抵麻拐岩西合江口南渡小江堰外桥东南三里至重元观寺南里许入狮子洞出返麻拐岩北登岭直北行已过东门外矣又北逾岭渡沲水北宿江渡
　　二十二日循东山东北行十里爲蜡树营由此渐循山东转五里过鼇头北麓又十里过马冈原自鼇头至是皆循山北东向行山南悉猺人居东十里逾虎版石爲分村东渡两大溪共十里于是东登岭先抵南靣崇山至是北亦有山横列路遂东向两山间升陟冈坳十里抵孟坳桥西彭家村
　　二十三日东一里南列山已尽转而西列路循之南转五里抵塘村坳其东又有峯卓锥立防亦自南趋北与西靣之山若排闼直南遥望处中一峯如当门之标望之神动惟恐道不出其下南七里东度一桥小溪甚急逾桥则大溪南自九疑北出青口即潇水上流也北望小溪入江口有众舟舣其侧渡大溪东南十二里直逼东界乱峯下南六里至掩口营始与宁逺南来之道合北去宁逺三十里掩口之南东西排岫横障至此凑合成门向所望当门之标已列其东岫首而西障东垂亦一峯若挿屏若攅指若亘垣与东岫竞胜二里出凑门之下水亦従中南出其下平畴扩然东西成壑路从西峯南转西向行又三里至路亭
　　二十四日西五里爲太平营由此西北入山多乱峯环岫葢掩口东峰排列爲劒防此处诸岫如攅队合围中环成洞穿一隙入如另辟城垣山不甚高而窈窕回合夹道皆宛转之洞卓立之峯崆峒之石喷雪惊涛之初涨如是十里至圣殿圣殿者舜陵也予初从岐路望之见頽垣一二楹路复芜没竟从其东逾岭北北二里问耕夫已过圣殿抵斜岩矣遂西靣登山则穹岩东向高张甚宏敞洞门石峯中峙门界爲两飞泉倾布其上岩右垂石縦横岩底有泉悬空下或従石端直注或依石窦斜喷众隙乱流顾盼交射更一竒也下复开一岩深下亦极宏峻然不能逺透岩之左上层复开一岩圆整高朗若楼阁乘虚正对洞门中峙峯两瀑悬其前爲外岩最丽处下有池潴水一方不见所出复无盈溢池北一门复开即左岩下层也由其内坠级下爲深入道明宗上人曰此间胜迹君当先了书字飞龙二岩惟三分石逺不可到还以余晷入洞爲秉炬游不妨深夜也予乃先探二岩明宗爲导出斜岩稍北折而南下马蹄石其隂巉石嵯峨叠云耸翠益南过永福寺故址础石犹伟已犁爲田又南过一溪即潇江上流西转共三里入书字岩岩不甚深后有垂石夭矫岩外镌玉琯岩三字宋人李挺祖笔岩右镌九疑山三大字爲宋嘉定六年知道州军事莆田方信儒笔侧又刻汉蔡邕九疑山铭乃宋淳祐六年郡守潼川李袭之属郡人李挺祖书袭之既新其宫因镌铭于侧以存曩迹后人固鄙执岩有巨书遂以书字名岩反失玉琯之实葢此地爲九疑中峯故镌题于此余坐玉琯中因求导人往三分石者土人谓去此五十里俱猺窟中必且得猺人爲导然中无障栖携火露宿乃可已而重购得一人乃平地猺刘姓者期以晴爽乃往遂返过马蹄石东入飞龙岩岩従山半陷下内亦寛广如斜岩外层之南岩中有石坡中悬但无宛转致返斜岩明宗出七火炬与顾仆分携火前导始由岩左下层循隙歴磴下水自岩顶飞注与人争级级尽路舒水亦无有东向入洞忽平广既而石田鳞次水满其中従塍上行下遂坠成深壑石田上有石池由池涉水乃杨梅洞道舍之仍下洞底涉一溪水自西而东流入洞内截流之后循洞右行路复平旷洞愈宏濶有巨柱端中央直近洞顶东复有一小石侍立其侧又东爲吊空石一柱自顶下垂空半止其端反卷而大又东有天柱石莲花于是过烂泥河即前涉下流河底泥靡陷深及膝步少缓沈不得拔乃循洞左行左壁崖片楞垂上飞爲葢下爲台中凹爲牀爲龛南眺一方柱自洞底屏列上跻其东亦一柱与之并起更高巨端有一石旁坐石莲上爲大士座由此西下可北绕大士座后前烂泥河水亦绕大士座下西来至此南折去洞亦南转愈极宏崇水深艰渡游者至此例止余强明宗渡水水深逾膝然无烂泥河泞甚既渡南向行水流于东水循其西四顾石柱参差高者千尺低亦丈许以数十纪俱光耀如凝脂曰雪洞又前曰风洞前又当南下渡河明宗谓従无抵此者故前过大士座辄抽炬篁挿路爲志若再入前逼深潭后迷岐窦宁不爲归途恸耶时余不借已爲蒉跣一足行先令顾仆携一防备壊者以渡河水深竟私置大士座下遂不能前返约所入已三里余闻其水潜出广东连州恐亦臆论大抵入潇之流然所进周通正无底也还过初渡第一河上石田北入杨梅洞先由石田涉石地地两崖石峡如门池水满浸涉亦逾膝然其下石底坦齐旁无寸土入峡门大石横其隘透隘入复得平洞寛夷丰博北皆飞石平铺若楼阁有隙下窥则石仅板薄下复穹然成洞水从下层奔注入即烂泥诸河上源也洞中产弹丸圆石四靣纹痕猬毛起杨梅之名以此此洞所入水即岩外四山洼注地中者此坞东爲箫韶峰西即斜岩南爲圣殿西岭北爲马蹄石皆廓高里降有同釡底四靣水俱潜注苐不见所入隙耳出洞已薄暮卧岩中终夜瀑雨宣声两不能辨诘朝起视则隂雨霏霏也
　　二十五日静息岩中寒甚闲出观瀑亟反煨榾柮以竟日此岩之瀑非若他处悬崖下俱従覆石之底穿窦下注悬于左岩上洞前者二瀑最壮其右崖洼洞上者一瀑数窍小于左瀑出自悬石之端者一出石底之窦欹喷者二
　　二十六日雨仍不止下午往圣殿仍由来道逾岭稍东转出箫韶峯北箫韶自南而北屏峙斜岩前上分两岐北尽爲舜陵陵前环绕数峯正中者上岐爲三稍西者顶有石独耸陵有二大树夹道大四人围庙僧呼爲珠树结实大如指去殻可食两旁巨杉亦有大四人围者防丈以上即分岐高耸冐雨返斜岩
　　二十七日雨止急饭逾马蹄石岭抵玉琯岩南觅所期刘猺猺以云雾未尽已他往同居一人于山中甚熟谙惜患创不能导爲余言由此东行五十里有三石参天水分三处俗呼舜公石即三分石也路已湮由此南行三十里有孤崖如髻盘突山顶俗谓之舜毋石有径可达下即爲蒲江过岭即爲麻江麻江口舟可达锦田且以所摘新茗献返过永福故址址南溪流甚急虽西下潇江而东南北三靣皆予所经尚未覩来处乃溯流防之则故址之南石崖侧悬水由下出崖不及水者三尺其下甚深不能入也是日仍观瀑炙薪岩中云气渐开心目舒逸因爲永南诸洞殿最道州月岩第一九疑斜岩第二江华莲花洞第三狮岩第四永州朝阳岩第五澹岩第六江华大佛岭侧岩第七九疑玉琯岩第八道州华岩第九月岩南岭水洞第十九疑飞龙岩第十一又闻道州长田有中朗洞胜不及到
　　二十八日仍过玉琯南觅导猺肩火炬前行东上杨子岭二里上有石人立而起山皆盘突东南折行岭坳中三里曰茅窝皆竒石下深窝有石崖嵌削千尺四靣交流捣入岩洞是名九进岩岩西向疑永福南透崖出者即此水也又东南二里越岭爲蟠龙洞水口又登岭一里爲清水潭其东下岭韭菜原道也余东南二里渡牛头江江水东自紫金原来江两崖路俱峭削上下扳援甚艰渡江即东南上半边山其东北高山爲紫金原山外即蓝山县境其西南高山爲空寮原空寮原前山有白石痕一幅上自山顶下至山麓若悬帛然再南爲香炉山山在玉琯岩南三十里三分石西北二十里高亚三分石顶有澄潭广三亩中石笋两枝亭亭出水靣三丈余疑志所称天湖也由半边山顶行五里屡度山脊下少上多共东南五里出鼇头山先是沈雾不开半边鼇头诸山亦近望不及身至始出至是南眺三分石不知所在顷之云忽澄明瞥然闪影高峯顶与江山县江郎山相似一爲浙源一爲潇源但江郎高矗山半此悬万峯絶顶爲异耳半边鼇头两山东北与紫金夹牛头江西南与空寮香炉夹爲潇源江乃两水中脊二水合于玉琯东南西下鲁观与蒲江合始胜如叶舟出大洋焉沿鼇头东岭半行二里始下三里下至澜泥河始得水野炊已下午其澜泥河东五里逾岭下三里爲高梁原蓝山西境岭乃蓝山宁逺分界处在三分石东予往三分石下澜泥河即与高梁原分道折而西南行又上一岭山花红紫鬭色余于鼇头山始见山鹃兰花至是又有紫花二种一种大花如山茶小者与山鹃等艶色可爱枯树间蒸菌黄白厚大如盘予袖摘夜至三分石穿箐烘之香正如香菌又山木干霄有独木最贵楠次之又有寿杉叶扁同侧栢栢俦也巨者围可五人高约数十丈潇源水畔渡河处倒横一楠修可齐眉长可三四十步凡上下岭共五里抵潇源水水东南従三分石来经香炉山东北出鲁观者乃絶流南渡即上三分石岭麓岭削不容足细径伏深箐中俯首穿箐上即两手挽之以移足时箐犹宿雾淋漓首不得舒又不能平行其下惟垂空繘练资如是八里路渐平又南行岭上五里浓云仍翳望顶莫辨而晩色渐合遂除箐依松得掌大地山高无水有火不成炊命导猺砍大木积焚之箘箐围火爲度宵计既暝吼风大作飞火星舞空中火焰流徙倐忽奔突数丈初谓竒观既而雨势乘风伞不能蔽幸火威猛烈足以敌之五鼓雨盛火亦夺魄矣二十九日天明渐霁仰见三分石露影在咫尺间凭饥冲湿而南又下山二里始知尚隔一峯也度坳中脊复南上三里始有巨石盘崖昨升降处皆峻土无块石爲导猺误出其南南一里东眺矗顶已可周摩之爲雾所埋对靣无所睹道穷磴絶忽山雨大注顶踵莫不沾濡乃返过巨石崖始见有线道俱伏箐中大雨不可上遂返至夜来依火处拟从直北旧路下就溪炊米又误出其西竟失道乆之得微磵炊涧中已当午下抵磵则五涧縦横交防一处葢皆三分石西南北三靣水也向所渡东来一溪尚在最北溯流东一里至来时所渡处始涉而北人谓三分石下水一出广东一出广西一下九疑爲潇水出湖广予至此乃知爲石分三岐耳其东北合北与西诸水即五涧交防处出大洋爲潇江源直东者自高梁原爲白田江东十五里经临江所又东二十里至蓝山县治爲岿水源东南者自高梁原东南十五里之大桥下锦田西至江华爲沲水源而三分石水初不出两粤也且其南有锦田水横流爲楚越界闻锦田东有石鱼岭爲广东连州水至此始东南流入东粤耳乃从旧道下至牛头江日已暮命导猺従间道趋韭菜原以自此而南絶无一寮而此原有高山猺居也初升犹土山既东下闻水声出深壑中暗扪危级下又一里过两独木桥见火光荧荧伏畦旁乃猺人捕蛙者已而茅寮在前呼之一人秉炬出迎归托宿焉
　　三十日平明行始见所谓韭菜原在高山底若釡西越一山二里出清水潭遂循故道返斜岩仍出宿路亭是夕始睹落照
　　四月初一日从路亭东北岐随箫韶水西岸行三里西望掩口东两山峡已出其下平畴矣于是东山渐豁路因溪东转溪两旁石盘错竞敌水奔束其中隘处如门即架木其上以度度而循溪南岸行共七里抵下观下观西有溪自南绕下观而东石梁鎻其下流水出桥下东合箫韶水其南一溪又自应龙桥来防三水合胜舟北可二十里至宁逺过下观始与箫韶水别路转东南向南望下观后千峯万巘亭亭若竹竿玉立中有最高锐者名吴尖山下有岩窈窕当不减斜岩内有尤村洞外有东角潭俱此中甚竒处恨未滞杖履其中捜剔竒閟也东南二里大溪南自尤村洞来桥跨其上即应龙桥也亦称通济桥已度桥遂南入乱峯中乃吴尖东派二里上地寳坪坳四际皆竒峯曲折狮象龙蛇之石夹路起与人争道共六里饭山口峒名虽山口实瑶房锦幄桃源鹿门不办此幽竒邃诡也南出山口逾岭共三里忽两峯夹道竞险争高刻摹诡态极其变幻峯下小溪南向憩溪桥遇儒冠者王璇峯家尤村内欲挽予还其处爲吴尖主人予期以异日过峡南始有容土负块山又五里逾岭抵大吉墅石峯复夹道起路东一峯下嵌空玲珑逆悬嵌裂蜃云不足喻其巧余望之神怦怦动亟分荆入皆窦空通漏上盘腋转莫可穷诘西峯悬削不少雌逊路出两峯中透隘南始豁然山开曰路园下石峰至是始尽东西俱盘坂崇峦南二里出大道又南五里宿界头铺爲宁逺蓝山界其西大山曰满云山当是紫金原之背其攴东北行界遂因之
　　初二日东南行问所谓石柱山俱莫知所在共五里过岭至总管庙遥望正东有耸尖卓立者不辨爲树爲石又东南五里至顔家桥始辨爲石峰也桥下水东北流去过桥东南逾一小岭大道南十五里至蓝山予东折取临武道五里过寳林寺读寺前防龙桥碑云寳林山脉由北柱来乃悟向所望疑树峰即志称石柱碑所指北柱也东过防龙桥桥下水南流汹涌即顔家桥溪委曲至者随溪东走北瞻石柱峯倩削如碧玉簮两旁石崖兀突露竒然较之尤溪山口峯此裁得其一体耳又二里至下湾田大树峙路隅上枝分耸下盘曲偃蹇大七围旋窝错节间俱受水若洗头盆亦妖也又东路出卧石中溪始折南向蓝山路乃东二里一横道自西南贯东北即蓝山趋桂阳道又东沿白帝山南十里抵雷家岭
　　初三日大溪自蓝山曲而东至循溪东行已而溪南折路舍溪东逾岭共五里大溪复自南来曰许家渡渡而东一里溪北向入峡路南入山十五里至心田铺铺南径道开辟小溪来自朱禾铺北向去自此路西大山由蓝山南南向排列澄溪带之路东石峯耸秀亦南向排列乔松防其上置道于中三里一亭供倦旅憩卧二十里饭朱禾铺爲蓝山临武界一里度永济桥水东流抵东山麓折而北入岿水又南四里爲江山岭则南龙大脊水遂分楚粤云岭西十五里曰水头志谓武水出西山下鸬鷀石当即其处过脊即东南循水行四里至东村东南一里逾岭下行坞中路旁乔松合抱夹立三里出两石山口又四里达垫江铺南去临武尚十里初四日闻垫江东北十五里有龙洞甚竒遂由小径行四里出临武北向桂阳舟大道一里即渡溪越捱冈岭复従小径西北入山共五里抵石门蒋氏蒋氏居后洞在山半翠微间洞门东南向一入即见百柱千门悬列其中俯洼以下则洞外层也从东上穿入列柱复回环成洞如委房深阁无不彻明达隙八窓掩映従所歴洞无此开望宏丽屈折殚工者时蒋氏导游还取火炬余贪竒独先至意炬入处当在下洞外层后及炬至导者従左洞后穿隙西入连入石门数重已转出外洞之后下层之上乃北逾石限穿隘进即下石池中水澄明不流两崖俱穹壁列柱池水深三四尺中有石梗卧水底水浮其上仅尺许践梗行褰裳可涉十步之外卧梗又横若限限外池益大水益深水底白石龙首顶横脊尾拖池中逼崖侧又前二三步圆石大如斗防挿水中不出水者亦尺许宻依龙侧真颔下物也珠旁又一石大倍珠中凹如臼靣平水曰珠盘然与珠并列未尝盛珠也由此而前水深五六尺无梗絶涉西望水洞宏广若五亩池四旁石崖攅突参错而下泥水不得去洵异境也其西北似有隙更深恨无槎可航还从旧路出经左洞下回望洼洞外层纷纶窈窕乃独下洞底环洞四旁转出列柱后洞虽不深通而芝田莲帷上下重布既无内二洞亦自成一竒也此洞品第固当在月岩上下山返垫江南十里抵临武
　　初五日出临武南三里过迎榜桥桥南即挂榜山余初过不之觉従其南东上岭共七里过深井坪又南二里路従右下是谓凤头岩即宋王淮锡称秀岩者洞门东北向度桥以入出洞下抵石溪溪流自桥即伏流石间复透隙潆崖破洞东入此洞即王记所云下渡溪水其入无穷处也苐王所记从上洞而下此则水更由外崖入予抵水洞口深不能渡闻随水入洞二丈即见天光五丈即透壁出山之东是山如天生桥水达其下仅三五丈往连州大道正度其上但高广度者不觉耳予登巅东瞰深壑下环峡流东注近俱峭石森立灌莽翳之不特不能下亦不能窥王记所云其入无穷者臆说也还度迎榜桥回瞻挂榜处石壁一帏色黄白成章剖峯平列但少方整耳遂宿临武生祠中
　　初六日出东门东南四十里至凤集铺爲临武宜章东西界又二十里抵梅田白沙巡司
　　初七日司东渡武溪东北三十里爲芹菜坪南有石峯分突下层崖承之色班赭杂黑极似武夷一体此处四山俱青崿巉岏独此有异又五里过隘口循塔山北垂觅小径转入山坳曰艮岩寺向西南岩向西北岩口有池一方僧凤岩所煮金刚笋供粥下午至宜章城南三星桥过桥则市肆夹道商旅杂遝爲南下广东之大道路循城而东已乃北十里牛觔洞在青岑山东北麓更北一里至野石铺其北石峯嵌空层踞路左即爲野石岩投宿岩下村家欲従舍后上岩须自其中舍后门出予乃从南畔乱石中扳崖逾石入先登一岩其门岈然内有透顶隙不甚深仰视门左有磴埋草间亟披棘上西南行石径中复得石门如合掌内虽隘稍深右裂旁窍上亦透天光而东壁半一圆窍透光如镜出峡门西北随磴上则穹崖削立上有叠石分霄下成展嶂以薄暮乃下闻中室牖内有呼客声谓客探岩曽见仙诗否余以所歴对曰未也穹崖之东峡门之上尚有路可登明日当再穷之且爲予言高云山乃众山顶路由黄岑岭而上宜章八景有黄岑滴翠白水流虹二胜在其下不可失也
　　初八日复登岩上由穹崖东丛郁之下果得路上数步乱石縦横路复莫辨乃扳逾石防上俱嵌空决裂有大石高耸于外夹成石坪掩映愈胜还至失道处见一石穴即在所逾石下匍匐入其内防岈起裂列穴旁通宛转透石坪下皆明朗可穿前越其上兹又达其底然终不得洞中诗下岩南従旧路抵牛觔洞北西越山峡出峡共五里循青岑南麓行西三里转一冈始与南来大道合北上曲折岭二里直跻岭坳西即白水流虹章水上源也水自高云山南经黄岑峒由此出峡布流悬石下土人即称此岭曰黄岑然黄岑山尚北峙此其南下支逾岭西北半里即溯白水上流行黄岑山危峙东北阳环成洞大溪横贯之溯溪西行三里仍北转溯溪一里乃舍溪登岭溪在岭南闻溯行三十里可抵黄茅岭乃北上一里西下坞中是爲藏经楼高山四绕小涧潆门寺甚整洁昔爲贮藏所近被贼焚刼经移高云矣由寺左登坪头岭直上二里逾岭坞甚幽山帏叠翠众壑争流修篁一丘丛木交映中一静室出焉半里坞穷复溯涧北上岭里许岭已及巅水仍不絶此坪头而上第二岭也水自上坞透峡下路循峡入平行半里渡涧东北上岭涧东自黄岑山后来平流坞中石坪殷红清泉素润色侔濯锦出峡下泻珠鸣玉韵重木翳之杳不可窥于是绕静室西南下注出藏经岭南爲大章之源也岭不甚高半里渐盘出黄岑北山鹃鲜丽光彩耀人此坪头第三岭也过一坪又东北上第四岭里许逾其脊岭西石峯突如狮踞爲将军山逾岭北下行深树中共二里得高云寺寺倚翠微犹踞万峯顶上也以惫极日未暮止焉
　　初九日东北木中下山五里抵山麓坦山村村侧北上虎头岭岭东坳中涧水泻大石崖下悬帘曳布亦此中仅见逾坳溯流北行坞中逾岭下共四里有溪自西而东渡之又一溪自北来入溯溪北行峡中二里爲大竹峒水自西来想爲黄茅岭余波也东逾大竹岭岭爲大竹山南下脊上少下多东向直下二里爲吴溪东一里度桥北上小分岭亦上少下多二里下至仙人场有水颇大北自山峒透峡而东一峯当闗扼之水激石南折峰剖其西岩岩矗扆以爲下必有洞壑可憩絶流以渡竟无人居东北十二里出良田又北十里至万嵗桥初十日二十里至郴州州东百余里山下有泉方圆十余里其旁石壁峭立泉深莫测是爲钴鉧潭不称大观柳子厚有爱斯名移称永郡耳
　　十一日午后下小舟东北由苏仙桥下顺流西北去六十里达郴口则郴江自东南耒水自正东二水合流势始大耒水出桂阳县南五里耒山下西北至兴宁县胜小舟又三十里至江东市胜大舟又五十里乃至此江口诸峯俱石崖盘立寸土絶丽志称曹王寨山极险峻暮不及登舟人夜鼓棹三十里抵黄泥铺雨至而泊予従篷底窥之外若桥门心异之因起视则一大石室下也寛逾数间屋下滙爲潭四舟俱泊其内岩外雨声山色不意梦中多此竒境四鼓雨止乃行昧爽达程口十二日晨炊程口肆中程口者志所称程乡水也地属兴宁水发源茶陵酃县界舟溯入皆兴宁西境进有钟原山土人夸爲名山又进则小舟尚可三日程逾高脚岭则茶陵道矣程乡水西入未江时煤炭大舟鳞次水浅不能发上午得小煤船附之行程口西北重岩若剖夹立江岸两涯纯石盘亘错突色间赭黑环转一如武夷如此四十里又二十里过永兴县十五里爲观音岩岩在江北岸西南下瞰江中石崖腾空上覆下裂如剖半其足叠阁两层阁前有洞临流中容数人由阁西悬梯直上上接崖顶透隙上一龛嵌覆顶下中祠大士岩下一石狮横卧江心下舟又五里至森口大溪自南来乃桂阳州龙渡以东诸水东北合白豹水至此入耒江又北五里泊桞州滩永兴以北山始无回崖突石观十三日六十五里过上堡市地爲耒阳境北过江登直钓岩岩前有真武殿观音阁东向迎江洞门瞰江南向当门石柱中垂界爲二若连环然其内空濶平整右隅裂一窍歴磴上别有邃室左隅由大洞深入石窍忽盘空起东迸一窍欹纳天光内又盘空起透顶直上天光一圆下彻其中直是井底窥天也下午九十里抵耒阳县江经城东直北去山至此尽开
　　十四日顺流北一百二十里至新城市爲耒阳衡阳分界乘月随流六十里泊相公滩
　　十五日一百二十里至前溪渡陆路抵府止三十里水倍之渡西岸遂登陆西行十二里已暮
　　十六日二十里渡湘江已在衡州南闗外抵金寓静闻宿花药未归及归桂藩助金事尚未就
　　十七日定广右舟
　　十八日舟人以同伴未至改期二十日早发
　　十九日静闻同祥甫赍王所助游资来
　　二十日冐雨登舟静闻往谢桂藩追至南闗外别祥甫舟即行三十里泊东阳渡江涨浊湘流又作一观二十一日五十里将抵松栢忽衡友刘明宇使使追予晤别乃与静闻登涯逆之而刘不至宿山顶茅庵二十二日闻刘已舟往松栢匍匐雨中二十里别刘松栢肆中时所附广右舟计竟日力当止于常宁河口乃遍覔渔舟爲夜抵白坊计二鼔雨止月出已抵白坊驿念再行三十里可及舟适见二舟泊下流余漫呼顾行得应声始知舟犹待予于此也乃过舟
　　二十三日北行二十里过大鱼塘见两舟被刼哭甚哀于是同行两舫人谢予曰昨不同君暮亦当至此始舟子以候予故大爲众诟至是甚见德色共六十里泊河州驿
　　二十四日归阳驿
　　二十五日小河口
　　二十六日观音滩
　　二十七日祁阳县余乃同静闻出祁阳东北一里憩甘泉寺泉一方当寺前坡下味极淡冽似惠泉殿前有吾郡宋邹浩甘泉铭碑张南轩従郡中蒋氏得之跋而镌此邹大书张小楷可称二絶寺前山第二层之东盘成一窝则九莲庵也邑人陈尚书重建藏经阁中供高皇帝像唐包巾丹窄衣眉如卧蚕中不断疎须杰张陈氏得之内府者九莲庵山南尽前有大池乃甘泉南下东绕注于湘入湘处爲潇湘桥桥北一峯突起竒石灵幻湘江欲南至此东折去祁江従北至此南向入湘乃三水交防中也峯顶曰潇湘庙庙后崿裂瓣簇石态多竒二十八日水涨舟泊竟不成行
　　二十九日昧爽放舟晓色蒸霞层岚开藻既而火轮涌出金光腾耀中直従舟尾射予枕隙泰岳日观不谓得之卧游也过二十四矶泊黄阳铺
　　闰四月初一日冷水湾
　　初二日湘口闗自冷水湾来山开天旷界大骋江两岸瞰水之石出没屡变但有所遇靡不霁心缀目葢入祁阳境石质竒石色润过祁阳突兀之势以次渐露至此随地涌立及入湘口则耸突盘亘者变爲峭回翔矣初三日放舟入湘口于是别潇专向湘潇即予前入永州道与湘交防此二水一东南一西南界其中者为芝山北尽两流夹之尖若龙尾下垂因其脊无石中砥故挫之必锐而后已由湘口上多西北之曲滩声愈多石崖愈竒凡四十里有骈立东岸者与江左平剖之崖夹江对峙如五老比肩愈见竒峭西转五里过军家埠又南转一山中剖平挿江右其下云根苍黯倒浸重波时落日正衔山外舟过江东忽峯间片穴通明若钩月与日并悬旋即隐蔽乃去军家埠五里泊
　　初四日东过挂榜岩岩平削江北下嵌水靣其上石若磨崖色间黄白逺逾临武南行三十里抵石溪驿已属东安界有东江自南北注湘石梁跨其口水发源零陵南舟由桥下南溯十五里爲零陵境又二十五里爲东江桥上有小河三支通筏而已按志永水出永山在永州西南九十里北入湘即此水无疑也石溪之西有山突兀石崖下挿江中一隙北向如重门悬峡山之后顶爲狮子洞洞门东南向不甚高敞穿石窟下一里可透出临江门峡惜时方水溢临江处既没浸中洞复无炬入遂返又五里泊白沙洲其对岸石壁临江黄白粲然充壁崖北山巅又起一崖西北向有庵倚之隔江不能往也
　　初五日十五里上磨盘滩两岸山始峻峭崖突北岸者飞瀑挂其腋间虽以雨壮观要爲不断之流又五里爲兵书峡西岰亦有瀑如练又五里爲沈香崖崖斜叠成纹高迥处叠纹忽裂中吐两枝望之木形黝色上有大树一株正当崖顶更有上崖一重内峙庵嵌其间层峰耸翠下挈遥江眞异境也过崖泊罗埠
　　初六日江涨才挂防行五里
　　初七日西六里两山门裂遂分楚粤界又南三十里上金华滩滩东石崖当冲轰流崭壁高下两絶险胜一时又西十里止庙头
　　初八日放舟南行二十里爲黄沙铺粤舟可直抵桂林余欲尽全州诸山遂止此従陆爲粤游始








　　徐霞客游记卷二下
&lt;史部,地理类,游记之属,徐霞客游记&gt;
　　钦定四库全书
　　徐霞客逰记卷三上
　　明　徐宏祖　撰
　　西南逰日记三【广西】
　　丁丑闰四月初八日分頋仆舟抵桂林予同静闻从湘江南岸登涯为山角驿即黄沙也西南行大松夹道五里黄沙铺又二十里舍官道右入山西向大山行四里止山下牛头冈
　　初九日西五里至礲岩普顺寺寺前门东向如桥出水约三十丈后门北向入水约十五丈泉自山后破石窟三级下故曰礲西二里小石山兀立路旁又三里张家村村后大山曰回龙岩南五里上大冲冲西半里饭福夀庵西北上栁山三里宿狮子岩南清泉庵
　　初十日南下二里至湘山寺寺在全州西门外半里登殿观无量夀佛塔塔后有飞来石出寺由寺西泝罗江一里上卷云阁阁西为盘石半嵌江中絶壁有莲花一瓣凹入壁间白瓣黒崖又西一洞临江泉由洞东裂石出曰玉龙泉复有一石峰髙防共十五里度石蚬冈差南为龙洞小山独立江上门西向出洞而西抵桥度桥度水东自龙水出口山耸秀夹立
　　十一日度桥西北行十里北入峡为山川口又十三里抵白竹江望西北钩挂山甚峭特闻其上金寳顶甚竒遂自白竹桥朔江西北五里进峡口两山壁立夹溪沿溪东北崖上行縁崖髙下屈曲十里出峡为南峒闻南洞北五里峒尽可由四川岭达寳顶但路已没遂舍北道西渡溪上岭岭左腋有瀑布又十里至打狗凹宿兴隆庵庵北髙岭即金寳顶也
　　十二日由庵西上沿崖北转三下上又三度坳曲共三里逾土地坳西望新宁江已在山麓下山五里大竹坪坪北逾岭共三里至大鼻山
　　十三日从大鼻村后夹涧上一里飞瀑悬崖宛转下修竹回岩掩映即西扳岭上约行一里至南来大道乃南从大源上此者又四里至角庵基伏身蛇行庵后丛竹中四里乃从右崖丛中上又二里行观音竹丛中竹大如管多竹实如莲肉大采笋置路隅识来径竹中上二里至寳顶殿基日甫中四山俱出南峰近为钩挂山石崖峭立东北向若削再南即打狗岭再南为大防再南为南寳顶顶最髙与北相颉颃而基后絶顶更倍之复从竹丛中东北上一里至顶观音竹更大笋腴羙然丛宻无由四望登树践枝终不畅眺忽竹浪中出大石如防梯跻其上羣山歴可缕数仍下山宿大鼻村
　　十四日随溪西下四里为大源则大鼻西峡水与村后东峡水会桥于上曰潮桥桥西为大源村余往南顶则从桥东随涧南行里许度木桥涧忽东折入山路南出山隘涧复坠路东破峡出连捣三潭上方瀑长如布中凹瀑转倾下圆整瀑匀成帘下二潭俱有圆石中立承水水堕潭作势潆回尤异又三里度桥为桐初有水南自打狗岭来会亦桥其上二水合而西南则观音桥跨之大道从观音桥西逾岭出予从桥下随溪南一里水从西峡出路逾一岭下坠深壑中四里至陈墓源瀑自东南山峡中腾跃出与东岭溪合亦桥跨其会处大道与水俱南予度桥东跻岭即涌瀑南岭也二里平行岭脊北望北寳顶岿然峡中水近自打狗南崖直逼其下南望新宁江流逺从巾子岭横界南寳顶之西其西南有峰尖突正当陈墓水口已而路渐出其下二里南下岭行凹中二里又逾小岭里许至苏家大坪坪侧大瀑破山西向出势甚雄下为大溪西北合陈墓源出口下午东南上一岭误东往大防岭道乃西南转六里出南寳顶道桃子坪问上梁宿处四里而是逾岭东至新开田所有路南下覆草中复误出其东歴险陂三里不辨所向已忽得一龛地名挂幡去上梁五里矣其处五里至快乐庵又十五里乃至南顶以暮雨遂歇龛
　　十五日雨不止滞龛中【阙】
　　十七日从定心桥下过脊处觅莲瓣隙痕削崖宻附旁无余径乃从脊东隔峡望之痕虽岈然然上垂下削非可托庐架道处也乃上定心石过圣水涯再由舍身崖登飞锡絶顶返白云庵
　　十八日由东路下山一里余路旁峭石分列石级出其间为天门门外耸石立路右上大书白云洞天从此歴磴下危峭较胜西路四里经显龙庵庵北向又东下南望隔山飞瀑自那拏山南腋下先从寳顶即窥见至此始睹崇隆若九天也又东下五里北渡一小溪溪竹中有寺寂然曰苦炼庵庵南向左右各一溪自后来绕而右溪较大桥横其上水从西南山腋壁下庵前东南度桥南上岭其地竹甚大路始分东西岐从西下始见那义瀑北挂层崖苦炼溪亦透空悬壑与那义大小髙下势相颉颃而苦炼近在对山路沿之同下朗朗见其捣壑势其下山环成城瀑垂其中出西壁与那义东大溪合而东南去又见西峡中一瀑透山下连防九层虽练细然甚危长路乃东转下共三里又一溪自西北来随而渡之始仅涓防渐下渐大遂成轰雷涌雪观路循溪北东二里为大坪右渡溪入一村家村西上流为莲花庵竹色丛鬰遂西南渡那义大溪溪东北出白沙江又西上岭十三里抵望江逾岭溯溪又十里为桐原山下五里随小车江南下又四里桐原大溪自西来与江合而南去度小车江口桥从水东上山随东江南路行峡江山上极险峻一小石山北面平剖江绕其南路绕其北东北又有小溪破峡成瀑凡东南四里始下至江涯稍上有溪自东北来入其北峰曰不住岭
　　十九日东南上岭随江东四里下渉跳石江又上山三里出两山峡口坝堰水甚巨曰上官坝坝外一望平畴直南抵里山隈出峡水东南入湘路随峡右西南下一里抵白塘村后石山特立曰金钟山下俱青石峭削西南度溪桥过弃鸡岭共八里出咸水则官道山枣驿也度桥西南行长松合抱夹道蔽天极似永明道十里石脂铺从小路东南折五里抵界首为全州兴安界二十日溯湘江西五里出塔儿铺古松时断续不及全州连云接嶂也三十里至兴安县万里桥桥下水绕北城西去两岸甃石中流平而不广即灵渠已为漓江矣湘漓分水处尚在东三里也由桥北溯灵渠北岸东行已复北折渡大溪则湘江夲流也上流堰不通舟既渡又东有小溪疏流若帯舟道从之盖堰湘分水西注为漓又东濬湘支以达舟楫稍下复与江身合矣支流上跨以接龙桥桥南水湾为观音阁去城东二里又东南五里则湘水南来直逼石崖下崖突立南向曰狮子寨循寨足溯溪东入东北七里逾羊牯岭抵状元峰下有回龙庵
　　二十一日庵东逾小山南一里至长冲东逼状元峰麓又里许至草庵则状元峰南一峰片挿曰小金峰峭削似过之二峰各有路皆草翳直东上二里抵状元翠防间山削草合蛇路伏沉莽中渐东北转三里直上逾岭凹麻川绕其下麻川东大山横亘属灌阳界乃老龙脊也凹北峰下即入九龙殿之峡予从凹南直跻峰顶峰甚峭窄凡七起伏其南一里上状元峰则亭亭独立矣但北面九峰相连南走与小金尚隔二峰峭若中防不能飞渡故道必由麓更上小金顶也顶北第三峰西北石防如船首飞突凌空坐峰顶久之下返回龙庵二十二日东行二里过九宫桥逾小岭共二里至锦霄是为峡口麻川江自南来北出界首截江以渡江深没股麻川至此破山出名七里峡下又破山出名五里峡锦霄在其中为陆行口过江溯东峡之溪入三里登山脊至九龙庙南北东皆崇山逼夹南麓即所溯溪之北麓溪声甚厉下山过观音阁支流分环阁四面惟南面石堰仅通水东西北则舟上下俱绕之惜阁小不称阁东度石桥循分支西岸溯流一里至分水塘塘以巨石横絶中流南北连亘以防江身祗以小穴泄余波由塘南分湘入漓塘之北即濬湘为支以通湘舟于观音阁前者也遂刺舟南渡分漓口入分水庙西二里抵兴安南门出城西三里抵三里桥桥跨灵渠上渠至此细流成涓石底嶙峋时巨舫鳞次以箔阻水俟水稍厚则去箔放舟
　　二十三日桥西有金鼎山山为老龙脊由此至兴安南转海阳虽为史禄凿山分漓水而桥下有石底水不满尺终不能损其大脊也上一里至顶顶大止丈许惟南面羣峦纷丛岚雾中若聚米若流火俯瞰其出没甚近下至三里桥西随灵渠西南去已而渠渐直南路益西路右山石丛立雨中回眺共十里而已透金鼎所望乱山堆叠中穿根盘壑多回曲无升降又三里为苏一坪东有岐可达乳洞予先西趋严关共二里而出隘口东西两石山骈峙路出其下若门中辟旁裂穴如圭梯厓入其中不甚敞空合如莲瓣雨坐憩焉返由苏一坪东南行一里溯灵渠东北上一溪东自乳洞夹注为清水乃东渡灵渠四里过大岩堰度堰东石桥转入山南小石山分岐立路口洞岈然南向遂西向随溪入二里至董田巨村洞即在其北一里日薄不及登乃趋东山入隐山寺寺后有洞门南向髙悬水由下出西合乳洞北流水破西北山腹出大岩堰防炬从寺右入洞扳石壁上石巉削圯仄下坠渊壁若裂深觅暗中水石无可着足乃出
　　二十四日西二里至乳岩下洞中洞上洞雨中返寺二十五日东一里出山口支峰兀立处有庵草翳无人从庵左先循其上崖崖危草没扳隙入转崖之东则两壁门裂内才一线剖宛转嵌漏上夹参天离合殆十层起下夹直坠涧底俱凭临千尺夹半两崖复有痕受足肩倚隔崖手扳石窍无坠陨惧直进五六丈夹始东转出由支峰坳脊北望观音岩在对崖亦幽削可喜昨从其前盘山转惜未一至今不能更北也下山东南十七里至开洲为湘西岸南十三里宿唐滙田东有大山岿然出东界上者曰赤耳山
　　二十六日南溯湘六里为太平堡东西山至是开成巨坞小石峰一带骈立湘水东南十里饭庙角双泉寺南二里东南岐入山又二里渡桥湘水有桥自此始循左山南四里一石峰特立水中曰海阳山有海龙庵在峰南石崖半庵为临桂属抵庵日已西乃下山自东麓二洞门绕北西入一洞龙母庙已圯即从流水中行转南水遂成滙深没股庵下石崖壁立下临深塘由塘南水中行东转登山海阳山俱崆峒注水水门二南平西出甚急东旱门二下一二尺即水滙其中深者五六尺山南水塘有细流东源季陵亦下此则此山尚在过脊北水俱北流惟为湘源也漓源尚在海阳西西岭角二十七日东望白面山南诸峭峰甚竒闻其上有读书防遂东北四里渡双溪桥又东一里尖峰在白面西望之趋及登岭北坳望山下水反自北南去北皆山冈亘絶无容流处由棘中循崖南转扪隙歴块上峰腰一洞南向内西裂龛窟吐纳日月以为即读书岩矣但平入三四丈渐隘其下路复翳塞颇疑之出洞望洞东削崖万丈挿霄临渊上一石飞突无所承极似巨防下跃然无可扪乃裂棘扳条登梯悬石直至巨防崖下仰望巨防又有二小防下垂崖腰一线痕可着足下仍峭壁又东有巨擘一双作接引状手背拇指分合都辨至其处山腰痕絶不可前乃从旧路下至南麓询耕者读书岩尚在岭坳西当从岭西下不当东上也乃由麓西溯涧而北则前所望溪从洞中出读书岩在涧上登之洞西向髙而不广内垂柱檠盖罗列异观三丈后即北转下隘不可俯视出过下水洞水即从读书岩下石穴涌出水与口平苐见急湍涌流不见洞门也由海阳庵东过季陵循过脊西行二里为海阳堡堡前又分一支南下山与西山夹为两界水始淙淙南出随水下一里则西谷中裂水破峡出又罗姑山与西岭夹而成流者皆为漓水源矣越之西南七里循大涧岭上行忽有水自东南下捣成涧路随之直坠涧底南越桥水自桥下复捣峡中路不能从乃逾岭隤然直下共四里出山口又西南二里抵涧上西有银烛山尖削特耸东南则石崖正阨水口也
　　二十八日西南十里望西北五峰髙突顶平若防可夺五防之名西五里直抵五峰南则乱峰尖叠什百为伍横变侧移殆难更仆数其阳即为榕村东南三十里有灵襟洞南二里有阳流岩云西五里过上桥桥下水东北自丛尖山南至此又西南穿石山腋共三里过廖村西北有山危峙为金山东丛角亭亭更觉层叠者龙山潭也又五里西穿石山峡则诸峰分峙叠出离立献竒石峰下俱水滙不流深者尺许浅半之诸峰倒挿于中似青莲出水各欲独上初两大峰夹道后又夹以两鋭峰道俱叠水中取径峰隙令人赏无专接但石皆亷利侔刄防不免双足趼耳峰有称者曰雷劈曰万嵗其间逸名者甚多共二里始出水磴平畴十五里直抵两山峡中山南北成门北山东垂石峰分岐起如削岐峰尤亭亭作掻首态崖半裂透明隙惟南眺光截一线少转歩即失之南山又有石突缀其首人行于下者左右流盼又西为浮桥漓水北自皇泽湾至是极汪洋桂林省城东临其上城之临水者东北为东镇门极南为浮桥门皆东面临江自北隅南至浮桥共五门浮桥贯江而渡觅頋仆不得宿城中逆旅
　　二十九日东出就日门从城下北行城上一山当面起石脚下挿江中路忽穿山透跨下南北岈然殆天辟关津也西则因山为城城以内即叠防东隅穿洞出正下临江潭盘山壁透腋入又为木龙洞洞亦自南穿北东开隙屡引天光外濒江有路行者或内自洞行或外由江岸俱可北达出洞片石夹峙上屈曲架穹石色错青红似非夲山石质不知何处移架此洞北辟成崖缀以飞廊前临大江后倚悬壁憩眺胜莫逾此循城溯江北一里过东镇门又北过城东北隅为东江驿驿东向当皇泽湾南下冲出驿北望皇泽湾二红船泊山下疑頋仆或在此舟趋问之则泊舟之山在松隂中乃虞山也其下大殿为舜祠祠后即韶音洞东临江曰薫风亭沿江登山上薫风亭由亭西下谒舜殿从殿后入韶音洞洞西向髙二丈东透出约十丈洞东髙崖崭絶小水滙其前幽潭嵌壁水自北坞南来石梁当洞驾其上曰接龙桥坐桥上还眺洞门崖壁更尽峥嵘之势从此上跻宛转石级间将至山顶一净室楞西向戸榻洒然室斗大而洁乃与静闻解衣凴几指防西山甚适因急欲觅頋仆下山南循故道入就日门门内南半里由伏波山下出桂水门南一里经行春至浮桥门始遇之五月初一日北抵靖江王府循王城北行登叠防山山踞省城东北隅山门当两峯间乱石层叠错立浪纹花萼腾簇目上为佛殿殿后一洞屈曲穿山背门南向髙二丈深倍之北透小门忽转而东辟洞前下瞰城东江水直潄其足洞内石门转透处风从前洞扇入寒吹凌人土人称为风洞石门北向当东转之上仰见石板平庋上透圆窦若楼阁再驾予与静闻分道趋而会层楼之上其处东复开隙垂乳列于西乃从圆窦中坠空下出后洞北跻磴上南越洞顶遂登絶巘则越王坛也是为桂山上皆石崿矗发一石峰前支起谓之四望山西一石峰髙与此峰并峰半有洞髙悬望之岈然中空亟下仍从风洞出寺由寺西坳中复登西峰峰半有洞东向透峰腹而西径十余丈髙十之四由其中望东西洞然惜絶顶地少侧未能彻瞩全胜耳是名干越山洞西坠壑下极险峻仍东下至寺有大道北透两峰间抵麓西行里许又一洞倚山北向遂拾级以登其下先有一洞髙可丈五寛广盘曲多垂柱界窍分岐土人以为马廐散卧马匹令人气阻由西南跻级更上从洞门入透隙而西外裂重门内驾层洞既下西行见峰顶洞门西坠处危峡孤悬下有长垣环之仰眺不得端委则藩府别圃也北转至北门门在两山耸峡中门外两旁山俱峭防即为华景寳积众胜云折而东南出桂水门抵庆真观北渡江入玩珠岩即伏波山东麓石壁下嵌重江裂隙两层上纵下横纵者髙盘入顶无级可阶横者下卧波上下石浮敞为防覆以欹石石柱下垂覆檐外直抵下石不接者仅寸名伏波试剑石后壁红白纹若缕圆宕三晕恰当其首故曰玩珠防纹后内复裂隙直抵竖峡下垂柱之西石防中坼横石以渡更北穿旁窦下临渊碧无底南入山腹有光西转北透前门是其奥境矣但石色波光俱不若外岩玲珑映彻也登涯由浮桥返寓按圗志以索桂林诸可逰者
　　初二日东出浮桥门渡浮桥又东渡花桥循山北转山峙花桥东北七星岩即倚焉岩西向下有佛夀寺寺左登山一亭翼然迎客曰摘星石崖横骞其上仅可容足然俯瞰城堞诸山甚畅亭左佛龛当岩之口入其内不知其为岩也推龛后扉入歴级上约三丈忽转而西北豁然中开上穹下平多列笋悬柱爽朗通漏此上洞也为七星岩从其岩歴级下又入下洞为栖霞洞洞雄拓门亦西北向仰眺崇赫洞顶横裂一隙鲤自隙中悬跃下向首尾鳞防酷肖傍盘结幡盖五色灿烂西北层防髙叠悬梯而上曰老君防由防北向洞若两界西行髙防之上东循深壑之中由防上入一门直北至幽暗处垂石上穹无际下防成潭澒洞峭裂忽变夷为险返下防仍至洞底者携松明前驱循防东壑中行始见防壁攅云错绮偹诸幻化观直北入一天门石楹垂立仅度单人既入穹然髙逺左横列石栏下深黒杳不见底云獭子潭即老君防北下坠处至此髙深易位又成一境内又进两天门路渐东北转崖石诡变多所仿类者行急予强留谛视頋此失彼然予所欲覩者正不在种种规拟也又逾崖上东有潭渊黒如獭子宏广更过之名龙江下与獭子潭通又北行东转过红白氊鳯凰戯水穿一门出忽见白光一圆内映沉碧遂东出后洞水自洞北环流南入洞中想下为龙江者小石梁跨其上宋相曾布帅桂时所为易名曾公岩盖与栖霞一洞潜通两门各擅耳予伫立桥上见涧中有浣汲者予询水从西北来可溯入否其人谓水穴之上更西北可深入数里名胜较倍栖霞水穴则深浅莫揆惟寒辰肃月为可渉予即倩其人为其人归取松明予随之出洞右得庆林观期观中炊以待遂同者入仍过红白氊始由岐北向则佳伟殊丽繁锡嘉称最深入遇潭渊杳当桥涧上流者阻进谓前炬数日鲜竟防屐抵此从无入者况当夏涨襄陵可甞不测乎乃返计自栖霞达曾公岩径约二里复自岩口出入盘旋三里洞之观止矣饭庆林观望来时所见搔首峰即立其东从间道出其下则峰下西开一窍圃者庐之北复有岩洞丛罗遍曾公岩上下左右殆难数记也循七星南麓北向草莽中连入三洞计省春当在北可逾岭达遂北循岭坳微径里半至山顶石骨崚嶒不容着足石隙少开处棘刺沉翳愈穷扳跻然片石布竒峰瓣分异逺望掩映愈披愈出令人心目劳迁又里半逾顶下复得凿石之级级尽即省春岩岩三洞排列俱东北向最西者骞云上飞有倒石下垂如枯槎老龙西入南转洞渐黒惜无居人不能索炬入洞右旁通一窍以达中洞甚深难逺入洞前垂石亦作槎势又透一门以达东洞东洞垂石愈繁洞亦旁裂中有清泉下注寒碧成潭由洞前循崖东行洞上耸石如人立兽蹲东则危崖亘空仰望如劈其下拖剑水潆之即癸水也源发尧山抵山北麓西出葛老桥入漓水时予转至山东隅仰见崖半裂层窍者三乃披莽隙梯悬累上既达一窍西通中窍中窍卑伏首不得伸从外横度有同防榭不由中奥竟达第三窍窍隙入后有一龛辟其前中悬玉柱柱左又着一龛圆顶平座前正与玉柱对予同静闻分踞隙下临危崖行道者仰望无不徘徊忘返二村樵仰睇乆之亦跻登谓中窍之上尚有一洞甚宏欲为予扳险上求予乃下倚松隂从二樵仰睇处反睇二樵在上悬枝索级终阻悬汉莫能阶升也仍西入省春出西洞西又得二洞门北向再西者髙五丈内稍下西转虽渐昏黒势崇宏愈甚以无炬中阻左崖大书深刻五羙章乃张南轩笔惜无知者洞莫定其名或以为防仙岩弹丸岩岩壁宋莆田陈黼题则渚岩洞也洞之西拖剑水自东北直逼崖下崖愈穹削挿霄凭渊势竭雄峻石梁跨水西渡已为七星山西北隅名弹丸山云由其西南渡葛老桥东望崖巓有洞髙穹上下都削峭南有一崖架庐亟东向登山山下一刹与夀佛寺七星观南北鼎列南为七星观东上即七星洞中为佛夀寺东上即栖霞洞北为此刹东上即朝云岩也仰扳磴数百级入岩岩亦西向在栖霞北洞口髙悬内北转尤穹危徽僧太虚驾阁洞口絶壁下瞰江城逺揖西山独有胜概遂停宿因问上岩道太虚曰此岩髙耸虽予近在岩右曾无级可登约洞之南壁与此洞北底隔止丈许洞内可凿空以通洞以外更无悬杙缫级处也凴栏北眺洞为石揜反不能近瞩惟洒发向西山歴数诸峰耳西山自北而南极北为虞山稍南为东镇门山再南为桂山之木龙风洞最南为伏波山此城东一支也虞山之西极北为华景山稍南为马留山再南为隠山最南为侯山广福王山此城西一支也伏波隠山中为独秀其南对踞水口者为漓山穿山皆漓江以西故曰西山焉
　　初三日追録逰记于岩阁薄暮返寓
　　初四日北二里至靖江王懴坛入藩城北门门内池水一湾南绕独秀北麓由池西南经独秀西麓至靖藩精舍主僧为予言君欲登独秀须先啓王期以十二日可登乃出藩城西穿榕树门门北向大树正跨其顶巨本虬根盘郁阊阖昔为唐宋南门元时拓城于外门久塞嘉靖乙邜大将军周于徳发壅闭而门之门之前滙水为大池后即门顶巨石叠级分东西上亦有两大榕南向东西夹之上建关帝殿南面临池甚为雄畅殿西下即大将军幕府益西循城南一里西出武胜门北溯西江又一里达隠山山北倚马留西接侯山四面有六洞环列东为朝阳洞寺在其下洞口东向下层通水上层北辟一门就石刻老君像今称老君洞山北麓下为北牖洞洞东石池一方水溢麓下滙而不流外窦卑伏而内甚宏深前有庵由庵后披隙入洞圆整危朗后复上盘一龛左有一两辟石柱旁列不通水窦其北崖之上为白雀洞在朝阳后洞西门北向入甚隘前有线隙横列上彻天光渐南渐下直通水又西为嘉莲洞亦北向与白雀并列洞分东西两隙俱南向下坠洞内时开小穴彼此相望数丈輙合内坠渊黒亦抵水又西过一石隙西北有石平庋错崿中絶胜琼防乃南转为夕阳洞西向洞口飞石中门为两门左一侧壑滙水由水窦东通于内右有曲穴北转内甚萋暗下坠深潭盖南北皆与水会焉又南转西南山麓为南华洞洞南向势渐下滙水当门可厉入深入则六洞同流五洞之底皆交连中络惟北牖侧另辟一水窦初不由洞中通云闻昔唐宋西江东潆榕树门隠山滙巨浸中是名西湖其时诸纪胜者俱云乗舟载酒入今则西江南下繁厥桑田无浩荡观予初至朝阳寺月印上人由殿后入东洞穿老君侧出山北西过白雀嘉莲皆北隅洞也南过西隅夕阳洞又南尽东转过南华则南隅之洞也予欲从此渉水入月印谓秋冬水涸防蛰穷幽无所惮今涨甚深处莫测蛇龙窟宅其中老僧不敢请北防北牖乃东过西湖神庙北转过朝阳逾隠山东北隅其处石片分列如张幙如裁云如透月巧变纷纶润以采泽不啻削芙蓉缀蛱蝶也又西入北牖庵予与静闻分踞北牖洞西内外周覧久之出饭庵前松防下复抵南华遇一田叟曰此水窦旁通虽深浅疑迷予独熟过其内君欲入明当炬佐前驱余强之即入曰松明未办乃以旦朝期予遂南过武胜门及宁逺门渡桥而南西江走其下东分两支入漓余东南循西江南分一里抵漓山山之东即漓江也从山西麓转其北则漓水自北江水自西俱直捣山下山怒崖腾力扼其冲由磴上盘山腰得雉岩寺寺后跻石峡蹑青萝阁昏黒下宿岩寺初五日客序迁除遂成午节令頋仆入郭市蔬酒出坐雉岩亭以蒲酒雄黄自酧节况复散酒青萝阁时方禁龙舟舟人各以小艇私櫂山下鼍鼓雷殷廻波防日既暮下山西入一洞洞在山足门西向髙穹中平上镌乐盛洞三字出洞东循雉岩崖麓沿江东憩其东隅一石上自山巅下挿江底中剜穴透虚深二丈髙三丈若辟门然江流自北滙其中渉其南透崖以上为千手大士庵余濯足弄江抵暮上宿雉岩雉岩者统志以为即漓山在城南三里阳水南支经其北漓水南下经其东东有石门嵌江西有穹洞深入南有千手大士庵俱列其足雉岩寺髙悬山半北逆两江頽浪飞槛缀崖倒影沉碧寺西为雉山亭南为雉山洞洞外即飞崖斗发裂隙迸峡直自巓下彻旁有悬龙矫变石色都异前大石平涌为莲防防右根与后峡相接处下透小穴西向防隙摩崖登防则悬龙架峡正出其上昔有阁曰青萝今移置防端登之不知其为防也然胜概麕集不以阁掩是山正对城南为城外第二重案山北一里曰象鼻山水月洞南三里曰崖头净瓶山荷叶洞俱东逼漓江而是山在中较髙志遂以此为漓山范成大又以象鼻山为漓山二山形颇相似但雉岩石门不若水月扩然巨观故逰者拾级趋此然以予权之濒江午向三山不特此二山相匹崖头西北山脚石亦剜空嵌水跨成小门其离立江水冲合中三山俱可名漓也
　　初六日南下山二里过南溪桥南溪之山髙峙桥东南溪来自西南直逼西麓绕山东北入漓去白龙洞在山椒门髙张西向临溪下广列崇殿仰望不知为洞由殿左透级上得旋空如层楼内有龛自然为一洞絶胜处从此北向东转遂成昏黒先是买炬山僧僧谓洞内可竟达刘仙岩不必更出及篝火入中颇寛敞多岐先极其东隅上跻一隙余以为刘仙道也穷而无入又南下一洼支窦旁午予又以为刘仙道僧谓此防珠岩道崄莫逾踯躅杳冥中不若出洞平行为便乃下山至桥望白龙北复有洞盘空予渴赴刘仙岩遂自桥东循山南东转南面一崖层突弥耸将舍之忽山雨至奔憩岩下跻隙坐飞石上雨外窥内映乳幙飘飘有餐霞想久之止下岩转其东至刘仙岩岩与白龙东西分向有观在岩下由观右登级先穿一门西入即逾其上复透门出得一岩东南向又左由透门之上再透而北亦开一岩岩前悬石甚壮当洞门为屏若垂帘然至岩周覧各窦询与白龙潜通处竟不可得乃知白龙所通即避岩下窦僧所云防珠岩是也
　　初七日由观左登穿云岩岩在上岩东南絶壁下亦东南向后与左右分穿三窦而左窦旁透洞前洞东为文昌祠由其前东过仙人足迹迹北更上即为仙迹岩岩在穿云东北上岩正东隅洞口亦东南向外甚危亮内乳柱倒垂界为两重若堂皇之后屏列楞分内外室者洞后穿窦两岐俱不甚深竒在玲珑殚致返至观南二里出十里铺铺在鬭鸡西郡往平乐大道又东向岐路入一里北望穿山髙悬隔江空蒙色中再前望崖头北隅梳妆防下飞石嵌江剜成门阙逺望较水月似小与雉山石门形势伦匹然急流涌其中荡漾尤异共一里东至崖头庙崖头在雉山南漓江西合阳江于雉山又东会拖剑水及漓江支水于穿山奔流南下此山当其冲山不甚髙而屹立扼流有当熊势北崖有防曰梳妆下即飞石悬嵌中剜成门处崖突波倾不能下瞰但见廻澜层波触石奋出蛩然送声至座坐久之返庙中由其后入一洞门西南向穿门歴级下其后岈然通望一石肺乗空色正緑为荷叶洞穿叶底透山东北即通望口也漓江复潆其下由叶前南下东转深昧中势穹然不及索炬入山东北隅石崖挿江山称净瓶以此须泛舟沿流观之其上莫能窥也仍从大道十里铺经白龙洞北随溪探前望白龙左洞则岩也岩东向洞门高耸下峡由南腋东入上洞东登必由北奥俱崇深幽邃无炬不能遐歴洞前乳柱缤纷不减白龙上镌岩字甚古出洞入宁逺门返寓
　　初八日出安定门东转北入支径登刘岩山有庵在山麓后为刘岩洞洞西向东下渊黒由洞右跻危级上至明月洞洞髙缀危崖半门亦西向东入岈然然昏窈莫辨出洞下崖半循崖少北复一洞西向门纷纶髙悬僧伐木纵横洞前无由上跻乃梯登以上一石当门树屏由左透隙则宛转玲珑逾石脊东下窿然直透山腹辟门东出外临层崖内皆乳柱充隙径窦迸裂北一径髙穹下坠东转亦有门东出暗不复下东西透豁然有脊有门中界之不若穿山叠防中隠南峰诸洞廓然平通下望明皎内无余奥也下山西过北门门西峰当面起削山为城循山北麓转至城西北隅下下盘层石上削危城当即志所称始安峤也而北门在两山夹中东西峰各峭起因依为门锁钥甚壮少憩盘崖上旋入北门南一里至桂岭碑侧西向濒城复得一山为华景洞洞东向前对大池后所倚山则亦因为西城者洞前岩平朗上覆外敞后穿穴为门分为三南入者洼暗而邃西透之穴昔穿城外因为门今已甃石塞北转者上出岩前遂西登城陴循南而升已从石萼丛错中扳跻山顶顶即寳积山志称寳积与华景相连上多诡石怪木然今又名卧龙山想以武侯祠易名耳下山二里抵寓初九日出文昌门乃东南门也正对南溪山南过石梁梁下即阳江北分东转一里抵石山南麓三教庵庵后为古云崖其山亦称漓山粤人呼为象鼻山山东南隅亦有洞南向循崖东北抵漓江盘山溯江从石崖危嵌中得一洞北向曰南极洞出其前直至西北隅为象鼻岩水月贯其下飞崖自顶腾跨北挿中流东西俱髙剜成门阳江从城南西来流其中而合之漓上空明如月下复内外潆波而挿江之崖下跨于水上属于山中垂外掀正作卷鼻势水洞之南崖半又辟陆洞其崖亦自山顶东跨江畔中刓窍若长廊直透水洞上北踞窍口下瞰水洞适有渔舟泊洞中崖石间令棹予绕出洞外复穿入洞内水陆胜观一时兼尽乃南行一里渡漓江东岸又二里抵穿山下山西与鬭鸡山对鬭鸡在刘仙岩南崖头山北漓江西岸濒江之山也东西夹漓怒冠鼓距两山当合名鬭鸡特东山绕明如圆镜故更以穿山名之山之西又一峰危立初望竟为一山上有石抵其下始见石下剖直抵山根亭亭夹立山故以脆薄灵举见竒土人名为荷叶山殊得之穿山北麓嘉熈拖剑水直潄崖脚循山之西南与漓合予始至其北隔不得渡望崖壁危悬洞门或明或暗纷纷错列即渡亦不得上乃随溪南行隔水东眺则穿岩已转不睹空明山侧成峰尖若指矣又以小舟东渡出穿山南麓北面而登拨草寻磴一南向岩髙倚山半疑即穿岩乃其中乳柱中悬有曲折致东入渐洼黒水滙于中知非穿岩乃出由其西上跻始得崇岩廓然平达山腹径山十余丈髙阔俱五六丈彻望澄明一空障塞扳外崖东转又开北向一洞列并穿岩而后不中通其东尚有三洞门下可望见至此则峭削絶径而穿岩南口上复叠一洞后亦不透然内多重帏殆为穿岩架阁也仍东下滙水岩岩东复有南向洞内亦支窍西入隘黒无竒遂出西渡荷叶山下北过訾家洲乃渡浮桥而返初十日抵王城后门登懴坛订主僧独秀期更于十三日
　　十一日出浮桥门过花桥门龙隠岩道为桥东之南崖乃来时所过夹道两山北即七星南即龙隠至是始得其详桥上南眺龙隠与月牙并列东崖苐月牙稍北度桥循山其路易通龙隠稍南须从桥下涉江上其大道则自山北端拱石南逾岭坳循隠真而西又从怡云北转始达予欲并眺端拱石人自桥东直走岭下南上平瞻石人又南下得一大塘塘北循山西转崖石俱盘削飞突里余抵山西南隅峰益嵯峨叠异中空外耸上若鹊桥度虚扳隙上登则怡云亭废址也由其上转罅梯空穿石锷以跻石片片悬缀侧为透峡平为架桥如上竿转塔无不曲拆匠意下至怡云右即龙隠岩洞门西向髙穹广衍顶石平覆洞右近口复垂柱环为层龛重洞接影深流此为最胜出岩仍从怡云返花桥南沿西麓随流歴磴半里入月牙岩岩西向南即龙隠此则级石成磴彼则防壁斗崖路殊通塞岩上环西缺其口内不甚深政以圆缺分明有同钩月下照清泠亦幽境也出由街北过七星飡朝云岩北度葛老桥觅屏风山或有以黄金岩告者谓去城东北五里乃贸贸东北趋三里遇负担者指村北之山曰此即是至村问之仍不知也及抵山东麓则峭崖列嶂平展危悬已转北麓得洞门如峡山顶髙穹两崖濶五丈髙十余丈初南向平入十丈之内少东南转忽明月上开自下望之殆蜃市重楼矣从此髙跻又十余丈抵明穴之口采嫩松以拭崖壁开藓剔翳得程公岩三大字西有记文一则盖鄱阳程公崇宁帅桂时所开志载屏风岩一名程公至此乃爽然自释也遂西向歴级上登穴口其内岩顶之石层层下垂极为雄俊将至出穴处地少平北奥有大石幢盘叠至顶色碧形诡何设竒至此出穴而西山回峡转石骨森下即盘峰成窝窝底一洞北向觅径西南下抵窝入洞洞不甚深即西逾窝出两石峰骈枝并起一为石工剥蚀殆尽一犹亭亭孤立从石峰东更西南三里已出葛老桥西于是循朝云七星西麓度花桥纷传流警薄永郡省城戒严门已键亟驰过浮桥门尚半啓得返寓
　　十二日西出丽泽门门外巨塘滙水水自西北城角马留过脊处南抵振武门北入阳江石梁跨之曰凉水洞桥桥南北塘中莲花盛放坐防桥树下殆不能去予欲觅中隠山乃南至振武门西渡定西桥忽路右一山有洞砑然即北趋其下前有古寺拭碑读之西山也洞门南向东又裂石自峰顶下跨成门乃舍洞趋之其门南北豁然亦如雉山象鼻但彼急流中贯异于此之外绕澄潭耳然外跨之石欹叠错出尤露頴异遂先绕其东抵山北北向亦有洞穿洞而南横透山腹竟与南洞贯彻中有夹门垂柱不似他洞彻望竟目也出南洞洞左叠磴嵯峨循之北跻峰顶石皆峰崿攅簇中旋为平凹长若沟洫光滑特异下至南洞前始东入石门门乃片石下攅中门髙辟旁通众窍故以小巧见竒望西峰石亦耸立从寺后西歴其上歴级南下峰锷中西循大道三里闻木陵村有岩曰佛子遂从西北岐入二里石峰在侯山东麓洞门髙悬北抵岩下岩之东二洞南向最东者敞而不深稍西则洞门侧裂外垂列乳中横一屏屏后深峡下坠屏东西俱有门可下由峡中北入其窍旁裂渐隘乃复出西上入大洞洞南下北上穹然髙透颇如程公以松枝拭右崖所题则宋吕愿中题中隠吕公洞诗也后署云假守洛阳吕叔恭防中隠山无名洞客有言此洞因君显当以吕公名之因书五十六字镌于壁始知佛子岩即中隠山吕公洞也由是北跻后穴内云翼倒骞与洞俱上絶非逼隘观穴口髙朗大过程公后穴也北出口石磴二道一东北下山麓予先从其下者北向之麓皆崆峒幔覆外有倒石界而为门为内蜿蜒旁通若行廊复道此下洞以幽竒胜既复上从西北磴复得一洞洞北入南穹扩然平朗颇似穿岩南一石耸立如台上有石佛不知其所自来佛子岩所由名矣前有巨石柱如屏中峙东西界为两门西窍广正自下逺眺此窍直透北山东则偏隠无睹窍外循崖东转又辟一门下临中洞之上为关圣座仍由洞北东下穿中洞南出西循山又开南向一洞与中洞并列由其西扳磴上又有洞南向雨渍滑磴舍之下山东南半里饭木陵民家民谓西南侯山下有铜钱岩可透出前山北向赵家山亦有洞可深入又有陈搏岩颇竒予念诸岩不能徧歴侯山为众峰冠其岩不可交臂失遂由中隠旧道西一里抵侯山庙庙后山麓漫衍蹈水披丛茫不得洞但见有级上跻鼓兴登絶顶山前行者髙呼以日暮不可登乃遥望大道南削峰南转有洞东北穹立望之趋南去里许抵其下洞髙倚山半前有潴水滙潭潭上拾级扳荆遂入洞乱石堆洞门外外髙内深歴石级西南下直坠洞底水崖渊漠内望一石横突出下有仄崖嵌水裂隙受趾抵突石下畏仄崖峭滑乃出下山转出其东南山背复有门滙水卒莫定其为何洞也其处西峰骈耸无侯山之髙峭抜过之暮归急始留为后防二里南出大道路旁夹道之山上有窍东西透空与佛子穿岩正等亦不及入问途人前所入北向洞何名则架梯岩一名石鼓洞也纷传城门已闭竭蹶东五里过木陵分岐处已夜又三里抵振武门将阖矣侧身入始从容行街市中
　　十三日入靖藩城过独秀西庵主僧入内宫礼懴登峰约复移之他日乃出就日门过木龙南洞由其下渡江还望木龙下层复有洞濵江穿麓潆流可爱上江东涯循流北半里入千佛阁前有大榕一株问所谓辰山者俱莫晓随大路东北五里尧山在东屏风岩在南独辰山茫然莫辨忽北望一山去不一里防然有洞洞口一石当门赭色斑烂彪炳有异问负刍者曰老虎山也余谓静闻何不了此后觅辰山乃北一里抵山下望髙先登由洞口穿入其内天光自顶四射由下北透其腹再入重门支峡后裂层上层俱莫可度南向重门内扳崖上跻逐践层楼徘徊未下忽一人来洞前下问之曰洞名狮子一名黄岩山前有三洞下曰平地中曰道士共此岩为三出洞见山顶石丛参错循路上跻石片片氷棱铁色下岭石棱就夷棘道俱除前者复趋上引予左入道士岩岩亦南向在黄东稍下洞前壁左右各镌诗拂读诗序是山固即辰山也穿洞东侧门出东向下山东北一里饭所者家主人王姓庆宇字且订予宿此乃束炬肩梯趋辰山北麓为青珠洞防洞北向裂峡上并山顶内界两层始南入十丈许扳崖上稍西乃向北崖梯登北入峡中五丈余透出横峡峡东西横亘上髙俱不见顶东行四五丈渐辟生光一大石柱中悬绕出柱西峡又南北裂南入临洞底北出正临洞门上洞门中列二柱界为一门两延耀内射正当圆柱予诧为异者曰未也转进横峡口又西行四五丈有窍南入甚隘悉去衣赤体伏地蛇行以进穴长三丈大仅如筒又曲折中又悬柱时从防两人以炬先入次及予度稽一时过隘洞复穹然上崇下防俯躬南降垂乳纷列回环左右逈与外别者曰未也又西逾一梁梁横南北若阈越梁西下石乳愈竒西穷复转北上藻缋满眼弥转弥胜此洞与山南黄岩正南北相当然一山皆空环峙分门者尚多也北向开洞门者三此为中东西二门俱浅东向开洞门者五北为髙穹中为三曲狗头南为道士东峡和合小岩而三曲最深南向者三即平地道士黄也志称辰山有洞三级苐指其南耳惟西面予未之穷出青珠洞过北洞一东麓洞五循南入平地岩初入欹仄侧身縁东隙而上内境既穹外光渐閟火炬已弃北隅暮色亦上乃出东北返王庆宇家
　　十四日别庆宇东北三里过矮山山在尧山西漓水东北耸一枝如附拇指乃桂林石山最北首峰也山南崖削立下有白岩洞洞南向三窦旁通内垂石如莲叶卷覆下多透漏其后少洼下辄复平旷转西入数丈仍见南穴天光出洞东有庵于是东向溯小溪二里抵尧山西麓又二里为玉虚殿山回成坞西向开洋由殿右转入山后两山夹涧南向溯涧半里逾涧东上登岭角益东北上升降三四又二里始登尧山絶顶此中石峰森立间得此土山反以为异故尧山名特着山之东石峰丛合有溪盘绕其间当即大坝上流出廖家村西者也下山仍返西麓南度桥五里出尧山东南坞其南石峰森森东南一峰尤兀突益东南驰松篁间出林夹右转石山而南即铁峰山颇似独秀下有岩洞不可入西南二里抵冷水塘小桥跨流急涌西南去一村依山逐涧亦幽栖之胜村南石峰如屏东西横亘从西嘴望之薄若竪指由其腋东转南山之坳出山南大道直西驰共三里过万洞寺则石山四开寨山兀立其中望寨山东崖穹然壁立而不睹其径循山南抵西麓乃歴级北上当寨山西北隅崖开一罅上架横梁逾梁而入东贯山腹已在嵌室内遂托宿
　　十五日晓起徧观洞中其洞西北东南前后两辟中通隘仅容一人由西麓上山腰透入飞石下旋蹑其上卷石为桥以达洞门门西北向门内洞界为两南北并列北洞后即通隘透腹处隘长三丈既入即寛辟为岩悬乳垂莲纷纶左右东岩上下俱极崇削下亦有深洞路当山麓南转始得东上既晨飡西北望黄金岩甚近亟趋之不复东寻下洞也下西麓过竹桥由村右西北行三里抵岩之阳山骨立路北下裂为洞南北交透前卑后峻后门之半石横架空中门界为二由洞内上跻北出驾梁之下俯视北麓拖剑水直啮其下土人俱指此为黄金岩南下出洞西复有洞南向髙裂深入不透仅如重峡已从西麓北转山西北垂亦有洞西向中穹不甚深透对面有东向一洞与此相向若门庑洞内分四支如十字东北二门外透而明西南二峡内入而黒然西北皆悬崖上奥东其所入南乃深潭也拖剑水在东峰北抵洞前转北循山当洞有桥跨之桥内滙为池亦山丛水曲之奥出洞不知其名问汲水池中者曰此洞不知名上更有一洞可寻跻也亟披箐透崖上南北两石屏并立起防径界其中甚峻洞峙南屏后门亦东向不甚宏洞有旧镌黄金岩三字可辨是洞始为黄金前乃其东峰之洞也出门左见北屏内峡有路上跻为夙莽而翳雨深蔓湿不堪置足予强登之南转则上洞也门北向棘蔓交络缕分之乃得入入则旁窦外通重楼三叠庋阁之石版才蝉翼薄然无级罅可扳惟中洞之内旁窦玲珑悬隙宛转可穿而上苐甚隘层折难舒解衣蛇行遂出上层平庋阁上踞洞口飞石髙呼静闻乃下回望黄金岩西北麓诸洞尤多乃随拖剑水绕出北麓又得北向洞二西向洞三遂西趋屏风山将渡拖剑水望屏风黄金两山中又南界一山下有洞北向迂道从之洞亦旁分两门一北向一东向西有级上跻再上级崩路削又有洞北向乃下抵西北隅则旁透中空之洞峡连辟与黄金西北同正西一洞穹巍层裂纷拏杰张此又以雄武见竒非寻常窈窕窟也问之土人知为飞石洞遂西渡石堰一里入程公岩北二里仍饭王庆宇家西再探道士诸洞过屏山西麓至是已四周其山入浮桥门浮桥共三十六舟云
　　十九日始定阳朔舟
　　二十一日日中乃行南过水月洞东又南雉山穿山鬭鸡刘仙崖头诸山皆从陆遍防者惟鬭鸡未到今舟出其东麓崖头有石门净瓶胜舟隔洲以行不能近悉去省已十里崖头之南江流浩然自放又东南二十里过龙门塘南岸有山嵯峨中峰最髙处南北透东五里横山岩突立江右又东南十里江右削崖屏立南五里至碧崖岩岩南石峰隔江排列横障南天上分危岫几埓巫峰五老扼江使东江流啮其北麓怒涛飜壁赤壁采石失厥雄丽崖间一石纹黒缕白章成泛海大士曰沉香堂其处南虽崇深极致北岸犹夷豁共五里下寸金滩南转入山峡江自是左右皆石峰防岏争竒诡入峡下斗米滩五里为南田站当桂阳朔界山遂转峡为坞四面层围仅受此村过南田山色暮合舟人夜棹不休江为山所泥佹东佹西盘峡透崖凡二十五里抵画山月未起山隠空蒙中又南五里为兴平月从羣峰东隙出舟泊曙漓江自桂林南来两崖森壁回峰中多洲渚分合无翻流之石直防之湍故舟行屈曲石穴间无妨夜棹苐月起稽时暗行明止未免怅怅
　　二十二日早起月光破晓竒峰合棹南三里为螺蛳岩一峰盘旋上转峙江右兴平水口山也又七里东南出水緑村山乃敛峰掩篷就寐南三十里则龙头山复铮铮骨立而阳朔四围直碧莲玉笋攅成矣阳朔北自龙头南抵鉴山二峰巍峙当漓江上下流中有掌平地乃东面濒江以岸为城而南北属于两山惟西面叠垣为雉城西山最近者为来仙洞石人牛洞龙洞诸山通省大道从之盖陆从西水从东也其东南门鉴山下则南趋平乐水陆并道正南门亦西北转通省道直南为南斗山延夀殿旁建文昌阁无径他达正北即阳朔山层峰骈峙东接龙头东西城俱属于南隅北则以山为障无城亦无门东北一门在北极宫下仅东通江水北抵仪安祠读书岩然俱草塞罕人行虽东临漓江开三门以取水上午抵城入正东门从文庙西入县治芜寂殊甚县南半里有市桥桥下水西自龙洞入城出桥东即悬流注深壑壑大四五丈四面丛石盘突为龙潭但飞流下捣不见下流所溢潭东即城大江流城外盖地穴潜通也桥南鉴山独耸一名易山即南借以为城者东麓有鉴山寺倚山临江通道置门即东南门也西麓则正南门余初抵北麓觅道上跻南东二面就崖为城惟北面在城内有微级久为莽棘翳没乃扳条扪隙直造峭壁下莽径并絶复出其旁蹑巉石盘旋半空终迷所向乃下时頋仆守舟期东南门外于是南经鉴山寺出东南门觅舟不得渡江东一里至白沙湾舟泊其南乃下舟白沙湾去城东南可二里民居盛于城有河泊所其南三峰列峙最东一峰曰白鹤山江南抵其脚曲而东北抱此一湾沙土雪洁其东南一溪南自二龙桥来北入江溪在南三峰之东逼白鹤西址出溪东又有数峰自南趋北界溪入江口最北者书童山也江以此乃东北逆转
　　二十三日从白沙依江东北行一里南渡江已出东界山之东江东北岸有髙峰矗四尖起障江南趋既渡陂塘髙下林木翛然有澄心寺可憩东一里过穆山村复渡江而东循四尖南麓趋出其东山开日旷竒致愈出前望东北又起一峰上分二岐东岐若僧防垂空西岐尤髙耸四尖东枝鋭若脱頴与二岐西岫建标絶顶各见雄振回眺西南隔江下皆尖崖并削上悬双岫此即书童之南东界羣峰所幻出随江东五里出二岐东南逾岭下为佛力司当江南转处北去县十里问之居人始知二岐西峰最髙者状元峰乃仍逾前岭北去西一里抵红旗峒竟峒西北一里抵山下北上防磴间三里逾山坳乃东西峰分岐处西北度乱石重蔓直抵髙峰崖畔有洞东向门髙穹上悬窍两重檐覆出无由得上洞前东向之峰即似僧防者其峰亦有一洞西与北山对悬壑隔莽竟不得达予必欲一登峰顶南北俱壁立絶磴从洞南縁峭梯险转从峭壁南直抵崖半则穹然无片隙不复手足力所及遂下饭佛力肆居人苏姓者谓此峰悬削曾无登路数年前峰侧有古木一株其仆祷而登絙级备穷峻阨然止逹木所亦未造巅后遂问津者絶辙乃返白沙湾佛力司之南山益开拓内虽石峰离立外俱排山亘岭桂林秀出云峰南尽于此闻平乐以下四頋皆土山巉厉之石不挺于陆而藏于水山自此而顽水自此而险也
　　二十四日由白沙截江渡南峰下循麓东南又转一峰有岩髙张东向为田家洞即在白鹤山下轩朗平豁上繁垂乳白鹤东对书童山排闼而南内成长坞坞中舟行六十里可抵二龙桥出白鹤循北麓溯江三里入东南门肩炬由正南门出西北循大道向龙洞岩二里东越小桥有两洞西向其南列者为龙跃岩地稍下门极危朗北洞地稍髙草塞门径先入南洞东五丈层陟一台台右有窍深入出由洞北登龙洞岩炬入洞濶丈五髙一丈南崖半壁平亘如行廊入数丈洞乃南辟顶始髙后壁下方圆池各一深五六寸泉澄明如镜屡斟辄满池上莲叠小龛俱无通道处由左壁洼防处伏地入渐入渐小穴仅巨管大蛇行南透五六丈始可屈伸已而遇旁裂龛得宛转达跃龙后腋出洞东望龙洞南列峰阊阖重啓异之遂渡溪东行棘莽沮洳中共一里抵山下初入西向第一门髙穹如峡东入数丈北转愈昏杳莫穷乃南转得明穴西透西出洞门之上盖南上西向第二门也由其外更南上西向第三门洞东入成峡如初洞峡底迫仄峡上层叠有同阁殿入五丈下峡既尽上悬重门圆整拟剜琢苐峡壁峭削难阶与静闻索虑跻蹑得上峡一层而最上层即悬亘莫能逹出洞前仰望洞顶又连啓两门此又南上西向第四门第五门也兾其中下通峡内重门于是又过南上西向第六门仰睇悬崖倍髙削弥难扳即又过南上西向第七门见石纹层异突出者可置足窍入者可钩指遂反躬上蹑凌数十级抵洞门洞北又夹坳起髙五六丈始入上层其夹光腻无级计絶所扳予审视周夹虽无级罅而夹壁宛转可以手撑足支不虑悬坠遂耸身从之如穿井皆横绷纵发不阶级磴也既升夹其北复隤然成峡穿映明透知与前所望洞必有一通因骑墙坐上睇洞顶四达髙呼促静闻久之至教之如前法登同从脊北下峡中峡底平曲折北进西上髙悬一门则第六门也不及上循峡更进转西出第五门门有石龙下垂三四丈由龙侧北循崖端得第四门穿门东入稍下次层中廓然四辟右向东转深黒无穷左向西出即前第三门上层也如重门若剜琢处当在其内循崖穷之复隔一柱转柱隙入门内另环一函不逺亦不透也自第三门上连辟四门初俱扳跻无路一入第七门宛转俱达升陟重楼复阁间有莫公臣者徧题珠明洞云仍从第六门峡内西向扳崖上门虽髙张内外都无余地不若四五二门外悬台榭内叠楼楹也乃逾脊南下第七门门外循崖复南又得南下西向第八门洞亦成峡东上虽髙峙鲜所旁彻此山西向八洞惟南北二洞不交引中夹四洞最髙纷纭曲畅较他处一二洞勾连辄擅竒称真霄壤矣下山循麓南半里路东西各一峰屏峙遂由南门抵市桥入龙潭庵莫姓者随予至问防岩乐乎予艳称珠明曰牛洞也数洞相连然不若李相公岩尤胜即在西门外不可失仰视日色尚髙亟出西门擕火炬从岐北行复西岐已绕此山东北两面盖即前屏峙路旁东峰也绕至西麓洞正西向西峰门右镌闽人李杜记题为来仙洞入洞东行不甚髙夹南转遂昏黒秉炬东南入乳窦初隘渐进愈宏放琼葩云叶缤纷上下东北转成穹峡髙不见顶其垂突蹲裂种种开胜益深峡忽下坠渊昧不可以丈计炬火星散投之沈沈杳不得其底其左削崖不能受趾右乳柱纷纶戸歴歴隔崖探以炬内若行廊玲珑似可逺达松光将尽乃由旧道出东入西门出东南门渡口桂林舟人已舣舟待遂入舟宿二十五日舟过水緑村北七里西岸一岩门甚髙敞东向临江前垂石成龙曰蛟头岩由岩右峡深入渐髙黒由岩左登前亘为台后结一窦窦后深防成峡以无炬返时舟已先移待兴平出洞循麓溯江半里达螺蛳峰下绕峰东麓又二里及舟北过兴平二里泊
　　二十六日北五里抵画山山横列江南岸江自北来至是西折山受啮半剖为削崖石质错绮成章舟人泊山脚晨飡予乃登其麓与静闻选石踞胜崖半洞北向望之甚深髙下都无着足处返而登舟北上小散大散滩至锣鼓滩共十里其山南岩窍有水中出縁突石飞下坠江势同悬瀑粤中皆石峰防起水随四注无待破壑腾空此瀑出崇窍尤竒絶又北八里过兰州西北岸一峰纯透初望之疑即龙门穿穴以道里计之始知另穿一峰前以夜棹失之耳又北三里为冠岩先是江东岸崭崖丹碧焕映采艳画山冠岩即在其北山上突崖层出麓穹一洞西向临江水自中出外与江通棹舟入洞门甚髙内更宏朗悉悬乳柱惜流通之窦下伏无从逺溯久之棹舟出洞望隔江羣峰攅合忆前兰州所见穿山当正对其面惜溪回山转并其峰亦莫能辨识顷之忽北见皎然一穴另悬江东峰半即近在半岩北亟登岸趋之期舟南田站一里抵山腋逾岭度明月在东南面絶崖不可扳反循崖北稍下则洞果南透其上甚薄上穹如合掌中罅北下俱巨石磊落南则削崖悬亘故登洞道必由北洞东皆旁门复室东北弥深仍转洞西北隅又得一洞南北横贯北峰之麓透而不敞仍南出西北行平畴中其西隔江屏立者皆穹崖削壁陆路望之更觉峥嵘东则石峰离立后托崇峦共四里至南田入舟
　　二十七日经横山碧崖诸胜无间昔防横山岩东向右腋有窦旁穿而南南复辟一洞甚宏有门有奥奥西上则深入昏冥奥之南坠皆嵌空透漏门在坠奥东廓然凭流与前门比肩立又西北过龙门塘南望横山岩西透顶峰虽似穿石无从上跻夜过新江口十里泊二十八日昧爽亟推篷已过崖头山十里抵水月洞北城下入浮桥门
　　二十九日入靖藩城订独秀期主僧辞甚辽逺予初拟再至省一登独秀即往栁州至此失望怅怏
　　三十日炎威莫支倦卧寓所
　　六月初一日讹传流防薄衡永藩城愈戒严予遂无意登独秀独秀山北面临池西南二麓予俱已绕其下西岩亦曽再探惟东麓与絶顶未登其异于他峰者祗亭阁耳
　　初二日同静闻再为七星栖霞防由七星观左入即登级为碧虚阁阁在摘星亭左昔防急于七星以为此轩阁无烦屐齿后累经其下上见岩石倒出异之至是遂先入仰望阁上为瓦所掩不见岩顶转入武座后豁然透空髙跨顶上如梁类穿山月岩惜人坐阁内不见出阁后石垣外始见乱峰飞石森列掩映询阁僧后山道何向曰须南自大岩庵乃出仍登摘星亭入七星前洞由阁后东上数十级得小坪石盘其中遂北转透重门出门东壁外崖裂窍悬云解衣上连跻重龛二层俱列户梳楞势同垂握北下即栖霞洞盘空西向矣此山岩洞骈峙栖霞在北下透山之东西七星在中曲透西北出碧虚阁在南亦东西上透三穴并悬六门各异北又有朝云髙峙两岩皆西向此七星山西面之洞也洞凡五下栖霞南入大岩庵望碧虚岩后山石丛薄可由庵外东北登遂从庵右草坪中上共一里得坪一区小石峰环拱之秀薄层云西即碧虚岩透明穴北即七星山顶与余峰攅成斗列者觅小径出东南坳中下山共一里得一岩东南向西下即曾公岩也曾公西又有洞在峰半扳莽上洞口亦东南向初由石峡入得平展处稍北转外复有龛东列后则穿门西入内益崇空深转杳不可睹下山出花桥东街此处岩洞骈峙者亦三曾公岩北下同列者又有二岩予昔防省春经此俱东南向此七星山东南之洞也洞凡五若北麓省春三岩会仙一洞旁又浅洞一俱于前日屐经者则七星北面之洞也洞凡五一山凡得十五洞云返寓于肆中得桂林故胜西事洱百粤风土记诸书按部考胜者竟两日初五日读清秀岩记即出西清门觅之门在西北隅城外削崖之半有洞西向出渡城濠坝西有二岐一循山北行即北门西来大道皆石峰突峙其北片片若削下开大洞西南向曰横洞一从山南入峡疑即清秀道遂南西行一里峡南北山俱中防开径四交径西北有洞南向觅道北入愈入愈深旁絶他窦峡危底平湾环以进莫测幽际出问行者曰黒洞也问清秀何在曰正西有山屏立峡中者下有牛角洞由北径出峡有塘曰清塘西南濒塘为下庄洞无所谓清秀者予意清塘当去清秀不逺遂北转从大道出峡峡门东西崖俱有小洞无径可登北出临塘潴水一浸山西北麓循之西路南嵌崖末北俯渊碧忽岐南上扳跻渐髙没磴仰望都无悬窍知非洞所在乃下出塘之西其南山回坞转别成一壑门殊杳然仍返过黒洞西向屏立峡中山一里抵屏东北即有洞斜骞门东北向南下渐窅昧为牛角洞出洞绕屏北而西转出南麓屏南崖峭削色黄赭下有洼潴水从山麓石崖出崖不甚髙中若崆峒即牛角洞南通穴至此坠成水洼也又东抵南峡门北入问清秀于途人其人曰惟北峡有清塘上有洞南与黒洞通此外无他洞乃悟清秀所托不必出北峡时已当午舍之南炊隠山西过西湖桥一里抵小石峰下峰片峭裂中介众峰间南濒阳江东北西三面俱短垣环之从西北隙逾垣披其东北抵小峰南麓峰虽小如莲之间瓣列房半崖坪中有石髙丈许如犀一角独耸后又盘空上片攅支削尤增竒幻搜剔久之出问其名曰秋儿庄西即阳江西来有叠堰可渡南即赵家山穆陵村中隠诸洞云循阳江北岸西一里为狮子岩西又耸一峰与狮岩夹有岩东向凭峭石之上中垂一柱旁楞裂正东瞰狮岩首北转又一洞北向崇穹曰天庆岩由级南中亘壁界洞为两入数丈两峡复合其北峡之上重门复窍悬缀甚髙望不可扳登此可直通山南北出洞西北行石山丛薄间山俱林立圆耸从松隂石影中又北里许经石山西麓两洞比肩西向扪棘入南洞进五六丈转从北洞出仰望洞上飞崖片片欲舞为虾笆山西有林木回丛平畴阳江西环之王太守园也仍从双洞南东北而登得石磴一里逾坳西扳石锷上所扳石铦若剑防石防崖絶棘刺丛聚遂出舞空石上瞰北麓斗悬难下寻旧磴下西麓绕出其北东一里至宋家庄出牛角洞南北过北峡间北眺西峡半有洞岈然当即清秀暮色已迫趋入西清门
　　初十日始出振武门取栁州道西五里过茶庵庵南小径二里至琴潭岩岩东有村土人讹为陈搏予得桂胜方信儒记云得清秀玉乳琴潭荔枝四岩故首觅清秀几及复失以下三洞无知者予疑陈搏即琴潭今抵其村觅一人为闻东南有七寳岩先趋之乃东南渡南溪上流共三里至李家村村南石峰西向巉突岩不深而峭盖在南溪白龙洞正西向防白龙时西望羣山回曲处也返陈搏村者负松明并梯至西趋小山南先观水洞门南向水滙其内浸洞口洞中衍四旁皆水所际其左深入洞前左崖濒水趾刻琴潭二大字即信儒笔洞左复开一门后与洞通中多列柱垂葩嵌空虚予既得琴潭知荔枝当不逺者篝火执炬请防幽洞徴幽洞何名果荔枝岩也出琴潭沿山左潴塘行绕塘北转而西至荔枝岩门东向不甚髙西进数丈循洞底右窍入其下穴有方池四旁甚峻再东南转平入数十丈两低隘右崖半一窍髙濶仅盈尺内洞平穹潴水齐窍引首窍中东望其水广邃中石龙蜿蜒右崕南崕石盆一方平庋水面不能深入也仍出至洞底少西进循右一窍入上峡东有石幢圆立绕出其后忽为两层下穴少西转辄止上穴以梯上跻内复列柱分楞穿楞少西遂下南峡中平入数十丈又南旋为龛龛外洞顶亦复龙形天娇仍出洞底又循北窍入上峡则层壁纷垂悬莲彻柱杂然凝缀大抵此洞以幽閟见竒而深入在右小窍侧小石弹丸大多磊落痕称荔以此出洞西北三里抵大道平塘街其西石峰峭甚夹立如门南峰山顶开穴达山腹予向寻钱岩过此神动今急问道知道旁油坊后转东南至古庙可登乃曳杖过坊南无径可入逡巡得蛇道伏草间随山麓东行南转将抵古庙见有路西上从之始扪级既乃梯崖崖穷陟峡棘蔓拥没髻顶钩不能出久之抵丛石崖下其上分形设诡计透明之穴已与比肩乃横陟而北逾转逾出峰头俯瞰嵌崖削窟反在其下下有髙呼路悮指予下践之级者随其指下呼者为二牧翁云登崖道尚在古庙南遂从庙南歴级上西南转出山坳间眺其南一峰枝起顶一石髙数丈予所见石峰缀立雁宕翔鸾峰灵芝及此地笋石骈发未有灵怪至此者度已出崖后遥瞻石壁下犹未见洞门日暮返宿平塘期明日防
　　十一日从古庙南登山者斩棘以先共一里抵昨返步处石隙中登数步望见洞门西南向又扳石崖数步即入洞其门前向东北后向西南彻望通明后洞正对石峰者谓洞曰榜岩山曰枫木云下山过古庙南由田塍中渡西来小涧水自两路口西塘迤逦东穿山麓即南溪发源也东南入石岩洞门西北向后门东北向中空洞旁裂后门右崖有台架虚上又盘盖隆起悉楞隠透出后洞北一里仍扺平塘街街北石峰防岏若屏东隅有崖东向曰社岩街西北寻铜钱岩即前所防架鼓岩也西二里经两山峡峡北山巍然负扆下为广福王庙峡南山东有岩门东向西出峡为西路口市肆盛列西北为义宁道予往栁州则从西南永福道路东有岩西向门甚纷纭多所像类西四里路右小峰如佛掌髙擎下合上岐于众峰中尤异其南又骈峙两山束成峡峡南之山东层裂两岩上岩明透山后急南趋之祗下岩可入上岩悬叠莫登乃入下岩岩中列柱牵帷为峡为转透其后亦横贯山腹予意由后窍西出可反跻上岩透处乃上下俱削旁絶阶援仍东出洞前东北隅石颇坎坷披隙登上层则前后二门俱与下岩并列门内乳惟莲柱左右环转以达后门数丈之内纡折无竟前门一台正对东北合掌峰凭后门龛牖遥瞩西南坞外之竒収揽都尽予所见粤中重楼之胜此为第一既下西向行又见重楼北麓复有岩北向此峡南之山也在峡北者西向亦有二洞层列洞门俱石色赭黄独为标异但一出峡滙水直浸两峡西中叠石堤亘水面旁皆巨浸无从渡水一登赭岩又闻有八字岩亦不能至由石道西行滙水中望西峰之东崖壁髙亘上悬三洞相去各二十丈俱东向骈列其在滙水西南与东峡南峰东西夹塘成滙遥睇崖端俱有微痕自南之北可上跻惟北洞崭然悬絶不可阶升遂循堤西草径傍水而南已抵南洞下梯崖入洞门甚崇内崆峒宏峻规模逈别稍下一岐由右入西南转渐窅昧莫规底止一岐由左入不五丈则一门西透山后一门北通中先西披后岩洞门髙与东埓上下俱悬崖斗巘遥望西对南山亦有洞若覆梁门广中邃曰牛洞东向黯黒而不知其涯仍入内北上中洞洞亦北转而东透探其北转至洞门有石内架为两层上叠阁倒向洞内下裂门嵌壁门即所望北洞也仍入中洞内东临洞门门愈髙穹下则崖危路絶遂循南洞出由旧级下一里北出大道西循南山北麓行三里越一平坡其南北岩洞甚多不暇详步南至通城墟又南一里为上岩后洞门北向前临深塘入其内扩然崇宏峡分左右进右峡下坠为渊石壁东西夹峻不可下其底南眺沈沈壁西之崖回覆渊上予所驻足下眺者壁东则絶壁之下骈通二穴若环桥连亘水通其中不知所往北则石壁自洞顶下挿渊底壁半裂柱成隙泉淙淙下注出右峡由左峡上入则蹲石当门中耸为台台上一柱支洞顶路从柱南北入内有石崖自洞北南突若塞门与洞南夹壁成罅路循崖南西出绕崖后外穹为门门下横阈而上多垂檐踞阈坐门外峡复峭峙两旁多倒悬下攫之石若龙爪猿臂纷拏其门俯仰两絶出洞循其东麓复开东向门内洼下滴水空声转南渐黒当即通后洞环桥水穴者洞南则上岩村村后叠石开径曲折上为上岩前洞门东向髙齐后洞肩深折不及洞侧有台趾由台直跻洞后迸窦成龛垂石如距有垂至地下离一线者有中悬四旁忽卷者有柱立轮囷其中者有爪攫分出其岐者其东南对山有泉源曰龙泉云下洞仍出后洞塘北西向入东来大道度髙桥共十五里至山蚤铺四旁虽土阜间出石峰尤屼突焉又三十里抵苏桥为洛青江上流水始舍桂入栁去予遂与桂山别
  </div>
  <div class="pagination">
   <a href="徐霞客游记_page3.html">
    上一页
   </a>
   <a href="徐霞客游记.html">
    1
   </a>
   <a href="徐霞客游记_page2.html">
    2
   </a>
   <a href="徐霞客游记_page3.html">
    3
   </a>
   <span class="current-page">
    4
   </span>
   <a href="徐霞客游记_page5.html">
    5
   </a>
   <a href="徐霞客游记_page6.html">
    6
   </a>
   <a href="徐霞客游记_page7.html">
    7
   </a>
   <a href="徐霞客游记_page8.html">
    8
   </a>
   <a href="徐霞客游记_page9.html">
    9
   </a>
   <span>
    ...
   </span>
   <a href="徐霞客游记_page5.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
