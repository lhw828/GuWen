<!DOCTYPE html>
<html>
<head>
    <meta charset="UTF-8">
    <title>江南通志 - 第 148 页/共 731 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江南通志 - 第 148 页/共 731 页</h1>
    <div class="content">　　法华寺县北太平乡
　　福田寺县北十八里俱宋绍兴中建　　以上旌德县
　　崇敎寺在南陵县东唐正源禅师建今为习仪所柏林寺县东十五里梁大通年建
　　灵岩寺县东五十里唐贞观二年金地藏建灵山寺县西朗陵峰下诸峰攒簇泉溪萦绕梁天监元年杯渡禅师建
　　隐静寺县西三十里唐建
　　静林寺县西牧冲清规山元时名清居院
　　资福寺县西六十里旧名吉祥明洪武年建郭城寺县北五十里旧名普化唐干符间建开化寺县北唐为安贤寺　　以上南陵县妙观唐为紫极宫宋大中祥符中改名天庆旧在城东南绍兴中徙建府西南鼇峰上元大德中更今名
　　冲妙观在府东麻姑山之西相传麻姑修炼处初为洞仙观宋重和元年改今额　真符观在府北符里镇
　　灵应观在敬亭山敏应庙西宋重和元年赐额青华观　显真观俱在宁国县宋绍兴中建宣阳观在泾县东隅宋隆兴中建
　　九龙观在太平县西泾阳乡旧传汉永平九年地涌九泉因穿九井唐开平尝为僧舍宋政和改今名
　　崇贞观在旌德县西门
　　青华观旌德县栖真山宋乾道中建
　　承天观南陵县东南宋淳熙四年建
　　国朝顺治八年増修
　　天齐观在南陵县东南明正统间建
　　翠云庵府北敬亭山唐大中二年裴休建广敎寺因卜静室于此
　　松隐庵　万松庵俱在府城东宋咸淳中建清隐庵府城东六十里元至正中建
　　莲池庵府城东鸡足山明万厯中建
　　清溪庵在府响山潭
　　国朝康熙五年郡守龚鲲同绅士及僧元隐捐资买河禁絶渔钓永为放生池庵僧岁输河税
　　觉慈禅院在泾县西旵山宋治平中赐额院前有龙潭飞泉迸溢每岁旱祈祷于此
　　池州府
　　景德寺旧在府治北唐贞观中建名祝圣寺宋景德中改今名明隆庆间移置毓秀门内以寺基立府学
　　太平寺旧在府治西街即唐林泉寺地宋太平兴国中建明嘉靖间徙建于景德寺右湛若水有记干明寺在府城西笠山唐建一曰西禅院宋改光孝寺有铁佛高二丈余绍兴二十一年铸又称铁佛禅院
　　湖心寺在府东相公墩明万厯中移干明寺佛堂材建
　　国朝顺治初重修
　　齐山寺在府城南齐山之阳蕉笔岩前本宋延庆寺绍兴间移建山麓名观音寺明天顺中重修易今名
　　永明寺在府城南新城山宋淳熙间建
　　云光寺　悟真寺俱在府城南宋嘉祐间建栖真寺在府西南檀村唐建
　　上云寺府南九十里宋理宗时之西峰殿院也相传西峰圣者挂锡于此
　　兴福寺府南八十里宋乾道间建
　　白云寺府南百里唐建宋大观间修
　　植福寺府西南五十里宋景定中建
　　感钟寺府西南大雄山相传宋雍熙中有钟飞至山巅遂建此寺
　　国朝顺治初重建
　　嘉祐寺在府西和龙山唐为妙定守讷禅师道场名灵庆院宋改为嘉祐寺有碑
　　南泉寺府西南泉山唐贞元十一年普愿禅师创寺于山太和中赐额南泉承恩寺普愿塔尚存万寿寺府西南鲁祖山为鲁祖禅师道场宋乾道三年建
　　宝胜寺在柏岩山唐建　　清泉寺唐建
　　常安寺府城东二十里宋淳熙间建
　　布金寺　慈防寺俱在府枫林山唐永泰间建化城寺在青阳县九华山晋隆安五年杯渡禅师创寺于此名九华唐至德中金地藏自新罗至此闵让和舍地筑寺居之建中初刺史张岩奏定寺名曰化城
　　国朝康熙四十四年重修
　　御书九华圣境匾额
　　无相寺在九华山头陀岭下唐开元初建王季友故宅也宋治平中赐今额
　　广胜寺在九华山观音岩即广修院宋移雪潭之侧寺前有寿字石
　　崇圣寺在灵鹤山前南唐保大间建光啓中改圆照寺宋大中祥符中改今名
　　九子寺在莲花峰之侧即广化院其麓有翠羽池唐李照象书堂在焉
　　福海寺在碧云峰侧旧名景福唐建宋治平初改赐今额寺内有寿松寺前卧牛石寺西七布泉瀑分七道注下
　　广福寺在覆瓯峰下南唐名应天院又改为征贤寺宋改今名移山上
　　净信寺在县黄匏城下即古碧云庵为九华山东第一名胜
　　净居寺在狮子峰之下旧在双石岩宋大中祥符元年僧云林啓建治平中赐额曰清流峭壁层峦幽窈
　　翠峰寺在九华山滴翠峰下即天柱庵唐末从天柱峰徙此宋乾道中余志源居此自称翠峰因以名寺
　　天台寺在天台峰之下九十九峰最高处顶刻云峡二字
　　延寿寺县西四十里唐贞观间建宋改今名崇寿寺在龟山南唐升元间建西有泉曰灵源蒋之竒题
　　圣泉寺在县魁山下宋治平元年建宝庆中赐额泉在寺后石崖下号无底泉试之仅二丈水极清驶中产五色石
　　圆寂寺在县拾宝岩本甘贽故宅梁天监二年建为伏虎禅师道场宋太平兴国五年赐额
　　妙峰寺县东灵岩山唐干符三年建宋治平初赐额
　　永留寺县东圣子山宋淳熙中建
　　寿安寺县东北石壁山唐咸通五年建宋治平中赐额
　　妙音寺县东北宋太平兴国中赐额
　　戒香寺在县十八都唐元和间建宋大中祥符中赐额
　　普光寺在县三都南唐保泰中建赐额
　　明因寺在县二十三都唐开元中建宋大中祥符中赐额
　　兴敎寺在县龙池山宋大中祥符间建　　以上青阳县
　　崇福寺在铜陵县西即祝圣寺宋杯渡禅师建梵天寺在县石洞耆晋天福二年建宋嘉祐中赐额
　　宝云寺县南五里宋淳熙间建
　　兴化寺县南龙泉山宋建
　　东台寺在县朱村耆晋天福间建宋嘉祐中赐额古塔遗址尚存
　　常乐寺在朱村耆唐建宋赐额
　　禅定寺在县顺安镇唐宝厯元年建宋嘉祐中赐额
　　胜因寺在县钟鸣耆宋咸平三年建赐额
　　真如寺在县般若山宋开宝间建嘉祐中赐额清凉寺在县狮子山宋嘉定三年建
　　防国寺在县陶邨耆宋建赐额今辟新址于寺右瑞相寺在大通镇唐宝厯三年建　　以上铜陵县
　　崇寿寺旧在石埭县万春山宋太平兴国五年建皇祐中赐额明嘉靖十四年迁儒学于此移寺于学基
　　崇明寺在县南南安山梁大同二年建宋太平兴国中赐额明初以慧照寺并入寺后有龙头泉镇国寺在县杉山顶唐开元初建即国清禅师义安道场
　　开福寺县西金城山唐光化二年建宋太平兴国中赐额
　　兠率寺县西南上五都唐光化初建
　　明觉寺县西一百二十里宋治平中赐额
　　饶益寺在县西一百五十里旧名灵泉宋治平中赐今额
　　福庆寺在县西一百二十里宋治平中赐额龙泉寺旧在县六都金竹山以龙井得名为慧常禅师道场今移建七都
　　万松寺在县北三里毕恭介锵未第时读书之地后舍为庵栽松万余株　　以上石埭县
　　鹫台寺在建德县西明洪武三年建
　　国朝康熙九年重修
　　云峰寺县西五里宋绍兴初建高宗御书云峰古刹额
　　梅山寺县西南十里梅山为宋智南禅师住锡处朱文公过访作普门岭三大字镌之石
　　石佛禅寺在县北二十五里宋绍兴二年建留山寺在县东三十里宋建
　　国朝顺治八年増建地藏阁
　　横山寺在县东三十里宋建
　　醍醐寺县东北列叠山
　　隐山寺在县南七十里梁建【附】元呉师道扁志【建德县隐山寺有昭明太子书榜隐山之寺四大字昭明性爱山水尝至池徃徃有遗迹此书传是其亲作余八百年而宛然独存亦异矣宋崇宁褒封有牌墨独存之语宣和二年尉张升摹本以刻于邵城西庙中淳熙守袁説支又取真迹龛置神殿侧其崇敬如此其所传信不诬矣师道至元丙子秋以视旱抵寺访寻在东庑室隅尘土翳蚀出而拂拭谛观叹其笔势雄雅庄重因语僧义宁曰此何惜一石而不为永久计耶间稍剥落俾模池庙石本叅订刻之庻几完善明年六月宁来告曰前之日寺旁溪水暴溢崩岸出巨石高七尺许濶几半碑制具而无文容字位置且有余殆神明之灵有以相之发端实始于公愿纪其概因欣然为书使并刻于下方云】
　　永乐寺在县南唐太和中建　　以上建德县宝林寺　安仁寺俱在东流县南宋淳熙间建香山寺在县南香山　　东溪寺县北徐濠唐建梵安寺在县东宋嘉熙中建
　　民化寺在县西宋景定初刱明洪武间重建兴安寺在县五都宋治平初建　　以上东流县天庆观在府城南唐建有徐铉碑
　　元妙观府治北南唐紫极观地宋大中祥符元年建
　　延华观在青阳县鳯凰岭唐干宁中建
　　保宁观在青阳县白鹤台唐天成间建白鹤真人炼丹处
　　崇真观在青阳县招隐山后唐天成三年建集真观在铜陵县东街元季燬于兵明洪武初重建
　　元真观在铜陵县天王山元帝庙前
　　延祚观在建德县北　　寻真观在建德县歴山上
　　福缘庵在府妙观之东即青莲馆故地
　　国朝顺治八年重修
　　仙寓庵在府孝一保仙女山相传建德檀氏女学道于此成仙因名又天童禅师白日化升在此海狮庵在石埭县莲花峰顶五代时西峰祖师卓锡于此有涌泉之异宋元祐九年始开山建庵仙坛宫在石埭县陵阳山为窦子明炼丹之所有丹灶丹井山麓有黄鹤池白鹤墩黄鹤林皆其遗迹唐天宝中建
</div>
    <div class="pagination">
<a href="江南通志_page147.html">上一页</a><span>...</span><a href="江南通志_page143.html">143</a><a href="江南通志_page144.html">144</a><a href="江南通志_page145.html">145</a><a href="江南通志_page146.html">146</a><a href="江南通志_page147.html">147</a><span class="current-page">148</span><a href="江南通志_page149.html">149</a><a href="江南通志_page150.html">150</a><a href="江南通志_page151.html">151</a><a href="江南通志_page152.html">152</a><a href="江南通志_page153.html">153</a><span>...</span><a href="江南通志_page149.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
