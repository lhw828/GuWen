<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 681 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 681 页/共 698 页</h1>
    <div class="content">总兵防守内边又与陵前总兵聨络于东西红山各口天寿宛在中央若泰山而四维之矣保邦十策 
臣等谨按以上各条总叙昌平一带关砦原黄花路东自慕田峪西至枣园砦延袤一百八十里隘口 


一十七渤海所下隘口七慕田峪关永乐二年建贾儿岭口嘉靖十五年建田仙峪砦永乐二年建擦 
石口嘉靖二十三年建磨石口驴鞍岭口俱永乐三年建大榛峪口永乐年建边城八十一里半附墙 
台四座空心敌台四十四座黄花镇下隘口十南冶口永乐二年建大长峪口小长峪口俱永乐年建 
本镇口嘉靖十七年建鹞子峪口嘉靖二十三年建撞道口永乐二年建石湖峪口正德八年建西水 
峪口石城峪口枣园砦口俱永乐年建边城五十五里半附墙台二座空心敌台二十九座战台四座 
因陵寝重地有警屯驻战兵特设四镇三关志原由开连口十里至慕田峪关正关并迤西王家坨灯 
干岭榨子墩刘家项分界墩胡思谷至界牌石止各墩空俱山形平漫外临大川极冲又五里至贾儿 
岭界牌石迤西安宁台大管仲渠至德胜台止内险外平牵马可上余通步又三里至田仙峪山险有 
沟一道置水关缓又十五里至擦石口山险有沟一道外通梨树坨置有城濠可守又十里至磨石口 
惟二道关并东山墩空及水口冲要通马其大安家坨迤西岚儿谷各山险通步又五里至驴鞍岭内 
险外平又五里至大榛峪正关外通四海冶东谷皁筩石东山墩雪山墩俱通单骑余山险稍缓又十 
里至南冶口通步又三里至大长峪堡山险通步又二十里至小长峪堡山形虽下外险止通步又五 
里至本镇口头道关其二道关通四海冶来骑三道关往西南道路宽漫通众骑极冲又六里至鹞子 
峪堡墙外宽平通众骑极冲其南北山墩二空皆山险通步又三里至撞道口内洼外阜受敌极冲其 
桃园东西墩空通步缓又二里至石湖峪山险不通骑又三里至西水峪外通永陵南山谎礟儿并韩 
家川通大举极冲又二十五里至石城峪即榆林沟东西平安地方枣园砦二处系禁山多林木外通 
白龙潭可行单骑又五里至枣园砦即驴儿坨迤东系禁山缓三镇边务总要原慕田峪城三门守备 
一人守之自此以东皆单边自此以西皆重边也渤海守御千户所城三门距黄花镇城三十里距昌 
平川一百里其西小长峪堡有矿洞嘉靖三十六年封闭昌平山水记原慕田峪在州东北百有五里 
其西南有城设官军戍守万历初移渤海所于慕田峪关方舆纪要原渤海新旧营城二座嘉靖二十 
七年建城有渤海仓四镇三关志原嘉靖中许论上言渤海所当山陵之北其间有苏家口实为阨塞 
之地自此直抵通州张家湾凡百十里由张家湾至通州北塞篱村四十里有白河水深没马可据为 
守惟塞篱村至苏家口七十里地形平漫每为敌冲若密筑敌台界之以墙使京师有重关之险策之 
得也从之边庭硕画原黄花镇为京师北门东则山海西则居庸其北邻四海冶极为紧要之区故弘 
治中遣总制严兰经略东西诸关长安客话原黄花镇以东历密云马兰太平燕河属于山海谓之东 
关以西历居庸白羊紫荆倒马属于龙泉谓之西关方舆胜略原黄花镇距州北八十里城三门元史 
黄花镇千户所于昌平县东口置司者也以参将一人守备一人守之景泰中又设内官守备嘉靖四 
十年革镇城直天寿山之后当居庸古北二关之中而北连四海冶昔人所谓拥护山陵势若肩背者 
其水曰黄花镇川河岀塞外自二道关入口径渤海所怀柔至顺义界入白河其流九曲俗谓之九渡 
河城北有碧霞元君庙其殿西有二松相去四五尺而上枝樛曲相穿遂合为一名曰交松城西有垣 
一重曰头道关再重曰二道关昌平山水记原黄花镇城一座景泰四年建城有黄花仓四镇三关志 
原章士雅黄花镇诗万里黄云百二关九陵烟树接群山王庭远徙边尘净征马萧萧白日开长安客 
话谕李梦阳黄花镇诗往年趋北路今遶泰陵西昼黑垂萝密山青禁木齐独僧攀杪出怪鸟趂阴啼 
寂寞黄花堞遥临古寒溪空同集臣等谨按以上各条皆叙黄花镇路 

 

钦定日下旧闻考巻一百五十三 

 

钦定日下旧闻考巻一百五十三举正 

 

雪封鞯原书雪讹作云今改董榖塞上曲 

 

钦定日下旧闻考巻一百五十三举正 


钦定四库全书 

史部 

钦定日下旧闻考卷一百五十四至六 

 

详校官庶吉士臣范逢恩 

检讨臣德生覆勘 

 

总校官进士臣程嘉谟 

校对官兼誊录进士臣单可璂 

 

钦定四库全书 

钦定日下旧闻考卷一百五十四 

边障三 

 

原居庸关洪武元年大将军徐达建城跨两山周一十三里高四丈二尺关东自西水峪口黄花镇界 
九十里西至镇边城坚子谷口紫荆关界一百二十里南至榆河驿宛平县界六十里北至土木驿宣 
府界一百二十里四镇三关志原何谓九塞大汾冥阨荆阨方城殽井陉令疵句注居庸吕览淮南子 
同大作太冥作渑殽下有坂字补太行首始河内自河内至幽州凡有八陉述征记六飞狐陉七蒲阴 
陉八军都陉同上原居庸亦谓之冷陉问次斋稿补居庸亦曰冷陉陉又作硎新唐书孙佺为幽州都 
督率兵十二万讨奚李大酺分三屯以副将李楷洛周以悌领之次冷硎楷洛与大酺战不胜是也稼 
堂杂抄原居庸在上谷沮阳之东通军都关淮南子注原关在沮阳城东南六十里居庸界故关名矣 
使者入上谷耿况迎之于居庸关即是关也其水道源关山南流历故关下溪之东岸有石室三层其 
户牖扇扉悉石也盖古关之候台矣南则绝谷累石为关址崇墉峻壁非轻功可举山岫层深侧道褊 
狭林障据崄路才容轨晓禽暮兽寒鸣相和羇官游子聆之者莫不伤思矣其水历山南径军都县界 
又谓之军都关续汉书曰尚书卢植隐上谷军都山也其水南流出关谓之下口水流潜伏十许里是 
也水经注原汉志有军都居庸两县盖县各有关按苏林注但言居庸有关而军都则否盖北魏时曾 
分置两关尔通鉴注原晋咸康六年慕容皝帅诸军入蠮螉塞直抵蓟城永和六年慕容隽使慕容霸 
将兵二万自东道出徒河慕舆干自西道出蠮螉塞又太元十年慕容垂遣慕容农出蠮螉塞蠮螉即 
居庸音转耳方舆纪要原北齐改居庸关为纳欵关通典原幽州昌平县西北三十五里有纳欵关即 
居庸故关亦谓之军都关古夏阳川也新唐书志原妫州怀戎县东南五十里有居庸塞东连卢龙碣 
</div>
    <div class="pagination">
<a href="钦定日下旧闻考_page680.html">上一页</a><span>...</span><a href="钦定日下旧闻考_page676.html">676</a><a href="钦定日下旧闻考_page677.html">677</a><a href="钦定日下旧闻考_page678.html">678</a><a href="钦定日下旧闻考_page679.html">679</a><a href="钦定日下旧闻考_page680.html">680</a><span class="current-page">681</span><a href="钦定日下旧闻考_page682.html">682</a><a href="钦定日下旧闻考_page683.html">683</a><a href="钦定日下旧闻考_page684.html">684</a><a href="钦定日下旧闻考_page685.html">685</a><a href="钦定日下旧闻考_page686.html">686</a><span>...</span><a href="钦定日下旧闻考_page682.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
