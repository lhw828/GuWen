<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 60 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 60 页/共 698 页</h1>
    <div class="content">聫曰萦洄水抱中和气平逺山如藴藉人又曰润浥云霞气真参泉石灵斋后楹恭悬御书额曰云术 
含秀御制春耦斋记语云周过其厯秦不及期班固美其亲亲贤贤固本众建至鄙秦以子弟为匹夫 
骨月失藩卫其然岂其然哉夫秦之失贾谊论之详矣辟封建之议则莫过于栁宗元而周之所以过 
其厯后世鲜有发厥 者葢自后稷公刘世以重农为务惟土物爱知稼穑艰至于文武成康犹是道 
也立我烝民祈天永命诗书所叹畧同一轨国家龙兴东海较之周家艺荏菽乃埸疆者固有不同而 
天下初定礼乐未遑即举祈谷之祭下力田之诏我皇祖建此丰泽园于西苑以劭树艺而较晴雨至 
于皇考岁举耕耤之典必先演耕于园北弄田以视周家世业肯获者有过无弗及予小子聪听祖考 
之彝训亦惟是无　作所民本食天之念拳拳无懈不敢以一已之贵而忽万姓之穷不敢以四方之 
丰而忘一隅之歉二十一年以来此物此志也园之内有斋兹以春耦名之而阐其说如右石渠寳笈 
中旧藏唐韩滉五牛图农部尚书蒋溥因进其父故大学士蒋廷锡仿项圣谟摹本继又得项圣谟卷 
古今名迹一时会合良称艺苑胜事夫服畴力穑牛之资用最巨并贮斋中每一展观如见洪縻缥轭 
驯扰膏壤间然予知依务本之意所为在此不在彼耳乾隆二十二年御制春耦斋诗行春得余暇小 
憩临春耦举趾彼尚迟于耜吾何有不可无此意以身先去声黔首华镫悬绮缀丽景罗菱牖所乐讵 
在兹康年兾施厚又御制春耦斋诗春耦临丰泽田犁岁演公代耕因展义今春因南巡例以苑丞代 
耕即目每祈丰旸雨今年若黍禾夏日芃五牛致十五斋中贮韩滉五牛图并项圣谟蒋廷锡所仿二 
卷共为十五云考牧可因通乾隆二十四年御制春耦斋诗緑竹丛中诘径幽绮窻玉砌俯澄流每因 
耕礼于时憩试问农人得此不寳穑绥丰真胜赏墨林契要亦优逰斋虽老屋额新署妙迹縁收十五 
牛唐韩滉五牛图真迹项圣谟蒋廷锡俱有临本并贮斋中乾隆二十八年御制春耦斋诗片刻传餐 
去畅春将问安五牛聊阅古是斋贮韩滉五牛图向有记一墢尚余寒农务惟心廑春光举眼看行当 
试耕候咨尔上林官臣等谨按春耦斋御制诗谨绎有闗纪述事实者恭载卷内余不备録云木含秀 
隔池相对有延楼数十楹榜曰听鸿楼由径南折而东面北为植秀轩国朝宫史臣等谨按听鸿楼上 
下五十有四楹与春耦斋相对聫曰逺翠霭晴岚四山图画清风生爽籁万竹笙竽东室聫曰烟霞表 
里因心静天水空明触目新又曰每因物表延遥寄似与天游得静陶又曰风前竹韵金轻戞石罅泉 
声玉细潺西室额曰神观萧爽聫曰镜自逺尘皆入咏物含妙理总堪寻植秀轩聫曰几羣鸾鹤随吟 
管四面芙蓉入緑纱乾隆二十二年御制聴鸿楼诗太液轻氷未解池候惟北矣到来迟髙楼试可如 
斯听春色何妨许共知乾隆三十一年御制听鸿楼诗延楼俯液池春水恰生时人字传声矣今朝乍 
听之衡阳来应节塞北去如期目送曽何谓吾惟戒在兹李白鞫歌行双目送飞鸿戒心不在贤之意 
乾隆二十二年御制植秀轩诗伏中移竹罢雨后到轩初清聴入窻牖踈观暎砌除宁惟将俗逺兼可 
学心虚设以菁莪拟育才亦起予乾隆三十一年御制植秀轩对竹有会山轩名植秀四面围緑竹试 
问植物中秀应让谁独一解竹亦有秋时梢头叶或黄不争众木青节概故异常二解雨于春夏交南 
多北艰致补助在人为汲水课浇埭三解暇即课浇埭园人前致辞权且不宜浇縁埭抽笋时四解问 
其故何为水多笋屈曲匪爱实害之郭槖言可复五解若然云栖林地洳雨且霪何以行鞭时十丈 
森森六解对曰此实异雨乃天膏赐井寒河或污其水不同致七解情知此巧言不复斥其非浇竹犹 
小事戒在莫予违八解乾隆三十五年御制植秀轩诗休夸凤影与龙文雅称去声敲风而拂云况是 
卉中君子节可能培植不斯勤臣等谨按聴鸿楼植秀轩御制诗谨绎有闗纪述事实者恭载卷内余 
不备録植秀轩折而西为石池度池穿石洞出为虚白室又南有亭曰竹汀亭南为爱翠楼国朝宫史 
臣等谨按虚白室三楹东向北室聫曰景向淡中宜藻缋山从老处见精神南室聫曰连林新緑间旧 
緑入户泉音复鸟音乾隆二十二年御制虚白室诗石缝五丁开假山具真理夤縁步仄径虚室壶天 
里谁谓既狭间旷望莫可揣读我西铭篇颜彼南华子底须辨异同吉祥受止止又御制爱翠楼诗种 
竹猗猗已作林髙楼出竹翠云侵虚窻不碍疎还宻诘径何妨静以深岂止坐来满清聴每宜望去惬 
幽襟河阳寄傲非吾事耐可薫风一抚琴乾隆二十八年御制爱翠楼诗竹楼枕碧岑楼在竹林中非 
如王禹偁所云以竹为之也四季翠阴森假藉黄冈记徘徊君子林由来非覆瓦亦可聴鸣琴世虑无
 能遣民艰每廑心臣等谨按虚白室爱翠楼御制诗谨绎有闗纪述事实者恭载卷内余不备録由竹 
汀折而西为棕亭又由楼南下有佛宇一所国朝宫史臣等谨按佛宇临池北向额曰大圆镜中殿内 
额曰智珠慧照聫曰天花不碍一林落仙草真成四季芳其东稍北有石门门外横刻荟蔚适于幽处 
合其内横刻 岈毎与望中深又外石刻聫曰悟物思遥托悦心非外求内石刻聫曰芝径缭而曲云 
林秀以重石门以外即荷风蕙露亭也 
钦定日下旧闻考卷二十三 
钦定四库全书 
钦定日下旧闻考卷二十四 
国朝宫室十六西苑四 
春耦斋循池西岸而北为紫光阁国朝宫史臣等谨按紫光阁在明武宗时为平台后废台改为紫光 
阁本朝因之圣祖仁皇帝常于仲秋集三旗侍卫大臣校射复于阁前阅试武进士至今循以为例皇 
上圣武逺扬平定伊犁回部拓地二万余里乾隆二十五年上嘉在事诸臣之绩因葺新斯阁图功臣 
自大学士忠勇公傅恒定边将军一等武毅谋勇公户部尚书兆惠以下一百人于阁内五十人亲为 
之赞余皆命儒臣拟撰洎四十一年两金川大功告成复命图大学士定西将军一等诚谋英勇公阿 
桂定边右副将军一等果毅继勇公户部尚书丰升额等一百人列为前后五十功臣御制前五十功 
臣赞命儒臣拟撰后五十功臣赞一如平定伊犁回部例宸章巨制后先辉映此诚旷古未有之绩彼 
麟阁云台不可以同日语者也阁额为御书聫曰干羽两阶崇礼乐车书万里集冠裳左右向南壁间 
恭悬御制平定伊犁及平定回部告成太学碑文左壁为伊犁全图右壁为回部全图东西廊壁恭悬 
御制平定两金川告成太学碑文及两金川全图并御制报 凯歌十首阁上尊藏得胜灵纛及俘获 
军器正中绘平定西陲凯宴图左壁绘西陲献馘图右壁绘平定回部郊劳图聨曰天衢翊运风云会 
 府铭勲日月光圣祖仁皇帝御制秋日紫光阁射诗碧汉层云敛金风别馆开驺虞宾射礼士马羽 
林材队引花间入镳分桞外催桓桓心膂寄堪许属车陪皇上御制紫光阁五十功臣像赞有序西师 
之役頼天佑乗时运资众力拮挶擘画幸底厥绩固非予一人所敢逆料敢期必也然稍可以谢众论 
惬深衷者无他则以赏罚信而应机速耳语云日中必熭操刀必割言应机宜速也书曰罪疑惟轻功 
疑惟重言赏罚宜信也机之来发于无穷之源而应以万变之极盖难言之若夫信赏罚似非难事而 
亦有所难者则以不能因物付物有所容心于其间耳且罪疑而后从轻若不疑而亦从轻则偷生者 
何惧焉功不疑而从重其理固当然涉疑而屡从重则冐赏者生心而真功反有向隅者矣是知疑不 
可也夫不疑而功惟真功赏斯重焉罪惟真罪罚斯必焉则舍命灰躯冐矢石投锋镝之伦孰不劝以 
惩乎兹者事定功成写诸功臣像于紫光阁朕亲御丹铅各系以赞不过誉不尚藻惟就诸臣实事录 
之并阐其义如右云台二十有八凌烟阁二十有四而此五十人者则以国家中外一统宣力者众然 
此犹举其尤赫者若夫斩将搴旗建一绩致一命者亦不忍其泯灭无闻将亦图其形而命儒臣缀辞 
焉世胄元臣与国休戚早年金川亦建殊绩定策西师惟汝予同酇侯不战宜居首功大学士一等忠 
勇公傅恒济尔哈朗喀喇乌苏两畨袭迫均保无虞以智济险以诚感众卓哉崇勲辟我提封定边将 
军一等武毅谋勇公户部尚书兆恵元戎率师平定伊犁而何阿逆叛乱乘危变出不期投躯西漠故 
里榇归痛哉酹酌原定北将军一等诚勇公兵部尚书班第我懐贤劳命将往代正值黒水猖獗鼠辈 
以二百众 万贼中因縁徇节勇济以忠原靖逆将军三等义烈公工部尚书纳木札尔拍马弯弓无 
敌所向不曾读书如古名将和落霍斯少胜众彼超勇亲王额驸之子定边右副将军亲王品级超勇 
郡王策布登札布古云福将信有其言所遇均吉勇冠军门不宁一勇兼善于谋吉林抜萃特赐封侯 
定边右副将军一等靖逺成勇侯理藩院尚书富徳彼中宰桑识时早归副帅以往克赞戎机抜身战 
出不忘本朝云胡不死责备则浇原定边右副将军二等超勇伯内大臣萨拉尔外任封疆内司纶綍 
俾理储胥经权弗诎殚诚尽智事协予心未同凯宴痛惜曷任原大学士三等忠勤伯陜甘总督黄廷 
桂惟科尔沁世连姻戚鲁馆承训王廷宣力叅赞军务贼营夜侵中创弗退嘉乃忠心参赞大臣和硕
 亲王固伦额驸色布腾巴尔珠尔准夷之叛奉命在道贼遮中途屡战不挠其志既笃其材亦英盖自 
髫年教养禁廷参赞大臣固山贝子札拉丰阿渭阳所出扎萨颕材命帅本部宣力龙堆及爱隆阿单 
骑见虏降哈萨克厥功甚巨参赞大臣扎萨克多罗郡王罗卜藏多尔济土鲁蕃族早年归正命赞军 
务以识回性知无不言言无不宜其心匪石弗可转移参赞大臣多罗郡王额敏和卓屡受重寄亦屡 
左迁厉厥意懦策厥材贤白衣白水闻黒水信安众进援爵秩重晋参赞大臣工部尚书舒赫德富徳 
入援次呼尔璊 行戈壁马不进焉以马济军敌营夜袭同事建绩曰鄂博什参赞大臣一等果毅公 
兵部尚书阿里衮世臣知书料善论兵惜弗通语遂弗烛情变起仓卒力战命毕用违其材实予之失 
原参赞大臣三等襄勤伯总督鄂容安椒室懿亲年少志雄谓可造就俾学从戎独出独入既忠且壮 
屡立宏勲惬予所望参赞大臣一等承恩毅勇公户部侍郎副都统明瑞阿克敦子性颇 敏力请从 
戎宜哉惟允身不胜衣心可干城楚材继出为国之桢参赞大臣工部侍郎副都统阿桂率二百人共 
诣军营临敌而退宁谓忠诚如早闻信何致殒身不前不后失二贤臣原参赞大臣三等子户部侍郎 
副都统三泰其兄徇节其弟忍使欲报兄雠固请不已黒水之挫复以捐身超雪前罪赏延后昆原叅 
赞大臣前锋统领骑都尉又一云骑尉鄂寳矍铄请行索伦巨擘挽五石弓尚能杀贼如鸷之击不留 
飞鸟马援来归殊恩荣老领队大臣内大臣博尔奔察宿将行间久矣宣力所董绿旗遵其律则队中 
独 是有命焉裹创慰众益厪哀怜原领队大臣安西提督总兵官豆斌爪牙之将用不拘资感予特 
逹効命何辞百战百进义弗旋踵怒则面赤是谓血勇原领队大臣甘肃提督总兵官髙天喜将军黒 
</div>
    <div class="pagination">
<a href="钦定日下旧闻考_page59.html">上一页</a><span>...</span><a href="钦定日下旧闻考_page55.html">55</a><a href="钦定日下旧闻考_page56.html">56</a><a href="钦定日下旧闻考_page57.html">57</a><a href="钦定日下旧闻考_page58.html">58</a><a href="钦定日下旧闻考_page59.html">59</a><span class="current-page">60</span><a href="钦定日下旧闻考_page61.html">61</a><a href="钦定日下旧闻考_page62.html">62</a><a href="钦定日下旧闻考_page63.html">63</a><a href="钦定日下旧闻考_page64.html">64</a><a href="钦定日下旧闻考_page65.html">65</a><span>...</span><a href="钦定日下旧闻考_page61.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
