<!DOCTYPE html>
<html>
<head>
    <meta charset="UTF-8">
    <title>山西通志 - 第 488 页/共 700 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山西通志 - 第 488 页/共 700 页</h1>
    <div class="content">　　国朝
　　庠生康功妻陈氏年二十六夫亡事姑尽孝抚二子读书成立守节四十余年雍正八年疏请旌表
　　生员李成秀妻韩氏年二十二歳成秀亡食贫守节年七十有一卒子法邑廪生
　　丁珦之妻杨氏年二十一歳珦之亡苦志守节穷约不变年七十六卒
　　解应干妻常氏幼读女孝经列女传适应干五载而寡子文光在襁褓戚属劝之改醮氏怒斥之终其身簪珥不饰荼蘗自甘年七十有一卒
　　郭伦新妻王氏夫卒家贫食粗粝衣败絮志不少变年八十卒
　　覃可仕妻张氏年十七夫亡孀居六十六年夀八十有二卒
　　解文焕妻张氏夫卒子复夭或劝之再适氏厉色拒之全节以终
　　解铤妻连氏年二十四铤亡遗孤之精抚之成立之精妻杨氏复早寡遗孙文灿方在抱杨亦矢志抚孤无忝姑范云
　　孙氏李佩妻曹氏李环妻俱市东厢人时西山盗起妯娌戒弗辱贼至相继投井贼强出之二氏詈骂奋跃而入贼怒压以大石而去
　　白象钿妻胡氏年二十其姑与夫并长子同日而亡家贫如洗氏拮据治殓毕饮冰茹蘗歴三十余年抚次子振新食饩于庠学使邹士璁奬之曰苦节流芳
　　邢立极妻武氏年二十二夫亡志行迄老如初性好施予敦睦乡党乡人称之不置
　　徐节妻王氏生子云台甫四月节出逰久而不返氏织絍度日备歴艰辛里妇怜之讽曰饥寒死荒野谁为知者氏失声曰是欲禽兽我耶遂与之絶后节卒客死招魂以哭泣尽哀不愧为节云
　　梁启魏妻张氏年二十三夫卒未几孤复殇所亲讽之嫁氏泣曰夫亡子夭命綦薄矣宁复失节耶勤劳孤苦卒奉姑以终老
　　任作鼎妻覃氏年二十四夫殁抚子娶妇子寻卒复抚幼孙苦节数十年而卒
　　李玉姐李发之女幼字阎环奇环奇出亡不返年及筓父母将改字女闻饮泣不食阖户自缢
　　庠生防汉儒妻任氏李经方妻张氏张凤虎妻阎氏卫之屏妻许氏郭杰妻阎氏覃成象妻杨氏张尔抱妻胡氏监生吕暹妻曹氏苏若辙妻孙氏庠生丁作舟妻田氏庠生陈大典妻孟氏田福妻李氏武生白玿妻刘氏庠生丁作彦妻张氏生员田钟奇妻胡氏曹臣母王氏以上俱守志节
　　文水县
　　唐
　　李景让母郑氏早寡治家严身训诸子始贫乏时治墙得积钱僮婢奔吿母曰士不勤而禄犹菑其身况无妄而得我何取亟使闭坎景让自右散骑常侍出为浙西观察使母问行日让率然对有日郑曰如是吾方有事未及行盖怒其不尝告也且曰已贵何庸母行景让重请辠乃赦故虽老犹加棰敇已起欣欣如初尝怒牙将杖杀之军且谋变母召景让廷责曰尔镇抚方面而轻用刑一夫不宁岂特上负天子亦使百歳母衔羞泉下何面目见先大夫乎将鞭其背羣吏大将再拜请不许皆泣谢乃罢一军遂定景让家行修治闺惟谨皆母敎也
　　明
　　霍文聚妻吕氏年二十五夫故守节四十余年奏请旌表
　　李山妻常氏早寡守节终身不变奉旌
　　李俭妻韩氏年二十一夫亡守节抚孤当道旌表王信妻张氏年二十一夫故遗子以文尚幼氏纺织自给抚子成立孀居六十余年
　　李坚妻郭氏年二十孀居誓不改醮抚育幼子年七十六卒
　　孟进妻李氏年十九夫卒遗子甫一歳氏矢志不二苦节殁身
　　李美妻武氏年二十四夫故遗子应春在襁褓氏抚训有成列邑庠乡党咸髙其节
　　郭泽妻索氏夫故触棺欲殉家人防之得不死抚遗腹子卒复抚遗孙两世孤雏尽成其手守节五十五年夀七十九歳建坊旌表
　　郭乐妻王氏举人王一爵女幼嗜读女孝经颇通字义年二十守寡育幼孤事翁姑八十而终邑令马斯和申请旌表
　　李廷妻武氏苏统妻李氏庠生阎艾妻马氏张翼明妻王氏以上俱守志节
　　国朝
　　生员王经世母孟氏少寡苦节建坊旌表
　　庠生郭基隆妻李氏年二十夫亡子如陵如冈俱在抱矢志抚孤歴四十余年雍正八年疏请旌表
　　李楼妻杨氏早寡抚子子亡抚孙苦节六十载享年八十余
　　举人郭超宗妻文氏贼至氏恐被辱投井死邑令刘乃桂旌曰清泉烈节
　　郭梦周妻侯氏梦周早亡氏年十七歳遗孤未周誓死不嫁守节以终
　　席黉列妻贺氏年十九而寡事亲抚孤守志以终侯晏妻孟氏年二十夫亡孀居六十余载终始一节当道扁旌
　　光禄寺署丞王用中妻张氏用中早逝遗孤岱方四歳稍长严课读卒以文名守节四十余年迄如一日
　　武缵妻侯氏年十八生子甫八月缵逝家贫苦守夀九十卒
　　姚永宁妻张氏夫亡与姑郑氏孀居二十余年承欢无间
　　生员任权妻王氏武懋徳妻杨氏蔚三命妻权氏张铭妻成氏监生曹玿妻成氏庠生王岱妻任氏庠生田景行妻周氏侯乐天妻李氏田暐妻武氏杨占春妻陈氏以上俱守志节
　　岢岚州
　　宋
　　杨业妻折氏业初名刘继业事北汉任犍为节度使娶折徳扆女后归宋赐姓杨折性敏慧尝佐业立战功号杨无敌后业战死于陈家谷潘美王侁畏罪欲掩其事折上疏辨夫力战获死之由遂削潘美王爵侁除名
　　王禀妻孟氏禀府州人娶岢岚孟氏禀后为太原总管金尼玛哈陷太原禀力战知不可为负太祖像死汾水中孟曰妻以夫为天夫死我宁有生理亦投水死
　　明
　　生员张大纪妻徐氏妾武氏嘉靖间北部入境被掠迫以行大纪坠崖死徐氏继之武氏掷幼儿崖下绐兵下马拉俱与坠死
　　武勋聘妻王烈姐年十七未婚寇乱被获厉骂不从贼怒斫之裂其尸
　　康业妻葛氏年十六适业越三载业病不起频目葛葛曰得毋疑我有他志耶泣而断发夫卒不食者三日比葬屡哭于墓所投缳自经
　　生员李厚币妻张氏少寡矢志不二训子春艳为诸生未几春艳复夭抚孙自强成茂才年八十乃殁
　　贾东周妻潘氏东周死于寇氏终日哀泣慰谕莫解卒以悲死
　　牛惠妻许氏惠死于兵子斗山复夭折鞠育孙曾严训诲胥为邑诸生年九十有一卒廵按旌之
　　生员王定妻李氏年二十三定卒子纳谏未逾歳家甚窭矢守课子纳谏稍不若辄泣让之谏饩于庠寻卒训孙道成成名年九十三卒题请旌表
　　生员陆登骦妻王氏登骦患足痈医药罔效氏为吮之卒不起夫死王亦死
　　郭渐妻吕氏年十六适渐歳余渐没吕哭不辍声数月哀毁而亡
　　生员秦知章妻何氏张鹏妻呉氏张大整妻王氏常怀卿妻岳氏明经王道新妻梁氏生员王三乐妻姚氏贾振妻袁氏生员李灼妻贾氏俱守志节
　　国朝
　　张朝妻白氏年十七适朝越十一载朝卒家贫亲党难其守氏矢志冰霜养老畜幼苦节三十二年雍正八年疏请旌表
　　郭命妻李氏强暴张荣逼汚不从被害康熙五十三年建坊旌表
　　李元诗妻阎氏早寡抚遗腹子士选耕读兼课歴七十余年勤劳罔懈子列庠
　　生员油栋皇妻张氏年二十余夫亡食贫抚子夀八十余卒
　　岚县
　　明
　　温铎妻赵氏子志端甫一歳铎卒服阕舅姑将夺而嫁之氏剪髪自矢卒抚孤遂志正徳十三年题旌
　　李存信妻梁氏年十八夫卒生子世芳甫数月守节抚孤贞操允着
　　庠生冯继妻温氏年十八而寡抚两月遗孤克成家业人争颂之
　　张爵禄妻冯氏年二十二夫亡抚幼子事舅姑隣妇有劝再醮者面斥逐之妇惭愧而去
　　靳铎妻郭氏年十七夫亡子甫两月氏辛勤抚育卒能有成
　　李尚约妻范氏生子元南未期氏年十九尚约卒痛哭几絶贫寠无依歴困苦无变志有司闻而奬之
　　李禄妻温氏年二十禄亡无舅姑子女之依防独一身凄凉守志年七十而卒
　　李孟和妻尹氏年十九夫亡抚柩悲号昼夜不絶声既葬谨守一室寸步不逾苦节六十余载有司扁旌其门
　　郭登髙妻袁氏嫁甫四月登髙卒氏年十七誓不二天廵按宋给扁旌节
　　庠生郭登科妻张氏早寡事孀姑抚幼子以贞节终子光列邑庠
　　范浩妻刘氏年十九浩亡苦节六十余载卒
　　李璋继妻袁氏璋卒家贫甚子五前妻出者二氏出者三抚前妻子无异己子勤课读胥得成名氏子廷相以孝闻邑令嘉其母贞子孝特加奬励
　　王经妻田氏年二十五经卒子幼舅姑伯叔欲夺其志氏坚贞自守歴四十余年百折不渝
　　刘圣基妻李氏年二十三夫亡氏念刘氏五世单传藐孤系重抚三歳子锡普有成孙枝寖炽乡党贤之
　　国朝
　　邸廷玮妻牛氏年二十五廷玮病笃谓氏曰老母幼弟弱子惟汝是嘱氏涕泣承命廷炜卒孝养孀姑抚夫弟暨子胥成立雍正八年旌表
　　武维英妻冯氏年二十五夫亡奉姑抚子夫兄漂泊迎养之夫弟客死归葬之鞠育孤侄迄于授室闾里咸称贤节雍正八年旌表
　　兴县
　　明
　　李氏罗峪沟村李君璵之姑适吕君璵父巨富而君璵骄纵荡其产几尽父将死密出二千金付其姑曰子不肖后当死沟中汝持此去子改行付之不改则与甥母为他人所诱荡也姑泣而受之密藏于近村树下不令其夫与子知璵父死数年益落魄姑数赒之以语激者再璵愧悔交并姑见其意诚乃曰随我来至树下发得金璵愕曰此何也姑曰此尔父终时所嘱济尔命者也璵感泣献其半姑曰我欲有之则全有矣奚以半为亟持去璵归自刻厉复致富姑死为成服
　　刘绍志妻白氏年十五归绍志越三年绍志病忧劳废寝食绍志窥之顾谓氏曰即我不幸死汝其从我乎氏泣曰顾予不忍言万一不讳妾岂独生绍志卒恸哭时覔死家人防卫至周氏乃佯解颜伺者渐弛密置敛衣于楼上因假他事登楼即自缢比觉已絶矣时年十七歳知县王完为立传
　　髙宗礼妻郭氏年二十一夫卒越二月遗腹生子亲老家贫誓不再醮守节五十六年夀七十有八
　　贺冕妻白氏年二十二生子永宁方一歳冕卒氏食贫抚孤卒年七十有七
　　闗丈胜妻刘氏年二十四夫亡遗腹生子奉养孀姑贺氏抚孤成立年七十八卒
　　呉升妻田氏生一子夫卒隣妇怜其少劝之嫁氏怒曰命可弃身不可汚舅姑义之卒成其志
　　甄泰妻康氏泰病危呼氏曰亲老子幼奈何氏泣而身任之泰卒奉亲抚子一一不违夫命
　　王璲妻齐氏年二十八璲卒缢于尸傍廵按李立贞妇坊以旌之
　　生员樊瓒妻刘氏年二十四瓒卒子安仁在襁褓氏守节训子列明经任秦州判官嘉靖间请旌
　　张子建妻李氏夫卒遗孤朝义方在娠既生抚甫成寻亦卒又抚二孙以老廵按李旌其贞节
　　白能妻赵氏能卒子幼氏甘贫守志誓不改节年七十卒
　　胡天禄妻孙氏年二十三夫卒无子矢志自守抚义子存夫祀年七十而终
　　刘玫妻樊氏年二十一夫卒兄欲夺其志氏携子讼官全节以终
　　王鸾妻贺氏年十九夫卒自缢以殉廵按桂旌其门呉良能妻陈氏年二十三夫亡誓殉潜缢于柩侧廵按桂旌之
　　张冔妻白氏方娠夫亡已而举子家贫身亲耕稼以自食年六十三卒
　　田绍先妻李氏夫亡年二十四歳同姑守节抚遗孤年七十六卒
　　康所里妻孙氏生员孙世祥女为贼所掠逼汚之不从骂贼求死贼不加刃挟以俱去至黄河防投水死
　　生员刘文妻樊氏流寇肆掠被执义不受辱坠悬崖死康卫民妻孙氏年十八夫亡遗女一氏誓不再适守节歴四十余年
</div>
    <div class="pagination">
<a href="山西通志_page487.html">上一页</a><span>...</span><a href="山西通志_page483.html">483</a><a href="山西通志_page484.html">484</a><a href="山西通志_page485.html">485</a><a href="山西通志_page486.html">486</a><a href="山西通志_page487.html">487</a><span class="current-page">488</span><a href="山西通志_page489.html">489</a><a href="山西通志_page490.html">490</a><a href="山西通志_page491.html">491</a><a href="山西通志_page492.html">492</a><a href="山西通志_page493.html">493</a><span>...</span><a href="山西通志_page489.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
