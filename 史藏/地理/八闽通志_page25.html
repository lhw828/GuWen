<!DOCTYPE html>
<html>
<head>
    <meta charset="UTF-8">
    <title>八闽通志 - 第 25 页/共 184 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>八闽通志 - 第 25 页/共 184 页</h1>
    <div class="content">
　　　　　　福宁州

 本州
　　司寇坊在州治前。成化十七年为刑部尚书林聪建。　梯云坊　兼善坊　达尊坊(上三坊在州治东。)　登龙坊　德贵坊　衍庆坊　朝京坊　冠英坊　撷英坊　抡材坊(上七坊在州治西。)　登俊坊　阜民里　清选坊　兴贤坊(上四坊在州治南。)　联桂坊在州治北。(已上十五坊俱废。)　国储坊在朝天街广盈仓前。成化十三年，州判黄晟建。　登龙坊　状元坊(上二坊在州西门外，旧废。)　东街在州治东。　西街在州治西。　南街在州治南。　北街在州治北。(上四街，成化间知州刘象修砌。)

 宁德县
　　德化坊在县治前。宣德七年监察御史张□建。　澄清坊在福宁道前。洪武十二年知县朱政建。　肃政坊在福宁道前之东。　钟秀坊在儒学前之东。　萃英坊在儒学前之西。　崇仁坊(上五坊俱县治东。)　和义坊在县治西。(上二坊俱洪武十二年知县朱政建。)　国子先生坊在县西二十一都。洪武二十九年为周斌建。　状元坊在一都。宋绍熙元年，为余复建。国朝洪武四年，主簿王溥重修。　都宪坊在七都。成化七年，为林聪建。(上二洪俱县北。)

 福安县
　　还淳坊在东街。　毓秀坊在儒学前之东。旧名登俊，后改今名。　兴贤坊在儒学前之西。　龙首坊在二都秦溪口。(上四坊俱县东。)　迎祐坊　辅文坊　儒藻坊　经济坊　状元坊在穆洋。宋淳祐十年4为缪幼节魁武举释褐立。　状元坊在西溪。宋绍定二年为缪蟾魁特奏名立。　省元坊在楼下。宋嘉熙二年，为缪烈立。(上三坊在十八都。俱废。已上七坊俱县西。)　秦溪坊在南街。　濯缨坊　协济坊　搭儿坊去县五里。　廉福坊在廉岭渡头。　状元坊在三十一都苏洋。宋嘉熙二年为刘必成魁武举立。今废。　进士坊在二十都廉村。宋政和五年为陈昂立。(上七坊俱在县南。)　东街在县治东，通瑞应门。　西街在县治西，通礼贤门。　南街在县治南，通甘棠桥。　石矶津市在县南二十都廉村。

 乡　都
 福州府
 闽县
　　宋分十二乡，统三十七里。元析凤池西乡崇贤里，改为左一、左二、左三，南津四厢，隶录事司，乡仍其旧。合海曲、海畔二里为加登海曲里。共三十六里，隶本县。国朝又析合南里为江左、江右二里，复并合南右里入开化里，仍三十六里，统图凡一百二十六。
　　左一坊　左二坊　左三坊(上三坊各统图三。)　南津坊统图四。
　　凤池西乡在府城东南。旧名双桂乡，有都尉、联荣、上仁、棠阴、崇贤五里。宋并为崇贤里。　崇贤里统图三。
　　凤池东乡在府城东二十里。旧无“东”字，宋增之。旧又有清谨、新昌，与今三里为五。宋元并为三。　归善里统图二。　鼓山里统图四。　桑溪里统图一。
　　晋安东乡在府城东七十里。旧无“东”字，宋增之。　合北里统图九。宋海曲里。　嘉登里统图七。宋海畔里。　江左里统图二。宋合浦南里。　江右里统图一。宋合浦北里。
　　晋安西乡在府城东五里。旧名灵芝乡。有清平、永乐、习贤，与今三里为六，宋元并为三。　孝义里统图一。　瑞圣里统图三。　易俗里统图二。
　　高盖南乡在府城南十五里。旧无“南”字，宋增之。旧又有仁德、方胜，与今三里为五。宋元并为三。　时升里统图七。　仁丰里统图二。　光德里统图五。
　　高盖北乡在府城南十里。旧名乌石乡。有周鼎、下惟、令德，与今二里为五。宋元并为二。　嘉崇里统图九。　高惠里统图二。
　　崇善东乡在府城南七十里。旧名希福东乡，凡四里。元并为三。　还珠里统图三。旧分南北二里。元合为一。　西集里宋陈垲为乡师5士民请于县，立荣寿坊于大义。盖以垲世居此地也。自是遂改里为荣绣。元复旧。　方岳里(上二里各统图一。)
　　崇善西乡　在府城南七十里。旧名希福西乡。有永庆、慕贤、待士、清廉、灵岫五里。宋并永庆、慕贤为三。元易待士为永庆。　永庆里统图三。　清廉里统图一。　灵岫里统图二。
　　开化东乡在府城东九十五里。旧无“东”字，宋增之。旧又有受善里，与今二里为三。宋并为二。　光俗里统图三。　至德里统图四。
　　开化西乡在府城东南三十里。旧名温泉乡。有归化、崇信，与今三里为五。宋并为三。　归仁里　永福里(上二里各统图二。)　高详里统图一。
　　赞贤乡在府城南一百里。　绍惠里统图一。　钦仁里统图二。　归义里　积善里(上二里各统图三。)
　　安仁乡在府城东十七里。　官贤里统图三。宋为接贤里。　仁惠里　永南里(上二里各统图五。宋为永盛南里。)　永北里旧胜残里。宋为永盛北里。　开化里(上二里各统图四。元析为合南右及开化二里，国朝并为一。)

 侯官县
　　宋分为十乡，统五十里。元析桂枝乡荣亲、聚星、永平三里，改为右一厢、右三厢，隶录事司；改乡为三十七都，统四十七里，隶本县。国朝改厢为坊。昔宋荣亲里地，增置西南关厢，复为十乡，统都三十，凡为图六十有八。
　　桂枝乡在府城西南二里。唐元和间，以里人陈去疾登科，故名。　右一坊统图四。　西南关厢统图一。宋延福里。咸平间，刘若虚登第，授大理评事，知永嘉县，归乡，大父母、父母俱无恙，郡守谢泌改为荣亲里。　右三坊统图四。元并南斗厢之半为一。宋永平里。
　　东孝悌乡在县南八十里。旧无“东”字，宋增之。　草市都统图一。在西门外。宋孝顺里。　一都统图三。距府城十里。宋永钦、处仁、正节、美宅四里。　十六、七都统图五。距府城九十里，宋驯翚里。(上二都俱府城西。)　三十五都统图一。在府城西北八十里。宋安平里。
　　西孝悌乡在府城西一百里。旧修文乡，宋改今名。　十二都统图二。距府城四十里。宋扬名、惠化二里。　十三都统图三。距府城四十五里。宋招贤、顺平二里。　十四都统图二。距府城六十里。宋齐礼里。(上三都俱府城西。)
　　胜业乡在府城西十五里。　二都统图九。在府城西一十五里。宋孝成、新安、方乐、方兴四里。
　　修仁乡在府城西南七十里。　三都统图三。在府城西四十里。　四都统图四。距府城四十五里。宋海平、灵凤、绥平三里。　五都统图一。距府城五十里。宋迁蝗里。　十都统图三。距城三十里。宋永康里。(上三都俱府城西南。)
　　永安乡在府城西北一百六十里。　十九都距府城百二十里。　二十、二十一、二都距府一百三十里。宋永兴、清化二里。　二十五都距府城七十里。　二十六都距府城一百八十里。宋修仁里。(上四都俱府西城。)　二十八、九、三十都距府城二百一十里。宋嘉祥东里。　三十一、二、三都距府城一百一十里。宋嘉祥西里。　三十四都距府城九十里。宋保安上下二里。(上三都俱府城西北。已上七都各统图一。)
　　石门乡在府城西北八十五里。　十五都统图三。距府城七十里。宋九功上下二里。　十八都统图一。距府城一百一十里。宋归德里。(上二都俱府城西。)　三十六都统图二。在府城西北七十里。宋万安里。
　　东太平乡在府城西北百二十里。　二十三都在府城西一百五十里。宋安仁里。　二十七都在府城西北二百里。宋东安里。(上二都各统图一。)
　　西太平乡在府城西北百二十里。旧元丰乡，宋改今名。　十一都统图二。在府城西南三十五里。宋旗亭、志节、惇和、永宁、兴和、加川、畴川七里。　二十四都统图一。在府城西一百五十里。宋仁德里。
　　五芝乡在城西南一百里旧令善乡。宋改今名。　六都统图二。距府城五十五里。宋清政里。　七都统图五。距府城六十里。宋闽光、三秀二里。　八都距府城八十里。宋新兴里。　九都距府城一百里。宋吉壤里。(上二都各统图一。已上四都俱府城东南。)

 怀安县
　　宋分九乡，统四十四里。元析感应乡賛城里、八座乡观风里为子城厢、右二厢，隶录事司；又分同乐为东西二乡，通十乡二十五都、四十五里，隶本县。国朝改厢为坊，乡都仍旧，统图四十又七。
　　子城坊统图四。元初有子城东、子城西、东渎三厢。后合为一。　右二坊统图二，元初有东西二厢，后合为一。
　　感应乡　一都统图二。在府城西三十里。宋西安、安康、清平、立德四里。内立德宋隶灵山乡，元析隶于此。
　　崇业乡宋敦业里。　二都统图四。在府城西二十里。宋钟山、择善、开化、太平、忠信、钦德、賛城七里。内钦德、赞城二里旧隶感应乡，元析附此。
　　灵山乡　三都距府城三十里。　四都距府城四十里。(上二都俱府城东，各统图一。宋怀贤、越城、遵化、宁基四里。)
　　八座乡　五都距府城五十里。　六都距府城六十里。(上二都俱府城东，各统图一。宋观风、孝仁、温泉、高迁、稷下五里。)
　　承平乡　七都统图二。距府城三十里。　八都统图三。距府城四十里。(上二都俱府城南。宋接下、黄信、顺安、孝弟、安上五里。)
　　移风乡　九都统图三。　十都统图二。(上二都俱府城南五十里。宋长寿、崇福、清善、匀化、杨峙五里。内崇福里即元汇泰里也。)
　　积德乡　十一都统图五。距府城五十里。　十二都统图二。距府城六十里。(上二都俱府城南，宋恭顺、高阻、孝廉、胜平、待宾五里。)
　　侯官乡旧有崇江果6，宋并。　十三都统图二。距府城四十里。　十四都距府城五十里。　十五都距府城六十里。(上二都各统图一。已上三都俱府城西。宋清泰、安定、北平、德风、宁运、超胜、江阳七里。)
　　同乐东乡　十六都距府城七十里。　十七都距府城九十里。　十八都距府城一百里。　十九都距府城一百一十里。　二十都距府城一百二十里。　二十一都距府城一百三十里。(上六都俱府城西。各统图一。宋施化、前屯、西屯、后屯四里。)
　　同乐西乡　二十二都距府城一百四十里。　二十三都距府城一百五十里。　二十四都距府城一百六十里。　二十五都距府城一百七十里。(上四都俱府城西，各统图一。宋兴盛焦溪、前屯、中屯、东屯五里。)

 长乐县
　　旧分七乡，宋并为四乡，统三十二里。元改为二十四都，增置崇德里，分崇丘、昆由、弦歌各为上下里，凡三十六里，乡仍其旧。国朝分为东西二隅，二十四都，仍统于四乡。
　　善政乡在县西一里。宋并永泰乡为之。廉风、建兴、崇德、敦素、崇贤五里，旧属永泰。　东隅　西隅旧德政里，宋因邹异中经明行修科，改为宾贤里。　九都宋逍遥、进贤二里。　十都宋清平里。(上二都俱县东。)　十一都宋建兴、廉风二里。　十二都宋敦素、崇贤、崇德三里。(上二都俱县东南。)
　　二难乡在县西南五里。旧崇丘乡。以潘循、潘衢同登第，改其乡曰二难，里曰同荣。宋并安时乡昆田、依福、灵石、泉元、归义五里为之。　二都元崇丘上里。　三都元崇丘三里。　四都宋信德、嵩平二里。　五都宋泉元里。(上四都俱县南。)　六都元昆由上里。　七都元昆由下里。　八都宋同荣、依福、灵石三里。(上三都俱县东南。)
　　昌化乡在县东南十里。宋并依德乡为之。海滨、崇化、良田、千零四里，旧属依德。　十三都宋仁义、永胜、招贤三里。　十四都元弦歌上里。　十五都元弦歌下里。　十六都宋和风里。(上四都俱县东。)　十七都在县东南。宋崇仁里。　十八都宋崇化里。　十九都宋良田里。　二十都宋千零里。(上三都俱县南。)
　　芳桂乡在县东北二十五里。以林慎思兄弟五人登第，故名其乡曰芳桂。又以慎思中宏词科，故名其里曰大宏。　二十一都宋敦化、方安二里。元并为从化里。　二十二都宋大宏里。　二十三都宋方乐里。　二十四都宋新开里。(上四都在县东北。)

 连江县
　　旧五乡，宋分为七乡，统二十四里。元复为五乡，分崇德为四里，寻为四都。又分安仁为二里，合光化、临江为光临里，凡二十五里。国朝复并崇德里为三都，又合安仁为一里，而省安义里。凡十九里三都，统三十七图。
　　宁善乡按宋《三山志》云：“宁善乡在县东南四十里，有丰邑，后并入。”而新志以为附郭东西，则县治旧在宁善乡西北，今盖迁于此也。惜其记载阔略，不知旧县在于何所，今县迁于何时耳。姑记于此，所俟知者。　钦平上里统图四。在县前大街以西。　钦平下里统图五。在县前大街以东。　二十六都统图一。在县东北一百里。　二十七都统图二。在县东北八十里。　二十九都统图一。在县东二十五里。(上三都宋元崇德里地也，俱隶宁善乡。今县志去其里名，而别列于诸里之后。今姑依旧志。仍附于此。)
　　宋福乡在县东南二十里。宋志在县南二十四里。　新安里　安庆里(上二里各统图二，俱在县南五里。)　永贵里统图三。在县东十五里。旧分上、下二里，宋并为一。
　　太平乡在县西北六十里。宋志在县西北四十里。　光临里在县西北三十四里。宋光化、临江二里，元并为一。　清河里在县西十里。　安仁上中里在县北八十里。宋安仁里。元分上、下二里。国朝复并为一。(上三里各统图一。)
　　名闻乡在县东北三十里。宋志在县西北七十七里。有上、下二乡，元并为一，乡有八里，元并为七。　加贤上里在县东十三里。　加贤下里在县东一十里。　贤义里在县北十五里。宋为进贤。元为贤义，疑以安义里并入而名。　中鹄里在县北八十里。旧名通化。唐张莹尝有诗：“一箭不中鹄，五湖归钓鱼。”宋取以更里名。　仁贤里在县西北六十里。宋为敦贤，元为仁贤。疑以归仁里并入而名。　安定里在县西七十里。(上六里各统图一。)
　　五贤乡在县东北七十里。宋志在县东北百五十里，有上、下二乡，元并而为一。　安德里　保安里(上二里距县六十里。)　建兴里距县七十里。(上三里各统图二。)　集政上里距县七十里。统图一。　集政下里距县七十五里。统图三。宋有集政里、招贤上、下里，元志无招贤，有集政上下里。

 福清县
　　旧十乡，宋并为七乡，统三十六里，元因之。国朝改永西里，旧永庆西里为四隅，寻为六隅。又析海坛、灵德、化北、平南、平北、永宾六里为十六都，余如旧。后又并永寿里入善福里。统图凡一百一十又九。
　　太平乡在县东五里。旧有龙兴、崇宾二里。宋并入永东、永西、海坛三里。六隅旧永西里。初改为东、西、南、北四隅，今南隅分为上、下图，北隅分为一、二图，是为六隅。　永东里统图一。在县治东五里。旧永庆东里。　修仁里统图一。在县西北五里。旧属永乐乡，改为嘉禾，后复今名。　海坛里在县东南海中，详见《山川志》。元分为海上、海下二里，今海上里为六十六都、六十七都(各统图二)；海下里为六十四都(统图一)、六十五都(统图三)。今居民尽徙他处，里名尚存。
　　万安乡在县西南四十里。旧有文秀乡，以翁承赞得名，宋嘉祐间并隶万安。万安里统图一。在县西南三十五里。　新丰里统图一。在县南五里，旧属太平乡。　灵德里(今分上、下都)：　上都在县南二十五里。　下都在县西南二十五里，各统图一。　苏田里统图一。在县西南三十里，旧隶文秀乡。　安香里统图一。在县西南五十里。　光贤里统图三。在县南六十里。翁承赞所居。上三里旧隶文秀乡。)
　　崇德乡在县东南五十里。旧有三亭乡，统遵义、遵教、灵瑞、时和四里。宋并入附近诸乡。　福唐里统图三。距县三十五里。宋钦唐里。元改今名。　时和里统图六。距县四十里。旧以惇和南、惇和北二里并为敦化，宋改今名。(上二里俱县南。)　化北里(宋归化北里，元安化北里。隋时掠琉球五十户居于此。今分上、下都)：上都距县五十里。　下都距县五十五里。(上二都各统图四，俱县东北。)　平南里(旧安平南里，隶山亭乡。今分三都)：　五十九都统图四。距县九十里。　六十都统图五。距县一百里。　六十一都统图三。距县一百二十里。(上三都俱县南。)　平北里(统图十。旧安夷北里，隶山亭乡。今分上、下都)：　上都在县南五十里。　下都在县东南七十里。(上二都各统图五。)　井得里闽王审知筑占计洋，凿井无水，拜而得之，名拜井里。元改今名。统图四。在县东南四十五里。
　　孝义乡在县南二十五里。旧有万寿里，宋并。　隆仁里统图二。在县东南四十五里。宋栖仁里。　江阴里统图六。在县南九十里。隔海，旧隶常德乡。临江里统图二。在县东南五十里。　南日里统图二。在县南一百里，旧隶万安乡。　化南里统图八。在县东南五十里，旧隶常德乡。宋为归化南里。元改安化南里。
　　长东乡在县西四十里。旧有长乐西乡，北为长乐东乡。宋并西乡，此遂去“乐”字。　文兴里在县东三里。旧为隆兴里。　清源里在县西二十五里。旧为清源里，半属西乡。　新宁里在县西四十里。旧属西乡，有里外里，今并。方兴里在县西北二十里。(上四里各统图一。)
　　感德乡在县东二十五里。旧有鳣庭里，宋并。　仁寿里统图一。在县南十里。旧为万寿里。　浔阳里统图一。在县南二十五里。旧属孝义乡。　永滨里(半为海岛。今分为三都)：一都统图一。去县三十五里。　二都统图四。去县三十五里。　三都统图三。去县四十里。(上三都俱县东。)　新安里统图四。　方成里统图二。　方民里旧为方乐，有南北二里。元改方明，今为方民。统图七。上三里俱县东二十里。)
　　永福乡在县西十二里。宋为永乐乡，有常乐、元福、立德里。后并。　永福里在县西一十里。　清远里在县西南三十里。旧隶万安乡。　善福里在县西一十里。旧属长乐东乡。　遵义里旧属山亭乡，在县北一十五里。(上四里各统图一。)

 古田县
　　宋分四乡，统一十三里，元因之，又析为四十八都，而统于里。国朝分为坊五保，在乡为四十二都，统图凡五十有九。
　　一保在县治□□六里。　二保在县治□三里。　三保在县治□三里。　四保在县治□六里。　五保在县治□六里。(上五保俱在坊，各统图一。元属保安里四十八都。)
　　一都距县九十里。　二都　三都各距县八十里。(上三都各统图一，俱在县西。元属和平里。旧有四十七都，国朝并入一都。又有四都，永乐十年并入一、三、七、八都。)　五都统图一。在县西四十里。元属颛溪里7。旧有六都，国初并五都。　七都距县四十里。　八都距县五十五里。　十都　十一都各距县一十五里。(上四都俱在县西，各统图一。元属崇礼里。旧有十都，国朝永乐十年并入九都、十一都。按县志云：“九都并入在坊五保，又有十都。”二说不同，今姑从县志。)　十二都在县西五里。　十三都在县南三十里。　十四都在县东五里。(上三都各统图一。元属保安里。已上四里，元俱统于建安东乡。宋为建东乡。)十五都距县十五里。　十六都距县二十里。(上二都各统图一，俱在县北，元属慕仁里。)　十七都距县三十五里。　十八都距县四十里。(上二都各统图一，俱在县北。元属新兴里。旧有一十九都，今并入十八都。)　二十都统图一。二十一都统图二。(上二都各距县五十里。)　二十二都统图一。距县一百二十里。　二十三都距县一百八十里。)　二十四都距县一百三十里。　二十五都距县一百五十里。(上三都各统图二。已上六都俱在县北，元属横溪里。)　二十六都统图一。距县九十里。)　二十七都统图一。距县一百三十里。　二十八都距县一百三十里。　二十九都距县一百八十里。各统图三。(上四都俱在县北。元属新俗里，旧名洛阳。已上四里，元俱统于恩惠乡。)　三十都在县北六十里。　三十一都在县东七十里。(上二都各统图一。)　三十二都统图二。距县一百九十里。　三十三都距县一百五十里。　三十四都距县一百三十里。各统图一。(上三都俱在县东北。已上五都，元属移风里。)　三十五都在县东北。　三十六都在县东。(上二都各统图一，距县一百三十里。元属安乐里。)　三十七都统图一。距县一百七十里。　三十八都统图二。距县一百五十里。　三十九都统图一。距县一百一十里。(上三都俱在县东。元属顺委里。旧名慎委，避宋孝宗讳，改为顺员。已上三都，元俱统于寿田乡。)　四十都距县一百里。　四十一都距县一百五十里。(上二都各统图一，俱在县东。元属安民里。)　四十二都距县三十里。　四十三都距县四十里。　四十四都　距县四十五里。(上三都各统图一。)　四十五都统图二，距县四十里。(上四都俱在县东北。)　四十六都统图一。在县东南四十七里。(上五都，元属邵南里。已上二里，元俱统于元和乡。)

 永福县
　　宋分三乡，统十四里，元因之。国朝析为三十六都，后省为二十七都，今又省为九都，乡仍其旧，而里亦省，仅存其八。
　　丰和乡　在县东七十里。宋有永泰里，后并。又宋、元俱有唐元里，国初以隶中和乡，今并入永安里。国初有保元里，今并入待旦里。　永唐里(合永安、唐元二里而名)：　一、二、三都旧分为三都，今合为一。　待旦里：四、五、六、七、八、九、十都旧分为七都。内四、五、六、七都属保元里，八、九、十都属本里。今合为一。
　　中和乡在县南三十步。宋、元名通北，国朝改今名。宋、元及国朝有光德、高盖、官贤三里，与今二里为五。今并为二。高盖，宋、元名平盖。官贤，宋、元名安乐。　元辅里(宋、元为开平里)：　十一、十二都旧分为二都，今合为一。　新丰里：十三、十四、十五、十六、十七、十八、十九、二十、二十一都旧分为九都，内十三、十四、十五都属元辅里，十六、十七都属光德里，二十、二十一都属属高盖里，十八、十九都属本里。今并为一。
　　和平乡在县西南九十五里。　感应里：二十二、二十三、二十七、二十八、二十九、三十都旧分为六都，内二十二、二十三都属官贤里，二十七都属龙津里，二十八、二十九、三十都属本里。今并为一。　新津里(宋、元为新建里)：二十五、二十六都旧分为二都，今并为一。　保德里：三十一、三十二都旧分为二都，今并为一。　英达里(宋、元为归义里)：　三十三、三十四都旧分为二都，内三十三都属保德里，三十四都属本里。今并入为一。　三十五、三十六都旧分为二都，今并为一。

 闽清县
　　宋分二乡，统十里。元析宣政里为二坊，合居仁、护仁为居护仁里，而省苑立里，凡八里，统二十四都。乡仍其旧。国朝因之，但后复分居仁、护仁为二里，凡九里。
　　奉政乡在县东北三十里。　宣政里(元又有二都，今析入孝顺里)：和丰坊　升平坊　十五都　十六都(上二都俱县南。)　金沙里：十三都　十四都(上二都俱县西。)　贺恩里(元有十五都，十六都，今析入宣政里)：　十七都　十八都(上二都俱县东。)　安仁里：十九都　二十都　二十一都　二十二都　二十三都　二十四都(上六都俱县东。)
　　寿宁乡在县西北五十余里。宋为永宁乡。元改今名。　仁寿里：十一都　十二都(上二都俱县北。)　孝顺里：二都　三都　四都(上三都俱县南。)　居仁里：六都在县南。　护仁里：五都在县西。　盖平里：七都　八都　九都　十都(上四都俱县西。)

 罗源县
　　宋分三乡，统一十三里。元分罗平、招贤、林洋、霍口、黄重各为二里，凡一十八里。国朝改附县为四隅，寻并为二隅，省安全、新顺、霍口三里，合罗平为一里，又分善化、招贤、新丰、黄重各为二里，凡为隅二，里一十又四。
</div>
    <div class="pagination">
<a href="八闽通志_page24.html">上一页</a><span>...</span><a href="八闽通志_page20.html">20</a><a href="八闽通志_page21.html">21</a><a href="八闽通志_page22.html">22</a><a href="八闽通志_page23.html">23</a><a href="八闽通志_page24.html">24</a><span class="current-page">25</span><a href="八闽通志_page26.html">26</a><a href="八闽通志_page27.html">27</a><a href="八闽通志_page28.html">28</a><a href="八闽通志_page29.html">29</a><a href="八闽通志_page30.html">30</a><span>...</span><a href="八闽通志_page26.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
