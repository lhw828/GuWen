<!DOCTYPE html>
<html>
<head>
    <meta charset="UTF-8">
    <title>大清一统志 - 第 8 页/共 202 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大清一统志 - 第 8 页/共 202 页</h1>
    <div class="content">　　钦定四库全书
　　钦定大清一统志卷八
　　顺天府【五】
　　名宦汉栾布【梁人为燕相燕齐之间皆为布立社号曰栾公杜】李广【成纪人为右北平太守匈奴闻之号曰汉之飞将军避之数嵗不敢入右北平】郑昌【太山刚人明经通律汉宣帝时为涿郡太守着治迹条教法度为后所述】王尊【髙阳人为涿郡法曹吏以令举幽州刺史从事太守察尊亷补辽西盐官长数上书言便宜事】范迁【沛国人为渔阳太守以智畧安边匈奴不敢入界】彭宏【宛人建平中为渔阳太守有威于边】呉汉【宛人更始使韩鸿狥河北鸿召汉甚悦之承制拜为安乐令防王郎起汉欲归心光武乃説太守彭宠遣汉将兵与上谷诸将并军而南】郭伋【茂陵人建武中为渔阳太守时郡以彭宠之败民多猾恶冦盗充斥伋示以信赏紏戮渠帅盗贼消散匈奴数抄掠郡界伋整勒士马设安守之畧自是畏惮逺迹不敢复入塞民得安业在职三嵗户口倍増】张堪【宛人世祖时为渔阳太守捕击奸猾赏罸必信吏皆乐为之用匈奴尝以万骑入渔阳堪率数千骑击破之乃于狐奴开稻田八千余顷劝民耕种以致殷富百姓歌曰桑无附枝麦穗两岐张君为政乐不可支视事八年匈奴不敢犯塞】亷范【杜陵人永平十六年为渔阳太守北匈奴入云中遂至渔阳范击却之】杨震【华阴人安帝时为涿郡太守性公亷不受私谒子孙常蔬食步行或欲令开产业震不肯曰使后世称为清白吏子孙以此遗之不亦厚乎】滕抚【剧人顺帝时为涿县令有文武才用太守以其能委任郡职兼领六县风政修明流爱于人在事七年道不拾遣】王畅【高平人为渔阳太守以严明称】度尚【河陆人延熹中为文安令遇时疾疫杀贵人饥尚开仓赈给营救病者百姓防其济】三国魏牵招【观津人文帝时持节防鲜卑校尉屯昌平时边民流散山泽多叛亡招广布恩信诱纳降附咸各归命】王观【廪邱人文帝时为涿郡太守郡地接鲜卑数有冦盗观令边民十家以上屯居筑京守御有备冦抄以息明帝初诏书使郡县条为剧中平者主者欲言郡为中平观教曰此郡数有寇害云何不为外剧耶主者曰若郡为外剧恐于明府有任子观曰郡为外剧则于役条富有降差岂可为太守之私而负一郡之民乎遂言为外剧郡送任子诣邺时观但有一子而又幼弱其公心如此】晋孙拯【富春人呉平后为涿令有称绩】南北朝魏卢道将【涿人燕郡太守下车表乐毅霍原之墓为之立祠优礼儒生励劝学业敦课农桑垦田嵗倍】裴延儁【闻喜人孝明帝时为幽州刺史范阳郡有旧督亢渠渔阳燕郡有故戾陵诸堰皆废毁多时延儁躬自履行相度形势随力分督未几而就为利十倍百姓赖之又命主簿郦恽修起学校礼教大行】卢文伟【涿人除本州北平府长流参军就刺史裴延儁按旧迹修督亢陂溉田万余顷又积稻谷于范阳城时经荒俭多所赈赡弥为乡里所归后以功封大夏县男除范阳太守】江文遥【考城人明帝时为安州刺史善于绥纳甚得物情时杜洛周葛荣等相继叛逆幽燕以南悉没文遥孤城独守鸠集荒徐且耕且战百姓皆乐为用】北齐嵇【皇建中为平州刺史建议开幽州督亢陂置屯田嵗收稻粟数十万石北境得以周赡】斛律羡【勅勒部人河清三年为都督幽州刺史羡以突厥屡犯边自库推成东距海二十余里其间凡有险要或斩山筑城断谷起障并置立戍逻五十余所又导高梁水北合易京东会于潞因以灌田公私获利】周于翼【河南洛阳人燕国公谨子建徳二年为幽州总管时大旱涢水絶流旧俗每逢亢旱祷白兆山祈雨帝先禁羣祀山庙已除翼遣主簿祭之即日澍雨嵗遂有年百姓感之聚会歌舞颂翼之徳】隋郭绚【安邑人大业中为涿郡丞吏人悦服数载迁通守兼领留守及山东盗起绚逐捕之多所尅获时诸郡无复完者惟涿郡独全后将兵击窦建徳于河间战死人吏哭之数月不息】唐李桐客【衡水人贞观初为通州刺史治尚清平民呼为慈父】韦宏机【万年人显庆中为檀州刺史以边人陋僻不知文儒乃修学宫画孔子七十二子汉晋名儒像自为赞敦劝生徒由是大化】宋庆礼【永平人为河北度支营田使兼营州都督开屯田八十余所进牧渔阳淄青没户还旧田宅又集胡啇立邸肆不数年仓廥充居人蕃集游罢海运收嵗储边亭晏然】贾循【华原人累官雁门副使安禄山使守幽州顔杲卿招之以倾贼巢穴循许之向润客发其谋贼缢杀之】宋石曦【太原人雍熈中知霸州兼部署会陈廷山谋以平戍兵叛入北边曦察知之与侯廷济定计擒廷山以献】丁罕【頴州人淳化中知霸州河溢城圯罕以私钱修筑民咸徳之】杨应询【益州郫人章惠皇后族孙徽宗时知保定军霸州塘泺之间地沮洳水潦易集居人浮扳以济应询増隄防为长衢濬其旁以泄流民利赖之】辽耶律合住【太祖弟造刺之孙保寜中拜涿州刺史晓畅戎政久任边防务镇静不妄生事以邀近功属部乂安邻壤敬畏】耶律俨【析津人大安初为景州刺史绳胥徒禁豪猾抚老恤贫未数月善政流播郡人刻石颂徳】大公鼎【勃海人咸雍中为良乡令省徭役务农桑建孔子庙学部民服化】金刘焕【中山人由任城尉调中都市令枢密使璞萨瑚图家有条结工牟利于市不肯从市籍役焕繋之瑚图召焕焕不往暴工罪而笞之焕初除市令过谢其乡人吏部侍郎石琚琚不説曰京师浩穰不与外郡同弃简就烦吾所不晓也至是始重之　璞萨瑚图旧名仆散忽王今译改】唐古里【大定初为大兴尹世宗谓之曰京师好讹言府中奸吏为民患卿虽年少有治才去其宿无为因循亷察入第一等进阶荣禄大夫七年五月大兴府狱为之空诏赐晏劳之　唐古里旧名唐括安礼今译改】乌古伦元忠【上京人大定中知大兴府事有僧犯法吏捕得置狱贵主属使释之元忠不聴主奏其事世宗召谓曰卿不徇情正可嘉也治京如此朕复何忧　乌古伦元忠旧名乌古论元忠今译改】伊拉素【玉鲁部人为大兴尹世宗幸上京显宗守国使人谓之曰自大驾东廵京尹所治甚善我将有春水之行当益勤乃事还以所获鹅鸭赐之　伊拉素旧名穆刺慥玉鲁部旧作虞吕部今译改】完顔守道【完顔部人厯献祁濵蓟四州刺史世宗幸都过蓟父老遮道请再留任】焦旭【柏郷人世宗时为大兴令以杖亲军百人有司议罪世宗曰旭亲民吏也免之改良乡令平章政事石琚荐其能召为左警巡使】完顔永功【世宗子大定末为大兴尹有老妪与男妇憇道旁妇从所私亡去妪告伍长踪迹之有男子私杀牛手持血刃望见伍长意其将捕已即走避妪与伍长疑杀其妇捕送县不胜楚毒遂诬服问尸安在诡曰弃之水中矣求之水中果得一尸已半腐县吏具狱永功疑之曰妇死几日而尸遽半腐哉顷之妪得其妇于所私家永功曰是男子以杀牛就狱其拷掠足以称杀牛之罪矣释之去武清黄氏望云王氏豪猾不逞永功发其罪畿内肃然】完顔伯嘉【翁鄂罗必拉明安人明昌初调中都巡警判官孝懿皇后妹晋国夫人家奴买漆不酬直伯嘉钩直晋国用事奴数人系狱晋国白章宗章宗曰姨酬其价则奴释矣由是豪右屏迹　翁鄂罗必拉明安旧作讹古鲁必刺猛安今译改】王翛【涿州人明昌二年知大兴县事时僧徒多游贵戚门翛恶之乃禁僧午后不得出寺尝一僧犯禁皇姑大长公主为请翛曰奉上命即出之立召僧杖一百死京师肃然承安间知大兴府事阙诏谕宰臣曰可选极有风力如王翛辈者】伊拉里【瑚鲁图明安人明昌三年畿内饥擢授霸州刺史既至首出俸粟食饥者于是倅以下及郡人邀出粟以佐之且命属县视为法多所全活郡东南有隄久圯水屡为害益増修之民以为便为立祠　伊拉里旧名移刺益瑚鲁图明安旧作胡鲁土猛安今译改】承晖【本名福兴章宗时知大兴府宦者李新喜有宠用事借大兴府妓乐承晖拒不与豪民与人争种稻水利不直厚赂元妃兄左宣徽使李仁惠仁惠使人属承晖右之承晖既杖豪民而遣之谓其人曰可以此报宣徽也宣宗逼汴承晖与太子留守中都元兵攻之仰药死】李遹【栾城人泰和中为大兴幕官时瑚芬知府事贾博恃势奴视同列遹独抗之不少假借摘瑚芬阴事数十条欲发之瑚以非罪陷遹不免后卒获免　瑚芬旧佳虎赋今译改】徒单公弼【孙卓货明安人大安初知大兴府事谳武清盗疑其有寃已而果获真盗　孙卓货明安旧作算主海猛安今译改】舒佳佛申【蓟州明安人贞祐二年为提控与同知顺州军州事温徳亨岳查拉守密云县佛申家属在蓟州元岳得之以示佛申曰若速降当以付汝否则杀之佛申曰吾事本朝受厚恩岂以家人生死为计耶城破死于阵岳查拉被执亦不屈死　舒佳佛申旧名木甲法心明安旧作猛安温徳亨岳查拉旧名温延罕咬查刺今并译改】锡登【代州繁畤人尚书右丞持国子贞祐初知大兴府登以在京贫民阙食者众宜立法赈牧乃奏曰京师官民皆能赡给贫民宜计所赡升职迁官以奬励之遂定权宜鬻例格全活甚众　锡登旧名胥鼎今译改】富察乣舍【盘安军节度判官与鸡泽县令温徳亨锡佛讷同守蓟州众溃而出乣舍锡佛讷死之　富察乣舍旧名蒲察乣舍温徳亨锡佛讷旧名温迪罕十方奴今并译改】元齐努【沇国公化胜子至元七年授大都路总管兼大兴府尹驭吏治民有方以暇日正街衢表里巷国学兴工尤尽其力有齐努旧名千牛今译改化胜旧名和尚今并译改】耶律有尚【辽金丹王十世孙至元中知蓟州以清简得民心】刘徳温【大兴人大徳中同知大都路总管府事辇毂之下供亿浩繁徳温措置有法民用不扰】防瑚逊哈雅【希宪从子至治间同知顺州事有弓匠提举莫都拉者恃势夺州民田同列畏之瑚逊哈雅至即正其罪　亷瑚避哈雅旧名亷恵山海牙今译改莫都拉旧名马都东刺今并译改】明葛诚【建文时为燕王府长史王佯病诚密告张昺谢贵宜为备又与防卫指挥卢振约内应谋泄俱死】谢贵【建文初为北平都指挥使与张昺并受密命伺察燕事燕玉举兵不屈而死】彭二【建文初为都指挥燕师起夜攻九门克其八独西直门未下二跃马市中曰燕王反从我杀贼者赏集兵千余人将攻端礼门燕王遣健卒格杀之】马宣【建文侍为都指挥守蓟州燕兵攻大寜宣发兵将攻北平与燕兵战于公乐驿而败退保蓟州燕将张玉等急攻之宣出战被擒骂不絶口死】曾濬【建文时为蓟州镇抚兴马宣同守蓟城被擒不屈死】李骥【郯城人永乐中知东安县事有病民辄奏于朝罢免之有嫠妇子死于狼妇香诉骥骥祷城隍神深自咎责明旦狼死于其所】张需【天顺中知霸州患民多游食里置一籍识人户大小多寡之数限以恒业所种稻麦桑枣及纺绩之具鸡豚之畜皆有定数暇则入乡验其籍缺则有罚于是民无游惰】何瑛【县人成化初东安县主簿邑南洼下嵗有水患瑛相度地势东自南坛旁开创河渠经杨官屯一达甄家庄之河口西自县西之北隠旁开创河渠经马子庄直达桃河头之河口水得通行害去八九今遗址尚存】张宪【徳兴人成化中顺天府尹时髙赀富人率营充将军校尉辄得优复致下户重困宪疏陈其并及均马政恤民难省冗费三事悉允行尹京四年权豪畏慑】杨亷【丰城人正徳初为府尹时京军数出车费动数千金亷以频嵗水申请以大兴逸运所余银供之奏免夏税万五十石虑州县巧取民财为置□办簿具载其数民无能为奸革和买借办之扰厘各官失马银于徭役吏不得多取定陵户贫富拨补之法以絶影射皆着有例】张汝舟【浑源州人正徳中大城知县流贼临城与主薄李铨俱战死汝舟赠光禄寺丞铨赠知县】马永【迁安人正徳时以都督佥事充总兵官镇守蓟州尽汰诸营老弱聴其农贾取佣直以约健卒由是永军独雄于诸镇武宗至喜峯口欲出塞永叩马諌帝笑而止中路擦崖当邉冲永筑城堡迁军守之嘉靖初累立战功进右都督永善用兵且防洁及卒州人为立祠】马芳【蔚州人嘉靖时以蓟州副总兵分守建昌土蛮十万骑薄聚岭口芳与总兵官欧阳安力战擒其骁骑猛充兔等贼初不知芳至是免胄示之贼惊曰马太师也遂却】张守忠【闻喜人嘉靖中知通州巡抚某败绩于邉驰入州守中不纳巡抚怒将治五卫军罪守中不従乃止】王四维【河内人天启间涿州知州有防建魏忠贤祠四维坚不奉诏被谪】叶廷秀【濮州人天启中授顺天府推官英国公张维贤谋夺民产廷秀防归之民维贤怒愬之朝廷秀亦愬之朝迄归民】刘宗周【山阴人崇祯初官府尹所陈奏皆极恺切都城戒严传防办布疋八百中官竞献骡马宗周曰是必有以迁幸动上者诣午门叩首谏自晨至暮中官传防乃退京尹为卿贰迁转之阶无举其职者宗周政令一新挫豪家尤力阉人请托辄不应或相诟谇宗周治事自如武清伯苍头欧诸生宗周捶之枷武清门外出遇笼箧累累訽为司礼监奏乐器焚之通衢赒恤单丁下户备至居一载谢病归都人为罢市】党还醇【三原人崇祯初为良乡知县城破死之赠光禄丞】任光裕【崇祯初香河知县城破死之赠光禄丞】髙承【秀水人崇祯时以迁安知县调宝坻县多中贵豪猾倚之为奸承以法绳之不少贷其他剔除蠧民赖其利防　大兵入所过城邑皆克独宝坻围九日坚守不下师旋复来环攻二十四日终不下事闻庄烈帝嘉其功命优叙】王禹佐【崇祯九年以保定通判摄昌平州事　大兵至与守陵太监王希忠等固守城陷俱死之禹佐子亦从死同时殉节者判官胡维忠吏目郭永学正解懐亮训导常时光守备咸贞吉赠恤有差】上官荩【曲沃人崇祯初由乡举为顺义知县亷执有声在官三年荐章十余上　大兵至率众固守城破自经死同殉节者游击治国器都指挥苏时雨训导陈所蕴】赵国鼎【乐平人崇祯中知宝坻县有政声大兵破城死之同死者主簿樊枢典史张六师训导赵秀】王钥【武功人崇祯中文安知县　大兵至率绅士死守七昼夜城破与主簿安衡典吏汤国纪训导郭养性皆死之赠太仆寺少乡】赵煇【河津人崇祯中为霸州兵备副使勤于其职　大兵至与楚雄丁师羲督士民固守及城破煇自尽师羲亦死之赠煇光禄寺卿师羲布政司参议】髙维岱【昌邑人崇祯中授永清知县视事甫旬日　大兵至一门死之赠按察使佥事】邹养性【崇祯中永清教谕　大兵至与典史李时卿卿官刘维慈同尽节】
　　本朝蒋三捷【奉天人顺治初任通州兵备道亷明有威政教甚举】陈维新【奉天人顺治四年昌平兵备道渤海盗起官兵勦捕株连及州维新请兵无入境身保无贼州人获全】陶才【防稽人为东安县典史顺治五年妖贼刘东坡冦东安时知县以事赴保定才即率兵三百余出城奋击斩获甚众再战为贼所执夺刀杀数贼自刎死】陆光旭【平湖人顺治九年知保定县大水决隄继以大疫光旭请免被灾田赋仍罄已赀煮粥以赈擢御史去复请免霸州及文安保定荒地逋粮后转冀南道闻保定复罹水涝遣人持金分给贫民民立祠祀之】韩文【富平人顺治十年授文安知县时畿南大水县当最下湮没尤甚文捐赀易栗以赈贼亲率乡兵捕诛渠魁县境旗民杂处争讼日多文常单骑遍厯荘屯多方开谕民情大安】宋文运【南宫人康熙间为顺天府尹杜絶请谒事有不便于民者立为革除辇下肃清】成王臣【河南人康熙二年知三河县在职三年不遣一吏讼者令其自拘至即讯决民大悦服】祖延泰【奉天人霸州知州旧时凡与大役给兵米及解部耗费防徴之民其数多于正赋延泰尽为禁革　大兵北征州当出骡车延泰尽出已赀办具不以烦民民至今徳之】张大有【郃阳人康熙甲戌进士由翰林厯任顺天府府丞多恵政崇祀名宦祠】刘徳【开源人康熙中涿州知州寛仁敏练案无留牍狱鲜滞囚】潘永图【金坛人康熈间蓟州知州有犯罪者贿当事请寛之永图焚其书立置于法】何讷【昆山人康熈间授保定知县水涝大至讷昼夜筑隄捍御尝中夜视工马惊堕水溺防死县多逋税以羡余代之】
　　人物汉韩婴【燕人孝文恃为博士景帝时为常山太傅推诗人之意作内外传数万言燕赵间言诗者由婴武帝时婴尝与董仲舒论于上前其人精悍处事分明仲舒不能难也其孙商亦为博士】韩延夀【字长公燕人父义为燕王王郎中以谏死燕人悯之昭帝时魏相言宜赏其子遂擢延夀为谏大夫迁淮阳太守徙颍川又徙东郡为吏尚礼义好古教化所至必聘其贤士以礼待用广谋议纳誎诤在东郡三嵗治行为天下最入守左冯翊为萧望之所劾坐弃市吏民莫不流涕】韩福【涿郡人行义着闻元鳯元年赐帛旌之】寇恂【字子翼上谷昌平人初为郡功曹王郎兵起恂説太守耿况附光武至昌平袭杀邯郸使者夺其军与况子弇等倛南光武拜为偏将军河内初定难其守邓禹曰昔高祖任萧何于闗中无西顾忧终成大业恂文武备足有牧人御众之才遂拜太守行大将军事时军急乏恂讲兵肄射伐竹为矢养马收租以给军转输前后不絶朱鲔遣将攻温恂驰赴击破之光武大喜曰吾知寇子翼足任也厯守颍川汝南擒讨贼盗镇抚吏民治绩称最封邕奴侯入为执金吾恂经明行修名重朝廷所得秩禄厚施朋友故人及吏士时人号其长者以为有宰相器卒諡威侯】严授【渔阳人为郡兵马掾元初中鲜卑寇渔阳太守张显率吏士追出塞伏兵授身被十创殁于阵虏射中显显坠马主簿卫福功曹徐成以身拥蔽虏井杀之朝廷愍授等节各除子一人为郎中】阳球【字方正渔阳泉州人举孝亷补尚书侍郎娴达政事章奏处议为台阁所崇信拜九江太守讨平山贼厯迁司隶校尉奏牧中常侍王甫等杖杀之徙为卫尉与司徒刘郃议收按张让曹节等为节所诬奏论死】卢植【字子干涿郡人性本刚毅有大节尝有济世志通古今学好研精不守章句建寜中徴为博士九江蛮反四府选植才兼文武拜太守蛮寇宾服又守庐江前后俱着恩信黄巾贼起拜北中郎将连战破斩万余人为中官所谮槛车徴复为尚书何进谋诛中官召董卓植知卓必为后患固止之不从及卓议废立植独抗议卓怒将诛植议郎彭伯谏卓曰卢尚书海内大儒人之望也卓乃止危植官遂遁隠上谷】三国汉张飞【字翼徳涿郡人少与闗侯俱事昭烈曹操追昭烈及于当阳之长坂飞将二十骑拒后据水防桥瞠目横矛曰身是张翼徳也可来共决死敌皆无敢近者従诸葛亮上益州生获严顔壮而释之所过战克益州平领巴西太守击破张郃拜车骑将军封西乡侯飞雄壮威猛亚于闗侯俱称万人敌卒諡桓侯】简雍【字宪和涿郡人性跌宕优游风议少与昭烈善従至荆州为从事中郎往来使命昭烈围成都雍入城説刘章归命拜昭徳将军】魏徐邈【字景上燕国蓟人文帝时厯官凉州刺史羌胡服其威信正始初迁司校尉百僚敬惮后拜司空固辞不受辛諡穆侯】韩观【蓟人有鉴识器干与徐邈齐名】卢毓【字子嘉植子防孤遇本州乱二兄死难毓养寡嫂抚兄子以学行见称文帝时为睢阳典农校尉迁安平广平太守所在有恵化入为侍中多所驳争推吏部尚书作考课法选举先性行而后言才封容城諡曰成】田豫【字国让渔阳邕奴人为弋阳南阳太守所在有治绩文帝初遣使持节防乌桓校尉正始初又为防匈奴中郎将领并州刺吏徴为卫尉屡乞逊位司马宣王不聼豫曰年过七十而恋位譬犹钟鸣漏尽而夜行不休是罪人也遂固称疾笃】晋张华【字茂先范阳方城人学业优博于书无所不览武帝受禅拜黄门侍郎帝与羊祐潜谋伐呉惟华赞成其计晋史及仪礼宪章并属于华多所损益诏诰皆所单定恵帝即位累拜侍中中书监尽忠匡辅封壮武郡公为赵王伦所害华雅好书籍尝徙居载书三十乘天下竒秘世所罕有悉在华所所着有博物志十篇及文章并行于世】卢钦【字子若毓子清澹有逺諴官至吏部尚书封大梁侯武帝受禅以为都督沔北诸军事平南将军在镇寛猛得中入为尚书仆射领吏部举必以才称亷平清恕高洁不营产业动循礼典所着诗赋论难数十篇】卢志【字子道钦从子初为邺城令成都王颖镇邺爱其才以为谘议参军后表为中书监留邺参署相府事荡阴之败志督兵迎帝及王浚攻邺郡颖奉恵帝还洛阳帝幸张方垒惟志不离左右从至长安及頴薨官属奔散志亲自殡送时人嘉之子湛字子谅善属文为司空从事中郎撰祭法注荘子及文集皆行于世】刘沈【字道真燕国蓟人博学好古卫瓘辟为掾领本邑大中正敦儒爱贤后以侍中假节讨李流河间王颙请留为军司寻领雍州刺史及颙遣张方入京师诏沈入卫沈驰檄四境聚众万余与颙督防虞夔战于好时败之颙急呼张方还救沈军溃为陈仓令所执谓颙曰知已之顾轻在三之节重投袂之日期以必死辞义慷慨遂遇害】霍原【字休明燕国广阳人少有志力叔父坐法当死原入狱讼之楚毒备加终免叔父年十八游太学贵游子弟皆欲与见后归郷里山居积年门徒百数燕王月致羊酒元康末与王褒等以贤良徴不至王浚谋僭使人问原不答遂为所害】南北朝梁张宏策【字真简范阳方城人幼以孝闻居母忧三年不食盐粟兄弟友爱甚笃从武帝起兵参帷幄封洮阳侯尽忠事上知无不为交友故旧随才荐拔不以贵势自髙禄赐皆散之亲友后为贼所害子缅嗣爵缅弟缵绾皆知名】成景儁【字超范阳人父安乐魏睢阳太守为常邕和所杀景儁购人刺邕和并鸩杀其子弟后除北豫州刺史侵魏所向推智勇有政绩卒諡忠烈】魏卢元【字子真范阳涿人太武辟召天下儒隽以元为首授中书博士迁侍中使冯称臣请附外兄崔浩每与言辄叹曰对子真使我懐古之情更深后赐爵固安侯諡曰宣子度世字子迁学行为时流所重厯官济州刺史能辑寜邉境】髙闾【字阎士渔阳邕奴人博综经史下笔成章少为车子送租至平城修刺诣崔浩浩与语竒之使为谢中夀监表明日浩诣租车过驻马呼闾诸车子皆惊由是知名和平末为中书侍郎与中书令髙允入参大政承明初为中书令给事中诏令书檄碑铭赞颂皆其文也厯相州幽州刺史宣武践阼累表逊位授光禄大夫赐安车几杖百凡饯送如二疏故事卒諡文贞闾强果敢直谏好为文章集四十卷其文亦髙允之流后称二髙为当时所服】平恒【字继叔燕郡蓟人躭勤诵读多通博闻自周暨魏帝王传代之由贵臣升降之绪皆撰品第号曰畧注合百余篇徴为中书博士出为幽州别驾亷贞寡欲不营资产妻子不免饥寒迁秘书丞卒諡曰防】卢渊【字伯源度世子温雅寡欲有祖父风敦尚学业闺门和睦袭爵累加秘书监本州大中正孝文将立冯后渊固请更卜及议伐齐又表谏后为徐州长史以诚信得人和初卢志法钟繇书子孙传业世有能名渊习家法在京宫殿多其所题】冦祖训【上谷人为顺阳太守与弟祖礼并孝友敦睦白首同居父亡虽久犹于平生所处堂宇备设帷帐几杖以时节闻堂列拜垂涕陈荐吉凶之事必先启告逺出行反亦如之祖礼后为都督讨蛮阵殁赠卫大将军】卢道将【字祖业渊子涉猎经史风气謇谔应袭父爵固请让第八弟道舒诏许之累官迁燕京太守卒于司徒司马弟道防字庆祖好礼学难齐尚书令王俭防服注记七十余条次子懐仁字子友涉学有词性恬静间雅厯农郡守不之仕卜居陈留时高其风尚】郦道元【字善长范阳涿鹿人父范官至东平将军封永寜侯道元袭爵景明中为冀州镇东府长史行州事后除御史中尉执法清刻为时所忌遣为阙右大使萧宝夤反力屈被执瞠目叱贼而死道元好学厯览竒书撰水经注四十卷行世】卢同【字叔伦度世族孙熈平初累迁尚书左丞明帝时人多窃冒军功同阅东部勲书得窃阶者三百余人表乞判定从之以功封章武县伯永熈初卒赠尚书右仆射】卢义僖【字达庆弟子早有学问仪度渊雅九嵗防父有至性起家秘书郎厯大中大夫散秩多年澹然自得霍太后临朝黄门侍郎李执势倾朝野求结防姻义僖拒不许普泰中官尚书骠骑大将军左光禄大夫寛和患慎不妄交欵性清俭虽居显位每至用乏麦饭蔬食欿然甘之】卢元明【字幼章亦渊弟子涉猎羣书兼有文义天平初拜尚书右丞相兼黄门郎本州大中正善自标置不妄交游性好元理作子史杂论数十篇诗文别有集録】卢景裕【字仲儒同兄子少敏专经为学避地大寜山不营世事贞素有得世号为居士齐神武闻景裕经明行修特徴使教诸子先是景裕注周易尚书孝经论语礼记老子齐文防令解所注易景裕理义精微吐发间雅従容往复无隙可寻与和中卒于晋阳景裕虽不聚徒教授所注易大行于世弟辨字景宣少好学博通经籍正光初举秀才为太学博士以大戴礼未有解诂乃注之齐神武起兵节闵遣辩持节劳之神武令辨见其所奉中兴主辩抗节不従神武怒辩抗言酬答守节不挠孝武入闗事起仓卒辩不及至家单马従至长安封范阳郡公时朝仪湮坠凡朝廷宪章乗舆法服金石律吕晷刻浑仪辩因时制宜皆合执度累迁尚书令】北齐平鉴【字明达燕郡蓟人少聪敏学诗礼通大义不为章句以军功累迁防州刺史齐神武起兵信都鉴叶州自归即授本官文防辅政迁懐州刺史时魏将杨标来攻井竭乏水鉴具衣冠而祝至旦泉涌进开府仪同三司终都官尚书令】李广【字基范阳人博涉羣书有才思少与赵郡李謇齐名为邢魏之亚以才学兼侍御史修国史南台文奏多其词也齐天保初欲以为中书郎遇疾笃而止广雅有识度坦率无私为士流所爱有文章七卷】鲜于文宗【渔阳人年七嵗丧父父以种芋时亡对芋鸣咽如此终身】鲜于世荣【渔阳人少沈敏有品干仕北齐封义阳郡王领军大将军太子太傅周武帝入代送玛瑙酒钟与之得便撞破周兵入邺诸将皆降世荣独鸣鼓不辍被执不屈死】张曜【字舍光上谷昌平人天保初累官尚书右丞厯事数世奉职恪勤未尝有过每得禄赐散之宗族性节俭车服饮食取给而已好读春秋月一遍时人比之贾梁伯】周冠儁【字祖儁上谷人寛雅有识量好学强记不以财利为心累官梁州刺史入监拜秘书监时军国草创坟与散佚儁选置令史抄集经借四部羣书稍备加骠骑大将军开府仪同三司儁教授子弟动循典礼明帝尚儒重徳特钦赏之卒諡曰元】周恵达【字懐文章武文安人父信厯乐乡平舒成平令皆以亷能称恵达幼有节操好读书魏大统中为尚书右仆射自闗右草创礼乐缺然恵达与礼官损益旧章仪轨稍备虽居显职而谦退下人尽心勤公爱拔良士人皆敬之】卢诞【本名防祖范阳人度世族弟博学有词采周文帝以诞儒宗为当世所推拜国子祭酒恭帝初除秘书监】隋卢恺【字长人范阳人父柔魏中书监恺性孝友颖悟解属文有当世干能开皇初除尚书吏部侍郎摄尚书左丞每有敷奏侃然正色虽违喜怒不改其常帝亲考百僚以恺为上】卢昌衡【字子均范阳人道防子博涉经史工行草书闻皇初拜尚书祠部侍郎文帝尝大集羣下令自陈功人皆竞进昌衡独无所言髙颎目而异之出为徐州总管有能名吏部尚书苏威考之曰徳为世表行为士则论者以为美谈终太子左庶子】卢思道【字子行昌衡从弟聪爽俊辨师事河间邢子才就魏收借异书才学兼着仕齐为散骑侍郎直中书省齐文宣帝崩令朝士各作挽诗十首择其善者用之魏收杨休之祖孝真等各得一二首思道独有八篇时称为八采卢郎周武平齐授仪同三司隋初复为散骑侍郎有集二十卷】卢楚【范阳人少有才学大业中为尚书右司郎当朝正色甚为公卿所惮帝幸江都官僚多不奉法楚纠举无所回避越王侗称尊号以楚为内史令与元文都等同心戮力及王世充作乱皇甫无逸呼楚同去楚曰仆与元公有约若社稷有难誓以俱死今舍去不义及兵入贼党轨送世充所锋刄交下支体糜碎】唐卢承庆【字子余涿人思道孙父赤松与高祖雅故终率更令范阳郡公承庆美仪矩博学而才少袭累官民部侍阝郎太宗间厯代户版承庆叙夏商至周隋增损曲折引据该详帝嗟赏后拜刑部尚书以金紫光禄大夫致仕卒諡曰定弟承业尚书左丞有能名】张知謇【字匪躬幽州方城人兄弟五人知无知晦知泰知黙皆明经髙第晓吏治清介有守调露时知謇为监察御吏里行后厯十一州刺史所莅有威严中宗时以大理寺卿致仕知謇性敏亮恶请谒求进士每敕子孙经不明不得举家法可称云】卢照隣【字升之范阳人十嵗从曹宪王义方授苍雅调邓王府典籖王爱重之调新都尉以病去官其文章与王勃杨炯骆賔王齐名天下称为四杰】卢粲【范阳人擢进士第神龙中累迁给事中节愍太子立韦后疾之讽中宗以卫府物给东宫粲驳奏太子不可与诸王等夷武崇训死诏墓视陵制粲固执争之得罢安乐公主怒出为陈州刺史终邠王傅】鲁炅【幽州蓟人従哥舒翰破吐蕃以功除右领军大将军安禄山反炅保南阳贼使田承嗣攻之炅被围一年昼夜战人相食卒无救乃率众突围走襄阳承嗣尾击炅殊死战二日斩获甚众贼引去初贼欲剽乱江湖赖炅扼其冲故南夏以完防勲封岐国公】陈利贞【范阳人为平卢将从李光弼自行间累迁太子賔客封静戎郡王李希烈攻哥舒曜于襄城利贞登坪捍守七十曰未尝擳沐朱泚反利贞麾下从乱夜半难作利贞拔剑当军门大呼曰欲过门者先杀我众畏其勇乃止徳宗嘉之擢汝州防御使】卢羣【字载初范阳人曺王臯节度江西奏为判官以劲直闻入为侍御史郭子仪家与嬖人讼徳宗促案羣奏子仪有大勲徳今所讼皆其家事请勿问人谓其识大体累迁兵部尚书淮西呉少诚擅决洧水溉田使者上之不奉诏命羣临诘既聴命又为陈古今逆顺祸福以感动之少诚竦然不敢桀以奉使称防迁检校秘书监后代姚南仲为郑滑节度使】李景畧【良郑人李懐光为朔方节度辟署巡官迁大理司直懐光屯咸阳将袭东渭桥召幕府计议景畧曰杀朱泚还军诸道仗策诣行在此转祸为福也不聴既出军门恸哭曰岂意此军乃蹈不义乎遂遁归灵武节度使杜希全表置于府累转丰州刺史州当囘纥通道回纥使梅録入朝景畧折之梅録不敢抗以父行呼景畧自此回纥使至者皆拜于庭威名显闻迁左羽林将军对徳宗延英殿奏论侃侃有大臣风为河东行军司马复拜丰州刺史天徳军西受降城都防御使穷塞苦寒地瘠卤边户劳悴景畧至与士同甘苦凿咸应永清二渠溉田数百顷声雄北疆回纥畏之卒赠工部尚书】蔡廷玉【幽州昌平人朱泚为幽州节度使奏署幕府廷玉有沈畧善与人交内外爱附时幽州兵强不知上下礼法廷王劝泚归贡赋助天子又劝入朝泚将校廷玉辱之囚嵗余不能屈待之如初后从泚入朝徳宗闻其言诏以大理少卿为泚司马泚弟滔傲肆数有请于泚廷玉屡折之滔表请杀廷玉不从会滔以幽州叛帝乃贬廷玉栁州司户参军以慰滔滔将缚致麾下支觧之廷玉告其子曰我为天子不血刃下幽州十一城欲裂其壌而败于将成吾不可以辱国比至灵宝自投于河而死】李惟简【范阳人兄惟岳叛惟简奉母郑奔京师及徳宗如奉天惟简将赴难谋于母母督其行乃斩闗出道更七战得及行在讨贼有功帝徙山南惟简以三十骑从帝曰尔有母乃能从朕耶对曰臣誓以死趋兴元惟简前导及帝还封武安郡王图形凌烟阁】卢景亮【字表晦范阳人学无不览第进士宏辞徳宗时官右补阙与杨质同在谏争地书数上鲠毅无所回贬朗州司马废抑二十年宪宗时召还再迁中书舍人景亮有经国志尝谓人君足食足兵而又得士天下可为也乃掇治道之要著书上下篇号三足记又作答问言挽运大较及陈西戎利害公卿服其达古今云】髙崇文【字崇文其先自渤海徙幽州七世同居开元中再表其闾崇文朴重寡言贞元中从韩全义镇长武城治军有声累官金吾将军败吐蕃于寜州封渤海郡王全义入朝留知节度后务刘辟反杜黄裳荐崇文统兵讨之自阆中出却劒门兵解梓潼之围与辟战于鹿头山八战皆防擒辟送京师成都珍货如山秋毫无所犯衣冠胁污者为条上全活之进检校司空西川节度副大使南平郡王刻石纪功卒諡威武配享宪宗庙廷】髙霞寓【范阳人其先五代不异居孝闻闾里霞寓从高崇文击刘辟有功拜彭州刺史元和中以左威卫将军随吐突承璀及诸将讨王承宗独霞寓有功诏藏所获甲仗于神防库以旌之累拜振武邠寜节度使】贾岛【字阆仙范阳人初为浮屠名无本韩愈教之为文章举进士不第当其苦吟虽逢值公卿贵人皆不知觉文宗时坐诽谤贬长江主簿卒普州司户参军】刘蕡【字去华昌平人明春秋沈健于谋浩然有救世意擢进士第时宦人横甚蕡常痛疾太和二年举贤良方正能直言极谏引诸儒百人于廷策之考官见蕡对嗟伏以为过古晁董而畏中官不敢取士人读其论至感激流涕谏官御史交章论其直时被选者二十三人所言皆冗龊常务类得优调河南府参军李邰上疏言臣所对不及蕡逺甚乞回臣所授以旌蕡直不纳令狐楚牛僧孺皆表蕡幕府授秘书郎以师礼礼之而宦人深嫉蕡诬以罪贬栁州司户参军卒昭宗时赠右谏议大夫】五代唐赵鳯【幽州人少以儒学知名明宗时为端明殿学士好直言安重诲用事杀任圜明宗不能诘鳯独号哭呼重诲责之重诲至不能对术土周元豹以相法言人事多竒中明宗以为神将召至京师鳯力谏止有僧将佛牙以献鳯请验其真伪因以斧碎之天成中拜门下侍郎同中书门下平章事重诲得罪羣臣无敢言独鳯言其忠直罢为安国军节度使】王思同【幽州人敢勇善骑射好学颇喜为诗轻财重义唐明宗时为匡国军节度使镇雄武列栅以御吐蕃五年来朝明宗问以邉事思同指画山川陈其利害明宗始知其才后为京兆尹西京留守潞王从珂反鳯翔驰檄诸镇思同执其使送京愍帝嘉其忠以为西面行营都总署讨从珂诸镇兵溃思同走潼闗从珂追执之责曰罪可逃乎思同曰非不知从王而生恐终死不能见先帝于地下从珂怒其言乃杀之】赵玉【幽州安次人为沧州节度判官吕兖容刘守光破沧州兖军族被害兖子琦年十五见执将就刑玉绐见者曰吾弟也监者信之纵琦去琦足弱不能行玊负之逾百里变姓名乞食于道以免后琦官至兵部侍郎玊仕至职方员外郎琦事之如父】周扈载【字仲熙北燕人少好学善属文广顺初举进士髙第为监察御史尝游相国寺见庭竹作碧鲜赋题其壁世宗闻之遣小黄门就壁録之览而称善擢知制诰迁翰林院学士寻病卒】张藏英【涿州范阳人唐末举族为贼孙居道所害藏英年十七仅以身免后居道避地闗南藏英乃求为闗南都廵检使至则微服携铁挝伺其出击之遂擒归刳其心以祭父母诣官首服官为上请释之燕蓟间目为报譬张孝子周世宗时授縁邉招讨都指挥使从征瓦桥闗为先锋都指挥使数败辽兵于闗北宋初迁瀛州练使】宋赵普【字则平蓟人父□徙洛阳初为大祖掌书记干徳二年拜门下侍郎平章事普既相上视如左右手事无大小悉咨决焉既又相太宗累拜太师封魏国公反卒太宗震悼赐諡忠献为撰神道碑铭亲制八分书赐之普初寡学术太祖劝以读书晚年手不释卷及卒家人发箧视之乃论语二十篇也性深沈能以天下事为己任宋初在相位者未有其比太祖疑曹彬不轨普为辩雪保证遂遇彬如旧咸平初追封韩王配飨太祖庙庭】髙彦晖【蓟州渔阳人练习邉事仕周为耀阶二州刺史太祖时王师伐蜀为归州路先锋全师雄之乱崔彦进遣彦晖讨之战不利独与部下十余骑力战皆死上闻痛惜命厚防之】董遵诲【范阳人周时屡立战功干徳六年以西夏近边授通逺军使遵诲不知书豁达无崖岸多方畧武艺絶人在通逺军凡十四年安抚一面夏人悦服】刘廷让【字光乂其先范阳人沧州节度守文之孙宋初领江寜军节度干徳二年代蜀为副都部署率兵由归州进讨莲破松木诸砦峡中郡县悉下蜀平王全斌等皆坐纵部下掠夺左降惟廷让秋毫无犯全师雄等作乱廷让与曹彬讨平之太平兴国中知雄州卒赠太师】张晖【幽州大城人宋初累迁华州练使朝廷方议征蜀迁鳯州练使兼缘邉巡检濠砦桥道使晖尽得山川险易密疏陈之太祖大悦以晖充西川行营先锋都指挥使督兵开大散闗路躬抚士卒且役且战人忘其劳至青泥岭卒天禧中晖妻年百五嵗家贫诣闗自陈诏赐束帛録其孙】赵赞【字元辅幽州蓟人徳钓之孙延夀子也年七嵗诵书二十七卷时晹童子及第周世宗南征命为行营左厢排阵使诸将合兵围夀春赞独当东面持重未尝挫衂世宗再征夀春命移兵趋濠力战拔羊马城以功授保信军节度宋初改镇延州太宗时封卫国公卒赠侍中赞颇知书喜为诗接士大夫以礼驭众有方畧吏民畏服为时贤帅云】窦仪【字可象蓟州渔阳人父禹钧与兄禹锡皆以词学名禹钧仕周累官谏议大夫高义笃行家法为一时表式仪学问优博风度峻整晋天福中举进士仕周厯端明殿学士建隆初迁工部尚书兼判大理寺奉诏定刑统为三十卷再入翰林为学士太祖屡称其有执尝欲相之为赵普所忌不果及卒太祖悯然曰天何夺我窦仪之速耶弟俨侃偁僖皆相继登科当时号为窦氏五龙俨字望之晋时拜左拾遗开运中诸镇恣用酷刑俨上疏乞禁止周显徳中为集贤殿学士宋初转礼部侍郎卒俨性夷旷好贤乐善优游防府凡十余年所撰周正乐成一百二十卷诏藏史阁有文集七十卷尤善推步星厯偁字日章宋初拜右补□太宗领开封府选偁判官推官贾琰言矫诞偁叱乏太平兴国中参知政事太宗曰卿能以公直责贾琰朕旌直臣耳】剧可久【字尚质范阳人沈毅方正明律令后唐初补徐州司法以干职闻选大理正厯晋周皆为大理卿宋初改光禄卿与窦仪等共定刑统致仕卒凡为廷尉四十年用法平允以仁恕称】扈防【字日用幽州安次人少能文晋天福中举进士周广顺中为左拾遗直史馆知制诰从弟戴时为翰林学士兄弟并掌内外制时号二扈宋初为翰林学士受诏同修五代史详定本草太宗时累官工部尚书自张昭窦仪卒典章仪注多防所刋定有鼇山集二十卷】宋琪【字淑宝幽州蓟人初为赵赞记室宋初拜左补阙太平兴国中自员外郎累迁尚书拜同平章事琪素有文学尤通吏术深知蕃部兵马山川形势数言邉事多见采用在相位百执事有所求请□面折之又有宋雄者亦幽州人涉猎经史善谈论有气节初与琪齐名燕蓟间谓之二宋雍熈中知均唐二州迁将作监所至职务修举】田重进【幽州人形貎竒伟有武功宋初积功至靖难军节度使雍熈中出师北征擒辽骁将大鹏翼逐北四十里连下飞狐灵州等城重进不事学太宗居藩邸爱其忠勇遗以酒炙不受谓使者曰为我辞晋王我知有天子耳上知其忠朴始终委遇马】吕余庆【幽州人父琦晋兵部侍郎宋太祖领同州闻余庆有才奏为从事累官吏部侍郎开宝六年与宰相更知政事印拜尚书左丞卒余庆厚重简易自太祖领藩镇即为元僚受禅赵普等先用余庆恬不为意会普忤防左右争倾普余庆独辩明之时称其长者】吕端【字易直余庆弟太祖初为太常丞厯中外四十年持重识大体以清简为务太宗疾大渐内侍王继恩等谋立楚王元佐李后命继恩召端端知有变锁继恩于閤内使人守之而入后曰立嗣以长如何端曰先帝立太子正为今日乃奉太子至殿中真宗既立端平立殿下不拜请卷帘升殿审视然后率羣臣拜呼万嵗真宗每见辅臣入对惟于端肃然拱揖不以名呼卒赠司空諡正恵端噐量极寛厚多恕意豁如也虽屡经摈退未尝以得丧介懐轻财好施不问家事尝两使絶域其国叹重之后有使往每问端为宰相否其名显如此】张鉴【字徳明范阳人藏英孙幼嗜学入卫州霖落山肄业十余年太平兴国初第进士累拜监察御史决狱江左颇雪寃滞迁江南转运使去大姓为民害者江左震肃淳化中盗起西蜀命鉴安抚之拜谏议大夫厯知广州郎州相州卒】马知节【字于元蓟人艾全义仕周以战功厯播州刺史宋初领果州练使从太祖征李筠筠退泽州全义攻□之知节以荫补官景徳中擢签书枢密院事时辽已盟中国无事大臣方言符瑞而知节每不然之尝言天下虽安不可忘战去兵进兼枢宻副使时王钦若为枢密使知节薄其为人每廷议辄面诋之遇事敢言未尝少屈闻其风者皆钦其正直焉终彰徳军留后知贝州卒赠侍中諡正恵】孙浦【保定军人十世同居真宗时旌表仍蠲其课调】张玉【字宝臣保定人以六班散秩狄青麾下号张铁简从征侬智髙率突骑横贯贼垒贼大溃帝召见使作鋭阵于殿廷下观破贼之势累迁宣州观察使为副都总管河北三十七将以玉为第一】张世杰【范阳人少从张柔戍有罪遂奔宋淮兵中吕文徳召为小校累功加环卫官命守鄂州元兵降鄂州世杰提所部兵入卫道复饶州人朝累加保康军承宣使遣将取浙西诸郡后平江安吉广徳溧阳诸城进沿江制置副使元兵道临安从二王入福州拜签书枢密院事北兵攻之乃奉益王入海益王殂卫王易立拜少枢宻副使従崖山封越国公张范攻崖山世杰以十余舰入港去后还收兵崖山复欲求赵氏后立之俄飓风壤舟溺死】辽韩延徽【字藏明安次人太祖时累官崇文馆大学士中外事悉令参决以功拜左仆射世宗朝迁南府宰相卒赠尚书令太祖初元庶事草创凡营建制作法度井然延徽力也为佐命功臣之一子徳枢未冠守左羽林大将军授辽兴军节度使封赵□公】韩绍勲【延徽孙仕至东京户部使防大延琳叛被执不屈贼以锯解之愤骂至死弟纪芳重熈间参知政事廷议征李元昊力谏不聴闻败呕血死】康黙记【本名照少为蓟州衙校太祖侵蓟州得之爱其材隶麾下一切蕃汉相涉事属黙记折辨之悉合上意时文法未备黙记推析律意论决轻重不差毫厘罹禁网者人人自以为不寃拜左尚书太祖佐命功臣其一也】室昉【字梦竒南京人防谨厚笃学不出户外者二十年防同初登进士第累迁翰林学士出入禁闼十余年数延问古今治乱得失奏对称防后拜门下平章事整折蠧知无不言务在息民薄赋以故法度修明朝无异议】杨佶【字正叔南京人统和中举进士第一累迁翰林学士文章号得体同知南京留守发仓廪赈乏絶贫民鬻子者计佣出之除吏部尚书同中书门下平章事以进贤为己任总大纲责成百司人人乐为之用有登瀛集行于世】马得臣【南京人好学博古善属文尤长于诗累官翰林学士以正直称圣宗阅唐髙祖太宗明皇三纪得臣録其行事可法者进之上击鞠无度得臣上书言有不宜者三帝嘉叹卒赠太子太保】张俭【宛平人性端慤不事外饰统和中举进士调云州幕官故事车驾经行长吏当有所献圣宗猎云中节度使进曰臣境无他产惟幕僚张俭一代之宝愿以为献召见访及世务条奏三十余事由此顾遇特异大同中拜左丞相对韩王受诏辅立兴宗拜太师中书令加尚父在相位二十余年禆益为多】牛温舒【范阳人刚正尚节义有逺器咸熙中举进士累迁户部使转给事中知三司使事国民兼足上以为能拜参知政事知南院枢宻使事夏为宋所攻来请和解温舒使宋遂许夏和还加中书令】刘伸【字济时宛平人少以词翰闻重熈中登进士第累迁大理卿伸明法而恕按寃狱全活者众道宗尝曰今之忠直耶律玦刘伸而已拜参知政事上曰卿勿惮宰相时北院枢密使耶律乙辛势焰方炽仲奏曰臣于乙辛尚不长何畏宰相乙辛排之出为保静军节度使】王鼎【字虚中涿州人博通经史清寜中成进士累官翰林学士当代典章多出其手】金韩企先【燕京人乾道进士天防十五年为尚书左丞相召至上京入见太宗惊异曰朕畴昔尝梦见此人今果见之于是方议制度企先博通经史知前代故事因草咸取折□企先为相每欲为官择人专以培植奬励后进为己任推谷士类甄别人物一时台省多君子弥缝阙漏密谟显諌宗翰宗干雅敬重之世称贤相焉大定八年配享太宗庙廷】程寀【字公弼析津人祖冀凡六男父子皆擢科第士族号其家程一举宷入金厯翰林待制右谏议大夫上疏言宜追崇祖宗厘正风俗立纪纲严言禁熈宗嘉纳之仕至彰徳节度使寀刚直耿介不谄奉权贵以希茍进有古君子之风】韩昉【字公要燕京人天庆二年中进士第一天会四年高丽国表称藩却不肯进誓表昉充使至高丽移督再三高丽徴中国读书知古今者商防辞防使専对皆为昉所屈乃进誓表如约昉还宗干大悦曰非卿谁能辨此累迁礼部尚书翰林学士兼太常卿加开府仪同三司封郓国公昉性仁厚善属文尤长于诏册作太祖睿徳神功碑当世称之】髙昌福【宛平人天防进士辟元帅府令史皇统初宗弼复治河南元帅府汴人有疑似被获皆目为宋谍者即杀之昌福谳得其实释去甚众世宗时官至河中尹致仕】翟永固【字仲坚良乡人海陵时为礼部侍郎分防燕京宫室役事请写无逸图于殿壁不纳正隆二年为翰林学士承防诏至内殿问以翰林伐宋事对曰宋人事本朝无衅隙伐之无名纵可伐亦无烦亲征大忤海陵意即请致仕大定二年起拜尚书左丞请依旧制亷察官吏革正隆守令之汚从之五年致仕】刘徽柔【字君美安次人天眷进士由栾城簿迁洪洞令明敏善聴防人伏其神明大定中同知河东南路转运使事以亷第一累迁中路都转运使卒于官】贾少冲【字若虚通州人勤学日诵数千百言家贫甚道中获遗金访其主归之天防中伐宋调及民兵少冲代其叔行行伍间未尝释卷中天眷二年进士刘筈欲以妹妻之辞不就为河中府海陵失道少冲谓所亲曰不可仕也秩满不复出大定初累迁刑部郎中往北京决狱全活凡千人为左补阙每从容进谏世宗称美之尝使宋上以意喻少冲对曰臣有死无辱宋人别致珍异不受迁右谏议大夫后为太常卿终顺天军节度使】刘仲诲【字子忠宛平人其先六世仕辽相继为宰相祖彦宗仕金为中书门下平章事知枢密院事天防中围汴京彦宗谓宗翰宗望曰萧何入闗秋毫无犯惟收图籍辽太宗入汴载路车法服石经以归皆令则也二帅嘉纳之父筈尝从事元帅府凡约束废置及四方号令多筈画使江南宋人赂以金珠三十余万筈不之顾累拜尚书左丞相兼中书令仲诲皇统中赐进士累官至太子少师兼御史中丞前后为东宫官十五年多所规戒立朝甚整世宗尝曰朕见刘仲诲常若将欲谏者其以刚严见知如此】马讽【字良弼大兴漷阴人皇统中登进士为雄州归信令宁州刺史皆有声歴官忠顺军节度】王蔚【字叔文香河人皇统进士性通敏晓州吏事以才干歴知府中府明昌初召拜尚书右丞致仕】丁暐仁【字藏用宛平人父筠以吏补州县后致仕乡里有鬬讼者不之官而就筠质焉暐仁冲淡寡欲读书之外无他好辽季间闗避难未尝释卷皇统二年登进士第调武清县县丞经兵革后无学校暐仁召邑中俊秀子弟教之学百姓欣然从之歴迁陜西西路转运所在有治绩】张亨【字彦通漷阴人皇统进士由樊山丞累迁南京路转运使转知归徳府才识强敏明达吏事终始有可称云】马惠迪【字吉甫漷阴人天徳进士大定中累迁左司郎中世宗尝谓宰臣曰惠迪聪明而朴实五品以下朝官少有如者超拜参知政事时乌达海叛亡已遣将讨之又欲益以甲士毁其船栰惠迪奏曰得其人不可用有其地不可居恐不足劳圣虑明昌初仕至南京留守　乌达海旧名乌底改今译改】马琪【字徳玉寳坻人正隆初仕调清源簿迁永清令以治闻章宗时户部阙官命宰臣选可任者或举琪上然之曰琪不肯欺官亦不肯害民是可用也琪性明敏习吏事治钱谷尤长以武安军节镇致仕】富察通【本名富勒浑中都路华尚阿格们明安人熙宗选防卫以笔识通名通以父老恳乞就养众讶之曰得充侍卫终身荣贵今乃辞过人逺矣海陵时以御院通进从侵宋使总隆州诸军闻海陵遇弑哀闷仆地众掖而起径入营哭之世宗时屡进平章政事封任国公在政府举太子率府完顔守贞监察御史裔俱可大用后皆为名臣世多其知人云　富察通旧作薄察通富勒浑旧作蒲鲁浑华尚阿恪们明安旧作胡上爱割蛮猛安今并译改】马百禄【字天锡三河人幼志学事继母以孝闻大定中词赋进士累迁同知北京路转运使事委録南北路刑狱所至无寃明昌初厯南京路提刑使御史台以刚直能干闻转知河中府卒諡贞忠】阎公贞【字正之宛平人大定进士明昌中累进大理寺居法寺几十年详慎周密未尝有过举被命校定律令多所是正人以为家法之宗去】刘仲洙【字师鲁宛平人大定进士累官定海军节度使性刚直果于从政所在皆有功绩】韩玉【字温甫渔阳人以经义词赋两科进士入翰林为应奉应制一日百篇文不加点又作元勲称防章宗叹曰勲臣何幸得此家作耶后以鳯翔判官败夏人于北原当事忌其功诬以与夏冦有谋朝廷使人觇之王方传檄勤王使者实其罪被囚死士论寃之】杜时升【字进之霸州信安人博学知天文不肯仕进承安泰和间宰相数荐时升可大用时风俗侈靡纪纲大壊乃南渡河隠居嵩洛山中以伊洛之学敎人至大末卒】完顔仲元【中都人本姓郭氏贞祐中累功至节度使赐姓完顔氏仲元在当时兵最强号花帽军所在立功至大闲为兵部尚书沈毅有谋南渡后称名将云】马肩龙【字舜卿宛平人在太学有赋声宣宗初有诬宗室从坦杀人将致之死人不敢言肩龙上书愿代从坦死宣宗感悟赦从坦授肩龙东平録事至大中客鳯翔与徳顺节度爱申同拒元兵死难】刘徳基【大兴人贞祐元年特赐同进士出身守官邉邑夏攻邉城徳基坐防事积薪其旁谓家人曰城破即焚我反城破家人不忍緃火遂被执胁使跪徳基不屈同僚故人绐夏人曰此人素病狂故敢如此徳基曰为臣子当如此耳吾岂狂耶夏壮其义繋诸狱已而召问大骂终不从遂害之赠朝列大夫同知通逺军节度使事】王郁【字飞伯大兴人为文法栁宗元闲肆竒古歌诗俊逸效李白大兴初元汴京被围上书言事不报围稍解挺身突出为兵士所得其将遇之甚厚为其下所忌见杀】左光庆【蓟人好古读书识大义喜为诗善篆隶尤工大字凡宫庙榜署经光庆书者人称其有法平时为善言蓄善药号善善道人】李伯渊【寳坻人为金都帅与崔立守汴立刦众降元军心愤怨伯渊结义士諌立枭于承犬门祭哀宗】张天纲【字正卿蓟州益津人至寜元年词赋进士性寛厚端直论议醇正累官御史中丞权参知政事从衷宗迁蔡蔡城破为宋将孟珙所得械至临安备礼告庙死而命薛琼间曰有何面目到此天纲曰国之兴亡何代无之我金之亡比法二帝何如琼叱曵去明日宋主召问曰天纲真不畏死耶对曰大丈夫患死不中节耳何畏之有因祈死不已初有司令供状天纲曰杀即杀焉用状为有司不能屈后不知所终】张濳【字仲升武清人幼有志节慕荆轲聂玫为人年三十始折节读书时人髙其行义目曰张古人年五十始娶鲁山孙氏亦有贤行夫妇相敬如賔里有兄弟分财者其弟曰独不畏张先生知耶遂如初天兴间潜挈家避兵少室不食七日死孙氏亦投絶涧】元瞻巴图尔【昌平人嵗辛未太祖南征率众来附愿为首驱遂留备宿卫从近臣哈都琥西往回纥河西诸蕃道陇蜀入洛屡战流矢中颊不少却帝闻而壮之赐名瞻巴图尔后代哈都琥为都元帅定正定及哈都琥子少长瞻巴图尔请于朝归其政而终老焉　瞻巴图尔旧作张拔都哈都琥旧作汉都虎今并译改】锡塔尔海【燕人刚勇有志嵗甲戌太祖引兵至北口锡塔尔海率所部三百余人来归帝命佩金符为礟水手元师屡有功后从征回回河西止哲威乌尔诸国俱以礟立功锡塔尔海旧名薛塔刺海肯哲旧作钦察威乌尔旧作畏吾儿今自译改】葛济格
　　【寳坻人少有胆略太祖略地燕赵率族属防附从攻辽左及从元帅阿舒鲁定西下诸部有功睿宗厚赐以金币阿舒鲁知其才略出诸将右命裁决军务后攻拔归德率舟师进击宋师溺死　葛济格旧名杨杰只哥阿舒鲁旧作阿木鲁今并译改】史天倪【字和甫永清人父秉直读书尚气穆瑚黎南伐所向残破秉直率老穉数千人诣军门隆穆瑚黎命秉直领降人屯霸州拊循有方逺近附者十余万家天仇始生之夕白气贯庭成童姿貎魁杰及长好学日诵千言天安末举进士不第穆瑚黎见而竒之以为万户从略地三闗以南至于东海所过城邑皆不战而下累官河西兵马都元帅镇正定为防将武善所害子楫为正定兵马都总管有善政楫弟权为河南等路宣抚使亦有战功　穆瑚黎旧作木华黎武善旧作武宣今并译改】史天祥【天倪从子生而骈胁膂力絶人从穆瑚黎征伐所至先登累功授兵部都元帅每攻城不嗜杀人忧国爱民之心老而不忘　穆瑚黎译改见前】史天泽【字润甫□直季子身长八尺音如洪钟善骑射勇力絶人从其兄天倪帅正定天倪为武善所害天泽击败之善乃遁去太宗命为正定等五路万户灭金伐宋所向克防中统二年拜中书右丞相既□政凡治国安民之术次第举行定省规十条以正庶物至元十一年诏与巴顔总大军南代遇疾还至正定卒累赠太师諡忠武进封镇阳王天泽平居未尝自矜其功及临大事毅然以天下自任年四十始折节读书尤熟于资治通鉴立论出人意表出入将相五十余年上不疑而下无怨人以比郭子仪曹彬余武善译改见前巴顔旧作伯顔今译改】石天麟【字天瑞顺天人年十四入见太宗因留宿卫宪宗六年遣天麟使海都拘留久之既而邉将刼皇子北安王以往寓天麟所天麟稍与其用事臣相亲狎因语以宗亲恩义及臣子逆顺祸福之理海都闻之悔悟遂遣天麟与北安王同归凡拘留二十八年始得还世祖大悦拜中书左丞兼防事官时权臣用事人莫敢言天麟独言其奸人服其忠直武宗时进平章政事卒諡忠宣】杜瑛【字文正信安人时升子少时避地河南缑氏山中尽读诸书得其旨趣间闗转徙教授汾晋间世祖南伐召见间计帝纳其言中统初诏徴瑛不就左丞张文谦宣抚河北奏为懐孟彰徳大名等路提举学校官遗书执政力辞杜门著书不以穷通得丧动其志年七十遗命其子曰吾神死当表吾墓曰缑山杜处士所着春秋地理原委语孟旁通皇极引周及律厯礼乐杂志诸书多先儒所未发】李徳辉【字仲实通州潞县人天性孝弟摽履清慎嗜读书世祖在潜邸用刘东忠荐傅裕宗讲读至元中为右三部尚书改西安王相抚降川蜀迁西安行省左丞又招降罗施鬼国及卒蛮夷哭之如私亲立庙祀之】郝彬【字景文霸州信安人世祖初年十六充太子宿卫推州路治中厯官户部尚书拜参知政事同列务生事要功杀无罪之人彬积诚开引横不可制遂称疾坚卧一榻至数月尚书省臣皆得罪彬不与焉家居七年足迹末尝出门外】王利用【字国賔通州潞县人弱冠与魏初同学遂齐名事世祖于潜邸累官安西兴元两路总管成宗朝为太子宾客疏上时政十七事帝嘉纳之以老病卒亷希宪尝语人曰方今文章政事兼备者王国賔其人也武宗即位追封潞国公諡文贞】王伯胜【文安人兄伯顺给事内廷为世祖所亲幸因以伯胜入见帝顾谓伯顺曰此子当胜卿可名伯胜至元中以功授朝列大夫拱卫直都指挥使扈从上都久雨夜闻有声率卫士出视乃大水暴至立具畚锸集土石氊罽以塞门隙决濠隍以其势至旦始定而民不知帝甚嘉之为辽阳行省平章政事有善政召为大都留守追封蓟国公諡忠敏】张九思【字子有宛平人至元中以工部尚书兼东宫都总管府事十九年世祖巡幸上都太子従丞相阿哈玛留守妖僧夜聚数百人为仪卫称太子入建徳门传令启闗甚遽九思逍宿直宫中命主者不得檀启闗贼知不可绐遂至南门外击杀丞相阿哈玛变起仓卒众莫知所为九思此宿卫并力击贼尽获之寻迁詹事丞举名儒宋道刘因佳古之竒李谦分任东宫官属累官至平章政事光禄大夫　阿哈玛旧作阿合马佳古之竒旧作夹谷之竒今译政】梁曾【字贡父燕人少好学日记书数千言中统中以王鄂荐辟中书令使至元中授吏部尚书再使安南责安南世子陈日燇亲出迎诏且讲新朝尚右之礼以书往复者三宣布威徳讽其君入朝日燇感服命国相从曾诣阙请罪并献方物仁宗时为集贤侍讲学士国有大政必命曾与诸老议之】梁徳珪【字伯温良乡人至元中为中书左司郎中六迁至参议尚书省事执政奏事帝询其曲折不能对徳珪従旁辩析明白通畅帝大悦拜参知政事在省日久凡钱谷出纳铨选进退诸藩赐予命有骤至不暇阅简牍同列不知措辞徳珪数语即定成宗初庙堂以安静为治求进者不得逞其志摭事中伤徳珪安置湖广帝召使复位乞骸骨归】王倚【字辅臣东莱人徙宛平为人孝友乐易重然诺与人交不茍合读书务躬行不専事章句世祖选良家子入侍东宫倚年弱冠太保刘秉忠器之即以充选服勤守恪遂见信任有诏皇太子裁决天下事凡时政所急民瘼所闗倚知无不言累拜工部尚书太子家丞皇孙出镇懐孟属倚防之帝目之曰倚修洁人也左右皇孙得人矣终礼部尚书諡忠肃】郭贯【字安道保定人以才行见推择为枢宻中书椽大徳间为河东亷访副使仁宗至五台山间亷访使黙勒格特何以有善政左右对曰皆副使郭贯之教也后除礼部尚书帝书其官阶曰嘉义大夫以授有司至治中以集贤大学士致仕贯博学工篆籀当世册寳碑额多出其手黙勤格特旧作灭里吉牙今译改】刘徳温【字纯甫大兴人起家中书省宣使迁内宰司丞】
　　【奉防河南民逋粮徳温辄平其价令出钱钞以偿民甚便之厯大都永平二路总管皆有治绩卒諡清忠】宋本【字诚夫大都人至治二年进士第一授翰林修撰厯官集贤学士国子祭酒性高亢持论坚正制行纯白不可干以私而笃朋友之义以直立斯文自任居官清慎厯仕通显犹僦屋以居及卒执绋者近二千人未尝有一杂賔时人荣之所着至治集四十卷行世谥正献弟聚字显夫累官翰林直学士諡文清聚尝为监察御史多所建明其文学与本齐名人称二宋云】赵师鲁【字希顔文安人延祐中补中书省掾于朝廷典章故实律令文法无不练习临事明敏果断及典铨选平允无私人无不服泰定中拜监察御史劝帝修举郊庙大礼元夕命有司张灯山为乐师鲁力谏止之累官河间路运盐使卒諡文清】曾徳【渔阳人宗圣裔母早亡父仲祥再娶左氏仲祥游襄阳乐其土俗因携左氏家焉乱兵陷襄阳遂失左氏徳徧求之五年乃得于广海间奉迎以归孝养甚至】宗【大都人年十九父内宰卒擗踊号泣絶而复苏水浆不入口者三日哀气伤心遂成疾伏卧牀榻犹哭不止泪尽继之以血既疾转甚有继母无他兄弟嘱其妻杨氏曰汝善守志以事吾母遂卒杨氏遗腹生一男人以为孝感天不絶其嗣云】刘居敬【大都人年十嵗继母都氏病居敬忧之恳天以求代状闻襃表】










　　钦定大清一统志卷八
　　钦定四库全书
　　大清一统志卷九
　　顺天府【六】
　　人物明李庆【字徳孚顺义人洪武中以国子生署右佥都御史厯绍兴知府永乐初召为刑部侍郎性刚果有干局驭下甚严帝以为才数命治他事不得时至部然属吏交通馈饷庆輙知之绳以法五年改右副都御史弹劾勲贵中外凛其风采仁宗立拜兵部尚书加太子太保办山陵事中官有求执不与至相诋讦不为动号为生李宣徳二年安逺侯柳升讨黎利庆参賛军事时庆有病防升败殁遂死】顾仲礼【保定人幼孤事母孝洪武中蝗起仲礼行田间泣曰食我苗吾何以养母俄疾风吹蝗去母没仲礼年已六十庐墓三年】黄绶【平谷人洪武末以竒童召见送国学肄业宣徳中成进士擢山东道御史英宗北征绶上言奈何以祖宗付托之身亲犯危机不聴扈从至土木死之】储福【燕山卫戍卒本无锡人以好义称靖难兵起挈母妻逃去永乐初簿録亾卒入伍福在録中调典靖卫仰天哭曰吾虽一介贱卒义不为从贼之臣日夜号泣竟不食死】张法保【大兴人永乐中为金吾卫总旗祖母病刲肝煑汁进之获痊后复病刲臂肉疗之亦愈擢尚寳司丞】李斆【字居学涿州人永乐中由卫经厯厯官四川右布政使临事刚决号令必行蜀人呼为铁靣李正统中召为吏部左侍郎】施聚【其先沙漠人居顺天通州父忠为金吾右衞指挥使从成祖北征阵殁聚嗣职従北征至得胜口擒库克特穆尔以功累官右都督充右副总兵守义州额森逼京师诏入卫闻命恸哭即日引兵西部下进牛酒聚却之曰天子安在吾何心享此贼退还镇英宗复辟封懐柔伯卒赠侯諡威靖库克特穆尔旧作可可帖木耳额森旧作也先今竝绎改】薛绶【蒙古人家昌平父斌从成祖起兵封永顺伯斌弟贵永乐中従征有功封安顺侯卒諡忠勇绶五嵗嗣父爵骁勇善战正统中与成国公朱勇等遇冦于鹞儿岭军败矢尽犹持空弮击贼贼支解之諡曰武毅】李仪【涿州人永乐中以荐举授户部主事出知九江府有惠爱正统初以右佥都御史巡抚大同盛有建置号令一新后被诬下吏瘐死仪居官防谨边人素徳之为建昭徳祠以祀】刘中敷【大兴人永乐初授陈留县丞擢工部贠外郎累官至山东左布政使质直防静吏民畏懐正统初召拜戸部尚书王振嗾言官劾之得罪景泰初起户部左侍郎兼太子賔客性淡泊仕宦五十年家无余赀】王复【字初阳固安人正统进士累官通政参议额森犯京师邀大臣出迎上皇众惮行复慷慨请往敌露刃夹之复不为慑成化初为兵部尚书巡视陜西边务凡所违置多合机宜还朝改工部谨守法制声名逾着卒赠太子太保諡荘简　额森绎改见前】李侃【字希正东安人正统进士授戸科给事中景泰中上皇将还侃言礼宜従厚忤防被诘戸部尚书金濓违诏徴租侃言礼宜之吏石亨从子彪侵民业侃请置重典廷议易储诸大臣唯唯侃泣言东宫无失徳时议壮之以右佥都御史巡抚山西力振风纪贪墨屏迹母防归遂不出侃事亲孝好学安贫没防不能殓二子徳恢徳仁皆进士】岳正【字季方漷县人正统十三年防试第一进士及第授编修天顺初以修撰入直内阁正素豪迈敢言既受擢拔益感激思自効时石亨曺吉祥怙宠擅权正以计间之又劝吉祥辞兵柄讽亨敛戢防承天门灾勑谕羣臣命正视草厯数弊政无所避二人遂搆蜚语谓正卖直讪上帝怒谪钦州同知时入阁才二十八日耳寻系狱予杖戍肃州亨等诛得释为民宪宗即位以原官值经筵又忤李贤出为兴化知府遂致仕正博学能文刚鲠负才气望重一时惜未竟其用嘉靖中赠太常卿諡文肃】侯显【昌平州人为诸生母防庐墓虎狼逺迹正统中旌表】刘器之【良乡人五世同居英宗临其家诏旌之】邢表【字居正文安人天顺进士知获嘉县治行最擢彰徳知府坐与王府争事调卫辉并有政绩厯四川左布政使嵗灾大廪赈贷全活数万人茶课逋者三百余万斤表言宿逋难追请斤徴银一分充松潘饷従之治二年就拜右副都御史巡抚其地卒家无赢赀】陈壮【字直夫其先山隂人隶籍京卫举天顺末进士授南京御史编修章懋等建言得罪抗防救之帝遣中官采取花木复防谏壮性孤介常禄外无所取父没归葬山隂庐墓侧三年不与人接母忧亦然厯江西佥事致仕归家居十余年治中大臣屡荐甫之官輙引去以河南副使致仕】曽鉴【字克明其先桂阳人以戍籍居京师天顺末进士授刑部主事通州民十余人被诬为盗鉴辨其治中累迁工部尚书时内府供奉渐广多所营造鉴因事谏诤遂得罢省正徳初与韩文等伏阙请诛防官不胜诸大臣留者率巽顺避祸鉴独守故操多所论执寻卒赠太子太保】龚然胜【宛平人初为沙门后归养母母没庐墓三年羣乌来集天顺间旌表】欧信【字孚先蓟州人成化进士治时以户部督饷大同増置仓舎粟贱籴之不三嵗赢五千万石刘大夏巡视叹曰使典储尽如欧郎中吾何为有此哉正徳初累擢右副都御史巡抚大同训兵练武综覈屯政诸度渐】叚正【字以忠京卫人七嵗能诗举成化进士由知县授御史厯官江西左参政精吏事敏聴断严于律身自奉简淡未仕时僦屋以居入仕三十载犹不能成室】燕忠【字良臣蓟州卫人成化末进士治中厯御史因灾异上言近冗官日众土木日兴荘田赐拨日广奔竞无耻之徒充列庶位帝不能从出按陜西风采日着除陜西副使防都御史杨一清修举马政以忠为苑马卿正徳初就迁陜西按察使奸摘伏吏民皆詟擢右副都御史巡抚宣府召为大理卿卒所司奏忠刚正得大臣体特赠刑部尚书】周尚文【东安人父目瞽以舌舐之复明后为乐昌训导母防归葬庐于墓盗不敢犯成化中旌表】柳芳【武清人母没自营冢圹庐其旁有白鸠来巢艺麦一茎両穂服除复留三载成化中旌表】万盛【大兴人举扵郷父母没并庐墓三年有灵芝驯鹿之异成化中旌表】方荣【大兴人神机营都指挥佥事母防庐墓每旦诣营阅操毕即负土培冢有羣乌翔集其树成化中旌表】秦贵【覇州人自贵以上同居七世成化中旌表又有韩鹏定边卫人李琚密云人俱六世同居治中旌表】王献臣【字敬止其先吴人籍锦衣卫治六年进士擢御史请罢不急科徭严杜请乞治奸人以小民恒产投献勲戚者罪并惩漕事要索自大同巡边还复陈便宜数事帝多从之寻按辽东劾中官刘恭贪縦为东厰缉事者所讦下狱予杖谪上杭复以事被逮谪广东驿丞武宗立移永嘉知县】邢昭【字仲明三河人治进士由知县擢御史按浙盐因忤刘瑾廷杖一百不死人称铁铸邢昭谪髙平县知县瑾诛复山西道监察御史终汝寜知府】张襘【字汝吉平谷人治进士正徳初兵科左给事中时刘瑾擅政欲置刘大夏于死襘抗防申救得谪戍太监叚聪借瑾力欲官其侄襘又力争改御史查盘山东墨吏望风解绶迁大理左少卿知县刘儒受赃为佥事吕和所按儒赂中官欲反罪和襘执不可竟正儒罪后巡抚山西镇守太监吴经贪横虐民襘置其党于法势始戢武宗西巡襘极谏上怒执襘左右拷讯竟无所得乃止卒于官】钱福【大兴人父防庐墓有乌鹊白鸠之瑞治中旌表】张钦【字敬之通州人正徳进士为御史巡视居庸诸闗武宗将出闗幸宣府钦连上二疏力谏不报帝遂微行至昌平报出闗甚急钦命指挥孙玺闭闗自负敕印手剑坐闗门下曰敢言开闗者斩夜中复草疏諌使者再至抜剑叱之帝不得已乃自昌平还后二十余日钦巡白羊口帝竟微服疾驰出闗钦追之不及西望痛哭嘉靖中厯官工部左侍郎】许复礼【字穉仁东安人正徳进士选庶吉士授给事中时方治河采木复礼以四方屡告灾极言不可武宗数出逰幸屡偕同官防谏皆不省世宗立钱寜江彬宸濠党诖误系狱者甚众复礼以为言多所省释逆党第宅荘田率逾制夺之民请尽撒毁以其地还民中官黄锦愬髙唐州判官金坡连逮者五百人以复礼言得勿穷治终河南参政】刘济【字汝楫腾骧卫人正徳中进士由庶吉士授吏科给事中帝幸宣府榆林济皆防请囘銮诏封许泰江彬伯爵又与同官力争世宗即位每因事诤执多与权贵相枝柱直声大振大礼议起廷臣争者多得罪济前后防救皆不聴既遮朝臣伏哭左顺门受杖以倡众为首再杖之谪戍辽东更赦不宥隆庆初复官赠太常少卿】杨秦【良乡人正徳进士除行人与司副余廷瓉等谏武宗南巡廷杖谪国子监学正嘉靖初诏复为行人擢御史议大礼不合出为四川按察司佥事平冦有功赐金绮分赈川北川西以劳瘁卒官蜀人惜之】王原【文安人襁褓中父珣以家贫役重逃去不知所之原稍长问父所在母告以故原大悲痛及娶妻月余告母将寻父母曰尔父辞家二十余年不通音问汝将安之原号哭与母别遍厯山东数年转至辉县夜宿野寺门外旦遇寺中执爨者与叙乡里姓名则其父也相持大哭遂迎以归后原子孙多仕防者】杨行中【字维慎通州人嘉靖初进士由知县擢御史出按辽东辑寜兵变厯南京吏部尚书严嵩恶其不附已以考察罢归敝庐萧然虽老亦不废学】王仪【字克敬文安人嘉靖初进士知灵璧县以能调嘉定擢御史巡按陜西河南以法防藩封之害民者为蘓州知府均徭役厘奸弊治为知府第一累擢右佥都御史巡抚甘肃防谙达犯京师诏仪驰镇通州仇鸾部卒掠民间捕而笞之枷市门外鸾诉于帝逮讯斥为民仪警敏有大略遇事飇无所避以防明峭直见嫉然亦以是见重于时隆庆初复官赐防】髙敏学【寳坻人嘉靖进士任兵科给事中劾严嵩党赵文华廷杖卒后文华败追赠光禄少卿】王遴【字继津霸州人嘉靖进士厯兵部贠外郎峭直矜莭槩不妄交惟与同官杨继盛善继盛劾严嵩论死遴力争之不得为资饘粥且以女字其子应箕嵩父子大怒摭他事下之诏狱事白复官及继盛死收葬之再迁苛岚兵备副使有威名擢右佥都御史巡抚延绥大兴屯田边储頼之神宗立又与张居正不相能移疾归居正没起南京兵部尚书奏行计安留都十二事军政大肃召拜户部尚书数有执奏力賛开京东水田议又请僧道年四十以下及无度牒者悉令归农及改兵部屏絶请托忤执政乞休去遴虽退声望愈重卒赠太子太保天啓中追諡恭肃】刘体干【字子元东安人嘉靖中进士授行人改兵科给事中司礼太监鲍忠率其党李庆为其侄鲍恩等八人乞迁级帝已许之体干抗防力争乃止録三人时国用绌廷议请追宿逋増赋额体干独言冗吏冗费之弊因汰各监局人匠隆庆初累迁南京户部尚书时内供日侈数下部取太仓银又趣市珎珠黄緑玉等物体干慎惜浮费每防争之积忤帝意夺官神宗立起南京兵部尚书致仕体乾清劲有执议论务存大体有古大臣风卒赠太子太保】王鈇【字徳威顺天人嘉靖进士授常熟知县倭至率士卒击败之后再击倭防淖中为所害赠太仆少卿廕锦衣百户逮祠】傅好礼【字伯恭固安人万厯进士为御史请莭防宴停内操罢外戚世封止山陵行幸又上崇实杜渐诸防语皆剀直巡按浙江嵗大祲粟赈饥多恵政累迁太常少卿时税使四出海内骚然奸民张礼等横行近京好礼上防极论其害奏入四日不报复具防请神宗震怒谪广昌典史既而帝思好礼言下其防逮张礼等二十八人下狱害乃除天啓中赠太常卿】李三才【字道甫通州人万厯进士授戸部主事厯郎中御史魏允贞言事忤执政三才抗防直之谪广东推官累迁右佥都御史总督漕运巡抚鳯阳诸府连防陈矿税之害词极剀切力抑税使陈増剪其爪牙程守训逺近大快时朝士方分朋党而三才属东林所推遂为党人攻去天啓中起南京戸部尚书未赴卒】何选【字靖卿宛平人万厯进士官御史时廷臣争国本多获谴选语郑贵妃弟国泰令以朝野公论郑氏祸福恳言于妃俾自请国泰犹豫选危语动之国泰因防请早定以释危疑帝意不怿已知出选指谪湖广按察司照磨寻斥为民天啓中赠光禄少卿】马经纶【字主一通州人万厯进士知肥城县入为御史帝以兵部考选事尽谴南北诸言官大臣防争不聴经纶抗防极论言官箝口之罪不在考选一事而在不谏上之不敬天不尊祖不勤政不任贤去邪不修徳贱货防入斥为民杜门却扫凢十年卒门人私諡闻道先生天啓初赠太仆卿】米万钟【字友石宛平人万厯进士厯官江南按察使天啓五年魏忠贤倪文焕劾为党人削籍归崇祯初起太仆少卿卒于官善书与董其昌齐名时称南董北米】孙祖夀【字必之昌平人万厯中举武乡试厯官蓟镇总兵崇祯时都城被兵祖夀已罢官家居乃散家财招旧部曲数百人赴援没于阵初为把总时遘危疾妻张氏割臂以疗絶饮食者七日祖夀生而张氏旋没遂终身不近妇人及为大帅部将以五百金遗其子于家却不受他日来省祖夀赐之酒曰却金一事善体吾心否则将尽法于汝其秉义执莭如此乾隆四十一年　　赐諡忠烈】朱之冯【字乐三大兴人天啓进士授户部主事河西税务羡金一无所私崇祯时厯青州参议擒治土豪权贵为请不聴迁河南副使大猾朱全宇潜通流冦之冯执而杀之部内以寜擢右佥都御史巡抚宣府李自成陷大同之冯集将吏于城楼歃血誓死守时人心已散莫为尽力中官杜勋请以城降之冯大骂贼至众争迎降之冯南向叩头草遗表劝帝收人心培气莭遂自缢死乾隆四十一年　赐諡烈愍】史可法【字宪之大兴人母尹氏梦文天祥入其舎而生少以孝闻举崇祯元年进士授西安推官迁户部郎中督太仓及辽饷所至砥节奉公迁右参议分守池州太平又改副使分巡安庆御贼有功擢右佥都御史巡抚安徽庐州太平池州时流冦充斥可法持身防接士信杂防行伍间与下同甘苦故能得死力连败贼于英山六合以丁外艰去十四年起兵部右侍郎总督漕运十六年拜南京兵部尚书参赞机务闻北都陷大恸头触柱流血誓死报国福王时拜东阁大学士为马士英所挤自请督师淮我　　大清兵定州死之乾隆四十一年　　赐諡忠正】金【字伯玉大兴人年十八举乡试第一崇祯初成进士官工部主事中官张彛宪总理户工二部檄诸曺郎以属礼见防争之彞宪愠甚乃摭火器不中程劾铉夺职杜门谢客究心理学躬爨以养父母十七年始起兵部主事巡视皇城都城防痛哭趋入朝解牙牌北向四拜投金水河死母章氏妻王氏弟錝并同日死　本朝赐諡忠洁】巩永固【字洪图宛平人尚乐安公主好文雅被服如儒生崇祯末上防请肄业太学帝褒答之又请复逮文帝庙号事虽未行时人韪之甲申三月都城防自书八字佩于胸前曰世受国恩身不可辱遂自刎乾隆四十一年　　赐諡莭愍】刘文炳【字淇筠宛平人孝纯刘太后侄也嗣封新乐侯谨厚不妄交独与宛平太学生申湛然布衣黄尼麓驸马巩永固善流贼犯京师文炳知势不支与永固誓以死报国外城陷驰至崇文门杀贼数十人及归第母妻阖门自焚火烈不得入至后园与叔继祖俱投井死弟文耀守外城突出至浑河闻城破复还覔炳死所大书版井旁曰左都督刘文耀同兄文炳毕命报国处亦投井死乾隆四十一年并　　赐諡莭愍】成徳【字元升懐柔人少倜傥有大志为诸生闻魏忠贤肆虐常懐忿恨及读杨涟二十四大罪疏焚香下拜曰大丈夫当如此崇祯四年成进士授滋阳知县以抗直忤上官被诬逮问道中具防极论温体仁罪廷杖戌边用荐擢兵部主事还朝甫三月京师防闻帝殉社稷持鸡酒奠梓宫前贼露刃胁之不顾及归妻霍氏及妹请先死徳拜母自缢母亦缢死　本朝　　赐諡忠愍】王孕懋【字有懐霸州人崇祯进士由太原知府迁寜武兵备副使李自成既防太原遣使説降孕懋斩之与总兵官周遇吉固守寜武城防自刎死妻杨氏投井殉之乾隆四十一年　　赐諡烈愍】髙文彩【宛平人官锦衣千户流冦陷都城文彩与妻及子孙十七人俱自经死乾隆四十一年　　赐諡烈愍】王世琇【字昆良保定人崇祯中进士授归徳推官迁工部主事十五年二月李自成防陈州乗势犯归徳世琇将行寮属邀共守慨然曰久官其地临难而去之非谊也遂与同知顔则孔等誓众坚守贼攻围七日城防遇害乾隆四十一年　　赐諡节愍】寗丞烈【字养纯大兴人举扵乡由教谕厯户部贠外郎管太仓银库城防自经扵官廨乾隆四十一年　　赐諡节愍】米夀图【宛平人崇祯初由举人授新乡知县有破贼功擢南京御史极论监军张若骐罪并及谢陞为内援若骐论死陞亦除名时杨嗣昌倡练兵之议櫌民特甚夀图防陈十害罢之又劾偏沅巡抚陈睿谟广东巡抚林防贪劣罪帝皆纳其言福王时马士英荐用阮大铖抗防论劾后至湖南唐王命为贵州巡抚孙可望破沅州夀图死之乾隆四十一年　　赐諡节愍】于腾云【大兴人崇祯中为光禄署丞闻贼至夫妇俱服命服投缳死乾隆四十一年　　予入忠义祠】宋一鹤【宛平人为诸生即究心兵事崇祯初举于乡为邱县知县以荐授兵部贠外郎累擢汝南兵备佥事勦剧贼抚定李万庆数万众进副使调郧阳代方孔炤为湖广巡抚破罗汝才于丰邑坪为荆楚第一功移驻蕲州断横江以遏贼渡承天城防自经死乾隆四十一年　　赐諡烈愍】范箴聴【大兴人以布衣从髙攀龙讲学魏国公徐允祯延为馆賔数有规谏贼至置一棺卧其上絶食七日死乾隆四十一年　　予入忠义祠】何东明【保定人甞为邠州知州崇祯十七年家居流冦至与故平凉通判张维纲举人张尔晕孙从范共佐有司城守城防俱死之乾隆四十一年并　　赐諡节愍】李梦禧【顺天人慷慨负志节崇祯十七年都城防与妻杜氏二子二女一婢俱缢死又布衣杨善画防二子赴井死儒士张世禧与二子懋赏懋官俱缢死于家乾隆四十一年并　　予入忠义祠】
　　本朝袁生芝【良乡人明崇祯丙子举人顺治三年官商雒道山冦贺遥期攻商州生芝设守甚力时协守者为总兵金某贼宣言有缚献金总兵者即解围去城中惶惑生芝集谕士民鼓以大义坚守逾月城陷生芝自缢死父某力战死阖门被害者三十二人事平　防廕有加】孙承泽【字北海大兴人明崇祯进士仕至刑科都给事中顺治间厯官吏部侍郎乞休筑退谷于西山着五经翼考正朱子晚年定论诸书又着春明梦余録庚子销夏録家藏书数万卷及古人法书名画靡不精审】杜立徳【字纯一寳坻人明崇祯进士顺治二年以荐授中书舎人考选户科给事中累迁刑部尚书每□重辟周详审慎世祖称之曰不取一钱不妄杀一人康熙初为保和殿大学士圣祖甞言阁臣如杜立徳不愧古大臣厯柜十余年眷遇优渥以疾乞休卒諡文端】王崇简【字敬哉宛平人明崇祯进士顺治初选庶吉士厯侍读学士奉诏议防明季殉难诸臣防列大学士等范景文共二十八人皆得旌典累迁国史院学士时】
　　【世祖以崇简父子同官肩随朝列擢礼部侍郎寻进尚书加太子太保甞请増祀殷中宗髙宗周成康汉文帝宋仁宗明孝宗扵帝王庙而黜宋臣潘美张浚从祀时论韪之卒諡文贞所着有青箱堂诗文集及杂著数十卷】郝维讷【字敏公覇州人父杰从其父鸿猷之官延长时左右皆贼垒杰戎服衞父行叩贼垒请假道贼壮而许之由进士厯大理卿以重囚久淹请复热审秋决旧例厯户部右侍郎乞归卒维讷顺治初举进士累官至吏部尚书性谨慎持清操厯官三十余年家无余赀卒諡恭定从弟维训亦顺治中进士巡盐河东有恵政】刘楗【字玉垒大城人顺治丙戌进士授户科给事中罢归家居十余载台省交章荐复原官出为平阳分巡道属吏有贪残者闻楗至率觧绶去累迁湖广布政使防三省兵合勦山冦刍粮数十万取办旦夕楗输送无缺再调江西值吴耿变作贼犯吉安南昌兵民噪廵抚门势且叵测楗单骑谕觧之仕至刑部尚书諡端敏】纪汝彛【文安人由贡生厯官江寜同知性至孝母病笃适汝彛亦病犹手掬溲恶甞之七十防父哀泣如婴儿抚叔遗孤终其身同时以孝称者保定岳毓粹涿州陈鋐赵植而大兴李中伦以救父与贼格鬬死】杨三知【字筠伯良乡人顺治丙戌进士知榆次县累迁神木道提督王辅臣反三知亟为守御计而守将孙崇雅开门纳贼执三知令之降不众抜刀相向胁取印又不与绐贼出急呼妻孥投井中三知别赴一井贼负出之右臂折而不死骂不絶口闭之一室排墙压死事闻　赠光禄卿荫一子】王熙【字子雍尚书崇简子顺治丁亥进士改庶吉士授检讨屡迁翰林院学士加礼部尚书世祖大渐召草遗诏与受】
　　【顾命康熙五年擢左都御史请裁藩下糜饷禁王公以下贸易之害停官贠捐助之例吴三桂反其子以尚主不即诛熙请即正法拜保和殿大学士厯二十年夙夜只勤】
　　【眷遇始终不替加少傅致仕卒諡文靖】赵之符【字尔合武清人父完壁由荐举任榆次令有恵政之符登顺治己亥进士选庶吉士授户科给事中掌吏科在諌垣十有三年前后建白不下数万言】
　　【圣祖每嘉纳焉迁左佥都御史卒杞乡贤】蒋道【大兴人顺治己亥进士累官左都御史以亷饬称】张烈【字武承大兴人性至孝事继母委曲承顺人无间言生平潜心理学康熙九年成进士授内阁中书十八年试博学鸿词科迁翰林院编修转賛善修明史典训及四书讲义诸书恪勤厥职编辑精当年六十四卒祀乡贤】王文雄【字毅庵大兴人康熙二十二年由行伍随提督施琅征台湾议叙加左都督二十九年随大将军裕亲王福全征厄鲁特贼结为连阵火攻不防入文碓跃马入阵斩首数十级擢授张家口逰击三十四年随大将军费古征噶尔丹文雄每与贼战矢无虚军中号为飞将厯张家口副将署宣化总兵事江南督标副将山东总兵贵州广东提督凢三持节军民辑和五十六年策妄阿喇布坦侵哈密文雄方入觐请効力军前】
　　【圣祖命其子侍卫廷梅随行五十九年防大兵进藏凡三遇贼父子皆力战败之雍正元年卒乾隆八年山东抚臣防请入祀名防祠】王源【字昆防大兴人随父寓髙邮从魏禧治古文好春秋左传年四十余始逰京师遂以古文名馆阁排纂文史必就质焉生平未甞为时文见桐城方舟所作好而仿之遂举京兆着或庵文集及评订孟子并春秋三传行于世】邓曰橒【大城人抜贡生早丧母事父极谨父患腹疾曰橒衣不解带者三年不倦父便汚下衣妻李氏手澣不假于人父甞顾而言曰愿女子妇亦如是孝汝也父卒防葬尽礼】沈斆憼【大兴人生贠居母曽氏忧家失火延及柩前斆憼赴火朴救奋不顾身母棺获全斆憼竟焚死】黄叔琳【大兴人康熙辛末进士及第由国子监司业视学山左厯刑部侍郎浙江巡抚罢归】
　　【皇上御极起用为山东按察使旋陞布政使内擢詹事乾隆庚午辛未乡防榜出叔琳年近大耋与六十
　　年后进为同嵗之防咸称盛事恭遇皇太后六十万夀】
　　【皇上特命加侍郎衔以彰盛朝耆硕所着有砚北易钞诗统説春秋四传合纂等书凡十余种弟叔璥康
　　熙己丑进士累官御史江南常镇道着近思录集朱慎终约编诸书】
　　流寓宋张邵【乌江人建炎三年以直龙图阁假礼部尚书充通问使使金不拜达赉且移书与相诘难达赉怒执送密州囚于祚山砦明年送邵扵刘豫使豫用之邵见豫长揖而已又责以君臣大义词气俱厉豫怒械置于狱知邵不屈久之复送于金拘之燕山僧寺后又作书为金人言刘豫之奸金人益北徙之防寜寺和议成始偕洪皓朱弁南归　达赉旧作挞懒今绎改】元赵复【徳安人皇子库楚伐宋俘得之姚枢劝之北行至燕学人従者百余杨惟中建太极书院请复讲授其中由是许衡郝经刘因皆得其书而尊信之北方知程朱之学自复始　库楚旧作濶出今】
　　【译改】明汤文琼【石埭人崇祯中授徒京师见国事日非数献策阙下不报京师防书其衣衿曰位非文丞相之位心存文丞相之心投缳而死赠中书舍人】
　　列女南北朝魏卢道防妻元氏【涿人甚聪悟甞□髙座讲老子道防従弟元明隔纱帷以聴焉】齐鲜于氏【文宗姊名文英适荀氏七日而夫亾执莭不嫁及母卒哭泣防明】隋李士谦妻卢氏【范阳人有妇徳士谦终赙赠一无所受谓州里父老曰参军平生好施今虽陨没安可夺其志扵是散粟五百石以赈穷乏】元务光母卢氏【范阳人好读书造次以礼盛年寡居诸子幼弱家贫不能就学卢氏亲自教授朂以义方汉王谅反遣綦良往山东略地以务光为记室谅败慈州刺史簿籍务光家见卢氏逼之以烛烧其身竟不屈节】唐郑义宗妻卢氏【范阳人涉书史事舅姑恭顺夜有盗持兵刼其家人皆匿惟姑不防去卢冒刃立姑侧为贼捽捶防死贼去人问何为不惧荅曰人所以异于禽兽者仁义也若委姑而去倘百有一危我不得独生姑曰嵗寒然后知松柏吾乃今见妇之心】崔绘妻卢氏【范阳卢献之女绘没卢年少家欲嫁之卢称疾不许女兄适李思冲早亾思冲方显重表求继室不许家内外皆然可思冲归币百轝卢不可曰吾岂可再辱于人乎寜没身为婢是夕出自窦粪秽蔑靣还崔舎断自誓思冲以闻武后不可夺也诏为尼以终】韦雍妻萧氏【张靖镇幽州表雍在幕府朱克融乱雍被刦萧闻难与雍俱出左右却之不退雍临刃萧呼曰我苟生无益愿死君前刑者断其臂乃杀雍萧是夕死】李惟简母郑氏【李惟岳叛郑与惟简奔京师徳宗拘于客省及出奉天惟简将赴难谋于郑郑曰尔父立功河朔位宰相身未甞至京师尔入朝未识天子不防効忠我不子尔矣督其行曰尔防死王事我不朽矣】金许古妻刘氏【定海军莭度使仲洙女贞祐初古仕于朝留氏侨居蒲城既而兵围蒲刘与二女相继自尽事闻追封刘氏为郡君諡贞防长女諡定姜次女肃姜】元史天倪妻程氏【永清人天倪帅正定降将武善谋逆天倪死之程闻变恐辱于贼先自杀事平収顔色如生刀犹在手　武善译改见前】札穆纳妻王氏【燕人年十六札穆纳官钱塘病没葬城西十里外王氏每旦被往奠伏墓大恸欲絶久而致疾舅姑力止乃已服阕舅姑令改适王氏泣曰妾既委身札氏夫今早亾天也此足可复履他人门乎不従茕居三十年贞白无玷　札穆纳旧作张买奴今译改】恵士元妻王氏【大都人士元疾革嘱曰我必不起前妾所生子汝善保护之待其稍长従汝自嫁士元卒氏蓬首垢靣居墓侧以妾子置左右抚养之嵗余妾子亦死乃号泣曰无复望矣引刀自刺救免至终防自缢于树】费隠妻王氏【良乡人隠有疾王氏甞其粪及隠卒子女二人皆妾所生王氏抚如已出既而子又死服除谓其亲属曰妾闻夫乃妇之天今夫既死除服何为乃执女手谓之曰管钥在此汝自司之相抱痛哭是夜缢死园中】柳氏【蓟郡人适户部主事赵野尚未成昏而野卒柳哭之尽哀誓不再嫁其兄将夺其志柳曰业已归赵氏虽未成昏而夫妇之礼已定矣虽冻饿而死岂有他志防后寝疾不肯服药曰我年二十而寡今已逾半百得死此疾幸矣竟卒】魏成妻周氏【良乡人成年五十乏嗣娶周氏生一子后成得疾氏事之甚勤及成没氏年二十服除或劝改适氏坚拒之服勤耕织奉姑尽孝守节三十余年卒事闻诏旌】李仲义妻刘氏【名翠哥房山人至徳二十年县大饥平章刘哈拉布哈兵乏食执仲义欲烹之刘氏涕泣伏地乞贷其生兵不从刘氏曰吾夫瘦小不可食吾肥愿就烹以贷夫死兵遂释其夫而烹刘氏闻者莫不哀之　哈拉布哈旧作哈喇不花今译改】王士明妻李氏【名赛儿房山人至正二十五年珠瞻军至县李氏及其女李家奴皆被执李氏谓其女曰与其受辱不若死女曰母先杀我李氏即以军所遗刀杀女寻自杀珠瞻闻之为祭仍书其门曰王士明妻李氏贞烈之门有司上其事为树碑焉　珠瞻旧作竹奠今绎改】安志道妻刘氏【顺州人志道及刘氏之弟明理并登进士第刘氏避兵匿岩穴中军至欲汚之刘氏曰我弟与夫皆进士也我岂受汝辱乎军士以兵磨其体刘大骂不辍声军怒钩断其舌而死】徐猱头妻岳氏【大都人元末兵入城告其夫曰我等恐被驱逐将奈何夫曰事急惟死耳何避也遂火其居夫妇赴火以死徐母王氏及二女一子皆抱持赴火死】宋谦妻赵氏【大都人兵破大都赵氏子妇温氏髙氏孙妇髙氏徐氏皆有姿色合谋曰兵且至矣我等岂可辱身以苟全哉赵即自经死诸妇四人诸孙男女六人妾三人皆投井死】明李彦賔妻刘氏【蓟州人年二十四而彦賔死家贫子幼氏誓死守节子既长娶妇杨氏未防子亦死姑妇相依守节终其身洪武中诏旌表双节之门】谢黑儿妻梅氏【东安人年十八适士人谢黒儿黑儿疾卒氏即欲自尽姑觉止之曰汝志固如此但吾夫妇年老无他人侍养况汝有娠倘生一子以续吾宗不愈于死乎氏悟后果生一子夙夜操作以奉舅姑及卒脱簮珥营其子后亦抚育成立守节四十余年宣徳中旌表】陈琏妻孔氏【东安人琏以嵗贡入太学氏谨奉姑琏客死姑怜其无子欲嫁之氏曰夫既蚤逝姑老且疾妇若他适姑将何依哭而不从时遇兵燹人多奔窜氏事姑甚谨姑卒尽卖衣饰之孀居五十八年卒正统中旌其门】刘氏【京师人有松江人戍邉者诈称无妻娶刘遇赦弃刘归省遂往不复刘抵松访之壻故不认刘哭曰良人弃我我将安归乃剪为尼行乞市上自置一棺夜卧棺中五十余年隣火起刘入棺呼曰乞阖棺以毕吾事遂焚死】尹之路妻梁氏【大城人嫁嵗余夫乏食负贩山海关少有资聚又娶马氏生子二十余年不通音问梁氏事翁姑艰苦无怨言夫客死悲痛欲絶徒歩行乞迎夫防往返二千里扶柩防其后妻二子以归里人叹异】髙山妻朱氏【覇州人生四子正徳六年流贼入其家朱被执不屈杀其二子以胁之骂不絶口遂被杀】李氏刘氏三女【俱寳坻人一李堂女一李銮女一刘聪女正徳八年流贼陷城持刀逐三女欲汚之俱不从厉声骂贼贼怒支解之嘉靖中知县吴与之为立三烈祠】窦妙善【京师人年十五为余姚姜荣妾正徳中荣以瑞州通判摄府事华林贼冦瑞荣出走贼入执其妻及婢数人问荣所在时妙善居别室急取府印开后窗投河池衣鲜衣前曰太守统兵数千出东城捕尔等旦夕授首安得执吾婢贼意其夫人也解前所执独与妙善出城适所驱中有盛豹者父子被掠其子叩首乞縦父贼许之妙善曰是有力当以畀我贼従之行数里乗间语豹曰我所以留汝者以太守不知印防欲借汝言之今当令汝归幸语太守自此前行遇井即毕命矣遂呼贼令仍縦豹去行至花坞遇井遂跳入贼惊救不得而去豹入城告荣取印引至花坞覔井果得其尸越七年郡县上其事诏建特祠赐额贞女】沈鳯妻仇氏【密云人鳯官兴州右屯卫百户嘉靖中守边寨兵破寨欲汚之仇大骂而死】李三才妾马氏【通州人三才卒氏不食十二日卒扵防所】张大经妻于氏【大城人大经没于年方十九誓以身从地下舅姑劝之氏佯许不死乗隙自缢扵桑林】王守时妻丁氏【三河人隣人安文登夜至守时家强偪之丁坚拒遂被杀】刘兰女【顺天人父卒夫志不嫁以养其母崇祯元年年四十六矣母疾没女遂絶粒殉之】王锡田继妻崔氏【香河人崇祯二年城破氏与众诀曰我义不受辱但幼女呱呱未免遗恨耳乃涕泣乳其女将自缢家人刀持不得遂兵及门众俱奔崔仓皇繋索门枢缢扵户后】丁大志妻赵氏【通州人崇祯二年城防氏所生女被掠赵夺之十指尽落遂被杀】朱之冯妻冯氏【大兴人之冯为山东副使赍表入都寄家属济南已而济南破冯氏匿姑及其子于他所而已投井死姑李氏闻之亦絶粒而死之冯扶柩还庐于墓侧晨昏伏泣者三年不再娶亦不买妾】梁以樟妻张氏【大兴人以樟为商邱知县崇祯十五年流贼围商邱急妇积薪楼下集婢女其上俱令就缢谓子爕曰汝父守城命不可知宗祀惟汝是頼属乳媪往匿民间自缢死家人举火诸尸俱烬】杜氏【宛平人新乐侯刘文炳母闻流贼攻城急简丝縧作七八缳于楼上命家僮积薪楼下迎李氏吴氏二女归曰吾母女同死于此念姑瀛国太夫人年老匿之太学生申湛然家及荘烈帝宻诏文炳母抚其背曰太夫人既得所吾与若妻妹死耳城陷同二女俱缢文炳妻王氏亦登楼悬孝纯皇后像率众拜哭家人共焚楼叔祖继妻左氏见火起亦登楼同妾董氏王氏俱焚死阖门死者四十二人】金母章氏【铉为兵部主事贼防都城铉着朝服拜母趋阙下章即赴水死妾王氏亦随死】成氏女【兵部主事成徳妹年二十未嫁流贼之变徳顾之曰我死汝何依妹请先死徳哭而视其缢继室霍继之徳入别其母哭尽哀出而自缢母见子女及子妇皆死亦自缢】邢嘉遇妻韩氏【昌平人嘉遇官泰陵卫指挥甲申城防嘉遇守西门同长子协中力战死之韩与次子时中俱赴井死】刘应龙妻王氏【宛平人家贫以女红养舅姑应龙父子相继亾王氏事姑抚子阅二十年贼防都城泣拜其姑曰留长孙奉事祖母妇死已决遂防幼子投井有先入者尸横其下水仅至不得死幼子呼救氏以掌击之遂抵渊而死】刘氏女【保定人诸生刘永祚女崇祯时城破年十六为乱兵所获不屈被杀又有诸生冯文珪妻王氏刘星毓妻柴氏宋允成妻王氏俱以不屈死于贼】
　　本朝王季铨妻张氏【顺天人与妇胡氏同居兵变被掠俱触石死同郡李星耀妻王氏为兵所掠不従见杀】康虎妻李氏【顺天人虎弟顽无行每欲调其嫂李坚拒之一日虎出乃持刀强逼不从见杀】宫借辉妻何氏【文安人夫亾遗孤之球何奉姑孝教子入学顺治七年静海冦起骂贼被杀】华生国妻黄氏【顺天人家贫或终日不举火氏安之生国嗜酒甞饮酣谓人曰吾妻虽女子有丈夫气吾死必殉我诸君他日当见后生国没黄不食十四日而死时年十九同郡王明元妻张氏蔡树琼妻张氏萧重炽妻姜氏丁本培妻刘氏王所锡妻张氏李尚信妻王氏俱以夫亾殉莭】马瑞妻张氏【顺天人归瑞三年生二子夫逺逰姑没张竭力营葬越二年传闻瑞死防劝之改适怒叱之嘱族人防二子寻其父与子泣别遂自缢】李时遇妻马氏【通州人夫亾兄弟之子利其产逼之嫁遂自缢同里周六哥妻陶氏夫亾哀毁既葬缢死墓侧又香河朱暐妻赵氏夫疾祷天愿以身代及病亟先自缢死】童岳妻李氏【通州人姑病刲股和药以进后夫病笃剖腹取肝作汤啖其夫遂致身殒】刘堉妻何氏【涿州人堉没育遗腹子天锡守节三十五年天锡复没遂痛哭自缢死】张贞女【京师人许字通州康京女之父素不知书以婿家贫欲夺之昏女峻拒之后数年亰死女哀泣请奔防父兄不可昼使人守之夜妹与同卧贞女夜半素服自经死妹寐未觉也与亰合葬郭西白石槁】髙位妻段氏【宛平人年十七夫亾二子俱襁褓兄劝之嫁不従赁市中鍼筦为人缝绽二十年二子娶妇生孙长子又没次子为小吏以罪讁辽左复抚诸孙十余年孙裔读书成进士官至大理卿苦节七十九年年九十有六】史可模妻李氏【顺天人夫亾絶粒姑劝之乃食有欲娶之者李毁容截耳以誓事姑以孝养闻】井充妻纪氏【文安人年十七适井甫三月夫死守莭养舅姑及舅姑没哀毁成病屏医药而死同县孙允贵妻刘氏少寡家贫奉翁姑鞠遗孤守莭至八十九嵗霍维英妻刘氏夫亾公孤老子幼值大饥或劝之改嫁不从昼拾遗稗夜勤纺绩奉亲育子乡里重之】陶门三节妇【顺天人觉氏陶鸾妻年十八夫亾子瓉方襁褓觉氏截左耳誓不嫁纺绩抚孤成立李氏陶瓉妻年二十五夫亾抚子守义剪矢志守义又早亾妇王氏年甚少事姑至孝抚子承荣成立一门三节俱顺治十三年　旌表】马文瑞妻刘氏【永清人邻人张守富窥其色强逼之不从被杀又同邑王之文妻李氏大兴陈义明妻刘氏东安陶子明妻张氏骆氏长女武清殷承宪妻张氏文安王氏女三姐宛平钟宣妻刘氏张彪妻许氏固安张自友妻李氏王万荣妻程氏通州王福海妻陈氏并为豪强所逼坚拒见杀俱康熙中　旌表】傅华祝妻刘氏【固安人夫亾恸哭自经死长姑适张氏次姑适马氏亦早寡守节不嫁康熙中俱　旌表建坊于所居独流村曰三贞里】髙维岱妻刘氏【三河人夫亾人闻其贤争欲娶之刘断毁容誓死不嫁又王楫妻李氏平谷人夫亾亦剪毁容事祖姑白氏继姑陈氏甚孝俱康熙中　旌表】何淳女【昌平人名百顺年少未字亲老兄伯魁早卒誓不嫁养亲立従弟为父后家贫拮据纺绩以供甘旨乡里称为孝女雍正四年旌表】周之徳妻刘氏【大兴人夫亾自缢柩前又东安刘三妻赵氏为豪强杨圣章所逼不从自经死俱雍正五年　旌表】王启功妻李氏【涿州人为豪强所逼不从而死又张五妻姚氏宻云人王顺宇妻王氏固安人亦不受汚死俱雍正中　旌表】赵逊妻熊氏【涿州人逊为营兵雍正七年调往随征病没防归熊痛哭三昼夜自死同里范文明妻刘氏能执妇道年二十三夫亾恸哭投井中家人救免明日阖户自经俱雍正中　旌表】李逢阳妻姜氏【大兴人年二十四逢阳赴江西吉水丞留妻侍姑至中途堕水死姜毁容自誓坐卧一楼阅三十年又张锡昌妻杜氏武清人家贫夫客死杜迎柩归手自筑坟十指出血抚二孤苦莭四十年俱雍正中　旌表】刘应鳯妻李氏【大兴人守节年至一百有十同县耿国翰母张氏守莭至百嵗又赵廷璧妻王氏三河人夫亾奉姑教子守节六十五年卒年八十九宫朝楝妻髙氏文安人夫亾守莭抚孤厯七十一年卒年九十五俱雍正中　旌表】舒勲妻刘【氏大兴人夫早亾矢志守节备甞辛苦教子大成成进士入翰林又同县鲍宗灿妻周氏翁麐标妻髙氏章维心妻张氏王民兴妻周氏李照妻纪氏徐三益妻孔氏尹拱宸妻荀氏赵继隆妻孙氏张鐄妻韩氏于鳯翺妻李氏章俊妻髙氏徐志节妻赵氏沈赓麟妻马氏邵运竒妻周氏吴世杰妻郝氏刘应龙妻金氏方焸妻孟氏杜维城妻甄氏潘承毕妻刘氏许汝告妻李氏王孙斐妻张氏李克敬妻陆氏刘广业妻袁氏杜继翰妻王氏杨所蕴妻杜氏钟鼎孶妻吴氏张鳯岐妻杨氏孙麟超妻吴氏张给妻赵氏田资宸妻刘氏于宗禹妻苏氏章匡义妻徐氏司天禄妻王氏尤翔妻张氏袁之机妻沈氏王嘉栋妻张氏李世贞妻孙氏朱永源妻查氏胡树勋妻沈氏高国秀妻陈氏陈所得妻何氏田兆埏妻李氏李坦妻张氏俞书山妻姜氏钱乐嘉妻马氏何国寜妻髙氏沈元标妻吴氏马逢源妻王氏陈安仁妻吴氏蔡成梁妻孙氏朱耀光继妻王氏张夀福妻刘氏胡成之妻徐氏妾李氏吴毓贵妾李氏邵大文妻徐氏郭永磐妻张氏王匡妻吴氏温廷玺妻刘氏茅克昌妻王氏马璘妻陈氏穆子兰妻吴氏韩栋妻张氏陆昞妻杨氏吴绍亰妻张氏吴元龙妻朱氏史积庆妻王氏俱以夫亾守节乾隆元年以来先后　旌表】孙时中女【宛平人许宇张崇鼎未嫁而崇鼎没女闻讣即投缳死同县髙衮女许配秦文照文照没女过门行防守节九载以病终又马大伦妻刘氏吴炳妻李氏安守贵妻魏氏邵炜妻钱氏秦邦佐妻施氏冯兆元妻李氏王燕妾陆氏米泰寜妻髙氏顾琏妻郝氏邓绍儒妻朱氏改肈新妻陈氏徐辅世妻戴氏金国用妻强氏冯延年妻辛氏徐三晋妻陈氏李文明妻倪氏杨琴妻谷氏陈碧妻刘氏刘秉钧妻郎氏俱夫亾守节乾隆元年以来先后　旌表】杨大有妻李氏【固安人夫亾自缢柩前家人觉之救苏事翁姑尽礼翁患病氏奉汤药弗勌后抚遗孤得成立又同邑李元麓继妻曺氏刘福银妻李氏傅玥妻刘氏陈朝麟妻贺氏韩继宗妻齐氏吴好正妻郑氏杨起龙妻邓氏张廷文妻徐氏刘毓俊妻杨氏冯泳妻祁氏范文竒妻滕氏申之屏妻范氏勾善绪妻李氏皆夫亾守节乾隆元年以来先后旌表】张云妻杜氏【永清人遇强不従被伤身殒同县髙体荣妻寗氏亦为强暴所偪投井死又王起妻姚氏夫亾矢志守节父母欲更嫁之氏自缢而死李昌绪妻梁氏黄尔玢妻王氏施得祥妻李氏高起鹏妻张氏仇致广妻任氏叶可兴妻燕氏荣彰妻张氏李名贤妻杨氏俱以苦节终身乾隆元年以来先后　旌表】王天泰妻武氏【东安人夫早没守节终身同县解万通妻曺氏李吉妻觧氏许自永妻景氏郭九防妻李氏郭九鼎妻孟氏孟文举妻李氏胡国永妻于氏王瑞妻扬氏王宗台妻张氏安福妻李氏于腾潮妻刘氏李懐英妻姚氏李果植妻郭氏李益妻曺氏王宏猷妻赵氏纪溶妻张氏李坦妻胡氏胡希仲妻张氏又香河县李英妻季氏马希援妻曺氏李供伦妻王氏俱夫亾守节乾隆元年以来先后　旌表】赵杰女【通州人许配丁鼐未嫁而鼐没女闻讣奔防终身不更字同里吴宏基女许配王元绅元绅没女奔丧尽礼守贞终身又何湛妻李氏袁府妻张氏张元鉴妻王氏王巽妻刘氏戚世位妻潘氏钱澍妻柳氏白烺妻李氏王允祚妻苏氏赵朴妻杨氏倪基圣妻刘氏张光琪妻苏氏孙士俊妻胡氏周璜妻王氏陈汉超妻王氏汤文辉妻石氏贞女王氏俞国潮妻袁氏金撰玉妻李氏沈竒成妻孙氏马珑妻黄氏张世基妻顾氏王殿芝妻俞氏俱以夫亾守节乾隆元年以来先后　旌表】王如林妻金氏【三河人强欲汚之氏坚拒致死同县张瑞毓妻刘氏俞従政妻朱氏左尔煓妻王氏郝尔位妻左氏刘永祚妻傅氏刘守安妻王氏李永鹤妻杨氏李永琪妻杨氏乔仲观妻王氏胡丕基妻王氏李应善妻于氏李永吉妻康氏周鼐新妻郝氏杨永寜妻丁氏胡徳基妻马氏侯令徳妻马氏雷时顺妻张氏丁有名妻宛氏王琦妻侯氏周铠妻陈氏朱元陞妻张氏皆以守节终身乾隆元年以来先后　旌表】胡良玉女【武清人邻恶少欲强汚之女詈骂得脱忿恨而死同县田君美妻史氏龚辉祖妻杨氏张辉文妻孙氏李钰妻赵氏叶懐章妻李氏郭国栋妻刘氏鲁涌妻李氏杨有位妻王氏李荫妻杨氏张辉简妻刘氏俱夫亾守节乾隆元年以来先后　旌表】刘维藩妻王氏【寳坻人夫没守志清莭终身同县陆克清妻张氏陆克升继妻詹氏徐尔伟妻杨氏孙兆翰妻陈氏杨均妻阎氏丁璂妻王氏王廷对妻李氏芮复份妻单氏郭有栋妻周氏郝作梅妻杜氏方兆吉妻王氏刘继祖妻徐氏赵桂妻杨氏郑国桢妻尹氏徐承烈妻卞氏朱铨妻傅氏未聘贞女王氏俱夫亾守节乾隆元年以来先后妻旌表】兰从学继妻苗氏【寜河人为强暴所逼坚拒不从自缢死又同县张培基妻杜氏夫没家贫抚遗孤得成立又李缵绪妻张氏李定国妻陈氏亷义党妻张氏亷徳孚妻王氏崔钰妻杨氏岳从政妻王氏亷徳民妻安氏谈妻景氏岳屹然妻朱氏朱良妻杜氏郑桂妻杜氏刘廷防妻朱氏杜履怡妻刘氏邵聫瀛妻张氏崔翔鳯妻防氏张纉妻谷氏亷鉁妻黄氏杜育妻张氏俱清节终身乾隆元年以来先后旌表】张八妻杨氏【昌平州人邻人屡欲污之氏守正不移遂投缳而死又同州李国相妻周氏夫没家贫矢志守节孝养翁姑抚育子侄皆得成名又毛吉人妻周氏许朝相妻孟氏胡本义妻潘氏黎秉忠妻郭氏俱守节终身乾隆元年以来俱先后　旌表】叚元思妻刘氏【顺义人夫早亾氏备甞辛苦抚养遗得成立同县董三谅妻米氏赵国柱妻刘氏郭文相妻张氏郭振先妻赵氏唐士骐妻赵氏崔忠让妻单氏李继民妻路氏言国元妻姜氏赵伯达妻马氏徐应亨妻马氏皆以夫亾守节乾隆元年以来先后　旌表】张杰妻田氏【密云人夫没家贫如洗生遗腹子复夭氏守志益坚以清莭着闻又同县金殿勲妻张氏吴弼超妻寗氏吴宗和妻张氏孔文妻周氏李文□妻陈氏皆夫亾守节乾隆元年以来先后　旌表】马显妻董氏【懐柔人夫亾孝事翁姑抚育幼孤得成立又同县徐应熛继妻方氏韩朝用妻卞氏张明亮妻李氏刘濚妻王氏杜溥妻朱氏王成涿妻杜氏俱夫亾守节乾隆元年以来先后　旌表】雷氏女【名大姐涿州永乐村人村恶少窥女少艾百计诱之女坚拒不従遂被害同州杨氏女许字宋云龙未嫁而云龙卒女过门行防誓不更嫁翁姑贫老奉养终身又吴启祉妻吕氏吴端化继妻朱氏吴曰仁妻骆氏史桂荣妻王氏彭英妻张氏王光祖妻金氏王绍舜妻李氏王仲义妻陈氏张秉美妻刘氏范景玉妻郭氏刘永锡妻曽氏白良柱妻张氏刘绅妻范氏陈安公妻柴氏刘光秀妻陈氏刘秉铎妻王氏赏铎妻王氏王瑛妻杨氏张建业妻王氏俱夫亾守节乾隆元年以来先后　旌表】王朝选妻杜氏【房山人夫亾坚志守节翁私受他聘欲择吉改嫁氏闻之即缢死同县王函妻焦氏夫亾翁姑劝之更嫁亦投缳死又郑于九妻刘氏王乐善妻于氏胡行谦妻刘氏丁大有妻王氏王廷玉妻白氏陈立相妻王氏王明爽妻袁氏吴佳裕妻蔡氏苏士英妻卢氏皆以夫亾守节乾隆元年以来先后　旌表】武起妻杜氏【霸州人强暴欲污之氏坚拒不従忿恚自缢同州王自瑞妻傅氏夫没家贫无子父母欲令改适氏剪截指以守节自誓王琬妻李氏王琏妻张氏张谦吉妻蔡氏崔妻李氏姜元桂妻王氏赵能容妻杨氏宋炳妻张氏赵宏勲妻李氏邱廷瑜妻樊氏张元鋭妻王氏王恕妻蔡氏蔡琮妻刘氏张元徳妻刘氏赵云□妻徐氏郝雍秀妻王氏俱夫亾守节乾隆元年以来先后　旌表】姚法舜妻李氏【文安人夫没无子翁姑令其改嫁氏潜即自经家人救之得不死后翁没于涿州氏变产归苦节终身又同县何昶妻和氏夫亾无子父母欲夺其志氏引刀自刎姑急止之乃免后姑寝疾奉事十余年不怠又陈协妾程氏本蜀人协病氏割股以进及协没守莭抚嫡頼以成立何永泽妻张氏夫没家贫无子或劝其改适氏截自誓清节终身又胡云妻马氏刘采妻何氏邹福生妻万氏姚廷玺妻王氏蔡炆妻王氏吴克灼妻张氏邹秉正妻张氏邢景辉妻朱氏叶介臣妻韩氏纪鸣珂妻髙氏纪鸣韶妻李氏刘养徳妻马氏胡炊妻戴氏张学先妻姚氏陈汝模妻徐氏何永淳妻刘氏何永湜妻徐氏何元品继妻王氏纪世淳妻刘氏纪从时妻王氏刘晫继妻赵氏黄士凯妻王氏张桐妻刘氏赵栋妻董氏俱夫亾守节乾隆元年以来先后　旌表】刘衍祢妻魏氏【大城人衍祢少孤依兄为命后失爱于兄氏具酒肴延兄谢过兄感氏贤遂相好如初及衍祢没氏抚孤成立苦节终身又同县刘源昆妻王氏刘溶继妻赵氏李昆妻井氏邓鳯峙妻刘氏蔡士端妻邵氏李朴妻邢氏徐防妻吴氏薛元瑛妻汤氏刘惒妻纪氏王应科妻于氏刘五福妻李氏刘仁妻宋氏李茂妻刘氏蒋九龄妻李氏蔡致妻程氏刘经妻王氏又保定县王琈妻樊氏皆夫亾守节乾隆元年以来先后旌表】边国镜妻杨氏【蓟州人夫没苦莭终身又同州仇连名妻李氏王之弼妻刘氏张徳宏妻刘氏陈天性妻于氏宗坤妻刘氏陈嘉谟妻张氏石思聪妻吕氏皆夫亾守节乾隆元年以来先后旌表】
　　仙释南北朝魏冦谦之【昌平人遇仙人成功兴典之逰嵩华服仙药遂隠嵩阳魏贞元中召至阙一日谓弟子曰功兴召我于山岳仙宫遂死有青气如烟从口中内其体渐缩后东郡沈猷见谦之在嵩山身作银色光明如日】唐昙无竭【姓李氏幽州人幼为沙弥修苦行甞闻法显等躬践佛国慨然有志乃入流沙经龟兹疏勒诸国进至罽賔礼佛鉢学梵书梵语求得观世音受记经梵文后入月氐国天竺界惟赍石蜜为粮随舶泛海达广州而归后不知所终】薛昌【幽蓟人为进士唐天寳中栖止于蜀之青城洞天观忽得商陆酒饮之耳鼻流血死经三日蹷然而苏身轻目明势欲飞举洞见逺近节度使延致欲送京师忽失所在】辽常在【重熙间扵寳坻城南隅渠水之阴建弥陀佛舎结庐其旁精修禅行后趺坐而化火身不灰其徒以其身立扵佛侧已而再生焉逾月削之复生】元邱处机【登州栖霞人自号长春子年十九为全真学师重阳王真人宋金之季俱遣知召不赴元太祖召之乃往见于雪山时方日事攻战处机每言欲一天下者必在乎不嗜杀人及问为治之方则对以敬天勤民问长生久视之道则告以清心寡欲太祖深契其言曰天锡仙翁以寤朕志命左右书诸策嵗甲申还燕居太极宫有防改宫名曰长春卒年八十至元六年诏赠长春演道主教真人】岳真人【涿州人自幼不嗜酒肉长即辞家学道师事大元真人卒得其秘至元中封崇元广化真人大徳中仙去】
　　本朝通琇【号玉林江阴杨氏子初礼磬山修得度居武康报防寺顺治十六年】
　　【召见说法称防赐号大觉禅师寻乞还山明年再】
　　【召加封普济能仁国师复请还康熙十四年示寂于清江浦慈云寺雍正十一年特诏赐祭扵都城西北建拈花寺以居其法嗣】行森【号笻溪博罗黎氏子受法于玉琳琇居杭州龙
　　溪庵顺治中随师至京召对称】
　　【防留京数年世祖欲封为禅师行森以师弟不敢并受封号力辞后还
　　龙溪所着语録识见超卓雍正十一年追封明道正觉禅师】
　　土产谷【周礼职方氏幽州其谷宜三种郑康成注三种稷稻也畿辅通志丰泽园中有　御稻
　　米色防红而粒长气香而味腴有　　　　圣祖御制御稻米文今玉泉香山一带亦多有此种】盐【周礼幽州其利鱼盐旧志寳坻有盐塲今属寜河县】枣【陆啓浤客燕杂记京师嘉果枣六缨络枣赛梨枣合儿枣无核枣西王母枣密云枣】栗【史记燕秦千树栗左思魏都赋故安之栗注故安属范阳出御栗唐书地理志幽州土贡栗萧徳言括地志固安之栗天下皆称之为御栗有栗园诗草木鸟兽虫鱼疏五方之栗惟渔阳范阳栗甜美味长他方悉不及周筼析津日记辽于南京置栗园司元昌平县亦有栗园今燕市及秋则以饧拌杂石子爆之栗比南中差小而味颇甘客燕杂记京师佳果栗三霜前栗盘古栗鹰爪栗】梨【客燕杂记京师佳果梨五紫梨青梨白梨大谷梨沙梨】桃杏李柰【明志金桃玉桃皆上林苑出客燕杂记京师佳果有红桃白银桃小桃蟠桃合桃酒红桃霜下桃紫杏黄杏紫李黄李緑李麝香李盘山李紫柰緑柰】榛【昌平志榛出北山黄花镇者良】白樱桃【周亮工因树屋书影白樱桃生京师西山中】葡萄【通志出苑籞中形如马乳者佳】苹婆果【采兰杂记燕地苹婆果味虽平淡夜置枕边微有香气佛书所谓苹婆华言相思也朱彞尊日下旧闻按诗蔽芾甘棠毛公甘棠杜也郑康成注北人谓之杜梨南人谓之棠梨尔雅杜赤棠郭璞曰今之杜梨也樊光曰赤者为杜白者为棠陆机曰赤棠与白杜同但子有赤白美恶子白色为白棠甘棠也少酢滑美赤棠子澁而酢无味通志甘棠谓之棠梨又有沙棠广志云如棠味如李无核窃疑今之苹婆果即诗所云甘棠而俗呼沙果即沙棠呼防子者乃赤棠也其曰棠梨者以花似棠实似梨合而称之尔十六国春秋慕容儁观兵近郊见甘棠于道左从者不】
　　【识儁曰此诗所谓甘棠】文官果【谢肇淛五杂组北方有文官果形如螺味甚甘类滇之马金囊防云即是也金囊又譌为防榔遂以文官果为马防榔不知文官果树生马金囊蔓生也】松繖【盘山志产盘山土人目为紫磨菇】山药【周筼析津日记产采育者甘美特异他防】菜【五杂组京师隆冬有黄芽菜韭黄盖富室地窖火炕中所成　按今京师九月间压担连车皆黄芽菜直至正月乃渐稀非难得也析津日记天坛生龙须菜】子【太平寰宇记幽州土产】白胶【唐书地理志渔阳郡土贡太平寰宇记蓟州土产鹿角胶】芍药【通志出京师丰台】煤【宛平房山二县产】石【郭璞山海经注燕山多婴石似玉有符采婴带所谓燕石也杜绾石谱燕山石出水中名夺玉莹白而温润徐昌祚燕山録宛平西斋堂村产石黒色而性不坚磨之如墨可以画眉名曰画眉石亦曰黛石旧志三河县出花斑石】藁本香【明统志出密云】琉璃【宛平县出】角弓【尔雅北方之美者有幽都之筋角焉考工记燕之角材之美者也陈琳武库赋弩则幽都筋角唐书地理志幽都土贡角弓】鹰【段成式酉阳杂爼鹰有房山白者生房山白杨椵树上渔阳诸处皆产鹰】鵽鸠【李因防芹城小志鵽鸠褐色昌平北山有之尔雅释鸟云鵽鸠冦雉是也今土人呼曰沙鸡亦呼半翅防曰即突厥雀王嘉谟蓟邱集京师北山鸟有红雅沙鸡文雉半翅兽有虎豹竒狸狼野干白驳豪猪及兎麅】黄防【刘绩霏雪録北方黄鼠穴防各有配匹人掘其穴者见其中作小土窖若床榻之状则牝牡所居之防也秋时蓄菽及草木之实以御冬各为小窖别而贮之天时晴和时出坐穴口见人则拱前腋如揖状即窜入穴韩孟聫句所谓礼鼠拱而立者也】鱼【诗草木鸟兽虫鱼疏鲂鱼广而薄肥恬而少力细鳞鱼之美者渔阳泉州□似鲂厚而头大幽州人谓之鸮□或谓之胡鳙燕山丛録寳坻银鱼都下所珎都人称为面条鱼形似东吴鲙残而倍大出海中蛤山下秋深霜降上温泉产子映日望之波浪皆成银色人每其至网之　按后汉书郡国志渔阳有铁唐六典幽州范阳郡贡绫檀州贡人参唐书地理志范阳郡土贡绫绵人参幽州贡豹尾宻云郡贡人参麝香蓟州土产逺志白朮太平寰宇记幽州土产绵绢人参霸州土产丝绵绢檀州土贡人参昌平县产水晶九域志霸州信安军保定军土贡绢各一十匹金史地理志大兴县产金银铜铁滑石半夏苍术代赭石白龙骨薄荷五味子白牵牛元史地理志檀州大峪锥山有铁矿以上皆旧志所载然不可以为今之土产故附注扵此】







　　钦定大清一统志卷九
<史部,地理类,总志之属,大清一统志>
<史部,地理类,总志之属,大清一统志,保定府图>
<史部,地理类,总志之属,大清一统志,保定府图>
<史部,地理类,总志之属,大清一统志,保定府表>
<史部,地理类,总志之属,大清一统志,保定府表>
<史部,地理类,总志之属,大清一统志,保定府表>
<史部,地理类,总志之属,大清一统志,保定府表>
<史部,地理类,总志之属,大清一统志,保定府表>
　　钦定四库全书
　　钦定大清一统志卷十
　　保定府【在　京师西南三百五十里东西距二百七十里南北距四百九十里东至河间府任邱县界一百十里西至定州曲阳县界一百六十里南至冀州新河县界三百里北至顺天府房山县界一百九十里东南至冀州治三百四十里西南至正定府晋州治二百二十五里东北至顺天府霸州治二百十里西北宣化府蔚州治四百里】
　　分野天文尾箕析木津及毕大梁之次【府东北清苑满城安肃定兴新城容城雄县皆古燕地当析木之次为尾箕分野府西南唐县博野望都完县蠡县祁州东鹿安州髙阳新安皆古赵地当大梁之次为毕分野】
　　建置沿革禹贡冀州之域周属幽州春秋战国属燕【战国时南境分属赵】秦属上谷郡【南境属钜鹿郡】汉属郡【分属中山国及钜鹿郡】后汉因之【分属中山河间二国及钜鹿郡】晋为范阳国地【兼为髙阳中山河间博陵赵国地】后魏为髙阳郡地【兼为范阳中山博陵北平钜鹿诸郡地分属肃幽定三州】隋为河间郡地【兼为上谷博陵信都三郡地】唐为莫州地【兼为易瀛定深诸州地属河北道】五代晋天福初割属辽始置分泰州开运二年收复州寻废仍为莫州地【周分置雄州】宋建隆元年始复分莫州地置保塞军【府之基址始此】太平兴国六年升为保州政和三年赐名清苑郡属河北西路【又分置广信安肃永寜顺安北平五军与祁雄二州及中山府分属河北东西路其涿州地则入辽属南京道】金天防七年升保州为顺天军节度属中都路【又増置遂安肃蠡安完五州与涿雄祁三州及中山府分属中都河北东西路】元太宗十一年始升顺天军为顺天路置总管府至元十二年改为保定路【领易祁雄安遂安肃完七州府之疆域自此始大】属中书省明洪武元年改保定府隶北平行中书省七年北平布政使司永乐后直隶京师
　　本朝为直隶省治领州二县十五
　　清苑县【附郭东西距六十里南北距八十里东至安州界四十七里西至满城县界十三里南至博野县界七十里北至安肃县界十里东南至髙阳县界三十五里西南至满城县界二十五里东北至安肃县界三十里西北至满城县界三十里汉置樊舆广望二国俱属涿郡后汉二县皆省入北新城晋复置樊舆县寻省改置乐乡县后魏太和元和分新城置清苑县改樊舆置扶舆县又析置永寜县与乐乡县俱属髙阳郡北齐省樊舆北新城清苑乐乡四县入永寜仍改曰乐乡隋开皇十八年又改曰清苑属河间郡唐武徳四年改属莫州贞观七年还属瀛州景云二年改属莫州五代晋初入辽置泰州开运二年克复仍废为清苑县宋建隆元年于县置保塞军太平兴国六年改军置保州仍改县曰保塞为州治金大定十六年复曰清苑元为保定路治明为保定府治本朝因之】满城县【在府西北四十里东西距五十里南北距九十里东至安肃县界三十里西至完县界二十里南至望都县界六十里北至安肃县界三十里东南至清苑县治四十里西南至完县治四十五里东北至安肃县治六十里西北至易州紫荆闗一百二十里汉置北平县属中山国后汉晋因之后魏孝昌中属北平郡兴和二年分置永乐县属南营州乐良郡北齐属昌黎郡后周省永乐县改北平县曰永乐隋属上谷郡唐属易州天寳元年改曰满城五代晋天福初入辽属泰州开运初还属晋徙秦州治此州寻废县仍属易州宋景徳中省入保塞县金大定二十八年复置满城县属保州元属保定路明属保定府今　本朝因之】安肃县【在府北少东五十里东西距五十五里南北距六十四里东至容城县界二十里西至满城县界三十五里南至清苑县界四十里北至定兴县界二十四里东南至安州冶四十里西南至满城县治六十里东北至新城县治九十里西北至易州治九十里战国时燕武遂邑汉置北新城县属中山国后汉属涿郡晋属髙阳国后魏曰新城属髙阳郡永熙二年侨置南营州五郡十一县北齐惟留昌黎郡领新昌县隋开皇元年州移三年郡废十八年改新昌曰遂城属上谷郡唐属易州五代周公置梁门口寨宋太平兴国六年以遂城县置威卤军又以梁门砦置静戎军并置静戎县为治景徳元年改威卤为广信静戎为安肃宣和七年废安肃军为安肃县寻复为军仍治安肃县金天防七年改广信军为遂州安肃军为徐州俱属河北东路天徳三年改徐州为安肃州徐郡军贞元二年号遂州为龙山郡俱改属中都路泰和四年废遂州为城县县属保州贞祐二年复置遂州元至元二年省遂州入安肃州后复置遂州俱属保定路明初废遂州入安肃州洪武六年又降安肃州为县仍属保定府本朝因之】定兴县【在府北少东一百二十里东西距四十五里南北距五十八里东至新城县界二十里西至易州界二十五里南至安肃县界四十六里北至易州涞水县界十二里东南至容城县界三十五里西南至安肃县界五十里东北至新城县界十里西北至涞水县治三十里秦置范阳县汉属涿郡后汉因之晋属范阳国后魏属范阳郡隋开皇初改曰遒县属上谷郡唐初废入易县金大定六年始改置定兴县属涿州元属易州明洪武六年改属保定府　本朝因之】新城县【在府东北一百五十里东西距八十三里南北距七十里东至顺天府霸州界八十里西至定兴县界十里南至雄县界三十里北至顺天府涿州界三十里东南至顺天府保定县治九十里西南至容城县界三十里东北至顺天府固安县界四十里西北至易州涞水县界四十里战国时燕督亢地汉置新昌县属涿郡后汉省唐大歴四年分固安县地复置新昌县太和六年又析置新城县皆属涿州五代晋入辽宋时与辽分界于此宣和四年归宋赐名威城寻入金复曰新城元太宗二年改新泰州七年复为新城县属大都路十一年属顺天路至元二年属雄州明洪武六年改属保定府本朝因之】唐县【在府西少南一百二十里东西距五十八里南北距一百十里东至望都县界八里西至定州曲阳县界五十里南至定州界三十五里北至完县界七十五里东南至定州界三十里西南至曲阳县界四十里东南至定州界三十里西南至易州广昌县界一百八十里春秋燕唐邑战国属中山汉置唐县属中山国后汉及晋因之后魏属中山郡北齐省入安喜县隋开皇十六年复置属博陵县唐属定州五代梁开平三年改曰中山后唐同光初复故晋改曰博陵汉初复故宋属中山府金因之元属保定路明属保定府　本朝因之】博野县【在府南九十里东西四十一里南北距六十一里东至蠡县界六里西至望都县界三十五里南至祁州界三十里北至清苑县界三十里东南至深州饶阳县治七十里西南至祁州治三十里东北至髙阳县治八十里西北至完县治一百二十里汉置蠡吾县属琢郡后汉为侯国属中山国晋属髙阳国后魏属髙阳郡北齐废蠡吾县入博野唐宋皆为博野县地元至元三年省博野入蠡州三十一年复置博野县属保定路明洪武元年迁治故蠡吾县界属祁州六年改属保定府　本朝因之】望都县【在府西南九十里东西距七十五里南北距四十五里东至博野县界五十五里西至唐县界二十里南至定州界三十里北至完县界十五里东南至祁州界五十里西南至定州界三十里东北至满城县界十五里西北至唐县界二十里战国赵庆都邑汉置望都县属中山国后汉及晋因之后魏初属中山郡孝昌中属北平郡北齐省入北平县隋开皇六年复置望都县大业初废唐武徳四年复置属定州五代因之宋属中山府金改曰庆都元属正定路太宗十一年改属保定路明属保定府　本朝因之乾隆十一年十月皇上巡幸五台】
　　【囬銮经此以县与尧母同名特防仍改望都】容城县【在府东北九十里东西距四十里南北距二十七里东至雄县界二十里西至安肃县界二十里南至新安县界十里北至定兴县界十七里东南至新安县界十里西南至安州治四十里东北至新城县治五十里西北至定兴县治五十里汉置容城县属涿郡后汉省入逎县晋后置属范阳国后罢后魏太和中复置属范阳郡北齐天保七年省入范阳县唐武徳五年复置又于县置北义州贞观元年州废县属易州圣歴二年改曰全忠神龙二年改曰遒县天寳元年复曰容城五代晋天福初入辽仍属易州周显徳六年亦置容城县割属雄州寻废宋建隆四年复置仍属雄州金初始合二县为一泰和八年割属安州贞祐二年改属安肃州元仍属雄州明初省入雄县洪武十四年复置属保定府本朝因之】完县【在府西七十里东西距三十八里南北距六十里东至满城县界二十里西至唐县界十八界南至望都县界十五里北至易州界四十五里东南至望都县界二十一里西北至唐县界十五里东北至满城县界二十五里西北至易州界一百里战国燕曲逆邑汉置曲逆县属中山国后汉章和二年改曰蒲阴晋因之后魏初属中山郡孝昌中分置北平郡北齐郡废省蒲阴置北平县仍属中山郡隋属博陵郡唐属定州万嵗通天二年改曰狥忠神龙元年复曰北平五代唐长兴三年改曰燕平宋初复故庆厯二年置北平军金改曰永平属中山府贞祐二年升为完州元至元二年废为永定县寻复为完州属保定路明洪武二年废州为完县属保定府　本朝因之】蠡县【在府南少东九十里东西距三十二里南北距三十二里东至河间府肃宁县界二十里西至博野县界十二里南至深州安平县界十二里北至清苑县界二十里东南至深州饶阳县治七十里西南至博野县治十八里东北至髙阳县治六十里西北至望都县治九十里汉置陆城县属中山国后汉省入蠡吾本初元年改置博陵县并州郡汉末郡废以县属安平国晋泰始元年改县曰博陆并置髙阳国治焉后魏景明元年改县曰博野属髙阳郡隋属河间郡唐武徳四年属满州五年以县置蠡州八年州废九年复置贞观元年又废县属瀛州永泰中改属深州元和十年复隶瀛州后又属深州五代周显徳二年改属定州宋雍熙四年以县置寜邉军景徳元年改永定军天圣七年又改永寜军宣和七年军废寻复故属河北西路金天防七年升为寜州博野郡天徳三年改曰蠡州属河北东路元属正定路至元三年省博野县入州明洪武二年改属保定府八年复改州为县　本朝因之】雄县【在府东北一百二十里东西距六十五里南北距四十二里东至顺天府保定县界四十里西至容城县界二十五里南至河间府任邱县界十二里北至新城县界三十里东南至顺天府文安县界八十里西南至新安县治四十里东北至顺天府霸州治九十里西北至新城县治七十里战国时燕易邑汉置易县属涿郡后汉属河间国晋曰易城县后魏复为易县改属髙阳郡髙齐天保七年省入鄚县唐武徳五年改置归义县属幽州寻置北义州于容城以县属焉贞观元年省八年复置归义县属幽州大厯四年改属涿州五代晋初入辽周显徳六年收复于县置雄州宋太平兴国中改县曰归信政和三年赐郡名曰易阳置广徳军属河北东路金仍曰雄州天防七年置永定军节度贞元二年改属初军废至元二十三年属保定路属保定路明洪武初省县入州七年改州为县属保定府　本朝因之】祁州【在府南少西一百二十里东西距四十七里南北距七十五里东至博野县界十七里西至定州界三十里南至定州深泽县界三十五里北至清苑县界四十里东南至深州安平县治六十里西南至深泽县治六十里东北至博野县治三十里西北至望都县治九十里汉置安国县属中山国后汉因之晋属博陵郡后魏真君七年并入深泽景明二年复置属博陵郡北齐废隋开皇六年改置义丰县属博陵郡唐属定州万嵗通天二年改曰立节神龙元年复曰义丰五代因之宋太平兴国初改曰蒲阴县景徳元年移祁州来治亦曰蒲阴郡属河北西路金仍为祁州元属保定路明初省蒲阴县入州属保定府　本朝因之】束鹿县【在府南少西二百五十五里东西距五十八里南北距九十五里东至深州界八里西至正定府晋州界五十里南至冀州新河县界四十五里北至定州深泽县界五十里东南至冀州界四十五里西南至赵州寜晋县界三十里东北至深州安平县界六十里西北至深泽县界七十里汉置安定□贳三县皆属钜鹿郡后汉改郻县曰鄡省安定贳县入之晋属赵国后魏曰□仍属钜鹿郡北齐改曰安国隋开皇六年改为安定十八年改曰鹿城属信都军唐武徳四年属防州贞观元年改属深州十七年州废属冀州先天二年又属深州至徳二载改曰束鹿五代因之宋初改属镇州淳化九年还属深州金因之元至元三年改属祁州明因之　本朝属保定府】安州【在府东少北六十里东西距二十五里南北距六十里东至新安县界十二里西至清苑县界十三里南至髙阳县界三十五里北至容城县界二十五里东南至河间府任邱县界三十里西南至蠡县界五十里东北至新城县界二十五里西北至安肃县界二十里战国时燕葛邑汉为涿郡髙阳县地隋为河间县地唐如意元年析河间置武兴县属瀛州长安四年属易州寻复属瀛州神龙元年改名唐兴县景云二年改属鄚州五代晋改曰宜州寻复故周显徳六年省入鄚县宋太平兴国七年改置唐兴砦淳化三年建为顺安军属河北西路至道三年徙军治髙阳县金大定二十八年升葛城为县徙安州来治属中都路泰和八年移州治渥城以葛城为属县元初州还治葛城至元二年省入髙阳后复置安州仍治葛城隶保定路明洪武七年省葛城县入州仍改州为县十四年复置安州属保定府　本朝因之】髙阳县【在府东南六十里东西距七十里南北距五十五里东至河间府任邱县界五十里西至清苑县界二十里南至河间府肃寜县界五十里北至安州界五里东南至肃寜县治六十里西南至蠡县界十五里东北至新安县治六十里西北至安肃县治一百里战国时燕髙阳邑汉初置髙阳县属涿郡后汉属河间国晋属髙阳国后魏为髙阳郡治隋开皇初郡废十六年于县置莫州大业初州废属河间郡唐武徳四年复置莫州贞观元年又废仍属瀛州五代因之宋至道三年自唐兴砦徙顺安军来治熙寜六年省为镇八年复为县仍为顺安军治金天防七年升军为安州大定二十八年州徙葛城以髙阳为属县泰和八年改属莫州寻复故元属安州明洪武八年并入蠡县十二年复置永乐后属保定府　本朝因之】新安县【在府东少北八十二里东西距三十五里南北距三十五里东至雄县界二十里西至安州界十五里南至河间府任邱县界十五里北至容城县界二十里东南至任邱县界二十里西南至髙阳县治六十里东北至雄县治五十里西北至容城县治三十里汉容城县地曰浑渥城金泰和四年析置渥城县八年移安州来治元至元二年州县俱废改为新安镇入归信县四年割入容城九年复置新安县属保定路明洪武七年省入安州寻复置属安州　本朝属保定府】
　　形势城临四野地址坦平【郎蔚之图经】二水交流夹绕州治【元志】北控三闗南通九省地连四部雄冠中州控雁门之紫塞引鸡距之清流【元刘因赋】前有弥潴大陆之利北有重闗天险之固【广志】羣山西峙众水东潆【旧志】
　　风俗古号多豪杰劲勇而沈静【宋苏轼集】性缓尚儒仗气任侠【马端临文献通考】稍事诗书之业畧无嚣竞之风不以浮华为习而以耕织为生【元志】地势广濶民物蕃庶【方舆志】土无奇货民务农桑【旧志】
　　城池保定府城【周十二里有竒门四濠广五丈明建文四年都督孟善筑隆庆初甃砖本朝雍正七年重修乾隆十八年复修】满城县城【周四里有竒门二濠广一丈五尺辽时旧址明成化十一年甃砖本朝康熙十八年重修】安肃县城【旧有南北二土城相传五代时筑后南城毁明景泰中增修周四里门二甃以砖濠广二丈　本朝顺治中重修乾隆九年三十一年复脩】定兴县城【周五里有竒门四濠广一丈五尺金大定七年土筑明隆庆五年甃砖　本朝顺治十年重脩乾隆七年三十一年复脩】新城县城【周三里有竒门二濠广三丈明时因旧址増筑　本朝康熙十四年重脩乾隆十九年复脩】唐县城【周四里有竒门三明时因旧址増筑　本朝以来屡加脩葺】博野县城【周四里有竒门三濠广二丈有防城隄明洪武二年土筑崇祯中甃砖】望都县城【周四里有竒门二防城河广四丈相传唐武徳四年土筑明时脩葺　本朝顺治五年重脩康熙四年始甃砖乾隆七年三十一年复脩】容城县城【周三里有竒门三濠广三丈五尺明景泰后相继脩筑　本朝康熙元年甃砖乾隆六年重脩】完县城【周九里有竒门三隋时旧址明成化后屡修崇祯中甃砖引尧城河水为濠　本朝康熙　十一年重修乾隆二十九年又脩】蠡县城【周八里门二濠广三丈明天顺中因旧脩筑崇祯中甃砖又筑防城隄　本朝顺治五年重修并引唐河水绕隍】雄县城【周七里有竒门三环以濠明洪武初因旧重筑　本朝康熙中増脩】祁州城【周六里有奇门三濠广三丈明成化中因旧脩筑隆庆初増筑外城】束鹿县城【周六里有奇门四濠广二丈余明天啓四年土筑　本朝康熙八年重脩】安州城【周五里有竒门四濠广丈余宋杨延朗筑明时増脩】髙阳县城【周五里门四濠广四丈明天顺中筑　本朝乾隆二十四年重脩二十九年又脩】新安县城【周七里有竒门五外有濠明洪武间因旧址重筑崇祯十一年甃砖本朝乾隆十七年重脩】
　　学校保定府学【在府治东南元中统二年建　本朝屡经脩葺入学额数二十名】清苑县学【在县治东北明洪武八年建　本朝顺治以来相继增修入学额数十五名】满城县学【在县治东南元至大二年建入学额数十二名】安肃县学【在县治东南明洪武三年建　本朝顺治十七年重脩入学额数十五名】定兴县学【在县治南元至元三年建　本朝康熙十一年重脩入学额数十二名】新城县学【在县治西元建　本朝顺治康熙中屡加脩葺入学额数十五名】唐县学【在县治西唐开元中建金泰和中重建　本朝顺治以来相继増脩入学额数十二名】博野县学【在县治东明洪武二年建　本朝康熙二年重脩入学额数十一名】望都县学【在县治西北明洪武中因元旧址重建本朝康熙间再建入学额数八名】容城县学【在县治东北旧在县东南明洪武中迁建今所入学额数十二名】完县学【在县治东元至元中建明洪武初重建　本朝康熙八年重脩入学额数十二名】蠡县学【在县治东南元天厯三年建　本朝顺治十七年重脩入学额数二十二名】雄县学【在县　北旧在东北明洪武八年迁建今所入学额数十五名】祁州学【在州治东元大徳初建入学额数十八名】束鹿县学【在县治南明天启中迁建　本朝顺治六年重修入学额数十八名】安州学【在州治西元时旧址在州治东明洪武八年迁建　本朝康熙四年重脩入学额数十八名】髙阳县学【在县治东明洪武中建　本朝康熙三年重脩入学额数二十三名】新安县学【在县治东南元至元初建入学额数十八名】莲池书院【在府治南　本朝雍正十一　年】
　　【丗宗命各省督抚于防城建立书院各赐银千两以为肄业诸生膏火直隶总督李卫即元张柔莲花池故址修建讲堂延师课诵名莲池书院乾隆十五年总督方观承复加脩葺】
　　【皇上巡幸嵩岳五台屡经临憇】
　　【御赐万卷楼蕊幢书院榜额并　　　　　　　　　　　　　　　　　　　　　御制莲池书院诗及莲池十二景诗按莲池上有临漪亭临鸡泊水曹学佺名胜志鸡】【泊泉亭馆临漪即此又有君子亭亦张柔所建又有桞塘西溪北潭皆引鸡水幽景特胜　按今完县城东有燕平书院乾隆二十二年建安肃县城东有古遂书院乾隆二十四年建其余各州县皆设有义学又清苑县旧有上谷书院在县治西北明万厯中建祀二程及朱子完县旧有忠孝书院元至元中建安州冶东北葛城故城基旧为正学书院明嘉靖中建新安县西二十里有静修书院元邑人刘英李防等尝从刘因学因殁英等于此建祠祀之皇庆间旸额静修书院设院长后皆废附记于此】
　　户口【原额人丁四十一万八千四百九十九又滋生丁二万九千二百六十八】
　　田赋【田地四万一千三百九十顷八十亩七分零徴银二十一万九千一百九两五钱二分零豆一百五十七石九斗七升零谷二十三石六斗三升零】
　　山川眺山【在满城县北三里巍然特立不与西山脉络相连山北有舞马黄金二洞又有谒山在县北七里山势东出状如朝阳又北眺山在县北十五里孤特髙耸故名曰眺】玉山【在满城县北十五里山多白石如玉所谓燕石次玉者也下有玉山店又环山在县北二十里一名紫口山】陵山【在满城县西南三里形如巨舟顶有一亩石上有仙人迹南面数大冢相传为齐顺王陵故名】抱阳山【在满城县西南金史地理志清苑有抱阳山旧志在今县西南十里两峯环抱南向中谷温和隆冬氷雪不积故曰抱阳又以花木蓊翳亦曰花阳有石洞数十处又有龙潭水常不竭山上为圣教寺有石林石井石门又有寳珠岩岩下有明珠窝滴水成池】鱼条山【在满城县西北五里形如巨鱼即桑钦水经所谓鱼山也山极险旷又黄土山在县西北十里】荆山【在满城县西北十五里山多产荆树故名旁有松山多松树风雨撼之每作笙簧声】班姬山【在安肃县西一名班妃山王存九域志遂城县有班姬山隋帝东征于山上置班姬庙故云明统志班姬山在安肃县西五十里县志今在县西四十里　按魏书地形志永寜县有班姬神石阑神永寜今清苑县齐时曽省北新城入永寜地本连接所谓班姬当即指此】羊山【在安肃县西四十里旧志宋咸平元年田敏败辽于羊山即此今亦名杨山】釡山【在安肃县西四十五里东临峭壁中有谷甚宏敞初入曰釡阳口内有釡山村泉甘土肥物产鲜美黄帝合符釡山或以为即此其西又有黒山背阳面阴土壤深黒汉末张燕据此号黒山贼】围道山【在安肃县西四十五里四面髙爽中为大谷豁然平旷道路围绕其内故名】龙山【在安肃县西隋书地理志遂城县有龙山萧徳言括地志在遂城西南二十五里其上往往有仙人及龙行迹乐史太平寰宇记唐天宝七年勅改遂城山安肃县志山在今县西五十里俗名龙堂坡盘郁蜿蜒上有瀑布】药栏山【在安肃县西六十里有黄伯阳洞】牟山【在安肃县西北五十里土阜无石一望坦夷地脉深厚人多耕占为田谓之牟山村】磨岩山【在唐县西十五里形如磨石罅有水名滴翠泉】狼山【在唐县西二十里郦道元水经注唐水经桹山北隋书地理志唐县有郎山按今县治作狼山葢郎桹狼三字通也】风山【在唐县西三十五里上有石穴风吹有声其名如钟故名】罗乔山【在唐县西三十五里四山环抱松栢交翠世传罗道成乔仝二仙所居故名】尧山【在唐县北汉书地理志唐县尧山在南注张晏曰尧山在唐县东北望都界水经注唐城北去山五里俗谓之都香山即是尧山在唐县东北望都界皇甫谧曰尧山一名豆山今山在城北而如东崭絶孤峙虎牙桀立山南有尧庙是即尧所登之山也地理志曰尧山在南今考此城之南无山以应之论者咸以地理志之説为失旧志唐山在县北八里为邑城脊背一曰唐岩山】粟山【在唐县北十三里水经注唐水出中山城之西城内有小山在城西侧水鋭上若委粟焉疑即地道记所云望都县有委粟闗也唐书地理志唐县北有委粟故闗】封山【在唐县十八里山下有封庄社俗呼为丹鳯山】育山【在唐县东北十里】灵源山【在唐县东北十五里半山有灵源寺山上有井可以下窥晓月】望都山【在唐县东北汉书张晏注望都县尧山在北尧母庆都山在南登尧山见都山故以为名后汉书地理志注尧山望都山相去五十里水经注唐城东有山孤峙世以山不连陵名之曰孤山孤都声相近疑即所谓都山也李吉甫元和郡县志孤山即都山在县东北五十四里旧志在县东北十八里】父子山【在唐县西北四十里下临唐河山腰有明伏洞其相接者曰神活山旧名石河山居民避兵得免因改今名又有白合山亦临唐河上有白合寨】栢岩山【在唐县西北六十里山南有贾岛洞乾隆十一年十五年二十六年四十六年】
　　【皇上巡幸五台銮舆经此皆有】
　　【御制诗】葛洪山【在唐县西北七十里山与恒岳相接峯峦环簇岩壑竒胜相传葛洪修道
　　于此故名皇上命学士张若澄绘葛洪山图】
　　【御题长句以记其西南有老姑峪】大茂山【在唐县西北李昉太平御览载北岳】
　　【恒山一名大茂山与辽分界旧志在县西北一百五十里北亘云蔚南连正定为河东河北之捍蔽其麓有石门村详见正定府曲阳县】紫薇山【在博野县北紫气浮腾土色熻赤亦名紫防阜】伊祁山【在完县西魏书地形志望都县有伊祁山隋书地理志北平县有伊祁山太平寰宇记尧住此山后因作姓旧志在县西二十里祁水发源于此或以此为尧山】大嵬山【在完县西二十五里山势巍峩五云泉发源处又有油山在县西南屹然峭峙石壁莹润故名】坛山【在完县西二十五里与马耳山相接有金龙桃花二洞与马耳山洞地穴相通洞前濶仅丈余壁立百仞上透青霄其石温润如玉有龙蛇之状云兴輙雨】马耳山【在完县西三十里与唐县接界双峯并峙形如马耳上有桃花洞嵗旱祷雨屡应山前有石臼泉旧志东属完县峯微小西属唐县二峯较大】栢山【在完县西南三十里山势平坦濶五百余步土人环居之旧传栢树盈巅撑云蔽日因名山出泉水民资以灌溉】林尖山【在完县西北八十里峯巅髙耸其尖如林】蒲阳山【在完县西北汉书地理志曲逆县蒲阳山蒲水所出元和郡县志在北平县西北四十里旧志白崖山在完县西北四十里峯峦秀防四面多白石故名葢即古蒲阳山以声近而讹也】峨山【在完县北十二里】大雄山【在雄县西南二里又小雄山在县东南一里许旧志大小雄山皆培塿耳宋景徳中积土城隅以御辽自后搆亭其上更加脩筑遂有雄山之名】漫谷岭【在满城县西二十里又元和郡县志有五回岭在县西北五十里髙四十里许今详见易州】唐梅岭【在唐县西北三十里岭路石砌崎岖上下长五里许一名墁石道】十八盘岭【在唐县西北六十里为云中要路高峻挿天不能直上盘旋曲折而过因名又有摔手岸在县西北七十五里长数里两山壁立路甚狭险中有矿洞】五斗岭【在唐县西北一百十里】黄岗岭【在唐县北六里育山西南岭后多黄土沟雨过难行又北四里为城子岭】齐云岩【在唐县北又鹞子岩亦在县北百二十里唐河东岸】安头岭【在完县北三十五里】摩天岭【在完县北二十里又有一箭岭在县北四十里】金沙岭【在髙阳县东二十五里自汜头村跨旧城歴慺堤以入任邱隠约蜒蜿若见若伏岭断处沙如金色】郎峯【在安肃县西八十里易州界】兴隆冈【在博野县西中心髙耸洪水不能没又有沙冈在县西南蠡村绵亘数里】束鹿岩【在束鹿县北三十里外隘内广可容千人俗名三邱古洞今仅存土邱】黄邱【在束鹿县南魏书地形志鄡县有黄邱旧志又有青邱牛邱驰邱灵邱与黄邱共为五邱】龙王峪【在满城县西北十五里有石洞及泉井】百花屿【在府城南双溪上髙数仭广数十丈百花繁富舟楫回环】神仙洞【在安肃县西洞有石床行百步许益髙敞俨如台上有石龙下垂】清苑河【在清苑县南源出满城县一亩鸡距二泉东西流绕府城南又东与方顺河合即古卢水也亦名沈水汉书地理志北平县有卢水至髙阳入河水经注沈水出蒲城西地理志曰北平县有沈水即是水也东迳其地又东南左入徐水地理志曰东至髙阳入河今不能也太平寰宇记沈水在清苑县北又清苑县因满城县清苑河为名宋史河渠志縁邉塘泺起安肃广信军之南至保州西北蓄沈苑河为塘横广三十里纵十里曰沈苑泊自保州西合鸡距泉尚泉为稻田方田横广十里曰西塘泊明统志清苑河在府西二里自鸡距泉至此分流绕城南北至东合流入黄狗窊元张柔作新渠凿西城以入水水循市东行转北别为东流垂及东城又折而西双流交贯由北水门而出夏秋之交芰荷如绣水禽上下防人共乐焉旧志今有竒村河在满城县东十五里源村西北四里许泉水涌出其濶一亩名一亩泉一名尚泉昔号西塘泊其西南二里许又有泉贲出状如鸡距名鸡距泉一畆鸡距二泉合流迳竒村河东流至府城分流绕城为濠有西闸东上闸东下闸啓闭蓄天津贾舶直抵南城下又东合石桥河】方顺河【自完县源曰祁水东南流迳满城县界为方顺河又东至清苑县南为石桥河与清苑河合即古濡水也汉书地理志有曲逆县注张晏曰濡水于城北曲而西流故曰曲逆水经注濡水出蒲阴县西昌安郭南其水自源东迳其县故城南枉注回湍率多曲复亦谓之为曲逆水也又东与苏水合又东得蒲水口又东北经乐城南又东入博水元和郡县志濡水在北平县西五里旧志源出伊祁山俗名祁水曲折东流迳县南又东至满城县境曰方顺河土人云本名曲逆河以其名不美故改曲为方改逆为顺流经县南五十里又东迳清苑县南二十里曰石桥河至县东南御城西隅与一亩泉合亦名梁河又折东北至安州界防徐河为依城河　按舆图今方顺河上流有二一在完县之北流迳县东一在完县之西流迳县南至县东南防为一在北者葢即古之蒲水在西者有五云石臼二泉合流而东当即古濡水之源石臼泉即古苏水也详见下又按古濡水有二方顺河为南濡其北濡即北易在今易州界下流为定兴县之沙河明统志混而为一误】界河【源出望都县东流入清苑县南又东北入安州界即古博水也汉书地理志望都县博水东至髙阳入河水经注博水出望都县东南流迳其县故城南潜入地下又东南重源涌东南迳三梁亭南又东南迳谷阳亭南又东迳阳城县散为泽渚谓之阳城淀又伏流循渎届清凉亭西北重源又又东经自隄亭南又东经广望县故城北又东合崛沟又东北濡水注之自下博水亦兼濡水通称又东北徐水注之又东入滱旧志今有灞龙河源出望都县南五里曰灞龙泉东北流七里与清水龙泉河合又东入清苑县界曰界河流迳县南七十里至安州界与方顺河合疑即古博水也又有清凉河在清凉城北哑吧沟在府西南三十余里黄龙沟在府西南皆流入界河】渝河【在满城县西北十五里源易州岭流迳县西北伏流于地防三十里至一亩泉涌出】徐河【源出易州五回岭东南流迳满城县北又东迳清苑县北又东入安州界合清苑石桥二河汉书地理志北平县徐水东至髙阳入博水经注徐水出广昌岭东迳郎山又经北平县又东南流歴石门中俗谓之龙门其山上合下开开处髙六丈飞水歴其间南出垂崖倾澜泄注七丈有余渀荡之音实为壮猛触石成井水深不测东南出山迳其城中其水又东流汉光武追铜马五幡于北平县之顺水北顺水葢徐水之别名也又东迳蒲城北又东迳清苑城又东南与沈水合又东左防曹水又东南迳祭过城又东流入博水宋史河渠志太平兴国六年八作使郝守濬于清苑界开徐河鸡距河五十里入白河自是闗南之漕悉通济焉景徳元年北面都钤辖阎承输引保州赵彬堰徐河水入鸡距泉以息挽舟之役范成大北使録徐河在清苑北十里金人谓之馈粮河旧志徐河源易州五回岭东南流迳满城一十里名大册河亦曰要荘河至清苑县北十五里为徐河又迳安肃县南四十里折而东入安州境与依城河合】曹河【在安肃县南三十里东南至安州入徐水水经注曹水出西北朔寜县曹河泽东南流左右岐山之水又东南迳北新城县故城南又东入于徐水髙阳记漕水出釡山南东流迳羊角淀北新城西有伏龙泉入焉安州志曹河自安肃之髙桥村至城西李家荘三十余里每遇水溢浸涝民田因筑长堤二束水使东入依城河　本朝乾隆九年以曹河之入依城者停淤倒漾于家湾桃濬咸河五里并接筑河堤二十八年复加防濬于是水益通利无浸溢之患】雹河【即瀑河亦名鲍河自易州流入迳安肃县北门外又东南迳容城县南二十里又东南迳安州北二十里又东迳新安县西南与依城河合为长流河即古南易水也汉书地理志北新城注桑钦言易水出西北东入滱水经注代之易水出广昌县东南郎山东北俗谓之为雹河自故安东屈经长城西又东南过武遂县南新城县北俗又谓水为武遂津津北对长城门易水东分为梁门陂又东梁门陂水注之陂水北接范阳陂自下易水有范水通目又东迳范阳县故城南又迳樊舆县故城北又东迳容城县故城南又东渥水注之又迳浑渥城南东合滱水自下滱易互受通称又东迳易京南又东迳易县故城南又东迳鄚县之故城北又东至文安县与滹沱河合寰宇记南易水又名为雹水歴遂城县界又东流过容城县之南入髙阳县界与滱水相合宋史河渠志咸平五年顺安军都监马济请自静戎军东拥鲍河开渠又自顺安军之西引入威虏军置水陆营田于渠之侧以逹粮漕隔辽骑帝许之旧志雹河自易州之西南源东南流歴安肃容城安州界至新安县之西南五里为长流河一名为长沟河至县南三里又曰梁头河自此滙诸水入雄县界穿入莲花淀防于髙阳河至县西郭与白沟合抵瓦济门之外为瓦济河今故道变易自淀东过易阳桥至雄县之东南二十五里合玉带河又至县东南三十五里与清河合曰三汊河又东入保定县界通志雹河由新安县之黒龙口归杂淀新安县三面皆水唯城北为干土而地处容城之下流雨潦南下则大激淀一带尽为隣壑　本朝雍正三年怡贤亲王于三台村引雹河经小王营尚村之北至南河头入于烧车淀之南岸筑隄建闸以时节宣隄内大激淀数百顷遂成腴田乾隆二十八年总督方观承奏请防濬凡河之纡曲沙涨处悉经裁削又于安肃姜女庙支河口筑滚水石坝一乾隆三十年以瀑河修濬寛展其所经由安肃容城新安三县旧有木石桥十三座随河之势改造寛长】巨马河【即涞水也自易州涞水县入南迳定兴县西至注县南为白沟河又东南迳容城县东北又东迳新城县南又东南迳雄县西又东入保定县界汉书地理志广昌县涞水东南至容城入河水经注涞水迳逎县谓之巨马河东南迳范阳县故城北易水注之又东郦亭沟水注之又东迳容城县故城北又东督亢沟水注之又东南迳益昌县寰宇记巨马河在雄州北三十里从易州流入下至霸州许元宗奉使行程録白沟河濶止十数丈深可二丈宋与辽以此为界过河三十里到新城县旧志巨马河在定兴县西一里自涞水县流入至县南河阳渡与易水合自下通名白沟河以宋辽分界于此亦名界河俗又名曰北河东南流至白沟店南其地此去新城县三十里西南去容城县二十八里东南抵雄县三十里旧自白沟店北东流明永乐末徙于店南故道遂淤又东南流由永通桥环雄县城西南而东出瓦济桥又东八里许为柴禾淀始与九河合流入茅儿湾其一支由容城县分流至雄县西三里名黄河湾又迳新安流入四角河按水经注督亢沟亦承涞水东南至涿县谓之白沟又南入巨马河白沟乃巨马支津下流在今涿州界自宋以来始总号巨马为白沟又按水经注元和郡县志太平□宇记诸书皆作巨马后人加手傍作拒马相传刘琨拒石勒于此得名】马村河【自涞水县流入迳定兴县新城县西入巨马河即古督亢沟也水经注督亢沟水自逎县东迳涿县郦亭楼桑里南又东迳督亢泽泽苞方城县其水自泽枝分东北注于桃水督亢水又南谓之白沟水南迳广阳亭西合南枝沟又南入巨马河旧志马村河在新城县西北四十里起涞水县东稻子河流入定兴县东北界新诰村逶迤东迳新城县界马村因名马村河又南数里入白沟河】斗门河【源出新城县西北二十里李家营即宋何承矩辟斗门兴水利处南流迳定兴县东为界河下流又为西沟河南入白沟河】紫泉河【在新城县西源出县西北十五里龙堂村有泉数派合而为一旧南流绕县城入髙桥洼今改入琉璃河相传元防定中水色一夕忽紫故名明胡广过新城诗南接雄州北涿州紫泉出郭向西流即此其地建有　　行宫】
　　【皇上时巡驻此皆有　御制紫泉行宫十景诗】琉璃河【在新城县东自涿州流入旧志明初有南里河在县东北二十里琉璃河支流也由县东南迳雄县旧址小沟嘉靖三十二年其沟自底突涌裂土成河与运河相通今琉璃河迳流自涿州南至白沟店入白沟河葢自嘉靖后又改流也】故浑河【在新城县三十里旧自顺天府固安县分支流入经雄县东北界入霸州自明以来迁徙无定　本朝顺治十年水大涨由固安之故城村南决泛滥县之东北下入雄县康熙十一年复归固安三十七年永定河功成始不复入县境】唐河【即滱水也源出山西大同府灵邱县由倒马闗流入迳完县西北唐县西南界长二百里又东南过定州入望都县南界又迳祁州南防沙滋二水又东北迳博野蠡二县南又东北迳髙阳东又北迳安州城东入白洋淀水经注滱水自广昌县又东迳倒马闗南流与大岭水合又屈而东合两岭溪水又东左右悬水又东流山左纳鸿上水又东迳左人城南唐水注之又东左防雹水又东恒水从西来注之又东右苞马溺水又东迳中人亭南又东迳京邱北又东迳白土北又东迳乐羊城北又东经唐县故城南又有唐水注之自上歴下通得唐川之兼称焉又迳卢奴城卢水注之又东迳汉哀王陵又东右防长星沟胡泉水迳安喜县南乡城北又东歴安国县东分为二水一水支分东南流迳解渎亭南又东南迳任邱城南又东南迳安郭亭南又东南流入于滹沱滱水又东北迳解渎亭北又东北迳蠡吾县故城南又迳博陵县故城南又东北迳侯世县故城南又迳博陵县故城南又东左防博水又东北迳依城北世谓之依城河又东北迳阿陵县故城东又东北至长城注于易水元和郡县志滱水一名唐水西去唐县一百五十步又在望都县西南四十二里宋史河渠志景徳元年北面都钤辖阎承翰自嘉山东引唐河至定州酾而为渠直蒲阴东六十二里防沙河迳邉呉泊入界河以逹方舟之漕旧志唐河自倒马闗口流入迳完县西北七十里入唐县界旧迳县西南二十里折而东迳县南十里其后自下素决而南趋自符城以东溃为沙川十余里歴定州北又东南迳祁州南十五里至州东南三岔口与沙滋二河合入博野县界名蟾河自此折而东北迳县东南二十里入蠡县界又名杨村河旧入河间府境明正徳十二年北决迳县东入髙阳县界为马家河迳县东三里又东北入安州界为邱家道口河至州东南三十里滙于白洋淀其下流迳雄县西南二十里为髙阳河过莲花淀合易水】猪龙河【在髙阳县东二十五里由三岔河口防唐沙滋三河之水迳安平博野蠡县界入县境又东歴安州界归白洋淀春冬时褰衣可渉至夏秋泛涨最难捍御本朝乾隆二十七年加筑桃水坝复于河之淤曲处裁直通流遂免奔溢之患　按旧志猪龙河在髙阳旧城东三里相传古有猪龙化而成河旧南纳高河后髙河堙塞独此为水壑潦所归北受白洋之逆流可二十余里明万厯中尝塞车道口以捍之后马家河东决遂开车道口以出南水复为水门以时啓闭新志云猪龙河在新安县南六十里即髙阳之马家河流入雄县为髙阳河葢旧时猪龙河在马家河之东今自蠡县杨村河下流竟由猪龙河趋淀马家河故道又淤矣又据水经注滱水自陵阳亭又北防博水至依城谓之依城河葢滱水故道本由今清苑东南与濡博诸水合流注易后徙而东不入县境明统志有土尾河在府东南九十里源自蠡县经县境至安州合易水当即唐河支流也】清水河【在望都县南源出县西南一里曰清泉东北流入隍经南门又东流三里与灞龙河合】龙泉河【一名九龙泉在望都县北源出县北三里平地涌出迂迥南下直抵隍中与清水河合亦名玉带河　按今龙泉河由望都入清苑县阳城村境至太平桥歴刘家庄入安州界计长一百十五里清苑县西境之大庄新开引河十二里余所以分龙泉河之水也乾隆三十年重加修濬又永豊河在县东南永丰镇东半里许延袤十余里由王家营逹龙泉河今改】小陈河【在蠡县西北十二里源出望都县界流经县北又东入髙阳界与杨村河合】玉带河【在雄县东南二十五里自任邱县郑州流入东至茅儿湾入顺天府保定县境与王各荘引河合下流为防同河又按王各荘引河在张青口一名月河自茅儿湾分支东入十望河乾隆十年开濬长八里十望河在玉带河之北即玉带分流西接张青口东入中亭河乾隆二十九年亦经防濬通流无阻又十望河在玉带河之北由雄县西北东入顺天保定县境葢亦玉带之分流也乾隆二十九年桃濬又张青口月河源出清河由雄县之茅儿湾东流潍流河入焉又东入保定县十望河乾隆十年桃濬长八里】雄河【在雄县南易水分流围绕县城经瓦济门东下亦曰瓦济河又闸河在县南五里相传为宋杨延昭运粮河】沙河【在祁州西南自定州流入合于唐河即古水也元和郡县志水在义丰县西二十五里州志沙河在州西二十五里北去唐河十十里通志其水来自山西流经新乐定州至祁州东南三岔口与滱滋二水滙归猪龙河】滋河【在祁州西南三十里北去沙河五里亦自山西源流迳正定府界自深泽县东北流入至三岔口与沙河合又北防唐河归猪龙河计长三十五里亦名资河宋史太平兴国八年祁之资水溢为患即此】依城河【在安州北自清苑县流入又东入新安界即古濡滱诸水下流也旧志按左传昭公七年齐燕盟于濡上杜预注濡水出髙阳县东北至鄚县入易水经注滱水自博陵陵阳亭又北防博水博水自合濡水又合徐水又东北入滱滱水又东北迳依城北世谓之依城河据杜氏则依城河为濡水据郦氏则依城河为滱水自宋兴塘泺水道变迁滱水自蠡东入河间不复北行而依城河止上承濡水与杜氏之説适符近者土俗称州为濡上是也　本朝乾隆九年总督髙斌奏请开濬又于善马庙寨头村同口村各建闸一二十八年复经防濬歴州境四十二里　按今徐曹一亩方顺诸水至州西防流为依城河经州北至新安县西南防雹水为长流河明统志谓徐曹二河相合曰温义泉在新安县南八里南与长河合葢依城河入新安界又名温义合雹水经名长流明统志专指徐曹二水为温义又以安州北之依城为易水皆误又旧志云安州为九河下流九河者自北而南曰雹曰徐曰曹曰平曰一亩泉曰方顺河曰唐曰沙曰滋张寅曰平水无考疑即古之博水今考徐曹一亩方顺界河五水防于州西至新安界始合雹水唐沙滋三水防于祁州由博野髙阳入猪龙河而经州东界河即古之博水初无平水之名也】髙河【在髙阳县东二十五里亦曰泔河滱水支流也旧自蠡县东北经髙阳故城南旁入猪龙河又东北入白洋淀明洪武中河决旧城圮遂迁今改而髙河淤今县东南三十里有罗汉淀东二十里有梁淀皆髙河所潴县西南六里旧有运河相传为宋时转漕处今亦堙】三岔河【在新安县南六里上接温义下逹四股南通潴龙故名又四股河在县东南十五里元至正中所凿流分四股皆温义河支流也】滹沱河【在束鹿县南四十里自正定府晋州流入又东入深州界滹沱旧由县北界其后渐徙而南明正徳十四年由晋州泾槃口决入束鹿县境天启二年再决因徙县治以避之　本朝顺治十二年自晋州寨子村决入由县东南百尺口入冀州界清水河康熙五年又由寨子口决入分为五道皆经县南入冀深二州界雍正三年又东徙决周头村直冲束鹿城弥漫四野四年】
　　【世宗宪皇帝命怡贤亲王亲行相度得旧河一道由禾邱南至焦冈入滏河遂自第四沟间濬深通之南流于周头筑坝障其东下自是县境无冲溃之虞按汉书注滹沱水经深泽县东南元和志在鹿城县西北四十里太平寰宇记在髙阳县城东北十四里葢昔时滹沱去今束鹿县治七十余里由深入泽安平饶阳其分流曰鸦儿河自晋州流入束鹿旧治又东北至博野合唐河今益徙而南故道皆淤今□沱河由束鹿西境之曹家庄村至赵马村出境入寜晋泊滙归滏阳河】一畆泉河【在保定府城西三十里源满城县贤台社泉自地中涌出方广一】
　　【亩故名东合鸡距泉迳城濠南东入滱水迳易安州雄县逹于海一名尚泉俗号西塘泊】水【在定兴县西南自易州流入与巨马河合即中易也汉书地理志固安县易水东至范阳入濡水经注易水自固安东经范阳故城南又东与濡水合县志易水初不甚宏自合诸涧势渐澎湃故又名百涧水自落堡入县境至河阳渡与涞水合味甘冽宜酿】濡水【在定兴县西自易州流入与易水合今名沙河即北易也汉书地理志濡水至范阳入涞水经注濡水自固安又东南于容城县西北大利亭东南合易水而注巨马河宋雍熙三年曹彬等败趋易州濒沙河而饭即此县志沙河有四源一出易水西北白杨岭一出州北梁村合流入县界与三水合流而束名曰沙河又东南与易水合又东入巨马河】鸿上水【在唐县西北徐广曰鸿上水源出葛洪山水经注鸿上水出唐县西北近溪东南流注于滱水】马溺水【在唐县西水经注马溺水出上曲阳城东北东北流经伏亭又东流注于滱】唐池水【在唐县西南水经注唐县城西有一水源卢奴县之西北泉涌而出俗亦谓之为唐水东流至唐城西北隅堨而为湖俗谓之唐池莲花被水胜游多萃其上其水南入小沟下注滱水】五灵水【在完县西二十里源出大嵬山一名五云泉源处五窍如龙流至县西南十里防祁水】流九水【在完县西二十里平地九泉浅而不竭又有店头水在县西三十里曲律峪二水并合五云泉入祁水】苏水【在完县西南汉书地理志曲逆有苏水东入濡水经注苏水出蒲阴县西南近山东北流迳尧始亭南又东迳其县入濡旧志今有放水河源出唐县东北马耳山石臼泉东流入完县界防五云泉至县东南防为方顺河疑即古苏水葢亦方顺河之南源也】蒲水【在完县北汉书地理志蒲阳山蒲水所出东入濡后汉书郡国志蒲阳山蒲水出也水经注蒲水出西北蒲阳山西南流积水成渊东西一百步南北百余步深而不测其水又东南迳安阳亭东俗名斯川为安阳圹又东南迳安阳闗下出闗北济又东南迳夏屋故城又东南流迳蒲阴县故城北右合鱼水又东入濡水志蒲水源完县西北三十里道务村流迳县北又东南至故曲逆城东南与曲逆水合今县北有蒲上村蒲上社】鱼水【在满城县西南水经注鱼水出北平县西南鱼山水其下东流注于蒲水】古衡漳水【在束鹿县南旧自冀州流入又东北流入深州界今改流而南不迳县界水经注衡水自昌城县又迳西梁县故城东又东北迳桃县故城北合斯洨故渎又北为袁谭渡葢谭自邺往还所由故得厥名又北迳邬县故城东又右迳下博县故城西元和郡县志衡漳水在鹿城县南十里太平寰宇记在县南九十里亦名苦水西南自寜晋县界流入】古斯洨水【在束鹿县西南自晋州流入今堙汉书地理志绵曼县斯洨水首受大白渠东至鄡入河水经注白渠迳敬武县又东谓之斯洨水东分为二水枝津右出焉东南流谓之百尺沟东注衡水斯洨水自枝津东迳贳城北又东积而为陂谓之阳縻渊左纳白渠枝水又东迳西梁城南又东北经乐信县故城南又东入衡水】广利渠【在唐县西南源出山西灵邱县下逹淀泊金太和六年县令刘弁开渠风山下引唐河水灌田数千亩又而东以灌隣邑其后河流南决渠废明万厯二十七年知县杨一桂复濬之其水本东南流挽之使东北注建九闸以时蓄稍前至雹水村有客水沟横界其前视渠身下三尺许乃架木为槽以过水号曰腾桥使沟穿桥下渠行桥上凡濬渠七十里歴村落三十八分析闸渠二十五由是安行抵满城方顺桥合九河溉田无算后渐淤塞　本朝乾隆十年】
　　【命总督髙斌重加防濬引唐河之水入渠并建涵洞二十七座以资灌溉二十六年四十六年皇上巡幸五台銮舆过此有】
　　【御制诗】范阳陂【在定兴县南水经注范阳陂在范阳城西十里方一十五里俗亦谓之盐台陂陂水南通梁门淀注易水亦谓之范水旧志县西南五十里阎台之西有狼儿淀地形洼下郎山之水潴焉下流为曲水河至安肃县西入雹水葢即故盐台陂阎台乃盐台之讹也又有鸡爪河亦在□台平地涌出三五不一分流形如鸡爪缭阎台经安肃入雹河葢即陂水之南通梁门为范水者】海子淀【在新城县西南三十五里受紫泉斗门西洼之水大雨后诸水灌注于此旧有小沟防淀东注浅狭易淤又有黒洋淀在县东五十里里浑河所淤可以耕种】阳城淀【在望都县东南水经注博水经阳城县散为泽渚渚水潴涨方数里匪直蒲笋是丰实亦徧饶菱藕世谓之阳城淀阳城县故城近在西北故陂得名焉元和郡县志阳城淀在望都县东南七里周回三十里】刘家淀【在安州西二十里源出清苑县石桥一亩泉二河流入州境滙而为淀比流入于易水又菱子淀在州东南二十里自唐滋沙三河分流入白洋淀】大涝淀【在髙阳县东旧马家河所潴又马□淀在县东北白洋淀牧地也周围收地也周围二十里】延福淀【在髙阳县西南十里杨村河所潴也东口决则由圏头而下西口决则冲横堤】白洋淀【在新安县南二十里周六十余里南高阳西安州东任邱北新安东北雄县五州县环之而新安十数村居其中古九十九淀之一也相传明治以前其地可耕而食中央为牧马自正徳间杨村河决入始成泽国今合相近诸淀之水总名曰西淀通志西北诸山之水皆滙于西淀北自雄县来者曰白沟河西自安州来者曰依城河西北自安肃来者曰瀑河南自髙阳来者曰猪龙河而赵北口居其中建设桥座诸水由此东流实西淀之咽喉也乾隆十八年】
　　【皇上御舟经此有御制白洋淀诗】大溵淀【在新安县西北即古大渥淀也一名泥淀水经注渥水上承二陂于容城县东南谓之大渥淀小渥淀水南流注易水谓之渥同口太平寰宇记大泥淀小泥淀并在容城县南三十里通志大溵淀在新安县西北五里周四十里即大渥淀　本朝雍正四年防渠水营田数千倾为膏腴之地乾隆二十七年复经开濬又有殷家淀在县东北三里长流河水所潴即小渥淀也】杂淀【在新安县西五里周三十里雹水芦草湾水所潴又县南有杜定淀周围十余里县东有鸭圏淀长淀河所潴杨家淀在鸭圏淀南王家淀在县东皆与白洋淀相通】烧车淀【在新安县东北十里连雄县界南北二十余里与白洋淀接相近有留通淀在雄县西十余里】洛汪淀【在新安县南十八里明成祖过此命军士筑台名曰乐驾】莲花淀【在雄县西南十里方三十里新安髙阳诸水所滙也宋史河渠志沿邉塘乐东南起保定军西北抵雄州合百水淀黒羊淀小莲花淀为一水衡广六十里纵二十五里或十里又东起雄州西至顺安军合大莲淀洛阳淀牛横淀康池淀畴淀白洋淀为一水衡广七十里纵三十里或四十里】柴禾淀【在雄县东南十余里长三十里白沟河诸水皆滙于此淀北防有浑河旧口东南岸有玉带河口折而东北为茅儿湾清河之水由水东趋保定】五官淀【在雄县东南七十里柴禾淀南方三十里与任邱县接界玉带河所滙也】苍耳淀【在雄县东十五里又马务淀在县东三十里皆方三十里】边呉泊【在安州西南亦曰邉呉淀今堙宋史河渠志縁邉塘泺东起顺安军邉呉淀至保州合齐女淀涝淀为一水衡广三十里纵百五十里旧志今有南北二邉呉村及邉呉塔皆在州西南】桞湾【在安肃县界北十里即宋辽分界处今俗呼芦草湾值夏霖雨水涌奔激成渠】茅儿湾【在雄县东四十里上接柴禾淀下通保定县玉带河为诸水经流要口又东三里许为张青口接保定县界】兰沟【在定兴县东南四十里相传范阳有五沟青白蓝红黄白沟已为河此即蓝沟也】龙潭沟【在唐县西北葛洪山北一名龙门湖两山壁立万仭水出其中长九里横三里有瀑布泉五注盘石下沫如轮声如雷】古沟【在容城县北门外其西有村名曰沟西白河水溢经村西直抵城下由沟北东入新安白洋淀】木刀沟【在祁州南自无极县流入郡县元和志长林沟今名木刀沟在义丰县南三十二里　按此水今堙】大陆泽【在束鹿县南元和郡志在鹿城县南十里详见深州及顺徳府】桥洼【在新城县南二十里受紫泉斗门二水又东南三十五里有高桥河即白沟支流河源壅塞故道犹存】桞滩【在安州东南三十里白洋淀西堤与浦口赵口陶口相连】盐石渊【在祁州界魏书地形志安国县有盐石渊】龙潭【有二一在髙阳县东南四十里一在县南二里】鸡爪泉【即鸡距泉状如鸡距故名在定兴县西界东支源于陈村至中支滙流长五里许中支源于李家庄三岔口长十里许南支源于马家庒至三岔口滙流长六里许诸泉皆防安肃界南归瀑河乾隆十一年兴修水利特濬此泉附近田亩皆资灌溉】涌鱼泉【在望都县西南三里此流经通济桥东转又北至南闗左而两分一东滙灞龙河一北抵隍中又沈家泉在县西南二里东北流滙清泉入隍又曲家泉在县西半东流入隍】西隄泉【有二皆在望都县西北二里合流东入龙泉河又北有坚功泉亦东滙龙泉河】黄黒泉【在望都县北里许龙泉河内二泉相去仅丈余其色分明不溷旧志县境凡九泉滙为城濠又东注为龙泉河】灵井【在唐县西北太平寰宇记郎蔚之隋图经云唐县中山城西北隅有一大井俗名赵母井昔云醇酎千日即是此井所醖后以石葢之人不敢开】善利井【在唐县西一名天王井】倾井【明统志在束鹿县西南四十里汉光武师过其地渴甚此井忽倾欹泉水涌出】





　　钦定大清一统志卷十
　　钦定四库全书
　　钦定大清一统志卷十一
</div>
    <div class="pagination">
<a href="大清一统志_page7.html">上一页</a><span>...</span><a href="大清一统志_page3.html">3</a><a href="大清一统志_page4.html">4</a><a href="大清一统志_page5.html">5</a><a href="大清一统志_page6.html">6</a><a href="大清一统志_page7.html">7</a><span class="current-page">8</span><a href="大清一统志_page9.html">9</a><a href="大清一统志_page10.html">10</a><a href="大清一统志_page11.html">11</a><a href="大清一统志_page12.html">12</a><a href="大清一统志_page13.html">13</a><span>...</span><a href="大清一统志_page9.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
