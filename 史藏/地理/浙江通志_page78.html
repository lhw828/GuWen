<!DOCTYPE html>
<html>
<head>
    <meta charset="UTF-8">
    <title>浙江通志 - 第 78 页/共 787 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>浙江通志 - 第 78 页/共 787 页</h1>
    <div class="content">　　旧浙江通志高峯深谷峻絶修阻为闽浙之要冲作三衢之屛障
　　江山县志地据上游有高屋建瓴之势操七闽之闗键巩两浙之藩篱
　　开化县
　　胡俨厯科题名碑记衢之上游山秀而卓水清而驶开化县志县居郡西北据浙江上游与严徽饶信接界金钱左耸卧佛右偃凤凰翔其前钟山峙其后严州府
　　建徳县【附郭】
　　余植建徳县题名记面受二江背负一龙六邑冠冕余植进士登科题名记千峯耸翠双湍泻玉
　　周望建徳县学记原隰平衍川湖襟带壮丽之观旧浙江通志面受重江背负峻岭高峯耸秀于其东建苍环绕于其西
　　建徳县志北枕龙山南襟丁水东眺双台云烟耸翠西连叠嶂渐歙分流
　　淳安县
　　王遂清溪桥记邑之山溪宏丽清泚葢上受歙流下过钱塘而注之海南达婺衢饶信逺及瓯闽无不于此焉出
　　方回峡石赋厯故鄣之遗区溯桐江而西上百滩跳以湍驶万峯閴其清朗维还淳之古邑割歙封之东壤
　　商辂淳安县学尊经阁记峯峦环拱如屏如障徐楚蜀阜十景赋羣峯龙骧而北注众壑马突而南来东山埒泰岱之雄三峡比瞿塘之险
　　旧浙江通志东连建徳西接新安青溪环其前蛟峯镇其后吴越封疆从兹交防
　　桐庐县
　　吴均与朱元思书奇山异水天下独絶
　　皇甫师中桐庐县城门记睦州之境桐庐最居其要双溪合流而泛于江陆之所至西达闽广北连吴越舟车旁午左右辐辏井闾绣错古号佳邑
　　新定续志桐庐溪山秀妙陆鲁望所号为清凉国旧浙江通志桐君拱揖牛山突起襟大江而趋吴防带两浙而赴钱塘
　　桐庐县志桐地襟山带河控吴越之上游作徽宁之外蔽江右闽广往返必经绥一隅以络四方实称扼要之区
　　遂安县
　　水经注浙江又左合絶溪溪水出始新县西北迳县故城南为东西长溪溪有四十七濑迅流惊急奔波聒天
　　旧浙江通志南呈织宿西拱石英峯当牛女之墟义山据武强之势
　　夀昌县
　　方道叡夀昌县学记邑治负山面溪山川高深风气完厚
　　贝琼翠屛轩记夀昌羣山旁围一水中亘而东北一山却立千仞者曰屏风
　　严州府志严山镇其背艾溪环其膺羣峯回合如城郭状
　　夀昌县志据严陵之上游扼瓯歙之要险
　　分水县
　　胡宗宪夘巽二峯建塔记严以乌龙为镇崚嶒雄峙盘踞百余里折而东双峯矗起是为夘方其马目山蜿蜒自西南来昂伏攅蹙驻于南是为防方徽婺二水纡徐萦回绕夘防而东之夘于先天卦位为离离防相薄二塔并耸则形势全而灵光焕其文明之象乎
　　温州府
　　永嘉县【附郭】
　　丘迟永嘉郡教控山带海利兼水陆东南之沃壤一都之巨会
　　王十朋夀圣白岩院记震旦东南名山雁荡白岩仙溪峯耸而奇水清而驶
　　王十朋绿画轩记峯峦奇伟林麓静深环合映带蓝黛之色与天连碧
　　方舆胜览郡当瓯越之冲负山海之隘环地千里元史地理志东界钜海西际重山
　　黄溍海堤记俯瞰大海江出郡城之后东与海合王瓒温州府志序温在浙东极处枕江界溟天设奇胜危峯层峦环拱四境蟠幽宅阻一巨都防
　　邓淮温州府志序浙十有一郡而温独逺枕闽福控台括实东南沃壤依山为城环海为池
　　温州府志山川秀丽甲于寰中二雁争雄九斗交映旧浙江通志楠溪太平险要扼絶江绕郡城东与海会斗山错立冦不能入
　　温州府志左连海岸右接括山闽浙二水作其襟带台明两州为其堂奥葢濒海之国此亦一保障云乐清县
　　侯一元城鹗头碑记后所犄角内地斯固其外海壖要害之处列障戍兵
　　旧浙江通志乐清前临巨海后拥羣山九斗文峯蟠其左萧台西岑居其右
　　乐清县志小山中峙正当海口名曰印屿为邑之案自南而东列置烽堠以控制盘石蒲岐防遏海道其山川宏丽葢他邑鲜俪焉
　　平阳县
　　嘉靖浙江通志双鳯前分蛾眉后列江贯横阳地连雁荡
　　平阳县志平邑东南濵海西北抵山两浙咽喉八闽唇齿
　　瑞安县
　　林孚济涉亭记瑞邑城临江浒南达平阳西抵泰顺逺连闽越
　　旧浙江通志左绕文峯后环栖隠
　　瑞安县志大海巨浸界其东大罗云峯诸山亘其北云江襟其南西南则闽括万山之支腠
　　泰顺县
　　叶适泰顺县城垣记泰顺为瓯之西鄙接壤闽括重山回谷实为深僻之地
　　万厯温州府志泰顺为邑东有龙鬬大川西抵福安高山飞龙山峙其南舞凤山倚于县治之北山川秀丽林木深阻
　　旧浙江通志飞龙南绕舞凤北环栝闽交壤形胜天设
　　处州府
　　丽水县【附郭】
　　陶景对谢中书啓高峯入云清流见底两岸石壁五色交辉青林翠竹四时具备
　　元和郡县志湍流险阻九十里间三十六滩
　　方舆胜览连浙郡控闽山
　　栝苍彚纪东饮瓯江西挽闽峤大溪绕其南层峯镇其北东南之名区也
　　栝苍彚纪丽水东北以桃花隘稽勾岭为门户以圳头石塘为襟喉
　　崇祯处州府志处州在浙南鄙接壤闽建北界台婺东引瓯越西交三衢万山中一都会也
　　青田县
　　方舆胜览羣山倚天湍流据险
　　刘基湖山义墪记青田之山有泉滙而为潭入谷是为高湖之源其上有奇峯絶巘大小盘回献奇纳秀
　　崇祯处州府志青田东南接壤永嘉水陆所会实山海襟带之区
　　旧浙江通志左盘括苍右据永嘉前临大川后负崇冈南田环匝地势平旷
　　青田县志罗山为城堑江为池百盘栈石险凿天梯七十飞滩直奔斗口右接括州为材木薪刍之外府左连蜃海实鱼盐粟米之中庖
　　缙云县
　　崇祯处州府志羣峯倚天所在阨塞苍岭桃花之隘有一夫当闗之势茭岭黄龙屯集防御亦磐石之固也
　　缙云县志苍岭峙其东茭岭阻其西桃花隘其南黄龙控其北
　　松阳县
　　嘉靖浙江通志马鞍青防列乎其东云岩翠屏峙乎其西
　　崇祯处州府志松阳郡西上游西北以赤溪龙虎坳为扄钥而竹峪为尤要东南以寨头大隂口为藩篱而南岭为最高
　　松阳县志龙脉逢源拥马峯而立极鳌舆列蔓凭牛岭以为宗趋东则万脉分流以入于海逾西则千溪共滙以入于江
　　遂昌县
　　汤显祖遂昌县土城碑记遂昌治万山谿壑中介长松龙泉犹毘境也西北而南走衢严婺鄣犬牙信州以达于闽绵迤奥絶
　　崇祯处州府志遂昌郡西北岩邑北抵龙游西南通龙泉而以新岭贵义为襟喉西北接西安西距江山而以龙鼻头周公岭为锁钥北设砻口寨以横遏闽浦之冲
　　处州府志环邑山倍于水左有土鼔之异右有文笔之奇瑞山屹其前兑谷拥其后白马蜿蜒飞鹤回翔两溪夹流一水东防括西名区也
　　遂昌县志襟带龙泉聨续丽水景宁星峯错落于前松阳乔阜环翠于后纡徐秀特隠然形胜之美龙泉县
　　宋濓看松庵记龙泉多大山其西南百余里诸山为尤深
　　崇祯处州府志龙泉当浙闽之交层峦叠耸双溪横贯凤凰翶翔石马腾踏北山舒翼抱于左桃源回首拱于右直前则修桥杰阁拥后则九姑灵踪地势夷旷他邑莫及
　　龙泉县志萦回盘错于东者武溪吴岭屹立雄峙于西者匡山玉山北则鹤岭壬峯以拥以蔽南则湖台安沨乃障乃屛
　　云和县
　　崇祯处州府志云和万山环峙四塞之封可称地险旧浙江通志云和羣山翕聚二水交流聨续丽水襟带龙泉路僻溪回摄乎闽越
　　云和县志大金坑通庆景二处岩崖深峻鸟道﨑岖要害之地
　　庆元县
　　富嘉谟庆元县建县始事记巉岩之峯谽谺之石屹立于瓯南闽越之交岭而益峻道隘而逾险
　　陈垣庆元县筑城记楼堞门键延袤相属如铁瓮如金斗煌煌哉百里之壮观也
　　何镗庆元县学记龟石砥于中流龙潭滙于西北诚风雨之交隂阳之会
　　崇祯处州府志庆元距郡最逺介在闽越若横岭峦头温阳乌石九蟠足称四塞其水夹障而下分注激射竹口为三面藩蔽
　　庆元县志南拱霞帔北依象山温阳耸其左石龙蟠其右仙桃列于东南薰锦峙乎西北石壁马蹄为门户棘兰喜鹊为咽喉
　　宣平县
　　崇祯处州府志宣平四山环匝二水合流南有瀑布之奇西有榅样之秀若寨头大高北足以拒武汤九盘竹溪西足以蔽松遂小妃渠溪洗滩槁岭无不可随地扼控
　　王深源通济渡记惊湍洪流冲激怪石险与三峡等王埙何村三元桥记宣慈原野之沃溪山之胜北抵金华南通瓯海沿浚源于樊冈春湍夏潦冲激悍驶
　　景宁县
　　崇祯处州府志景宁四山环绕前挹溪流南有石佛蜂桶隘东有绿铜龙首闗可遏泰顺青田之冲截夀景双港之患
　　旧浙江通志景宁北枕桂山南连勅木登高望逺气势蟠郁
　　景宁县志湍流阻险羣峯插天青田上防瓯闽门户玉环
　　海防类考续编玉环山与蒲岐相对悬居海中聨络深长楚门霓岙必经乎此最为险要
　　玉环志外临大海内近温台海疆诸郡之屛障洋面往来之要区
　　【谨按玉环山雄峙海面外截东洋内资保障所在崇冈峻周匝环列西达乌洋东逼黄花西北楚门霓岙嶻嶪拱卫出此则为黄坎二门实为温台门户东海咽喉有山可以了逺番舶之往来毕照有口可以巡查洋匪之伏匿潜消浙东防御此为要津其展复始末剙制事宜俱详建置城池海防兵制诸志中】
</div>
    <div class="pagination">
<a href="浙江通志_page77.html">上一页</a><span>...</span><a href="浙江通志_page73.html">73</a><a href="浙江通志_page74.html">74</a><a href="浙江通志_page75.html">75</a><a href="浙江通志_page76.html">76</a><a href="浙江通志_page77.html">77</a><span class="current-page">78</span><a href="浙江通志_page79.html">79</a><a href="浙江通志_page80.html">80</a><a href="浙江通志_page81.html">81</a><a href="浙江通志_page82.html">82</a><a href="浙江通志_page83.html">83</a><span>...</span><a href="浙江通志_page79.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
