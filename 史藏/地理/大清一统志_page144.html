<!DOCTYPE html>
<html>
<head>
    <meta charset="UTF-8">
    <title>大清一统志 - 第 144 页/共 202 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大清一统志 - 第 144 页/共 202 页</h1>
    <div class="content">　　本朝张舜举【绵竹人顺天籍进士顺治六年知陜西蒲城县时蒲当王永强窃据之后城市如墟舜举至百废俱兴治绩甚着】邱希孔【州诸生为人倜傥负气节初僻兵汉南顺治六年宁夏廵抚伟其材令署宁武同知治花马池姜瓖贼将刘登楼防城希孔踞坐骂贼贼怒断其头尸端拱坐上不为动贼惧以为神罗拜之乃仆】白良玉【梓童人素有干济才时土贼为害良玉筹画捍圉乡里咸防其庇中顺治甲午举人康熙七年知山西高平县有恵政在官七载以防干行取抵京而卒】王任闳【梓潼人康熙壬子举人呉三桂僣窃屡征不至隠遁山中穷约终身】
　　流寓汉边韶【浚仪人博学多文时人语曰边孝先腹便便流寓梓潼教授生徒常百余桓帝时征为大中大夫今县西有边孝先卧逰亭碑碣尚存】
　　列女宋张氏女【罗江人母杨氏寡居其典库乙死于库莫知杀者提刑狱命石泉军劾治杨言与女同榻实无他逮女拷掠无实谓母曰吾今死将讼寃于夭言终而终石泉地大震三日天雨雪勘官李志宁疑其狱具衣冠祷于天俄倾得张女馈食之夫袁大一讯即伏杨得免郡榜其所居曰孝感坊】张浚母【绍兴十六年彗星出西方浚将极论时事恐贻母忧母讶其瘠问故浚以实对母诵其父对策之语曰臣宁言而死于斧钺不忍不言以负陛下浚意乃决】何充妻陈氏【徳阳人充通判黎州适闗破充自刺不死敌斩其首陈骂不絶口东望再拜曰臣夫妇虽死可以对赵氏无愧矣众以石击杀之】明白氏【州人正徳间鄢蓝贼至被执誓死不从遇害事闻旌表】刘继魁妻安氏【徳阳人魁死安年二十四有媒娶安者安即登楼闭户不下者三年后守节五十八年年八十二卒又同县闫氏名成哥里豪金海聘为媳海妻瞽子防欲逼之百计数加捶楚不从三年余不少屈海恚甚一日入氏室逼之不从海竟杀之讼于官騐之犹处子也官为捐金立祠祀之】李资生妻董氏【安县人夫太学生适献贼至资生誓不屈愿以身殉氏从之共投缳死】刘延龄妻曺氏【绵竹人万厯间从延龄自归化县任归道涪州遇防氏偕女琼姐投水死后其子宇扬以其事闻奉防建祠又延龄子闗南道宇扬妻李氏与侍郎宇烈妻张氏大学士宇亮妻于氏献贼防蜀三人皆以未亡人避西山白崖沟贼将刘文秀抵绵竹将抵沟访氏所在三人相谓曰吾姑昔日涪水遇盗惧辱投水吾辈若受汚异日何以见姑与夫于泉下遂同缢死又刘裔盛妻王氏宇亮子妇也献贼获裔盛于成都诱以官使回邑移家王正色曰贼之官汝固可做贼之妻吾决不为坚不往自缢死又同县顾天泽妻雷氏崇祯末贼至城氏曰死有迟早无可免者此身不可辱遂抱防女投井而死又杨元吉妻萧氏贼至萧语元吉曰祖宗不可无后我力难行君冝逺避同死无益元吉泣去贼执萧萧绐曰素贫苦今相从吾愿也贼信为然行数武遇井跃入死之又施竒才妻姜氏崇祯丁丑竒才北上廷试流贼犯蜀姜氏避于西山贼将至姜语婢曰吾不能逃汝速避万一得生语若主吾不为家门羞也遂投崖死又王宗道妻袁氏翁病劝宗道割股愈其父献贼屠绵见袁美逼之行袁愤骂不从贼杀之又文仕举妻勾氏崇祯末贼至被执迫从勾不屈贼环碎其衣勾大骂贼怒分觧其尸又陶修吉妻厐氏崇祯末贼防城夫妇被执中途厐语贼曰我愿往何用缚为贼寛之夫妇遂投崖死】赵节妻魏氏【梓潼人崇祯末为流防所执魏恐被辱绐贼曰家有百金藏之江邉愿取以付贼喜同至围子潭魏奋身投水死又同县蒲先春妻赵氏献贼至被驱骂贼投江而死又魏元良妻赵氏亦被执以甘言绐贼乘间投缳死】
　　本朝何氏【州人生贠呉肖辰妻夫亡守节教子廷桂成名又同州徐成际妻董氏夫亡矢志课子成名均于雍正　旌表又何绅妻王氏王氏郑之产妻张氏邱嵩妻杨氏张含珍妻周氏均以青年守节于乾隆年间先后　旌表】马氏【徳阳人贡生倪攀桂妻夫亡守节飬姑训子以终又同县申瑺妻廖运瑞妻萧氏某氏均以节孝于乾隆年间先后　旌表】严氏【绵竹人夏之华妻呉三桂兵至遇贼被执持刃胁汚之不从沉渊以死又同县梁氏庠生王允廸妻夫亡守节教子一正成名又同县胡继鳯妻王氏夫亡守节厯年八十有余疾革子大振割股肉以进及卒庐墓尽哀时称其一门节孝均于康熙雍正年先后　旌表又生员杨其英妻胡氏詹聮桂妻张氏马骍妻王氏张鳯翼妻勾氏赵麟妻李氏袁康妻杨氏文旭妻袁氏张文佩妻罗氏徐永溢妻黄氏何元珠妻王氏杨新彩妻欧阳氏于乾隆年间先后　旌表】裴氏【梓潼人王之翰妻呉逆之变为贼所逼投潼水死又同县白良玉妻妻呉氏通书史随良玉髙髙平令尝刲股以疗夫病良玉卒扶柩归塟教子嵋成名苦节四十五年】
　　仙释宋黄鹿真人【州人马氏女名道兴七嵗时遇异人授以铅汞要术及笄将受聘擕囊杖策而去卜地修炼乆前异人复至又授以黄白之术后道成乘黄鹿腾空而去异香终日不散】明妙虚【绵竹人自防出家投礼鳌小和尚后逰江西谒海禅师得其心印丛林争归之洪武初将辞世説偈毕端坐瞑目众悲泣良乆妙虚开目曰为汝辈再住三年后如期而化】江老军【名添富州人尝从军宁夏偶遇异人授以修飬之术白髪反黒齿落复生能一食斗米乡人每请祷雨必騐风雨中屡日不动冬寒剖氷而浴年至九十九尸觧去】
　　土产金【唐书地理志绵州贡麸金】银【唐书地理志巴山有银】铁【唐书地理志巴西魏城西昌有鐡】盐【隋书地理志巴西有盐井又唐书地理志巴西魏城罗江盐泉神泉有盐】漆【寰宇记绵州产】锦【唐书地理志绵州土贡】绫【唐书地理志绵州贡】纱【唐书地理志绵州贡轻容寰宇记绵州产交梭纱】双紃【唐书地理志绵州贡】绢【元和志绵州贡白绢又贡双丝二十疋】绵【寰宇记绵州产】药【寰宇记绵州产紫参百桔安县产附子明统志绵州出川芎乌头】橘【唐书地理志绵州有橘官】蔗【唐书地理志绵州贡】白藕【唐书地理志绵州贡】镂金银噐【唐书地理志绵州贡】绯红【寰宇记绵州土产】




　　钦定大清一统志巻三百十三
<史部,地理类,总志之属,大清一统志,茂州图>
<史部,地理类,总志之属,大清一统志,茂州图>
<史部,地理类,总志之属,大清一统志,茂州表>
<史部,地理类,总志之属,大清一统志,茂州表>
<史部,地理类,总志之属,大清一统志,茂州表>
　　钦定四库全书
　　钦定大清一统志巻三百十四
　　茂州【在四川省治北少西四百一十里东西距一百八十里南北距四百三十里东至龙安府石泉县界一百里西至黒虎寨畨界八十里南至成都府灌县界二百七十里北至龙安府松潘卫界一百六十里东南至石泉县界一百里西南至杂谷防界一百六十里东北至石泉县界一百里西北临大江本州东西距一百七十里南北距一百五十里东至石泉县界九十里西至黒虎寨番界八十里南至汶川县界七十里北至叠溪营界八十里东南至绵州安县界一百二十里西南至保县界七十里东北至石泉县及叠溪营界一百里西北至叠溪营界九十里自州治至　京师四千九百里】
　　分野天文井鬼分野鹑首之次
　　建置沿革禹贡梁州之域汉初为冉駹国地【按史记大宛传天子发间使出駹出冉是冉駹本二种也】武帝元鼎六年以其地置汶山郡【见汉书武帝纪华阳国志作元封四年置误】治汶江县宣帝地节三年省属蜀郡为北部都尉后汉因之建安中先主定蜀复以北部为汶山郡【华阳国志作安帝延光三年复立后汉西南夷传又作灵帝时今据蜀志陈震传为正】晋时移郡治汶山县改汶江为广阳属之东晋后荒废萧齐复置北部都尉梁普通三年置绳州北部郡仍置广阳县为治【按隋志汶山县旧曰广阳梁改为北部都尉今攷齐志有北部都尉而无广阳县盖北部置于齐州郡县皆置于梁时也】后周保定四年改绳州曰汶州隋开皇初郡废改汶州曰蜀州寻又改防州置总管府仁夀元年改县曰汶山大业初府罢复改州为汶山郡唐武徳元年复曰防州三年置总管府四年改曰南防州七年改置都督府【督南防翼维及羁縻涂炎徼向冉穹笮等十州永徽后又増领三十二州皆生羌部落】贞观八年始改曰茂州天宝元年改通化郡乾元元年复曰茂州属剑南道五代属蜀宋亦曰茂州通化郡【领覊縻十州】属成都府路元属吐番宣慰司明洪武初以州治汶山县省入属成都府
　　本朝初因之雍正五年以州直四川省省威州为保县属之领县二
　　保县【在州西南八十里东西距五里南北距六十九里东至汶川县界二里西至汶川县界三里南至汶川县一里北至岳希司番界六十八即即东南至汶川县界三里西南至汶川县界四里东北至汶川县界三里西北至杂谷防界七十二里古冉駹国地汉为绵虒县地晋属汶山郡隋开皇中始于今县西北番界置薛城戌属防州唐武徳七年以其地置维州贞观元年羌叛州废二年复置并置薛城县为治天寳元年改维州郡乾元元年复曰维州属剑南道广徳元年没吐番太和五年收复寻弃之大中三年复内附五代蜀永平二年州内徙又改县曰保宁宋景徳三年改曰威州属成都府路元至元十九年防州治保宁县并入属成都路明洪武六年于州西北境析置保县属之仍成都府宣徳中又移州治汶川县　本朝雍正年省威州入保县仍移县来治统属茂州】汶川县【在州西南一百二十里东西距一百六十里南北距一百七十里东至本州界一百四十里西至瓦寺司界二十里南至成都府灌县界一百二十里北至本州界五十里东南至灌县界一百里西南至瓦寺司界三十里东北至本州界五十里西北至保县界十里汉置绵虒县属蜀郡后汉曰绵虒道三国汉置汶山郡晋改县曰汶山东晋后郡徙县废后周复置汶川县仍于汶川县隋开皇初郡废属防州大业初县置属汶山郡属茂州宋熙宁九年于县置威戎军今政和六年改名延宁宣和三年废军为砦县仍属茂州元至元十九年废县设巡检司后复置明宣徳中县南徙仍属州州　本朝初属成都府雍正五年复属茂州】长宁安抚司【在州西北四十里明初歴日寨首归附置长宁安抚司本朝顺治九年首领苏廷辅归附仍授原职所辖番民四百三十户东至长宁堡官道七十里西至龙平大小歴日三姐等寨五十里南至水草坪巡司十里北至实大闗十八里】瓦寺安抚司【在汶川县西北二十里其先于明时世袭安抚司　本朝顺治九年归附仍授原职所辖畨民一千二百户东至保子闗番界四十五里西至金川鄂克什两司界五百里南至董卜韩胡宣慰司界六百里北至杂谷防界二百五十里其境内有天赦天成等山为往鄂克什小金川必由之路磴道千盘毎至秋冬积雪凝氷险滑难越】静州长官司【在州东二里宋时蛮董姓者据其地号静州蛮明洪武七年置长官司世袭　本朝康熙五年首领董应诏归附仍授原职所辖十寨番民东至闗子堡陇水司界三十里西至岷江岳希司界十里南至州界二十里北至叠溪营界六十里】岳希长官司【在州西五里明洪武七年置长官司　本朝康熙五年首领坤道龄归附仍授原职所辖黒族七族番民一千十户东至州界镇西桥西至章圭寨二十里南至牟托巡司界二十里北至竹木坎巡司界五十里】陇木长官司【在州东北四十里明洪武七年置长官司后为何姓　本朝康熙五年首领何延禧归附仍授原职所辖畨民百十七户东至石泉县界三十里西至静州司界五里南至州界五里北至叠溪营界三十里】水草坪巡检司【在州北三十里东至长寜堡十里西至镇戎堡岳希司界四十里南至魏磨闗四十里北至两河口长寜安抚司界十里】牟托巡检司【在州西南四十里东至州界三十里西至生番界十五里南至保县保子闗二十里北至岳希司界二十五里】竹木坎副廵检司【在州西北五十里东至三姐寨生番界十五里西至黒龙寨三十里南至长寜堡岳希司界三十里北至水草坪巡司界五里以上三土廵司皆顺治九年归附与长寜等司并属茂州】
　　形势控制吐蕃捍蔽内郡【图经序】逼近羌戎环带山险成都肩背之地【旧图经】威茂两州实灌口之障蔽其势特与沿边诸州不同堡寨叅错于中州城孤立于外而属部蕃落周分环据二三百里之间官路惟留一线【宋胡元质奏议】
　　风俗其山有六夷七羌九氐各有部落土气多寒盛夏氷犹不释【后汉书冉駹夷传】好弓马以勇悍相髙诗书之训阙如自古及今并无两税【乐史太平寰宇记】俗耐饥寒【图经】叠石为以居如浮图髙二三丈者谓之笼鸡十余丈者谓之碉亦有板屋土屋者【同上】
　　城池茂州城【有内外二城内城周三里有竒门四明洪武初筑外城周五里门二成化中筑明末圯　本朝康熙六年重筑五十六年再修】保县城【即旧威州城周六里门二明治中因旧修筑】汶川县城【周二百八十四歩门二明正徳七年建　本朝乾隆二十九年修筑】
　　学校茂州学【在州治南即洪武八年建明末燬　本朝康熙六年重建入学额数八名】保县学【在县治南即旧威州学　本朝雍正元年自县西迁建今所入学额数八名】汶川县学【在县治南明嘉靖二年建入学额数八名】
　　户口【原额戸四千七十一滋生户一万三千一百五十一】
　　田赋【田地六千五百二十七亩八分零额徴丁条粮银九百五十六两四钱七分八厘零】山川茂湿山【在州北一十里旧唐书地理志茂州以郡界茂湿山为名明统志树木茂宻常有岚气因名】五味山【在州东十八里山出五味子因名】马蹄山【在州东三十里】巨人山【在州南三十里寰宇记山头有石如人面南明皇幸蜀时以石人背立勅令鞭之一百下有九如俗传是九龙池祝穆方舆胜览山有黒龙湫四山环绕百二十里旧志与雪山相连前有龙洞有水喷出山后有径可达天池大坝彭县三郎庙等处】龙泉山【在州南隋唐地理志汶山郡北川县有龙泉山寰宇记在汶山县南四十八里山下有湫号清池一曰龙池时或水旱民祷求应放牝马于其侧多生骏驹】鸡宗山【在州南四十里方舆胜览宋熙宁九年杨文绪作乱声援俱絶至书木牌投于江以告急朝廷遣王中正将兵旁出鸡宗山讨平之置闗及镇羌寨于此】鹰门山【在州北二十里寰宇记山多鹰栖故名按隋志北川县有雁门山即鹰门山之讹也】岷山【在州东南益州记岷山去成都五百里李吉甫元和郡县志汶山县有汶山即陇山之南首也旧志岷山在州东南二十里其髙直上六十里山有九峯四时积雪不消一名雪山俗呼九顶山　按此非古岷山也汉志岷山在湔氏道徼外在今松潘卫北生畨界又郭璞山海经注岷山在广阳县西张栻西岳碑云在茂州列鹅村其附曰羊膊欧阳志舆地广记在汶山县西北俗谓之铁豹岭此又在州西番界今无可攷】陇东山【在州东北十八里按宋史州北有陇东道通绵州即此】玉垒山【在保县治汉书地理志绵虒县玉垒山湔水所出郭璞江赋玉垒作东别之标元和志山在汶川县东北四里旧志在威州治后】峨眉山【在保县西五里一名古城山】七盘山【在保县西十里寰宇记在汶川县北九里有七盘路】慈母山【在汶川县南六十里元统志山中有池曰滋茂池亦曰慈母池名胜志慈母山在青城山东滋茂龙池在汶之尤溪万山丛立中有方池周四十里】河屏山【在汶川县西二里山腰有大坪】涂禹山【在汶川县西北二十里峰峦秀丽今为瓦寺安抚司住牧之处】相公岭【在州东北茂湿山北三里方舆胜览相公岭州之主山旧志宋王中立驻师于此因名】娘子岭【在汶川县南一百里髙峻逶迤为县门户】木坪【在汶川县东一里又马念坪在县西北五里接瓦寺土司界】大邑坪【在汶川县南悬崖临江地势险阻为金川要路现设塘汛又兴文坪在县南七十里】湿坡【在汶川县南元和志岭上树木森沉常有水滴未尝暂燥故曰湿坂　按元统志作湿冻岭】龙洞【在汶川县南一百三十里两山石壁髙悬疑于无路至冬则水不入江皆注洞中不知归于何处】大江【自松潘镇叠溪营流入南流经州城西又西南经保县汶川二县西又南入成都府灌县界郦道元水经注江水自蚕陵南下　至石镜又六十余里而至北部始百许歩又西百二十余里至汶山故郡乃广二百余歩又西南百八十里至湿坂江稍大矣元和志汶江北自翼州南流经汶山县西二里旧志岷江自叠溪营入茂州境南流五十里合黒水又东南三十里至州城西又折而西南六十里过汶川县地十余里入威州界西流一里径州城北合沱水又西南十里仍过汶川县界又三十里至县城西又南曲流一百三十里入灌县界其在威州界者亦名湔水每觔较沱水轻二两】神溪河【在州东又东入龙安府石泉县界即古石宻溪也元和志石宻溪在汶山东十九里旧志今名马蹄溪源出州东马蹄山东流入石泉县界又有都流溪源出都流口寨合马蹄溪　按舆图作神溪下流即石泉河详见石泉县】白水河【在州南源出龙泉山西流入江居民引以灌溉甚利】黒山河【在州西北六十里源出生番界东南流经叠溪营西界至长寜堡西入大江即古翼水也】黒虎寨河【在州西北源出黒虎寨东流至长寜堡南入江旧志谓之北松溪】草坡河【在汶川县南源出瓦寺土司界有二南曰龙潭沟北曰沙沟东南流防为一入大江】南龙溪【在州南方舆胜览茂州有龙溪水引入城内至光孝寺以两池潴之居民常汲饮州志源出巨人山龙湫今改流城外西入江】三溪【在州北五里明统志五福泉在州治图经云自三溪口引水入城至州治贮以两井号五福泉民及饮州志源出茂湿山南流　入城民取汲之西入江】磨刀溪【在汶川县北二十里西流入江】桃川【在汶川县南四十里山溪也有桃千余树故名】洞口瀑泉【在保县西南五里其源极逺自半空直下喷流数　千尺居民资以灌溉】温泉【在汶川县西南一里山下涌出冬温夏凉】新井【在州城中州旧无井仰汲于江遇蛮警輙断汲路明正徳中巡抚马吴凿地数十丈方得泉号曰新井也】
　　古迹汶江故城【在州北汉置为蜀郡北部都尉治晋改置广阳县隋改汶山县宋皆为茂州治明初始省入州元和志汶山县本汉汶江县地汶江城在县北三里宋白续通典晋置广阳县于汶江县西北五十里周移置于石镜山南六十里即今治也】汶川故城【在今保县南汉置绵虒县属蜀郡晋改曰汶山梁周时改置汶川县于此水经注湔水出绵道亦曰绵虒县即汶山郡治刘先主之所置也元和志汶川县北至茂州一百里本汉绵虒县地梁于此置汶川县因县西汶水为名仍于县置汶山郡隋开皇三年罢郡以县属汶州旧志明宣徳中威州数罹番害遂迁州治于汶川县而移汶川县治于寒水驿北即今治也故城在今威州城南山腰平处曰古城坪基址尚存】广柔故城【在汶川县西北汉置县属蜀郡后汉因之晋初属汶山郡后废括地志在汶川县西七十二里】废真州【在州西北元和志真州在合江镇西一百四十二里东至翼州界四十里南至茂州通化县一百里西至维州界一百里北至悉州界四十里其地本名真符天寳三年节度使章仇兼琼以其地险阻又当西山要路奏置真符营控押一州五年节度使郭虚巳仍奏置昭徳郡乾元元年改为真州管县四真符县郭下又昭徳昭逺鸡川三县并在州侧近以熟羌首领为其令长居无常所旧唐书地理志真州治真符县天寳五载分鸡川昭徳二县置又鸡川县先天二年割翼州翼水县置属翼州天寳五载改属真州昭徳县旧识臼县属□州天寳元年改属翼州仍改名昭徳五年改属真州宋史地理志茂州领夀事砦本覊縻真州政和六年建夀寜军在大皂江外距茂州五十里八年废为砦宣和三年废为堡砦旧志废真在叠溪所西南百里里有栖鸡川】废干州【在州西唐地理志大歴三年年开西山置领县二招武寜逺又旧唐书地理志茂州覊縻有涂州武徳元年临涂羌归附附置领端源婆览二县贞观二年州县俱省五年又置领端源临涂悉临三县又炎州贞观五年生羌归附置西封州八年改炎州领县三大封慕仙义川又彻州贞观三年西羌首领董嗣贞归化置领县三文彻俄耳文进又向州贞观五年生羌归化置领县二贝左向贰又冉州本徼外敛才羌地贞观五年置西冉州九年去西字领县四冉山磨山玉溪金水又穹州贞观五年生羌归附置西博州八年改穹州领县五小川彻当壁川当博恭耳又笮州贞观七年白茍羌降附置西恭州八年改笮州领县三遂都亭劝比思右七州皆属茂州都督永徽后又析为三十一州今不録又松州覊縻州有崌州贞观元年招慰党项置领县二江源洛稽又可州贞观四年处党项羌置西义州八年改可州领县三义诚清化静方又逺州贞观四年生羌归附置领县二罗水小部川俱松州都督宋史地理志茂州领覊縻当真时途逺飞干可向居十州旧志今皆在畨界】废霸州【在保县西北旧唐书地理志天寳元年招附生羌置静戎郡乾元元年改霸州治安信县县与州同置寰宇记干徳三年霸州内附领安信县去州二十里牙利县去州五里保宁县去州三十里归化县去州西北百里并与郡同置宋史地理志威州领嘉防砦本覊縻霸州政和四年建为亨州县曰嘉防宣和三年废州以县为砦威州元统志通化县有嘉防鄊旧志威州西北二十里有霸州堡设仓置戌】合江城【在州北唐书地理志翼州有合江谷塠三谷三守捉城元统志合江镇在茂州北八十里旧志合水在叠溪所南五十里一为汶江北自松潘界来一为黒水西自生番界来合流于此如张两翼谓之翼水故州以为名或谓之合水亦谓之合江唐置守筑城于此今置肃穆堡】安戎城【在州西番界唐仪鳯二年益州长史李孝逸筑以絶吐番通蚕之道永隆元年为吐番所防开元二十八年节度使章仇兼琼克而守之至徳初改曰平戎城杜佑通典恭州西南到平戎城百十里】舍堂城【在州北二里明嘉靖三十一年兵备胡鳌筑与州城犄角今废又罗城在州北三里嘉靖中副使朱纨筑以捍小姓五寨诸蛮号为金城又名万里城】笼山城【在保县北唐置戌于此今为笼山畨寨】威戎军城【在汶川县北唐书地理志茂州有威戎军宋史地理志延寜砦本威戎军熙宁间有建政和六年汤延俊纳土重筑军城改名延宁宣和三年废为砦茂州四年又废砦入汶川县】石纽村【在汶川县西北谯周蜀本纪禹本汶山郡广柔县人生于石纽华阳国志畨人营其地方百里不敢居牧有过逃其野中不敢追云畏禹神括地志石纽山在汶川县西元和志广柔故城有石纽村禹所生处今其地名刳儿坪寰宇记石纽村在汶川县西一百四十里　按石纽村又见石泉县】列岫堂【在州治明统志因九顶列于南屏风盘防列于西巨人槖驼列于东故名又有雪峰妙算遥云三堂皆在州治】练光亭【在州城内舆地纪胜王咨记云大江自徼外东绕郡城西北极囙可百里许毎日出未下朝霭横空夜色敛昏素月流天一望水光杳霭无际江流其间若万丈长虹夭矫其上而吞吐之也旧有亭曰观澜据城之隅不与景防因取少陵赋岷江图有山□饮练光之句以练光题其顔】
　　闗隘积水闗【在州东七十里明置巡司今裁】桃坪闗【在州东西去土门堡二十里亦名桃坪堡属陇水长官司戍守】鸡宗闗【在州南四十二里宋熙宁九年置明置廵司久革又州界有敷元闗宋宣和三年废为堡】七星关【在川南四十五里唐干符二年髙骈镇西川复戍望星关即此闗前山有小孔七大孔一穿山而成如七星伴月然故名闗南栈道临江倚崖古称絶险明嘉靖十九年副使张问之凿崖开修旁有偏桥】雁门闗【在州南七十里明正统十年黒苦等羌倡乱巡抚冦深置関临江据险为州南门户旁有偏桥闗外以溪为限溪南即汶川县界】魏唐闗【在州北三十里明置廵司今裁】实大闗【在州北八十里东南去穆肃堡十里明洪武初平蛮将军丁玊设闗外即叠溪营界】镇逺闗【在保县西南一百二十里为杂谷瓦寺徃来之路】保子闗【在保县西北一里湔沱二水之中为汉羌出入要冲】故桃闗【在汶川县南县丞分防之所水经注都安县有桃闗元和志在汶川县南八十二里逺通西域公私经过惟此一路闗北当风穴其一二里中昼夜风起飞沙扬石】彻防闗【在汶川县南五十里为松茂第一要隘】茶闗【在汶州县南一百四十五里一名蚕岩関又风水関在县西明置廵司今裁】土门堡【在州东七十里明正徳中州将何卿破贼蛮于此旧志州东十里有土地岭堡又东有镇逺関子神溪土门等堡建于桃闗共七闗堡为州东险要处】坝防堡【在州东土门堡东四十里与石泉县接界亦曰坝防城】镇戎堡【在州北十里又椒围堡在州北二十五里】长安堡【在州北去椒围堡十二里明成化十五年置初在山阪水道艰险嘉靖十五年改筑于旧堡之南】韩胡堡【在州北四十里去长安堡十四里亦曰临江堡】松溪堡【在州北五十里去韩胡堡十四里】长宁堡【在州北六十里明初置长宁安抚司设同知于此辖凿溪章贡等寨后废改置长寜堡今为松潘叠溪要路】穆肃堡【在州北去长宁堡十三里】坡底堡【在保县西南七十里又干溪堡在县北五十里新安堡在县北旧城东十里】汶堡【在汶川县西一里石城周三十八丈门二西北通土司番寨】马原堡【在汶川县西五里为番夷出入之所】雁门堡【在汶川县北五十里石城周四十丈】寒水驿【在汶川县南门外旧置于县西北四十里苏村寨明隆庆中移于江东上至茂州安逺驿七十二里下至灌县永康驿一百六十里又太平驿在县东南八十里】
　　津梁镇西桥【在州西门外为羌人出入要路】绳桥【在保县西北元和志汶川县有绳桥在县西北三里架大江篾笮四条以葛藤纬络布板其上虽从风揺动而牢固有余畨人驱牛马去来无惧今按其桥以竹为索濶六尺长十歩旧志铃绳索桥跨湔水永镇索桥跨沱水皆在州西北城外　本朝乾隆三十六年进讨小金川以逾汶川县绳桥前防瓦寺必经碉头草坡之险因于桃关改建索桥路近而径稍平行者便之】铃绳桥【在汶川县西一里跨大江长四十八丈濶八尺绳围一尺五寸左右各四阑以翼之桥两柱髙六丈东西建层楼楼下有立柱转柱立柱以系绳转柱以绞绳】
　　祠庙大禹庙【在保县西四十里通化里】江渎祠【在州东门外二里】武侯祠【在保县西十里七盘山】报功祠【在保县治西元建祀蜀姜维唐李徳裕后改名灵祐増祀泰李氷】
　　名宦三国汉何祗【字君肃为汶山太守民夷信服迁广汉后夷反叛云得前何府君乃能安我耳时难屈祗防祗族人为汶山守复安】宋赵瞻【盩厔人知威州瞻以威茂杂羣獠险而难守不若舍之而建郡于汶川条着甚详为西山别録后熙宁中朝廷经理西南就瞻取其书考焉】赵全时【简县人神宗时知威州治行异等】范百常【华阳人知茂州事初荗州有盖涂静当直时飞宕恭九种蛮蛮自推一人为州将治其众将常诣州受约束州居羣蛮之中地不过数十里宋初无城隍惟直鹿角蛮人夜屡入冦民甚苦之熙宁八年相率诣州请筑城百常实主是役蛮以为侵其地率众奄至百常击走之乃合静时等蛮来冦百常拒守凡七十日诏遣王中立将陜西兵来援诛杀颇众蛮乃降即】桂堂【彭山人守威州时覊縻保覇二州交恶堂自携牛酒至通化军防二州酋长谕以祸福乃降】史季俭【威州祺城主簿成都之防子良震与壻杨城夫争相为死各特赠两官与二子下州文学】明刘坚【永乐时知茂州州立学校秉公有守均徭平讼流民复业嵗旱祈雨立应秩满州民保留之】陈敏【陜西华亭人宣徳时知茂州州僻处边徼与松潘叠溪诸番隣嵗被其患自敏涖任内抚民庶外驭羌戎恩威互施始获安业及遭防去官诸长官司及番民百八十人乞留报可正统中九载报最军民复请留进成都府同知视茂州事都司徐甫言敏在职公勤羣番信服命进敏右叅议仍视州景泰初秋满九载进右叅仍视州事敏涖任二十余年威信大行军民胥悦以监司秩涖州前此未有也】汪浩【茂州判官英宗时佐贰中最知名】孙汉【江隂人嘉靖中知茂州时五寨蛮乱守御有方蛮不敢犯】
　　本朝陈名蟠【福寜人康熙中知汶川县邑当蹂躏之后名蟠绥辑有方民获免于流播有中山邪圃地汶川而徭冒威州年久逋赋名蟠按籍得三百户立请随田徴乃定】
　　人物
　　本朝林承恩【保县诸生父疾笃承恩齧指血缮疏吁天求以身代未几承恩卒父疾果愈】流寓三国汉廖立【武陵人诸葛亮废立为民徙之汶山郡立躬率妻子耕殖自守及亮卒立垂泣曰吾终为左袵矣遂终于徙所】明王元正【盩厔人嘉靖时以议礼谪戍茂州卫搆别业于城南讲学二十余年一时多所成就】
　　列女明朱政妻陈氏【灌县人成化十一年政守镇戎堡值羌番犯邉战死陈走抱尸恸哭既殓遂投崖死】
　　本朝罗铭鼎母段氏【云南人铭鼎知茂州方随飬值贼赵荣贵防城铭鼎死之曰吾儿能为国死难吾复何恨投大石缸死州人镌其事于石缸以表之又保县郭氏嫠居依于侄所仆欲胁汚之峻拒不获坠楼而死】叶定国妻宋氏【茂州人少寡苦节飬姑抚子于康熙年间　旌表又同州有罗寛妻蒋氏唐景臯妻蒋氏耿韬明妻胡氏晏焕妻坤氏梁廷栻妻韩氏刘国正妻李氏何瑛妻坤氏蒋悌妻王氏并以节孝于乾隆元年以来先后　旌奨】王四琏妻焦氏【保县人嫠居四十余年事舅姑尽礼抚遗孤成立于康熙年间　旌表又同县罗成章妻牟氏郭世荣妻冯氏袁建侯妻张氏巫文杰妻唐氏俱以夫亡守节于乾隆年间先后旌表】
　　土产金【唐书地理志茂州贡麸金】丹砂【唐书地理志茂州贡】麝香【元和志茂州贡寰宇记茂州产麝香麝脐】药【唐书地理志茂州贡羌活当归元和志茂州贡升麻生马牙硝寰宇记茂州产五味子】麻布【元和志茂州贡】狐尾【唐书地理志茂州贡】干酪蜜【寰宇记茂州产】芋【华阳国志汶山郡出大如蹲鸱】五角牛【寰宇记茂州土产又旄牛无角一曰童牛肉重千斤】








　　钦定大清一统志巻三百十四
<史部,地理类,总志之属,大清一统志,达州图>
<史部,地理类,总志之属,大清一统志,达州图>
<史部,地理类,总志之属,大清一统志,达州表>
<史部,地理类,总志之属,大清一统志,达州表>
　　钦定四库全书
　　钦定大清一统志巻三百十五
　　达州【在四川省治东一千二百里东西距二百七十里南北距七百四十里东至防州府开县界一百五十里西至顺庆府渠县界一百二十里南至顺庆府大竹县界一百二十里北至陜西兴安州界六百二十里东南至忠州界一百八十里西南至顺庆府渠县大竹县界九十里东北至开县界三百七十里西北至保宁府巴州界一百三十里本州疆域东西距一百八十里南北距一百三十五里东至新宁县界八十里西至顺庆府渠县界一百里南至顺庆府大竹县界九十里北至东乡县界四十五里东南至新宁县界九十里西南至大竹县界一百里东北至东乡县界四十里西北至保宁府巴州界一百三十里自州治至　京师一千五百八十里】
　　分野天文翼轸分野鹑首之防
　　建置沿革禹贡梁州之域汉巴郡宕渠县之东境后汉和帝分置宣汉县仍属巴郡刘璋分属巴西郡三国汉分属宕渠郡寻还属巴西晋初省恵帝复置属宕渠郡【见晋书地理志元统志作永熈元年省宋武又置误】刘宋分置巴渠郡齐因之【按宋书州郡志巴渠郡治宣汉又南宕渠郡魏兴郡皆领宣汉盖侨置齐志仍宋旧杜佑通典通州宋齐为巴渠郡乐史太平寰宇记则云宋属南宕渠齐属巴渠今従通典】后魏改县曰石城梁于县置万州【通典以州境有万顷池为名寰宇记大同二年置】及东闗郡【见隋志寰宇记作开巴郡其东闗郡则置于新宁不同】西魏改通州【寰宇记以居四达之路故名】隋开皇初郡废十八年改县曰通川大业初改州曰通川郡唐武徳元年复曰通州三年置总管府贞观五年府废天寳初复曰通川郡乾元初复曰通州属山南西道五代属蜀宋干徳三年改曰达州通川郡属防州路元曰达州至元十五年属四川东道二十年改属南道二十二年属防州路明洪武九年省通川县入州又降州为达县正徳九年复陞为州仍属防州府
　　本朝雍正六年陞州直四川省领县三
　　东乡县【在州东少北九十里东西距三百七十里南北距二百二十里东至夔州府开县界三百里西至州界七十里南至新宁县界四十里北至太平县界一百八十里东南至新宁县界一百六十里西南至州界五十里东北至太平县界一百八十里西北至保宁府界二百里汉宕渠县地后汉宣汉县地刘宋分置巴渠下蒲二县属巴渠郡西魏分置东乡县并置石州后周废州置三巴郡隋开皇中郡废省巴渠下蒲二县入东乡属通川郡唐武徳三年于县置南石州八年州废县属通州宋属达州元至元中省明正徳中复置仍属达州　本朝初属夔州府雍正六年复属达州】太平县【在州东北三百六十里东西距三百一十里南北距三百四十里东至夔州府大宁县界三百里西至保宁府巴州界一十里南至东乡县界九十里北至陜西兴安州紫阳县界二百五十里东南至东乡县界一百六十里西南至州界一百四十里东北至兴安州界二百三十里西北至陜西汉中府西乡县界六十里汉宕渠县地后汉宣汉县地刘宋分置东闗县属巴渠郡齐因之梁置南晋郡西魏兼置并州及和昌郡隋开皇初郡废五年州废改县曰宣汉属通川郡唐武徳元年复置南并州贞观元年州废县属通州宋干徳五年省入东乡明正徳十年复割东乡置太平属达州　夲朝初属夔州府雍正六年复属达州】新宁县【在州东少南一百十里东西距六十里南北距一百二十里东至防州府开县界三十里西至州界三十里南至忠州梁山县界七十里北至东郷县界五十里东南至开县界三十里东北至东乡县界五十里西南至梁山县界八十里西北至州界三十里汉宕渠县地后汉宣汉县地西魏始置新宁县属东闗郡隋开皇初省入通州唐武徳二年复分通川置新宁县属通州太和三年改属开州四年还属通州宋属达州元因之明洪武四年省入梁山县十四年复置改属防州府　本朝康熈七年省入梁山县雍正七年复置属防州府十二年改属达州】
　　形势居四达之路【寰宇记】山川秀出冠于峡右【宋侯师圣天庆观记】东防巴水西峙铁岭南对戛云北望鳯山【宋陈升翠玉轩记】
　　风俗丛秽卑褊蒸瘴隂郁【元稹集】宣汉井塲男女不耕蚕货卖杂物代钱习性犷硬语无实词【寰宇记】民俗秀野任侠尚气【宋通川志】邑屋壮大果蓏丰甘【晁公遡风土记】
　　城池达州城【周三里有奇门五明成化二十一年土筑宏治中甃磗　本朝乾隆三十四年重筑】东乡县城【周三里门五明成化十九年筑　本朝康熈四十四年雍正六年俱修】太平县城【周一里有竒门四明正徳十年土筑】新宁县城【周二里有竒门四明成化中筑】
　　学校达州学【在州治东南明洪武四年建入学额数十二名】东乡县学【在县治东明万厯初改建　本朝康熈二十四年重修入学额数八名】太平县学【在县治东明正徳十年建　本朝康熈二十四年重建入学额数四名】新宁县学【在县治东明洪武中建　本朝康熈七年裁雍正八年重建入学额数八名】宣汉书院【在州治右本朝乾隆六年知州陈庆门建东乡县有集贤书院在县治东儒学之侧　本朝乾隆六年署县孙□建新宁县有宕渠书院在县治东门内　本朝乾隆二年知县窦容邃建义旧志有石鼓书院在东乡县治西明嘉靖中建今废谨附记各县并设有义学社学】
　　户口【原额户三万八千九十八滋生户五万三千五百六十八】
　　田赋【上中下田地一万二千八百四顷四十七亩八分五厘零额征丁条粮银一万五千九百五十
　　五两八钱三分七厘零】
　　山川龙城山【在州东二十里】白云山【在州城东七十五里东峙髙峯赤岩西连白林金匮】龙爪山【在州西三里圆耸悬絶上有寨】石城山【在州西五里寰宇记四面峭絶惟西有一路可上】铁山【在州西三十里石色如铁上有狮子石和尚崖】龙尾山【在州西七十里有龙洞祷雨多灵】翠屏山【在州南一里形如屏上有真武庙亦名真武山元稹为司马时建戞云亭于其上下瞰江流周览城邑】酉山【在州南三十里元统志产茶官置抽茶塲】铜鉢山【在州南四十里石壁围峙三面封固推南一径可通】九节山【在州南六十里相近有捍城山石崖环绕如城】竹山【在州东南十余里方舆胜览元稹有告防竹山神文夔州府旧志大竹山在州东州东十五里又有山连峙】金匮山【在州东南七十里】虎啸山【在州东南九十里延袤百里】石门山【在州西南六十里又仙女山在州西南八十里有仙女池】鳯凰山【在州西北五里寰宇记山形象鳯翅掩映州城元统志有寳石洞在山顶有泉自洞出冲沙潄石散而为乳与土相杂积成山峯嵌空奇崛自然天巧山民斵掘以植菖蒲　按明统志名寳芝洞又有鳯凰山在东乡乡县北一百二十里峯峦峻耸明时立于上】金华山【在州西北方舆胜览去通川县四十里与石城山相接杨晨诗吾州金华峙霄汉上有兜率香飘帷防州府旧志在州西北四十里上有望水垭金华寺】龙象山【在州西北元统志在永睦废县北七十里】方响山【在州西北元统志在永睦废县东北八十里】文字山【在东乡县东寰宇记在巴渠县西三十里有文字溪出焉夔州府旧志在县东五十里髙极千仞形类文字】平楼山【在东乡县东故巴渠县后其平若楼可容万人又髙登山亦在故县后上有云防寺田可百畆明嘉靖二十八年伏龙腾起寺田俱防】香炉山【在东乡县西四十里独立千仞形类香炉】峨城山【在东乡县南四十里接新宁县界冈岭延复有石峡迤七里名七里峡有龙洞不一可测】蟠龙山【在东乡县北二十里回旋若龙相近曰杨侯山有上石洞】包桐山【在东乡县北一百二十里羣峯攅耸下连髙歇溪】寳城山【在东乡县西北四十里四面险峻斜通一径上有坪有寨亦以寳城名】三台山【在东乡县西北四十里三山屹立如防上有寨】日月山【在东乡县西北四十里山髙万仞上有二石孤悬象类日月】天池山【在太平县二十里面一列九十九峯下瞰天池】东壮山【在太平县东二十五里崔巍险峻出万山之山】冠防山【在太平县东三十里山半有石塘甃出天巧其深莫测】八防山【在太平县东五十里一名八叠山四面各四层望之若防下有九龙池】白支山【在太平县东一百五十里中江发源于此】髙眉山【在太平县东二百三十里林箐险峻悬峯相相夹通鸟道】金城山【在太平县东二百四十里前江发源于此】黄墩山【在太平县东亦名篁墩距县极逺北连秦地南接大宁北江发源于此】髙眉山【在太平县南一百五十里山髙而长两峯相对状若列眉】锡橄山【在太平县南二百里山极髙峻行者两日方越】花岳山【在太平县北十里旧志世传汉花岳大隠之地上有烧丹防樵者无心而入则有药物少失声则雷雨交至宅山麓者常于清夜闻钹铙声】大横山【在太平县北五十里羣山夹防形势横亘后江发源于此】城口山【在太平县北一百里有诸葛城遗迹】天马山【在太平县东南一里状如天马其南有翠屏山横亘如屏与天马相对】鸡足山【在新宁县东二十里麓宁县支如鸡距状故名】八面山【在新宁县东五十里山形秀整望之八面皆方】豆山【在新宁县东六十里产红豆木】屏山【在新宁县西十里迤迳近城平顶方麓为邑巨镇俗名卧牛山】寳泉山【在新宁县西二十里层峦叠秀下连五井泉味甚甘】大奔山【在新宁县南六十里寰宇记其山髙大望见开州新浦县梁山军】百节山【在新宁县南六十里峯峦绵延分为百节故名】石月山【在新宁县南七十里有巨石如月平视似上侧视似下】七峯山【在新宁县北五里一峯突起分为七支俗名七股山】鼓啸山【在新宁县西南六十里元统志其山多风动揺林木常如吟啸】龙神山【在新宁县东北十里上有龙神庙】三角山【在新宁县东北八十里南江发源于此】荆条岭【在太平县东一里俗呼长岭又三条岭在县北二里火岩岭在县北十里】大石岭【在太平县北十五里即金鳯山道旁有大石上平下细如莲座界连西乡县】北岩【在州西方舆胜览岩壁耸峭下有平池明统志在州西五里】垂虹岩【在州西北方舆胜覧在太原市之西有水自岩巅流下若垂虹焉明统志在州西北五里防州府旧志在鳯凰山上】聫珠峡【在新宁县南五十里众山溪水合流西南又西北一百里至州东南入通川江】七里峡【在新宁县西北四十里众山溪水合流西南六十里合聫珠峡水】三州垭【在太平县北一百五十里地界川陜旋回三十六盘始穷其巅悬崖峭壁深箐茂林】泸溪洞【在州东南元统志在太原市东十五里有龙祠溪自洞出行溪中乱石间里许始至洞口炬而入极深逺垂乳缨络其上珠聫玉缀可观】风洞【在州东南五十里道旁石穴中出风下有流泉】桃花洞【在太平县东一百五十里水自崖半下滴如桃花上多松楠】银洞【在太平县北九十里俗名罗汉洞洞门开自半空縁崖而入可容百人】龙洞【在新宁县北二十里水从石出飞瀑如练灌注千顷】丙穴【在太平县东北方舆胜览在明通县井峡中其穴凡十中产嘉鱼春社之前鱼出穴秋社归其出也止于巴渠龙脊滩首有黒防防应星象相感而生长身细鳞肉如白玉其味自咸盖食盐泉也】通川江【在州城南门外即渠江一名东闗水自太平县发源西南流迳东乡县城东又迳州城南又西南入顺庆府渠县界为宕渠江寰宇记东闗水出建平山西南流废宣汉县又一百五十里下石鼓县界又西南经石鼓县南四十步又西南经通川县南一百六十步又西南经三冈县南一百步又西合北水元统志渠江源出万顷池通志江之上流有前中后三江前江自太平县金城山发源西南流二百里入东乡县又一百二十里防中后二江中江自太平县东白支山发源西南流三百里入东乡县界又四十里防后江后江自太平县北大横山发源南流经县西一里又南合白沙河凡三百五十里入东乡县北界至普光寺与中江防又七十里至东乡县城东与前江防为通川江又六十里入逹州界经城东复曲而西八十里入渠县界　按寰宇记既以今通川江为东闗水而于东乡县则云县在益迁下蒲二水间不及东闗水又云益迁水在县东北三十步従金州来流入石鼔县界下蒲水在县西南一百歩従洋州界入以今考之益迁水当即中江下蒲水盖即后江东闗水乃今前江随地异名耳旧志以益迁下蒲二水与通川江分载非是】北江【在太平县东北一百里自篁墩山发源西北流经城口山大竹渡转北入陜西紫阳县界为任河入汉江】南江【在新宁县南寰宇记南江水源出三角山西南流绕新宁县理三面复屈曲西北流至通川县东七里注东闗水　按舆图今名蹬子河自新宁县东北界发源西南流经县南转西北至县西风洞铺东防泸滩河及七里峡水又北转西至达州东入通川江九域志谓之新宁溪旧志谓之聨珠峡水皆即此】开江【在新宁县东北源出雾山坎又东入开县界详见防州府】三冈水【在州西寰宇记自流江县东北流经三冈县东十里合东闗水　按舆圗今有通巴河自大竹县东月口山发源东北流二百余里至州西南四十里许入通川江即三冈水也】北水【在州西自巴州流入合渠江即巴江也寰宇记北水自巴州归仁县界流经永穆县南一百步又流入三冈县界合东闗水】泸滩河【在州东南八十里源出大竹山北流合聨珠峡水达于左峡入于通江】白沙河【在太平县东十里源出板寨山西南流二百里与后江合又有石塘溪源出县东南石坝之西南流入中江】万户溪【在东乡县东寰宇记在巴渠县东八十里自开州万嵗县界北流来合溉江水又有成熟溪亦自万嵗县来合文字溪】双溪【在新宁县北源出县西南北流防县治之水转西北又折西南经寳泉山流合南江又有玉带溪源出龙神山流入双溪　按元统志有芭蕉溪在县西一里即双溪也旧志谓之七里峡水】万顷池【在太平县东一名千顷池王应麟通鉴地理通释万顷池洒流有四三入于防一入于渠元统志相传楚春申君故居在池旁通志池在县东三百里峡口山之南接大宁县界幽谷深箐水潴为池隣境之水多源于此】黒潭【在州西方舆胜覧在安居镇潭上有穹岩枵然其下平广岩东偏有溪水自上流下作水帘状】明月潭【在州东南七里天欲雨则水喧鸣欲晴亦然土人以此占】龙潭【在太平县东七十里羣峰环拱有七十二浦四十八渚滙而为潭广逾百畆甚深】石照泉【在州北鳯凰山下相传照水见前生或为人或为异类村民恶之乃共堙塞今不知其处】赤鱼泉【在东乡县东长乐镇东泉中出赤甲鱼因名】明通井【在太平县东旧为宣汉井寰宇记宣汉井塲地名长腰咸源在大江龙骨石窟中涌出滩名羊门两面山崖峭峻咸源出于山下遂煎成盐通志明通井峡在太平县东二百里大山相夹壁立万仞数十里天如一线中有溪即前江也其地井凡十六】
　　古迹通川故城【今州治后汉分宕渠东境置宣汉县晋南渡后又尝侨置宣汉县分属南宕渠魏兴郡而此其故县也刘宋置巴渠郡治此后魏改县曰石城隋改通川皆为州郡治明初省入明统志谓废通川县在达州西二十里元省入误】东乡故城【在今县东北西魏置寰宇记在州东北一百七十里西魏置于益迁下蒲两水间即今县也兼置石州周天和四年废州仍于故州城置三巴郡隋开皇三年罢郡并省巴渠下蒲入焉属通川郡唐武徳三年于此置南石州又置下蒲昌乐二县以属之八年又废南石州及昌乐下蒲二县仍移东乡县治于今县东一里安养故城　按九域志在州东北一百八十里盖宋初复还旧治明正徳中复置去州甚近以寰宇记考之今县乃唐石鼔县北境西魏故县当在今县东北中后二江之间也又隋志东乡县下但云西魏置石州后周废州置三巴郡寰宇记多与隋志不同】东闗故城【在大平县东刘宋分宣汉东北境置东闗县梁于县置南晋郡及并州隋改置宣汉县唐贞观初徙废寰宇记废宣汉县在东乡县北一百七十里后魏废帝二年于废县东一百五十里梁所置南晋郡西百步置并州仍自今达州移宣汉于南晋郡北二百里今无遗址　按并州领南晋郡郡领东门宣汉二县理东闗周改南晋郡为和昌郡又省东门入宣汉县隋开皇二年罢郡以县属并州五年自并州北二百里移宣汉县理于东闗故城寻废并州以县属通川郡唐武徳元年又置南并州及东闗县三年移并州理新安废镇城贞观元年省南并州及东闗县仍自南晋故城移宣汉县于新安废镇城即今县是宋干徳五年并入东乡又按新安镇寰宇记未详疑即梁时所置新安县在东乡西界者其城盖在今太平县西隋志寰宇记皆云西魏置并州而周书李迁哲传梁时已有此州皆为梁末所置又隋志西魏置永昌郡寰宇记作后周改和昌旧唐志亦作和昌不同】新宁故城【在今新宁县东旧唐书地理志武徳二年分通川置新宁县治新宁城贞观八年移治淙城寰宇记县在通州东一百七十五里西魏废帝二年于此置开州后周天和四年移开州于浊水北唐贞观八年自今县西北移魏所置新宁县于废开州城俗谓之賨城即今理也故城在县西北十里后魏废帝二年立按宋防要至道二年移新宁治新安市王存九域志在州东一百十里盖宋时又移今治旧志今县东三十里有旧县坝两石狮犹存是也】东闗故郡【在新宁县西北十里本汉宣汉县地属巴郡后魏改为石城梁于县置万州及东闗郡隋开皇三年罢寰宇记东闗故郡城在新宁县西北五十里】三冈废县【在州西南四十里寰宇记本宣汉县地梁大同二年于此置新安郡兼立三冈县因邑界山有三陇为名后魏废帝二年改新安为新宁郡隋开皇三年罢郡以县属通川郡唐寳厯元年山南节度使裴度奏废大中五年复立宋史地理志熙宁六年省通州】永穆废县【在城西北汉宕渠县地后汉宣汉县地梁大同中置永康县并置万荣郡隋开皇初郡废十八年改曰永穆属清化郡唐武徳二年改万州贞观初州废县属通州宋属达州咸平二年改曰永睦元至元二十二年省寰宇记在州西北七十五里】石鼓废县【在州东汉宕渠县地后汉宣汉县地梁置石鼓县西魏置迁州后周废州置临清郡隋开皇初郡废县属通州郡唐属通州寳厯初省大中元年复置宋属达州寰宇记在州东六十里以县东五十里江次有大石号石鼓而名九域志熙宁七年省入通川】太平废县【在州西旧唐书地理志武徳二年置诺水广纳太平恒丰四县属万州贞观元年废太平恒丰二县入永穆】思来废县【在州北唐武徳二年析通川县置属通州贞观二年复废入】阆英废县【在州北一百二十里寰宇记唐天寳九年太守韦虚受奏于应水南一里置县以县南五里阆英山为名宋干徳五年并入石鼓】巴渠废县【在东乡县东北本汉宣汉县东境刘宋置巴渠郡并置巴渠县属之以境在巴川宕渠间故名隋开皇初废唐永泰元年又析石鼓四乡置属通川太和三年改属开州四年改属通州宋属达州元至元二十二年省入逹州寰宇记县在达州东二百三十里东闗水北五十步　按宋齐志巴渠郡皆领巴渠县寰宇记谓梁大同中置误】下蒲废县【在东乡县西北刘宋置属巴渠郡隋开皇三年废入东乡唐武徳三年复析东乡县置属南石州八年仍省入】昌乐废县【在太平县东界唐武徳三年析东乡置属南石州八年省入石鼓九域志巴渠县有昌乐镇即此】明通废县【在太平县东本明通院及宣汉井场地宋崇宁中升为县寰宇记宣汉井场在州东一千二百里九域志明通院五代蜀置为催科赋税之地在州东一千一百里有宣汉盐井緼栏三塲旧志宋崇宁六年升明通院置县属达州元至元二十二年废在太平县东北二百里　按宋志作通明又云南渡后増置与此不同】诸葛城【在太平县北城口山下旧志有前中后三城左抵紫阳右通平利相传诸葛武侯尝屯兵于此其地有三冈八坪形势雄峻】李靖垭【在新宁县西二十里元统志唐武徳时蛮酋冉肇则冠信州李靖击斩之于此】抽茶【在州南元统志宋时陈弁朱肱余应求李升韩均皆以言事切直谪监达州茶扬时目为五君子】六相楼【在州内治唐李峤李适之刘晏韩滉元稹宋张商英皆尝官于此后皆入相故以名楼旧在泮池侧明嘉靖中移于学宫讲堂前】清风堂【在州治张俞作】咏云亭【在盖庆厯中知州申恪治郡圃可游者十清风堂休沐堂琴亭游观皆非其旧矣】戞云亭【在州南南岭山西畔明统志下瞰江流周览城邑唐元稹为司马时建】胜江亭【在州西三里宋郡守王蕃建取唐白居易诗通州犹似胜江州之句而名】垂阳防【在州治宋时所筑防之下有鲜游池丛石山修竹园踯躅园】
　　闗隘吕公闗【在州东三里又石龙闗在州东十里】鳯凰闗【在州西三里】铁山闗【在州西二十里以铁山名】龙船闗【在州西北旧志州境山溪绵亘其西北尤为险僻明正徳中为盗贼渊薮嘉靖初以次讨平因即其险阻増置龙船诸关与巴州黄城诸闗相为形援】石门闗【在东乡县东三十里】髙桥关【在东乡县东南二百里接防州府开县界岭路险阻为要害地】马渡闗【在东乡县西北三百里接巴州界】盐闗【在东乡县北】蓝津闗【在太平县东三十里旧名滩津闗四山环阻中通鸟道为要害地相近又有吊累铁炉三阙】铜陵闗【在太平县东五十里】深溪闗【在太平县东一百八十里路出陜西兴安俗呼贺兰明洪武五年建】明通闗【在太平县东二百里明置巡司今裁】豆山闗【在新宁县东四十里接开县界】郭家寨【在新宁县南三十五里形势峻絶上有平田泉水四溢】方城寨【在新宁县北三十里四方壁立如城明正徳中居民避冦于此得免者数千人】麻栁巡司【在州南九十里　本朝雍正八年置】
　　津梁阁溪桥【在州西】中孚桥【在州南翠屏山麓】深溪桥【在东乡县西五里明嘉靖中建为洞五长十丈】大竹渡【在太平县北八十里】
　　陵墓汉冯绲墓【在州西元统志在永睦县西八十里有碑　按绲墓又见大竹县】唐处士墓【在州北元统志在州城北十五里杨斗坝马脑鼻山下其碑乃唐景龙二年刻字画遒媚如欧栁莫详姓名】宋景林洙墓【在州西五十里】杨晨墓【在州北三里碑刻称东臯先生】赵烈女墓【在州西北鳯凰山烈女峯下元统志宋皇祐二年知州薛俅为立碑于州西北山后邑令薛仲侃复为创祠绘像于中州志石墩尚存碑刻剥落明正徳间兵部尚书洪钟提兵贼屯兵于此一卒误寝冡上遂发狂疾】
　　祠庙义成公庙【在州东北祀景林洙】杨令庙【在州西铁山祀宋永睦令杨载】寺观北岩寺【在州西北鳯凰山宋建境幽地胜人多游览】黄龙寺【在州治东南明洪武中建】普光寺【在东乡县北江东宋嘉定九年建】
　　名宦后周辛昻【狄道人为通州刺史推诚布信甚得蛮獠懽心】隋李谔【赵郡人髙祖时为恵州刺史甚有恵政民夷悦服】唐李桐客【衡水人贞观初为通州刺史政尚清平民以慈父呼之】李适之【宋室开元初为通州刺史以强干见称】宋张商英【新津人熈宁初为通川主簿渝州蛮叛説降其酋】
　　本朝董守义【汉军镶白旗人康熈二十三年知达州有侄手刃叔母伪以盗杀赴愬守义片言摘发即伏辜州人咸颂其神以有果决才每为上官征调谳他邑数年间多所平反】马云从【奉天人康熈三十四年知达州值嵗防民鲜粒食云従筹策告籴四境頼以全活州人祠之】
　　人物宋杜仁伟【达州人为马步军都指挥淳化中李顺作乱仁伟罄家赀给官军讨贼斩获甚众以功授检校太子宾客行达州司马】王汲【达州人嘉祐中肄业成都三魁蜀士常作木铎赋人因呼为王木铎举进士为涪州判官嵗防贫民为盗被执者盈狱罪当死汲省释之全活者数百人今彭山豪民侵田淹讼数十年汲至片言而决厯官梓州通判弟昌熈宁进士黔江令元丰中景灵宫成昌作赋献之又着太平党论及三光集】李傅【达州人元丰进士钦宗居东宫时与耿南仲俱为侍读比即位赐水晶斧以旌其徳后知汉州】杨晨【达州人宣和进士荆南府教授丞相赵鼎荐其才除秘书省正字厯迁兵部郎中髙宗遣抚谕西蜀晨至兴利除害称上防寻改祠部左府时书檄填委晨援笔立成凡大议未决必取裁焉官至礼部侍郎兄景弟早时号三杨】景林洙【通川人咸平间王均叛州有贼应之林洙将乡兵拒战于州北为贼所戕首坠而身不仆跨马奔归州城东北隅人讶而呼之曰公无首矣始坠地邦人即其地立祠祀之】罗戬【通川人以刚直闻于乡游太学进孙吴二书徽宗特命为武学论上幸学百官先集蔡京于坐谈兵戬心哂之仰视屋角不聆其语触怒夺官】袁沔【通川人未冠游太学靖康之难上书言当东防成臯西临渑池以鋭士数千出唐邓经武闗以迎西师又自襄汝间道直走伊洛捣其庭则城下之师自解不报已而城防沔归汉中乃画防险对敌五事其后又复条十二事力诋谀佞佞用事者忌之沔不见用拂衣归】张大中【通川人博极羣书一览不忘宣和间举进士授南浦令有廉称累官果州通判】明黄元白【达州人嘉靖进士任兵科左给事中力诋权贵几毙廷杖者再防分守陜西边境肃凊】卫承芳【达州人隆庆进士万厯中知温州府公亷善抚字进浙江副使谢病归荐起厯右副都御史巡抚江西严絶餽遗属吏争自饬入为南京户部尚书福王乞芦洲自江都抵大江南北千余里自遣内官征课承芳抗争争卒不従寻就改吏部卒官赠太子太保諡清敏】王世琮【天启举人初任汝宁推官屡败李自成射矢贯耳不为动陞汝南分巡道贼至世琮与督师杨文岳协力固守城破被执骂贼不絶口贼缚世琮文岳以大礟击之洞胸縻骨而死】
　　本朝张正化【太平县人流贼杨秉防防太平王化偕乡人避居山中分以粮糗全活数十百人率骁勇保铜城寨顺治六年首以寨归总督李国英授叅将衔署为城守康熈元年従征茅麓山贼平正化曰吾保乡里耳安事功名幸升平可安吾柁矣遂坚辞职以布衣终】唐敬一【字慎斋达州人顺治甲午举人厯官洮岷副使狱有囚拟□辟者十七人敬一至讯得其寃状俱释之又尝勘醲众盗案平反甚众详甘肃统部】
　　流寓唐李白【彰明人大厯间寓达州有白灵寺诗】宋谢升【资州人父立为达州推官因家焉】牟天壹【其先阆州人来居达州事母至孝居母防庐墓三年与弟同居尺布斗粟无所私】
　　列女宋赵氏【达州人寡居有凶人欲犯之胁以白刃赵不为动乃被杀皇祐二年知州葃俅为立碑于州之西北后邑令薛仲侃建祠祀焉】元罗福与妻刘氏【达州人元末与夫流离汉中冬月于山泽间求疗姑病遇贼被执刘哀诉其故贼义释之后年百嵗有司立孝义坊知州周雍建祠与宋赵氏并祀】
　　本朝黎云妻李氏【达州人夫病笃李日夜斋沐祷神卒不起李恸絶复苏曰妇人之道以従夫为正今将従夫地下矣家人守之越百日竟縂死】杨某妻毛氏【太平人年十四归杨甫弥月吴三桂僣据贼牛恵强以势夺之因与夫永诀曰吾必死此行矣来日当收我骨于贼所径造牛室故为欢欣绐牛出即自经死其中衣皆宻缝固不可解明旦杨触险往视容貌若生杨大恸越数日亦死知州程溥为合其并树表以志之】龚鼎妻鞠氏【达州人又同邑郭学琏妻罗氏俱夫亡守节于乾隆年间　旌表】郑好仁妻王氏【新宁人幼许字好仁未嫁而好仁卒女矢志不二守贞三十余年乾隆四年　旌表同县有朱珣妻林氏蒋文明妻乐氏杨和鼎妻陶氏并以夫亡苦节于乾隆年间先后　旌表】刘广才杨氏【东乡人夫亡守节于乾隆年间　旌表】
　　土产金【唐书地理志宣汉有金】防【唐书地理志通州贡防】绵【唐书地理志通州贡】盐【寰宇记通州产盐宣汉有盐】漆【寰宇记通州产】蜜蜡【唐书地理志通州贡蜜蜡寰宇记通州产蜂窠】香【唐书地理志通州贡麝香枫香寰宇记通州产□子白胶香】药【唐书地理志通州贡白药实】
　　钦定大清一统志巻三百十五
<史部,地理类,总志之属,大清一统志,忠州图>
<史部,地理类,总志之属,大清一统志,忠州图>
<史部,地理类,总志之属,大清一统志,忠州表>
<史部,地理类,总志之属,大清一统志,忠州表>
　　钦定四库全书
　　钦定大清一统志巻三百十六
　　忠州【在四川省治东一千五百里东西距二百六十里南北距一百八十里东至防州府万县界八十里西至重庆府涪州界一百八十里南至石砫防界五十里北至达州新寕县界一百三十里东南至万县界石砫防界各七十里西南至石砫防界六十里东北至万县界八十里西北至重庆府长夀县界一百四十里本州东西距一百二十里南北距一百十里东至万县界五十里西至酆都县界石砫防界各八十里东北至万县界六十里西北至垫江县界一百里横五十里西南至酆都县界石砫防界各八十里东北至万县界六十里西北至垫江县界一百里自州治至　亰师九千五百里】
　　分野天文井鬼分野鹑首之次
　　建置沿革禹贡梁州之域周为巴国地汉置临江县属巴郡后汉晋宋齐俱因之梁大同六年于县置临江郡西魏废帝二年又置临州隋开皇初郡废大业初州废县属巴东郡义宁二年复置临州唐贞观八年改曰忠州【乐史太平寰宇记以地邉巴徼意懐忠信为名】天寳初改曰南賔郡乾元初复曰忠州属山南东道五代属蜀【旧志唐末王建置镇江军于此梁干化四年移治防州】宋亦曰忠州南賔郡属防州路咸淳元年升为咸淳府【以度宗潜邸故】元复曰忠州至元二十一年改属重庆路明洪武初以州治临江县省入属重庆府
　　本朝初因之雍正十二年以州直隷四川省领县三酆都县【在州西南一百十里东西距七十里南北距一百二十里东至本州界四十里西至重庆府涪州界三十里南至酉阳州彭水县界六十里北至垫江县界六十里东南至石砫防界六十里西南至涪州界九十里东北至本州界九十里西北至重庆府长夀县界五十里古巴国别都汉为巴郡枳县地后汉永元二年分置平都县仍属巴郡三国汉延熈十七年省入临江隋义寕二年分临江县置酆都县唐属忠州宋初囙之后废绍兴初复置仍属忠州元囙之明洪武初改丰曰酆　本朝初属重庆府雍正十二年改属忠州】垫江县【在州西一百三十里东西距八十里南北距九十里东至梁山县界四十里西至顺庆府邻水县界四十里南至酆都县界五十里北至顺庆府大竹县界四十里南至酆都县界八十里西南至重庆府长夀县界四十里东北至梁州县界五十里西北至邻水大竹二县界五十里汉临江县地西魏置垫江县兼置容川郡周改县曰魏安隋开皇初郡废十八年又改县曰垫江属宕渠郡唐武徳初分属潾州八年改属临州寻属忠州宋囙之元至元中省入豊都至正中明玉珍复置仍属忠州明囙之　本朝初属重庆府雍正十二年改属忠州】梁山县【在州西北一百里东西距一百六十里南北距八十里东至防州府万县界九十里西至垫江县界七十里南至本州界五十里北至达州新宁县界三十里东南至万县界一百里西南至垫江县界七十里东北至新寕县界三十里西北至顺庆府大竹县界六十里汉巴郡胊忍县地三国后为巴东郡南浦县地西魏始置梁山县隋属巴东郡唐属万州宋开寳三年置梁山军属防州路元祐初还属万州寻复故元至元二十年升军为梁山州仍以梁山县为治明洪武七年州废县属防州府　本朝初囙之雍正十二年改属忠州】
　　形势地在恭涪防万之间【南賔志】东通巴峡西达渝涪山险水深介乎往来之冲【旧州志】
　　风俗气差热【宋清化志】士颇尚气倜傥【宋忠州进士题名记】城池忠州城【周五里有竒门五明洪武中囙旧修筑】酆都县城【周三里有竒门五明天顺中石筑】垫江县城【周□里□门四明成化初石筑】梁山县城【周五里有竒门四明成化中石筑本朝乾隆三十四年重修】
　　学校忠州学【在州东闗外　本朝康熈初迁建入学额数十二名】酆都县学【在县治西明洪武十四年建　本朝康熙四十二年重修入学额数八名】垫江县学【在县治西明成化中建　本朝康四十八年重修入学额数八名】梁山县学【在县治南元至正四年建明末圯　本朝康熈二十三年重修入学额数八名】
　　户口【原额户三万四千九百八十八滋生户五万八千七百二十六】
　　田赋【田地一万五千八百二十五顷七十六畆四分四厘额征丁条粮银一万六千一百四十六两四钱三厘】
　　山川羊鸣山【在州东隔江三十里】屏风山【在州南王圻九域志临江县有屏风山祝穆方舆胜览即夏祠山明统志一名翆屏山上有禹庙及陆宣公祠旧志山有朝真洞】引藤山【在州南方与胜览在龙渠县东十五里山出藤枝长十余尺其大如指中空可吸谓之引藤屈其端置醅中注之如晷漏本夷俗所尚土人效之白居易春至诗闷取藤枝引酒尝即此】氊毛山【在州东南十里其地产草如氊】倚天山【在州东南六十里其山髙耸势若倚天】涂山【在州东南八十里亦曰方斗山以形似名】白石山【在州西北七十里山多白石】鸡公山【在州西北一百里接垫江县界】尖峯山【在酆都县东隔江五十里山峰矗起如卓剑然亦曰大峯山】大峯门山【在酆都县东六十里峯顶二石并峙如门之辟】周城山【在酆都县南七十里石壁四周俨如城壁】金盘山【在酆都县北三十里岩石回环状如金盘】平都山【在酆都县东北隋书地理志临江县有平都山寰宇记在丰都县北二里县以此为名后汉时隂长生于此升天亦张道陵二十四化之一也方舆胜览自县东行一里许始登山石径萦回可二三里平莹如扫林木邃茂夹径皆翠栢殆数万株麂鹿时出没林间与人狎甚有景徳宫旧名仙都观乃汉王方平得道之所明统志在县东北三里道书七十二福地之一旧志今亦名酆都山顶有五台洞】白鹿洞【在酆都县西北一里与平都山峯峦相接一名鹿鸣山】凤凰山【在临江县东四十里上有防仙洞】白龙洞山【在垫江县西十里又西十有石人山】望月山【在垫江县南五十里】将军崖山【在垫江县东南十五里山形陡峻有二石柱形若将军】曲尾山【在垫江县东南六十里冈陇延袤如兽环尾】峯顶山【在垫江县东北二十里旧志去山二十里有古洞飞湍奔泻如雷声闻十余里乆晴闻之则雨乆雨闻之则晴】壁斗山【在垫江县东北三十里峯峦环列如北斗然路通梁山县】髙梁山【在梁山县东北与万县接界隋书地理志梁山县有髙梁山寰宇记寻江源记云髙梁山东尾跨江西首剑阁东西数千里山岭长峻其峯崔嵬于蜀市望之若长云垂天一曰行之方极其顶俯视众山冺若平原剑阁铭所谓岩岩梁山积石峩峩即此方舆胜览去城四十余里】峯门山【在梁山县东十五里方舆胜览其山髙大顶有寒泉两崖对峙如门故名】蟠龙山【在梁山县东二十里方舆览胜孤峙秀杰特出众山之上下有二洞洞中有二石龙状首尾相连故名傍有喷雾崖洞中之泉下注垂崖约二百余丈喷薄如雾宋张商英尝游此题云水味甘腴偏宜煮茗非陆羽莫防辨范成大以为为天下瀑布第一】城山【在梁山县西二十里山有七峯壁立如城】金凤山【在梁山县西五十里山南半崖有罅邃然内皆洞明其石上有若图仙女状面貌宛然时有揺动廹视之则不见】白云山【在梁山县西一百里竒峯突出如笔亦名笔山】石瓦山【在梁山县西一百十三里宁宇记山巅有古人砺刀剑乱石如积瓦焉明统志瓦城亦名石瓦山顶平坦平耕者往往得古铜片】石马山【在梁山县南五里】多喜山【在梁县南五十里方舆胜览山或神光夜现则是境之人必多喜事陈希夷尝修炼于此丹井石枕犹存】髙都山【在梁山县北十五里峯峦迤逦百余里旧有髙都驿唐天寳中进荔枝之路山壤腴而黄民种植为业】栢枝山【在梁山县东南十五里寻江源记云景穴有嘉鱼出柏枝山即此　按郦道元水经注栢枝山在阳口县东南当在今防州府西界舆此不合】五斗山【在梁山县西南三十里其形如斗下有御史潭桂溪出焉】铜印山【在梁山县西南六十里】福利山【在梁山县西北五十里俗名狐狸山明正徳中抚臣林俊以其豊腴改今名】书院峡【在梁山县东五十里方舆胜览在峡石市之北毎风雨防防如闻读书声其中有夫子崖子贡坝】白鹿洞【在州南明统志相传昔有二猎人逐白鹿入洞失鹿所在但见二碧食之得仙】木莲洞【在州南北五里鸣玉溪濵地产木莲树巴人呼为黄心木白居易有诗】寒泉洞【在梁山县西十里胜槩不减盘龙又龙清洞在县西一百里旧志寒泉洞在县西三十里】大江【自重庆涪州流入经酆都县南又东北经州南又东北入防州府万县界水经注江水自桐柱滩迳东望峡又东歴平都又迳虎须滩滩水广大夏防行旅又东迳临江县南又东得黄华水口左迳石城南又东至平洲洲上多居民又东迳壤涂而歴和滩又东迳界坛是地巴东之西界益州之东境故得是名也旧志州西二里有石梁亘三十余丈横截江中俗呼倒须滩即水经注所谓虎须滩也又有折鱼滩在州东三十里石嘴入江水势冲激鱼不防上往往折回舟行至此水涨则平水落则凶又云大江自涪州入酆都县境三十里至县南门外又东三十里入州界又东百里至州南门外又一百二十里入万县界】鸣玉溪【在州西寰宇记在州西十里上有悬岩瀑布髙五十余丈潭洞幽邃古木苍然前刺史房式嘉其幽絶特置兰若凡置五桥以渡溪水今废旧志一名西溪源出白石山流七十里入江　按舆图州西有漕溪东南流入江疑即此其西又有臭水溪滩子沱桂溪丁溪赤溪皆南流入江又西则酆都之龙停溪也】东溪【在州东南三里寰宇记源自南賔县北流注江】涂溪【在州东常璩华阳国志临江县有盐官在盐涂二溪一郡所仰水经注自县北入盐井溪有盐井营户沿住盐井溪水旧志涂溪源出梁山县蟠龙山亦曰蟠龙溪东南流入州界径涂井至石寳寨入江涂井在州东八十里　按舆图作涂井河其西又有□溪河自州北境发源东南流径防井西又南入江防井在州东北二十里许此即华阳国志之盐溪水经注之盐井溪也旧志失载】葫芦溪【在酆都县内上流曰三江溪自石砫防界防诸水西流入境至至县南入江　按寰宇记有望涂溪在南賔县北二百步西流至酆都县南注蜀江即此】稂溪【在酆都县东南流入江又舆图县西五十里许有梁溪自州西界发源西南二百里许至此涪镇西入江诸志不载】龙停溪【在酆都县东北二十里源出金盘山东南流十五里入江】髙滩溪【自梁山县发源曰桂溪西南流迳垫江县东曰髙滩溪又西南入重庆府长夀县界为龙溪即古逢溪容溪也寰宇记逢溪水在梁山县南八十步西南流入忠州桂溪县界又容溪水在桂溪县南三里西流入垫江县界在县南十里　本朝乾隆元年移垫江县县丞分防于此明统志桂溪在梁山县西南三十里两岸多桂名桂溪县以此名旧志桂溪源出梁山县五斗山北流二十里至县西防县城之水转西南流七十里入垫江县界穿壁斗山湍流四十里为髙滩溪在县东南五十里又西南流四十里入长夀县界即龙溪之上源也】纻溪【在梁山县东南流至万县入江详见万县】三河【在垫江县东南二十里有三源一出石人山一出白龙洞一出将军崖至此滙流曰三河口亦曰罗干河东合梁山水出髙滩】黄花水【在州东水经注江水东得黄花水口江浦也庾仲雍曰临江至古城黄花口一百里旧志黄华洲在州东五十里江浦周回可二十里】御史滩【在梁山县西百里方舆胜览张商英为御史与亲朋燕饮于此故名】姜维泉【在州南翠屏山下相传姜维所凿】雌雄泉【在梁山县多喜山一名浴丹井春夏左盈右竭秋冬右盈左竭】盐井【通志忠州盐井上井三眼中井八眼下井二十四眼酆都县盐井一眼】
　　古迹临江故城【今州治汉置华阳国志县在枳东四百里东接胊忍寰宇记本以临江川为名】平都故城【今酆都县治后汉书郡国志巴郡平都注巴记曰和帝分枳置华阳国志巴子治江州或治平都又平都县蜀延熈时省水经注江水东厯平都旧巴子别都也有平都县为巴郡邑旧唐书地理志忠州豊都县即汉平都县义寕二年分临江置寰宇记县在忠州西九十二里　按宋志豊都县南渡后増置旧志遂谓宋初废今考九域志有此县则知废在元丰后也】垫江故城【即今垫江县治汉垫江县在今合州西魏徙置于此寰宇记县在忠州西一百七十里本汉临江县地后魏恭帝三年于此置垫江县周天和二年改为魏安县隋开皇十八年复为垫江县九域志在州西一百二十七里】梁山故城【在今梁山县西隋书地理志西魏置旧唐书地理志县治后魏万川郡故城寰宇记后周天和三年分鱼泉置梁山县以县界内髙梁山为名九域志开寳三年以万州石氏屯田务置梁山军割梁山县焉熈寕五年又析忠州桂溪地益军旧志今县西有万川城西魏万川郡初置于此后徙南浦以此为梁山治也】龙渠废县【在州东南九域志干徳六年以防州龙渠镇忠州开寳二年置南賔尉司在州东南一百八十里宋史地理志咸淳府南渡后増置龙渠县旧志元初省】南賔废县【在酆都县东南旧唐书地理志武徳二年分武寕县置寰宇记县在忠州西南一百里本汉临江县地旧志明洪武初始省入酆都在县东南七十里】桂溪废县【在垫江县东北寰宇记县在忠州一百三十九里唐武徳二年分临江地于此置清水县天寳元年以陇右有清水县改此为桂溪以县界桂溪为名九域志熈寕三年省入垫江旧志在今县东北三十余里】故石城【在州东一百里寰宇记当岷江之北岸李雄之乱巴西郡寄理此城其城四面悬絶】石氏屯田务【在梁山县西方舆胜览五代伪蜀在梁山军始置务平蜀后遂废囙移县于此】屈原塔【塔在忠州东苏轼诗椘人悲屈原千载意未歇南賔旧属椘山下有遗塔方舆胜览在临江县东】吕保藏家【在梁山县东北舆地纪胜梁山絶崖半腹有一穴人迹所不到汉末赤眉之乱有吕保藏家赀巨万赍金寳縁木而上凿崖以居尽伐崖下木防不防近后举家终焉绍兴中有樵夫得一券于崖侧非铜非铁其声锵然上有古篆云西汉之末赤眉邂逅黄金千两坑埋而走羔豚十祭其财自阜今蔵所犹存】东坡【在州治唐白居易于此种桃李有诗又有西坡亦居易故迹】荔枝楼【在州城西南隅唐白居易建又城东有东楼西有西楼居易皆有诗】五云楼【在酆都县景徳观唐段文昌建楼下壁间有唐书瑶池乐部甚妙】翔云楼【在梁山县鼓角楼之左横跨通衢四山环合颇得其胜】垂云楼【在梁山县子城之北王象之舆地纪胜左瞰万石右倚东山景物竒丽峡中所未有】四贤阁【在州学宋知州王辟之建四贤谓唐刘晏陆贽李吉甫白居易皆谪官于此故以名阁宋黄庭坚记】凌云阁【在酆都县平都山顶有碑刻凌云二字】端敏堂【在梁山县治东舆地纪胜在梁山军郡圃东又有仰髙堂在设防之东旧曰清净堂后改名又有瑞光亭在仰髙堂侧】鸣玊亭【在州治西宋建史襄有诗】瑞丰亭【在梁山县治宋陆防有诗】飞练亭【在梁山县东二十里蟠龙山舆地纪胜山有水自洞中流出注于崖下约髙二百余里旧有亭在半山名曰飞练取徐凝诗句今改曰飞雪取殴阳公六月飞雪洒石虹之语】巴子台【在州东唐白居易登城东古台诗超超东郊上有土青崔巍不知何代物疑是巴王台】望夫台【在州南十里宋苏轼有诗】
　　闗隘临江镇【在州西二里明置巡司今裁】涂井镇【在州东八十里九域志临江县有涂井盐井二镇宋史元祐三年临江涂井镇雨黑黍】北涪镇【在酆都县西五十里江北岸接涪州界为往来要津】虎溪镇【在梁山县西北四十里旧设巡司遗址尚存】牛头寨【在梁山县西十五里赤牛山上亦名赤牛城宋淳祐三年置周三百六十步敌楼四百三十座四隅有门】硖石市【在梁山县东五十里其北有书院峡市囙以名】石桥井【在州治之北二十里　本朝乾隆元年移州判分防于此】敦里八甲巡司【在州西一百六十里本朝乾隆隆元年置】林驿【在州西八十里又漕溪驿在州东九十里旧皆为水驿乆裁】
</div>
    <div class="pagination">
<a href="大清一统志_page143.html">上一页</a><span>...</span><a href="大清一统志_page139.html">139</a><a href="大清一统志_page140.html">140</a><a href="大清一统志_page141.html">141</a><a href="大清一统志_page142.html">142</a><a href="大清一统志_page143.html">143</a><span class="current-page">144</span><a href="大清一统志_page145.html">145</a><a href="大清一统志_page146.html">146</a><a href="大清一统志_page147.html">147</a><a href="大清一统志_page148.html">148</a><a href="大清一统志_page149.html">149</a><span>...</span><a href="大清一统志_page145.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
