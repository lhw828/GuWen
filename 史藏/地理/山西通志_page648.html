<!DOCTYPE html>
<html>
<head>
    <meta charset="UTF-8">
    <title>山西通志 - 第 648 页/共 700 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山西通志 - 第 648 页/共 700 页</h1>
    <div class="content">　　必辨晰刋落归本根宣发照伫素霜林几飞飜理学两备考吾道屏与藩明行揭晓景芳辞缀兰荪辟异有正轨绍圣无旁门书成遣长须缄示征余言谓尝及昭代沿流溯其源投桃寓饮如嘲一斗髠更味便面诗笔妙孤腾骞付属殊有意云龙难追奔所多职事牵索索真气昏何尝策杖从清凉以涤烦乃知薛收辈平生幸攀援报章谢不敏聊以志勿谖
　　寿阳驿题韩文公诗后
　　天寳昔防乱干及阿荦扇祸始渔阳流毒被河朔辛苦九门战堂堂李与郭滋蔓逮三镇世守恣凶虐军中立留后诸藩擅官爵山东劲兵处县官实自弱元和圣天子咨相授方略淮蔡洎淄青次第就束缚移兵压山东势如扫秋箨遗恨功未成杀机生魏博庭凑何么麽跳梁敢弗恪伟哉昌黎公谈笑狎巨鳄我行过寿阳遗诗缅犹昨韩愈殊可惜朝廷乃大错真卿与巢父兹事讵堪数谁与秉国成蛾眉竟谣诼杜牧有罪言千秋实良药
　　介山
　　驱车绵上聚怀古绵上田授璧事已远遗迹今虚传晋国昔多难公子实大贤五蛇为之辅一蛇独耆干身隐竟焉文狐赵羞比肩逃荣谊固高报德理亦然徘徊望忌坂落日无寒烟何人贪天功嗟哉南内年
　　送陈子文赴安邑四首
　　我爱田子方同时段干木高义动诸侯清风激颓俗闻钟知左高佳言足三复下车或式闾宁浼踞堂辱斯人邈已远余韵留乡曲贤哉魏成子千秋擅遐躅
　　峨峨中条山迢迢洓川汜人物表西河流风至今美陈侯东海来高文一何绮阊阖籋浮云夐绝致千里自抱万古心五斗焉足耻滹沱冰上渡故关雪中啓怀古多逺情到官正春水目送中条云松风涤双耳
　　骐骥服盐车踯躅上虞坂山石何硗声日暮途且远道逄纻衣惠未敢悲晼晚仰首奋长鸣帀日思一展譬彼轶世士遭时未离蹇君过虞坂上怀古向陵缅古之贤达人澄怀善舒巻
　　淼淼沅湘流香草目以兰鬱鬱徂徕松百尺凌嵗寒君子重结交贞固期不刋解巾二十载阅世如波澜菀枯既以移素心良独难乔木隐穷巷饥禽噪檐间君偕辛斋叟时时造门端告我妫汭行能不伤肺肝保此金石心在远义亦安不见萧长倩录录曾抱关
　　十月十四日夜同曹使君云州对月
　　朱彝尊
　　发轨自徂暑息鞅及元防迢迢沙际月皎皎云中明臯禽警朔吹别叶辞苦茎青霜降北陆参井缅纵横主人托嘉藻休澣寡所营悟彼行役艰曲宴奏中诚清樽湛瑶席兎首亦以烹但言音尘阙岂意良觌并谦谦君子柄习坎美不盈澄辉矢相照慰我殷忧情
　　鴈门关
　　南登鴈门道骋望勾注巓山冈鬱参错石栈纷钩连度岭风渐防入关寒未捐层冰如玉龙万丈来蜿蜒飞光一相射我马忽不前抗迹怀古人千载诚多贤郅都守长城火静居延刘琨发广莫吟啸扶风篇伟哉广与牧勇略天下传时来英雄奋事去陵谷迁数子不可期劳歌为谁宣嗷嗷中泽鸿聆我慷慨言
　　宗烈女行
　　红罗持作帕素练持作巾何必合衾裯始为同心人宋氏有女典生长蔚州之野西崖之山年纪十五余许配千字村村民兰州厮大义结夫妇忽登泰山箓人寿不得久女方晒谷闻之声悲哀长跪告父母儿当从黄泉下信誓旦旦不可乖父母向女言尊章尔未事慎勿捐形躯相保亲父子各各还室中涕泪终不止月正三十日其日二十三白日从东来奄忽堕西南阖门夜无人女向空庭坐揽我素练巾接彼红罗帕徘寝室旁自挂中门下父母啓视哽咽不得言观者四方至叹息日暮还童童防嵝侧乃有松栢林谁言寸草荄乃有松栢心
　　宿小店忆忻州形势书以遣闷　　王　绶
　　两山如覆盂冲当南北口州治居其中羣岭皆拱楼广袤百余里平衍列田亩二河自北来交会注东走一河自南奔逶迤遵长阜旋复折而北抱城如曲肘通渠灌平田二河利弥久碁布数小山体势俱不茍南偏俨笔架高堠戴其首西北一螺髻似侍州之后自兹西而北远案州所有更北两山异映射如相偶其一顶平圆其一特峭防势与大山衡洪蒙孰为剖天生山川竒变幻尽培塿吾非堪舆家诗以质吾友
　　过有道祠见公他书中郎旧诔叹美不已因纪以
　　诗　　　　　　　　　　　　呉　雯
　　系马古槐下槐花石堂偏谁书有道碑古法蛟龙纒其文中郎旧书亦堪比肩嗟哉浊堂老纵横照秋烟鸿都迹久芜帏幕留残镌夏承谁呵防灵光犹岿然巍巍九疑颂托迹于神仙此碑妙接武绝响续千年梁鹄鄙不为颉籀或后先我来重叹息典型欣目前坐卧欲三日苦被尘累牵上马再囬首孤鹏方高骞
　　石壁　　　　　　　　　　　　潘　耒
　　石壁不可寻满谷春云滃谷口一小峰亭亭秀而耸山腰磴道窄先登竞余勇侧裂石嵌空倒垂树拥肿稍稍晴雪飞淅淅冰泉动禅居面苍岩画屏逼相拱甘露无仙坛白牛寡灵种独有夫人碑南金世争重千佛铸金为象数何其冗有客思洪炉伫见火云涌干将截犀兕钱镈耕邱垅旷观世谁同虚令龙象恐不如尽春醪借眠草茸茸
　　宿灵泉院　　　　　　　　　　白印谦
　　人説灵泉松夜夜明月光兹来非月夕清风生防凉上方一灯悬众象何荒唐静坐无听睹时闻薝卜香
　　闰十一月游张坦之门崄山砦
　　县南山绝奇巑岏列仙掌尝恨烟火骨蹉跌在尘鞍雪陀经世人独抱箕颍想寻山造其奥结茅千仞上以我为渔父诱入桃花港所从尽豪异各具屐一两鸡鸣发桑林虎啼乱莽苍夹壁隘天光亭午依防晃防密升云际危磴才通丈数武凡絫息僮御艰扶杖峦势更变云日相盘荡错磨生空翠倏忽名难强飞湍泻幽壑淙淙激哀响层冰结水帘琅然映鹤氅对此披胸怀智理纷触长无怪朝山人一歩一稽颡咫尺天门豁竦峭俨屏幌王屋秀烟中砥柱矗相向苦竹洗寒翠青草垂冬壤乃逹岩壑尽犬声出嵣防山月已娟娟徘徊照深广天明蹑顶红旭延清敞石隙缀孤梯如媃据兕象半空河雒影彯彯在滉漾仙仙屋数椽位设何潇爽长啸立青防下界空攀仰松栢代烝薪芝苓充糇饟庶坚金石寿永结无心赏挥手谢烦喧不独干戈攘幽栖赖志气愿言荷崇奬
　　石门诗
　　万山奔一城石门当水口仰垂千仞壁清潭俯承臼森然敞雄界包繘此重厚缅自陶唐年凿出神禹手禀灵人物萃过续徒虚有朅来据崭岩风霜涤埃垢嵚崟万古心倾写寓杯酒谁能隘六合独后天地朽
　　题龙泉旧读书处
　　忆昔栖名山日日赏空翠山寒常晏起听泉夜不寐兹来憩兰若云萝增我媿无心天一君期结千秋契
　　初入石壁仝石道人作　　　　　白孕彩
　　澹红一树里疑信是石壁取径得刻秀雕岩倒平栢泉声幽壑深塔影立小白野桥更精神延伫忘歬息迟看高氏碑不欲渡桥北引领望桥上满壑秋容集
　　白城杂诗三首
　　溪鱼方出游鱼梁截上流二寸至盈尺须臾数百头渔子择双鲤殷勤向我羞重违彼来意归与阿华谋阿华不茹荤提携放清流
　　渊明曾乞食初愿欲何之纵不至嘑蹴已觉拙言辞落英亦可飡刻意效贫儿王谢谈门第谁堪贱辱为无食不众聚无兵不自决壮士手搏人不如持寸銕激发生忠义山泽有豪杰汉高虽天授还资一彭越李密不背唐功业未可没齐贤策太原士雅欲北伐长揖绿林子欵语南唐卒王霸有防径此軰宜深卹
　　东沟
　　夹涧三百家远望如空谷陶复复陶穴稭篱代版筑出没妙不测乌止于谁屋者避盗贼又日聚属族过涧背銕山美利倍种谷公刘昔好货取鍜非今独货殖傅程卓末富亦可逐
　　赠蒲州呉雯　　　　　　　　　韩　菼
　　大块齐一指所好适万族拙者谢所牵结念爱幽独时歩城西寺逍遥获良觌素心惬新赏窙豁娯心目徙倚长松下好风迎谡谡投余青琅玕浩歌激林木太息念此身蘧然争一觉世事覆醯鸡万貎媚嗌喔茍得徒尔为謷謷同哺鷇咄嗟法秋露其骨朽已速何当金石坚十年学无学实不是苦县又不溺身毒防言揭邹鲁有味如啜菽镜子非青铜磨治含中垢平生空赑屭小技耻雕斵清诗发孤笑妙善倘商防醍醐子以灌沧浪我当濯千古有寸心此身足未足
　　雪中发阳城　　　　　　　　　赵执信
　　雪暗戍堞高遥见东岭背城边骑马路寒水明朝霭飇惊鸟不飞雾宿山多态路转陟峰顚旷望一无碍前临若无地冈阜纷破碎廻视荒烟分适与城郭对人家俨鳞次云水互晻暧鸡犬聒昏朝隂晴作明晦三日此中居风土佳可爱夜阁火常温高斋酒频载长途冉冉去竚立心孔痗太息谓送人胜事应难再
　　栖龙池　　　　　　　　　　　张泰交
　　大块皆文章山水传其妙所以古渊人穷年展清眺不险不能奇登临贵有要崔嵬横岭南千仞色同缥丹碧叠云屏松栢绘霞峤悬岩莽囬互危磴盘林杪瑶殿开云根涧壑萦窈窕其下有澄潭黝然深且杳云是蛟龙居石上羊肠绕沧溟缩一杯泄则尾闾窍孤探足自怡归路斜晖耀安得此中居跏趺抱朕兆
　　双松一影　　　　　　　　　　冯云骧
　　瀛洲有影木一叶具百影溶溶如列星灵光幻虚防胡乃松两株而若防交并离披日月下绎绎成异境多寡诧珠悬今古惊传领奇根谁笃之物理不可省深岩杳苍干孤嶂抱绿町怅然无从寻天风吹骨冷
　　凁水蛟冰　　　　　　　　　　翟鳯翥
　　文水玉涟漪其中有异物每至冰坚时突作介而崛铮铮霹雳声渐渐鳞甲髴两防数十里冰扬水仍沸传言防化蛟往来蟠屈伏董泽豢龙池或是宫庭沕花树跃明珠绛绡飞朱绂昨年龙剑台时乘雷雨歘
　　泛月波湖　　　　　　　　　　陆庆臻
　　清夜不知暑淡然疑高秋中庭来好风白月当轩流美人善为政退食百不忧抚景唱瓌论一唱还复酬终宴发兴新结伴城南游众賔肃联袂一一皆枚邹角声起女墙丽谯报初筹屏骑聊散歩逸气生道周雕弓四五辈前后夹兜鍪连朝雨如酥平沙涨通沟行行一以止沙棠恣夷犹挥手泛之去半篙放中洲水心送防凉水面烟未收主人爱佳酌杂坐陈庶羞顾视所载酒相与洗玉舟澄晖照座隅揽之在帯钩沿洄遵枉渚波路缅何悠瞻浮图迥千尺临上游不知何朝寺却对东南陬陬隅乃据胜系艇稍逗遛逶西山若拱翠防出城头城中万人家参差间高楼槐榆栝栢柳苍茫影沈浮大势趍巽维晚眺良已优兹地称信美经营协人谋逝将建党塾朂哉髦士修兼令此邦庶歌祝写其幽时平犬不吠静闻击柝稠明府毖在安能贻羣动休皎皎栖素禽一鸣水中丘鸟雀警深树亦或相啁啾俯见层湖隂跳沫漾轻鯈仰视灿列宿络角斗与牛我欲弄明月天汉浩阻修羣公顾我笑此景可再不廻舟方塘侧束炬明我眸街卒传虬箭严更且三糺归路宵气沈薄寒侵衾禂讵翳晋阳地炎天消鬱攸清飚吹尘垢君子有大猷
　　逾高山风雪击面如刺因宿筛子坪衣毡乘舆积冰成甲到寓扑冰解毡始得出舆慨然有作
　　汪宗鲁
　　朔风严至此山行无一是毫发总猬缩盲风贯肌理纵不惮行役其如仆御靡欲行埋车轮将驰没马耳如掌翻扑空封山漫无纪未夕且告疲姑向邨茆止坚冰锢我樊乃至不可起闭置寒帷坐扑打落如纸遑恤车中人从者恐堕指亟命先火攻下防聊复尔顾影浮大白诘晨更前拟
　　望恒山　　　　　　　　　　　张　韬
　　望恒山恒山不可上众峙皆有两北岳为之长石飞天与招壁立龙行象曲阳灵所寓平观羣偃仰瑶草帯云来化作非非想荷揷遨天中虚听清响梯石结空堦搴州多宿莽辟异种奇因刈荆开独往须弥纳芥中泰山在吾掌古今千万年止此歴垓壤
　　和望恒山之作　　　　　　　　徐化溥
　　爱恒山恒山真可上单无两四岳让雄长三千与大千法中説龙象有窟飞安王巉岩不敢仰云来蛇结阵石去鸟有想昔年白蝙蝠防发空响得道卧山椒万尘若奔莽云白草青青若敖安所往烟岚万壑晴瞥见巨灵掌石室防兰台赵符瘗何壤
　　东山石室　　　　　　　　　　王维藩
　　少陵奇石柜阁　在层波我来寻石室山傍扶桑阿阿顶如秃翁两窍张双瞳窘歩从窍入蛰身缩蚕丛豁然晨光啓引我造琳宫地中别有天结构若化工因忆仓颉冢藏书台穹窿茅茨土阶时图书陶穴中安知龙象窟非即古三坟【借卟】后世罕传书岩穴无人穷如来踞奎壁谁复辨西东
　　似园幽兴　　　　　　　　　　王含光
　　南园春雨晴细草绕砌生灌木渐抽蕊云鸠忽已鸣陂池生新水水鸟何无声扫榻山色下关帘道心生客来欣倒屣畅此丘壑情兰室促玉轸竹房敲楸枰园防青堪摘家酿绿长盈愿勿谈簪笏致渝鸥鹭盟
　　暮年多遯思买田王官谷卜宅当谷口聊构数椽屋门对天柱牕挂千尺瀑仙灵委空蜕逋客遂初服高岭披松杉深岩藏橘槲峡逼叠溜鸣崖断危石扑细路连栈桥曾巅走牧犊场鹿随客行野鸟冲人逐乌椑晚叶红霜栗秋浆熟求友逄渔樵见月坐林麓乐事复同人谁云媚幽独
　　山游无远近来往不可期着屐出村园杖竹相扶携循磵踏乱石攀岩挽纎枝振衣层冈上众山逞其姿烟林鬱绵杳宫观何参差危牕嵌絶壁飞泉洒流澌滴沥结空翠寒隂络细防登台岫云迎长啸谷风追有酒疲可涤无弦情乃移夕阳变峰影归路应栖迟叹息千百载后来者为谁
　　麓台龙洞　　　　　　　　　　陈祖法
　　逶迤入洞口衣帯尽寒色竦身入深邃乱云千里黑四洞各离奇俨然如分域北麓地最崇潜龙为窟宅古木横深涧危梁俯空碧稍南联二穴水乳交凝滴龙孙与润济据之司霖泽东南更深窅腥风朝暮迫日没万鬼号雨来千弩集奔雷与喷雾鸿蒙终古辟茫然惊飞鸟何从振杖策缅想月上时皎皎照寒栗猛将拥娇娥新花附古栢
　　龙舟夜月
　　太行揷青天枯树来悲风客行哀清秋游览多朦朦径歴千万转倐与清溪通峰峰不藏云涌出青芙蓉女萝飘蕙帯秋响鸣山虫寥寥天宇旷变化穷鸿蒙月出动万山羣象涵碧空谿禽白如霜深入芦花丛洞开玉女窻直入瑶池宫仙人披发啸鸾鳯操丝桐白光摇寒烟万里清无穷乌啼月渐落倒映溪边松我来落花晚蹀骑青骢寸心寄幽遐何殊上崆峒
　　误载花石吟　　　　　　　　　李焕斗
　　昔读方舆志广灵产花石及予官此方有客寄书覔殷勤询父老邈然无踪迹因知古人书流传多失实凡事贵阙疑不独兹一邑
　　藐姑射山　　　　　　　　　　毛　逵
　　或言汾西县旧有藐姑里玉人邈难求至今遗铜屣着之如轻绵可以渉云水延伫待双鳬朝暮常徙倚日出霍峰头彩云蟠其下光晖映城隅藐姑相照射恍惚见仙人玉顔殊潇洒醉倚白鹿肩纵横同骑马










　　山西通志巻二百二十一
<史部,地理类,都会郡县之属,山西通志>
　　钦定四库全书
　　山西通志巻二百二十二
　　艺文【四十　诗二一】
　　七古【上】
　　陶唐
　　神人畅【古今乐録曰尧郊天地祭神座上有响诲尧曰水方至为害命子救之尧乃作歌谢希逸琴论曰神人畅尧帝所作】
　　清庙穆兮承予宗百寮肃兮于寝堂醊祷进福求年丰有在坐防予为□在元中钦哉昊天徳不隆承命任禹写中宫
　　汉
　　寳鼎诗　　　　　　　　　　　班　固
　　岳修贡兮川效珍吐金景兮歊浮云寳鼎见兮色纷緼焕其炳兮被龙文登祖庙兮享圣神昭灵徳兮弥亿年唐
　　汾隂行　　　　　　　　　　　李　峤
　　君不见昔日西京全盛时汾隂后土亲祭祠斋宫宿寝设储供撞钟鸣鼓树羽旂汉家五叶才且雄賔延万灵服九戎柏梁赋诗髙宴罢诏书发驾幸河东河东太守亲扫除奉迎至尊导銮舆五营夹道列容卫三河纵观空里闾廻旌驻跸降灵场焚香奠醑邀百祥金鼎发色正焜煌灵只炜熠摅景光埋玉陈牲礼神毕举麾上马乘兴出彼汾之曲嘉可游木兰为檝桂为舟棹歌微吟防鹢浮箫鼓哀鸣白云秋欢娱宴洽赐羣后家家复除户牛酒声明动天乐无有千秋万嵗南山夀自从天子向秦闗玉辇金车不复还珠帘羽扇长寂寞鼎湖龙髯安可攀千龄人事一朝空四海为家此路穷雄豪意气今何在坛场宫馆尽蒿蓬路逢故老长叹息世事回环不可测昔时青楼对歌舞今日黄埃聚荆棘山川满目泪沾衣富贵荣华能几时不见只今汾水上惟有年年秋鴈飞
　　廵边在河北作　　　　　　　　张　说
　　去年六月西河西今年六月北河北沙塲碛路何为尔重气轻生知许国人生在世能几时壮年征战发如丝防待安边报明主作颂封山也未迟
　　送考功武员外学士使嵩山署舍利塔
　　懐玉泉恋仁者寂灭眞心不可见空留影塔嵩岩下寳王四海转千轮金昙百粒送分身山中二月娑罗防虚呗遥遥愁思人我念过去微尘刼与子禅门同正法虽在神仙兰省间常持清浄莲花叶来亦好去亦好了观车行马不移当见菩提离烦恼
</div>
    <div class="pagination">
<a href="山西通志_page647.html">上一页</a><span>...</span><a href="山西通志_page643.html">643</a><a href="山西通志_page644.html">644</a><a href="山西通志_page645.html">645</a><a href="山西通志_page646.html">646</a><a href="山西通志_page647.html">647</a><span class="current-page">648</span><a href="山西通志_page649.html">649</a><a href="山西通志_page650.html">650</a><a href="山西通志_page651.html">651</a><a href="山西通志_page652.html">652</a><a href="山西通志_page653.html">653</a><span>...</span><a href="山西通志_page649.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
