<!DOCTYPE html>
<html>
<head>
    <meta charset="UTF-8">
    <title>浙江通志 - 第 567 页/共 787 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>浙江通志 - 第 567 页/共 787 页</h1>
    <div class="content">　　髙灿妻童氏【嘉靖临安县志年二十六而灿亡长子在襁褓次子在腹氏欲自尽姑劝而止勤蚕织孝事翁姑教育二子成立嫠居二十七年始终一节】
　　赵璠妻胡氏【嘉靖临安县志夫卒氏年二十一生一子父母欲夺其志氏引刀防髪不复归宁日勤纺绩以事舅姑年七十有八】
　　髙煜妻金氏【万歴杭州府志嫁半载夫亡氏年十八遗腹生一女舅姑怜其少寡欲改适以死誓守节五十余年嘉靖年旌表】
　　汪清妻徐氏【嘉靖临安县志年二十二夫亡二子在襁褓父母欲令再适徐氏以死自誓事舅姑不违礼年防九十】
　　童璒妻郎氏【嘉靖临安县志夫亡子良能甫十月父母俟服阕欲令再适氏誓以死守竟莫能夺孝事舅姑育子成人孀居四十年】
　　骆祥妻呉氏【万歴杭州府志年十九夫亡子松方二嵗氏屡欲自尽为家人所救事姑教子克尽孝慈守节四十余年】
　　郑贞女【旧浙江通志许字髙垹未婚垹卒女不改嫁孀居七十载隆庆年旌表】
　　胡氏二节【临安县志髙氏胡遵妻年二十四夫卒遗子三嵗次尚在腹矢死靡他髙氏胡连妻年二十七夫亡与遵妻髙氏称一门双节】
　　郎氏二节【临安县志钟氏郎伯亿妻伯亿病笃氏割股救之延二载亿复病仍刲股不可救时年二十一遗孤大沛娶洪氏未半载大沛又亡洪年方十六窃缢従死钟觉谕之曰尔志诚可嘉尔姑奉侍者何人乃忍死勤纺绩以度日姑病侍奉不倦洪固节妇亦孝妇也】
　　髙氏二节【临安县志郎氏髙待妻年二十三待亡守男金盘长娶媳童氏盘复亡童年十八姑媳孀居备尝艰苦巡按给扁曰双节齐芳】
　　髙儒妻呉氏【旧浙江通志年二十孀居孝于舅姑和于妯娌夀登百嵗抚按表其庐】郑仲金妻髙氏【杭州府志年二十五夫死子甫六月氏孝翁姑操井臼礼法自持年七十如一日天启间旌表】
　　刘生芳妻俞氏【临安县志进士俞可女于归未防防明末遭兵难氏曰义不敢辱先人遂自经俄而兵入见氏尸惊去逾一载改塟面目如生衣衫不毁】
　　俞可钰妻方氏【临安县志年十八夫死抚前妻盛氏二子于襁褓明末兵起惧失节闭门自缢越二十日始就殓顔色如生】
　　徐桂芳妻施氏【杭州府志明末为乱兵所执欲汚之不従脇以刃氏夺刀自刎兵怒醢之】盛鼎妻胡氏【临安县志明季避兵四窜氏抱子甫二嵗与夫相失惧不免见路旁古井弃子于地投井死越日兵退鼎覔妻至井边见幼子独坐地以手指井捞得尸人羡氏之死而异其子之生】
　　盛应麟妻钟氏　　　　　俞应奎妻髙氏
　　髙徳行妻洪氏　　　　　髙堵妻郑氏
　　髙翥妻汪氏　　　　　　髙申妻童氏
　　郑国相妻孟氏　　　　　姚炳妻杨氏
　　郑辕妻俞氏　　　　　　俞云鹤妻胡氏
　　俞承勲妻呉氏　　　　　盛渠妻徐氏
　　汪观妻郑氏　　　　　　胡缜妻徐氏
　　髙巩妻鲍氏　　　　　　童守道妻髙氏
　　髙仿妻方氏　　　　　　翁坤妻方氏
　　髙金珍妻袁氏　　　　　程坎妻郎氏
　　胡有望妻章氏　　　　　郑朝佐妻朱氏
　　邹学孔妻章氏　　　　　罗世竒祖母徐氏
　　施于治母蒋氏　　　　　郑南金妻徐氏
　　胡应聘妻童氏
　　国朝
　　许森妻朱氏【题旌册年十八而寡投缳救苏复絶食舅姑劝慰再三乃食事舅姑孝继侄为嗣守节五十余年康熙四十四年具题奉防建坊旌表】
　　徐濬妻童氏【题旌册年二十五夫亡勤纺绩以养姑姑没力营宅兆教遗孤不为姑息守节五十二年】
　　俞仲韩妻盛氏【题旌册年二十九夫亡一子未离襁褓稍长命就傅修脯皆出自十指子读书有成守节二十五年　以上二氏俱雍正十三年具题旌】
　　徐若姐【旧浙江通志徐祝陛女许聘俞姓子早卒女年方十三闻讣大恸请往吊欲殉姑力止之遂庐墓守制奉事舅姑甚谨未防舅姑亦亡无倚还父家以处女终身苦节三十五年】
　　郑贞女【旧浙江通志幼字程一珑年十七未婚夜梦夫叩门永诀翼日讣闻氏服缟素禀父往见死者之面至柩前恸哭防絶遂执妇道不复归守节终身卒年七十有三】
　　髙氏二节【临安县志杜氏髙防妻年十八夫亡敬事公姑继侄晟为子晟娶俞氏婚三月晟死无子奉姑坚守厉志弗渝杜八十四嵗卒俞五十六嵗卒】
　　郑氏二节【临安县志汪氏郑士俊妻二十六嵗而寡程氏郑士英妻二十三嵗而寡汪无出程二子汪继其一妯娌矢志爱若同胞五十年如一日】
　　程瑫妻张氏　　　　　　髙祀昌妻童氏
　　郑绍中妻汪氏　　　　　程师臯妻胡氏
　　俞日省妻汪氏　　　　　胡尧臣妻俞氏
　　骆上选妻程氏　　　　　程鹏逵妻郎氏
　　胡汝缙妻盛氏　　　　　髙起宗妻江氏
　　髙金新妻程氏　　　　　胡骏发妻徐氏
　　俞汝骅妻髙氏　　　　　汪金丹妻许氏
　　胡秉觉妻郑氏　　　　　俞燮臣妻童氏
　　髙晨妻徐氏　　　　　孟世达妻孙氏
　　髙宗亮妻陈氏　　　　　章学夔妻水氏
　　施之藩妻阮氏　　　　　盛友谦妻汪氏
　　翁文忠妻髙氏　　　　　钱志选妻周氏
　　于潜县
　　唐
　　莫氏妇何氏【咸淳临安志于潜莫氏之妇夫死年犹盛誓不嫁养姑至孝黄巢乱后羣盗啸聚山谷邻里皆奔徙何氏以姑疾不可俱行抱姑涕泣贼至号恸丐贼曰吾数年寡居以有姑耳今姑老且病不忍去愿贷姑死吾死不恨贼舍其姑掠何氏去至巢穴将汚之杀他妇女植刃使惧何氏诡请栉沐更衣贼许使人伺之须臾具妆泽举止自如伺者懈遂解襦自经贼义而瘗之】
　　宋
　　刘贞女【咸淳临安志于潜人许嫁同里进士凌大渊已请期而凌卒刘闻之号恸告父母曰儿闻女子以死生不易为节儿已许凌君固吾夫也儿将易服奔丧父母曰汝未尝身践其庭何遽若此刘泣曰以身许人而背之乎有死而已従之于是麤衰赴夫家临柩伏哭尽哀终丧乞夫兄之子以养为之娶妇至于抱孙白首不易其志寳祐间县令吕沆表其居曰烈女坊】
　　明
　　张俊妻盛氏【万歴杭州府志俊早卒周旋艰险教子成立寡居六十年治年旌表】顾廷玉妻伍氏【万歴杭州府志年二十八丧夫守节四十年教子有方事姑以孝治年旌表】
　　金贞女【于潜县志盛恵妻聘而未娶恵卒告于父母往奔丧誓死守节养夫兄子为嗣年五十卒嘉靖间旌表】
　　童贞女【旧浙江通志许聘俞允让未婚允让病笃请于父母往视之夫随殁哀恸呕血数升絶而复苏终丧守志年七十余卒】
　　潘邦辅妻方氏【于潜县志年二十四夫卒舅姑俱存子万初甫一嵗家贫值竒荒氏手辟纑亲井臼以度嵗后渐充拓子若孙皆有成立年七十七卒】
　　沈某妻胡氏【杭州府志夫坐累死舅姑继殁氏殡殓毕従容自鸩】
　　【谨按县志作陈氏妇胡氏未详孰是】
　　张氏二节【于潜县志阮氏张恒鉴妻夫亡年二十举遗腹子茹苦三十年未尝见齿子允治继室董氏年二十八夫亡﨑岖避难训子成立】
　　盛氏三节【于潜县志徐氏盛传妻夫亡年二十二纺绩抚孤防防四十余年赵氏盛儓妻年二十四夫丧无子抚侄为嗣金氏盛伍妻夫亡年未三十诸子幼抚训皆有成立三氏皆通判盛徳子妇徳殱宼尽瘁而三氏克承家范并以节着】
　　沈二姑【于潜县志仁和人少习书知大义父名皇恩以鬻线为生年十二许聘于潜俞国柱遘瘵疾死讣至女悲号不自胜请于父母往视含具留侍姑嫜两阅月后归省父母留女不遣女坐卧一楼缟服茹素折片纸为主手书夫姓名生死月日祀焉题诗蔵奁箧以贞烈自矢至崇祯己巳年十九矣适有媒议婚女闻遂夜系夫聘书并主缝于裼衣启后扉赴渠水死巡按具题旌之为合塟焉】
　　黄良富妻周氏　　　　　王嘉济妻张氏
　　黄钊妻王氏　　　　　　章天杰妻王氏
　　黄金妻蒋氏　　　　　　郎防妻沈氏
　　金妻谢氏　　　　　　徐泗妻潘氏
　　汤材妻髙氏　　　　　　何以仁妻徐氏
　　金珏妻席氏　　　　　　金涛妻徐氏
　　谢瑾妻阮氏　　　　　　章璿妻呉氏
　　张祖应妻赵氏　　　　　谢杰妻章氏
　　赵璋妻何氏　　　　　　童克让妻俞氏
　　朱豪妻张氏　　　　　钟子琴妻鲍氏
　　阮承圣妻韩氏　　　　张裕妻方氏
　　张夔妻舒氏　　　　　谢廷柏妻张氏
　　阮秉道妻王氏　　　　盛造妻金氏
　　张思凝妻阮氏　　　　童允科妻徐氏
　　童大显妻姚氏　　　　章橒妻方氏
　　杨梦日妻张氏　　　　潘柽芳妻董氏
　　何大章妻陈氏　　　　钟福妻周氏
　　钟相妻阮氏　　　　　钟炼妻何氏
　　张仲文妻盛氏　　　　童桂妻陆氏
　　国朝
　　阮鸣瑄妻姚氏【题旌册年二十三而夫卒事舅姑抚子闺门严肃惟一老婢给使令守节四十三年】
　　骆名寀妻赵氏【题旌册年二十五而寡长子三嵗次在腹舅以哭子失明继姑又病氏独持门戸孝慈兼尽守节四十九年】
　　谢又闳妻潘氏【题旌册年二十而寡无子继侄二人为后事太姑翁姑孝守节五十六年以上三氏俱雍正三年具题奉防建坊旌表】
　　谢古箴妻程氏【题旌册年二十一而寡无子父母欲夺其志氏引刀自刭以救免事孀姑孝抚侄为嗣守节四十三年雍正四年具题奉防建坊旌表】
　　俞国玺妻谢氏【题旌册年二十五而寡事继姑孝抚子成人守节四十六年】张庚妻方氏【题旌册年二十九而寡遗娠生子艰辛鞠育有成守节三十二年】钟正家妻朱氏【题旌册年二十而寡事孀姑抚遗腹子守节四十一年】
　　汤乐中妻张氏【题旌册年二十二而寡抚遗腹子事舅姑孝养三十余年族有贫病而鬻其妻者氏偿其值得完聚守节五十五年】
　　金振麟妻许氏【题旌册年十九而寡遗孤襁褓上奉孀姑下抚弱子健持门户守节六十一年　以上五氏俱雍正六年具题奉防建坊旌表】
　　何斐然妻黄氏【题旌册年二十九而寡事舅姑孝舅以应试卒旅邸氏亲奔丧归塟事姑益谨教子读书极隆师傅守节三十五年】
　　顾子玉妻徐氏【题旌册年二十八而寡姑早丧舅患疯疾卧床者十年氏侍奉汤药无懈抚子及孤侄有成守节三十年　以上二氏俱雍正七年具题奉】
　　【防建坊旌表】
　　俞震隆妻周氏【题旌册年二十九而寡事翁姑孝教子以义方守节四十八年雍正九年具题奉防建坊旌表】
　　金文煜妻方氏【题旌册年二十七而寡事姑抚子守节三十五年】
　　章鸿文妻潘氏【题旌册年二十五而寡劝翁纳妾生子悉心抚养守节二十八年】阮锡圭妻骆氏【题旌册年二十五而寡事舅抚子守节三十三年　以上三氏俱雍正十一年具题奉防建坊旌表】
　　盛一鹏妻俞氏【于潜县志年二十八夫亡艰难困苦哺育二子未防长子死次子亦死遗一孙又死氏痛夫无后呼天抢地而卒】
　　盛森云妻周氏【于潜县志森云贫无立锥身染恶疾氏以十指供汤药畧无倦怠年二十二夫卒力营殓塟抚遗孤苦节守贞】
　　章子徳妻许氏【于潜县志年二十四夫逝艰难抚子子寻殀守节五十余年】
　　童金焕妻张氏　　　　　方锡妻伍氏
</div>
    <div class="pagination">
<a href="浙江通志_page566.html">上一页</a><span>...</span><a href="浙江通志_page562.html">562</a><a href="浙江通志_page563.html">563</a><a href="浙江通志_page564.html">564</a><a href="浙江通志_page565.html">565</a><a href="浙江通志_page566.html">566</a><span class="current-page">567</span><a href="浙江通志_page568.html">568</a><a href="浙江通志_page569.html">569</a><a href="浙江通志_page570.html">570</a><a href="浙江通志_page571.html">571</a><a href="浙江通志_page572.html">572</a><span>...</span><a href="浙江通志_page568.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
