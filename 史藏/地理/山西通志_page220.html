<!DOCTYPE html>
<html>
<head>
    <meta charset="UTF-8">
    <title>山西通志 - 第 220 页/共 700 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山西通志 - 第 220 页/共 700 页</h1>
    <div class="content">　　何【庐江】唐叔虞裔孙韩王安之后讹韩为何
　　吕【河东】羽音　吕氏出自姜姓炎帝裔孙为诸侯号共工氏有地在农之间从孙伯夷佐尧掌礼使徧掌四岳为诸侯伯号太岳又佐禹治水有功赐氏曰吕封为吕侯吕者膂也谓能股肱心膂也其地蔡州新蔡是也历夏商世有国土周穆王时吕侯入为司寇宣王世改吕为甫春秋时为强国所并而周武王时吕尚号太公望封于齐十九世孙康公贷迁于海濵康公七世孙礼奔秦为柱国少宰北平侯礼孙青以令尹从汉髙祖封阳信侯当康公未失国时吕氏子孙先已散居韩魏齐鲁之间后又徙东平寿张魏徐州刺史万年亭侯防孙行钧其后世居河东　栁宗元岭南莭度判官吕恭墓志吕氏世居河东至延之始大
　　张氏出自姬姓张仲后裔事晋为大夫张侯生老老生趯趯生骼至三卿分晋张氏仕韩后裔宇避地居方城四世孙华二子椲韪韪随元帝南迁六世孙隆复还河东后徙洛阳　路史韩哀侯少子婼采平为平氏婼氏张氏灌氏　河东张氏本出晋司空华裔孙咤子隋河东郡丞自范阳徙居河东猗氏
　　魏【钜鹿】周文王第十五子封于毕曰毕公髙裔孙毕万仕晋封魏后分晋以国氏焉　毕公髙后国絶裔孙万为晋献公大夫封于魏河中河西县是也因为魏氏万生芒季芒季生武子犨犨生悼子悼子生庄子绛绛生嬴嬴生献子舒舒生襄子曼多曼多生文子须须生桓子桓子生文侯都都生武侯击击生惠王防迁大梁　禇少孙三代系论平阳在河东晋地分为魏国以诗言之亦可为周世
　　陶【济阳】陶唐氏之后又虞思爲周陶正以官为氏　陶命子诗悠悠我祖爰有陶唐邈为虞賔历世重光御龙勤夏豕韦翼商穆穆司徒厥族以昌　栁芳姓系录论于事则巫乙匠陶氏陶氏有三　宋翰林承旨陶谷本姓唐避晋髙祖讳改焉谷唐彦谦之孙也
　　栢氏李翺栢良器神道碑栢氏系自有周叔虞封晋其支子有受邑于伯为采地者因以爲姓后世生宗宗以直显景公厉公之时三郤恶宗共譛杀之其客毕阳以其子州犂奔楚于是改伯为栢及汉有鸿者由议郎为魏郡守子孙家焉
　　窦【扶风】夏王相遭有穷之难后方娠出自窦后生少康窦氏出自姒姓夏后氏帝相失国其妃有仍氏女
　　方娠逃出自窦奔归有仍氏生子曰少康少康二子曰杼曰龙留居有仍遂为窦氏龙六十九世孙鸣犊为晋大夫葬常山及六卿分晋窦氏遂居平阳鸣犊生仲仲八世孙充避秦之难徙清河
　　葛【梁国】风俗通葛天氏之后子孙氏焉夏时葛伯嬴国也亦为葛氏　河南官氏志贺葛氏改为葛氏
　　范氏【高平】帝尧裔孙刘氏累之后伊祁姓自虞以上为陶唐氏夏为御龙氏商为豕韦氏周为唐杜氏周衰奔晋为范氏
　　马【扶风】嬴姓伯益之后赵王子赵奢封马服君子孙氏焉　元马祖常撰曽祖月合乃神道碑父锡礼吉思为金凤翔兵马判官死莭官名有马因以立氏
　　苗氏出自芊姓楚鬭伯比曽孙贲皇奔晋晋侯与之苗邑因以为氏其地河内轵县南苗亭是也上党长子县有苗袭防　苗【东阳】望一出上党
　　凤　望出平阳
　　袁【汝南】陈胡公七代孙庄伯生辕涛涂以王父字为氏后去车为袁或作爰　元姚燧延安兵马总管袁湘神道碑袁虞舜裔也舜生姚墟居妫汭子孙以地姚姓以水妫姓以有天下之号则虞姓及周武封胡公满于陈以国陈姓以陈公諡又胡姓袁则肇于陈大夫辕涛涂西京辕固生犹未省文至后汉太尉安而下始为袁矣　河东袁氏本出陈郡智相髙宗
　　栁【河东】商音　鲁大夫展禽食邑于栁下以邑为氏秦并天下栁氏遂迁于河东秦末有栁安即展禽裔栁氏出自姬姓鲁孝公子夷伯展孙无骇生禽字季为鲁士师諡曰惠食采于栁下遂姓栁氏楚灭鲁仕楚秦并天下栁氏迁于河东秦末栁下惠裔孙安始居解县安十四世孙轨晋吏部尚书生景猷晋侍中二子耆纯耆太守号西眷耆子恭南徙汝颍遂仕江表四世孙僧习与豫州刺史裴叔业据州归于后魏纯平阳太守生卓晋永嘉中迁于襄阳四子辅恬杰奋号东眷安孙隗齐相六世孙丰后汉光禄勲六世孙轨二子耆纯号东西眷耆宗元之先　栁宗元叔父殿中侍御史府君墓版文栁氏之先自黄帝历周鲁其著者无骇以字为展氏禽以食采为栁姓厥后昌大世家河东　栁冕芳子字敬叔博学富文词且世史官父子并居集贤院
　　鲍【上党】宫音　夏禹之后有鲍敬叔仕齐食采于鲍生叔牙　鲍氏有三
　　唐氏有二尧之后为唐周以封晋此晋之唐也伊祁姓夑父之后封于唐为楚所并此楚之唐也姬姓　尧之后分为六唐氏杜氏范氏刘氏韦氏祁氏　唐【晋昌】陶唐氏之后封唐侯以国为氏又望出太原　杜甫敬寄族弟唐十八使君诗与君陶唐后盛族多其人
　　费【江夏】商辛臣费仲夏禹之后
　　廉【河东】角音　颛顼曽孙大廉之后以字为氏　河东郡县多亷村
　　薛【河东】徴音　黄帝二十五子一为任姓裔孙奚仲居薛至仲虺为汤左相代为侯伯历三代凡六十四叶周末为楚所灭公子登仕楚怀王赐沛邑为大夫遂以国为氏　薛氏出自任姓黄帝孙颛顼少子阳封于任十二世孙奚仲为夏车正禹封为薛侯其地鲁国薛县是也奚仲迁于邳十二世孙仲虺复居薛为汤左相臣扈祖巳皆其胄裔也祖巳七世孙成徙国于摰更号挚国至武王克商后封为薛侯历三代凡六十四世至愍侯洪为楚所灭洪十三世孙愿为淮阳太守因徙居焉愿十世孙兖州别驾兰为曹操所杀子永从蜀先主入蜀为蜀郡太守永生齐巴蜀二郡太守蜀亡率户五千降魏为光禄大夫徙河东汾阴世号蜀薛二子懿始懿袭鄢陵侯三子恢雕兴恢号北祖雕号南祖兴号西祖　南祖薛氏　西祖兴三子纥清涛涛与北祖南祖分綂部众号三薛都统涛四世孙洪祚洪隆瑚昻积善号五房亦为瀵上五门薛氏大房　众议以薛氏河东茂族魏髙祖曰薛氏蜀也岂可入郡姓直阁薛宗起执防在殿下出次对曰臣之先人汉末仕蜀二世归河东今六世相袭非蜀人也陛下黄帝之裔不尝受封北土耶今不预郡姓何以生为乃碎防于地髙祖徐曰然则朕甲卿乙乎仍曰卿非宗起乃起宗也　河南官氏志叱干氏改为薛　刘禹锡薛謇神道碑自奚仲为夏车服大夫距今数千年乗轩服冕舄奕冠世言氏族者署为关内甲姓天意若曰始有功于车锡尔子孙世世有之　薛瑄汾阴阡表河津古河东地我先世自得姓以来卽居之鲜有徙寓四方者故族属蕃大不下数百人家没而葬于汾阴之南坡封树累累焉　薛氏血脉谱文王曹夫人姜氏见赤龙交而孕十二月生子手把薛字因氏为薛
　　毕【河南】望出太原毕公髙之后以国为氏
　　郝【太原】徴音　郝氏出自郝省氏太昊之佐也商帝乙之世裔孙期封于太原之郝乡因以为氏裔孙晏秦上卿晏孙瑗太原守生防汉匈奴中郎将裔孙晋末因官徙润州丹阳又徙安陆
　　邬【太原】晋大夫邬臧之后食邑于邬
　　于氏出自姬姓周武王第二子邘叔子孙以国为氏复去邑为于氏其后自东海郯县随拓跋邻徙代改为万纽于氏后魏孝文时复为于氏　路史赤于之后有于氏邘氏盂氏万纽于氏　于氏自栗防至劲累世贵盛一皇后四赠公三领军二尚书令三开国公周于文公谨子孙繁衍皆至显达当时莫比谨即
　　劲从曽孙也
　　傅【清河】殷相傅说筑于傅岩因以为氏　傅氏出自姬姓黄帝裔孙大由封于傅邑商时虞虢之界有傅氏居于岩旁号为傅岩盘庚得说于此命以为相裔孙汉义阳侯介子始居北地
　　元【河南】北魏孝文帝改拓跋氏为元氏又望出太原黄帝生昌意昌意少子悃居北十一世为鲜卑君长魏书自孝文帝以前宗族皆书元氏
　　卜【西河】羽音　周礼卜人氏以官爲氏
　　平【汝南】韩哀侯少子婼食采平邑因氏焉
　　和【汝南】羲和掌天地之官和仲和叔因以为氏
　　姚【吴兴】舜生于姚墟谓之姚虞后因氏胡公满之孙亦爲姚氏　舜姓姚其后为妫又为陈为田为穰为威为法为王为袁爲辕为储为占为息为陆为司马爲胡母为颛孙子献子鞅子芒子尚子禽子舆子寤子沮子夏子宋第二第五第八　姚义从学河东受王佐之道
　　汪【平阳】商音　汪芒氏之后
　　祁【太原】徴音　帝尧伊祁之后与祈通　祁氏有三晋献公孙英食采于祁遂以为氏又隰叔之后又黄帝后
　　毛【西河】羽音　周文王第九子封毛称毛伯以国爲氏禹【陇西】夏禹之后
　　狄氏出自姬姓周成王母弟孝伯封于狄城因以为氏孔子弟子狄黒裔孙汉博士三世居天水后秦乐平侯伯支裔孙恭居太原生湛东魏帐内正都督临邑子孙孝绪唐尚书左丞临頴男生知逊越州刺史生仁杰　路史狄子寒侯皆武穆也后各为氏　谢迈抚州狄守祠堂记公江陵人唐宰相梁公之苗裔以儒术吏事显公能世其家者也
　　伏【太原】商音　伏羲风姓之后子孙氏焉与任宿须句颛防同祖　风后解人
　　宋氏出自子姓殷王帝乙长子啓周武王封之于宋三十六世至君偃为楚所灭子孙以国为氏楚有上将军义义生昌汉中尉始居西河介休十二世孙晃晃三子恭畿洽徙广平利人　魏书宋隐字处黙西河介休人祖奭晋昌黎太守后为慕容廆长史祖活中书监父恭尚书徐州刺史慕容儁徙邺恭始家于广平
　　纪【平阳】徴音　炎帝之后封于纪以国为氏
　　祝【太原】商音　周武王封黄帝之后于祝因氏又祝史之后以官爲氏
　　董【陇西】角音　黄帝之后似姓国有飂叔安裔子董父好龙龙多归之曰豢龙氏舜赐姓董因氏　董氏有二董父之后以字爲氏　董氏出自姬姓董父裔孙辛有辛有子孙分适晋有董狐裔孙翳封翟王都髙奴遂居陇西汉江都相仲舒少子之孙自广州徙陇西裔孙徙河东
　　梁【安定】秦仲有功封其少子康于夏阳是为梁伯后为秦所灭子孙以国为氏　唐上柱国梁思墓志秦仲伐西戎有功周平王东迁封少子康于夏阳梁山因而命氏
　　杜【京兆】祁姓帝尧刘累之后在周为唐杜氏成王灭唐迁封杜伯为宣王所灭杜泄奔鲁因氏焉　师古曰唐杜二国名也殷末豕韦徙国于唐周成王防唐迁之于杜为杜伯杜伯之子隰叔奔晋士防卽隰叔之裔孙也唐太原晋阳县也杜京兆杜县也
　　阮【陈留】殷有阮国在汾渭之间子孙以国为氏
　　席【安定】晋大夫籍谈之后伯黡司晋典籍因氏裔孙环避项羽名改为席　路史阳奕司籍或以籍席出于荀
　　贾【武威】唐叔虞少子公明康王封于贾为贾伯河东临汾有贾乡即其地也为晋所灭以国为氏　通志康王以虞之幼子公明为贾伯曲沃灭之有贾氏右行氏贾孙氏　晋公族狐偃之子射姑为晋太师食邑于贾字季他亦号贾季
　　路氏有四一潞子爵晋灭之以国为氏
　　童【雁门】宫音　颛顼生老童以王父字为氏
　　郭【太原】商音　郭氏出自姬姓周武王封文王弟虢叔于西虢封虢仲于东虢西虢地在虞郑之间平王东迁夺虢叔之地与郑武公楚庄王起陆浑之师伐周责王灭虢于是平王求虢叔裔孙序封于阳曲号曰郭公虢谓之郭声之转也因以为氏后汉末大司农郭全代居阳曲孙镇谒者仆射昌平侯裔孙徙颍川后魏祠部尚书介休宋弁自许膏腴孝文帝以郭
　　祚晋魏名门従容谓弁曰卿固当推郭祚之门　魏孝文帝幸长安行经渭桥过郭淮庙问黄门侍郎郭祚曰是卿祖宗所承耶祚曰是臣七世祖帝曰先贤后哲顿在一门因敕以太牢祭淮庙令祚自撰祭文华隂郭氏亦出自太原汉有郭亭亭曽孙光禄大
　　夫广智孙冯翊太守孟儒子孙自太原徙冯翊昌乐郭氏亦出自太原后汉郭泰字林宗世居介休裔孙居魏州昌乐　五代唐郭崇韬为枢宻使用事自宰相豆卢革等附之以其姓郭因问崇韬曰汾阳王本太原人徙华阴公世家雁门岂其宗耶崇韬曰因遭乱亡失谱牒尝闻先人言上距汾阳四世耳革曰然则固从祖也
　　钟氏出自子姓与宗氏皆晋伯宗之后也伯宗子州犁仕楚食采于钟离因以为姓楚汉时钟离昧二子长曰发居九江仍故姓次曰接居颍川长社为钟氏
　　髙氏出自姜姓后汉髙洪渤海太守因居渤海蓚县裔孙泰北燕吏部尚书中书令曽孙树生欢乃北齐神武也　髙士廉迁尚书右仆射三世此官世荣其贵
　　夏【防稽】夏氏有二其一夏后之后以国为氏其一陈灵公子子夏之后左氏传所谓少西氏也　归有光夏氏世谱夏今陜州夏县禹所都因以为有天下之号者也
　　田【雁门】徴音　舜后陈厉公子完字敬仲仕齐号田氏敬仲仕齐初有采地因号田氏又云陈田声相近
　　也后徙阳陵又徙北平　晋公族有田氏
　　樊【上党】商音　文王后虞仲支孙为周卿士食采于樊因氏又望出南阳
　　胡【安定】周武王元女配胡公满封于陈为周陶正以諡为姓
　　霍【太原】羽音　周文王第六子霍叔之后以国为氏又望出河东　禇少孙三代系论古诸侯以国为姓霍者国名也武王封弟叔处于霍晋献公灭霍公后世爲庶民往来居平阳　国语先且居蒲城伯后受霍为霍伯　何世守霍文敏公韬行实得姓自周封霍叔家太原其后世自太原徙南雄又自南雄徙南海
　　虞【陈留】舜有天下号曰虞子商均为虞宾因为虞氏又武王弟叔虞之后以字爲氏　虞氏有二姚姓之虞舜后也姬姓之虞仲雍之后也
　　万【扶风】商音　毕万之后一云芮伯万之后以字为氏又望出河南　万氏有三
　　昝【太原】徴音
　　房【清河】尧子丹朱封房邑侯以邑爲氏　房氏出祁姓舜封尧子丹朱于房朱生陵以国为氏陵四十七世孙汉常山太守雅徙清河绎幕
　　裘本仇氏避难改焉【求氏同】
　　解【平阳】商音　唐叔虞子良食采于解以邑为氏宗氏出自子姓宋襄公母弟敖仕晋孙伯宗为三卿所杀子州犁奔楚食采于钟离州犁少子连家于南阳以王父字为氏世居河东　宗【京兆】望一出河东周大夫伯宗之后以官为氏
　　包【上党】羽音　楚大夫申包胥之后以字为氏又望出丹阳
　　龚【武陵】晋大夫龚坚之后
　　嵇【谯国】夏少康封子季杼于防稽遂为防稽氏汉初徙谯稽氏改为嵇氏
　　裴【河东】商音　裴氏出自风姓颛顼裔孙大业生女华女华生大费大费生臯陶臯陶生伯益赐姓嬴氏生大廉大廉十一世孙蜚防蜚廉六世孙非子周孝王使养马汧渭之间以马蕃息封之于秦为附庸使续嬴氏号曰秦嬴非子之支孙封乡因以为氏今闻喜城是也六世孙陵当周僖王之时封为解邑君乃去邑従衣为裴裴衣长貌　裴氏有三伯益之后封裴乡以乡为氏又晋平公封颛帝孙于裴中号裴君子孙以为氏　裴王二族盛于魏晋之世时人以为八裴方八王徽比王祥楷比王衍康比王绥绰比王澄瓉比王敦遐比王导頠比王戎邈比王元　裴氏居燕者号东眷居凉者号西眷居河东者号中眷西眷裴出自茂长子徽魏冀州刺史兰陵武公以
　　其子孙多仕西凉故号西眷四子黎康楷绰黎二子粹苞粹子诜暅诜避地凉州及苻坚克河西复还解县　洗马裴出自粹子暅暅生慬自河西归桑梓居解县洗马川号洗马裴　南来吴裴出自黎第二子苞苞孙嗣嗣子扈度江居襄阳扈孙叔业齐南兖州刺史初归北号南来吴裴事后魏豫州刺史兰陵忠武公　中眷裴氏出自嗣中子天明晋太尉宋公版谘议军并州别驾号中眷　东眷裴出自茂第三子辑辑孙武晋大将军元菟太守永嘉末避地平州裴氏定着五房唐宰相十七人
　　荀氏有二本侯国也又荀林父以邑为氏　荀【河内】文王第十七子郇侯改邑为氏
　　羊【河上】羊舌氏之后肸叔向鲋叔鱼春秋时始单姓羊甄【中山】舜陶甄河滨因氏
　　芮【平原】周司徒芮伯万之后
　　储【河东】羽音　陈敬仲裔齐储子之后　后汉河东储大伯光武初为谏议大夫
　　邴　与丙同望出鲁国晋大夫食采于邴因氏焉井【扶风】虞大夫井伯姜子牙之后以字为氏
　　氏干木之子隠如入关去干氏改为氏
　　巫【平阳】商音　以技为氏
　　焦【中山】周武王封神农之后于焦因氏焉
　　弓【太原】羽音　鲁大夫叔弓之后以王父字为氏侯【上谷】晋侯缗之后适他国以侯为氏　侯氏有二其一夏后氏之后封于侯子孙因以为氏
　　伊【陈留】古有伊祁氏其后以伊爲氏
　　宫【太原】羽音　虞大夫宫之竒之后又望出河东仇【平阳】宫音　宋仇牧之后
　　栾【西河】徴音　唐叔虞之后晋靖侯孙宾食采栾邑因氏焉栾氏有二一栾宾之后姬姓也以邑为氏
　　祖【范阳】殷祖甲祖乙支庶因氏　祖乙祖辛祖丁祖庚之子孙皆称祖氏
　　武【太原】羽音　出自姬姓周平王少子生而有文在手曰武遂以为氏汉有武臣为赵王梁邹孝侯臣十四世孙陔晋左仆射薛定侯陔五世孙平北将军五兵尚书晋阳公洽别封大陵县赐田五十顷因居之李峤攀龙台碑元和姓纂胥曰有文在手　栁芳姓系録论于諡则文武成宣氏　洽生祭酒神神生本州大中正司徒越王长史袭寿阳公克己克己生北齐镇逺将军袭寿阳公居常居常生后周永昌王谘议参军俭俭生隋东都丞华华生士彠　权徳舆武就神道碑周室之兴本于忠厚赵王之裔厥有勋贤元魏有五兵尚书雁门朔方云中马邑四郡太守洽启封晋阳田禄益大　李翺武儒衡墓志铭武宗出自周圣发之苗厥孙聘鲁乃列春秋秦汉之交曰臣王赵实大其家亭侯以绍厥支十七晋阳乃封子孙因家以及于唐
　　刘氏出自祁姓帝尧陶唐氏子孙生子有文在手曰刘因以为名　髙祖颂汉帝本系出自唐帝降及于周在秦作刘涉魏而东遂为丰公　刘【彭城】陶唐氏之后受封于刘裔孙刘累又刘康公乃周定王母弟也刘氏有五尧之后有刘累为刘氏成王封王季之
　　子于刘邑亦为刘氏　唐末五代乱衣冠旧族多离去乡里或爵命中絶而世系无所攷惟刘氏自温叟十二代祖北齐中书侍郎环隽以下仕者相继而世牒具存焉　环隽乃左贤王去卑裔孙库仁之后
　　景【晋阳】角音　芊姓楚公族之后汉初徙豪杰于关中今陜西多此姓　唐宰相元载本景氏
　　龙【武陵】舜臣董父好龙曰扰龙氏以王父字为氏　龙氏有二舜臣龙为纳言以名为氏又董父己姓以能畜龙故赐氏为豢龙氏子孙以为氏
　　幸【雁门】宫音
　　郜【京兆】周文王第十一子封于郜子孙以为氏　左传焚我箕郜
　　黎【京兆】黎侯殷周时国子孙以为氏又风俗通云九黎之后今岭南多此姓
　　薄【雁门】宫音
　　白氏出自姬姓虞公族井伯奚媵伯姬于秦受邑于百里因号百里奚奚生视字孟明古人皆先字后名故称为孟明视孟明视二子一曰西乞术二曰白乙丙其后以为氏裔孙武安君起赐死杜邮始皇思其功封其子仲于太原故子孙世为太原人　白居易故巩县令白府君行状始皇思武安之功封其子仲于太原子孙因家焉故今为太原人自武安以下凡二十七代至府君髙祖讳建北齐五兵尚书
　　蒲【河东】角音　蒲洪先代家居池上生蒲长三丈因以为氏至洪改姓苻
　　鄂【武昌】晋鄂侯之后子孙以国为氏　鄂氏有二籍【广平】出于伯氏司晋之典籍以官为氏　借卽籍字卓【西河】徴音
　　蔺【中山】晋韩厥支孙仕赵食采于蔺以邑为氏　李东阳顺天府尹蔺琦墓志蔺出晋韩厥支孙以邑为氏今世颇希见居济南徳平者为钜族
　　屠　蒯晋膳宰也屠氏职以割牲为事
　　池【西河】徴音　以居为姓
　　乔氏出自姬姓本桥氏汉太尉六世孙勤居同州勤孙达后周文帝命桥氏去木义取高逺也世居太原
　　阴氏有三夷吾六代孙为阴大夫以邑为氏
　　郁【太原】宫音　与蔚姓通
</div>
    <div class="pagination">
<a href="山西通志_page219.html">上一页</a><span>...</span><a href="山西通志_page215.html">215</a><a href="山西通志_page216.html">216</a><a href="山西通志_page217.html">217</a><a href="山西通志_page218.html">218</a><a href="山西通志_page219.html">219</a><span class="current-page">220</span><a href="山西通志_page221.html">221</a><a href="山西通志_page222.html">222</a><a href="山西通志_page223.html">223</a><a href="山西通志_page224.html">224</a><a href="山西通志_page225.html">225</a><span>...</span><a href="山西通志_page221.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
