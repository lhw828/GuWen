<!DOCTYPE html>
<html>
<head>
    <meta charset="UTF-8">
    <title>湖广通志 - 第 303 页/共 373 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>湖广通志 - 第 303 页/共 373 页</h1>
    <div class="content">　　长春寺在大观山前本黄龙诲机禅师道塲明初封建为府特创寺易之
　　黄龙寺在黄鹄山北吕仙见紫云成葢访道于此宁湖寺在平湖门内湖有水怪唐广徳中建寺镇之寺以唐紫衣道者着
　　铁佛寺在县文昌门内梁天监中邵陵王舍宅建唐天寳中铸铁佛三更今额明勅修置僧纲司于内后燬
　　国朝顺治中少保祖泽逺复捐修鼎建康熈九年中丞刘兆麒复捐造藏经阁
　　头陀寺在黄鹄矶即今观音阁一名竹林寺齐王有记明末燬
　　国朝顺治初邑人陈应魁重修
　　弥陀寺在忠孝门外孟宗读书处
　　鹦鹉寺在鹦鹉洲畔即黄祖杀祢衡处
　　寳通寺在洪山下内有寳通塔唐寳厯中善信禅师开山宋制置使孟珙都统张顺重修明楚昭王益扩旧制
　　国朝康熈十五年巡抚张朝珍左布政使司徐惺同捐资倡修
　　清净寺在城南唐创明初有御制百字圣号碑记岩头寺在鹦鹉寺南唐全太嵗禅师驻锡处
　　龙华寺在賔阳门内明成化十年赐额
　　正觉寺在县城东崇府山明荆惠王建
　　灵山寺在城内一在城南七十里狮子桥
　　闗龙寺在县东胭脂山
　　雷祖寺在县东三里
　　修静寺唐李邕宅又云宋丁固宅
　　小塔寺在洪山即晋安寺有无影塔塔下有井名浪花井其脉通江
　　西庵在洪山别名无初堂无念尝居此
　　东岩寺在洪山唐大观中建又额曰正心书院鄂国公尉迟读书处山后石刻有几处稻梁喧鸟雀数声钟磬起渔樵句
　　法藏寺　南溪寺　现华寺　嗣昌寺俱在梅亭山下
　　东罗汉寺在长岭山
　　九峯寺在县东六十里髙僧无念开山明楚昭王供之太祖召入京赐金鉢盂千佛衣诗章后遣人赐松花竝诗塟本寺塔下
　　灵泉寺在县东六十里俗呼龙泉寺
　　鹿泉寺　金鸡寺　龙兴寺俱在县南六十里六老山
　　横山寺在县东南二十五里
　　八分山寺在县东南四十里
　　慈云寺在八分山顶
　　乐禅寺在八分山下
　　云隠寺在县西南一名青林寺
　　钟华寺　南岩寺俱在县南大觉山前
　　兴唐寺在双峯山隂寺有钟唐天祐二年铸
　　大乘寺大觉山北
　　回峯寺在金口有逹摩亭初祖折芦渡江即此处仙人寺在县南湘东里仙人山之隂有仙迹因名石壁寺在九峯西北三十里
　　延福寺在賔阳门内
　　意珠寺在平湖门外铁牛厰左
　　武当宫在黄鹄山麓置道纪司于内
　　长春观在东门外宋真人丘处机结庵处
　　玉虚观在县东二里明洪武中道士简志和修炼处白鹤观在白鹤山麓明知府洪天濯重修内有放生池
　　清真观在文昌门内相传真武像铁蛇从井中掘出井在殿右
　　真武观在九峯第一峯下明楚昭王世子巴陵王卒此山掘坎未及三尺雷雨大作从坎中得石刻真武二将緑苔斑剥王异之命建为观
　　武昌县
　　寒溪寺陶侃得文殊铜像于海上初送寒溪即此西山寺在县西晋太元中逺公祖师建
　　妙喜寺宋太始间五祖演禅师建明重修
　　无相寺在樊山梁建
　　报恩寺在县东唐广徳中建置僧防司于内
　　寜国寺在金牛镇唐大厯四年刺史旦直节建新喜寺在神山乡唐建
　　华容寺在华容镇唐建
　　斗山寺在县西百二十里唐建后燬明成化二年重建
　　懐恩寺在神山乡唐建
　　华山寺在县包山深谷中
　　清凉寺在县南五里墩顺治十一年建
　　灵山院在县南百五十里唐建
　　报恩院在县南百七十里景徳间铸钟犹存即此山寺
　　永寿院在县南百五十里唐建
　　仙云观在县东置道防司于内
　　灵溪观在灵溪山
　　嘉鱼县
　　白湖寺在西安里唐建
　　法华寺在县西南一里宋建隆三年创明洪武元年重建置僧防司于内
　　静寳寺在县东北六十里宋建明正统三年重建中有石塔云僧绍忠邑人披剃本寺持戒精严以医药救济尝乘白马无辔有一黑犬每随出入必导马前后师端坐而逝号嬾狗祖师至今肉形尚存其犬亦埋塔前上生牡丹一丛土人每年以花开稀盛占嵗丰歉若移植则不花
　　熟湖寺在县东宋创
　　太平寺在县西
　　蜀山寺在蜀山头
　　夏田寺在上簰州
　　万夀寺在丰义里
　　观音寺在石塘里
　　秦钟寺在邵陵里
　　石相寺在左湖里
　　紫霞观在白云山顶
　　真武观在鳯凰山一在北门外
　　大岩观在县西南四十里
　　蒲圻县
　　竹山寺在西泉山普安祖师卓锡于此
　　延夀寺在县西叠秀山唐创明初置僧防司于内慧林寺在西门外寺左有无邉塔
　　鳯凰寺在鳯凰山下唐建明初重修
　　上方寺在荆港玉崖山唐创明万厯中邑人御史谢师啓重修
　　国朝顺治十年再建
　　龙兴寺在县北唐建明修
　　碧潭寺在县西唐建
　　莲花寺在石珠山唐建明万厯中邑人侍郎魏説重修有记
　　洪山寺在天门山宋建明万厯邑人副使何思登重修
　　白龙寺在鳯凰山明建
　　胜水寺在感山明治中御史黄玹建
　　香山寺在香炉山明嘉靖中邑人知府马练建善庆寺在福缘山明嘉靖中副使魏翼如建
　　香石寺在轿子山明嘉靖中邑人侍郎谢存儒重建青龙寺在青龙山下明建
　　西林寺在县北龙盘山
　　黄沙寺在白云山明懐宗四年知县林増志重修金台观在金台冈下明建
　　五岳观在金叠山宋建置道防司于内
　　云台观在来山铺宋建
　　崇山观在河东明建上有葛洪丹井
　　仙云观在河东山顶明嘉靖中邑人中允廖道南建元明观在县东五十里独山下
　　观山道院在道观山宋建
　　咸宁县
　　潜山寺冯京读书处
　　资福寺在县西宋建明正统中都御史呉廷举重修置僧防司于内
　　国朝康熈四年知县何廷韬修葺
　　青龙寺在十二都寓仙洞前明建
　　西河寺在县西半里
　　三峯寺在龙溪山
</div>
    <div class="pagination">
<a href="湖广通志_page302.html">上一页</a><span>...</span><a href="湖广通志_page298.html">298</a><a href="湖广通志_page299.html">299</a><a href="湖广通志_page300.html">300</a><a href="湖广通志_page301.html">301</a><a href="湖广通志_page302.html">302</a><span class="current-page">303</span><a href="湖广通志_page304.html">304</a><a href="湖广通志_page305.html">305</a><a href="湖广通志_page306.html">306</a><a href="湖广通志_page307.html">307</a><a href="湖广通志_page308.html">308</a><span>...</span><a href="湖广通志_page304.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
