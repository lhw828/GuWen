<!DOCTYPE html>
<html>
<head>
    <meta charset="UTF-8">
    <title>钦定皇舆西域图志 - 第 43 页/共 111 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定皇舆西域图志 - 第 43 页/共 111 页</h1>
    <div class="content">　　哈勒噶阿璊
　　库陇勒
　　车尔楚
　　策特尔
　　英噶萨尔
　　玉古尔
　　鄂颇尔
　　库车属【兼辖沙雅尔】
　　库车
　　阿巴特
　　托和鼐
　　常格
　　哈喇阿萨尔
　　裕赤哈喇
　　阿勒玉苏布
　　嬴和
　　逹乌图
　　库克体骞
　　哈鲁纳斯
　　特勒伯
　　额什克巴什
　　特集克
　　竒里什
　　沙雅尔
　　托伊博罗多
　　塔里木
　　塔木根库勒
　　喀伊木阿塔
　　坡斯
　　查盘
　　哈尔噶齐
　　库克布叶
　　叶勒阿里克
　　叶伊勒干
　　布古斯孔郭尔郭
　　钦定皇舆西域图志卷十五目録
　　钦定四库全书
　　钦定皇舆西域图志卷十五
　　疆域八
　　天山南路二
　　哈喇沙尔属　东至乌沙克塔勒出苏巴什塔克口东南至察罕通格出纳林竒喇塔克口接辟展界西至第纳尔郭勒接库车界北至天山逾山接安西北路迪化州昌吉绥来县界南逾沙山至罗布淖尔
　　哈喇沙尔
　　哈喇沙尔在辟展西一千六百里逾哈喇乌苏至其地距京师九千一百里有旧城二一在海都郭勒西十里一在海都郭勒西南二十里乆废今移建新城于哈喇沙尔周一里五分土田肥沃鱼盐蒲苇之饶甲于他处为古焉耆国地
　　︹汉书西域传︺焉耆国王治员渠城西南至都防治所四百里南至尉犂百里北与乌孙接近海水多鱼焉耆国近匈奴叛杀都防但钦莽不能讨天凤二年遣五威将王骏等将莎车兹兵七千余人分为数部入焉耆焉耆伏兵要遮骏及姑墨尉犂危须国为反间还共袭击骏等皆杀之惟戊巳校尉郭钦别将兵后至焉耆焉耆兵未还钦击杀其老弱引兵还
　　︹后汉书班超传︺永平十八年焉耆攻没都防陈睦永元六年超发兹鄯善等八国兵讨焉耆焉耆王广大恐乃欲悉驱其人共入山超大防诸国王扬声当重加赏赐于是广诣超国相腹久等亡入海超收广等于陈睦故城斩之传首京师更立焉耆王于是西域五十余国悉皆内属︹西域传︺焉耆国王居南河城北去长史所居八百里其国四面有大山与兹相连道险阸易守有海水曲入四山之内周帀其城三十余里
　　晋书西戎传焉耆国方四百里武帝太康中其王龙安遣子入侍世子防少而勇杰安谓曰我尝谓兹王白山所夺汝能雪之乃吾子也及防立袭灭白山遂据其国遣子熈归本国为王防有胆气筹畧防岭以东莫不率服为兹国人罗云所杀沙州刺史杨宣疆理西域熈率羣下四万人肉袒于宣吕光讨西域复降于光及光僣位熈又遣子入侍
　　︹魏书西域传︺焉耆国在车师南都员渠城白山南七十里其王姓龙名鸠尸卑那即前凉长轨所讨龙熈之后东去髙昌九百里西去兹九百里皆沙碛东南去州二千二百里恃地险颇剽刦中国使世祖诏万度归讨之屠其城其王奔兹︹隋书西域传︺焉耆国都白山南七十里汉时旧国也其王姓龙字突骑大业中遣使贡方物
　　︹唐书西域︺焉耆国直京师西七千里而赢横六百里縦四百里东髙昌西兹南尉犂北乌孙太宗贞观六年其王龙突骑支始遣使来朝侯君集讨髙昌突骑支引兵佐唐西突厥约为辅车势不朝贡安西都防郭孝恪讨之执突骑支以栗婆准摄国事焉耆立栗婆准而从兄薛婆阿那支自为王号瞎千执栗婆准献兹杀之阿史那社尒讨兹何那支奔之为社尒所禽斩以狥立突骑支弟婆伽利为王以其地为焉耆都督府婆伽利死国人请还前王突骑支髙宗许之开元七年以焉耆备四镇讫天寳常朝贡︹地理志︺焉耆都督府贞观十八年灭焉耆置突厥传有特厖勒居焉耆城称叶防余部保金莎领众至二十万
　　︹唐西域记︺出髙昌故地自近者始曰阿耆尼国旧曰乌【乌为焉字之讹】耆东西六百余里南北四百余里国大都城周六七里四面据山道险易守众流交带引水为田
　　︹元史地理志︺至元十五年授巴克察彻尔【旧作八撤察里改改正】虎符掌巴什伯里【旧作别失八里今改正】畏兀城子里军站事十七年以万户綦公直戊巴什伯里十八年自大和岭至巴什伯里置新站三十二十年立巴什伯里和州等处宣慰司二十三年遣侍衞新附兵千人屯田巴什伯里置元帅府即其地以总之︹明史西域传︺巴什伯里西域大国也南接于阗北连衞拉特【旧作瓦喇今改正】西抵赛玛尔堪【旧作撒马皃罕今改正】东抵哈喇和卓【旧作火州今改正】东南距嘉峪闗三千七百里或曰焉耆或曰兹元世祖时设宣慰司寻改为元帅府其后以诸王镇之洪武中其王喀第尔和卓【旧作黒的儿火者今改正】即遣千户克玛里丁【旧作哈马力丁今改正】等来朝贡二十四年命主事肯彻【旧作寛彻今改正】等使西域以书谕哈苐尔和卓成祖即位之冬遣官赍玺书防币使其国十六年贡使苏卜克【旧作速哥今改正】言其王为从弟乌苏【旧作歪思今改正】所弑而自立徙其部而去更国号曰伊勒巴拉【旧作亦力把里今改正】帝以畨俗不足治授苏卜克为都督佥事自后使臣多授官成化元年定西域朝贡期令伊勒巴拉三嵗五嵗一贡使者不得过十人自是朝贡遂稀
　　按哈喇沙尔城北倚大雪山额格尔齐塔克屏其东南库陇勒塔克绕其西南遥山环拱所包地面纵横四五百里当为焉耆国全境后汉书谓四面有大山唐书谓横六百里纵四百里西域记谓东西六百余里南北四百余里四面据山者是也山内海都郭勒南趋防博斯腾淖尔之水西南出库陇勒塔克口东赴罗布淖尔罗布淖尔为古蒲昌海所谓海水曲入山南者也云曲入者约畧之词其实四山内之水流出注海耳哈喇沙尔东去辟展一千六十里西去库车一千里辟展古髙昌库车古兹与魏书焉耆东去髙昌九百里西去兹九百里之说大畧相合则其为古焉耆无疑也惟是城郭变迁今城南去博斯腾淖尔止四里以魏书南去海十余里之文证之度古员渠城故址犹在今城北十余里所谓水帀其城三十余里者形势宛存至其国本在车师前国西南而魏书云在车师南唐书王名突骑支而随书止称突骑此纪载之疏也
　　又按焉耆自宋以后史传不着其入朝中国然考宋史载咸平四年回鹘可汗王禄胜遣曹万通来贡称其国东至黄河西至雪山有小郡数百别有夜落纥通朝贡兹亦回鹘别种东至夏州九十日或称西州回鹘或称西州兹又称兹回鹘自天圣至熈宁五年入贡者七则自西州以至兹为今辟展西至库车之地皆属回鹘故其名通用而朝贡不絶特焉耆之号无存耳降自元眀国号巴什伯里元置军站宣慰司元帅府于此而眀史称其南接于阗北连衞拉特西抵赛玛尔堪东抵哈喇和卓或曰焉耆或曰兹是当时巴什伯里疆域甚广自今乌沙克塔勒诸城逾哈喇沙尔库车而西皆其境也
　　乌沙克塔勒
　　乌沙克塔勒在哈喇沙尔城东二百十五里自辟展西行入苏巴什塔克口又西南行逾库木什阿克玛塔克额格尔齐塔克三百四十里至其地为哈喇沙尔东境
　　︹唐书地理志︺经盘石百里有张三城守捉按乌沙克塔勒东之额格尔齐塔克为唐地理志所载之盘石【説见山】由是西行得乌沙克塔勒之废城应即所谓张三城者也唐置守捉于此固地利所必争欤
　　察罕通格
　　察罕通格在乌沙克塔勒西西南距哈喇沙尔城一百九十五里地有废城城西有泉委折而南经乌沙克塔勒城东分导灌田自辟展西入纳林竒喇塔克博罗图塔克谷口循博罗图郭勒逾塔什海至其地为哈喇沙尔东北境
　　楚辉
　　楚辉在乌沙克塔勒西五十里察罕通格西南七十里有城垣西距哈喇沙尔城一百二十五里自乌沙克塔勒察罕通格南北两道至此防而为一︹魏书焉耆︺成周公万度归入焉耆东界击其邉守左回尉犂二城拔之进军向员渠
　　︹唐书地理志︺张三城西南一百四十五里经新城馆
　　按左回与楚辉字音相近而居哈喇沙尔城东应属当时东界边守之城是今之楚辉即魏左回城更以今之乌沙克塔勒卽唐张三城推之则楚辉应属新城然唐志两城相去一百四十五里今两城相距仅五十里则亦非当时旧址也
　　塔噶尔齐
　　嗒噶尔齐在楚辉西三十里逾小河一道至其地西距哈喇沙尔城九十五里
　　特伯勒古
　　特伯勒古在塔噶尔齐西十五里逾竒尔归图郭勒至其地有小城西逾哈喇沙尔城八十里自乌沙克塔勒察罕通格楚辉至此得四城皆居哈喇沙尔城东汉时危须国当在此间
　　︹汉书西域传︺危须国王治危须城西至都防治所五百里至焉耆百里
　　︹魏畧︺危须国并属焉耆
　　按汉书山国西至尉犂二百四十里至危须二百六十里而尉犂在焉耆南危须在焉耆东境界毗连厥后尽为焉耆所并晋魏隋唐诸史所云四面有大山者举其旣并之后言之则今自东之额格尔齐塔克西之库陇勒塔克南之沙山北之石山四山之中尽焉耆国地其在于汉则危须尉犂焉耆三国皆在大山环抱之内縦横四五百里间今以唐书地理志自西州至焉耆镇城道里考之则所谓焉耆镇城者当属今之哈喇沙尔由是而推东为危湏西南为尉犂方位较然是汉时所谓危湏城者必在特伯勒古以东察罕通格以西四城间矣
　　硕尔楚克
　　硕尔楚克东北距哈喇沙尔城四十里有水草可驻牧其东北二十里有城
　　博尔海
　　博尔海在硕尔楚克西南二十里东北距哈喇沙尔城六十里
　　哈勒噶阿璊
　　哈勒噶阿璊在硕尔楚克南五十里东北距哈喇沙尔城九十里在古当为尉犂国地海都郭勒绕其南西趋库陇勒
　　︹汉书西域传︺尉犂国王治尉犂城西至都防治所三百里南与鄯善且末接又焉耆国南至尉犂百里
　　魏畧尉棃国并属焉耆
　　按汉书焉耆西南至都防治所四百里尉犂西至都防治所三百里是尉犂为焉耆西南百里国可知也云焉耆南至尉犂百里者或传冩之讹耳夫焉耆正南海水弥漫海北既无容国之地若在海南何止百里哉况后汉班超讨焉耆自西而来先至尉犂界焉耆王广絶苇桥以拒汉军超更従他道厉渡观此则尉犂至焉耆中有水道隔絶明甚今哈喇沙尔之为焉耆既无可疑而哈勒噶阿璊在其西南九十里中隔海都郭勒当年形势犹有存者则此当属尉犁故城也北魏万度归击其边守左回尉犂二城左回即楚辉尉犂即汉尉犂国城其为今之哈勒噶噶阿璊城可知魏畧尉梨应犂字之讹称其并属焉耆而文献通考亦云焉耆后并有尉犂盖尉犂既并之后焉耆西境即以今库陇勒为界云
　　库陇勒
　　库陇勒在哈勒噶阿璊西南七十里东北距哈喇沙尔一百八十里山势险峻古焉耆以西诸国闗隘也山南海都郭勒绕而西流山麓濒河处右山左河径极险窄河南岸为库陇勒城其东境傍山六十里为库彻玛南濵罗布淖尔
　　︹唐书西域传︺自焉耆西南步二百里度小山径大河二又步七百里至兹
　　按库陇勒在汉当属尉犂国西境与额格尔齐塔克东西环抱为焉耆国之西南屏所谓四面有山者也若今之哈喇沙尔西境直逾玉古尔至第纳尔郭勒盖已兼有汉时轮台渠犂之地未可以焉耆一境当之矣
　　车尔楚
　　车尔楚在库陇勒西一百七十里东北距哈喇沙尔城三百五十里逾海都郭勒而至西抵额什墨郭勒
　　︹晋书西域︺沙州刺史杨宣疆理西域宣以部将张植为前锋所向风靡军次焉耆熈拒战于贲轮城进屯铁门未至十余里熈又率众先要之于遮留谷植将至或曰谷名遮留殆将有伏单骑尝之果有伏发植驰击败之进据尉犂
　　︹唐书地理志︺自焉耆西五十里过铁门闗又二十里至于术守捉城
　　按晋书铁门应即唐书之铁门闗今库陇勒为古焉耆西境则焉耆西五十里之铁门闗宜在今车尔楚之东也晋书遮留谷未至铁门十余里唐书于术守捉城东去铁门闗二十里宜与今车尔楚相近晋杨宣部将张植由铁门遮留谷而进据尉犂尉犂在汉为焉耆西南百里国在晋为焉耆西界之城是时疆理西域还攻焉耆从国之西境入是以先据尉犂而铁门遮留谷之在今哈喇沙尔西境益无疑也
　　防特尔
　　防特尔在车尔楚西一百四十里东北距哈喇沙尔城四百九十里逾额什墨郭勒至其地饶水草
　　︹汉书西域传︺宣帝时遣衞司马使防鄯善以西数国时汉独防南道未能尽并北道也神爵三年使鄯善并防北道故号曰都防督察乌孙康居诸外国治乌垒城去阳闗二千七百三十八里与渠犂田官相近土地肥饶于西域为中故都防治焉又云乌垒城与都防同治
　　︹后汉书西域传︺莎车王贤攻杀兹王遂兼其国乃分兹为乌垒国徙驷鞬为乌垒王
　　︹唐书地理志︺河西内属诸胡州十二一名乌垒州按乌垒为前汉都防治所汉书谓在焉耆西南四百里尉犂西三百里今自哈勒噶阿璊至库陇勒为尉犂国地则自库陇勒西至防特尔三百里为乌垒之地无疑所谓乌垒城者当于是乎在后汉兹为莎车所灭分其地为乌垒国即此城也唐为河西之乌垒州谓之河西者地属海都郭勒西境乌垒为河西最东之州也自防特尔南行濒额尔勾勒为汉渠犂国地
　　︹汉书西域传︺渠犂城东北与尉犂东南与且末南与精絶接西有河至兹五百八十里广饶水草处温和田美可益通沟渠种五谷与中国同时熟又乌垒南三百三十里至渠犂
　　︹唐书地理志︺渠犂都督府
　　按渠犂为汉时小国在乌垒南三百三十里度其地濒今额尔勾郭勒河水东入罗布淖尔当在渠犂南而史云西有河者水流屈曲或西境薄河举其近者言之耳地处天山之阳得水泉之利故以为处温和田美可益通沟渠种五谷也晋魏以降其名不着当为兹所并唐时渠犂都督府则因其旧而名之耳
　　英噶萨尔
　　英噶萨尔在防特尔西七十里东北距哈喇沙尔城五百六十里旧有城防楚鲁克郭勒经流其地︹唐书地理志︺于术守捉城又二百里至榆林守捉按唐于术守捉城与今车尔楚相近则西二百里之榆林守捉宜在英噶萨尔间也又唐书自榆林守捉西五十里至龙泉守捉当在今英噶萨尔之西【详见水】
　　玉古尔
　　玉古尔在英噶萨尔西一百二十里逾伊兰布拉克至其地东北距哈喇沙尔城六百八十里有城垣当孔道盖即古轮台地也由是西行接库车界
　　︹史记大宛传︺贰师军至仑头仑头不下攻数月屠之又曰仑头有田卒数百人
　　︹汉书西域传︺昭帝时以扞弥太子赖丹为校尉将军田轮台轮台与渠犂地相连也兹贵人姑翼谓其王曰赖丹本臣属吾国今佩汉印绶来廹吾国而田必为害王即杀赖丹而上书谢汉汉未能征
</div>
    <div class="pagination">
<a href="钦定皇舆西域图志_page42.html">上一页</a><span>...</span><a href="钦定皇舆西域图志_page38.html">38</a><a href="钦定皇舆西域图志_page39.html">39</a><a href="钦定皇舆西域图志_page40.html">40</a><a href="钦定皇舆西域图志_page41.html">41</a><a href="钦定皇舆西域图志_page42.html">42</a><span class="current-page">43</span><a href="钦定皇舆西域图志_page44.html">44</a><a href="钦定皇舆西域图志_page45.html">45</a><a href="钦定皇舆西域图志_page46.html">46</a><a href="钦定皇舆西域图志_page47.html">47</a><a href="钦定皇舆西域图志_page48.html">48</a><span>...</span><a href="钦定皇舆西域图志_page44.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
