<!DOCTYPE html>
<html>
<head>
    <meta charset="UTF-8">
    <title>山西通志 - 第 530 页/共 700 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山西通志 - 第 530 页/共 700 页</h1>
    <div class="content">　　中镇霍山庙在东北四十里霍山之麓苑川里宋干徳五年重修节度判官闾光记节度副使张仁艺书金大定二十八年重修宣武将军行县令仇守中撰记邑状元及第王纲书
　　华胥庙在侯村祀华胥圣母汉建和中建
　　伏义庙旧志在东南伏牛村元至大初建
　　娲皇庙在东门外五里许侯村里风俗通女娲祷祀神祗而为女媒因置婚姻　帝王世纪云女娲氏风姓也当大化之初以木徳王肇嫁娶制笙簧炼石补天断鼇立极　唐天寳六年重修　宋开寳六年于赵城得娲皇原庙遂命中使蒇事有司揆功特新祠宇裴丽泽撰碑铭并序干徳四年诏给守陵五戸长吏春秋奉祀政和三年仲春仲秋享女娲氏于晋州金时重修王纲撰碑铭并序元至元元年羽士张志一重修庙貌宏敞广盈五里大徳癸卯地震倾圮明洪武三年遣官赍金香盒一重十六觔命有司常加修葺以附近人员守之有司春秋肃祀三歳遣官致祭改元亦然正统壬戌庙灾只存后殿邑令何子聪奉勅新之奉政大夫越府左长史宋拯撰记嘉靖甲子复灾重修寝庙教谕窦经撰记嘉靖六年遣东宁伯焦栋致祭三十五年遣户部左侍郎邹守愚致祭是年三月七日邹守愚率山西按察司副使汪来佥事赵祖元致祭胥有祭文
　　国朝顺治八年遣官致祭
　　谕祭文曰自古帝王受天明命继道统而新治统圣贤代起先后一揆功徳载籍炳如日星朕诞膺
　　天眷绍纉丕基景慕前徽图追芳躅明禋大典用宜肇隆敬遣専官代将牲帛爰修殷荐之诚用展仪型之志伏惟格歆尚其荐飨康熈七年遣官致祭二十七年遣官致祭
　　谕祭文曰自古帝王受天明命御厯膺图朝代虽殊而继治同道先后一揆朕承眷佑临制万方稽古礼文肃修祀事兹以
　　皇祖妣孝庄仁宣诚宪恭懿翊天启圣文皇后神主升祔太庙礼成特遣専官代将牲帛防修禋祀之典用抒景行之忱仰冀明灵鉴兹诚悃三十五年遣官致祭
　　谕祭文曰自古帝王继天出治道法兼隆莫不慈惠嘉师覃恩遐迩朕勤恤民依永期殷阜迩年以来郡县水旱间告年谷歉登早夜孜孜深切轸念用是専官秩祀为民祈福冀灵爽之黙賛溥利乐于羣生尚鉴精忱俯垂歆格三十六年遣官致祭
　　谕祭文曰自古帝王受天景命制治绥猷必禁暴除残以乂安黎庶缅懐徃烈道实同符朕钦承帝祉临御九区兹以狡寇跳梁亲征漠北荡涤邪气廓清边徼
　　永消兵革以与普天率土乐育太和敬遣専官代将牲帛昭告在先哲后防修禋祀式彰安攘之模用展景行之志仰企明灵俯垂鉴飨四十二年遣官致祭
　　谕祭文曰自古帝王继天立极出震承干莫不道洽寰区仁周遐迩朕钦承丕绪抚驭兆民思致时雍常殷惕厉兹歴四十余载今嵗适届五旬宵旰兢兢无敢暇逸渐致民生康阜世运升平顷因淮黄告成亲行巡歴再授方畧善后是期观民志之欢欣滋朕心之轸恤遄回銮驭大沛恩膏用遣専官敬修祀典伏兾黙赞郅隆之治益仁夀之休尚鉴精诚俯垂昭格又
　　谕祭文曰朕勤求治理眷念西陲农隙巡行省方问俗适河东之大郡睇古帝之旧陵松柏犹存感懐徃昔惟帝功垂人世名著简编永皇初沕穆之风启中古文明之治考稽歳逺瞻企心殷特遣専官用申禋祀神其鉴格尚克来歆五十二年遣官致祭
　　谕祭文曰自古帝王继天出治建极绥猷莫不润被生民仁周寰宇朕躬膺寳厯仰绍前徽夙夜孜孜不遑暇逸兹御极五十余年适当六旬初届所幸四方宁谧百姓乂和稼穑歳登风雨时若维庶征之协应爰羣祀之防修特遣専官式循旧典兾益賛雍熈之运尚永贻仁夀之庥俯鉴精诚用垂歆格五十八年遣官致祭
　　谕祭文曰自古帝王受天景命建极绥猷垂万世之经常备一朝之典礼朕钦承
　　帝祉临御九围夙夜惟寅敬将祀典兹以
　　皇妣孝惠仁宪端懿纯徳顺天翼圣章皇后神主升祔太庙礼成特遣専官代将牲帛用展苾芬之敬聿昭禋祀之防仰冀明灵尚其歆享雍正元年遣官致祭
　　谕祭文曰自古帝王继天出治建极绥猷莫不泽被生民仁周海宇惟我
　　皇考峻徳鸿勲嫓美前古显谟承烈垂裕后昆朕以渺躬纉膺大寳当兹嗣位之始宜修享祀之仪特遣専官防申昭告惟冀时和歳稔物阜民安淳风徧洽乎寰区厚徳常敷于率土尚其歆格鉴此精诚二年遣
　　官致祭
　　谕祭文曰自古帝王体天立极表正万邦恺泽徧于寰宇仁风及于奕朕丕承大统遥企曩徽兹于雍正元年十一月二十五日恭奉
　　圣祖合天鸿运文武睿哲恭俭寛裕孝敬诚信功徳大成
　　仁皇帝主配享
　　圜丘礼成特遣専官防申昭告惟兾永赞修和之治益昭
　　安阜之庥鉴此精诚尚其歆格
　　赵简子庙在东北三里许庙后有塜明正统十二年重修
　　豫让庙在南八里官路西有古碑一
　　纪信庙在上纪落里元至正初年建　明一统志云祠后有塜
　　樊哙庙在樊村里庙后有塜
　　真人庙在石明里祀元姜善信郭元长建
　　造父庙　宋政和三年赐赵城县造父祠为庆祚庙太平县
　　娲皇庙在北门内街西
　　轩辕庙在东十五里南贾村又东南三十里永固村北二十里苏家庄胥有庙
　　帝尧庙在东南三十五里宋政和二年重修
　　帝舜庙在西一里元大徳二年重修
　　禹王庙在东南十五里明正统七年建
　　古虞官庙在东三十里汾水东北社村有伯益墓墓旁建祠春秋肃祀前明中叶有司以庙隔汾水改建县治之北而汾东庙寝頽废崇祯时县令魏公韩修复立碑
　　国朝康熈四十七年县令顾钦重修邑人王奂曽撰记又县南中黄村赵雄庄胥有庙
　　汤王庙在南闗厢街西
　　祚徳三侯庙在南二十五里古晋城北门外　宋建隆初诏恤前代功臣烈士于是晋程婴公孙杵臼置守冡三户元丰四年邵武承议郎吴处厚上言臣尝读史记考赵氏废兴本末当屠岸贾之难程婴公孙杵臼尽死以全赵孤宋有天下二人忠义未见褒表宜访其墓域特为建祠帝览其疏矍然时郓王疾亟即以处厚为将作丞访得两墓于绛封侯立庙婴封成信侯杵臼封忠智侯立祠墓侧载之祠典　敇碑云中书门下牒程婴公孙杵臼牒奉敇赵氏之先始大于晋下宫之难程婴公孙杵臼以死脱孤儿复存赵宗忠义着焉自昔有功于世者罔不庙食况国家胄绪之所出婴杵臼有立孤絶续之徳而常祀不载良为阙典朕命使者访其茔墓得之于绛宜即建祠疏封侯爵威灵如在永食厥土程婴宜特封成信侯公孙杵臼宜特封忠智侯牒准敇故牒元丰四年七月牒　元符三年臣僚言按史记韩厥之功不在程婴杵臼之下请于祚徳庙设位从祀従之崇宁三年诏封厥义成侯　寳庆二年十一月诏修祚徳庙又西北六里程公村有程婴墓县西北十里三公村有杵臼墓各有祠
　　闗帝庙在县治东元大徳四年县令刘淳甫建碑记云庙创国初丁亥歳为太祖二十二年庙先在衙道东南陬后徙此前后累修各有碑
　　后土东岳庙在南二里元至正六年建
　　浮恵圣母庙三一在景毛村南一在陈郭村一在西姚吉村
　　五龙庙在城东元至元中建前有雩风亭迎春祷雨荀大夫祠在东北二十里荀董村
　　董良史祠在东北二十里荀董村祀董狐左传孔子曰董狐古之良史也书法不隠
　　赵大夫祠在南十五里汾阳村祀赵宣子盾
　　韩献子祠在西六里厥店村有墓
　　李将军祠在东北十里北李村祀赵将武安君牧又县西五里孝子村有李将军墓
　　文中子祠二一在东南三十里万王里元至顺四年县令郝信臣建傍有墓又有龙门沟读书洞遗迹一在西门外明平阳府通判黄钟建有司春秋致祭嘉靖十四年县令耿儒重修有记
　　牛尚书祠在东南二十五里东牛村祀隋吏部尚书牛
　　三公祠在清储镇省民亭祀明渭南侯于鲁张谊国朝西充赵心忭歳二月十二日致祀
　　岳阳县
　　帝舜庙在北城
　　关帝庙在南关
　　安乐庙在县东
　　郤大夫祠在北门内
　　中正行祠在城西北隅
　　开天殿在金堆村祀三皇五帝
　　元武殿在西北七十里霍山顶顺治间建邑人李梦辰记
　　曲沃县
　　黄帝庙三一在乔山中峰后周显徳时建今庙燬石柱鐡瓦犹存遇旱祷者有片云止檐际辄雨　史记黄帝乔山皇览曰乔山在上郡或曰兹山盖黄帝之衣冠巴陵杨一清有诗一在城利字约本济渎庙后人于庙西凿井得古碑大书黄帝庙三字其隂为黄帝赞因改祀黄帝土人名井庙井在今天池内北对学宫一名砚池一在防城镇明知县刘玑建制极壮丽
　　国朝康熈三十八年重修有司肃祀县令潘锦记成汤庙在城洁字约
　　恭世子庙在城而字约下西门内庙后有墓　左传庄公二十八年夏使太子居曲沃闵公元年为太子城曲沃僖公四年姬谓太子曰君梦齐姜必速祭之太子祭于曲沃归胙于公公田姬置诸宫中六日公至毒而献之公祭之地地坟与犬犬毙与小臣小臣亦毙姬泣曰贼由太子太子奔新城十二月戊申缢于新城　檀弓晋侯将杀其太子申生公子重耳谓之曰子盍言子之志于公乎曰不可君安骊姬是我伤公之心也然则盍行乎曰天下岂有无父之国哉吾何行如之使人辞于狐突曰申生有罪不念伯氏之言也以至于死申生不敢爱其死虽然吾君老矣子少国家多难伯氏不出而图吾君伯氏茍出而图吾君申生受赐而死再拜稽首乃卒是以为恭世子也
　　荀息庙在奚齐庙旁又荀王村有墓　左传初献公使荀息傅奚齐公病召之曰以是藐诸孤辱在大夫其若之何稽首而对曰臣竭其股肱之力加之以忠贞其济君之灵也不济则以死继之公曰何谓忠贞对曰公家之利知无不为忠也送徃事居耦居无猜贞也冬十月里克杀奚齐于次荀息将死之人曰不如立卓子而辅之荀息立公子卓以十一月里克杀公子卓于朝荀息死之
　　奚齐庙在北十里
　　蚕姑庙在西闗外土人介之推从重耳出亡追急推以子林代死及重耳入晋推妻并林妻寻推至此闻其焚死绵山遂俱投井死乡人立庙祀之
　　安乐庙　邢大道记城南渡涧二里而近有唐孙思邈先生祠榜曰安乐
　　济渎庙三一在东关一在济溪一在城元祐中建介林庙在安吉村
　　九龙王庙在东南二十里景明村歳清明日用水十一村祀之南与飞瀑对白石园在其左
　　龙王庙在东北三十里海头村据温泉上嵗清明日用水二十一村祀之八景所谓龙庙莲潭也
　　台骀祠在台神村
　　程公祠　家语孔子之郯遭晋贤士程子于途倾盖而语束币而赠程子卒于此故立祠旧志庙在县西龙头山
　　秦子令将军祠在秦村相传晋文时人
　　李庄简公祠在明南庄祀明礼部尚书李浩正徳中以刘瑾擅政致仕夀八十余歳屡勅存问殁后立祠县治西偏有司春秋祀之
　　节烈祠在城利字约初祀县令王明善康熈四十四年知县潘锦改祀本县烈女有记
　　翼城县
　　三皇庙在县治后明崇祯初建
　　国初増拓
　　唐叔虞庙二一在故城村宋天圣间重修一在剪桐坊宋天圣六年建
　　衞庄公庙在庙下村相传衞蒯瞆出奔翼教民以桑麻之利民为立庙元大徳八年重修
　　介子推庙在覆釡山下相晋文公思子推立庙祀之一名小绵山宋提刑学士张商英有诗题庙序云介子推不忍舅犯之要君携母去之所谓求仁而得仁者也世龙蛇噪悱之章厚诬义士以诗辨之
　　魏武子庙在武子庄　晋文公出亡从者五臣武子与焉相食采于此土人名武子庄
　　汉文帝庙在感军村东南元延祐间暨明永乐成化间咸加葺嘉靖三十七年重修邑钱士聪有记　相文帝访河上翁奉薄太后至此故泉名钗股屯曰感军
　　华池庙二一在羊角山北峰曰华池嘉润侯一在羊角山南峰曰孚祐大将军
　　按即浮山羊角山庙盖浮山在山北翼城在山南也
　　关王庙在钟楼南县署后元皇庆初邑令刘方建明嘉靖万厯中胥重修
　　后土庙在东门内古柏苍蔚元太宗七年商酒都监尚利賔有记明万歴十年建承天楼
　　国朝顺治五年重修规模宏丽为邑巨观
　　泰山庙在北门外氷清镇西北明嘉靖十一年参政吴廷翰改书院今复为庙
　　乔泽庙二一在翔皋山上一在滦池前土人名栾将军庙唐大厯二年邑令韩佲重修宋大观四年赐额乔泽政和元年邑令田颢重修有记
　　风雨神庙在四望村旧志云唐李靖尝宿此山中夜半雷风大作雨下如注后人立庙祀之一在东王里西北隅
　　明李太后庙在马仙庄明崇祯间立　后父繇翼城徙漷县徽号慈圣宣文明肃贞夀端献恭熹尊谥孝定贞纯钦仁端肃弼天祚圣别祀崇先殿马仙庄乃故里也
　　石姑神祠在北十五里龙女村有善渊土人张老夫妇于渊旁得一卵持归化为女同居饮食常丰给后入石姑山石缝土人祀为石姑神
　　潞公祠在教谕署西南
　　汾水县
　　青山龙王庙二一在青山顶金大定中建元皇庆初重修隰州学正孙文通撰文延祐二年明洪武三年胥重修一在县西门外正殿三楹元至正十五年建明成化中重修
　　国朝康熈十三年县令蒋鸣龙増建飨堂二楹
　　小潺龙王庙在东北五里祷雨辄应又有髙天龙王庙在城西古郡村
　　轰轰龙王庙在东十五里神号渊逸真人屡着灵应康熈十三年县令蒋鸣龙以祷雨重建
</div>
    <div class="pagination">
<a href="山西通志_page529.html">上一页</a><span>...</span><a href="山西通志_page525.html">525</a><a href="山西通志_page526.html">526</a><a href="山西通志_page527.html">527</a><a href="山西通志_page528.html">528</a><a href="山西通志_page529.html">529</a><span class="current-page">530</span><a href="山西通志_page531.html">531</a><a href="山西通志_page532.html">532</a><a href="山西通志_page533.html">533</a><a href="山西通志_page534.html">534</a><a href="山西通志_page535.html">535</a><span>...</span><a href="山西通志_page531.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
