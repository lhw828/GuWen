<!DOCTYPE html>
<html>
<head>
    <meta charset="UTF-8">
    <title>山东通志 - 第 146 页/共 194 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山东通志 - 第 146 页/共 194 页</h1>
    <div class="content">　　王　沿【字圣原舘陶人少治春秋登进士张知白荐其才由殿中侍御史授河北转运使奏罢二牧监以地赋民导相卫邢赵之水下天平景祐诸渠漑田数万顷因诣阙奏事上所着春秋集传十五卷改泾州观察使退元昊兵因移知成德军卒】
　　麻仲英【临淄人七嵗能文博学髙行乡里化服防岁盗不入其家富弼厐籍荐为国子助教东方人皆师之】
　　张　揆【字贯之其先范阳人后徙齐州擢进士歴官大理寺丞以疾解官闭戸读易十年通太元经以荐为国子直讲上所着大易集解数万言仁宗时累迁翰林侍读学士出知齐州】
　　荣　諲【字仲思任城人父宗范知铅山县有惠政諲举进士为盐铁判官晋州产京城大豪嵗输五万缗颛其利諲请于官自是数入四倍迁广东转运使广有板步古河路险多瘴毒諲开真阳峡至洸口古径作栈道七十间抵清逺趋广州遂为坦途授开封判官太康民事浮屠为白衣防捕系多人諲奏减之但诛其首改京东转运使莱阳产银砂凡私采者论盗諲曰山泽之利非刼民财可比贷免甚众累官戸部副使集贤殿修撰知洪州】
　　张昭逺【字持正无棣人彰德节度使凝子凝与契丹战挺身防敌昭逺年十六单骑突入阵中掖凝出左右披靡莫当每出使还奏利害多称旨由忻州都廵检累迁至内殿崇班天禧初枢宻方拟人补阁门副使上曰朕有人矣张昭逺知边畧可除之两知瀛州筑长隄以御骤水知成德军修五关城外堤以捍滹沱河歴官缘边安抚使鄜延路都钤辖终左龙武大将军】
　　蔡　齐【字子思莱州胶水人天禧中进士第一真宗顾宰相曰得人矣通判兖州时太守王臻政尚严酷齐每济之以寛徙潍州又知宻州嵗旱除公田租米千余石又请弛盐禁令民得以易米救饥民甚德之累官至御史中丞谏止杨太妃垂帘事权三司使拜礼戸二部侍郎再参知政事出知頴州颖人歴久犹思之齐仪状俊伟端方严重谦退不妄言有善未尝自伐丁谓秉政欲其附已齐终不往屡有建白所荐士后多为名臣卒赠兵部尚书谥文忠】
　　母　卭【安邱人父卒葬邑西郊朝夕往哭奠风雨不辍妻马氏从泣哀感路人母卒亦如之邑令以闻进士周元賔铭其墓】
　　孔道辅【字原鲁孔子四十五代孙防端重敏慧为宁州推官有大蛇出天庆观郡以为神官属往奠拜之道辅径前以笏击辟其首观者骇服迁大理寺丞知仙源县上言庙制卑陋请加修崇诏可后以龙图阁待制使契丹还有言其生事者道辅曰朝使屡为所侮若不较恐益慢中国仁宗然之寻出知郓青兖等州再为御史中丞卒皇祐三年仁宗思其忠特赠工部侍郎】
　　杨光辅【宻州安邱人居马鬐山教授孙奭知兖州荐之仁宗命说尚书光辅讲无逸年七十余论说明畅上恱欲留为学官以国子监丞老于家子安国五经及第歴官崇政殿说书天章阁侍讲学士判太常寺在经筵二十七年仁宗称其行义淳实比崔遵度云】
　　厐　籍【字醇之单州成武人进士及第仁宗时为殿中侍御史章献太后遗诏杨太后监国籍请下阁门取垂帘仪制尽燔之元昊冦边以龙图阁学士知延州兼鄜延都総管经畧安抚缘边招讨使戍兵十万无壁垒散处城中畏籍莫敢犯法筑砦堡赡军粮悉复所失地元昊降进枢宻副使参知政事举狄青为帅讨平侬智髙皆籍之功歴知郓并定青四州以太子大保致仕封頴国公籍晓律令长于吏事士卒畏服治民尤有恩惠卒赠司空侍中谥庄敏】
　　王　鼎【字鼎臣馆陶人泾州观察使沿子举仁宗朝进士迁太常博士提防京东两浙刑狱知深州州卒厐旦谋叛鼎潜捕首恶十八人送狱既人谋刼囚鼎取桀骜者数人斩于市一郡帖然河北饥经营赈救竭尽心力徙建州又徙河北提防刑狱寻迁荆湖制置发运使】
　　张　奎【字仲野临濮人母病刲股和药以愈母其后丁母忧庐墓侧负土植松柏累官龙图阁学士知江宁河南二府其七世祖全义守洛洛人德之及见奎曰不愧齐王孙也京东盗起加枢宻学士知郓州数月悉捕平之】
　　张　亢【字公夀临濮人少有竒节事兄奎甚谨进士及第为应天府推官治白沙石梁二渠民无水患通判镇戎军徙泾原鄜延等路钤辖累上防边防善于守御累败夏人为并代屏蔽歴官团练防御使都総管卒亢好施轻财以此人乐为之用驭军严明所至有绩民圗像祀之】
　　和　斌【字胜之鄄城人为德顺军指挥使狄青南征使部骑兵为先锋斌绕出贼后败之以功授昭州刺史招抚水蛮酋党归附拜步军都虞侯子诜亦有名以廕累官威州刺史知雄州】
　　刘　閴【北海人从文彦博讨贝州王则以功迁振州团练使韩绛宣抚陜西诏閴为犄角与夏人战飞矢贯左耳体不为郤众服其勇事平官左金吾大将军】
　　姚仲孙【字茂宗曹南人防孤事母孝擢进士第司理许州里胥以杀人抵罪仲孙疑其枉果得辨雪调资州改知建昌县通判彭州皆有惠政上防边防畧仁宗嘉之迁龙圗阁学士因母丧过哀失明而卒】
　　徐　起【字豫之濮州鄄城人举进士歴官湖北转运使知徐州募富室得米十七万斛振饥又移粟以赡河北京西者三百万徙江东转运使请开长淮浦以便漕运又徙知兖州都廵检虐所部部兵持挺哗噪州民大恐起不为动以祸福开谕众悉听命遂按诛其首并奏罢都廵检复为度支判官迁秘书监知湖州】
　　髙　敏【登州人为泾原指挥使范仲淹韩琦皆荐其才歴利州路邠宁环庆都监夏人以兵三十万来冦总管杨遂驻兵大义以敏为先锋且战且前多所斩获次榆木援兵不至中流矢死】明　镐【字化基安邱人登进士通判益州仁宗闻其能累迁陜西转运使以百余骑修复金明砦城一月而就又修建宁等五城以劳迁龙圗阁学士知并州寻知开封府防贝州王则叛命镐副文彦博为宣抚使悉力擒贼事平彦博数推镐功拜参知政事】
　　张　锡【字贶之濮阳人仁宗时为京东转运使时诸州冐耕河壖地以其地腴而无赋故争者连年讦讼主者莫能决锡令尽籍其地水至则除其籍嵗收绢二十余万讼者亦息】
　　任　颛【字诚之夀光人登进士为盐铁判官迁京西转运使尝以册礼使西夏采其山川道里出入攻取之要为书上之擢天章阁待制值侬智髙扰岭外以颛知潭州又知渭州时诸路以边警闻颛独无所上帝使觇之果然官至太子賔客戸部侍郎】
　　孙唐卿【字希元青州人少有学行以书谒韩魏公公深器之登进士判陜州于吏事若素习者民有母再适而死及葬父恨母不得袝盗母之丧同葬之有司论以法唐卿曰斯人不知有法而犹知有父请释之未几丁父忧毁瘠呕血卒诏赙其家】
　　孙祖德【字延仲维州北海人进士及第起濠州推官判西京留守司防苦寒请罢内外工作入为侍御史疏言太后年髙有疾宜还政又言郭后不当废时三司判官许申因宦官献计以药化铁成铜可铸钱裨国祖徳固谏出知兖州歴鳯翔河中二府徐郓等十州以吏部侍郎致仕】
　　范　讽【字补之齐州人膳部郎中正辞子以防补将作主簿献东封赋知平隂县时河决王陵埽水去而田失阡陌累讼莫能决讽逐一厘清分别疆畔着为券民不复争通判淄州民无菽种讽发常平官廪三万斛贷民比秋民皆先期输纳徙郓州诏塞决河募民入刍楗讽曰贫富不同而轻重相若此有司之悮也因分别贫富定为等则请下其法于诸州以郓为式复知青州防岁饥先发取宰相王曾家积粟数千斛赈给旋请江淮漕米百万以济之改知兖州累官转运使终黄门给事】
　　吴　奎【字长文潍州北海人举五经为大理丞监京东排岸上疏言事仁宗器之累官知宻郓青三州治声赫然居丧以孝闻少甚贫及贵置义庄义周乡里没之日家无余资其名望清重为一时冠赠兵部尚书卒谥文肃】
　　张安上【字仲礼阳信人除博兴主簿迁贠外郎通判恩州有死狱十九人安上白其寃悉出之判干宁军沧州隄议久不决安上督其成工已而隄成水至城赖以安人号张公隄歴官京西路转运副使】王仲寳【字器之髙宻人初为章邱尉以捕盗功累迁濮州团练使前后纪功十余次以武干显名仁宗时终左屯术大将军】
　　李　纮【字仲纲宋州楚邱人知歙县县产金责民输以代赋后金竭而责赋如故纮奏罢之歴知于潜郯县有惠爱吕夷简蔡齐相继荐举擢监察御史言西北士习安佚宜练精卒去冗惰实仓廪财用为守御备复举种世衡等累官天章阁待制河北都转运使】
　　张子臯【字叔谟曹州寃句人司空齐贤孙宗诲之子少冇才名而不自负人乐与之游尹洙曰吾交天下士多矣不以通否易意者子臯也举进士由秘书郎直史馆至尚书司封贠外弟子宪赐同进士知光化军平戍卒之叛奏除征税之病民者歴太常少卿累官秘书监徙知扬州卒】
　　张守约【字希参濮州人欧阳修荐其有智畧晓边事擢定州路都监徙秦鳯夏人万骑来冦守约廵边猝遇之不解鞍简兵五百挺身立阵前自节金鼓发彊弩殪其首敌败走进环庆都钤辖领康州刺史歴典七州皆有惠爱终龙神卫都指挥使】
　　张　掞【字文裕歴城人父蕴咸平初监淄州兵有守御功掞防笃孝举仁宗朝进士知益都县督租赋不用里胥民皆以时入石介请以益都为天下法徙知掖县民诉旱于州宇拒之掞自为奏闻以除其税累迁龙圗阁直学士知成德军宦者闫士良为钤辖多不法劾治其罪以戸部侍郎致仕】刘庭式【字得之歴城人曾议取乡人女及登进士第女丧明且贫甚不敢复言或劝纳其防女庭式笑曰吾心已许之矣卒娶之生数子后死庭式哀之逾年不肯复娶苏轼问之曰哀生于爱爱生于色今君爱从何至哀从何出乎庭式曰吾知丧吾妻而已若使縁色而生爱缘爱而生哀色衰爱弛吾哀已忘则凡扬袂倚市者皆可以为妻耶轼深感其言庭式老于庐山以髙年终】
　　赵　唐【兖州人父母殁岁时祭祀俨如事生兄弟五人共防家口日众终无间言事闻旌表】傅尧俞【字钦之郓州须城人累迁太常博士嘉祐末为监察御史劝帝以俭约先天下英宗即位奏请太后还政人言于英宗优录太后左右以全子道皆见听纳防大臣议濮安懿王典礼尧俞争之甚切贬知和州熙宁三年召至京师王安石将行新法欲引以为助尧俞曰新法举世不便吾尝极论之平生未尝好欺敢以为告安石怒出为河北转运使哲宗立擢御史中丞拜中书侍郎未几卒上与太后哭临谓辅臣曰傅侍郎清直始终不渝金玉君子也赠光禄大夫谥献简】
　　马　黙【字处厚成武人少从石介学仁宗末登进士知须城县县为郓治郡吏犯法不可捕黙趋府杖之阖府皆惊以治行知登州凡谪配沙门岛者额颇溢数砦主以官粮不继多投之海中黙奏请年深无过者许移登州自是全活甚众英宗初张方平荐为御史上疏言十事及论新法不便出知济兖二州提防京东刑狱部吏望风投金乡令以贿着其父方执政以书戒之曰马公素刚直汝有过将不免悉取不义之物焚撤之累职河北都转运使开府仪同三司卒赠太子太保】
　　李柬之【字公明濮州人太子太傅迪之子晓国朝典故为舘阁校勘累官侍御史建言补防太广遂诏裁定英宗立富弼荐其学行命兼侍读劳之曰卿通议耆儒岂止经术未几以工部尚书太子太保致仕上赐对延和命之坐仍置宴资善堂令讲读官皆赋诗劝劳恩眷甚渥柬之出都门即幅巾布衣见客再迁少师卒】
　　张　荷【夀光人师事种放与魏野杨朴等为友为文竒澁着过非九篇放谓隋唐以来之士罕能及之有诗文三卷行世】
　　李孝基【字伯始濮州人太子太保东之子进士髙第唱名时仁宗顾侍臣曰此李迪孙耶能世其家可知也晏殊富弼荐其才通判阆舒二州寻知随州累官光禄卿年才五十与父柬之同谢事世美之以比二疏云】
　　李肃之【字公仪濮州人太子太传迪从子以防监大名军资库河溢修冠氏隄功就遂知冠县事县多盗肃之立法弭捕盗衰息通判澶州契丹使者过郡肃之新其城屋楼堞以示壮擢知德州提防湖南刑狱侬蛮暴岭外肃之亲扞诸境且追击之神宗即位访以西夏事奏对称防改知瀛州大雨地震坏官民庐舍肃之出入泥潦中防仓廪赈灾黎弭窃盗帝常遣使劳赐迁天章阁待制两知开封歴定齐青郓四州官至都承防龙图学士】
　　李承之【字奉世濮州人学士肃之弟性严重有忠节司法明州毅然执法尝建免役议熙宁初神宗召见语执政曰承之言制置司甚详可改京官检正中书刑房察访淮浙常平水利农田还奏役书二十篇使陜西裁郡县私敛由寳文阁待制累职至权三使司蔡确次相州狱牵引朝士承之奏其险陂帝始悟进龙圗阁学士辞让于兄肃之帝曰卿兄弟孝友足厉风俗并除之防有商人犯珠禁为售公主三司不敢治承之曰国法在安可为王姬亟索之上称其贤两为枢宻院学士戸部尚书知青郓扬州卒】张　焘【字景元濮州人枢宻学士奎之子知沂潍二州沂产布潍产绢有司科赋相左焘正之潍多圭田率计亩征绢入已而捐其河役焘不从提防河北刑狱领澶州河决商胡焘拯溺救饥全活十余万众为准南转运使加龙图阁学士谏议大夫】
　　李　纬【宋州楚邱人学士纮之弟起家三班借职杜衍荐为阁门祗侯以积劳累迁至河北縁边安抚副使又以韩琦荐歴知保州雄州积公钱贮米三千斛为常平仓奏下其法于州郡寻左迁阁门使】王　畴【字景彜曹州济隂人尚书博文子以防补官迁太常博士仁宗猎近郊畴引十事以谏英宗疾愈未御殿疏请听政又请车驾行幸以安人心帝出祷雨都人瞻望大恱畴论事多有补帝与执政大臣皆器异之累迁翰林学士尚书礼部侍郎卒赠兵部尚书谥忠简】
　　李　参【字清臣须城人以防知盐山县有惠政通判安州按部署夏守忠不法状知荆门军有不便于民者悉除之歴知兴元府淮南京西陜西转运使调剂兵民廪有羡粮岁省边费千万计召为盐铁副使迁河北都转运使治平中以枢宻学士知秦州居镇嵗余不闻边事英宗使问故对曰将在边期于无事不敢妄以冦贻主忧寻判西京御史台知曹濮二州神宗知其才书姓名于殿时称能吏官至尚书右丞】
　　窦　卞【字彦法曹州寃句人通判汝州宻擒叛卒置于法寻为开封推官出知徐州防河决流民自恩冀来者甚众卞发常平粟食之外间屡讹言水及郡城卞下令妄言者斩卒不听民恃以安还为戸部判官修起居注进天章阁待制寻以事免官提举灵仙观】
　　王　质【字子野莘人殿中丞旭子少谨厚淳约力学伯父旦尝嗟赏其文累迁尚书贠外郎丁父忧与诸弟饭脱粟茹蔬通判苏州入判吏刑二部知蔡寿庐泰四州徙知江陵府皆有治绩加史舘修撰天章阁待制卒于官】
　　李师中【字诚之楚邱人阁门使纬之子年十五上封事既又与宰相辩父无罪遂知名起家外任厐籍两荐辟之提防广西刑狱交阯耀兵于边声言入冦师中宴客自若掲六榜境上遂不敢动熙宁初拜天章待制河东都转运使知秦州上赐以班超传以言时政贬和州安置范仲淹富弼皆言其有王佐才云】
　　王居卿【字寿明莱阳人神宗时知齐州弭盗安民夜戸不闭累官京东转运使尝设法疏濬青州河道建闸启闭以备节宣人受其利徙官河北路值曹村河溢为设建二埽怒流遂平上嘉赏之着为法寻为都转运使复知秦州以劳卒于官】
　　姜　潜【字至之奉符人试学士院为明州录事防军以母老求致仕吴奎韩绛共上章留之徙兖州又除国子直讲熙宁初神宗闻其贤召对延和殿访以治道对曰有尧舜二典在顾陛下致之之道何如知陈留县青苗令下潜出钱榜其令于县门已徙之乡落各三日无应者遂撤榜曰民不矣钱以是独不得散防祥符令被劾潜知不免遂移疾去官隐于徂徕山】
　　王　靖【字詹叔莘人防知政事旦之孙早孤自力于学以祖防歴知滁州主管北京御史台契丹数遣使来靖言彼利赏赐挟虚声以济欲渐不可长宜有以折之又请复明经科加试贡士以防观其所学稍变声律之习提防陜西刑狱画一戸役之法州县吏不得为奸为开封推官曹濮积盗久不获靖督捕成擒者什之八九因言豪猾多为盗槖请并坐之着为令徙广南转运使熈宁初广人讹言交阯兵至神宗曰王靖在彼可无念即加太常少卿直昭文舘入为度支副使子右字敏仲第进士以太府少卿使契丹所过供帐出公钱为之民得不扰官至戸部尚书】
　　韩晋卿【字伯修安邱人以五经中第歴知同州寿州奏课第一擢刑部郎中为两浙转运使差役法复行诸道多失叙惟晋卿视民所宜而不戾法两迁至大理卿持平考核无所上下神宗称其才凡谳鞫不决者悉委之其按狱于州郡议狱于朝廷上多从其説士大夫每称其忠厚云】
　　梁　焘【字况之须城人举进士迁集贤校理检详枢宻文字内侍王中正冐功干赏焘争之不得求外补神宗诘之对曰中正罔冐臣不敢屈法以负陛下时久旱上书言青苗法不便哲宗立拜右谏议大夫有请宣仁后御殿衮冕受册者焘卒同列谏止防御史张舜民以论夏国使事降职焘疏救不听出知潞州后为右谏议大夫劝帝正纲纪明法度采用忠言讲求仁术拜尚书左丞以言蔡京轻憸贪悛不可用罢知颖昌府改知郓州焘自侍从至执政八年之间所引荐人物甚多绍圣初以党籍贬化州安置卒赠谥忠肃】
　　李　常【字公择登州人知齐州得盗收为兵遂访悉弥盗之法奸无所容太守李师中题其闾曰遗直】
　　晁补之【字无咎钜野人甫垂髫即善属文十七嵗从父官杭州着七述叙钱塘山川风物之丽以谒通判苏轼轼先欲有所赋读之叹曰吾可以阁笔矣又称其文博辨隽伟絶人逺甚必显于世由是知名举进士累仕至著作佐郎章惇当国出知齐州羣盗昼掠黙得其姓名一日宴客召贼曹以方畧授之酒行未竟悉擒以来一府惊服后党论起连徙外州遂主管鸿庆宫葺归来圉自号归来子大观末起知逹泗二州卒有文集行世】
　　晁咏之【字之道钜野人补之之弟以防调扬州司法防军时苏轼守州以其诗文献轼轼曰竒才也复举进士又举宏词一时传诵其文仕仅至京兆府司録事提防崇福宫有文集五卷】蔡延庆【字仲逺莱州胶水人尚书齐从子登进士神宗初为开封推官断疑狱召直史舘除秦凤路都转运使以应办军需功加龙图阁学士徙知成都累职至吏部侍郎初为齐嗣齐得子遂归宗尽籍家资付之无一毫私莱人义焉】
　　赵　臣【青州人为华州节度使着有观光集】
　　杜　纮【字君章鄄城人举进士兄纯以防为泉州司法防军有清操歴河西令并审刑详议官王安石恶而黜之元祐初韩维荐为河北转运判官累职光禄卿纮事兄甚有礼笃于友爱随侍兄久賛画居多初为永年令嵗饥民将他徙纮谕父老曰令不能必汝无行可以便汝无饥众喜遂部署使民皆得食神宗闻其才召为大理评事每议狱必傅经义擢刑部郎中使夏国贵以礼夏人畏敬请归所侵地进大理卿刑部侍郎知郓州郓系囚三百人纮至旬日处断立尽有掲帜为妖言惑人者纮曰毋胶扰以堕其术徐获奸民按诛之徙知应天府卒】
　　毕仲衍【字彛仲观城人士安曾孙以防为阳翟主簿明敏善断县人尝称其锄一恶能长十善出使契丹宴射运破的众惊异之后有使契丹者犹问毕少卿安在久之迁同知太常礼院为官制局检计仲衍区别分类损益删补皆曲尽其当神宗擢起居郎或阻之上连称曰是当得尔未几卒遣中使唁赙所着中书备对三十卷士大夫争传录焉】
　　毕仲游【字公叔观城人起居郎仲衍弟登进士任环庆转运司干办公事防西征运期迫遽陜西八十县运挽夫三十余万一旦悉集主者不知所为以委仲游部署不崇朝霍然而散转运使叹谢元祐初试学士院擢第一提防河东刑狱太原故相范镇曰如公叔乃可谓清矣知耀州岁旱先事区画赈饥民十八万无一人去其乡者歴知郑郓二州转吏部郎中上言孔鲤孔伋以野服幅巾配享不称诏加侯爵仲游才能肆应兼善属文司马光吕公着范纯仁皆器重之惜未竟其用而卒】
　　梁彦昌【字得之须城人适子举进士官德顺军通判郡守辟防事属邑以材木献彦昌曰是必取于民也吾宁被谴岂希合以扰民哉卒拒之后守罢郡诸令皆得罪彦昌独免仓米数十万红朽不堪给军食转运使欲以原价贷民彦昌曰仓吏失职宜正厥罪而后减直以贷之再任东平监马政废弛条十事因使者以上为人笃实性无他嗜惟嗜学至老不倦有诗集十卷曰汶阳杂稿】
　　吕　律【鄄城人神宗时为曹州判官夏大旱往定陶虑事旋而大雨随至陞知峄州不数年退居峗山书院教授生徒元祐中起复歴秘书少监致仕居濮之富春园号蕴斋先生】
　　李及之【字公达濮州人由廕登第通判安肃军入判刑部次唐史有益政治者为君臣鉴八十卷王尧臣上其书诏直秘阁出知泾晋陜三州以正议大夫致仕】
　　李敏之【字仲通濮州人端厚仁恕举止整肃与人言无隐情不喜谈人过居贫守约好古博学精于诗易春秋性孝友母衣不解带者累月及居丧哀毁过甚以防补郊社齐郎调瑞金县主簿剧贼戴小八攻害旁邑敏之以恩信招谕盗伙使斩小八卒平之迁知江宁县均平田税豪猾多借势揺之敏之不为动人服其刚果云】
　　防公谔【堂邑人神宗时为莱芜令清介自持取与不茍百姓歌之曰甑釡生尘鱼境内安以乐昔有范史云今有防公谔新法大行公谔弃官归】
　　赵挺之【字正夫诸城人哲宗时通判德州时赐戌卒钱守耄而贪不时给士卒哗持挺突入府守趋避左右尽走挺之端坐不动徉作不知状徐呼库吏使发钱钱尽给兵亦随散留一二持挺者叱曰持挺岂可入公署汝非首谋敢殿后乎吾第杖之以儆士卒毋敢言入为监察御史使辽能正同体辽人重之使还迁吏部尚书左丞时帝欲置右辅蔡京揣知帝意素重挺之乃荐为右仆射挺之既相屡陈京奸恶且请去位避之后罢京尽除京所行诸法上谓挺之曰朕不知蔡京所为一如卿言遂加特进光禄大夫卒谥清献】
　　林　广【莱州人通左氏春秋起内殿崇班破十二盘攻白豹金汤皆先登树功夏人侵彚逺城守御有荣迁礼賔使神宗嘉其能擢歩军都虞侯诏征泸蛮孤军深入累奏防书还拜卫州防御使尝损益八阵并约束百余条边地推行之多收其效西夏咸畏其名】
　　孔宗翰【字周翰登进士知仙源县朝臣交荐由通判陵州提防京东刑狱知防州州城濵江嵗为水齧宗翰伐石为址冶铁锢之金汤屹然诏书褒美歴陜阳洪兖四州皆以治闻哲宗即位求言章凡千数诏司马光采阅其可用者得十五人上独奬其二乃宗翰与王巩也元祐初迁鸿胪卿上言孔子后自真宗临幸赐袭公爵然多兼领他官请自今袭封者终身乡里以奉祠祀诏从之并赐监书立学官庙田千亩进刑部侍郎天章阁待制】
　　顔　复【字长道顔子之后父太初为国子直讲着鳬绎先生集嘉祐中复应诏欧阳修考奏第一赐进士为国子直讲王安石更法取士罢复不用元祐初召为太常博士建言定礼制正祀典迁礼部贠外郎】
　　孙思恭【字彦先登州人由进士累官天章阁待制性不忤物犯而不校事上一秉笃诚有所见必宻疏以闻欧阳修出政府思恭尽力救解出知江宁府邓州以疾移单州管干南京留司御史台卒思恭精关氏易尤工于大衍尝修天文院浑仪着尧年至熈宁长歴近世歴数之学未有能及之者】梁子美【字才甫须昌人彦昌子以恩补将仕郎歴官都转运使有干才所至輙办治直秘阁毎有奏请皆当上心朝廷甚重之拜戸部尚书兼开封尹子美恳避上曰卿四世京尹缙绅盛事诏作记掲于防事拜中书侍郎乞罢出守郓州有耆英集一百卷奏议一百卷】
　　刘孟节【寿光人师事种放笃好古学富弼为青州刺史欲荐之朝坚辞不应乃筑室于冶源以居之表白刘隐士庄孟节耕读其中终身不入城市】
　　孔宗旦【孔子四十六世孙为邕州司戸防军时州有白气出庭中江水溢宗旦以为兵象度侬智髙必为逆以书告知州陈珙不听及智髙破横州即送其亲往桂曰吾有官守不得去无为俱死既而州破被执贼欲任以事宗旦叱贼且大骂遂被害赠太子中允】
　　王岩叟【字彦森凊平人初置明经科岩叟乡举省试廷对皆第一知安喜县以严正称哲宗即位为监察御史上疏劾蔡确以定防功自居亟宜辨察邪正两宫深然之寻以论救刘摰改端明殿学士知郑州言者犹未已太皇太后曰王岩叟有大功今日之命不获已耳平生著述甚富惟易诗春秋三传行于世】
　　刘　【字子明濵州渤海人耻为词赋不肯举进士习茂才异等又不欲自售后举遗逸试第一知湖阳县防使者议免役法防坚执不便条上其害即投劾归乡里以养亲讲学终门人诔之号正思先生】
　　李　廌【字方叔郓州人六嵗而孤能自奋立以学问称乡里蘓轼器重之家贫三世未葬一夕涕泣曰吾学忠孝而亲未葬何以学为遂客游四方以蒇其事不数年葬累世之丧二十余柩范镇为表墓以美之元祐求直言廌上忠谏书忠厚论并献兵鉴二万言后絶意进取移居长社县终其身】李格非【字文叔济南人用意经学注礼记数十万言举进士为礼部贠外郎着洛阳名园记谓洛阳之盛衰天下治乱之侯也诏编元祐章奏以为检讨不就后提防京东刑狱以党籍罢妻王氏拱辰孙女亦善属文女清照诗文尤著名嫁赵挺子明诚号易安居士】
　　王知载【青州人所着有胊山杂咏黄山谷序之】
　　李之才【字挺之青州人师穆修受易凡图书象数变通之法秦汉以来无有知者修受之种放放受之陈抟源流甚逺至之才而其传几絶惟邵尧夫独賛其妙兼得不传之秘尧夫而后遂无传之者】马　伸【字时中东平人举进士不乐驰骛调官不择便利为郫县丞委受成都租首絶宿民争先输纳常平使者荐于朝崇宁初求学于程頥颐曰时论方异恐眙子累伸曰使得闻道虽死无憾自是公余必造庐讲学寻荐卓行授监察御史张邦昌僭立伸义愤见于辞色以书切责之邦昌气沮追还伪勅髙宗即位知其有志力擢殿中侍御史抚谕荆湖广南取道察吏之贤否与民利病以闻还奏黄潜善汪伯彦不法十七事又劾孙觌谢克家趋操不正落职监濮州酒税卒于道明年加直龙图阁绍兴初以胡安国乞追奬赠谏议大夫伸天资纯确学有原委勇于为义而所蕴深厚不自名凡所建白皆削藁罕有知者每曰吾志在行道不可以富贵妻子为念在广陵行箧一担图书半之其忠清如此】苏　丕【益都人少时一试礼部出语人曰此非所以待天下士也遂隐居弥水之濵五十年不践城市欧阳修言于朝赐号冲退处士】
　　防　复【章邱人隐居不仕筑室绣江之涯以诗酒自乐友人李格非序其遗稿并志其墓】八不居士【乐安人姓李逸其名读书老而不倦尝题其室曰不贵不贱不饥不寒不名不利不忙不闻人因称之曰八不居士】
　　侯　防【字元初髙宻人举进士知柏乡县决讼无怨言以转运使荐擢殿中侍御史疏奏十事徽宗纳之诏按五路军将多为中理歴陞中书侍郎与蔡京不合求外补卒谥文穆】
　　任　宗【博平人资质聪頴涉猎羣书而长于藻鉴徽宗时通判沂州时有民人犯笞罪宗察其人可成就代为赎之是嵗举于乡】
　　王　辉【青州人靖康初应募立功官至巡检使寓吉州茶冦犯邑郡以辉骁勇檄之使行至胜乡地险辉勇于进为贼所得以刀加颈欲降之辉含血大骂遂死赠忠州刺史】
　　王师道【字居中兖州人沉勇善射任吉州粟傅砦廵检重和间与贼战乗胜追击遇伏发矢尽遂遇害】
　　王　复【淄川人徽宗时以门廕歴两浙转运使时方腊为逆复讨平之擢徽猷阁待制以事忤宰执出知徐州金尼堪以数万众薄徐数战不利拒守二十余日城防复谓敌曰死守者我也可独杀我毋杀吾民其子倚以砖伤千戸长尼堪怒剖倚心以惧复复骂不絶口阖门遇害诏赠资政殿学士谥壮节并防其子】
　　张　琪【莘人靖康间土冦乗金兵剽掠琪负母而逃每遇冦輙哀求乞母命贼亦感泣竟不加害】赵　渊【堂邑人为真定招抚使金人防真定渊死之】
　　燕　瑛【其先益都人徙济隂靖康中瑛知河阳金人入冦瑛死之】
　　张　所【青州人登大观进士为监察御史髙宗即位累疏河北事又劾黄潜善奸邪为所贬抑后以李纲荐为河北招讨副使王彦岳飞皆其所举也按靖康以后河北尽防于金然当时扈跸之臣与守土之士凡系齐鲁人物皆可取而志也故建炎以后犹有数君子焉】
　　仇　悆【字秦然益都人大观三年进士授邓城令改武陟时方用兵燕山将士多不戢悆先期趋备申严约束遂得不扰调髙宻丞兼摄州司录豪滑敛迹剧盗起登莱间相戒毋犯仇公境南迁时丁母忧服除知建昌军入者考功贠外仕者宛转兵间亡失告牒而铨部人无籍可凭悆亲为考覈视其可用者责保识以上闻俄为沿海制置使坐失察明州守削两官寻以淮西宣抚使知庐州刘麟入冦悆悉力死守遣其子自间道赴临安告急朝廷虽旌其子以官而援兵不至适京西制置使遣牛臯统兵过寿春悆以忠义撼之臯力战贼始过去以悆克复保御功加徽猷阁待制改浙东宣抚使知明州以挫豪强奬善良为理帝欲召置近宻言者沮之后以力谏和议之非为秦桧所抑以左朝奉郎分司西京及金人渝盟复起制置再知明州改知平江府累爵封益都伯卒赠左通议大夫】
　　李　迨【东平人参之曽孙以廕补渤海尉时团结民兵多不娴部伍迨整齐之数月皆精练刺史按阅荐之累迁通判济州髙宗以大元帅过济郡守自以才不及精迨行州事迨应办军需无阙防大元帅劝进迨熟谙典故乗舆仪物不日而备上深叹赏即除随军辇运及即位授山东辇运改部郎随驾南渡迨阅部籍凡有关于经赋之大者悉载以行建炎三年丁父忧诏起复直龙图阁为御营防议官兼措置军需苗刘叛勤王师大集迨曰君等第行无虑军食师所至食皆先具事平上慰劳之除戸部侍郎歴任制置发运使乞特余服绍兴初为两浙转运条漕运事甚切徙四川兼提举茶马复奏防民守边之防降诏奬谕寻为京畿都转运使终龙图阁待制】
　　程　全【潍县人建炎初为瑞州都监金人冦江西守臣遁走全搆州事有盗祝王者攻州全拒之且战且前至万载兵少力竭为贼所执不屈遂刳其腹而死】
　　李　邴【字汉老任城人登进士髙宗召为兵部侍郎兼直学士院苗传刘正彦迫上逊位上顾邴草诏邴请得御札而后敢作初邴见苗传谕以祸福顺逆之理且宻劝殿帅王元以禁旅击贼元不能用即诣政事堂白朱胜非适正彦及其党王世修在又以大义责之人为之危邴不顾也上复辟拜尚书右丞参知政事资政殿学士权三省枢宻院上战阵守备措画绥怀五事闲居十七年卒谥文敏】吕頥浩【字元直其先乐陵人徙齐州登进士歴官知州戸部尚书剧贼张遇聚众数万屯金山頥浩单骑说降之改吏部尚书江东安抚制置使苗传刘正彦逼乗舆頥浩寓书张浚防兵讨贼举鞭誓众士皆感励傅等惧请髙宗复辟进尚书右仆射中书侍郎兼御营使改同中书门下平章事累官封成国公除少傅卒赠太师秦国公谥忠穆】
　　王　衣【字子裳济南歴城人以荫补官又中明法科由深冀二州法曹为大理评事大理少卿建炎初苗傅刘正彦就擒献俘槛车几百两将尽尸诸市衣奏其中多顾买及胁从者请自二人妻子外寛释之髙宗矍然曰卿言极是鞫范琼狱诘其擅杀吴革迎立张邦昌琼服罪迁大理卿详定杂犯四十七条帝嘉其议以刑部侍郎致仕】
　　李　亘【字可大泰山奉符人少好学有智虑以进士擢尚书郎建炎末防于刘豫使守大名与凌唐佐谋密陈豫可取状于朝募卒刘金等十余人往返事泄遇害赠官立祠曰愍忠】
　　周　中【潍州人建炎二年金人攻潍城中率乡勇乗城拒守其弟辛亦破家以享士卒不支城防阖门百口皆死之事闻诏各赠官有差】
　　毕再遇【字德卿兖州人父进建炎间积功至武义大夫再遇姿貌雄伟武略絶人初以恩补侍卫马司孝宗召见大恱赐战袍金钱开禧二年北伐再遇分取四州请以新制军为先锋得八十七人以计下之复以四百八十骑为先锋取徐州时宿州军败再遇急趋灵壁迎敌敌见其骑惊呼曰毕将军来矣亟遁再遇提双刀絶水追击甲裳尽赤歼其骁将论功第一除骁卫将军再定旴授镇江副统制敌兵园楚州列屯六十余里再遇设竒制胜与敌军十万相持三月卒令败去军威大振拜都统制兼山东京东招抚使嘉定十年以武信节度使卒赠太尉太师谥忠毅】
　　崔　纵【歴城人髙宗南渡纵为行人使金金人喜其才辨迫之使仕不从与洪皓同放冷山及病革谓皓曰死题我宋行人某之基以彰吾志皓洒酪操文以祭焉】
　　陈　规【字元则安邱人中明法科初为安陆令战王在等有功除德安府又连破杨进董平李洪等巨冦改知顺昌时金人内逼规葺城壁立保伍实仓储溽暑中躬擐甲胄百计拒敌乌珠以十万众南趋顺昌适荆湖制置使刘锜奉诏援江陵兵过顺昌规即告锜以城中有粟可支一年劝锜少待金兵至击之甚便诸将以无诏防不欲战规涕泣曰朝廷养兵练将正欲为缓急用规已分一死当为诸公先之欲自颈锜叱诸将曰府公文人尚懐忠义尔曹竟不若耶遂决战大败金兵乌珠仅以身免诏书褒谕规因上营田事宜命下其法于诸镇并刻德安守城录颁示天下绍兴以来顺昌之防为战功第一】綦崇礼【字叔厚髙宻人重和间淄川县主簿髙宗以为得之晩寻知漳州巨冦起隣境人心动揺崇礼牧民御众内外安堵除翰林学士前后建白计数千言皆有助治化秦桧罢政属崇礼草诏显白其恶懀深衔之】
　　王友直【字圣益博州博平人少谙兵法绍兴三十一年结豪杰以图恢复中原诏其众曰权以济事权归于正何害于理徧谕州县勤王得众数万制为十三军进攻大名一皷而克抚定众庶谕以绍兴年号与王任冯谷张升牛汝霖列奏于朝领众南归道拜勅书除友直天雄军节度使余俱赐爵见髙宗于金陵赐金带章服诏援海州张旂大书忠义将河北王九郎隆兴二年命镇昭关孤军坚守益整暇自持初友直战淮北母子相夫至是访得之妻女亦还锡予加厚累官至奉国军节度使赐第赐田卒赠检校少保】
　　辛次膺【字起季莱州人政和二年进士知蒲城县邑初被剽掠次膺安辑吏民区画守御人咸利之既而破贼有功迁吏部郎以累疏言时事罢去桧以其负重名欲收用之次不答奉祠十六年贫甚无毫髪求人寻起官擢至御史中丞奏劾权要时孝宗厉精政事次膺多所禆益每章疏一出天下韪之上尝呼其官而不名隆兴初拜同知枢宻院参知政事】
　　徐　寅【字协恭登州人父立之登绍圣初进士扈驾南迁官至朝散大夫寅以廕补官为福建路简法司审覆囚牍驳正平反者凡七十九人孝宗时以大理寺正知扬州修筑髙邮等处堤岸防民田二千七百余顷后知台州革青苗伪钞核军士处籍置田五百亩赡宁海邑庠奏蠲民逋十万余两终广东提防刑狱】
　　王　柟【字汝良革县人祖伦没于金孝宗访其孙官之授海门尉海有剧贼柟捕其首从十七人送狱上思与金讲和息民凡七遣使无成议方信孺往且以忤韩侂胄得罪既而加柟右司郎中持书以行归白其母母曰尔祖忠于国故恩及尔尔其勉之无以我老为念柟至金和议遂定还奏信孺再三将命之功乞录其劳而蠲其过朝论以此多之累官至太府卿】
　　辛弃疾【字防安歴城人绍兴末耿京聚兵山东节制忠义军马留掌书记令奉表南归张安国害京弃疾径趋安国营缚献行在时年二十三除通判建康府孝宗召对延和锐意恢复作九议十论上之出知滁州练兵屯田寛征赋招流散以荐膺内擢歴湖南转运使兼安抚使荆湖剧盗悉讨平之请建飞虎军如期落成雄镇一方为江右诸军之冠累职至龙图阁待制枢宻都承防卒谥忠敏】
　　金
　　郭长倩【字曼卿文登人皇统中经义乙科官秘书少监兼礼部郎中修起居注与王无竞刘嵓老軰相友善撰石决明传为时所称有昆仑集行于世】
　　贺扬庭【字公叟济隂人天德问经义进士累官监察御史迁右司贠外郎世宗嘉其刚果防能授戸部郎中陞刑部侍郎为山东东路转运使章宗即位驿召赴阙授山东东西路提刑使扬庭性疾恶纤介不少容寻改除洺州防御使嵗饥劝谕蓄积之家出所余平粜饥者获济人为立石后改陕西西路转运使以疾告归】
　　董积躬【字师道青城人天徳中举进士歴县尹知海州羣盗出没积躬峻城郭严斥堠盗不入境寻规画京兆府三白渠事以便民为己任凡所灌漑均得其利累官山东东路转运都司判官兼提举学校事】
　　刘　珫【字伯玉益都人初以功臣子补阁门祗候海陵时坐与宗室往来斥居乡里世宗即位改御院通进迁太子少詹事未几为陜西统军都监以疾求补外除定海军节度使以其弟玮为同知宣徽院事珫朝辞上曰卿旧臣今补外宁不恻然东莱濒海风物亦佳卿到必得调养朕用卿弟在近宻如见卿也仍赐廐马金带防绢卒官年五十七】
　　刘　玑【字仲璋益都人天徳进士大定时累官同知漕运司事尝奏言漕戸雇直大髙虚縻官物宜约量裁损世宗是其言授戸部贠外郎条奏河堤种柳及言官钱利害数事世宗谓宰臣曰前后戸部官往往偷延嵗月如玑者不可多得卿等议其可者行之其向言漕运省费尽心公家宜厚赏以劝来者乃赐钱三千贯擢潍州刺史寻迁同知北京留守事以放免奴婢诉良者不当上意左降明昌中转国子祭酒擢太常卿】
</div>
    <div class="pagination">
<a href="山东通志_page145.html">上一页</a><span>...</span><a href="山东通志_page141.html">141</a><a href="山东通志_page142.html">142</a><a href="山东通志_page143.html">143</a><a href="山东通志_page144.html">144</a><a href="山东通志_page145.html">145</a><span class="current-page">146</span><a href="山东通志_page147.html">147</a><a href="山东通志_page148.html">148</a><a href="山东通志_page149.html">149</a><a href="山东通志_page150.html">150</a><a href="山东通志_page151.html">151</a><span>...</span><a href="山东通志_page147.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
