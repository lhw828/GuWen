<!DOCTYPE html>
<html>
<head>
    <meta charset="UTF-8">
    <title>钦定热河志 - 第 10 页/共 255 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定热河志 - 第 10 页/共 255 页</h1>
    <div class="content">　　山中雨景
　　山庄驻跸逢秋雨净涤余炎益晩禾行旅何曽愁且怨农夫祗觉舞而歌
　　朶云刚见吐遥峰雨不崇朝膏泽浓好待晴明咏新景万山濯出紫芙蓉
　　防经塞树声偏壮籁度山楼气忽寒却为空蒙宜縦目添衣还倚石阑干
　　鹿避湿依深树立鱼喁沤傍碧荷浮金官权被山灵擅幻得新秋似杪秋
　　题蒋溥写生即用其韵
　　露玉风金塞景清秋花待客发幽荣拈来迦叶不禁笑问去嵇含无定名细朶含飔银麝艳斜枝暎水锦妆明师承家法闲图出【溥父廷锡向曽扈　　驾塞外图山花以进是图仍旧稿也】右相丹青有后生
　　张若澄塞山欲雨小幅
　　西岭吐云东嶂合荟兮才间复滃然従知墨戱王洽意在空蒙作雨前
　　雨后
　　雨后泉声壮风前树态狂洗空万里碧变一畨凉谷霭凝朝润秋花散晩香向来无此景始快宿心偿
　　偶成
　　低树以为帷髙树以为幕山鸟不惊人选枝山果落
　　即事
　　云里峰姿开锦绣风间松籁韵笙簧乍当日午微嫌热便忘清晨尚怯凉
　　野水无心东复西闲云不系髙忽低蹊花露满知蛩乐岩柏月明迟鹤栖
　　窻间坐爱峰迎面树下闲来鹿乳见羽客若求不老法应于此处劚灵芝
　　波光不让琉璃净岚翠常如帷幄浮数日幽探清兴足明朝去赏塞垣秋
　　晓行二首
　　背指云庄碧巘标轻寒微递素秋朝两山抱谷行十里一水萦流渡廿槁常喜村墟闻犬吠不教父老讶鸡翘精蓝犹在翠微里只许钟声林外飘
　　漩澓回环白石磷苍苍露芷更烟苹源头自是新过雨渡口旋看暴涨津通野望中全入画问程行处那生尘所欣髙下丰收定才得茅檐鲜叹贫
　　凉
　　昨夜西风力一夜更气衾枕已觉寒晨起山飔骤防马歴兰衢露光白如玖【叶】华黍被山田西成实云富乍思日可爱胡尚隔东岫出谷朱鸟腾仍此婪暑昼塞垣无定莭妙理得时狩咨彼羲和氏何以副敬授
　　防马
　　防马山椒复水限玉鞭斜軃不须催灌园村叟篱邉接献鹿虞人林外来黍秀奄观髙翼翼荞花重喜白皑皑常年此处秋成好一倍秋成见此回
　　山中村
　　数家茅屋亦称村六畜兼宜乳字蕃桦木髙排成虎落荳花斜蔓隔羝樊
　　拣田随意垦山上避赋成羣到塞中縦是漏巵听亦得丈量底更命司空
　　塞上秋
　　羣山纠纷水抱环水如玉白山霞殷岂是东王公幻戯由来商令司金官椒风萝露将鸣鹿重着棉衣意不足呉江枫冷已太迟巫峡秋髙较应恧飒景偏觉称人心特是林泉効静深三十日佳看易过【塞上行围以三十日为率】廿首诗成未入吟【旧作生秋诗廿首未曾及塞上云】
　　秋晩
　　岩岚谷籁清秋晩西舂半隐云标巘旌门射罢适余闲帷宫何必逊林苑窻虚几净堪逍遥灯明千幕无喧嚣年年武帐浑如旧怃然忽念前春朝我是逭愁逰塞上【近作有塞游兼拟逭神伤之句】翻教即景生恨怅嶤峰偏解惹人愁火迫丹枫缬远嶂
　　止顿
　　止顿宣传休猎骑纸窻赢得晓秋闲封章昨日刚批阅无事今朝饱看山
　　夜雨连明霏细丝因教停憩众情宜乍分忽合云容幻低升髙峰毕献竒
　　氊庐布帐绕营开须傍山限避水隈泥泞莫愁供亿缺牛车伊轧趂墟来
　　雾气离披欲放晴山容紫翠又新更侍臣试问枚臯侣今日清诗防首成
　　闲
　　塞雨因成旃室闲岂惟容膝亦怡顔面山临水如者落叶秋风复此间愁入旧懐遮莫遣诗成结习未全删谁云艮止真能止试看云中幻黛鬟
　　晴
　　塞雨滋秋野金风助快晴翠峦新沐濯红日越晶明草色犹含馥溪流乍咽声底须虑泥滑牧法马蹄轻【牧法者牧得其法也凡马春忌水秋忌草驰驱之后必系至深夜汗落而后饲焉则马益壮而无蹉跌之虞此之谓得法】
　　山中
　　山中秋日胜春日木叶微脱精神出更余浅緑与深红拂以凉颷众响逸滃然吐云万态幻诗不能工画停笔待围泽地时憩留抚松借草坐石头子陵垂钓景宗猎各适其适心悠悠我逊重华希有志木石与居鹿豕游文嘉疎花冷蕊小幅用画间题者韵四首
　　野草闲花遍谷香谁教冷蘂绽旃堂当秋乍看氷心白破腊全欺磬口黄【右文嘉】
　　塞山那有藐姑姿携得行幐软玉肌消暇不教开牖看恐防朔吹十分吹【右周光】
　　小金山阁俯滦江曾貌疎花入月窻【近扵喀剌河屯行宫小金山阁中曾画寒梅一枝并成诗云兴来防笔开生面宛见氷姿窻外斜】今日真梅端在目翻嗤布鼓不成腔【右王穉登】
　　花常不落蘂常开笑我无能引緑杯有子停云真未徃无妻和靖俨重来【右居节】
　　八月朔日作
　　金临仲月玉衡指星虚旷谷武帐闲单椒商籁嘘怡神向神邱防凛防余西成近逺嘉平秩懐差舒而胡黯然伤徃徃悲来予前嵗景目中排遣仍纷如
　　霜
　　向北日以寒逐渐添衣裳朝来履中庭地白霏轻霜岩枫益缬丹甸草将变黄呦鹿已争鸣虞人喜欲狂塞外姑听之迟早异时光春秋记杀菽内地为灾伤
　　闻京师西成丰稔喜而有作
　　今年春夏秋三时时雨时无不宜近自畿辅远滇粤麦収普稔秋堪期新秋发驾临塞外奄观铚乂犹待而意谓晴雨协一月千仓万箱获无疑果如所望出望外而况塞外尤倍之江淮之间微苦潦百分一二才毫厘惟恐向隅深望泽先事抚恤命所司京兆露章奏丰稔欣观讵止饫已饥歉为
　　天责丰
　　天佑此实我职奚容辞作诗匪云亨豫任重道远纾遐思
　　阅本
　　纶阁封函驿骑驰岂因游猎怠畴咨心殷吁俊其难矣政在养民每念之所幸题章鲜速议【各省奏报灾伤皆批该部速议此虽旧例实寓勤民之义】为逢秋稔适惟时深虞丰豫渝干惕思日孜孜勉敬寅
　　秋宇
　　秋宇本寥廓塞旻益旷闲云敛蔚蓝迥清光皜日悬崇邱欲倚杵髙处不胜寒遐晞一骋懐偨池俯众巅案衍舞波涛浏莅非丝弦可防不可着无色声界天
　　移顿六韵
　　逐水频移顿【止顿必择水草之地以便众也】曽无廿里赊【以行围每日移营不过十余里】建营今似昨取势正还斜垒或多因旧【凡木兰内止顿处率因其旧】灶无须更加【亦冇寻旧灶而炊者】卖蒸原有市换马要增茶【人以】
　　【所骑瘦马换蒙古肥马再加以茶布之即可得】内外奚分界休和久一家朝程回首望烟散满林霞
　　不废
　　不废吟诗习字常欣跋马登山身劳未始非逸心静觉有余闲
　　新月【八月五日】
　　一钩宛见生西宇十日犹迟正满轮自是中秋胜常月未中月便有精神
　　汉邉斜拂漾微明借助龙沙景色清林外窥人浑是旧谁能此际暂忘情
　　虽寒不湿光盈手未满将圆意逼人消得迟眠风露下目穷西岭更逡巡
　　烟火全无朗碛台岩枝涧叶夜光皑絶尘佳景吟难尽可惜诗人鲜到来
　　霞
　　塞山易雨晴亦速金风西北吹林麓殢云满空去何方防缕惟余绕峰矗夕晖返照成落霞色杂丹枫红防防翻壁何须待入江齐飞或见来孤鹜晶荧晃朗蒸赤城不火而逢陆浑谷
　　张若澄闗城叠嶂小景
　　岩闗白界列峰青乗障当年据胜形便是昨来经过处云山回望意为停
　　夕
　　旷野暮云収寒光黯欲流风如矜朔塞月已竞中秋飒景供澄观陈编契静搜匪云夸博览爱与古为谋
　　雨
　　塞雨刚逢止顿时氊庐防滴入清思暗迷逺嵪鹿呼侣斜掠平林鹊选枝无尽寒光偏对户防多凉意忽侵帷迢遥南望闗心处恰值秋深种麦期
　　雪
　　山灵幻戯能剪水展新雪景又如此雪景従来我最耽何况塞山清无比塞山防度旧曾来玉妆粉饰逢今回樊川诗与营邱画未若真界天然开丹枫翠柏偨池露嫦娥耐冷守顾兎司天妙算此间穷却待新晴吟积素
　　晴
　　新晴虎帐畅吟看积素龙堆果大观朱鸟已烘一谷暖玉山犹勒两峰寒更添乔柏千寻翠未改疎枫防叶丹今日成诗真可和何殊六出防朝冠
　　旃室拈题忆保阳兴飞白战韵铿锵【丙寅十月自五台回跸扵保阳道中遇雪仿苏轼聚星堂体凡四叠原韵云】试看毕献山灵技莫怨新添旅客凉入画无舟休访戴烹茶有婢底慙羊千林日上开生面白玉屏蒸紫翠光
　　叠前嵗中秋帖子韵并令扈驾翰林等和之【有序】向以中秋佳莭适近万夀庆辰桂筵继介祉觞防服犹延禧具饰欢腾中外对佳夕而赓祝嘏鸿词时际熈和巡朔塞亦咏冝秋彩帖自去嵗遭安仁之感每登楼伤贞观之懐况乎
　　大安奉处顾瞻缺侍几良逑值兹令莭相于俯仰忆脱簮旧侣斯诚慽矣能不愀然然而虚掷良宵抑亦难抒夙恨是以名言戒其一徃梵帙喻以六如兴尽悲来固其数也悲过兴继又复宜之维时玉宇开金风霁则见鹓行虎拜环幔城而呼九如于以雁碛龙沙望蟾宫而临十五属车扈跸粤有骋妍抽秘之俦大漠矢音宛成弄月吟风之地例依前嵗句各新裁
　　评量今昔值清间万虑谁能一例删嘱付中秋玉轮月照予千载塞垣山
　　无滓精神不湿光澄观只合一罏香繁急管従来厌底借名言疏读匡
　　帖子宜秋我作师每教塞景艳新诗昨来积素溶金液新沐秋蟾出玉池
　　髙处为居便是楼今年雁碛不孤秋东山凹处锤峰畔彷佛嫦娥笑防头
　　中秋即景
　　碛风拂拂夜光流满意氷轮见举头此际素娥应耐冷今年玉塞又信【平声】秋无须对景翻思旧不必临池更倚楼极大圆中圆魄度何曾痕迹着些留
　　暖
　　积雪皑隂磴暖气蒸阳巘霏防细雨零倐忽朝雾卷金乌晃枫林生色画屏展重裘欲换棉岂是朱明转山中无定和仲讵能辨随时爱景光此间兴不浅
　　塞中即景
　　风清月白仲秋天问景龙堆漫亸鞭碧宇泬寥雁书字苍岩防嶫鹿呼烟山隂雪冻山阳雨谷尾溪喧谷口泉日日意行频得句霜林真比晓春妍
　　崇邱作镇郁坛曼万派千支势拱攅碧涧似鞶围岭腹白云为斾袅枪竿试看秋景如春景端是木兰胜上兰一月行程诗递咏嘉陵粉本不殊看
　　塞山夕景
　　哨鹿宜晓夕复宜虞人技懩无不为平冈猎罢合夕哨我亦因而姑听之下防荏苒落西岭疎星寥亮天四陲丹枫翠柏缬远嶂忽隐繁缛惟参差须防参差复全隐万化合心神怡远瞻燎火指归路曲寻浅水渡野溪偶然一试古人语佳景乍得聊成诗
　　雨
　　塞雨又逢止顿日山灵有意示神竒设非亲见谁能信告未曾来人定疑
　　前朝霏雪今朝雨塞上寒暄晓暮殊赢得闲情摹杜老底将经世问尧夫
</div>
    <div class="pagination">
<a href="钦定热河志_page9.html">上一页</a><span>...</span><a href="钦定热河志_page5.html">5</a><a href="钦定热河志_page6.html">6</a><a href="钦定热河志_page7.html">7</a><a href="钦定热河志_page8.html">8</a><a href="钦定热河志_page9.html">9</a><span class="current-page">10</span><a href="钦定热河志_page11.html">11</a><a href="钦定热河志_page12.html">12</a><a href="钦定热河志_page13.html">13</a><a href="钦定热河志_page14.html">14</a><a href="钦定热河志_page15.html">15</a><span>...</span><a href="钦定热河志_page11.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
