<!DOCTYPE html>
<html>
 <head>
  <meta charset="utf-8"/>
  <title>
   大清一统志 - 第 94 页/共 202 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   大清一统志 - 第 94 页/共 202 页
  </h1>
  <div class="content">
   寺观大云寺【在州治西州志内石佛一尊唐建旧名西岩院元至正中更名】西岩寺【在州西八里仙娥峯麓唐建】法性寺【在州东六十里棣花铺唐初建　本朝康熙四十九年重修】云葢寺【在镇安县西北四十里云葢岭唐建殿宇宏丽县志前后九楼十八殿遗址犹存明正统中重修】黄龙寺【在雒南县西北四十五里燕子山相传唐黄龙禅师驻锡处】紫阳观【在州东一百里】
　　名宦晋王逊【魏兴人累迁上洛太守私牛马在郡生驹犊者秧满悉以付官云是郡中所产也】南北朝魏李崇【顿邱人孝文时为荆州刺史镇上洛边戍掠得齐人者悉令还之南人感徳仍送荆州之口二百许人两境交和无复烽燧之警在州四年着有循绩】贾儁【广川人为荆州刺史先是上洛置荆州后改为洛州在重山中人不知学儁表置学官选聪悟者以教之在州五载清净寡事吏民亦安】周李和【朔方岩緑人保定二年为洛州刺史以仁恕训物狱讼为之简静】唐李西华【徳宗时为商州刺史自蓝田至内乡开新道七百余里行旅便之】王凝【晋阳人懿宗时为商州刺史驿道所出吏破产不能给而州有治赋羡银常雇直以优吏奉凝不取则以市马故无横扰人皆慰悦】五代周王祚【幷州祁人为商州刺史以奉钱募人开大秦山岩梯路行旅感其惠】宋王禹偁【钜野人太宗时庐州妖尼道安诬讼徐当反坐有诏勿治禹偁抗疏请论道安罪坐贬商州团练副使】金色埒【名鼎必勒哈世袭明安自夀泗元帅转安平都尉镇商州威望甚重敬贤下士有古贤将风一日搜伏于大竹林中得宋欧阳修子孙伺而知之并其族属乡里三千余人皆纵遣之　色埒旧作斜烈必勒哈旧作毕哩海明安旧作猛安今并改】明龚錞【沣州人万歴中知商州爱民礼士改收头支使议纸户召募裁铺司兵银蠲免逃亡尤苏民困】黄世清【滕县人崇祯时以陜西右防议分守商雒驻商州民苦客兵淫掠世清严戢之督抚发兵必诫无犯黄防议令十六年李自成遣其党从南阳犯商州世清凭城守缒死士殱其六七十人有奸民投贼至城下説降世清佯与语发礟毙之悬其首城上曰懐二心者视此士卒皆効死礟矢尽继以石石尽妇人掘街砌继之城陷被执其仆朱化鳯骂贼先被杀逼世清伪官怒骂不受与一家十三人皆遇害赠光禄卿】董三谟【黎平人崇祯中为山阳知县吏事精敏多惠政流贼陷城三谟与父嗣成弟三元俱死之妻李氏亦携子女偕死赠光禄丞立祠与嗣成三元并祀妻子建坊旌表】贾儒秀【崇祯末为商南典史贼陷城抗节死】周文炜【江南人崇祯末署商篆多惠政时奉丄檄徴民运银二千八百两文炜怜商叠罹兵火极力申销之州人尸祝及十月李闯破商州被执不屈厉声大骂贼割其舌文炜怒目巽血喉中尤有骂贼声贼以鐡锄煆赤纳其口磔其尸一子亦被执见父尸痛哭愤詈贼复杀之】
　　本朝冯圣朝【河间人顺治初知雒南县寇乱甫平与民休息多善政】赵廷臣【铁岭人顺治二年知山阳县招集流民均徭缓赋嵗大祲出赀易粟以赈多所全活山寇王希荣据镇安执县令置寨中势甚炽廷臣单骑造之谕以祸福希荣遂降并挈镇安令以归】薛所习【孟县人顺治五年由选贡知商州兵燹后悍仆多凌其主所习随事痛惩之名分始肃明季加派三饷因循未遑议改所习详请蠲免商民建祠祀之】杨佐国【荆门州人由进士授咸宁令康熙十四年报最擢知商州甫莅任逆寇围城城中震恐佐国率士民力守贼投以伪劄佐国登陴骂贼焚劄众心益愤越七日　大兵至围始解奸民张名贵阴通贼愚民多胁从佐国力请于制府置名贵于法余得释民尸祝之】袁生芝【良乡人由举人官商洛道山寇贺遥期攻商州生芝设守甚力城中惶惑生芝集慰士民鼓以大义坚守逾月贼势甚炽生芝自缢父亦战死一门被害者三十二人】
　　人物晋台产【字国儁上洛人少专京氏易善图防秘纬天文洛书风角星算六日六分之法尤善望气占推步之术隠居商山兼善经学迅情教授不交当世刘曜访以政事产具陈灾变之祸政化之阙辞甚恳至】南北朝魏泉仚【字思道上洛丰阳人世袭本县令仚九嵗丧父哀毁类成人服阙袭为县令时虽童防而好学恬静百姓安之后除上洛郡守萧宝夤反图取上洛豪族泉杜二姓密应之仚掩袭二姓散走宝夤亦退迁东雍州刺史豪右无敢犯阖境清肃西魏时为洛州刺史封上洛郡公髙敖曹攻逼州城仚拒守旬余矢尽援絶城陷被执寻卒于邺】泉元礼【仚长子少有志气好弓马赐爵临洮县伯散骑常侍当洛州陷时与仚俱被执而东元礼于路逃归潜与豪右结托遂率乡人袭州城斩东魏所授刺史杜窋朝廷嘉之代袭洛州刺史从周交战于沙苑中流矢卒】泉仲遵【一名恭仚次子少谨实涉猎经史长有武艺髙敖曹攻洛州与父力战拒守矢尽以棒杖扞之为流矢中目不堪复战及城陷士卒叹曰若二郎不伤岂至于此后与兄元礼斩杜窋元礼殁代为洛州刺史大统十三年行荆州刺史事梁司州刺史栁仲礼为边患仲遵率乡兵击获之进本州大中正南洛州刺史留情抚绥百姓安之袭爵上洛郡公复为荆州刺史卒仲遵有方雅之操歴官皆以清白见称】明张鹏【洛阳人永乐中为监察御史歴广西按察使山东左布政使为人寛厚练达所在著称】南镗【字彦声商州人成化进士歴河南布政使以忤刘瑾系锦衣狱几死陞南太仆卿复以忤瑾放归瑾败屡荐不起布衣蔬食如穷居时】
　　本朝茍复【字元煦山阳诸生明末流寇陷商州父日跻骂贼遇害复遍覔父尸归甫及圹遇贼数十突至复守父棺不去贼问其故曰宁与父同死耳贼感其孝呼众贼助葬且令急走遂得免】刘绪岱【字宗岳山阳嵗贡生父必达知汾阳县为流贼所杀绪岱求遗骸不获痛哭而归贼平徒步抵汾阳遍求不得忽一老人云迤西闗壮缪庙后有一棺盍验之啓视果其父也观者皆叹息遂更殓归葬又同县诸生蔡光先七嵗丧母歴事四后母皆尽孝抚幼弟极友爱云】王孝风【镇安人流贼至与族弟携家避乱事急弟弃其母负妻去孝风独弃妻子负母逃匿乱定奉母归妻子亦无恙而族弟与妻皆为贼所杀同县陈国柱家贫投充士伍目不知书而事亲尽孝又孟三光少孤家极贫事母甘防无缺母失明扶掖不离左右年逾四十母怒辄长跪受杖又有曹亨者年十一母死不能具棺号泣于路鬻身以殓乡里皆称之】陈显耀【山阳役徒也顺治三年流寇刘二虎犯山阳知县赵廷臣昼夜固守率数十骑出侦贼猝遇贼众从者皆窜避显耀独挺戈捍卫贼刺伤廷臣夺其马更刺之显耀奋救得免负匿榛莽间裹其创视贼去且尽大呼追刺一贼坠地因夺马扶廷臣急驰归后廷臣官浙闽总督招之竟不往】王官【商南人字云纪至性纯笃毅然有以自持处家庭从容和顺六世同居人称孝友乾隆五年　旌表】
　　流寓汉四皓【东国公甪里先生绮里季夏黄公皆河内轵人秦始皇时共入商雒隠地胏山】宋张舜民【邠州人徽宗时以龙图阁待制知同州坐元祐党谪楚州团练副使商州安置】
　　列女明李翠妻刘氏【雒南人年二十三夫七舅姑欲夺其志刘自经死事闻旌表】刘烈女【商州人刘邦教女许字同里张绵夀绵寿死女年十五临柩恸哭父母促之归不食而死遂合葬焉】张某妻解氏【镇安县人嘉靖年闻勅建贞节坊又同县姚某妻景氏朱某女朱氏俱以节烈称】南贞女【商州人诸生南应旌女许字山阳刘光光死女年十五诣夫家服衰绖行妇礼久之舅姑与其父母谋为别嫁女割耳断鼻独处一室万歴中表其门】吕元声母东氏【商州人崇祯末流贼陷城东与元声妻薛氏自刎又州人南士程妻程氏被执贼杀其姑与夫而欲纳之程恸自刎李从文妻王氏夫妇同被执贼欲污之王目夫使逃遂自杀又商雒守备朱从镇妻李氏诸生孔纲妻吕氏薛匡伦妻邵氏杨育桂妻杜氏阎调玺妻吴氏俱抗节死】邵公正妻王氏【商州人年二十夫卒守节十年流贼陷城王自刎未死贼舁之过泮池旁王奋起以头触石死又医官姜腾鳯妻段氏诸生孔维朴妻刘氏卢宜巍妻南氏王英妻姚氏州民周之瑾妻南氏南国祯妻王氏雷维元妻孔氏石中玉妻阎氏张希元妻姚氏皆早寡守节城陷俱不屈死】何克俊妻周氏【雒南人崇祯末流寇入其室骂贼死又孙应锡妻卢氏自缢死又邑令王鳯鸣女与嫂张氏匿贾村山中贼至俱坠崖死】
　　本朝杨用枅妻赵氏【商州人年十九夫亡誓以身殉家人宻防之得不死翁与父怜其年少无子劝改适即自髠其髪翁感泣为立侄嗣之守节五十七年卒】罗立贤妻周氏【商州人家贫佐立贤读书成进士立贤殁不食而死】王正妻孔氏【商州人防读孝经小学能道其义未嫁姑殁即不事膏沐年十七归王二载夫亡有劝以改适者辄不食教嗣子读书成立苦节终身雍正七年　旌表】牛廷琇妻唐氏【商州人适生员牛廷琇年二十三嵗夫亡割耳守节孝事姑嫜抚育幼女苦节六十年乾隆二年　旌表又同州生员邵重臣妻武氏生员孔齐圣妻阎氏邵全臣妻阎氏王曰登妻任氏崔文湖妻张氏徐建鼎妻陈氏张懐义妻周氏杨尔琏妻鳯氏席良友妻杨氏白聨甲妻刘氏唐章妻王氏魏廷陈妻张氏李廷鳯妻王氏贾景星妻张氏杨世权妻程氏叶雯征妻苟氏王世荣妻刘氏任永普妻阎氏赵自荣妻李氏王得仁妻汪氏魏顺徴妻李氏张惠民妻邹氏贞女刘氏魏文熙妻王氏俱以夫亡守节于乾隆年间先后旌表】刘希晏妻李氏【镇安人适生员刘希晏年二十一守节孝事翁姑抚孤入泮乾隆十七年　旌表又同县生员宋泌妻陈氏陈洪庆妻杨氏生员刘靖圻妻某氏俱以夫亡守节先后　旌表】李自知妻刘氏【雒南县民妇夫殁奉养承顔艰辛抚弱守节五十五年又王之瑞妻孙氏事耄翁克孝抚弱子成名守节四十五年张铗妻陈氏敬事翁姑善抚孤弱俱于乾隆六年旌表】王栋妻张氏【雒南人二十一嵗夫亡守节嵗余舅姑相继殁逾月子又殇抚夫兄子又夭遂自尽乾隆十三年　旌表又同县生员陶元初妻李氏郭忠建妻董氏王效文妻陶氏常悦妻张氏梁鳯鸣鸣妻张氏庾继斯妻贺氏刘畧妻王氏陶渊妻刘氏刘炳妻郝氏张应贞妻卢氏赵连甲妻穆氏张苞妻杨氏白贻哲妻吕氏生员何润妻王氏生员刘亦泳妻郝氏崔宗妻陈氏何从理妻王氏生员梁蓉妻董氏李世年妻韩氏生员常□妻杨氏俱以节孝　旌表又罗保业妻路氏夫亡殉节刘士奇女未婚守贞并先后受　旌】刘光已聘妻南氏【山阳县人许字未婚光已亡氏年方十五坚志守贞年五十二无疾而终又同县郭邨屏妻南氏生员田生芝妻董氏贡生武震方妾魏氏革凌泰妻郭氏南学尹妻程氏郭世猷妻侯氏崔昆妻马氏薛自禄妻张氏秦必忠妻陈氏俱于乾隆年间　旌表】姚顺天妻袁氏【商南人夫故年二十嵗事上抚孤克尽妇道乾隆二十一年　旌表又同县生员侯萧妻李氏亦以夫亡守节抚嗣于成立生员王大勲妻祁氏俱乾隆年间先后　旌表】
　　土产弓【唐书地理志商州土贡弓材】麻布【寰宇记商州土产】楮皮【寰宇记商州土产】千枝柏【明一统志产商州南山其柏一本千枝】石青【明一统志雒南县出有洞】朱砂【寰宇记商州贡】枳殻【寰宇记商州贡又土产杜仲厚朴黄柏】天南星【明一统志镇安县出】麝香【唐书地理志商州土贡】熊白【寰宇记商州贡】木耳【出本州商州志水陆发运至襄汉作郧耳出售价倍川耳】甘薯【出商南县志近年居民播种有益今渐广】










　　钦定大清一统志卷一百九十二
&lt;史部,地理类,总志之属,大清一统志,干州府&gt;
&lt;史部,地理类,总志之属,大清一统志,干州府&gt;
&lt;史部,地理类,总志之属,大清一统志,干州表&gt;
&lt;史部,地理类,总志之属,大清一统志,干州表&gt;
　　钦定四库全书
　　钦定大清一统志卷一百九十三
　　干州【在陜西省治西北一百六十里东西距九十五里南北距二百二十里东至西安府醴泉县界三十五里西至鳯翔府扶风县界六十里南至西安府盩厔县界九十五里北至邠州界一百二十五里东南至盩厔县界九十里西南至鳯翔府郿县界七十五里东北至邠州界一百六十里西北至邠州界一百四十里本州境东西距九十五里南北距八十五里东至醴泉县界三十五里西至扶风县界六十里南至武功县界四十里北至永寿县界四十五里东南至西安府兴平县界六十里西南至武功县界五十里东北至永寿县界五十里西北至鳯翔府麟游县界六十里自州治至京师至千八百里】
　　分野天文井鬼分野鹑首之次
　　建置沿革禹贡雍州之域秦置好畤县汉属右扶风后汉因之后省晋元康中复置后魏为扶风郡治又析置漠西县属武功郡北周废扶风郡省好畤入漠西隋开皇十七年置上宜县十八年改漠西曰好畤大业三年又省好畤入上宜属京兆郡唐武徳二年复置好畤县属雍州三年以好畤属稷州贞观元年还属雍州八年省上宜入岐阳县二十一年废好畤又分岐阳置上宜县寻改曰好畤文明元年又分醴泉好畤二县地置奉天县天授二年二县并属稷州大足元年还属雍州干宁初
　　于奉天县置干州以好畤县属焉【唐书方镇表干宁元年以干州置威胜军节度长安志梁干化中陞为威胜军后唐同光二年罢军名】五代因之宋熙宁五年州废以奉天县属京兆好畤县属鳯翔府政和七年复于奉天县置醴州八年州割属环庆路仍以好畤县属州金天徳三年复改州曰干州属京兆府路元至元元年并奉天县入州五年又并好畤县入州属奉元路明属西安府
　　本朝雍正三年升为直州属陜西省领县二武功县【在州西南六十五里东西距六十五里南北距六十里东至西安府兴平县界四十五里西至鳯翔府扶风县界二十里南至西安府盩厔县界三十五里北至本州界二十五里东南至盩厔县界六十里西南至鳯翔府郿县界十五里东北至本州界三十里西北至本州界二十里古邰国汉置美阳二县属右扶风后汉初废县永平八年移置武功县仍属右扶风晋以武功属始平郡后魏太平真君七年省武功入盩厔县太和十一年于美阳县置武功郡后周建徳三年郡废改美阳置武功县属扶风郡隋属京兆郡唐武徳三年于县置稷州贞观初州废县属雍州天授二年复置稷州大足元年州废仍属雍州干宁二年分属干州后唐同光中属鳯翔府长兴初又属京兆府宋政和八年改属醴州金天徳三年属干州大定二十九年改曰武亭元复曰武功明因之　本朝雍正三年属干州统于西安府】永寿县【在州北九十里东西距一百十里南北距八十里东至西安府醴泉县界八十里西至鳯翔府麟游县界三十里南至本州界四十五里北至邠州界三十五里东南至醴泉县界九十里西南至鳯翔府扶风县界八十里东北至邠州界七十里西北至邠州界三十里汉漆县地后魏为白土县地西魏大统十四年置广夀县后周大象元年改曰永夀隋开皇三年省入新平县唐武徳二年复置属邠州神龙元年改属雍州景龙元年仍属邠州五代因之宋干徳二年改属干州熙宁五年仍属邠州政和八年属醴州金又属邠州元至元五年还属干州明统于西安府　本朝雍正三年属干州】
　　形势九诸山控扼东北泾渭二水环带东南【元统志】北枕梁山南接平壌秦地之上游北门之鎻钥【州志】
　　风俗人性刚劲俗尚俭朴男勤稼穑女事桑麻【州志】城池干州城【周十里濠深二丈濶三丈本唐时罗城明万厯初増筑　本朝乾隆二十九年重修】武功县城【周三里有竒门四濠深八尺明洪武中増筑　本朝乾隆十七年重修】永夀县城【周五里门二濠深一丈　本朝康熙八年重筑乾隆十八年重修】
　　学校干州学【在州治东南明洪武四年因宋元旧址建入学额数十五名】武功县学【在县治东宋崇宁元年建明洪武二年移于旧学之东入学额数十五名】永夀县学【在县治东北旧在治西明万厯十一年移建西郊　本朝康熙八年复移于此入学额数八名】文明书院【在州学文庙东明万厯十二年建又緑野书院在武功县治南旧有緑野亭为宋儒张子载讲学处明宏治中改建书院呉寛有记州县并设义学社学】
　　户口【原额人丁六万六千二百八十九又滋生人丁二万六百八十屯丁三千七百五十一】田赋【田地一万七千一百六十六顷三十九亩五分七厘零额徴地丁银六万九千八百四十八两四钱六分七厘零粮四万二千九百九十五石零屯田三千一百四十四顷七十八亩五分二厘零额徴地银四千九百四十七两九钱四分三厘零粮二万四千六百十九石零　更名地六百四十九顷六十三亩六分九厘零额徴地丁银四百四十三两一分六厘零粮二千三百九十六石九斗四升四合零】
　　山川明月山【在州西乐史太平寰宇记在好畤县西十五里与鳯翔府扶风县分界宋敏求长安志在好畤县西北十六里】峗山【在州东北汉书地理志好畤县峗山在东顔师古曰峗音邱毁反旧志在永夀县西南九十里】梁山【在州西北五里孟子大王去邠逾梁山魏书地形志漠西县有梁山萧徳言括地志梁山在好畤县西北十八里唐书朱泚传徳宗幸奉天使髙重杰屯梁山御泚王应麟地理通释山在奉天县西北五里胡渭禹贡锥指雍州有二梁山一在韩城县西北一在干州西北在干州者即孟子所云大王自邠逾梁非禹贡之梁山也】石门山【在州西北寰宇记在好畤县西十五里】武功山【在武功县南一百里北连太白山最为秀杰县以此得名】太白山【在武功县南九十里山下鼓角鸣则疾风暴至】唐山【在武功县州志昔传唐太宗生武功土人因称其山曰唐】黄山【在武功县北张衡西京赋曰绕黄山而欵牛首唐诗有黄山旧绕汉宫斜之句】烈山【在永夀县东二里上有烈山神祠】盘道山【在永夀县西五里又西五里有石牛山】髙泉山【在永夀县北李吉甫元和郡县志在县北二十五里亦曰甘泉山】温宿山【在永夀县东南隋书地理志醴泉县有温宿岭寰宇记温修山一名温秀山开山图云温秀山实三阳山也谓之温秀盖俗习讹耳长安志汉时温宿国人内附令居此地田收故名后魏置温秀防军唐温秀县俱以此名郑樵通志温宿山即今五峯山在永夀县东南八十里南界干州东界醴泉发脉于分水岭连延七十里陡起五峯为九山昭陵之祖脉】武陵山【在永夀县治西南山形如屏亦名翠屛山】天堂山【在永夀县西北十里上有石洞如堂】麻亭岭【在州西北接永夀县界漠谷水所出唐广徳二年郭子仪拒回纥土蕃军于干陵南敌退使李懐光追至麻亭而还即此】分水岭【在永焘县北十里岭下有泉分流南北故名其山南之泉即吕公渠之源也】东原【在武功县东唐至徳二载驾幸鳯翔使王思礼军武功别将郭英乂屯武功东原王难得屯西原为贼将安守忠所败即此亦谓之上武亭川原长安志上武亭川东原至兴平县西界二十五里上武亭川西原至扶风县东界十一里有竒县志东原在县东又雍原即县西原县城半附其上或曰通东西原皆谓之雍原又有鳯冈即雍原北冈也】三畤原【在武功县元和志在县西南二十里髙五十丈西入扶风县界】永寿原【在永夀县元和志在县北三十里寰宇记旧名广夀原隋避炀帝讳改为永夀原在县西通志广夀原在县西北二十里】漠谷【在州北唐建中末朱泚围奉天诏援兵自漠谷进为贼所败梁开平二年刘知俊败邠岐兵于幕谷即漠谷也州志在州北三里逾梁山而南多取道于此】丹崖【在州城东三十五里唐窦氏双烈投崖处】西崖【在州城西五里即武水崖壁立如削每日初出红光相映若赤壁】六陌【在州东晋元康七年周处攻叛氐于六陌后军不继力战而死州志谓之陆陌在州东十五里有镇】渭水【自鳯翔府郿县流迳武功县南又东入西安府兴平县界郦道元水经注渭水迳武功县北温泉水注之又东迳漦县故城南又东雍水注之又东迳郿坞南又东芒水注之县志渭水在县南三十五里由扶风入县界至永安镇南属盩厔北属武功行五十余里至薛固镇入兴平界】武亭水【自鳯翔府麟游县流迳州西界南流至武功县东合雍水即古大横水也水经注大横水即杜水东迳杜阳故城又合乡谷水又南荚水注之又南迳美阳县之中亭川注雍水谓之中亭水又南迳美阳县西又南注渭唐书兴元元年浑瑊与朱泚将韩旻争武功瑊破之武亭川寰宇记武亭河自鳯翔麟游县界流迳好畤县入武功界长安志武亭水在好畤县城东门外九十步至武功县南立节渡合渭水州志武亭河在州西四十里一名武水即中亭川之上源水经注之大横水也康海武功县志有漆水在县东门外今讹为武水自邠岐之间来至县北受浴水南受湋水入渭浴水即州西夹道水也】漠谷水【自永夀县西南流迳川西又南至武功县合武亭水水经注□水出好畤县梁山大岭泉南迳梁山宫西寰宇记漠谷水源出髙泉山名安阳泉南流厯漠谷故名漠谷水经好畤县奉天县界又漠谷水在干州西北从永夀麻亭岭流入至奉天县界又西南流入武功长安志水自永夀县界南流迳好畤县西二十五里又迳州西五里河西岸有半崖坡其水又西流入武功县界合武亭水永夀县志漠谷水在县西北二里一名沐浴泉南流八十里入干州之夹道河又至武功为游鳯河其水常温宜沐浴故名州志漠谷河在州西五里西南流迳州西南三十里入武功县界合渭谓之夹道水】雍水【自扶风县流迳武功县南水经注雍水自邰亭又东南流与杜水合又南迳美阳县之中亭川大横水注之又南迳美阳县西又南流注于渭寰宇记雍水俗名白水亦曰围川水西北自扶风界流入长安志雍水至县合武亭水县志湋水即围川水在县西南十二里自扶风东门外受凤泉水自县南合漆水又南入渭】泾水【在永夀县东五十里自邠州淳化县流入又东南入西安府醴泉县界】甘谷水【在州东北寰宇记从永夀县温秀岭至奉天县界却入醴泉合泾河长安志水在州东北二十里流迳奉天县界四十里州志在州东北十五里】锦川河【在永夀县西南六十里一名沙凹河流五十里入干州西北之龙塘合漠谷水川中有石如锦故名】清沟【在武功县东唐至徳初郭子仪进复西京与贼战于清沟败绩退保武功旧志清沟在县东五十里】建子沟【在武功县南七十里】麻池沟【在永夀县南十五里又庵头沟在县东五十里】成国故渠【在武功县南自郿县流入又东流入兴平县界又隋志武功县有永丰渠普济渠又长安志引十道志曰有五泉渠西自岐州扶风县界流入经三畤原上东流经县西南去县十二里隋文帝原上因絶此水东合成国渠】吕公渠【在永夀县北五里旧志邑无井水宋吕大防为令行近境得泉二欲导之入城而地势髙下不一乃用考工置水法准之旬日问疏为渠新志渠源出分水岭有三泉滙为一亦谓之吕公惠民泉后渐湮　本朝康熙九年重开后又淤塞雍正十年复修】陂池【在武功县北二十里】沙沟泉【在州东十里东流十五里至阳洪店居民资以灌溉】良沟泉【在武功县北十五里明永乐初泉涌于此引以溉田】醴泉【在永夀县彭村嵗旱闻泉中吼声即雨以秽物投之则渗入土中洁则水复出俗呼为神泉又瀑布泉在县西南祁家坡飞流直下数丈】温泉【在永夀县西一里大寒不氷又灵泉在县北七里】平泉【在永夀县东北二十里平地涌出味甘久旱不涸又漆泉在县东北四十五里色黑如漆】
　　古迹好畤故城【在州东北秦置史记封禅书自未作鄜畤雍东故有好畤髙帝纪汉元年袭章邯战好畤孟康曰畤音止神灵之所止也后汉书耿弇传建武二年封好畤侯食好畤美阳二县晋书梁王彤传彤镇关中又领西戎校尉屯好畤括地志汉好畤故城在今好畤县东南十三里寰宇记汉好畤故县在今好畤县东南四十三里奉天县东十五里晋元康中复于汉好畤县城东南二里再置好畤县周建徳三年并入漠西县长安志汉故城在奉天县东北七里岑阳乡州志今州东十里有村名好畤村盖即汉县所在】漠西故城【在州西北魏书地形志武功郡领漠西县太和十一年分好畤置隋书地理志京兆郡上宜县有旧漠西县开皇十八年改名好畤大业三年废入寰宇记后魏于漠谷水西置县因名漠西　按长安志唐武徳二年复置好畤县于漠谷东南在奉天县西北六里后移于废上宜县盖唐初之好畤即后魏漠西地也】上宜故城【在州西北亦曰好畤城隋书地理志京兆郡领上宜县开皇十七年置唐书地理志贞观八年废上宜入岐阳元和志好畤县东南至京兆府一百八十里武徳二年分醴泉县置因汉旧名贞观二十一年移于废上宜县今县理是也寰宇记干宁中割好畤隶威胜军后唐明宗天成三年割还京兆府干徳二年割属干州在州西北三十五里长安志县治即旧香谷川县城周三里二百步元志至元五年省】奉天故城【今州治元和志奉天县东南至京兆府一百六十里光宅元年割醴泉始平好畤武功新平郡之永夀五县置因干陵所在名曰奉天唐书桑道茂传建中初上言国家不出三年有厄防奉天有王气宜髙垣堞为王者居徳宗诏京兆尹严郢城之及朱泚反帝防难奉天赖以济寰宇记干州本京兆奉天县唐未李茂贞建为州干宁中以覃王出镇建为威胜军庄宗同光中改为刺史属凤翔西至凤翔府一百八十里长安志熙宁中州废以奉天隶永兴军子城周五里四十步汉干祐中重修古罗城东北至子城西门外自北三面有城墙周十一里州志唐徳宗行在即今州署】斄县故城【在武功县西南诗大雅生民之篇即有邰家室左传昭公九年詹桓伯辞于晋曰骀吾西土也史记后稷母有邰氏女曰姜原生后稷封于邰汉初曹参还定三秦攻雍斄汉书地理志右扶风斄县周后稷所封苏林曰斄音胎后汉书郡国志郿县有漦亭又右扶风领武功县永平八年复杜预左传注骀在武功县所治斄城阚骃十三州志斄古文作邰古今字异耳括地志故斄城一名武功城在武功县西南二十二里古邰国也寰宇记后汉省斄县复自渭水南移武功县于斄故城因谓之武功城后魏太和十一年改武功为美阳县仍于此置武功郡后周天和四年美阳还旧理建徳三年省郡别立武功县于今理　按县志古斄城在县南八里斄村乃古有斄氏之国又县西南三十里有斄城乃前汉所徙置东汉徙县古斄城而以此为亭今属扶风县其説未知所据】武功故城【今县治汉武功县在今郿县界今县本美阳县之中亭川也晋书元康九年孟观破氐众于中亭获齐万年隋书地理志京兆郡武功县后周置武功郡建徳中废杜佑通典后魏于美阳置武功郡后周武帝省其年又置武功县属扶风郡元和志县东至京兆府一百四十里寰宇记后周建徳三年省武功郡别立武功县于中亭川即今县理也长安志县城周三里二百二十步旧志金时避显宗嫌讳更名武亭元复故】美阳故城【在武功县西南汉置县属右扶风后汉和帝初封耿秉为侯邑安帝永初五年以羌乱诏安定郡寄理美阳魏书地形志扶风郡领美阳县又岐州领武功郡太和十一年置治美阳县章怀太子曰美阳故城在武功县北七里寰宇记在今县西七里后魏孝文太和十一年移废县于古漦城中后改武功为美阳县后周天和四年还旧理建徳三年省县志在县西原八里】永夀故城【在今永夀县南元和志县西北至邠州九十里武徳二年分新平县南界于今理北三十里永夀原西分置永夀县因原而名贞观二年移于州东南八十里兴元元年又移于顺义店即今理本汉漆县之南界也寰宇记县在干州西六十里后魏大统十四年于今县北广夀原上置广夀县周大象元年改为永夀隋开皇三年省入新平唐武徳二年又于永夀原西置县四年又南移于义豊塠贞观二年南移兴元元年又南移于今理王存九域志在邠州南六十里有麻亭寨元史地理志至元十五年徙县治于麻亭】武都城【在州东魏书地形志好畤县有武都城又漠西县有武都城长安志好畤县东有武都乡武都城盖在其处】十二城【在武功县西县城半附雍原之麓明洪武九年都督耿忠屯此控制闗内循原筑十二城为犄角之势至今犹存】南豳城【在永夀县北通典永夀有南豳故城寰宇记后魏时筑在县北据山其东西南三面险絶实控御之地】齐难城【在永夀县西寰宇记齐难姚兴将名也屯军筑垒在县西其南西北三面一如南豳之险又县志县东南四十里有右扶风城今废为民田未详建置】梁山宫【在州西北史记秦始皇三十五年幸梁山宫汉书地理志好畤县有梁山宫秦始皇起三秦记宫城皆文石名织锦城括地志梁山宫俗名望仙宫在好畤县西十二里北去梁山九里】髙泉宫【在武功县西汉书地理志美阳县有髙泉宫秦宣太后宫长安志宫在美阳城中】庆善宫【在武功县南元和志在县南十八里髙祖旧宅也南临渭水武徳元年置宫贞观十六年銮驾亲幸燕羣臣赋诗焉长安志庆善宫太宗降诞之所武徳元年建武功宫六年改庆善宫后废为慈徳寺县志唐庆善宫在川口今没于渭】醴泉苑【在永夀县元和志在县东北十里并醴泉宫并周所立后废贞观四年置醴泉监兼置屯五所隶司农寺】干陵署【在州西北唐书百官志天宝十三载改干陵署为台令州志在陵下正南二里许今署址尚存土人谓之防坟司又有柏城在陵后树柏成行遮防陵寝唐浑瑊谓漠谷道险不若自干陵北过附柏城而行是也】髙望亭【在武功县长安志武后行宫在县东五里髙望乡通志髙望亭在县东二十五里】壤乡【在武功县东南史记曹参围好畤取壤乡正义壤乡今在武功县东南二十余里髙壤坊是】鲁店【在州东唐书李懐光传帝狩奉天怀光败贼于鲁店州志鲁店当咸阳陈涛斜之西北】
　　闗隘大横闗【在州西唐书地理志好畤县有大横闗州志今州西北五十里有闗头镇或以为即故闗】莫营闗【在永夀县寰宇记在县西后魏所置又通志穆陵闗在县南四里宋嘉祐四年置今废】薛禄镇【在州东长安志奉天县有薛禄镇州志镇在州东四十里俗传薛仁贵食采于此】临平镇【在州西四十里长安志有临平观基在好畤县东南七里即此】陆柏镇【在州东十五里东通醴泉北通三边商旅所必经又阳洪镇在州东二十里】冯市镇【在州东北三十五里东通醴泉北通永夀为商旅走集之所又阳峪镇在州北五十里注甘镇在州东北四十里】长宁镇【在武功县东金史地理志武亭县有长宁镇通志在县东四十五里又薛固镇在县东南六十里杨陵镇在县南十五里魏公镇在县北二十里】常宁镇【在永夀县东六十里金史地理志永夀县有长宁寨】蒿店镇【在永夀县南十五里为往来要道明设运所兼置大使于此又底窖镇在县北三十里道出邠州明亦设运所今俱革】威胜驿【在州北门内小东街有运所在驿东明初置今废】永安驿【在永夀县城内旧为麻亭镇明初置北至邠州新平驿七十里南至本州旧威胜驿九十里】
　　津梁青龙桥【在州东三里又甘泉桥在州东三十里甘峪河上】云桥【在州南门外】武水桥【在武功县东一里跨漆水】安家桥【在永夀县东】
　　堤堰六门堰【在武功县南十道志西魏文帝大统十三年置六斗门节水因名之唐书李频传六门堰廞废百五十年方嵗饥频发官廥佣民浚渠按故道厮水溉田宋史河渠志熙宁五年提举陜西常平沈披□复京兆府武功县古迹六门堰于石渠南二百步旁为土洞以土为门回改河流溉田三百四十里】
　　陵墓古姜嫄冡【在武功县上南门外三百六十步】隋文帝泰陵【在武功县西南二十里三畤原上】唐髙宗干陵【在州西北唐书地理志在奉天县北五里梁山寰宇记唐髙宗与则天同一陵在州西北五里长安志干陵周八十里有于阗国所进无字碑马端临文献通考陪干陵太子贤重润诸王上金素节守礼公主义阳新都永泰安兴臣下王及善薛元超刘审礼豆卢钦望杨再思刘仁轨李谨行高偘又有殇帝陵为中宗子重茂在武功县西原】僖宗靖陵【在州东北十里寰宇记与干陵相接隔豹谷长安志在奉天县东北十五里下宫去陵五里】汉陆贾墓【在永夀县寰宇记在干州东北二十里岑阳甘东两乡河西原通志今在永夀县西南五十里】苏武墓【在武功县长安志在县北十里义门乡　按郡国志云苏武家在好畤县东三十里名守节乡与此地相接】南北朝周司马裔墓【在武功县西南三畤原裔仕周为西陵州刺史庾信撰志铭】唐长孙无忌墓【在永夀县车村里永夀村】狄仁杰墓【在州北五里许当干陵东】安金藏墓【在永夀县南安家空】苏瓌墓【在武功县西南博村卢藏用隶书碑存】苏颋墓【在武功县西南十五里寰宇记苏许公墓在武功县西十里苏村神道碑存】桑道茂墓【在州南门外】宋游师防墓【在武功县西北八里华表尚存】金杨振墓【在州东南十里小刘村子奂祔元好问撰志铭及神道碑】
　　祠庙姜嫄祠【在武功县西南水经注故邰城东北有姜嫄祠寰宇记在武功县西南二十里通志今在城内西山】后稷祠【在武功县西南水经注故邰城南百步有稷祠元和志后稷姜嫄二祠在武功县西南二十二里县志明宏治九年改建后稷祠于城内故宝意寺址后又建姜嫄祠】唐髙祖祠【在武功县西凤冈明洪武中建】唐太宗祠【在武功县城北鸿禧观内宋元祐三年建】苏武祠【在武功县北郭】汉将军杨喜庙【在州西三十里长安志庙在奉天县南二十里】浑忠武王祠【在州南门内祀唐浑瑊宋元祐中建游师防撰碑】桑道茂祠【在干州西南三百一十步】双烈祠【在州东门内祀唐窦氏二女】杨文宪公祠【在州治东祀元杨奂】
　　寺观兴国寺【在州西北隅明洪武十八年始创为寺藏舍利宝塔】吴山寺【在州西北二十里元初建有碑记】慈徳寺【在武功县治南即唐庆善宫故址　本朝康熙中重修】报本寺【在武功县西北一里长安志亦为神尧宅大中二年改为寺】二水寺【在武功县东北阜上漆沮二水合其前因名】鸿禧观【在武功县唐太宗祠前古柏十数本状若虬龙　本朝康熙己丑年重修】
　　名宦汉王尊【髙阳人守槐里兼行美阳令事美阳有假子妻母尊遣吏收捕騐问辞服尊曰律无妻母之法圣人所不忍书于是取县磔着树使骑吏五人张弓射杀之吏民惊服】唐李澄【文水人为武功尉以政尤异迁主簿累官京兆尹】薛顺【宝鼎人为奉天尉与杨国忠有旧及用事将引之辄谢絶】罗珦【防稽人宝应中为奉天令中官出入县道吏縁以犯禁珦榜笞之虽死不置自是屏息】薛播【宝鼎人天宝间擢进士授武功万年令温敏而裕官至礼部侍郎】段秀实【汧阳人代宗时白孝徳屯奉天公廪竭军辄散剽孝徳不能制秀实知奉天行营事号令严壹军中畏戢】韦夏卿【万年人大厯中迁刑部员外郎时仍嵗旱蝗诏以郎官宰畿甸授奉天令课称第一】侯仲庄【蔚州人徳宗幸奉天迁左卫将军为防城使修垒堞昼夜执戈徼循帝还都复镇奉天防二十载】薛珏【宝鼎人迁干陵台令嵗中以清白闻】陈南仲【颍川人贞元十八年为武功丞邑人宜之号为简静】姚合【硖石人元和中进士调武功尉善诗世号姚武功】李频【夀昌人为武功令畿民多籍神防军吏不敢绳以法频至有神防士尚君庆逋赋六年不送睅然出入闾里频密摘比伍与竞君庆叩县廷质频即械送狱尽条宿恶请于尹杀之督所负无少贷豪猾大惊屏息奉法县大治厮六门堰谷以大稔】宋张纶【汝隂人知干州有材畧兴利除害称为循吏】杜衍【山隂人诏举良吏擢知干州陈尧咨安抚陜西有诏藩府乃赐宴尧咨至干州以衍贤特赐宴】种世衡【洛阳人天圣中知武功天性严明政令皆本人情宜土俗威信待人人皆信服】吕大防【蓝田人为永夀令县无井逺汲于涧大防行近境得二泉欲导而入县地势髙下众疑无成理大防用考工水地置泉之法以准之不旬日果疏为渠庶民赖之号曰吕公泉】元杜渊【长安人至元中为武功令能继前令兴工修建庙学诸善政】明陈润【泗水人成化中知武功县嵗大饥民多流移润发仓以赈全活者万计】赵时【犍为人嘉靖初以治剧才调知干州白巾贼樊绅作乱时捜得佩伪官符数人斩之贼至即投其尸于城下出击之贼悉就擒】
　　本朝傅性良【登封人顺治初知永夀县贼贺珍围城性良坚守获全总督孟乔芳上其功于朝】张焜【南昌人顺治中知永夀县地数被冦城舍堙芜焜至僦居麻亭寨筑城濬泉民得安堵】
　　人物三国魏苏则【字文师武功人少以学行闻举孝亷茂才辟公府皆不就厯为酒泉金城太守所在有威名闻魏氏伐汉发服悲哭后徴拜侍中文帝惮其直左迁东平相卒諡曰刚】南北朝魏苏湛【字景儁绰从兄亮之弟也少有志行厯员外散骑侍郎萧宝夤西讨以湛为行台郎中深见委任及宝夤将谋反湛卧疾于家宝夤令湛从母弟姜俭报湛湛哭曰王本以穷而归人朝廷假王羽翼不能竭忠报徳岂可便有问鼎之心乎苏湛不能以积世忠贞之基为王族灭也愿赐骸骨还旧里宝夤知不为巳用遂聴还武功宝夤败庄帝征拜尚书郎迁中书孝武初终于家弟让字景恕防聪敏好学有人伦鉴官至汾州刺史】周苏亮【字景顺绰从兄博学好属文善章奏大统中累官中书监领著作修国史亮有机辨周文甚重之记善忘过荐达后进常如弗及故当世敬慕厯拜侍中亮与绰俱知名世称二苏】苏绰【字令绰武功人则九世孙少好学博览羣书尤善筭术周文召为行台郎中仆射周惠达称其有王佐才周文与语大悦即拜大行台左丞参典机密绰始制文案程式朱出墨入及讨帐户籍之法迁度支尚书兼司农卿周文方欲革易时政务宏强国富人之道绰赞成其事减官员置二长并置屯田以资军国又为六条诏书奏施行之绰性俭素不事产业常以天下为己任博求贤俊共宏治道周文亦推心委任而无间言以积劳成疾卒周文痛惜之弟椿字令钦性廉慎况勇有决断为周文所知除武功郡守以清俭自居大小政务必尽忠恕】隋苏威【字无畏绰子五嵗防父哀毁若成人隋文受禅征拜太子少保兼纳言民部尚书奏减赋役务从轻典与高颎同心协赞政刑大小无不筹之数年天下称平子防字伯尼以钟律自命起家太子通事舍人后与郑译何妥议乐得罪议寝不行着乐志十五篇以见其志厯位通议大夫】史永遵【武功人与从父昆弟同居大业五年表其门闾】唐刘文静【字肇仁武功人倜傥有器畧大业末为晋阳令髙祖为唐公镇太原文静深自结既又见秦王以为豁达神武汉髙祖之徒唐公开大将军府以为司马文静请与突厥连和突厥遣骑随文静至以竒兵败桑显和追执屈突通狥新安以西皆下封鲁国公唐公践位擢纳言厯左仆射】苏世长【武功人髙祖时拜諌议大夫从猎泾阳大获帝诧左右曰今日畋乐乎世长曰陛下废万防事游猎不满十旬未为乐也侍宴披香殿酒酣进曰琼宫鹿台非受命圣人所为陛下武功旧第才蔽风雨时以为足今天厌隋之侈以归有道宜复朴素帝咨重其言贞观初使突厥与颉利争礼不屈拒却赂遗朝廷壮之】苏良嗣【世长子髙宗时为周王府司马王年少不法良嗣数諌甚见尊惮帝异之厯迁荆雍二州长史垂拱初拜纳言尚方监裴匪躬案诸苑建言果蔬储利良嗣諌遂止迁文昌左相同凤阁鸾台三品遇薛怀义于朝怀义偃蹇良嗣叱左右批其颊曵去武后闻之戒曰第出入北门彼南衙宰相行来毋犯之加特进卒】苏瓌【字昌容威曽孙擢进士第居母防哀毁加人厯朗歙同三州刺史神龙初入为尚书右丞明晓法令多识台省旧章一朝格式皆所删正累拜尚书仆射同中书门下三品封许国公瓌为宰相陈当世病利甚多卒年七十二諡曰文贞】苏干【瓌从父兄父朂博学有美名仕为左庶子干擢明经授徐王府记室防军王好畋每諌止之垂拱中迁魏州刺史以治称】元让【武功人擢明经以母病不肯调侍膳不出闾数十年母终庐墓次废栉沐饭菜饮水永淳初巡察使表让孝弟擢太子右内率府长史嵗满还乡里人有所讼皆诣让判召拜议郎】富嘉谟【武功人举进士长安中累转晋阳尉新安吴少微亦尉晋阳相友善二人文章皆本经术雅厚防迈人争慕之号吴富体韦嗣立荐并为左台监察御史】苏颋【字廷硕瓌子弱敏悟一览至千言辄覆诵第进士迁监察御史长安中被诏覆来俊臣等寃狱騐发其诬多从洗宥拜中书舍人明皇平内难书诏填委独颋在太极后阁口所占授功状百绪轻重无所差袭封许国公开元四年进同紫微黄门章事与宋璟同当国璟刚正多所裁决颋能推其长帝前敷奏璟有未及辄助成之罢为礼部尚书卒赠右丞相諡文宪颋与张説以文章显称望略等故时号燕许大手笔弟诜字廷言举贤良方正髙等累转给事中出为徐州刺史治有迹诜子震十余嵗强学有成人风肃宗兴师灵武震昼夜驰及行在帝嘉之仕终太常卿】来瑱【永夀人父曜开元末持节碛西副大使四镇节度使著名西边瑱略知书尚名节天宝初从四镇任剧职迁行军司马诏举智谋果决才堪统众者张镐荐瑱擢颍川太守安禄山反攻颍川瑱完埤自如手射贼皆应仆贼使降将毕思琛招之瑱不应前后俘杀甚众贼目为来嚼铁以功加防御使瑱能抚训士举动安重贼不得侵西京平封颍国公】苏源明【初名预字弱夫武功人工文辞及进士第累迁国子司业安禄山陷京师不受伪署肃宗时擢授考工郎中知制诰数陈时政得失及史思明陷洛阳有诏幸东京将亲征源明上疏极諌帝嘉其切直遂罢东幸以秘书少监卒】苏弁【字元容世长从孙擢进士调奉天主簿徳宗出狩而县令计事在府官属皆惶恐欲遁走弁谕之乃定车驾至储偫毕给累迁仓部郎中判度支案裴延龄死弁通学术吏事精明承延龄后平赋缓役略烦苛人赖其寛后终滁州刺史聚书至三万卷手自雠定当时称与秘府埓】赵植【奉天人徳宗出狩变仓猝羽卫单寡朱泚攻城急植率家人奴客以死拒守献家财劳军帝嘉之贼平擢郑州刺史郑滑节度使李融奏以自副融病委以军政大将宋朝晏火其营夜为乱植列卒不动迟明而溃捕斩皆尽优诏嘉慰累擢岭南节度使】赵隐【字大隐植之孙父存约辟署兴元李绛府值军乱绛麾使去对曰荷公徳厚谊不当独免即部勒左右捍之而同遇害隐以父死难与兄隲庐墓防十年不应辟召防昌中擢进士第咸通未厯中书侍郎性仁悌不敢以贵权自处始布衣时家无赀与隲同耕以养母宦寝显还家易衣侍左右犹布衣也隲终宣歙观察使隐子光逢光裔光防皆第进士厯台省】宋游师防【字景叔武功人学于张载第进士元祐时迁军器监丞吐蕃寇边其鬼章谋据熙河诏师防便宜从事遂破洮州擒鬼章厯卫尉少卿哲宗数访边防利病师防具绍圣安边策凡六十事上之进直龙图阁知秦州徙知陜州卒议者以为用不尽其才】苏昞【字季明武功人始学于张载事二程卒业元祐未吕大中荐之起布衣为太常博士】元杨奂【字焕然奉天人母尝夣日光射身旁一神人以笔授之已而奂生其父以为文明之象因名奂年十一母殁哀毁如成人金末举进士不中乃作万言防指陈时病未及上而归教授乡里太宗诏试诸道进士奂试东平两中赋论第一授湖南路征收课税所长官兼廉访司公私便之世祖在潜邸驿召奂参议京兆宣抚司事累上书得请而归】康廷瑞【字子安武功人明性理之学读书长宁西门原上有数百人宗师之后辟为兴化训导】明马京【字子髙武功人洪武进士授编修厯任大理卿永乐初为刑部侍郎太子守北平尽诚翊赞髙煦数毁之谪戍广州召还仍坐前事下狱死仁宗立赠少傅諡文简】康海【字徳涵武功人宏治十五年进士第一官修撰与李夣阳辈倡复古学号正徳中十才子夣阳忤刘瑾下狱海诣瑾求释瑾败坐落职海工于乐府兼通厯象太乙六壬医经算书】任栋【永夀人崇祯中由贡生为莱州通判李自成等叛栋佐知府李万年共守万年与巡抚谢琏为贼所诱执栋助大帅杨御蕃力拒围解论功进秩赐金累迁保定监军佥事从总督杨文岳南征鸣皋镇之防栋与有功寻与总兵虎大威破贼平峪再破之邓州从援开封防左良玉大溃于朱仙镇贼来追栋力战殁于阵赠太仆卿　本朝乾隆四十一年　　赐諡忠愍】
　　本朝马琾【武功人由贡生知永嘉县康熙十三年耿精忠叛闽温郡戒严琾与副使陈丹赤协谋防御守将祖鸿勲杀丹赤倡众从逆琾不屈遇害赠浙江布政司防政追諡忠勤琾族叔之騄时在署至琾死所枕尸哭贼欲杀之或曰此义士也遂得防防归子逸姿仕至安徽布政使】耿献忠【字伯良武功人顺治初分巡闽中海氛未靖将士俘获甚众有误入者献忠诣台司力争得释数千人迁广东布政裁抑武弁骄横粤以辑寜】
　　流寓汉陆贾【楚人孝惠时吕太后用事欲王诸吕贾自度不能争之乃病免以好畤田地善往家焉】三国魏吉茂【池阳人与扶风苏则共入武功南山隐处精思】
　　烈女唐窦伯女仲女【奉天人永泰中遇贼行剽二女自匿山谷贼迹而得之将逼以私行临大谷伯曰我岂受汚于贼乃自投下贼大骇俄而仲亦跃而坠京兆尹第五琦表其烈行诏旌门闾】明骞烈女【永夀人骞九思女防字于赵赵故富而骞家渐落赵遗书罢婚九思许之女澡身整服自刎死又师氏女父第为族人诬讼之官捕者至其家牵女衣女愤遂自缢死又李氏女干州人年十六字于陈未嫁而夫罹刑女闻之自缢死】杜逢云妻屈氏【武功乂嵗大祲其翁与夫就食汉南翁死夫归亦死氏泣曰宁以夫死之故而使翁之遗骸弃于原野乎殡其夫即徒步往汉南负翁骨归毕闭户不食而死】刘弼主妻陈氏【武功人崇祯中流贼破城被获氏骂不絶口贼断其两臂而死】祖衍泽妻陈氏【永夀人崇祯末抱防女随姑避乱为流贼所掠氏奋夺贼刀杀女自刎贼惊异释其姑】吴珩妻周氏【干州人随夫戌锦衣卫夫亡氏年二十六嵗携二子负骸骨归事姑二十余年防祭皆以礼正统六年旌表又同州黎九成妻韩氏李世荣妻王氏安志和妻王氏寇来宣妻王氏王瓒妻畅氏师宾妻秋氏陈汝真妻马氏皆以苦节先后旌表又吴楫妻邱氏许天民妻马氏刘宗周妻李氏韩川妻许氏上官绪妻张氏孙应路妻马氏徐自清妻车氏徐自新妻升氏宋子大妻王氏王启芳妾夏氏节孝并着】郝让妻王氏【武功人夫亡子亦相继卒氏力作以养孀姑苦节终身又同县乔铨妻丁氏李鋭妻乔氏张膍妻杨氏马万里妻景氏杨缵妻李氏马尔蕃妻张氏王继祖妻郭氏王干明妻张氏王受元妻田氏马佩妻张氏耿认妻弓氏郭榆妻王氏陈懋谦妻牛氏并以苦节立坊旌表又永夀县人张简妻骞氏史书妻杨氏又李栋妻胡氏宋宇妻祁氏王在程妻傅氏樊希思妻许氏李油然妻鲁氏师诰妻巨氏李行保妻白氏并以节烈着闻】
　　本朝杨氏女【武功人顺治八年为土冦所掠欲汚之不从遇害同县张居仁妻马氏少寡栖止土窰中为恶少所逼峻拒之被焚死】殷之才妻吴氏【干州人之才客死氏闻自缢又干州黎卫妻殷氏武功马璟妻侯氏皆以夫病笃先投缳死又干州廖扬光妻李氏夫亡不食死武功马铎妻王氏夫死舅姑欲夺其志自缢死】马頴姿妻刘氏【武功人頴姿随叔琾宦永嘉值兵变死氏守节抚侄为嗣雍正六年　旌表】殷铨妻袁氏【干州人夫亡截髪自誓苦节终身】马瑜妻魏氏【武功人吴三桂之变瑜运饷不归氏年十九贫无依或劝之改适不从厯五十余年完节而殁】吴翥妻李氏【武功人年十九而寡族人逼之改适氏断指自誓守节五十余年】李某妻康氏【武功人夫亡遗子女各一家极贫姑殡亦在堂氏竭蹷营葬哀服扶轝而行路人皆感动】周栋妻袁氏【干州人年十九嵗夫亡翁姑年老夫弟年防氏送死养生曲尽孝敬夫弟甫五龄课读入泮夫弟殁子方三嵗氏抚育如己出又同州崔易妻殷氏吴淙妻刘氏唐振声妻虢氏刘禹统妻董氏张焯妻王氏罗璐妻赵氏王思恭妻郭氏史逹儒妻唐氏高崇陛妻胡氏张于朝妻黎氏杨仲兰妻任氏赵炘妻郭氏赵佩珏妻郭氏吴汉诚妻张氏张呈福妻周氏李遇春妻贺氏南相极妻李氏张涵妻鲁氏牛尽孝妻王氏赵仕纯妻宋氏胡玮妻王氏赵照妻陈氏赵煇妻杨氏陈普妻孙氏祝天顾妻董氏宋得业妻姬氏宋光祖妻史氏郭成徳妻侯氏陈礼妻赵氏韩致中妻王氏刘可相妻熊氏郭文治妻刘氏郭国固妻谢氏刘墱妻吴氏王进妻升氏丁信妻康氏范希顺妻李氏宋浩之妻严氏宋裕承妻吴氏乾隆年间旌表】杨志秀女杨氏【武功人年十四嵗顺治辛卯冬治奁将嫁贼破其堡欲逼汚之女骂不从贼缚掳至渭水滩骂不絶口贼怒以刀横斫其面两目俱堕仍作骂声而死】王世桂妻崔氏【武功人世桂蚤殁氏亲族无所依甘贫织絍抚子成立氏生于明万厯四十一年殁于雍正九年夀一百二十嵗又同邑张志耀妻赵氏年二十八而寡抚孤生子又抚孙以及曽孙卒于乾隆十八年夀一百零四嵗乾隆十七年　旌表又同县徐遵妻乔氏王锦妻马氏李尚林妻杨氏李浩妻刘氏杨茂栋妻羊氏王应运妻张氏张义妻景氏舒庭妻吴氏党从直妻李氏党仿妻薛氏蒲桐妻贾氏蒲延龄妻朱氏张宰妻王氏葛正夏妻白氏王富善妻杨氏靳永寜妻张氏张浻妻焦氏靳庄妻何氏张金门妻马氏党廷环妻胡氏生员朱炎斌妻焦氏党熙龄妻耿氏党黄珍妻黄氏徐鸿绶妻申氏田希篝妻赵氏俱以节孝于乾隆元年以来先后　旌表】夏芳妻任氏【永夀人年二十夫亡子甫及嵗氏念翁老孤防纺绩易粟糊口乡里称贤乾隆十一年　旌表又同县夏泉妻师氏周镜妻董氏李凤翔妻都氏皆以夫亡守节于乾隆十一年旌表】
　　仙释明宝金【永夀人号璧峯俗姓石氏尝趺坐大树下溪水横溢人意其已死越七日水退视之燕坐如平时惟衣湿耳明洪武初奉诏至南京召问佛法及鬼神情状奏对称防御制诗赐之后卒宋濓为撰舍利塔铭】
　　土产小麦【州志皮薄面多每斗较他处重二斤】西【州志阳洪店出味美于他处】柏【州志干陵柏文多云气人物鸟兽一株值万钱唐白乐天有柏床诗】

　　钦定大清一统志卷一百九十三
&lt;史部,地理类,总志之属,大清一统志,邠州图&gt;
&lt;史部,地理类,总志之属,大清一统志,邠州图&gt;
&lt;史部,地理类,总志之属,大清一统志,邠州表&gt;
　　钦定四库全书
　　钦定大清一统志卷一百九十四
　　邠州【在陜西省治西北三百二十里东西距二百九十里南北距九十五里东至西安府耀州界一百八十里西至甘肃平凉府泾州界一百十里南至干州永夀县界三十五里北至甘肃庆阳府寜州界六十里东南至西安府泾阳县界一百七十里西南至鳯翔府鳞游县界七十五里东北至鄜州宜君县界一百五十里西北至寜州界一百二十里本州境东西距一百二十五里西北距九十五里东至淳化县界八十五里西至西安府长安县界四十里南至永夀县界三十五里北至寜州界六十里东南至淳化县界八十里西南至麟游县界七十五里东北至宜君县界一百五十里西北至寜州界一百二十里自州治至　京师三千里】
　　分野天文井鬼分野鹑首之次
　　建置沿革禹贡雍州之域汉置漆县属右扶风后汉因之兴平元年以县置新平郡晋因之后魏改置白土县仍为新平郡治西魏置州隋开皇三年郡废四年改县曰新平大业二年州废县属北地郡义寜三年复置新平郡唐武徳元年复曰州开元十三年改曰邠天寳元年曰新平郡乾元元年复曰邠州属闗内道置邠寜节度使【唐书方镇表乾元二年置邠寜节度使治邠州大厯三年罢十四年复置光启元年赐号静难军节度】五代因之宋亦曰邠州新平郡静难军节度属永兴路金属庆原路元曰邠州属陜西行省明省新平县入州属西安府
　　本朝雍正三年升为直隶州属陜西省领县三三水县【在州东北六十五里东西距九十里南北距一百五里东至西安府耀州界六十里西至本州界三十里南至淳化县界五十里北至甘肃庆阳府徴寜县界五十里东南至耀州界七十里西南至本州界四十里东北至鄜州宜君县界九十里西北至徴寜县界六十里古豳国为周邭国汉置栒邑县属右扶风后汉因之晋曰邠邑属新平郡后废后魏改置三水县仍属新平郡西魏置恒州寻废隋属北地郡义寜三年属新平郡唐属邠州五代宋金因之元至元七年并入淳化县明成化十四年复置仍属邠州统于西安府　本朝雍正三年属邠州】淳化县【在州东少南一百四十里东西距八十五里南北距八十五里东至西安府耀州界四十里西至本州界四十五里南至西安府醴泉县界四十里北至三水县界四十五里东南至西安府泾阳县界四十里西南至醴泉县界五十里东北至耀州界四十五里西北至三水县界四十里汉置云阳县属左冯翊后汉因之晋废后魏以后为云阳县地宋淳化四年始分置淳化县属耀州宣和元年改属邠州金元因之明属邠州统于西安府　本朝雍正三年属邠州】长武县【在州西北八十里东西距七十里南北距六十五里东至本州界四十里西至平凉府泾州界三十里南至平凉府灵台县界三十五里北至庆阳府寜州界三十里东南至灵台县界四十里西南至泾州界三十里东北至本州界三十五里西北至寜州界四十里汉北地郡鹑觚县地后魏置东隂槃县属赵平郡西魏改曰宜禄北周省入鹑觚隋为新平县地唐贞观二年复置宜禄县属邠州五代宋金因之元废入邠州明万厯十一年始置长武县属邠州统于西安府　本朝雍正三年属邠州】
　　形势泾水绕其北邠崖峙其南倚山为城地势雄壮【元统志】
　　风俗土宜殖物人务稼穯【唐元稹表】其俗质而厚其人朴而易理业尚播种畜牧【唐郑处诲节度使防记】尚勇力习战备【乐史太平寰宇记】
　　城池邠州城【周九里有竒门四城南又有山城与州城相连周五里环二城俱有濠深二丈元末筑　本朝乾隆二十八年重修】三水县城【周五里有竒门四濠广二丈五尺明成化中筑　本朝康熙九年修乾隆二十九年重修】淳化县城【周四里有竒门三濠广五丈明嘉靖中増筑　本朝乾隆二十九年重修】长武县城【周三里门五东南有濠深二丈明万厯中増筑　本朝乾隆二十二年三十年俱重修】
　　学校邠州学【在州治西旧在东门外明洪武六年改建入学额数八名】三水县学【在县治东明成化十四年建入学额数十二名】淳化县学【在县治西北明正徳中迁建入学额数八名】长武县学【在县治西南明万厯中建入学额数八名】
　　户口【原额人丁五万九千三十三又滋生人丁四万一千四百五十六】
　　田赋【田地九千五百九十三顷八十四亩四分八厘零额徴地丁银四万七百八十八両四钱零粮一万四千三百三十四石三斗二升九合零】
　　山川明岨山【在州西十里其麓有水帘洞洞中有水流出相传唐贞观中凿山为连珠小窍形肖飞阁每嵗元宵居民率张灯于此以祈年相近有白土崖亦曰白土原又曰白兎岩】山【在州治南城垣所依亦名鳯凰山州志俗传周初鳯凰所栖之地左列夀山前依涧水岩壑嵚委曲百折亦谓之岩一名安定岩】龙栢山【在州北三十里山形高耸上多丛栢】寿山【在州城东南山高顶平州志上有居民及茂林修竹之胜】紫防山【在州城内西南隅州志连跨外郭上有宋金时屯兵故砦】鸡阜山【在三水县东里许石壁高耸俯视城隍】肖墖山【在三水县东七里县志峻耸干云形似浮图下有麻峪义峪窑峪】石觜山【在三水县东十五里三面壁立惟一径可通亦名马阙】石门山【在三水县东接淳化县北境史记秦献公二十一年与晋战于石门汉王褒云阳宫记东北有石门山冈峦紏纷千霄秀出有石岩容数百人郦道元水经注五丈渠水出云阳石门山李吉甫元和郡县志山在三水县东五十里旧志山在三水县东六十里高峻插天对峙如门一名石阙其北为戴家山林木隂翳千岩环拱又南为攒天岭峻矗干云】神林山【在三水县东七十里因上有旧建英公祠得名吞云吐雾灵气徃来】翠屏山【在三水县治南县城踞其上亦名山俗名挂榜山又谓之南冈县志翼蔽县治如屏障然】蟠龙山【在三水县东北三十五里蜿蜒盘礡邠之名胜】鳯凰山【在三水县治西北隅县志冈峦如鳯旧有陡堡在上】大唐山【在淳化县东四十里接西安府耀州界亦名辰头岭】五鳯山【在淳化县西三十五里县志五峯如鳯一名五鳯谷】寿峯山【在淳化县北二里俗呼为三楞山或谓即甘泉赋所云椽栾也】蝎子掌山【在淳化县北四十里冶谷水出此】嵳峩山【在淳化县东南五十里即嶻嶪山西南属泾阳东南属三原为三县接界处其西有仲山亦与泾阳县接界俱详见西安府】巴山【在淳化县西南十五里县志山下有石将雨则湫出】甘泉山【在淳化县西北史记封禅书黄帝接万灵明廷明廷者甘泉也又范睢传睢説秦昭王曰北有甘泉谷口萧徳言括地志甘泉山亦名石鼓原俗名磨石岭在云阳县西北九十里元和志甘泉山周廻六十里县志山在今县西北五十里】回龙山【在长武县东四十里因峯势回顾而名】宜山【在长武县南十里县志有隋牛宏别业故址犹存】静山【在长武县南十五里一名翔鴈山】畵阁山【在长武县南三十里山下有畵阁寺志公和尚説法处】神龙山【在长武县北十五里县志其山产小蛇长寸许头有两角故名】堡岭【在三水县东三十里后秦姚襄尝筑寨其上故名絶顶有泉名龙泉亦名天池又中岭在堡岭之右岩覆数丈可蔽风雨其麓有官家洞亦名飞云洞峭壁危峦下临汃水高下各数十窟可容数百人其左又有桑村洞俗以为即古公之陶复陶穴也】分水岭【在三水县东北九十里与鄜州宜君县接界其岭上连子午岭岭东为延安西为庆阳三郡之交也】秀峯【在长武县南二十里县志层峯秀丽望之如畵】龙纒峯【在长武县西南十五里前川河中峯高百余丈顶二亩余形似蟹筐又名蟹峯】黑石岩【在三水县东南五十里岩石如漆壁立万仭林木隂翳人迹罕到又观音岩在县东北二十五里中有灵湫深不可测有祷辄应亦谓之观音湫】石崖【在州西二十里其崖壁立百余仭无阶可陟石佛嵌空而坐其崇八丈唐贞观二年开凿前起层台飞阁阁底窍通中寒泉凄冽澈及肌骨】张果老崖【在淳化县东北七十里与耀州接界其西南麓属县境】五龙原【在州南唐武徳初突厥奄至豳州城西陈于五龙坂秦王撃却之即此元和志五龙原在新平县南三里原侧有五泉水因名】陈阳原【在州西南元和志后魏于新平县西南十里陈阳原上置白土县】浅水原【在长武县西北即鹑觚原魏书神防三年古弼等攻平凉】【赫连定从鹑觚原救平凉与弼相遇魏书地形志鹑觚县有鹑觚原元和志浅水原即今宜禄县理所武徳元年薛举防泾州太宗亲征防举死其子仁果统众挑战上遣总管厐玉自此原南出贼右因髙而陈上自原北出其不意贼遂大溃寰宇记鹑觚原即浅水原县志县治北有集贤冈回谿巨壑盘旋险峻或称四鳌山又名五鳯巢葢即浅水原也又县北五里有浅水墩为烽堠之所葢亦以原而名】黄萯原【在长武县北唐大厯八年土蕃冦泾邠三州浑瑊拒战于宜禄登黄萯原望敌旧志原在县北接庆阳府寜州界】履迹坪【在州南门外俗传姜嫄祀郊禖履大人迹处又州东三十里有凌隂为公刘藏水处葢皆好事者传疑也】蒲里谷【在州东七里一名蒲泽谷相传宋潘邠老读书处泉流如带石洞尚存】甘峪【在三水县南十里路出长安为孔道又桞峪在县南三里后峪在县北十里】白虎峪【在县西北十五里】冶谷【在淳化县东南仲山嵳峩山之间县志谷口有石形似二龟对立如门详见泾阳县志】盘谷【在长武县西三十里县志三峯交峙二水分流为邑中之胜】车箱坂【在淳化县南元和志在云阳县西北三十八里萦纡曲折单轨才通上坂即平原宏敞楼观相属亦名车盘岭即趋甘泉宫道也金史地理志淳化县有车箱坂】白石洞【在三水县东七里县志山麓多绛桃又赵家洞在县东北二十五里一名琅天洞其岩深邃寛平可以眺逺内有石室又流石洞在琅天之右石谷环绕如城】泾水【自平凉府泾州流入长武县北又东南迳州北又迳淳化县西流永夀县界元和志新平县泾水西北自宜禄县界流入又泾水在云阳县西南二十五里郑樵通志泾水自平凉县筓头山东南流入长武县界又东迳长武县北二十里泥水入之又东迳停口镇入邠州界黒水河东流入之又东安化河水帘河洪龙河俱北流注之又东迳州北三里南河水北流注之又勅修川梁渠川俱西南流入之又东南汃水入焉又东南太峪河东北流注之又东南流为九曲入淳化县界七里川及通润沟水南流注之又东南迳淳化县南三十里出九仲山之间谓之谷口入醴泉界】泥水【在长武县东北即马河自庆阳府寜州界东流入于泾】芮水【自甘肃平凉府灵台县流迳长武县南至州界入泾水杜佑通典宜禄县有汭水汭水一名宜禄川西自陇州华亭县流入寰宇记宜禄县宜禄川水一名芮水自泾州鹑觚县流入水经注云汭水东迳宜禄县俗谓之宜禄川水旧志有后川河在长武县南十里乂南十里有前川河俱自灵台县流入二水合而东流谓之黒水河经县东四十里停口镇合泾水即宜禄水也】漆水【在州西诗大雅民之初生自土沮漆传沮水漆水也史记周本纪古公去豳渡漆沮汉书地理志漆水在漆县西元和志漆水在新平县西九里北流注于泾今麟游县东南亦有漆水与此异寰宇记按注水经云漆水自宜禄县界来又东过漆县北即邠州所理今新平县西九里有白土川东北流经白土原东陈阳原西又东北注泾水恐是汉之漆水但古今异名耳通志有水亷河在州西十里北流入泾即漆水也又安化河在州西二十里又洪龙河在州城西或以为即诗之过涧南河在州城东或以为即诗之皇涧又大峪河在州东三十里皆入于泾】皇涧水【在三水县北自庆阳府征寜县流入诗大雅公刘篇夹其皇涧遡其过涧寰宇记眞寜县有大陵水水经注云大陵小陵水出廵河南殊川西南迳寜阳城诗云夹其皇涧陵水即皇涧也县志有梁渠川在县西北十八里即诗之过涧义支唐川在县北三十里即诗之皇涧皆西南入于泾又勅修川在县东北三十里西南流合于皇涧】汃水【源出鄜州宜君县竞窝山西南流迳三水县城南又西南流四十里入泾水一名师水又名三水河灌溉所资也又连家河在县东十里源发石门绕中】【岭北流入汃水东涧河在县城东清流如线环城而南入汃水旧尝引流入城又西溪河在县西门外左绕城垣右环槐】【堡有灌溉之利温凉河在县西三里源出县西寳塔峪之温泉隆寒不冰下流皆入汃水】七里川水【在淳化县北四十里源出石门山自三水县西南流为七里川又迳三里原为姜嫄河又西南入泾又有小峡沟水在县北二十五里源出马家山南流合七里川又通润沟水在县西北二十里亦流入泾】五龙水【在淳化县西隋书地理志云阳县有五龙水寰宇记水经注云五龙水出云阳宫西南县志在县西四十里流入于泾】清水【在淳化县东东南入耀州界水经注五丈渠出云阳县石门山谓之清水东南流迳黄嵚山西又南入祋祤县县志清谷水源出三水之石门山流迳县东入耀又有方里沟水在县东北四十里源出神兎岭流至三原界入清水】冶谷水【在淳化县东又东南入泾阳县界宋敏求长安志云阳县治冶水自西北淳化县界来县志冶谷水在县东门外即县河一名淳化河源出蝎子掌山迳县东合甘泉水马跑泉又东南流迳县南合葫芦河流迳泾阳县至三原县与清谷水合流入冶谷水】甘泉水【在淳化县北隋书地理志云阳县有甘水长安志十道志曰甘泉出石鼔西原县志水在县北三十五里俗传其水甘羙异于他水南流入冶谷水又有马跑泉水在县东北四十五里东合马跑泉南合迳县葫芦河四时不竭莫测其所自来西南三十里与鳯翔府麟游县接界宋绍兴中田晟拒金兵于此】万夀湫【在三水县东北二十余里当梁渠支唐两川之交唐大厯八年因风雷成渊】鸣玉泉【在州东五里泉出山腰石龛下崖津滴溜其声琤琮凄寒不可乆留又锦谷泉在州东南恵济泉在州东惠民泉在州西】白马泉【在三水东里许泉色绀碧每于隂雨则伏而不流旱则涌而出】玉泉【在三水县南玉泉观之左水冽而甘渊深丈余以物秽之则涸嵗旱常祷雨于此又稍泉在县南矶头之隈有二泉涌出又金沙泉在县之北十五里】金泉【在淳化县东南寰宇记云阳宫记云入冶谷二十里有一槐树树北有泉名曰金泉泉出数穴清彻无底按雍州记云有人饮此泉水见有金色从山上照水中徃取得金故名县志金泉在东南三十里又名观音泉世传其水甘香目眵者洗之可明】白龙泉【在淳化县东北三十里】温泉【在长武县南县志隆冬温暖又马跑泉在县西南二十里三泉在西北二十五里】双泉【在长武县北厓下二泉涌出交流百步乂通济泉在县北城下大旱不竭又龙女泉在县东北三十里】
　　古迹新平故城【今州治古漆县也汉初周勃自咸阳北攻漆撃章平军后汉书建武八年帝自西征隗嚣至漆马援于帝前聚米为山谷开示众军所从道径兴平元年分扶风之漆置新平郡晋书载记太元十年苻坚败姚苌攻新平太守苗辅固守初石季龙末清河崔峻为新平相为郡人所杀坚禁锢新平人缺其城角以耻之新平酋望深以为惭故相率拒苌以立忠义魏书地形志新平郡治白土而无漆县隋书地理志北地郡领新平县旧曰白土开皇四年改县为新平括地志云新平汉漆县元和志新平郡晋姚苌之乱郡废后魏又置郡文帝大统十四年于今理置南州废帝除南字大业二年省入寜州义寜二年复为新平郡武徳元年复为州开元十三年以字与幽字相渉诏改为邠字义云新平县郭下本汉漆县姚苌之乱郡县不立后魏于今县西南十里陈阳原上置白土县属新平郡隋开皇三年移白土县于今州城中四年改白土县为新平县州志新平县明初始省入州故城有二南北狭而东西依水唐城也四靣广濶而东南亘于山顶宋城也俱于今城相因乂有古公城在州南山上与州城相连今山城俗以为古公所筑故名】栒邑故城【在三水县东北汉初郦商破章邯别将于栒邑地理志右扶风领栒邑县应劭曰左传毕原鄷邭文之昭也邭侯贾伯伐晋是也薛瓒曰邭当在晋之境内不得在扶风界晋书地理志作邠邑盖以古国而名后废寰宇记今三水县东北二十五里邠邑原上有邭邑故城即汉理所】三水故城【在今三水县西汉县在今固原州界后魏改置于此通典三水汉栒邑县地元和志县西南至邠州六十里本汉旧县属安定郡后魏于今县理西二十八里重置三水县取汉旧名寰宇记后魏置三水县大统十四年移县于今邠州西北十五里白马堡隋开皇三年移理新平故郡城大业元年移今理唐元和十二年移县于陇堡下旧城初大厯中吐蕃焚县城又移堡上后人民不便邠帅郭钊复移下之县志隋大业初县自邠州西北十五里移于今县北十五里半川府后之陇川堡唐广徳元年移县东北三十里职田镇元和四年复移陇川堡旧治又有旧县址城在鸡阜山前邠州三水旧城在县东五里东西六里南北三里遗址犹存　按三水县移徙不一县志与寰宇记互异并存备考】云阳故城【在淳化县西北史记秦始皇三十五年除道于九原抵云阳堑山堙谷直通之又徙五万家云阳复不事十歳汉书武帝太始元年徙郡国吏氏豪杰于云阳括地志汉云阳故城在今云阳县西北八十里元和志魏司马宣王抚慰闗中罢云阳县置防军及赵王伦镇长安复罢防军后氐反又立防军刘石苻姚因之后魏罢防军更于今理别置云阳县长安志汉故县城在云阳县西北六十里淳化县在县西北三十里城基犹存后魏太武别置县在嵳峩山前】淳化故城【今淳化县治故云阳县之黎园镇也王褒云阳宫记车箱坂下有黎园一顷汉武筑之树数百株青翠繁密望之如车葢唐书干寜三年李克用讨王行瑜行瑜屯黎园克用与战破之长安志黎园镇在云阳县金龟乡淳化四年以太子中舍黄观言此地山林深僻多聚盗贼遂建为淳化县以云阳金龟平泉古鼎三乡仍析山后甘延温丰威逺三郷属焉属耀州王存九域志县在耀州西九十里】云陵故城【在淳化县北二十里汉书地理志左冯翊云陵县昭帝置辛氏三秦记钩弋夫人居甘泉宫三年不返死即葬之名曰思合墓昭帝即位追尊为皇太后发卒二万人起云陵邑三千戸后汉县废括地志云陵在今云阳县西北五十八里长安志陵在汉云阳城南】宜禄故城【今长武县治元和志宜禄县东至邠州八十一里后魏为东隂槃县地废帝以县南临宜禄川因改名隶泾州暨周隋又为白土县贞观二年分新平县又置宜禄县后魏旧名也寰宇记周地图记云后魏孝平帝熈平二年析鹑觚县置东隂槃县废帝元年改曰宜禄九域志宜禄县在邠州西六十里县志宜禄县元省明洪武中置为镇隶邠州设廵司治十七年移司治冉店隆庆五年増设州同知驻此万厯十一年始于地建县取县西旧长武城为名】长武故地【在今长武县西接泾州界魏书地形志隂槃县有长武城元和志长武城在宜禄县西五十里隋开皇中筑在泾河南岸武徳元年废大厯初郭子仪置兵以备西戎旧唐书李懐光传懐光频嵗率帅城长武以处军士城据原首泾泾水俯瞰通道自是为西边要防宋史地理志咸平四年升长武镇为县五年省为砦属保定县大观二年后以砦为县元史地理志泾州旧领长武县至元十一年并于泾州明统志长武城在泾州东七十里县志在今县西北三十里】隂槃故城【在长武县西北汉书地理志安定郡领隂槃县后汉置作隂盘灵帝末寄理于新豊此城遂废十六国春秋赫连定胜光元年畋于隂槃即此后魏复置隂槃县在京平凉县界元和志隂槃城在长武县西北二十五里即汉县也】浅水废县【在长武县北汉置县属上郡后汉省元和志宜禄县本汉浅水县地县志今县废北五里余浅水城】故豳城【在三水县西诗大雅公刘之篇居允荒汉书地理志栒邑县有乡诗国公刘所都杜预左传注在漆县东北括地志三水县西三十里有原城在原上元和志豳国城在邠州东北二十九里寰宇记古地在三水县西南三十里有城在陇川水西葢公刘之邑谷名也与故栒邑城相去约五十余里县志县西南三十里为古公卿亦谓之古公原上连土墙迤南即公刘墓】高墌城【在长武县北唐武德初薛举宼泾州进逼高墌刘文静等陈于高墌西南举潜师掩其后文静败于浅水原举遂防高墌既而秦王败薛仁杲于高墌追至泾州唐书地理志定平县有高墌城元和志故城在宜禄县北五里寰宇记谓即浅水城魏大统十四年废未知何据】甘泉宫【在淳化县西北甘泉山史记封禅书齐人少翁以鬼神方见上作甘泉宫中为台室画天地太乙诸鬼神而置祭具以致天神封禅之来年作通天茎台甘泉更置前殿广诸宫室冇芝生殿房内中赦天下后以柏梁灾受计甘泉作诸侯邸汉书宣帝纪甘露三年幸甘泉呼韩邪单于来朝成帝纪永始四年幸甘泉郊泰畤神光降集前殿杨雄传甘泉本秦离宫武帝复増通天高光迎风宫外近则洪厓旁皇储胥弩阹逺则石阙封峦枝鹊露寒棠梨师得游观屈竒瑰玮三辅黄图甘泉宫一曰云阳宫闗中记曰林光宫一曰云阳宫秦所造在今池阳县西故甘泉山宫以山为名周匝十余里汉建元中増广之周十九里去长安二百里望见长安城闗辅记甘泉宫中有宫十三台十一顔师古曰秦之林光宫胡亥所造汉又于其旁起甘泉宫非一名也元和志云阳宫即秦之林光宫汉之甘泉宫在云阳县之北八十里甘泉山上武帝以五月避暑于此八月乃还程大昌雍録汉甘泉宫在云阳县磨石岭上】通天台【在淳化县西北甘泉山史记封禅书公孙卿言神仙好楼居乃作通天茎台置祠具其下将招来神仙之属汉旧仪台高三十丈三辅黄图通天台去地百余丈望云雨悉在其下武帝时祭太乙令人升通天台以天神天神既下祭所若流星乃举烽火而就行宫望拜上有承露盘仙人掌擎玉杯以承云表之露元和志通天台在云阳县西北八十一里甘泉宫中又汉武内传钩弋夫人从至甘泉而卒既殡香闻十余里帝哀悼乃起通灵台于甘泉常有一青乌台上徃来至宣帝时始止又云阳宫记甘泉宫北有槐树今谓之玉槐根干盘峙三二百年物也相传甘泉赋所谓玉树青葱即此】公孙庄【在邠州西南三十五里旧志汉公孙贺故宅今谓之孙村】半川府【在三水县北唐书地理志邠州有公刘蜯川等府十三水县志有半川府在县北十五里葢即蜯川之讹又八王城在县东北川中中流后秦姚时故城也旧址犹存】眉夀堂【在州西北隅宋范仲淹知邠州时建】吏隠堂【在淳化县治内宋宣和七年县令张安祖建有碑】
　　闗隘石门闗【在三水县东南六十里石门山为耀州淳化宜君同官四州县交错之地明置闗甃石为城屏藩东方旧设廵司后裁今设把总】大峪镇【在州南三十里州志高处山巅势极险要有堡】停口镇【在州西四十里与长武县接界金史地理志宜禄有停口镇即此】白骥镇【在州西北九域志新平镇有白骥镇州志今有白吉镇在州西北四十里即白骥之讹也】土桥镇【在三水县南四十里有城当古公原之冲】张洪镇【在三水县西二十里有城周二里有竒】太羽镇【在三水县北二十里有城周二里有竒又底庙镇在县北五十里城周二里】职田镇【在三水县北三十里有城周三里唐广徳初三水县尝治此】冉店镇【在长武县东二十里东至邠州六十里有闗城其地道路四逹深沟巨壑中道仅容一车明宏治间移宜禄镇廵司于此后复徙于窑店】窑店镇【在长武县西三十里与泾州接界有城明万厯中徙冉店廵司于此今裁】胡空堡【在州南晋书载记符坚将败其将军徐嵩胡空各聚众据险筑堡以自固崔鸿十六国春秋晋太元十二年符坚自瓦亭进据胡空堡】水帘石堡【在州西明岨山上南北朝时土人凿以避兵依山直上数丈入石洞中有石乳丈余透出山顶】藁邱堡【在州西元和志在新平县西十八里藁邱堡东西南三靣石坡峭峻高十丈北靣筑城高二丈武徳二年置贞观元年废】双槐堡【在三水县西五十歩四壁悬崖碧流东绕上有平地二顷旧传元末张思道李思齐据北明末筑城与县城相为犄角　本朝康熙十五年重葺】陇川堡【在三水县北十五里半川府后四靣壁立溪涧环流隋大业时县尝治此】金源堡【在淳化县西四十里泾水中四靣陡絶上有洞窟数十】新平驿【在州治西西至长武县宜禄驿八十里明置】宜禄驿【在长武县治东西至泾州瓦云驿五十里明置】
　　津梁广济桥【在州东门外明嘉靖中改名皇涧】千金桥【在州西门外洪龙河上】汃水桥【在三水县南门外】土桥【在三水县南四十里土桥镇跨姜嫄河】细腰桥【在三水县西四十里跨梁渠沟上接本州界长二十余丈县志平接两岸细如蜂腰故名】便桥【在三水县西北便门外通双槐堡亦名棉桥】暗桥【在三水县北三十里县志跨支唐川上两旁悬崖中通道路明嘉靖中建铁门一重覆屋其上】石桥【在淳化县东南一十五里石桥镇】圣人桥【在淳化县南三十五里县志跨米仓沟入冶谷河处相传汉武帝经此故名明嘉靖中改名圣济桥】永安桥【在淳化县北门外相传汉昭帝时筑以逹云陵后废　本朝康熈四十年重建】泾水桥【在长武县西北十五里】黒水渡【在州西四十里黒水河上】【与长武县接界通平凉固原甘肃诸路】高渠渡【在州西北二十里泾河上通环庆宁夏诸路】水北渡【在州北五里泾河上通三原泾阳榆林诸路】
　　陵墓商公刘墓【在州东八十里北枕山谷南控泾水墓长三里许状类伏龙】汉钩弋夫人云陵【在淳化县北三辅黄图云陵在甘泉宫南今人呼为女陵括地志陵在云阳县西北五十里长安志在汉云陵城南通志在县北三十里】晋苻坚墓【在州西南十六国春秋姚苌葬坚于胡空徐嵩二垒间苻登复改之元和志在新平县东南二十里州志在州西南二十里】隋牛宏墓【在长武县东北四十里】唐侯君集墓【在三水县东北鸡阜山之麓】宋范祥范育墓【俱在三水县南】
　　祠庙姜嫄祠【在州南城外金石文字记唐姜嫄公刘新庙碑今存】公刘祠【在州东墓所】太王祠【在姜嫄祠左　本朝雍正八年重建】扶蘓庙【在三水县东石门山相传扶蘓死于此故立庙祀之】汉武帝庙【在淳化县西北故甘泉宫】丞相祠【在三水县西十五里祀汉第五伦】英公庙【在长武县北集贤冈祀唐李世勣】梁公庙【在长武县东闗外祀唐狄仁杰】范文正公祠【在州治东祀宋范仲淹】范学士祠【在三水县西南三十里祀宋范祥范育】
　　寺观福仁寺【在州东十五里宋建】庆寿寺【在州西二十里唐建有佛像坐石岩中髙十余丈俗名大佛寺】香华寺【在州北二十里元建】寳塔寺【在三水县东门外唐建有塔髙十五丈七级八角二十四窓甃砌甚工】寿峯寺【在淳化县北门外夀峯山下唐大中五年建明万歴中书法华经刻石立幢　本朝康熙三十八年重修】昭仁寺【在长武县治东元和志寺在宜禄县西十里浅水原上王师平仁果诏于此置寺碑文諌议大夫朱子奢之祠也】
　　名宦汉王吉【琅邪□虞人以郡吏举孝亷为郎迁云阳令】晋周处【阳羡人为新平太守抚和叛羗雍土矣之】隋周罗防【浔阳人开皇时出为豳州刺史并有美名】敬肃【蒲坂人开皇初转州长史有异绩】唐赵元【河间人武后时调宜禄尉到职非公事不言】房琯【河南人乾元元年出为邠州刺史始邠以武将领刺史故纲目废弛即治府为营吏攘民居相淆讙琯至一切革之人获便安】马璘【扶风人永防初为北庭行营邠宁节度使元日有卒犯盗或曰冝赦璘曰赦之则人将伺其日为盗遂剹之天大旱里巷为土龙聚巫以祷璘曰旱由政不修即命撒之明日雨是嵗大穰在镇八年缮屯壁为战守偹令肃不残人乐为用】郭子仪【华州郑人大厯三年吐蕃入灵武马璘孤军在邠不能支以子仪兼邠寜庆节度使屯邠州】张献甫【河北人贞元四年领邠寜节度使断山峻堑选岩要地筑峰堡请复盐州及洪门洛原镇屯兵诏可遣将逐吐蕃筑盐夏二城吐蕃畏不敢入冦】髙固【山东人徳宗时李懐光反使邠寜留后张昕先趣河中固伺间斩昕首以徇帝念固功乃拜邠宁节度使固本宿将且寛厚人皆安之】桞公绰【华原人德宗时拜邠宁节度使先时神防诸镇列屯部中不听本道节制公绰论所宜诏屯营缓急悉受节度】季光顔【鸡田州人宪宗时徙邠寜节度使吐蕃毁盐州城使光顔复城之邠人腾噪不肯行光顔为陈説大义感慨流涕闻者俱为泣下遽即路贼侦知走出塞】毕諴【郓州人宣宗时党项扰河西出为邠宁节度河西供军安抚使诚到军遣吏谕羗人人皆顺向时戍兵常苦调饟乏諴募士置屯田每岩収糓三十万斛以省度支经费诏书嘉羙】宋栁开【大名人淳化中知邠州时调民辇送趋环庆已再运民皆荡析产业转运使复督后运开贻书罢之】张凝【无棣人咸平中为邠宁环庆灵州路副部署兼安抚使率兵入敌境擒获甚多庆州蕃族桀黠难制凝因袭破之降赫图等百七十余族边境获安　赫图旧作峇移今改正】王嗣宗【汾州人大中祥符中知邠州兼邠寜环庆路都部署城东有灵应公庙旁有山穴羣狐处焉妖巫挟之为人祸福水旱疾疫悉祷之嗣宗毁其庙熏其穴得数十狐尽杀之滛祀遂絶】刘谦【开封人为环庆路马步军总管兼知邠州鬬讼曲直皆区处当理前守者多强市民物以餙厨传谦独无所懮】范仲淹【吴县人仁宗时为陜西四路宣抚使知邠州为政尚忠厚有防邠州民画像立生祠祀之】刘几【洛阳人范仲淹辟通判邠州邠地卤民病逺汲几浚渠引水注城中凿池于通逵民大便利】穆衍【河内人知淳化耀属县也衍从韩绛宣抚陜西遇庆卒溃乱衍念母在耀亟谒归信宿走七驿比至庆卒知衍名不敢近时诸郡捕贼兵粮糒无以给遂擅发常平仓曰饥之不恤则吾兵将为庆卒矣衍考课为一路最】李绚【依政人通判邠州元昊犯延州并边皆恐邠城陴不完绚方摄守即发民治城僚吏皆谓当言上逮报绚不听帝闻之喜因诏他州悉冶守备】薛向【万泉人为邠州司法参军夏人叛秦中治城侍御史陈洎行边向诣洎陈三敝言今板筑暴兴吏持斧四出伐木民不敢诉宜且葺边城函闗秦东塞今西乡设守足为弃闗内乎三司贷龙门富人钱称贷于民非义也洎上其说悉从之邠守贪防欲因事为邪并治子城立表于市以撤屋冀得赂免向力争罢之】仇悆【益都人大观中授邠州司法谳狱皆极详恕多所全活】金梁襄【绛州人大定中为邠州淳化令有善政】明赵文博【代州人天顺中以御史劾石亨曹吉祥左迁淳化县知县以治行闻】杨豫【清苑人成化中知三水县时县治新设嵗累祲豫赈济有方政绩甚着】郭儒【祁县人嘉靖中知淳化县节省徭役修饰城堡墩台斋舍邮以公储奏辨不伤民财】
　　本朝王儒【潍县人顺治初知三水县时流冦未靖城西有双槐堡公署仓库所在为邑要地儒尅期修复守御备至】赵宾【阳武人顺治中由进士知淳化县邑浮粮犹沿明季旧额賔中请得减数千石】文秉濓【全州人康熙七年由举人知淳化县时多妄报新垦民赋溢额秉濓力争罢之】林逢防【晋冮人由举人知陇西县康熙八年调三水县缮修城垣仓库及王辅臣之燮训练乡勇申饬城守邑赖以全】
　　人物汉宣秉【字巨公冯翊云阳人少修髙节显名三辅王莾辟命不应建武元年拜御史中丞时诏与司隶校尉尚书令防同并专席而坐故京师号曰三独坐明年迁司隶校尉务举大纲简畧苛细百僚敬之秉性节约常服布被疏食瓦器帝常幸其府舍见而叹曰楚国二龚不如云阳宣巨公即旸布帛帷帐什物四年拜大司徒司直所得禄奉輙以收养亲族其孤弱者分与田地自无担石之储】王隆【字文山云阳人建武中为新汲令能文章所着诸赋铭书凡二十六篇】李育【字元春扶风漆人少习公羊春秋沉思専精博覧书传深为同郡班固所重建初中举方正为议郎后拜博士诏与诸儒论五经于白鹿观育以公羊议难贾逵徃返皆有理证最为通儒再迁侍中卒】三国魏霍性【新平人延康初为度支中郎将上疏諌上征伐事多不便帝怒竞杀之既而悔之】宋陶糓【字秀实邠州新平人本姓唐祖彦谦厯慈绛豊三州刺史有诗名宋干徳初糓为南郊礼仪使法物制度多糓所定累加戸部尚书】范祥【字晋公三水人进士及第通判镇戎军元昊围城急祥帅将士拒退之厯知庆汝华三州提举陜西银铜坑冶铸钱祥逹财利建议变盐法后人不敢易稍加损益人辄不便后官提举陜西縁边青白盐改制置觧盐使卒】范育【字巽之祥之子举进士为泾阳令以养亲谒归从张载学有荐之者召见授崇文校书监察御史里行请用大学诚意正心以治天下国家因荐载等数人西夏入环庆诏育行边还言边事神宗皆从之元祐中知熈州时议弃质孤胜如两堡育争之又请城李诺平汝遮川不报仕终户部侍郎绍兴中采其防赠寳文阁学士】张舜民【字芸叟邠州人中进士第为襄崇令王安石倡新法舜民上书言与小民争利时人壮之元祐初司马光荐其才气英异刚直敢言以为监察御史寻出外徽宗立擢諌议大夫居职才七日所上事已六十章陈陜西之河朔之困敢言剀切徙吏部侍郎后坐元祐党商州安置舜民慷慨喜论事善为文自号浮休居士】张确【字子固宜禄人元祐中擢进士第徽宗即位应诏尚书言十事遂列于上籍青溪盗起确言抚绥贾附毋以多杀为功旬浃之间可以殄灭忤王黼意通判杭州后知隆徳府金兵至谕使降确乗城拒守战死赠述古殿学士】明郭元【邠州人正统时诸生母殁庐墓侧三年悲号不輙事闻表其闾长武人父丧庐墓甞被盗既知为刘孝子物尽还之冬夜寒甚有白兎就宿成化三年睗田五十亩名其里曰孝村】郑国昌【邠州人万厯进士厯官叅政崇祯时以按察使治兵永平　大兵临城国昌自缢于城上其妻闻之亦死子奉先任浙冮衢州府同知亦殉城死】张任【字碧岑三水人万厯举人厯原武临颍知县迁知大兴吏治称最累官衡州府知府张献忠入冦任督战力屈举家尽节】文竤中【字少仓三水人父运熙万厯进士官浙江天台兵备叅议竤中性最孝母怒甞泣而受杖父丧居墓侧三年有青鹤巢其庐终丧乃飞去事闻旌表】郭产桂【长武人崇祯宋为诸生流贼之不屈见杀又诸生崔岩亦以流贼防城巷战死】
　　本朝姚开先【字尧门淳化人由防贡为盐井经厯吴三桂党入蜀开元自缢死】王宏毅【淳化人康熙十三年王辅臣叛纵掠至县界宏毅力敌被擒贼喜其勇防以伪劄力碎之瞠目骂贼死】韩玺圣【淳化人应募从征屡立战功擢郧阳守备康熙十七年檄行房至岔山与贼血战力尽破擒时吴三桂据衡州贼械以徃逼降之不屈死赠逰击】刘偁【三水人由行武积功至云南总兵康熙三年官兵征水西偁每战辄先登贼溃走偁单骑追之防大泽中遂遇害】宋振麟【字子正淳化人贡生事母至孝母病肓三载忽梦神人指示救疗母目复明康熙己未以博学宏辞荐】蕫明庠【长武人母疾刲股和药不使人知疾愈事闻旌表】
　　列女元任氏三节妇【元统志一家三妯娌俱少寡誓不他适事闻旌表】明髙荆娲【淳化人其兄起凤邑诸生崇祯五年流贼掠其继母及荆娲去起凤赴贼营哀泣请赎贼止还其母起凤与荆娲诀曰我去汝即死贼遂不聴其去令劝娲从之且欲留为书记起凤不从被杀遂百计胁娲娲骂不已贼乃杀之年甫十六事闻兄妹皆旌表】王世从妻魏氏【长武人崇祯末闯贼防城氏被掠骂贼见杀】尚□妻白氏【长武人崇祯末流贼防城□与贼巷战被创氏扶□至家俱投缳死又同县鱼至敏妻王氏夫亡不食死鱼璞妻尚氏被掳不辱投井死李春福妻王氏贼虏不辱以首触柱死尚时务妻魏氏及一女贼入城俱入井死王之防妻黄氏遇贼自缢死郭惟通母王氏二十而寡抚子成立冇节母孝子之称又曺刚妻刘氏李栢妻高氏鱼三跃妻高氏焦之勋妻尚氏尚某妻李氏俱夫亡守节抚孤称于二郷里】
　　本朝房大猷妻罗氏【淳化人名窦芳顺治二年淳邑兵乱氏以身堕楼死】罗章衮妻杜氏【淳化人顺治三年土防防城杜时孀居指墙间井谓养母淑明防义曰此死所也皆投井死又章衮侄羣妻田氏羣早天田守节与杜隣居闻变率女优姐投杜所死井俱死之】陈其元妻姚氏【淳化人夫亡赀产悉譲夫异母弟甘贫守志遭防掠防贼刀自刎血涌仆地贼惊逸越宿乃苏又王平妻郭氏闻贼至投井中平归营救得不死平卒守节终身乂高某妻葛氏孀孤奉姑为贼所获以身投崖贼疑已死置之去越三日家人得其尸有防息因救而苏】黄梅妻王氏【邠州人年十九夫族黄化荆夤夜入室欲相犯氏羞忿自缢乾隆十三年旌表又同州袁学聪妻韩氏因李博调奸羞忿投井自尽又马大防妻巩氏朱成栋妻郝氏杨大】
　　【绩妻汤氏杨万苍妻强氏张侃妻张氏徐士敏妻郝氏程耀临妻文氏程中甲妻王氏沈泰妻焦氏李戒妻季氏生员徐申妻崔氏徐士竒妻席氏纪楫之妻魏氏赵邦仁妻郝氏何灿妻李氏俱以夫亡守节先后并得　旌表】孙守业妻朱氏【三水人年十九嵗夫亡守节抚孤厯三十八年于乾隆十四年　旌表又同县王奉宣妻秦氏赵永有妻王氏张虞鳯妻纪氏并以夫故守节于乾隆十四年以来先后　旌表】罗克从妻王氏【淳化人年二十五嵗夫故守节四十余年又同县儒童郭扬烈妻罗氏吕某妻贾氏左进生妻贾氏生员张锦妻程氏并以夫亡守节于乾隆十年以来先后　旌表】尚瑢妻张氏【长武人年二十二嵗夫故奉侍翁姑抚育防子苦节四十余年于乾隆十五年　旌表又同县李敬儒妻车氏高义妻李氏李士馞妻秦氏崔耀妻焦氏并以苦节先后　旌表】
　　土产豆【唐书地理志邠州贡荜豆澡豆】鐡【汉书地理志漆有鐡官】蜜【唐书地理志邠州贡白蜜地胆元和志邠州贡白蜡】











　　钦定大清一统志卷一百九十四
&lt;史部,地理类,总志之属,大清一统志&gt;
&lt;史部,地理类,总志之属,大清一统志,鄜州图&gt;
&lt;史部,地理类,总志之属,大清一统志,鄜州图&gt;
&lt;史部,地理类,总志之属,大清一统志,鄜州表&gt;
  </div>
  <div class="pagination">
   <a href="大清一统志_page93.html">
    上一页
   </a>
   <span>
    ...
   </span>
   <a href="大清一统志_page89.html">
    89
   </a>
   <a href="大清一统志_page90.html">
    90
   </a>
   <a href="大清一统志_page91.html">
    91
   </a>
   <a href="大清一统志_page92.html">
    92
   </a>
   <a href="大清一统志_page93.html">
    93
   </a>
   <span class="current-page">
    94
   </span>
   <a href="大清一统志_page95.html">
    95
   </a>
   <a href="大清一统志_page96.html">
    96
   </a>
   <a href="大清一统志_page97.html">
    97
   </a>
   <a href="大清一统志_page98.html">
    98
   </a>
   <a href="大清一统志_page99.html">
    99
   </a>
   <span>
    ...
   </span>
   <a href="大清一统志_page95.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
