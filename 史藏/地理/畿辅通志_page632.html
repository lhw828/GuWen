<!DOCTYPE html>
<html>
<head>
    <meta charset="UTF-8">
    <title>畿辅通志 - 第 632 页/共 974 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>畿辅通志 - 第 632 页/共 974 页</h1>
    <div class="content">

　　　寻以论中官忤旨 左迁福建叅议　
　李　旦　字启东献县人成化进士任刑部主事奏十 事曰正君心笃恩义収宦官惜名器絶珍玩　
　　　别贤否抚流民安畿甸整边备纳谏臣言俱 剀切疏入权贵侧目坐是罢黜时论惜之　
　郝　镒　字廷金河间人祖祥官思南知府有善政镒 登成化进士由天长知县擢南京御史出为　
　　　庆阳知府庆阳边地民多穴处不知桑麻镒至招 工陶瓦甓治屋庐教树艺暇则饰公署学校百事　
　　　一新治为诸 郡最卒于官　
　都　胜　寜津人成化末以总兵官督漕运居 官亷洁日食止豆腐时因以为号　
　孙　绪　字诚甫故城人弘治进士授戸部主事调吏 部父病乞省不得遂弃职归起文选郎刘瑾　
　　　尝械御史某于市绪力救得释又却浙江守某贿 金擢太仆少卿南陵丞韩思义贪残席权宦张雄　
　　　势请书盈箧绪皆不答杖而治其辜雄衔之被中 伤褫职世宗初诏复太仆卿致仕家居事母尽孝　
　　　杜门著书有大学中庸放言易经竒语陂东新 论四书小说语孟毛诗尚书杂义等集行世　
　屈　伸　字引之任邱人弘治进士由庶吉士授给事 中湖广大饥请遣官发廪蠲逋减田租平寃　
　　　狱黜贪残罢不急役弛山泽禁帝即付抚按行之 帝或宴起伸劝帝勤宵旰时御便殿引见羣臣帝　
　　　嘉纳焉伸在誎垣十五年识大 体守正不阿及卒朝野惜之　
　李　咨　字汝弼故城人弘治进士知襄陵县岁大饥 流离载道咨抚绥赈恤全活万数改知丹徒　
　　　擢御史出按河南陈州有大猾刘干河南竹根山 有剧贼董某灵宝诸山矿徒日相仇杀时号三害　

　　　咨至悉除之民庶歌焉 子献可际可俱进士　
　邝　璠　字廷瑞任邱人弘治进士知吴县下车即有 能名决狱若神奸民慑伏迁徽州同知改金　
　　　华属县兰溪民居栉比素患于火璠命拓其衢率 五门潴水一瓮自是不复延烧居民因名曰邝公　
　　　街擢瑞州知府剧寇陈福一寨华林拥众来犯璠 亲甲御之贼乘风纵火璠吁天风反乃率兵进斩　
　　　直薄华林福一穷蹙率妻孥降又奉檄剿饶之姚 源盗殱之都御史上其功降勅褒奬后以忤宸濠　
　　　罢归郡民肖像祀之璠弟珩亦登弘治进士官 至平凉知府修河有功嘉靖中録其绩付史馆　
　冯时雍　字子际交河人弘治进士历官湖广左右布 政使方严孤介僚属敬惮入觐至都馈诸朝　
　　　责人各历日数册而已诸朝贵衔之竟致仕 归闭门养高建董子祠以惠后学士论重之　
　边　亿　字本一宪从子弘治进士授戸部历陜西佥 事値安化王之变奉勅抚辑寜夏诸郡多所　
　　　保全迁汉南兵备副使除废曹鄢喻四 巨寇加俸服二级后升湖广叅政卒　
　及　宦　字世显交河人正德进士授给事中历官右 副都御史戸部侍郎精勤举劾所至有声其　
　　　在谏垣弹劾不避权贵奉诏核锦衣冐滥请托不行 性仁厚于乡里贫贱多所赡给其卒也逺近惜之　
　牛　鸾　字鸣世献县人正德进士任益都令时巨贼 刘六等转掠山东所过城邑望风奔溃独鸾　
　　　与乐陵令许逵东西遥应屹若巨鎭贼常纵兵围 城鸾日夜拒守贼退鸾率众蹑其后疾战大王桥　
　　　斩获无算贼不复东事闻擢佥事备兵青州嘉靖 初擒灭颜鎭贼王壶又奉勅剿捕山西马五寨巨　
　　　寇陈卿即其地置平顺县鸾屡 平寇盗声望赫然寻以病乞归　



　　宋　诺　字子金故城人嘉靖进士授戸部主事累迁 兖州知府兖直两京孔道吏刓民敝征发驿　
　　　　骚诺悉其利病凡所兴除钩校无不精核胥吏奸 法辄绳以重典不少贷巡抚上其状诏入觐卒于　
　　　　都 下　
　　徐三畏　字子敬任邱人万历进士累官至三边总制 都御史屡有边功加兵部尚书太子太保致仕　
　　　　卒 　
　本朝
　　刘三章　字逸仙景州人顺治丙戌进士授懐仁知县 姜瓖之变撄城捍卫城赖以全事闻　
　赐貂蟒擢戸部主事请免通草兵民称便累迁福建漳南 　　　道佥事値山寇倡乱三章勒兵剿捕以计擒其渠　
　　　　帅余党悉平转江南兵备副 使卒康熙十六年祀乡贤　
　　郭之培　字生洲任邱人顺治丙戌进士历任浙江按 察使吏抱牍于前次第批答悉中人隠吏惊　
　　　　以为神事毕退署惟一子侍侧之培天性淡薄 鲜嗜好寡交游居官屏絶馈遗以清介著称　
　　左敬祖　字虔生河间人父鹏程有德行敬祖登顺治 己丑会试第一名选庶吉士授编修累官左　
　　　　副都御史凡所条奏悉闗民生国计多见施行博 通五经六籍尤精于易所著有易经抄训理学眞　
　　　　传等书行世康熙二十 八年父子并祀乡贤　
　　李仪古　字澄服河间人父天叙官平凉府通判有靖 寇功仪古幼即凝重登顺治己丑进士由庶　
　　　　吉士累官内弘文院侍读学士文章品诣海内景 仰康熙癸卯典浙江乡试简拔尽一时名隽得士　

　　　之盛甲天下康熙 三十二年祀乡贤　
　马之　字道闻东光人少居父丧庐墓三年乡党称 之登顺治己丑进士授行人累官陜西提学　
　　　佥事精明严正请托不行凡生童试卷悉自批 阅不以属幕友遂积劳成疾卒于官舍祀乡贤　
　马廷赞　字大还之族兄顺治己丑进士知宜都县 时流氛未靖廷赞训练乡勇多方捍御民赖　
　　　安堵在任数年田畴大辟地无 旷土至今民被其泽卒祀乡贤　
　刘子正　字坦公吴桥人顺治乙未进士授章邱知县 劝农兴学善政具举擢吏部主事卒子正有　
　　　知人鉴顺治丁酉分校山东乡试康熙癸卯典陜 西乡试凡所赏拔先后皆成进士为名儒硕彦人　
　　　以是多之 卒祀乡贤　
　王　管　字锡湘交河人父禧以德行举乡饮大宾管 登康熙癸丑进士授陜西保安令邑在万山　
　　　中兵火之后居民稀少管至教民开垦栽种不二 年储粟露积牛羊满山遂为乐土擢吏部主事出　
　　　为云南叅议分守永昌严饬官吏不得差派扰民 阖境肃然抚御诸酋威德兼着迁湖广提学副使　
　　　屏絶苞苴振拔寒畯士绅立碑颂德管瞿然曰吾 但期上不负国恩下不负所学岂以求名耶乃力　
　　　止之父子 并祀乡贤　
　秘丕笈　字德蕳故城人康熙癸丑进士累官陜西佥 事提督学政杜絶请托凡所奬拔皆一时名　
　　　隽秦中绅士至今思之丕笈潜心理 学所著有四书日抄行世卒祀乡贤　
天津府



　明
　李　琚　字宗璧盐山人以贡入太学授戸部主事正 统中迁郎中河间民有部运租税者以白金　
　　　若干遗其家人而去琚立召其人责 以大义还之生平清介大率类此　
　刘　焘　天津卫人嘉靖进士累官左都御史兼兵部 侍郎素娴韬畧屡着勲绩有奏议数十卷行　
　　　世 　
　张　遇　天津卫人嘉靖进士历任右副都御 史巡抚延绥莅政明敏边民辑服　
　铉　黙　字中象静海人万历进士崇祯间为吏科给 事中邑有巨奸陈云汉假名屯田増赋害民　
　　　黙以计剪除之邑人 感颂官至副都御史　
　张　谧　南皮人万历进士授杭州推官谳狱平恕累 迁山东按察司佥事备兵武定时盗贼充斥　
　　　设计剿捕境内帖然 进陜西副使乞归　
本朝
　王公弼　沧州人明 末进士入　
　本朝累官戸部侍郎度支出纳公愼自矢性至孝痛母 　　苦节一言一动必禀命而后行乡党称之康熙五　
　　　年祀 乡贤　
　王文栋　字干石盐山人明 崇祯末进士入　
　本朝授山阳知县时军需傍午栋性勤敏诸务立办淮 　　水决田三千余顷产去粮存栋力为陈请得豁免　

　　　有浙来弁帅以陈获幼女赠栋栋受而归于其父 后调知山东莱芜县卒康熙二十八年祀乡贤　
　高尔修　字正庵静海人顺治己丑进士授浙江遂安 知县时萑苻未靖尔修以计擒其渠帅胁从　
　　　之众概置勿问于是吏民戴德为建生祠以祀擢 刑部主事承劾大狱多所平反升云南道御史卒　
　　　祀乡 贤　
　汤裔振　字绳奕南皮人顺治己亥进士初授四川南 充知县时蜀中经流寇之后百里无烟裔振　
　　　多方招抚民始复业于是修学校平徭役颂声四 播丁母忧归起补广东信宜县厘剔奸百废具　
　　　兴擢平凉府同知値吴逆之变军书傍午凡蒭茭糗糒顷刻立办遂以积劳成疾卒康熙五十五年　
　　　祀乡 贤　
　汤　铉　南皮人由拔贡生擢知章邱县邑号繁剧甫 下车即革耗羡禁加派申雪寃狱奸宄敛迹　
</div>
    <div class="pagination">
<a href="畿辅通志_page631.html">上一页</a><span>...</span><a href="畿辅通志_page627.html">627</a><a href="畿辅通志_page628.html">628</a><a href="畿辅通志_page629.html">629</a><a href="畿辅通志_page630.html">630</a><a href="畿辅通志_page631.html">631</a><span class="current-page">632</span><a href="畿辅通志_page633.html">633</a><a href="畿辅通志_page634.html">634</a><a href="畿辅通志_page635.html">635</a><a href="畿辅通志_page636.html">636</a><a href="畿辅通志_page637.html">637</a><span>...</span><a href="畿辅通志_page633.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
