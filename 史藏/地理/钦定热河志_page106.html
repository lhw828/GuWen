<!DOCTYPE html>
<html>
<head>
    <meta charset="UTF-8">
    <title>钦定热河志 - 第 106 页/共 255 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定热河志 - 第 106 页/共 255 页</h1>
    <div class="content">　　清泠书屋玉壶氷避暑眞称此絶胜风自南来正薫也解吾民愠又何曽
　　佳防室【辛丑】
　　有堂斯有室显密要相资曼转步廊接深憇席披就乔【树也山庄多古树每就其下为室致古趣而得佳防】为小筑得防实偏冝防暇无烦暑怡哉学古时
　　佳防室【壬寅】
　　迩日炎蒸剧都因勿雨然室犹嘉防下牕启爽风延不必挥羽扇耐堪披编摛词惟望泽此是我心悬
　　含古轩【辛丑】
　　轩弗设牕櫺而此牕櫺设支则延爽凉闭亦足幽悦挿架有芸编坐可闲翻阅是中含古意味之趣无竭
　　面水斋有会【辛丑】
　　临水搆书斋水光漾牕里观澜岂不佳而却蔽糊纸因之设玻瓈通明无隔矣有鱼任潜跃有鹭任立起即今生秋风凉亦避席几障而弗致碍可以契禅理
　　羣玉亭【辛丑】
　　山色四邻曲迳通翼然亭子宛其中设如策府方羣玊枕葄兴心亦不穷
　　题镜香亭【壬寅】
　　戒得堂后庑临池荷花盛开因名之曰镜香亭而系以诗
　　堂隂半方塘凿此镜由来不借磨底事座间香扑鼻知因亭畔吹荷馥馡非沈檀鼎红白是铺锦绣窠设以花中拟君子得之岂合戒其多
　　得趣室
　　大食玻璃牕牖糊千岩万壑景来输坐防罨画无穷趣得自他乎得自吾
　　咏戒得堂牙刻九思屏【壬寅】
　　书堂接轩庑因敞设清防牙刻鹭干数【鹭鸶数九盖寓九思之义】图兼莲萃芳前三诠以补后九寓诚良终日得思义原同戒义长












<史部,地理类,都会郡县之属,钦定热河志,卷三十五>
　　春好轩　万树园东南濵湖轩五楹
　　御题额曰春好轩嘉树骈罗文石碁布当
　　清跸经临多在夏秋而丽景暄妍和风韶畅万彚熙怡如在恒春
　　化字中也内楹额曰花际霞峯聨曰上塞寄遥情烟云入画南荣开胜览花鸟知春后为永佑寺浮图撑空影在庭际轩后一亭额曰巢翠亭
　　御制诗
　　春好轩【丙子】
　　年年清跸傍秋巡那值东风入座新忽笑拘墟宁谓是阶前粲者岂非春
　　春好轩【己夘】
　　地是恒春地庄原无暑庄仙林万古秀真卉四时芳送语禽如识跃潜鱼不忙文聪虚且静敲句坐因长
　　春好轩【庚辰】
　　清暇偶憇文轩标题两字堪论依然瓯香砚净而无花馥鸟喧落叶乱填书帙鸣鹿已懒苹原【鹿过时则不鸣】莫谓芳菲节逺贞下行将起元
　　春好轩有述【辛巳】
　　兀为四徳长仁实四性君以此言四序了知都是春蘅臯构广轩栋宇朴且淳每来虽凛秋生意常怀新犹忆孟子言万物备我身蔼如可云息盎若当以纯愿言敷惠和跻台薄海民
　　春好轩题句【壬午】
　　四围锦簇霜枝丽一院芳含秋卉新都道仙庄称避暑宁知胜地有恒春能言鸟起闲翻影入梦蝶来香满身万物熙熙游化宇至今总是戴
　　尧仁
　　春好轩题句【癸未】
　　秋则常来夏偶居冬曽驻为【去声】宴员渠惟余春未六驺到黙识元为【平声】四徳初树张【去声】叶皆由英始花弹苞总觉韶如羲经注出真消息不用韦编更展书
　　春好轩【甲申】
　　春好如何好好于想像中每来率秋月亦自有花红万物一生意四时总化工定期目撃者宁不付东风
　　春好轩【丙戌】
　　花开花落自春秋绕砌繁英滟露稠试看蜂忙与蝶乱宁知时序有迁流
　　题春好轩【丁亥】
　　天高气爽凑萧晨绕砌繁英滟露新轩外又慿七月景胸中常养十分春蝶薫翅紫花间栩鹿戴茸黄林际驯【鹿角戴茸黄色尚未出尖则不甚肥必俟秋深气然后牝牡合羣可即鹿矣】且自对时玩生意无虞慢拟傍岩廵
　　题春好轩【壬辰】
　　今年先到逮半月已是东皇驾早还讶是虚名题玉额每教过节叩云闗三庚散步浑延爽七字搜吟聊趂闲菊放九秋荷六月春光无日不人间
　　题春好轩【己亥】
　　早来或夏迟冬偶恒此当秋弗遇春问我一言何谓好曰他四徳首惟仁胸中常养十分盎砌下试观众卉訚生意各懐即元长【上声】其间责实已名循
　　巢翠亭【丁丑】
　　乔柯翁蔚一亭幽云海中间不繋舟谩道秋风纷叶落檐间意足翠隂留
　　巢翠亭【己夘】
　　灌木嘉隂翠尚浓虚亭聊且失干峯前年惜翠心何似【丁丑咏此亭有漫道秋风纷叶落檐间意足翠隂留之句】流水行云勒壁踪
　　巢翠亭口号【癸未】
　　乔木千寻疎落落翠如圆布緑油幕凡禽其杪安敢栖只宜放出笼中鹤
　　巢翠亭即景【甲申】
　　重翠隂中一笠虚岩栖讶可唤巢居斯之絜矩未能信风俗何曽太古如
　　巢翠亭【丙戌】
　　乔树四周围一亭在深处秋来翠尚浓佳隂緑云布习习时奏籁泠泠亦滴露森森既惬望寂寂还澄虑即境拟巢窠可似香山悟
　　巢翠亭【壬辰】
　　盖影乔林万叶交虚亭拟唤翠云巢坐来九夏多寒意那更唐诗读孟郊
　　巢翠亭口号【己亥】
　　叶云浓布翠婆娑巢意无殊安乐窝遐想穴居野处世一亭犹觉此为多
　　巢翠亭【辛丑】
　　乔树中间八柱空翠云栉栉防笼葱巢居虽以为亭额惭愧时无上古风
　　巢翠亭【壬寅】
　　雨濯林枝万翠交良禽择木稳而巢虚亭却似不相让无意其中有意包

<史部,地理类,都会郡县之属,钦定热河志,卷三十五>
　　静寄山房　环澄湖踞平阜防宇穆然渊静门南向牓曰月色江声中为静寄山房聨曰雄笔振清词追赏得烟云之趣佳辰逢胜景乘闲探邱壑之奇轩网虚明檐楹清寂又内为莹心堂额曰闲止聨二曰自有山川连北极天然风景胜西湖曰取欢知仁乐寄畅山水音又内为湖山罨画聨曰水当牕面天然白山接林端分外青并
　　圣祖御题山房宛在水中而旁环万峯以静寄名者归动
　　于静合知于仁伏诵
　　宸篇人生而静天之性山古以深日亦长
　　圣心寄托悠然如见矣
　　御制诗
　　静寄山房【己夘】
　　碧草白沙步野塘槐隂还有读书堂人生而静天之性山古以深日亦长那慕征侨学仙术惟希周孔养心方
　　睿题咀嚼义弥永纵觉瞠乎敢不蘉
　　静寄山房【辛巳】
　　六根意无定出入刹那顷与其寄于动宁教寄于静静固不在外亦颇观乎境不然佛成道奚在明星耿山房翠防间而带清溪泂花木脱凡姿禽鱼契平等大圆镜智中吾将事清省
　　静寄山房四题【辛巳】
　　假山
　　翠扶青蔚围孱顔那借叠石于其间信知小许胜大许谁云假山非真山世间真假已纷矣枣叶湏弥宁繋此却看嶷然防岫中时有英英白云起
　　鱼矶
　　列谿之鱼鲜且硕坐矶学钓借苔席得鱼固佳否亦可意在山青与水碧吕望钓得为公郷严光钓失仍得名掷竿大笑非吾事不如放去任闯萍
　　秋英
　　我爱秋英胜春英春英木本秋草本草也犹能芳飒时固胜木逐韶蕐逺堂前堂后罗丁星冷黄凄紫难为名山蝶入丛看不见飞上研山满案馨
　　樝棃
　　山中有樝秋已熟闲庭自落声簌簌野果含霜味亦佳何必张公珍大谷朔桃期枣总虚誉鸟啄鹿衔那禁渠英嗤伧父馈酸味酸味回甘甘有余
　　静寄山房【癸未】
</div>
    <div class="pagination">
<a href="钦定热河志_page105.html">上一页</a><span>...</span><a href="钦定热河志_page101.html">101</a><a href="钦定热河志_page102.html">102</a><a href="钦定热河志_page103.html">103</a><a href="钦定热河志_page104.html">104</a><a href="钦定热河志_page105.html">105</a><span class="current-page">106</span><a href="钦定热河志_page107.html">107</a><a href="钦定热河志_page108.html">108</a><a href="钦定热河志_page109.html">109</a><a href="钦定热河志_page110.html">110</a><a href="钦定热河志_page111.html">111</a><span>...</span><a href="钦定热河志_page107.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
