<!DOCTYPE html>
<html>
<head>
    <meta charset="UTF-8">
    <title>大清一统志 - 第 76 页/共 202 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大清一统志 - 第 76 页/共 202 页</h1>
    <div class="content">　　【本朝乾隆十五年知县刘代闻建其余泰安新泰肥城诸县俱有社学义学　按莱芜县旧有观礼书院明隆庆中知县傅国璧建东阿县旧有野斋书院在县治尚徳乡元翰林承防李谦故居谦卒诏立书院设山长以掌其祀事又有冉子书院在县治之荆门今并废】
　　户口【原额人丁一十四万四百二十六又滋生人丁四万八百八十三】
　　田赋【田地四万一千三百三十五顷四十八畆二分零地丁额徴银一十七万七千八百一十四両三钱一分九厘米三万一千三百八十三石八斗一升四合零又麦改米五百二十石四斗八升七合零】
　　山川防山【在泰安县北五里是为东岳亦曰岱宗尚书舜典嵗二月东巡狩至于岱宗周礼职方氏兖州山镇曰岱山尔雅释山河东岱诗鲁颂泰山岩岩鲁邦所瞻史记货殖传泰山之阳则鲁其隂则齐应劭汉官仪马第伯封禅记上山至中观去平地二十里南向极望无不覩仰望天闗如从谷底仰观抗峯其为髙也如视浮云其峻也石壁窅窱如无道径行到天闗自以巳至也问道中人言尚十余里其道傍山胁大者广八九尺狭者五六尺仰视岩石松树鬰鬰苍苍若在云中俯视谿谷碌碌不可见丈尺遂至天门之下仰视天门窔辽如从穴中视天直上七里赖其羊肠逶迤名曰环道往徃有絙索可得而登也晡后到天门郭使者得铜物形状如钟又方柄有孔莫能识疑封禅具也东上一里余得木甲木甲者武帝时神也东北百余步得封所始皇立石及阙在南方汉武在其北二十余步得北垂圆台髙九尺方圆三丈所有两陛人不得从上从东陛上台上有坛方一丈二尺所上有方石四维有距石四靣有阙东山名曰日观日观者鸡一鸣时见日始欲出秦观者望见长安吴观者望见防稽周观者望见齐西北有名室坛以南有玉盘中有玉龟唐六典河南道名山曰泰山周一百六十里高四十余里李吉甫元和郡县志防山在干封县西北三十里文献通考泰山为岱宗者以其处东北居寅丑之间万物始终之地阴阳交泰之所为众山之所宗主章皇图书编山南有百千株相传汉武所种小天门有秦五大夫松岳顶有秦无字碑防崖数丈唐开元纪秦山铭隶书大四寸岱岳志羣峯之得名者望秦独秀鸡笼老鸦狮子莲花悬石而丈人峯在山顶时出羣峯之表又有百丈马棚鹁鸽舍身诸崖石经石壁鄷都桃花佛寺鬼儿椒子马蹄溪里诸谷回马鴈飞黄岘思乡青峯西横诸岭朝阳吕公白云遥观蝙蝠鬼仙水帘诸洞玉女黄鹤白鹤白龙诸池又有明月嶂登仙台及东西南三天门东西中三溪为山之最胜其余封峦溪洞不可胜数自岳顶而东南十里曰东神霄山西南十里曰西神霄山西十里曰石后山尖尖山其在岳阴者曰孤山襁山鹤山相去各十里以及髙里石闾亭亭云云梁父之属虽随里异名实皆泰山之支峯别阜也】
　　【本朝康熈二十三年秋圣祖仁皇帝巡幸山东十月壬寅】
　　【驻跸泰安登泰山极顶御制登岱暨岱顶对月诗】
　　【御书普照乾坤四字建亭悬额复书云峯二字于极顶处磨崖勒石二十八年再幸山东行望祭礼御制经泰山之麓诗乾隆十三年春】
　　【皇山巡幸山东驻跸泰山】
　　【行宫御笔题额曰云巢曰壶天阁曰胜览方舆又】
　　【赐乾坤亭额曰独尊宇宙南天门旁亭额曰合云亭至山中如回马岭对松山日观峯朝阳洞白云洞登
　　封台五大夫松并有御制诗又】
　　【御制恭依圣祖登岱诗韵奉】
　　【皇太后登岱麓夜宿岱顶诗十六年春巡幸江浙经临泰安有】
　　【御制过泰山恭依圣祖诗韵诗廻】
　　【銮后有御制过泰山诗二十二年春再】
　　【幸江浙有过防山恭依圣祖诗韵诗回】
　　【銮途经防安登岱复有三依圣祖登岱诗韵暨登防山壶天阁回马岭朝阳洞十八盘御制诗】石闾山【在防安县南四十五里汉书武帝记太初三年禅石闾注应劭曰在防山下阯南方方士言仙人闾也】亭亭山【在防安县南五十里史记封禅书黄帝封防山禅亭亭汉书地理志钜平有亭亭山祠应邵曰在钜平县北十余里萧徳言括地志亭亭山在博城西南三十里郦道元水经注汶水又西南迳亭亭山东山有神庙水上有石门旧分水下溉处也旧志在石闾山南五里相近有介邱山宋真宗尝登封于此】梁父山【在泰安县南一百十里新泰县西四十里史记秦始皇纪二十八年禅梁父正义梁父山在泗水县北八十里后汉书光武纪中元元年禅于梁父注梁父泰山下小山也】徂徕山【在泰安县东南四十里诗鲁颂徂徕之松水经注汶水又西南流迳徂徕山西山多松栢诗所谓徂徕之松也邹山记曰徂徕山在梁父奉高博三县界犹有美松亦曰尢徕之山也旧志上有紫源也玲珑独秀诸峯及天平东西三寨下有白鹤湾又有竹溪唐天宝中孔巢父李白韩准裴政张权明陶沔尝结社于巉石峯号竹溪六逸宋石介亦筑室于下号徂徕先生】
　　【本朝乾隆十三年春皇上巡幸山东有望徂徕诗二十七年春】
　　【皇上三幸江浙有　御制望徂徕山作诗】云云山【在泰安县东南一百二十里史记封禅书无怀氏虙羲神农炎帝黄帝颛顼帝喾尧舜汤】【封泰山禅云云正义曰云云山在兖州府博城县西南三十里李竒曰云云山在梁父山东】社首山【在泰安县西南二里】【汉书郊祀志周成王封泰山禅于社首注应邵曰山名在博野晋灼曰在钜平南十二里元和志在干封县西北二十六里旧志山】
　　【在高里山左上有社首坛】高里山【在泰安县西南三里又名亭禅山汉书武帝纪太初元年禅高里注伏俨曰在泰山下元和志】【在干封县西北二十五里】禅山【在泰安县三十里】九女山【在泰安县西南四十里】布金山【在泰安县西南九十里】傲来山【在泰安县北岳顶西南山前有鸡笼峯招军岭山麓有东百丈崖瀑布下汇为泉名天绅泉内有白龙池又西百丈崖在东崖三百步其高十倍东崖府志又有仙影崖在山下诸山皆苍石惟仙影色白】孤山【在肥城县东十里府志孤峭特起山　岭有穴深不可测又名谷山山下有河】寨山【在肥城县东十五里府志山巅有石寨旧志又名张家寨又新泰县东三十五里有寨山府志宋元之际民避兵于此犹有城址】金
　　斗山【在肥城县西八里府志相传宋真宗尝驻跸于此改为郁葱山山阳有五龙池祷雨輙应】周王山【在肥城县南二十五里府志世】【传其地有周王墓故名】虎门山【在肥城县南四十里府志形似虎下有虎洞其东又有龙门山】狼山【在肥城县南五十里】【下有狼山屯】七佛山【在肥城县南六十里府志上有石佛七故名一名福山】塔山【在肥城县东南七里府志上有石塔故名宋崇寕二年建玉皇庙于其上又名玉皇山】石屋山【在肥城县东南二十里府志山顶有石屋故名】紫榆山【在肥城县东南二十五里】瀑布山【在肥城县东南四十里府志瀑布悬崖二十余丈其上为天井峪傍有岭蜿蜒髙耸谓之横岭】柱子山【在肥城县东南四十里下有柱子村一名柱山亭其东有髪髻山有二尖似髻山下有洞】鳯凰山【在肥城县东南五十里府志相传汉元和二年鳯凰集于此又莱芜县南二十里有鳯凰山】陶山【在肥城县西北三十里史记越世家范蠡去齐止于陶名陶朱公后汉书方术传济南孙邕葬王和平于东陶括地志陶山在平阴县东三十五里山南五里有公公冡旧志相传山前后有七十二洞】巫山【在肥城县西北六十里左传襄公十八年齐侯登巫山以望晋师注山在卢县东北水经注山在平阴东北乐史太平寰宇记一名孝堂山相传汉孝子】
　　【郭巨母于此故名于钦齐乗清河北经巫山俗讹为无儿山】鹿角山【在新泰县南二十里相近有平埠山山有雷坛】峙山【在新泰县南二十里府志前有池祷雨輙应】闗山【在新泰县南四十里防山之西麓也】曝书山【在新泰县北五里县志危岩怪石形势苍古相传有异人曝书其上】龟山【在新泰县西南四十里山之南即兖州府泗水县界诗奄有龟防春秋定公十年齐人来归郓讙龟阴田杜预注泰山博县北有龟山水经注龟山在博县北一十五里昔夫子去鲁作有龟山之操焉】法云山【在新泰县西南四十里府志上有正觉寺相传有异僧説法而云生故名】榆山【在新泰县东北十里县志山多产榆故云南麓有髙榆】五峯山【在新泰县东北十五里府志五峯秀出其麓有水曰宝泉泉东有寳泉寺北有山高险名青龙崮】龙堂山【在新泰县东北四十里下有大小二龙池】宫山【在新泰县西北四十里接莱芜县界即古新甫山诗鲁颂新甫之栢魏书地形志汶阳有新甫山县志相传汉武封禅于此见仙人迹建离宫其上故改名宫山亦名小泰山宋常曽记云汉武易小泰山为宫山封三峯为义山山上有望仙台云衢岫东有毬杕壑西有氷寨溪五云涧西北有千洞深逺莫测　本朝乾隆十六年春】
　　【皇上巡幸江浙经莅山东有御制新甫山诗】碁山【在莱芜县东五十里高五里府志相传有仙人奕此碁局尚存】安期山【在莱芜县南二十里金史地理志莱芜有安期山旧志相传安期生修炼于此上有安期真人观有唐宋元人三碑】凉山【在莱芜县北三十里府志旧产铜名铜冶山魏书地形志嬴有铜冶山】大石山【在莱芜县东南十三里府志旧产鐡】笔架山【在莱芜县东南二十五里一名三尖山】九岭山【在莱芜县东南三十五里】葫芦山【在莱芜县东南五十里府志形如葫芦其势险隘旧名葫芦闗】冠山【在莱芜县西南五十里府志脉起泰山形势突兀汉书五行志元鳯三年莱芜县南汹汹有数千人声视之有大石自立高一丈五尺大四十八围入地深八尺三石为足石立处有白乌数千集其旁县志山形似冠故名】大屋山【在莱芜县东北二十里高五里府志山形如屋故名司马河出此】万福山【在莱芜县东北三十里髙十里府志其巅有石如人俗讹为望夫山】苖山【在莱芜县东北五十五里府志多产药材】杓山【在莱芜县东北六十里府志状如杓首与济南府淄川县接界】原山【在莱芜县东北七十里髙二十余里一名饴山府志淮南子淄水出饴山即原山别名东接益都西接章邱北接淄川耸出羣山之上一名马耳山旧有马耳山闗为扼险之所亦曰马耳谷尚书禹贡浮于汶传汶水出原山之阳汉书地理志莱芜原山淄水出其阴汶水出其阳水经注原山在县西南六十里许明统志原山在县东北八十里今名岳阳山】黄谷山【在莱芜县东北八十里东接青州府益都县界府志左翼有峯十余右翼东南行十余里为文家岭又数里为八龙台又数里为老姑峪】瓮口山【在莱芜县东北九十里府志两山夹峙中通一道形如瓮口古青石闗置于此】鑛山【在莱芜县西北三里髙二里府志旧产鐡今无山下有伏龙洞】肃然山【在莱芜县西北六十里汉书郊祀志元封元年封泰山下阴道禅泰山下阯东北肃然山金史地理志莱芜有肃然山县志高二十里泰山东麓也今讹为　　山】大舟山【在莱芜县西北六十里府志形如大舟山下有东白龙潭西黒龙潭祷雨灵应】照壁山【在莱芜县西北六十里龙潭之南府志山阴一石高数百丈影蔽潭者半故云】香山【在莱芜县西北六十里髙二十里府志产香草】龙山【在东平州东四十里魏书地形志无盐有龙山水经注汶水西迳危山南世谓之龙山也旧志一名金螺山亦曰白佛山按州志金螺在州东北盖有峯绵亘相属寔即一山也】棘梁山【在东平州西十五里府志山巅石崖东西相判其上架石为桥通徃来名曰天桥西南有小洞中镌佛像】王陵山【在东平州北五里府志其前有汉东平宪王墓】瓠山【在东平州北二十里府志山圆而长其形如瓠汉书宣元六王传瓠山石转立晋灼注作报山上有汉东平思王墓】蚕尾山【在东平州北三十里其阴有九女泉西流入汶又有小洞】
　　【庭湖其左为黄华山】安山【在东平州西南三十五里亦曰安民山府志山下有湖潆回数十里旧时四靣筑堤置闸以时蓄泄谓之水柜今惟通湖闸时加修筑余俱废】梁山【在东平州西南五十里接兖州府夀张县界史记梁孝王世家北猎梁山注索隠曰汉书作梁山水经注济水北迳梁山东袁宏北征赋曰背梁山截汶波即此处也旧志山周二十余里上有虎头崖下有黒风洞宋政和中盗宋江等保据于此其下为梁山泺详见兖州府】芦泉山【在东平州东北二十里府志相传唐尧后在山之麓今改祀濮州左右峯峦拱峙如百工竦立有泉流入沙河】金山【在东平州西北四十里府志山色紫赤其石坚致河上诸邑徃徃采以给用其南为坤山亦曰坤山上有马跑泉东有蟾蜍峡莲花沼南有玉灵崖石室洞下有饮马泉又东有土山亦名无影山去州三千里】少岱山【在东阿县东一里府志横亘郭门上有台一成以在岱宗之西故名乾隆十三年皇上廵幸山东二十一年】
　　【躬诣阙里并有御制少岱诗又南一里为寺山南四里为华山形方而堕有泉出焉】雪山【在东阿县东十里旁为黒山冠山又东为万山连延数里北至亭山接平阴县界】鱼山【在东阿县西八里大清河之西史记河渠书瓠子歌吾山平分钜野溢注徐广曰东阿有鱼山水经注鱼山即吾山也元和郡县志山在东阿县东南二十里太平寰宇记山周回十二里曹学佺名胜志鱼山在东阿县西魏曹植改封东阿尝登此山捜神记以鱼山即思王闻梵处矣五代史梁主朱温与兖郓兵大战于此今壁垒尚存　本朝乾隆十三年春】
　　【皇上巡幸山东有御制鱼山口号】碻磝山【在东阿县南七里府志有阙城城南有土堆山俗名虚粮冡相传即檀道济唱筹量沙处或以为即碻磝城非也旧志县西南三里有虎窟山南燕建平中济南太守胡谘得白虎于此因名山之南即碻磝也】天池山【在东阿县东南十五里府志峯顶有泉名天池泓登莹澈可鉴毛髪方十余丈又西为洪范池周方数丈清澈如之相近为念山与天池连脉其下大石畆许水流其上谓之石淙】龙头山【在东阿县东南二十里白防泉出焉府志相传汉髙伐楚适此山士卒渇甚见白雁惊起得清泉众赖以济又北为黄崖山】狼山【在东阿县东南二十入里狼溪水发源于此】山【在东阿县东南三十里狼山南水经注谓之大槛山也旧志两岩削成千仞壁立峦壑明秀为境内诸山之冠】云翠山【在东阿县东南三十里府志顶有巨石高数十丈修广里许其形正方状如印而有纽谓之印封旁三石壁立中髙旁卑状如笔床谓之笔峯此絶顶也少南为子陵台相传严子陵曾隠于此】六工山【在东阿县西南三十里其南有北腊山又西有栢木山子路山鳯凰山自西南至张秋皆平地小山其名不可胜纪】戊巳山【在东阿县西南六十里张秋镇南府志明宏治间筑土如城以镇黄河决口下临龙潭即古决口也山名戊已取土制水之象山上有亭为张秋名胜】谷城山【在东阿县东北五里一名黄山山海经缟羝之首曰平逢东望谷城之山注山在济北谷城县西水经注魏土地记曰谷城山出文石有黄山台黄石公与张子房期处也元和郡县志山在东阿县东三十二里　本朝乾隆二十一年】
　　【皇上巡幸山东展谒阙庙过谷城山有】
　　【御制诗】曲山【在东阿县西北十五里汉书地理志东阿有渠邱山即西山也其东为香山东北为文山两山相对河出其中】会仙山【在平阴东府志门外有石迹俗传仙人所履】邿山【在平阴县西十二里左传防公十八年晋侯伐齐齐侯御诸平阴魏绛栾盈以下军克邿注平阴之西有邿山】金牛山【在平阴县西十八里形如卧牛又西二里有圣容山】黒山【在平阴县南二十里府志两峯对矗迤逦数里荆榛弥望仅通鸟道旧尝置巡司南五里有孤山大荆山】紫盖山【在平阴县南三十里一名北山府志尚有夫子讲堂下有孔村】赤沟山【在平阴县南五十里西连大南接雕鹗岭】峻玉山【在平阴县北里许府志产白石英】黄麓山【在平阴县东南十八里府志东望泰山逺如屏障又东南为檀山十里为函山府志旧名贤士峪四围山色如黛有流泉竹木之胜】水山【在平阴县西南一十五里府志有泉嵗旱不涸】茅峪山【在平阴县西南四十里府志有涧深七丈许濶数尺架木桥以渡】九峪山【在平阴县西南五十里府志与东阿诸山相接﨑岖邃密樵采弗及】长城岭【在府西北六十里战国策燕王曰齐有长城钜防史记齐威王三十一年赵侵我长城竹书纪年梁惠王二十年齐闵王筑防以为长城城縁河经泰山千余里东至琅琊台入海往往有壁门邸阁又齐记宣王乗山岭之上筑长城东至海西至济州千余里以备楚府志长城岭盖即泰山冈阜以齐所筑长城经厯而名也】五道岭【在府城东北二十里接济南府长清县界府志当往来区道旧置马驿】杏木岭【在肥城县东南二十五里横岭之北接泰安县界】雕鹅岭【在东平州北四十里】苍龙峡【在莱芜县西南八里亦曰责龙峡府志山峡水急如喷激然】夹谷峪【在莱芜县南三十里接新泰县界左为龙门崖右为鳯凰山顾炎武肇域记春秋定公防齐侯于夹谷莱人以兵刼鲁侯即此】莱芜谷【在莱芜县西南三十里接泰安县界府志亦名狼虎谷唐中和四年黄巢自瑕邱东窜走狼虎谷即此狼虎盖莱芜之转音也今亦名降冦集】运河【自兖州府汶上县北界流入迳东平州西南汶济二水合流处也有闸一曰安山西北流入兖州府夀张县界又北迳东阿县西又北流入兖州府阳谷县界元史至元二十六年开河以通运道起须城安山渠西南由夀张西北至东昌又西北至临清引汶水以逹御河长一百五十余里中建闸二十有一以时蓄泄河成河渠官宋礼防言开魏博之渠通江河之水古所未闻赐名会通漕河考由南旺至临清且四百里惟借安山一湖以济漕河府志东至州自新家口汶上县界起北至戴家庙闸下三空桥夀张县界止河道长六十里东河县自沙湾铺夀张县界起北至五里铺阳谷县界止河道长一十五里共长七十五里其闸六在东平者曰靳家口安山戴家庙在东河者曰通源减水平水其坝不在运道而闗于运者甚钜曰戴村坎河口次之今皆设有河员兵弁以时启闭利漕运焉】大清河【在泰安县西北即古济水今曰大清河自东平州东南戴村坝分泄汶河之水西北流经县城西北至卢家村与七里河会古济汶合流处也乂北流经东阿县西东北流经平阴肥城二县西北又东北流入济南府长清县界俗亦呼为盐河　按济水古道自曹州府郓城县流入东平与汶合禹贡济水东北防于汶水经注济水自钜野北合洪水又东北迳夀张县西界安民亭汶水从东北来注之所谓清口也又北迳梁山东袁宏北征赋所云背梁山截汶波者也又北迳须胊城西水西有安民亭水东即无盐县界又迳防乡东又北分为二水枝津西北出为马颊水济水又北迳须昌县西又北迳鱼水东左合马颊水又北迳清亭东又北迳谷城县西合狼溪水又北迳周首亭西又北过临邑县东又北迳平阴县西右迤过为湄湖方四十余里元和郡县志须昌县有济水南自郓城界流入去县西二里杜佑通典东平济南淄州北海界中有水名清河乃荷泽与汶水合流是也东平城西即安山闸闸下泥河口有亭子店即安民亭遗阯为济汶合处自元人开防通河谓之引汶絶济使不得东而清河之流中断旧志大清河上源与防通河合流至东平安山闸渐分流而西北防东平州之沙河及张秋黒龙潭与小盐河之水北流迳鱼山下又北过县城西东阿诸泉之水入焉又东北经艾山滑石镇入平阴境明成化九年以大清河湮塞自张秋濬至滑口镇　本朝乾隆十四年河清因汶河下流为汶上县患请以戴村坝坎河口落低三尺乾隆二十三年复修堤埝数十处于城东冯家口李家楼各建迎水坝以资杆御又于城西大清河支流东岸马家口建减水闸一以泄水而东平始无水患】大汶水【在泰安县东北八十里原山之阳西南流经县东左合牟汶嬴汶水西流又北合柴汶水经泰安县东南泮河水自北来注之南流至大汶口与小汶水防合流而西入兖州府寕阳县界又西流经东平州南境又西南流入兖州府汶上县俗呼为大汶河书禹贡浮于汶汉书地理志莱芜县原山禹贡汶水所出西南入泲水经汶水出泰山莱芜县原山西南过嬴县南又东南过奉高县北屈从县西过流过博县西北又西南过蛇邱县南又西南过冈县北又西南过平章县南又西南过无盐县南又西南过夀张县北注汶水西南迳嬴县故城南又南右合北汶水又西南流迳徂徕山西南迳博野故城东屈从其城西南流又西南迳龙乡故西南又西南迳云亭山东又西南迳阳闗故城西又南左防淄水又南迳钜平县故城东而西南流城东有鲁道又西南迳鲁国汶阳县北又西洸水注焉又西蛇水注之又西沟水注之又西迳春亭北又西南有泌水注之又西南迳桃乡县故城西水自桃乡四分当其别之处谓之四汶口其左二水防流西南至无盐县之郈乡又东南迳东平陆县故城北又西迳危山南又西合为一水次一汶西迳郈亭北又西至夀张故城东其右一汶西流迳无盐县之故城南又西迳洽乡城南又西南流迳夀张县故城北又西南长直沟水注之元和志汶水源出干封县东北原山西南迳县理南去县三里又有北汶嬴汶柴汶牟汶合焉县界凡有五汶皆源别而流同也旧志汶水旧在东平州南一里自寕阳县西流至州东六十里戴村又西迳州城南至安山湖合济水自明永乐九年筑戴村坝以遏其入济之道遂西南流凡八十里至汶上县而为分水河今导为运河　本朝康熙二十二年】
　　【圣祖仁皇帝巡幸山东御制汶水吟乾隆十三年】
　　【皇上翠华经莅有御制恭依】
　　【圣祖原韵及过汶水诗十六年巡幸江浙二十一年】
　　【躬诣阙里二十二年二十七年三十年四十五年四十九年巡幸江浙并有御制过汶河诗】牟汶【在莱芜县南西流经泰安县东徂徕山北南至静封镇入汶水水经注水出牟县故城西南阜下俗谓之葫芦堆谓是水为牟汶又西南至奉高县故城又西南流注于汶新志牟汶有二一自莱芜县东南寨子村海眼泉发源合诸泉水西流一自县东古牟城东响水湾发源合诸泉水西南流至盘龙荘而合又西有孝义河水入之又西至滤马河合嬴汶　按旧志孝义河在县东北十二里源出万福南流入汶新志滤马河在县东南三里一名逮马河】嬴汶【自莱芜县南三十里宫山之阴石漏河发源北流至滤马河合□汶金史地理志莱芜有牟汶嬴汶水新志嬴汶有二宫山之阴其一也又一自县东北大小龙潭发源南流合诸众水至方下集为嘶】
　　【马河又南流防牟汶并南嬴汶水合流至泰安县焦家店注于大汶水　按旧志莱芜有司马河在县西十里源出大屋山西南流至县西南入汶而图表有嘶马河盖司嘶音同而讹也】柴汶【在府治东北四十里源出狱旁仙台岭南流经用治东三十里入汶明统志又有漕河出泰安东淳于野西南流入汶　按图表泰山东有董家河南流入汶即柴汶也】北汶【即泮河源出岳顶西北桃花谷流经府城西二十里转东南流经府城南受渿河水又东受环水又东南受石汶水又东南至无盐山西合大汶水经注北汶水出分水溪源与中川分水东南流迳泰山右天门下其水自谿而东濬波注东南流迳龟阴之田又合环水水出泰山南谿南流迳中阶两庙间其水又屈而东流入于汶水又东南流迳南明堂下世谓此水为石汶又左入于汶明统志泮水源出泰山分水岭合三溪水东南流入汶新志渿河出泰山西溪由白龙池出大峪口东南流至府城西绕城而南入北汶又环水河俗名梳妆河泰山之中谿也由黄岘岭会经石谷水帘洞诸水经王母池至府城东南流入北汶又石汶河泰山之东谿也出登仙台下防青山诸涧水东流经汉明堂故址防明堂泉又南流入北汶】淄水【俗名浊河泉出府城东南泉河集于平地石缝中涌出齐乘泰山南亦有淄水　按此泰山之淄入汶者也禹贡淄水出府境莱芜县东北之原山东流入青州府博山界发源与汶水同一山而异流所谓汶出其阳淄出其阴】小汶水【源出新泰县东北二十里龙池西南流百里经泰安县东南绕徂徕山之南麓西流合汶河所谓大汶口也新志小汶水自新泰县东北龙堂山南麓发源防诸涧水南流出防阴界复西流入新泰界合龙池河平阳河杏山涧西周河广寕河广明河诸水又西流合羊流河水又西经泰安县界受浊河泉经徂徕山南故梁父城又西南迳故柴城北俗亦谓之柴汶又西至大汶口　按新泰诸水并会于小汶平阳河源出县东北狐山西南流经县东亦曰东河南流入小汶广明河源出县南闗山北流入小汶广寕河在县西三十里源出周家泉苏荘河在县西北四十五里羊流河在县西北六十里亦名杨栁河俱源出新甫山疃里河在县西六十五里俱南流旧志谓广明河以下五河俱入汶误】肥河【在肥城县南盖即古蛇水也水经注蛇水出蛇邱县东北大山西南流迳汶阳之田又西南迳夏晖城南又西南注于汶旧志肥河源出泰安州西境流经县南八里又西南经东平州界入汶又孤山河源出县东孤山康王河在县东门外源出北山合沟河源出县东南十里之潮泉俱入于肥河】衡鱼河【在肥城县西南五十里盖即古泌水也水经注泌水出肥城县东北西南流迳肥城县故城南左经句窳亭北又西南经富城注于汶】沙河【在东平州城南明永乐时筑戴村坝以遏汶水其逸而西出从州南折而北流者谓之沙河宋礼言东平东境有沙河一道本汶河支流比年流沙淤塞河口请及时开濬从之今引为城池大隄环之方三十里州志沙水之源有二南沙河即汶水故道由戴村西出至州城东谓之银河西水大发溃而旁出皆成巨浸民不得田又西至州城南循隄而西绕城北流至城西北与北沙河防北沙河亦承汶水西北流经州东三里亦曰盐河又西北流至州西北与南沙河会又西北经东阿东南入大清河　按沙河即大清河之上流非二河也】坎河【在东平州东北五十里有坎河泉南流六里入汶河旧志坎河即汶水下流泄入盐河处自戴村坝筑而汶水不复由此入济明万厯七年筑滚水石坝于此以时蓄泄而汶水无泛溢之患又县西北有金水闸河旧黄河决道也明宏治中因导流以泄漕渠之水由夀张集东北至戴家庙泄而东入于大清河】狼溪河【在东阿县东南二十八里狼山下防诸山泉水入大清河水经注狼水出东阿县东南大槛山狼溪西北流迳谷城西又北有西流泉水出城东近山西北流迳谷城北西注浪水又西北入清水隋志东阿县有狼水一名龙溪】小盐河【在东阿县西南三十里即运河所泄出汶水支流也由沙湾泄之而东与黒龙潭水合流经鱼山南至县西五里防于大清河】马颊河【在东阿县西水经注马颊水首受济西北流迳安民山北又西赵沟出焉又迳桃城东又东北迳吾山南又东注于济旧志今小盐河所经即马颊河故道】新开河【在平阴县西十里即清河之下流其南岸有山曰蹲龙下有盘石跨河为舟行患宋张方平凿新河引水北行以避其险行者便之】古黄河【在府境有三一在东平州西五十里河渠志东平州有博陵张秋闗山子路王陵竹口六埽旧志有二流其一自直开州流经濮州东而至州境又东厯徳州武定濵州入海者此宋以前故道也明景泰四年徐有贞请开分水河防为广济渠即故道矣其一自河南仪封县流经曹县东北厯定陶曹州郓城夀张而入州界者此金元至明初故道也宏治六年黄河决下流十里许改作戴家庙金线闸以泄其流由盐河入海后筑堤黄陵冈障河尽出于南而旧河俱湮废又州西北有赤河亦黄河支流周显徳初命宰相李谷治杨刘决河不决河不复故道者离为赤河及防金二河宋史所谓防金赤三河是也今亦湮塞不可考一在东阿县北四十里自阳谷县流入又北入茌平县界盖即古瓠子河也水经注瓠河故渎自范县东北合将渠又北经东阿故城东又东北过临邑县西又转东北至茌平宋至和元年议者欲复故道遣使行度欲返之使东欧阳修以为非便因罢一在平阴县西北元和志平隂县黄河去县十里旧志县北有故道俗谓之老黄河与滑州之瓠子河相通今俱湮塞】普济渠【唐志莱芜县西北十五里有普济渠开元六令赵建盛开今湮】新栁沟【在平阴县东南三十五里防诸泉水南流入汶河又县东三十里有天井泉出山涧石井中势如趵突虽旱不竭北入大清河】小洞庭湖【在东平州北三十里蚕尾山下唐苏源明宴小洞庭诗序所谓在拂蚕尾首也源明又尝燕其僚五太守于泗源亭歌曰小洞庭兮牢方舟风溺嫋兮离平流牢方舟兮小洞庭云防微兮连絶】投书涧【在泰山上旧志胡瑗与孙复石介讲学泰山攻苦食淡终夜不寝得家书见有平安二字即投之涧中不复展读人名其处为投书涧涧西建讲学堂　本朝乾隆十三年春】
　　【皇上巡幸山东登泰山有御制题投书涧诗】七女津【在东平州西北昔时河津也刘宋元嘉七年到彦之等复河南地还保东平北魏兵来冦诸军防于七女津即此州志作元女泉】亭子泊【在东平州漕河东岸即故安民亭】黒龙潭【在东阿县西南去安平镇北半里许深不可测一名平河泉黄河决口故道也】玉女池【在府北泰山顶水味甘冽四时不涸一名圣母池】二龙池【在新泰县东北八十里龙堂山下即小汶河之源也】铁佛堂泉【在府东二十五里又清泉井泉板桥湾泉范家湾泉鲤鱼沟泉大兴桥泉云台泉皂泥沟泉北滚泉顺河泉防泉岳锡灵泉倒板井泉俱在县东周家湾泉马儿沟泉梁子湾泉风雨泉鳯凰泉顔谢泉龙王堂泉呉山沟泉乡城泉白土崖泉韩家荘泉梁家荘泉皮狐泉沧浪沟泉新兴泉石缝泉水波泉小栁泉海旺泉力沟泉神泉羊社泉斜沟泉二栁泉真沟泉浊河泉鬬泉泰应泉梁父泉俱在东南木头沟泉龙湾泉梁家泉西顔谢泉俱在南张家泉臭泉上泉灵应泉马蹄泉狗跑泉防泉泉报恩泉新荘泉胡家港泉溯港沟泉马黄港泉凉泉龙王泉金星泉坤温泉水磨泉俱在西南明堂泉坡里泉在东北广生泉在西北凡泰安县境之泉六十有七俱入于汶新志泉六十有六有攀倒板井泉东县东六十里有广在县西北二里】清泉【在肥城县东南四十里南流入汶又咸河泉董家泉减家泉呉家泉开河泉拖车泉马房泉坚惠泉圣恵泉震泽泉引兑泉并在县西南防流为衡鱼河经平隂境至东平州南入汶县境共泉十二】小龙湾泉【在莱芜县东北四十里亦曰小龙湾河西流合司马河旧志莱芜故泉凡三十五后縁旱涸仅存二十五今皆捜复又増新泉十一共泉四十六新志滤马河泉青泥沟泉赵家荘泉双龙泉斜里泉并在县东海眼泉连珠泉湖眼泉坡里泉朱家湾泉张家湾泉并在东南片锦泉郭娘锦泉灵泉樱桃园泉并在县南韩家港泉坡草泉卢家庄牛王山泉青杨港泉贺家弯泉并在西南王家沟泉西夹沟泉半璧店泉并在县西南碧泉青桥泉镇里泉龙兴泉李家湾泉黒龙泉老龙泉鱼池泉新坡泉大龙泉沙湾泉助沙泉新兴泉并在西北凉坡泉薛家荘泉北夹沟泉水河泉垂杨泉北海眼泉乌江岸泉广润泉镇里泉并在县北山泉大龙湾泉在县东北莱芜之泉共四十九俱入于汶】啸泉【在新泰县东三里又有北陈泉徽泉魏家泉俱在县东南玉泉西都泉万岁泉大峪泉栁峪泉俱在县东南玉泉西都泉万嵗泉俱在县南张家沟泉孙村泉古河泉里桥泉北流泉刘社荘泉黄水湾泉贾周泉杏山泉俱在县西南龚家荘泉西周泉新西周泉刘都泉构沟泉名湾泉红河泉钓鱼台泉灵槎泉俱在县西全沟泉周家泉崖头泉和荘泉清泉俱在县西北南师泉高峪泉魏家泉路踏泉俱在县北太公泉在县东北县界凡泉四十俱入于汶】呉家泉【在东平州东五十五里新志州境之泉凡三十五孙泉逰龙泉神瀵泉涌泉小王泉浄泉郝家泉源泉杷头泉烈泉独山泉王老沟泉大黄泉二黄泉蓆桥泉冷河泉口头泉浮汶泉大成泉张货郎泉徐家泉三眼泉胜水泉卷耳泉餴饎泉安宅泉半畆泉安园泉防明泉单眼泉高家荘泉鐡钓嘴泉坎河泉髙嘉泉俱在州东西衡鱼河蓆桥河流入于汶】乔口泉【在平阴县东南七里山下西北流至县南门外逺城东而西行又有二泉来防形如川字纹错如锦故邑名锦川】管仲井【在东阿县谷城内元陈孚有诗今湮】
　　古迹奉符故城【即今府治古博县地唐为干封县地曰岱岳镇宋开寳五年移干封县治此大中祥符初改曰奉符又筑新城在今州东南三里而以此为旧城金置泰安州复还治岱狱镇明省入州】博县故城【在泰安县东南春秋时齐邑左传哀公十一年公防呉子伐齐克博亦曰博阳汉表元年田安为济北王都博阳后改为泰山郡后汉晋宋因之后魏改曰博平北齐属东平郡隋开皇十六年改曰汶阳十七年又改曰博城属鲁郡唐改曰干封属兖州宋开寳中移县于岱岳镇此城遂废】梁父故城【在泰安县南六十里汉置县属泰山郡后汉为侯国晋仍为县南燕慕容徳尝置兖州于此刘宋仍属泰山郡后魏因之水经注淄水经梁父故城南隋改属鲁郡唐初属东泰州贞观初省旧志故城与兖州府之泗水县接界西南去兖州府宁阳县九十余里】钜平故城【在泰安县西南汉置钜平县属泰山郡后汉为侯国晋仍为县宋魏因之北齐省水经注汶水又南迳钜平故城东魏书地形志钜平县有钜平城】蛇邱故城【在肥城县南春秋鲁蛇渊囿也亦曰铸乡春秋定公十三年筑蛇渊囿礼记周武王封尧后于铸左传襄公二十三年臧宣叔娶于铸注故国今蛇邱县治后汉书郡国志蛇邱有铸乡城汉置蛇邱县属泰山郡后汉分属济北国晋宋因之后魏属东济北郡北齐省】平阳故城【在新泰县西北春秋宣公八年城平阳左传哀公二十七年越子使后庸来聘盟于平阳汉书灌婴传婴自下邳击破楚骑平阳汉置东平阳县应劭曰河东有平阳故此加东后汉省】嬴县故城【在莱芜县西北春秋桓公三年公防齐侯于嬴左传哀公十一年公防吴子代齐克博至嬴十五年公孙宿以其甲入嬴后汉书陈俊传张步遣将击俊战于嬴下注嬴县名属泰山郡水经注汶水又西南迳嬴县故城南括地志汉嬴县故城在博城东北百里唐书地理志干封武徳五年以博城梁父嬴置东泰州贞观元年州废省嬴入博城元和郡县志于嬴县置莱芜县西南至州二百六十里县志古城在西北四十里北汶水之北俗名城子县即故嬴城也】牟县故城【在莱芜县东二十里春秋时牟国桓公十五年牟人来朝汉置牟县属泰山郡后汉晋宋魏因之北齐并入博城隋开皇十六年分嬴置牟城县大业初并入嬴县】须昌故城【在东平州西北夲春秋须句国地僖公二十二年邾人灭须句须句子来犇明年公伐邾取须句传曰须句风姓也司大昊之祠汉初改曰须昌髙帝十一年封功臣赵行为侯后为县属东郡后汉书东平王苍传永平二年以东郡之须昌益东平自此遂属东平国晋为东平郡治后魏仍属东平郡北齐移治于须胊城而故城废隋开皇十六年复于故城置须昌县仍属东平郡唐初属郸州贞观八年自郓城移治于此后唐改曰须城宋咸平三年徙州治于东南汶阳乡之髙原即今治也明初省县入州旧志郓州故城在今州西十五里】无盐故城【在东平州东二十里春秋宿国隠公元年公及宋人盟于宿战国为齐邑项羽纪宋义遣其子襄相齐而身送之至无盐汉置县为东平国治后汉因之晋属东平国宋仍为东平郡治孝武时置馆陶元城二县寄治于此属阳平郡后魏因之北齐郡县俱废元和郡县志无盐故城在须昌县东三十六里宋宣和二年置东平监于此政和三年废又地理志无盐有洽乡汉武帝封城阳防王子庆为东平侯于此】夀张故城【在东平州西南战国齐刚夀邑史记秦昭防王三十七年客卿灶攻齐取刚夀汉置夀良县属东郡后汉改曰夀张属东平国光武十二年封樊宏为夀光侯晋因之宋改曰夀昌后魏复曰夀张皆属东平郡隋属济北郡唐武徳四年于县置夀州又析置夀良县五年州废省夀良县入之属郓州五代及宋因之金大定七年迁竹口镇十九年复旧治明洪武初始迁今治元和郡县志县东北至州四十五里】章县故城【在东平州东六十里春秋时小国左传荘公三十年齐人降鄣柱预注无盐东北有章城汉置县属东平国后汉因之晋省旧志今为鄣城集】谷城故城【今东阿县治春秋时齐谷邑庄公七年夫人姜氏防齐侯于谷亦曰小谷荘公三十一年城小谷为管仲也秦曰谷城汉书张良传圯上老人谓张良后十三年见济北谷城山下黄石即我后果得黄石祠之后汉于此置县北齐省明洪武六年徙东阿县治此】临邑故城【在东阿县北汉置县属东郡后汉因之晋属济北国宋大明八年省　按水经济水过临邑县东又北迳平阴城西则临邑在济水之西平阴之西南当在今东阿县北界王莾改临邑为谷城亭盖亦取故谷城为名也】榆山故城【在平阴县西北元和郡县志平阴县西南至郸州一百二十里本汉肥城县地属泰山郡隋明皇十四年于今县西北二十八里置榆山县大业二年移于今理仍改名平阴太平寰宇记太和六年县废并入东阿卢二县开成二年刺史王源中奏境内阔逺东西一百二十里南北近二百里无县邑以理居人制御冦盗请复置平阴县从之】废柴县【在泰安县南汉置县属泰山郡元封四年封齐孝王子代为侯国后汉省水经注淄水又西迳柴县故城北旧志州南有柴城堡】奉高废县【在泰安县东北十七里汉武帝置为泰山郡治元封元年东巡至博奉高后汉晋宋因之后魏属泰山郡隋开皇中改曰岱山大业初废入博城唐初复于此置岱县属东泰州贞观初又省入博城】菟裘城【在泰安县境内左传隠公十一年公语公子翚使营菟裘吾将老焉注菟裘在泰山梁父县南水经注淄水西南流迳菟裘城北魏书地形志梁父有菟裘泽】龙乡城【在泰安县西南春秋成公二年齐伐北鄙围龙注龙乡在博县西南】谢过城【在泰安县东北三十里太平寰宇纪齐人归鲁汶阳之田以谢过后人因名为谢过城】遂城【在肥城县南故国也亦作隧春秋荘公十三年齐人灭遂戍之十七年齐人殱于遂注隧国在蛇邱县东北史记齐世家桓公五年伐鲁鲁荘公请献遂地以和汉书地理志蛇邱有遂乡故隧国水经注京相璠曰在蛇邱东北十里今城乃蛇邱西北也】下讙城【在肥城县西南鲁邑也春秋桓公三年公子遂如齐逆女齐侯送姜氏于讙八年阳货入讙阳闗以叛哀公八年齐侯取讙及阐既而复归于我注蛇邱县西有下讙亭水经注俗讹为夏晖城】古长城【在肥城县西北五十里】平州城【在莱芜县西春秋宣公元年公防齐侯于平州注牟县西有地名平州汉书功臣侯表平州侯王咳元封三年封在梁父魏书地形志牟有平州城】郈城【在莱平州南四十里春秋时鲁叔孙氏邑也昭公二十五年臧防犇郈定公十二年叔孙氏堕郈杜预注县东南有郈乡亭水经注汶水西南至无盐县之郈乡城南括地志郈城在郓州宿城县东三十二里】阳州城【春秋昭公二十五年公孙于齐次于阳州注阳州齐鲁境上邑彚纂今山东兖州府东平州东北有阳州城是也】防乡城【在东平州西水经注济水又迳防乡东春秋荘公二十八年筑郿京相璠曰公羊传谓之防在东平夀张县北三十里有故防乡鲁邑也杜预曰有防子冡】桃城【在东阿县西南春秋桓公十年公防卫侯于桃邱注桃邱卫地东阿县东南有桃城汉封功臣刘襄为桃安侯邑于此旧志今安平镇东十八里为桃城铺旁一邱高可数仞即桃邱矣】留舒城【在东阿县西左传哀公十七年齐师救郑及留舒违谷七里谷人不知水经注鱼山上有栁舒城即留舒之讹也旧志又有晋王城在县西南五十里相传李克用屯兵处】平隂城【在平阴县东北左传襄公十八年晋侯伐齐齐侯御诸平隂后汉书郡国志济北国卢有平阴城水经注济水又北迳平阴城西京相璠曰平阴在济北卢县故城西南十里元和郡县志平阴故城在平阴县东北三十五里】京兹城【在平阴县东南左传襄公十八年晋侯伐齐入平阴荀偃士匄以中军克京兹注京兹在平阴城东南】长城【在平阴东北括地志长城西北起济州平隂县縁河厯泰山北冈上经济州淄州东至密州琅琊台入海元和郡县志故长城首起平阴县北二十九里太平寰宇记竹书纪年云梁恵王二十九年齐筑防以为长城】蜀亭【在泰安县西春秋成公二年楚侵晋至蜀鲁请盟遂与楚人及诸侯之大夫盟于蜀杜预注博县西北有蜀亭】红亭【在泰安县东春秋昭公八年大搜于红亭至于卫注刘昭曰奉髙西南有红亭】句窳亭【在肥城县南东观记汉元和二年鳯凰集肥城旬窳亭旧志今县东南鳯凰山即其地也】安民亭【在东平州西南水经注济水西有安民亭亭北对安民山】乐亭【在东平州境旧郓州城西司马光通鉴唐干寕三年朱全忠将葛从周击郓帅朱瑄自杨刘而南战于故乐亭胡三省注亭在郓州西门外】周首亭【在东阿县东北左传齐襄公之二年鄋瞒伐齐齐王子成父获其弟荣如埋其首于周首之北门注周首齐邑济北谷城县东北有周首亭水经注今世谓之卢子城京相璠曰今济北所治卢子城故齐周首邑也魏书地形志卢县有卢子城】孟游亭【在莱芜县治东南孟子母反于齐止于嬴即此】平邱【汉书功臣表平邱侯王迁本始元年封在肥城】酅下聚【在东阿县西南左传僖公二十六年公追齐师至酅弗及注济北谷城县西有地名酅下后汉书郡国志谷城有酅下聚】尹夘垒【在东阿县西北水经注济水过谷城县西水侧有尹夘垒南去鱼山四十里】石门【在平阴县北春秋隠公三年齐侯郑伯盟于石门水经注济水北过临邑县东有石门以石为之故济水之门也京相璠曰石门在今济北卢县故城西南六十里去水三百步】防门【在平阴县东北左传襄公十八年晋侯伐齐齐侯御诸平隂堑防门而守之广里注平隂城南有防门于门外作堑横行广里后汉书郡国志云济北卢县有平阴县有防门有光里水经注河道所由名防门去平隂三里防门北有光里齐人音广音与光同即春秋所谓守之广里者也】明堂【在泰安县东汉书地理志奉高有明堂在县西南四里元封元年造又武帝纪元封元年登封泰山坐明堂二年秋作明堂于泰山下太初元年冬至祀上帝于明堂天汉三年幸泰山修封祀明堂太始四年幸泰山祀髙祖于明堂以配上帝后汉书章帝纪元和二年幸泰山进幸奉髙祀五帝于汶上明堂水经注北汶水东南流迳明堂下古明堂于山之东北址武帝以古处崄狭而不显也欲治明堂于奉髙旁而未晓其制济南人公玉帯上黄帝时明堂图图中有一殿四壁无壁以茅盖之通水圜宫垣为复道上有楼从西南入名曰昆仑天子从之于是令奉髙作明堂于汶水如帯图也古引水为辟雍处基渎存焉肇域记州东北四十里有周明堂阯州东十里有汉明堂阯】溪堂【在东平州西故郓州城内唐郓曹濮观察司马緫建以为飨士大夫之所韩愈为序并系以诗有碑牛僧孺立】嵗寒堂【在东平州城内宋待制李诚之建苏轼有题名石刻】乐郊池馆【在东平州西南宋郡守刘敞建有堂曰燕誉台曰陈献池曰藻芹榭曰博野坞曰竹梧亭曰玩芳馆曰乐逰合而名之曰乐郊仍自为记欧阳修有乐郊诗】舞鹤堂【在泰安县南唐书礼乐志高宗干封元年封泰山为圜坛山南四里号封祀坛又诏立登封降禅朝觐之碑名封祀坛曰舞鹤台登封坛曰万嵗台降禅台曰景云台以纪瑞焉旧志宋真宗封祀坛在岳南五里有王旦碑朝觐台在州南有陈尧叟碑】鳯凰台【在泰安县北登封门外汉宣帝鳯凰集泰山故名又东平县南五里亦有鳯凰台平壤中土阜孤峙似崇台旧基图志不详得名所自乾隆二十一年】
　　【皇上诣阙里经其地有御制鳯凰台春望诗】挂剑台【在东阿县西南六十里安平镇南旧志河纪云张秋城南台台左右生草即挂剑草元都水监丞满慈记云古碑刻有季札挂剑徐君墓树八字乾隆二十一年皇上躬诣阙里有】
　　【御制挂剑台诗又有三归台在县西二里相传即管仲所筑】莱芜监【在莱芜县东南八里汉书地理志嬴有鐡官唐书地理志莱芜有鐡冶十三铜冶十八铜坑四有锡太平寰宇记莱芜监在莱芜县界古冶鐡之务管一十八冶旧志明设鐡冶提举司宣徳中裁】秦碑【在泰山顶秦观峯秦丞相李斯所篆欧阳修集古録风所剥存者才数十字而已】无字碑【在泰山顶始皇所建今曰石表碑】磨崖碑【有二俱在泰山顶磨絶壁而成其一唐开元十四年纪泰山铭隶十字径五寸其一唐干封元年刻登封文字径寸】
　　闗隘泰安巡司【在泰安县西门外里许】黄草闗巡司【在新泰县西七十里】青石闗【在莱芜县东北九十里瓮口山下闗下五里许即白洋河口接青州府益都县界】马耳闗【在莱芜县东北七十里原山西麓】大石闗【在肥城县北十里旧置廵司】静封镇【在泰安县东四十里金史地理志奉符有静封镇】石横镇【在肥城县西南】安山镇【在东平州西南十里即故安民亭也旧志明初建金线闸逓运所于州西戴家庙集嘉靖五年改建于安山镇距州十二里有金线闸口巡司今皆裁】递坊镇【在东平州南五代史唐荘宗夲纪李嗣源及王彦章战于逓坊即此】杨刘镇【五代史梁末帝纪晋人取杨刘唐荘宗本纪十四年梁谢彦章军于杨刘王攻杨刘自负刍堙堑遂取之十五年梁晋相距于杨刘旧志在东阿县北六十里旧有城临河津今黄河旧堤隠隠可见而城址不可考】安平镇【在东阿县西南六十里运河所经与夀张杨谷二县接界夲名张秋五代周显徳初河决杨刘遣宰相李谷治堤自杨刘抵张秋镇宋曰锦徳镇今因之元至元二十七年防通河成置都水分监官于景徳镇俗仍谓之张秋明治七年河决命刘大夏治之塞决口九十余丈筑滚水石坝功成赐名安平镇临河为城周八里北河都水郎中治之县志万厯七年都御史赵贤建城跨运河而环之其南北渡口为水所出入者难以启闭则为敌台四座各建以楼】南谷镇【在东阿县南十二里以在谷城之南故名宋开寳中尝为县治】新桥镇【王存九域志东阿有杨刘铜城新桥闗山景徳五镇旧志新桥镇在县北八里大清河西岸金元时为县治亦曰旧城】滑口镇【九域志平阴有但欢石沟界首宁乡滑口传家岸朔鸾七镇旧志滑口镇在县西南三十里明洪武中置巡司及逓运所寻省】羊流店【在新泰县西北六十里南北孔道也以羊祜故里为名后裔犹有存者俗讹为杨栁居】东原驿【在东平州治西南有驿丞】安山水驿【在东平州西南十五里安山镇旧有驿丞　夲朝乾隆七年裁归并东平州知州兼管】旧县驿【在东阿县治西北有驿丞】铜城驿【在东阿县北四十里旧有驿丞乾隆十四年裁归并东阿县知县兼管】
　　津梁石梁【在泰安县南肇域记州南汶河上有二石梁】渿河桥【在泰安县西一里渿河上桥之西南隅有金银桥】通汶桥【在新泰县南梁荘】瞻岱桥【在新泰县西二里】永济桥【在新泰县西十五里跨葛沟为东北孔道】孝义桥【在莱芜县东八里】盘龙桥【在莱芜县东十五里】大桥【在肥城县南】西石桥【在肥城县西衡鱼社】刘公桥【在东平州东太平寰宇记在须城县东二十七里宋武北伐时所置旧志其地有小城谓之烽仓城盖是时立烽堠置仓库之所今城址犹存】蓆桥【在东平州东五十里跨坎河金大定七年建其上流二十里有官桥旧传皆宋真宗东封时所经】石桥【在东平州境太平寰宇记淸水石桥隋仁夀元年造工作华巧与赵州桥相埒长四百五十尺】安平镇浮桥【在东阿县西南六十里跨防通河明治八年通政张缙建】五空桥【在东阿县西南运河东岸明治中钊大夏建广袤各十五丈】锦川桥【在平阴县南门外自东迤西可十许丈元延祐中筑】吴家渡【在东平县北为泰安临清之要道】
　　堤堰金堤【在东阿县西南安平镇南连夀张县界参差隆起延亘郓濮俗称始皇堤汉文帝时河决酸枣东溃金堤即此或云后汉王景所修汴梁堤也镇南又有减水坝】迎銮堤【在平阴县东六十里旧志宋真宗东封改郓州临酅驿县迎銮即此】靳家口闸【在东平州南三十里有闸官】安山闸【在东平州西十二里运河上有闸官】戴家庙湾闸【在东平州西四十里运河上有闸官】金线闸【在东平州西北戴家庙运河东岸本置于州西棘梁山下明正统三年移于沙湾河东岸景泰三年徙此旧有巡司今省】通源闸【在东阿县西南安平镇南明徐有贞既疏广济渠于渠口为闸堰水以入于漕名曰通源而于其东岸泄之于大清河】戴村坝【在东平州东六十里四汶集明永乐九年宋礼建横截汶水趋南旺由分水口入防通河济运天顺五年知州潘洪増筑】坎河口石坝【在东平州东戴村坝东五里明潘季驯筑长四十丈】
　　陵墓唐帝尧墓【在东平州东北二十里芦泉山阳明洪武四年建庙祭享　按陵在曹州此传譌也】周栁下惠墓【在泰安县东八十三里栁里村】冉伯牛墓【在东平州西十五里旧有碑明正统间建祠有司春秋祭】左邱明墓【在肥城县西南五十里肥河乡都君荘又元和志旧在平阴县东南五十五里】徐君墓【在东阿县张秋城南】师旷墓【在新泰县东北十五里有祠】季札子墓【在莱芜县礼记檀弓延陵季子适齐其长子死葬于嬴博之间水经注奉高县北有吴季札子墓在汶水南曲中从征记曰嬴县西六十里有季札儿塜塜圆其髙可隠也】范蠡墓【在平阴肥城县界陶山括地志陶山南有朱公塜】楚项羽墓【在东阿县东北史记项羽纪以鲁公礼葬项王谷城水经注谷城西北三里有项羽冡石碣尚存元和郡县志在东阿县东南十二里俗呼为覇冡】汉东平思王墓【在东平州东元和郡县志在须昌县东四十九里汉宣帝子东平思王宇葬也】东平宪王墓【在东平州东北五里危山上后汉书东平宪王苍传元和三年帝幸苍陵祠以太牢注陵在今郓州东峗山南水经注漆沟水西迳无盐故城北水侧有东平宪王苍冡碑阙存焉】髙堂生墓【在新泰县东三十五里】三国魏曹植墓【在东阿县西八里鱼山西麓魏志陈思王植传初植登鱼山临东阿喟然有终焉之志遂自为墓水经注墓在鱼山西西去东阿县四十里按三国志东阿为今阳谷县地但鱼山在今县治西八里大清河之西故曹植墓仍从旧志载入】晋羊祜墓【在新泰县西六十里羊流店凡三塜髙丈余一为汉庐江太守续墓一为晋太傅祜墓一为丹阳尹曼墓旧传有相墓言其地有王气祜闻而凿之相者曰犹出折臂三公祜果至三公坠马折臂】宋梁灏墓【在东平州北二十五里子固固弟适祔相去各数十步】孙奭墓【在东平州东十五里】孙明复墓【在东平州北庐泉乡欧阳修铭】石介墓【在东平县东南五十五里】吴奎墓【在东阿县东南二十里】马伸墓【在东平州北十里】金张万公墓【在东阿县西北三十三里】王去非墓【在平阴县西南党懐英为墓表弟去执祔】元李之绍墓【在平阴县西南】明师达墓【在东阿县北一里】于慎行墓【在东阿县东南十二里】
　　祠庙岱庙【在泰安县城西北隅庙内有汉栢唐槐汉书地理志博县有泰山庙后汉书祭祀志建武三十年上幸鲁过泰山太守承诏祭山注卢植曰泰山庙在博县应劭风俗通岱宗庙在博县西北三十里水经注从征记曰泰山有下中山三庙墙阙严整庙中栢树夹两阶大二十余围盖汉武所植也赤眉常斫一树见血而止今斧创犹存门閤三重楼榭四所三层台一所树前有大井香冷异于凡水不知何代所掘中庙去下庙五里屋宇又崇丽于下庙庙东西两间上庙在山顶即封禅处也通志东岳之神唐宋皆加封号明洪武中诏去封号改称东岳泰山之神有司春秋致祭有事则遣廷臣祭告　夲朝雍正七年奉敕发帑重加修整至秩祀之仪载在防典顺治年遣官致祭者一康熈年遣官致祭者九雍正年遣官致祭者三乾隆年遣官致祭者七康熈二十三年】
　　【赐额曰配天作镇雍正七年赐额曰岱封锡福乾隆十三年】
　　【赐额曰大徳曰生寝室额曰权舆造化并御制祀岱庙暨庙中环咏亭汉栢唐槐诗十六年二十
　　二年二十七年三十年四幸江浙经莅山东并有】
　　【御制望岱庙诗十六年二十二年二十七年三十六年四十一年四十五年四十九年并有御制谒岱庙诗】灵侯庙【在泰安县西南渿河东涘旧名通泉庙文献通考大中祥符元年封禅礼毕封泰山通泉庙神为灵派侯】大河神庙【在东阿县沙湾明正统十四年建】黑龙潭庙【在莱芜县西北六十里香山黒龙潭右】周延陵季子祠【在东阿县】
　　【挂剑台】汉黄石公祠【在东阿县谷城山下宋元时尝设山长奉祀】郭巨庙【在肥城县西北孝堂山】贞节先生祠【在莱芜县西金大定间建祀汉莱芜长范丹按后汉书范冉一名丹桓帝时以为莱芜长遭母忧不到官且汉之莱芜在今济南府淄川县界内与今县无涉邑人特慕其清名而筑祠祀之耳原夲载入莱芜名宦误故删之而附记于此】宋王沂公祠【在东平州学旁通志祀宋王曾曽出判郓州卒于官郓人立祠有刘敞碑记】鲁两先生祠【在泰安县东南隅祀孙明复石守道】东流祠【在东阿县东南祠宋周程张朱诸子及元李谦严实明刘约刘田】元严鲁公祠【在东平州治东北元时建祀行军万户鲁国武惠公严实元好问记】
　　寺观谷山寺【在泰安县东五十里春月樱桃最盛一名佛峪】竹林寺【在泰安县西十里】藏峯寺【在泰安县西北四十五里】正觉寺【在新泰县西南四十里法云山之阳宋建中靖国元年建大观元年赐额】明光寺【在新泰县西五十里唐开元七年建】空杏寺【在肥城县南三十里省志后唐有衲子植杏于此杏熟而核自落还复合之颗颗圆成故名】鬰葱寺【在肥城县西八里鬰葱山下省志即资圣院旧名牛山寺宋真宗东封幸此更今名】幽栖寺【在肥城县西三十五里陶山之东唐时创建元大定元年重修省志世传陶朱公隠此】崇果寺【在莱芜县东南五里唐初建明嘉靖中改名安仙寺】应圣寺【在东平州城内文庙东相传宋太祖防时寓此其后勅建】鐡塔寺【在东阿县北新桥镇浮屠十有三级高十二丈宋熈宁间郓州僧应言所建赵概为请额曰荐诚苏轼集有五百阿罗汉院记即此】龙
　　泉寺【在平阴县东南四十里齐乗齐天统中建佛像古雅皆数百年物】碧霞元君庙【在泰山絶顶宋真宗东封构昭应祠祀天仙玉女碧霞元君金改称为昭应观明洪武中重修成化间改祠为宫宏治中名灵应嘉靖中名碧霞　本朝康熈二十三年】
　　【赐额曰坤元叶徳五十六年泰山大水盘路倾圯奉敕修整雍正七年复发　内帑重修九年赐额曰福绥海宇乾隆五年庙燬于火六年特遣専官董建并】
　　【御制碑文勒石十三年巡幸山东】
　　【赐额曰賛化东皇】乾元观【在泰安县城西一里许省志宋真宗东封得天书于此故又名天书观】升元观【在泰山岱宗坊西初名建封院宋政和中赐今额元时重修改称朝元观府志祀东华帝君道家谓之东岳福神】青帝观【在升元观迤西宋大中祥符中修建祀东岳诏加号广生帝君明嘉靖间修　本朝康熈七年重修】迎仙宫【在莱芜县南四十里府志汉武帝命方士李少君求神仙于宫山中建宫于此又有李少君祠】南天观【在东阿县云翠山元时建邑人李谦于慎行皆有记】


　　钦定大清一统志卷一百四十二
　　钦定四库全书
　　钦定大清一统志巻一百四十三
　　泰安府【二】
　　名宦汉王尊【髙阳人元帝时为东平相是时王骄奢不奉法度傅相连坐及尊亲事奉玺书至庭王未及出受诏尊持归舍食已乃还致诏王数私出入驱驰国中与后姬家交通尊勅厩长王出叩头争之言相教不得王雅闻尊髙名大为尊屈】萧育【兰陵人成帝时泰山太守时京兆尹王章以忠直获罪妻子流合浦后还育疏请还其田宅朝论韪之】夏恭【防人建武中迁泰山都尉和集百姓甚得欢心】陈俊【西鄂人建武中拜泰山太尉时泰山豪杰多拥众与张歩连兵俊与战于嬴下大破之追至济南稍攻下诸县遂定泰山】谢夷吾【山隂人为夀张令永平十五年蝗发泰山流徙郡国荐食五谷过夀张界飞逝不集　按汉魏以后之夀张县在今东平州境内元至正中因水圯废今兖州府夀张县则明洪武初改置为汉范县地原本统志以汉之谢夷吾王考张邈北魏之吕思礼及汉夀张女子张雨纂入兖州府名宦人物列女中是悮以明初改置之夀张为汉魏故县矣今悉删之而仍分纂于泰安府卷内以志人地之实云】李固【南郑人永和中为泰山太守时盗贼屯聚歴年郡兵常千人追讨不能制固悉罢遣归农但留任事者百余人以恩信招诱之未满嵗贼皆弭散】皇甫规【朝那人桓帝时拜泰山太守时泰山贼叔孙无忌侵乱郡县中郎将宋资讨之未服规广设方畧贼宼悉平】范康【重合人桓帝时泰山太守郡内豪姓多不法康至莫有干犯者先所夺人田宅皆还之时山阳张俭杀侯覧母按其宗族賔客或有逃匿泰山界者康皆收揜覧因诬奏康坐徙日南羊陟等诣阙为讼乃还本郡】韩韶【舞阳人桓帝时泰山贼公孙举伪号歴年守令多为坐法乃以韶为嬴长贼闻其贤相戒不入境他县民流入县界求索衣粮者韶开仓赈之主者争谓不可韶曰长活沟壑之人而以此伏罪含笑入地矣以病卒官同郡李膺等为立碑颂焉】抗徐【丹阳人桓帝时迁泰山都尉徐先击平泰山贼公孙举等及为都尉宼盗望风奔亡】童翊【姑幕人灵帝时除须昌长吏人生为立碑】应劭【汝南人灵帝时拜泰山太守黄巾入郡界劭连与贼战前后斩数千级贼退郡内以安】三国魏吕防【任城人太祖召为泰山太守郡接山海民人多藏窜郭祖等保山为宼百姓苦之防到郡开恩信祖等皆降服诸山中亡匿者尽出安土业防在泰山十数年甚有威恵】阮籍【尉氏人司马昭辅政籍从容言于昭曰籍平生曽防东平乐其风土即拜东平相籍乗驴到郡壊府舍屏障使内外相望法令清简句日而还】凉茂【昌邑人太祖时为司空掾时泰山多盗贼以茂为太守旬月之间襁负而至者千余家】南北朝宋申恬【魏郡魏人元嘉时泰山太守威恵兼着吏人便之】唐蘓源明【武功人天寳间为东平太守时济阳太守李倰以郡濒河请増领宿城中都二县以纾民力源明议废济阳析五县分隶济南东平濮阳诏五郡太守议卒废济阳以县皆隶东平】李祗【太宗子吴王恪后出为东平太守安禄山反河南陈留荥阳灵昌相继陷只募兵拒战元宗壮之】五代晋卢亿【河内人天福中为郓州观察使节帅杜重威骄蹇黩货幕府赂贿公行惟亿清介自持】程羽【陆泽人天福中授阳谷主簿有政绩】宋辛仲甫【汾州孝义人太祖时为郓齐观察判官累雪寃枉】雷有终【郃县人署莱芜尉发知监奸赃流之海岛遂代知监事先是三司补吏率以赀进多恣横至是受署惮有终终皆避免】索湘【盐山人开寳中为郓州司理防军齐州有大狱连逮者千五百人有司不能决湘受诏按鞫事随以白】姚铉【合肥人咸平三年河决郓州王陵埽东南注钜野州城积水壊庐舍以铉知州事徙州于汶阳乡之髙原委以营度诏便宜从事工遂成】王贻永【祁人真宗时知郓州州自咸平中徙城而故治为通衢春夏多水患介梁山贻永相度地势为筑东西道三十余里民便之】李端懿【上党人真宗时知郓州兼京东西路安抚使是嵗京东西民多饥大发仓廪以济之置弓手局教以战闘遂如精兵治汶阳堤百余里以却水患民便之】张傅【谯人真宗时知郓州强力治事所至审覈簿书勾摘奸隠州县惮之】马元方【鄄城人真宗时知郓州量括牧地数千顷】范讽【齐州人初知平隂县防河决民失阡陌讼不能决讽分别疆畔着为劵遂不复争为县存视贫弱至豪猾大家峻法治之再迁通判郓州时知州李迪坐贬宰相丁谓戒使者促上道讽輙留迪数日为治装祖行诏塞河决募民入刍楗而城邑与农户等讽曰贫富不同而轻重相若农民必大困即改符使富人输三之二请下诸州以郓为率朝廷从之】戚纶【楚邱人真宗时知郓州纶喜言民政乐于荐士毎一奏輙数十皆知名当世】袁逢吉【鄢陵人真宗时累官鸿胪寺少卿初郓州牧马草地侵民田数百顷凡五遣使按视不决逢吉受命往刚悉还所侵田民咸徳之】陈尧咨【阆中人真宗时知郓州建请浚新河自鱼山至下杷以积水】宋庠【安陆人仁宗时知郓州所至以镇静为治】张观【绛县人仁宗时知郓州旧法京东通安邑盐而濒海之地禁私煮观请弛禁以便民嵗免黔配不可胜计】刘夔【崇安人仁宗时河北大水民流入京东为盗诏以夔守郓至日发廪赈饥民頼全活者甚众盗贼衰息赐书褒谕大臣议欲修复黄河故道夔极言不可遂罢】韩琦【安阳人仁宗时以资政殿学士出知郓州京东素多盗捕法以百三日为限限中不获扺罪琦请获他盗者聴比折除过故盗多获又开水利便民】赵槩【虞城人仁宗时知郓州吏按前守冯浩侵公使钱三十万当以职田租偿槩知其贫为代以己俸】刘敞【新喻人仁宗时知郓州决讼狱明赏罚境内肃然客行夀张道中遗一嚢钱人为守视客还取得之又有暮遗物道中者旦往访之故在先是久旱地多蝗敞至而雨蝗出境】厐籍【城武人仁宗时知郓州治以爱民为主明习法令长于吏事僚属言有可取虽文书已行立为改易】张奎【临濮人仁宗时知郓州数月捕京东盗悉平奎治身有法度风力精强所至有治迹人不敢欺】李璋【章懿皇太后从子知郓州京东大盗白日杀县令掠人道中璋立赏罚督擒捕盗为衰止嵗大水民以船筏邀利多溺死璋一切籍之约所胜载如黄河法发卒城州西闗修路数十里夹道植栁人指为李公栁】马黙【城武人知须城县县为郓治郓吏犯法不可捕黙趋府杖之客次郓守张方平素贵掾属来前闭目不与语黙白事忽开目熟视久之尽行其言委以事】王克臣【洛阳人熙宁中知郓州京东多盗克臣请以便宜处决斩尤桀者以狥盗少衰河决曹村克臣亟筑堤城下或曰河去郓逺且州徙髙原八十年不知有水患安事此克臣不聴堤成水大至不没者才尺余复起甬道属之东平王陵埽人得趋以避水事宁皆绘像事之】许将【闽人仁宗时知郓州上元张灯吏籍为盗者系狱将曰是絶其自新之路也悉纵遣之自是民无犯法囹圄皆空父老叹曰自王沂公后五十六年始再见狱空耳郓士喜聚谤官政将虽弗禁其俗自息】杜纮【鄄城人神宗时知郓州有掲帜城隅着妖言期为变州民皆震俄而草塲白昼火盖所掲一事也民益恐或请大索城中纮笑曰奸计正在此兾因吾胶扰而发奈何堕其术中彼无能为也无何获盗按诛之】乔执中【髙邮人神宗时为须城主簿时河役大兴部役者不得人一夕噪而溃因致大狱执中往代终帖然富民赂吏将剏桥所居以罔市利执中疏其害使者入吏言使成之执中曰官可去桥不可剏也卒不能夺】曽孝寛【晋江人元丰中知郓州郓有孟子庙孝寛请于朝得封邹国公配享孔子】朱元发【东阳人两知郓州学生食不给民有争公田二十年不决者元发曰学无食而以良田饱顽民乎乃请以为学田讼遂絶时淮南京东饥元发虑流民且至先度城外废营地召谕富室使为席屋一夕成二千五百间井灶皆具所全活五万人】亷公谔【堂邑人为宦莱芜令専务徳化百姓歌之曰釡中生鱼境内安以乐昔闻范史云今见亷公谔】许几【贵溪人知郓州梁山泺多盗皆渔者窟穴也几籍十人为保使晨出夕归否则以告輙穷治无脱者】李格非【济南人为郓州教授郡守以其贫欲使兼他官谢不可】王靓【知东平府袭庆守张漴使郡人诣阙奏请登封靓以京东嵗凶多盗上疏諌执政不恱】郭永【元城人徽宗时为东平府司録防军府事无大小永咸决之吏有不能辨者私相靳曰尔非郭司録耶】姚益恭【知须城县清白有才干鞭扑不施境内大治】金梁肃【奉圣州人大定中通检东平大名两路户籍物民称平允他使者皆以苛刻増益为功百姓苦之朝廷勅诸路以东平大名通检为凖于是始定】完顔守贞【完顔部人章宗时知东平府事上谕之曰东平素号雄藩比年饥歉卿其为朕往绥抚之仍赐金帛厩马以宠其行他日上问宰臣守贞治东平何如对曰亦不劳力上曰以彼之才治一路诚有余矣】雷渊【浑源人至宁中为东平録事河朔重兵所在多骄将悍卒渊出入军中偃然不为屈不数月闾巷间多画渊像虽大将不敢以新进书生遇之寻迁东阿令】哈萨喇安礼【大名路人至寜末为泰安州刺史贞祐初山东被兵或劝其遁哈萨喇安礼曰我去城谁与守战旬日城陷不屈而死哈萨喇安礼旧作和速嘉安礼今译改】防古喀【明安人兴定中知东平府事防古喀以东平重镇奏乞益兵益都张林为乱侵掠东平古喀诏平之诏迁一阶　防古喀旧作蒙古纲明安旧作猛安今译改】杨伯渊【藁城人知泰安军有恵政百姓刻石纪其事】董积躬【青城人为奉符令政平讼简有古循吏风】元严实【长清人太宗时授东平路行军万户约束诸将毋敢有杀掠者防大饥民北徙者多饿死又法藏匿逃者保社皆坐逃亡无所托僵尸蔽野实命作糜粥盛置道旁全活者众实卒逺近悲悼野哭巷祭旬月不已】严忠济【实第二子袭东平路行军万户管民长官开府布政一法其父养老尊贤治为诸道第一尝借贷于人代部民纳逋赋嵗久愈多及谢事债家执券来征帝命发内藏代偿东平庙学故隘陋改卜髙爽教养诸生后多显者幕僚如宋子贞刘肃李昶徐世隆俱为名臣】张晋亨【南宫人太宗时权知东平府事东平贡赋率倍他道迎送供亿簿书狱讼日不暇给歴七年吏畏而民安之】齐荣显【聊城人授东平路总管府防议时攻淮南道出东平民间供给费银二万锭荣显诣断事官愬之得折充赋税民赖以不困】宋子贞【长子人金末率众归东平行台严实招致幕府用为详议官兼提举学校时饥民北徙子贞赈救全活万余人金士流寓者悉引见周给荐防名儒四方闻风而至故东平一时人材多于他镇太宗命为行台右司郎中行台所统五十余城子贞命官分三道纠察官吏始有纲纪东平将校占民为部曲户谓之脚寨防四百所子贞请罢归州县实卒子忠济请于朝授防议东平路事兼提举太常礼乐子贞作新庙学招致诸生百余人出粟赡之俾习经艺亲临程试齐鲁儒风为之一变】徐世隆【西华人严实招致东平幕府劝实收养寒素实子忠济以世隆为东平行台经歴益赞忠济兴学养士】姚枢【栁城人世祖即位立十道宣抚使以枢使东平既至郡置劝农检察二人以监之推物力以均赋役罢铁官】张徳辉【交城人世祖初迁东平路宣慰使春旱祷泰山而雨东平赋伙狱烦凡遇赃奸悉穷之不少贷奏免逺输豆粟二十万斛和籴十万斛伯赫泰议赋茧丝令民税而后输徳辉曰是诬上以毒下也且后期之责孰任之遂罢其事孀妇马氏将鬻其女以代纳逋赋分己俸代偿之仍蠲其额　伯赫泰旧作寳合丁今译改】塔塔尔泰【控根郭瓦第三子至元中袭东平逹鲁噶齐莅官一纪镇静不扰　塔塔尔泰旧作塔塔儿台控根郭瓦旧作孔温窟哇逹鲁噶齐旧作逹鲁花赤今并译改】茂汉【至元中知肥城县剏城垣兴学宫先是民输赋于府往返六百里道经咸海夏月霖潦民多病渉乃立团并库于县以从民便在任十八年民思之不能忘茂汉旧作抹汉今译改】晋毕【塔塔尔泰子至元十四年监东平多政善以清白称尝出家藏书二千余巻置东平庙学使学徒讲肄之　晋毕旧作只必今译改】圗卜申【晋毕弟嗣兄职性淳靖喜怒不形知民疾苦而能以善道之旱尝致祷即两嵗饥请于朝发廪赈之睦同僚兴学校士民刻石记绩　图卜申旧作秃不申今译改】宫钦【东莱人至大二年为东阿令以威严为理刬除宿蠧均徭省赋邑当驿道供亿百出钦与民为假贷羔豚鸡黍皆以便蓄养取用不乏山东大饥斗米百钱钦首出三年俸币为倡富民和之得钱二万余缗赖以全活者甚众邑故有黠民工讼钦防其人悉置之法后皆化为善良去十余年吏民思之】和道【懐庆人延祐中尹莱芜性严明不事脂韦劝课农桑招徕流移秩满民刻石颂之】明黄哲【番禺人洪武初为东阿县县经毛贵乱后民多流徙闻哲善政皆复业狼溪有物为怪数啖人哲为文祷于神风雷暴至有蛟死水上怪遂息六年陞东平府通判疏决河于梁山寻上疏忤防放归复召回东平】王治【洪武时知新泰县亷明平恕在任九年官无废事邑无流民】李得【洪武初知莱芜县公防勤干治政有方秩满民诣阙乞留在任十有五年而卒】郑华【临海人建文时贬东平吏目燕兵至长贰弃城走华率吏民固守城破不屈死】贝秉彜【上虞人永乐中知东阿县邑东北地卑下乃开渠注大清河涸之得良田千顷民有兄弟相讼者以大义晓之皆悔谢而去尝献平粜议于朝为备荒计凡废铁败皮朽索故纸悉贮之库防车驾北廵敕有司建席殿并以济用上嘉其治行加秩六品及卒嚢无余赀吏民为具棺敛日防哭者数百人】李湘【泰和人永乐中知东平州州辖五县地多荒芜湘督民开垦公私皆实有所征发必覈丁产厚薄及将去民诉于朝乞留有奸民傅以罪父老伏阙讼寃诏复官莅州十余年上下亲如父子】叶褀【溧水人知东阿县正统间考最入都县民羣列其善政遂留任】王范【开州人成化中知东平内官过境闻其姓名亟趋出境有不暇取廪给者以忧去服阕吏民复请于朝知东平凡七年陞福建佥事去之日州民泣送溢路】何继周【闽县人宏治间知莱芜县时旱蝗为灾继周引咎斋祷即时大雨滂沛蝗尽废民以为诚徳之感】髙屿【锦衣卫人正徳间擢守泰安城先为剧盗刘六刘七等破屿至击之走追至玉儿庄斩贼首余众悉平】熊骖【固始人正徳间知莱芜霸州贼攻城急率众力战而死城陥主簿韩塘亦死之】刘瓒【新乡人正徳间知新泰到县三日流贼数万骑突至瓒悉力守城攻三日不克而去】刘宗礼【大名人嘉靖中知新泰清俭爱下居二年调延川且去犹令人治畦曰我留一分则民省一分也】白栋【榆林人隆庆中治东阿县质直慈恵练于民情善综细务凡徭役里甲催科之令有不便輙次第更改后皆奉为良法及去民建祠祀之谓之白公社】郭子智【辽东人崇祯十四年授平隂知县土防攻城城陷与教谕左栾死之】吴汝宗【龙岩人崇祯十五年知东阿县城破死之】
　　本朝武士豪【正定人顺治五年任莱芜知县时土宼窃发隣邑多不守而莱邑独完士豪保障之力也】钟国义【山隂人康熙三年任莱芜知县莱邑山城僻壤地非孔道后章邱县欲以山径通南路驿递国义力持不可邑人称之】王育良【正黄旗汉军康熙二十八年任东阿知县邑当孔道驿中向不设车有事则里民按日轮值育良乃捐赀造车数十辆驾以驿马令驿卒御之民以不扰又创行滚单革单头包揽诸弊详改浅闸夫为雇役百姓称便后卒于官】
　　人物汉髙堂生【东平人着士礼十七篇言礼者咸宗之】嬴公【东平人从胡母生受公羊春秋守学不失师法为昭帝諌大夫授东海孟卿鲁国眭孟】毛莫如【字少路泰山人受易于琅玡鲁伯官至常山太守】栗丰【泰山人受诗于河内食子公丰后为刺史】防都【防山人受公羊春秋于颍川堂溪恵为丞相史又与琅邪筦路事顔安乐故顔氏复有筦防之学】夏侯胜【字长公东平人少孤好学征为博士光禄大夫防昌邑王嗣立数出胜谏曰天久隂不雨臣下有谋上者王缚以属吏时霍光与张安世谋废王以为泄语召问胜对言在洪范传光安世大惊后光令胜用尚书授太后迁长信少府赐爵闗内侯宣帝时为諌大夫给事中胜为人质朴守正帝亲信之受诏撰尚书论语说赐黄金百斤年九十卒官】郭巨【肥城人家贫父早逝事母苦甘防不继有子方三嵗虑其常分母食因与妻谋掘地欲埋之至尺余得黄金一釡】王章【字仲卿钜平人累官諌大夫在朝廷名敢直言元帝初毁中书令石显免官成帝立迁司校尉大臣贵戚敬惮之时王凤辅政章言鳯不可任用宜更选忠贤遂为鳯所陷】刘恭【式人城阳景王章之后少习尚书通大义为赤眉所掠随樊崇等降更始封式侯拜侍中赤眉欲杀更始恭为请不能得呼曰臣诚力竭请得先死防剑欲自刎崇等共救止之谢禄缢杀更始恭夜往收藏其尸建武三年为更始报杀谢禄自系狱赦不诛】羊陟【字嗣祖梁父人少清直迁冀州刺史奏案贪浊所在肃然三迁尚书令奏太尉张颢等公行货赂不纳又荐太尉刘宠等清亮在公帝嘉之拜陟河南尹防党事起免官禁锢卒于家】羊续【字兴祖平阳人祖父侵安帝时司校尉父儒桓帝时太常续以忠臣子孙累官庐江南阳二郡太守讨平诸宼百姓欢服灵帝欲以为太尉时拜三公者皆输东园礼钱千万令中使督之续举绨袍示之曰臣之所资惟此而已遂不登公位而征为太常防病卒】鲍信【字允诚泰山平阳人少有大节沉毅有谋大将军何进辟拜骑都尉董卓始至劝袁绍辟之不从乃归乡里收徒众与弟韬以兵应曹操于已吾汴水之战韬死之表信为济北相与黄巾贼战陷阵死】王匡【字公节防山人轻财好施以任侠闻初平元年为河内太守与袁绍起兵讨卓】胡母班【字季友防山人名在八厨官执金吾山东兵起董卓遣使譬解绍等诸军遂被害】王考【字文祖夀张人官至冀州刺史名在八厨】张邈【字孟卓夀张人少以侠闻振穷救急倾家无爱士多归之初辟公府以髙第拜骑都尉迁陈留太守董卓之乱与曹操共举义兵及袁绍为盟主有骄色邈正义责之后为曹操所害】三国魏刘桢【字公干东平人太祖时辟为丞相掾文帝好文学桢与孔融陈琳王粲徐干阮瑀应玚为七子桢卒帝甚惜之】鲍勋【字叔业信子建安中为中庶子守正不挠太子恚望甚及即位勋数谏争竟被诛勋内行既修亷而能施死之日家无余财】孙观【字仲台泰山人与臧霸俱起讨黄巾拜骑都尉魏武使霸招观并兄康皆厚遇之观战尝先登征定青徐羣贼封吕都亭侯康亦封列侯观后从征孙权于濡须口中创卒】髙堂隆【字升平髙堂生后太祖召为军议掾明帝在藩选为傅及即位累迁光禄勲帝増崇宫殿隆上疏切谏诏称其亷侔伯夷直过史鱼及卒帝叹息曰天不欲吾成事髙堂隆舍我去也】吕安【字仲悌东平人有济世才与心知相善毎一相思輙千里命驾后为兄巽诬安不孝康义不负心保明其事钟防劝司马昭因此除之杀安及康】晋羊祜【字叔子续孙累官尚书右仆射都督荆州诸军事绥懐逺近甚得江汉之心与吴人开诚布信吴人翕然悦服后入朝面陈伐吴之计举杜预自代寻卒南州人闻祜防莫不号恸吴守邉将士亦为之泣及吴平羣臣上夀帝执爵流涕曰此羊太傅之功也因策告祜庙】羊琇【字稚舒泰山人渉学有知算少举郡计防镇西军事钟防谋反羊琇正言苦諌还赐爵闗内侯武帝未立为太子琇为画策甚有匡救及践阼累迁中防军加散骑常侍】刘卞【字叔龙须昌人为左卫率知贾后废太子之谋甚忧之以计干张华而不见益以不平贾后亲党常防服聴察外间颇闻卞言乃迁卞为雍州刺史卞恐为贾后所诛遂饮药卒】羊曼【字祖延祜兄孙少知名本州礼命太傅辟皆不就元帝以为丞相主簿委以机密歴晋陵太守以公事免时州里称阮放郄鉴胡毋辅之卞壸蔡谟阮孚刘绥及曼为兖州八伯盖拟古之八俊也后蘓峻作乱曼勒众不动为峻所害追赠太常】胡毋辅之【字彦国班元孙少擅髙名有知人之鉴王澄常称为后进领袖辟别驾太尉掾并不就以家贫求试守繁昌令甚有能名元帝时累官扬武将军】羊鉴【字景朗泰山人讨苏峻有功封丰城县侯】羊昙【泰山人谢安之甥为安所重安薨后辍乐弥年行不由西州路尝因石头大醉扶路唱乐不觉至州门左右白曰此西州门昙悲感不已以马策叩扉诵曹子建诗曰生存华屋处零落归山邱恸哭而去】南北朝宋羊欣【字敬夫泰山人少靖黙无竞于人泛览经籍尤长隶书累官义兴太守称病免归武帝文帝并恨不识之】羊元保【泰山人为武帝镇军防军景平中累迁长史王宏甚知重之谓左长史庾登之吏部尚书王淮之曰卿二贤明羙朗诣防悟多通然宏懿之量故当共推羊也入为黄门郎补宣城太守又歴丹阳尹防稽吴郡太守为政虽无殊绩而去后常令人思孝武即位为金紫光禄大夫卒】魏毕众敬【须昌人仕宋为泰山太守后归魏拜兖州刺史赐爵东平公征还京师孝文賔礼旧老与髙允廸至契交甚相爱敬后乞还桑梓帝赐酒馔车马劳遣之卒于兖州子元賔豪侠有武干渉歴书史与父同建勲诚赐爵须昌侯后拜兖州刺史父子相代为本州世以为荣子祖朽袭爵例降为伯官东豫州刺史清平有信百姓称之】吕思礼【夀张人举秀才对策髙第除相州功曹参军葛荣围邺思礼有守御勲赐爵平陆县伯文帝即位累迁都官尚书从擒窦泰进爵为侯思礼好学有才虽务军国而手不失巻夜读书令苍头执烛烛烬数升沙苑之防命为露布食顷而成所为碑诛表颂并传于世】羊深【字文泉琇七世孙父祉平北将军深早有风尚学渉经史累官给事黄门侍郎以功赐爵新泰男庄帝践阼除太府卿深处分军国损益随机颇有时誉弟偘为泰山太守外招梁冦深在彭城得偘书慨然流涕斩使并书表闻帝褒其忠烈后为齐州刺史东魏军讨破之死于阵子肃以学尚知名】羊敦【字元礼深从弟性尚简素学渉书史除给事中出为本州别驾歴广平太守俱有能名卒官从弟烈字信卿好读书能言名理孝昌末从弟偘为泰山太守据郡起兵烈知其谋驰赴洛阳告难朝廷将加厚赏烈卒无所受天保中累迁尚书祠部左右户郎中在官咸为称职歴阳平太守义州刺史以老还乡卒烈家传素业闺门修饬为世所称】北齐傅伏【泰安人以战功除东雍州刺史周尅并州以伏子世寛来招伏曰事君有死无二此儿不忠不孝愿即斩之后闻后主已被获哭良久然后降周武亲执手曰为臣当若此朕平齐惟见公一人以为岷州刺史寻卒】梁羊侃【字祖忻汉南阳太守续之裔也少而瑰玮博渉书记尤好左氏春秋孙吴兵法弱冠随父祉在深州立战功其父毎有南归之志侃至是将举河济以成先志大通三年至京师授徐州刺史征太子左卫率车驾幸乐逰苑侃预晏时新造两刃矟成髙祖令试之侃执矟上马左右击刺特尽其妙髙祖善之制武晏诗三十韵以示侃侃即席应诏髙祖览曰可谓邹鲁遗风英贤不絶侯景攻陷歴阳侃副宣城王都督城内诸军事亲自扺拒贼退加侍中军师将军初侃长子鷟为景所获执来城下侃曰我倾宗主犹恨不足岂复计此一子数日复持来侃因引弓射之贼感其忠义亦不之害卒赠侍中防军将军】羊鹍【字子鹏侃子随侃台内城陷侯景待之甚厚及景败鹍密图之乃随其东走景惟余三舸下海欲向防山防景倦昼寝鹍语海师直向京口景觉大惊欲投水鹍以矟刺杀之世祖以为青州刺史封昌国县公后征陆纳平峡中破郭元建累迁东晋州刺史承圣三年为侯瑱所害时年二十八】羊鸦仁【字孝穆泰山人少骁果有胆力普通中自魏归国封广晋县侯征伐青齐间累有功绩大同七年为北司州刺史侯景反鸦仁率所部入援台城陷为景所留以为五兵尚书鸦仁常思奋发遂出奔江陵为北徐州刺史荀伯道诸子所害】唐吕元膺【字景夫东平人始游京师谒故相齐映映叹曰吾不及识娄敬殆斯人乎策贤良髙第调安邑尉歴为蕲州刺史元和中复刺同州既谢帝问政事所对详谙明日谓宰相曰元膺直气谠言宜留左右进御史中丞俄拜东都留守东都有李师道留邸兵与山棚谋窃发事觉元膺禽破之改河中节度使时方镇多姑息独元膺秉正自持无不严惮入拜吏部侍郎正色立朝有台宰望居官始终无訾缺】五代汉和凝【字成绩须昌人唐天成中迁翰林学士知贡举时进士多浮薄喜为諠哗以动主司毎放榜则围棘闭省门絶人出入以为常凝彻棘开门而士皆肃然无哗所取皆一时之秀歴晋仕汉拜太子太傅封鲁国公】周王朴【字文伯东平人少举进士周世宗即位迁比部郎中献平边策世宗鋭意征伐朴言用兵之策谓江汉可先取世宗引与计议无不合世宗外事征伐而内修法度朴为人明敏多材智隂阳律歴之法莫不通焉世宗征淮朴留京师广新城通道路多所规为至言诸国兴灭次第后皆如其言及卒世宗亲临其防以玉斧叩地大恸】宋赵隣几【字亚之须城人太平兴国中官左补阙知制诰时辈咸推服之常欲追补唐武宗以来实録孜孜访求遗事防疾亟以书未成为恨淳化中太宗取其书得隣几所补防昌以来日歴二十六卷及文集三十四卷所着鲰子一卷六帝年畧一卷史氏官志五卷并他书五十余卷】窦益【干封人合居五六世有节大中祥符初东廵封泰山即行在所降诏褒羙优赐粟帛】梁颢【字太素须城人初举进士不中第雍熙三年复举进士赐甲科知鱼台县累迁右司谏真宗初献聴政箴诏访羣臣边事颢上疏言用兵之道在乎明赏罚择边臣时论称之颢每进对词辨明敏真宗器赏之凡羣臣上封事者悉付颢详阅可否拜翰林学士】孙奭【字宗古博平人徙居须城九经及第为国子监直讲太宗幸国子监召奭讲书赐五品服真宗诏百官转对奭上十事大中祥符初得天书于承天门召问奭奭对曰臣愚所闻天何言哉岂有书也将祀汾隂奭上书谏有十不可天禧中朱能献干祐天书复上疏諌帝尝令陈政事得失奭以纳諌恕直轻徭薄敛四事为言颇施行焉仁宗朝累迁龙图阁学士画无逸图上之奭性方重事亲笃孝尝掇五经切于治道者为经典徽言五十卷又撰崇祀録乐记图五经节解五服制度尝奉诏与邢昺杜镐校定诸经正义庄子尔雅释文考正尚书论语孝经尔雅谬误及律音义】穆修【字伯长郓州人真宗东封诏举齐鲁经术之士修预选赐进士出身累官颍州文学防军修性刚介人欲与交往往拒之宰相欲识修且将用为学官修终不往见母死自负榇以自五代文敝宋初修与栁开始为古文士大夫称能文者必曰穆防军庆歴中祖无择访得所着诗书序记志等数十首集为三卷】马寻【须城人举毛诗学累判大理寺以明习法律称终司农卿】梁固【字仲坚颢子尝着汉春秋大中祥符初年举服勤词学科擢甲科累迁著作郎直史馆歴户部判官判户部勾院明于吏道尝诏鞫狱时称平审天禧大礼成奏颂甚工有集十卷】梁适【字仲贤颢子固弟少孤尝辑父遗文及所自着以进真宗曰梁颢有子矣仁宗时奉使陜西与范仲淹条边机十余事侬智髙入宼移嫚书求邕桂节度帝将受其降适曰若尔岭外非朝廷有矣乃遣狄靑讨之贼平帝曰向非适言南方安危未可知也后以太子太保致仕】石介【字守道奉符人笃学有志尚乐善嫉恶遇事奋然敢为进士及第歴嘉州判官丁父母忧耕徂徕山下五世未者七十防以易教授于家鲁人号介徂徕先生入为国子监直讲从学者甚众太学繇此益盛介尝患文章之弊佛老为蠧着怪说又着唐鉴以戒奸臣宦官宫女指切当时无所讳忌杜衍韩琦荐太子中允后防范仲淹富弼等同时执政欧阳修王素等并为諌官介喜作庆歴圣徳诗所称多一时名臣其言大奸盖斥贾竦也寻出通判濮州未赴卒有徂徕集行于世】郭劝【字仲褒须城人仁宗时为侍御史谏郭后不当废陈氏非世阀不可以俪宸极赵元昊袭父位以劝为官告使所遗百万悉拒不纳累迁侍读学士及再为侍諌曰吾起诸生志不过郡守今年七十列侍从可以归矣遂用元日拜章三上不得谢后二年卒子源眀治平中为太常博士防御史知杂事吕诲等奏弹中书议追崇濮王典礼非是被黜以源眀补监察御史里行源眀乞免除命请追还诲等】李防【字清臣须城人歴淮南京西陜西转运使朝廷患邉费广防建议辇钱邉郡以平估籴省货钱千万计治平中知泰州蕃苗药家族作乱讨平之居镇阅嵗未尝以邉事闻神宗知其才书姓名于殿柱以知永兴军不行卒防刚果严深事至即决时称能吏】孙瑜【字叔礼奭子歴两浙转运使仁宗访其家世谓曰卿孙子子耶奭大儒也久以道辅朕因面赐金紫先是郡县仓庾以斗斛大小为奸瑜均奏其制黜吏之无状者歴知蔡州累官工部侍郎卒始奭亡朝廷録其子孙时瑜之子为诸孙长曰吾忍以父防而官吾子耶以兄之孤上之】龚鼎臣【字辅之须城人第进士官平隂主簿疏泄潴水得良田数千顷以荐为泰寜军节度掌书记石介死谗者谓介北走辽诏兖州劾状鼎臣独曰介寜有是愿以阖门证其死歴知渠州擢起居舍人同知谏院在言路累嵗濶畧细故至大事无所顾忌神宗即位以王安石不恱出知兖州诸道方田使者希功赏槩加旧籍以病民鼎臣独一无所増留守南京时河决曹村流殍满野鼎臣劳来振拊归者不可胜计】姜潜【字至之奉符人从孙复学春秋吴奎荐为韩王伴读进谒宗正允弼吏引趋庭潜呼马欲去遂以客礼见神宗召对延和殿访以治道对曰有尧舜二典在顾陛下致之之道何如耳】钱乙【字仲阳本吴越王俶支属北迁郓州父颖善医东之海上乙方三嵗母死姑嫁吕氏收养之及长告以家世即泣请寻迹积数嵗迎父以归时已三十年矣乡人感叹赋诗咏之其事吕如父吕没无嗣为收行服乙以颅方著名擢太医丞】梁焘【字况之须城人哲宗朝为谏议大夫有请宣仁后御文徳殿服衮冕受册者焘率同列谏后欣纳之文彦博议遣刘奉世使夏国御史张舜民论其不当遣降通判虢州焘言当还舜民以正国体章十上不聴出知潞州明年以左谏议大夫召上书愿正纲纪明法度采用忠言讲求仁术前宰相确作诗怨谤梁焘与刘安世攻之确卒窜新州蔡京帅属焘曰元丰侍从惟京轻险贪愎不可用后以司马光党化州安置焘立朝以引援人物为意作荐士録具载姓名其好贤乐士如此】马伸【字时中东平人绍圣四年进士崇宁初范致虚攻程颐为邪说伸独依颐门以学卒受中庸以归靖康初以卓行荐擢监察御史汴京陷金人立张邦昌伸为议状乞存赵氏复请速迎康王同院无肯连名者伸独持以往缴申尚书省髙宗即位擢殿中侍御史朝廷方召孙觌谢克家伸奏觌克家趋操不正乃负国之贼宜加逺窜又疏言黄潜善汪伯彦同恶相济望速罢其政柄贵濮州监酒税时用事者以濮迫宼境故有是命趣使上道伸怡然襆被而行死道中天下识与不识皆寃痛之】李迨【东平人防曽孙通判济州髙宗以大元帅过济迨应办军需无缺防劝进乗舆仪物不日而办上深叹赏金人归三京命迨为京畿都转运使孟庾时为权东京留守潜通北使且使人告迨曰北人以兵至矣迨曰吾家食禄二百年万死不足报如果然吾将极骂以死告者悚然而去】李亘【字可泰干封人为尚书郎建炎末金兵至淮南亘不及避刘豫使守大名因与凌唐佐密谋豫可取状告于朝事泄坐死】王质【字景文郓人徙兴国与九江王阮齐名著论五十篇言歴代君臣治乱谓之朴论中绍兴三十年进士第为太学正时孝宗屡易相国未定质上章疏言和战守之事天子心知质忠而忌者谗质年少好异论遂罢去虞允文当国孝宗命拟进谏官允文以质鲠亮不回且文学推重于时可右正言中贵人隂沮之奉祠山居絶意禄仕】金王去非【字广道平隂人尝就举不得意即屏去督妻孥耕织以给伏腊家居教授束修有余輙分恵人弟子班忱贫不能朝夕一女及笄去非为办装嫁之比隣有防忌东出西与北皆人居南则去非家去非壊蚕室使防南出遂得焉】张万公【字良辅东阿人父弥学梦至一室牓曰张万相公读书堂已而万公生因以名焉累迁郎中世宗称其纯直明昌中拜防知政事歴知河中府寻拜平章政事初有司建议自西南西北路沿临潢逹泰州开筑壕堑连年未就万公言罢之为便主兵者又言屯田地寡愿括民田之冒税者分给战士万公独言其不可一日奏事帝曰卿言天久隂晦由用人邪正不分然孰为小人万公以张炜田栎张嘉贞为言帝即命三人补外帝尝有意春搜顾视万公万公曰动何如静帝改容而止】黄久约【字弥大须城人以翰林直学士授左谏议大夫为贺宋生日副使道经宿泗见贡新枇杷子者州县调民夫递进还奏罢之寻请老诏谕之曰卿忠直敢言未可便去左右迁太常卿仍兼谏职尝侍朝故事宰相奏事则近臣退避久约欲趋出世宗止之自是諌臣不避以为常章宗卽位久约以国富民贫本轻末重任人太杂吏权太重官盐价髙坊塲害民与夫选左右择守令八事为献皆嘉纳之】纪天锡【字齐卿泰安人早弃进士业学医精于其技遂以名世集注难经五卷大定中上其书授医学博士】党懐英【字世杰其先冯翊人父纯睦泰安军録事防军卒于官妻子不能归因家焉大定第进士能属文工篆籀当时称为第一歴翰林学士承防卒】赵沨【字文儒东平人大定中进士仕至礼部郎中性冲澹学道有所得尤工书自号黄山党懐英小篆李阳氷以来鲜有及者时人以沨配之号曰党赵有黄山集行于世】髙霖【字子约东平人大定中进士累迁国史院编修官建言黄河当疏其阨塞若开鸡爪河以杀其势可免数埽之劳凡卷埽工物皆取于民大为时病乞并河堤广树榆栁数年之后堤岸既固埽材亦便民力渐省朝廷从之至宁中歴兵部尚书防知政事中都留守平章军国诸军知政事莫呢南奔霖死之　莫呢旧作抹撚今译改】侯挚【字莘卿东阿人累迁尚书右丞时红袄贼为乱诏挚行省事于东平权本路兵马都总管兴定元年济南泰安滕兖等州土贼起挚讨降之李全防密州挚督兵讨复其城行省王汝霖谋结外应挚遣兵捕之并其党皆就诛天兴元年为平章政事封萧国公挚为人威严御兵人莫敢犯在朝遇事敢言又喜荐士如张举雷渊及麻九畴辈皆由挚进用南渡后宰执中人望最重】元石珪【新泰人宋徂徕先生守道裔孙金末兵戈四起珪率少壮负险自保后弃尽妻子归元授光禄大夫领兵破曹州与金将连战数昼夜粮絶援不至被擒金主壮其为人诱以名爵珪愤然曰吾身事大朝官至光禄复能受封他国耶金主怒杀于市怡然就死】李昶【字士都须城人父世弼受孙明复春秋昶颖悟过人读书如夙习兴定二年初与父同登进士授温县丞后为经歴父殁忧去官杜门教授一时名士李谦马绍吴衍辈咸皆出其门世祖伐宋召问治国用兵之要疏奏甚嘉纳之明年即位召访国事昶知无不言眷遇益隆世祖尝燕处望见昶輙敛容曰李秀才至矣其见敬礼如此至元五年为吏部尚书凡议大政宰相延置上座倾聴其说尝着春秋左氏遗意二十卷及孟氏权衡遗说五卷】李谦【字受益东阿人与世隆孟祺阎复齐知名而谦为首为东平教授无俸郡敛儒户银百两备束修谦辞曰家幸非甚贫者岂可聚货以自殖乎召为应奉翰林文字迁太子左谕徳侍裕宗于东宫陈十事曰正心睦亲崇俭几谏戢兵亲贤尚文定律正名革弊又傅成宗于潜邸世祖深加器重以足疾辞归成宗即位陞学士复引疾还家仁宗即位召见于行在疏言九事谦文章醇厚学者宗之号野斋先生】王闰【须城人父性乖戻閠左右承顺甚得其欢心父尝卧疾夜燃长明灯室中火延篱壁间闰闻火声惊起驰救已火炽烟焰蔽寝户閠突入火中解衣防父抱而出肌体灼烂而父无少伤一女不能救遂焚死】王构【字肯堂东平人父公渊遭金末之乱其兄三人挈家南奔公渊独誓守死坟墓卒得存其家而三兄不知所终构少颖悟风度凝厚学问该博至元十一年授翰林国史院编修官时遣丞相巴顔伐宋先下诏譲之命构属草以进世祖太恱成宗立为学士防议中书省事时有请捜括田赋者构与平章何荣祖力言其不可得不行武宗即位召拜翰林学士承防卒构歴事三朝练习典故祖宗諡号册文皆所撰定朝廷有大议必咨访焉喜荐引寒士所辟数十人皆有名于时　巴顔旧作伯顔今译改】耶律有尚【字伯强家东平受业许衡之门称髙第弟子其学邃于性理而尤以诚为本仪容词令动中规矩至元八年衡兼国子祭酒奏以弟子十人为斋长有尚其一也衡还乡里朝廷以有尚等为助教嗣领其学事及有尚去而国学事颇废廷议谓非有尚无足以继衡者累迁国子祭酒以亲老辞归大徳中复两为国子祭酒前后五居国学其教法一遵衡之旧而勤谨有加焉身为学者师表数十年海内宗之卒諡文正】李之绍【字伯宗平隂人从李谦学家贫教授乡里学者咸集至元中以荐授翰林国史院编修官直学士姚燧欲试其才凡翰林应酬之文积十余事并付之之绍援笔立成大徳中丁母忧累起复终不能夺延祐三年陞国子祭酒夙夜孜孜以教人育材为心累陞翰林侍讲学士告老归之绍自以其性优游少断故号果斋以自励】明王彬【字文质东平人洪武进士建文中为御史廵视江淮燕兵至彬与指挥杨刚共守州时指挥王礼潜议举城迎降彬执繋狱昼夜固守防燕人射书城中言缚兵献者官三品千户徐政张胜遂执彬以降不屈死】师逵【字九逹东阿人太祖时授御史擢陜西按察使狱繋囚数千逵至阅牍讯鞫旬月而尽成祖北征以逵督运逵以道路回逺奏设顿舍令民以次递挽营建北京遣逵采木湖湘凡八年仁宗即位召为户部尚书兼掌吏部逵亷洁自持成祖尝论扈从北征大臣不贪者惟逵一人】张本【字致中东阿人洪武时由国子生为江都知县永乐中累迁工部侍郎坐事谪交阯布政司吏起为刑部侍郎仁宗即位进南京兵部尚书兼掌都察院事宣徳初复兼太子賔客本歴仕三朝亷介有守奉公不挠为上所信成祖尝晏近臣各设银器一案因以赐之至本前独设陶器谓曰卿号穷张银器不知用也】张翼【泰安人永乐中由诸生贡入国学父母殁皆庐墓三年有慈乌数百旦夕飞鸣墓树事闻旌表】赵譲【肥城人家贫防孤事母至孝母终庐于墓侧虎夜至譲但悲泣虎避去有刧入庐感其孝以百钱遗之本系平隂人事亲以孝闻之永乐中诏旌其门未几其母没既夜宿墓庐昼归奉父父及继母没并庐墓三年正统中诏旌其门】张琛【东平人正统中为衢州府同知父殁庐墓三年有巨蛇驯扰之异官至福建左布政使】刘田【字伯耕东阿人父约为河南防政忤刘瑾罢归田中宏治进士授元氏知县中官刘瑾遣其下至县坐传舍趣召县令田至怒其不起立即命吏执送狱曰若至此奉何诏防求解乃得去民间获白兎送县丞以下皆来贺谓当奏闻田因留置酒即炙兔噉之寻督江南漕运军人需索之弊一切禁絶弟隅登嘉靖进士博学有文由御史歴官廵抚所至称职】刘源清【字汝澄东平人正徳进士知江西进贤县宸濠反源清以县当孔道日规战守计尝积薪环室戒家人曰事急即火毋汚于贼宸濠遣其党以兵出县境源清募死士二百人绕出其后擒二人戮之及宸濠以檄至县源清立斩其使累迁兵部左侍郎总督宣大军务侍郎黄绾以蜚语中伤逮系诏狱久之罢归】于慎行【字无垢东阿人隆庆进士官修撰神宗尝大书贵难陈善四字赐之张居正夺情慎行偕同官具疏諌吕调阳沮之不得上寻引疾归起为左谕徳时居正已卒有诏籍其家慎行乃贻书尚书邱橓言居正母老子幼覆巢遗卵宜推明主帷盖之恩全大臣簪履之谊举朝义之寻拜礼部尚书上疏力请建储不报自劾罢归后诏以原官兼东阁大学士俄得疾草遗疏劝帝亲大臣録遗佚补言官慎行贯穿百家学有原委北人居词舘者推为冠冕卒諡文定】孟一脉【字淑孔东阿人隆庆进士擢御史时因覃恩请还邹元标傅应桢艾穆沈思孝诸人于戍所张居正恶之夺其职复又起为御史疏諌五事以切直忤防谪建昌推官累迁右佥都御史廵抚南赣】李汝桂【泰安人父钦贡士有髙致年百嵗汝桂少笃志圣学刻苦敦行三为学官着教言讲余録年八十卒学者称为还朴先生】宋焘【泰安人万歴进士自庶吉授御史按应天诸州府斥首辅朱赓坐谪旋请假归卒于家天啓间以邹元标言赠光禄少卿】吴暐【字瞻城莱芜人万歴进士初仕归徳推官以毅直触廵按御史怒被劾歴官肃州兵偹副使勅将领一人支收勿得裁扣军中懽呼兵民安堵又升大同分廵忤大珰遂为所中解组归】谭性教【字笠石莱芜人万歴进士授陈留令迁防城令多异政时魏珰炽防性教所治之地独无珰祠人重其节概引疾归军民遮留泣送者数万人】亓之伟【字坦之莱芜人天啓进士歴知河间府收养山东难妇一百余口悉给资费归里陞阳和兵备李自成渡河胁降不从遂遇害　本朝乾隆四十一年　　赐諡节愍】
　　本朝程际云【平隂人顺治戊子拔贡当甲申乙酉时尝奉二亲避乱荏平及城陷仓皇负母渉濠水深没顶际云常觉足下有物支柱既得济视前后者皆不免人以为孝感所致康熙元年授顺徳通判寻迁梧州府同知以道逺不能迎养遂辞不往父母终年俱九十余服阕擢补石阡知府卒于官】孙光祀【平隂人顺治乙未进士好读书尚气节在谏垣二十余疏所陈皆切要有不下部议而直施行者累迁兵部侍郎乞休归里值嵗大祲出粟五百石以赈全活甚众睦族周贫孜孜为善邑人多称述焉】赵国麟【字仁圃泰安人康熙丙戌进士授长垣知县摄内黄篆时邑中大饥国麟发仓粟赈之复值河决溃堤逼长垣城国麟率吏堵筑并缚筏垂絙以拯溺者复计口授居后乃捐金筑防城隄又请筑太行堤百余里开支河数道由是长垣无水患累迁至福建布政使闽中旧俗有女未嫁而夫死则缚防为层屋至期女登就缢国麟疏其事禁戢之由安徽廵抚内擢礼部尚书寻授文渊阁大学士未几因事落职罢归复　　赐尚书衘以卒国麟潜心宋五子书常设青岩义社于泰山之麓着有文统类编学庸困知録与防集云月砚轩藏稿行世】王者臣【东平人州庠生性孝友家非素丰而乐施予尝于里内捐设义学以教闾党贫家子弟借以成就者甚伙卒祀乡贤】张布【莱芜人幼喜读书以父老丁繁乃弃学经营抚弟极友爱弟卒视其子女逾于已所出嫁娶必先之嵗饥焚千金之劵复捐赀助赈乡里咸感其徳】
　　流寓汉蔡邕【字伯喈陈留圉人忤中常侍王甫弟王智密告邕谤讪邕虑卒不免乃亡命往来依泰山羊氏积十二年】晋张忠【字巨和中山人永嘉之乱隠于泰山恬静寡欲清虚服气餐芝饵石修养之法苻坚遣使征之至即乞还卒諡安道先生】宋孙复【字明复平阳人举进士不第退居泰山学春秋着尊王发防十二篇山东自石介而下皆执弟子礼称为泰山先生】马黙【字处厚城武人家贫徒歩诣徂徕从石介学诸生时以百数一旦出其上既而将归介语诸生曰马君他日必为名臣宜送之山下】元王磐【永年人东平总管严实兴学养士迎磐为师受业者常数百人后多为名士中统初李璮以礼延致之及璮谋不轨磐驰入京师以闻璮平遂挈妻子至东平后以资徳大夫致仕帝命其壻李穉賔为东平判官以便养】孟祺【符离人侍父徙居东平至元中累官嘉兴路总管以疾归东平卒諡文襄】阎复【其先和州人家于髙唐弱冠入东平学时严实领东平行台招诸生肄业迎元好问考试其文预选者四人复为首徐琰李谦孟祺次之官至平章政事】
　　列女汉王章妻女【初章为诸生学长安独与妻居章疾病无被卧牛衣中与妻诀涕泣其妻呵怒之曰仲卿京师尊贵在朝廷人谁逾仲卿者不自激昂乃反涕泣何鄙也及为京兆欲上封事妻又止之曰人当知足独不念牛衣中涕泣时也书上章下狱中妻子皆収系章小女年可十二夜起号泣曰平日狱上呼囚数常至九今八而止我父素刚先死者必父明日问之章果死】张雨【夀张女子早防父母年五十不肯嫁防养姑弟二人教其学问各得通经雨为聘娶皆成善士县令谢夷吾荐于州府使各选举表复雨门戸】晋羊耽妻辛氏【字宪英魏侍中毗之女也聪明有才鉴钟防伐蜀宪英以防纵恣知其必反防请其子琇为防军诫之曰军旅之间可以济者其惟仁恕乎及蜀灭防果反琇竟得全耽从子祜尝送锦被宪英嫌其华反而覆之其明鉴俭约如此】唐赵氏女【莱芜人唐末兵起同嫂避兵时大旱行久而渇人餽浆水其嫂饮之女不受覆于沟中遂渇死至今沟水如白浆因名浆水沟】宋冯贤妃【东平人九嵗入宫及长得侍英宗生邢鲁国二公主封始平郡君帝将进其品力辞不拜养女林羙人得幸神宗生二王而殁王尚防妃保育如已子累加才人媫妤修容在禁廷几六十载始终五朝勤修礼度卒赠贤妃】元郭三妻杨氏【须城人事舅姑以孝闻夫死戍所母欲夺嫁之杨氏号恸自誓乃已久之夫骨还舅曰新妇年少终必他适可令吾子鳏处地下耶将求里人亡女骨合瘗之杨氏闻益悲不食五日自经死遂合焉】郑氏【东平人少寡守志割体肉疗姑病】徐顺妻彭氏【东平人早寡不忍独生以死从夫事闻命褒表】杨三妻张氏【东平人守志立节命旌其门】明亓甸妻王氏【莱芜人归甸二年甸死一子方襁褓王号哭不食或劝以抚孤未防子又死一日戸不啓邻妇疑而视之则北面自缢于中庭旁列自制衣衾含殓之具时年二十二】袁亨妻翟氏【肥城人年二十一贼刘七入城见翟执之翟大呼快杀之我誓不见汚贼怒知不可强殊其左臂身卧地骂不絶口竟剖腹而死】张绳武妻李氏【莱芜人进士张严之母也崇祯间携防女避兵为兵所执李曰吾家世清白惟有死耳词色俱厉兵杀其女抱母尸吮血拭其面痛絶复苏贼又逼之女曰焉有母死而子存者兵怒亦杀之后十年贼又至严妻朱氏遇贼掠之马上朱号哭曰昔日吾姑死于兵吾小姑亦死于兵吾茍偷生何以见死者于地下贼怒防其首时谓一门三烈】刘驯妻徐氏【东阿人正徳六年流贼杨虎率众过其村执徐以去行里许见道旁有井绐贼缓缚投井死】董善妻周氏【东阿人流贼至逼上马氏大骂贼怒防其首悬树上又有同县全子明妻王氏贼欲汚之王忿骂贼以刀剖其腹而去】
　　本朝牛汉华妻任氏【东平人夫亡抚孤守节七十年卒年九十五嵗】张氏女【泰安人年十七遇暴不从被杀】赵宗实妻尹氏【新泰人宗实出外氏独居有恶少突入其室强逼不从羞忿自缢】刘士俊妻冀氏【新泰人顺治初为山贼所掠骂贼而死又同邑王鳯祥妻曹氏赵自亨妻李氏莱芜县韩必宣妻赵氏孙庆锡妻张氏东平州卜镜妻王氏俱遇贼不屈死】张铣妻刘氏【东平人夫亡自缢】张来妻孙氏【莱芜人遇暴不从被杀】蘓魁吾妻吴氏【泰安人顺治八年土冦攻掠泰安吴抱幼子逃难为贼所逼不从贼先刺其子复强欲汚之氏以死拒贼杀之又同邑贡生张永年女顺治初年为土防所掠不辱骂贼死事闻　旌表又于光先妻周氏杨淳妻宋氏生员杨大任妻宋氏夫亡守节子雍正年间　旌表又生员刘芬妻聂氏杜大本妻刘氏生员徐标妻张氏刘英符妻梁氏王勤妻梁氏监生杨大涛妻刘氏生员杨文集妻周氏刘夫汉妻郝氏赵大昌妻张氏房寀妻刘氏与子星景妻陈氏刘宗钤妻张氏崔士竒妻武氏俱以守节于乾隆年间　旌表】尹永连妻孙氏【肥城人年十九夫殁母欲令他适孙指遗孤泣曰吾奚忍负尹氏因齩一指自誓乡人指为九指妇一夕有盗入其室闻空中叱曰奈何入节妇宅盗惊逸去又同邑胡吉士妻隂氏家贫亲诣田间遇邻人王玉以言挑之氏急避玉又前拽其臂氏厉骂得脱归后惭忿不食卒自缢而死栁辉瑕妻王氏有田主尹腾虎闯入氏室氏趋避出外诉知其夫旋归室自缢死俱于乾隆年间　旌表又生员王吉士妻赵氏生员孙嘉印妻赵氏州同田扩先妻杜氏王昌基妻孔氏张壆妻章氏王慎伦妻邉氏与子继周妻龚氏王沛妻王氏赵光天妻李氏生员方梦祥妻罗氏陈大法妻冯氏鹿炽妻张氏鹿烺妻赵氏监生李梦箸妻江氏路祥妻赵氏魏成魁妻王氏李慎心妻刘氏李进儒妻段氏生员李桂林妻张氏尹记妻赵氏生员赵遐龄妻张氏尹汝着妻王氏俱以夫亡守节于康熙雍正乾隆年间次第　旌表】陈标妻赵氏【新泰人顺治初年土寇未靖氏被掳骂贼求死贼痛加鞭笞氏骂愈厉一贼突出刺之弃尸道旁后于裹城头又同邑郭氏女及笄未字顺治六年土宼掠境女为贼所执强之不前骂甚厉贼怒杀于横山之南原又李大聘妻陈氏夫病亟陈吁天愿以身代因自缢其夫果愈又傅士宏妻禇氏举人牛祚隆妾阎氏俱以殉夫守节　旌表】朱大峯妻魏氏【莱芜人夫死子方弥月氏欲托孤于伯氏捐躯以从伯氏曰死易立孤难独不念吾弟乏嗣乎因遣之母家未防子又殇以腰绖自缢于夫柩侧又同邑徐兴妻韩氏里有恶少调之不从继复自尽事闻俱得　旌表又生员亓名儒妻为田氏生员之妻李氏俱以　夫亡守节　旌表】李守富妻张氏【东平人里有恶少袁徳调之羞忿自缢又同邑刘芳炜妻王氏夫故自缢以死单用賔继室张氏监生孟淑壮妻宋氏孟贞教妻刘氏郭岑妻巴氏陈诜妻李氏杨永祚妻王氏卢松妻宋氏孙国珍妻张氏杨煊妻侯氏韩呈喜妻李氏王宸逰妻吕氏刘芳刚妻杨氏俱以夫死矢节于乾隆年间　旌表】房拱干妻王氏【东阿人拱干死子仑方四嵗守节教子补博士弟子员仑继殁与媳贺氏抚孙天成入学食饩天成又殁与孙媳厐氏抚曽孙垒成立三世节孝又同邑监生魏嗣徽妻雷氏刘防妻贾氏张守亷妻杨氏与子通判文芳妻薛氏殷士超妻张氏秦潢妻张氏生员秦烜继妻房氏贡生张元蔚妻陆氏张鹏云妻刘氏师兴棠妻李氏李汝津妻马氏栾得浦妻李氏俱以守节于雍正乾隆年间次第　旌表】张近方妻秦氏【平隂人近方死氏遂絶粒歴五十四日而殁又同邑孙嗣亷妻髙氏亦以夫亡自尽又生员孙如楫妻于氏生员田如墉妻仇氏赵文烜妻刘氏生员程九万妻张氏叶湑妻邱氏生员赵程鹏妻尹氏李瑞妻吕氏赵运祥妻李氏尹士恒妻孔氏丁贵瑺妻髙氏何兆行妻王氏俱夫亡守节于康熙雍正乾隆年间次第　　旌表】
　　仙释汉泰山老人【不知姓名武帝东廵见老翁于道头上白光髙数尺怪而问之对曰臣年八十五时衰老垂死遇有道者教臣絶谷但服食饮水并作神枕法臣行之转老为少黒髪更生齿落复出今年百八十嵗矣帝受其方赐玉帛老父后入泰山每十年五年时还乡里三百余年乃不复还矣】
　　土产元石　石钟乳【俱泰安州出】缯缣【出东阿县水经注东阿出佳缯缣唐书地理志郓州土贡绢】阿胶【出东阿县禹贡传东阿济水所经水经注阿城北门内西侧皋上有井其巨若轮深六丈嵗尝煮胶以贡天府宋史地理志东平府贡阿胶今井在东阿旧县西取水煮黒驴皮革为胶治血症】挂剑草【出东阿县徐君墓叶如负剑服之已人心疾】茧绸【旧志莱芜县出】苍术　桔梗【明统志俱新泰县出】全蝎【出平隂县蝎凡九节生城东山中服之已人疯疾县以入贡　按唐书地理志郓州土贡防风宋史地理志袭庆府紫石英明统志莱芜县出铜铁旧有冶今无附注于此】










　　钦定大清一统志巻一百四十三
<史部,地理类,总志之属,大清一统志,曹州府图>
<史部,地理类,总志之属,大清一统志,曹州府图>
<史部,地理类,总志之属,大清一统志,曹州府表>
<史部,地理类,总志之属,大清一统志,曹州府表>
<史部,地理类,总志之属,大清一统志,曹州府表>
<史部,地理类,总志之属,大清一统志,曹州府表>
　　钦定四库全书
　　钦定大清一统志卷一百四十四
　　曹州府【在山东省治西南五百八十里东西距一百九十五里南北距二百八十里东至兖州府济宁州界一百六十五里西至直大名府东明县界三十里南至河南归徳府考城县界一百一十里北至大名府南乐县界一百七十里东南至江南徐州府砀山县界一百六十五里西南至大名府长垣县界七十五里东北至兖州府滋阳县界一百六十五里西北至大名府清丰县界二百一十里自府治至京师一千二百里】
　　分野天文氐房心分野大火之次
　　建置沿革禹贡豫州之域春秋曹国后为宋地秦属砀郡汉为济隂郡成阳句阳寃胊等县地晋属济阳郡后魏改置乘氏县属济隂郡隋因之唐属曹州五代宋因之金大定六年县废八年始移曹州治此改置济隂郡为附郭属山东西路元初属东平路至元二年直中书省明洪武初州徙后废正统十一年复置曹州于此属兖州府
　　本朝初因之雍正二年升为直州领曹定陶二县八年以兖州府之嘉祥钜野来属十三年升为曹州府益以濮州及所三县并兖州府之单城武郓城焉仍以嘉祥属兖州府共领州一县十荷泽县【附郭东西距九十里南北距一百里东至钜野县界六十里西至直大名府东明县界三十里南至曹县界五十里北至濮州界五十里东南至定陶县界十八里西南至大名府长垣县界七十里东北至郓城县界六十里西北至大名府开州界六十里汉为朐阳葭密等县后魏太和十二年始徙置乘氏县于此属济隂郡北齐北周及隋因之唐属曹州五代宋不改金大定六年县废八年改置济隂县为曹州治元因之明洪武初县省入州寻州亦废正统十一年复置曹州本朝雍正十三年升州为府设荷泽县为府治】单县【在府东南一百五十里东西距七十】
　　【三里南北距八十里东至江南徐州府丰县界四十五里西至曹县界二十八里南至河南归徳府虞城县界四十五里北至兖州府金乡县三十五里东南至徐州府砀山县界五十里西南至虞城县治七十里东北至金郷县治四十五里西北至城武县界二十五里春秋时单父邑汉置单父县属山阳郡为都尉治后汉为单父侯国属济隂郡晋属济阳郡刘宋初属济隂郡孝武改至离狐县兼置北济隂郡治焉后魏因之北齐郡县俱废隋开皇六年更置单父县属唐州唐初属戴州贞观十七年改属宋州光化三年置辉州于此后唐同光二年改曰单州砀郡属京东西路金曰单州属南京路元属济宁路明洪武元年以州治单父县省入二年降州为县属济宁府十八年改属兖州府　本朝因之雍正十三年改属曹州府】城武县【在府东南一百里东西距五十二里南北距七十五里东至兖州府金乡县界四十里西至定陶县界十二里南至曹县界三十里北至钜野县界四十五里东南至单县界二十五里西南至曹县界三十里东北至钜野县界五十里西北至荷泽县界三十里春秋时郜国地后属宋秦置城武县汉属山阳郡后汉属济隂郡晋属济阳郡刘宋属北济隂郡后魏因之北齐置永昌郡治此隋初郡废开皇十六年置戴州大业初州废县属济隂郡唐初仍属戴州贞观中州废县属曹州光化中属辉州五代唐属单州宋因之元改属曹州明洪武四年属济宁府寻改属兖州府以成为城　本朝因之雍正十三年改属曹州府】钜野县【在府东一百四十里东西距一百十五里南北距七十里东至兖州府嘉祥县界二十五里西至荷泽县界九十里南至城武县界五十里北至郓城县界二十里东南至兖州府金乡县治一百里西南至城武县治九十五里东北至兖州府汶上县治一百五十里西北至郓城县治六十里禹贡大野地汉置钜野县属山阳郡晋属髙平国刘宋属髙平郡后汉属任平郡北齐废隋开皇十六年复置属东平郡唐武徳四年为麟州治五年州废县属戴州贞观十七年戴州废复属郓州五代周广顺二年改置济州宋亦为济州治属京东西路金天徳二年徙州治任城县废元至元六年复置为济州治亦尝为济宁路治明洪武初县属济宁府十八年属兖州府济宁州　本朝雍正二年分属济宁州八年改属曹州十三年升州为府仍焉】郓城县【在府东北一百二十里东西距八十里南北距八十里东至兖州府汶上县界四十里西至濮州界四十里南至钜野县界四十里北至兖州府夀张县界四十里东南至兖州府济宁州界四十里西南至荷泽县界五十里东北至兖州府滋阳县界四十五里西北至夀张县界四十里春秋鲁郓邑汉为夀良县地北周置清泽县并置鲁州及髙平郡州寻废隋开皇四年郡废改县曰万安十年置郓州十八年改县曰郓城大业初改曰东平郡唐武徳初仍曰郓州贞观八年废为县天祐二年又改曰万安五代后唐复故周广顺二年改属济州宋金因之元属济宁路明初属济宁府洪武十八年属兖州府济宁州　本朝雍正二年分属济宁州八年属兖州府十三年改属曹州府】曹县【在府东南一百里东西距一百里南北距九十里东至单县界七十里西至河南归徳府考城县界三十里南至归徳府商邱县界六十里北至定陶县界三十里东南至归徳府虞城县界七十里西南至归徳府宁陵县界六十里东北至城武县界四十里西北至荷泽县界五十里周为曹地汉为定陶县南境魏晋因之后魏孝昌中置西兖州兴和中増置沛郡北齐郡废北周改西兖为曹州隋开皇六年始置济隂县为州治大业初改州曰济隂郡始自定陶移郡治济隂唐武徳初复曰曹州天寳元年又曰济隂郡乾元元年复曰曹州属河南道五代晋开运二年置咸信军周广顺二年改曰彰信军宋初因之建中靖国元年改曰兴仁军崇宁初升为兴仁府属京东西路金天防八年复曰曹州泰和八年属山东西路大定八年移州治古乘氏县明洪武元年移州还治县界安陵镇二年又徙治盘石镇四年降州为曹县属济宁府十八年改属兖州府正统十一年又别置曹州以县属焉仍兖州府　本朝雍正二年改属曹州十三年升州为府仍焉】定陶县【在府东南四十里东西距六十二里南北距三十八里东至城武县界四十里西至直大明府东明县界二十二里南至曹县界十八里北至荷泽县界二十里东南至单县治一百三十里西南至曹县治六十里东北至钜野县界四十里西北至荷泽县界二十二里唐尧初封于此夏为三防国周为曹国都春秋末属宋战国属齐秦属砀郡后置定陶县汉髙帝五年置梁国景帝中六年改置济隂国甘露二年更为定陶国建平二年复为济隂郡后汉为济隂国晋改曰济隂郡后魏复曰济隂郡北齐郡废隋属济隂郡唐初属曹州贞观元年省入济隂县宋太平兴国二年改置广济军四年复置定陶县为治宁四年军废县属曹州元祐初复于县置军金罢军县仍属曹州元因之明洪武初省入曹州四年复置定陶县属济宁府十八年属兖州府正统十一年改属曹州仍兖州府　本朝雍正二年分属曹州十三年升州为府仍焉】濮州【在府北一百二十里东西距六十五里南北距一百里东至郓城县界六十里西至直大名府开州界五里南至荷泽县界七十里北至观城县界三十里东南至郓城县界八十里西南至大名府东明县界一百五十里东北至范县界四十里西北至观城县界三十里春秋时卫鄄邑战国属齐秦属东郡汉置鄄城县属济隂郡后汉末移兖州治此晋改属濮阳国后魏为濮阳郡治北周因之隋开皇初郡废十六年始置濮州大业初州废地属东平郡唐武徳四年复置濮州天宝初改曰濮阳郡乾元初复曰濮州属河南道宋曰濮州濮阳郡属京东西路金曰濮州属大名路元初属东平路至元五年直中书省明属东昌府　本朝雍正八年升直州十三年改属曹州府】范县【在府北少东一百六十里东西距三十五里南北距七十五里东至兖州府夀张县界二十里西至观城县界十五里南至濮州界五十五里北至夀张县界二十里东南至郓城县界七十里西南至濮州界三十里东北至夀张县界二十里西北至朝城县界五里春秋时晋范邑汉置范县属东郡后汉因之晋属东平国后魏泰常中别置东平郡治此太和末罢建议中复置北齐郡县俱废隋开皇十六年复置范县属济北郡唐武徳二年兼置范州五年州废县属济州贞观八年改属濮州宋金因之元初属东平路至元二年还属濮州明属东昌府　本朝雍正八年分属濮州十三年属曹州府】观城县【在府一百七十里东西距二十三里南北距三十里东至范县界二十里西至直大名府清丰县界三里南至濮州界二十里北至大名府南乐县界十里东南至濮州界二十里西南至清丰县界二十五里东北至朝城县界二十里西北至南乐县界七里本古观国春秋时为卫地汉置畔观县属东郡后汉建武十三年更名卫国县晋属顿邱郡后魏因之隋开皇六年改曰观城属武阳郡唐初属澶州贞观十七年省大厯七年复置仍属澶州宋皇祐元年省入濮阳顿邱二县四年复置属开徳府金属开州元属濮州明属东昌府　本朝雍正八年分属濮州十三年属曹州府】朝城县【在府北二百一十里东西距四十五里南北距五十里东至兖州府夀张县界二十里西至直大名府南乐县界二十五里南至濮州界三十里北至东昌府莘县界二十里东南至范县界二十里西南至观城县界二十五里东北至兖州府砀谷县界十五里西北至东昌府冠县治九十里汉置东武阳县属东郡后汉初平中尝为东郡治建安十七年改属魏郡三国魏改属阳平郡晋因之后魏改曰武阳县北齐废后周复置武阳县属魏州隋开皇十六年改属莘州大业二年属武阳郡唐初属魏州武徳五年又属莘州贞观元年还属魏州十七年省入临黄莘县永昌元年复置县曰武圣开元七年改曰朝城仍属魏州元和中改属澶州寻复旧天祐三年复曰武阳县五代后唐仍改曰朝城宋因之崇宁四年改属开徳府金属大名府路元初属东平路至元五年改属濮州明属东昌府　本朝雍正八年分属濮州十三年属曹州府】
　　形势黄河浩涆大野澒溶总雷泽成阳之奥域伏济川菏水之长流兖豫倚咽喉之重鲁卫雄藩翰之隆【省志】
　　风俗人情朴厚俗尚儒学【马端临文献通考】士大夫矜防隅耻干谒民多务本不事商贾赋税易完婚丧从俭有近古风【旧志】
　　城池曹州府城【周十二里门四池广四丈明正统十一年筑嘉靖元年环城五里外筑防城隄　本朝乾隆三十二年修】单县城【周五里一百九十七步门四池广四丈明嘉靖五年建去城一里有防城隄周环十二里有竒　本朝乾隆三十三年修】城武县城【周六里有竒门四池广二丈五尺元泰定三年筑城外有隄明嘉靖间筑　本朝乾隆三年修】钜野县城【周六里有竒门四池广一丈有竒明城化四年筑城外有隄明正徳中筑】郓城县城【周六里有竒门四池广七尺明成化中修治正徳天启间重修　本朝康熙八年十三年乾隆二十九年复修并筑防城隄周十里】曹县城【周九里门四池广二丈明正统十一年筑成化治嘉靖间修隆庆二年甃以砖万厯天启崇祯间复修城外有隄】定陶县城【周九里有竒门四池广四丈明成化二年筑正徳二年增筑并筑防城隄嘉靖天启间重修　本朝顺治十二年雍正五年乾隆二年十五年屡修】濮州城【周七里有竒门四池广四丈明景泰三年筑正徳六年修嘉靖十七年甃以砖】范县城【周六里有竒门六池广四丈旧在今治二十里外明洪武十三年因河圮徒筑于此成化治间修　本朝康熙八年重修】观城县城【周九里门三池广二丈明正徳六年筑城外有隄】朝城县城【周五里有竒门四池广二丈明洪武五年筑崇祯九年修　本朝康熙元年乾隆二十九年俱重修】
　　学校曹州府学【在府治东本曹州学明正统十一年建成化正徳嘉靖间修　本朝顺治康熙中重建入学额数二十名】荷泽县学【雍正十三年陞曹州为府不另立学与府学肄业共之入学额数二十名】单县学【在县治东南明嘉靖五年建本朝康熙十二年修入学额数二十名】城武县学【在县治东宋时旧址元至元间修明永乐及嘉靖间因河患屡圯屡修　本朝康熙二十七年重葺入学额数十五名】钜野县学【在县治东北明洪武四年建成化正徳间修　本朝康熙四十年重建入学额数二十名】郓城县学【在县治东南宋元祐间建明成化万厯间増修入学额数十五名】曹州学【在州治东明洪武二年建嘉靖二十八年因河患重修入学额数二十名】定陶县学【在县治东明成化二十二年建本朝顺治十二年修乾隆十七年重修入学额数十五名】濮州学【在州治东南明正统】
　　【中建治初修入学额数二十名】范县学【在县治南明洪武十三年建入学额数十二名】观城县学【在县治东南金太和三年建明隆庆四年修　本朝康熙中及乾隆八年重修入学额数十二名】朝城县学【在县治南宋庆厯中建明治初修　本朝顺治十三年重修入学额数十二名】爱莲书院【在府治西北旧为重华书院明万厯间知州李天植建久废　本朝乾隆十九年知府周尚质因旧址改建更今名又单县有琹台书院　本朝康熙三十七年知县金天定即琹台故址建定陶县有善正书院在县治西知县刘伦建濮州有崇义书院在故鄄城元至正十三年建厯山书院在州东南厯山下元厯山公千奴建丹陵书院在州治西北明知州薛孟建观城县有松槃书院在学宫北明知县马允升建朝城县有雪林书院在县治北丹霄观后元楚维善读书处南泉书院在南门外明御史王应初建又荷泽曹县钜野郓城濮州范县观城朝城俱有社学单县钜野郓城有义学】
　　户口【原口人丁二十三万四千四百八十五又滋生人丁四万八百八十】
　　田赋【田地一十四万八千一百五十一顷九十一亩三分零额征银四十三万六千六百五十七两三钱零米四万一千六百九十二石七升零麦一千五百一十三石一斗零】
　　山川荷山【在荷泽县东南三十里以近荷泽名】清邱山【在荷泽县西南三十五里左传宣公十二年晋宋盟于清邱桑钦本经瓠子故渎又东迳清邱】栖霞山【在单县东五里平原中土山突起府志相传梁孝王曾游此有词赋镌石李白送族弟凝摄宋城主簿却回栖霞山留饮处也】大陵山【在单县西南五里县志称为周成王少子单子臻墓今名土山地势髙耸水不能囓山下有长堤以捍黄河】文亭山【在城武县西北一里上有文士亭遗址其麓有云葢亭亦名云亭山】髙平山【在钜野县东南五十里郦道元水经注髙平山东西十里南北五里髙四里顶上方平故名其东为金山亦曰金查山亦曰金乡山与金乡县接界府志其上有秦王避暑宫其阳曰禹梁山亦曰黄土山府志鲁恭昔此被发今故址无存山出蜂石石片上结成形有酷肖者其东北有白马山府志形如卧龙蜿蜒而东接喜祥诸山】独山【在钜野县东南三十里府志四野平旷屹然中起亦金山余脉也】麟山【在钜野县东南四十五里状如伏虎亦名焦氏山】独孤山【在郓城县东北五十里接东平州界以孤峯独立而名宋吕本中诗凄凉匹马经行处况是此山名独孤】青山【在曹县东二十五里县志青山上如覆盂其左有古帝者之祠有树盈抱人不能名居民尝取土祛疫祟】曹南山【在曹县南八里俗名土山诗曹风南山朝隮传南山曹南山也王充论衡大山雨天下小山雨一国曹之南山则雨一国之山也李吉甫元和郡县志在济隂县东二十里】景山【在曹县东南四十里水经注黄河枝沟自己氏又北迳景山东即诗所谓景山与京又云渉彼景山松栢丸丸左传言汤有景毫之命是也乐史太平寰宇记景山在楚邱城北三十八里】左山【在曹县西北五十里山南即旧州治寰宇记左冈在济隂城东北五里冈阜连属林木交映以近左城故以名焉旧志即陶邱之别阜与曹州及定陶接界相传左邱明父此】髣山【在定陶县西北十里接荷泽县界寰宇记古曹国地自曹叔振铎至伯阳二十五代皆此连属十五里髣髴如山旧志山下两陵对峙其中有隙谓之阿谷】青山【在濮州东三十里下有青山堌居民依焉其东北连属者曰杏花岗】箕山【在濮州东五十里俗譌为许由让位避居处】厯山【在濮州东南七十里接荷泽县界水经注雷泽西南十里许有小山孤立峻上亭亭杰峙谓之厯山山北有小阜南属池泽之东北有陶墟郭縁生言舜耕陶所在墟阜连属滨带瓠河也郑元曰厯山在河东今有舜井皇甫谧曰或言今济隂厯山是也与雷泽相比元和志厯山在雷泽县西北十六里史记曰舜耕厯山皆让畔罗泌厯山攷厯山有四雷泽不闻有二今曹濮间有豢龙井定陶城皆其踪也旧志厯山之东有再熟成都二乡取一种再熟三年成都之义】卧牛山【在范县旧治西北三里地势髙厚延袤数里】冠石山【在朝城县东南】金线岭【在郓城县东十里许发脉自梁山东西横亘三十余里府志岭多垂柳如线故名】凤凰岭【在范县南三十里陵阜五六错综拱列望之若翔凤然】马陵【在濮州北三十里　按春秋成公七年诸侯同盟于马陵杜注卫地阳平元城县东南有地名马陵是马陵当在今直元城县又史记魏恵王三十年齐孙膑击魏大败之马陵杀其将厐涓注虞喜志林云鄄城东北六十余里有马陵涧谷深阻可以伏兵但元城在战国属魏鄄城则属齐按是时孙膑入魏已三日厐涓始反逐之膑纵却走亦不应退至齐地而虞喜言之凿凿似亦不为无据姑从旧志两存之】项城阜【在濮州南三十里相传项梁尝屯兵于此汉书秦二世二年项梁大破秦军东阿又西破秦军濮阳东秦军收入濮阳是也】黄陵冈【在曹县西南六十里黄河经其下宋嘉定十三年古防济金兵兵屯黄陵冈元至正十一年贾鲁开黄河故道自黄陵冈南逹白茅又自黄陵冈西至杨柳村合于故道凡二百八十里有竒冈之下即黄陵渡二十一年察罕复汴梁据黄陵渡明治十年河决黄陵冈壊张秋运道刘大夏乃筑隄于曹单二县以防漕河】龙冈【在曹县东北五十里县志一名卧龙冈】陶邱【在定陶县西南七里书禹贡济水东出于陶邱北尔雅邱再成曰陶汉书地理志陶邱在定陶县西南有陶邱亭水经注陶邱亭在陶邱南墨子以为釡邱竹书纪年魏襄王十九年薛侯来防于釡邱者也】敦邱【在观城县南二十里见寰宇记】黄河【自河南开封府仪封县界流入经曹县单县南东流入江南徐州府砀山县界府境河凡三徙自汉置唐宋河从今直开州界流入经濮州北观城县南东北流经范县西北与朝城县接境又东北流入兖州府阳谷县界水经注河水自濮阳东北迳魏国县南东为郭口津又东迳鄄城县北又东北迳范县之秦亭西又东北迳委粟津左防浮水故渎又东迳武阳县东范县西又东北流为仓亭津元和志黄河在鄄城县北二十一里临黄县南三十六里朝城县东二十九里宋史河渠志濮州有任村东西南北凡四埽此宋以前河流经府境之故道也金元以后河今今仪封县界流入经曹县东北流经定陶县西南府治东南又东北流经郓城县西东去濮州六十里又北经范县西又东北流入兖州府阳谷县界今定陶县西三十五里府治东五里郓城县西二十五里濮州东六十里皆有黄河故道即其地明洪武初徐达于今府治东五里之防河口分支流通运永乐九年疏河流东北入防通河治八年都御史刘大夏筑塞曹县之黄陵冈及荆隆口等七处修建长堤黄河始不复北流入运即今河流之道经曹单二县南俱四十里曹至单岸长九十里单至砀山岸长六十里有长隄防之是也治十三年河溢曹单被害正徳四年河决曹县之温家口冯家口遂决杨家口迳曹单二县城下直趋丰沛工部侍郎李镗治之八年决曹县以西天仙庙孙家口从曹县城北东行十年决曹县之焦家潭十四年城武单县二城圯于河改迁嘉靖六年决曹县之杨家口梁靖口冲入鸡鸣台七年决曹县胡村寺分道入运十四年都御史刘天和添筑缕水隄起曹县入里湾至单县侯家林二十五年决曹县溢入城武金乡鱼台等县二十六年河决湮没曹县城三十六年城复湮没河决北大隄由城武金乡入运三十八年四十四年复大决曹县万厯五年决曹县韦家楼十五年决荆隆口冲溃曹县白茅村长隄二十一年以后连决单县之黄堌口三十年决单县苏庄三十五年决单县东南崇祯二年决曹县十四铺口四年决单县流河口五年至十年连决曹县曹家口　本朝顺治元年决军县柳河口二年决曹县流通口七年决荆隆口朱源塞口康熙元年决曹县石香炉口八年决曹县牛氏屯及单县瞧龙寺俱旋决旋塞三十八年及四十年屡经祖仁皇帝巡视河工指授方畧加筑曹单之太行隄河流自是顺轨雍正四年总河齐苏勒奏于曹县芝蔴庄上流筑桃水大坝一庄后旧有月隄又接筑隔隄二百八十丈北岸卫家楼月隄后亦筑隔隄五百四十丈乾隆四年五月河决赵家集从总河白钟山请修筑隄岸加增髙厚复筑月隄一道长七百一十丈并改旧隄为二隄以资保障又添设曹仪通判一员督率修防乾隆二十二年复以南岸阎家集折湾北注因于钟家窑滩地湾处开挑引河二十六年七月河水漫溢复于十四堡补筑大隄一百九十八丈二十堡补筑月隄三百四十丈南岸刘家庄复开引河使河身径直溜势东注于是洪流益庆安澜矣　按全河备考河北决必害鱼台济寜东平临清以及郓濮恩徳南决必害丰沛萧砀徐邳以及亳泗归颍其受决之处必曰曹单其决则鱼台城武沛县差多而亦必连曹单是南北之间三省之防曹单为之枢的也新志境内险要诸工曹县则史家楼戴家楼沈家店铜奶奶庙后梁家堤熊普庙陈家楼黄奶奶庙石香炉大王庙髙家堤单县则赵家庄邓家水口郑家堤尤修防所宜加谨焉】运河【在钜野县东北南自济宁州之父头湾北至大长沟河岸长二十五里】魏河【在濮州南二十里自直开州流入又有洪河在州南四十里自直东明县流入小流河在州东南五十里自荷泽县流入旧志三河至州境旧城北范县界达于曹河然皆干渠非常流也州境地最下一遇水涝则河南滑县一带诸水由开州溢入州境下流又以运道不敢轻泄故水患独多】灉河【旧为河水支流在府城南二十五里自直东明县流入又东北流经郓城县西南四十五里又北经濮州南又东北流入夀张县界禹贡兖州灉沮防同尔雅水自河出为灉元和志灉水沮水皆出濮州雷泽县西北平地去县十四里州志王炎谓禹贡灉出曹州是也黄陵之决灉为河伯所有今河去灉存雨水大发时可通舟楫】冷庄河【自府治东与灉河俱东北流迳郓城县至葛皮口流入夀张县界】贾鲁河【在曹县西四十里自黄陵冈至杨青村元至正中工部尚书贾鲁所开兖州府志贾鲁河即金龙决河所由入徐道也】柳河【在曹县东南二十五里定陶县西南十里传为虞舜陶处有古隄岸定陶县志旧有舜庙今为河滨寺】古瓠子河【自直开州流入经濮州南又东流经郓城县南又东北流入夀张县界史记河渠书元光中河决瓠子帝亲临塞之东南注钜野通于淮泗后二十嵗乃废卒数万人塞之天子自临决河沉白马玉璧卒塞瓠子筑宫其上名曰宣房宫而河道北行复禹旧迹梁楚之地复宁水经注瓠河水自濮阳东迳桃城南又东南迳清邱北又东迳句阳之成阳城北都闗县故城羊里亭南为羊里水又东右防濮水枝津又东迳垂亭北又左迳雷泽北与濮水俱东流又迳阳晋城南又迳城都城南又东迳黎邱县故城南又东迳秘县故城南又东迳郓城县南又东北迳范县与济濮枝津合寰宇记瓠子河在临濮县南二十里嵗久湮塞】古涞河【在单县东流入金乡县界石晋时所开北抵济河南通徐沛即宋之漕河也元末湮废】古济水【书禹贡济东出陶邱北又东北至于菏自汉以后故道有二一自今河南仪封县界流入经曹县北三十里东北流迳定陶县南谓之南济一自今直东明县界流入经府治南谓之北济二水至钜野合流北经郓城县南又东北流入东平州界水经济水者又东过济阳县北济也又东过寃朐县南又东过定陶县南南济也济水又东北菏水东出焉济水又东迳秦相魏冉冢南又东北迳定陶恭王陵南又东北迳定陶县故城南又屈从县东北流南济也济水又东至乘氏县西分为二南为荷水北为济渎北济又东北迳寃朐故城北又东北与濮水合济水故渎又北右合洪水又东北过夀张县西界　按郦注济水至乘氏西分为二其一水南流者即荷水也其一东北流入钜野泽则济渎也又云迳乘氏县与济渠濮沟合是南济为渎北济为渠也二水至钜野始合又合濮水自此不分南北通谓之济水故渎矣济多伏流今自定陶以西遗迹多湮】古濮水【在濮州南荷泽县北水经注濮水自濮阳故城南又东迳济隂离孤县故城南又东迳葭密县故城北又东北迳鹿城南又东与句渎首受濮水枝渠于句阳县故城南又东入乘氏县左防濮水与济同入钜野濮水枝津上承濮渠东迳鉏邱城南又东迳浚城南而北去濮阳三十五里又东迳句阳县西句渎出焉又东北迳句阳县之小成阳县故东垂亭西而北入瓠河旧志濮水在濮州西南六十里】汜水【在曹县北四十里与定陶县分界史记髙祖纪汉五年即位汜水之阳注张晏曰汜水在济隂界水经注汜水西分济渎东北迳济隂郡南又东合于河渎又东北迳定陶县南又东北合黄水枝渠】黄水【自河南考城县流入经曹县北又东迳城武县南单县东南又东南流入江南丰县界水经注黄水自外黄东北迳定陶城南又东迳城武之楚邱亭北又东迳郜亭北城武南又东迳平乐故城南右合包水即丰水之上源也丰水上承大荠陂东迳己氏又东迳单父故城南又东至平乐县合包水今故流已湮】浮水故渎【在观城县南自直开州流入又东北迳朝城县界入河即澶水也水经浮水故渎东絶大河故渎东迳五鹿之野又东迳魏国故城南又东迳河牧城而东北出又东北入东武阳东入河】黒羊山水【在观城县西北自直开州流入县志水自澶濮渐流入观明嘉靖间由黒迷寨北夹道疏两渠以分其流时或浸城为患后于城堑外筑堤防之水后隄外稍折而东逹马颊始无泛滥之患】武水【在朝城县北元和志武河在朝城县东十步县志武河发源县北八里流入聊城县界　按水经注即古漯水】荷泽【在定陶县北禹贡导菏泽又济溢为荥东出于陶邱北又东至于荷汉书地理志济隂郡荷泽在定陶东萧徳言括地志荷泽在济隂县东北九十里故定陶城东今名龙池亦名九卿陂宋史河渠志广济河导河水自开封陈留曹济郓其广五丈　按荷泽之荷尚书作菏许慎説文菏从水苛声水经或作荷或作菏或作河朱谋防笺读荷为菏考史记汉书引尚书导荷泽又东至于荷俱作荷顔师古注荷音菏则菏之为荷在汉时已然固不必泥于説文之音矣至于泽之在定陶胡陵诸家辨论不一考胡陵之説许慎本之孔安国而定陶则本之班固孔传伪书自不若班书専志地理之为可据或又以为在定陶者其泽在胡陵者其流则又存调停迁就之见葢荷泽乃济水所经至此潴为泽其迹与禹贡汉书俱无弗合若其支流经注今昔异宜正不必曲为牵附耳】雷泽【在濮州东南接荷泽县界书禹贡雷夏既泽周礼职方氏兖州其浸庐潍注庐潍当为雷雍字之误也雷夏在成阳史记五帝本纪舜耕厯山渔雷泽注郑元曰雷夏兖州泽今属济隂汉书地理志济隂郡成阳雷泽在西北山海经泽中有雷神龙身而人颊鼓其腹则雷水经注雷泽天大成阳县故城西北一十余里昔华胥履大迹处也其陂东西二十余里南北十五里即舜所渔也元和志雷泽县因雷夏泽为名在县北郭外】钜野泽【在钜野县北五里亦曰巨泽济水故渎所入也禹贡大野既潴周礼职方氏薮曰大野左传哀公十四年春西狩于大野杜预注大野在髙平钜野县东北大泽是也尔雅十薮鲁有大野水经注钜野湖泽广大南通洙泗北连清济旧县城正在泽中衍东北出为大野矣昔西狩获麟于是处也寰宇记南北三百里东西百余里一名大野泽县志五代以后河水南徙滙于钜野连南旺蜀山诸湖方数百里至元末为河水所决遂涸】灵圣湖【在荷泽县南四十五里土阜下有穴穴中有水相传昔人失物于济水伏流处至此得之以为灵异】范蠡湖【在定陶县西南隅池洼下多水俗传为陶公养鱼所】大祢沟【在荷泽县西南二十里诗风饮饯于祢即此寰宇记大祢沟在曹州寃句县北七十里王应麟诗攷祢韩诗作坭州志大祢沟亦名寃水汉寃句县以此名】黄水枝沟【在定陶县东水经注俗谓之界沟北迳元氏故城西又北迳景山东又北迳楚邱城西又东北至成武】黄沟【在观城县南元和志临黄县以北临黄沟因以为名寰宇记在临黄县之北西自观城县流入东有山支水出焉东入虎掌沟又东南入黄河】胡柳陂【在濮州西南接直开州界司马光通鉴梁贞明四年晋王存朂自濮州引兵西营于胡柳陂胡三省注陂在濮州西南临濮县界地理志胡柳陂濮阳地名去陂西十里有马军寨土人譌为黄柳陂互见大名府】大张陂【在观城县北十里其地洼下每过雨潦即成巨浸】大潴潭【在范县东南五十里相传即大野泽之余流也府志潭久涸雨潦即成巨浸】墨龙潭【在范县南十五里相传潭有龙能兴云雨宋熙宁中祷雨有应封其神为妙应立庙于潭之北】古龙潭【在观城县东南十三里潆洄于马隄之之隂四野之水借以为壑盈则顺隄而东由范县入竹口陂】虎牢池【在荷泽县西南三十里亦名龙湫四壁突起即吕都也内有深渊广可三顷大旱不竭祷雨辄应】放鹤池【在观城县西南二十五里接直清丰县界今四角池寰宇记观城县放鹤池相传卫懿公养鹤之所】吕井【在单县有二井一在城北隅一在城内相传金大定间吕仙翁来游水初苦澁掷瓦砾其中遂甘冽二井相去二里许】
　　古迹乘氏故城【今府治后魏县也汉乘氏在钜野县界宋废后魏太和十二年复置取汉故乘氏县为名隋属济隂郡唐属曹州元和志乘县南至曹州府五十四里金史大定八年迁曹州治于古乘氏城金史康元弼传河决曹濮遣元弼相视改筑于北原明洪武元年省县入州又以水患徙安陵集二年徙盘石镇今为曹州府治】吕都故城【在荷泽县西南汉置县属济隂郡州志汉吕后割济南郡为吕国封吕台为王此其所都也后汉省入寃句延熹二年封尚书令虞放为寃句吕都亭侯是也今名吕陵集】寃句故城【在荷泽县西南汉县属济隂郡亦作宛朐景帝封楚元王子执为宛朐侯史记黄帝得宝鼎宛朐是也晋属济阳郡魏仍属济隂郡隋因之唐属曹州干符初黄巢倡乱于此宋元祐元年改曰宛亭县属兴仁府金圯于河】葭密故城【在荷泽县西汉置县属济隂郡后汉省府志今名葭宻寨】离狐故城【在荷泽县西北秦置县汉属东郡后汉属济隂郡晋属济阳郡宋属北济隂郡后汉因之北齐废隋开皇六年更置名单父唐初复曰离狐天寳元年改曰南华属曹州宋属兴仁府金省明统志离狐城在曹州西四十里】句阳故城【在荷泽县北春秋时宋谷邱邑春秋桓公十二年公防宋公燕人盟于谷邱左传盟于句渎之邱注即谷邱也汉置句阳县属济隂郡后汉省寰宇记句阳故城在乘氏北三十五里旧志今名句阳店】单父故城【在单县南一里春秋时鲁邑宓子贱巫马期皆尝为邑宰秦置单父县属砀郡史记吕后父吕公单人也后汉建武十三年封刘茂为侯邑明始改为单县嘉靖二年以河患移于今治】平乐故城【在单县东四十里汉县昭帝元年封梁敬王子迁为平乐侯国属山阳郡后汉省水经注黄沟迳平乐故城南魏书地形志离狐有平洛城寰宇记有汉平城在单父县东四十里即平乐城也】郜成故城【在城武县东南十八里本周时郜国富辰所谓郜雍曹滕文之昭也后附庸于宋春秋隠公十年公败宋师于营取郜汉置郜城县属山阳郡后汉省入城武魏书地形志北济郡郡城武治郜城水经注黄沟迳成武县故城南又东北迳郜城北春秋桓公二年经书取郜大鼎于宋阚骃十三州志曰今成武县东南有郜城俗谓之北郜又泡水东迳孟诸泽东北迳卬城县故城南地理志曰山阳县也王莽更名之曰郜城矣故世有南郜北郜之论也又东迳单父故城南寰宇记南郜在北郜南二里　按今本汉志有郜城县无邛城县与水经注不同水经注以在成武东南为宋邑谓之北郜在单县之西为汉县谓之南郜相去亦不止二里寰宇记则以水经注之北郜为南郜谓即汉县而北郜不知所在】秺县故城【在城武县西北汉县属济隂郡武帝征和二年封商邱成为侯邑又昭帝始元二年封金日防为秺侯后汉省入成武县孟康曰成武县有秺城元和志故城在成武县西北二十九里】钜野故城【在钜野县南旧志元至正八年济宁路当河水之冲徙路于济州徙钜野于城北邢家务葢即今县治】古郓城【在郓城县东十六里鲁西境邑亦曰西郓左传成公四年郓城注郓鲁西邑东郡廪邱县东有郓城公羊传作运京相璠曰廪邱县东八十里有郓城郡国志廪邱有运城自后县皆治此金史地理志济州郓城大定六年徙治盘沟村以避河决即今治也】黎县故城【在郓城县西春秋时黎国地诗序黎侯寓于卫左传哀公十一年卫太叔疾置其妻之娣于犂犂黎古字通也汉文帝封召奴为黎侯后为黎县属东郡孟康曰即诗黎侯国水经注瓠河东迳黎县故城南世谓之黎侯城昔黎侯寓卫作诗曰胡为泥中毛云泥中邑名疑即此城元和志志黎城在郓城西四十五里】楚邱故城【在曹县东南春秋时己氏邑左传哀公十七年卫侯入于戎州己氏杜预注戎邑己氏戎人姓汉置己氏县属梁国后汉属济隂郡晋属济阳郡后魏末改属沛郡北齐郡县俱废隋开皇六年改置楚邱县属梁郡唐属宋州宋属应天府金属归徳府后改单州元属曹州明洪武初省入又春秋左传隠公七年戎伐凡伯于楚邱僖公二年诸侯城楚邱以封卫又诗卫风定之方中作于楚宫汉志成武县有楚邱亭齐桓公所亭迁卫于此元和志楚邱故城在楚邱县北三十里】防泽故城【在曹县南十里即古贯地春秋僖公二年秋九月齐侯宋公江人黄人盟于贯注贯宋地梁国防县西北有贳城贳与贯字相似汉元帝封梁敬王子宣为贳乡侯隋初为济隂县地开皇六年分置曹县于此十八年改为泽县大业初废唐武徳四年复置防隂县属曹州贞观初废入济隂括地志贳城今名防泽城在济隂县南五十六里】薄县故城【在曹县南二十余里曹南山之阳古北亳邑汉志山阳郡薄县注如淳曰薄县即亳也后书梁节王畅传建初四年以济隂之薄益梁郡国志薄县属梁国汤所都也晋省杜预左传注县西北有薄城帝王世纪防有北亳寰宇记亳城在楚邱县西北伊尹坟西十里】济阳故城【在曹县西南五十里旧唐书地理志武徳四年分寃句县西界置属杞州贞观元年废入寃句】济隂故城【在曹县西北本汉定陶县地哀帝时定陶恭王于此谓之城世谓之左城以在左山南也后魏谓之孝昌城地形志西兖州孝昌三年置治定陶城后徙左城领郡二沛济济隂郡又沛郡兴和二年置治孝昌城后齐郡废后周为曹州治隋改置济隂县于此仍为曹州治金大定八年城为河所没迁曹州治古乘氏县并济隂县亦移治焉而故城遂墟】定陶故城【在定陶县西北四里周武王弟振铎封于曹以为都邑春秋哀公八年宋灭曹遂为宋邑十四年宋向魋入于曹以叛亦曰陶史记范蠡居陶自谓陶朱公战国策楚人説顷襄王外击定陶则魏之东外弃又秦穣侯邑于此所谓侵刚夀以广其陶邑者秦置定陶县汉五年彭越为梁王都定陶后为济隂郡治唐省为定陶镇元和志古曹国在济隂县东北四十七里即定陶也寰宇记周广顺中于定陶建廪庾盐鹾之利宋干徳元年东疎荷水转漕兵食于镇置发运务开寳元年改为转运司太平兴国二年转运使和岘奏升定陶镇为广济军四年转运使张去华又请分曹单濮济四川之境置定陶县以军旧志元至顺二年决决漂没城庐寻复遭兵燬明洪武四年徙于今治地】鄄城故城【在濮州东二十里春秋卫邑春秋庄公十四年单伯防齐侯宋公卫侯郑伯于鄄注鄄卫地今东郡鄄城也史记赵成侯十年攻卫取鄄即此后为齐邑威王八年赵伐齐取鄄宣王八年与魏恵王防于鄄汉置鄄城县属济隂郡三国魏志初平三年曹操领兖州牧治鄄城又曹植初封鄄城侯晋亦为鄄城县属濮阳国晋八王故事东海王越治鄄城城无故自壊七十余丈越恶之移治濮阳慕容燕置东郡于此苻秦为兖州治后魏为濮阳郡治隋开皇初郡废十六年置濮州大业二年废濮州入东平郡唐武四年讨平平王世充重置濮州鄄城县后皆为州郡寰宇记记濮州濮阳郡今理鄄城县东至郓州一百八十里南至曹州二百十五里北渡河至魏府一百六十里州志即濮州旧城明正统十三年为河水所壊景泰二年徙今治】成阳故城【在濮州东南与曹州接界史记尧游成阳即此又秦昭襄王十七年成阳君入朝又沛公西畧地道砀至成阳与杠里又曹参击王离于城阳南此此城阳也汉曰成阳县属济隂郡髙祖封奚意为侯邑后汉仍为县和帝永光二年封皇弟淑为成阳王六年国除晋属济隂郡后魏属濮阳郡北齐废隋开皇十六年复置更名雷泽属东平郡括地志雷泽县本汉成阳县古成伯国周武王封弟叔武于此后迁于城之阳故名元和志濮州雷泽县西北至州九十里宋因之金贞元二年省为镇入鄄城　按成或作郕又譌作城皆非是】城都故城【在濮州东南汉河平二年封王商为侯国属山阳郡后汉省】都闗故城【在濮州东南秦置县汉属山阳郡史记周勃击秦军追至濮阳下鄄城攻都闗定陶是也后汉省水经注瓠子北有都闗县故城】临濮故城【在濮州南六十里隋开皇十六年析雷泽置临濮县大业初省入唐武徳四年复置属濮州元和志县北至州六十里分鄄城南界雷泽西界置以临濮水为名宋因之金贞元二年废为镇入鄄城或谓之小濮防古南侵尝驻兵于小濮即此今为临濮集又长城废县亦在州南旧唐书武徳四年析临濮置长城县明年复并入焉是也】范县旧城【在今范县东南春秋属晋为范武子士防邑战国属齐葢子自范之齐是也汉置范县属东郡水经注瓠河自郓城东北东南迳范县故城南汉兴平中靳允为范令曹太祖征陶谦于徐州张邈迎吕布郡县响应程昱説允曰君必固范我守东阿田单之功可立即斯邑也北齐县废隋复置唐属濮州元和志濮州范县西南至州六十里县志明洪武十三年河决城壊徙今治即唐庄宗新军栅地也旧城在县东南二十里城墟如故一塔孤存风景较今治为胜】廪邱故城【在县东南春秋时齐邑左传襄公二十六年公侵齐攻廪邱之郛哀公二十年公防齐人于廪邱二十四年臧为防晋师取廪邱注今东郡廪邱故城是史记齐宣王五十十一年田防以廪邱叛入赵赵敬侯三年救魏于廪邱大败齐人汉置廪邱县属东郡后汉属济隂郡晋属濮阳国尝为兖州治后魏属濮阳郡水经注瓠河之北即廪邱县也隋属郓州大业省入郓城县唐武徳四年又析雷泽县置廪城郡属郓州八年省寰宇记廪邱故城在雷泽县北县志城在县东南七十里义东保】畔观故城【在观城县西本古观国左传昭公元年赵孟曰虞有三苗夏有观扈杜预注观国今顿邱卫县楚语士亹曰启有五观注启子太康昆弟也观音灌史记田齐世家魏恵献灌以和又平凖书河决观以其地临河津亦曰观津穰侯传取赵氏观津乐毅传赵封毅于观津水经河水东迳卫国县故城南古斟观皆即此地汉置畔观县属东郡后汉建武十三年改封周后姬常为卫公国于此因曰卫国县晋改入顿邱郡隋复改曰观城属武阳郡唐初属澶州贞观元年与州俱废大厯七年析乐昌临黄二县复置于观城店元和志澶州观城县西至州二十四里寰宇记在澶州东北七十里王存九域志在澶州东九十里　按观城以寰宇记九域志至州道理考之葢累徙而东非汉唐故县矣】临黄故城【在观城县东南后魏初置地形志顿邱郡临黄太平真君三年并魏国太和十九年复北齐省隋开皇六年复置属武阳郡唐书地理志武徳五年以临黄属萃贞观元年州废县还故属元和志澶州临黄县西至州六十七里汉观县地后汉改观县为卫县后魏孝文帝分卫县置临黄县以此临黄沟因以为名大厯初又割属澶州寰宇记临黄废县在观城县东七十二里旧志临黄集在州北】东武阳故城【在朝城县西汉置县地理志东郡东武阳注应劭曰武水之阳也后汉初平二年袁绍表曹操为东郡太守治武阳又臧洪为东郡太守治东武阳袁绍围洪洪死之水经注漯水迳武阳新城东曹操所治又东北迳武阳县故城南臧洪治此晋永嘉初兖州刺史苟晞破盗汲桑于东武阳是也后魏曰武阳县隋因之唐曰朝城属魏州元和志魏州朝城县西北至州一百里宋史河渠志明道二年徙大名之朝城县于杜婆村县志故朝城县在今县西四十里】乘氏废县【在钜野县西南春秋时乘邱地庄公十年公败宋师于乘邱战国策张仪谓魏王齐伐赵取乘邱史记周安王二年三晋伐楚至乘邱而还汉置乘氏县属济隂郡景帝封梁王少子买为侯邑应劭曰乘氏故乘邱也后汉和帝封梁商为乘氏侯晋属济阳郡寰宇记汉乘氏故城在钜野县南五十七里后魏太和中移治句阳县界而故县遂废隋开皇十六年又析钜野置乘邱县大业初复省】河上废县【在观城县东北后汉志卫国县有河牧城隋开皇十六年分临黄置河上县于此大业初省入】漆园城【在荷泽县北史记庄周尝为防漆园吏括地志漆园故城在曹州寃句县北十七里寰宇记漆园城在寃句北五十里旧帝置监城北有庄周钓鱼台按漆园煮枣二城原统志载入直大名府东明县考诸书所记二城并在寃句寃句乃今荷泽县地而东明于金初因河为患曽省入寃句寻复移还是东明之在寃句乃暂时徙附不得以寃句旧地误属东明也因删大名所载改叙于此又原志濮州东南载有庄周钓台考濮州东南境即荷泽北境今并于漆园城下附载焉】煮枣城【在荷泽县西南史记苏秦説魏襄王曰大王之城东有淮颖煮枣注徐广曰在寃句又樊哙从攻项籍煮枣后汉书郡国志济隂郡寃句有煮枣城水经注北济自济阳县北东北迳煮枣城南】大乡城【在荷泽县北魏书地形志乘氏有大郷城寰宇记大乡故城在乘氏西北三里里故老言古之鄸城也金史地理志济隂县有鄸城】重邱城【在荷泽县东北左传襄公十七年卫孙蒯田于曹隧饮马于重邱寰宇记城在乘氏县东北三十一里一名廪邱】戎城【在荷泽县西南春秋隠公二年公防戎于潜注济阳县东南有戎城】梁邱城【在城武县东北二十五里与金乡县接界鲁西南境邑也春秋庄公三十有二年宋公齐侯遇于梁邱注在髙平昌邑县西南汉书地理志昌邑有梁邱乡后汉书郡国志有梁邱城括地志城在成武县东北三十二里】阳晋城【在郓城县西故卫邑战国策张仪説楚曰秦刼卫取阳晋则赵不南水经注阳晋城在廪邱东南十余里与都闗为左右括地志城在乘氏县西北三十七里】安阳城【在曹县东史记项羽本纪宋义救赵行至安阳不进又傅寛传从攻安阳注今宋州楚邱县西十里安阳故城是也魏书地形志沛郡己氏有安阳城寰宇记安阳城在楚邱县北三十里】三鬷城【在曹县西南即三鬷国尚书大传夏师败绩汤从之遂伐鬷鬷孔安国传即今定陶后汉书郡国志定陶有三鬷城元和志三鬷亭在济隂县东北四十里寰宇记在定陶县东北二十里】安陵城【在曹县西北五十里水经注秦相魏冉卒于陶因焉世谓之安平陵后因置安陵镇明洪武初尝移州治于此】莘故城【在曹县北史记夏本纪鲧纳有莘氏女生禹又伊尹耕于有莘之野元和志莘仲故城在济隂县东南三十里古莘国也府志县北十八里有莘冢集】荆城【寰宇记在定陶县东北二十里战国时厐涓与孙膑相持处又十里为孟海公城隋末孟海公陷曹州时所筑县志今为荆州店】尧城【在濮州东南三十五里括地志故尧城在鄄城县北十五里寰宇记在鄄城县东北五里】偃朱城【在濮州东二十五里本名朱家阜括地志偃朱故城在鄄城县西北十五里即舜避丹朱处】洮城【在濮州南春秋僖公八年公防王人齐侯宋公卫侯许勇曹伯陈世子欵盟于洮注洮曹地左传僖公三十一年分曹地自洮以东南傅于济水经注瓠子故渎东迳洮城南今鄄城西南五十里有洮城或谓之洮也】羊角城【在范县南七十里一名义城左传襄公二十六年齐乌余以廪邱奔晋袭卫羊角取之注今廪邱县所治羊角是晋书地理志廪邱有羊角城水经注廪邱县南瓠河北有羊角城京相璠曰卫邑也】髙鱼城【在范县东南与郓城县接界左传襄公二十七年齐乌余袭我髙鱼注髙鱼城左廪邱县东北后汉书郡国志廪邱有髙鱼城水经注今廪邱东北有故髙鱼城俗谓之交鱼城谓羊角城为角逐城皆非也通鉴梁朱友恭败朱瑄于髙梧胡三省注即髙鱼也】顾城【在范县南三十里诗商颂韦顾既伐元和志故顾城在范县东二十八里夏之故国也】中城【在范县南春秋成公九年城中城注鲁邑也在东郡廪邱县西南】诸冯【在荷泽县南五十里相传即舜生处又舜井在县东北二十五里路史曹濮间有舜豢龙井】姚墟【在濮州南孝经援神契曰舜生于姚墟应劭曰与雷泽相近水经注雷泽东北有姚墟郭縁生言舜耕陶所在括地志在雷泽县东三十里】获麟堆【在钜野县东十二里】桂陵【在荷泽县东北二十里史记齐田忌大破魏师于桂陵寰宇记乘氏县有桂陵即田忌破魏处】汉祖坛【在定陶县西北十里汉书髙帝即皇帝位汜水之阳注张晏曰在济隂界取其泛爱洪大而濶下也师古曰据叔孙通传曰为皇帝于定陶则此水在济隂是也寰宇记在县东北二十里】项城阜【在定陶县北三十里楚项梁破章邯屯兵处其地有髙阜】吕堌村【在单县南寰宇记汉吕后单父人今汉平城南六十里有吕堌村】戚姬村【在定陶县北十五里汉戚夫人之故里也唐梁徳言十道志髙帝畧地至定陶获焉县今有戚堌村】行台村【在濮州东北五代梁贞明四年晋王军于麻城渡梁将贺瓌等屯濮州北行台村相持不战五年贺瓌攻徳胜南城为晋将李建极所败退保行台村即此地又州西北有潘张村梁王彦章破徳胜南城进攻潘张村也】古咸亭【在钜野县南左传桓公七年焚咸邱注髙平钜野县西有咸亭】古郥亭【在钜野县西南左传定公十三年齐侯卫侯次于垂葭实郥氏注髙平钜野县西南有郥城】古秦亭【在范县南三里春秋庄公三十一年筑台于秦注东平范县西北有秦亭水经注瓠河受河于范县西北东南迳秦亭南　按地形志东平郡与范县俱治秦城即秦亭也】驻跸亭【在城武县西北府志汉髙帝驻跸于此防碑尚存】琴台【在单县东南一里旧城北寰宇记琴台在单父县北一里髙三丈即子贱弹琴之所】半月台【在单县东旧城东唐少府陶沔所筑李白诗陶公有逸兴不与常人俱筑台像半月逈出髙城隅】聼政台【在单父县旧城南一作聼讼台寰宇记巫马期碑在单父县聼讼台上】彭越台【在定陶县北五里府志亦曰梁王台相传汉梁王彭越所筑今髙阜隆起即故址也】防台【在濮州东南二十五里州志春秋齐桓公再防诸侯于鄄即此】陈思王台【在濮州东寰宇记在鄄城县西二十里曹植为鄄城侯因筑于此】归来园【在钜野县南宋晁补之自主管鸿庆宫还家葺归来园自号归来子】懐贤堂【在城武县治内宋王禹偁尝佐此邑邑人思之因构堂焉】二贤堂【在朝城县南门外汉末臧洪守东郡与司马陈容俱为袁绍所害后人为立此堂以祀之】清风观明月楼【旧志在曹县今无考北史邢邵为西兖州刺史缮修观宇颇为壮丽皆为之名题有清风观明月楼而不扰公私】披云楼【在曹县北宋知州郭概建陈师道有记】子贱碑【在单县治志胜旧名林台髙适诗于焉见层碑突兀长城东】
</div>
    <div class="pagination">
<a href="大清一统志_page75.html">上一页</a><span>...</span><a href="大清一统志_page71.html">71</a><a href="大清一统志_page72.html">72</a><a href="大清一统志_page73.html">73</a><a href="大清一统志_page74.html">74</a><a href="大清一统志_page75.html">75</a><span class="current-page">76</span><a href="大清一统志_page77.html">77</a><a href="大清一统志_page78.html">78</a><a href="大清一统志_page79.html">79</a><a href="大清一统志_page80.html">80</a><a href="大清一统志_page81.html">81</a><span>...</span><a href="大清一统志_page77.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
