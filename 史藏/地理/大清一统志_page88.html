<!DOCTYPE html>
<html>
 <head>
  <meta charset="utf-8"/>
  <title>
   大清一统志 - 第 88 页/共 202 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   大清一统志 - 第 88 页/共 202 页
  </h1>
  <div class="content">
   &lt;史部,地理类,总志之属,大清一统志&gt;
&lt;史部,地理类,总志之属,大清一统志,光州图&gt;
&lt;史部,地理类,总志之属,大清一统志,光州图&gt;
&lt;史部,地理类,总志之属,大清一统志,光州表&gt;
&lt;史部,地理类,总志之属,大清一统志,光州表&gt;
&lt;史部,地理类,总志之属,大清一统志,光州表&gt;
　　钦定四库全书
　　钦定大清一统志卷一百七十六
　　光州【在河南省治南八百里东西距二百四十五里南北距二百里东至江南颍州府霍邱县界一百二十五里西至汝宁府罗山县界一百二十里南至湖北黄州府麻城县界一百二十里北至汝宁府新蔡县界八十里东南至湖北黄州府罗田县界一百八十里西南至湖北黄州府黄安县界二百十里东北至江南颍州府颍上县界一百六十里西北至汝宁府汝阳县界一百三十里本州境东西距一百里南北距一百十里东至固始县界七十里西至光山县界三十里南至湖北黄州府麻城县界七十里北至息县界四十里东南至商城县界六十里西南至光山县界三十里东北至固始县界七十里西北至息县界六十里自州治至　京师二千四百里】
　　分野天文角亢分野寿星之次
　　建置沿革禹贡扬州之域周初为蒋黄三国春秋时为黄二国地战国属楚秦属九江郡汉置弋阳县属汝南郡后汉因之三国魏始置弋阳郡【南境为庐江郡地西北境为江夏郡地晋书地理志弋阳郡魏置】晋及宋齐因之【宋于西南境分立光城左郡】后魏分置南北二弋阳县郡治北弋阳梁置南郢州及定城郡【时始置光州在今光山县】东魏因之北齐废定城郡省北弋阳入南弋阳改曰定城县隋开皇初州郡皆废以县属弋阳郡唐武徳三年置州贞观元年州废县属光州太极元年始移光州来治天寳元年又改曰弋阳郡乾元初复曰光州属淮南道五代因之宋置光山军节度属淮南西路【宋史地理志宣和元年赐军额绍兴二十八年改蒋州嘉熙元年徙治金刚台寻复故】元省定城县入州属汝宁府明初属凤阳府后仍属汝宁府
　　本朝雍正二年升为直隶州领县四
　　光山县【在州城西南四十里东西距一百五里南北距二百里东至本州界二十里西至汝宁府罗山县界八十五里南至湖北黄州府黄安县界一百二十里北至息县界八十里东南至商城县界七十里西南至湖广黄州府黄安县界一百八十里东北至本州界二十里西北至息县治九十五里春秋国地汉置西阳县属江夏郡后汉因之晋改属弋阳郡惠帝分置西阳郡永嘉后郡县俱废刘宋元嘉二十五年以豫部蛮民置光城县属弋阳郡大明中分置光城左郡萧齐因之梁于县置光州东魏因之隋开皇初郡废十八年始置光山县为光州治大业初改州为弋阳郡唐武徳三年复曰光州置总管府贞观元年府罢太极元年移州治定城以县属焉五代因之宋绍圣中改曰期思寻复故后废元至元十二年复置仍属光州明并属汝宁府　本朝雍正二年改属光州】固始县【在州城东一百四十里东西距一百二十里南北距一百二十里东至江南颍州府霍邱县界五十里西至本州界七十里南至商城县界六十里北至江南颍州府阜阳县界六十里东南至江南六安州界九十里西南至商城县治一百二十里东北至颍州府颍上界界九十里西北至息县界九十里春秋蓼国地汉置蓼县属六安国后汉改属庐江郡晋属安丰郡刘宋初省防始中侨置新蔡郡及固始县萧齐为北新蔡郡后魏仍曰新蔡郡梁复曰蓼县东魏复曰固始后周改置浍州隋开皇初州郡皆废以县属弋阳郡唐属光州宋元因之明初属鳯阳府洪武十四年还属光州本朝因之】息县【在州城西北九十里东西距七十五里南北距八十五里东至本州界四十里西至汝宁府正阳县界三十五里南至光山县界十五里北至汝宁府汝阳县界七十里东南至本州界六十里西南至汝宁府罗山县界十八里东北至江南颍州府阜阳县界一百四十里西北至汝阳县界七十里春秋时息国汉置新息县属汝南郡后汉晋因之刘宋分置南北二新息县萧齐因之后魏太和十九年置东豫州及汝南郡梁大道元年改曰西豫州太清元年又改曰淮州东魏武定七年□曰东豫州北齐复并为新息县后周改曰息州隋开皇初郡废大业初州废县仍属汝南郡唐初□置息州贞观初州废属蔡州五代及宋因之金太和八年复置息州属南京路元中统三年州废四年复置至元三年省县入州属汝宁府明洪武初降州为县属颍州七年改属汝宁府光州　本朝雍正二年改属光州】商城县【在州城东南一百二十里东西距一百七十五里南北距一百八十里东至江南颍州府霍邱县界一百十五里西至光山县界六十里南至湖北黄州府罗田县界一百二十里西至固始县界六十里东南至罗田县界一百二十里西南至黄州府麻城县界九十里东北至固始县治一百二十里西北至本州界六十里春秋吴雩娄邑汉置雩娄县属庐江郡后汉因之晋改属安丰郡后废刘宋元嘉二十五年复置属弋阳郡寻属邉城郡又侨置西苞信县属新蔡郡萧齐时以西苞信属北新蔡郡后魏改雩娄曰宇娄梁改西苞信曰苞信兼置义州齐周时宇娄县废隋初改县曰殷城属弋阳郡唐武徳初复置义州贞观初州废县属光州五代因之宋建隆初始改曰商城至道三年省入固始明成化十一年复置商城县属汝宁府光州　本朝雍正二年改属光州】
　　形势襟帯长淮控扼颍蔡面山负野四望平舒【光州图经】风俗士贞慤而好文民朴勤而尚质【州志】
　　城池光州城【周九里池广二丈州有南北两城北城门五南城门六明正徳七年甃砖　本朝顺治六年十六年康熙六十年重修乾隆二十九年复修】光山县城【周七里有竒门四池广三丈□正徳十二年甃砖　本朝顺治十四年康熙二十七年雍正七年修乾隆元年以来屡修】固始县城【周六里门五池广五丈　本朝顺治十五年重修康熙二十七年圯重建乾隆八年重修】息县城【周五里四池广二丈五尺　本朝顺治七年十五年康熙二十四年雍正七年屡修】商城县城【周六里门四池广二丈五尺本朝顺治三年重修今治】
　　学校光州学【在州治西元防定间建马祖常有碑明洪武中重建　本朝康熙十年二十一年雍正十一年重修乾隆八年复修入学额数十五名】光山县学【在县治东南明洪武七年建　本朝康熙九年重修入学额数十五名】固始县学【在县治东南明洪武八年建　本朝康熙二十九年重修入学额数十五名】息县学【在县治西南明洪武八年建本朝顺治十三年康熙二十七年重修入学额数十五名】商城县学【在县治东明成化十一年建　本朝顺治七年修康熙二十五年重修入学额数十五名】弋阳书院【旧设州城北隅喻家巷乾隆二十五年知州吴一嵩创建于南城官湖北岸冻水书院在光山县治西宋司马光父池知光山县生光于此后人搆书院祀之州属及各县并设有义学社学】
　　户口【原额人丁八万八百三十五又滋生一万五千八十二】
　　田赋【民衢垦首田地二万四千八百九十二顷八十九畆七分零额□祢□杂辨丁余匠价等银十二万六千二百七十三两二分零隧漕折□行粮等银四百一十二两七分零】
　　山川凤凰山【在州东七里为州之左翼又州西二十五里浦口冈为州之右翼山长岭蹲峙势如卧龙又商城县北二十余里有鳯凰山对峙有锦鸡山河流其中为县之门户】南岳山【在州南三十里淠水出焉水经注作□山】车谷山【在州南七十里羣峯拥抱凊流萦绕】彭山【在州东南七十里上有古塔俗名砖塔冈中有九子岩三敎洞下有小川百折入小商河】雾山【在光山县西七十里高□霄汉常有云雾防其上又商城县东五十里有雾山】龙山【在光山县南十五里其隔河对峙者有会龙山又迎秦山在县南四十里相近又有仙人山】通山【在光山县南五十里相近又有白驹山张果老山】杏山【在光山县南六十里】寨山【在光山县南七十里上有三井元有陈老者文寨避兵于此又有三山亦在县南千峯万壑逈出云表绵亘二百里】四面山【在光山县南八十里四壁横攒一水回绕】白压山【在光山县南八十里絶顶有洞洞中有泉流入高陌河】石盘山【在光山县南九十里县志山岫险峻其巅平衍苦盘其麓为棋盘山相近为花石山有洞产五色石】磨云山【在光山县南一百里山顶出云常盘旋不散相近有黒石山马鞍山千金山又金泉山亦在县南百里有泉流为梅林河】五马山【在光山县南一百二十里相接首为黄茅山又有木陵山】斛山【在光山县东南五十里以形似名又商城县西南十里有斛山曲河源出其下】撞山【在光山县西南二十里两山夹河中流浮小石河】净居山【在光山县西南四十里金定兴五年伐宋璞萨安贞出息州军于七里镇宋兵据净居山即此璞萨安贞旧作仆散安贞今改】仙居山【在光山县西南六十里寰宇记仙居山原名乐安山唐天寳初敕改名亦名北仙居山名胜志唐改乐安山为仙居以县有南西二仙山中藏石室仙人所居也】牢山【在光山县西南一百四十里势极险峻中有石洞】天台山【在光山县西南一百五十里壁立万仞一望千里上有铁瓦寺下有龙池】浮光山【在光山县西北八十里一名浮弋山即弋阳山也汉书地理志弋阳县有弋山在西北郦道元水经注淮水东迳浮光山北亦曰扶光山即弋山也李吉甫元和郡县志光山一名弋山乐史太平寰宇记山周围二十里俯映长淮每有光耀因名光山旧志谓之濮公山】山【在固始县东唐元和十年夀州帅李文通奏败淮西兵于固始防山即此】雩娄山【在固始县西四十里大灌水出焉俗讹为雾露山】木贼山【在固始县南百里曹学佺名胜志山产木贼草故名】独山【在固始县南七十里山高五里岸然独立相近又有三峯山峭出云表如笔架】安阳山【在固始县东南四十里一名大阳寰宇记一名太山上有白龙池】白牙山【在固始县东南九十里名胜志山产桑中弓材又县东南八十里有大步山】章山【在商城县南三十余里耸秀为诸山之冠相近又有虺隤山石鼓山又县南六十里有上天山】九龙山【在商城县南七十五里上有九龙庙及古井又五里为金鸡笼山又县南八十里有冠石山】花阳山【在商城县南九十里元末土人立寨于此相近又有黄蘖山又县南百余里有东葛山与江南六安州接界】马头山【在商城县南一百五十里晋咸和中谯国内史桓宣将其众营于马头山即此今山有古寨遗址明正徳中巡抚原杰言商城南接六安州二百余里四野旷达而金刚台巡司乃在北偏请还置于马山从之因置巡司为戍守处】熊山【在商城县北三十里屹然雄峙自梅山之西势相连接涧壑峯峦甚胜】金刚台山【在商城县东南三十余里名石额山高二十余里延袤六十余里防峯并峙上有风洞龙井宋嘉元年光州徙治金刚台山元至元七年都元帅伊素徳尔畧地兖州败宋兵于金刚台山元末土豪余思铭据之明初置巡司　伊素徳尔旧作也□帯儿今改】大苏山【在商城县东南五十里下有蘓仙市水经注灌水出大□山又有聚□山在县东南一百里葛藤山在县东南一百七十里】牛山【在商城县东南九十里下有泉流为牛山河即史河之上源也】竹根山【在商城县东南一百八十里羣山列峙中有招军躱军三官鉢孟金家蛮王等寨同罗松子等闗皆高峻险隘元末徐夀辉曽据其地】莲花山【在商城县西南十五里形如莲花又县西南四十里有七里山五十里有茅山】万安山【在商城县西南三十里为楚黄通径上有古寨遗址】横溪山【在商城县西南一百五十里有溪夹山横流分为十八道即五水□河上源又县西七十里为磨盘山西北有悬剑山】梅林山【在商城县东北十里山溪险隘或以为即梅山相近又有车毂山】铁林山【在商城县东北三十里相近为鼓镇山客龙山】青山【在商城县东北七十里一名峡口两山对峙道通江南六安州及□山县峡口有五龙洞幽邃险峻又峡中有泉涌出流为寨河又县东南十五里有火炮山】铜井山【在商城县西北五十里山顶有土穴色如铜】春风岭【在光山县南六十里】青峯岭【在固始县南一百里接商城县界有泉流为梅仙河】八折岭【在商城县南四十里岭势蜿蜒起伏凡八又参差岭在县南九十里峯峦错出】界岭【在商城县西南九十里南接湖广麻城县界】枣林冈【在固始县北九十里上有古城】白鹿崖【在固始县南晋时戍守处有故寨存】老鹳崖【在商城县东南一百五十里】九女原【在商城县东唐元和十年夀州刺史李文通讨吴元济夜出九女原即此元和志九女原在殷城县界】淮水【在光州北三十里自汝宁府正阳县流入息县南经光山县及州界又东北经固始县又东北入江南颍州府阜阳县界水经淮水东得浉水口又东迳新息县南又东迳浮光山北又东右合壑水又东北申陂枝水注之又东迳淮隂亭北又东迳白城南又东迳长陵戍南又东青陂水注之又东北合黄水又东过期□县北又东北淠水注之又东汝水从西北来注之又东过庐冮安丰县东北决水从北来注之元和志淮水经新息县南五里经褒信县南七十五里经定城县北六十七里经固始县北八十里经光山县北七十里汝宁府志淮水自罗山至息县东南合汝水东注固始来阜镇出境】黄水【自湖北麻城县界流入光山县名官渡河东流至州西北石潢河又曰小黄河水经注黄水出黄武山东北流木陵关水注之又东迳晋西阳城南又东迳南光城南又东北迳高城南又东北迳弋阳郡东又东北入于淮谓之黄口寰宇记□水源出黄土白沙两山之间东流至州南抱城而东与淮水合旧志至州城西流贯南北两城之间东出又折而北入于淮】淠水【在州东三十里北流又东入固始县界合春河注于淮亦曰白露河水经注淠水出弋阳县南埀山西北流厯隂山闗西北出山又东北流迳新城戍东又东北得詺虞水口西北去弋阳虞邱□二十五里又东北注淮俗谓之白鹭水】柴水【在光山县北二十里合清流河入淮亦名寨河水经注壑水出白沙山东北迳柴亭西俗谓之柴水又东北流与潭溪水合又东北入淮谓之柴口寰宇记柴水源出仙居县南屈曲流一百二十里入淮】阳泉水【在固始县东水经注阳泉水首受决水东北流迳阳泉县故城东又西北流左入决水谓之阳泉口县志泉河在县东南四十里上承商城县石梁堰水北流入史河】诏虞水【在固始县西南七十五里亦名春河水经注诏虞水出南山东北流入淠水县志春河源出商城县马鞍山东北流入白露河】申陂水【在息县北水经注申陂水自息县北分为二东南流为莲湖又东南入淮】青陂水【在息县北水经注青陂水上承慎陂东迳新息亭北又东为青陂又东分为东凟东凟水又东南流迳白亭西又西迳长陵戍东又东南入于淮】慎水【在息县西自汝宁府正阳县流入水经注慎水自上中下慎陂又东迳息城北又东流南入淮府志有清水港自正阳县流入径县南三里入淮】汝水【在息县东北四十里与汝寜府新蔡县接界又东北入江南颍州府阜阳县界元和志汝水自西流入经新息县北八十里经褒信县东北五十五里】决水【源出商城县之牛山名牛山河东北流固始县东南名史河又东至江南霍邱县界入淮汉书地理志雩娄决水所出过郡二行五百六十里北至蓼入淮水经注决水出雩娄县南大别山北过其县东又北迳鸡备亭又北过安丰县东又西北经蓼县故城东北又西北灌水注之又北右会阳泉水又北注淮谓之决口寰宇记决水在固始县东三里商城县志牛山河有三源一出大牛山一出罗田县北鹤□峯一出霍山县西之莲花夫三水至水东寨滙流入固始县界固始县志史河至县东南分为清河旧有闸二灌塘堰三十有六北为沙河又北为堪河亦有闸二灌湖堰十有六仍合流入淮】灌水【自商城县流入固始县界名石槽河北流入史河汉书地理志雩娄灌水所出北至蓼入决水经注灌水导源大蘓山俗谓之浍水东北经蓼县故城西而北注决水元和志浍水在殷城县西五里寰宇记大灌水在固始县西四十里亦曰浍水又有小浍水】火炮山水【在商城县东源出火炮山流经县东二十里又北径客龙山东至石梁堰入史河】清流河【在光山县西四十五里东流入柴水】临仙河【在光山县南二十里入官渡河北流入淮】红石河【在光山县南三十里西北会临仙河】高陌河【在光山县南四十五里源自白压河东流入临仙河】梅林河【在光山县南八十里源出金泉山东北流入官渡河又县南九十里有陡山河又南十里有三道河俱东北流入官渡河】泊陂河【在光山县东南四十五里合商城县之五水闗河北流入淮】曲河【在固始县西十五里源出商城县之斛山东北流径县北又东入史河】谷河【源出息县北二十里竪斧堰东南流经息县东四十里入淮又县北十里有澺河源亦出竪斧堰东南流至县东十里入淮】闾河【在息县东北九十里自汝宁府正阳县流入又东南入淮又营河在县东北九十里汝水支流也东南流入淮】泥河【在息县东南四十里源出万安塘东流入淮】龙潭河【在商城县西十里源出金刚台山黒龙潭西北流为皂靴河又北为琉璃河绕县西北八里为木头河至县北二十里为马家河至固始县为子安河北流入淮又县东有梅仙河源出青峯岭流六十里入龙潭河县南有□家河西南有桂家河栲栳河俱滙入龙潭河又湳水源亦出金刚台山西北下为大蘓河绕县城南厯西北入木头河】五水闗河【在商城县西南源出铜井山流为考溪十八道河旋转纡廻西南流为五溪合流五水□下入光山县界合泊陂河又东北经州东至固始县入于淮】马家湖【在州西三十里为潴水灌田处又州北一里有捍城湖】胜湖【在固始县东南六十里亦名圣湖】　湖【在息县东六十里又县西有管子湖县西南有沱子湖县东又有马鳖等湖县境之湖凡有三十】太湖【在商城县北四十里周五里又□陂湖在县东四十里长五里皆灌溉所资】小弋阳陂【在州东魏贾逵为豫州刺史□新陂及□渠又断山溜长溪水造小弋阳陂以溉田今堙】雨施陂【在光山县南八里唐永岩四年光州刺史裴大觉所开积水溉田凡百余顷】茹陂【在固始县东南四十里后汉末杨州刺史割馥所筑为耕屯之利】玉梁渠【在息县境唐书地理志新息有隋故玉梁渠元和志玉梁渠在新息县西北五十里隋仁夀中浚开皇中县令薛务增更加防导为陂十六所溉田三千余顷】亚港【在州东二十五里旧时引黄水及白露河诸川滙流入港资以灌漑】黄漂港【在息县东八十里下流入淮又县东北一百四十里有曲吕港又东北二十里有涧头港下流俱入汝水】潢天涧【在固始县南十里发源山涧东流入史河】蓼潭【在固始县东南决浍之间宋刘勔击□孟紏于此】九姑潭【在商城县南六十里又县西五十里有石潭相近又有仙潭】金线泉【在州南七里常涌不竭下流入小黄河宋赵诗玉甃常浮颢气鱓金丝不断路南泉即此】温泉【在商城县西南三十里冬夏沸热昔人以石甃为池凡四第一池甚热不可浴至三四池方□和濯之愈疮疡疾】仰天洼【在商城县西南一百八十里下有溪涧上有澴洞】金波池【在固始县东城下】司马井【在光山县学内井上有亭名胜志司马光父池为光山令生光于此汲井水浴之因名】
　　古迹黄故城【在州西十二里春秋时黄国左传桓公八年楚子合诸侯于沈鹿黄随不防使防章让黄僖公十一年黄人不归楚贡楚人伐黄十二年夏楚防黄注黄嬴姓国今弋阳县萧徳言括地志故黄城在定城县西四十里元和志黄国故城在定城县西十二里】弋阳故城【在州西本汉县属汝南郡汉昭帝元鳯元年封任宫为弋阳侯后汉建武二年封族弟国为弋阳侯三国志建安中田豫迁弋阳太守晋志弋阳郡魏文帝置刘宋太始二年弋阳太守郭确击赵伯于金邱水经注黄水东北迳弋阳郡东后魏分置南北二弋阳县北齐并入定城县而弋阳之名遂废寰宇记弋阳城在定城县西二里】光城故城【今光山县治刘宋元嘉二十五年以豫部蛮民立光城县大明中分弋阳立光城左郡八年罢郡太始初西阳蛮田益光田光兴等起义攻克郢州周复以蛮户立光城郡以光兴为太守水经注黄水东迳南光城南光城郡治也东魏天平三年梁光州刺史郝树以城内附隋始改县曰光山唐太极元年始为光州属县元和志县东北至州三十里九域志县在州西六十里　按九域志与元和志道理不同疑宋时曾移治】西阳故城【在光山县西二十里汉置县晋太康十年封汝南王亮子义为西阳公元康元年进爵为王东晋后徙废为蛮所据刘宋元嘉二十八年西阳蛮杀南川令大明四年沈庆之讨西阳蛮即故县也水经注黄水东迳晋西阳郡城南】轪县故城【在光山县西北汉高后二年封朱苍为轪侯元封元年除为县属冮夏郡后汉永早中封王霸子符为轪侯晋属弋阳郡惠帝还属江夏郡永嘉后徙废元和志轪县故城在仙居县北四十里】仙居故城【在光山县西本汉轪县地刘宋元嘉二十五年以豫部蛮民置乐安县属弋阳郡寻改属光城左郡齐因之后魏属北光城郡隋属弋阳郡□属光州天寳元年改曰仙居元和志仙居县东至光州一百里宋南渡初省县志仙居店在县西五十里】茹由故城【在光山县南六十里刘宋元嘉二十五年置县属弋阳郡大明初分属光城左郡齐因之后魏改属邉城□北齐废】宋安故城【在光山县西梁置魏书地形志光州有宋安郡治大城领宋安县又领乐宁县隋开皇三年郡县皆有入乐安唐武徳三年以废宋安郡置谷州贞观元年州废又有宋安入乐安县】黄川故城【在光山县西南后魏置黄川郡治定安县梁废入光州寰宇记故黄川城在光山县南四十里相传古黄国别都以黄水故名梁天监元年废】丰安故城【在光山县西本后魏所置永安郡也治新城县北齐改曰丰安隋废郡以其地并入乐安】期思故城【在固始县西北楚期思邑左传文公十年楚期思公复遂为右司马汉高帝十二年封赍县为期思侯后为县属汝南郡后汉固之晋属弋阳郡刘宋萧齐固之后废　按地形志长陵郡安寜县有期思城寰宇记在固始县西北七十里自梁以来废隋志复有期思在今商城县界非故县也】蓼县故城【在固始县东北古蓼国臯陶之后左传文公五年楚人灭六臧文仲闻大与蓼灭曰臯陶庭坚不祀忽诸注蓼国今安丰蓼县是也汉高帝六年封功臣孔□为蓼侯邑后置县属六安国刘宋时省梁复置东魏改固始故县遂废元和志县西南至州一百五十五里县志今有蓼城冈在县东北七十里】安丰故城【在固始县东汉置县属六安国后汉建武八年封窦融为安丰侯改属庐江郡东晋时移置于霍邱夀阳县界故县遂废水经注决水北过安丰县故城东今邉城郡治也旧志齐周时郡废】新息故城【在息县东古息国左传隠公十一年息侯伐郑庄公十四年楚子灭息汉置新息县应劭曰县故息国其后东徙故加新也后汉建武十九年封马援为新息侯刘宋分置南北二新息县北齐省北新息以广陵城为新息而故城遂废元和志新息故城在县西南十里县志今为新息里又有古息里在县西南十五里即息侯国为楚所灭者】广陵故城【今息县治本汉新息县地后魏太和十七年光城蛮田益宋来降十九年置东豫州治新息广陵城以益宗为刺史梁大通元年谯州刺史湛僧智克广陵诏以僧智领东豫州仍镇广陵寻改为西豫州太清元年又改北广陵为淮州东魏武定七年复取之仍曰东豫州陈大建五年北伐将军樊毅攻广陵楚子城防之后周大象元年南伐梁士彦复攻广陵防之遂移新息县于此改置息州广陵郡及宋安县俱废入焉胡三省通□注魏广陵城与齐义阳隔淮对垒有太仓在淮北岸与广陵相近盖魏人置戍广陵此其积粟处也】褒信故城【在息县东北七十里后汉顺帝初封宧者李元为褒信侯国属汝南郡晋属汝隂郡刘宋改苞信县属新蔡郡萧齐后魏因之梁置梁安郡东魏因之隋开皇初郡废大业初复曰褒信属汝南郡元和志县西北至蔡州一百八十里天祐中改曰包孚宋复故金防和八年改属息州元有今为褒信镇】长陵故城【在息县东八十里梁置长陵部领长陵等县东魏因之北齐废隋大业初省入褒信县唐初复置长陵县属息州贞观初废今为长陵镇】殷城故城【在商城县西本汉期思县地刘宋侨立苞信县于此曰西苞信州郡志新蔡郡领东西二苞信县萧齐时苞信县属北新蔡郡梁以苞信县为义州隋改曰□城隋书地理志弋阳郡领殷城县旧曰苞信开皇初改名元和志县北至光州一百二十里元和十一年讨吴元济夀州将李文通奏败殷城之众宋初避宣祖讳改今名明成化十一年复置县于今治】南郢废州【在州治南魏书地形志南郢州梁武置治赤石闗领定城邉城光城三郡隋书地理志定城县北齐置南郢州定城郡后□】新蔡废郡【在固始县东刘宋侨置州郡志南豫州领新蔡郡新蔡县萧齐曰北新蔡郡建武中以夏侯详为建安戍主帯邉城新蔡二郡太守其后又以席法友为安丰新蔡二郡太守建安戍主又案前明初克建安以李神为新蔡太守领建安戍主地形志扬州领新蔡郡新蔡县北齐北周郡县俱废旧志建安乡在今县东□即古城为名亦即新蔡郡也】梁安废郡【在固始县东北七十里隋书地理志梁置梁安郡开皇初废县志今为梁安里】边城废郡【在商城县东刘宋置州郡志南豫州领邉城郡宋元嘉二十五年以豫州蛮民置邉城县属弋阳郡寻置郡大明八年省为县仍属弋阳后复置郡防始初西阳蛮田益之起义封为邉城郡王齐志豫州领邉城郡后魏正光中梁义州刺史文僧明邉城太守田官徳等举州内属地形志南郢州南朔州扬州霍州皆有邉城郡□州又有西邉城郡北齐北周时废】南建废州【在商城县东魏地形志南建州梁武置魏因之治高平城□高平新蔡等七郡隋志殷城县梁置义城郡及建并州所领高平及新蔡新城三郡开皇初并废】雩娄废县【在商城县东北春秋时吴地左传襄公二十六年楚子侵吴及雩娄汉置雩娄县东晋时废宋元嘉二十五年以豫部蛮民复置水经注决水北过雩娄县东晋地道记云在安丰之西南魏地形志南郢州定城郡霍州西邉城郡皆有宇娄县即雩娄之讹寰宇记雩娄废县在霍邱县西南一百八十里】史水废县【在商城县东北刘宋置元嘉二十五年以豫部蛮民置史水县属弋阳郡寻属邉城郡齐志属安丰郡魏地形志霍州邉城西邉城二郡皆有史水县北齐北周时废】汉王城【在州东北六十里又有考城在州北二十里】白公城【在息县西南七里有楚太子建庙左传哀公十六年楚太子建之子胜在吴子西召之使处吴境为白公注褒信县西南有白亭括地志白亭在褒信县东南十里元和志在褒信县东南四十二里旧志今有白亭里在县东北八十里】神邱城【在息县东北一百五十里又县东一百五十里有固城】里罗城【在息县东南三十里元余思铭筑以避兵遗址犹存】古鸡备亭【在固始县东南春秋昭公二十三年吴败頔胡沈蔡陈许之师于鸡父注鸡父楚地安丰县南有鸡备亭】古赖亭【在商城县南左传昭公四年楚灭頼后汉书郡国志褒信有頼亭焉故頼国】蒋乡【在固始县东左传僖公二十四年富辰曰将周公之裔也注期思县有蒋乡古蒋国】杏亭【在州治国内宋盛度有诗】归雁亭【在州西北滑城内名胜志光之旧治所也宋欧阳修有诗】云防亭【在州城北淮河上元马祖常诗八月淮南雁又来云防亭畔菊花开即此】豳风亭【在光山县治西元县令孔凝道治县有声县人为建此亭】广风亭【在息县东广丰陂内宋治平四年建】钓鱼台【有二一在光山县南龙山防河口一在商城县南六十里有石屹立潭上】卧龙台【在光山县西上有龙池】镇淮楼【在州城东又有筹邉楼在州城上皆宋建今废】玩花楼【在息县治西一名藏春坞相传春秋时息侯所建】愚阁【在州学东南国内宋盛度于此赋弋阳十□阁前有修竹台】防景阁【在固始县仙居镇宋绍圣初建今废】忠清堂【明统志在州治□防之东宋知州王闻诗建以祀司马光】烟水堂【在光山县治西有唐李阳氷碑】石田山房【在州城北淮河之东元马祖常少时居此又有小□亦祖常所筑自为记与图】春申君宅【今州治楚考烈王赐春申君黄歇淮北圯十二县故有宅】珉玉坑【在息县西南唐书地理志蔡州土贡珉玉元和志珉玉坑在古息城东南五歩周回一百八十歩深三尺其玉顔色洁白堪为噐物隋置官采用唐贞观中亦令采取其后为淮水所没开元中淮水东移珉坑重出玉温润胜昔时蔡州以为厥贡之首县志今仍没于淮】
　　闗隘木陵闗【在光山县南一百二十里木陵山上至湖北麻城县八十里水经注木陵闗在黄武山东北晋西阳城东南南北朝为戍守要地后魏景明三年梁将张之侵魏淮南取木陵戍任城王澄击走之元和志木陵故闗在光山县南一百三十里隋开皇九年平陈后废】白沙闗【在光山县西南一百四十里接湖广黄安县界后魏景明四年元□攻梁义阳破梁将吴子阳于白沙又有土门关在县南九十里斗木岭闗即墨斗闗在县西南百里黄上岭闗修善衙闗俱在县西南一百二十里谓之五闗详见麻城】五水闗【在商城县西南五十里以五水合流于闗下而名】定城闗【在商城县西南九十里元和志闗在县南四十里北齐时以南追陈境因置此闗隋废又有隂山闗在县南百里接湖广麻城县界详见麻城】长岭闗【在商城县南一百二十里以岭亘百里而名又松子闗在县东南一百二十里同罗闗□子闗俱在县东南一百四十里接湖北罗田县界又见罗田】中渡镇【在光山县北八十里淮水侧宋嘉定十年金兵畧光州中渡镇今为中渡店】牛山镇【在光山县东一百里明洪武七年置巡司万厯中移置于长潭驿】朱臯镇【在固始县东北六十里与江南阜阳县接界九域志固始县有商城子安朱臯三镇元末刘福通倡乱据朱臯明置巡司今裁】杨庄镇【在息县北九十里为自县达府之道明景防七年置巡司隆庆中移置于固城仓】水东寨【在商城县东南九十里旧名金家寨明初置于金刚台嘉靖二十七年移于此今裁】长潭驿【在牛山镇明万厯中置在光山县南六十里】□港店【在州东南二十里道出商城】
　　津梁镇潢桥【在州治东旧亦为跨潢桥明万厯中建　本朝顺治十七年重修】谢灵桥【在州城西二里元至顺间建】南闗桥【在光山县南门外】政通桥【在固始县南闗】清风桥【在固始县南三十五里】唐庄桥【在息县东北九十里夸闾河上】卫母桥【在商城县北六十里本朝顺治四年建】大洼渡【在息县东十五里又县东六十里有堡子口渡路通本州】杨明渡【在息县西南十五里路通罗山县及信阳州】苞信渡【在息县东北七十里路通新蔡县】闾河渡【在息县东北九十里路通固始县】
　　隄堰羊陂港堰【在州城东三十里又有沙湖黄龙石陂诸堰凡十有五俱潴水为民利】千工堰【在光山县城西绕城而东延数十里泉水所滙明嘉靖五年知县五寳筑石障水溉田数千畆今坏】竪斧堰【在息县东北二十里县境有二十八堰】卤河堰【在商城县东南十五里即大蘓河上流又县东南三十里有千工堰东北五十里有石梁堰】济陂塘【在州城北二十里】清水塘【在光山县东五里又有岛石孔雀诸塘凡二十六】莲花池塘【在息县东五里县境有一百八十余塘】白露河坝【在固始县西南旱则障水入黄道人等港灌湖堰一十有七】曲河坝【在固始县西地名石嘴头旱则障水东入串子等堰□湖一十有四至九里沟灌湖堰二十有八】
　　陵墓商王墓【在商城县西门外三冢巍然不知何王之墓县志后汉建武五年封殷后孔安为殷绍嘉公十三年改为宋公建初四年徙封宋公于汝南故有墓在此后传为商王墓明县令樊玉衡有商王碑考据甚详】周孙叔敖墓【在固始县北七十里期思镇遗爱祠后】汉马武墓【在息县东五里今没于淮】丁兰木母墓【在固始县北梁安里名胜志在县北六十里丁村旧谓兰本此地人】晋刘伶墓【在州北三十里冢以铁为砖旁有井相传伶于此名胜志旁有刘伶井】唐卢祖尚墓【在光山县北三里】宋司马池墓【在光山县西南池尝知光山县相传死于此又山西夏县亦有墓】郝公墓【在息县东北有碑其文剥落惟元丰年号可识】元马祖常墓【在州西二里】龚友福墓【在光山县南】孝女墓【在光山县东门外世传唐氏女负土葬父后女死亦于此】明许逵墓【在固始县东】喻时墓【在州东二十五里】黄炯墓【在州城东十五里石家闗侧】
　　祠庙桐柏庙【在息县南祀桐柏山之神】汉光武庙【有二一在州西北滑城内一在息县东一百里】臯陶庙【在固始县东闗】息侯庙【在息县西南十里祀周息国君又有息妫庙亦在县西南一名桃花夫人庙唐杜牧有诗】孙叔敖祠【在固始县北期思镇祀楚相孙叔敖水经注期思城西北隅有楚相孙叔敖庙庙前有碑元和志孙叔敖祠在固始县西北七十五里】贾君祠【在息县治后祀后汉新息长贾彪元和志在县北一里】仙人庙【寰宇记在仙居山顶相传葛洪先时曽宰乐安县人戸馑厄齐之以丹至今祀之】吴王庙【在固始县南独山上祀杨行宻】司马温公祠【在州荣东南宋庆元中建明洪武六年重建又有祠在光山县治西光生于此故邑人祀之】东坡先生祠【在光山县南浄居寺东坡尝读书其内故后人祀之今与蔡□中同祠名二学士祠】岳忠武王庙【在息县南门外】悯忠祠【在州城西宋绍兴末知淮宁府陈亨祖围门殉难诏立祠祀之赐额悯忠】许忠节祠【有二一在州西门内一在固始县东祀明副使许逵】孔公祠【在固始县治东祀明署县事孔贞防】忠诚祠【在息县城南祀明黄绾】五节妇祠【在固始县治西南祀明高氏五节妇今废】
　　寺观普惠寺【在州治西元时建】普明寺【在州北二十五里名胜志寺有梁大同七年石柱】净居寺【在光山县南浄居山顶唐神龙中建有塔宋蘓轼诗序寺在光山县南四十里大蘓山之南小蘓山之北】崇兴寺【在光山县南门外元时建】寳相寺【在光山县西门外始建未详明天顺间修】华严寺【在固始县南华严里始建未详元马祖常有诗】圆觉寺【在固始县南马塘里元大顺中建】观音寺【在固始县治西南明洪武三年建】释迦寺【在息县东三十里明湾里宋皇祐二年建今称兴福寺】大慈寺【在息县东明永乐中建】兴国寺【在息县东南二里始建未详明洪武初修】开化寺【在息县东北褒信镇中有浮图本朝顺治九年重修】崇福寺【在商城县西北始建未详旧名龙泉寺明成化中改今名】玉清观【在州治东南明正统中建】白云观【在光山县南石盘山唐时建】玉虚观【在息县北闗外天顺中建本朝顺治十三年重修】
　　名宦汉贾彪【定陵人桓帝时补新息长小民困贫多不养子彪严为其制与杀人同罪城南有盗刧害人北有妇人杀子彪出案发掾吏欲引南彪怒曰贼寇害人此则常理母子逆天逆天违道遂驱车北行案騐其罪城南贼闻之亦靣缚自首数年间人养子者千敦佥曰贾父所长生男名为贾子生女名为贾女】三国魏田豫【渔阳人文帝初迁弋阳太守有治声】晋唐彬【邹人防始初迁弋阳太守明设禁防百姓安之】北周荣建绪【无终人静帝时拜息州刺史有能名】隋韦鼎【杜陵人开皇中除光州刺史以仁义教导务在清静有土豪外修边幅而内行不轨常为刼盗鼎于都防时谓之曰卿是好人那忍作贼其人惊惧即自首伏又有人客游通主家妾及还去妾盗珍物夜亡寻为人所杀主客告客杀之县鞠狱成鼎覧之曰此客实奸而非般也乃某寺僧杀之即遣客掩僧并获物自是部内肃然成称其神道不拾遗】公孙景茂【阜城人开皇中迁息州刺史法令清静徳化大行时属平陈之役征人在路病者景茂减俸禄为饘粥汤药分赈济之頼全活者千数上闻嘉之诏宣告天下】韦协【杜陵人为息州刺史有能名】桞誉之【解人仁寿中转息州刺史有惠政】唐裴大觉【永徽中为光州刺史积雨水施陂溉田百余顷】薛务増【开元中为新息令浚玉梁渠为陂十六所溉田三千余顷】王晏宰【温人文宋时为光州刺史有美政观察使段文昌荐之】柴再用【汝阳人天祐中为光州刺史时朱全忠攻淮遇两自申抵光道险士马因乏使人谓再用曰下我以汝为蔡州刺史不下且屠城再用严为守御戎服登城谓全忠曰光州城小兵弱不足以辱王威王茍先下寿州敢不从命全忠去比及寿州寿人坚壁清野以待之全忠渡淮而去再用抄其后军斩首三千级获□重万计】宋辛仲甫【孝义人干徳中知光州州有潢河与城直防霖潦疾流溢渍庐舍仲甫集船数百艘军资民储皆頼以济】史珪【洛阳人开寳中为光州刺史防嵗饥淮蔡流民入州境珪不待闻即开仓减价以粜全活甚众吏民诸□请植碑颂徳者数百人】刁衎【升州人太平兴国中知光州转运使状其政绩优诏嘉奬】刘越【大名人仁宗时知固始县有能名】司马池【夏县人知光山县禁中营造诏诸州调竹木州符期三日□输池以土不产大竹转市斩黄非三日可致乃更与民自为期约过不输者罪之既而输竹先诸县盛度荐于朝改秘书省著作佐郎】郑侠【福清人治平中调光州司法参军有疑狱侠谳议传奏悉如其请】葛宻【江隂人为光州参军豪民李新杀人嫁其罪于邑民葛华且用华之子为诬狱且宻得其□出之法当赏宻白州使勿言】王闻诗【乐清人十朋子知光州为治能守家法人思慕之】柴中行【余干人嘉定初知光州严保伍精间习增辟屯田城濠营砦噐□糗粮百尔具备治行为淮右最又条画极边次边缓急事宜上之朝廷】王霆【东阳人理宗时金兵至浮光居民奔遁相属于道朝论以为霆可守乃知光州兼沿边都巡检司使冐雪夜行倍道疾驰至州分遣间探整饬战守之具大战于谢令桥光人遂安】周虎【临淮人理宗时知光州时州为边境虎计切根本疏乞省差豪右为将佐以寛役脚乞免民兵乆役以便民时乞寛诸路民积车恐资敌宼乞厚雨淮生聚借以系边人之恩朝议允行民困以□】王迸【乐平人诏定中为固始簿摄邑金兵至淮守令望风遁迸度力不能御懐印投井死】元特穆尔布哈【至治间为先山令政平讼理教化大行建涑水书院有碑记　特穆尔布哈旧作帖木儿不花今改】明车诚【余姚人洪武初以贤良方正知光州担簦而至菲衣恶食劳来安集孜孜匪懈为一时良牧最】宣仲庸【无钖人洪武中知息县时苦徭役无常仲庸騐其丁口使贫富得均每有徴发民乐于趋事尤留心教育士多成材】周洪【武城人宣徳间以御史谪光山知县刚方亷介临事不挠豪卫畏惮之□嵗饥悉心赈救全活甚众】薛良【和州人天顺中知固始县邑故有十二渠分流受水后为豪强并兼贫弱坐困良悉为修复严立限次其利始均】李镗【新城人正徳中知光州时当宼乱之后村落为墟抱鼓时起镗下令帯刀剑者为贼持锄钩田噐者勿问由是盗皆屏迹芜田尽垦】李允恭【平原人正徳中知商城县时流宼方乱允菾预筑城为守御计役未毕而贼至檈甲登城竭力捍御贼攻三日不克乃解去城获全】陈釴【常熟人嘉靖间谪光州添注同知尝决疑狱数十条当道荐文行第一】党承赐【忻州人嘉靖中知光山县邑有大猾恣睢曰乆豕赐下车摘奸按律其党四出求援嘱书盈案皆不聼竟杖杀之一邑称快】秦可大【咸宁人嘉靖中知光山县剖决如流狱无淹滞时编氓□赋杂辨浮于正供可大悉令如旧额嵗省万金】张问明【猗氏人嘉靖间知光山县邑故冲道里甲日费不赀问明为立防钱法以节缩其用风弊须□】滕霁【建安人嘉靖中知息县善用方畧摘发如神奸盗屏迹尝遣其妻子还武宻餽以钱帛霁却之且曰吾终不以妻孥温饱遣吾心也】赵如昆【沙河人隆庆初知息县尽心抚字省里甲行均输刋定条边法至今便之】陈锡爵【南海人葛厯中知光州为政精明仁怒吏不敢欺息县有宦某恣横至抉人目置水瓯以为快锡爵亷得其状竞防以法州两城对峙一水中流毎山雨泛涨渡舟多覆溺锡爵创为石桥迄今利頼】薛敷教【或进人万厯中以言事谪光州学正教诸生以孝□亷信勤课艺文士多成就时尝称之曰元防壁立千仞真足风世】牛应元【泾阳人万厯中知光山县民苦贡葛以采□为艰应元乃教民织葛以应黄河草运费甚防应元请改为折色又建置义仓兴复水利在　任七年多行惠政民甚徳之】陈于廷【宜兴人葛厯中知光山县旧有义仓贮谷数万斛嵗乆吏胥侵渔于廷按籍清稽公私有备县南当麻城孔道二百里无传舍于廷乃请建长□驿徃来甚便】樊玉衡【黄冈人万厯中知商城县首罢诸保伍使民便于输赋省浮费为息讼歌悟囚歌闻者无不统涕猾胥作奸犯法玉衡次第按治中使奉敕采矿气张甚长吏多折节下之比至商城玉衡独抗賔主礼中使为气詟即驰去有诉人窃茹玉衡佯拒之潜令以竹贯茄腹明旦市茄得之一讯伏罪相□不为窃】潘曽鈜【乌城人万厯末调商城知县防大饥竭力赈济流民襁负归者七千余人寒子绘布疾予药饵至春麦熟各给行资遣归故里后擢去民檇老防遣送之歌泣载道】张国光【大兴人崇祯末知商城县县经残破国光劳来安集不遗余力甲申夏闻郡城防从容具衣冠曰主辱臣死我虽外吏岂敢偷生遂自缢】
　　人物汉郭宪【字子横宋人王莾篡位拜宪郎中赐以衣服宪受焚之逃于东海之濵光武即位徴拜博士再迁光禄勲车驾西征隗嚣宪諌曰天下初定车驾未可以动乃防佩刀以断车靷帝不从遂上陇后颍川起兵驾还叹曰恨不用子横之言时匈奴数犯塞召百僚廷议宪以为天下疲敝不宜动众諌争不合乃伏地称瞀以不复言帝令两郎扶下殿宪亦不拜帝曰尝闻阙东觥觥郭子横竟不卢也宪遂以病辞退卒于家】高获【字敬公新息人少与光武有旧陑事司徒欧阳歙歙下狱当断冠鐡宼鐡鎻诣阙请歙帝谓曰敬公朕欲用子为吏宜改常性对曰臣受性于父母不可改之于陛下出使辞去三公争辟不应太守鲍显每行县輙式其间获遂逹遁江南】三国吴丁奉【字承渊安丰人少以骁勇为小将数随征伐战鬬常宼军掠亮即位为冠军将军封都亭侯魏遣诸葛诞防攻东兴奉率麾下三千人防徐□天寒雪敌置酒高防奉使兵解铠持短兵斫之魏军遂溃迁灭宼将军寻进封安丰侯孙休即位奉与张布斩孙琳迁大将军徙家临川卒】唐卢祖尚【字季良乐安人以侠闻隋大业初募壮士捕盗时年十九善御众所向有功盗畏不入境归高租对弋阳郡公从赵郡王孝恭讨辅公祏为前军总管下宣歙进击贼帅破之贡观初诏为交州都督托疾固辞帝怒命斩祖尚既而悔之诏复其官】陈元光【字廷炬光州人博覧经书总章间从其父政领将卒五十八姓以戍闽政卒元光代领其众任□□卫翎府左郎将防广宼诸蛮陈谦等攻陷潮阳无光徃平之诏进岭南行军总管埀拱二年上疏请建一州于泉朝间以控岭表乞刺史主其事裴延狄仁杰等议非元光下可遂允其请仍世守刺史由是方数千里无抱鼓之警后蛮宼复□元光轻骑以徃歩兵后期遂为贼所殒事闻赐諡忠毅百姓立庙祀之】方竦【字仲成弋阳人景云初进士累官鸾台侍郎开元中封禅为礼仪使□搜举典礼容止闲雅明皇叹其知礼封云亭侯】王潮【字信臣固始人僖宗入蜀王绪合羣盗取光州刼豪杰置军中潮署军正拔众南走次南安伏丛劈狙防绪以殉众曰天子防难今当出交广入巴蜀以干王室悉师将行防泉州刺史参彦若贪慕州人迎潮杀之遂有其地昭宗假潮福建观察使干宁中拜节度使检设尚书左仆射卒】王审邽【字次都潮弟为泉州刺史检校司徒喜儒术通书春秋善吏治中原乱公卿多来依以免祸审邽作招贤院礼之】董阳【西阳人三世同居外无异门内无异烟诏榜其门曰笃行董氏之门】李植【弋阳人数世同居天子旌表门闾赐粟帛州县存闾】五代梁王延嗣【光州人唐亡梁太祖封王审知为闽王延嗣力諌曰义不帝泰此其时也时强□巨镇多僣号审知难不乐其言然终其身不失臣节延嗣之力也】詹君泽【光州人避乱迁闽隐植徳山下尝诣闽王上书闽王昶饮留之君泽以诗谢曰周粟纵容宁思食葛庐频顾漫劳诗】宋王彬【固始人年十人以賔贡入太学淳化三年进士及第厯雍邱尉通判筠州厯知抚州皆有异政累迁太常少卿卒】王宗望【字磻叟固始人以防累□夔州路转运副使哲宗即位赏军万州弥旬不□庖卒朱明谋乱宗望闻变自夔疾驱至先命给赏然后斩明以殉朝廷嘉之迁仓部郎中司农少□江淮发运使以集贤殿修撰知郓州卒】董道明【褒信人母死出葬道明潜匿墓中人瘗之经三日家人发冢取之道明无恙终身庐于墓侧】元詹士龙【字云卿固始人父宋都统筠砓于鄂州士龙甫三嵗随母北徙董文炳以见元世祖世祖叹曰此忠臣子汝善养之既长士龙知己昨董出即昼夜痛哭他日从猎滹沱恳求复姓文炳戯曰试为投石水中浮则尔从士龙祝天曰吾父育灵石当暂浮因以石投水沉而复浮者数四文炳愕然曰天也遂许之厯官广西道佥事致仕卒】马祖常【字伯庸衣天山人父□同知潼州路总管府事家于尤州祖常七嵗知学得钱即以市书既长益笃延祐初郷贡防试皆第一廷试第二授应奉翰林文字拜监察御史上书请御正衙立朝仪御史执简木史执笔妻宗为□子又请慎简师傅奸臣围□徳尔威权自恣祖常劾奏其十罪仁宗黜罢之两知贡□时称得人元统初拜御史中丞以疾辞归复除江南陕西行台中丞皆不赴卒諡文贞祖常立朝乆多所建明进贤防滞知无不言工文章宏博而精核自成一家言尤致力于诗宻围清丽文宗尝谓中原硕儒惟祖常云图满徳尔旧作鐡木送儿今改】赛音布哈【息州人防卓荦不覊善骑射有胆畧至正】
　　【间红巾防郡邑倡义剪摘尝单骑斩数十□□皆一叱所向辟易城邑望风皆下复从平章洪霍讨愽洛于大同破之遂于汉北拓地数千里累进太傅中书左丞相河南江北知枢宻咤事　赛音布哈旧作赛因不花泱灵旧作扩廓□洛驾作索罗今并□】明何徳【光州人元季江淮起兵徳杖策来归从定江南诸郡转征吴楚屡立战功授骁骑卫千户累擢左军都督佥事扈从北征还卒追封庐江侯諡□毅】王平【息县人有高才善辨论以清白自持洪武初以国子监生擢监察御史永乐初累官右佥都御史后以福建左叅政从英国公张辅平交阯进交阯右布政使时交人梗化平与都督黄中徃镇其地民頼以安】熊翀【字腾□光州人成化进士授武进知县以荐拜监察御史按江西时宁藩戚属毛氏横于乡翀宻访追捕悉置之法豪强屏息累隆南京户部尚书致仕卒翀刚介严毅人不敢干以私所着有止庵集】阎伦【字天叙息县人弱廖于乡父殁良毁骨立□筑室冢侧农夕悲号感动行路登成化进士厯官礼部郎中乞归卒子道隆亦以孝称居父母防庐墓六年仕为章邱主簿】岳仲明【固始人少多清节隠居不仕尝庐墓九年有司以孝亷举三召不起赐号纯孝先生□同邑诸生陈□亦母殁庐墓事闻旌表】喻谦【光州人母卒哀□几至灭性庐墓三年悲号无间寒暑庐产灵芝地湾甘泉事闻旌为□子】熊骖【字致逺固始人宏治初举于□授□芜知县与流贼战死赠光禄寺亟】龚来冨【光州人宣徳间以军功世袭锦衣卫指挥正徳中上数出游来富犯顔极谏上怒杀之时年一百三十八嵗矣】汪璧【商城人宏治进士官御史正徳间疏劾刘瑾为权珰排防而死中外惜之】王相【字梦弼光山人正徳进士授沐阳知县擢监察御史抗防諌南巡劾江彬钱宁结党乱政出按山东为彬宁搆防逮谪高邮州判官卒】熊荣【字以仁光山人正徳进士授行人谏武宗南巡被杖降学录寻擢御史按山东平磺贼之乱移按云南□征岑猛有功厯官叅政】邢祥【息县人以嵗贡任满城主簿致仕归正徳六年流宼来攻祥助有司守城城防被执叱贼声厉遂遇害赠知县】周叙【字子原息县人正徳进士为大理寺正武宗南巡叙抗防极諌杖阙下谪县丞嘉靖初复官累迁工部尚书卒】黄绾【字公绶息县人正徳进士授刑部主事谏武宗南巡受权嘉靖初迁郎中守法不阿治奸人陈洗□忤柱蕚出为绍兴知府坐前议狱事逮死狱中隆庆初赠太常少卿】许逵【逵字汝登固始人正徳进士授乐陵知县流贼犯境逵多方御战俘馘甚众擢山东佥事迁江西副使宁王宸豪谋逆伏甲防廵抚孙燧逶争之贼斫其颈屹不动遂遇害累赠礼部尚书諡忠节子易孙防俱以孝称】朱冠【字仲□固始人正徳进士授监察御史巡两淮盐政疏陈四事上嘉纳之未几宼防固始父纪率义兵与贼战阖门遇害冠闻变痛絶水桨不入口者八日比归哀毁骨立屡荐不起言及家难輙涕泣不絶竟以是感疾卒】王建【固始人母卒庐于墓侧晨夕哭奠值嵗饥盗过其庐相戒勿扰弟述有犯建輙自鞭其背以警弟述遂愧改行】周泽【字右石商城人性笃孝人比之黄香兄洋为里党所诬防泽时年十六挺身代罪幽□图者二十四年后巡按御史得其情嘉叹遂释之】黄荣【商城人年阶弱宼母卒终身庐于墓侧乡人名其里曰孝子里】刘绘【字子素光州人磊落负竒气嘉靖中誉乡试第一成化进士授行人改□科给事中抗疏论事两劾大学士翟銮夏言及尚书许赞廵抚刘臬楚书给事中邢如黙等狥私植党出绘为重庆知府上官交荐其贤而政府憾之遂罢归子黄裳字无子以进士厯兵部员外郎时倭破朝鲜以黄裳賛画宋应昌军事撃贼城下追杀金甲倭录功擢边道副使】喻时【字中甫光州人嘉靖进士授吴江知县以治行卓越擢御史甄劾严嵩诸不法事素服侯讯阙下上弗究累迁右副都御史总理漕运立赏格擒大盗奏减部税额江淮间徳之寻总督三邉恊理戎政以南京戸部侍郎卒】汪若霖【光州人父治厯官保定知府有异政若霖万厯进士累迁礼科给事中嵗乆旱□称洪范传云言之不从其罚恒旸因厯举数事寻又言迂推不宜一人専主当参众论并籍举主姓名复连坐之法诏允行其他□劾甚多皆切直有体】扶克俭【字趋儆光山人万厯进士选庻吉士改御史出按东发李成梁冐功欺蔽状忤执政意谪县丞后厯太常卿奏复天下学校礼仪悉遵祖制累迁刑部侍郎卒諡忠毅】蔡毅中【字宏甫光山人祖凤翘父光俱以理学称毅中性至孝母疾夏月思氷孟水忍冻居防庐墓有紫芝白乌之祥登万厯进士授翰林检讨时磺税为民害毅中取祖训防与诸书禁戒磺税者集为二卷上之天启初厯官礼部右侍郎进呈六经注疏防杨涟以劾魏忠贤被谴毅中抗疏请除肘腋之奸忤防斥归卒諡文庄】夏之令【字绍武光山人万厯进士授攸县知县调歙县俱有声擢御史防劾逆珰魏忠贤矫防逮讯笞掠极惨卒崇祯初赠太仆寺卿】李若星【字紫垣息县人万厯进士授武强知县调正定以亷干称擢御史论事皆洞切时弊累陞右佥都御史巡抚甘肃怍魏忠贤被逮杖戍亷州崇祯初防工部右侍郎总河道嵗节省十七万金后以兵部左侍郎总督川贵五荀卒】周汝玑【字柱□商城人万厯进士以□州推官擢御史忤□珰出为淮阳佥事防通盐利转淮海副使筑堤捕盗遣武昌道勦流寇有方畧陞湖广左布政使奏免逋赋百五十余万民徳之】唐时明【字蹇夫固始人性孝友博通经籍万厯末乡□第一累官鳯翔知府崇祯中闯贼破西安时明登陴誓守贼入城诱降不从执赴西安自缢于道　本朝乾隆四十一年　　予入忠义祠】朱耀【固始人与父允义及两兄炳思成并以勇闻崇祯八年流寇围城耀父子四人力战却之明年贼复至耀领兵奋撃手馘贼数十级防伏中为贼所得大骂死　本朝乾隆四十一年予入忠义祠父及两兄贾勇报仇贼大败奔寛固邑得全】王多福【字华祝息县人举明经尝为项城教谕里居闯贼强官之不从自经死　本朝乾隆四十一年　　赐諡节愍】黄炯【字李侯光州人天启进士授南宫知县政治卓异累□陜西按察使崇祯中城防被执不屈与妻王氏投水死赠太常寺卿諡忠烈子彜如亦战死于贼诏旌表】董牖【字司儒光州人以明经为尉氏教谕崇祯中流宼入城欲汚以官牗自刎死　本朝乾隆四十一年　　予入忠义祠】洪引衡【商城人万厯进士厯官阳和道副使归乡里崇祯中献贼破城引卫守北门率众力战而卒　本朝乾隆四十一年　　予入忠义祠】马刚中【字仰伯商城人崇祯进士授大同推官擢翰林检讨以省墓归防献贼攻城刚中率义丏力战或劝以他避刚中曰吾誓死守倡此言者斩贼入北门刚中遂遇害　本朝乾隆四十一年　　赐諡忠烈】余容善【商城人崇祯中领乡举献贼防城大骂死之时同殉难者卢诏徳黄□陈廷对陈廷璋郑光启刘泽长杨士埼皆邑诸生　本朝乾隆四十一年　　予入忠义祠】孙自一【字澹如光山人少孤贫事母以孝闻登崇祯进士授黄冈知县政尚恬静流冦薄黄田城防死之　本朝乾隆四十一年　　予入忠义祠】蓝台【字辉少光山人由选贡厯官巩昌同知驻甘州流贼袭城被执不屈死本朝乾隆四十一年　　赐諡节愍】王者琯【光州人崇祯中举于乡父敏死于乙亥流宼之难辛巳城复防琯率众奋撃兵尽矢竭犹以空拳搏贼被执大骂死　本朝乾隆四十一年　　予入忠义祠】
　　本朝祝昌【字九茹固始人顺治中进士由黄州府推官擢辰流道吴逆至谕兵民固守星沙力堨自缢】唐绍光【固始人时明子髻年即知温凊礼时明死难□白刃夜行昼伏奉母扶柩归庐墓三年未尝见齿雍正七年　旌】胡煦【字沧晓光山人康熙壬辰进士改庻吉士授检讨供奉　内廷雍正元年由鸿□寺乡防内阁学士厯陛兵部侍郎署户刑二部侍郎入直　上书房转礼部侍郎□性好学能文章尤邃于周易在职正直忠厚屡有建白致仕卒入祀乡贤所着周易函书五十四卷□入四库全书】吴用烈【字南长光州人嵗贡官淇县学训导天性孝友推产让兄□人贫不能龚者择已地与之康熙已亥淮水涨用大舟二载钱米拯□哺饥全活甚众】吴钺【光州人由监生伾四川主簿偕补营山县兴史　大兵征金川委守泽耳多粮站于木果木遇贼有劝钺走者钺防佩刀立木城旁曰敢言走者斩遂被害事闻　赠銮仪冲经厯入祀昭忠祠】
　　流寓宋蘓轼【眉山人熙宁中忤王安石□黄州团练副使尝避暑于光山浄居寺有□浄居寺诗】
　　列女元冯文举妻马氏【光州人文举为云南学政提举明王珍攻云南文举谓马曰我元进士豪厚恩今军至有死无二汝中丞子孙其从之乎马氏曰官人既死妾生何益即自缢】葛聚妻彭氏【彭平女隠士葛聚避兵金刚台平以女妻之后聚偕还乡道路多宼聚为所执欲兵之氏以身代伤其左手贼义而释之】明高氏五节妇【俱固始人高希鳯妻刘氏希鳯在辽东为军所掠不从乱断腕而死刘骂不絶口乱兵杀之仲弚岳肃图妻李氏早寡因乱避难高丽洪武初归守夫墓誓不再适季弟巴顔布哈为纳噶出所杀其妻郭氏自缢死从子塔什丁为父讐诬防死其母邢氏妻金氏俱自缢于室一门殉节诏并旌表　岳肃□旧作药师奴巴顔布哈旧作伯顔不花纳噶出旧作纳哈出塔什丁旧作塔失丁今并改】佟钦妻卢氏【光山人洪武初钦戍临海卫战殁逾年有巨商张某谋娶卢卢断髪自誓张强致聘挥诸门外号哭三日赴海死】郝昻妻沈氏【光州人昻死沈年少子防夫母劝令改适沈焚香□天断指为誓年八十五卒又有胡氏夫卒絶粒七日端卧而誓俱被旌又史嘉法妻王氏年二十夫卒自经死里人为治棺合】孔秋香【光山民家女正徳中遇贼于白雀园将犯之女大骂举刃伤贼贼怒支解之又有霍氏女亦为贼所杀诏并旌表】朱门防节【固始人李氏适御史朱纪王氏适御史朱俱勅封孺人正徳七年贼掠固始临变抗节有司嘉其烈事闻旌表】钱宁妻麻氏【光山人年十四许字钱宁寕阖门病疫宁死女□同母徃视奉姑汤药姑稍愈即自经于夫侧事闻旌表又有刘氏女年十七聘于崔崔卒女絶粒求殉乘间距户缢死】朱氏女【固始人父疾革以诸子尚防命其抚育父卒抚诸弟成立名门礼聘皆辞终身不字乡邻高之号曰女士年八十无疾卒】萧可才妻张氏【固始人盗入室欲杀其夫张乞以身代盗乃杀张释其夫而去又李棠妻葛氏正徳中避贼史河贼至夫妇俱投水死事闻旌表又陆氏女防许字某某后别娶女誓不他□母欲夺其忠遂自缢死】徐兰妻吴氏【固始人许字徐兰兰卒女欲徃吊母不聼遂缢死及百人舁之不动许与兰合棺乃起又同邑夏家妇单氏孙守贞妻申氏胡登仕妻吴氏许允臧妻阎氏汪本源妻张氏周光宣妻单氏商城俞永泰妻黄氏俱自经以殉其夫云】张九方妻董氏【名妙聪息县人正徳中流贼至驱使从行董引刃自毁其靣大骂而死事闻旌表】桂容妻喻氏【商城人正徳七年遇贼于庙子冈喻骂贼而死贼平収葬貌如生】缪某妻扶氏【光山人许聘而缪卒女往缪吊哭遂破靣截耳终身不字崇祯中遇流寇掠不从死】李建元妻吕氏【光山人年二十一夫卒子方月余值流寇薄城乃运砖石以砌夫棺城防携子赴水死其姊适举人刘竒勲亦骂贼见害又闗隆云妻余氏子碧霞妻张氏亦以拒贼先后死节】杨君明妻孟氏【息县人崇祯中流贼掠境孟奉姑避贼执其姑拷索孟以身覆姑代受挺刃贼舍姑逼孟同行孟厉声骂贼贼怒杀之姑得脱去事闻旌曰节孝又有胡封之妻朱氏遇贼大骂不从贼防之树割其两耳射杀之亨士悦之女年十六誓不从贼亦被害】杨所修妻沈氏【商城人所修初附奄官至副都御史冦防商城死难妻沈暨妾王相抱赴水死】何士妻熊氏【商城人流贼陷城氏与其女避于宻室贼逼俱投井死同时有黄妻陈氏王説安张氏彭商哲妻朱氏任容妻杨氏高侗妻任氏蓝斯茂妻汪氏及诸生谢维翰女二人城陷俱骂贼死】
　　本朝李福生妻任氏【固始人拒暴不从为鐡椎击中脑裂而死康熙十三年　旌表】郑烈女喜孜【固始人以拒强暴身受数刃而死康熙五十四年　旌表】吴梦璲妻胡氏【固始人年二十抚孤孤死又抚防孙守节六十余年雍正五年　旌】周基妻邱氏程家瑞妻彭氏【皆商城人夫殁父母欲夺其志乃就缢又固始唐士□妻周氏夫殁自缢】方承恩妻仇氏【光州人夫殁年少家贫奉姑抚子子亡又抚霜媳育孤孙守节五十余年雍正十年　旌表】金铭妻周氏【固始人夫亡自殉雍正十年旌】董论道妻周氏【固始人夫殁遭四世七防悉力殡葬抚孤孤亡后抚孤孙苦节三十余年又陈蔚起妻胡氏夫死年十九孝养舅姑抚育弱子子亡抚孙守节五十五年俱雍正十二年旌表】宋椅妻王氏【光州人年二十二椅殁氏投缳以殉又黄永裔妻陶氏黄永正妻唐氏方希圣妻黄氏曹缄妻余氏郑庆韩妻贺氏□永贤妻方氏王迪思妻陈氏黄乘妻周氏杨子麟妻王氏惕□妻富氏胡易妻靡氏许维城妻阮氏罗恒体妻陈氏妾邹氏谢廷瑞妻杨氏胡顺妻吴氏□虞亮妻李氏娄惠妻田氏张我功妻吴氏周应期妻徐氏厐孕珍妻宋氏蔡万选妻陈氏刘仲嗣妻汪氏阮图麟妻胡氏吴士允妾张氏唐才妻萧氏武城孚妻马氏唐□卜妻李氏凃来宗妻朱氏陈□曾妻祝氏吴士良妻郑氏□珣妻郑氏徐信妻张氏任□妻杨氏贞女熊氏俱夫亡守节乾隆元年以来先后　旌表】张二姐【光山人遇强不从忿恚捐驱又胡国明妻毛氏邹□妻戴氏□遂珍妻杨氏沈宗妻余氏胡希铨妻刘氏胡□妻陆氏黄嗣逺妻张氏梁入信妻杨氏孔文逹妻邱氏孔缉文妻陈氏周继昌妻李氏彭彬妻袁氏胡长□妻甘氏熊唐氏朱尚寳妻王氏李化龙妻韩氏张玢妻甘氏葛亮妻胡氏孔才妻周氏熊陈氏陈陆氏俱夫亡守节乾隆元年以来先后旌表】黄三妻蔡氏【固始人遇暴不污忿恚捐躯孙秀还女许配张愉为室□□易不返女终身不另字又竹九秩妻汤氏王珍妻梁氏竹仪凤妻玉氏许志行妻周氏周大观妻余氏周治岐妻胡氏李钟恒妻朱氏王孙妻吴氏黄铨妻马氏叶蔚蕃妻甄氏常曰智妻王氏吴玫妻任氏王重礼妻陈氏李基□妻汪氏王有民妻汪氏孟养性妻金氏陆国圣妻李氏范士玺妻秦氏任懐瑾妻孙氏□名驹继妻贺氏邵武府知府任焕妾陈氏贞女杨氏□于忠妾张氏祝日正妻刘氏叶硕士妻刘氏董佐妾田氏许士瑞妻蔺氏孙永侯妻李氏王希贤妻刘氏俱夫亡守节乾隆元年以来先后　旌表】王璇妻厐氏【息县人年二十二璇□氏欲投缳以殁頼□得免守节终身又王轩妻任氏任仁妻舒氏祝泉妻蔡氏任以赞妻张氏任辂妻贾氏陈本敬妻张氏王防武妻赵氏陶印妻彭氏姜海妻李氏余天显妻厐氏刘□妻何氏雍凤岐妻薛氏俱夫亡守节乾隆元年以来先后　旌表】刘杨氏【商城人遇暴不从忿恚自缢熊学贤妻黄氏黄约妻周氏夫亡俱自缢以殉又盛世龙妻熊氏高安仁妻雷氏洪天村妻汪氏周天竒妻熊氏扬一道妻王氏熊国显妻廖氏罗玺妻吴氏王□妻周氏张世徳妻洪氏吴绪伯妻李氏黄绶妻王氏李芝妻熊氏□正万妻熊氏王逾曾妻黄氏俱夫亡守节乾隆元年以来先后　旌表】
　　仙释北齐慧思【姓李氏陜西武泽人天保中过光山界尝见老人问其姓曰蘓又见浄居在大蘓山之南小蘓山之北叹曰吾师告我遇三蘓则住遂留结庵而老父竟无有盖山神也】陈知顗【天嘉中谒慧思于大蘓山一见即谓曰昔灵鹫同聼法华经今复来矣示以普贤道塲説四安乐行师入观七日身心豁然□思曰非汝弗证非吾莫识】唐仆仆先生【居旧仙居县黄上山尝饵杏丹乘云徃来刺史李休光以为妖叱左右执之龙虎见于其侧先生乘之而去天寳初因以仙居名县】明褒信道人【失其名与人较奕每局祗让人一子尝有诗云烂柯真诀妙通神一局曾经几度春自出洞来无敌□得饶人处且饶人后卒于褒信托后事于一村吏数年叟为改葬但空棺衣衾而已】万凰【光州人事母至孝又称为万孝子尝登武当天柱峯见老人语甚秘归隠银山□□□静遇事先知嘉靖中诏访岩穴不赴佯□山中尝谓人曰甲子迫矣果以甲子正月沐浴而化人以为仙去云】
　　土产絁绢【州出元和志光州开元赋纯绢】麻　葛布【光州固始县出唐书地理志光州土贡葛布】绵防【息县出】茶【固始商城县出】药【唐书地理志光州贡石斛红花息县出木贼固始县出黄精州及各县俱出】















　　钦定大清一统志卷一百七十六
&lt;史部,地理类,总志之属,大清一统志,陜西全图&gt;
&lt;史部,地理类,总志之属,大清一统志,陜西全图&gt;
&lt;史部,地理类,总志之属,大清一统志,陜西省表&gt;
&lt;史部,地理类,总志之属,大清一统志,陜西省表&gt;
&lt;史部,地理类,总志之属,大清一统志,陜西省表&gt;
　　钦定四库全书
　　大清一统志卷一百七十七
　　陜西统部【在　京师西南二千六百五十里东西距九百三十五里南北距二千四百二十六里东至河南陜州阌乡县界三百五里西至甘肃秦州清水县界六百三十里南至四川逹州太平县界一千三十里北至榆林邉墙一千三百九十六里东南至河南南阳府浙川县界六百二十里西南至四川保寜府广元县界一千三百八十五里东北至山西保徳州河曲县界一千八百六十里西北至甘肃庆阳府正寜县界三百二十里】
　　分野天文井鬼分野鹑首之次【汉书地理志秦地于天官东井舆鬼之分野也其界自农故闗以西京兆扶风冯翊北地上郡西河皆属焉自井十度至栁三度谓之鹑首之次秦之分也】
　　建置沿革禹贡黑水西河惟雍州【孔安国传西据黒水东距西河即龙门之河在冀州西故曰西河晋书地理志雍州以其四山之地故以雍名亦谓西北之位阳所不及隂气雍闗也　按今陜西之地惟汉中府兴安州商州为古梁州域余皆属雍】周为王畿东迁后属秦其东境分属晋战国时秦都咸阳其东北境属魏南境属楚秦始皇并天下以京师为内史兼置上郡汉中等郡汉元年项羽以汉中为汉国分秦地为雍塞翟三国汉髙帝都长安改置渭南河上中地郡九年复为内史景帝分置左右内史太初元年改为京兆尹左冯翊右扶风是为三辅置司隶校尉以统之又以上郡朔方【元朔二年置】西河【元朔四年置】等郡属并州汉中郡属益州后汉迁都雒阳以三辅属司隶【晋书地理志光武都洛阳闗中复置雍州后罢属司隶】诸郡分属并益州如故建安十八年罢司隶置雍州【献帝春秋时省司隶校尉及凉州以其郡国并为雍州魏志建安二十年分汉中之安阳西城为西城郡】三国属魏仍曰雍州改京兆尹为太守冯翊扶风各除左右【华阳国志魏黄初二年改西城为魏兴郡】其汉中郡属汉后亦属魏分置梁州晋仍曰雍梁二州【晋初于长安置雍州统京兆冯翊扶风安定北地始平新平七郡梁州治汉中所领郡皆在今四川界魏兴郡后属荆州】建兴元年复都长安寻皆防没【建兴二年李雄防汉中四年刘曜防长安太兴二年矅自平阳徙都长安改号赵复置司隶校尉以幽州刺史镇北地咸和四年石勒克长安复置雍州永和六年石氏败苻健据闗中都长安是为前秦复置司隶校尉以荆州刺史镇丰阳苻坚时分司隶为雍州分京兆为咸阳郡移洛州镇陜城灭燕之后移洛州居丰阳太元九年苻坚败梁州复属晋十一年姚苌据长安是为后秦分司隶领北五郡置雍州刺史义熙三年赫连勃勃据朔方是为夏都统万十三年刘裕灭姚秦复置雍州十四年勃勃防长安以雍州牧镇之又以朔州牧镇三城秦州刺史镇杏城北秦州刺史镇武功豫州牧镇李闰】后魏神防三年平闗中仍为雍州后分置洛【太延五年仍苻秦置荆州太和十七年改】岐华夏【三州皆太和十一年置】北华【太和十五年置东秦州后改】等州正始初克梁州【刘宋于梁州兼置南秦州齐梁因之正始初改梁州后又属梁改南梁州梁末又属西魏】后又分置东益东夏【延昌二年置】南岐东梁【皆孝昌三年置】及东秦北雍东雍诸州西魏徙都长安改易州名【废帝元年改南梁为东梁州三年改为金州又改东雍为华州北雍为宜州华州为同州北华为鄜州东秦为陇州东夏为延州南岐为凤州废帝二年改东益州为兴州又改东梁州为直州】増置绥丹洋三州后周明帝二年改雍州刺史为雍州牧保定三年増置银州随开皇二年建新都三年废郡存州大业初改雍州为京兆尹又改诸州为冯翊【本同州】扶风【本岐州】上郡【本鄜州隋初改为鄜城郡】雕隂【本绥州隋初改上州】延安【本延州】朔方【本夏州】榆林【本胜州开皇二十年置】汉川【本梁州】西城【本金州】河池【本鳯州】顺政【本兴州】上洛【本洛州后周改商州】等郡唐仍隋都复改诸郡为州贞观二年分置闗内及山南道【闗内道治京兆府领鳯翔府华同商邠陇鄜坊丹延盐夏绥银宥麟胜等州唐末李茂贞又増置干耀鼎翟等州山南道开元二十一年又分东西西道治兴元府领金商洋鳯兴等州新唐志金州分属东道】后又分置凤翔邠寜夏州山南西道诸节度使唐末废都五代因之【干耀邠岐陇鄜坊丹延九州初属岐鳯州属岐亦属蜀金州初属蜀后皆属唐梁洋二州属前后蜀】宋初曰陜西路熙寜五年分为永兴军路兼属秦凤利州京西河东四路【宋史地理志庆歴元年分陜西沿为秦凤泾原环庆鄜延四路熙寜五年以熙河洮岷州通逺军为一路又以熙河等五州军为一路通旧鄜延等五路共三十四州军后分永兴保安军等为永兴军路秦阶陇鳯等为秦鳯路并置转运使仍以永兴鄜延环庆秦鳯泾原熙河分六路各置经略安抚司永兴军路领京兆延安府同华耀邠鄜商坊丹等州其后又增银州醴州及绥徳清平等军其鳯翔府陇鳯二州属秦鳯路兴元府洋兴二州属利州路金州属京西路麟府丰三州属河东路】南渡后陜西地入于金分为京兆凤翔鄜延等路【京兆府路本宋永兴军路皇统二年改名治京兆府领商干同耀华等州鳯翔路本宋秦鳯路大定二十七年改名自秦州移治鳯翔府领陇州鄜延路治延安府领绥徳鄜坊等州又以邠州分属庆原路其兴元府金洋鳯沔等州则仍属宋利州路】元中统三年立陜西四川行省治京兆至元二十三年改为陜西等处行中书省【领奉元延安兴元等路及凤翔府邠陇等州】明初仍立陜西行省洪武九年改置陜西等处承宣布政使司【有左右二使并治西安府共领八府一州又置陜西都指挥使司统诸卫所】
　　本朝初仍旧康熙二年移右布政使司治甘肃左布政使仍治西安领西安延安鳯翔汉中四府兴安一州六年改左布政司曰西安布政使司后改曰陜西布政使司雍正三年升西安府之商同华耀干邠六州延安府之鄜绥徳葭三州俱为直隶州九年又改榆林卫为府十三年改同州为府仍降华耀葭三州为属州乾隆四十八年升兴安州为府凡领府七州五
　　西安府　延安府　凤翔府　汉中府
　　榆林府　兴安府　同州府　商　州
　　干　州　邠　州　鄜　州　绥徳州
　　形势东濒黄河南据汉水西连秦陇北届朔漠其名山则有终南太华吴岳陇坻龙门桥山嶓冡其大川则有大河汉水渭水泾水洛水其重险则有潼闗武闗散闗山川雄厚土田衍沃古称天府是为隩区
　　文职官
　　廵抚【驻西安府】
　　提督学政【旧设提学道康熙五十年后俱为学院】
　　布政使　经歴　理问　广积库大使
　　按察使　经歴　司狱
　　粮储道【兼廵西延汉干等处驻西安府】永敬仓大使
　　分守潼商道【驻潼关】
　　分廵驿盐道【驻西安府】
　　分廵汉兴道【驻汉中府】
　　分廵延榆绥道【驻榆林府】
　　西安府知府　同知二员【一理事一清军俱驻西安】水利通判【驻泾阳王桥镇】府学教授　训导　经歴　知事　司狱　知州【耀】州学学正　训导　吏目　知县十五员【长安咸寜咸阳兴平临潼髙陵鄠蓝田泾阳三原盩厔渭南富平醴泉同官】县丞十员【长安咸寜咸阳兴平临潼泾阳三原盩厔渭南富平】县学教谕十四员【长安咸寜咸阳兴平临潼髙陵鄠蓝田泾阳三原盩厔渭南富平醴泉】训导十五员　典史十五员
　　延安府知府　同知【驻安堡】府学教授　训导　照磨　大使【盐塲堡】知县十员【肤施安塞甘泉安定保安宜川延川延长定邉靖邉】县学教谕二员【肤施安塞】训导八员【甘泉安定保安宜川延川延长定邉靖邉】典史十员　廵检【寜条梁】
　　凤翔府知府　通判　府学教授　训导　经歴司狱　知州【陇】州同【驻长寜驿】州学学正　训导吏目　知县七员【鳯翔岐山宝鸡扶风郿麟游阳】县丞二
　　员【鳯翔宝鸡】县学教谕七员　训导七员　典史七员　廵检【虢川】
　　汉中府知府　通判【驻留坝】府学教授　训导　经歴　照磨　知州【寜羗】州同【驻阳平闗】州学学正　训导　吏目　知县八员【南郑褒城城固洋西乡鳯沔畧阳】县学教谕五员【南郑城固洋西乡沔】训导八员　典史八员廵检三员【青石闗盐塲闗大巴山】驿丞八员【马道驿青桥驿草凉驿三岔驿留坝驿大安驿黄沙驿黄坝驿】
　　榆林府知府　同知【驻神木】府学教授　照磨【兼管广育仓】司狱　知州【葭】州学学正　州吏目　知县四员【榆林懐逺神木府谷】县学教谕二员【神木府谷】训导三员【榆林懐逺府谷】典史四员　廵检【麻地沟】
　　兴安府知府　通判【驻旧汉隂城】府学教授　训导知县六员【安康平利洵阳白河紫阳石泉】县学教谕【洵阳】训导六员　典史六员
　　同州府知府　同知【驻潼闗】府学教授　训导二员【一驻府一驻潼闗】经歴　知州【华】州学学正　训导吏目　知县八员【大荔朝邑郃阳澄城韩城白水华隂蒲城】县丞四员【大荔郃阳华隂蒲城】县学教谕七员【大荔朝邑郃阳澄城韩城华隂蒲城】训导八员　廵检二员【风陵渡永丰镇】典史八员
　　商州知州　州同【驻龙驹寨】州学学正　训导　吏目知县四员【镇安雒南山阳商南】县学训导四员　典史
　　四员　廵检【三要】
　　干州知州　州判　州学学正　训导　吏目知县二员【武功永寿】县学教谕【武功】训导二员　典史二员
　　邠州知州　州判　州学学正　训导　吏目知县三员【三水淳化长武】县学教谕二员【三水淳化】训导三员　典史三员
　　鄜州知州　州同【驻黄龙】州学学正　训导　吏目知县三员【雒川中部宜君】县学教谕【雒川】训导三员
　　典史三员
　　绥徳州知州　州学学正　吏目　知县三员【米脂凊涧吴堡】县学教谕【吴堡】训导二员【米脂清涧】典史三员
　　武职官
　　镇守将军【统辖满兵驻西安府】副都统二员【左右翼各一】满洲协领八员【每旗一员】佐领四十员【内八员协领兼摄】防御四十员　骁骑校四十员　古协领二员　佐领八员【内二员协领兼摄】防御八员　骁骑校八员　汉军协领四员　叅领八员　防御四十员　骁骑校四十员
　　西安提督　提标中军叅将　中营中军守备千总二员　把总四员　左右前后四营逰击四员　守备四员　千总八员　把总十六员【以上俱隶提督标下驻西安府】
　　抚标中军兼左营叅将　守备　千总二员　把总四员　右营游击　守备　千总二员　把总四员【以上俱隶廵抚标下驻西安府】
　　西安城守营叅将　守备　千总　把总【以上驻西安府】西鳯协副将　中军都司【俱驻鳯翔府】千总二员【一驻武功县一驻干州】把总二员【一驻岐山县一驻咸阳县】潼闗协副将中军都司【俱驻同州府】千总二员【一驻大荔县一驻朝邑县王家】
　　【庄】把总四员【一驻潼闗一驻临潼县一驻渭南县一驻华州】盩厔营都司【驻盩厔县】把总【驻蓝田县】富平营都司【驻富平县】把总二员【一驻泾阳县一驻蒲城县】商州城守营逰击【驻商州】把总三员【一驻雒南县一驻山阳县一驻商南县】神道岭逰击【驻韩城县栁沟】千总【驻洛川县孟家嘴】把总【驻郃阳县】金鎻闗营都司【驻耀州】把总【驻淳化县】长武营都司【驻长武县】把总【驻三水县石门】邠州营都司【驻邠州】把总【驻永夀县】凤翔城守营都司【驻凤翔府】把总【驻寳鸡县】闗山营都司　千总【俱驻陇州咸宜闗】把总二员【一驻陇州一驻陇州长寜驿】宜君营叅将　守备【俱驻宜君县】千总二员【一驻宜君县一驻府谷县麻地沟】把总二员【一驻宜君县一驻中部县　以上各营俱属西安提督管辖】
　　延绥镇总兵官【驻榆林府】中军游击　守备　千总二员　把总四员　左营逰击　守备　千总二员　把总四员　右营逰击　守备　千总二员　把总四员　延绥城守营都司【以上驻榆林府】把总二员【一驻榆林一驻常乐堡】中协波罗营副将　中军都司【俱驻懐逺县波罗堡】把总二员【一驻波罗堡一驻米脂县】各堡都司四员【绥徳双山向水懐逺】守备三员【保寜鱼河清平】把总二员【归徳咸武】东协神木营副将　中军都司　把总二员【俱驻神木县】各堡都司四员【建安髙家镇羌孤山】守备二员【柏林永兴】黄甫营逰击　把总【俱驻黄甫城】守备【驻府谷县木园堡】把总二员【一驻府谷县清水堡一驻神木县大柏油堡】西协定邉营副将　中军都司　把总二员【俱驻定邉县】靖邉营都司　把总【俱驻靖边县】各堡都司二员【镇靖安边】守备三员【寜塞栁树涧砖井】把总四员【龙州镇罗盐塲寜条梁】延安营叅将　守备　千总【俱驻延安府】把总二员【一驻甘泉县一驻延川县】鄜州城守营都司【驻鄜州　以上各营俱属西安提督延绥镇管辖】
　　兴汉镇总兵官【驻兴安府】中营游击　守备　千总二员　把总四员　左营游击　守备　千总二员　把总四员　右营游击　守备　千总二员　把总四员　东协兴安城守营都司　把总二员【以上俱驻兴安府】白土路游击　守备　把总二员【俱驻八里冈】渔渡路游击　守备【俱驻固县坝】千总【驻石泉县】把总【驻西乡县】紫阳营都司　千总【俱驻紫阳县】把总【驻旧汉隂城】七里闗都司【驻洵阳县青山观】把总二员【俱驻洵阳县】旧县闗游击　守备【俱驻镇安县】千总【驻秦岭汛】把总【驻镇安县】西协汉中城守营副将　都司　千总把总二员【俱驻南郑县】汉凤营叅将　守备　千
　　总　把总【俱驻鳯县】阳平闗营叅将　守备　千总【俱驻宁羌州境】把总【驻安乐河汛】宁羌营游击　守备【俱驻寕羌州城】千总【驻大安驿】把总【驻黄坝驿】畧阳营游击　守备千总　把总【俱驻洛阳县　以上各营俱属西安提督兴汉镇管辖】
  </div>
  <div class="pagination">
   <a href="大清一统志_page87.html">
    上一页
   </a>
   <span>
    ...
   </span>
   <a href="大清一统志_page83.html">
    83
   </a>
   <a href="大清一统志_page84.html">
    84
   </a>
   <a href="大清一统志_page85.html">
    85
   </a>
   <a href="大清一统志_page86.html">
    86
   </a>
   <a href="大清一统志_page87.html">
    87
   </a>
   <span class="current-page">
    88
   </span>
   <a href="大清一统志_page89.html">
    89
   </a>
   <a href="大清一统志_page90.html">
    90
   </a>
   <a href="大清一统志_page91.html">
    91
   </a>
   <a href="大清一统志_page92.html">
    92
   </a>
   <a href="大清一统志_page93.html">
    93
   </a>
   <span>
    ...
   </span>
   <a href="大清一统志_page89.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
