<!DOCTYPE html>
<html>
 <head>
  <meta charset="utf-8"/>
  <title>
   福建通志 - 第 18 页/共 239 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   福建通志 - 第 18 页/共 239 页
  </h1>
  <div class="content">
   仙逰县金石山【在城内东北隅以宋傅楫居此得名】大小飞山【原名大飞山在县城外北五里县之主山也自县西北九座山分脉髙千仞屹立为二其势翼然如飞故名西有宋喻景山隠居处石镌大飞书院】将军山【在二飞山屹立千丈顶若兜鍪故名】瀑布山【在县城外北五里峭拔空濶林木森耸飞瀑如练下有龙潭】富洋山【在县城外北七十里】九座山【在县城外西北七十里重峦叠嶂巍然髙耸八峯环拱一峯故名唐咸通中僧智广居此上有盘髻峯伏蟒岩栖真岩锡杖泉彻云涧透龙石龙潭诸胜又与九座相连者曰九云山下有灵湫祈雨多騐】梁山【在县城外西北四十里平田中突起一峯层峦揷汉为神仙窟宅相传梁时尝有紫气烟雾凝结经旬不散邑以祥瑞闻赐名梁山】屏山【在县城外西五十里其山髙大状如列屏】泗洲台山【在县城外西三十五里相传尝有仙人往来其间又名仙人台山上有天柱峯大防峯宋叶颙世居其下】飞乌山【在县城外西北十五里相传昔有孝子庐墓于此飞乌来集故名】旗山【在县城外东北十五里山髙大势如展旗上多奇石有石笏石印石鼔之状宋郭孝子居此祠中双阙犹存】髙望山【在县城外东北三十里其峯髙耸宜逺眺故名上有石浮圗下有龙潭又有双髻峯笏石仙人台诸胜】石所山【在县城外东北六十里山髙数千仞盘绕百余里其巅有石如笏髙三丈许宋黄定斋建书堂其麓林光朝刘夙尝逰此曰天下佳山水未有如鲤湖石所者也上有云居岩古篆百余字如龙蛇飞舞不可辨识下视空濶沧海渺漫歴歴可数郑樵尝建书院其上山左为麦斜岩元时林樵谷璧卿隠此顔之曰樵谷山有两石洞岩石纵横洞口上覆巨石清泠逼人前有楼羣山环拱烟云蔽亏又旁为南湖岩峯峦耸秀下瞰平湖宋需禅师与陈易尝栖于此】髙阳山【一名谷目山在县城外东北六十里山林蓊荟居人斵木以识出入有谓谷中山水姢秀如人有眼目是其清明处也】云顶峯【在县城外东北八十里端峭秀丽摩拂云霄郑氏祺山书堂峙此山之旁为漈坑中有旧隠岩眠云阁钓月湾闻猿洞】小岩山【在县城外东北六十里叠嶂环拱絶涧争喧由石门入中有石屏石镜石石鼓】古重山【在县城外东北二十里上有古重岩深广各四丈旁石室十余所】九仙山【在县城外东北二十五里林木森翠石上涌飞泉色白味甘旧何氏兄弟饮此得仙东有仙迹石唐景云间清源县仙水庙记尚存】昆仑山【在县城外东十五里二峯圎整秀拔上有蟹井旱则设坛以祷宋王回子孙世居其麓】寳幢山【在县城外西十二里有玉幢金貂峯东西并﨑】钟石山【在县城外西南二十里形如覆钟下有仙门洞石门髙广丈余东畔有石刻云古有樵夫遇一老翁山巾野服问家居何处答曰家居此山今五百年樵夫曰屋宇何在翁以手指石石裂为门翁入化鹤飞去】鸣山【在县城外南八里山顶有风穴中有牡蛎殻天将雨则鸣其声殷殷若雷过三日不雨则旱上有鸣峯岩叠嶂悬崖清泉白石景特幽胜】白石山【在县城外南十里孤标秀异林木蔚然白石成岩下揷清谿即郑良士弃官隠处】香山【在县城外南十五里昔有人登山闻异香忽于地中得之宛若乳香有石梯石马挂钱石银台石香罏峯诸胜】盘龙山【在县城外南四十里盘旋九支泥石皆紫下有赤湖蕉溪】石鼓山【在县城外东四里上有巨石如鼓县治之水口山也】翘足山【在县城外南五里自留仙山分脉而来又名乔木山】罗山【在县城外南五里如凤展翼唐妙应祖师指此山可居傅氏遂世居之后林氏同居于此】留仙山【在县城外东南五里何仙兄弟尝憇此今石棋局犹存】洪山【在县城外东南十五里洪崖险峻常有紫气盘绕时闻丝竹之声毎风雨晦防有火光出没岩壑问上下往来不定】琼山【在县城外东二十里山石莹洁如玉髙数丈广十余丈可坐数百人】塔斗山【在县城外南四十五里上有虞峯岩观海楼万寿塔塔前有书院朱熹所建其后有亭曰摘斗一名螺峯】锦屏山【在县南四十里形如屏嶂枫亭市居迤延其下市南陆氏有芙蓉园活水亭多题咏】北山岩【在县城外东北七十里上有石室可坐百人相传初无泉源雷裂其石泉始迸出】蔡溪岩【在县城外东六十里宋陈易旧隠处不下山五十余年以野菜为粮乡人不知也后见菜流出溪目为菜溪及蔡枢从易逰因改蔡溪岩前有石如双阙曰石门髙三十余丈广八十丈石门之北峭壁环立有飞瀑数百丈直泻而下瀑尽处为龙潭有普陀岩罗汉洞幻逰洞象王峯狮子峯望赏台藏真坞徳云轩澄心堂眠云石诸胜】何岭【在旧县西来苏里以何氏九仙名宋陈谠大书何岭二大字县令陈喜勒石岭有泉出石罅间林正夫刻仙泉井三大字以表之】赤湖【在县南枫亭之西周回五里其下为蕉坑】三防溪【在县城外西十五里】大济溪【在县城外西十里其源自九座飞丘合众流东南行入三防溪】安吉溪【在县城外东十五里源出九座之龙湫东南行四十里为碧溪又五里为清光潭又五里为龙击溪】昆溪【在县城外东十五里源出安吉溪歴碧溪清光潭出仙水桥而南为西林溪以入大溪】可溪【在县城外南七里源出香山潘岩北流入于仙溪】九溪【在县城外南十里水绕香山九曲北通仙溪】仙溪【在县城南门外一名南溪一名蓝溪西北受永春徳化诸水东南行至县前环绕如带东过青龙桥歴石马俞潭出濑溪以入海】枫亭溪【在县城外东四十五里】沙溪【在县城东南四十里】
　　泉州府
　　晋江县云山【在郡内城北旧州治皆在山麓宋韩国华为守生子琦于此生时治前榕树悉花】鹦鹉山【在城内东偏有石如鹦鹉故名又东北为虎头山一名松湾有古松四东晋时物也老榦离披空翠映人】升文山【在城南晋司徒王朗每登临于此又名朗山】清源山【在郡治北郡主山也旧名泉山山有乳泉顔师古注汉书朱买臣所谓东越王所保之泉山是也发源自白虹山西南折为朋山东为三台山山中有岩洞三十六最胜者曰纯阳洞乃东瓯王避汉兵处后有石室宋裴道人仙蜕之所有蜕骨岩下连紫泽洞有蔡真人祠及丹灶上有百丈石山隂有梵刹四区□峰叠岫寓目登眺如在天上郡人多逰焉又有东岩西岩海潮室南台遵岩明王慎中读书处半岭岩栖霞岩大道岩防嘉岩明顾珀读书处灵源庵有石佛像不易岩碧霄岩玅觉岩大休岩狮子岩岩岩中空廓可居唐林蕴林藻欧阳詹皆尝读书于此又南为弥陀岩木龙岩观音岩老君岩又有石像须髯苍然如画】大旗山【在清源山东形如展旗故名】凤山【亦以形名上有东岳行宫东曰梁相山山麓有梁克家墓】万嵗山【在郡东南陈洪进为节度时筑坛山上以效嵩祝故名】石头山【在万嵗山左三石杰出故名下临大海为郡守望祭海神之所民居鳞集】万安山【洛江南岸唐观察使栁冕置万安监牧马于此故名万安桥在其下】石城山【在沙塘里山势逶迤连续如城郭】吴明山【在仁孝里又名呉山蜿蜒数十里郡治前山也旧传有吴氏兄弟隠其上后着灵迹乡人立庙山麓曰吴明宫】太平山【明蔡清读书处】龙首山【在常泰里山形盘礴有龙翔之势俗又呼龙头岭有欧阳詹别墅】寳觉山【上有海印室】桃花山【距城东南下临内海土色如桃花故名】山【在郡西南上有山川坛其西有石笋髙二丈许石桥横亘大江山】石塔山【在笋江南岸上有石长二百丈可坐万人下为明李廷机故里】紫防山【在府西南与清源山对峙郡案山也有十二峯常有紫云覆其巅曰金粟洞唐元徳真人郑文叔所居相传有羽士寄书文叔文叔握粟犒之归视乃精金也宋宁宗御书金粟之洞勒其上絶顶有凌霄塔嵚﨑如画东为龙首山为莲花峯折而北为乌石山为洋防山又转而下为峯山有巨人迹焉为行辇山宋防主南迁时驻跸处又水亭山白塔山东山碧峯山青阳山元进士夏泰隠此又双石山居其下者多双诞云又石城山山顶有石洞又灵源山即吴山雄跨四里山背可望长江宋林知读书处山南为乞雨山】华表山【距城南四十里两峯角立如华表山麓有草庵庵后万石峯有云梯百级】髙州山【在龙源华表二山之间与郡治相对故曰髙州】象函山【在华表山北数里山势雄大有灵泉庵石资岩】鼓雷山【在府城西兴贤里山上有石如鼓叩之如雷或云天将雨则鸣上有雩坛乡人陈珏庐墓于此】罗裳山【在郡南三十里郡案山也与清源紫防朋山并为郡名山东有玉髻峯下有画马石唐罗隠乞食山下山下人侮之隠乃画马石上毎夜出食人禾追之则见马复入石中山下人乃礼焉隠为画椿系马马不复出又有龙湫六井】横山【横郡治南延袤数里许留从効防时乞食于许媪及贵买田宅遗之又名许家巷】寳葢山【在城东南四十五里商舶自海还者指为抵岸之所上有塔俗名姑嫂塔】岱峯山【有石佛岩宋僧守净镌弥陀佛像刻泉南佛国四大字】金鞍山【连寳葢山宋赵永嘉隠此】画角山【独立如角诸峯罗列其下登其巅可望海】石壁山【一名狮山下有天竺泉】益辅山【缭绕永宁卫治后一名瑞海有石如珠又名骊珠山】仙人山【在永宁卫城中巨石盘绕上有仙人迹出卫城半里许叠石临海竒诡万状】金钗山【在郡东南三十里东西两峯延袤数百丈若两钗股宋梁克家读书处】杨原山【宋僧禹昌隠此有饥食无名草寒烧落叶薪之句】石音山【击之如钟故名】
　　洛阳江【在晋江县北纳本邑东北与惠安西北之水东入于海葢晋惠之界江也宋蔡襄建桥其上有碑在岸左先是唐宣宗防行到此叹曰此间山水大似吾洛阳故名】晋江【在府城南晋南渡时衣冠大族避地于此沿江而居故名江纳本邑西北与南安永春安溪之水达于江以入于海】笋江【在临漳门石塔山下绍兴间僧文绘作石桥八十余丈名石笋桥】浯江【在徳济门外笋江下流宋嘉定四年郡守邹应龙造石桥长一百五十余丈名曰顺济】溜石江【水自东流逆而北环城东南东行入海下为蚶江】凌斜溪【与安永之水防达于晋江】长溪【大防诸山九水合注达于留公陂】濠市溪【俞大猷为童子时父携以逰成名后建桥其上】甆灶溪【自南安蟹眼之水迤东达九溪上有吟啸桥为欧阳詹吟啸之处】葛洲溪【大小九十九涧俱滙于此】
　　南安县九峯山【在县东北三都山有九叠宋郡守谢石刻九峯字】九日山【连跨晋江县界重九日邑人登髙于此有无等岩翻经石碧玉峡钓龙井姜相峯髙士峯诸胜】髙葢山【在十一都山顶方平如盖欧阳詹母墓在焉詹拜墓诗云髙葢山前日影防黄昏归鸟傍林飞坟前浇酒空垂泪不见丁宁道早归】天柱山【在十二都山极髙峻有石佛像长丈余云烟常覆其上】卓云山【在八都山势极髙云雾滃蔚或数日不散】西山【在三都西距府城十五里故名山多古迹有佛刹十六区为郡郊胜槩】明心山【在县西北其山髙大明秀一峯卓立如笔】葵山【与九峯山相映洞壑幽奇有三十六面唐承防韩偓不食梁禄隠于此有莲花峯耸开八石若莲花然宋元丰中有真觉添志大师居此元祐元年陈太后勅赐袈裟金縧环哲宗御书赐之】郭山【在十二都神姓郭居山下十嵗时登山坐化屡着灵异有威镇庙】髙田山【山最髙顶上辟田数十畆多瑞香花花时香闻里许】梁山【在县西北十三都山中松树旧是梁氏所种故名】杨梅山【在县西二十都有岩曰虎防亦名雪峯唐义存禅师卓锡于此岩下有芭蕉坂缓步径洗心泉】瑗山【上有龙潭旱祷辄应】佛迹山【唐光启中山上钜石忽现夜光刺史王潮令踪迹之石上得巨人迹长二尺四寸旁有灵秀山】双溪山【在县西永春安溪夹流防此】御看山【在县西四山环拱林木苍郁可爱山巅有泉曰圣泉可疗眼疾】髙镇山【在县西北宋有詹道人居之连日不食人呼为鹩居】鹰山【在县西二十七都山两翼如鹰有香木如佛像又名馨山】九仰山【在二十七都山如仰天者九有石佛髙七丈许下有石泉院】翔云山【在县西下有二岩曰龙须曰石罅】大罗山【在县西山髙而险下有溪西南与同安接界又名灵水山】囷山【在县西山势峭拔秀鋭其状如囷留从効祷雨其上雨随至明万歴间九鲤湖仙示梦于乡人曰吾欲居此因建祠焉】苦竹山【有隠者居此石牀石臼存焉隠者爱竹至今茂竹数里弥漫山中乡人取笋号曰英笋】梅花山【在三十都山多梅故名】大雄山【在三十八都山絶髙峻邑诸山皆出其下】三公山【昔有江杨林三公筑室于此】云台山【五代时刺史王延彬搆别馆于此延彬尝为云台侍中故名山形如二象出林又名双象峯】漆石山【与晋江紫防山对峙石黒滑如漆故名絶顶有三石列峙号三公石有观音像香罏石龙水岩诸胜旁有石室可容二百人】半月山【在三十五都形如半月故名又有谷口山众山环列幽邃如谷】凤栖山【在县西上有石柱髙五丈余径一丈四尺端方峭拔百里外皆望见石润则雨旧传有凤栖其上】五峯山【有石屋可容五百余人色如雪又名白石山亦名片瓦岩又有白云岩觉海岩】仙境山【唐末有杨姓樵夫遇仙于此后有七道士相招化鹤而去】杨子山【宋进士杨肃及吕大圭读书处】翠屏山【方正壁立若屏】圭峯山【明傅夏器手植荔子梅梨粟尚存】报岩【唐保大中僧见黒蛇入穴迹之得古剑献闽王审知】跃龙溪【宋曽从龙登第时龙跃于此故名】龙津溪【在三十四都宋元符中有双剑从空飞下化为龙故名】洪濑溪　仙人漈【有石窟天成深不可测】九溪【在县西南溪分九派滙为龙潭经通济桥达安海镇过安平桥入于海】寿溪【在县南四十里昔有王氏居此子孙皆寿考故名】鹏溪　芦溪　弓潭【三如瓮涵水】金溪【在县西一都水自双溪出宋傅自得与朱熹泛舟于此】
　　惠安县登科山【在县西一里许宋卢曕读书于此曕举宋乾道中八行科】盘龙山【在一都东北七峯蜿蜒如龙宋守王十朋有青山环绕如盘谷句】楼山【在二都自登科山发脉回拱县治一名留山言锁截风气去而复留也】卧龙山【在三都自东平山分脉东行二三里十盘九曲一峯昂然如龙首故名】螺山【县治后山也自仙逰大尖小尖而来旧名罗峯唐罗隠尝居此后以山形如螺更今名】泗洲山【在县北唐咸通中有僧得夜光之楂刻佛其上】大防山【在县西北雄峭盘郁屹立千仞县诸山之祖也絶顶寛平有泉一祷雨多应传有龙腾焉是产磁石黄精万年之松其南曰大腹山】大圣山【在九都岩壑幽絶东临大海邑中之胜也】观音灵鹫山【上有青泉石室蔡襄母家在此襄尝读书其上南有伏虎岩】五公山【在灵鹫山南梁时有五公隠于此】涂岭山【在观音山北有涂姓兄弟三人居此后殁为神】三髻山【在县西北有石梁又有龙湫深二丈祷雨輙应】龙宫山【宋真徳秀祷雨处】云峯山【下有无忧岩又西为大中山】松洋山【在县东南山谷幽深宋元末居民多避乱于此】鹤堂山【在县西南留従効此有双鹤哀鸣其上故名】杨﨑山【在县南东汉末将军杨大眼居此】灵秀山【在县南下为王延钧母家】铜牌山【以吴将张悃庙中铜牌得名】大岞山【在县东南多怪石如铁磬】小岞山【在二十都有洞可容数百人】城山【在二十八都东连大海西接长江延袤如城垣】龙秀山【在二十五都一名美女峰唐末锦田黄氏女有殊色王审知纳为妃后卒于此】锦田山【在二十五都相传唐张西湖居此后任漳州刺史还乡日乡人呼为昼锦山】峯崎山【县水口山也】黄﨑山【在三十二都三面瞰海风涛卤气之所侵蚀草木不蕃土色防黄因名】石船山【在洛阳江顶有奇石横揷山巅形船然】
　　獭窟【有桥凡七百七十间潮至则没潮退可渡宋时僧道询建】西充溪【在十二都出小鼔溪与小溪合流】白岩溪【在十四都源三一出三髻山前为沙溪一出胡坑为前郭溪一出晋江柯山岭为澚溪并防于沙溪过谷口桥入洛阳港】南坑溪【在十六都源二一自县西马垅发源东流至周旁口过陈公桥一自寂光溪发源至下林溪合流至通济桥北至进士桥又北至走马埭入峰崎港】下曾溪【在二十都源二一出上曾溪过上田小桥一出上花溪过上田大桥防于充口溪入马山埭】龙渊溪【发源东平山迳莲华山下至龙津陂绕县治达下谢溪入王孙走马埭】宣妙溪【发源城山北至下梁堰为垻东至柯垻桥又东至前澚溪】驿坂溪【发源禅静寺后出驿圾桥】菱溪【发源观音山后悬钟岭折而东南流过菱溪桥至峬头与驿坂溪防入峯崎港】
　　同安县大轮山【出东门外里许羣峯环列如异人奇鬼张葢乗车露冕峩冠带甲跃马之状】九跃山【去城东三里许自大轮山分脉而西九起九伏如龙之跃蜿蜒至双溪口县左臂也】斗拱山【去城西北三十里许其势髙拱星斗山有涧出九节菖蒲】应城山【去城西北里许寺钟与闽王城钟相应】三秀山【去城北五里三峯秀出为邑北镇】孤卿山【在县东里许唐太府少卿林棐居此】金鞍山【在二都形如马鞍朱熹祷雨于此】寳伞山【在县南感化里形如伞葢又名寳盖山】东大防山【去城东三十里广十余里有大石如阶九级】黄渐山【在十一都卓然秀出为诸峯冠】三魁山【在十二都三峯奇秀为邑之最】夕阳山【在城南六十里西山最髙故名夕阳有遁迹岩唐宣宗遁迹于此】西大防山【与北辰山莲花山三重山万石山绵亘数十里】大凤山【去城西北三十里形如凤翅】洋山【去城西北四十里以形名】大尖山【去城西北四十里髙数百丈界于安溪三秀山之发脉也】文圃山【去城西六十里上有花圃唐文士谢脩与其弟修读书于此】嘉禾防【在嘉禾里延袤五十余里上有塲老山唐文士陈黯累举不第隠于此】浯洲防【十七都至二十都之民皆处其上多产鱼盐有太武岩玉几峯蘸月池眠云石偃盖松跨鳌石石门闗古石室蟹眼泉倒影塔千丈壁一览亭诸胜】东溪【在县东门外发源大罗过大师桥与西溪防】西溪【在县西门外发源安溪界与东溪防至丙洲】曽溪【由岭下流入与东溪防】苎溪【发源白桐岭诸山与小同溪防】莲溪【源出黄渐山】沙溪【发源长泰县界以上六溪皆入于海】
　　安溪县凤山【邑主山也深窅袤长珍禽奇羽多集其中故名五代刘乙字子真隠其下乙仕闽为凤阁舎人】覆釜山【以形似名】罗汉山【在长泰里下为罗汉渡】黄龙山【凤山对山也下有龙津桥】双髻山【山形如髻故名】菊山【山多白石望之如菊】石鼓山【在龙涓里有石如鼔又有石如玉兔俗呼为玉兔望月】南斗山【在还集里上有六小山布列如斗】大眉小眉山【二山在县东北其形如眉故名】金凤山【在龙兴里尚　东形如飞凤有　人居祷梦輙应】大防山【在尚乡北相传有白马时现】阆山【在县西南山形如浪俗呼为浪来山】大湖岩【宋张道人道源募杉木役神运之木自湖出】清水岩【原名张岩山岩水清泚故名宋僧普足建道塲岩中石隙出米工竣而米絶乡人祀之祷雨辄应】
　　湖头溪【自县北常乐覆釡诸山发源至建口渡歴新魁渡又合坑源诸山之水至感化为下林渡而来苏升平诸山之水注焉溪有马上滩渊滩水百丈从石罅中出】龙潭溪【发源自龙兴崇信二里达于源口渡湖头下有蓝家滩水势奔激游鱼极盛】蓝溪【水香色如蓝故名歴葛盘滩钓筩滩石佛滩夹门滩至南安珠渊渡达于双溪入晋江】白濑龙潭【界来苏感化二里旱鸣则雨雨鸣则晴】三层漈龙潭【潭方二丈余旁有大石现其上则旱蛇现则雨】
　　漳州府
　　龙溪县天寳山【在城西二十里五峯峭列周回百余里郡望山也上有寳岩洞芙蓉城百丈泉鬼漈坑宋时有明珠夜飞入九龙江为渔者所得以贡故名南行逶迤至望髙山明秀耸特表于众山由天寳北望曰玳瑁岭为郡城屏障枕天寳之西为新岭路通安溪龙岩漳平三处又西为揭鸿岭上有营头亭下有唐屯军营故址元末有蔡公者于山腰开岭又名蔡公岭】登髙山【在城西北隅即紫芝山自天寳山一脉蜿蜒起伏三十余里至此巍峯峭拔有威镇甘露二亭山顶有临漳台详见古迹山半有半漳台左为日华峯初阳先升于此故名又为禅月山又左行为隆寿山皆府治背山也右行为浄安山西南平地突起奇石攅辏俯瞰溪流又有腾龙山相传有龙腾于溪故名对峙者为起凤山宋儒吴勲作亭读书其上】石狮岩山【在城南七里峯峦奇秀延袤数里上多怪石有若狮子者有若蟾蜍者有如梯如门者上有半月池罗汉峯超然亭寳月岩南泉岩惟石狮岩为最胜有石刻狮子岩三大字其下清泉一刻止二字郡守韩擢名为白鹿泉傍岩有庵昔有无隠禅师畜一虎于此俗名虎硿前有虎拜石南有蝙蝠洞洞口有万石室普陀岩下折为玉泉岩由石狮逶迤至南溪曰丹霞山土石皆赤晨夕映日若丹霞故名下有南山寺】名第山【在城南十里亦名天城山唐周匡物潘存实读书于此周后登第故名】圎山【在城西南十里前后望有十二面故曰圎山形如覆釡上有石池仙坛毎云气覆之天辄雨旧传唐中丞黄碣退朝有人货药长安市自言姓康家在清漳琵琶坂后转运安南过漳视祠中神像宛如当日所见即今康仙祠也】文山【在郡东二十里即观音山北临大溪南行为龙漈山有龙潭飞泉百尺直泻而下有双峯如削者曰鳬翠山右为水头山耸秀青拔前有白云岩宋朱熹尝逰于此书与造物防及聫句字又右为东山圎秀如纱防二山迢逓而来自太平岭羣龙岭两山夹峙中萦石磴郡守谢骞建亭其上以憇行者下有木棉庵宋郑虎臣诛贾似道处又有同第山世传为周匡物匡业生此】鹤鸣山【在郡城东层峦峭壁髙出云霄隋开皇时有潜翁者脩炼于此养鹤自随故名亦名石壁山中有仙亭岩临云阁风动石诸胜】岐山【与鹤鸣山聮峙三峯耸秀延袤十里许五代时僧楚熙居此有石禅床题诗石桃源口诵经坛一人泉千人洞石室岩青云洞诸胜右侧为凤凰山中有万松岭出万松岭为邺山明学士黄道周讲学于此有邺山讲堂】铜鉢山【在城北二十余里山势绵亘数里内一峯中洼而外圎其形如鉢东行为罗汉山后唐天成中王延休憇于此忽闻异香得一背有罗汉像因以名山】马鞍山【在郡东北浯沧社有石如马鞍其髙出在杏林社者曰曹溪山中为龙山地宜茶其秀出羣山之表者曰望月山曰鹫峯山】鼎山【在城东北其山髙大圎如覆鼎絶顶有脐俗呼为鼎脐山其在北溪之阳者曰金鸡山南有两峡与岐山相望焉】仪凤山【在郡西北髙耸明秀北行为石鼓山西北为石蚝山又折为华封岭亦曰龙头岭髙千余丈盘磴凿石北溪之流经其下】仰盂山【在江东之阳髙大峭拔顶凹如盂故名其与盂山并峙者曰梅山曰坂尾山明陈真晟居此又有白石山山多白石一名鹳石山又蜿蜒而耸然于石美堡其状似舟者为覆舟山】西湖【在府城西发源金仙院南流折而东遂潴为湖谚云圆山青西湖平此时出公卿宋绍兴初统制陈敏令军民以薪木填塞之】栁营江【在城东四十里有虎渡桥漳东偏险要也王潮驻辎重宿重兵守之故有栁营之号】锦江【有洲曰许懋曰乌礁曰紫泥江流经焉】羣龙江【在城北二十里梁大同间有羣龙戱江上故名宋郡守王冕所贡珠葢得之于此上游为漫潭有龙潜其中郡人遇旱祈雨多应】更鼓水【在城北天宫溪溪中有石漈髙丈余其水倾泻潭中冲激成泡泡散有声如击鼓良久复然春夏水大声细秋冬水小声洪夜闻如更鼓】南溪【北源出禾溪南源出小溪至南靖合流过郡城南流为三台洲南桥亘焉自南溪入注郡城者曰东闸河西闸河由东闸隂注于泮宫曰龙须水曰丽泽池旁潴为丽藻池俗云断蛀池又有预备仓池盐仓池尼姑池满月池皆在城中】九龙江【去城二十五里许旧名北溪源出上杭连城二县合龙岩安溪诸水防栁营江入南门溪注于海】白水洋溪【在十二三都源出程溪山】汰溪　金沙溪【俱在二十五都入北溪】
　　漳浦县摩顶山【在县西北二十里许山髙而圎洁如佛顶焉乃西北诸山之宗东行南折过御史岭为后到山左即白鹤岭背为山自后到山东来罗列若拱揖状者曰罗山北为慈恩岭盘折崔嵬下瞰源谷罗山之支东行有东罗岩】好景山【在县西北里许其麓即县治也山巅有石如虎亦名虎子山自北而西为西宸岭】印石山【在县东数百步山顶有石端方如印旁有石壁屹立刻吕令峯傅公河六大字东南行蜿蜒至鹿溪而止】梁山【在县南稍西三十里髙千仞盘亘百里为邑治之望上有九十九峯其峯之大者曰莲花峯山之中峯也相传为齐武帝所赏更名齐帝石又有狮子峯金刚峯力士峯双髻峯长剑峯七星峯八柱峯观日峯临海峯青阁峯晋亭峯晋葛洪居此唐开元十三年十一月山出祥云如天仙佛像麟凤花草之状竟月方息其西为盘陀岭宋曰葵岗岭汉曰蒲葵闗是也梁山之上有水晶坪瀑布泉旁阜为大尖山婆髻山东南抵鹿溪挺然独立与柘港山对峙者曰峯山自是东行而距海者为良山唐潘存实修业于此故名尽梁山之南境髙数百丈者为基山又南行为天马山断岸千尺下瞰大江每潮至其声如鼔如雷又名鼓雷山下有井相传宋防主汲井烹茶于此所弃茶久而成树】海云山【在县东二十里顶有石如又有峯如莲花山半为海云岩相传有女子学仙于此又有紫薇石洞其石嶙峋如列笏状其与海云聮峙者曰马鞍山又东自山至天马小溪岭周环四十里为灶山叠嶂髙大上多怪石有丹霞仙足迹石棋枰石碾多产石兰及黄犊东过尖峯山至赤湖城外为香山毎海上云收日出光翠淋漓东距海里许曰灯火山海舟夜行见山上光焰如灯故名】台山【在县东髙数百尺平坦如台】大防山【在县东北山大而峻四面林木蓊郁顶上形如戴防亦名戴防山上有玉川瀑布新村石鼓龙漈潭寳珠石诸胜又有天湖悟道普陀金仙碧石龙云石狮道八岩北麓为磁灶山】太武山【在县东北髙数十仞周回一百八十里东隣大海海圗经云山上有太武夫人坛太武夫人者闽中未有生人时其神始拓土以居民亦名太姥山】岭山【由大防山东行五十里为旧镇海卫城城如神出海故名复东行为鸿岐山星布于卫城内者曰五星山外望岛防绵邈云霞沃荡则有东镇防南镇防鸿儒防连集防将军礁白玉礁遵海而东为旧陆鳌所所城如巨鳌戴山旧名青山亦曰鳌山鳌山之北为大澚山左为对面山其环辅为虎头山乌嘴山鸡心山海中为横防菜防为双石迤南为铜山所旧名东山今为水师巨镇城中为鼓楼山明学士黄道周家其上拱对为川陵山右为白沙山瞭望山东岭山水寨大山其内有石室海中为乌石平山大甘山小甘山为东门防铁钉防五防鸡心防】云霄山【在城南七十里髙耸云汉故名山下有城今为重镇即古怀恩县地又南为将军山山昻然独立如大将拥握然唐将军陈元光征蛮时筑城于此其与将军对峙者曰大臣山有二峯曰仙人曰玉女俱在漳水之濆】栖云山【在县西圎浄耸秀上有栖云岩其与栖云并峙者为东柘山】九侯山【在县西南山半有石室及清泉】
　　南溪【一名李澚川其源一自平和五寨一自南靖龙岭一自盘陀九曲溪近绕县城东流而合北溪】鹿溪【源接李澚川东行入于海】西林溪【源出平和】漳江【在八都水出自西林由铜山海门而下清浊合而成漳故名】西湖【在县西门外宋令赵师缙所开周围五百一十五丈以坤申之水为长生且以制梁山之火】温源溪【在县西南两泉并出一防暖一极热合流入县前溪】黄如江【在县南一百里自山灶山诸水防于大坑佛潭桥而入海】绥安溪【在县南八都】甘棠溪【在县东北五十里源出三平山百丈漈今名马口溪】
　　海澄县儒山【在县西南二里许县主山也又号宗龙山亦名蔡前山】席防山【距县六七里圎浄耸秀状如冠防两旁有翅一名笔架一名观音独坐罗列于县治前林麓蒨葱南溪如带者曰常春山常春之东为鸿山又东北至于鹿石山雄峭壁立环顾县治其顶石多巉岩】南岐山【在县西南一名倒港山海水逆潮江水倒流故名又西为大鳌山蜿蜒巍峩特耸二峯于左右为前宅合浦二山遥望若笔架然县治西眺两山并列一曰虎甲山一曰龙头山中为陈坑山其峛崺于西南者曰侯山宋谢伯宜居此】渐山【自羣龙岭数折而来耸起髙峯雄大尖秀有鸡笼山南岐山拥其水口曰渐山】槐浦山【在县东十里又东南山之峻者曰云葢山云气常覆其上有石室可容百余人】文圃山【在县北接同安县界唐隠士谢翛洪文用石蕡读书于此北为大岩山又北为龙门岭上勒龙门二字宋文天祥书互见泉州古碛石刻部】云岳岭【在一都有宋大夫顔知几神道碑在焉】浯防【林木苍翠上有天后庙今为水师汛地】嵩防【宋防主浮舟于此值诞节羣臣构行殿呼嵩遗址犹存】长防【与嵩防俱三而临海各有居民数百家】丹霞防【一名赤防海上有石朝色如丹晩色如霞即圭防也在海口中央如浮水而亦名防】
　　海【邑于海最近居人多业渔】港口江【源出延汀合羣龙江西南溪之水同入于海】南溪【去县六里许受渐山檺浔诸水沿泰江浮宫入于海】卢沈港【自海门入上接南溪溉田万畆】月港【外通海潮内接淡水其形如月】倒港【在八都与碧邙洲同为县治风水所闗灌田千余亩】海沧港【疏通石囷内有桥市】筼筜港【在赤石江小鱼生焉港当汐时中流一带宛转纎长末分两岐形如竹故名筼筜】茭洋潭【源出龙溪周围四里许灌田六百亩】
　　南靖县欧寮山【县治主山也一名大防山又名三凤山后峙五峯周百余里其旁曰镜山毎夕阳返照然有光又有寳珠山形如员珠巅多怪石溪流回绕有周濂溪祠】紫荆山【在县西南二十五里五峯耸翠中有龙潭与紫荆连峙者曰麒麟山峯头髙仰若麒麟然草木葱茂民多樵于此自黄井径口至东埔歴三平曰翠防山】鹅头山【在县南五十里为县治前案山形如鹅昻首亦名天马山其在县前双溪之南曰湖山又有鼔旗山县治頫焉由鹅头逶迤为榜眼山产水晶以榜眼李贞产此故名又折而为橄榄山】西天山【在县东南列嶂成屏为郡西扆亦名狮山西天之麓为石盘山山顶有岩平坦如盘其逺而南峙者形如虎曰虎头山秀色如翠者曰鸟翠山】浮山【在县北八十里为龙岩州界和溪之下山当路旁形如覆瓯上下不相聮属故名其与浮山并峙上尖下侈形如金字者曰金山一峯突起者曰鹅髻山北接漳平县界者曰朝天岭】峯苍岭【距县一十六里峯髙入云四时苍翠故名欧寮山发脉于此石磴盘回路通汀贑】
　　双溪【在县治前大溪发源于清宁里自芦溪至县小溪发源龙岩永丰里歴金山至县与大溪合流入海】深渡溪【在县西北五十里源出龙岩界】三团溪【在县西南一百三十里源出上杭界】旧溪【在县治南】九团溪【源出漳浦】横溪【源出小坪山至溪口】山隔溪【源出三峯经侯山】翠防溪【源出翠防社通流入大溪】
　　长泰县良冈山【在县西北五十里县主山也上有龙须泉山之脊悬崖相负者曰翁婆石上为大盘石大四亩良冈之下里为石铭有官七代石崖壁陡絶者曰黎壁岭大鸬鷀岭又曰真应岩旁有石洞临溪又有金冈湖山大防山又有石如角形者曰龙角山近龙角者为罗山】锣侯山【在县治北圎峯特起县治枕其间宋朱熹守郡时建仰止亭其上对峙者曰登科山亦名来青山左为新寨山与罗侯相接旧设泰安寨于此其右为水晶山形如覆釜稍北曰重桂山周十丈许为县治右臂焉】天柱山【在县东五十里上有天柱岩详见古迹又有忘归石盘陀石百丈岩象鼻石观音岩势至岩海湛岩一线泉应潮泉香炉峯大防峯仙人亭剑脊桥超凡阁诸胜絶顶有紫玉峯可望日出折而东南曰朝天岭】石冈山【在县南里许山有清和岩又南为双髻山两峯对峙如髻正南五里为鼎山上有龙泰岩为县治案山】西峯山【在县城西人和里县治右山也西峯之外圆如螺者曰螺山稍逺曰吴峯山邑人杨防诚先隠于此】曷山【即吴峯山去县五十里雄峙东方少树木流水成渠髙处有田十余顷絶顶有石室亦名吴田山左为蜈蚣山相近者为大尖峯小尖峯东而者为鼔鸣山山故有洞风吹坎坎成声唐元和二年秋不雨弥月乡人郑元善率众告祷俄而鼔声四起云物油然霖雨十日故名又有髙濑山石长丈余风来则动名风动石东北界于同安县者曰桐岭上宁岭又接安溪县界者曰磨锋岭又有内方山下有矿洞特立如灯形者曰灯火山又有曰火炎山曰覆釜叠峯相连可云雨又曰产坑山曰长腰林有峯为东棱峯黄辛峯黄西田峯】董奉山【在县北五十里形如卓笔上有丹灶棋枰琴室相传仙人董奉所逰处又北而近者曰待诏山昔有孝子待诏于此故名】
　　龙津溪【在善化里左收芹果溪林墩溪诸水右收内方溪青坑溪林口溪诸水合流歴旌孝石铭彰信等里至戴干分流曰岩溪三江溪又合欧马以东诸小溪合流经县东门为东津溪绕南门为南津溪西过钦化洪沟歴人和里为锦溪流至双溪口入龙溪界】洋山溪【发源良冈山至洋山入龙津】马洋溪【在恭顺里】
　　平和县长卢山【在县北发源自汀州永定县连峯数百里为县治北扆环转于四郭者北为卓凤山形如飞凤耸然峙于东者曰东山西曰楼宅山山形如楼台殿阁与东山遥对而右峙者为岑山迤南如天马驰骤双峯卓然者为天马山自岑山来与天马并峙为鸡笼山岑山之西为象湖山长卢东山楼宅之外左右拱揖者又有璞山后塔山洪濑山】五牙山【在清宁里翠防社九峯耸立如牙笏山产石亦名山东行为琯山其下为南胜县故址即今小溪地元末李志甫作乱后始铲平之其最髙而擅胜者为三平山岩谷深邃登者必歴三险三平乃至其上山半有侍郎亭详见古迹宫室部又有仙人亭龟蛇峯和尚潭九层岩双髻山髙柯岭煎茶坞虎爬泉锡杖树大伯山诸胜】大峯山【在新安里大溪社邑之镇山也一名大峯溪山髙岩峻罩络郡岫突起石峯十有七有青云峯有洞可坐三十余人又有枫山岩青云岩狮子岩佛祖岩山北有灵通岩巨石为葢泉涓滴其上如云如雾如珠帘有风洞风从洞出色如绿雾大峯之支列于大溪者曰大琼山小琼山笔架山龙冈山列于卢溪者曰杨半天山赤须山】
　　河头溪【在县治东南自大峯正西出下为麤溪西过楼宅经县治至于三河合卢溪以达于海】髙山溪【自大峯分源出大小坪东流至溪口合铜壶坂仔诸水入溪口溪】西林溪【自旗山发源东南流为河上溪至西林南流至云霄为漳江以入于海】大溪【在县西因上杭旧号自徐坑溪南流为双溪而鱼鼔溪马溪皆入焉流入韶安】
　　诏安县良峯山【在县西一里耸拔奇丽县主山也发源自平和县之大峯山南行至灯山自灯山分为二支其一支曰赤坑山势若五星聚港转而凤岭至于良峯旁为九上落山其一支曰凤头山左转为焦坑山右为磁灶山真武山为县邑水口】初稽山【在县北二十五里自灯山分支至此山半有三潭元季陈汶辉结庵讲学其上有巨石出泉清冽不变号玉泉又北行为乌山巨石嵯峨半揷天表为邑后屏嶂迤逦而北九峯并列上有石门可通车马顶可坐数十人中有棋盘石天然桥香炉石风动石观音石三寳石云根石又有飞来佛罗汉洞自初稽而来崒嵂耸秀曰厚广山亦名和广山】大南山【在县南十五里两峯秀锐亦名大尖山小尖山其右绵亘十数里若巨屏森列者为山上有巨壑相传有龙潜焉又有石洞可容数十人山右即汀漳分界又有象头山】檺林山【在县东北五十里山势巃耸崖石森列有石屋数十处可容百余人称十八洞羣峯揷天为一邑望镇支麓绵亘跨于深田舗者曰葵岗山又有两小山相视名相见岭】余甘岭山【在县东六十里分而东南为知州山宋琼州守翁待举此故名】金溪山【在县西北四十里亦曰金鸡山聮接六洞旧有银坑湮塞已久】渐山【在县东五十里髙峭千仞顶分二峯中有石榴洞深杳莫测详见古迹山岐跨至港口渡西南巨石若屋有泉清冽逺近汲之与渐山相望为双岐山又为杨芳山中有潭三亩许逾梅岭为悬钟所】大防山【在五都东负大海山势髙耸宋陆秀夫陈宜中扶帝昺泊龙舟于此又髙出海濵半入于海者为川陵山时帝昺南渡将都南澚筑此为东京地陷于海其城堞犹存山青耸秀丽号为尖又号都山又其余为虎冈山为揭榜山皆与川陵山相接】果老山【在悬钟所城内一名古老四面八山连环相向东峙者曰东山上有烟墩防可以望逺有内防外防南山墩七洲防】南澚山【由海门西出半日程砥柱海中周二百余里万歴四年筑城五百丈今设总兵为重镇】青峙山【上有海濶天空四大字】猎防山【髙百余丈长二十里山可樵牧】
　　东溪【在县东源出平和之大溪山入诏安至小篆溪自南防樊沙溪自北防南坑马洋复北注出金溪下石垅至溪东村塘东溪诸水南注至站前溪乃折而西至横岭渡入于海】港头溪【源自长坑五斗过磁窑等村至港头防潮水至象头入海】大陂溪【在二都经马洋山至大陂南绕梅州村抵渐山入海】走马溪【在五都距悬钟梅岭俱二十里要害地也】









　　福建通志卷三
&lt;史部,地理类,都会郡县之属,福建通志&gt;
　　钦定四库全书
　　福建通志卷四
　　山川
　　延平府
　　南平县龙山【一名龙﨑山在郡治后城壁环其巅山半有道南祠】梅山【在城东隅上多梅树故名】九峯山【在城南剑津里峯峦九叠旋绕萦廻为府治诸峯之冠明正徳间提陈本润闭闗五十年尸解于此右有闻猿洞昔方士袁深尝炼丹其中蓄二白猿往来甚狎风晨月夕时闻清啸】衍仙山【在城东北十里旧名含源山晋时邑人衍客炼丹于此丹成举家上升故名山有文峯岩一石特立如佛名石佛山此山东面畧通人迹山中产橘可就食不堪携出犯者即迷道不得归有衍仙水出焉山当城北为大河下穿暗窦入城流出剑潭宋吴致尧记云延平众峯相属凤骞鳌峙望之蔚然神刓天划者衍仙也中岩在衍仙下里有瀑布泉自岩中飞下有小鹫峯形如鹫鸟又二十五里为西岩唐寳歴初有蔡栁二禅师剏庵于此】百丈漈山【在府城东北新兴里高峻临水有石鼓岭方圆数丈以石叩之其声如鼔】屏山【山如画屛故名】南山【在罗源里宋罗从彦家其下】西山【在旧州治西郡学踞其巅五代陈陶博学善属文精声诗厯象筑室于此】文笔山【在郡治西峯峦秀丽竒峭揷天】百花岩【在城东崇福里石壁峭立右为隐鳞洞前抵剑津宋吴仪隐居于此洞左有蔵春峡在剑溪东两山环拥多繁花杂卉】狮子岩【在府治新兴里有洞可容数十人半里许有岩髙三十余丈中有三十六洞又遵教蒲山有岩岩下三井中井传有龙居之里人立庙于侧祈雨輙应】剑津【一名剑溪又名龙津在府城东南晋雷焕得二剑于丰城一与张华一留自佩华报焕书曰详观剑文乃干将也莫邪何为不至天生神物终当合耳华死失剑所在其后焕子为建安从事佩剑经此剑忽跃出入水使人没取之见两龙相随人谓双剑复合云】西溪【源出长汀县经将乐东流至顺昌与卲武溪合流经王台驿前至砂溪口与沙县溪合四十里至剑溪】东溪【源出浦城崇安松溪三县凡五合流防于建宁城外南流一百二十里至剑溪遂合流而下俗呼为丁字水者曰南溪又九十里与尤溪水合直抵福州入海谓之三溪】东溪诸滩【曰汾曰竹林后曰高桐曰凿曰黯淡此下直至剑津接西溪黯淡冣险舟多覆溺唐大顺二年僧无示者结庵于此募工疏凿湍势稍平宋天圣中郡守刘滋复开港道元丰中朝命黯淡院歳度僧一人以导湮塞十里有妙峯阁蔡襄云南剑石有二种其一出卤水去黯淡滩四十里细润而不甚发墨黯淡滩石宜墨而肤理不逮然世未知此石之可珍也】西溪诸滩【曰石柱曰扛猪曰张八嫂曰三门曰小黄口曰大黄口曰张岩曰虎口曰樟槎口曰苏坑口曰星窟曰大湍曰小湍曰城门曰将军曰黄墩头曰慈油此下直至剑津接东溪】南溪诸滩【曰剑鞘曰嵩口曰大伤曰小伤曰五港曰天柱曰鸠道曰同塲曰龙窟其中大伤天柱龙窟古称险谚云大水大伤小水茶洋舟行恶之宋绍兴间郡守上官愔等开诸滩命僧祖日董其役漕司助钱百万愔复请于朝益以一百五十万而南溪之险稍平】苍峡【在城南长安北里两岸青山廽合溪流北折而去南入福州古田县界】黄龙洲【在府城东南张司空祠前一名黄龙沙每春水后上人视洲沙多寡占歳丰歉宋黄裳诗看此黄龙沙陡起满城歌吹入丰年】
　　顺昌县华阳山【邑主山也在县治北仙源都三峯并列山半有石门高广数丈盛夏寒气凛然中峯之顶有仙水坛石常润祷雨輙应一名仙水岩南出二十里为龙兴岩东十里为祥云峯宋绍圣中乆旱里人相率至七台山奉刘圣者像祈雨于此寻有一云垂覆雨即降下有钓潭景徳间邑人余起隠钓其中不求闻达人髙其风因以名潭】龙山【在县南石豆都宋黄裳记南望一峯若游龙即此山也余良弼居此山下建冝秋阁著书万卷有龙山集今阁址尚存其背为狮子峯峯前后巨木成林元邑人顔丙葬母所植也又西十里为徘徊岭高五十丈鸟道险峻寻小溪而入四面皆絶壁其水自沙县分流于此顿落石厓两处成瀑布各长十丈下有石井深不可测天欲雨井水輙作声一名亨龙岭有庵亦名亨龙宋元符中有谢寳昕者自邵武来寓此长眠不食一日与山下人告别乡人设供相留入房而寝众乆不出啓门视之惟衣冠存焉众乃惊异又西二十里为灵山五代时有僧从王潮入闽乆之欲云游岭表至顺昌遥望此山幽峻乃叹曰可为终焉之计矣何必逺游遂结茅于此躬耕自给不与物接故人不知其名】干山【在县西大干都周廻二十里山巅有石洞可容数百人中有泉清澈可鉴晋太康中道士陈紫干炼丹于此因名】高峰山【在县西南靖安都孤峯防出岭下即交溪也唐懿宗时将乐廖镇与弟业居此镇宋廖刚九世祖也西北二十里为寳山在娄杉都峻防竒秀常现寳光故名絶顶一庵梁柱椽瓦皆斵石为之上二十里为七台山高峰峭壁逾千尺磊落相连有巨石高数丈空洞可居树顶皆秃积苔若垂髪路縁山脊行左右无依附莓苔厚处若施茵褥山有微云即雨土人以为唐防昌中惠应禅师尝居此山乘虎出入人以圣者呼之】鳯山【在县西南高数百仭五峯叠翠如翔鳯然与鳯山对峙为景灵山时有云雾蒙其山歳旱祷雨輙应山左有耳殊岩多生异草唐时有耳殊先生采药于此山下有黄家洞宋建炎中兵乱邑人黄氏族数百指避其中】大明山【在西峯都孤特峭立旭日初升峯末照耀故名有白鹤石马二岩迤西为金笼山山顶平旷有祷雨坛】超华山【在县西北白水都周围甚广山顶有泉出石罅中分为五涧东出者名横溪北出者名李坑南出者石桥所跨之涧也其流俱入顺溪西北二涧俱入邵武山之幽旷处有田园池塘居民数十家鸡犬之声在烟霞松竹间有超出纷华之意故名】石湖岭【在县北石湖都竒石巉岩下有石湖一名龙湖邵武溪流至此两岸石崖高耸夹水如门下积为湖深不可测水濵有庄濠石详见古迹部】
　　沙溪【在县西安富都源出邵武界至沙口与顺阳溪防】宻溪【在县西北仙源都源出瓯宁县流与顺阳溪合又县东有竹歩溪碁溪石溪西有富屯溪娄杉溪大干溪南有徊村溪水南溪明溪西南有交溪俱流注于大溪经县治前与礶砧溪合流】西溪三滩【曰牛轭曰相公曰水磨】西南溪五滩【曰娄杉曰幕坂曰桂岭曰石柱曰钱龙相传昔人造舟竞渡以钱为鳞沉溺于此故名钱龙】鳀溪【在县治西产鳀鱼其味甘美】蜚潭【在县东南石溪都相传旧有蜚蜚故名按山海经蜚兽属如牛白首一目蛇尾】
　　将乐县西台山【在县北龙池都邑主山也巍然高峙其上平如台又山形似钟一名钟山下有玉标峯高挿城外秀丽异常相传杨时钟此而生后秦桧遣人铲平之故迹犹存旁有含云山朝暮常有云气氤氲杨时筑室读书于此隔二山为求雨墩竒峯侧防下有海棠洞深入幽邃春夏之交花开若绣屛然】封山【在县北龙池都羣峯环拱为一邑之镇五代时杨道真君炼丹于山麓小洞道成仙去今名杨真君洞其支为龟山状如伏龟杨时世居其下因以为号】百丈山【在县北崇善都与江西南丰分界悬崖絶壁高出羣山苍藤古木上拂云表相传越王时建防榭于此又永吉都有五台山】东寳山【在县南南胜都山高耸甲于诸山朝暮常有光焰如寳气故名又三溪都有天柱山孤特撑出云表若天柱然】五马山【在县南五峯森列如驰马状其一名石壁苍崖壁立俯瞰金谿潭晴天月吐潭空如璧下有观化楼临江结搆千家烟火如畵邑人竞渡于此其二名金泉南枕溪流有泉流出淘沙得金故名其三在忠臣刘琼祠后琼王审知部将统兵至此众拥立为王不从遂自刎其四在金谿门外其五为金谿门城墉山在城内名卞山是也】翠帘山【在县南苍翠高耸如垂帘然宋杨时宦归建阁其下山石碎色斑斓名麻子石其巅三峯环绕南有山如几中平而旷有窟潴水曰天湖又有锦被山与谯楼相直下有金华石洞洞磊石巉岩薜萝隂翳小窦深入乃仙迹也由翠帘逶迤而入有烟霞道院每天晴日暮烟霞吐纳其中传为金蓬头炼丹处隔翠帘山半里许有龙头岩】天阶山【在玉华都距县南十里石磴屴崱高若升天故名下有洞为赤松子采药处号玊华洞有石门深缭曲中分二路防于后门游者当秉炬而入中有雷公溪源杨梅果子蔵禾黄泥六洞又有灵泉龙井泉石泉合出为涧怪石万状如世间人物器用者不可胜计内产药石颇多若石英寒水禹余粮井泉砂钟乳石燕龙骨狗牙其防处有小窍通天光射石壁若云霞初曙名五更天其隂有洞曰寳华一室谽谺仅容周旋中有石穴泉寒而冽上有普陀岩巉崄耸防可供逺眺其阳有洞曰南华石洞方平景物尤胜世称三华】孔子山【在县东富谷都层峦矗起溪濵山半有石窍深防玲珑遇水涨则巍然孤立如石垒然旧传山有兽人形名曰鸴鸴一作按周书云见人喜笑则上唇掩其目人以钉钉其额死而取之吴都赋有笑而被格是也】九仙山【在县东忠孝都崇冈叠嶂如龙翔鳯翥狮伏牛鬬邑冣高山也冬月常雪旧传有九异人炼丹于此下有灵源洞冈峦秀絶由石径而上里许苍崖陡壁泉响如雷一石室可六七丈中极深洞有石竒润若结盐凝雪可取供玩又有石防山山形如防樯坤元録云将乐石如张防即此也】君子峰【在县南南胜都元汤逄源隠此人称修洁君子因以名山其巅有龙居洞】
　　大溪【在城南水南都源南自清流北自建宁泰宁合流至县金谿萦纡经县前折而东至顺昌防邵武溪至郡城外入三溪而梅溪桃溪之水属焉梅溪在县西北八十里自邵武县来桃溪自桃源漈悬崖飞瀑倾注若练下流与白莲院前水合十五里至大溪先两岸皆种桃花时映带溪流一佳境也元吴文谊隠于此】重滩【在杨源都乱石巑岏湍势迅驶如注】龙池溪【在县东龙池都源出泰宁张源岭下唐大厯中廖蔵真人祖廖太嵗指其中有龙居名曰龙池后因以名都溪中有洲曰饭萝又有福安口溪小漠溪小常溪俱县东水口溪莫溪竹州溪常溪将溪桃源小溪俱县南望江小溪獬村小溪俱县西上十二溪俱流入大溪】
　　沙县鳯凰山【在县南以形似名前有武仙山山势高峻对揖县治俗呼为报衙山其顶平旷可容千余人】淘金山【在县西昔有人淘金其下故名山顶巨石可坐百余人俯瞰井邑俱在目睫有泉自山巅飞下清澈如鉴又县西北有獬豸山昔邓将军光布迁县占云百年后当出忠义士为国触邪故以獬豸名后邑人为台官者相踵】幼山【在县西北乃龙峡之地孤峯上耸约三十里周廽三百里宋罗畸隠于此山寰宇记云山中有魅形如人长丈余有黒毛逄人则笑鄊人谓之山揶揄亦谓之山大人又云山魈或野人也尔雅云狒狒如人形被髪迅走能食人即此山上有蔵云坞归云洞风洞宴坐峯鐡碪石聚星石诸胜又与幼山对峙者为笼山高与幼山埓】七峰山【在太史溪濵一名七孕山山分七峰石壁峭立从水底崚嶒而出山多桂花深秋竞馨香散漫宋李纲谪居于此各易以名曰朝阳峯碧云峯妙高峯真隠峯桂花峯凝翠东峯凝翠西峯各系以诗遂于凝翠两峯间搆阁以居曰凝翠阁有记互见古迹宫室部】赤珠山【在县东北隅山上土石皆赤色】莲花峯【在县西二十三都宋经畧使邓柞居其下自号莲花居士】洞天岩【在县西和仁坊石壁峭絶依险架阁祀定光佛岩下有幞头石又有石漈飞瀑下注数十丈宋罗荐可居此】豪峰岩【县二十七都岩石峭防其上平广可容千余人】天台岩【县十四都西岩之巅界南平顺沙岩石高耸云雾时蒙内多古洞仙踪】龙喷岩【在县九都屹立大溪之中有龙蟠其上至今鳬鹜无敢集者歳旱则于沙碛中筑坛斩鵞祭之輙雨】蕉皮岩【县东南七都下有蕉皮洞深广可一里清泉怪石树木隂翳四时如春】吕峰山【在二十一都山顶有泉极清冽四时不竭俗呼吕七塘】
　　太史溪【在县治前七峰山下十里澄碧宋李纲以太史谪监河税觞咏于此因名溪源自汀之宁化连城及于龙岩州皆防于吉溪合三溪为一东流防梅溪左板溪郁溪固溪黄沙溪荆山溪馆前溪碧湖溪洋乡溪至县治东朝阳峯下防北乡溪自是又合二溪为一经县南门防洛溪洛阳溪高砂溪九曲水玉溪杨溪丹溪下涌溪筼筜溪至沙溪口与顺昌将乐合流直抵延平府下郡人谓之西溪】西溪上流诸滩【曰牛角曰上黄石曰张司空曰荆中曰斑竹尖曰三姑岩曰濑曰蕉峡曰三花曰牛济曰黄石一名黄龙曰火刦曰歌月曰水磨凡十四滩而蕉峡黄石险此下至县治前七峯山下接太史溪】西溪下流诸滩【曰穷滩在太史溪下曰腾曰湓曰大矶一名大姨曰小矶一名小姨曰小四曰池仓曰雷霹雳曰张婆曰排港曰石鹤曰青龙曰将军曰龙港曰鸬鷀曰张判官曰雷溅俗呼螺纹滩滩港湾环若螺旋然巨石亘于中流舟行多覆溺之患曰玉山曰胡师曲曰白苎冲曰冲曰玉陂曰牛穴滩下石壁夹峙潭滙其中一名渔溪潭曰佛子一名囝仔滩中一巨石状如蟾蜍相传每遇暴涨有二小防格鬬石上篙师见之舟往往溺于□洑后有异人经此绘金仙像于石其怪遂灭上书佛子滩三字行舟以见金佛为谚云水浸佛肩不敢行船水浸佛足舟行冝速曰乐曰烘角曰三渉曰伊周曰水喷头曰刀劈石曰金砂凡三十滩此下出砂溪口接南平县界】仙洲【一名崇安洲溪旁三面皆阻水唐时崇安镇在焉】
　　尤溪县双髻山【在县北两峯峭防千仭如劒倚天外一名双峰山山产异草二种一如妇人束髻篦名观音篦一如桦烛可灌油照夜名观音烛其阳冇观音洞昔有陆道人览胜得一石室见泉石可爱谋建阁洞前方凿地寻尺得大士像因以名洞其左有小双髻山视此山差小自山南行三十里为贵人峯峯廻耸而起形若伏狮邑之镇山也】文山【在青印溪濵隔溪为公山邑人义赍郑氏居此宋朱松为尤溪尉任满假舘郑氏建炎庚戍九月十五日子熹生焉先是二山草木繁宻及熹生野晓同时焚山山形毕露俨若文公二字】仙灵山【在县南二十三都唐末有王道人者结庐炼丹其上后不知所终人以此山为仙灵窟宅故名山有双鉴池灵泉井飞星坛卓笔峯宿云洞鹰嘴岩白云庵棋盘石狮子石仙乐台诸胜十里为剑门山又十里为龙门山高耸千余丈其巅有石穴泉极清澈歳旱不涸相传有龙居焉又有龙门洞深防莫测中有石龙及碁局碁子状石窦滴水如雨名滴水洞入百歩许蝙蝠千百为羣大如鸦扑人面不可入】仙山【在县西六都山势峻峭其巅一石穴吐吞云气深不可测相有牧防掷石其中声若雷即有异禽飞出乡人相戒勿防也】九仙山【在县西南二十八都一名莱山峯峦秀防人迹罕到上有金鲫池石碁盘炼丹灶时有仙人往来髣髴闻乐音昔乡人林五樵山中遇二人奕徙倚观之见二白鹤啄杨梅堕一颗于地奕者令拾啖之遽失所在抵家能辟谷知人休咎】頼岩【在县东五都怪石万数巨者如屋绵亘三里宛然一洞府也洞口縁梯而上石室连属皆有窦如戸俯而入中有流泉石罅如窓牖者数百所宋时尝有怪魁作祟乡人患之僧智寓岩中趺坐九昼夜遂息】铜盘岩【在县六都悬崖峻峭竹树隂翳鸟道萦纡流泉溅沬如雨岩下有潭广可四五丈】毓秀峰【在县溪南宋朱熹生于此峰之下有南溪书院】莲花峰【在县北七都以形名峰顶有天湖杉篁蓊翳湖水绀碧鱼鼈充牣人不敢取宋时毎见五色云开有并蒂莲嵗则大稔】丹溪岭【在十一都一名桃本岭界于南平萦回可五里自岭址至巅凡三叠皆数百丈俯视川原隠隠田畴碁布身在霄汉间】
　　青印溪【在县南源出县西九十里沙县界东流迤逦防山坑王卫等十一溪经县前入湖头溪有青印石详见古迹溪西有虎跳潭潭水澄深有龙潜焉宋时祷雨有騐赐名丰泽潭】湖头溪【在县东即尤溪也尤姓环洲而居源出永春徳化县至县境西北迤防汤泉等二十溪转北流于此入尤口涵防剑津溪下诸滩曰大截曰侧枕曰舂曰带曰鱼煎曰鸬鷀曰樟根曰大连兴曰小连兴曰大石头曰吴令曰大览曰小览曰大昌曰小昌曰三彜曰钟山曰连干曰猿曰白羊曰太极尽曰冲曰沈曰黄坑曰牛角曰绘】忱溪【两山崇拥石壁如削瀑水下注高千余尺】曲尺潭【在县西六都形如曲尺故名石壁嵌岩临潭上瀑泉泻下如飞练然潭中多产鲔鱼】凿柄潭【在县西二十九都潭侧峭壁万仞登临者攀萝扪石方进跬歩多猿猱每千百为羣下流为苦竹潭有龙潜焉】
　　永安县栟榈山【在县治北二十七都多产栟榈木故名宋左正言邓肃居其下号栟榈居士旧传尝有仙人往来其中峯峦岩岫不可胜数神刓鬼划高下相属烟云出没无时草木蒙茸四时一色宋李纲目为小武彜有天柱峯与狮子岩并耸百丈如削有射垜峰旧传仙人校射于降仙台以此峯为垜宋明道中耕者得石箭数十于台侧有观音岩在野云洞旁石壁万仞有头陀岩唐时有裴头陀者鐡履渡江来居于此庵侧有石罅日涌米二升自赡客至随増有野云洞其中云雾吐吞有降仙台石高大而平有仙人迹台下一石室碁局界画分明有黒白数子左右苍石可坐名烂柯石歩云台有走马埓山顶寛广坦平相传仙人走马其上蹄迹犹存又有铜盘涧接仙桥天池金刚石寳葢石试剑石天威石皆此山竒胜也对岸有桃源洞石壁镌桃源洞口四字从桥而入迤盘折涧水潺湲三月桃花盛开光景殊絶有阆风台八角亭一线天等景】东山【在县一里许又三峯并列者为三台山】金星山【在县治西门外】龙防山【在二十四都山极高峻其巅羣峰攒集如龙然】大小寳山【在十四都产鐡矿】大秀山【在县东北巍然秀防高出羣山】天斗山【在县东南崇仁里山顶凹下广可五里其状如斗山隂有风穴云洞每云生即雨有石龙屹然介风穴云洞之间石磴嵯峨人迹罕到惟樵者攀縁而上得覩头角鳞爪之异上有白云庵】石罗山【在四十一都万山中七峰突起次第排列面西有洞相传昔有隠者居之井灶尚存】修竹湾【在栟榈山上无岸路维舟可入湾尽种竹曲折如虵变幻莫测中有紫云砥为山絶顶俯睇长江萦廻如带】百丈岩【在县北二十五都高约百丈周围三里四面削壁中有一径陡絶其巅常冐云气开霁之时香炉狮子诸峯悉见于前宋初铜盘村马五娘姑嫂姊妹五人升仙于此乡人刻像祀之岩背有新庵洞洞口两壁峭削洞中之石争竒竞异元周天位坐化于此又五里为翠竹峯宋陈世卿筑室读书其下有师古堂又五里为黄杨岩界永安归化二县间岩上多产小黄杨木故名一名万夀岩又名鳞峯岩周廻可十里角出羣峰之上上有三洞相联一在岩下淳化寺旁洞门空濶游人秉炬而入萦纡二里许路狭风驶炬随灭不能进相传龙居其中土人尝得齿牙骨角之每云气氤氲于洞外即雨有石龙鳞爪皆具一在碧云岩怪石状如狮子洞极幽防有穴上通天光僧庐其外一在絶顶有石井下透两洞深不可测又一穴名天或投以石震响乆之其中尤深南有梅斋东有石门岩顶数峯突起竒诡万状又里许为侍郎岩旧名翠云宋熙丰间侍郎张驾祭酒杨时司谏陈瓘读书于此相传三君读书时不置卧榻歠粥饮水终歳不到岩下旁有观音洞深可里许内多隠石彷佛罗汉诸像有石室广可六七丈前数十峯如卓笔下有石鼔及试剑石】甘乳岩【在县南二十九都下有洞广袤五十余丈洞口怪石森列洞中一石突出如莲花泉自石中迸出滴巨石上如甘乳旁一石穴风自穴出昔有人秉炬而入越三日闻溪声澎湃怖而出洞右一石罅深不可测出洞过石桥縁小径至山巅有看经亭亭后有小庵前转数十歩有洞如覆鼎石光璀璨洞后又有一洞名透天相传神仙所宅稍逺者为通天岩崖壁峻絶山半巨石横跨如梁由石梁而渡仅容二人其中平旷泉石幽防石梁后负高山为门如窦又逺为苏岩平地防起千余尺有一龙头吐水注石穴中名滴乳井近岩有池方广亩许鳞属甚多惟鲫差大人不敢取】夀春岩【在二十七都中有双龙书舎登云阁环翠楼峻岩怪石竒花异卉不可胜纪】贡川【在县东北上有桃源洞一线天诸胜山峡陡絶仅可容趾及陟其巅田庐井井】
　　浮流口【在南门外唐李肃与汀贼遇力战死于此】燕水溪【在县北水尾二水分流中隔一冈有似燕尾故名其源有四一西出宁化县境过清流下九龙谓之龙溪一西南出连城县境由吉山谓之吉溪俱至濑口合流一南出宁洋县境由黄歴出车坡至燕溪一东自大梅溪至塔下与燕溪防流过贡川经沙县入剑溪按龙溪之滩九曰长龙曰安龙曰伤龙曰马龙曰三悟龙曰五白龙曰兴龙曰暮龙曰下长龙乃溪水冣险处未至长龙有鐡石矶从清流县来者必舣舟于此厚缚竹叶遮蔽船头别募土人持篙前立遇龙急处水之高低常数丈舟从高坠下入浪中跃起即有巨石当头相去寸许土人以篙轻拄即转前滩水既悬　又转折于乱石之间两山夹峙险隘巉岩一瞬迟　便为虀粉内六滩属清流县详汀州山川下此又歴三十九滩至沙县曰牛皮曰狗濑曰茅镳曰郁平曰铜盘曰雷霹雳曰缒峯曰大坡墙曰五港曰紫阳曰牛栏角凡十一滩在县境余属沙县】安沙【在三十二都旧传聚沙成岸水涨不崩故曰安或云下九滩至此始安也县名永安以此】龙水洞【在县北三十七都】建宁府
　　建安县黄华山【在府城东北自浙之处州绵亘六七百里止于此山刘宋时太守华瑾之徙郡治于山西麓宋建炎初韩世忠讨范汝为尝屯兵其上元末左丞阮徳柔筑城山顶下接旧城以御陈友谅明初指挥时禹拓大之山遂在城中上有楼曰黄华诸峯环峙若骞若翥一郡壮观也有台曰冠山阁曰慿虚轩曰待月亭曰咸冝山下有潭曰北潭】马鞍山【在郡东北三里许一名瑞峯郡主山也下有瑞峯寺左为鸡笼山】白鹤山【在吉苑里东晋时望气者言山有异气命工凿之朝凿暮合上见白鹤双翔故名山麓为探春亭东为天马山山巅有峰东分白鹤西接黄华中有白鹤山房】响山【在府城东五里山势空洞枕于溪侧若传声之谷溪有洞名浮石水泛不没每风月之夕笛声闻于洲渚汉梅福尝炼丹响山其徒陈先生窃食之福怒防剑逐之逃入此洞】鳯凰山【在吉苑里形如翔鳯当鳯咮处有石苍黒坚□如玉太原王颐取以为砚苏东坡名之曰鳯咮即此是也】龙山【在府城东状如龙蟠与鳯凰山对峙左有龙鳯池伪闽龙啓中制茶焙引龙鳯二山之泉潴为两池池中有红云岛宋咸平中丁谓所作也岛四面遍植海棠每旭日初升时晴光掩映若红云浮于岛上今池塘堙废岛犹隠隠可识】梨山【在府城东南将相里山势竒秀冠于诸山上有梨山庙唐刺史李频雅好此山公暇輙往游及卒郡人立祠祀之宋郡守卢干为立碑下有小梨峯相传频始葬立祠于此忽一夕风雨大作祠之香火飞挂梨山之树建人因伐树刻像以祀宋时雨旸祈祷輙应明洪武十一年厘正祀典称建州刺史李公令有司春秋致祭上有临清阁映山楼玻璨亭其旁有山曰象山曰曹高山曰壑源山南则百丈峯在焉上有岩为百丈岩相传为马仙所居】鸡足山【在府城南登仙里三峯如鸡足西有寒岩定心岩威礼岩云竹岩】龙池山【在城南登仙里山上有水一澄澈若镜相传有龙居之遇旱触以物即雨其旁曰三门山五代时王氏据闽置栅列守于此又有滚坑山相传伪闽王延政据建时有蛟滚山成坑洪水暴作是年延政卒】东山【在府城东北二十五里一名苏口山与相属者有盘山寛平如盘山下为明御史滕祐别业有賔鳯堂可诗台】虎头岩山【在府城南秦溪外里山多竒石前耸一峯若虎首然上有石如拱如揖又名石人山其旁为三姑岩为鹤峯岩岩前两峯并立人以寒山拾得呼之山顶有水一可愈眼疾】八仙山【在川石里相传有仙人过此石上足迹隠隠犹存其旁为灵岩为寳胜岩上有飞泉百尺望之若玉虹然】双髻山【在安泰里两峰相并一名笔架山】辰山【在东苌里山大而冣高有峰曰逍遥曰饮坑曰牛头又有石若鼔击之有声又有牛心洞广丈许其深莫测中悬一石如牛心旱时乡人以纸揩石须臾滴水如汗盛之而出甘雨随至下为芦竹洞有蛟窟祷雨亦应东有岩曰卧牛】大富山【在府西北房村上里一名万木山土脉膏润其地冝木元末邑人杨福兴尝于此赈饥种树山木成林戒子孙留以备学校桥梁之需及贫民养生防死之具福兴明少师荣之祖也】仙人山【在房村上里一名龙山自郭岩脉高耸而来至璜溪始平坦山形如仙人撤网故名溪东曰山曰曹山东南曰防山山南曰队鱼山西南曰印山西曰鳯山西北曰虎山东北曰豸山有岩焉曰圭峰岩石鼓岩瑞兴岩洋山岩寳厯岩】伏狮岩【在房村下里下有越王潭相传越王尝游其地故名】防阳洞【在郡南南材里洞穴深防初入甚暗良乆方明即后汉宜新太守杨仲产所居之地其旁有岩曰吉云】紫霞洲【在城内中和坊宋郡守韩元吉所辟详古迹】伏洲【洲上有长庆馆有唐刺史叶灏庙武徳中灏以捍贼卒贞观初民祀之庙左有溪潭时苦霖涨一夕风雨冐之沙石填阏人谓神力】
　　东溪【在郡城政和门外源出处州之松源合松溪政和之水而下至城东南隅西防瓯宁西溪之水为大溪南流抵延平至福州入于海】安泰溪【在安泰里】顺阳口溪【在建宁里与安泰溪互源出古田县界】东苌溪【在东苌里源亦出古田县经苌口入于东溪】东游溪【在安泰里源出政和瓯宁二县界】横谷溪　东坤口溪【俱在建宁里源出瓯宁界】千源溪【源出政和西里及古田县界流防东苌口溪】沙溪【在将相里源出南村顺阳二里以上皆入于东溪】登仙普通溪【在登仙里】秦溪【在秦溪外里源俱出古田县界】房村口溪【在房村下里源出瓯宁高阳里至叶墩桥下范墩入大溪】璜溪【在房村上里源出丁坑九漈白塔大晡凡四合流上接武彜下防镡川波光滉漾有声淙然其势委曲若佩璜故名璜溪】桃源溪【在房村上里源出龙岩防璜溪】起莘溪【在房村上里源出九漈岩】龙潭溪【在房村上里源出白云岩以上皆入于大溪】川石漈溪【源出政和经源至龙蓬口入于东溪】东溪二滩【一名宻黯滩水势汹涌能覆舟乡人因立灵山庙镇之一名书筒滩溪上有石状书筒故名】
　　瓯宁县鐡狮山【在府城南三里许府治对山也山巅有庵铸鐡文殊狮子像术家谓府治山脉若猛虎出林溪西诸山若队羊然恐为所伤乃于对山铸鐡狮以镇之宋宣和间移置开元寺未几叶范二冦继作且有虎渡溪绍兴间郡守刘子翼迁还故处或云恐鐡狮下视城中乃即旧治防事及建安堂柱下埋小狮二十四以明子母相应之义山左有紫芝峰右为云际山其麓为开元寺】梅仙山【在府城南二里许汉南昌尉梅福炼丹于此丹成骖鸾而去是日甘露降所乘马鞭自空而坠今山有甘露泉坠马洲骖鸾坡遗鞭岐由是得名山巅丹井坛灶遗迹俱存每秋隂虹光时现旧有亭曰招隠宋郡守韩元吉建堂其上旁曰梅仙堂后废嘉定间复创亭山半曰骖鸾曰虹光歳乆亦废明永乐间建丹成阁山麓有丹井遗碑云大汉甲子梅福立】升山【在府城南二里许一名朗山晋司马王朗尝游于此伪闽王延政僭筑郊坛于此下有大溪潭中有玉清洞相传昔有渔人捕鱼入潭中见石室金牓曰玉清洞升其庭有绀青衣者出曰此司命真君府也何得阑入逐之出其室遂隠旁为覆船山形如覆船故名吴永安中太守王蕃尝筑城山下陈太康中刺史骆文广徙都治于山之北】龙首山【在府城西移忠坊外山势如龙举首故名一名华源山相传昔有华氏结庐山下有华歆井虽旱不竭考史华歆未尝至此好事者附防之旁为天关地轴山又旁为庆成山又旁为黑窑坑山】天湖山【在府城北慈惠里郡镇山也山有三十六景双虹泉空翠亭紫芝庵其尤胜者也宋郡守赵研有美景天湖呈六六句左有古书院遗址右为梅岩又右为归宗岩一名鬼子岩上有听泉阁振文堂洗心亭太虚寥廓亭紫云堆补天遗品石楼云洞风洞落珠岩石心泉香炉峰岩洞竒峭烟云万状其旁为莲花峰为寳石岩为曹岩又旁为黒牛山为乌石山为北平山在郡西者曰西岩漈山曰狮子岩】高阳山【在府城西高阳里旁为马大仙岩又旁为石龙岩岩势蜿蜒若龙有泉出岩窦飞防而下上为金鳯岩又旁为籋云岩】灵鹫山【在府城北崇安里山半有亭蔵仙骨一函相传自武彜迎来旁为将军旗鼓山又旁为剑门峰为圆峰在郡西者曰白石岩在郡北者曰石桥洞皆高峰环抱石壁峭立】石塘山【在吉阳里三峯并秀其麓有水一旁为吉阳山又旁为斗槩山兴贤溪水出焉在郡北者曰斗回岩曰革岩在西者曰岩丫岭曰秋竹岭曰牛轭岭曰横歪岭曰黄梅岭曰黄源岭曰巧溪岭】洋峰山【在府城西北禾义里屹然特立于众山之中顶甚平旷山半有白鹤亭雨旸祷之輙应旁为壶山山瞰大溪石壁削立上镌壶天寒氷玉屛六大字笔力遒古又旁为鸡笼顶山为三峯山为庵山为东鲁峡山为般若庵山白石人山在郡北曰防山曰栢香岩】禅岩山【在府城北禾吉里絶壁有岩穴唐时有僧无垢者自雪峯山来坐禅其中后雨旸祷之輙应旁为蒋峯山在西曰小湖峡山】高峯山【山界吉阳梅岐二里绵亘数十里层岩叠岫千态万状中峰挺然特秀高千余丈四顾羣山皆出其下俯视大海若咫尺在东者曰郭岩即汉郭仙所居也相传梅福建州城南山学仙术后游武彜望郭岩有紫气往视则岐公在焉因与同处后俱乘鹤上升今里名梅岐以此又有梅仙留颂石岩下有仙人迹马蹄痕石相传李偲升仙遗迹又旁为板岩】天寳山【在丰乐里峯峦连属延袤五六十里北为斗峯山山后有石若钟鼔】天堂山【在西乡里高出羣山林木蓊蔚旁为擎天山岩峦峭防上薄云霄又旁为北岩为云岩为狮岩】仙枰岩【三峯高耸顶有巨石如碁盘相传邑有童氏子因母足疾采药至此见二叟以小石对奕举五石以授童氏子袖归母愈后五世孙生五子俱贵显】
　　西溪【在府城西源出崇安县分水岭及浦城县渔梁岭合建阳诸溪水过万安洲逾万石滩而下溪中怪石林立水穿石罅间奔腾澎湃交注于城之西北隅合建安东溪歴延平注福州入于海】大雪山外溪【源出顺昌县界】贯道桥溪【源出黄源岭下】兴贤桥溪【源出斗槩山下】桐溪【源出岩丫岭下唐干宁间溪岸有大桐树上出云气里人怪而伐之有龙鳯文因制琴以进上四溪俱在吉阳里】小松溪【源出蓬岭下】宜君溪【由崇安里通慈惠里】万石溪【在慈惠里】紫溪【源出松溪县羣望山】东鲁溪【源出西乡里】濠村溪【源出松溪县大源山下】陈溪小溪【在禾供里源出崇安县南山岭下】壶溪【在禾义里源出浦城县渔梁岭下】玉溪【源出竹溪以上溪水皆入于西溪】龙村溪【上二溪俱在西乡里】西溪诸滩【万石滩溪口乱石棊布滩水甚急　大米滩小米滩　九匡滩　相尚滩　洪滩　主簿滩鸡公滩　羊角滩　青铜滩水势奔急舟师惮之罗滩　七里滩水涨岩没则浪平水落岩出港道纡曲最险　羊耳滩　捍岐滩水落则平水涨则险五通滩大滩凡十有五余不能悉记】
　　建阳县太平山【在县北崇泰里县主山也峯峦秀伟峭防万仞北去三十里有寒泉林宋朱熹葬母处也林中有湖曰天湖熹筑寒泉精舎于墓旁与吕祖谦编近思録于此西有石曰仁义石】防干山【在县北崇文里与武彜山相联属山半有石室可容数十人古木罗列如防干然】大潭山【在县治西隅昔闽越王无诸筑城山下以拒汉史称吴王六千户屯大潭城是也已详古迹山势蟠屈亦名卧牛旧有拥青溪山第一风望廓如等亭左瞰北溪下临大溪山高且平梵宫丹室为邑中胜槩重九日邑人多游于此又名登高山】云谷山【在县西崇泰里山最高翠岚环绕内寛外宻上多飞云下有谷水西南流循涧北而下路径斗絶行里余俛入荟蔚折而东石壁髙广皆百余丈相传昔有王子思者弃官学道此朱熹爱其幽胜搆草堂山中扁曰晦庵山下有蔡元定刘氏书堂其东为赫曦台山四山峻峭絶顶平坦云涛彩翠昏旦万状朱熹游此因命以今名】西山【在崇泰里龙门桥溪水出焉宋蔡元定尝结庐山麓忍饥读书时朱熹寓云谷每有疑难频相过访宋理宗御书西山二字表之刻于西南崖上山麓有莒潭上有化龙书院】横山【在县东三桂里旁为东观山山麓有东观唐黄子棱避乱居此】翠屛山【在三桂里苍翠浮动幽秀异于诸山下有芳洲逺渚在县南者曰黄华山曰寳山曰勒马山下有伏洲山麓有楼絶高明永乐中邑人避洪水于此今楼坊上记永乐十四年丙申秋七月水浸至此楼为宋元间建】玉枕山【在三桂里山麓即考亭宋朱松爱其山水清防欲卜筑于此绍兴间子熹因父志而徙居焉名所居曰沧洲旁有靖安寺五代处士江为宅也蔡元定谪道州朱熹与生徒出饯于此又有云峯寺寺外即沧洲旁为玊尺山一曰盘谷】东山【在同由里山势雄秀中一峰挺出为妙高峯下有环峯书院宋黄干讲道所也旁为童子山相传宋绍兴间重修拱辰桥落成之日有仙童七人来游寻飞升去故名又旁为鳯凰山又旁为状元峯】砚山【在县东北洛田里记称为二十入福地芹溪之水出焉山有石端平如案上有黒防隠若砚旁立方石为书厨下有芹溪九曲环绕山麓朱氏聚族于此上有仙亭可望数百里】庵山【在县南均亭里界建阳瓯宁二县将溪之水出焉高耸万仞云生其顶即雨后唐时处士石湖结庵其上旁为小庵山羣峯环抱中一山宛如莲叶曰莲台山高可千仞岌嶪削防者曰时山层峦叠嶂状若楼防者曰九防山】苍峯山【在县西南崇化里一名岭絶壁摩空与庵山齐峙又有高仰山莒口溪之水出焉西南曰龙湖山上有古庵石门柴扉映带左右后有井曰龙湖又建阳书坊前有三峯山朱熹爱其幽胜筑室以居与蔡元定帖云书堂高敞逺胜云谷武彜他时尽可相聚也】九峯山【在县西北嘉禾里九峯联峙下有大林谷朱熹葬所也右为唐石山有石长四丈平整如削下搘三小石中虚可容数百人相传唐时有异人架石为游息之所每风雨輙闻鼓声后人因名其里曰唐石宋谢枋得尝寓此又崇泰里亦有九峯蔡文正居山之麓因以为号卒葬焉】武仙山【在嘉禾里山顶有石笋峯高千仞旧传有仙人戎装跨山上石笋之北有楼台石层叠磈垒望之如重楼复阁故名】毛虚漈山【亦在嘉禾里秀防为诸山冠登其巅者非扪石攀萝不能至明永乐中大水山下溪源忽涌一石寛平可坐五十人】白塔山【在县西禾平里山巅有石挺峙黒白层分如浮屠状入夜尝有火光又名天灯山前有飞来石山下有白云岩洞旁有试心棊盘二石有山色青润者为公裳山形如獬豸者为廌山宋游酢所生处也今为廌山书院】蕉源山【在崇任徳里晋尹真人炼丹于此事林广纪载此山为第三十一福地道书为十三福地】鼓角山【在三衢里三峯鼎峙形如鼓角上有龙池】集公山【在北洛里宋江侧聚徒读书于此山高五百余丈上有石如者曰山】大同山【在县西南崇政里马溪之水出焉雄峙千丈上有瀑泉周廽四十里界建浦二邑间朱熹长子塾葬此又山势高耸絶顶平旷者曰天湖山湖长二十丈其深莫测天湖之旁畵山在焉】五峯山【在兴贤上里有狮子岩玊田峯峯下即宋魏掞之所居也】葛源仙山【在兴贤中里上有石如棋盘宋元祐间葛兰翁遇二叟奕棋于此翁旁观至夕及归已三载矣又兴贤下里有洪山】瑶峯山【在永忠里旁为灵泉山为松冈为象岩】
　　天湖【在县西朱熹母祝夫人墓在湖之阳】交溪【在县东南源有二一出嘉禾里毛虚漈山经崇泰里而下一出崇安县分水关合武彜九曲之水逾洪滩走马滩而下交注于东山下为一大溪】油溪【源出油岭】考亭溪【源出麻沙莒口上二溪俱在三桂里】锦溪【在同由里与刘源坑水合】武溪　双溪【上二溪源俱在嘉禾里】徐墩溪【在兴贤下里源出五峯山】芹溪【在洛田里源自砚山潆洄九折六曲上即宋丘义居处也】南溪【在兴贤上里】玊溪【在兴贤中里源出陈源以上皆入于交溪】寳盖山【在县北崇文里王审知尝筑城立寨于此后有叛将据之事败弃所窃寳盖于溪中溪壅为洲夜中时发光彩因呼为寳盖山】
　　崇安县黄石山【在县北石臼里县之主山也迤为济防山有石坛如琢飞瀑如帘下有龙湫九穴水清可鉴须髪】臼石山【在县北大浑里山叠石如楼台其巅有雷坛石室旧传武彜有白石先生居于此旁为银山白岩山山上有白花岩】武彜山【在县南三十里邑望山也道书谓为第十六洞天峯峦大者亦三十有六相传昔有仙人降此自称武彜君列仙传以为籛铿二子长曰武次曰彜同居是山因以为名山周廻百二十里东南枕流水一水北至一水西来合为建溪其山始自水帘洞洞有瀑如玊虹一名唐曜洞天南经丹霞嶂峯峦林立融结为武彜峭防竒巧髙下相属吞吐云雾草木蒙茸寒暑一色红腻棱叠有峯突然冠诸峯者曰大王峯一名天柱峯峯半为张仙岩仙蜕数函在焉峯上有天鉴池投龙洞极上为礼斗坛俯瞰絶壑控引诸峯峭壁无阶游者编梯索节级而上峯左曰升真洞一名仙蜕岩洞中有雷纹甆瓮五盛仙蜕其一置石窖窖口狭束不可出洞前有黄心木纵横为栈乆而不坏又有四船相覆以盛仙函半枕于洞船皆圆木刳成乡人所谓架壑船也峰北曰幔亭峯相传秦始皇时八月十五日武彜君大防乡人于此置幔亭彩屋设寳座施红云裀紫霞褥化虹桥通山下男女毕集呼乡人曰曾孙今山中两岸絶壁往往有枯槎挿石罅间西为鐡板嶂石色苍黒如鐡板盘据环廽长数百丈高称之嶂后有翰墨石东有白玉蟾栖真所曰止止庵渡溪南行三石差肩而立其色红润望之有姝丽之态曰玉女峯峯右曰凌霄峰峯前曰妆镜台曰兠鍪峰狮子峰循峰南行里许曰三髻峰曰虎啸岩曰揽石峰曰灵岩岩有罅可望天曰一线天外有石洞三各坐数十人中一洞深广风从洞出曰风洞在洞南者曰三才峯北斗峯自洞外折而北行竒峯峭防如层台复阁巍然并峙者曰大蔵峰小蔵峯峰临澄潭其半为鸡窠岩一名金鸡洞外狭内寛木篠纵横其间峯右为仙船岩溪中望之若艇半在岩外或风雨骤至輙有片木坠下嗅之微有香气人因争取为佩不辨其为何木也峯左为御茶园为更衣台更衣台者魏王子骞更衣处也又西为天柱峰又西为晚对峯自晚对北望絶壁摩空如神斤鬼斧者曰屛峰白石罗列莹然生光者曰玉华峯石有断痕复续若接笋然曰接笋峰屛峯下有宋朱熹所筑精舍精舎右曰升日峯车钱峰精舍左曰伏羲洞罗汉洞其上为鐡笛亭今圮自洞外逶迤而行竹柏森蔚云雾参错沿溪怪石林立或俯或仰云窝在焉宋士陈丹枢所建也丹枢少学仙术晚遁迹武彜辟谷一衲附身年七八旬方瞳漆髪不语不寝又数百武为明王守仁祠祠后石磴千盘可达接笋梯下梯十五丈游者縁木而登及径径折数歩忽断有鐡鎻横缀崖腹亘百丈凿支径以托足复有磴屈曲盘折至岩顶有泉池竹树梯下为茶洞为清堂四山夹峙烟霭不絶向产茶佳近为乡人斫伐殆尽一望皆茅苇矣洞外有泉源天游峯曰胡麻涧相传昔有胡麻饭从涧中流出故名其旁有天游观万峰亭一览台振衣冈钧天阁皆武彜絶胜处也西为仙掌峰巉崖壁立上摩苍穹崖半石纹人指掌者数处自仙掌峰下东北行一里许有石如屛曰苍屛峯自苍屏峰东径为三仰峰上有碧霄洞峯下为防石堂一名小桃源径左玉板岩在焉出桃源为北廊岩上为天壶峰峯峦环合中有石泉旧谓仙人浴丹之所名丹井下有天壶观自天壶峰下曲折行里许为响声岩有朱熹石刻自响声崖望溪北诸峯而鼓子峰为冣高下有道院倚崖为屋峻絶开豁溪山一览而尽絶顶有石穴吴公洞在峰右猴蔵岩在峰左其下为百花庄又旁为鼓楼岩为三教峯为灵峰灵峰一名白云岩半壁絪緼有如云气旁一穴内蔵小艇歳乆不腐其下为寒岩右为毛竹洞自灵峯至星村渡齐云一峰高挿溪南苍翠欲滴距武彜稍逺又有火熖峯在水帘洞右玉柱峯与火熖峯正对天心峯在火熖峯右象鼻岩左下有山心庵紫岭峰在火熖峯左其巅可达诸处】白华山【在县西三里许邑主山也状如蹲猊土石圆润平若展席蝘蜒而东融结县治民居环其麓南为狮子岩右为仙镡岩山下绕城而东隔溪一山圆如覆磬者曰登高山右控石泉左抱鐡砧下有龙潭在焉】蓆防山【县治前山也南为金鸡山石上有巨人迹及马蹄柱杖迹】三髻山【在县西北石雄里三峯鼎峙如螺髻北跨广信西抵邵武为神仙窟宅又有金印铜鱼山又状元峯白云峯腾云峯俱在石雄里】葛仙山【在黄栢里上有翠峦道院殿悉鐡瓦元大徳间邑患蝗祷院中是夕风雨反晴蜻蜓蔽空蝗尽没西为横山林木蓊鬰岚凝翠绕下有茅屋数椽俯临小溪南为马顶峯又南为棠岭】马鞍山【在县东北吴屯里以形名南曰金笼山曰瑞岩絶顶有将军岩又有石室旧传有三神人此中蔵双剑下为伏虎岩】寨山【在县东从政里上有石马相传五季及宋尝置寨于此故名其旁为薫山又旁为西岩瀑布从岩罅中喷涌而出飞下数十丈初日烛之璀璨夺目又旁为梅岭峻峭挿天上多野梅树花开时香气袭人】百丈山【在县东建平里刘屛朱晦翁蔡西山毎登临于此上有石台瀑布西阁诸胜】白塔山【在县西周村里山高挿云表登其巅闽之山川皆在指顾间中有云岩洞下为龙济道院又回龙山亦在周村里】寂歴山【在上梅里宋朱松墓在焉旁有岭曰中峯岭】仙洲山【在县东五夫里山下有宻庵亭四曰昼寒曰紫微曰清湍曰野鹤皆朱熹所命名也山顶有棋盘石一名斧空石其支曰起贤山前为拱辰山宋少保刘民先讲学处也有方若屛者曰屛山三峯叠翠潭澄溪碧宋刘子翚世居其下一陇横亘平逺可十数里者曰啸天山岩岫幽秀高入云表者曰鹅山上有仙坛仙井又有石室深广莫测中有仙蜕其旁为莲花峰清湖峯石畬峰廪峰又有岩曰北岩曰将军岩其下五代处士栁崇及宋刘勉之故居在焉又有山曰仙亭山大王山山下为宋胡安国故居两山并立夜或有光者为双峯方正如屛有仙坛平广可十余丈者为隠屛峯岭曰紫岭曰黎岭曰西坑岭石曰试剑石】峡山【在防仙里溪廻石束两山如峡苍翠欲滴其下有溪防大溪九曲二水沉渟蓄环抱于中为县治水口】竹湖山【在县南丰阳里下有天湖西北曰芦峯宋朱熹蔡元定尝往来是山爱其幽更名云谷又西北为青鸾峰右为白马峯白马峰之右为幢峯又北为南源岭】分水岭【在石雄里岭界江闽二省大溪之源出焉岭外有望夫石度闗者以见为吉由分水折而东多丹崖碧树石磴盘折如入图畵又有梨木岭楂木岭南岭黄泥岭大安岭大浆岭小浆岭佛岭附于城者有牛轭岭温岭即邑人所谓军营岭也上有井其水恒以潮汐为盈缩】
　　大溪【在县西四隅里其源有二一出石臼里至县左者为东溪一出分水闗至县北者为西溪二水防于林渡桥下至压衙洲岐而为二复合于洲尾环县治之阳南注黄亭抵建阳之交溪】浴氷溪【源出瑞岩】寺溪【源出小东岭下】新丰溪【源出金井坑上三溪俱在吴屯里皆入于东溪】奬溪【在石雄里源出陈仔洋】下源溪【源出到水坑】潺溪【在上梅里源出冯源】梅溪【在下梅里源出西坑岭下】黄龙溪【在黄栢里】黄石溪【源出栁源下游畋】借溪【在从借里源出梨岭下】柘溪【在将村里源出西溪下左衢十里许】九曲溪【在防仙里即武彜山中溪也源出三保山流至黄村溪经星村市潆洄曲折深为渊潭浅为滩渚湛浸激波各有竒态】潭溪【在五夫里源出拱辰山以上溪水皆入于长溪】县溪诸滩【压衙洲滩　师姑洲滩　磨滩其流峻激而旋绕若转磨然　马敞滩　界福滩赤石滩　三姑滩　双门滩　曹峰滩　洋淙滩天滩溪流峻急石势巑岏以上诸滩俱在县南】
　　浦城县皇华山【在县治北宋时建皇华馆于其侧】油果山【在长乐里旧传唐末占星者云山有异气令工凿之朝凿暮合已而用方士术以油果祀之遂不复合故名自油果山委折而去为百向山俯临大溪其势挺防四面皆见】渔梁山【在乐平里乡人多闸水养鱼故名山有水源南流为建溪北流为信溪洞天记称天下十名山渔梁其一也】盖仙山【在毕岭里一名浮盖山界衢信处三府周围三百余里上有仙坛石洞洞口有石如龙吐泉甘美深处有窍可以窥天又有卧牛石水精石双笋石石人峯】船山【在官田里山势高平如船前为玉女峰又旁为王归峰有平昌王庙相传平昌王避乱于此姓名无考】回龙山【在登云里县治前山也峯峦秀防俯临南浦自回龙山迤而行耸峙壁立者为将军山山下环转皆溪乘高防浪触石流响而山势雄武故名】株林山【在县南孝悌里峯峦起伏林木森秀上有却笠岭相传汉华子期得道至此却笠而坐腾空以去与株林相属者为子期山子期修炼于溪浒之台有神语之曰台前石鼓鸣君行满矣子期一日扣石石铿然有声遂仙去】越王山【在县东隅自横山蜿蜒而来入县治其势独高昔越王筑台于此堠遗址尚存左为金鸡岩石状如鸡故名明永乐中知县陈潼建亭其上成化十年又拓城门于此扁曰金鳯】吴山【在慕泰里秀防高峭山下居民多吴姓汉初有吴氏六千户屯列大泽即此也上有岩洞如燕叠号燕巢岩岩畔有石穴瀑布又名石寳山】太姥山【在县东北忠信里太姥即魏夫人道家谓魏夫人栖真于洞宫此山洞宫之隣也上建太姥寺故名下有徐渊书院】梦笔山【在县西上相里梁江淹为吴兴令梦神人授笔于此故名山在环嶂之间挺然孤立又名孤山旁为西岩岭宋章得象读书山下北去为致孝岭一名章家岭相传得象未遇时赘于练氏练轻之得象携妇归誓不复登此岭后练氏翁媪没得象妇陟岭瞻望挥涕】横山【在县东北势横亘如屏上有马仙洞祷雨多应旁有井曰横山井】泉山【在永康里山顶有泉二一入处州一入建溪】百丈山【在县西北招贤里高耸百丈跨崇安浦城建阳三县新溪之水出焉宋元丰中山中丛竹结实炊而食之大似占城米乡人谓之竹米提举黄静因图上之谓同頴之禾两岐之麦虽其瑞自天其应在民未若结自然于深山得实济于荒年诏付史馆山之左有温山上有泉夏冷冬温故名】石龙山【在县西北通徳里三峰鼎峙南接武彜中一峯名鹅儿其侧有池广袤数丈下有巨石形如龙首有井井畔有龙堂又有鹅儿岩白水岩坐禅石山南有石室】铜钹山【在通徳里跨崇安县界山极高峻挿天负日昔有道人创庵于此得铜钹故名折而北为白花岩】大同山【在县西南总章里界建阳崇浦三县絶壁穷崖上有龙湫昔有二僧栖禅于上得泉水甚甘旁有虎穴因名虎跑泉梁国公邱良居山下屡得菜叶寻其源遇二僧忽有虎骤至僧叱之虎俯首去良因舍水源而建寺一日天宇朗清有气出龙湫腾空直上俄雷雹大震岩址遂平二僧立寺居焉曰大同寺】大湖山【在县西南靖安里一名圣湖山山顶有湖澄若镜旧有采药人见芙蓉满湖渉而取之乃石也】枫岭【在安乐里闽浙交界之地上有枫岭闗一名大竿岭】梨岭【在安乐里路通衢州江山县其土冝梨又名梨关又有折桂岭唐林藻与弟蕴登第经此题诗一名泗洲岭】驻岭【在新兴里自西而北查源洞在焉自北而东经大石里为七房岩白马岩旁有傅岩其下即宋祖秀实故居也在鴈塘里者曰柘岭界处州丽水县陆羽记高一万七十余丈絶顶周廻一百歩地多柘树故名谢灵运永嘉记柘水源出吴兴吴兴浦城古名也又旧记云柘岭峻极势彻苍霄】
　　南浦溪【在县北源出渔梁山及柘岭自县北折而东南滙为大溪抵瓯宁之西溪溪中有鳬緑潭潭上有緑波亭】新溪【在县西源出百丈山与南浦水合】江村溪【在鴈塘里自柘岭转流与梁水滙入于大溪】东源溪【在孝悌里源出西阳山至登云里下沙溪入于大溪】南溪【在大石里源出高泉里流至锦江防于大溪】前源溪【在上相里源出登云里下沙桥至古湫防入大溪】洪源溪【在招贤里源出梦笔山前防于大溪】石陂溪【在仁和里自大湖山至总章里南岸防入大溪】临江溪【在清湖里源出新兴澄湖桥流至观前入大溪】大石溪【朱熹访友过此值山花盛开书锦江二字于石室后人剏桥于此亦名锦江内有龙湫旱祷輙应】县溪诸滩【将军山下滩势冣险　茅洲滩溪石低昻曲折竒胜可观　邱源滩　塔岭滩邑之水悉防于此】
　　松溪县蹲狮山【在县治北以形名繇西北万山而来盘廻起伏屹立县北县主山也旧传有元索翁者修真于此又名尊师山】湛卢山【在县南连亘东闗杉溪二里及政和县界山形峻峭云雾浮凝为湛王铸剑之所有冶炉遗迹及唐贞观中崖刻尚存又云欧冶子铸剑有名湛卢者因以名山山上有剑池澄若镜宋祥符间县尹周公才祷雨获应立祠其上相传铸剑时凿山趾以淬剑锋有石洞发于西南隅冽泉随涌桃花数片演漾而至因名曰桃花洞宋朱熹书吟室二字于石】东山【在东闗里　名吴家山自巅至麓石势崚嶒旁为圆珠山一名珠林山上有防春亭下有三岩曰瑞岩曰寳胜曰灵应瑞岩下有石室可容三四十人岩上有黒纹如丛篁状西有泉迸出下有石窦元邑人吴华尝居之寳胜岩有石室前后有门相传有吴道者居此辟谷数年一旦羽化灵应岩上有石棋盘东有云颈山西有虎头石前有飞泉三级山巅有小窍常枯歳旱祷之得泉即雨西为牛首山】南屛山【在东闗里一日石林山峯峦廻叠孕翠凝岚其状如屛巅有石狗石石佛石僧等像石牛石马诸峯故曰石林山】诰屛山【在东闗里一名矼亭山山势耸秀有石如屛下有石矼旧立亭其上山下有洞极深防中有流泉大旱不涸旁为修身岩折而南为七峯山七峯连亘上摩苍穹元僧无垢栖禅所也又南为妙峯山峻防为诸山之左为太姥岭右为花蕋山自诰屛山折而北为花岩岩有五色石杂纹如花上有二大石如鼓如防】石壁山【在县南皈伏里石壁峭立高数千丈下有龙潭潭上下皆石滩甚浅潭居其中独深旧传有龙出没又名龙井山旁为中峯山为百丈岩旧传马氏女于此得道石壁间有马蹄迹剪尺遗痕上有三圣井又有石矼宛若陶器中不容一物乡人祷雨不至投以木石滚出即雨】万山【在皈伏里广袤五十余里或曰山所产之物万种故名或曰山尝有万氏居之宋元丰初有僧结庵其上今址犹存又在县东者曰中峯山】王认山【在皈伏里昔宋益王昱由浙入闽经此赏其竒胜故名山上有龙井石门聚猿诸胜】鸾峰山【在县东北永和里山势峻防南接龙泉北连南浦延袤三百余里相传有仙人乘鸾翔游其间故名上有古坛坛东有龙井乡人祷雨輙应】皆望山【在杉溪里岿然峭防俯视环邑诸山皆在目睫故名白石溪之水出焉折而南为南峯山崚嶒耸翠高出羣山之表昔魏王子骞修真武彜尝憇山中上有瑞蟠亭】筋竹山【在县西北豪田里清泉溪之水出焉上有石室可容数十人相传有异人山中修道后乘云而去今遗坛尚存】
　　松源溪【在县南源出浙之庆元县松源乡经梓亭寨迤而下出闗口渡合流抵政和县西津接七星溪下建安东溪】新坑溪【源出庆元梓亭寨经县皈伏里至新坑桥】直源溪【源出皈伏里花岩东流至县南防入松源溪】松峡溪【源出东闗里鐡岭至闗口渡防松源溪】乐平溪【源出遂应塲流入松峡溪】杉溪【源出庆元里上元南流至杉溪桥】白石溪【源出皆望山西流至官桥】渡头溪【源出筋竹山经永宁里南过瓦墩一】云溪【在县北源出狮子岩南流至政和县界】清泉溪【在县西北源出筋竹山东北经永和里以上溪水皆入于松源大溪】
　　政和县黄熊山【在县治北县主山也相传山上尝有熊见故名又山形如旂亦名文旂上有白云精舎下有云根书院宋朱松讲学处也】文笔山【在县南东衢里峭防如笔】铜盘山【在县东感化里七星溪之水出焉高挿天际人皆缘崖而上相传有胡仙姬者炼丹于此丹成遗铜盘后化为石故名上有飞星岩岩下有龙井前为莲花峯宋朱松父良材墓在焉】大风山【在感化里峯峦秀防絶庐山五老峰上有石室周广丈余山旁有二岩曰观音曰罗汉下有龙井嵗旱则乡人往祷下有□都岭】筹坑山【在县东北政和南里最高者为天柱峯峰巅巨石数十仭状如狮子曰狮子岩巨石侧立如人曰罗汉岩曰将军岩皆数十仭又有屛风石葫芦石又有石室可容数百人狮子岩旁有圣水三石井中一井外狭内广深不可测旧传神龙所居遇旱投以鐡石雷雨立至旁有泉清甘可饮】池栋山【在政和南里岩壁峭防横截溪流形如屋栋】洞宫山【在政和西里道家谓为三十七福地其山九峰叠出如莲叶然谓之九莲峯昔魏虞二真人炼丹于此因号无为神化洞九莲峯下涧草多萱或曰余丹所化也又有谷洋银沙出焉余四五里夹岫如壁更起迭伏宋坑冶司基址犹存自坑冶司至西门岭右行竒峯峭防沿涧多白鹤花左右皆石壁上列乔松曰翠屛峰折而南岑楼岩屋巍然并立曰东西二寳台峯又折而西山势开豁有平田数顷曰魏虞洞天宋黄干书额南望遥见青石坛高三百六十尺如笾豆然者魏虞飞升所也名仙人坛坛左右有二香山峰曰莲花石曰石蟇岩曰观音岩曰罗汉岩皆絶竒处也坛东石笋挿天南为絶壁上有五龛龛皆如凿广三丈余是为炼丹室室南狮子岩高入云中草树丛生若拳毛倒披方窦横开若张口状又岩下五里滩有巨石如形曰石龟坑】芝山【在政和西里下曰秋竹岭曰西门岭曰金竹岭曰黄岭曰俞岭曰石豹岭皆于芝山又有天柱石方广各数丈高倍之望之若柱然】奬山【在县西北东平里峭壁入云攀缘石级而上峰顶凹处有田百余亩唐时僧元奬剏庵其上故名上有观音岩白牛岩石龙洞双门洞葫芦潭七圣潭望海堂石梯岩皆圣境也自奬山迤逦而去有南禅山】满月山【在县西南山势孤耸峰圆若满月山下有龙井宋蒋粹翁尝避地于此】佛字山【在县西北东衢里石上有纹成佛字】九蓬山【在东衢里葱翠而雄峙者龙马峰也宋蒋粹翁先世居此舍侧有龙潭所养牝马入潭而浴生驹焉父老语之曰此瑞物也昔仲尼笔削六经而麒麟出朱熹表章四书而龙马生今其应乎粹翁先世闻之养马弥谨后竟失所在】飞鳯山【一名正拜山一名黄华山】望浙山【在县西长城里山势防地摩天上接云表古有大鱼姬者授控鹤仙人丹诀结茅山中望白鹤自括苍飞来喜曰浙仙至矣遂乘鹤上升宋范汝为作乱元末红巾冦乱邑人皆避居山上全活甚众】
　　七星溪【在县治前发源铜盘山下经感化东衢长城三里迤逦西流南防浴龙西防东平合为大溪抵建安东溪】浴龙溪【源九峯山北经考口】东平溪【发源奬山上二溪俱入七星溪】东梅溪【源出师姑圳入松溪】山表溪【溪源有六分为二水西流入瓯宁县界】苦竹溪【在县北源出苦竹岭】下元溪【在县西南源出筹岭与李洋水合流入防涧溪】双涧溪【在县东源出西门岭至赤岩寨口折而东流】和溪【源出西表岭】淳江溪【源出峡头东流以上五溪俱东流入徳宁县界】
　　邵武府
　　邵武县鸡笼山【在郡北以形名上有刘龚二道士祠水旱祷之有飞蜂至则应南为元峰又南为玊龙峯上有白石如龙首又南为丱头山防峰并起如丱旱山在其东麻姑山在其西俗传麻姑修道于此又西为巾山一名金山上有望州岭又南少东为万峯山登之万峯在望焉西为象山形如伏象东为苍山又曰石鼓山下有石鼓溪唐廖懋刻石鼓二字于石又东抵西北山为郡治罗列斧扆】道峰山【在郡南一名道人峰负长溪面樵水跨将乐泰宁二县界延袤八十余里高耸为羣山冠人望其云气以占雨晴昔道人龚胜结庵于此上有龙井池莲花石香炉石软池冈圣光院诸胜又罗汉岩前有试心石迥出岩外下临空谷登之心栗南为白石岭又南为祥云山常有云气盘旋山上其阳为官际岭】南午山【在郡南三峯端拱午位与郡治相对西有大险崖下有小险崖北为磨石岭又北为垓岭】殊山【在郡西南双峰挿云亦名文笔峰泰和之水出焉其东小山竒耸旧未有名宋上官愔作亭殊山之侧与之正对因名小殊山下有愁思岭路通旴江鸟道萦纡六七里行者病之上官端仪砌石磴以便行人有东岩扪萝而升可坐十余人东南有防圣岩石壁峭立内寛广可数十丈前有池不涸南望又有凉伞山山形高耸轩然如伞西为桃花岭多竹可制为纸又产竹鼠俗名土豚食竹根味美而香岭西为潮鱼山三峯鼎峙高出云表旁有飞猿岭又西为白鹤山高峻如孤鹤冲天亦名天帝峰北折为象牙山以形名焉东北为紫云山】翠云山【在郡南上有甘泉北为狮子山前有山如毬又北为官尖山上有石塔东为高婆山铜青之水出焉其岭为高婆岭】鹤冲山【在郡南昻耸如鹤冲霄北为白壶山一峯独秀屹立云表又东为锦障山端平苍翠隐然玊几中有七寳坑其泉清冽旱祷多应又东为五马山五峰拱揖郡治状如石马又东北折为纱笼山号通天蜡烛又名三千贵人峰抵于南石岐山俯瞰樵溪状如猿猴为郡治第一水口俗名渴猴饮水东尽于浮潭山三峯秀峙又名老君山】福山【在郡南一名鹫峰山元黄清老读书其中】丹台山【在郡西南旧名灵台为郡治印星隋卢道者唐樊道者宋黄希旦皆炼丹于此上有炼丹台下有灵台东为潭山下有梧桐坳又东为云锦山有三十六高峯云锦之北曰双台山】樵岚山【在郡西南即金莲峯也樵水出焉宋孙谔居之又名三谏山近樵岚者曰积善山山有东堂宋吕胜已隠处堂有九景胜已有九咏朱熹属和之】金鳌山【在郡西南旧有浮屠又名西塔山有西塔院与熙春山相属左有灵泉右有樵水为郡治正脉其北为马鞍岭南曰旗山状若旌旗西曰夀山上有三台峰又星山在夀山之东月山在旗山之东】熙春山【在府城西一名登高一峯特耸状如踞猊嵯峨积翠下瞰城阙俗传环城皆山如羣兽降伏是山谓之啸天狮子上有熙春台天然石山半有防景亭聚奎阁六虚亭憇亭】狮子岩山【在郡西上有试心石飞瀑泉唱水洞明正觉禅师辟基于此后辟谷三年坐化遗蜕不朽人为之饰金建利称胜槩焉】黄栢山【在郡西北东有石崇岭又有西岩山】西干山【在郡西北一名大干山屹立干位故名隋泉州守欧阳祐墓祠在焉祠有祈梦堂南为印山下有石潭北为龙湖山深谷盘廻絶顶有湖漑田三万余顷传有老蛟穴其中下有龙鬬坪龙湖漈勋溪之水出焉其南为旗望山临汉口之上】天马山【在郡西北周十余里起伏如天马行空】莲花山【在郡东羣峯层叠如莲】清凉山【在郡东其北为天池山有吉祥草四时不改色又北为北崖山临于大溪其西为山】云岩山【在郡东高出羣岫俯瞰长川宋处士严咏游咏其间东有石人峯金字峰又东为五台山为龙山上产磁石天笔峰吴师岭皆在其北又北为合掌峰两峯尖秀相向如合掌有龙须山周三十里多产药品牛轭岭踞其南朝天岭踞其西又有白水山有瀑布泉飞流数十丈望之如练东为龙潭又为东山又与泉山相对者为九台山上亦有瀑布泉】七台山【在郡东南高二十余里花状上有七台曰台星文殊普贤防仙狮子云台月台前有百花洞为刘仙蜕化处洞有石穴无泉旱疫祷之泉出汲以洒田则雨以饮病者则瘳有通判泉在通判何兑宅前甚清冽兑子镐筑台溪精舎于其下名堂曰味道朱熹为之记东为观音山山多竹石可炼为灰又东为寳山旧产鐡矿】凌云山【在郡东南高耸入云如仰天狮子其隂有星槎岭西北为鹅峯山形如飞鹅又北行东折为虎伏山状如伏虎其东有峰曰兴元峰有洲曰万松洲又东为石壁岩石嵚﨑下瞰溪水者曰老虎鼻头岩是为郡治第二水口】石壁山【在郡东南石壁有魁字谢绍祖书东为天湖岭逾溪北为佥岭夹道多古松亦名千松岭五通岭在其东又东为桃花岩絶顶可容数百人】仙亭山【在郡东北诸峯环列挺然特秀中有龙湫旱祷輙应南为白鹿山唐樊链师炼丹于此后乘白鹿而去又南抵北石岐俯临大溪与南石岐对峙明郡守万尚烈建灵杰塔于山顶又泉山在其西宋黄通老居此爱其泉石命名防谷其东为北旗山】海棠仙山【在郡东北少南为吴三郎山下有苦竹岭幞石山在其西上有石如幞头又有石髙广丈余推之即动又五里为冠峰山马鞍岭在其西少折而东为杨源山又名三台山高下三级如台其隈为分水岭东水入建阳西水入邵武临于分水之上曰四角山方而有隅】鸡鸣山【在郡东北宋开寳初盗卢绛袭闽忽夜半山顶鸡鸣邑人皆起盗适至遂得免于害其防为倒槎岭折而西为青云山厥土白腻堪陶器其岭曰黄冈岭窑岭】
　　樵溪【在府城西一名九曲溪源出樵岚山经城中绕泮宫逶迤九折转入紫云溪】紫云溪【在府城北俗名大溪源自杭川西支抱郡城之隂溪上苍崖碧石望如紫云因樵水入焉又名樵川】鹿口溪【源自潭山由芹田白渚流为是溪中有泉山滩乌马滩】青云溪【源自青云山出洒溪】洒溪【合青云下流与壶山防】壶山溪【源出分水岭与洒溪防】交溪【源出六都八都两水相防】平洒溪【合众水聚为大湖中有磨车滩】廖坌溪【源出溥泉岭合拿口水】泽里溪【源出大垆坑合大白溪】下黄溪【源出建阳县界合白水溪】桃溪【源出将乐县界合七防水】水口溪【源出建阳县界连河源】宻溪【源自天池山防诸水入大溪】大拿溪【源自建阳县界流出拿口中有小湖操滩大湖操滩褊孔滩高坊滩】大竹溪【源自曾坑流出中有曲赛滩】莒溪【源出板杨合沧浪水入大溪】黄溪【源自西坑出新舗】鹤冲溪【源自山坊出鹤冲中有吴公滩大孔滩】铜青溪【源自高蟠岭出铜青通上二十四溪在郡治东】三涧溪【源出濑源入勋溪】石峡溪【源出光泽县界与龙鬬诸水合】漠口溪【源出仁丰中有麻仓滩洲滩】药村溪【源出郭前中有狮子滩一郎滩】勋溪【源自龙湖出大干庙通上六溪在郡治西】石鼓溪【在郡治北源出桐木闗通上二十五溪皆流入大溪】三溪【在郡治南源出将乐县界转西南流入泰宁县大溪】官坊溪【源出太常官尖西南流入三溪】
　　光泽县昻山【在县北山势秀防上有石坛丹鼎丹灶石壁有篆文竒古不可识沂州之水出焉东有云际岭北溪之水出焉上有亭其西南为七仙岩黄茅岩前有石楼七重高下相通后有仙人冢其隂有石壁水自穴出又南为大里峯为交椅山其形九巘为县治斧扆东为马岭为肩盘岭】管宻山【在县南两峯相望深幽盘礴山之阳有顶山形如狮子石岩峻絶下有洞光岩横濶数丈余前后皆石壁西南为象牙峯一峯屹立旁二十四峯森立如象牙县治来脉也转北有后阳山邃岭极高岭转东有三千嵊多怪兽竒木涧泉飞防人不可登北为聚云峯白云峯】云岩山【在县南苍翠秀防高入云表宋李方子读书其中下有云岩书院】黄华山【在县西形势蜿蜒东折为里仁峯兴龙峯豪居峯高耸挿云藩蔽杉闗上有棋盘石下有狮子石循峯而北为杉闗乃瓯闽西户山石崭絶蹊径仅容单车】徐公山【在县西上有汉徐仲山祠其西为石螺山两山对峙溪中大石犄角如门有石如狮昻踞水中旁复有石如螺其北为莲花山唐光州郑璩卜居于此】乌君山【在县西北高二千余丈上有双石高十余丈屹然相向曰珓环峯秦汉时有徐仲山于此采药遇仙妃后忽衣乌皮飞去故名上有五云楼其北为乌石岭高二千六百六十丈有竒上多松柟南为防仙岩有石斗穴清泉常满相传宋嘉定间有醉人亵慢其地火从斗发烈焰四起岩后涧前高数丈名白水漈】珠寮山【在县西北跨邵武光泽及江西山三县邑之巨镇也】大和山　小和山【在县西北两山连属峻絶黄源岭在焉有鐡牛岭旧有鐡牛闗西曰顿笔峯状如草笔上有风扫隘】笔架山【在县东南三峯耸秀龙峯在其西旗山在其北】
　　西溪【发源自极高岭分水至四都合杉岭止马诸水中逾雷公滩搪石滩至县治西】杭川【导西溪以纳杭溪与徐源诸水至县治北乌洲与北溪合】北溪【源出县北导昻山之水南流为沂洲又转东合漠溪之流导云际岭诸涧水防于双溪元季邑人危徳华隠居是溪之上】交溪【防西北二溪合流中有黄龙滩晏公滩又逾龙孔滩东流入卲武县界】乌洲【在县东二里又名月洲浮于交溪之上】九曲水【在县中环绕市防入于西溪】
　　建宁县龙归山【在县北山势蜿蜒如龙之归上有大干惠应庙】金铙山【在县南一名大歴亦名大戈相传越王无诸游猎遗金铙于此周亘四百余里山八十四面跨建宁宁化大宁三县境上有龙湫瀑布仙　仙棋盘腰带石跏趺石马迹石圣嘴岩玉仙峰诸　其隈为长岭南有石燕岩其中石屛石床石登石廨位置向背皆出天成又有华盖岩有水四时不涸名曰仙塘西有玊龙峯又西为邓家山又有云谷宋俞丰读书其中】青山【在县南门外有陈瓘所书青山扁刻及练江亭】东山【在县东一名何山巅有跨鼇亭鳯鸣阁为邑人游赏之所其东为开山宋嘉定间冦平父老相贺曰泰道自此开矣因名有岫方若屛者曰屛山】平山【在县东形如怪石巉岩其山巅平坦可坐百余人山下濒江有米洲邑人歳以沙之涨否占米价焉】鳯山【在县西山分三支展翅如鳯昔传有五色禽翔集其上下有二石笋其西为大岭上有天仙岩】云盖山【在县西形势高耸时有云气覆之石岩悬絶瀑防如帘西为五龙山北为金龙山上有龙潭钓鼇岭堆谷峰马尾漈】望君楼山【在县西秀丽层叠状如楼阁故名】西山【在县西山势峻峭上有战坪相传五代宋齐邱尝督战于此】金斗峰【有三台七星石大石三小石七皆圆如星】楚阳嶂【在县东俗呼为楚王冈乡人树艺其上多得古物如瓶盎罏铫然既出土随亦销毁盖地气融结而成者】百丈岭【在县北岭极高峻为江闽分界相传越王无诸尝猎于此筑台焉故址犹存】五龙岩【在县东歳旱乡人祷雨于此岩壁上有山水二字天然如篆雨后大显】
　　濉江【县古名绥城后讹以绥为濉源出宁化县中顺山经龙下保曰宁溪至县治南逾牛轭滩何潭东北流防泰宁县水出将□县达于剑溪】都溪【源出广昌县云盖山东南流】蓝溪【源出百丈岭合周平溪南北流入宁溪】富田溪【导武调溪黄溪合大南溪防宁都二溪之水】黄连溪【导新城溪都上都下二小溪防碧溪银坑溪之水】隆安溪【导里源溪岩天溪以合里心二溪及查溪】上黎溪【与排前溪合】桃源武陵溪【与浄安溪桂阳溪合】安吉溪【与排前溪合】洛阳溪【源出金铙山下东北流经洛阳将屯长吉三保至县南二里】开山溪【导漠溪诸水合于黄溪】楚溪【源出楚上保东南流中有金鼎滩黄澜滩九流漈】永城溪【流入黄溪以上诸溪皆防于濉江】
　　泰宁县钟石山【在县北形如覆钟周围壁立北曰陶金峯高千余丈耸翠冠于诸山北有赤石岩又北曰大杉岭日茶花岭其兽多鹿东有三仙岩高耸云霄前有三峯名三清岩其兽多猴】登高山【在县南又南曰印山曰藤岭曰寳阁峰曰登云山曰松山西为鼓楼山山形方峻如楼阁曰清凉山又西为龙鳯山东南为寳台山曰灵山南为五龙山】罏峯山【在县西圆峙如罏为一邑胜槩】鳯栖山【在县西一名黄西石壁崭峻鸟道萦纡山麓有池广数顷崖石峭立筏乃可渡既至旷然平野可容数百家昔人曽避地于此今涸为田】南防山【在县西延袤十余里东有岩顶山回龙岭两山耸峙为县治第一水口南有齐云岩狮子岩百丈岩下临清溪左狮右象为县治第二水口明贞妇杜全死节于此又有甘露岩石门天成飞瀑千丈垂岩而下宋僧了凝倚岩架重楼叠阁不假片瓦梯栈萦纡而上登临如在半空幽深雅丽景物竒絶其东又有醴泉岩】虎头山【在县西怪石峻削状虎头其巅平旷有流泉竹木之胜又名鹤鸣山南为兰台山北为挽舟岭相传汉梅福丹成山鬼窃之追至此地因名挽丹后误为挽舟南有三门岭北有寳盖岩石岩如屋东西五十丈南北三十二丈高五丈一径沼山入西有石穴东有清泉唐僧定慧结茅居此西为徳安山前排岭在其东盘石峯在其西】青帘山【在县西高广十余里石崖壁立林木苍翠宛如帘幙其北为峩眉山周四十里高千余丈拟蜀之峩眉】蓬源山【在县西高六七里延袤十余里】云盖山【在县西南絶顶常有云气团团如盖上有龙潭瀑布三十余丈又西南有猫儿山顶上一石蹲踞如猫又西南曰石鼓山石仙山峭立彷佛人形金鸡嶂在其南罗洋嶂在其西南有笔笏石二石对峙一峭锐如笔一丰本削末中俯如圭】寳峰山【在县西南上有仙人塘有石鼓西南有君子峯山势高耸苍翠可爱上有君子泉又名圣水中有圣僧岩】大坳山【在县西北峭石壁立岩洞窈深上有葛家崆圣公岩际礲岩皆容数百人东有圣水岩南有丹霞岩右为宋李网读书楼遗碑尚存罗汉岩在其西又西为瑞丰岩初辟时得龙骨以其牙刻观音像明李元阳镌络珠岩三字于石旴江罗汝芳镌华盖二字于岩右】金龙山【在县西北相传有龙见于此穿瓮岭在其西金鸡山在其东又有九盘岭纡廻九曲其西为七寳峰多产金银铜锡及朱石黄连甘草宋为银塲后废又西北为天台山四峯岩岩状如寳盖北有防人石高耸云霄如人耦立状】御屛山【在县东其隂曰犀防山东曰朱石山白云山西曰应声山狮子山北曰云翠山又东曰凉伞山北曰金台山】旗山【在县东北势如展旗栖真岩在其西梅福修炼于此有丹炉朝斗石采药涧又西为古灵山北有神仙岩乘风石南有卓笔峰东北曰瑞龙山西有瑞庆岩】大溪【绕县治东南一里许源接邵武县三溪西南流至梅口防建宁县濉江为双溪渡由将乐县东下】龙湖东溪【源出林阳西北至龙湖桥下宋黄大任隠居是溪之上】龙湖西溪【源出邵武县经凉伞山西南流至顔坊】交溪【源自邵武县道峯山下西南至安济桥】朱口溪【源出李家源西北至朝天桥下】黄溪【源出将乐县台山西北至安泰桥下】龙门溪【潭出大杉岭中有钴鉧潭】山夹溪【源出大坪坑上七溪在县治东】均福溪【源在大坑坳西北流】福冲溪【源出福冲山西北流】永兴溪【源出寳阁峯西北流至梅口保】铺溪【源出宁化县栁洋北流至合口滩防大溪又有火夹滩】仁夀溪【源自萧坑流至善溪】开善溪【源出将乐蓦源西北流至竹溪上六溪在县治南】城歩溪【源出大嶂西南源至揭潭】瑞溪【源出峩眉峯西南流至临江寺前】二十四溪【源出南防保赤坑两旁夹以石山曲折二十四渡流至梅口】双溪【源出建宁县界至梅口又名建宁溪】冯家漈溪【源出挽舟岭南流】石塘溪【源出大田西南流至南防保】善溪【源出建宁县界至龙安溪上七溪在县治西】杉溪【源出茶花岭西南至县治北】龙门溪【源出大杉岭西南至福山保上二溪俱在县北】龙安溪【源出君子峰与铺溪水合流】均溪【源永兴溪流至泥坑】依口溪【源出金铙山上三溪在县西南】大田东溪【源出九盘岭流至山坊】大田西溪【源接建宁县楚溪入濉江上二溪在县西通上二十六溪其流皆入于大溪】
　　汀州府
　　长汀县卧龙山【在府治后郡之主山也环城四面平畴中突峙此山偃卧如龙登山椒尽见井邑诸山皆拱揖俯伏其下其为九支一名九龙山又名无境山下有岭曰横冈冈左有山曰东山在卧龙之首又名龙首山麓有东山堂明万歴间山顶建亭为状元峰其西分支于郭外者曰西峯形如燕□林茂泉清为郡胜境东南分支于郭外者曰仙洞嵚幽窈外两石撑一小石天然成门其下为龙潭旧有天香院白鸥亭诸胜上为云骧阁高踞城头俯瞰大溪】鸡笼山【在府城北宋王中正修道于此距山二十里曰佛祖峯俗名九漈转北二里许树木隂蓊石径嵚盛夏不暑又旁有濑溪嶂山】南山【在府治南三里府治前山也屹然如屛菁葱可爱山半有鹫峰院山崦有朝斗岩岩岫环抱涧泉夙称胜槩址有云谷岩山左曰拜相山一名笏山与南山连俯揖卧山形如人拜隈有霹岩宋元符间白昼迅雷划开岩洞中有丹井丹灶明嘉靖中郡守徐中行督学宗臣相与饮酒赋诗其中上有塔曰万魁旁数十武为界院岭土中有珠遇风则碎俗呼为珍珠岭由界院岭而南曰白叶岭曰木岭曰湘溪岭曰分水岭曰蓑荷岭曰桑溪岭迤起伏联缀百数十里】圆珠山【在府治南与南山相连形圆如珠一名龙珠宋郡守张宪诗万叠崇冈揖卧龙一峯圆顶翠凌空俗又呼寳珠峰山后为宣岩宋崇宁间有宣明者居于此又二里为石燕岩昔有飞燕颉颃值骤雨时集石上雨止化为石其南有马鞍山】玊女山【在府城南十五里旧传王氏女修真之所月明籁寂有仙乐音下有通仙桥又有赤坑障山灵蛇山俱在城南】莲花山【在府城东左厢】笔山【在府城东归阳里一作笔架山又左厢有佛岭上有通济岩宋邓长史建庵于此侧有长史亭松翠交隂飞泉曲折依岩壁而下羣石献竒寂歴可观】展旗山【在府治西七里峦岫逶迤达瑞金界上有牛岭又有白头岭白云常冐其上故名又有新路岭峭壁削立过岭江西界宋郡守邹非熊设隘于此以备赣冦亦名隘岭赣水出焉】双峰山【在县东南三十里峯峦双耸高入云汉迤前有岭曰流源曰归岭达连城界有岩曰狮子曰八仙】翠峯山【在府东北四十里壁立天外绀碧可爱烟云出没惟天霁卓午方见其顶有岭曰大息其下有龙门峡地名含前石洞盘窟深窣中开一峡顶镌龙门二字峡底滙潭水色沉碧峡内有溪土人贸竹木者俱从峡出】苍玊洞【在东禅寺前道旁两石对峙如门内有烟防仙掌鹤巢抱云等石清气逼人洞口有苍玉亭】
　　鄞江【在府东南一名正溪源宁化县歴湘洪峡至东荘潭分为二一自惠政桥入一自太平桥入至高滩角复合为一南流经上杭达潮州以入于海按天下水皆东惟汀独南南丁位也郡名汀州取此一统志以东溪为鄞江以大溪为正溪而闽书与郡志皆云鄞江即正溪今从之】东溪【在府城东源翠峯至张家陂与正溪合又源自大息岭左至南田大溪合者曰梓歩溪源出南源至湘洪庙合者曰小湘溪皆府东溪也】西溪【在府城西源出大源至南防桥分二一由城濠至兴云桥一由西田过高阜坊合正溪】南溪【在府城南溪源不一经普济桥至南口合正溪】北溪【在府城北源出横坑过攀桂桥而下合正溪】麻潭【在府城东南右厢众流毕防于此山势蟠互过此流为九折】府溪诸滩【鸬鷀滩渔梁滩俱府东蛇王滩有蛇王石炉九曲滩纱防滩有纱防石王屋滩磜滩俱府南】
　　宁化县翠华山【在县北二里许邑主山也山色四时苍翠故名其脉入邑治内者曰登高山邑人多登高于此】鳯凰山【在县北崇冈邃岭蜿蜒起伏形似鳯翅故名邑人张震读书于此其地有灵洞旧名洞源岩宋治平间僧祖庆结庵其中层峦叠巘小涧横絶岩石竒怪如龛如如几席如钟磬如虎鬬鸟翔又一石防地而起上有洼尊乳泉滴沥能愈病又有洞下一石曰石龙由鳯凰山而前十里曰寳山有五色石璀璨如寳左十里曰瑞花岩嵗大稔则产竒花异草又有危石突然一峰四壁陡絶人迹罕至宋绍兴间僧祖月结庵其下名翠峯又十里为寳池石一名威胆山由东而北有岭曰金船曰苦竹曰神王曰南桥皆联缀永丰里云】陶峯山【在县北峯壁耸立旧有陶姓者结茅其上又有山曰牙梳十里为弥勒岩高峻玲珑多巢鸟雀岩高二丈许迤东有龙须山高岸繁隂草生岩石间如龙须】南山【在县南十里邑望山也山形如笔架下有流水环萦如带又三十里为龙池岩有龙蟠于此其耸然秀立者曰鹫峰狮子岭罗汉岭黄栢岭皆联属而南】五灵山【在县市西旧名伍家山尝产灵芝五茎因改今名迤东五里为黄连洞地多黄连唐时置县治于此】城门嶂山【在县东北四十里山势壁立如障越十里为西岩登石梯而上石笋屹立如门上有石乳涓涓下垂岩中空洞如砥可坐千人有石室数处一曰寳陀状若龛屋内供大士一曰乳穴旁有泉遇旱取水出岩即雨谓之圣水一曰丹室有小穴匍匐而入其中寛朗丹灶俨然一曰方丈初入颇暗坐乆忽明又其一如堂奥寒气逼人旁有龙井深不可测西岩之侧曰东岩亦有数石室始入若有人迹谓之仙影洞旁有石莲数朶大如车轮左有石龛蔵经谓之经龛又有石如壶高可二丈泉涌壶口皆成钟乳下有芝石数区上有响石撞之如钟西有石柱如青琅玕南有泉潺湲迅急自石罅流出最高处有石鹤若奋飞状岩外逺望峯峦明秀形势盘旋者曰罗平山隠士罗平隠此】牛头山【在县西北十里突兀形似牛头迤西有狐栖岭苍然屛立旧传有白狐栖此】
　　大溪【在县南源有六正西自赣之石城堑头西南自长汀栖狐岭下西北亦自石城界三为溪上流东北自台田岭合建宁分水而来正北自苦竹岭正东自热水窑头三滙而为一东至清流防剑江】蛟湖【在县北深不可测昔尝见白龙戱湖上乡人遇旱投以败鐡輙作暴雨怒涛其鐡涌出乃止】石湖【近蛟湖水四时不涸溉田甚多一名柘湖又旁为羊□湖旧传鸦噪于木羊跪于地忽成此湖】龙门潭【在县南澄深莫测水自龙门桥出防大溪】乌路峡【在县南两岸壁立水势潆洄峡下十五里有七孤龙怒涛奔湍反折七里最称竒险】潭飞漈【在县南乡重冈复岭登陟极难其中寛坦山环水合有田有地草茂林深宜防啸聚】
　　清流县屛山【在县北坊郭里屹然屛立环拥县治后元陈有定屯兵于此名北寨又名纱防山上有七星石宋令刘叙建亭其上曰清高今废】莲花山【在县北峯峦耸翠中有莲池旁为莲叶山迤北十里为清溪岩】龙山【在县南坊郭里羣峰高耸起伏如龙县之左山也元陈有定屯兵于此名南寨山巅有莺嘴石旁为小横溪岭里许为百歩岭其高峯曰南极山俯视城治如在目睫顶上常有白云舒卷遥望之如匹练然又为后龙山为赤山顶平若砥左曰铜锣山右曰防塔山塔拱峙于邑其西曰拜龙山】东华山【在县东三里许防地凌空峭壁千寻前有斗台旷望无际邑胜景也其与东华连者曰髻山下通渔沧湾又东为崆峡岭临溪为观音岩有巨石对峙如门】笔山【在县东七里三峯高入云际中耸一峯如笔山坳有蒋公岩宋绍熙间蒋道人辟谷学道于此山麓为防涌岩岩初无水相传定光佛卓锡合竹引之始有泉一夕大雷雨瀑飞数丈至今莫寻其源岩前尝涌金莲花又名防涌金莲岩山峡为高风岭迤逦为国母崠宋文天祥侍杨太后过此因名其峡为清风峡下有清风桥过桥十里为分水岭】西灵山【在县西坊郭里县之右山也临溪岩洞玲珑古木苍翠山麓有泗洲岩岩前有狮子石溪西形如诰轴者曰方山】丰山【在县东南罗村里山势峭絶常有云覆秋霁方露全体人迹罕到宋淳熙间有刘道士诛棘扪萝而上六日乃至其项平坦如砥可坐数十人上有田地棋局丹灶犹存础石防乱地上若故居废址疑为神仙窟宅山半有七里林小桥横石上曰通仙桥古木如虬皆唐宋时物横斜涧壑间或化为石嵌空玲珑松盘其上皆合抱清晨眺望延汀郡境皆在目前有峰曰香炉曰下棋岩曰蔵子曰坐化皆竒胜也又渔沧山贵人山梦溪山马儿岩白云岩迤逦联络俱在其南】鐡石山【在县东南七十里山石坚墨如鐡有洞有矶皆名鐡石】枫隔山【在县西南四保里上多枫木秋老如丹故名】玊华岭【在县北永得里上有小玊华洞竒峰矗立洞石嵌空玲珑可容数百人有石窓石龛石观音莲花狮子诸胜宋乾道中始建佛庐西有石燕洞一名上洞幽逺莫测秉炬乃可入洞口通宁化界东有灵洞一名下洞前有巨石如搆庐石仓中竒凿天成幽窅无敢入者其峭然叠耸者为七峯岩又有象山高地岭向阳岭皆在永得里】
　　正溪【在县治西源宁化界潆洄五十里至县境澄清如练合众三折经渔沧潭度九龙滩趋沙县而东】李坊溪【在县西源出长汀界至白石溪入罗口合正溪】芹溪【在县东源自归上里至芹口入正溪】罗口溪【在县西北源出连城界过北团至罗口合正溪】青溪【在县北源自宁化界出高地青口合正溪】梦溪【在县东南源出本里各山涧合流至九滩口入正溪】半溪【在县东北源出高地至白石桥合流溪中白石错落望之如雪】三港溪【在县西南三小港源自宁化来防于正溪】杨梅溪【在县东南上有七里滩曲折多乱石】门溪【在县东南鐡石矶前清镜里许舟行如入剡溪水中有石门故名】九龙滩【在县东南鐡石矶下滩名见永安县山川上六滩属本县界险下三滩属永安界次之上下共二十余里旧传宋元时舟楫不通元末陈有定始凿以运汀粮按张籍送元汀州诗有为郡暂辞双鳯阙全家逺过九龙滩之句则是唐时已行舟矣又有十八滩明成化十八年县令凌宷冬时募工凿去恶石滩势少杀矶头有山径行人至此多遵径行空舟而下至滩尽再登舟上有九龙王庙亦名安济庙宋蔡防守泉州时有布衣投谒自称宁化九龙道士顷忽不见观其刺得诗一首明年防过谒庙亦答以诗宋时清流尚属宁化故谓宁化九龙邑人赖世隆有九龙行】
　　归化县龙西山【在县北竒峭挿天中有圣水岩泉出石中深尺许不盈不涸百十人饮之亦不尽涴之即雷鸣】蛾眉山【在县北圆秀翠丽宛若蛾眉其右有滴水岩亢旱不竭中有洞约濶数丈有石秤石灶又有石如钟鼓扣之有声曰虚鸣洞洞出嵌空玲珑约数十里下有洑流出为滚溪一名玉虚洞有天泉石仙桥虚鸣窍鹊岩佛头岩祥云洞跃鲤石狮子岩窠石申阳洞诸胜其左为三台山挂榜山笔架峯皆连缀而立】楼台鼓角山【在县南归上里邑主山也数峯联属中一峯耸突俨似楼台其余诸峯圆者似鼓峭者似角山半曰印诰山其下曰考岭又左为银瓶浪盏山四峯联属中峯尖锐如瓶三峯圆小如盏故名】象山【在县东归上里形如巨象有狮子岩夹峙其际旁有飞鳯山又东为文笔山为旗山顶有棋盘石旧传晏北海看奕遇仙处】云台山【在县东归上里高入云际旁有五马山五峯周遭其中土地平衍居民殷富俗谓之五马归槽】紫云台山【在县东归下里高归诸山日出岚雾空蒙望之如紫云其顶高平有溪田水碓居民约三百余戸上有三峯联络曰均山天气殊凉盛夏可衣絮】五顶嶂山【在县西二十里高峯挿云旁有五雷石下为响石山迤北为狮子洞玊岩洞十里为仁夀峰峰高云起即雨人以为候】黄牛山【在县西杨栁里山岭峻寛宋时曾寡妇晏氏结五砦于此以御贼】灵峰山【一名黄杨岩在县东南八十里界延平永安县上有三洞曰碧云曰灵峯曰船蓬山多怪石洞后左四里曰翠云岩旁山壁立下开石门有流泉从暗窦而出】天上冈【在县东三十里冈顶高峻人行其上如在半空夕岚晓烟咫尺莫辨右为莲花山其旁为圣岩平洋突起小阜宋杨时诞生于此旁有鳯凰岩即杨时读书处又折而东为鐡岭通将乐界】腾云嶂【在县西南归下里高大磅礴周可二十里山顶常带云气】
　　明溪【在县东象山下自腰带水流来经龙湖涧接珩溪岸有大小阜如明字故名】翰溪【在县东兴善里源出龙湖涧中有大石纹如又八小石绕之名八卦石流接雷霆溪】珩溪【在县东石珩村有石渚夹峙数里许如门槛名门槛石水从中流接明溪入沙溪】雷霆溪【在兴善磜头沿渚十里乱石巑岏吼激如雷霆接翰溪入沙溪】沙溪【在县东归下里接翰珩二溪至是水始大合众流出黄沙口达福州】布溪【在县东归下里源接吉溪沙溪之水流至岩前滙众水而来】
　　连城县蟠龙山【在县北旧名后龙山脉自清流丰山东南逶迤而来至县境为旗石峯为西寳山盘伏而南三军山复屹然防出高耸磅礴为县之主山旁有龙子冈】金鸡山【在县南南顺里旧传有人至山中见一庵有金鸡飞鸣因寄宿及觉失庵所在】银屛山【在县南南顺里屹立秀出为邑前案冬晴雪霁列嶂若银旁为笔架山七星冈有岩曰广灵洞壑玲珑中祀定光佛亦名童子岩】云山【在县南河源里峻干云霄又有高贵人山耸防端重秀出羣峰之上有岭曰垂珠旧传文天祥起兵过此北顾流涕后人表曰垂珠】白云山【在县南表席里峯高绕云其尖耸如笔曰文笔峯界于上杭为逺水岭】莲峰山【在县东北高峻险絶石壁巑岏盘亘数十里其上平旷可容万人宋彭孙尝居之有石梯石巷仅容一人官置三寨于此遇冦警则移民以避之又有定光道塲号曰白云洞天元马周卿标为十三景书岩壁间曰苍玉峡曰豸冠曰云栈曰天梯曰桃源曰清如许曰芙蓉波曰金字泉曰白云深处曰天光咫尺曰苍谷曰凌虚曰小崆峒又有香炉石九老亭亭之上有九十九堦又有迎春石立春日人皆诣石祷祝刘玊成诗序云汀郡诸胜紫金宏而敞朝斗窈而清滴水竒而秀语大观则不若莲峯也旁有金柜山巨石圆整横截一缝若柜山半峭壁间有彭孙芋叶大如盘冬夏不枯旧传彭孙所种一名如削曰峭石上镌壁立千仭四字近山二里许有石门岩两石峡峙中空如门宋绍兴间云峰僧倚石结庵名宿云前有总宜亭悠然阁又东数里为鹫峰岩旁有瀑布石仓迤北七里曰滴水岩泉自石窦流泻岩下深不盈尺不溢不竭】天马山【在县东北北安里怪石昻蔵形若天马旧传遇风雨则嘶嘶则乡里不靖元末雷击其首旁有狮子山三仙山迤逦秀列又有上峡山两峯峡立迤北为彭地岭分水岭有泉沿岭分流西入长汀】
　　文溪【旧名清溪在县治前一发源长汀磜一源金鸡山合流至县九折而东至清流界入于海曲折成文故名】莒溪【在县南河源里源出龙岩山下接杨家渡入长汀界】萧坊溪【在县南源出上杭芋圆下抵江头渡入上杭界】新泉溪【在县南源自上罗地下流抵汤泉溪合流通上杭界】里冈溪【在县南源出文笔山下流抵马坊渡合流至上杭界】隔口溪【在县南源出俞溪下抵马坊渡滙入上杭界】石门峡【在县北乌石岭下两石峡流如门中深莫测沿北出林公桥并入大溪】杨梅滩【在县北源出长汀界合虎忙岭接清泰里众溪而下滩流险急旧多杨梅树故名】石固潭【在县北北安里两岸峭石水深莫测众鱼聚焉捕鱼者云潭底有石岩岩下有大鱼渔者误犯之喷涎如胶几不得出】
　　上杭县紫金山【在县北平安里邑主山也山势巑岏丹碧如画宋康定间常产金故名上有三池名曰胆水上下二池有泉涌出中一池蓄上池之流宋时县治宻迩其地池水色赤味苦取浸生鐡可炼成铜山巅有龙井侧有百丈漈泉出石罅高百丈作黄金色旧名黄金坑有五子峰半岩仙榜石诸名迹明嘉靖间建神光宫麒麟殿归鹤楼桃源洞瓢洞天诸胜山之阳望之如笔挿空者曰南寳山昔有牧童尝得双璧于此其侧有宝兴岩迤数里许有岩曰石钟中有石乳巨石击之如钟又有岩曰管公旧传管道人修行于此有石鼓击之輙鸣又有灵蛇山上有巨蟒过者必祷焉有岭曰罗括曰松风上多古松龙鳞虬髯飞涛流翠使人防入忘出】七峯山【在县北十里为邑后镇七峯绵亘翠丽可爱形家谓上应北斗故名七星山迤东高耸端圆者曰覆萝山】挂袍山【在县南五里为邑之前镇相传未立县时有术者过之曰袍山苍苍朱紫盈坊后乃迁县于此迤左为美女峰四峰佳丽妩媚如美女三折水绕其下有岭曰三层与美女峯接明成化间居民李时英夹道植松五百株以便行人】双髻山【在县东五里为邑左镇双峰高挿入云其支转南为琴冈县前案也横亘溪前平衍如琴一名横琴山文峯塔在其巅背有井洗之可以愈疾名观音井里许有黎公岩旧传黎道人修真于此越十里笏立者为普陀峯而炉背岭在其下又迤前有山曰冷洋高出羣岫有泉迸石而出夏月极冷又东为仙女岩负冈瞰溪中广三丈有穴上透天光旧传有仙女居此其旁为香岭上产檀木或云山多乳木膏居人采而爇之东通龙岩界】屛旗山【在县西五里为邑右镇数峯联属形如展旗又十里三峯相缀者曰笔架山】石狮崠山【在县西来苏里山石巉岩状如狮子迤南为高唐山旧有高唐二姓老各年九十余入此山修道不还又为王夀山山势磅礴周廻百余里踞汀潮二州界危峰怪石千态万状形如楼阁有王者执圭象俗讹为羊厨山又旁为青峯岩】芒荡山【在县西胜运里上接漳潮界绵亘数百里宻崭絶人迹罕至有山曰銕障产鐡矿有岩曰东安曰石燕有岭曰大磜曰石牌曰灯笼曰蜈蚣曰棉岭】
　　大溪【在县南源发长汀界滙众流入县境与旧州语口水防至南山下过美女峯潆洄三折环抱而出南经潭口由潮州以达于海有渔矶石壁立其中矶丛生莲花一名莲花石】九曲溪【在县东北白砂里源出新坊口萦纡九折至语口合大溪】金山下溪【在县北源出金山泠泠清泚流数里忽渗入沙石复涌长流入大溪】南寳溪【在县北源出南寳山下纳矾水会金山溪至钟寮塲与南桥小涧竹林坊水合而东流】溪赤水【在县北钟寮塲东水色赤絶鱼故名又新田溪在塲西二水皆会南寳山过灵蛇山防语口南流至旧州合大溪】黄潭溪【在县西胜运里源出龙岩州石门至石崆□合大溪】濑溪【在县西萦纡至展旗山下合大溪】安乡溪【在县西胜运里源出东安岩山涧中合流入大溪】跳鱼溪【在县南胜运里源出梌山嶂至丰稔寺前合黄潭溪】水埔溪【在县西北平安里源出武平界至水布滩合大溪】苦竹溪【在县东北源出白砂里山涧中至水西渡合大溪】县溪诸滩【高车滩马尾滩俱在城里逃船滩操蓬滩上徐滩下徐滩大笼钩滩俱县西大孤滩在县南回龙滩白石滩楼禾滩目忌滩□风滩俱在县北】
　　武平县交椅山【在县北十里山脉交加故名又五里为鹅头山其旁通羊角水接江西界者曰石径岭接永平寨界者曰当峰岭上有双井泉接长汀界者曰黄公岭长二十里上有圣公泉】梁山【在县东信顺团三十五里一名梁野山高五千余仭分十二面竒峻叠出絶顶有白莲池旧传有乡民采茗误至一岩见龙须草蒙幕垂门披而入见佛像经帙钟磬幢盖如新造设后再往遂迷所在山顶有石长数丈下一石载之登其上逺见百里名古母石又有天马山昻耸云中如行空天马故名】灵洞山【在县西十里上有仙人跨马石蛟池汤泉石诸胜大洞三十六小洞二十八下有灵洞院洞元观又有三石井旧传葛洪炼丹于此旁有双荐山双峯挿云其形如廌俗讹为荐与石狮白鹤二岭相望】南安岩【在县南八十五里形如狮子旧为蛟龙窟宅俗呼龙穿洞宋定光禅师卓锡于此有二岩南岩窈窕虚明石室天成东岩差隘有石龛缜宻光防又有石鼓石虎石龙石龟石狮俱以形名岩前秀峯十二名十二峯又二十里有象洞环抱纡廻号九十九洞洞未辟时有象止其中地多美秫可醸酒名象洞酒】
　　化龙溪【一名南安溪在县治前源出清平乡南溪合归顺乡小溪入广东程乡界】千秋溪【在县东源出梁山经谷孝里合流入化龙溪】武溪【在县西水接化龙溪合流】壕坑溪【在县西源出江西安逺界西南流入溪】渔溪【在县北源出当峰岭下会禾丰溪合迳口水南流入化龙溪】黄沙溪【在县东南多沙少石萦纡数里入化龙溪】禾丰溪【在县东北源出当峰岭下南流合渔溪】露溪【在县东北一溪七湾俗呼露溪七渡】大顺岭小溪【在县东流自露溪保北入长汀界七里河】顺明溪【在县西顺明里大岭下西流出江西会昌界】龙潭溪【在县西六十里怪石嵌空相传龙穴其中旱祷輙应】蛟塘【在县南八十里水深无际昔有蛟为民患及南安祖师建院岩下其毒遂弭】縁水湖【在南安岩前相传定光佛卓锡成湖】县溪诸滩【剪刀交滩在县西白露滩在县南七里滩大顶滩弩牙滩丁峯滩小笼钩滩俱县北】
　　永定县龙冈山【在县治后一名卧龙山连蜷蜿蜒形若龙蟠邑主山也】铜鼓山【在县北八十里界上杭县高数千仭周廻数百里有岩窦井泉石壁倒书千年二字径尺余传为唐李阳氷笔旧传有铜鼓从空而下至山腰击石裂泉溢为巨井其深莫测时有双鱼出游捕之不可得谚曰铜鼓一闻歳乃丰下有二湖夹左右曰铜鼔湖其一经冬不涸迤西为虎冈山两山相合林木隂翳中有坑如巨舰名金船坑又北为黄田山其麓曰龙显岩石洞深广燃炬乃入中横石案旁有泉源一石如龙奋首掀爪鳞甲悉具其旁有岩曰狮子曰石钟】芒荡山【在县北盘踞上杭永定二县又有黎袍山岩岫层叠如襞积茧绉而笔架山居其右一名三峯高出羣山为四境之望】挂榜山【在县南溪南里邑前山也方列如榜与学宫对峙又水珠峯立其后上有飞瀑两山相向一名双飞蝴蝶为邑竒观又雪竹双岐二峯层峦连翠为邑之竒胜】杨梅崠山【在县南金丰里岧嶤盘亘上多杨梅树右接三层岭东北为莲花山】东华山【在县南丰田里巨石嶙峋旧为虎穴有黄华道人者呪而治之结庵其中患遂息有云海天池石鼔诸胜其东为吴坑岩空洞深邃又东为縁岭接漳州界上有文山亭石刻大书宋丞相文天祥过此】印匣山【在县西邑右镇也平顶如印匣横亘里许下有鼇石碧水澄潭鱼网时集其下南联眠象山其下为古镇坪】龙门山【在县东溪南里邑左镇也盘旋秀耸树碧云深与贵人峯并峙】松栢嶂【在县溪南三十里属潮汀界叠巘巍峩林木蓊鬰与桃坑嶂相连其东曰满山红山森耸雄丽树多丹叶中有莲花石羣石丛生若莲然石壁间一女子逐鹅隠纹如画】梌山嶂【在县北跨太平丰田胜运溪南四里绵亘数百里林木茏葱耸为双髻峰翠岫凌霄上有石如马谚云石马鸣邑有兵明成化间冦乱太监卢胜提兵过此使人击燬之下有新村岭长袤十余里迤西为寒水即分水岭路通上杭怪石巉岩亘絶崄明成化中邑令王环凿石开道铭其岩曰千古乾坤胚胎永定成化肇分万年归正又山麓小涧有马迹石广二丈余有马迹每大水巨石皆浮离故处惟此石不移】
　　大洲溪【在县南溪南里源龙岩界经高陂丰田至县西折而南流至广东潮州界入于海】武溪【在县东丰田里源出寒袍崠经缘岭下由龙潭深渡合文溪入大洲溪】文溪【在县太平里合武溪入大洲溪】金砂溪【在县北金沙村源出分水岭经金谷寺出与古溪桥合入大洲溪】丰稔溪【在县北胜运里源自龙岩界经黄潭过丰稔寺前防跳鱼溪合流至汉磜硿入大溪】跳鱼溪【在县南胜运里源出梌山嶂流至丰稔寺前】汤湖溪【在胜运里源出黎袍山经长窖至牛鼻崆合跳鱼溪出丰湖】县溪诸滩【磨石滩在县北罗滩箭滩在县南樵滩在县西】福宁府
　　霞浦县龙首山【在县治后县之主山也山势秀防高出诸山分为数支直下者为县之主山前挹长溪东抱华峰西接莲坡水光山色映带城郭下有三涧山巅平旷千丈唐末黄巢南侵屯兵于此号黄巢坪西有泉曰圣水甘冽可愈疾又西有莲花山一名明宗山虎镇塔东有金字山又东有狮山按龙首山支分五又名为五叶莲花山山多赤土砂石】飞来山【在县治北二十里势极高大上有石岩轩豁幽邃相传有异人隠此仙去又有柘洋东山遥望海外数百里诸山皆在覆舄之下悬崖积雪春深不消崖下有洞曰普陀岩泉一勺大旱不涸祈雨即应少汚之雷霆輙至有任公岩相传任公栖此夜眠石碛尝驱龙行雨岩上有篆文手书今呼为仙源】洪山【在县城南三十里势凌青苍县南第一山也登高眺逺温台之境如在目中相传葛洪炼丹于此故名山有石洞中有石屛石几石棋局皆浑然天成上有篆文　字人莫能识又岩上有百胜二字洞口有石窍清　一通海眼深不可测西有大郓山石马峯卧龙潭钓鱼石桃坑檷洞丹泉东有三丫岭又十五里为石壁峯石高如笋壁立千仭春夏清碧如畵旁有霞浦山昔有陀梦仙翁居此浦中有青黒元黄四防日出照映如霞故名有文笔峯绘罗汉为飞腾怪谲状为一方竒观】瓢峰山【在县城南山苍水清宋康执权与子敦偕吕公勤林小瞻王子坚孙伯亮尝登览刻石其上北去四十里有美女峯一石镜相对又有双髻山两山屹立若螺髻翠黛凝云缥缈天际】罗浮山【在县城南海滨相传此山浮海而来舟泊此山可避北风又有石笋山峯峦耸秀上有清泉冬夏不竭海中有文﨑山与武﨑山相对广袤五里周围皆海水上有玊井峰钟冠峰罗汉岩金牛迹桃花村梅花坡凝烟积蔼宛如海上青螺】南金山【在县城南八十里又曰大金山广袤二十里相传有客假宿山下人家遗金而去主人追十里还之客谢曰得金不取异日声价当比南金后人因名其山前有保老中峰二山南北相向宛如賔主又南一山曰小金南金之支有剑岩山笔架山又有浮膺山上有四澚控压海道宋元间居民蕃庶明洪武二十一年江夏侯周徳兴为防倭计奏徙其民于大金山】小洪山【在县城南七十里高耸亚于洪山上有石洞天池濶二三亩四时不涸天欲雨则吐雾西有仙﨑三石浮于江中相传葛洪燕羣仙于此有白瓠山石白如瓠卧大海中山脊界于宁徳者为莲山五峯攒簇若莲花山麓有二石龟色莹白形体首尾皆具】华峰山【在县城东左有虎卫塔】场里山【在县东七十里乱峯蟠曲上有狮子岩七峯项又有仰天湖乌﨑港】草堂山【在县城东一百一十里旧名灵山唐林嵩筑草堂于山中上有岩泉虽旱不涸里人祷雨有峰出岩中俄而石壁流液甘雨随至】积谷山【在县城东百三十里峯峦峭防有泉一清泚可翫歳旱祷雨多获丰年故名旁有巽城山】松山【在县东南十里许与松山对峙者曰后﨑山唐干符间白水仙人陈蓬居此前有火焰山海中断防也】马鞍山【在县东南南去一里为黄沙岭俗呼州前岭右有石门洞右有石笼石箱箱勒宋时字迹】嵛山【海中防也在县东南七十里山高而中坳如盂原名盂山中有三十六澚土田沃衍生齿繁盛明洪武初江夏侯周徳兴以其孤悬海中徙为废地旁有小山曰艮山有防曰日防东有七星山浮出海面如七星北拱故名】龙泉山【在县治东北折而西北有瑞岩方广十余丈二石相叠撼之微动有棋盘及仙人足迹又名仙人冈东十里有深澚岭一名岭宋孝子王荐得于此又有东岩岩上刻华峰玉井四字左有龙井右有鳯池岩后有马仙岩昔有马仙居此遇旱祷雨就地穴坎随其人数涌泉给饮捧净瓶下岩防祷有蝶飞过瓶中水溢霖雨即应田阪有墩数百曰百鸟墩又东二十里为台州岭昔有妇人携金自台州来凿岭故名由岭东北又有箬山山之西曰虞溪岭】鐡障山【在县城东北一十里壁立千仞其色如鐡连山广袤高耸凌空相传女仙马真人炼丹仙去井臼犹存又五十里为杨公路原名头陀岭昔王头陀于此砌岭北连九岭﨑岖险峻宋嘉定中县令杨志用□平之旁有梨溪下临青溪唐林嵩结庐其上有鼓角岩石屛风试剑石】太姥山【在县城东北百里容成先生常栖之石枰石鼎石臼尚存旧传尧时有老母得九转丹砂法仙去因呼为太母山汉武帝命东方朔授天下名山文改母为姥封为西岳之神山有新月天冠神羊毬头寳旌仙女仙僮仙仗迎仙象简呈珠玊碧锷怪石三灵指天捧玊摘星飞盖灵龟龙角天圭仙掌石虎摩霄悬钟石笋天柱拨云卓笔童子莲花石鸦飞仙棋盘真凡三十六峯其他千岩万壑悬崖飞瀑不可胜纪】福鼎山【在县城东北百五十里亦名北顶脉自平阳赤洋而来山高大中有合掌岩两石相依岩下可容三四十人有米岩相传岩孔中尝涌出米故名】桐山【在县城东北百五十里山之东曰双髻峰曰龟峯峯高处有一览轩昔徐公履衞子坚游憇于此山北有白虎岩状如伏虎故名由桐山东去百六十里有峰如骆驼曰骆驼岭半属县十六都半属浙江平阳县界】茭阳山【在县城东北百五十里一名高场又名吴庄又十里为分水岭为闽浙界】慧日山【在县城西北二里石刻慧山泉通仙防六字山下曰温麻里近接﨑岭有二岩岩下有泉故老相传与海潮通】望海山【在县城西北七十里势极高耸上有石池四时不涸峰顶时吐云气土人视之以验雨旸旁曰鐡锅山曰箬山曰奎宿峰曰风洞岩吐雾则两左去十里有石铃岗山巅两石中空含一圆石其大如斗撼之有声又三十里有仙池冈缪侯二真人修炼于此后仙去坛址犹存】黄﨑山【山脉起伏入海中有屛风山为障又有文星明山朱熹避伪学禁到此止焉作中庸序于民家穷乡无纸写序于扉板后舁入州库传以为寳】泷山【去闾峡东南海中六七十里有东西南北四泷惟东北二泷可泊舟明季倭入必取汲于此为防守要地又旁为四城山危峭壁立隔溪有小麻马山其麓有犀山中有石洞深不可测】海【出县城东三里东西皆濵海潮入十都为潋港入八都为去门港入七都为乌﨑港入二三都为金台港入一都为松山港】董江【在县东北海潮入县东十七都是为董江相传董奉炼丹于此渴则饮于江热则濯于江故名】白水江【由董江入县城东百七十里相传闽人徙居海岛者七种卢亭白水郎乐山莫猺游般子山彜云家之属是也或云白水郎乃卢循余种散居海山以船为家唐武徳中招防其首领此江乃白水郎停舟之处乃名】霞浦江【海潮入县西四十六七都为霞浦江】砚江【与霞浦接流江中有屿其平如砚五代周时有许光大者为沿海都廵简寓居于此江冦至光大持短兵接战没于阵江水如血者三日尸随潮归乡人立祠祀之】倒流溪【在县东二十里源出九都流至赤岸以其西流故名旁有雉溪左十里许有杨家溪饭溪又二十里为杨栁溪在九都中有龙潭祷雨輙应左折十里为蓝溪在十都源出太姥山每歳八月溪水色变蓝相传太姥染衣居民取水染帛最佳以上溪流滙于秦防港达于海】黄桐溪【在县东北五十里又上有大兰溪秋时水至溪石可炼为又三十里有桐山溪其流滙于沙埕港】东溪【流出福安茜洋上有九龙墩山相传太姥上升处】杯溪【在县西三十里又二十里许有西溪折而南行有下塲溪有虎溪其流滙于官井洋】葢石潭【有三穴相传上穴龙居之上有盖石中穴一大石平坦而水清泠为龙浴之处下穴澄湛乡人祷雨于此】莱台龙潭【在闾峡前海中其味独淡有龙居之舟过此多危】
　　福安县铜冠山【在县北县之主山也四时云气蒸鬰林木葱蔚下有流泉甚清冽饮之可以疗疫】扆山【在县治后山形如扆即以名山左有鳯顶山为御史陈锜读书处】昆仑山【在县北高耸千仞上有天池池畔有人家迤北又有玉案山菖蒲山】重金山【在县南竒特圆好顶有马鞍石宋淳祐五年学士郑宷与县令郑黼同登勒石于上】城山【在县南二十都唐薛令之弃官于此黄巢之乱乡人筑城于此避之】灵岩山【在县南山有金印石钓鱼台双剑水唐薛令之居此东北有廉岭五里有廉村南有廉溪又有缪家峬山唐开元时有缪氏子七嵗以神童召试因以名山】天马山【在县南郊一里形如天马又郊南五里有凌霄塔左去二十五里曰狮子岩有仙迹】鹤山【在县东郊一里许与龟湖对峙明县令王思任题羽舟二字又二十里为东山】龟湖山【在县西平起突起西瞰湖水有巨石如龟】福源山【在县西十八都上有三峯高耸如鳯舞名鳯翔峯有狮子岩普照岩幞头岩下有穆洋宋郑寀所居寀尝侍理宗因言其居在北山筑有澄庵理宗御书北山澄庵赐之时有分县之请择韩阳坂为治所论未定宷因献诗理宗许之题扇赐答韩阳坂即今县治也】仙迹山【在县西五里一名龟仙山上有马仙遗迹歳旱祷雨以空瓶塞口悬岩石间水忽内溢迎归灵雨随应朱熹到此乡人之熹赠以诗山下有石眼泉仅容一勺取之不竭】白云山【在下十都上有两池产兰玊色向午开浮水面过午即沉人呼为午时兰】
　　海【在县南自黄﨑镇南出为大海】苏江【在三十一都水入于海】六印江【在三十二都有六小屿故名唐时文殊院有钟黄巢欲取以烹牛钟忽飞入龙潭潭塞复移是江每晦冥则与江潮出没铿然有声宋咸平三年众竞迎之屹然不动防岩寺僧一举得之元符三年长溪尉冯躬行有记】环溪【在一都环绕县郭北去一里有东溪即长溪也又去二十里有白石溪源自浙江庆元流至东口又三十里为平溪源自夀宁亦流至东口绕旋县治与东溪防流下达古镇门入于大海】周溪【在县西一里许又一里至穆溪源自政和县牛岭流至十八都穆洋通于廉溪与东平大海各溪防入于海下接甘棠港旧名黄﨑港先有巨石为舟楫患唐观察使王审知祷于海灵震雷暴雨凡三日夜始息旦视之已别开一港舟楫便之闽人以审知徳政所致表请赐名甘棠】秦溪【在县治东二十三都源出钟龙井南流合溪口】栖云龙潭【在县西二都东峯百丈漈有龙宅焉唐黄岳死节沉于此今呼为忠烈潭】倒油滩【在县南二三都滩水清冽】黄牛滩【在县北七都两旁怪石状如黄牛滩流甚急】
　　宁徳县霍童山【在县北十二都神仙霍童居此洞天记所谓霍林洞天是也唐司马承祯于此修炼后跨鹤上升遂名鹤林又吴郡邓元沛国王元甫盐官禇伯玊于此受青精饭白霞丹景之诀唐天寳间改名仙游山伪闽时封为东岳山中幽岩邃壑为人迹所不到者不能悉数每天清月皎山下往往闻仙乐之音西有神僧石窟葛公仙岩南有苏溪鹤岭北有菩萨峰紫防峰又有桃花峰香炉峰九仙峯展诰峰大童峰小童峰左右弼峯按仙经云茅君为左弼仙卿韩众为右弼仙伯又有寳剑岩赤城洞莲湖墩甘露坑石仙坛海防井石廊石室石桥石臼石盂诸胜又高盖山山之别支也洞天正在其上常有紫霞覆之】支提山【由霍童歴数十峯西行二十里而遥为支提山按华严经云心王菩萨于众防中告诸菩萨东南方有支提山从昔已来诸菩萨众于中止住现有菩萨名曰天冠与其眷属一千人俱在其中而演说法今山上有说法台多产兰蕙桧栢山顶平坦可坐千人有袈裟岩即晒衣台又有广数十丈曰金灯峯夜有佛灯现有那罗岩深广数十丈下平上方有化成林宋时僧了悟寻山忽见兰若扁曰化成投宿诘旦一无所见至今夜静常闻梵呗声】龟山【在县北十都唐太和中蔡栁二禅师卓锡地前有金鸡岩】石钟山【在县北四都顶有石如钟扣之有声故名上有罗隠题诗石】鳯山【在县北十四都卓立万仭旁分两翼如鳯飞上有鳯池圣僧岩相传昔有罗汉现其中紫云缭绕天乐腾沸又有虚石岩八面玲珑又有卓锡泉僧湛庵卓锡于此泉随涌出】金瓯山【在县南一都四际平旷圆顶突出形如覆瓯又名覆釡山】勒马山【在县南西俯大海前峯回顾拱揖状如勒马为县之前案】城澚山【在县南四山环绕如城郭内有南北中三澚可容万人四际皆海人迹罕到又有梅溪山在飞鸾岭东前有笔峰后有屛山鸾江绕其下为邑之胜槩】白鹤山【在县西一里许邑之主山也其峯曰白鹤峯峯　有白鹤岭鸟道崚峋纡廻百折石壁峭削上干云　南连飞鸾岭北接莲花峰有白鹤岩悬崖空洞可容数十人泉涧清冽旧为龙湫又南有南山漈飞泉百丈若飘银屑又有石笋漈玉女峯星防峯旁有金仙塔与玉女峯对峙又东北一里为瑞峯海中山也秀防万仭与白鹤峯对峙韩董二仙修炼于此丹井棋枰犹存又有嵩山黄湾峰岩瀑千尺皆与此峯并高】白象山【在县西二十三都山形如象后峙三台前对环溪溪流潆洄清彻俗谓之白象临湖】骝山【在六都峯峦秀防形如骅骝奔驰入海之势】白石山【在七都石皆莹防如玉有狮子岩】石堂山【在二十都宋儒陈普居其下朱熹曽游其地】显圣岩【在县北十六都石洞穹窿可容数百人傍有虎溪桥灵岩井醉经堂鐡罗汉虚凉阁石炉峯石塔显然泉天然池诸胜又有玉屛峰圆净秀防与显圣岩相近高入云霄】午日岩【在二十二都四山高峻中有三潭岩头飞瀑直泻潭内防宻不见天日惟正午始见故名】飞鸾岭【在县南二都形如飞鸾展翼与勒马梅溪二山一脉逶迤曲折达罗源岭下下有飞鸾渡飞鸾桥跨其上】新岭【在十五都最高者为大新岭次为小新岭瀑布如银河倒防盛暑如秋】
　　海【在县东南至白匏山通大海】官井洋【在二都扈﨑山尾合福宁福安诸水滙于此】三江洋【在扈﨑山中叚乃埔村塂黄﨑塂防流之地风涛险恶非晴朗不敢渡】三渡洋【在扈﨑侧渔者呼为内港】青山洋【在三都俗呼鐡墩门过三江入洋出大海横过白匏山入长溪港】飞鸾溪【在二都源出罗源县至三防从左而流抵金溪源出古田县入油溪过罗源溪同出三防之左】外渺溪【在十三都源出政和界直至铜镜金垂】穹窿溪【在二十三都源出古田东流至溪径赤鉴湖而下】环溪【在二十五都源出古田双溪夹拱周围环绕故名以上四溪俱滙于海】仙湖【在霍童又名堵坪湖隋谏议大夫黄菊凿通溪水长亘里许广百余丈溉田千余顷皆为沃壌】周仙湖【在岩峯之上乡田頼其灌溉昔有周仙于此修炼白日飞升】东湖【在城东宋令李泽民以山高水迅堤而湖之起附马塘歴酒防联金瓯延岫至于蓝岫旱涝有备民号李公堤】水南湖【在铜镜潴水不竭可资灌溉】赤鉴湖【一名西陂宋土民林圭与僧养誉筑堤作堰以灌田后防于海】百丈龙潭【在菰洋下潭高百丈有二井縁崖攀藤仅到中井宋时主簿丁大全祷雨于此令人下银瓶乞水缒上得瓦瓶大全疑之复造银瓶躬往投之又得瓦瓶大全祝曰龙神有灵吾后当贵幸示显异潭中遂露龙爪大全后登宰府】
　　夀宁县镇武山【在县治北邑主山也山若人形秀甲一邑在县南者曰翠屛山在县东者曰丛珠山在县西者曰天马山】攀仙山【在县坊隅上有石洞深二丈余中二岩有石乳】香炉山【在县坊隅上有石如炉尝隠生云雾南曰小托山西南曰高山西曰大蜀山大蜀山下即蟾溪发源处也又有纸被岭溪头岭弹子岭章坑岭杨梅岭黄客岭清源岭香竹岭车岭九岭东门岭】官台山【在福安里一名黒风洞云雾参错竹木森蔚东曰渐山南曰孤长山又有新峯岭石虎岭大同岭花岭】仙迹岭【在政和里相传有异人过之迹隠隠留石上折而北为立茂山下有立茂岭又北为古鼎山为百里林山其环合于政和里者则有牧童山紫翠岩白岩基徳山八仙山佛漈山又有西岭俞岭虎穽岩芹洋岭尤溪岭小东古鼎岭官田岭黄竒岭】
　　蟾溪【在县治南发源大蜀山下经县东流至福安县入海】茗溪【源出高山北流入蟾溪】源底溪【源出青竹岭下以上溪水皆入于蟾溪】南溪【源出紫翠岩】平溪【源出西表岭】尤溪【源出虎穽岭】丹溪【源出芹洋岭】九岭溪【源出大黍以上溪水皆流入于南溪】鐡梗溪【源出东山下】上地溪【源出百里林山下】鱼溪【源出立茂山下】犀溪龙潭溪【源俱出佛漈山】禾溪【源出牧童坂山下以上溪水皆东流至福宁府入海】台湾府
　　台湾县木冈山【在府治东北巍峩特耸其顶常戴云雾天气清明始见山形逺望其峯上与天齐台湾之山此高大为郡山之祖亦邑治之主山也北至茑松溪则为诸罗县界山之南有番仔湖山防地而起与木冈山势相联属又南为大目降山下有大目降溪蜿蜒而下过平坂于番仔湖山之南者曰栁仔林山列阜如屛延亘数里西北为马鞍山自木冈西逓众山重叠不可胜纪马鞍其尽处也】猪母耳山【在栁仔林西南山低而小如邱陵然下有鲫仔潭许寛溪咬狗溪石头坑又有若逺若近遥接猪母耳山之南曰湖仔内山】香洋仔山【在湖仔内山南培塿络绎拥起平畴】角带围山【在香洋仔山南下有深坑仔红毛寮溪过此则为冈山溪为鳯山县界自大目降山歴保大里东保大里西至新丰永丰二里又南抵崇徳里相距百余里其山崔嵬险阻人迹不到从未有名号今约畧记之】鹿耳门【在台湾港口形如鹿耳镇鎻水口港甚隘下有石行船者皆以浮木植标志之】北线尾【在鹿耳门南与鹿耳门接壌其南即安平镇中一港名柴头港红毛时水甚深夹板船可入今淤浅】海翁堀线【在府治西北海洋中浮有沙线一条线南有一港港口一大澚甚深名海翁堀凡过洋之船多泊此潮避风】澎湖三十六防【岛防错出泛若水中之鳬其大而宅中者曰大山防横直各三十余里防之东偏曰香炉防西偏曰雁净防曰沙墩屿其北偏曰龟壁山山以外曰锭钩屿产紫菜居民常采之曰鸡肾防曰员背屿北之上流曰鸟屿曰白沙屿极北为屈爪屿吉贝屿皆罗列拥塞为大山屿之鎻钥极西则有目屿目屿之东有姑婆屿鐡砧屿上皆石板大三四丈平坦无痕若鐡砧然土地公防金山屿空殻防正西有西屿西屿之西有丁字门屿北则镇海屿明时设兵防守海冦于此东则大仓屿其间岛阜丛结悬耸天半即内外二堑地也极澎之西为厦门为西渡之标凖西屿后为四角屿为鸡笼屿为桶盘屿为虎井屿转而南有花屿草屿澎山无草木二屿相连颇有菁葱之致故名又有大猫屿小猫屿南屿先时南防居民甚伙以波涛不测移居八罩屿上有头巾屿头巾屿西为八罩屿屿周围三里余民居稠宻烟火相望北为狗沙防对峙者为将军屿将军防西为岑圭防后为船防屿后埭屿其南为东防平西防平二防居南防之东而平分一水故分东西皆障列东南为南防之拱防当东西二屿平下流为味银屿钟子屿又东为东吉屿西吉屿参其中为锄头增屿渡海者必由二吉以入盖入台之指南也总而计之防实四十有五相传为三十六者或无天堑之险渺然沧海之粟耳今不以小而遗之也】
　　新港【通木岗山溪溪从诸罗马鞍桥南出大目降营盘北又西过广储西里又西过大目降草地至武定里从洲仔尾滙新港西入于海即台之诸界分水也】狗咬溪【源出湖仔内山水浅流长顺流而下至许寛溪经鲫仔潭过火烧店由茑松溪入于海】大目降溪【有南溪中溪二溪源出自栁仔林山过大目降庄后为大目降溪合狗咬溪经鲫仔潭通茑松溪入于海】深坑仔【源出自角带围山水浅流长】红毛寮溪【自深坑来过下中洲合冈山溪过二赞行溪由鳯山喜树仔港入于海】石头坑【无水源受众流小水经海防寺前过大桥港由柴头港入于海】大桥港小桥港【合流东过武定里南分为二又东过永康里北为小桥港南为大桥港】海【地属东海地既东而月常早上十七八夜月临卯辰仅在初昏故潮水长退视同厦亦较蚤焉同厦初一十六潮满子午而尽竭于卯酉初八二十三潮满卯酉而尽竭于子午台湾则初一十六潮满己亥而尽竭于寅申初八二十三潮满寅申而尽竭于己亥然南北亦有不同处从半线以下潮水过北汐流过南与澎湖同半线以上则潮流过南汐流过北矣惯海者狎知潮据其上流方无虞也凡海艘不但冝知潮更须熟谙风信今将四时风信占验附列正月初四初九十三二十九俱飓日二月初二三月初三十五二十三是月飓甚多此其大者四月初八五月初五十三六月十二十八二十四自十二日起至二十四日止七月十五八月初一初五十五九月十六十九十月初十二十六十一月二十七十二月二十四二十五二十九自二十四至年终俱系大风旬一年之月各有日騐之多应舟人以此戒避不行风大而烈者为飓其甚者为台又正二三四月发者为飓五六七八月发者为台清明以后南风为常霜降以后北风为常若反其常台将作又天边或有断虹如防者曰破防如鲎尾者曰屈鲎皆台将至之候海水骤变多秽如米糠或有蛇浮游水靣亦台将至五六七月风挟雨至随至随息视天边有黒子如簸箕大者舟人即收防严舵以待稍迟即苦不及大抵过洋以四月七月十月为最忌六月九月以六月多台九月北风初劲或至连旬不息也又十二月二十一日有风应明年正月有大风二日以至九日俱与明年按月相应或一日之间风作二次则所应月台亦如之土番有识台草者草生而无节则周歳无台一节则台一次多亦如之无不騐者今人亦多识此草】澎湖三十澚【一曰娘妈宫澚其澚可抛南北风戈船二十只今水师镇防汛在此一曰西按仔澚此澚即在娘妈宫澚外北风仅可泊戈船三四只一曰双头跨澚娘妈宫对面有山名曰案山案山后有港入尽处即此澚潮退尽烂泥凡遇飓风官商船皆入避焉一曰东卫澚娘妈宫里许有城曰暗澚城明俞大猷所建今其址尚在转东五里即此澚一曰西卫澚去城西二里许一曰鼎圆仔澚在东卫西一曰红罗澚在东卫东一曰湖东澚在红罗罩东有一大湖湖东西俱民居一曰湖西澚一曰龟壁港澚在大山屿东北龟壁山前一曰小菜叶仔澚在湖东澚东一曰良文港澚在红罗澚东南此澚可抛南风船二十余只一曰林投仔澚在良文澚西南一曰烟墩仔澚在东卫澚南一曰鎻营港澚去烟墩仔澚八里许一曰嵵内澚在鎻营仔澚南相距五里可抛北风船十余艘一曰铜瓦港澚在城仔澚西相距四里许昔红彜曾筑炮城于此外有一屿曰桶盘屿一曰通梁澚在铜瓦港西一曰镇海港澚在城仔澚北有潭名万丈潭凡官商遇风皆入此避之一曰大赤澚在镇海西三里许一曰小赤澚在大赤澚三里许去吉贝防不逺一曰外堑澚在西防头防之间一曰内堑澚去外堑仅三里凢自厦门来澎者多抛船于此二澚风浪甚稳一曰竹篙湾澚离内堑五里一曰辑马澚去竹篙湾五里此澚尽处对面通梁山有一门曰吼门流水湍急船罕出入一曰入罩澚与将军澚相连可泊船一曰大防澚一曰花屿澚一曰东吉澚一曰西吉澚以上四澚仅小渔艇泊此候流耳】
　　鳯山县半屛山【自台湾县大小冈山迤而南近附于邑治者为半屛山形如列嶂畵屛故名莲花潭直过其下遥望之其势若半崩然又呼为半崩山】龟山【在邑治左近接半屛山中多乔木繁隂宻防下有观音亭天妃宫】打鼓山【俗呼为打狗山秀起特峙于海滨旧有畨居之明嘉靖间流冦林道干为俞大猷所逐遁入于此杀番取膏血以造舟从安平镇二鲲身隙道遁入占城其遗种尚有存者今水师营垒在焉由此蜿蜒而下势若长蛇为蛇山在邑治右至隔海参差逺近浮沉而列于打鼔山左右者西有石佛石佛之北有石墖石佛之南有凉伞礁皆屹立海中舟人经此必鸣金献纸】鳯山【横列于东南形若飞鳯旁有二小峯如翅故名东北有数小峯错落如鳯卵曰鳯弹山　文庙案山也西南小仑形似鳯鼻曰鳯鼻山又邑治之对山也】旗后山【在打鼓山西南山不甚高临于海濵为渔人采捕之处】漯底山【在半扉山西北平原旷野中一邱浮出其顶寛平上有小窍出水霖雨时泥淖甚深若无底然】七鲲身【自打鼔山穿田过港逶迤六十余里汪洋万顷之际结为七峯如鲲鱼鼔浪其山无石皆沙土生成风涛飘荡终不崩防上多荆棘杂木望之有苍翠之色外辅邑治之西北亦以拱卫全台】赤山【由鳯山过淡水溪陂陁平衍时有火出其上上有廵司由此而南悉属番社又有自鳯弹而联于东北者亦曰赤山土色赤故名】观音山【在阿候林西北起伏盘曲中一峯屹立若菩萨端坐众小峯拱峙于侧故名】七星山【联络于观音山之北七峯上石圆宻如星】大滚水山　小滚水山【山无甚高两山相联离十里许上有浊泥水滚出】尖山【孤峯秀削势若玊笋瑶篸有巨石圆秀如冠为纱防石】小岗山　大岗山【两山相联不甚高大冈在北小冈在南互相对峙内地来台舟过澎湖东吉即见此山是与台湾猴洞诸山诸罗南马仙山相界处也】傀儡山【在县治东冲霄耸起常带云雾内地舟至澎湖天晴霁即见此山重岗复岫皆人迹所不到野番出没于此□悍不服教化而总以傀儡山概之自是而趋于南为蜈蜞岭绵亘于岭左为嫏娇山又南而磅礴直抵于波涛中者为沙马矶头山吕宋船徃来皆以此山为指南自沙马矶廻转而东有两峯并峙高出天表为纲卒山老佛山由二山络绎于北累累不絶者又有朝华离山大柴高山霄马干山大乌万山皆背立傀儡山之后俯临海中又北而为卑南覔山与彰化之崇爻山交界】小琉球山【在鳯山西南海洋中突起一峯盘鬰苍翠周围三十余里中无人居多产椰子竹木下多巉岩巨石大舟湾泊甚难近有驾小舟斫取薪木者鳯山水口借是山而益缜宻矣】安平镇港【潮汐与鹿耳门七鲲身相联北至洲仔尾受台湾新港溪流南至濑口受冈山溪流港内寛衍可泊千艘】冈山溪【源出大冈山北西流过嘉祥里依仁里为二賛行溪经长治里至永宁里合喜树仔港入海】浊水溪【源出大滚水山水出常浊故溪流亦浊南合小冈山之水受鲫仔潭流防弥陀港入于海】万丹港【在弥陀港南其北为竹仔港竹仔港北为蛲港蛲港系台湾辖】打鼓仔港【在邑治西南港口有巨石劈分水门水分两条南入为前镇港又入为鳯山港至鳯山庄北入为硫磺港至兴隆庄】淡水溪【源发于东北之大山过大泽机社搭楼社阿猴社受巴六溪之水西出而为西溪又与赤山仔所受众流之泠水坑合入于海】力力溪【在淡水溪南其源发于东南之大山防东港入于海】放防溪【在力力溪南源发东南之大山经放防社防关帝港茄藤港西出为鳖兴港入于海】
　　诸罗县大武峦山【由大遯山南奔七百余里山脉停驻中挺然特立圆秀可爱邑治之主山也】玉山【三峯并列逺防众山竒幻莹彻高出大武峦山之后为邑治主山后障是山终嵗云封如纱笼香篆唯冬日晴明乃得见顷刻烟雾复合矣】牛朝山【由大武峦迤而西二十余里横冈如带近贴邑治之背复自右旋左蛇伏于草地尾有小山逆于水口为邑治鎻钥】大福兴山【在邑治东北一名大目根山与覆鼎金山同为邑治右肩又东而枋仔岸山鹿楮山打利山鹿仔埔山则为邑右之外辅】阿里山【在邑治东南山极辽濶内有八社又东南为大龟佛山同为邑治左肩又东而肚武膋山畬米基山则又外辅乎邑治之左】叶仔林山【与大武峦山相接自东而旋于北居邑右臂稍北为鼎盖梁山平顶隆脊状如釡盖故名与鼎盖梁并峙者为梅仔坑山又梅仔坑北为竒泠岸山有汉人耕种其中自竒冷岸山而北雍正二年奉　文特设彰化县是为彰化县界】尖山仔山【在竒冷岸山之南山皆南面若延竚然】玉案山【自东而折于南廻顾于北居邑左臂为学宫之对山旧名玊枕】火山【在玊案山之后山在谷中名石石隙泉涌火出水中】嵌头山【在玉案山东北巉岩陡絶上有唣啰婆山与大龟佛相接在玊案西南为笔架山又有翁仔上天山其形如老翁扶笻扬歩天际又西为半月岭】马椆山【自半月岭而南又西转为闗仔岭山径仄如重闗天险下有汉人耕种其中又有状若箕张为粪箕湖山】小龟佛山【在粪箕湖西南下有古树高数丈相传有神附焉近山居者多疾疫皆徙数里外东南为赤山台湾土多黒淤独此山土赤】大武垅山【山绕玊案山后与学宫遥对又西北为五歩练山峭壁悬岩险不容足其并而相埓者为消离山他如小峯联络于南为鹿驭山东西烟山虎头山内笳防山琅包山下有旷埔汉人多耕种其中】南马仙山【腾空卓立于邑治之南山后为鳯山县界遥望而鬰苍可爱者为乌山西为卓猴山西南为芋匏山罗汉门山猴洞山有大石洞洞外旧属台湾县界雍正三年奉部丈裁割东南界至罗汉门归台邑分水山而外为台属之山以邑治水流向西此皆东流也】鸡笼屿【在海洋中与鸡笼罩山相对而在其西又西为桶盘屿防平坦方正故名】
  </div>
  <div class="pagination">
   <a href="福建通志_page17.html">
    上一页
   </a>
   <span>
    ...
   </span>
   <a href="福建通志_page13.html">
    13
   </a>
   <a href="福建通志_page14.html">
    14
   </a>
   <a href="福建通志_page15.html">
    15
   </a>
   <a href="福建通志_page16.html">
    16
   </a>
   <a href="福建通志_page17.html">
    17
   </a>
   <span class="current-page">
    18
   </span>
   <a href="福建通志_page19.html">
    19
   </a>
   <a href="福建通志_page20.html">
    20
   </a>
   <a href="福建通志_page21.html">
    21
   </a>
   <a href="福建通志_page22.html">
    22
   </a>
   <a href="福建通志_page23.html">
    23
   </a>
   <span>
    ...
   </span>
   <a href="福建通志_page19.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
