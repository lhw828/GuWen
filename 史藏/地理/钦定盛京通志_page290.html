<!DOCTYPE html>
<html>
<head>
    <meta charset="UTF-8">
    <title>钦定盛京通志 - 第 290 页/共 330 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定盛京通志 - 第 290 页/共 330 页</h1>
    <div class="content">　　帝载被于四海怀畏惟倍不匮之徴天人合启
　　圣躬凝之翼翼亹亹兢惕有加
　　徳业弥暐浸润羣生沦浃肌髓载稽瑞牒朱草薿薿徳至山陵斯拱而俟
　　皇天永眷宠锡层累
　　天子万年元元夀齿大有屡书万亿及秭【臣】龄作歌不
　　辞巴俚敬宣
　　圣孝以播遐迩
　　五言古体
　　扈从游千山恭纪【康熙戊寅】　　　髙士竒霏雨凌芳晨轻隂散林薄修坂被青苕穷崖吐红药流泉既觱沸诡石亦龈腭防防仙梵声三五列兰若憇足惬幽赏晩烟张翠幙松欹云欲堕海静潮初落缅想平生怀愿言遵邱壑矧兹尘外镳俯仰欣有托
　　扈从出山海闗三首【康熙戊寅】　　孙在丰少年重游侠投笔论三邉居常不思越行亦不恋燕长歌出塞行而废郊坰篇于兹奉
　　清跸驾言从甘泉城窟饮马来千里出燕然豁焉荡胸臆
　　浩浩平沙天
　　天地一翕辟乾坤开混茫草昧起休运经纶度大荒皇哉东京邑奕奕丰沛乡坐拥北沙漠俯临南溟沧枌榆髙社日杨桞生春光沃野千万里可以事农桑广莫丽神州乐土以无疆
　　云霞海色曙
　　翠华正临闗羲和执辔来光彩依
　　龙顔海若为屏息三呼响万山悠悠巻旌斾飞扬青海湾
　　小儒慎驰骤骎骎豹尾间
　　恭和
　　御制松子元韵【乾隆甲戌】　　　　　刘　纶虚涛起天半离立槮长松古貎又古心灏气含清空有如全真子鲐耉顔弥童层台粲玉粒胎息香雾重仙人善吐纳休粮此山中缃核厌碧柰素菂嗤金蓉忽梦十八公采珍当见逢翊旦闻
　　和銮持献林衡同璚田种青精透甲输芬浓愿寿
　　西王母丹梯撷凌风连臂难教猱探颔空呼龙白苓与赤
　　瑿竟付樵苏公
　　诏下禁伐树旷然为发防母俾后凋质乃随阳木攻敬
　　唯
　　至教宣灵产资元功
　　恭和
　　御制松子元韵【甲戌】　　　　　　　汪由敦北产荐嘉秩最数榛与松松子实尤胜不比榛多空【谚云十榛九空】向闻学仙术久饵顔如童泛茗秘瓷清饤盘玉颗重欲识采撷处今见窝集中郁郁复森森连林冠芙蓉青鳞缬綘塔往往枝间逢外介而内腴软美安可同金粉渗花细琥珀流脂浓一掇累累实为想谡谡风不知防千嵗蛰此百尺龙疑从支离叟便访谷城翁即看珠彩湛尚有香云防栋梁蕴瓌材樵苏逺难攻落实全其天保防依
　　神功
　　圣驾四诣
　　盛京恭谒
　　祖陵礼成恭纪【癸夘】　　　　　　　　梁国治天命我
　　圣清创业开太平履武发周迹元鸟溯商生朱果
　　锡厥祥沐浴日月英起布库哩山迁鄂多理城建号曰满
　　洲昭融
　　命有成中兴我
　　肇祖王迹拓
　　兴京邈矣
　　天皇纪纉服敬继承经纶草昧艰图度怀
　　前宁【一】
　　乾坤鉴无私于穆运不已峩峩长白山浩浩三江水震维木徳仁
　　王气东方紫
　　开运万亿年钟灵毓繁祉
　　帝曰省其山作对岐封始明政既不获有赫临
　　天视
　　上帝乃耆之式廓増疆理肇域彼四方乃眷宅维此【二】髙皇十三甲
　　大烈扬
　　神武始征自图伦栋鄂随克取
　　天表赫神人
　　聪睿詟防古煌煌誓师狥告
　　皇天后土肃将
　　天之威一战萨尔浒藩部既辑集辽沈亦绥抚韪兹戡定
　　勲
　　穆矣神民主鳯舞复龙飞佳哉郁
　　天柱【三】
　　洪惟我
　　太宗
　　新命集自天杏山大凌河
　　神师帝阪泉北绥靖藩部南服怀朝鲜日辟国百里桓拨
　　缅山川遵飬惟永图观政明郊旋
　　文仪既郁穆
　　武义方昭宣羣臣上尊号三让格
　　郊禋
　　隆业开无疆钦兹石马篇【四】
　　大君御六合时则有佐
　　命王贝勒贝子大臣议
　　国政艰难不二心际防于斯盛勠力我
　　皇家襄赞惟求定则莫我敢撄越有忠良劲烈烈何桓桓堂堂复正正山髙而水清当年百战靖酹爵想前劳百尔其敬聴【五】
　　考卜始辽阳吉实
　　盛京最髙墉昔
　　肇基乐只贻保艾居维四方极控驭恢无外千山为屏藩众水为襟带八门何将将宅中以图大洪规度忆年
　　诰治民和防耕战畜牧时田渔亦攸赖受小国大国九有
　　启清防【六】
　　宫庭绍闻衣
　　在上于昭赫双阙
　　功
　　徳崇
　　天门大清奕楼殿郁岧嶤十亭张翼翼
　　践位敬所尊
　　坛圻与
　　庙祏丹艧兹必勤
　　堂构钦念昔洪惟
　　缔造初谋谟决筹防呼吸
　　帝谓闻蠁
　　天神格绵邈睇山河森沉仰松栢【七】
　　维
　　皇肇建官文武资并用恊和中外心整驭军民众三院六部分两翼八旗共涉川利舟楫搆厦扶梁栋
　　世祖定燕京风虎云龙从
　　留都置将军董正羣僚统绻言丰沛乡敬此邠岐重烝哉伊濯勲作矣髙山颂【八】
　　燕都初定鼎日靖绥万邦展谒时未暇
　　天庥骏鸿厐
　　圣祖纉
　　三后明堂洞轩窓三征噶尔丹受喀尔喀降四十有九旗
　　年年迓
　　旗幢歌风动辽海还顾望三江
　　声名溢寰宇鼍鼓鲸钟撞曰若稽古帝
　　孝徳畴能双【九】
　　昔在我
　　世宗祗承自藩服膺
　　命觐
　　三陵升禋荐寅肃忧勤十三年精一凝遐福骏惠笃吾皇四勤通
</div>
    <div class="pagination">
<a href="钦定盛京通志_page289.html">上一页</a><span>...</span><a href="钦定盛京通志_page285.html">285</a><a href="钦定盛京通志_page286.html">286</a><a href="钦定盛京通志_page287.html">287</a><a href="钦定盛京通志_page288.html">288</a><a href="钦定盛京通志_page289.html">289</a><span class="current-page">290</span><a href="钦定盛京通志_page291.html">291</a><a href="钦定盛京通志_page292.html">292</a><a href="钦定盛京通志_page293.html">293</a><a href="钦定盛京通志_page294.html">294</a><a href="钦定盛京通志_page295.html">295</a><span>...</span><a href="钦定盛京通志_page291.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
