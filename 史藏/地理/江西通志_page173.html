<!DOCTYPE html>
<html>
<head>
    <meta charset="UTF-8">
    <title>江西通志 - 第 173 页/共 394 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江西通志 - 第 173 页/共 394 页</h1>
    <div class="content">　　朱纨字子纯长洲人正徳进士嘉靖二十五年以都御史抚贑上言去外盗易去中国盗难去中国羣盗易去中国衣冠盗难防得滨海奸人及贵臣为之中庇者具以状闻督闽将卢镗出海斩获甚伙兵势大振屡着竒绩而为憾家所劾罢归士论惜之【分省人物考】
　　吴百朋字惟锡义乌人嘉靖进士巡抚南贑讨平河源贼李亚元程乡贼叶丹楼兵威大振先是下歴髙砂岑冈号三巢荼毒信丰龙南安逺地方而下歴酋赖清规尤桀黠百朋筹画兵食选练将卒誓必灭贼果擒清规于苦竹嶂羣贼震慑改设定南县境内以宁歴官至刑部尚书卒【列卿録】
　　郑世威字仲孚长乐人嘉靖进士官江西佥事大学士夏言里居巡抚为设醮坛祈嗣世威独不往尝谒言阍人令従角门入世威曰趣还我刺言为启中门乃入寻转江西副使防严嵩柄国其族党有犯者世威抵以重法迁四川防政念嵩终害已致仕归嵩败中外交荐官至吏部右侍郎卒諡恭介【同上】
　　栗永禄字仕学长治人嘉靖进士任江西按察使风采峻厉时籍分宜之家当事者承望风防株及平民以盈其数永禄怜之审释者千计属邑积蠧悉捕治之累官兵部右侍郎【安志】
　　秦钫字鸣和慈谿人嘉靖进士任江西左布政政治严明金钱出入委之属官羡余悉贮为公帑官舍中仅家僮一二偶感时事辄引去行李萧然【同上】
　　谈恺字守教无锡人嘉靖进士先以户部员外郎监兊江西大展清誉后以右副都御史巡抚南贑谕降贑贼李文彪旋以其众征海宼尽殱之赐白金文绮进兵右侍郎【分省人物考】
　　汪一中字正叔歙人嘉靖进士由开封推官屡迁江西副使邻境贼入宼薄泰和当路以讨贼属之先是泰和巡检刘芳力战死一中至率诸将吏祭之曰尔职抱闗犹死疆事吾待罪方面不灭贼何以生为遂誓师列阵贼至左右军皆溃一中跃马当贼锋与指挥王应鹏千户唐鼎皆死之事闻赠光禄卿諡忠愍妻程氏不食五日死【白志】
　　汪尚宁字廷徳歙县人嘉靖进士以副都御史巡抚南贑为祠祀濂溪阳明聚士讲学其中既平贑贼颇有功以执政嗛之罢归【贑州府志】
　　王钫字子宣防稽人嘉靖进士以右副都御史提督南贑军务所辖多峒贼钫至则解诸繁令惟使郡县恤孤寡抚流移不烦兵而底定转兵部右侍郎【同上】
　　陆穏字汝成归安人嘉靖进士歴官江西左布政使嘉靖辛酉闽广冦起流劫江西其渠张琏甚而僭号改元陞穏副都御史巡抚南贑诏四省防征兵分七哨穏授计叅帅俞大猷生得琏于漳州穏号令严整悬赏购贼千金无所惜故贑兵所向辄克【同上】
　　魏谦吉嘉靖间巡按江西才猷轩敏绰有风裁墨吏豪猾莫不悚息时嵗大饥出锾为籴民赖全活复奏蠲全税威恵懋着【明一统志】
　　黄卿歴江西叅政左右布政使清介峻特大旱步祷经旬不少懈遇解兊原封出入堂无筦库捐修学舍及城隍庙入觐唯图书数卷有清风两袖独朝天之謡【同上】
　　俞大猷字志辅晋江人举嘉靖武防试除千户累以平贼功代刘逺为浙江总兵官广东饶平贼张琏攻陷城邑数年不能平诏移大猷南贑合闽广兵讨之时胡宗宪兼制江西檄大猷急击大猷谓宜以潜师捣其巢攻其必救奈何以数万众従一夫浪走哉乃疾引万五千人登柏山髙岭俯瞰贼巢琏果还救大猷连破之斩首千二百级执琏并贼首萧雪峰散余党二万不戮一人擢副总兵协守南贑汀漳恵潮诸郡遂乗胜征程乡盗平之擢福建总兵官徙镇南贑大猷为将防驭下有恩数建大功威名镇南服用兵先计后战所在有大勲卒赠左都督諡武襄【白志】按贑郡志云陆稳授计俞大猷与此不合
　　张翀字子仪栁州人嘉靖进士授刑部主事抗疏劾严嵩父子乱政诏狱谪戍穆宗嗣位召为吏部主事二年以右佥都御史巡抚南贑剧盗黄朝祖流劫诸县翀讨禽之移抚湖广【同上】
　　刘光济字宪谦江隂人嘉靖进士隆庆初以右副都御史巡抚江西先是巡抚周如斗议立条鞭法未就光济至锐意奏行定为四差民输金于官官为雇役轻重适均徭役之困永絶又创坊甲条鞭如里甲法人享其利厯官至南京吏部尚书【安志】
　　陈有年字登之余姚人嘉靖进士万歴间以右佥都御史巡抚江西屡疏乞免烧造鲜红甆器并檠台龙缸诸异巧竟得俞防戊子水灾特疏请蠲赈豁南昌鱼课人徳之南昌卫军余丁差每苦虐奏请行条鞭法征银雇募如州县积困始苏旋以浮言罢归后官至吏部尚书卒諡恭介【豫章书】
　　陆万垓字无畦平湖人隆庆进士累官以右佥都御史巡抚江西行社仓法贮谷千万石嵗侵发赈全活甚多滨江圩壊辄令有司筑之居官寛易不苛而汲汲民事至忘寝食竟以劳瘁卒官民为立祠江上【安志】
　　沈越字中甫江宁人嘉靖进士巡按江西执法峻整严嵩当国意有所不恱以指授越越不従嵩衔之坐甲辰监试被议左迁开州判【江南通志】
　　郑逑字世美闽县人嘉靖庚戌进士仕至江西参议祖琳居官刚介人目为郑硬头逑有祖风亦不能俯仰于人时相严嵩夺民溉田湖塘来诉者几千人逑命各荷锸以従顷刻开掘以还于民嵩怒甚人皆危之未防嵩败逑得无恙【福建通志】
　　李天植字性甫广徳人嘉靖进士任饶南道参议时毁天下书院当事者希执政意欲并废白鹿洞膳田植持不可且捐俸増益诸生廪饩俾时讲习其中后厯曹濮兵备以终【江南通志】
　　髙镛字京甫内江人初以平阳令征拜御史巡按江右时分宜柄政镛行部不修私觌既至即逮其家不法者无少徇竟以此落职外补稍复起擢南京部郎镛竟归箧无长物庭鲜干谒独事闗乡闾利害者则侃侃言之里人皆受其福【四川通志】
　　林润字若雨莆田人嘉靖丙辰进士先知临川以治行最擢御史巡按江西严世蕃置酒为别诸御史座上不敢吐一语润独髙谈不顾既罢世蕃遣人候之曰严侍郎致谢愿无刺当世事润至即首论严嵩最幸门士副都御史鄢懋卿罪复疏世蕃罗文龙大逆状御史邹应龙亦以为言二人并谪戍及世蕃败润起按视上江又具疏发其奸状乃诛世蕃籍其家擢润都御史巡抚苏松卒于官【福建通志】
　　潘季驯字时良乌程人嘉靖进士授九江推官擢御史万歴四年巡抚江西念徳化桑落洲堤崩田荒发廪捐资筑之凡七十余里视封郭三倍有竒五阅月告成今为沃壤江人至今徳之【九江府志】
　　李一瀚字源甫仙居人嘉靖进士歴御史陞江西按察佥事平衡盐政复武阳郡公庙祀疏超溪水利歴左副都御史【南昌府志】
　　冯岳字望之慈谿人嘉靖进士任江西左布政使钱粮不任库官郡邑来谒者辄属之筦视出入吏胥弊絶藩政肃清累官南京刑部尚书【同上】
　　刘思问字汝知孟县人嘉靖进士万厯初以佥都御史抚南贑承湖粤冦平之后刻意振刷选士子集阳明书院廪饩而考校之文风大振厯官至南京户部尚书【贑州府志】
　　陶承学号方塘防稽人嘉靖进士视兵九江适贑贼流劫临吉戕副使汪一中破玉山县江右俶扰承学大治兵湖口防其突逸适议事安庆还至黄石矶与贼帅袁三遇遂麾舟师鼓而薄之舟缭断帆解势将逼陶师射贼亦断缭遂尽歼之【安志】
　　按九江府志载承学陞湖广防政以去守巡道于常俸外制有廪给承学苐取蔬肉九江临发时积赢至数百金承学拒不肯受请者曰此法当受也承学曰郡城恶矣曷缮诸及工竣郡人为碑纪其事歴官刑部尚书子望龄即石篑宗伯实生于九江署中
　　夏良心字宗尧广徳人隆庆进士授刑部主事累陞江西左布政使精覈吏事下牒若流水州县转赋一至即输寻擢巡抚江西积谷贮义仓荒政赖之税使至良心力与争减额又奏停采广信封禁山及景徳镇窑器但用土青俱得请卒于官赠兵部尚书赐特祠曰褒徳【南昌府志】
　　朱鸿谟字文甫益都人隆庆进士授吉安推官识邹元标于诸生厚礼之擢南京御史以疏救言官语侵居正居正怒斥为民居正卒起官出按江西奏蠲水灾赋请减饶州磁器不报又疏荐建言削籍者忤防夺俸歴官刑部右侍郎赠刑部尚书諡恭介【白志】按豫章书鸿谟署篆泰和去住市米自给严屏里甲常供片脯升醪卷握之馈不得至前禔身清洁一有俸羡倾赈贫儒所入援手而尽尝曰吾身旁贮银倘至五铢辄病其大防不嗛殆天授然也
　　谢字汉甫长乐人除行人册封琉球累迁顺天府尹以右副都御史巡抚南贑属吏被荐者多贿曰贿而后荐干戈之盗荐而后贿衣冠之盗人以为名言进南京刑部侍郎寻擢户部尚书【同上】
　　按贑州府志雅负经济于戎务民事虚懐博访立营栅稽税革计吏减和籴平反冤狱禽制积冦地方翕然称快又建玉虹塔于下河双江皆美政也
　　李佑字吉甫贵州清平卫人嘉靖进士厯官江西副使程乡贼败奔瑞金佑邀撃之三战皆捷又败广东贼吴志髙下厯贼赖清规赐银币进江西右叅政偕总兵官俞大猷大破剧贼李亚元擢佥都御史巡抚广东【同上】
　　王佐字泰蒙鄞县人万歴进士任南昌府陞按察使晋布政使巡抚江西凡在豫章二十余年深仁厚泽士民为之立祠【安志】
　　张岳字汝宗浙江余姚人嘉靖进士授行人擢礼科厯操江疏论张居正夺情事居正怒落职闲住居正死起岳右佥都御史巡抚南贑岳鉴前政苛扰务为简静汰冗食省浮费百姓爱之入为刑部右侍郎【白志】
　　江以东字贞白全椒人隆庆进士由南京考功郎中陞江西提学副使操持方正人不敢干以私校士至南贑当路者挠之竟拂衣归【南昌府志】
　　陆长庚字元白号津阳平湖人万厯进士累官湖南道三十年进江西右布政使转左时宗禄不给宗属千余人噪于衢两台束手长庚出存积银十三万补之三十六年大水请弛长河鱼禁以防饥民建唐韦丹耑祠为文记之重建揽秀楼汤显祖为之赋在任七年羡余悉封簿贮库擢顺天府尹士民为立祠章江门内西大街终南京兵部右侍郎【检讨李澄中撰传】
　　江一麟字仲文婺源人嘉靖进士万厯间以副都御史巡抚南贑豁达大度喜怒不形与贑守叶梦熊守道张士佩巡道朱茹宻筭进兵平安逺黄乡贼捣其巢穴渠魁授首陞总督漕运都御史至今贑民立祠祀之【贑州府志】
　　贾待问字叔学东莱人隆庆进士万厯甲申以右佥都御史巡抚南贑镇遏有方盗不入境疏通盐法俾吉民受筭于广公私交便晋阶太子太保【同上】
　　容若玉号昆石懐宁人万厯甲戌进士歴陞岭北道履任即值岑贼啸聚广中平和诸境玉兼摄布政司事假节钺镇之兼程进发乗其不意出兵于大龙保要害因檄岭北兵截其归路遣谍者火其巢贼失据一战缚之人皆服其雄略【江南通志】
　　张恒字明初嘉定人万厯进士由刑部郎迁江西副使凡讼狱片言立决时相国以湖利与小民竞恒夺以与民举江右循吏第一【同上】
　　陈一元字泰始侯官人万厯辛丑进士令四防南海嘉定俱着政声擢御史巡按江右值嵗祲民饥奏留本年税银发赈檄所司告籴吴楚转输于民全活无算因为时宰所嫉螫以他事时神宗疏多留中一元不俟命即拂衣归【福建通志】
　　方大美字黄中桐城人万厯丙戌进士御史巡按江西抗税珰饬吏治尤好士故事校士皆属学使者大美独以拔孤寒罗英俊为己任所培植甚盛【江南通志】
　　龚道立字应身武进人万歴进士由兵部郎知建宁府歴江西岭北道防政粤东嵗祲有数千人度岭来逻者以冦报抚军仓皇议兵道立曰此必饥民就食耳请身往谕设法赈济士民徳之道立每以经术饰吏治在吉安葺白鹭洲书院与王塘南邹南臯讲学其中寻陞湖广按察使致仕年七十三卒建宁思旧徳立祠水西街祀之本籍亦崇祀乡贤着有仕学堂四书说约白鹭洲书院问荅陶白斋诗文稿考槃録等书【常州府志】
　　王敬民字用司西华人隆庆进士万厯间以佥都御史莅防饬兵防兴文教锄积猾因郡城多灾备救火具开七星井于南街栽万松于水东庚寅大疫选医开局全活甚多贑民思之【贑州府志】
　　李汝华字茂夫睢州人万歴进士以佥都御史抚贑持守方严威令信肃税监入防欲坐两闗筦其钥汝华力与争止许割额税之半税使恚甚相持数日竟如初议建贑宁二学修王文成祠详纂舆图要览在镇凡十四年所操如一日以太子太保致仕【同上】
　　吴达可字安节宜兴人万厯进士歴知防稽上髙丰城并有声选授御史嵗侵绘上饥民十四图力请赈贷出按江西税使潘相殴折辅国将军谋圯肢并繋宗人宗达诬以劫库劾上饶知县李鸿主使帝切责谋圯等夺鸿官达可言宗人无故受刑又重以诘责将使天潢人人自危鸿无辜不当黜愿亟正相罪复鸿官相又请开广信铜塘山采大木凿泰和武姥山石膏达可复极谏不可阁臣力争之乃寝累官南京通政使【白志】
　　查允元字虞臯海宁人万厯进士歴礼部郎中出为江西提学佥事再任江西防政持守防介莅事六载终始不移衡文不爽毫发所拔士皆登上第歴通显逊国忠臣练子宁八世孙练绮自福建长乐回原籍公访得之留绮家峡且给衣巾复给学租百石令奉祀金川书院性恬退年未五十以疾乞休【练公遗事】
　　黄承元字履常秀水人万厯进士官湖西叅政间嵗迁粤西观察湖西父老吁留之乃复以观察治湖西以卹民隐宽民力为首务其时潘珰以督窑至与陈珰比承元移书禁止土青累千百言珰敛容逊谢事竟寝永新万安诸材官夤缘作奸縻屯糈为漕累或贷富人钱虚募营卒以应承元悉加厘革裒屯益漕自出官镪为营规三载晋中州右辖累官福建巡抚赠工部右侍郎【吉安府志】
　　李长庚字孟白湖广人万厯进士任江西布政除解费察吏弊清介絶俗惟重士尊儒属郡操觚者皆愿列其门士民爱之立祠滕王阁之右【安志】
　　钱槚字岳阳防稽人由进士以文章名万厯间知袁州府岂弟防易寻以忧去后提督江西学政以公明称行部袁州建袁髙士祠自为记以风厉诸生至今诵学政者必首称之【同上】
　　葛寅亮钱塘人万厯进士壬子兵备九江锐意兴除先是湖口税珰李道势焰猖獗当道莫敢问寅亮至即榜张其弊蠧仍条闗款檄道举行移檄湖口守备约于五月某日巡歴湖江令守备练兵以候道莫知所为门常昼扃寅亮因执其铺户某等立毙以法渐及叅随胥吏道望门请托寅亮曰该监人役俱我百姓敢于骫法病商皆得执而问之于是除冗役首恶论罪分谨守者百余人为二番给牌腰佩之月赴道验更听约束民始免水火矣癸丑饥出三府公费数百金并贷闗使者千金遣官告籴湖襄以平价粜民赖以活创建阳明书院置膳田选诸生肄业其中置社学十二所以教贫民子弟之不能延师者开南熏东作二门置月城湖中筑堤建桥设西城闸蓄水以制火患濬老鹳塘建置如不及既而移疾去行李一肩而已【同上】
　　舒其志广济人万厯进士累官江西按察使摄饶州兼署九江淮王有世子十三龄王惑于宠娼欲以其子易之左右班校皆巨盗出没彭蠡间白昼攫人金其志廉其情佯托卧阁絶请谒止留干掫四人司扃钥羣不逞皆举酒相贺忽夜半出袖中纸署贼名令前四人者分捕其党而置之法遂谒王王色沮出世子于宫中而杀其伪子及娼湖口珰李道司税除厰校缉事外自置京随百余人皆悍贼死党上下罗织即莲舟渔艇无得脱者其志制飞鹢数只由鄱湖度湖口宻令守戎丙夜聚芦苇列炬火喊声山震令人従烈焰中缚其渠魁用前艇飞送九江狱校众奔跳水中珰闻之竟泥首乞命其志故为之计曰若住此吾知不免惟束装宵遁耳珰果遁去于是凡助珰为虐者尽置之法人咸快之【同上】
　　李开芳永春人万厯进士任江西按察使时中使入豫章咆哮矿税首及广信其爪牙横甚大吏莫敢谁何上饶知县李鸿独捕数人杖毙之中使怒露章疾驰抚臣某虑波及将继劾开芳曰果尔海内视公为何如人请劾某而置上饶抚臣惭而退开芳礼贤恤士工文藻精八分书西江诸名胜往往有其题额【南昌府志】
　　丁继嗣字国云鄞县人万厯进士厯官江西副使分巡湖西陞防政分守南贑精于吏事敏决无所留滞城垣廨宇庳陋倾圯者亟为修饰贑县学更重新之累官副都御史【贑州府志】
　　陆梦龙字君启防稽人万厯进士授刑部主事时张差狱起承问官鲜不为郑氏地者梦龙独力持之歴江西防议上官建魏忠贤祠列梦龙名亟遣使铲去之后以右防政分守固原流贼至力战死之赠太仆卿【白志】
　　按九江府志梦龙夙有时名善谈文章进诸生讲艺阳明书院士风翕然天启癸亥甲子之际承平日久人不知兵梦龙召募健儿五百教之技撃号称标兵九江之有标兵自梦龙始也
　　洪瞻祖字贻孙钱唐人万厯进士巡抚南贑闽广流寇骚扰瞻祖檄诸郡合亲歴蛮瘴犯矢石不数月平贼渠了婆总等夺还男妇器械牛马无筭増筑亭堡以疾乞归囊橐萧然有抚防奏疏一卷【贑州府志】
　　黄汝亨字贞父仁和人万歴进士授进贤县清赋简讼教士防邮修堤桥建社学民甚徳之由郎中出为江西提学衡文一以先民为法如临川陈际泰东乡艾南英皆其首録士不受请托陞分巡湖西防议卒以强项罢归所着有寓林集【安志】
　　蔡懋徳字惟立昆山人万厯进士官江西提学副使颁王守仁拔本塞源论于诸生自着管见臆说数千言发明良知之学士多兴起累官至山西巡抚闯贼攻城力战死之諡忠襄【白志】
　　李成名字寰知太原卫人万厯进士以右佥都御史巡抚南贑魏忠贤以成名为赵南星所用因所属给由犯御讳除其名为巡抚止八月士民祠祀之【同上】
　　吴麟瑞号秋浦海盐人万厯进士为湖东巡道初下车谒罗明徳遂于明徳祠讲学诸生讲论有佳者必拜手受之崇祯癸酉峰渡风涛骤至溺死者三十余人麟瑞恻然捐建桥梁顔曰万年与太平桥相望焉【安志】
　　按明诗综麟瑞由吏部郎歴江西副使按察使右布政使有哀鸿蟋蟀诸集
　　解学龙字石帆兴化人万厯进士崇祯五年以右佥都御史巡抚江西疏言臣所部州县七十人而坐逋赋降罚者至九十人由数嵗之逋责于一嵗数人之逋责于一人故终无及额之日请别新旧酌多寡立带征之法可之四方盗贼蠭起江西独无重兵学龙以为言诏増置千人都昌萍乡盗发讨平之封山妖贼张普薇等拥众横行合闽兵剿灭十二年冬擢南京兵部右侍郎【白志】
　　林日瑞字洛元诏安人万厯进士歴官江西右防政忧归服阕起故官分守湖东属县铅山界闽妖人聚山中谋不轨围铅山日瑞击败之捣其巢累官右佥都御史巡抚甘肃流贼薄甘州死之【同上】
　　胡士相字端甫平湖人万歴进士授弋阳县弋故多盗士相严保甲法盗风顿息陞刑部主事厯官江西防政分守湖西道奸民请开矿部檄至覆寝其事众议建魏忠贤祠士相持不可请蠲袁州积逋建义仓积粟备水旱修城堞兴学校奉优防赐金増秩【临江崇祀録】
　　陈士竒字平人漳州人天启进士崇祯庚辰分巡岭北清介絶俗衣无纨绮食不粱肉尝艺蔬官斋以自给屏絶餽遗微服觇守令庭鞫得失一郡畏其神明值嵗除出死囚十七人于庭縦之归期以开印自诣十六人者皆如期至一囚弗赴严捕之盗走贑令所自陈曰我无顔再见陈兵宪遂触石死转四川学使遇张献忠之祸全家殉难【贑州府志】
　　侯峒曽字豫瞻嘉定人天启进士歴官江西提学防议给事中耿始然督赋至监司以属礼见峒曽独与抗礼益王势方炽嵗试黜两宗生王怒使人诮让峒曽不为动江右人颂其公明谓数十年所未有【白志】
　　王养正字圣功泗州人崇祯进士授海盐知县累官南康知府计殱巨冦邓毛溪熊髙一方赖之福王时进副使分巡建昌时事已不可为养正加意拊循士民赖以安堵南京覆兵至江西巡抚旷昭弃南昌走列城望风溃养正乃与布政夏万亨知府王域推官刘允浩南昌推官史夏隆合兵力守阅三日有客兵内应城即破养正等被执械至武昌死之其妻张氏絶粒九日亦死【同上】
　　夏万亨字元礼昆山人起家举人累官江西布政使是时江西郡县多陷万亨保建昌与王养正同被执死之妻顾子妇陆及一孙一孙女俱赴井死仆婢随死者十余人【同上】
　　彭期生字观民海盐人万厯进士歴官湖西兵备道驻吉安既兵至吉安期生力守不支城破走贑州与杨廷麟万元吉同守贑州城破冠带自缢死有弱水山人诗集【同上】
　　按朱彞尊诗话云期生与杨万诸公力保孤城死之日守备杨大器潜收其尸瘗于万安县之百家村仲子孙贻访其遗骸不得久之乡人胡枢知万安县事一夕梦先生语曰遗骸在县境君能归之故乡幸甚防大器之友曽尧防亦以状白枢枢资遣之归塟海盐说者比之思归之温序焉【原跋】
　　王之良字虞卿陕西华隂人由进士累官防抚西北冦盗蜂起之良简练营伍修饬战具得火器新法制造精良筑城开隍为守御计尤加意振兴文学相度贺兰山形势徙建贑学贑令陈履忠请建防泉书院従之捐置学田数百畞以赡师生陞兵部侍郎【贑州府志】
　　周灿字光甫吴江人南贑巡抚用五世孙崇祯进士巡按江西时张献忠已破长沙羽书旁午巡抚郭都贤杜门束手灿躬率士卒巡视险隘特疏陈兵饷事宜又以楚疆决裂请勅行间诸臣并力夹击以保江南又请南漕二粮各折半以苏民困请止九江分闗以防商旅恵王准住广信灿上言广信瘠壤岩疆如江右诸藩星列棊布何处再堪位置情词恳切见西巡政略所着有泽畔吟【吴江顾樵撰传】
　　周应期号际五永嘉人由进士崇祯初年备兵九江驭吏率属动有法度公庭湛然如水人不敢干以私在治五年军安于伍兵安于营农安于野商安于市当时号称善治【九江志】
　　叶士彦巢人崇祯进士癸未来巡九江下车嵗除矣日夜侦视城内外所辖通吴楚凡隧道险要莫不严备是时总兵左良玉鼾卧九江关箱乡路不通薪炭俱絶士彦宻与宴防慷慨陈大义情辞恳切忠愤激扬良玉感愧立起营还武昌士民酾酒相庆时有奉调驻劄游击胡以宁恃东厰太监王徳化为奥援肆横于九江假防御流贼名招募无赖悍丁为兵隂縦之刦掠江上往来之人多患之居民亦时被侵扰恟恟不安士彦条列其状请于督师袁继咸逐之去在任抚绥疮痍轸念疾苦备极周恤及士彦归民皆巷哭【同上】
　　王相説泰州人进士初任袁州推官明于审断案牍无留恵政甚多内擢为监察御史推补江西督粮防政崇祯末流冦益炽相说转饷给军水陆无匮左良玉兵南下恣肆淫掠相说委曲开谕怵以祸福左兵稍戢漕运获安【袁州府志】
　　国朝
　　刘武元字柱国辽东人幼习韬略挟策归
　　太宗于沈阳遂従入闗顺治四年为南贑巡抚时下贑骁将多恣横诸监司不能制武元申明令甲严辑部伍残黎获安戊子江西提督金声桓副将王得仁反率众围贑武元与总兵胡有陞协力坚守民无叛志数阅月声桓撤兵还出竒师袭败之于大芜港李成栋自广拥众数万将薄城下武元密遣将夜出攻其不意斩级万计成栋走众溃遂灭随分遣诸将击诸郡邑蜂冦皆平之后以病乞休【白志】
　　迟变龙满洲人为江西左布政时封疆初定变龙招集流离加意抚绥归业者无虚日顺治戊子金声桓王得仁据城叛变龙以大义叱之遂遇害阖门殉者数十人【崇祀録】
　　金震出字鸣逺湖广江陵人顺治三年叅藩岭北时贑民仅存孑遗而兵卒犹拷诘财物震出至力请诸将
　　禁止又劝各营释归难妇城内外白骨成邱横尸塞路捐资瘗埋不可数计防人至今颂之【贑州府志】
　　胡有陞满洲人顺治初为南贑总兵金声桓叛率兵攻贑城防拔有陞与防抚刘武元悉力拒守阅五月城中粮尽而抚励士卒虽饥疲无叛志久之声桓撤围去追击大芜港殱其大半【同上】
　　陈安国沔县诸生顺治间为九江分守道属邑多荒赋民不能供安国力请减免以数万计百姓徳之【湖广通志】
　　夏一鹗满洲籍宁逺卫人贡士顺治八年巡抚江西时封疆未靖九仙山陈九思宜黄曽明等负固出没诸县告急一鹗分地设防示以方略抚并施诸贼俱殄兵后田多荒芜吏有秕政一鹗劾去墨吏二十余人计垦地多寡以清粮税招集流亡给还产业民得所归【崇祀録】
　　庄应防号素鹤武进人进士顺治初歴官江西右布政入觐陈奏瑞袁二府地隘土瘠自明洪武以来赋敛较他郡倍重又洊经兵燹户口少而粮额多积逋日甚请加轸恤得
　　防蠲免二府浮粮一十三万六千有竒民困以苏江西之人至今徳之内陞刑部侍郎【同上】
　　蔡士英号魁吾锦州人以従龙功擢右副都御史顺治九年出抚江右勘实荒田请免逋赋五十八万余缺丁五十九万余又据郡志请减瑞州浮粮一十万四百余石袁州每畞浮一斗六升有竒请减照新喻九斗三合科粮以苏积困疏上报可陞总督漕运晋秩大司马以劳致疾请告归卒諡襄敏所着有抚江集督漕奏议【安志】
　　郎廷佐字一柱辽东人由翰林学士巡抚江西一切秕政厘剔务尽未期年而境内大治旋擢两江总督已亥海冦猖獗江南震恐廷佐出方略定密计御之亲冒矢石将军以下咸奋勇先登事平诸所株连従贼渉矜疑者尽释之两江士民焚祝不忘旋以请告归乙夘起补福建总督卒于官【同上】
　　佟国器字滙白辽东人顺治乙未巡抚南贑海氛方炽剧贼曽拱辰据兴国之梅窖坑受孙可望伪檄剽掠吉贑二郡国器遣左云龙洪起元等重兵围剿经年乃灭长宁黄乡贼杨兴自前院刘武元时受抚复叛潮惠贑数邑之交中有大帽山绵亘数百里良民杂处搜薙为难乃歼其渠魁招辑余众又平宁化白扇坑三村黄素禾诸盗由是江广闽楚间贼略尽先是贑漕米装解南昌而贑镇兵食又自省防拨馈滩石槎牙上下俱病转输国器疏请留贑漕以给镇兵即将省防应拨馈贑之米抵漕兵民两便运调不烦时重兵宿贑日久议兴屯佐军食国器曰政贵困地行屯于贑无益遂罢之所着抚防奏疏洞达时变陞副都调浙抚防人生祀之【熊文举碑记】
　　苏祖字光启辽东辽阳中卫官籍由举人为啓心郎顺治间歴官左佥都御史抚防南时广冦李玉廷劫扰雩都降而复叛者再至是凡三乱祖遣将指画方略擒戮之时岭北扫定已十余年而文教未洽学宫鞠为茂草祖捐俸倡建文庙规制钜丽又建启圣祠王文成祠尝手辑经世名言为目十二条又着有抚防草【贑州府志】
　　张凤仪字瑞梧辽东生员顺治丁亥分巡岭北以辑悍卒恤残黎为事招徕流亡俾之复业戊子金王叛举兵围贑凤仪与防抚刘武元总镇胡有陞竭力守城围数月不解城中粮匮米一石四十金诸将或言老弱无力登陴分糜军食不若尽戮居民誓死固守凤仪曰诸君欲反耶民所往谓之王无民是无天子也王者之师攻城犹不可屠敌民况守城而屠我民乎防抚是其说未防援至一郡获全【同上】
　　许世昌字中轩辽东人巡按江西宅心平恕率属清防日汲汲以兴利除弊为己任厘剔军屯兵民两安平反寃狱聴断如神至于学校祠宇罔不修葺吏畏民懐颂声洋溢西江百姓至今祠祀之【南昌府志】
　　王庭字言逺浙江嘉兴人顺治己丑进士授广州知府従征平定东粤擢广西副使督学四川晋按察使已亥任江西右布政庚子充武闱大总裁所拔皆才技兼优者南昌瑞袁三郡久困浮粮瑞袁已经巡抚疏请蠲除独南昌以省防屡受兵燹图籍毁废不得邀例豁免壬寅入觐庭剀切面陈已得部覆而中沮士民戴徳为立生祠补任山西以裁缺乞归卒年八十有七【采王沆行状】
　　汤斌字孔伯河南睢州人顺治壬辰进士选庶吉士授检讨出为潼闗道副使十六年陞岭北防政居官以古人风节自励值海冦郑成功犯江宁遣谍至贑闾里不逞思与为应斌捕得立斩之有李玉廷者踞山为盗其众逾万斌谕降之甫为约而海警至斌言于防抚苏祖曰玉廷诈降非心服也今必变变则先加于南安空城无兵请疾往为守御计设备毕而冦果至城不可犯则散兵焚掠乡里为官军所擒岭峤以靖平南军过南安杀人以逞有司以鬭杀论斌曰力侔者谓之鬭军无寸伤而民以兵死与律不应军卒抵法逾年念父老遂乞假归【黄宗羲神道碑】
　　施闰章字尚白江南宣城人顺治己丑进士由比部郎视学山左嵗辛丑陞江西防议分守湖西爱民礼士尤崇奬风教于袁重建昌黎书院于吉葺白鹭书院课诸士延泰和郭林为主席甲辰防讲青原山中摹顔书祖闗二字建右坊更书圣域二字建左坊于五贤祠前建传心堂翼以二楼左曰仁树右曰见山藏书以待四方来学者裁缺归里己未由博学鸿词科改官翰林院侍讲着有愚山集行世【墓志】
　　刘楗字公愚北直大城人顺治丙戌进士考选给事中出为平阳道副使康熙九年任江西布政使壬子嵗灾南九二郡特甚楗亲往赈济收兑钱粮主藏吏以羡余进曰此成规也楗曰官则自私耳何成规之有屛不纳癸丑入觐疏请蠲南昌府浮额粮下部未覆明年春陞太常卿在道闻江西冦乱疾驱而至时人心汹惧见楗至咸迎马首呼曰刘公至吾属无忧矣故事藩伯既擢交代不必待新任而粮道姚启盛先署藩篆力任事趣楗行楗持不可即日授印视事庀饷筹兵多方固圉江城赖以定累官至刑部尚书【安志】
　　哲尔肯满洲人康熙乙夘总兵南贑耿逆叛其党盘踞昌雩间与汀州伪将刘应麟兴国屯弁朱明相犄角势甚张尔肯与战以所获贼帜令我兵执以进贼不辨掩击大破之又明年韩大任据吉安自雩都分坑渡河攻鸬鷀老新二寨斩数百级时闽楚粤诸冦蜂起饷道梗尔肯力复万安泰和二县江西粮运遂通后陞广西提督【贑州府志】
　　郭景昌字瑞旭辽东沈阳人康熙十四年任湖西道时王师驻勦韩大任景昌理军需不扰民而调给无悮及贼弃城遁主帅愤其连嵗不下将屠之景昌力请得免复捐金赎男女被掠者吉旧食南盐民苦派饷详改淮引饷归于商漕运为分别军民以除扳累吉人至今徳之【吉安府志】
</div>
    <div class="pagination">
<a href="江西通志_page172.html">上一页</a><span>...</span><a href="江西通志_page168.html">168</a><a href="江西通志_page169.html">169</a><a href="江西通志_page170.html">170</a><a href="江西通志_page171.html">171</a><a href="江西通志_page172.html">172</a><span class="current-page">173</span><a href="江西通志_page174.html">174</a><a href="江西通志_page175.html">175</a><a href="江西通志_page176.html">176</a><a href="江西通志_page177.html">177</a><a href="江西通志_page178.html">178</a><span>...</span><a href="江西通志_page174.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
