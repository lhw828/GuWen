<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 676 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 676 页/共 698 页</h1>
    <div class="content"> 


有鱼重唇原书唇讹作蜃今改涿水条 

 

钦定日下旧闻考卷一百五十一举正 


钦定四库全书 

史部 

钦定日下旧闻考卷一百五十二三 

 

详校官庶吉士臣范逢恩 

检讨臣德生覆勘 

 

总校官进士臣程嘉谟 

校对官兼誊录进士臣单可璂 

 

钦定四库全书 

钦定日下旧闻考卷一百五十二 

边障一 

 

臣等谨按山河之固在德不在险舜时幽营之地界在辽氷东西后代德不能及远乃有边防明初徐 
达筑边墙自山海关西抵慕田峪一千七百余里阸塞又安足恃乎国家威德远扬舆图式廓每岁恭 
值避暑行围自古北口外兴桓名胜之区清跸所临皆为都邑奚有于此疆尔界也臣等编纂朱彛尊 
原书有边障一门大抵皆前明关镇之制其言山川形势特详爰为诠次存其旧俾有所考云原燕筑 
长城自造阳至襄平置上谷渔阳右北平辽西辽东郡史记原天保六年发夫一百八十万人筑长城 
自幽州北夏口至恒州九百余里北齐书原开皇长城起岚州合和县经幽州皆因古迹修筑元和郡 
县志以上三条原在世纪门今移改原京东之外镇营蓟辽阳也京西之外镇宣大偏头也京东之内 
险山海也京西之内险居庸白羊紫荆倒马雁门宁武平刑龙泉也长安客话臣等谨按方舆纪要平 
刑亦作瓶形在山西繁峙县界原关隘之要有四曰古北口曰居庸关曰喜峰口曰松亭关烽堠相望 
者一百九十六处明实录増燕蓟之北有松亭关古北口居庸关此中原险要增居庸古北松亭等关 
东西千里险峻相连近在都畿易于据守宋史金史增汉唐都关中去边几千里余今京师北抵居庸 
东北抵古北口西南抵紫荆关近者百里远不过三百里尔长安客话增京师扆山帯海有金汤之固 
正定以北至于永平关口不下百十而紫荆居庸山海喜峰口古北口黄花镇险绝尤着职方图考增 
宣府大同藩篱也居庸紫荆门户也顺天正定保定等府州县堂室也藩篱密斯门户固门户固斯堂 
室安渔石集增易州西北乃金坡关即紫荆关昌平之西乃居庸关顺州之北乃古北口景州东北乃 
松亭关平州之东乃渝关即山海关春明梦余录原蓟镇边分东中西三路东路帅驻台头营昌黎县 
所急者四曰山海关抚宁县曰石门砦抚宁县东曰燕河营永平府北曰建昌营迁安县北中路帅驻 
三屯营遵化县东所急者四曰太平砦迁安县西北曰喜峰口遵化县东北曰松棚谷遵化县北曰马 
兰峪蓟州东北西路帅驻石匣营密云县东北所急者四曰墙子岭密云县东北曰曹家砦密云县东 
北曰古北口密云县北曰石塘岭密云县西北其边墙皆依山凑筑大道为关小道为口屯军曰营列 
守曰砦方舆纪要臣等谨按石匣有新建龙王庙御制诗已恭载京畿密云县卷内兹不复录增蓟州 
自山海关而西至居庸之灰岭隘口共一百二十处相去约二千一百里又自州以西有边墙三重由 
州北里谷等关西达密云之砖朵子关为第一重自州东北丰台谷寨西达密云之墙子岭南谷寨为 
第二重自州东彰作里关西达密云峨眉山岭砦及香河县为第三重而密云之桃儿冲寨与砖朵子 
相接边墙至此始合为一又西则古北口又西则居庸关也方舆纪要增东起山海西迄居庸延袤二 
千里皆属蓟镇同上原洪武初即古会州大宁地设北平行都司兴营诸屯卫封建宁藩与辽东宣府 
东西联络为外边已而魏国公经略自古北口至山海关增修关隘为内边以故蓟州西接居庸北折 


而东南抵海上尽渔阳卢龙皆其管内船泛登莱陆走赵魏襟带原泽冯翊京师号称雄镇迨文皇靖 
难乌梁海内附乃徙北平行都司于保定为大宁都司而散布兴营诸卫于京府大宁之地尽畀乌梁 
海通贡互市诺音大宁福余三卫是也自是红螺白云之北辽东宣府声援隔绝而喜峰三屯密云白 
羊以渐收缩失计甚矣明典彚按诺音蒙古语官长也旧作朵颜今译改原金立中京大定府至贞元 
元年更为北京元世祖至元七年改为大宁路洪武初元将纳克楚尚据金山二十年三月命大将军 
宋国公冯胜等率师出松亭关筑大宁宽河会州富峪四城胜遂率兵趋金山六月纳克楚降九月置 
大宁都指挥司大宁中左右三卫及会州木榆新城等卫悉隶之二十一年改大宁都指挥司为北平 
行都指挥使司距北平布政司八百里二十四年封皇子权为宁王建文元年九月燕王兵出刘家口 
袭破大宁下富峪宽河会州等城以宁王及将士归北平大宁初设未有民人但立一十六卫自燕王 
拔之而南遂为空城及转战三年始下南京而大宁已弃之后不能复置因徙卫于山南而以其地畀 
乌梁海然永乐元年仍命武安侯郑亨于千户寨灰岭废州神树西马山七渡河皆设墩堠新昌伯唐 
云领军自小兴州大兴州东接牛岭会州塔山龙山诸处屯种迨十九年命边将置逻骑营于古北口 
之北神树之地则当时此地尚为瓯脱也昌平山水记按纳克楚唐古特语黒水也旧作纳哈出今译 
改原蓟镇东自山海关西抵石塘路开连口接昌镇慕田峪界延袤一千七百六十五里四镇三关志 
増洪武二年从淮安侯华云龙言自永平蓟州密云迤西二千余里关隘百二十有九皆置戍守明史 
兵志补蓟镇经画台墙规制俱出于戚少保海岳山房集原蓟镇设督臣自嘉靖庚戌始太函集臣等 
谨按以上各条总叙蓟州一带关砦原喜峰口乃乌梁海进贡之路本名喜逢口古松亭关也长安客 
话原滦阳驿东北四十里有双冢世传昔有久戍不归者其父求之适相遇此山下相抱大笑喜极而 
死遂葬于是因谓之喜逢口圭塘小稿原喜峰口路关砦一十二东自铁门关西至团亭砦延袤九十 
四里董家口下关砦五青山口关横山砦游乡口关董家口关胜岭砦俱洪武年建边城二十八里空 
心敌台二十五座大喜峰口下关砦七铁门关李家谷关椵木谷砦石梯子谷砦大喜峰口关小喜峰 
口关团亭砦俱洪武年建边城三十四里空心敌台一十五座四镇三关志原铁门关外有大潭即喜 
峰水之源也关南十五里为穹窿山山多洞穴高与铁门关齐旬洞口而西十里为西山岭即喜峰古 
松亭山也南行二十里曰小喜峰又西南三里曰老子谷下为团亭砦滦水由此流入抚宁县境隔滦 
水而西为楼子山又南十里为平山抚宁与遵化相出入处也方舆纪要原喜峰口关在遵化县东北 
七十里关城周三里关口有来远楼可容万人宣德三年车驾由喜峰口大败乌梁海众于宽河嘉靖 
十年三卫入侵自此益增兵戍守为蓟边重地同上原嘉靖中胡守中以都御史奉玺出行边乃出塞 
尽斩辽金以来松木百万于喜峰口创建来远楼守中恃宠骄恣寻以贿败楼后为水冲没今台址尚 
存长安客话补铁门山距铁门关三里在李家谷左其南为穹窿山顶明如月穿之跨其巅山与铁门 
山并高其洞十丈大小二孔广如高之半旁为穹窿者多其阳平畴也洞内周十余里小洞十数极巅 
大洞红觜鸦之巢也转而东悬石皆五色人东崖向北前坡鼔以八音莫不应焉名应乐轩出洞口十 
里为西山岭即喜峰古松亭山也其峰削下要有洞二丈余深倍之有坟在冈临关口乃古蕃王墓元 
许有壬纪事谓有久戍士父寻之相逢于此喜笑父子俱死葬焉曾掘之风雨大作而止今戍者岁祀 
</div>
    <div class="pagination">
<a href="钦定日下旧闻考_page675.html">上一页</a><span>...</span><a href="钦定日下旧闻考_page671.html">671</a><a href="钦定日下旧闻考_page672.html">672</a><a href="钦定日下旧闻考_page673.html">673</a><a href="钦定日下旧闻考_page674.html">674</a><a href="钦定日下旧闻考_page675.html">675</a><span class="current-page">676</span><a href="钦定日下旧闻考_page677.html">677</a><a href="钦定日下旧闻考_page678.html">678</a><a href="钦定日下旧闻考_page679.html">679</a><a href="钦定日下旧闻考_page680.html">680</a><a href="钦定日下旧闻考_page681.html">681</a><span>...</span><a href="钦定日下旧闻考_page677.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
