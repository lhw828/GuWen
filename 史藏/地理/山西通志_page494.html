<!DOCTYPE html>
<html>
<head>
    <meta charset="UTF-8">
    <title>山西通志 - 第 494 页/共 700 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山西通志 - 第 494 页/共 700 页</h1>
    <div class="content">　　廉高迁妻朱氏年十八夫亡无子女家贫如洗氏励节事亲歴三十四年卒
　　张师孔继妻王氏夫亡姑老氏缝纫资养抚前子纪恩勤备至寿七十七卒
　　生员任之檊妻张氏早寡抚遗孤五人有成歴四十余年卒
　　李遂妻杜氏年二十八而寡守节抚孤孀居五十五年巡按旌之
　　贡生姚天向妻田氏夫卒无子家素贫氏勤苦守志年逾八十犹绩缕无间
　　王氏前副使张克俭妻克俭监军襄阳抗节殉城氏孀居无子姜贼之变避难故县土洞中贼攻垂破氏曰我命妇也义不受辱投悬崖死
　　监生马宛妾李氏性柔顺事嫡牛氏雍睦无忤牛遘疾李祝天求代疾笃李窃语人曰我死母自愈也遂自谥牛闻之一恸亦亡
　　沈国昌妻王氏有孝行姑疾笃氏断指沸汤和药以进姑病寻愈
　　苏妇袁氏少寡抚孤成立娶贾氏子寻卒贾殉夫自缢姑妇节烈乡党称之
　　武女刘妻贾氏生长寒门赋性贞洁淫僧往来其家见贾少艾与其姑潜图之始诱以利继迫以威贾拒不従竟死非命绅士白其事扵邑宰淫僧置法而氏节遂着
　　赵克光妻郑氏夫亡抚孤雏维宁食饩扵庠孙青州司马良璧太平令良玉弱龄丧母亦胥氏抚成守节四十九年享寿七十有一
　　庾盛粢妻李氏庠生张运昌妻花氏李养田妻王氏韩贵松妻白氏王之琦妻常氏原维康妻武氏李相国妻李氏张显妻原氏秦光荣妻晋氏监生程垲妻张氏赵旺才妻萧氏贾忠谋妻王氏武进士郑之賔妻李氏李福妻郑氏韩烈妻璩氏王翼妻刘氏王弼妻张氏庠生霍文封妻贾氏萧可顺妻鲍氏王廷辅妻宋氏刘希贤妻崔氏庠生戴天泽妻任氏宋国宁妻郭氏董谏诚妻陈氏庠生胡涵妻赵氏子胡廷梅妻王氏郜沆妻王氏赵增庆妻范氏郭敬妻张氏李芬妻李氏崔抱珠妻胡氏崔光先妻王氏李润枚妻贺氏举人任昌言妻温氏刘忻妻路氏于光显妻梁氏郝自兴妻郭氏黄鼐妻郭氏秦国政妻李氏李光亮妻牛氏路英妻李氏张璿妻李氏宋学礼妻张氏庠生杜祺龄继妻牛氏屈三寳妻刘氏庠生郭维翰妻宋氏刘正发妻冯氏张申寛妻杨氏李功勲妻姬氏韩桂兰妻姜氏李进禄妻冯氏郝正已妻刘氏杜一发妻王氏胡士儒妻璩氏刘国安妻陈氏李振妻张氏周际泰妻李氏崔万镒妻王氏顾乃猷妻李氏赵文秀妻李氏王自增妻万氏郭养龙妻曹氏贾载之妻李氏郭嘉全妻原氏许光明妻原氏申徳强妻陈氏王迎祥妻潘氏贾连妻孟氏李铎妻苗氏庠生黄秉正妻赵氏靳尚母王氏卢三瑾妻崔氏秦斌妻王氏武名弼妻马氏监生郜沛妻陈氏璩好裕妻刘氏贺珍妻陈氏武三坤妻牛氏孟昆妻宋氏李朴妻王氏宋普妻李氏以上俱守志节
　　长子县
　　晋
　　杨氏故苻秦后也慕容永簒位扵长子愿以为上夫人杨氏引劒刺之为永所杀
　　明
　　吴子宁妻李氏年二十三夫亡无子守节终身建文二年诏旌贞节
　　索经妻闗氏年二十五夫亡守节五十年抚二子进禄世禄成立诏旌
　　阎宗鲁妻郭氏年二十夫亡遗子世卿甫七月抚孤砥学世卿以明经官博士
　　兖州推官陈天爵继妻潘氏天爵居官清素比卒囊槖萧然氏甘贫荼苦抚族子为嗣守节三十年而终
　　韩卿妻高氏夫早亡子徳萃亦夭高与子妇胡氏食贫守志机杼相对不夜分不止岁时伏腊号泣之声彻扵道路有司旌其双节
　　原瑞妻侯氏字君正瑞亡君正长号顿地眦裂出血明日忽声咽不出家人走视僵立頫颈死血泪渍柩不灭
　　镇原知县张美继妻冯氏年二十夫亡无出欲従死以救免课前子问明力学万歴己卯举扵乡
　　张臻妻崔氏夫亡抚子子亡抚孙孀居垂七十年书香世继邑中以为美谈
　　吴守谦妻王氏年十八夫亡时方娠越三月举子尚质守节抚孤毕生如一
　　髙思纯妻孔氏早寡遗孤甫五月抚养成立充郡庠生守节四十余年奉诏旌表
　　杨烈女字穿罗庠生学程女年十四未适人崇祯七年为流寇所执诱以珠帛不顾迫以刀锯不惧至刺腹断背女仍骂不辍贼怒解其尸父学程见女死触堦骂贼亦遇害
　　阮梦鳯妻王氏年十八夫亡抚子守节二十余年值甲申闯变投井死
　　生员任肯堂妻刘氏崇祯间被寇掠大骂不屈贼断其左股骂愈厉贼碎其头死而复苏时抱娠越三月生男任相事继母以孝闻
　　生员王铨妻冯氏高岳妻马氏王三防妻潘氏生员刘世科妻任氏任道管妻索氏陈大玉妻张氏李进明妻程氏生员马承恩妻刘氏以上俱守志节
　　国朝
　　赵龙鳞妻李氏姜贼之变避难西山路遇游骑将劫之去氏骂不絶口贼怒裂尸剖心死
　　举人冯景星妻曹氏生员范鹏程妻李氏姜贼之变被执俱不屈赴井死
　　修武令范士伟妻髙氏孀居数载盗起携幼女字生员赵完城者同赴井死
　　银工郭显魁妻卫氏年二十六魁亡誓不再适子幼家贫防防无依卒以饥寒死
　　庠生张克勤妻鲍氏克俭妻马氏俱少寡鲍以次子嗣马后绍祖姑崔氏遗媺妯娌交励志节以终
　　赵烈女小字兴梅农民赵民顺女幼字同里周根辛未合而根辛卒讣闻兴梅欲临其丧父母弗许遂涕泣絶食得间自缢扵楼署县事刘芳猷勒石表其墓曰烈女赵兴梅墓
　　生员杨□妻冯氏崔宗义继妻陈氏裴宗器妻连氏曹绂妻王氏王永庆妻鲍氏典史梁鸣鳯继妻王氏医官田时兴妻罗氏廪生鲍盘妻李氏生员马秉贞妻鲍氏吏目常用妻卫氏裴光裕妻孙氏栗鳯鸣妻常氏生员曹绶妻冯氏李大贤妻杨氏胡升妻牛氏生员贾希顔妻李氏生员赵士俊妻鲍氏监生赵士英妻牛氏生员李趋庭妻马氏生员韩澄心妻高氏生员宋三俊妻卫氏仪宾赵俊杰继妻张氏生员赵文英妻牛氏监生赵文英妻王氏孟承光妻张氏张嘉德妻苗氏生员李廷枢妻刘氏郭显奎妻卫氏廪生曹履新妻杨氏高车妻田氏生员牛鸣时妻申氏栗徳妻杨氏刘淑声妻张氏以上俱守志节
　　屯留县
　　南齐
　　鲍令晖照之妹也照有大雷岸与妹书诗品齐鲍令晖歌诗往往嶃絶清巧拟古尤胜惟百愿靡矣照尝答孝武云臣妹才自亚于左芬臣才不及太冲尔
　　明
　　王廷秀妻张氏年十七适王越二年夫遘疾临危氏谓夫曰尔毋我虞我必尔従也遂潜赴后园自缢
　　李朝卿妻郭氏年二十夫亡事亲抚子誓不易节子之茂中嘉靖庚子乡试事闻诏旌
　　生员张承辅妻段氏年二十一夫亡无子抚族侄应奎守节直指史齐岁给粟布旌之
　　冯邦器妻郑氏年十九夫亡无子遗一女及筓亦夭防防孤苦尽瘁事姑事闻诏旌其闾
　　申福妻李氏子文兴妻常氏孙良妻李氏胥年二十有竒而寡抚孤守志三世同操李以徒手佣织奉两姑人尤难之
　　李梗妻张氏梗吏壶闗遘疾卒氏易衣饰具棺归时年二十有四纺绩课子子寻夭孤苦励操人咸重之
　　监生申所见妻李氏年二十三夫卒子宏才宏道俱幼抚孤二十年宏道复夭妇姚氏年十七永矢不二李叹曰吾夫夭吾子又夭薄徳之致也爰是恤孤赈寡宗党之不能婚娶埋者倾赀助之厥后宏才领己酉乡荐咸谓苦节种徳之报万厯间诏旌
　　生员李楠妻王氏夫殁无子女茹苦励操嵗饥富人嘉其节周以粟氏正色拒曰吾孀妇何以受此卒却之闻者钦叹寿九十五终
　　生员暴所学妻李氏生员暴所性妻郭氏妯娌胥少寡誓不二天抚子成立并诏旌表
　　冯王擢妻常氏年二十夫亡里中少年恱其色愿娶之氏挟利刃自矢曰吾头可断此志不可夺卒完节享寿终万厯间旌表
　　举人王弼妻郭氏年二十一夫卒时有豪贵求婚氏叱曰吾夫弱冠成名不幸早逝妾虽无子誓不辱夫求者惭而退
　　王文渊妻杨氏年十九生子肝未期夫没育肝成立娶韩氏年二十四生子尧聘肝以吏卒扵京韩扶柩归事姑终身无忤尧聘娶霍氏早卒霍亦矢守不替邑以三节称
　　申周屏妻霍氏年二十夫亡无子女形影自怜氷檗毕世当事奬之
　　生员徐一耀妻李氏年二十五夫亡子陞甫岁继姑欲夺其志氏号泣愿与子俱死姑意遂寝当道岁给花布旌奬
　　生员宋师濂妻申氏师濂卒三日勺水不入口曰未亡人为将亡人矣家人不为意夫殓毕氏引刀自刎而死
　　生员刘禧妻段氏年二十夫亡従容殓夫毕至夜自缢两柩并列扵庭柩下忽产灵芝草二茎乡党传为异事
　　生员李珙妻张氏年十八珙亡子钟岳甫二嵗张引刃刺面坚志不夺寿七十五卒珙弟李珽妻郑氏年十五归珽阅七月珽亡誓不他适足迹不履户庭乡党以双节称
　　李道隆妻杨氏苗隆妻王氏宋朝臣妻韩氏赵云鹏妻郭氏刘一清妻李氏张龛妻宋氏李席珍妻冯氏李成章妻陈氏以上俱守志节
　　国朝
　　庠生孙家彦妻李氏年二十三家彦病革子竒兰俱幼家彦嘱两兄晰产各抚其子盖虑氏志之不坚也氏曰君胡不谅我耶家彦没矢节课子竒以防贡授宁海令兰为嵗贡生夀八十一而终
　　申余银妻李氏年二十七夫故明季盗起负姑窜徙十数年无宁晷姑卒无恙子一契抚成列邑庠
　　苖世庄妻申氏年二十三夫亡哀毁几不欲生所亲责以存祀氏守节抚子而终
　　举人张景行妻杨氏生员郑之明妻宋氏生员冯珩妻赵氏原武令李如梧妻郑氏庠生霍嗣周妻尹氏宋桂妻杨氏陈洪恩妻苏氏以上俱守志节
　　襄垣县
　　元
　　皇甫庆妻张氏年二十庆卒以死自誓守节不渝至正五年旌表
　　史谅妻赵氏于归二载谅卒贫无所倚携孤恵居父母所父母讽改适赵曰我忍死至今特以邈孤欲存宗祀之一线耳如以兽行汚我当即引绳自缢父母知不可夺止之恵生子嗣宗甫二嵗恵卒妻杨氏守志如姑克昌厥后为不忝家范云
　　明
　　师克己妻李氏年二十余夫亡遗一子纺绩自给守节五十余年洪武间诏旌
　　刘濓妻卫氏年二十夫亡氏恪修妇道事姑至孝事闻诏旌编修张治撰节妇碑
　　生员李高妻路氏年二十五夫亡舅姑欲嫁之氏誓死不变长子豸登乡荐年九十以寿终
　　张伊智妻韩氏生而贞静明慧叔治敎授诸生说诗至柏舟韩从帐后聴曰为人妇不幸不当如是耶治大奇之及筓适伊智年二十四伊智卒内外无倚有里中少年欲娶者韩截所韬髪示之乃已家素贫日夜辟纑食子女痛儿以贫故失学儿出服徭扵官辄哭又恐儿闻伤其心还辄辍哭面之韩未寡前二载父母遣车来迎心动谢弗往防宼阑入塞阖室俱殱韩徒跣求父母尸吮血而碧焉邑令旌其节孝少保刘龙撰志铭
　　庠生崔济妻常氏年二十七夫亡豪家有强婚者氏自缢救苏剪髪诉之当事卒全其志
　　崔瑄妻赵氏年二十一夫亡抚子守节寿九十六卒监生王永芳妻崔氏年二十二夫亡抚子守节寿九十三卒
　　郝华妻李氏少寡抚子思仁长娶栗氏生一子不育思仁寻卒栗矢死靡他事姑埀三十年姑没负土封墓不栉髪不茹荤哀毁终丧直指旌其门曰姑妇双贞
　　王应春妻赵氏年十六适应春春以贫穷缢死氏年二十三哀痛矢殉潜引刀自刎姑张氏哭而谓之曰而翁早逝我尝怀此志以而夫幼未果今吾妇成之吾无憾矣当道旌之
　　郗自省妻郝氏族无赖某逼汚不従自刎死有司以闻建坊旌表
　　申承文妻侯氏崇祯六年为流寇所执厉骂不屈贼立杀之
　　庠生邢宗齐妻张氏流寇至一门被执张绐贼曰若释我翁夫我当汝従贼果释之翁夫去既逺张奋骂曰我士人妇岂従贼耶抱幼子投深沟死
　　国朝
　　生员李名閧妻郑氏年十九夫亡矢死或绐之曰墓封未百日不敢启尔縦死不与而夫同穴也氏诺旋有求婚者氏曰过百日可也及期浣衣沐浴墓祭其夫奠毕旋绕冢傍従者先行氏挽髪纒颈挂树枝而死
　　陈烈女父柱早故许字李玺家贫母欲败盟女不能违乗间自缢死
　　姚士前妻苗氏夫亡氏擗踊长号曰夫死奚以生为遂赴井死
　　陈烈女字珍姐陈三星之妹也许聘李希言之义子其希言子不材三星议改婚扵郝女闻自缢死
　　李小更妻栗氏年十八完婚甫九日小更就食河南十载不返翁姑悯其少诡言小更死冀絶其念令转适氏号泣不食竟自缢
　　赵韩玺妻杨氏年十八夫亡抚遗腹子黻祚弱冠列庠序未几子夭抚孙孙没更抚曾孙叠罹凶惨闾里哀之
　　赵之玺妻王氏少寡姑李氏哭子丧明医药罔效氏舌防四年姑目复明乡里称为贞孝
　　郝二妻卢氏年二十夫亡无子女家赤贫砥志守节寿七十余
　　邱果妻苗氏年二十四夫亡无翁姑无子女孑身荼苦寿八十七卒族人胥敬怜之具棺礼
　　高文秀妻侯氏岁病疫翁故夫亡一月相继死者六人氏年二十三匍匐办丧苦守志节终始弗渝
　　赵云梯妻崔氏冯景成妻赵氏李之平妻赵氏庠生赵显宗妻王氏曹运利妻李氏白崇雅妻韩氏王士明妻郝氏栗岚妻黄氏常玘妻翟氏解柳妻张氏王道亨妻傅氏韩琛妻陈氏庠生李名濂妻郗氏李振翼妻姚氏宋士俊妻郝氏郝诰妻韩氏张朱妻李氏庠生贾燝继妻赵氏刘声芳妻邱氏郑敦仁妻邱氏庠生王聘妻张氏生员赵运世妻秦氏杨增梁妻武氏郭应明妻李氏李钟白妻郭氏廪生郭皇图妻李氏子维京妻崔氏增生李茂生妻冯氏增生郑为仁妻刘氏知州贾待旌妻赵氏以上俱守志节
　　潞城县
　　明
　　史广妻朱氏年二十七夫亡遗子甫二嵗矢守贞节成化六年旌表
　　李芳妻宋氏年二十五夫亡子禄甫五嵗昭甫二岁抚育有成守节三十年成化六年旌表
　　生员马负书妻张氏年二十夫亡遗孤甫期砺志守节其后父罹青羊之变氏哀痛切心目双瞽子镗晨昏祷天目忽复明享寿八旬卒镗任学博见孝行
　　秦钟妻王氏年二十四夫亡食贫守志训子邦宠成立凡三十余年卒
　　赵志道妻贾氏少寡守节训子贞元列黉序当道旌之岁贡王民化妻孙氏年二十一夫亡矢志坚贞抚孤恭已成名寿七十三卒
</div>
    <div class="pagination">
<a href="山西通志_page493.html">上一页</a><span>...</span><a href="山西通志_page489.html">489</a><a href="山西通志_page490.html">490</a><a href="山西通志_page491.html">491</a><a href="山西通志_page492.html">492</a><a href="山西通志_page493.html">493</a><span class="current-page">494</span><a href="山西通志_page495.html">495</a><a href="山西通志_page496.html">496</a><a href="山西通志_page497.html">497</a><a href="山西通志_page498.html">498</a><a href="山西通志_page499.html">499</a><span>...</span><a href="山西通志_page495.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
