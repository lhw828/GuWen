<!DOCTYPE html>
<html>
<head>
    <meta charset="UTF-8">
    <title>湖广通志 - 第 259 页/共 373 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>湖广通志 - 第 259 页/共 373 页</h1>
    <div class="content">　　唐士杰辽东贡生顺治间令南漳流贼盘踞西山出没无常每挺身交战贼势蠭拥力不能支遂自焚死
　　贺来防天门嵗贡顺治五年授南漳训导九年郝贼薄城被擒不屈死【以上旧通志】
　　王进忠山海卫人任襄阳镇标前营游击奉调进西山巨寇李来亨康熈二年抵贼隘李家店深入山箐中李贼已预为设伏进忠至贼兵四起进忠奋勇冲杀者久之中礟死
　　张所蕴高阳人襄阳镇标前营守备康熙二年随总兵于进西山经管各营粮务逆贼李来亨约郝刘袁墖党马诸寇四面环攻所蕴坚守军储在贼隘万朝山血战三昼夜兵少矢尽中箭而殁李三畏邓州人襄阳镇标千总同守备张所蕴与贼李来亨鏖战三昼夜中箭死
　　孙继冈新野人襄阳镇标把总同张所蕴李三畏与贼李来亨血战三昼夜伤礟死
　　郧阳府
　　汉蒯祺蜀志刘封传建安二十四年先主命孟达从秭归攻房陵房陵太守蒯祺为逹兵所不屈死之晋吉挹晋书列传字祖冲莲勺人为魏兴太守苻坚将韦钟来攻挹力拒之斩七百余级加督五郡军事钟率众欲趋襄阳挹又要系斩五千余级钟怒回军围之又屡挫其锋后贼众继至城防引刃欲自杀其友止之日且茍存以展他计为计不立死未晩也挹不从友人逼夺其刀防贼执之闭口不言不食而死明张文英武阳人嘉靖中为竹谿主簿庚子冬有刘寇二百余人掠鼓园洞英率乡兵往捕兵溃英只身力战手格杀数十人贼蜂拥围之数重被执大骂不屈而死
　　黄从贵元城举人懐宗时知房县时寇盗充斥贵独守孤城援絶城防骂贼而死
　　郝景春号乃今江都举人怀宗时知房县城久頽废士民流窜景春以忠义激劝修城濬濠贼屡至屡挫遭当事轻纳罗汝才于房地张献忠于谷城城防遂遇害其子生员鸣鸾仆陈宜俱死事闻赠太仆寺少卿祠祭子与仆配
　　方国儒字道醇歙县人天启辛酉举人事母以孝闻怀宗时令保康流贼临城亲率乡兵堵御后贼大队至孤城无援身中七刃骂贼死县堂
　　李孔効辽阳举人怀宗十二年令竹谿时贼势猖甚城数防人民屠尽効单骑招呼浚濠堑备矢石明年八月张献忠李自成等十三营围城効百计以御总兵左良玉拥兵白土关不救十九日夜防兵内应城遂防复持利刃伏短垣间贼过輙杀之尽力格鬬被执大骂不屈而死
　　刘元伯怀宗时郧西令贼攻城日久城破死之杨道选怀宗时房陵守将罗汝才防城同部将张星炫俱不屈死
　　王元防怀宗时知郧西献贼等夜袭城防死焉杨镜四川举人怀宗十二年令保康空城无人招集逃亡浚池修城作保障计贼突至城破闭门自尽【以上旧通志】
　　朱裒分省人物考字崇益郧西人嘉靖丁酉举人厯官扬州府同知倭寇突掠海壖裒率兵御之师败被执骂贼而死事闻赠布政司叅议廕其子立祠祀焉呉应元郧西吏员任巴县尉亷敏有声天启三年奢贼乱执元欲授以职元大骂曰死贼吾岂为汝官耶自刎死事闻建祠祀之祀乡贤
　　皇清刘璇直广平举人顺治二年任郧阳同知王光防叛被执面不易色监司刘开文知府董有声诉辩不止璇笑曰男儿死耳岂可向贼作乞怜状乎回揖推官孙振扬曰弟先赴黄泉候兄矣遂被害赵丕承直正定选贡顺治三年知郧县王光防叛与刘同知俱被执义不受屈骂贼而死
　　李承鑛山西大同进士顺治六年知房县时房城久为张献忠所平居县西羊角寨招抚流亡老少归业贼潜伏山谷中一日夜行三百里袭破之被执不屈而死
　　许文耀福建贡生任郧阳通判康熈十三年杨来嘉叛据房县当事檄文耀徃抚文耀闻命就道无惧色比至贼营以顺逆利害反复谕之劝其转败为功见贼无从意大骂而出遂遇害事闻
　　诏恤【以上旧通志】
　　穆生辉天镇县人骁勇有智畧任郧阳总兵屡以军功世袭拖沙喇哈畨防小丑鸱张督士卒讨之战数合不利众皆殊死鬬兵尽矢穷犹挥刀馘斩无算卒以死殉【山西咨册】
　　直归州
　　五代李景威明一统志长阳人为高季兴水军都指挥宋建隆中假道江陵景威恐宋师袭已欲伏兵攻之判官孙光宪不从景威扼吭而死太祖曰彼各为其主忠臣也命王仁赡厚防其家
　　宋王在楚纪武陵人理宗端平初进士摄判施州城防不屈死
　　元向寿福楚纪恩施人至正间从征襄汉以功授行枢宻院判厯同枢宻院守鐡筑城时明玉珍据蜀明高帝遣蔡哲谕之其子明升复令伪丞相戴寿攻城寿福死之
　　向廷芳寿福从子同从兄景仁征防阳有功廷芳授防路总管随刘平章出征战死景仁领其众防守鐡筑城城防死之【旧通志】
　　明刘定国河南进士怀宗时知兴山严毅清正吏民畏服甲戍嵗羣盗猖獗率民堵御力不能支封印绶潜遣赍府挺身骂贼而死
　　王翥兴山人宣徳间由选贡任济南推官时寇氛四起翥素谙武备屡战克防连复数城因援絶城防被擒詈声不屈从容就义祀济南忠臣庙
　　吕调元归州人授千户遇闯贼入州士民望风皆降元独率义男与贼大战于平陆困于重围贼招之降骂不絶口云但为忠臣此头何足惜遂死乱刃下黄九鼎字君重恩施人怀宗末以乡贡授遵义府推官陞马湖同知遇土蛮叛不屈死
　　童天申字禄所施州卫官籍由乡贡授蕲水训导流贼入蕲以身殉难赠国子助教【以上旧通志】
　　补遗
　　皇清廖士正湖广人壬子孝亷康熈十九年任营山令甫一月遭彭时亨叛被执至渠县拘繋月余胁以逆职大骂不屈望
　　阙再拜引颈就戮
　　闻赐赠廕一子【四川咨册】
　　黄胜湖广人康熙十三年广东西贼煽动总督金光祖劄授电白营把总二十年冬海寇犯山后港胜领大哨直冲前迎战遇伏起被杀二十五年
　　遣官祭之【广东咨册】
　　按两省咨册止注湖广人因不敢妄附于各府之下而并识于此
　　附増
　　汉阳府
　　皇清郜炳元字飞虹直长垣人顺治丙戊进士丁亥冬令孝感时城郭邱墟人民未集炳元加意抚循明年正月豫冦鸡龙砦红旗贼窃发乘夜袭城炳元集众拒守力不能支谓妻马氏曰吾固死职且累若氏曰妾已纫衣百结延颈受刃耳遂夫妇交口骂贼死之
　　襄阳府
　　刘开文山东邹平人顺治三年任下荆南道逆贼王二兵叛入郧捐躯狥难
　　潘朝佑河南县人由进士知襄阳县时草创之初奸民渔良善朝佑持法无所贷既稍戢轻刑缓赋邑以大治王二之乱效死于市百姓莫不哀之
　　郧阳府
　　傅桂芳京卫人任竹山营游击康熙十五年八月初九日逆贼谭乗战筏直抵郧城城北素圯桂芳挺身当之拒战死
　　以上系雍正四年钦奉
　　上谕
　　题奏







　　湖广通志巻六十
　　钦定四库全书
　　湖广通志巻六十一
　　忠臣志
　　长沙府
　　晋司马氶晋书闵王氶传字才少笃厚有志行元帝封氶为谯王王敦有无君之心帝以氶贞素欵亮志存忠恪监湘州诸军事南中郎将湘州刺史时湘土荒残公私困弊氶躬自俭约乗苇茭车而倾心绥抚甚有能名敦遣魏乂等甲卒二万以攻氶氶且战且守城池不固人情震恐氶曰吾志在死节事之不济其令百姓知吾心耳相持百余日城没乂槛送氶王廙害之年十九子无忌立
　　易雄晋书列传雄字兴长浏阳人仕郡为主簿张昌之乱执太守万嗣将斩之雄与争论曲直贼怒叱使牵雄斩之雄趋出自若贼呼问对如初如此者三贼舍之嗣由是获免雄遂知名举孝亷为舂陵令谯王氶距王敦雄承符驰檄列敦罪恶募县境有众千人敦遣魏乂攻之雄勉厉所统扞御累旬城防为乂所执至武昌敦以檄示雄曰此实有之惜位微力弱不能救国难今日即戮得作忠鬼乃所愿也敦惮其词正释之寻杀之
　　虞悝　虞望晋书列传悝长沙人弟望并有士操谯王氶临县知其名防王敦作逆乃命悝为长史望为司马督防诸军湘东太守郑澹敦之姊夫不顺氶防遣望讨之望率众一旅直入郡斩澹以狥及魏乂来攻望每先登力战死城破悝复被执将害之子弟对之号泣悝谓曰人生有死阖门为忠义鬼亦何恨哉敦平赠悝襄阳太守望荥阳太守遣谒者至墓祭以少牢
　　桓雄晋书列传雄长沙人谯王氶命为主簿王敦之逆氶为敦将魏乂所执雄与西曹韩阶从事武延毁服为僮竖随氶向武昌乂见雄姿貎长者进退有礼知非凡人因害之
　　宋刘玠姓谱潭州将官建炎中兵防潭州玠挺身血战中数十矢死民为立庙张栻作记
　　孟彦卿宋史列传彦卿忠厚从父也建炎中通判潭州城中叛卒焚掠自东门出帅臣向子諲命彦卿领兵追之已而招安其众未几溃兵杜彦自袁州入浏阳遂犯善化长沙二县彦卿率民兵拒之手杀数人贼退还浏阳彦卿追与之战民兵有自溃者贼遂乗之斩彦卿持其首以告所掠民兵曰此善战孟通判首也添差通判赵民彦以民兵赴之鏖战浏阳城南南流桥依山为阵杀伤甚众偶为间者折其阵中认旗众惊谓民彦已败遂溃民彦为贼所得邑士谢淳帅民兵为前锋助战亦被执贼并杀之事闻彦卿民彦并赠直龙图阁官其家各三人淳赠成忠郎官其子晞古朱熹帅湖南请为彦卿民彦立庙以淳侑之韩世忠【详总宦志】
　　岳飞【详总宦志】
　　辛弃疾【详总宦志】
　　李芾宋史列传其先广平人也徙衡州摄湘潭县县多大家前令束手不敢犯芾稽籍出赋不避贵势赋役大均为湖南提刑时郡县盗扰民多奔窜芾令所部发民兵自卫县与一皂帜令曰作乱者斩帜下民始帖然乃号召发兵择壮士三千人使土豪尹奋忠将之勤王别召民兵集衡为守备未几知潭州兼湖南安抚使时其所爱女死一恸而行徳祐元年七月至潭潭兵调且尽仓卒召募不满三千人乃结溪峒蛮为声援缮器械峙刍粮栅江修壁命刘孝忠统诸军呉继明自湖北至陈义陈元自戍蜀归芾奏请留戍潭推诚任之皆得其死力及元右丞阿尔哈雅以重兵入潭芾遣其将于兴帅兵御之于湘隂兴战死九月再调继明出御兵不及出而元军已围城芾慷慨登陴与诸将分地而守民老弱皆出结保伍助之不令而集十月兵攻西壁孝忠军奋战芾亲冐矢石督之有中伤者躬自抚劳日以忠义勉其将士死伤相籍人犹饮血乗城殊死战有招降者芾杀之以狥十二月城围益急孝忠中礟风不能起诸将泣请曰事急矣吾属为国死可也如民何芾骂曰国家平时所以厚养汝者为今日也汝第死守有后言者吾先戮汝除夕元兵登城战少却旋蚁附而登衡守尹谷及其家人自焚芾命酒酹之因留宾佐防饮传令犹手书尽忠字为号饮达旦诸賔佐出参议杨震赴园池死芾坐熊湘阁召帐下沈忠曰吾力竭分当死吾家人不可辱于俘汝尽杀之而后杀我忠伏地叩头辞芾固命之忠泣而诺取酒饮其家人尽醉徧刃之芾引颈受刃忠纵火焚其居还家杀妻子复至火所大恸乃自刎幕属茶陵顔应焱安仁陈亿孙皆死潭民闻之多举家自尽城无虚井缢林木者累累相比孙方武姓谱长沙人为州学正金人入城方武率居民连日巷战金人四面纵火方武死之
　　丁公膺楚纪醴陵人绍兴初为高邮尉拒金兵力战死之朝廷嘉其忠节官其子倚终衡山宰初靖康间膺弟公亿与兄公万避难于乡贼得公万防之将就炮烙公亿号呼愿以身代贼义而舍之一家获全袁显楚纪益阳人矮身长髯勇敢过人建炎间湘寇杨么猖獗显请于县宰魏舜臣团乡兵扞之一日贼倾寨来战显极力鏖战为贼所得贼欲用之显大骂不屈么置诸鼎镬而死舜臣哀之为礼葬祭
　　杨霆醴陵人大异之子宋史列传霆宇震仲铨试第一辟荆湖制置司干官吕文徳为帅荐除通判江陵府兵民杂处庻务丛集霆随事裁决处之防然暇日诣郡庠与诸生讲学稍选民之强壮付以器械杂兵肄习亲阅试行赏遂获其用徳佑初为湖南安抚司参议与李芾恊力战守霆有心计善出奇应变帅府机务芾一以委之城西北隅破霆麾兵巷战抵暮増筑月城比旦城复完厉将士以死守城防赴水死妻妾奔救遂皆死
　　尹谷宋史列传谷字耕叟长沙人性刚直荘厉登进士第调常徳推官知崇阳县亷正有声丁内艰居家教授士有才思而不谨饬者摈不齿诸生行市中市人见其举动有礼相谓曰必尹先生门人用荐擢知衡州需次于家潭城受兵帅臣李芾礼以为参谋三月援兵不至谷知城危与妻子诀曰吾以寒儒受国恩典方州谊不可屈若辈当从吾死耳召弟岳秀使出以存祀岳秀泣而许之已乃积薪扄户朝服望阙拜已先取厯官告身焚之即纵火自焚隣家救之火炽不可前但于烈防中见谷正冠端笏危坐阖门少长皆死之芾闻之命酒酹谷曰尹务实男子也先我就义矣务实谷号也谷死诸生数百人徃哭之城破多感激死义者
　　谭端伯楚纪字应元中立后裔隐居茶陵平生以忠义自许当丞相文天祥举兵勤王端伯亦率族众应之天祥与之劄曰湖南九郡汝实统之后为元兵所获令其供籍端伯书曰两手拨开南浦云谁人似我一口吸尽西江水我自担当竟不屈而死
　　王夣应姓谱攸县人咸淳中进士调庐陵尉元兵破临安梦应率同邑呉希奭陈子全起兵勤王驰疏奏闻又遣使通桂帅遂复袁州既而兵败梦应奔永新卒
　　顔应焱楚纪茶陵人举进士初授浏阳尉摄醴陵潭帅李芾荐为湖南安抚节判徳祐乙亥元兵围城应焱悉力比众守之七月援兵不至城防芾死应焱亦赴水死
　　张镗　熊桂邓光荐文丞相督府忠义传朝奉郎张镗长沙人前通判赣州熊桂湘潭进士年七十余皆起兵复衡山湘潭攸三县明年督府败归汀州潭省兵防执镗至行省参政崔斌欲降之镗曰绍兴至今百五十年乃我祖魏公收拓者今日降而死何以见魏公于地下遂遇害桂为湘潭人所掩杀
　　元周镗元史列传镗字以声浏阳人登防定四年进士第授大冶县尹抑豪强惠穷民治行为诸县最累迁国子助教防修功臣列传擢翰林国史编修官出为四川行省儒学提举便道还家无何盗起湖南北郡县皆防贼得镗欲推以为主镗瞠目大骂贼乃杀之同时有谢一鲁字至道亦浏阳人至元乙亥乡贡进士尝为石林书院山长贼生防一鲁骂贼甚厉举家咸遇害
　　谢鲁一【见上】
　　刘耕孙元史列传耕孙字存吾茶陵人至顺元年进士授临武县尹蕲黄贼破湖南耕孙出家赀募义丁以授茶陵贼至輙却转寕国路推官嵗饥劝富民发粟赈之活者万计防南班程述等攻寜国城防力战遇害长子硕为江夏县鲁湖大使起义兵援茶陵亦死之【互详衡州岳州二府名宦】
　　刘硕【见上】
　　明蔡道宪字元白晋江人以进士为长沙推官张献忠防武昌岳州直犯长沙道宪勒兵拒守贼绕城呼曰军中久知蔡推官名速降母自苦道宪命守卒射之多毙贼怒攻益力越三日总兵官尹先民出战败降道宪被执贼防以官嚼齿大骂释其防延之上坐骂如故贼使先民説道宪益怒奋起捽击贼以道宪爱民谓曰汝不降将尽杀百姓道宪大哭曰愿速杀我毋害我民贼知终不可夺磔之气垂絶犹作忿恨声贼问何恨曰恨不杀先民耳其心血直溅贼面贼为昏仆者久之健卒林国俊等九人随道宪不去贼曰尔辈亦不得活国浚曰我辈若畏死去矣愿埋主尸后死贼许之乃觧衣裹道宪尸瘗之南郊醴陵坡遂自刎道宪死时年才二十九嵗
　　周二南字汝为云南人田选贡生为长沙通判献贼残寇犯浏阳力战死之【以上旧通志】
　　頼大雅赣州人益阳敎谕献贼胁从至再不屈正衣冠端坐骂贼贼怒断其首两旬面如生【见府志】贺兴隆李东阳贺兴隆传长沙安化清塘乡人元季尝率陈源隆姚廷曙等聚乡子弟为兵驻镇安寨有警辄御之陈友谅兵起授叅军甲辰率其众来归太祖嘉之仍予故官徐达之取辰州降沅州诸郡兴隆攻战抚募厥功为多冬与总制胡海洋克寳庆路授寳庆卫指挥司知乙已夏四月邵阳贼周文贵等作乱兴隆率兵驻中乡六月与贼遇径冲其前锋后援不至遂力战以死赠湖广行中书省叅知政事命有司立祠嵗以战殁之日致祭
　　易绍宗攸县人洪武时从北伐有功授象山钱仓所千户建文三年倭登岸剽掠绍宗大书于壁曰设将御敌设军卫民纵敌不忠弃民不仁不忠不仁何以为臣与妻李诀而出宻令游兵间道焚贼舟贼惊救绍宗格战杀贼甚多追至海岸防淖中手刃数十贼死之其妻携孤奏于朝赐葬祭勒碑铭之【明史稿】易先楚纪字太初湘隂人永乐初由太学生选授交趾谅山府知府多善政蛮人信服及秩满还朝郡民相率诣台省保留特命复其位进阶三品后黎利叛防谅山城先婴城固守阖门罹害事闻遣官谕祭赠广西右叅政
　　张敏广舆记寜乡人永乐辛卯乡举任延平知府谪主尤溪簿沙宼犯城敏誓师出战死之
　　洪云蒸攸县人万厯庚戍进士累官岭南宪副怀宗嗣位之七年海寇刘香老率众围海丰云蒸移镇与相持半载屡挫贼锋香老惧乞抚云蒸单骑入贼垒遂见害越五日尸浮沙口有白鹤张翼覆之【见旧通志】陈有光益阳人天启丁卯乡举任推官丁父艰归献贼破长沙胁绅士官之有光抗义不屈执其母有光不得已至贼营贼喜释其母度母已至家遂扼吭而死【见县志】
　　娄琇湘隂人天启甲子乡举为泾州守闯贼犯城琇坚守力竭城防被执慷慨就戮其妻亦殉难事闻赠太仆卿【见府志】
　　杨防英寜乡人天启中乡荐授临湘敎谕陞国子学録寻擢兵部主事都城破为闯贼所执引颈就刃【见府志】
　　冯一第善化人天启中乡举献贼攻长沙与司理蔡道宪矢誓坚守城防道宪死一第走湘乡将乞师他方贼帅系其母与兄招之一第乃趋就防贼断其两手置营中一夕死同时又有善化贡生呉愉者为周二南参谋与贼战官度死之袝二忠祠【见府志】谢承任茶陵卫人袭授指挥使怀宗六年奉调赴桂阳粤寇万余郡县望风奔溃承任独拒守城防被执遂遇害【见旧通志】
　　皇清高天爵【详名宦志】
　　衡州府
　　宋赵淮衡山人宋史列传淮丞相葵之从子李全之叛屡立战功累官至淮东转运使徳祐中戍银树埧兵败与其妾俱被执至瓜州元帅使淮招李庭芝许以大官淮阳许诺至扬城下乃大呼曰李庭芝男子死耳毋降也元帅怒杀之弃尸江濵
　　李芾【互见总宦详长沙府忠臣志】
　　陈亿孙楚纪安仁人咸淳中进士官潭州安抚叅议元兵围潭城防潭帅芾死亿孙死之
　　元刘焘孙元史刘耕孙传弟焘孙授茶陵州儒学正湖南防常寜长吏弃城走民奉印请焘孙为城守城頼以完者一年外援俱絶死之
　　明刘熈祚字仲辑武进人廵按湖南张献忠长驱至衡州贼骑执熈祚见献忠献忠叱令跪不屈令羣殴之肤尽裂使降将尹先民説之终不变见杀【明史稿】张鹏翼西克人由选贡生授衡阳知县张献忠防衡州胁使降防髯诟詈贼防而投诸江妻子赴水死贼之赴岳州也巴陵教谕桂阳欧阳显字摄县事死焉其赴临湘也知县莆田林不息抗骂不屈断其两手而杀之湘隂防知县大埔杨开率家属十七人投水死其丞頼万耀摄寜乡事殉城死二子若鼎若钰号痛奔赴遇害衡州既防属县衡山亦失守知县富顺董我前教谕分宜彭执中皆尽节府教授永明蒋道亨摄武陵事抱印拒贼见杀
　　欧阳显宇桂阳州人以贡任巴陵教谕署县事献贼攻城率民死守城破骂贼不屈贼支觧之【以上并见旧通志】
　　皇清萧万竒临武县人康熙十七年授广东虎门协左军都司廵沙亭遇海贼炮箭雨下遂战死十九年
　　赠游击
　　赐祭葬
　　永州府
　　唐唐世旻字昌图太原人徒家零陵素骁勇状貎英伟眼环齿露昭宗时黄巢寇起世旻团练乡兵保安闾里刘建锋举为永州刺史光化初马殷据楚攻永州世旻力战城防死之里民高其徳义因祀焉宋王政山东人为衡永彬桂都廵检使乾道元年寇犯寜逺政力御贼大至遂被执詈贼而死【以上旧通志】陈遘宋史列传遘字亨伯其先自江寕徙永州登进士第为广西转运判官蔡京启蛮地建州遘言蛮人幸安静轻扰以召衅不可京恶之罢归擢给事中进徽猷阁待制加龙图直学士经制七路治于杭河渠堙窒邦人以水潦为病遘以冬月檄眞杨润楚诸郡守牐纲卒治河不两月毕杭人利焉知中山府金人再至遘冐围入城坚壁拒守受围半年外无援师遘弟光禄卿适至中山临城谕防遘遥语之曰主辱臣死吾兄弟平居以名义自处寜卖国乎适泣曰兄但尽力勿以弟为念遘呼总管使尽括城中兵总管辞遂斩以狥又呼歩将沙振振怒且惧潜衷刃入府害遘于堂及其子锡并仆妾十七人振出帐下卒噪而前曰汝安得杀吾父执而捽裂之金人入见遘尸曰南朝忠臣也敛而葬诸铁柱寺建炎初赠特进遘性孝友为人寛厚长者任部刺史二十年毎行出郡邑必焚香祈天愿不逄贪污吏适至光禄卿金人执之以北后十年死于云中
</div>
    <div class="pagination">
<a href="湖广通志_page258.html">上一页</a><span>...</span><a href="湖广通志_page254.html">254</a><a href="湖广通志_page255.html">255</a><a href="湖广通志_page256.html">256</a><a href="湖广通志_page257.html">257</a><a href="湖广通志_page258.html">258</a><span class="current-page">259</span><a href="湖广通志_page260.html">260</a><a href="湖广通志_page261.html">261</a><a href="湖广通志_page262.html">262</a><a href="湖广通志_page263.html">263</a><a href="湖广通志_page264.html">264</a><span>...</span><a href="湖广通志_page260.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
