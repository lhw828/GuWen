<!DOCTYPE html>
<html>
<head>
    <meta charset="UTF-8">
    <title>浙江通志 - 第 569 页/共 787 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>浙江通志 - 第 569 页/共 787 页</h1>
    <div class="content">　　庄鸿妻倪氏【嘉兴府图记年十七适海盐庄鸿十九而夫亡遗腹生子山而其翁亦亡与姑相依守制父欲夺其志倪防发以死誓孝养其姑姑亡治丧尽礼乡闾上其事郡守以闻】
　　髙霁妻常氏【两浙名贤录年二十一归霁九月而霁死遗腹女又死常之祖母隋节妇也因扁其堂曰继节矢曰上当不媿吾祖下当不媿吾夫乃鞠夫弟之子为后卒能践其言】
　　董夀妻王氏【两浙名贤録名桂芳归夀逾年夀病且革嘱以更适桂芳誓以死殉夀卒其母汤亦寡居命女归同处桂芳不従母固强之归一饭哽塞不能下咽还过宣公桥顾其母曰河水清泠可就死母惧抱持之乃止至家即麻绖自经死】
　　六烈妇【万歴嘉兴府志全氏周聪妻呉氏沈茂华妻娄氏汪志妻金氏顾恵妻沈氏呉铨妻费氏徐胡妻皆遇倭寇投水死】
　　郭氏二女【万歴嘉兴府志长女为姚浙妻年十八归浙二年夫亡哭泪流血剪发置夫棺中躬营塟事其妹为万有妻年二十而寡家贫孑守被旌世称双节】
　　倪氏三节【万歴嘉兴府志邵氏倪雩妻年二十三而寡李氏倪霆妻年二十九而寡乐氏倪深妻年二十三而寡俱克守制以夀终有司扁曰三节】
　　李用仁妻王氏【万歴嘉兴府志年二十二而寡遗一子长娶张氏子复殀与媳纺绩苦守】严従爱妻朱氏【嘉禾征献録朱绶女适従爱甫三年而従爱卒无子继従子其法娶许氏女而其法亦殀死两世皆以节孝闻】
　　沈贞女【万歴嘉兴府志沈儒之女受姚谚聘未及成婚而谚卒女时年十七闻讣痛泣请夫衣履祀之父母俱殁依弟沈臯终身】
　　薛贞女【万歴嘉兴府志薛文煌女许聘王九畴未归夫死薛剪发披麻往守哀毁骨立五年而卒】徐有庆妻沈氏【嘉禾征献録嫁有庆不数嵗而寡教妾子本髙成名】
　　严泰妻周氏【万歴嘉兴府志年十七归泰甫四月泰以疫殁贫不能自给族人劝之再适周忿然曰女无二天即截发自誓敛迹一室年六十卒】
　　许氏二节【万歴嘉兴府志张氏许灿继室年十九归许甫年余而夫即世更逢荒乱脱簪珥躬纺绩以供舅姑抚前子应逵如已出遗腹生应达以行谊重于时孙锡十三嵗未娶而殀孙媳陆氏方十五嵗矢死靡他归许守节皆踵张之芳躅也】
　　胡皆妻朱氏【嘉禾征献録年二十一嵗而寡苦志守节至七十七嵗而卒】
　　张祯妻莫氏【万歴嘉兴府志年二十八而祯亡孤方一嵗归依于母母欲夺其志氏潜求自尽乃止守节四十年教子鳯岐成进士】
　　盛贞女【万歴嘉兴府志沈之韶未婚妻嘉靖庚申年卜九月初十日成婚是日夫死氏剪发纳棺中誓死靡他卒年六十五】
　　徐尚友妻马氏【万歴嘉兴府志尚友病亡马年甫十九痛夫蚤逝厥明自缢柩前邑令何源手撰祭章亲临拜奠】
　　贺徳修妻朱氏【万歴嘉兴府志徳修病卒朱年二十八即日服毒自尽】
　　张氏二节【旧浙江通志张渚妻沈氏张九韶母也年二十八抚孤守制后倭宼縦火焚掠防翁有疾孝感回天反风灭火翁疾甚吁天请代姑病血蛊澣涤必亲年八十有二见其孙应宿登贤书孙应辰殀妻金氏年二十二亦矢节六十四而卒】
　　吕嗣芳妻顾氏【嘉兴府志名妙善嗣芳与伯子本殁于官仲子原甫八嵗氏携孤还乡贫甚防防苦守课子读书文懿公立朝事绩得之母训居多封太宜人年八十七】
　　朱贞女【嘉兴县志沈志未婚妻年十四闻志讣即易服奔丧守制三十七年】
　　髙贞女【旧浙江通志受沈童祖聘年十六童祖殇乃弃盥栉毁容自誓阅二十八年卒】朱贞女【嘉兴县志许配沈涵未婚涵殀女年十四従母往吊辞母曰夫不及养儿代之夫不及嗣儿立之于灵前立侄暹为后奉姑孝敬登小楼不下四十年乃殁】
　　冯裔道妻张氏【嘉兴府志贫窭殊甚夫亡哀毁自经柩侧时年二十二士绅歌诵之】呉氏二节【旧浙江通志呉邦章妻髙氏弟邦翊妻徐氏邦章卒无子髙氏预置一槥誓死靡他缟素纺织苦节七十年年九十卒徐氏亦守节五十余年有司顔其庐曰一门双节】
　　陆氏二节【嘉兴县志朱氏陆万程继室年二十二夫亡抚育遗孤媳严氏年二十五寡子甫五嵗守节卒年俱七十一】
　　顾之球妻薛氏【嘉兴县志嫁期月夫以祸死屡欲自尽母防闲之除夕母归即缝衣自缢巡按李邦华题请旌曰贞烈】
　　李孝女【旧浙江通志李梦康女性至孝四嵗丧母哀如成人事后母以孝闻告其父曰我母早世何忍去父膝下父悲其志聴之父病女祷于天一青鸟衔一朱实坠药铛中人称孝感卒年四十七闽中黄道周题其墓】
　　钱贞女【嘉兴府志严可相聘妻未婚而殀女视其殓日侍灵帏哭之哀甚舅姑怜其志为立后嫠居四十余载孝奉舅姑抚四龄继子成立万歴初太守旌之】
　　汪桂竒妻沈氏【嘉兴县志年十九适桂竒贫甚未一月桂竒死氏呜咽不出一言视含殓越三日举柩氏始出声大呼天者三俟暮人静自缢而死】
　　包志妻杨氏【嘉兴府志华亭杨周女适嘉兴包鼎之子志游太学卒于京遗子二节五嵗孝二嵗日抚以泣且严朂之二子相继举进士官御史节以直道忤时戍边徼氏曰以忠得罪荣幸多矣居常俭素嫠居四十年悉屏珠绯受封时尝一御命服而哀不自禁即置不服】
　　汤贞女【嘉兴府志石工女也许配张氏子年十四死父往唁女曰儿愿往一拜即还父従之偕往抚尸恸哭毕泣拜父曰儿勿还矣愿成儿志父不能强贞操五十年卒】
　　包贞女【嘉兴县志许配张于拱未婚包之戚有贵人者嗛张贫属更牵丝张不敢抗包绐其女以张郎死女不语遂入房称病不出絶粒七日而死上下衣皆自缝书于襟曰必塟我张氏之垄】
　　朱贞女【嘉兴府志幼许字钱某未婚钱卒女年十九闻讣即欲従亡以母病方亟侍母终殓毕语兄曰妹钱妇也愿死従之不食五日而死遂归塟于钱】
　　包勇锡妻杨氏【嘉兴县志锡疾氏祷于神愿以身代锡死氏遂饮毒卒良久锡苏疾渐差终身不再娶】
　　李士标妻沈氏【嘉禾征献録士标授山东宁海州州同崇祯壬午兵围州城士标督守尽力癸未春病卒城遂陷妻沈氏率其妾婢同日死之】
　　徐士模妻陆氏【旧浙江通志无子生二女明末兵乱陆携其女诫曰男尽忠女尽节分也倘遇不测无茍贪生已而避居俞家村盗至陆拉其女及婢投河死】
　　陶本立妻陈氏【嘉兴县志明末城将陷有已嫁女十三姑者遣使问计陈曰毋负吾家清白宜早为之使反十三姑即服卤死城溃陈即向庭中井跳入婢红梅亦赴井邻妇之従死者十有七人】
　　胡烈女【嘉兴县志明末兵乱与父爱桥俱被执至众安桥不能行兵士迫之即绐曰释我父従汝父既释去已逺佯言系屦投水死】
　　周某妻方氏【嘉兴府志年十九而寡无子针指自给依其弟居苦节六十二年崇祯十七年闻变羣迁氏恸泣两日而逝年八十一】
　　徐世濓妻陆氏【嘉兴府志世濓早卒氏哭夫成疾嫁时妆奁屏不复御以布素终所啖惟菜粥并不及盐豉苦节三十四年子肇启崇祯副榜遭难死】
　　张谷起妻徐氏　　　　　髙鹏妻钱氏
　　王爱庄妻顾氏　　　　　严従裕妻蔡氏
　　殳大经妻巢氏　　　　　郁銮妻王氏
　　顾台妻毛氏　　　　　　邹浩妻程氏
　　沈鸣朝妻盛氏　　　　　周元圻妻胡氏
　　李儒鲸妻王氏　　　　　李有堂妻周氏
　　皇甫恩妻张氏　　　　　狄守贤妻戚氏
　　贺时保妻沈氏　　　　　胡应祈妻周氏
　　屠启元妻刘氏　　　　　孙世俊妻何氏
　　曹邦彦妻俞氏　　　　　郁萪妻陶氏
　　朱国贤妻倪氏　　　　　潘有道妻姚氏
　　徐兆先妻夏氏　　　　　黄賔妻沈氏
　　萧韶妻夏氏　　　　　　朱国泰妻王氏
　　屠巽妻沈氏　　　　　　石维岑妻孙氏
　　项得祯妻郭氏　　　　　徐恭妾陆氏
　　孙志妻项氏　　　　　屠徳征妻莫氏
　　许屏寅妻陆氏　　　　　王道浦妻唐氏
　　王防妻陆氏　　　　　　卜舜年妻沈氏
　　王国贤妻陶氏　　　　　洪绍基妻项氏
　　周万象妻沈氏　　　　　沈渐鸿妻曹氏
　　屠明谳妻褚氏　　　　　朱文朝妻秦氏
　　许子华妻殷氏　　　　　朱璧妻倪氏
　　周君用妻诸氏　　　　　万宁妻张氏
　　徐行逺妾仲氏　　　　　孙仍芳妻陆氏
　　沈恱泉妻朱氏　　　　　金维秋妻张氏
　　沈懋徳妻常氏　　　　　朱继唐妻俞氏
　　俞光妻沈氏　　　　　　呉中俊妻范氏
　　徐禹妻张氏　　　　　　贺道立妻项氏
　　髙尚仁妻常氏　　　　　呉应山妻许氏
　　胡文孔妻陈氏　　　　　姜地妻屠氏
　　倪文和妻王氏　　　　　翁仲初妻浦氏
　　项儒亨妻钟氏　　　　　项従先妾钱氏
　　国朝
　　杜蘅妻曹氏【嘉兴县志嫁逾年生一子蘅卒氏甫十八守志不二事舅姑教子甘防饘粥之资取办十指以孙臻贵得封康熙十七年具题奉防建坊旌表】
　　朱梦李妻沈氏【题旌年十七适朱三月夫亡氏阖户自经以救免奉舅姑尽孝夫弟生女甫襁褓连丧父母氏收养之长为择嫁苦节三十八年康熙三十六年具题奉】
　　【防建坊旌表】
　　张允昌妻章氏【题旌年二十一而寡子林生甫数月氏氷霜矢志抚孤成立守节四十载康熙四十二年具题奉防建坊旌表】
　　孙日杏妻屠氏【题旌年二十三而寡事姑尽孝抚子成立夫弟舜生殀娣贫不能自存氏邀与同爨为其二子婚娶康熙四十二年具题奉】
　　【防建坊旌表】
　　呉鲲妻徐氏【题旌册年二十适呉八载鲲殁氏誓志励节抚五龄孤子辛苦持门户不失旧业至七十三嵗卒康熙四十五年具题奉防建坊旌表】
　　蒋宏逺妻江氏【题旌年二十九而寡家贫舅鬻膏药自给氏抚三嵗孤严慈交尽守节四十四年】
　　范本荣妻谢氏【题旌册年二十九夫亡事孀姑孝抚幼子备歴艰辛守节三十二年　以上二氏俱雍正五年具题奉防建坊旌表】
　　王氏二节【题旌王拔妻沈氏王抡妻谢氏娣姒也拔卒沈年二十六抡卒谢年二十九二寡相依共抚一子沈守节五十六年谢守节四十三年】
　　钱正妻叶氏【题旌册年二十九夫亡继侄为后而遗腹生子氏抚之俱成立事孀姑尽孝守节三十七年】
　　曹洪生妻张氏【题旌册年二十九夫亡二子幼纺绩抚孤家有三世未塟氏勤俭拮据始得归土守节三十四年　以上四氏俱雍正六年具题奉】
　　【防建坊旌表】
　　龚维贤妻阮氏【题旌册年二十九而寡家贫事孀姑孝抚二子成立守节三十九年】沈生格妻俞氏【题旌册年二十九而寡事两世孀姑生养死塟俱尽礼抚三嵗孤子勤劬备至守节三十二年】
　　曹福年妻袁氏【题旌册年二十二而寡福年为伯氏后而本生无子氏以一身事两孀姑俱克尽孝抚孤铣长娶妇生三孙氏命按序承祧宗党咸称其明大义守节三十九年】
　　唐文燿妻包氏【题旌册年二十九而寡唐氏两世未塟氏力营窀穸并以其夫祔焉抚二子成立守节四十一年　以上四氏俱雍正八年具题奉】
　　【防建坊旌表】
　　杨氏二节【题旌册杨时茁妻呉氏事舅姑以孝称年二十九夫亡遗孤义方仅二龄辛勤抚训长娶媳倪氏义方又殀倪年二十四无子止一女呉告于宗族继侄孙廷元为子后姑媳相依伶仃孤苦呉卒年六十九倪氏经理丧塟靡不中理抚子女婚嫁守节三十一年】
　　盛本柟妻傅氏【题旌年二十二而寡舅姑老二子幼氏上事下抚备极劳瘁守节三十九年　以上三氏俱雍正九年具题奉防建坊旌表】
　　冯启妻沈氏【题旌年二十适冯为继室二十八而寡事舅姑生养死塟咸尽礼抚前妻女及已生二子昺升教养备至后昺成进士守节二十九年】
　　沈徽妻王氏【题旌年二十三而寡事舅姑孝没后竭蹷营塟并祔其夫于墓侧抚数月幼子成立守节三十一年卒】
　　陈大同妻胡氏【题旌年二十三而寡事舅姑抚遗腹子守节三十四年　以上三氏俱雍正十年具题奉防建坊旌表】
　　俞光耀妻沈氏【题旌年十八适光耀甫十月光耀亡遗腹生子抚教有成事舅姑以孝谨闻性好施子凡郡中育婴同善诸防无不捐资普济守节三十三年】
　　宋子安妻曹氏【题旌册年二十六姑亡夫相继卒遗孤二一六龄一三龄氏即鬻产塟舅姑及夫并穿已圹教二子以义方父母殁遗二幼弟氏俱抚之成立守节二十七年】
　　钱丰妻李氏【题旌年十九适丰生二子丰卒未防姑亦卒祖翁及翁又相继卒叠遭闵凶氏竭力营丧塟抚二子饘粥之资半出十指有侄幼孤无依氏复抚之与子同视氏寡时年二十九守节三十三年】
　　陈贞女【题旌陈国英女许字张嗣昭未婚嗣昭卒女年十七闻讣更素服饮泣絶粒欲殉母谕止遂往夫家居一室中勤机杼昼夜不辍足不逾户事舅姑甚孝守贞二十四年　以上四氏俱雍正十二年具题奉防建坊旌表】
　　徐賔藩妻金氏【题旌册年二十五夫亡遗孤甫七嵗氏事舅姑孝舅病侍汤药五载无惰容孤长令其贸迁有无以给衣食守节一十七年卒】
　　张徳元妻顾氏【题旌年二十四夫亡截髪毁容以示不二勤织絍抚子子就外傅修脯皆出自女红至子复生子守节五十二年】
　　沈氏二节【题旌沈荣陞妻妾也荣陞初娶于陆早卒续娶周氏结褵未二载无子荣陞亡时年二十五其妾亦周氏年十九一子未离襁褓二氏共抚遗孤闺门整肃俱守节三十二年而卒】
　　沈翰培妻周氏【题旌册年二十一夫亡遗孤未晬氏请于舅姑为夫营塟即穿已圹于旁舅姑殁哀毁逾礼教子义方守节三十一年　以上五氏俱雍正十三年具题旌】
</div>
    <div class="pagination">
<a href="浙江通志_page568.html">上一页</a><span>...</span><a href="浙江通志_page564.html">564</a><a href="浙江通志_page565.html">565</a><a href="浙江通志_page566.html">566</a><a href="浙江通志_page567.html">567</a><a href="浙江通志_page568.html">568</a><span class="current-page">569</span><a href="浙江通志_page570.html">570</a><a href="浙江通志_page571.html">571</a><a href="浙江通志_page572.html">572</a><a href="浙江通志_page573.html">573</a><a href="浙江通志_page574.html">574</a><span>...</span><a href="浙江通志_page570.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
