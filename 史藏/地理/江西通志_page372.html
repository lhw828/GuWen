<!DOCTYPE html>
<html>
<head>
    <meta charset="UTF-8">
    <title>江西通志 - 第 372 页/共 394 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江西通志 - 第 372 页/共 394 页</h1>
    <div class="content">　　南浦东风吹客槎山南茅屋傍云霞渔翁寒钓半江水隔岸春开二月花日夕野樵归暝壑钟声古寺起鸣鸦乾坤生意慿谁领南坞青青草自芽
　　登萧仙坛　　　　　　　　　　魏良政
　　萧仙楼阁压层崖此日登临亦壮哉霄汉四垂天阙近江山一览画图开秦楼箫断鸾声逺石室云生雨势来俯视南州烟雾重此身今日到蓬莱
　　慕山　　　　　　　　　　　　符　钟
　　住山人去白云归留得青山起后思草树望迷行处迹石苔磨洗旧题诗防松恐误归来鹤爱菊犹编去后篱更有清风思未了年年春雨长苔枝
　　郡西能仁寺唐吉州司户杜审言诗社也隆庆丁卯能仁再举惜隂防予偕鳯间子九日入山中迎周罗山刘见川二先生主席郡邑缙绅仕而归者暨国学两庠之彦先后来防安成两峰先师刘师泉先生时一枉教焉久之先辈雕谢聚首者益落万厯庚辰秋九月议置防田合馔兹防复振鳯间子赋诗志喜予感而和之
　　陈嘉谟
　　旧游早已悲迟暮重到那堪忆歳年聚散防陪莲社侣招邀仍是菊花天独怜华髪承先进忍向多岐待后鞭此日情知难再得一谈忘食一澘然
　　当年莲社开诗社想见唐时亦盛时异代风流今论学防人归咏更裁诗朋来正喜簪频盍身退原非道可私龙井石幢禅榻畔髙谈仁义是吾师
　　初秋西台寺
　　十年手种当窗树半掩寺前临水山自喜秋来无落叶谁能老去有愁顔帆樯逺影疎枝外枕簟新凉细雨间筋力情知难久健得闲且向石林间
　　青原偶感　　　　　　　　　　邹元标
　　少年曾此问迷津荏苒韶光及此晨入药不教顽石变春风难遣鬓毛新还慿麋鹿山中性来结烟霞物外身丘壑盟心吾敢负翠屏千古自嶙峋
　　游玉笥　　　　　　　　　　　刘应秋
　　石磴飞泉曲径通飘飖白帝接仙宫山深洞府连云碧水出丹池绕涧红风静霓裳繁吹下月明烟树满楼中自是真人灵隠处当年微梦百花丛
　　龙虎山
　　叠嶂重峦鎻碧烟玉宫虚阁拄青天上方甲第神仙宅家世传书道德篇松桧鳞残时怒鬛鲸鲵石坼有飞泉赤松黄石何从问白雪清谿且放船
　　奉懐罗先生从姑　　　　　　　汤显祖
　　杖底山河数防烟真人气候郁罗天蓬壶别贮生春酒京洛传防小字笺鹤唳月明珠树里渔歌风色杏坛前也知姑射能冰雪谁道汾阳一窈然
　　送朱养淳太史典试江右　　　　呉道南
　　紫陌新轺夹道防词臣分命出金銮片帆左蠡乗新涨一榻秋屏对早寒南国文裁运斤手西江脉重采诗官何当更问闾阎苦归与君王防治安
　　游龙沙寺
　　歩入龙沙倍有神欲登彼岸问前津法华钟响非闗耳祗树花开别是春杯渡影疑江上棹锡飞风净色中尘上人话我真如谛了悟西来亦此身
　　忠礼书院【并序】　　　　　　　　戴九元
　　世宗为故学士夏文愍公建堂赐名璚恩楼曰寳泽碑勒宸翰数十中有定郊社仪及答文愍农桑防诏伏读有感
　　丞相祠堂古信州衣冠遗像肃清修九重雨露璚恩第千载江山寳泽楼郊庙大谟同日丽农桑温谕自天酬可怜鱼水君臣际中道风波不自由
　　滕阁懐古【二首】　　　　　　　　樊良枢
　　江上烟波钓叟知闲中日月鉴湖私龙飞真主曾登阁虎拜文臣尽赋诗劔出石门蛟遁逺笙吹缑岭鹤归迟莫嗟今古升沈事多少青云负紫芝
　　层楼睥睨汉家墉百二闗河带砺封鹿放西山回万乗劒留南斗避双龙沈烟极浦通朝磬溅水空潭激夜舂最是秋江渔篴穏数声遥和翠微钟
　　暮春登滕王阁
　　江上春归思渺然危栏百尺瞰寒烟美人南国销芳草帝子东风怨杜鹃半岭孤云衔落照一颿逺水净浮天月明十二楼头曲夜夜吹箫到客船
　　游岑山洞　　　　　　　　　　胡大成
　　重岩杳霭白云端禅室还从云外安石窦悬泉晴亦雨松门翳日夏生寒焚香境逼诸天近聼梵心依初地寛乍有晚雷喧万空花正隔世尘防
　　上蓝寺秋兴
　　给园聊作采真游信美非乡倦倚楼落日残霞依鹜起暮天片月带江流云凝竹树千山暝雨过池台万户秋无限归懐逐来鴈东篱菊酒可能詶
　　过逍遥僖禅师寺僖为唐肃宗第九子修道逍遥
　　山中　　　　　　　　　　　　邹维琏
　　万峰一涧鸟鸣幽帝子道场此地留唐代寝园无百世禅家墖宇独千秋山名罗汉人偏应水比恒河沙不流莫説释迦衣鉢逺雪山当日在南州
　　江天阁　　　　　　　　　　　张　位
　　片防烟雨暮湖间山在江心楼在山波影垂寒新石墖钟声破寂旧松闗好风当面云明灭流水何情客往还树外夕阳城市近喧阗车马抗尘顔【阁在章江下与滕阁相望】
　　夜宿南康归宗寺　　　　　　　罗大纮
　　半结跏趺防逝波啼猿何处晚钟和松间风入鸣黄鹄洞口春深长緑萝习定非因城市逺闗心偏向别离多明朝欲向浔阳去囬首沧江发棹歌
　　登华葢峰　　　　　　　　　　董　裕
　　万丈丹梯傍斗墟从来仙子好楼居登台似对浮丘奕入洞犹悬晋代书虎啸林风生壑暝鹤归海月映窗虚更依南斗瞻宸极缥缈红云防禁庐
　　平石　　　　　　　　　　　　董　绪
　　寳华仙麓开枰局千丈齐云自坦金仆不来从虎伏虞罗无及有鸿栖苔痕过雨春还碧玉骨淩霜晚更竒回首半山幽致在谁言异代不同时
　　春日登白鹭云章阁【二首】　　　　金光弼
　　揭孽髙甍插紫虚此方千载盛簪琚江东不识文章树彩女能留寳轴书百雉风烟青汉外一樽花坞夕阳余夜深应共星河宿借得天孙锦作裾
　　咫尺飞霞槛外分天低鹭水共氤氲层台隠映金银阙画壁淋漓锦绣文夹岸栁隂迷夕浪空江防影度春云白铜鞮后风流尽寥落千年一使君
　　秋日费太仆招游鵞湖
　　平湖曲曲快登临况复秋风动客心画阁浮光盘鸟上苍山扑翠落波深清霜未烂茨菰叶暖日犹垂栝柏隂犹有穷交公辈在峰千载此幽寻
　　与汪静峰使君游青原　　　　　王徳新
　　翠落秋隂山更幽使君匹马此同游铁桥抱月迎仙杖珠树飞花结羽楼岩静猿啼惊露冷潭深龙卧带烟浮未妨把酒狂歌发尘世风流易白头
　　与刘泸潇陈梅和游书林洞洞最深杳竒踪怪形不可胜纪
　　防回攀折入蓬莱碧殿晶光一窦开崖滴琼浆晴亦雨风敲石鼓昼常雷泉声暗与黄龙渡树色遥腾白鹤来金箧秘书云欲防狂歌天外有仙才
　　康山　　　　　　　　　　　　黄　镃
　　湖上新春入旧年晴光荡漾舳舻前云天渐觉孤蓬逺风浪无嫌夹渚偏真主运承周鼎后假王功着祖鞭先千秋庙食鸡山顶客过徘徊一系船
　　汤祠部义仍先生招集玉茗堂赋谢
　　谢三秀
　　草堂遥夜带春星谡谡松风韵可听题柱声名髙画省著书嵗月老元亭寒宵对雨尊仍緑末路逢人眼倍青懐抱为公倾欲尽肯言裘马向飘零
　　舟次金川　　　　　　　　　　王素节
　　白苹飞雪防江头帆引西风去不收侵晚始离南浦驿将晡俄转大洋洲望迷红日天尤逺归近丘园发已秋南去北来频万里此身曾似子长游
　　登麻姑　　　　　　　　　　　袁懋谦
　　叠嶂层崖隠夕曛登临屐齿破苔纹中天练净悬双瀑下界林昏拥乱云絶顶桑田曾见变半空笙鹤杳难闻麻姑不返方平去鸡犬依然隔暮氛
　　入麻源
　　歩入麻源日欲曛锦屏回合路难分谁驱怪石横青涧直泻飞泉出白云坐久湿衣岚翠重归来曳杖月华纷仙山多境如堪卧采药吾将狎鹿羣
　　登仙岩
　　见説仙都缥缈间到来鸡犬隔尘寰楼疑结蜃空中现人似腾猿树杪攀拟挟飞仙凌絶峤谁分玉髓驻頽顔天边偶作乗槎使真向银河泛斗还
　　春日招王孔丞徐国子艾千子登雄岚峰
　　魏光国
　　曾闻絶顶驻真仙扪石攀萝屡困眠已怪层峰争蔽日翻惊逺水欲浮天春花似锦何须织好鸟如琴不用弦共尔盘桓夸胜迹祗应此处学长年
　　薾云桥　　　　　　　　　　　李应升
　　崩崖如削走鸣湫山骨撑来鸟道浮金井旧传三峡晓玉渊今带五峰秋云根倒影悬青壁霞幙空飞接素流闲自倚阑孤鹤逺相防直作广寒游
　　歩自牛湾归鹿江二首　　　　　杨廷麟
　　清溪一曲许藏舟何事浮湘傲九州布谷声中村鼓急杜鹃开后旅心愁安能自负卢敖杖犹有人归燕子楼泽畔长吟非楚客不妨随意泛沙鸥
　　桑隂十亩路荒茫漫笑嵇生醒更狂倦犊昼眠春水梦野花时过午风凉防云心绪愁难尽散髪行歌意已伤江汉况今多虎豹又闻烽火近浔阳
　　香城雪坐
　　十年江上半渔臣为尔流连暂卜邻已向洪崖封禹穴空劳洞口问秦人冰城久信穷鱼隠风影何闗竹叶身煨栗无言縁底事莫将熊虎叹沈沦
　　雩都罗田岩读周元公岳武穆王文成罗文恭诸先生题字李凌虚易去浮易山甫施教臣及儿辈
　　同游　　　　　　　　　　　　刘同升
　　纳凉何处碧云端楼阁崖悬星斗寒舟楫逺同鳬鴈影山城长作画图防频移茵席清娯久时见磨崖旧字残多病支离兼避地韵人容易共盘桓
　　族侄女殉难【冇序】
　　女永新人适周氏湘隂明府孙女也知宼将至着衣十数重以线纫之骂贼不已贼脔之
　　手把重绨密密缝出门骂贼死从容泉台不怨新婚别庙祀无惭茂宰封作女曾闻天上谪为云羞向楚山逢伤心脔死惊竒节何必男儿始亢宗
　　文杏庵【有序】
　　龙沙之侧故有小庵文杏一株为南浦诸树之长因以文杏名庵
　　一株文杏緑隂秾倩作庵名问五宗不见春风吹菌阁有时疎雨滴桐峰邻多古寺兰沙净门对西山爽气重日暮江声催鼓栧明朝言访又支笻
　　杏花村　　　　　　　　　　　王仲序
　　省垣东去路迂斜犹有名村是杏花春水平芜千万顷暖风沽酒两三家劝农何事花迎马送客归时栁带鸦明日青原遥引望江城如抱暮云遮
　　麻源第三谷　　　　　　　　　曾　璵
　　秋兴撩人出郭行偶来三谷觉身轻清泉色为丹崖变万声随独鹤鸣错忆子真家欲问空懐康乐句难数杯仙醴陶然醉一卧云边絶世情
　　下五龙岩　　　　　　　　　　黄廷鳯
　　两年甫暇寻秋寺一路忻从逺岫行古涧龙衔珠错落禅闗虎卧石纵横僧依萝屋慿虚住松挟涛声夹道迎莫叹尘缨无处濯岩前新水照人清
　　通天岩【二首】　　　　　　　　　唐邦佐
　　怪石空悬山势欹洞门低度日光迟乾坤何意故留此今古有人来赋诗道路尽从樵者得壶觞敢后大夫期不因簮弁妨山水我辈风流良在兹
　　结伴山中暂避喧每从佳处便停轩只疑萝薜峭无路岂谓云根小有门到此顿令忘歳月防来别是一乾坤松声鸟语闗诗思独对岩头两不言
　　经下韩滩作　　　　　　　　　钟　瓘
　　曽因蜀道损朱顔到此还逢百丈艰水自东来奔似马石从中起突如山盘涡定是蛟龙窟隘路真成虎豹闗名利不能驱钓叟结庐翻説此中闲
　　防泉　　　　　　　　　　　　姜　琏
　　涓涓泉脉石中生流出招提分外清涵镜有光能照物鸣琴无谱自成声一彻底元无滓万古称防岂盗名若使齐身未死也须来此濯尘缨
</div>
    <div class="pagination">
<a href="江西通志_page371.html">上一页</a><span>...</span><a href="江西通志_page367.html">367</a><a href="江西通志_page368.html">368</a><a href="江西通志_page369.html">369</a><a href="江西通志_page370.html">370</a><a href="江西通志_page371.html">371</a><span class="current-page">372</span><a href="江西通志_page373.html">373</a><a href="江西通志_page374.html">374</a><a href="江西通志_page375.html">375</a><a href="江西通志_page376.html">376</a><a href="江西通志_page377.html">377</a><span>...</span><a href="江西通志_page373.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
