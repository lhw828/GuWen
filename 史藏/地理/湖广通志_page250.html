<!DOCTYPE html>
<html>
<head>
    <meta charset="UTF-8">
    <title>湖广通志 - 第 250 页/共 373 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>湖广通志 - 第 250 页/共 373 页</h1>
    <div class="content">　　雷令零陵人嘉靖巳酉举人令懐宁邑剧民疲多方调剂有豪家以贵势虐民令法绳之被劾得白乃着戒恶録遂告归海忠介瑞疏留有防复任竟不起吕藿零陵人嘉靖壬戌进士厯吏部郎中至佥都御史器宇渊深才识敏练在铨部进贤退不肖人服其公
　　窦道源祁阳人由贡生令绩溪旧称鄣山之饶为徽歙冣道源涖事輙自矢曰此距昉溪应不逺任彦升岂异人哉竟以亷节始终人防嘲之曰宝山空手回道源曰吾以不贪为寳耳
　　易三极零陵人领万厯辛卯乡荐任至賨州守为人恬澹寡欲在任三年常不忍用刑致仕归囊槖惟图书数巻
　　陈禹咨零陵人少失怙叔父遇之少恩禹咨积诚感之叔寻悟更善待之事母以孝闻尝至粤西拾遗金还之子纯德既贵显禹咨布衣疏食未尝自侈纯徳斾难时得缄书挥泪发之哭失声巳而叹曰有子如此吾复何憾
　　刘惟賛祁阳举人倜傥自喜读书石榴山中罕至城市张献忠陷湖南闻其名购之急惟赞率乡勇阸险自固贼不敢犯士论壮之【以上旧通志】
　　皇清王盛德零陵人康熈丙子乡举授河源县令清厘田亩隄防水患振兴学校勤能着誉性尤刚介不名一钱以疾乞归清约如寒素
　　寳庆府
　　宋李杰眀一统志邵阳人登熈宁进士第后出帅湖南经邵阳省坟墓捐俸置书万巻以遗郡庠置田数千亩以赡宗族
　　眀刘必荣眀一统志字懋德武冈州人才识过人洪武间任鸿胪寺右少卿
　　李原暹楚纪邵阳人为监察御史持法有能名终云南按察司佥事
　　徐良楚纪邵阳人性敏质粹尝辑读易指南以启后学尤工诗文善草书宣德中任本县训导以少傅杨溥荐知均州介守清澹政施仁爱兴学劝士有古君子风卒于官孙永治癸丑进士
　　罗文兖楚纪宝庆人以贡生任安庆通判资性眀达留心抚养
　　林璧楚纪武冈人天顺甲申进士授监察御史刚果有风采迁四川按察佥事条陈时政多见施行着功松潘衞归老作诗韵补遗号石龙居士
　　阳益眀一统志新化人正德间贡入胄监廷试奏免新化加增税粮邑人徳之任桐城县丞督兵拒宸濠有战功赐银币
　　罗愈新化人嘉靖乙酉乡举任新防令操守亷洁莅政精敏抑豪强革陋习改补汤溪陞成都府通判志操益坚【旧通志】
　　贺冕眀一统志邵阳人有勇畧嘉靖十年流贼刼掠冕率弟璋并侄四人奋勇拒敌以后援不继死之邹廷望新化人嘉靖壬戌进士为新蔡令陞户部主事税临清皆以廉洁称歴凤翔知府捐俸赈饥民頼全活陞甘肃行太仆卿兼庄浪佥事恩威并着唐兴仁邵阳人万厯丙戌进士初任龙防令有清操催科不扰调宝豊防岁饥民相食他县令皆讳匿兴仁独以实告抚按动色疏请赈济而坐兴仁以救荒无防免官
　　舒有翼邵阳人万厯甲午乡荐初令清源着清节多惠政迁泉州同知饬兵防执渠冦释胁从七载得宁谧焉转两浙运同额课外无秋毫染指盐政一新曾守鲁邵阳人万厯丁酉乡荐授叶令邑当要冲民困供亿守鲁不阿上官迎送简畧降崇阳教谕改山阳令弟守训万厯巳酉亚魁任延平司理氷蘗自励理讼寛平时称二难【以上旧通志】
　　周良士邵阳人以选贡入成均万厯庚子举于乡初任长武令地瘠且冲良士亷能干办西人德之擢姚安守调剂赋役禁库吏供亿之扰除马户帮贴之称永利焉陞临安同知卒于官【府志】
　　彭克济邵阳人万厯丙辰进士授营缮主事督修诸王邸暨厰工节省帑金而所为悉办迁武库员外郎奉命采办节约如初晋郎中擢江西兵备副使累陞陜西布政使守御临洮督臣檄委视边有军功推甘肃廵抚为同里讦奏奉勘得白克济魁梧伟人吏事敏练为一时才臣
　　彭克清邵阳人万厯乙卯乡荐知代州时巨珰镇雁门守令入见比属吏克清与抗礼珰诬奏贬秩克清方质有节槩自其天禀云
　　谢锡贤新宁人以进士令海盐才性明敏安民戢兵具有良画【以上旧通志】
　　皇清呉李芳邵阳人顺治辛丑进士厯官固原知州两令岩邑清荒免赋时值军兴筹饷无阙
　　陈宪道邵阳人康熈已酉举于乡任曲周知县平户役灭羡耗亷以持已勤以莅政还家勤学老而弥笃
　　岳州府
　　宋黄诰眀一统志字君谟平江人熈宁进士为长沙簿时章惇开梅山请增税役诰力言罢之知益阳县有政声居防庐墓芝生茔祠凡百余本事闻哲宗赐帛五十疋后知建州移湖南提刑官至太府卿刘宝姓谱岳飞将尝从破杨么有功及飞遇害宝遂散其部曲隐居华容山卒按府志华容人
　　李平西楚纪平江人父纯皇祐中进士有贤名平西元符中进士知澧州专务德化集民训以孝弟劝事农桑化洽州邑累迁枢密院承防金师至平西与宰相李纲奏守御防又乞诏诸道勤王兵决防一战时宰何防不能用
　　呉景偲平江人政和进士授辰州刑曹征平獠冦秦桧当国屡欲致之力请外补寻以荐召对乞正权纲定国本谨边防修兵政厚风俗开言路高宗嘉之累封武昌县开国男
　　邓雅字彦正平江人身长八尺博览史传尤熟孙武兵法张咏镇蜀辟与俱往王均反雅分兵攻取所向輙克黔南熟蛮反雅知黔州招降蛮二千八百户位至御史中丞赠太子太保【以上旧通志】
　　方暹楚纪字明甫平江人初师李斋黄勉斋与饶伯舆张元简赵师恕皆同门友元简九江人尝遗书曰伯舆明理而逺于事明甫练事而中于理吾尝以斯道望伯舆而以斯世望明甫也淳祐间朝廷诏诸道帅臣举节行才识之士时孟珙帅荆湖董槐帅湖南皆以暹应诏珙疏曰伏见岳阳布衣方暹脱去尘滓之中游心高明之域天下之事无所不通槐疏曰方暹体用通贯言行得实早从朱熹高弟黄干游有氷清玉洁之誉妙性命道徳之原上而朝廷之事下而田里之务靡不毕究听其议论从容闲暇騐之操履肃清恪忠明年特防免文解一次暹辞不受珙复奏赐以处士名未报而暹巳卒学者称连云先生子虚中领乡荐
　　万镇楚纪字子静平江人少师事方暹后游双峯门鲁士能称其言论恳恳极古今事情非书生常谭贾似道帅荆辟充公安竹林书院山长不赴登淳祐庚戌第授澧州司户参军及而殁所着有左传十辨尝欲仿晦翁社仓率乡人建之自为规约序曰周礼一书为民虑深矣比闾族党必使相捄相赒古之圣人其处心也厚其爱民也深故垂典册以示方来学者读圣人之书将铭诸心乎抑见之行事乎君子学道则爱人贵推而行之吾乡故老凋谢习俗頽敝富家巨室至积粟红腐以俟饥馑未闻有倡而举义者吁何薄也因观晦翁先生在建遇大饥请于官作社仓今欲率乡中富而有德者行之凡与盟者谷以十斛为率十人所聚谷百斛择里中贤有才者司出入焉使贫民岁以中夏受粟于仓冬则加息什二以偿岁小不收则弛其息之半大祲则尽弛之期以数年捐以与民古人保恤之政将复见于今日顾不韪与胡埙姓谱字寅仲平江人尝从军有功补修职郎佐蜀帅帅有二志埙晓以大义帅惮不敢发埙卒帅遂反故蜀人哭埙有诗曰公如在泸上谋必寝淮南鲁士能姓谱字时举平江人从饶双峰学淳祐甲辰进士任监利令辟沅州録事吕帅政贪污有叔讼侄者委士能勘得诬状据事直判之吕怒遣卒覈所掌军饷积三十余年至是启之耗五千石责士能偿白于朝追毁出身文字羁沅六年吕死得白士能受诬得直并无忧喜色
　　郭鸿楚纪字仪仲政和中登进士授澧阳令岁饥捐俸赈民擢奉议郎中按旧通志鸿平江人
　　严珽姓谱字玉甫性嗜学才识髙迈言论侃侃为剑南节度使剖析无滞寮寀服其能兵民懐其惠文章事业咸着于时卒于官
　　陈一发字春卿巴陵人年十六升上舍以荐供奉翰林宋亡归故山青林洞吟咏自娱元初行省官交荐于朝坚不起时号云岫先生
　　元夏旻平江人彭县令抚字勤劳粟产五岐
　　眀徐执中华容人有文武才通经史喜谈兵与刘必相倡和洪武初举经明行修
　　姚明善临湘人洪武中以歳荐授监察御史成祖定北都明善建议疏河开运朝命协同平江伯陈瑄经度地势筑引泉及诸闸启闭功居多祀平江伯祠【以上旧通志】
　　岳奎姓谱临湘人端方亷洁雅重闾里洪武中举孝防授监察御史
　　陈坚临湘人洪武中举孝亷知长乐县时兵燹民饥坚请发粟赈之全活者众又奏立守御千户所创建城垣民至今頼之【旧通志】
　　方廷玉眀一统志巴陵人永乐乙未进士授工部主事厯郎中时燕京营建土木繁兴上节俭休养二疏正綂中陞浙江右布政使致仕归
　　丁元贵平江人为部从事永乐初尚书夏原吉扈驾北廵元贵实从行豫筹饷道有功原吉荐之除户部郎以刚直称【旧通志】
　　刘仁宅李东阳集字广居华容人永乐庚子举人知瑞昌县躬省田亩教民始作织事深山中有流民千余家逻者往索赂不得则妄言民反有司议举兵檄仁宅先往仁宅单骑至山口招之民喜曰刘知县至矣争出自辨仁宅返命曰无他请以身保兵遂息赤湖民困征纳多窜死上疏请蠲其宿负若干而更始之旧额荻课数十万非其产请以所产栗薪代纳民称其便迁浙江道监察御史擢广西按察副使以子大夏恩进阶中议大夫赞治尹
　　李寯华容人宣德壬子乡贡条奏十四事内斥选法太宰王直憾之补都察院司务迁南兵曹出补彰德知府进山西参政致仕寯为人亷直敏慎嗜学工书解绶归卜居黄湖山石田茅屋足迹不履城市【旧通志】
　　董廷圭楚纪华容人景泰庚午乡试第一辛未进士拜监察御史守白羊口劾守帅横暴者清军河南检出逋伍凡五万人又灾异数见疏陈弭灾十事陞山东副使清理滞狱出三十余人亷正持躬家无长物武毅眀一统志华容人累官都督佥事为参将守广西智勇过人驭下严明平两广黄萧养及修仁荔浦诸冦毅战功居多
　　邓廷瓒楚纪巴陵人景泰甲戌进士授淳安令歴贵程番知府节疎目濶民夷以安累迁布政司拜右副都御史廵抚贵州时黒苖叛调兵深入斩首六千余级生擒二千余人设都匀府及独山麻哈清平等州县寻总督两广郁林云罏诸冦以次荡平陞左都御史赠太子少保諡襄毅平生雅量致防测渊奥厥中明炳人亦鲜及
　　黎淳李东阳集字太朴世居岳之华容天顺丁丑进士第一授翰林修撰预修大明一綂志成赐金币成化丙戌迁左春坊谕德修英庙实録成进左庶子赐金币及宴有加修续通鉴纲目成迁少詹事擢吏部右侍郎持法坚正有请属者笑应之然竟不行改南京吏部晋工部尚书改礼部上疏陈正风俗革奸弊诸事多见施行乞致仕归卒寿七十諡文僖遣官谕祭命有司营葬事淳耿介寡合重伦尚节痛违禄养极严庙祀居官俭朴不受私餽所居黄羊渡积潦病渉捐私帑筑隄四十丈民甚利焉凡所汲引陶铸登甲第仕中外先后接踵至不能相识
　　程万里姓谱华容人天顺丁丑进士授吏科给事中上疏言用贤图治疏通人才慎选风宪皆切时政恤刑山东自囚者寃捕得正犯置之法众皆称神累陞户部侍郎卒朝廷遣官谕祭万里居官三十余年諌草成帙所至有遗爱輙立祠祀之
　　刘大夏字时雍华容人天顺甲申进士改庶吉士授职方主事时汪直好边功献取安南策帝索永乐间讨安南故牍大夏亟匿之吏不能得尚书余子俊数榜吏大夏徐告曰兵衅一开西南糜烂籍有无何足诘也事得寝朝鲜请改入贡道尚书将许之大夏曰贡道纡廻祖宗朝殆有防意不可许乃止迁福建参政晋广东右布政改左移浙江治六年河决张秋擢副都御史治河大夏议于孙家渡四府营疏上流以分水势而筑长隄捍之隄起河南胙城抵徐州亘三百六十里决口既塞更修筑黄陵冈水乃大治进户部左侍郎兼左佥都御史理宣府兵饷故事塞上籴买必粟千石刍万束乃得告纳大夏令有刍束者许自百束十石以上势家牟利无所得储积充羡边人防利移疾起右都御史总督两广军务召拜兵部尚书京师苦雨沉隂大夏请凡事非祖宗旧而害军民者悉条上厘革因防廷臣陈十六事又极言南北军转漕番上之苦及边兵困敝边将侵尅之状帝皆反覆谘访为停罢切禁之尝乗间言四方镇守中官之害帝曰自今必亷如邓原麦秀者乃用之不然则已大夏顿首称善大夏每被召跪御榻前帝左右顾近侍輙引避尝对久不能兴呼司礼太监掖之出武宗嗣立大夏承遗诏请撤镇守中官又言镇守贪残尤甚者乞按治帝不悦大夏数乞骸骨诏加太子太保赐勅乗传归刘瑾素衔大夏摭田州事逮系谪戌肃州瑾诛赦还卒年八十一赠太保諡忠宣谕塟祭李东阳云闗中许宗鲁论大夏明识治体如贾太傅通达国事如陆敬舆质直不阿如汲长孺亷洁不枉如包希仁忠诚恳切如司马君实非虚美云【明史稿】
　　王俨华容人成化已丑进士官职方有能名改工部理吕梁洪凿石开渠徙居民濒河者数百家迁刑部按郧府狱多平反累陞左参政治泾阳王狱请论如法诏赐死陞陜西左布政督饷区画有功晋副都御史廵抚山东召拜户部侍郎防诏求直言俨首论盐法侵壊由贵戚宦官九门钞不使宦官得预而内币出纳必户部稽其数上深纳之寻乞致仕归刘瑾摭他事逮问谪戌瑾诛赦还嘉靖初赐诏存问年八十有八卒遣官谕祭【旧通志】
　　谢纲楚纪巴陵人成化已丑进士知高安县民有邬江两姓强梗不供租纲谕以利害革心为良擢监察御史清军四川时以得军数多少为课殿最纲初不干进无所枉抑按河南平寃狱纠墨吏擢山东副使卒
　　栁应辰姓谱巴陵人成化巳丑进士厯官刑部郎中擢四川兵备副使改补河南进山西按察使厯江西陜西布政使陟副都御史廵抚苏松以不附刘瑾逮系诏狱瑾败复职致仕
　　杨一清眀列朝诗传字应宁云南安宁人父徙巴陵又徙丹徒一清年八岁以竒童荐入翰林成化八年进士由中书舎人厯副都御史正德中为户吏二部尚书直内阁嘉靖初再召入阁罢归諡文襄按李东阳杨母太安人受封诗序称巴陵杨君应宁其考化州公亷洁有异绩敝冠束带居京师一第不能旋马其母张氏虽贵有禄养命服之外无所増饰应寕上世滇南人今定居京口而巴陵实故郡且其所受荐是一清实生长巴陵而府志又云一清父景初官澧州继室以巴陵张氏遂籍焉一清应载岳州人物其事迹详江南通志
　　严永濬楚纪华容人成化戊戍进士由户部山东司主事督储临清缩财用慎出纳吏民无犯法督饷宣大防陜西饥奏捐税四十万接济边储全活万人以忧归起户部出守西安治循谨不事烦苛文案山积迎刄立剖时中官岁织防绒进用秦民苦之永濬上疏奏不纳
　　顔頥寿楚纪巴陵人治庚戌进士授宝坻令改淇县拜监察御史宸濠谋不轨副使胡世宁发其奸上命崔元偕頥寿往勘因防师事平迁刑部侍郎进礼部尚书改户部先是武宗南幸弥久储饷浩繁頥寿奏留岁漕数十万石人心始安迁左都御史掌刑部隆庆初加太子太保
　　胥文相巴陵人治乙丑进士授漳浦令县滨海多盗増堡练卒民恃以安阉瑾擅权中贵按闽帑輙罗织守令罪漳守惧索金赂之镇廵复征敛方物文相皆不肯应迁南户部郎监税淮闗羡余悉输公帑流贼逼淮淮守驱市人往击杀溺殆半文相闭闗守御全活甚众迁知汀州先是粤贼冦汀漳平民胁从株连前守莫敢平反文相下车白当道洗释之又省柤餻之贡辨中林之尸徙长汀学创太平桥出粟赈饥改补栁州政尚简静家居不营生产耄年躭读书手抄累帖所着有石泉稿子焯官鄱阳知县有惠政工诗文【旧通志】
　　栁尚义眀一统志巴陵人治已未进士累陟佥都御史以忤逆瑾除名瑾败复起参政
　　黄昭道眀一统志平江人性坦白凝定克任艰钜治已未进士知长山县岁蝗祷神两雹交作蝗尽死拜监御史厯江西佥事捕获逆濠党恶讯治如法迁云南参政谕木邦诸夷以利害咸詟服修贡诛普安贼有功转布政使致仕
　　徐贵眀一统志平江人由举人授潼川州同知甘茹清苦涖政严眀后以忤台官谢政归灌园种蔬终老谨饬周慎不失尺寸乡里目为古君子
　　陈能华容人正德甲戍进士官延平知府有平贼功陞广西参政性坦易谦挹不言人过葢长者云【见旧通志】
　　刘文祥华容人乡贡授临水令改卭县居官亷慎居家置义仓赡族卒年八十余【旧通志】
　　周廷用眀列朝诗传字子贤华容人正德辛未进士知宜黄县入为御史未一载补外备兵四川进江西按察使请嘱不行入觐都御史汪鋐摘黜之廷用气倜傥豪岸为御史言事多触时忌及为监司不善迎合失权近意有八厓集若干巻
　　孙继芳眀列朝诗传字世其华容人正徳辛未进士除刑部主事改兵部諌南廵拜杖迁职方郎中出为云南提学副使居官亢直屡遭排摈以死子宜举于乡以不朽自命有洞庭渔人集宜子斯亿孙羽侯曽孙谷皆举进士
　　张守约华容人嘉靖丙戌进士官淮安知府闻命即遣家累擕二僮以往辟园种蔬自奉俭约尝捐岁俸以振乏絶府为商贾辐辏之地夙号难治守约以清节镇之民用驯服
　　张一隆守约之子乡贡知南充县亷洁诚确南充士大夫懐之
　　艾穆字和甫平江人嘉靖戊午举人万厯初官刑部主事録囚陜西时张居正法严决囚不如额者罪穆与御史议止决二人曰我终不以人命博官也还朝居正谯责之穆曰小臣体主上好生之德佐公平允之治有罪甘之揖而退劾江陵夺情延杖遣戍凉州起擢四川佥事入为太仆少卿拜佥都御史巡抚四川告归
　　姜性廷頥长子九岁当得防推以与弟年十二着下帷赋万厯壬午举人壬辰进士授钜野令设保赤仓十二建义塾七迁諌垣两岁疏凡八上皆切时要家居清苦如寒士
　　张珤巴陵人万厯癸未进士官刑部主事时御史冯恩论大臣得失都御史汪鋐欲置之死珤执奏得未减迁太平守值旱蝗令捕蝗者给以谷民争捕之蝗遂尽守镇江擒盗有功累官至广西参政珤性沈毅人不可干以私
　　张存意华容人万厯壬辰进士由民部迁山西佥事防播乱廷议推存意监军身亲行阵左臂中流矢元戎刘綎防之得痊受事五阅月旋底定口不言功廕赠弗及贵州建忠勲祠祀之
　　丁圣时巴陵人家贫力学以进士授溧阳令清兑粮宿弊定淮盐水运修城浚池省刑兴学县人刋録纪之转袁州府推官分校江南江西乡试所防多知名士陞户部主事子全芳举人
　　余良弼巴陵人由乡举授登封教谕改交河遇畿辅岁饥条陈救荒八事全活百万户转东光令治行为三辅最寻迁延安郡丞修城堡申斥堠军政肃然王道华容人万厯巳酉举人官安义令性慈柔不忍笞民复以狷介失上官意旋解归困窭常不能举火年七十五终不能殓亲旧为具后事
　　杨一鹏临湘人万厯庚戌进士授成都府推官播酋新定复叛一鹏按辔行抚遂帖服防采办皇木转运出峡一鹏禁科派平价值作兵木二议蜀人德焉厯吏部文选典试陜西转大理寺丞忤逆珰夺职珰败起原官管尚宝司丞事上疏言諌官不可太重武臣不可偏轻门户不可私立上嘉纳迁太常少卿转兵部左侍郎署戎政尚书摘发奸弊屡疏劾襄城伯李守锜冒饷滥官废弛营伍之罪陞户部尚书总督漕运兼巡抚鳯阳等处甲戍流冦蹂躙中州一鹏请专设凤抚以固陵园事寝格不行后献贼残毁一鹏言始验而坐守以死愍帝追悼诏复原官所着有阳春阁疏稿运事摘要
　　杨一亷临湘人由恩贡任商水县清介自守调乐安卒时仅带一围敝衣数袭祀河南名宦【以上旧通志】
　　皇清沈以曦临湘县人由进士为常熟令迁苏州司理有松商被诬为盗洗释之苏多文士以曦善于赏防多所奬成后谪补博兴令告归以曦孝友笃至居乡恤穷急病唯恐后时友人某妻被掠称贷赎还有王承祥者负戴秀生百金投缳救免以曦为代偿之临湘人至今以为德年八十余卒【旧通志】李尝之平江人幼失怙恃聪眀有防畧善属文然性端谨绥逺将军蔡敏荣爱重之延置幕下甚久荡平滇黔尝之预筹画凯旋拟奏注官尝之曰某受知于将军徒以语言文字又尝喜寂坐终日恐得官不能胜任则上负
　　圣天子下复负知已也敏荣厚赠遗以归见亲知贫乏
　　者即周之縁手散尽以老病卒
　　杨柱朝临湘人顺治已亥进士淹博有隽才令四川平武邑自献贼蹂躙后满目荆榛柱朝悉心招徕流亡复业人称良吏
　　黎大观华容人康熈丁卯举人知江西宜黄亷洁律已勤慎抚民建通津桥以利行人筑永丰陂以资水利旧例编审人丁有硃价陋规六百金悉罢革尤加意造士修葺学宫置田以供科举之费擢户部主事
　　常徳府
　　周黄歇史记春申君传楚人防学博闻事楚顷襄王顷襄王卒太子完立是为考烈王以黄歇为相封为春申君春申君客三千余人其上客皆蹑珠履按史记称楚人不言何地而春申君宅墓皆在今常德府故録之
　　汉田强姓谱武陵人王莽欲赐强铜印强誓不事莽有子十人皆雄勇过人以其三子将五万人下屯沅东各筑一城以拒王莽
　　蜀汉廖立蜀志列传立字公渊武陵临沅人先主为汉中王立为侍中后主袭位徙长水校尉立自谓才名宜居诸葛亮之贰常懐怏怏亮表废为民立躬率妻子耕植自守闻亮卒垂泣【互详长沙府名宦】潘濬呉志列传濬字承眀武陵汉寿人弱冠从宋仲子受学刘表辟为部江夏从事时沙羡长赃秽不修濬按杀之一郡震竦后为湘乡令治甚有名孙权并荆土拜濬辅军中郎将迁奋威将军封常迁亭侯拜少府进封浏阳侯迁太常五谿蛮叛乱盘结权假濬节督诸军讨之信赏必行法不可干斩首获生盖以万数自是羣蛮衰弱一方宁静赤乌二年卒子翥嗣李衡水经注龙阳县泛洲长二十里呉丹阳太守李衡植柑于其上临死勅其子曰吾洲里有木奴千头不责衣食岁绢千疋太史公曰江陵千树橘可当封君此之谓矣
　　晋阎曾眀一统志武陵人避地凉州州牧张茂专伯陇右筑灵钧台人苦其役曽夜扣门諌之罢役凉人大悦
　　潘京晋书列传字世长武陵汉寿人弱冠郡辟主簿仍举秀才尚书令乐广共谈累日深叹其才厯巴邱邵陵泉陵三令眀于政术路不拾遗
　　唐韩约唐书列传朗州武陵人本名重华志勇决畧渉书有吏干太和九年为左金吾衞大将军又食货志元和中韩约为振武京西营田和籴水运使起代北垦田二百顷出赃罪吏给耒耜耕牛假种粮使偿所负粟二岁大因募人为十五屯每屯百三十人人耕百亩就高为堡东起振武西逾云州极于中受降城凡六百余里列栅二十垦田三千八百余顷岁收粟二十万石省度支钱二十余万緍
　　宋张颉宋史列传字仲举其先金陵人徙鼎州桃源第进士调江陵推官旱饥朝廷遣使安抚颉条献十事活数万人知益阳县县接梅山溪峒多蛮獠出没颉按禁地约束召猺人耕垦上其事不报熈宁中章惇取南江地克梅山颉移书朝贵言南江杀戮过甚惇欲分功啖之乃言梅山之议权舆于颉诏赐绢三百匹寻擢江淮制置副使复徙广西转运使时建广源为顺州将城之颉谓无益朝廷从其议罢知桂州入觐帝首言卿乡者论顺州不可守信然时有献言者谓海南黎人陈被盖强盛请出兵自効命颉处其事颉使一介往呼之出补以牙校喜而去诏问何赏之薄对曰荒徼蛮蜑无他觊得是足矣寻罢兵海外讫无事哲宗立为户部侍郎湖北溪猺畔朝廷托颉素望复徙知荆南卒
　　陈起眀一统志沅陵人景祐进士调宁乡令改秭归又厯湘乡萍乡令皆有声在秭归日疏凿新滩舟頼以安终永州倅
　　钟正甫眀一统志武陵人治平进士与米芾友善枢宻蒋之竒器之后为广东转运使有美政蔡京置正甫党碑中坐谪
　　栁平姓谱字子仪武陵人元祐中知江西之筠州政尚清简渐以无讼百姓悦之
　　元丁易东姓谱武陵人举进士为翰林编修元世祖征不起注周易传疏建石坛精舍教授生徒资以廪费事闻赐额沅阳书院
　　眀何頴眀一统志武陵人洪武庚辰进士授四川峩嵋令兴学惇化革弊振頽累官江西按察佥事胥必彰楚纪龙阳人洪武癸酉乡荐拜监察御史命守甘肃克振边防擢福建按察使晋左佥都御史巡视广东所至有声
　　张以澄眀一统志武陵人洪武巳卯举人厯职勤能官至河南布政司参议
　　余仕贤楚纪武陵人永乐中授顺天治中有治行陞苏州知府理烦治剧绰有政声
　　倪永寿楚纪桃源人永乐辛卯领乡荐授贵州镇宁知府性和易治郡清简教民务农力本民懐其德朱应祖眀一统志武陵人永乐间由监察御史迁四川按察使以才能著称
　　杨辅楚纪武陵人永乐丁酉乡荐授刑部主事转郎中谳狱平允擢云南按察佥事迁山东按察使陈文质楚纪武陵人永乐中贡生授云南安宁州同知持身亷谨和辑诸夷陞广东按察佥事
　　李光学楚纪武陵人永乐间贡入胄监授直兴化令政存仁厚防前有鹊巢二雏飞去其一折翅独畱光学取药哺之愈亦飞去光学病思鱼忽有鹊衔鱼置庭中烹食病愈人以为爱物之騐
　　史灿眀一统志龙阳人正统甲子经魁累迁南京太仆寺丞尽心马政一时多称其能
　　冯维楚纪武陵人正德乙丑进士授刑部主事厯员外郎中决狱勤慎陞广西布政司参议转参政政称寛平
　　刘璟楚纪武陵人成化丙戌进士知霑化县励志清苦邑中奸豪揽输刍饷多侵牟璟禁戢甚严请托无所受于是邑无逋赋民困亦苏擢监察御史出按山西宪度严眀贪吏望风解绶宗藩讼民夺其田璟判还民贵戚敛手代去士民号泣以送
　　杨维楚纪武陵人成化壬辰进士任行人转司正厯知防州府为政简易常驱虎患蜀人德之年六十致仕诏赐三品服捐田七十亩为府学田以备祭器李显眀一统志桃源人成化甲辰进士授户部主事监崇文门督储京仓并以清慎称性乐恬静乞改南部曹出守南康以惠爱为政修复白鹿洞书院作兴士年五十遂引疾归人甚髙之
　　陈防眀一统志武陵人成化丁未进士知宜兴县厚重有量政尚循良虽居剧邑卓有能声擢监察御史谨于持宪论事率循忠厚出按贵州广西持法有体曹司贤武陵人嘉靖庚戌进士厯官四川按察副使执法眀断在蜀摄官视学最称得士着有思古集贺延防桃源人以选贡廷试第一授防昌令有循良声尝裒辑郡志卒年九十
　　曽寿贵龙阳人以乡荐授南阳教谕聘试粤闱兼阅两房试巻得士十二人成进士者八人后官比部活寃狱二十余人【以上旧通志】
</div>
    <div class="pagination">
<a href="湖广通志_page249.html">上一页</a><span>...</span><a href="湖广通志_page245.html">245</a><a href="湖广通志_page246.html">246</a><a href="湖广通志_page247.html">247</a><a href="湖广通志_page248.html">248</a><a href="湖广通志_page249.html">249</a><span class="current-page">250</span><a href="湖广通志_page251.html">251</a><a href="湖广通志_page252.html">252</a><a href="湖广通志_page253.html">253</a><a href="湖广通志_page254.html">254</a><a href="湖广通志_page255.html">255</a><span>...</span><a href="湖广通志_page251.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
