<!DOCTYPE html>
<html>
 <head>
  <meta charset="utf-8"/>
  <title>
   水经注疏 - 第 75 页/共 77 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   水经注疏 - 第 75 页/共 77 页
  </h1>
  <div class="content">
   浙江又东北得长湖口，湖广五里，东西百三十里，沿湖开水门六十九所，下溉
田万顷，北泻长江。守敬按：《御览》六十六引《会稽记》，汉顺帝永和五年，会稽太守马臻创立镜湖，在会稽、山阴两县界。筑塘蓄水，高丈余，田又高海丈余，若水少则泄湖灌田，如水多则开湖泄田中水入海，所以无凶年。堤塘周回三[《通典》、《元和志》、《寰宇记》并作三，此误。]百一十里，溉田九千余顷。[二三]《方舆纪要》，镜湖在绍兴府城南三里，一名长湖，由汉迄唐湖如故。宋初民始盗湖为田，至淳熙时，遂至堙废。《水道提纲》，镜湖故迹，仅存城西南一处，余皆水田，但支港纵横，四通八达，俱至府城之北，汇为巨流，又北入海。湖南有覆山，周五百里，会贞按：《玉篇》，，俗斗字。《名胜志》引《舆地志》，会稽山一名衡山，有石状如覆 、亦名覆 山。又称《道书》，会稽山周围三百五十里，名阳明洞天。 或作釜，即下文之覆釜山，此山周三百五十里，即会稽山，亦即覆 山，覆当是覆 也。会稽山详下。北连鼓吹山，会贞按：《舆地纪胜》，鼓吹峰在诸暨县北七十里，风雨晦明，常闻乐声。此山盖同。山西枕长溪，溪水下注长湖。会贞按：旧湖总纳环山三十六源之水，此《注》 长溪及若邪溪，溪但略举之耳。山之西岭有贺台，越入 ，还而成之，故号曰贺台矣。朱矣讹作吴，戴、赵改。会贞按：《初学记》二十四引《吴越春秋》，越王平吴后，立贺台于越。今本《吴越春秋》十但云诸侯毕贺，无立贺台之文。又有秦望山，在州城正南，为众 之杰，涉境便见。朱涉讹作陟，戴、赵同。守敬按：《御览》四十七、《事类赋注》七引此并作涉。《汉书 高帝纪赞》，涉魏而东。颜《注》引晋灼曰，涉犹入也。此涉与陟形近致误，今订。《文选 颜延年〈和谢灵运诗〉 注》引孔晔《会稽
记》，秦望山在州城正南。《寰宇记》引孔晔《记》，秦望为众峰之杰，入境便见。《注》全用孔说，孔当是涉境，乐史臆改作入也。《明地理志》，会稽山东接秦望。在今会稽县东南四十里。《史记》云：秦始皇登之以望南海。守敬按：见《始皇本纪》三十七年。自平地以取山顶，七里，守敬按：《御览》四十七引此无以字。懸 朱作嶝，趙同，戴改。守敬按：《說文》作 ，《集韻》 同嶝。孤危，径守敬按：残宋本、明钞本并作峭。路险绝。[二四]《记》云：扳萝扪葛，然后能升。山上无甚高木，朱无甚字，赵据《御览》引此文校增，戴增同。当由地迥多风所致。山南有嶕岘，岘里有大城，越王无余之旧都也。守敬按：《越绝书》八，昔越之先君无余，乃禹之世，别封于越，都秦余[字疑衍。]望南。《史记 越世家 正义》，《越绝》云，无余都，会稽山南。故越城是也。《方舆纪要》，绍兴府东五十八里有侯城。相传无余所都。故《 越春秋》云：句践语范蠡曰：先君无余，国在南山之阳，社稷宗庙在湖之南。守敬按：今本《吴越春秋》脱此文，或谓当在《句践归国外传》，孤不能承前君之制句上。又有会稽之山，会贞按：《周礼 职方氏》，扬州镇山曰会稽。《吕氏春秋 有始览》，会稽为九山之一。《汉志》山阴，会稽山在南。《元和志》，会稽山在会稽县东南二十里。《寰宇记》，在县东南十里。在今县东南十三里。陆参《法华山碑》云，夏后氏 狩，越山方名会稽，后世分为秦望、云门等山，其实一山也。则此《注》前后所 各山，何一非会稽之支陇乎？古防山也，会贞按：防山无
考。据《鲁语》下，禹致 神于会稽之山，防风氏后至，禹杀而戮之。此山盖因戮防风得名。亦谓之为茅山，会贞按：《越绝书》八，禹到大越，上茅山，大会计，更名茅山曰会稽。茅一作苗，《史记 夏本纪 集解》引《越传》作上苗山，并引《皇览》，会稽山本名苗山。又曰栋山。《越绝》云：栋犹镇也。会贞按：《书钞》一百六十引《越绝》曰，秦始皇取浙江岑石，刻立于大越栋山上。《注》本《越绝》为说，作栋与《书钞》同。今《越绝》八作东，非也。《御览》四十七引此作拣，亦误。盖《周礼》所谓扬州之镇矣。会贞按：隋开皇十四年所诏，以会稽山为南镇也。山形四方，上多金玉，下多石。朱讹作玦，戴、赵同。会贞按：残宋本、明钞本并作。自四方以下，《山海经 南次二经》文，作砆，《玉篇》作。《山海经》曰：夕水出焉，南流注于湖。赵夕改勺，湖改溴，云：《经》是夕字，郭《注》勺或作多，然则夕字正得多字之半耳。会贞按，《经》与上文接，郦氏但明引二句，此行文之变化也。《 越春秋》称覆釜山之中，有金简玉字之书，黄帝之遗谶也。守敬按：《吴越春秋》六，禹案《黄帝中经历》盖圣人所记，曰，在于九山，东南天柱，号曰宛委。其书金简，青玉为字。禹梦见玄夷苍水使者来候，倚歌覆釜之山，谓禹曰，欲得山神书，须斋三月。禹乃退斋，登宛委山，发石取书。案金简玉字，得通水之理。宛委山在会稽县东南十五里。《注》言在覆釜山之中，盖以覆釜山即会稽山，覆釜足以该宛委也。《事类赋注》七，引遗谶作遗缄。山下有禹庙，守敬按：《御览》
四十七引孔灵符《会稽记》，会稽山上石，状似覆釜，今禹庙在下。《括地志》，禹庙在会稽县东南十一里。《寰宇记》，在县南二十里。《一统志》禹庙旧在山阴县涂山南麓，宋、元以来，皆祀禹于此，明改祀于会稽山陵。庙有圣姑像。守敬按：《御览》四十七引《会稽记》，东海圣姑从海中乘舟，张石帆至，二物见在庙中。《寰宇记》引《舆地志》，禹庙内别有圣姑堂，云禹平水土，天赐玉女也。《礼乐纬》云：禹治水毕，朱讹作旱，赵据《日知录》引此文改，戴改同。天赐神女，守敬按：《御览》八十二。引《礼含文嘉》，曰天赐妾，乃别条。马国翰辑《乐纬 助声仪》采此文。圣姑即其像也。山上有禹 。守敬按：《汉志》文。《史记 夏本纪 集解》引《皇览》同。《括地志》八，禹陵在越州会稽县南十三里。在今县东南十二里。昔大禹即位十年，东 狩，崩于会稽，因而葬之。守敬按：见《史记 夏本纪》。有鸟来为之耘，春衔拔草根，朱脱衔字，戴、赵同。会贞按：《御览》四十七引此有衔字。此本《十三州记》，记原有衔字，今增。秋啄其秽，是以县官禁民不得妄害此鸟，犯则刑无赦。会贞按：《十三州记》文，引见《初学记》三十、《御览》九百一十四、《事类赋注》十九。山东有湮井，朱湮井讹作硎，[二五]赵据《御览》[按四。]改，戴改同。去庙七里，深不见底，谓之禹井，云东游者多探其穴也。会贞按：《汉志》会稽山上有禹井。《史记 太史公自序》，南游江、淮，上会稽，探禹穴。《集解》引张晏曰，上有孔穴，民间云禹入此穴。《正义》，有一穴，深不见底，谓之禹
穴，即太史公所探，《舆地纪胜》旧《经》皆以穴系之宛委山，里人以阳明洞即是也。秦始皇登稽山刻石纪功，尚存山侧。戴稽山增会字。会贞按：《事类赋注》七引此有会字。然残宋本、明钞本、黄本并无会字。《御览》四十七引亦无。证以下文西连稽山栖于稽山，此盖但作稽山。《事类赋注》臆增会字，不足据。《史记 始皇本纪》，始皇上会稽立石刻，颂秦德。《正义》，其碑见在会稽山上。《舆地纪胜》引《十道志》，碑在秦望山，尚存。秦望乃会稽之支山也。《一统志》谓刻石山即会稽县西南之鹅鼻山。始皇《会稽刻石》今亡，有元申屠駉重刻本。孙畅之《述书》云：朱述下衍征字，戴、赵删。会贞按：《御览》四十七引无征字。孙畅之《述书》、《隋志》不载。丞相李斯所篆也。会贞按：《史记 正义》，碑文及书皆李斯，其字四寸，画如小指，圆镌。今文字整顿，是小篆字。又有石匮山，石形似匮，朱作又有石山石形似七字，《笺》曰：《御览》引此作石匮山石形似匮云云。戴、赵依增。守敬按：《御览》四十七引无石形似匮四字，惟别引贺循《记》云，其形似匮。山在今会稽县东南十五里。上有金简玉字之书，言夏禹发之，朱《笺》曰：言字衍。赵云：按言字仍存。得百川之理也。守敬按：《类聚》八引孔灵符《会稽记》，会稽山南有宛委山，其上有石，俗呼石匮。昔禹跻此山，发石匮，得金简玉字，以知山河体势，于是疏导百川，各尽其宜。孔说本《吴越春秋》。郦氏上据《吴越春秋》谓覆釜山中有金简玉字之书，此又从孔说， 石匮山而申言之。又有射的山，守敬按：《寰宇记》
射的山在山阴县东南十五里。在今县南十五里。远望山的的状若射侯，[二六]故谓射的。朱谓作为，戴、赵改。守敬按：残宋本、明钞本并作谓。射的之西，有石室，名之为射堂。年登否常占射的，以为贵贱之准。的明则米贱，的闇则米贵，故谚云：射的白，斛米百，射的玄，斛米千。守敬按：此条孔晔《会稽记》文，引见《类聚》八，斛作，异。《寰宇记》、《太平广记》三百九十七引较略，作斛并与此同。北则石帆山，山东北有孤石，高二十余丈，广八丈，望之如帆，因以为名。守敬按：《初学记》八引《会稽志》射的北有石帆，壁立临水，漫石 山，遥望芃芃，有似张帆。《事类赋注》七引夏侯曾先《志》，会稽山有石帆山，石危起若数百幅帆，与此文异。《寰宇记》，石帆山在会稽县东南十五里。在今县东十五里。北临大湖，会贞按：上两称长湖，此改称大湖，下又大湖、长湖互称，盖郦氏好奇，故意错出，以示变化耳。非长湖外别有一大湖也。汪氏分图长湖、太湖，误矣。水深不测，传与海通。何次道作郡，常于此水中得乌贼鱼。会贞按：《晋书 何充传》字次道，成帝时为会稽内史。《酉阳杂俎》十七，海人言，昔秦皇东游，弃筭袋于海，化为乌贼鱼。是乌贼生海中，大湖与海通，故次道常于此水得之。《元和志》明州贡乌 骨。唐明州，即故会稽郡治也。南对精庐，上荫修守敬按：残宋本、明钞本作修。木，下瞰寒泉。西连稽山，戴稽上增会字。守敬按：残宋本、明钞本并无会字。皆一山也。东带若邪溪，《吴越春秋》所
谓欧冶涸而出铜，以成五剑。朱涸讹作锢，又脱而出铜三字，《笺》曰：孙云，锢疑作铸。赵改涸云：《吴越春秋》，赤堇之山，已令无云，若耶之溪，深而莫测。故《战国策》曰，涸若耶而取铜，破堇山而取锡也。又云：按《越绝外传》记宝剑曰，当此造剑之时，赤堇之山，破而出锡，若耶之溪，涸而出铜。戴改同。又增而出铜三字。守敬按：《类聚》六十引《吴越春秋》越王允常，聘区冶子作名剑五枚；一曰纯钩，二曰湛卢、三曰豪曹，四曰鱼肠，五曰巨阙。秦客薛烛善相剑，王取纯钩示之。烛曰，臣闻王之造此剑，赤堇之山，破而出钖，若耶之溪，涸而出铜。又曰，湛卢之剑，去如楚，昭王得之。风胡子曰，赤堇之山已合，[不作令，又下少无云二字。]若耶之溪，深而莫测。《御览》三百四十三、《事类赋注》十三引同。今本《吴越春秋》无涸而出铜四句，又以深而莫测四句，为薛烛说，其余文亦大异。盖经后人删改。赵失检《类聚》等书，故引今《吴越春秋》以表异同，又转引《国策》、《越绝》为证耳。赵又云，《汉志》会稽郡鄞县下云，有镇亭，有鲒埼亭，东南有天门水入海。有越天门山。镇亭，山名，在奉化县西南百里，势极高。天门山在县南六十里，一名蜃楼门，滨里港海，两 对峙，势若插天。天门水即县之广平湖及大溪是也。而《水经注》无闻焉。又按天门水在海口，有龙居之。明都督万文 海，夜射眇其目，今犹谓之鐻门老龙也。溪水上承嶕岘麻溪，守敬按：秦望山南有嶕岘，见上。溪之下，孤潭，周数 ，甚清深，有孤石临潭。守敬按：《寰宇记》若耶山下有潭，潭旁有石，时人谓之葛仙公石。乘崖俯视，朱乘讹作垂，赵同，戴改。守敬按：残宋本、明钞本作乘。《清水》篇，瀑布乘岩。《滱水》篇，南出
乘崖。其词例也。 狖惊心，寒木被潭，森沈骇观。上有一栎树，谢灵运与从弟惠连常游之，作连句，题刻树侧。守敬按：《御览》六十七引《郡国志》，孤潭以下略同。麻潭下注若邪溪，水至清照，众山倒影，窥之如画。汉世刘宠作郡，有政绩，将解任去治，此溪父老，人持百钱出送，朱脱此溪二字，戴增，赵据黄本校增。会贞按：残宋本、明钞本并有此溪二字，则增是也，然犹未尽。考《后汉书 刘宠传》详 此事，无去治之文，惟《吴志 刘繇传 注》引《续汉书》宠自会稽太守，征将作大匠。山阴县民去治数十里，有若邪水在山谷闲，五六老翁云云。此《注》盖约《续汉书》文，解任当断句，去治此溪四字，当作此溪去治数十里，若但于去治下增此溪二字，是以去治属上句矣，非本书之意。宠各受一文。然山栖遯逸之士，谷隐不 之民，有道则见，物以感远为贵，荷泉戴改钱。会贞按：泉、钱通。致意，故受者以一钱为荣，岂藉费也，义重故耳。溪水下注大湖。守敬按：《寰宇记》，若耶溪在会稽县东南二十八里。《一统志》，在会稽县南二十里若耶山下，北流入镜湖。邪溪之东，又有寒溪，溪之北有郑公泉，泉方数丈，冬温夏凉。守敬按：《舆地纪胜》，郑公泉在会稽县东五云乡，去葛仙翁钓矶为近，以郑弘得名，味极甘，宜茶。《寰宇记》，寒溪一名温泉，在镜湖南，暑月水冷，冬月水温。汉太尉郑弘宿居潭侧，因以名泉。守敬按：《后汉书 郑弘传》，会稽山阴人，元和元年，代邓彪为太尉。《寰
宇记》引《舆地志》，郑弘虽在左辅，常思故居。及疾困，思得泉水。家人驰往取之，饮少许便差。今一名沈酿埭。弘少以苦节自居，恒躬采伐，用贸粮膳。每出入溪津，常感神风送之，虽凭舟自运，无杖 之劳。村人贪藉风势，常依随往还，有淹留者，徒辈相谓，汝不欲及郑风邪？其感致如此。守敬按：《郑弘传 注》引孔灵符《会稽记》，射的山南有白鹤山。此鹤为仙人取箭，郑太尉尝采薪，得一遗箭。顷有人觅，弘还之。问何所欲，弘识其神人也，曰，常患若耶溪载薪为难，愿旦南风，暮北风。后果然。若耶溪风，至今犹然，呼为郑公风也。此《注》参以他说。湖水自东亦注江通海，守敬按：亦字承上言，上指湖水深处，暗与海通，此谓湖水东注，亦明与海通也。水侧有白鹿山。守敬按：《越绝书》八，白鹿山在犬山之南，去县二十九里。亦名鹿池山，在今会稽县东北。山北湖塘上旧有亭， 黄门郎杨哀明朱杨讹作吴，戴改。赵据黄本改，云：《会稽志》引此文亦作杨，下亭埭皆以杨为名是也。守敬按：残宋本、明钞本并作杨。《图书集成》引此作杨裒明。居于弘训里，太守张景数往造焉，使开渎作埭，埭之西作亭，亭、埭皆以杨为名。守敬按：《御览》九百三十七引《异苑》会稽石亭埭有空中枫树云云，当即此亭埭也。孙恩作贼，从海来，杨亭被烧，守敬按：《晋书 孙恩传》，恩自海袭据会稽，诸贼皆烧仓廪，焚邑屋。故此亭亦被烧。后复修立，厥名犹在。守敬按：《图书集成》引此作犹存。东有铜牛山，山
有铜穴，三十许丈，穴中有大树神庙。山上有冶官，守敬按：《御览》四十七引孔晔《会稽记》，铜牛山，旧传常有一黄牛，出山岩食草。人或驱蹙之，垂及辄失，知为神异。《寰宇记》，铜牛山在会稽县东南五十八里。夏侯曾先《地志》云，射的山西南铜牛，是越王铸冶之处。昔有铜牛，走入山，因名之。《一统志》谓铜牛山在会稽东南静林山之西。《注》 铜穴中之大树神庙，未明言何树何庙。据《异苑》会稽石亭埭有大枫树，[二七]中空，每雨水辄满溢。有商旅载生 ，聊放一头 孔中，以为狡狯。村民咸谓是神，乃依树起屋，宰牲祭祀，因名 父庙。铜牛山在亭埭之东，足证铜穴之大树即大枫树，神庙即 父庙也。山北湖下有练塘里。赵练改炼，云：练塘，徐天祜《吴越春秋注》引《越旧经》作炼塘，下云，句践炼冶铜锡之处是也。戴依此改下作练。[二八]会贞按：《华严经音义》上练字书作炼，《文选 江文通〈杂体诗〉 注》，炼与练古字通。本书此及下旧无俱作炼者，戴两字俱作练，与残宋本、明钞本合。然朱此作练，下作炼，与黄本合。郦氏好奇，往往故意错出，当是也。《越绝书》八作练塘。《舆地纪胜》，炼塘在会稽县东五十里。在今县东五十七里。《 越春秋》云：句践炼冶铜锡之处。会贞按：今本《吴越春秋》脱此文。若耶出铜，堇山出锡，见上。采炭于南山，故其闲有炭渎。会贞按：《越绝书》，句践时，采锡山为炭，称炭聚载，从炭渎至练塘。徐天祜称《越旧经》炭渎在会稽县东六十里。句践臣 ， 王封句践于越百里之地，朱脱一吴字，戴、赵增。东至炭渎会贞按：《吴越春秋》八文。是也。县南九里有侯山，会贞按：《寰宇记》，侯山在会稽县西南四里，《一统志》作南九里。山孤立长湖
中。晋车骑将军孔敬康少时，遯世栖迹此山。朱《笺》曰：孔晔《会稽志》云，孔愉，字敬康，以论议守正为王导所衔，出为会稽内史。在郡三年，乃营山阴湖南，侯山下数亩地为宅，草屋数间，便弃官居之。全云：孔愉弃官居山阴，不得言是少时。会贞按：《晋书》敬康本传，会稽山阴人，年十三而孤，养祖母以孝闻。与同郡张伟康、丁世康齐名，号会稽三康。吴平，迁于洛。年七十五，咸康八年卒。是敬康少居山阴，有高名，由咸康八年年七十五逆数之，太康元年平吴，其年十三，然未必即以是年迁洛。《注》言少时栖迹此山，乃别有所据。盖少居此山，弃官仍居此，乃情事所有。《会稽志》略其朔耳，正当据《注》以补《会稽志》之阙，全反执《会稽志》疑此，非也。湖北有三小山，谓之鹿野山，在县南六里，会贞按：《越绝书》八，乐野者，越王之弋猎处，大乐，故谓乐野。其山去县七里。乐、鹿音近，即此山也。按《 越春秋》，越之麋苑也。会贞按：今本《吴越春秋》八立苑于乐野，不云麋苑，盖有脱误。以原书上文驾台在于成丘、下文燕台在于石室等句例之，此当本作麋苑在于乐野。传钞者脱麋字，又讹在为立，错入苑字上，遂与郦氏所引不相应耳。《寰宇记》引《吴越春秋》作立苑于乐野，与今本同，则自宋已脱误。山有石室，言越王所游息处矣。会贞按：《越绝书》八山上石室，句践所休谋也。县南湖北朱脱南字，戴、赵增。有陈音山。楚之善射者曰陈音，越王问以射道，又善其说，乃使简士习射北郊之外。朱《笺》曰：《吴越春秋》，范蠡进善射者陈音，楚人也。王曰，善子之道，愿子悉以教吾国人。音曰，道出于天，事在于人，人之所习，无有不神。乃使音
教士，习射北郊之外。三月，军士皆能用弓弩之巧。按《 越春秋》，音死，葬于国西山上。今陈音山乃在国南五里。守敬按：《吴越春秋》，音死葬于国西号其葬所曰陈音山。《越绝书》八，射浦者，句践教习兵处也。今射浦去县五里。射卒陈音死，葬民[字误。]西，故曰陈音山。未知与《吴越春秋》方位合否？《御览》四十七引孔晔《会稽记》， 今开， 壁悉画作骑射之象。[二九]徐天佑云，在山阴县西南四里。《寰宇记》曰，属上虞县，非也。《名胜志》、《一统志》并云在西南四里。湖北有射堂及诸邸舍，连衍相属。又于湖中筑塘，直指南山，北即大越之国。守敬按：《越绝书》八，无余初封大越。又云，句践小城，山阴城也。《汉志》，山阴，越王句践本国。秦改为山阴县，守敬按：秦县在会稽山北，[《寰宇记》]属会稽郡，汉因，后汉为会稽郡治，吴、晋、宋、齐、梁因。今山阴县治。会稽郡治也。守敬按：《史记 秦始皇本纪》，二十五年，置会稽郡。《续汉志》，秦置郡，本治吴。立吴郡乃治山阴。此《注》下文详 永建中分吴郡置会稽郡，是会稽郡后汉始治山阴，《注》于秦改为山阴县下，接言会稽郡治，盖谓后之会稽郡治耳。太史公曰：禹会诸侯计于此，命曰会稽。会稽者，会计也。朱不迭会稽二字，赵同，戴增。会贞按：见《史记 夏本纪》。始以山名，因为地号。会贞按：《元和志》说同。夏后少康封少子杼以奉禹祠为越。[三〇]全云：按夏人报杼，乃夏后之贤者，岂以支子分封奉祠哉？《史记 越世家》亦不云是后杼也。会贞按：《史记 越世家 正义》引贺循
《会稽记》，少康少子号曰于越，越国之称始此。则相传有少康封少子之说。郦氏更以杼实少子之名，然考《左传》襄四年之后杼，哀元年曰季杼，又《鲁语》上，杼能帅禹者。韦《注》，杼，禹后，少康之子季杼也。少康安得复有少子杼封此哉？《舆地广记》变言少康封庶子杼，《路史后纪》十四又谓少康庶子季杼为越无余，亦为臆说。合《越世家》少康封庶子，《越绝书》八无余别封越观之，当是少康封庶子无余也。则惟《吴越春秋》八得其实也。世历殷、周，至于允常，列于《春秋》。允常卒，句践称王，都于会稽。守敬按：《史记 正义》引《舆地志》，越侯传国三十余叶，历殷至周，有越侯夫谭，夫谭子曰允常，拓土始大，称王。与此句践称王异，此本《越世家》也。《 越春秋》所谓越王都埤中，会贞按：今本《吴越春秋》脱此文。据《路使后纪》十三下，夏帝杼封云西瓯，处于埤中，曰无余。则越都埤中久矣。在诸暨北界，山阴康乐里有地名邑中者是。会贞按：《旧唐志》，诸暨县，越王允常所都。越事 ，朱有处字，戴同，赵据黄本删。会贞按：残宋本、明钞本并无处字。故北其门，以东为右，西为左，会贞按：《吴越春秋》八，范蠡筑小城，缺西北，亦服事吴也。盖即此事。故双阙在北门外。守敬按：《名胜志》引《旧经》城北门有双木阙，夹道。阙北百步有雷门，门楼两层，句践所造。会贞按：《汉书 王尊传》颜《注》，雷门，会稽城门也，有大鼓，声闻洛阳。《寰宇记》雷门，《郡国志》云，句践所立，以吴有蛇门，得雷而发，表事吴之意。[三一]据《注》雷门在北，而《方舆纪
要》引《修城记》，山阴城有九门，东面旧曰雷门，句践所作。晋时改曰五云门。方立不同，盖后世取故门为名耳。时有越之旧木矣。州郡馆宇，屋之大瓦，亦多是越时故物。全云：按此即王十朋《赋》所云双杉厅是越故物者也。句践霸世。徙都琅邪，后为楚伐，始还浙东。会贞按：见《越绝书》八、《吴越春秋》十。句践欲霸中国，徙都琅邪，《潍水》篇 之。城东郭外有灵泛，会贞按：《史记，留侯世家》圮上，《索隐》，姚察见《史记》本有作土旁者，乃引今会稽东湖大桥名为灵圮。《太平广记》引何延之《兰亭记》作灵泛，与此同。有灵泛桥在今会稽县东二里。下水甚深，旧传下有地道，通于震泽。又有句践所立宗庙，在城东明里中甘滂南。守敬按：《越绝书》八，故禹宗庙，在小城南门外，大城内。盖即句践所立也。又有玉笥竹林云门天柱精舍。守敬按：《名胜志》引《十道志》，石篑[即石匮。]山一名玉笥，亦名天柱，则玉笥与上文之石匮、天柱一山也。《舆地纪胜》，昔王子敬居云门山，有五色祥云，诏建云门寺。郦氏 精舍，就玉笥、竹林、云门、天柱分指之，盖即麓大同，陵峦互别耳。《明 地理志》，会稽支山为云门山，在今会稽县南三十二里。又云，会稽山东接天柱山。在今会稽县东南十五里。竹林未详。 疏山创基，架林裁宇，割涧延流，朱无割字，《笺》曰：疑脱一字。赵以《会稽志》引此文校增割字。戴增同。守敬按：残宋本、明钞本有割字。《舆地纪胜》引此同。尽泉石之好，水流径通。
浙江又北径山阴县西。西门外百余步有怪山。守敬按：《御览》四十七孔晔《会稽记》文。《太平广记》三百九十七引《广古今五行记》，山阴郭中有怪山。互见下龟山。本琅邪郡之东武县山也，飞来徙此，压杀数百家。守敬按：《寰宇记》引《神异志》，琅邪东山徙于会稽，压杀百姓。以此《注》证之，有脱文。《 越春秋》称怪山者，东武海中山也，一名自来山，百姓怪之，号曰怪山。守敬按：《吴越春秋》八文作一夕自来。《类聚》八、《御览》四十七引《吴越春秋》并同。考《赵绝书》八云一夜自来，当是《吴越春秋》所本。则此一名为一夕之讹，来下衍山字。《舆地广记》亦承此《注》而讹衍。惟今本《吴越春秋》脱百姓怪之句，当据此及《类聚》、《御览》补。亦曰：越王无疆为楚所伐，去琅邪，还浙东，东武人随居山下。朱还浙东三字作一山字，赵同，戴改山作止。守敬按：残宋本、明钞本并作止，则改止有据，然实误也。作止是以止东武断句，则随居山下为东武之山矣。《名胜志》引此作去琅邪，还浙东，东武人随居山下是也。今订。远望此山，其形似龟，故亦有龟山之称也。守敬按：《御览》四十七引《吴越春秋》，形似龟体，故谓龟山。《寰宇记》，龟山在山阴县东北九十四步。在今山阴县县治后，卧龙山南。越起灵台于山上，又作三层楼以望云物。会贞按：《御览》四十七引孔晔《会稽记》文。末脱物字，当依此增。又《越绝书》八龟山者，句践起怪游台，以灼龟，又仰望天气，观天怪也。又《吴越春秋》八，起游台立增[与层同。]
楼，冠其山巅，以为灵台，仰观天文，候日月之变怪。[二句依《初学记》二十七引增。]与孔说可参异同，川土明秀，亦为胜地。会贞按：《世说》二顾长康言会稽山川之美云，千岩竞秀，万壑争流，草木蒙笼其上，若云兴霞蔚。又王逸少云，山川自相映发，使人应接不暇。[三二]故王逸少云：从山阴道上，犹如镜中行也。会贞按：《御览》一百七十一引《宋略》，王羲之云，每行山阴道上如镜中游。
浙江之上，又有大 王、小 王 ， 是阖闾、夫差伐越所舍处也。今悉民居，然犹存故目。守敬按：《名胜志》，城东十里曰王城，吴王夫差围句践于会稽，伍子胥筑此城以屯兵。华氏《考古》云，有大吴王村、小吴王村，并是阖闾、夫差伐越所舍处也。今吴王里尚沿其名。昔越王为 所败，以五千余众，栖于稽山。卑身待士，施必及下。会贞按：见《史记 越世家》。《吕氏春秋》曰：越王之栖于会稽也，有酒投江，民饮其流，而战气自倍。会贞按：《吕氏春秋 顺民》篇，越王苦会稽之耻，欲深得民心。有酒，投之江，与民同之。与此文异。惟《列女传》一云，越王伐吴，以醇酒注之上流，使士卒饮其下流，而士卒战自五也较合，岂郦氏误记乎？所投即浙江也。会贞按：《寰宇记》，投醪河在会稽县西三里，句践投醪之所。《舆地纪胜》，一名箪醪河，在绍兴府西二百步。许慎、晋灼 言江水至山阴为浙江。江之西岸有朱室坞，朱作堤，《笺》曰：宋本作坞。戴、赵改坞。会贞按：明钞本作坞。句践百里之封，西至朱室，谓
此也朱谓作为，戴、赵改。会贞按：《吴越春秋》八，句践臣吴，七年而归。吴封地百里于越，西止周宗。周、朱音近，宗室形近，以文义求之，疑朱室为是。《一统志》萧山县东北三十二里，洛思山下有朱室坞。浙江又东北径重山西，大夫文种之所葬也。赵改重作种。守敬按：文种葬种山，一作重山，赵改误。详见前。山上有白楼亭，亭本在山下，朱脱在字，赵据孙潜校增，戴增同。县令殷朗移置今处。守敬按：《御览》四十七引孔晔《会稽记》，汉江夏太守宋辅于重山南立学教授。今白楼亭处是也。则宋辅时亭尚未移。沛国桓俨，避地会稽，闻陈业履行高洁，守敬按：陈业详前黟山下。往候不见。俨后浮海，南入交州，临去遗书与业，不因行李，系白楼亭柱而去。守敬按：《类聚》三十一引《会稽典录》，陈业少特操，沛国桓俨，避地会稽，闻业高节，欲与相见，终不获。后俨浮海南入交州，临去遗书与业，并载书辞，其中有不因行李以系山阴白楼之文。此朱育所谓桓文林遗之尺牍之书，比竟三高者也。[三三]升陟远望，山湖满目也。守敬按：《名胜志》引《会稽记》亭在山阴，临流映壑。永建中，阳羡周嘉上书，以县远赴会至难，求得分置，遂以浙江西为 ，以东为会稽。守敬按：《元和志》苏州下，后汉顺帝永建四年，阳羡令周嘉、[原误喜。]山阴令殷重上书，求分为二郡，遂割淛江以东为会稽，淛江以西为吴郡。越州下作阳羡令周嘉同。考《御览》一百七十一引《舆地志》阳羡人周嘉上书云云。《寰宇记》越州总序，引《舆地志》同，又陶氏《说郛》
载陆广微《吴地记》，汉永建四年，有山阴县人殷重献策于帝云云，称阳羡人，称山阴人，则《元和志》令为人之误。此阳羡周嘉即谓阳羡人也。《吴志 虞翻传 注》引《会稽典录》又云刘府君上书，则当时上书者，不止周、殷二人也。汉高帝十二年，一 也，朱一作亦，《笺》曰：当作一。全云：按高帝六年，会稽郡属荆王贾国中，十二年，属吴王濞国中，故曰亦吴也。景帝四年始以郡属天子。赵仍，戴改。后分为三，世号三 ， 兴、 郡、赵作吴郡、吴兴郡。会稽其一焉。会贞按：《通典》吴郡与吴兴、丹阳为三吴。
浙江又东径御儿乡。守敬按：在今石门县东南。《万善历》守敬按：《御览》一百五十七引作《万岁历》。《隋志 子 五行类》有太史公《万岁历》一卷，盖即其书。此善当岁之误。据 吴黄武事，则三国后人作也。曰： 黄武六年正月，获彭绮。守敬按：见《吴志 孙权传》。是岁，由拳西乡有产儿，堕地便能语，朱作随便能语，《笺》曰：宋本作堕地便能语。戴、赵改。云：天方明，河欲清。鼎脚折。朱脱方字、鼎字，赵据《御览》引《万善历》增，戴增同。金乃生。因是诏为语儿乡朱作是因，戴、赵乙。守敬按：《御览》作于是因曰语儿乡。非也。御儿之名远矣，盖无智之徒，因藉地名，朱讹作民，戴、赵改。守敬按：残宋本、明钞本作名。生情穿凿耳。《国语》曰：句践之地，北至御儿守敬按：《越语》文。是也，安得引黄武证地哉？韦昭
曰：越北鄙在嘉兴。守敬按：《吴语》韦昭《注》文。嘉兴见《沔水注》下。《一统志》御儿之名，见《左传》、《国语》、《吴越春秋》等书、《汉书 东越传》、《越绝书》则易为语，《史》、《汉》又或作蘌。窃意汉人以其名言之非顺，类曾子回车之嫌，故取其音之相近者易之耳。
浙江又东径柴辟南，[三四]守敬按：亦在今石门县东南。盖御儿乡其总名，柴辟则乡之一地，故郦氏分 之。柴辟亭互详沔水下。旧 楚之战地矣。朱越作楚，戴、赵同。会贞按：吴、楚战地不至此。《越绝书》三，去柴辟亭到语儿就李，吴侵以为战地。又八云，语儿乡，故越界，名曰就李。吴疆，越以为战地，至于柴辟亭，志由拳以下，为吴、越战地是也。则此楚为越之误。今订。备候于此，故谓之辟塞，是以《越绝》称 故从由拳、辟塞渡会稽，朱作荑，戴、赵改稽。守敬按：《越绝书》二，吴故从由拳，度辟辟度会夷，奏山阴。辟塞者，辟候塞也。会夷不经见，故戴、赵改。凑山阴是也。
又径永兴县南，戴改北。县在会稽东北一百二十里，故余暨县也。朱无此五字，赵同，戴增。会贞按：两汉余暨县属会稽郡，吴改永兴，仍属会稽郡，晋、宋、齐、梁因。《海内东经》，浙江入海余暨南。《沔水》篇，浙江于余暨南入海。与此浙江径永兴县南合。戴以永兴为今萧山，故改南为北，不知《注》明言县在会稽东北一百二十里。安得以萧山当之？古永兴当在今海盐县之东南，盖后移于今萧山也。阖闾弟夫概之故邑也。赵云：按此是应劭说，而颜师古非之。然吴伐越，封句践以百里之地，则或取其余地以封夫概，未可知也。戴阖上增应劭曰三字，改故作所，删也字。守敬按：郦氏援
据 书，多不出书名，引应劭说亦然。此不必增。《元和志》吴王弟夫 邑同。王莽之余衍也。守敬按：宋本《汉志》作余行。[三五]汉末，童谣云：天子当兴东南三余之间。赵云：按永兴故汉之余暨，与余姚、余杭而为三，故为三余也。会贞按：《通典》武康下引《舆地志》，汉乌程之余不乡地。汉末，童谣曰，天子当兴东南三余之闲。吴乃改会稽之余暨为永兴，分余不为永安，以协谣言。亦见《元和志》。赵说未详何据。又《舆地纪胜》引《梁陈故事》，梁武帝时，有童谣云，天子之居在三余。梁武帝于余干、余杭、余姚三处为禳厌之法。其时长兴有余干山，则后世之所谓三余也。故孙权改曰永兴，朱永讹作元，戴、赵改。县滨浙江。
又东合浦阳江。江水导源乌伤县，朱江水下衍之字，赵作又，戴删。守敬按：今浦阳江源出今浦江县西境之深袅山。东径诸暨县，朱东上衍又字，赵同，戴删。与泄溪合。守敬按：《隋志》，诸暨有泄溪。溪广数丈，中道有两高山夹溪，造云壁立，凡有五泄。朱五讹作三，戴、赵改。下泄悬三十余丈，朱脱下字，戴、赵增。广十丈，中三泄不可得至，朱三讹作二，戴、赵改。登全、赵有他字。山远望，乃得见之。泄悬百余丈，朱泄上衍下字，戴、赵删，并删泄字。守敬按：删泄字，非也。《名胜志》引此作泄悬百余丈，足征泄字不当删。水势高急，声震水外。上泄悬二百余丈，望若云垂，此是瀑布，土人号为泄也。朱《笺》曰：《舆地志》云，五泄溪
在诸暨县西五十里，山峻而有五级，故以为名。下泄要三十丈，广十丈，中三泄不可踰度，登他山望始见之。上泄垂百余丈，声如●霆。守敬按：此条戴、赵增改，皆本《舆地志》。《名胜志》引宋刁约云，溪源自富阳山峡下，有东西两龙潭，东龙潭即飞瀑处。有响铁岭，过岭即富阳界，岭曲一峰，转而面南，峰下有五泄寺。西龙潭深入谷中五里许，未到潭一里为浦江界，随潭流北至寺前，与东潭水合。山势转而南面，两山夹潭流，东行绵延十余里，奇 秀绝。《方舆纪要》，五泄山在诸暨县西五十里，泄亦作泄，山中有泉，沿历回绕，分为五潭，即五泄也。江水又东径诸暨县南，会贞按：秦县[《元和志》。]属会稽郡，两汉、吴、晋、宋、齐、梁因。即今诸暨县治。县临对江流，江南有射堂。县北带乌山，会贞按：《御览》四十七引孔灵符《会稽记》，诸暨县西北有乌带山，上多紫石，世人莫知。居士射敷，少时于此山掘得紫石。《事类赋注》七，引《会稽记》作乌带山同。是乌带之名甚着。此《注》载之，当作北有乌带山，今本北下脱有字，带乌二字当倒转。据《会稽记》山在县西北。又《元和志》，乌带山在县北五十里。《名胜志》，乌带山在县东五十里。是山绵延甚广，自西及北至东皆是，故此《注》举北以该之。乃曹学佺不知此《注》有夺误，于乌带山外，别出乌山，而以县西一里之长山当之，谓即此《注》之山，不知西与北亦不合也。故越地也。朱此下有夫 王之故邑六字。赵亦有，而辨之云：按《汉志》之余暨，吴更名永兴。应劭云，夫 之所邑，即今之萧山县也。又诸暨莽曰疏虏，不云是夫 邑。《注》上文于永兴县下，已引应说，此又复出，岂误诸暨为余暨乎？守敬按：《名胜志》或言夫 之故邑，盖聊述闻见，
亦不以为可信也。先名上诸暨，守敬按：《名胜志》引应劭云，汉分诸暨、山阴地为下诸暨，后更名余暨。此上诸暨对下言，如上邳之外有下邳。《泗水》篇云，有下故此为上矣。上、下诸暨皆其先之名，至后，下诸暨名余暨，而上诸暨但名诸暨矣。亦曰句无矣。朱无作吴，下同。赵改云：句吴，《国语》作句无。韦昭曰，诸暨有句无亭。《括地志》以为句乘山也。山在县南五十里。又阚骃曰：句践之地，南至句无，其后并吴，因大城之，章霸功以示子孙，故曰句章。戴作无。守敬按：残宋本、明钞本并作无。故《国语》曰：句践之地，南至句无。守敬按：《越语》上文。王莽之 虏也。夹水多浦，浦中有大湖，守敬按：《隋志》诸暨有大农湖，疑即此。春夏多水，秋冬涸浅。江水又东南径剡县，与白石山水会。守敬按：浦阳江经诸暨北流，东与剡县隔山。郦氏 江水与白石山水会，是以浦阳江自诸暨东逆行落马港之道，踰山由赵溪合剡溪矣。误。白石山水乃古剡溪之西源也，今谓之西港。山上有瀑布，悬水三十丈，下注浦阳江。守敬按：《御览》四十七引孔晔《会稽记》，剡县西七十里，有白石山，上有瀑布水，悬下三十丈。今曰大白山，在嵊县西七十里。西港自西东流，至县南，即剡溪。浦阳江水又东流南屈，又东回北转，径剡县东，[三六]守敬按：前汉县属会稽郡，后汉、吴、晋、宋、齐、梁因。《元和志》，汉县，故城在今剡县西南十二里。《名胜志》引孔晔《记》，剡治在江东，吴贺齐为令，徙今治。故《注》 江径县东。今嵊县治。王莽之尽忠也。县开东门向江，江
广二百余步。自昔耆旧传，县不得开南门，开南门则有贼盗。江水翼县转注，故有东渡、西渡焉。东南二渡，通临海，并泛单船为浮航。西渡通东阳，并二十五船为桥航。守敬按：今自嵊县东出，通宁海县，南出，通天台县，皆古临海郡地。西出，通东阳县，为古东阳郡地。今仍为行旅孔道。惟西南二渡，早建石桥，近年东渡亦建石桥。江边有查浦，守敬按：《御览》三百五十引《异苑》，乌伤黄蔡，义熙初于查溪岸照射云云，当即此查浦也。《舆地纪胜》引《类要》，查浦在海上，去鄞县六十里。浦东行二百余里，与句章接界。守敬按：秦句章县属会稽郡，两汉、吴、晋、宋、齐、梁因。秦至晋隆安四年，在今慈溪县西三十五里，以后，在今鄞县南六十里。浦里有六里，有五百家， 夹浦居，列门向水，甚有良田。有青溪、余洪溪、大发溪、小发溪，江上有赵有六字。溪，六溪列溉，散入江。赵改列作裂，删散字，云：按《汉志》会稽郡。句章县渠水东入海。全氏曰：即六溪之水也。凡言渠水必皆以人力为之，句章之渠水，亦是居民苦江潮之斥卤，而引山溪之水为渠，以利田溉。是即所谓渠水者矣。盖六溪皆簟溪之支流，簟溪入浦阳，而此六溪者潴而为渠，遂独擅句章之望。虽于前记无明文，然舍此六溪更无水以当之矣。夹溪上下，崩崖若倾。东有簟山，朱《笺》曰：《会稽志》云，簟山在嵊县东三十一里。孔晔云，山遥望之如铺簟也。守敬按：在今嵊县东北三十里。南有黄山，守敬按：《名胜志》，黄山在嵊县南十里，厥势平正，又名方
山。与白石三山，为县之秀峰。山下众流前导，戴改前作泉。湍石激波，浮险四注。守敬按：《名胜志》引旧《经》，山下众流趋导，湍石迅激。浦阳江又东径石桥，广八丈，高四丈。下有石井，口径七尺，桥上有方石，长七尺，广一丈二尺。桥头有盘石，可容二十人坐。溪水两旁悉高山，山有石壁二十许丈，溪中相攻，赑响外发，未至桥数里，便闻其声。守敬按：《名胜志》新昌县下，浦阳江口有石桥，引《水经注》云云，又引《舆地志》剡东百里有石桥，里人传，旧路自石笥入天姥，今石笥桥下一大井，与《水经注》合，疑即此也。江水北径嵊山，会贞按：《文选 江文通〈杂体诗〉 注》引孔晔《会稽记》，剡县有嵊山。《名胜志》，嵊山在嵊县东北四十五里。剡溪之口，嶀浦之东。明嵊县即今县治。山下有亭，会贞按：《南史》梁张稷为剡令，至剡亭生子，因名嵊。[三七]亭带山临江，松岭森蔚，会贞按：《名胜志》引此作翠。《御览》四十七引作蔚，同。沙渚平静，赵据《御览》引此改净。浦阳江又东北径始宁县嶀山之成功峤。朱嶀作●，下同，戴、赵同。会贞按：残宋本、明钞本、黄本作●，乃嶀之别体。《御览》四十七引此作嶀。今订。《文选 江文通〈杂体诗〉 注》，始宁县西有嶀山。《明 地理志》，嶀县北有嶀山。在今上虞县西南五十里。又朱功作工，赵改云，曹学佺称世传谢玄破苻坚，归会稽，县人荣之，磨石大书成功峤三字，深刻其上，则以为成工峤者，误也。戴改同。峤壁立临江，欹路峻狭，不得并行。行者牵木稍进，不敢俯视。峤西有
山，孤 特上，飞禽罕至。尝有采药者，沿山见通溪，会贞按：残宋本、明钞本作蹊。寻上，于山顶树下，有十二方石，地甚光洁。朱光作方，《笺》曰：《会稽志》引此作光。戴、赵改。还复更寻，遂迷前路。言诸仙之所憩燕，[三八]故以坛燕名山。会贞按：《御览》四十七引孔晔《会稽记》，始宁县有坛燕山，相传云仙灵所燕集处。山顶有十二方石，石悉如坐席许大，皆作行列。峤北有嶀浦，会贞按：《名胜志》，剡溪口，水深而清，曰嶀浦。浦口有庙，庙甚灵验，行人及樵伐者皆先敬焉。若相侵窃，必为蛇虎所伤。北则嶀山与嵊山接，二山虽曰异县，而 岭相连。会贞按：《名胜志》引《舆地志》，自上虞七十里至溪口， 江上数十里，两岸峭壁，乘高瞰下，有深林茂竹，名为嶀嵊，奔濑迅湍。《方舆纪要》，嶀、嵊二山，参差相对，为绝胜处。嶀山属始宁，嵊山属剡县，见上。其间倾涧怀烟，泉溪引雾，吹畦孙星衍曰：《御览》作水。会贞按：残宋本、黄本作畦，同。风馨，触岫延赏。是以王元琳谓之神明境，会贞按：《晋书 王导传》，孙珣，字符琳，以才学文章，见昵于孝武帝。必当有游记， ●、嵊二山之胜，而以神明境称之，倾涧怀烟云云，盖即其记中语也。事备谢康乐《山居记》。会贞按：谢灵运，晋时袭爵康乐县公，宋武帝受禅，降封康乐侯，世称谢康乐。移籍会稽，修营别业，傍山带江，尽幽居之美，作《山居赋》并自注以言其事。详见本传。灵运山居在今嵊县北五十里石门山。浦阳江自嶀山东北，径太康湖，车骑将军谢
玄田居所在。朱《笺》曰：《会稽志》引《水经注》作谢玄旧居。会贞按：谢玄，灵运祖也。《灵运传》父、祖葬始宁县，并有故宅及墅。《一统志》谢玄故宅，在上虞县西南四十里，其地有车骑山，相近有太康湖。右滨长江，左傍连山，会贞按：下云东出趣山，则山在湖之东，盖南向以东为左也。平陵修通，澄湖远镜。于江曲起楼，楼侧悉是桐梓，森耸可爱，居民号为桐亭楼，楼两面临江，尽升眺之趣。芦人渔子，泛滥满焉。湖中筑路，东出趣山，戴改趣作趋。会贞按：趣与趋通。路甚平直。山中有三精舍，高甍凌虚，垂檐带空，俯眺平林，烟杳在下，朱《笺》曰：《会稽志》引此作俯眺平烟，杳然在下。水陆宁晏，足为避地之乡矣。江有琵琶圻，会贞按：《名胜志》引《十道志》，浦阳江有琶琵圻。又引宋铚《东山记》，山西有谢灵运别墅，又西为西小江，有琵琶圻，在今上虞县西南。圻有古 堕水，甓有隐起字云：筮吉龟凶，八百年，落江中。谢灵运取甓诣京，咸传观焉。乃如龟繇，故知 已八百年矣。会贞按：《御览》五百五十九引《舆地志》，记此事至传观句同。由宋初逆推年数，则是周时 。
浦阳江又东北径始宁县西，本上虞之南乡也。汉顺帝永建四年，阳羡周嘉上书，始分之。旧治水西，常有波潮之患。朱潮讹作湖，戴、赵改。守敬按：《名胜志》此引作荡，亦
非。晋中兴之初，治今处。守敬按：《御览》八十一引《风土记》，始宁，上虞南乡也。《宋志》始宁令，何承天《志》汉末，分上虞立。又引贺《续会稽记》顺帝永建四年，分上虞南乡立。后汉属会稽郡，吴、晋、宋、齐、梁因。旧治在今上虞县三界镇，后东徙，在今县西南五十里。县下有小江，源出●山，谓之●浦，径县下西流注于浦阳茠山，下注此浦。会贞按：《山居赋》休、周分表。原《注》称休山，休乃茠之省。浦阳茠山，谓山在浦之北，下山阴浦，则谓浦在山之北也。浦西通山阴浦而达于江。会贞按：水在今县西南。江广百丈，朱《笺》曰：宋本作江广百丈，黄本作江广一百固误，吴改作百里亦非也。守敬按：残宋本作江广一百，与《笺》所称宋本异。吴本但有里字，上作墨钉，与《笺》云不合。赵琦美校改一里，戴、赵作百丈。狭处二百步，高山带江，重荫被水，江阅渔商，川交樵隐，故桂棹兰 ，望景争途。江南有故城，太尉刘牢之讨孙恩所筑也。全云：按刘牢之终于镇北将军，其讨孙恩时，为会稽五部都督，非太尉。会贞按：《晋书 刘牢之传》孙恩入会稽，牢之东征，屯上虞，即此城也。在今上虞县西南。江水东径上虞县南，守敬按：秦县[《名胜志》。]属会稽郡，两汉、吴、晋、宋、齐、梁因。在今上虞县西北。王莽之会稽也。朱王上有至字，戴、赵删。本司盐都尉治也，戴删也字。地名虞宾。守敬按：《名胜志》引旧《经》同。《御览》八十一引《风土记》作虞滨，路史《国名纪》丙引此亦作虞滨。《晋太康地记》曰：舜避丹朱
于此，故以名县，百官从之，故县北有百官桥。守敬按：《晋志》上虞，舜避丹朱于此，本《太康地记》。《寰宇记》，虞山在余姚县西三十里。《太康志》，舜避丹朱于此。又称《地志》云，舜桥，舜避丹朱于此，百官候之，故亦名百官桥。亦云：禹与诸侯会事讫，因相虞乐，故曰上虞。赵云：按《释名》曰：吴，虞也，封泰伯于此，以虞其志。即虞乐之义。古娱、虞通用也。会贞按：《舆地纪胜》称《图经》引《十三州志》，禹与诸侯会计，因相虞乐于此，故曰上虞。此会下当有计字。二说不同，未详孰是？会贞按：钱坫曰，周处以余姚为舜支庶所封，上虞当亦因此而涉其称耳，则又一说也。县南有兰风山，会贞按：《名胜志》上虞县西北二十五里，有兰芎山，即兰风山。今在上虞县西北二十八里。山少木多石，驿路带山傍江，路边皆作栏干。山有三岭，枕带长江，苕苕孤危，望之若倾。缘山之路，下临大川，皆作飞阁栏干，乘之而渡，谓此三岭为三石头。会贞按：《宋书 王弘之传》上虞江有一处，名三石头。丹阳葛洪遯戴改遁。世居之，基井存焉。会贞按：《晋书 葛洪传》不载此事。《寰宇记》引《会稽录》昔葛玄隐于兰芎山，后仙去。似此当作葛玄。然《御览》四十七引孔灵符《会稽记》上虞县有龙头山， 顶盘石广丈余，葛洪学仙坐其上。龙头山去兰风仅五里。又玄为洪从祖，洪就玄弟子郑隐学，得其法。《寰宇记》引《舆地志》以兰风湖为葛洪所栖隐处，盖玄先居兰芎山，洪亦尝居之乎？琅邪王方平守敬按：《宋书 
王弘之传》字方平。性好山水，又爰朱作爱，《笺》曰：旧本作爰。戴、赵改爰。宅兰风，垂钓于此，守敬按：本传，垂纶在三石头，此字承上条言。以永终朝。朱永作咏，戴、赵改。行者过之，不识，问曰：卖鱼师，得鱼卖否？方平答曰：钓亦不得，得复不卖。守敬按：见本传，文稍有增损。亦谓是水为上虞江。会贞按：上虞江见《论衡 书虚》篇。又《初学记》六，凡江带县，因以为名，则有上虞江。《元和志》，上虞江在上虞县西二十八里。县之东郭外有渔浦湖，守敬按：《寰宇记》余姚县渔浦湖，《舆地志》云，舜渔处。上虞与余姚接壤也。考舜渔雷泽见《瓠子河》篇，舜渔濩泽，见《沁水》篇，此又一说，盖因《风土记》舜生姚邱之说而傅会之中有大独小独二山。又有覆舟山。覆舟山下有渔浦王庙。庙今移入里山。此朱作北，《笺》曰：一作此。赵仍，戴改。守敬按：残宋本，明钞本并作此。三山孤立水中。守敬按：渔浦湖即上陂湖[上陂见下。]《上虞县志》谓中有三山，弓家山、印禄山、佛迹山也。则是大独、小独、覆舟之变名矣。湖外有青山、黄山、泽兰山，重岫迭岭，参差入云。泽兰山头有深潭，山影临水，水色青绿。山中有诸坞，守敬按：坞，小障也。有石楗一所，守敬按：《史记 河渠书》，下淇园之竹以为楗。《集解》引如淳曰，树竹塞水决之口，以草塞其里，乃以土填之，有石，以石为之。右临白马潭。潭之深无底，传云创湖之始，边塘屡崩，百姓以白马祭之，因以名水。守敬按：《名胜志》，夏盖
湖南有白马湖，刱自东汉，周四十五里。是湖甚大，此潭特指其一处言之耳。《志》云，相传县令周鹏举出守雁门，思此景物，乘白驹泛舟，溺于湖。白马之名本此。又称创湖之始云云，盖见闻异辞也。湖之南，即江津也。江南有上塘、阳中二里。朱二讹作三，戴、赵改。隔在湖南，常有水患。太守孔灵符守敬按：孔灵符，《宋书》附其父《季恭传》，自丹阳尹，出为会稽太守。遏蜂山前湖以为埭。守敬按：埭，以土堰水也。埭下开渎，直指南津。又作水楗二所，以舍此江，得无淹溃之害。县东有龙头山，守敬按：《名胜志》，龙头山一名龙山，西瞰曹娥江，在今上虞县西北三十里。山崖之间有石井，守敬按：《上虞县志》，崖闲有泉，清莹如玉，曰龙头山井。冬夏常冽清泉，守敬按：《图书集成》引作清泉常冽，非也。此本《诗 小雅》，有洌氿泉。南带长江，东连上陂。守敬按：《名胜志》夏盖湖南，白马湖西，有上妃湖， 于东汉，周三十五里。《水经注》谓之上陂湖。《唐地理志》，上虞西北有任屿湖。又《会稽志》有谢陂湖，皆上陂之别名也。按自元末，湖为豪 所侵，今四望平畴，支流如浅矣。江之道南有《曹娥碑》。守敬按：《后汉书 曹娥传》，元嘉元年县长度尚，改葬娥于江南道傍，为立碑。《寰宇记》，碑在上虞县水滨。《宝刻丛编》引《会稽志》，在会稽县东南七十二里。岁久字多讹缺，景德中重立。娥父旴，守敬按：黄本作旴，守敬按：残宋本、明钞本并作盱。考碑作盱，《后汉书》及《世说 注》中、《舆地纪胜》引《会稽典录》并同。当以盱为是。迎涛
溺死，娥时年十四，哀父尸不得，朱作测，《笺》曰：宋本作得。戴、赵改。乃号涌江介，因解衣投水，祝守敬按：残宋本、明钞本作 ，朱从吴本作祝， 、祝通。曰：若值父尸，衣当沈。若不值，衣当浮。裁落更沈，娥遂于沈处赴水而死。县令度尚，使外甥邯郸子礼为碑文，以彰孝烈。守敬按：《后汉书 注》引《典录》外甥作弟子，云，邯郸淳，字子礼，有异才，尚使为碑文，操笔而成，无所点定。碑载《古文苑》八，《魏志 王粲传 注》引《魏略》淳字子叔，异。江滨有马目山，洪涛一上，波隐是山，势沦嵊亭，间历数县，行者难之。会贞按：马目山当在今上虞县西北，曹娥江口滨海处。洪涛届时 涌，荡荡怀山，故隐而不见。嵊山下有亭，见上，此谓潮流由江逆上，自上虞过始宁直达剡县之嵊亭也。县东北上，亦有孝子杨威母墓。赵无上字。会贞按：《图书集成》杨威母墓，今不知何所，当在上虞县北。威少失父，事母至孝，常会贞按：残宋本作尝。与母入山采薪，会贞按：朱从黄本、吴本作薪。守敬按：残宋本、明钞本作旅。王国维曰，《后汉书 光武纪》野谷旅生，《注》，旅，寄也，不因播种而生，故曰旅。今字书作稆，音吕。又《献帝纪》尚书郎以下，自出采 ，《注》引《埤苍》曰，稆自生也。 与稆同。此云采旅，语本蔚宗也。为虎所逼，自计不能御，于是抱母，且号且行，虎见其情，遂弭朱作佴，《笺》曰：旧本作弭。戴、赵改弭。会贞按：残宋本、明钞本作弭。耳而去。自赵作是。非诚贯精微，孰能理
感于英兽矣。又有 渎，破山导源，注于胥江。守敬按：全本以又有吴渎以下十二字移前浙江北合诏息湖上，疑当从之。上虞江东径周市而注永兴。《地理志》曰：戴作云。县有仇亭，柯水东入海。仇亭在县之东北一十里江北，守敬按：亭当在今会稽县东。柯水疑即江也。守敬按：钱坫说同。又东北径永兴县东朱无县字，戴、赵增。与浙江合，谓之浦阳江。《地理志》又云：县有萧山，[三九]守敬按：《寰宇记》萧山在萧山县西一里，晋许询尝登此山，凭林构室。即今县治西。潘水所出，东入海。赵云：按刘昭《郡国志补注》引《魏都赋 注》作潜水，刘良《注》作瀵水，皆潘字之误。守敬按：《郡国志 注》，魏都当作吴都，赵氏失纠，是刘逵《注》，赵称刘良，亦非。又疑是浦阳江之别名也，[四〇]自外无水以应之。全云：浦阳江水，发源义乌，分于诸暨，是为曹娥、钱清二口，其自义乌山南出者，道由蒿坝，所谓东小江也。下流斯为曹娥。其自山北出者，道由义桥，所谓西小江也。下流斯为钱清。考浦阳之名，汉时所未有，故班《志》不录。然《志》于浦阳东道之水，则曰柯水，而系之上虞，即曹娥也。西道之水、则有潘水，而系之余暨，即钱清也。《续志》有潘水而失柯水，至韦昭始以浦阳为三江之一。六朝时，合曹娥、钱清二江，总曰浦阳。故谢康乐《山居赋》所云，皆指曹娥。而《南史》争战之地，则皆在钱清。历唐五代作志乘者，尚无曹娥、钱清之名。故《九域志》以曹娥镇属会稽，钱清镇属山阴可证也。道元注《水经》，以上虞江称曹娥，而钱清则否，是知曹娥为浦阳江经流无疑矣。观《南史》浦阳江南北各有埭司，以稽察行旅。胡梅 曰，浦阳江南津埭，即
今之梁湖堰，北津埭，即今之曹娥堰，与西陵埭、柳浦埭称四埭。六朝官制班班，足与水道相证明。盖浦阳之水东行者，当埭堰未兴之日，直自余姚达于句章之境，非犹夫今之曹娥也。道元言之不明，遂启后人之疑。守敬按：《方舆纪要》浦阳江出浦江县，东北流至山阴县南，分为二支，一西北至绍兴府西五十里之钱清镇，名钱清江，是钱清江即浦阳江也；一自山阴县东南，东与嵊县剡溪之下流合，经府东九十锡二里之曹娥庙，为曹娥江，是曹娥江亦浦阳江分流所汇也。郦氏以曹娥江当浦阳良是，惟谓上流自诸暨东南，径剡县不合耳，据此《注》，全氏以曹娥为浦阳江经流，至确。顾氏谓分流所汇，微误。至今浦阳江自浦江县北入钱塘江，则又近时之变迁也。
浙江又东注于海。守敬按：今率水自休宁县东流，经歙县，曰新安江。又经淳安县、寿昌县、建德县，又东北曰富春江。经桐庐县、新城县、富阳县，又东北曰钱塘江。经钱塘县、萧山县，至海宁州南入于海。故《山海经》曰：浙江在其东，在闽西北入海。戴以在其东三字为衍而删之。守敬按：《海内东经》有此三字。郝懿行曰，其字疑讹。据《寰宇记》引作蛮，[四一]郭《注》，黟即歙也，黟亦引作蛮。以《地理志》、《说文》证之，当是也。径删失之武断。韦昭以松江、浙江、浦阳江为三江。守敬按：《吴志》本传作韦曜。裴《注》本名昭，史为晋讳改。《越语 注》浙江作钱塘。《史记 夏本纪 索隐》引韦昭亦作钱塘江。浙江于余暨东合浦阳江，是言浙江，已包浦阳，不得分而为二。而岷江正环吴之境，不得独遗之。《沔水注》引郭璞曰，三江者，岷江、松江、浙江也。故胡渭云，以此当《国语》之三江，则长于韦矣。郦氏但取浦阳江之名，未遑计及此也。
斤江水出交址龙编县，东北至郁林领方县东，注于郁。戴云：按《汉书》作斤员水。会贞按：朱作斤江，误。守敬按：残宋本、明钞本并作斤南，是也。《汉志》作斤员，亦非。详见《温水》篇。又朱址作趾，全、赵同，戴作址。按黄本作址，与《江水》、《叶榆》等篇同。龙编县见《叶榆》篇。《汉志》临尘有斤员水，领方斤员水入郁。《温水经》云，郁水东至领方县东，与斤南水合。《注》临尘县有斤员水，径临尘东，入领方县，流注郁水。均与此篇《经》、《注》互见。今水曰丽江，源出交趾广源州，东流入广西，经龙州厅、崇 县、新宁州，至宣化县西，为左江。合左江即所谓注郁也。
《地理志》云：径临尘县至领方县，注于郁。
容容、
夜、
●、会贞按：字书无此字。
湛、
乘、
牛渚、
须无、
无濡、
营进、
皇无、
地零、
侵离朱作黎，赵同，戴改。会贞按：黄本、吴本作黎。残宋本、明钞本作离。考《禹贡》之合黎，《水经 山水泽地》作合离，犹《吴志》之黎斐，《文选 辨亡论》又作离斐。盖离、黎音同通假。乃胡渭谓《十六国春秋》吕光遣吕纂讨段业，战于合离，离为黎之误，非也。《经》则本《汉志》作侵离。朱自容容下为一条，赵同，戴改。
侵离水出广州晋兴郡，郡以太康中分郁林置。会贞按：《晋志》元年，分郁林，立晋兴郡。《宋志》晋元帝太兴元年分立，异。郡治晋兴县，今宣化县治。东至临尘，朱东讹作得，赵改行，戴改东。入郁。赵云：按《汉志》郁林郡临尘县下云，又有侵离水，行七百里。亦见《温水注》，云径临尘入领方，注郁。会贞按：《注》侵离水出晋兴郡，就当时之郡言也。临尘，吴时已省。至临尘入郁，就《汉志》为说也。今曰明江，源出上思州，西南流经宁明州，又北，合龙江为尘江，又东合右江，即所谓入郁也。
无会、
重濑、
夫省、
无变赵云：按无变见《温水注》。
由蒲、
王都、
融、
勇外朱自无会至此为一条，赵同，戴改。
此皆出日南郡西，东入于海。朱重一东字，戴、赵删。又此十一字朱讹作《经》，全、赵同。戴改云：今考《经》文，总上二十水见于后，此乃《注》文体例。又朱《笺》曰：汉《地理志》，日南郡有小水十六， 行三千一百八十里，属交州。此无会诸水，盖十六水之名也。容容水在南垂，名之，以次转北也。
右二十水，从江已南，至日南郡也。朱二十作三十，又此十三字作《注》。赵云：按自容容以下，文义难晓。今以双字数之，得十七水耳。而《注》云三十水，岂有脱文耶？《汉志》日南郡下云，有小水十
六， 行三千一百八十里，属交州。稍为近之。全三作二，仍作《注》，云：《汉志》日南郡西卷县下云，水入海，则西卷亦水名。西卷水见《温水注》。戴改二十，改作《注》，云：考《经》文后云，右《禹贡》山水泽地所在，凡六十。体例与此同，今改正。
《禹贡锥指》曰：弱水，《经》不言所出，桑钦以为出张掖删丹县。郑康成曰：众水东流，此独西流。而《水经注》无之，其所经与所入，不可得而详也。一清按：《史记 索隐》曰：《水经》曰：弱水出张掖删丹县，西北至酒泉会水县入合黎山腹。《汉志》张掖郡删丹县，桑钦以为导弱水自此西至酒泉合黎，即是小司马所引之文。是唐时尚有《弱水》篇，今本尽失之耳。张守节《正义》亦云：合黎水出临松县东，而北流径张掖故城下，又北流至县北二十三里，合弱水。弱水自合黎山折而北流，径沙碛之西，入居延泽，行千五百里。又《汉志》金城郡临羌县下云：有弱水。《说文》曰：弱水自张掖删丹西，至酒泉合黎，余波入于流沙。观此则弱水之源委，约略可得矣。又曰：山也，或曰弱水之所出。《十六国春秋》乞伏札子击吐谷浑，觅地于弱水西。《元和志》弱水在删丹县南山下。《括地志》兰门山一名穷
石，在删丹县西南七十里。《离骚》夕次于穷石。《淮南子》弱水出穷石山是也。《隋书 地理志》删丹县有祀山、弱水。胡渭曰：疑即字之误。《寰宇记》曰：合黎水一名羌谷，鲜水，一名覆袁水，亦名张掖河，南自吐谷浑界流入。《禹贡》导弱水至于合黎。孔安国云：合黎，水名，在流沙东。即谓此也。详《河水》篇第二篇《注》中。
《禹贡锥指》曰：《传》云：黑水自北而南，经三危，过梁州，入南海。《正义》云：《地理志》，益州郡计在蜀郡西南三千余里，故滇王国也。武帝元封二年，始开为郡。郡内有滇池县。县有黑水祠。[四二]止言有祠，不知水之所在。郑云：今中国无也。《传》之此言，顺《经》文耳。案郦道元《水经》黑水出张掖鸡山，南流至炖煌，过三危山，南流入于南海。然张掖、炖煌， 在河北，所以黑水得越河入南海者，自积石以西，皆多伏流，故黑水得越而南也。渭案：滇池所祠之黑水，即金沙江，与雍州无涉。《山海经》曰：灌湘之山，又东五百里曰鸡山，黑水出焉，而南流注于海。鸡山不知在何郡？郭璞无注。而孔《疏》引《水经》以为出张掖之鸡山，检今本无此文，盖其书有散逸耳。《太平御览》引《张掖
记》曰：黑水出县界鸡山，亦名玄圃。昔有娀氏女简狄，浴于玄丘之水，即黑水也。据此则鸡山当在甘州张掖县界，汉为●得县地。今陕西甘州卫西，有张掖河，即古羌谷水，出羌中北流，至卫西为张掖河，合弱水，东北入居延海，俗谓之黑河。此水 不经三危入南海，安得以此为《禹贡》之黑水耶？《山海经》明言南流注于海，必非东北入居延之张掖河，其鸡山恐亦不在县界也。又曰：夏、殷之衰，雍州西北境皆为戎、翟所据。及周室东迁，旧都八百里之地，悉弃以予秦。秦染夷俗，诸侯摈之，不与中国会盟。輶轩之使，莫有过而问焉。 三危西裔之区乎？故屈原《天问》曰：黑水玄趾，三危安在？盖自战国时，此地之山川，已与昆仑弱水，同其渺茫，仅得之传闻而无从目验矣。秦火之后，载籍沦亡。汉兴，治《尚书》者，不能言黑水、三危之所在。武帝通西域，玉门、阳关之外，使者往来数十辈，不闻涉大川而西，可以当古之黑水者。故班《志》张掖、酒泉、炖煌郡下， 无其文。司马彪亦无可言。至郦道元始云：黑水出张掖鸡山，而其所谓南流至炖煌过三危入南海，亦不过顺《经》为义，与他水历 所过之郡县者，详略相去远矣。故杜佑云：道元注《水经》，锐意寻
讨，亦不能知黑水所经之处。唐初，魏王泰《括地志》云：黑水出伊吾县北。此与张掖鸡山，未知孰是？然其所谓南流绝三危者，竟亦不可复寻。禹治黑水，不若治河之详。自屈原已不能知，而 伏生辈乎？自古文《尚书》家，已不能知，而况班固、司马彪、郦道元、魏王泰诸人乎？至若樊绰、程大昌、金履祥、李元阳等，纷纷辨论，系风捕影，了无所得，徒献笑于后人而已！
嵩高为中岳，在颍川阳城县西北。守敬按：嵩高句，《尔雅 释山》文，下泰山、霍山、华山、恒山同。《汉志》颍川郡 高县太室山是为中岳。后汉省 高，入阳城，故《续汉志》颍川阳城有嵩高山。在今登封县北。
《春秋说题辞》曰：阴含阳，故石凝为山。守敬按：《古微书》引同。《国语》曰：禹封九山，山，土之聚也。守敬按：《周语》下太子晋曰，山，土之聚也。又曰，禹封崇九山。此合引之。《尔雅》曰：山大而高曰崧。守敬按：《释山》文，无曰字。《释文》崧又作嵩。《释名》云，山大而高曰嵩。合而言之为崧高，分而名之为二室，西南为少室，东北为太室。戴二为字 作有。守敬按：残宋本、明钞本作有太室、为少室。黄本、吴本 作为。《淮南 墬形训 注》，少室、太室，崧高之别名。《类聚》七引戴延之《西征记》，嵩高山，岩中也。东谓太室，西谓少室，嵩高，总名也。
《嵩高山记》会贞按：《初学记》五屡引卢元明《嵩山记》，《寰宇记 河南道》亦一引之，此是卢作。曰：山下岩中有一石室，云有自然经书，自然饮食。会贞按：非也。《类聚》六十二、《御览》八百四十九引《嵩高山记》此条，有此四字，今增。又云：山有玉女台，言汉武帝见三仙玉女，朱脱此四字，戴同。赵谓见字上下有脱文，增作尝见之。会贞按：《御览》一百七十八引《嵩高山记》同。《书钞》一百四十二引稍略。因以名台。朱《笺》曰：《纪异志》，嵩山有玉女捣帛石，立秋前一日中夜，常闻杵声。」
泰山为东岳，在泰山博县西北。守敬按：《汉志》泰山郡博县岱山在西北。岱、泰字古通用。后汉魏县属泰山同。在今泰安县北五里。
岱宗也，守敬按：《书 舜典》，至于岱宗。孔《传》，岱宗，泰山，为四岳所宗。王者封禅于其山，示增高也。有金策玉检之事焉。朱《笺》曰：应劭《汉书 注》云，王者，功成治定，告成功于天，登封泰山，刻石记号，有金策、石函、金泥玉检之封焉。守敬按：此《武帝纪》颜《注》引孟康说，朱氏误为应劭。应云，封于其上，示增高也。则郦所本，此封禅于其山，当封于其上之误。
霍山为南岳，在庐江 县西南。守敬按：《汉志》庐江郡灊县天柱山在南。《尔雅》郭《注》，霍山即天柱山。[四三]《续汉志》作潜，属庐江同。山在今霍山县西北五里。
天柱山也。《尔雅》云：大山宫小山为霍。朱为作曰，赵同，戴改。守敬按：残宋本、明钞本作为。《释山》原文作大山宫小山霍，黄本同。《开山图》曰：其山上侵神气，下固穷泉。全云：按《禹贡》不志霍山，盖以五岳而类及之。赵云：按下又出衡山，则《禹贡》荆州之山为南岳也。此因汉武帝改祀而特记之。守敬按：郝懿行曰，《风俗通》衡山一名霍山，其说是也。《诗 崧高 正义》引孙炎以霍山为误，当作衡山。二说虽不同，要其大意，皆以南岳为指衡山。郭氏不从，而以霍山为指天柱。《诗》及《左 昭四年 正义》引郭《注》，霍山今在庐江 县，潜水出焉。别名天柱山。汉武帝以衡山辽旷，故移其神于此。今其土俗人皆呼之为南岳。南岳本自以两山为名，非从近来也。而学者多以霍山不得为南岳，又言从武帝始乃言之，即如此言，为武帝在《尔雅》之前乎？斯不然也。此盖郭《音义》之文，虽本《尔雅》，以天柱为霍山，但《尔雅》之霍山本谓衡山，不谓天柱，自汉武移岳祠于天柱，而后彼土俗人皆呼之为南岳，此说甚明。可知天柱无妨亦名霍山，而不得冒南岳之名，郭为误据。乃孔颖达不主应劭而驳孙炎，反以郭说为然，谬矣。审如其说，亦止为汉武之南岳而不得为《尔雅》之南岳矣，近洪颐轩着《霍山为南岳解》，深明此义。
华山为西岳，在弘农华阴县西南。会贞按：《汉志》京兆尹华阴，太华山在南。后汉、魏县属弘农，在今华阴县南十里。
古文之敦物山也。朱敦作惇，《笺》曰：《汉书》云，惇物山，垂山也。岂垂、华字相乱耶？赵云：按《汉志》右扶风武功县下云，垂山，古文以为惇物。非华山也。道元误引。会贞按：当作敦物，说见下。
《经》明言敦物在扶风武功县西南，郦氏安得以华山为敦物？此《注》当是后人因《汉志》讹文而妄加。《史记 夏本纪 索隐》引《志》作华山，古文以为敦物可证。[四四]《括地志》误同。
雷首山在河东蒲 县东南。会贞按：《汉志》，河东郡蒲反雷首山在南。《续汉志》作蒲 ，属河东同。《史记 夏本纪 索隐》南作东南。后汉、魏县属河东同山，在今永济县南。
砥柱山在河东大阳县东河中。会贞按：《禹贡》作底，《史记 夏本纪》作砥。又朱无山字，赵同，戴有山字。按残宋本、明钞本有山字。孔《传》，底柱，山名。在河水中，若柱。两汉、魏并属河东。《索隐》引此县东作县南，山在今陕州东北四十里。
王屋山在河东垣县东北也。朱垣下衍曲字，赵据两《汉》、《晋志》删，戴删同。会贞按：《汉志》河东郡垣，《禹贡》王屋山在东北。后汉县属河东同，在今垣曲县东北一百里。赵自雷首下连为一条，与各本异，误。
昔黄帝受丹诀于是山也。会贞按：《抱朴子 极言》篇，黄帝陟王屋而受丹经。
太行山在河内野王县西北。守敬按：《漢志》河內郡 [古文野字。]王太行山在西北。后汉、魏县属河内同。在今河内县北二十里。
王烈得石髓处也。朱《笺》曰：《神仙传》，王烈，字长休，邯郸人。尝之太行山，见山破石裂数百丈，两畔皆青石，石中一穴，有青泥流出如髓，烈取泥试丸之，须臾成石，嚼之，气如粳米饭，用携少许示嵇
叔夜。守敬按：亦略见《晋书 嵇康传》。
恒山为北岳，在中山上曲阳县西北。守敬按：《汉志》常山郡上曲阳恒山，北岳[原误谷。]在西北。[四五]后汉、魏县改属中山。山在今曲阳县西北。
碣石山在辽西临渝县南水中也。赵云：《禹贡锥指》曰，《汉志》右北平骊成县下云，大碣石山在县西南，莽曰碣石。辽西郡絫县下云，有碣石水南入官，不言有山也。及文颖注《武纪》曰，碣石在辽西絫县。絫县今罢，入临渝，此石着海旁。颖字叔良，南阳人，为荆州从事，谓此山临渝之孤石，与班固异。自颖始。《水经》有魏、晋闲人所附益。故亦云碣石在临渝。《后汉志》无骊成，刘昭《补注》遂于临渝言碣石。会贞按：《水经》魏初人作，赵尚未见及。赵自恒山下连为一条，与残宋本同。戴改。
大禹凿其石，守敬按：《汉书 沟洫志》昔大禹治水，破碣石。夹右而纳河，朱夹右讹作右夹，赵据《禹贡》校乙，戴乙同。秦始皇、汉武帝皆尝登之。守敬按：《史记 秦始皇本纪》三十二年，之碣石，刻碣石门。《汉志 武帝纪》，元封元年，东 海上，至碣石。《濡水》篇末 其事。海水西侵，岁月逾甚，而苞其山，故言水中矣。守敬按：详见《河水》篇末。
析城山在河东濩泽县西南。守敬按：《汉志》河东郡濩泽，《禹贡》析城山在西南。后汉、魏县属河东同。在今阳城县西。
太岳山在河东永安县。守敬按：《汉志》河东郡彘，霍太山在东。《分水注》，霍太山即太岳山，《禹
贡》所谓岳阳也。后汉改县曰永安，仍属河东同。在今霍州东南十五里。
壶口山在河东北屈县东南。守敬按：《汉志》河东郡北屈，《禹贡》壶口山在东南。后汉、魏初县属河东同。在今吉州东南。
龙门山在河东皮氏县西。守敬按：《汉志》左冯翊夏阳，《禹贡》龙门山在北。此言在河东皮氏西，盖龙门东西对峙，各指一面言之，在今韩城县东北，河津县西北，黄河两岸。
梁山在冯翊夏阳县西北河上。守敬按：《汉志》左冯翊夏阳，《禹贡》梁山在西北。《公羊传》梁山，河上之山也。后汉、魏县属冯翊同。在今韩城县西。
荆山在冯翊怀德县南。守敬按：《汉志》左冯翊里[古怀字。]德《禹贡》北条荆山在南。后汉县属冯翊同。山在今朝邑县南。
岐山在扶风美阳县西北。守敬按：《汉志》右扶风美阳，《禹贡》岐山在西北。后汉、魏县属扶风同。山在今岐山县东北。
  </div>
  <div class="pagination">
   <a href="水经注疏_page74.html">
    上一页
   </a>
   <span>
    ...
   </span>
   <a href="水经注疏_page70.html">
    70
   </a>
   <a href="水经注疏_page71.html">
    71
   </a>
   <a href="水经注疏_page72.html">
    72
   </a>
   <a href="水经注疏_page73.html">
    73
   </a>
   <a href="水经注疏_page74.html">
    74
   </a>
   <span class="current-page">
    75
   </span>
   <a href="水经注疏_page76.html">
    76
   </a>
   <a href="水经注疏_page77.html">
    77
   </a>
   <a href="水经注疏_page76.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
