<!DOCTYPE html>
<html>
 <head>
  <meta charset="utf-8"/>
  <title>
   华阳国志 - 第 59 页/共 87 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   华阳国志 - 第 59 页/共 87 页
  </h1>
  <div class="content">
   子游师生，谗巧所倾。　张猛，字子游，骞孙也，师事光禄勋周堪；以光禄大夫，给事中，侍元帝。帝当庙祭，济渭、欲御楼船。御史大夫薛广德当车，免冠：此下省言字。「乞颈血污车轮，陛下不得庙祭矣。」帝色元丰与廖、浙本作色。钱、刘、李、《函》本作以。张、吴、何、王、石本并无色、以字。不悦。猛进曰：「主圣则臣直。今乘船危，就桥安。圣主不乘危，故大夫言之。」帝曰：「晓人不当如是也。」读如耶，《汉书》作邪。顾观光曰：「原作耶，二字古通。」后与周堪俱以忠张、吴、何、王、石本误作中。正为幸臣弘恭、石显所谮毁，乍出乍征。堪平和。猛卒自杀。 


　　王孙养性，矫葬厉生。　杨王孙，成固人也。治黄老。家累千金，厚自奉养。临终，告其子曰：「我死，裸葬，以复吾真。但为布囊盛尸，入地七尺，《函海》注云：「李本误大。惠校改尺。」既下，从足脱之，以身亲土。」其子不忍，见王孙友人祈侯。〔祈侯书〕谏之。依《汉书》卷六十七《王孙传》补三字。王孙曰：「厚葬，无益死者也。夫僤元丰本作惮。钱、刘、李本作殚。他各本作僤。财送死，今日入，明日发，此真无异暴骸中原。《汉书》文作中野。裹以币帛，隔以棺，廖本作，他各本作椁。含张、吴、何、《函》、王、石本作唅。以珠玉，后腐朽，乃得归土。不可。故吾欲早就真宅。」祈侯无以易。卒葬，如其言。《汉书》臝葬，此作。裸字通。


　　司徒监读如鉴。使，术畅思精；屡登上司，七政是经。　李合，字孟节，南郑人也。少明经术，为郡候吏。和帝此下，各本有遣字。元丰与廖本无。〔遣〕使者二人，微行至蜀，《后汉书合传》云「
和帝即位」遣。宿合候舍，合为出酒夜饮。露坐。合问曰：「君来时，宁知二使何日发，来耶？」二人怪问之。合指星言曰：「有二使星入益部。」后一人为汉中太守，命为功曹。察孝，张、吴、何、王、石本有廉字。元丰、钱、刘、李、《函》、廖本无。遂驰名。为尚书郎。徙左丞。稍迁至尚书仆射，尚书令。拜司空。又进司徒。清公直亮，当世称名。顺帝世薨。


　　炎精下钱写作不。颓，朱明不扬。元丰与刘本作阳。太尉謇谔，任国救钱、《函》本作拔。荒。濯日旸谷，将升钱、《函》本作外。扶桑。恶直丑正，汉道遂丧。　李固，字子坚，合子也。阳嘉张、吴、何、王、石本作喜。三年，以对策忠亢拜议郎。大将军梁商，后父也，表为从事中郎，授荆州刺史。直旧各本皆作值。廖本作直。州部有乱。至州，先友其钱、《函》本无其字。贤者南阳郑叔躬、宋孝节，零陵支宜钱、刘、李、《函》与张、吴、何、王、石本作宣。元丰与廖、浙本作宜。雅，表荐长沙、桂阳太守赵历、【卒】〔辛〕廖本注云：「当作辛。」兹依之。巳，奏免江夏、南〔阳〕、〔南〕郡太守孔畴、高赐、为昆此下各本有旧校小注「为昆疑误」四字。又上文旧各本脱南阳郡。顾广圻校稿云：「当脱阳南二字。盖江夏太守，孔畴也。南阳太守，高赐也。南郡太守，为昆也。固奏南阳太守高赐等，见《后汉书》本传。《风俗通》云：汉有南郡太守为昆。见《广韵》为字下。旧校云：为昆疑误，非也。癸酉。」张、吴、何、王、石径删为昆二字。廖本因顾校稿作小注云：「南下当脱阳南二字。南阳太守高赐也。见《后汉书固传》。」旧校四字下云：「按为姓、昆名。南郡太守也。见《广韵》为字下，引《风俗通》云：汉有南郡太守为昆。旧校失之远矣。」剽用顾广圻氏创见，改换面目，攘为自出。当揭。等。州土自然安静。徙太钱、刘、李本作泰。山太守，克宁元丰本无宁字。盗贼。入为将作大匠。多致海内名士。南阳樊英、江夏黄琼、广汉杨【厚】〔序、〕字当作序，说在《广汉士女赞注》。此厚字，宋人依《后汉书》改也。会稽贺纯、【光禄周举、侍中杜乔】八字疑后人依《后汉书》增。二人因固疏称迁官，与本注「皆蒙征聘」不合。陈留杨元丰本作阳。伦、河南尹存、东平王恽、陈国何临、清河房植等，皆蒙征聘。转大司农。顺帝崩，太后临朝，拜太尉，与后原省太字。弟大将军梁冀、太傅赵峻并录尚书。冲帝崩时，徐、扬有盗贼，太后欲不发丧，须召诸王至。固争不可。〔又〕言：「国家多难，宜立长君。」太后欲专权，乃立乐安王为【质】旧各本有，当衍。帝。质帝元丰本不重质帝二字。崩，太后复与【梁】冀谋所立。固与司徒南郡胡广、司空蜀郡赵戒书与冀，引周勃、霍光立文、宣以安汉之荣，钱、刘、张、吴、何、李、《函》、王、卢、石本并作策。元丰与廖、浙本作荣。阎、邓废立之祸，言：「国统三绝，期运厄会，兴崩之渐，在斯一举。宜求贤王，亲近，不可寝嘿也。」冀得书，召公卿、列侯议所立。三公及鸿胪杜乔佥举清河王蒜。冀然之，奏御太后。中常侍曹腾私恨蒜，说冀。明日更议，广、戒从冀。固与乔必争，「蒜宜立，中兴才也。且年长，识义，必有厚将军。」冀不听。策免固、乔。岁余，取下狱；以无事，出之；京师市邑皆称千万元丰本作万。岁。冀恶其为人所善，更奏系张、吴、何、王、石本作击。之。固书与二公曰：「吾欲扶持汉室，使之比隆文、宣，何图梁将军迷谬，诸子曲从。以吉物元丰本与浙本无物字，他本有。为凶，成事元丰本作专。为败。汉家衰微，从是始矣。将军亦有不利。吾虽死，上不惭于天，下不愧于人。求义得义，死复何恨。」遂自杀。《
后汉书》本传作：「遂诛之。时年五十四。」二公得书，惟自二字，钱、刘、张、吴、何、李、《函》、王、石本作叹息。元丰、廖、浙本作惟自。流涕。士民咸哀哭之。桓帝无道，冀寻受诛。汉家遂微，政在阉宦。无不思固也。无字上当有国人或朝野二字。旧钞省。


　　元修刘、李本作修。敦重，威惠实亮。　张〔亮〕则，元丰，钱、《函》、廖、浙本无亮字。《目录》及刘、张、吴、何、李、王、石本有。下文仍无。字元修，南郑人也。為牂柯錢本作牂柯，張、吳、何、王本作牂。太守，威着南土。永昌、越嶲夷谋欲反，畏〔亮〕则，换临其郡，相谏而止。号曰卧虎。以戍狄勋迁护羌校尉。征拜扶风，又换临桂阳，皆平盗贼。巴郡板楯反，拜隆集元丰本作只。校尉，镇汉中。徙【梁】〔凉〕汉无梁州，字当作凉。州刺史。又为魏郡太守。所在称治。灵帝崩后，大将军袁绍表为长史，不就。丞相曹公拜度辽将军。


　　子雅温恭，见察文方。　赵宣，字子雅，南郑人也。出自寒微。以温良博雅，太守犍为杨文方深器异之，遂察孝廉。官至犍为太守。


　　二珪琬琰，三辰悬望。　赵瑶，字元珪，〔弟〕依《太平御览》卷二百五十八引补。琰，字稚珪，【凡七兄弟】宣子也。〔凡七兄弟，〕旧刻倒，当移正。皆以令德着闻。【瑶少有公望。】五字，当是常氏自注小字，被写入正。瑶始为缑氏，袁、赵二公相与书曰：「赵瑶在缑氏，猛虎归《北堂书钞》卷七十五引此作移。迹，百里均耳。元丰本作且，当是讹。【叔】〔升〕顾广圻校稿云：「耳当作尔，句绝。叔当作升。」廖本注同，云「〔升〕下属也」。今按，耳，闻也。隶书叔升易混。平何难。」迁扶风太守。徙蜀郡。司空张温谓之曰：「昔【弟】〔第〕元丰本作弟。五伯鱼从蜀郡为司空。扫吾第以侍足下矣。」瑶曰：「诺！」寻换广汉，卒。琰始为青州刺史，〔于厅前置大器，盛水，贵要有托书，悉投于水中，无有所报。〕依唐百川「校笺」引《北堂书钞》七十二，《艺文类聚》五十文补。顾观光更参校《太平御览》二百五十八引文，补云：「有贵要属托。琰于厅前置大器盛水。发书，悉投置水中，无有所报。」又引《御览》七百五十八云：「赵琰青州刺史厅，置水瓮，得贵要之书，投于其中。」部下清肃。徙梁相。征拜尚书，不就，卒。


　　仲卿报友，行义以【理】〔礼〕元丰本作礼，他各本作理。　陈纲，字仲卿，成固人也。少与同郡张宗受学南阳，以母丧归。宗为安众刘元所杀，元丰、钱、刘、李、《函》本作煞。他各本作杀。下仍作煞。纲免丧，往复之。值元醉卧，还，须醒，乃煞之。自拘有司，会赦，免。三府并辟，举茂才。拜弘农太守。初至，有兄弟【自】〔
相〕讼，〔自〕责，引退。旧有讹夺。按文义，是有兄弟相讼。纲以教化未敦自责，讼者引退。是后无讼者。在官九年卒。天子痛惜，赐家钱四十万。


　　伯度玄元丰本作立。镜，字当作静。荣辱屑己。　李法，字伯度，南郑人也。【桓】〔和〕依《后汉书》本传改。帝时为侍中，光禄大夫，数亢张、吴、何、王、石本脱亢字，他各本有。表：「宦官太盛。椒房太重。史官记事无实录之才，虚相褒述，必为后笑。」帝怒，免为庶人。恬然，以咎失为己责。久之，征拜汝南太守，迁司隶校尉，湛然，无自得之容。


　　德公在林，悬象垂晷，钱写作咎。既冲云清，荀张仪准。　李燮，字德公，太尉固子也。父死时，二兄亦死。燮为姊所遣，随父门生王成，亡命徐州。佣酒家。酒家知非常人，以女妻之。延熹二年，梁冀诛。后【日】〔月〕元丰本倒作「日复」。浙本同。他各本皆作「
后月」字。月字是。经阳道，晕五车。事在三年，故后字当下属。史官上书：「昔有大星升汉，而西卷舌扬芒迫月，李燮别传作昴。荧惑犯帝座。则有大臣枉诛。星在西方，【大】〔太〕廖本作大，二字通，兹改。尉固应之。今晕如之，宜有赦命，录其遗嗣，以除此异。」于是下赦。燮得返旧。四府并辟。公车征议郎，与赵元珪、颍川贾伟节、荀慈明，〔南阳〕旧各本脱。当补。说详注释。张伯慎为友。伯慎为颍川太守，与慈明交相论言，伟节与焉。京师以为臧否。伯慎问赵元珪曰：「德公所言何？」元珪曰：「无言也。」伯慎追叹曰：「
当如德公。儿辈徒靡沸耳。」慈明亦寤而心变。拜【东】〔安〕平依《后汉书》作安平。相。〔国〕王元丰本有国字，无王字。钱、刘、张、吴、何、《函》、王、卢、石本并有国王二字。李增王字也。廖、浙本无国字。今按。国字误。《后汉书》云：「安平王续为张角贼所略，国家赎王得还。」可证。为黄巾所没，得出，天子复封之。燮以为不可。果败。迁京兆尹。《后汉书》作河南尹。时人为之语曰：「李德公，父不欲立帝，子不欲立王。」


　　伯台处谏，师言亢尽，末命防萌，妙睹玄揆。　陈雅，字伯台，成固人也。灵帝时为谏大夫。阉宦用事，上疏曰：「昔孝和帝与中常侍郑众谋，诛大将军窦宪。由是，宦官秉权。安帝幼冲，和熹太后兄大将军邓骘辅政。太后适崩，中常侍江京等杀骘。安帝登遐，黄门孙程又杀车骑将军阎显。孝桓帝又与中常侍单超吴、何、王、石本作起。等共诛大将军梁冀。陛下即祚，太傅陈蕃、大将军窦武、尚书令尹勋等欲诛宦官，绝其奸擅，尽忠王室，建万元丰、钱本作万。世策，机事不密，为中常侍朱瑀等所杀，此即陛下所见。今宦官强盛，威倾人主。天下钳口，莫敢言者。海内怨望。妖孽张、吴、何、王、石本作异。并作。四方兵起，万姓辛苦。陛下尚可以安，柰《函海》作奈。后嗣何？」帝不省纳，出为巴元丰本无巴字。郡太守。年七十五卒。临终，戒其子曰：「期运推之，天下将大吴本作太。乱。雄夫力钱、《函》本作立。争。无以货张、吴、何、王、石本作资。财为意。吾亡，依山薄葬。」亡〔数〕岁【余】，岁余，当作数岁，说详注释。灵帝崩，大将军何进复为黄门所杀。海内果乱，终成三国也。


　　孟度【邵】〔合〕元丰本与刘本、浙本作合。当作合，通洽。允。　阎宪，字孟度，成固人也。名知人。为绵竹令，以礼让为化，民莫敢犯。男子杜成夜行，得遗物一囊，中有张、吴、何、王、石本作布。锦二十五匹，旧各本作疋。惟钱、廖二本作匹。求其主，还之，曰：「县有明君，何敢负其化。」童谣歌曰：「阎尹《太平御览》卷四百六十五引作君。赋政，既明且昶。《御览》引无既字。去苛去辟，《御览》引作「蠲苛去碎。」动以礼让。」《御览》引无动字。迁蜀郡，吏张、吴、何、王、石本无吏字。民〔泣〕涕【泣】，旧各本皆作泣涕。惟廖本倒。当正。送之以千数。


　　季子英玮。　李历，字季子，太尉固从弟也。少修文学，性行清白，与郑康成、陈元方齐名。弱冠，拜新城令。【朝请】〔奉车〕都【督】〔尉。〕依《目录》改。


　　计君经筭。　程苞，字元道，南郑人也。光和二年上计吏。钱、刘、李、《函》四本作史。时巴郡板楯反，军旅数起，征伐频年，元丰与廖、浙本有年字。他本无。天子患之，访问益州计，考以方略。苞对言：「板楯忠勇，立功先汉，为帝义民。羌入汉中，辄蒙其力。东征南战，世有功劳。由不料恤，以致叛乱。非有僭盗，能相群杀。大钱、刘、李、《函》本脱大字。兵临之，未必卒得。不如但选明能太守，恩信怀服，自然安定矣。」天子从之，卒如其言。后在道卒。


　　元灵斐斐。　祝龟，字元灵，南郑人也。年十五，远学汝颍张、吴、何、王、石本作隶。《函海》本作颖。及太学，通博荡达，能属文。太守张府君奇之，曰：「吾见海内士多矣，元丰本倒作「多士矣」。无如祝龟者也。」州牧刘焉辟之，不得已行，授葭萌长。撰《汉中耆旧传》。以著述终。


　　礼高殉名。　段崇，字礼高，南郑人也。太守河间郑廑命为主簿。永初四年，凉州羌反，溢入汉中。从廑屯褒中。虏东攻。廑欲战。崇谏不可，愿固垒待之。廑不听，出战，败绩。崇李本误从。与门下吏王宗、原元丰本此字作厚，下仍作原。展，及子勃，兄子伯生推钱写本作摧。顾观光云「宋本摧误推」。锋死战。众寡不敌，崇等皆死。羌遂得廑，杀之。


　　伯义【死】节〔死。〕顾广圻校稿云：「死节，当作节死。死字韵。癸亥十月。」廖本注遵之。　程信，字伯义，南郑人也。时为功曹，居守。驰来赴难。殡殓廑丧，送还乡里讫，乃结故吏冠盖子弟二十五人，誓元丰、廖、浙本作誓。他各本作言。共报羌，各募敢死士以待时。太守邓成命信为五官。元初二年，虏复来，信等将其同志率先奋讨，大破之。信被八创死。《汉中志》有「二十五人战死」一句。天子咨嗟，元初五年，下诏书赐信、崇家谷数千斛。


　　四行齐致，在兹六子。　赞阎宪已下也。又有王宗、原展及严孳、李容、姜济、陈巳、曹廉、勾矩、刘旌九人，皆以令义为郑廑所命。《汉中志》云：「命信为五官，孳等门下官属。」王宗、原此字元丰本作厚。上仍作原。展与廑同死。孳、容等七人与信共并命。诏书既赐崇、信家，又赐九子家谷各五百斛。给死事复。张、吴、何、王、石本均无赞文，亦无「赞阎宪已下也」及又字，而以有字径接「赐信、崇家谷数千斛」句下。今按《常志》原文，当以「礼高殉名。伯义节死」二赞为一注。故其段崇程信两注文义衔接，不可分割。「又有」以下，亦当衔接程信注文。但三段间宜空格耳。最后乃当为「四行齐致，在兹六子」赞文二句及「赞阎宪以下也」注文。旧本划割改写，非是。缘遵旧式，故不改。


　　元侯、赵、陈，元丰与刘本、浙本倒作陈、赵。盖亦烈士。　燕邠，字元侯，赵嵩，字伯高，南郑人也。陈调，字元化，仲卿孙也。成固人。邠为刺史郄俭从事，使在葭萌，与从事董馥、张清代刻本避讳改。下同。同行。俭为黄巾贼王饶、赵播等所杀。邠闻故哀恸，说馥赴难。二人不可。邠叹元丰、廖、浙本作叹。他各本作难。曰：「使君已死，用生何为。」独死之。牧刘焉嘉之，为图象学官。诛馥等。嵩事太守苏固。固为米贼张修所疾杀。嵩痛之，钱写本脱「痛之」二字。杖剑直入修营，杀十余人，几获修，死。陈调少尚游侠。闻固死，聚宾客百余人攻修，大破之。进攻修营，乃与战，以伤死。


　　涣涣龙宗，振振麟趾，文炳彬蔚，汉之表轨。　总赞二钱、刘、李、《函》、浙本作三。十五人也。


述汉中人士。【其】〔又有〕元丰、张、吴、何、王、石本作「又有」。张、吴五本无赞文，自此起径接上注「以伤死」句下。钱、刘、李、《函》、廖、浙本在此。惟浙本仍作「又有」二字。他各本皆改作一其字。盖李所改也。陈术，字申伯，作《耆旧传》者也。失其行事。【历新城、魏兴、上庸三郡太守】，上十一字，疑是后人查得添注。及锡光等，不列也。


　　　　　　十


　　穆姜温仁，化继为亲。　穆姜，安众令程祗妻，司隶校尉李法姊也。元丰本无也字。錢、劉、李、《函》四本姊作。《目录》作姑。祗前妻有四子，兴、敦、觐、豫。穆姜生二子，淮、基。祗亡，兴等憎恶姜。姜视之愈厚。其资给六子，以长幼为差，衣服、饮食，凡百如之。久，兴等感寤，自知失子道，诣张、吴、何、王、石本作谒。南郑狱受不爱亲罪。太守嘉之，复除门户，常以二月八月钱本作日。按文义，二月八月社者，春秋社也，以作月字为长。社，致肉三十斤，酒、米各二斛六。张、吴、何、王、石本作斗。六子相化，皆作令士，五人州、郡察举。基字稚业，特隽逸，张、吴、何、王、石本作免。为南郡太守。


　　泰瑛严明，世范厥训。　泰瑛，南郑杨矩元丰、廖、浙本作矩。钱、刘、李、《函》本作拒。张、吴、何、王、石本作相。下同。《
太平御览》卷四百五引《列女传》作杨子拒。妻，大鸿胪刘巨公女也。有四男二女。矩亡，教训六子，动有法矩。长子元珍，出行，醉，母十日不见之，曰：「我在，汝尚如此，我亡，何以帅群弟子？」元珍叩头谢过。次子仲珍，白母请客。既至，无贤者。母怒责之。仲珍乃革行，交友贤人。兄弟为名士。泰瑛之教，流于三世。四子才、官，隆于先人。故时人为语曰：「三苗〔乱〕元丰与张、吴、何、王、石本有空位。示阙一字。钱、刘、李、《函》本不空。廖本小注云「
旧校云阙」。兹补乱字，说在注释。止，四珍复起。」


　　杜氏之教，父母是遵。　杜泰姬，南郑人，赵宣妻也。钱、《函》二本作女。他各本作妻。生七男七女。若元珪、稚珪，有〔公〕依《蜀志》及上《二珪赞注》补。望，五人皆令德。其教男也，曰：「
中人情性，可上、下也，在其检耳。若放而不检，则入恶也。昔西门豹佩韦以自宽，宓子贱带弦以自急，故能改身之恒，为天下《函海》作子。名士。」戒诸女及妇曰：「吾之妊元丰、廖、浙本作妊，钱、刘、李、《函》本作。张、吴、何、王、石本作委。身，在乎正顺。及其生也，恩存何、王、石本作自。于抚爱。其长之也，威仪以先后之，【礼】〔体〕元丰、钱、刘、张、吴、何、李、《函》、王、浙、石本皆作体。廖本作礼。貌以左右之，恭敬以监临之，懃恪以劝之，孝顺以内之，忠信以发之，是以皆成，而无不善。汝曹庶几勿忘吾法也。」后七子皆辟、命、察举，牧州、守郡。而汉中太守、南郑令，多与七子同岁季考、上计，钱、《函》本作订。无不修敬钱、刘、李、《函》本作也。泰姬，执子孙廖本注云：「当作姓」。礼。


　　礼珪肃穆，言存典韵。　礼珪，成固陈省妻也。杨元珍之女。生二男，长娶张度辽女惠英，少娶荀氏，皆贵家豪富，从婢七八，资财自富。礼珪《函》、廖二本作。他各本作敕。二妇曰：「吾先姑，母师也。常言：『圣贤必劳民者，使之思善。』不劳则逸，逸则不才。吾家不为贫也，所以粗钱写作麤。食、急务元丰与浙本无急务二字，但空二格。钱、刘、李、《函》、廖本俱有，盖李所填。张、吴、何、王、石本作「给吾」，张佳胤改也。者，使知苦难，备独居时。」二妇再拜奉教。从孙奉上微慢，珪抑绝之。感悟革行。遭乱，流行，宗表欲见之，必自严饬，元丰本作肴。何、王本同。从子孙、侍婢，乃引见之，曰：「此先姑法也。」四时祭祀，自亲养牲、酿酒。曰：「夫祭，礼之尊也。」年八十九卒。惠英亦有淑训，母师之行者也。


　　文姬叡敏，宗祀元丰本作嗣、钱、刘、李、《函》、廖、浙本作祀。获歆。刘、浙本作●。　文姬，南郑赵伯英妻，太尉李固女也。父为梁冀所免，兄宪公、季公罢官归。文姬叹曰：「李氏何、王、石本作公。灭矣！」乃与二兄议：匿弟燮，〔属〕旧各本无。当有。父门生王成亡命【徐州】。二字旧钞者所衍。涕泣送之，谓成曰：「托君以六尺之孤。若李氏得嗣，君之【名】义〔名〕，参于程、杵矣。」久之遇赦，燮得还，行丧。服阕，敕之曰：「先公为汉忠臣，虽死之日，犹生之年。梁冀【以】〔已〕元丰、钱、廖、浙本作以，他各本作已。宜作巳族，弟幸济，张、吴、何、王、石本济上有得字。岂非天乎？慎勿有一言加梁氏。加梁氏，则连主上，元丰与浙本此下有二空位。是又掇祸也。」〔燮〕奉行之。【从成在徐州，各异处佣赁，而私相往来。成病亡，燮四时祭之。】此二十三字，乃后人加注，被传钞入正文。


　　陈氏二谦，或智或仁。　陈顺谦、〔惠谦，〕旧各本脱，当补。成固人也。顺谦适邓令曹宁，十九寡居，长育遗孤，八十余卒。兄子吴、何、王、石本作弟，他各本作子。下同。陈规着书叹述之。惠谦适张亮则，当衍亮字。在扶风官，下吏白【欲】此不当有欲字。云白，已足。下文乃不可少。盖旧钞误移。重禁严防以肃非。元修访于惠谦。惠谦曰：「恢弘德教，养廉免耻。五刑三千，盖亦多矣，又何加也。」兄子伯思《函海》注云：「李本作师，惠校改思。」〔欲〕学仙道，惠谦戒之曰：「君子疾没世而元丰本与廖浙本作而。他各本皆作名，李改也。不称，不患年不长也。且夫神仙愚惑，如系风捕影，非可得也。」伯思乃止。陈伯台称云：《函海》误作去，他各本作云。「女尚书之【后】〔俊〕耳。」廖本注云：「当作俊。末耳字，衍文。」顾观光径改作俊，并云：「原误后，又衍耳字。并依廖校删正。」今按：耳，语词，义同也。本书屡见。非衍。


　　礼修顺姑，恩爱温润。　礼修，赵嵩妻，张氏女也。姑酷恶无道，遇之不以礼，修原省礼字。终无愠色。及宁父母，父母问之，但引咎，不道姑。〔姑〕旧不重姑字，当增。卒感悟，旧各本作寤，廖本改。更慈爱之。乡人相训曰：「作妇不当如赵伯高妇乎？使恶姑知变，可谓妇师矣。」后姑病，女来省疾，姑却之，曰：「我死，元丰、钱、刘、李本作以。张、吴、何、《函》、王、浙、石本作死。《函海》云「原作以。」固当绝于贤妇手中。」后遭米贼，嵩死，乃碧涂面，乱首，怀刀，托言病。贼不逼也。养遗生女，依父叔，立义终身【者也】。廖本注云：「末，者也二字，衍文。」顾观光径删。


　　树南悼夫，轻死重信。　韩树南，南郑人，赵子贱妻也。子贱初为郡功曹。李固之诛，诏书下郡杀固二子宪公、季公。太守知其枉，遇之甚宽。二子托服药死，具棺器，欲因出逃。子贱畏法，敕更验实，就杀元丰本作煞。之。及固小子燮得还，子贱虑燮报仇，赁人刺之。燮觉，告郡，杀子贱。初，树南谏子贱，子贱不从。及临死，许共并命。兄、弟、【】〔嫂、〕旧各本作，盖嫂之讹，嫂，古作●，与●字易混。侍婢视守之。经百余元丰本作余。日，乃【怠】〔
绐〕顾广圻校稿云：「怠，当作绐。」廖本以注。白兄【】〔嫂〕：「念一死万不得生，不敢复图死也。」上下以为信然。无几时，于幕下自煞。元丰、钱、张、吴、何、王、浙、石诸本作杀。
  </div>
  <div class="pagination">
   <a href="华阳国志_page58.html">
    上一页
   </a>
   <span>
    ...
   </span>
   <a href="华阳国志_page54.html">
    54
   </a>
   <a href="华阳国志_page55.html">
    55
   </a>
   <a href="华阳国志_page56.html">
    56
   </a>
   <a href="华阳国志_page57.html">
    57
   </a>
   <a href="华阳国志_page58.html">
    58
   </a>
   <span class="current-page">
    59
   </span>
   <a href="华阳国志_page60.html">
    60
   </a>
   <a href="华阳国志_page61.html">
    61
   </a>
   <a href="华阳国志_page62.html">
    62
   </a>
   <a href="华阳国志_page63.html">
    63
   </a>
   <a href="华阳国志_page64.html">
    64
   </a>
   <span>
    ...
   </span>
   <a href="华阳国志_page60.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
