<!DOCTYPE html>
<html>
<head>
    <meta charset="UTF-8">
    <title>钦定盛京通志 - 第 117 页/共 330 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定盛京通志 - 第 117 页/共 330 页</h1>
    <div class="content">　　锦州【附郭】
　　老虎闗【城西北八十里未详何代所设今废址犹存俗名为老虎关】
　　长岭山边门【城西南九十里旧设邉于此】
　　【本朝康熙三十六年展邉闗因废】
　　松岭子边门【城西北九十里】
　　【本朝康熙十四年设有防御等官驻防统于奉天将军详见兵防卷】
　　宁逺州
　　黑山口边门【城西一百十里旧设邉门于此今废】
　　髙台边门【城西一百六十里旧设边门于此今废】
　　新台边门【城西北七十里旧设于芹菜沟在城西北四十里】
　　【本朝康熙十四年展邉二道河三十六年移置于此有守尉官兵驻防统于奉天将军】梨树沟边门【城西北一百里旧有碾盘沟门在城西北七十里】
　　【本朝康熙三十六年展邉移置于此乾隆五年添设官兵驻防统于奉天将军】
　　平川营边门【城西北一百十里旧设边门于此今废】
　　白石嘴边门【城西北一百二十里旧接髙台邉门】
　　【本朝顺治八年初设水口康熙十四年展邉髙台堡二十五年展邉移至城西北一百里名寛邦门
　　三十六年又移设于此改今名设有守尉官兵驻防】
　　明水堂边门【城西北一百六十里】
　　【本朝康熙十八年设派兵驻防系白石嘴邉门守尉兼辖仍统于奉天将军】
　　广宁县
　　分水岭闗【城北八里方舆纪要闗上有镇北楼今废】
　　魏家岭闗【城西北七十里今废】
　　彰武台边门【城北一百七十里】
　　【本朝康熙二十六年设有守尉官兵驻防统于奉天将军】
　　义州
　　白土厰边门【城北一百四十五里】
　　【本朝康熙十五年设乾隆五年添设官兵驻防】
　　清河边门【城东北五十六里】
　　【本朝康熙十五年设有官兵驻防】
　　九官台边门【城西北三十里】
　　【本朝康熙十五年设有官兵驻防雍正十一年后置设同知驻此　以上三门俱统于奉天将军】吉林边隘
　　吉林
　　法特哈边门【法特哈国语解见吉林山川卷城北一百五十里即巴延鄂佛罗邉门为白都纳黒龙江往来孔道东北以额塞哩河为界邉外皆防古科尔沁等诸部地旧设有官兵驻防　巴延鄂佛啰国语解俱见疆域形胜卷】
　　伊屯边门【城西北一百九十里旧设有官兵驻防雍正六年复増设佐领乾隆十九年】
　　【皇上东巡过此有御制入伊屯邉门诗恭载】
　　【天章门】
　　克尔素边门【克尔素国语解见疆域形胜巻城西北四百六十七里旧设有官兵驻防】布尔徳库苏巴尔罕边门【苏巴尔罕国语解见吉林山川卷城西北五百六十八里即半拉山邉门旧设有官兵驻防以上四边门皆统于吉林将军所辖东自吉林北界西抵开原县威逺堡邉门长六百九十余里遮罗奉天北境揷桞结绳以定内外谓之栁条邉亦名新边乾隆十九年皇上东巡过此有】
　　【御制栁条邉诗恭载天章门】
　　寜古塔
　　白都讷
　　三姓
　　阿勒楚喀
　　珲春
　　打牲乌拉【以上诸处俱无闗隘】
　　黒龙江【并无闗隘境内俱设喀伦所以防御俄罗斯即古之邉徼也】
　　齐齐哈尔
　　特穆徳赫喀伦
　　温托浑喀伦【温托珲国语解见黒龙江山川巻】
　　多鼐喀伦
　　塔勒哈喀伦【塔勒哈国语解见黒龙江山川卷】
　　古鲁喀伦【国语古鲁纯也又朴素也】
　　乌兰诺尔喀伦二处【乌兰防古语解见黒龙江山川卷诺尔池也】托馨喀伦【托馨国语解见疆域形胜巻】
　　四家子喀伦
　　阿拉克防喀伦【防古语阿拉克泰花花搭搭也】
　　拜塔拉喀伦【国语拜塔拉用之也】
　　【以上喀伦十一处俱设有兵丁驻防稽察统于黒龙江将军】
　　拉哈鄂佛罗喀伦【拉哈鄂佛罗国语解俱见彊域形胜卷】
　　温徳亨喀伦【温徳亨国语解见吉林山川卷】
　　苏克台苏苏喀伦【防古语苏克斧也台有也苏苏国语解见黒龙江山川卷以上和伦部喀伦三处俱设有官兵驻防稽察统于黒龙江将军和伦国语解见吉林山川巻】
　　分界石碑【城西北二千五百里吉尔巴济河口东岸】
　　【木朝康熙二十八年十二月丙子命大臣与俄罗斯议定邉界立石以垂久逺勒满汉字及俄罗斯拉梯诺防古字于上其文曰大清国遣大臣与俄罗斯国议定邉界之碑一将由北流入黒龙江之绰尔诺即乌伦穆河相近吉尔巴齐河为界循此河上流不毛之地有石界兴安以至于海凡山路一带之溪河尽属俄罗斯一将流入黒龙江之额尔古讷河为界河之南岸属于中国河之北岸属于俄罗斯其南岸之黙勒肯河口所有俄罗斯房舍迁徙北岸一将雅克萨地方俄罗斯所修之城尽行除毁雅克萨所居俄罗斯人民及诸物用尽行撤往察罕汗之地一凡猎户人等断不许越界如有一二小人擅自越界抽猎偷盗者即行擒拿送各地方该管官照所犯轻重惩处或十人或十五人相聚持械捕猎杀人抢掠者必奏闻即行正法不以小故阻坏大事仍与中国和好毋起争端一从前一切旧事不议外中国所有俄罗斯之人及俄罗斯所有中国之人仍留不必遣还一今既永相和好以后一切行旅有准令往来文票者许其贸易不禁一和好防盟之后有逃亾者不许收留即行遣还　吉尔巴齐国语解俱已见疆域形胜山川等卷】
　　墨尔根
　　诺敏河巴延和罗喀伦【诺敏巴延国语解见疆域形胜卷和罗解见奉天府山川卷】
　　甘河啇和哈逹喀伦【甘国语解见黒龙江山川巻啇和防古语抓髻也哈逹解见京城巻】
　　伊拉喀喀伦【国语伊拉喀花开也】
　　喀穆尼喀伦【喀穆尼国语解见疆域形胜巻】
　　博尔多喀伦【博尔多国语觧见建置沿革卷】
　　拉哈哈伦【拉哈国语解见疆域形胜卷】
　　寜年喀伦
　　塔拉尔哈伦【防古语塔拉尔枉为也】
　　【以上喀伦八处俱设有兵丁驻防统于墨尔根副都统】
　　塞楞额山喀伦【防古语塞楞额承上接下也】
　　喀穆尼峯喀伦【喀穆尼国语解见疆域形胜卷】
　　【以上和伦喀伦二处俱设有官兵驻防统于于墨尔根副都统仍归黒龙江将军统辖】黒龙江
　　巴拉毕喇昂阿喀伦【毕拉国语解见吉林山川卷昂阿解见奉天府山川巻】伊玛毕拉昂阿喀伦【伊防防古语解见黒龙江山川巻毕拉昂阿已见前注】精竒哩江喀伦
　　乌鲁苏穆丹喀伦【乌鲁苏国语解见黒龙江山川巻穆丹国语解见吉林山川卷】科洛尔喀伦【国语科洛尔□韈寛旷也】
　　喀塔竒喀伦
　　库墨勒喀伦
　　额叶尔喀伦【防古语额叶尔鱼油也】
　　【以上喀伦八处俱设有兵丁驻防系黒龙江副都统所辖仍归将军统辖】
　　纽勒们河喀伦【纽勒们国语解见黒龙江山川卷】
　　逊河口喀伦【逊国语解见黒龙江山州卷】
　　讷黙尔河源喀伦【讷黙尔国语解见疆域形胜卷】
　　【以上和伦喀伦三处俱设有官兵驻防系黒龙江副都统所辖仍归将军统辖】
　　呼伦布雨尔
　　库尔徳勒河喀伦【防古语库尔热闸也徳勒袍也】
　　特尔墨勒津河喀伦
　　特尼河喀伦【特尼国语解见黒龙江山川卷】
　　崇古林口喀伦
　　黙勒肯河口喀伦【黙勒肯国语解见黒龙江山川巻】
　　阿尔噶图河口喀伦【防古语阿尔噶法术也图有也】
　　锡兰鄂索河口喀伦【国语锡兰鄂索今接续也】
　　萨尔竒特山喀伦
　　开拉哩河翁昆喀伦【开拉哩国语解见黒龙江山川卷】
　　开拉哩河温都尔额埒苏喀伦【防古语温都尔髙也额埒苏沙子也】乌兰昂阿喀伦【国语乌兰昂阿沟嘴也】
　　布拉克图喀伦【布拉克防古语解见黒龙江山川卷】
　　摩该图舍哩哈伦【摩该图防古语解见黒龙江山川巻舍哩国语解见奉天府山川卷】
　　托勒辉图舍哩喀伦
　　鄂勒图舍哩喀伦【防古语鄂勒土著也图舍哩已见前注】
　　【以上喀伦十五处従东境至北境所以防御俄罗斯俱设有官兵驻防系呼伦布雨尔副都统所辖仍归黒龙江将军统辖】
　　喀布齐哈图喀伦
</div>
    <div class="pagination">
<a href="钦定盛京通志_page116.html">上一页</a><span>...</span><a href="钦定盛京通志_page112.html">112</a><a href="钦定盛京通志_page113.html">113</a><a href="钦定盛京通志_page114.html">114</a><a href="钦定盛京通志_page115.html">115</a><a href="钦定盛京通志_page116.html">116</a><span class="current-page">117</span><a href="钦定盛京通志_page118.html">118</a><a href="钦定盛京通志_page119.html">119</a><a href="钦定盛京通志_page120.html">120</a><a href="钦定盛京通志_page121.html">121</a><a href="钦定盛京通志_page122.html">122</a><span>...</span><a href="钦定盛京通志_page118.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
