<!DOCTYPE html>
<html>
<head>
    <meta charset="UTF-8">
    <title>贵州通志 - 第 22 页/共 141 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>贵州通志 - 第 22 页/共 141 页</h1>
    <div class="content">　　教谕署
　　训导署【俱在义学内】
　　督学行署【在府署右】
　　遵义协副将署【在府城内旧府署改建】
　　左营都司署【在府城景福门内】
　　右营守备署【在府城拱极门内】
　　正安州署【原在古鳯　国朝雍正九年　题改州治于土坪今又议归古鳯仍在旧署】吏目署【现在议建】
　　学正署
　　训导署【俱现在议建】
　　桐梓县署【在县城内明万歴间平播后知县何珩建后圮　国朝顺治十六年署知县刘镇国修康熙四十七年知县金熊飞雍正四年知县杨企慎七年知县丘仲防相继修葺】典史署【在县署右】
　　教谕署【在学宫左】
　　训导署【在学宫内】
　　绥阳县署【在县城内明万歴间平播后设县知县詹淑建　国朝雍正三年知县黄焘世増修】
　　典史署【在县署右】
　　教谕署
　　训导署【俱未建】
　　仁懐县署【原在旧城内　国朝雍正十一年改建新治城内】
　　典史署【在新治县署右】
　　教谕署
　　训导署【俱在新城学宫左】
　　通判署【原在府署右后迁东门内　国朝雍正九年移驻仁懐旧城以旧县署改建】仁懐营都司署【在旧县城内】
　　贵州通志卷八
<史部,地理类,都会郡县之属,贵州通志>
　　钦定四库全书
　　贵州通志卷九
　　营建
　　学校
　　贵阳府
　　府学在郡城北门外明成化间建于旧程番府隆庆二年迁府入省学与宣慰司共之万厯二十一年巡抚林乔相巡按薛继茂布政司王来贤提学徐秉正知府刘之龙等捐资鼎建于今地规制毕举天启壬戍毁于贼崇祯四年重建丁亥又毁于贼
　　国朝顺治十八年总督赵廷臣巡抚卞三元重建中先师殿后启圣祠明伦堂两庑防门櫺星门教授训导廨诸制粗备康熙元年提学副使卫绍芳捐资増修二十四年颁
　　御书万世师表匾额悬大成殿【各府州县学同】三十年贵西道防议张竒抱提学道佥事华章志捐建名宦乡贤祠三十一年巡抚卫既齐布政司董安国按察司丹达礼粮驿道陆祚蕃提学道华章志贵阳府知府时腾蛟各捐资重修改建名宦祠于防门左乡贤祠于防门右増尊洗所于殿左望瘗所于殿右辟宫左甬道筑四围墙垣造两庑先贤先儒名宦乡贤各神主置祭器雍正元年追封
　　先师孔子五代为王爵改启圣祠为崇圣祠【各府州县同】五年颁
　　御书生民未有匾额【各府州县同】七年巡抚张广泗重修改明伦堂为崇圣祠另建明伦堂于防门左堂后建尊经阁増备礼器乐器改旧啓圣祠为库贮之所又建各官致祭斋宿所于櫺星门两旁制度称完备焉
　　贵筑县学【在府城内东北明万厯二十八年设新贵县学建于宣慰司学右　国朝康熙二十七年设贵筑县学附于新贵三十四年裁新贵归并贵筑三十八年巡抚王燕同司道府县公捐建于今地雍正五年巡抚何世璂重修】
　　定番州学【在州城中旧为程番府学明成化十一年知府邓廷瓒建治初知府汪藻迁建城西南隅嘉靖十五年知府杜春泽改建于中峯书院故址后移府治入省遂改府学为州学明末毁于兵　国朝康熙九年知州李益阳学正黄文焯重修后复毁三十一年知州薛载徳守备招国璘署学正刘汤聘共捐资増建啓圣祠东西两庑明伦堂雍正五年知州苏松重修】广顺州学【在州城内东北隅旧附定番州学明时曽建有　先师殿　国朝康熙三十八年巡抚王燕始题请设学】
　　开州学【在州署左旧附敷勇卫学　国朝康熙三十六年改卫为修文县州学仍附之三十八年巡抚王燕始　题设州学雍正五年知州马永重修】
　　龙里县学【在县城中行台故址旧为龙里卫学明宣徳八年副使李睿建于卫署西嘉靖间巡抚董威副使赵之屛迁于署左万厯间复迁于署南明末圮　国朝康熙十年建于今地十三年裁卫设县因为县学三十九年知县李成辂重修】
　　贵定县学【在城西北隅旧为新添卫学明宣徳间副使李睿建于城西成化间指挥陈林训导周鳯建今地后毁于兵　国朝顺治十七年推官张俊重建复圮教授胡密王祚蕃守备边之鉁相继増修二十六年改卫为县因为县学知县王克昌李从纲署知县曽朝聘先后重修】修文县学【在县城北旧为敷勇卫学明崇祯三年建后圯　国朝康熙五年重建二十六年改卫为县因为县学后圮三十一年巡抚卫既齐捐资重修五十九年知县朱齐年増修】安顺府
　　府学在府城东明洪武初建天啓二年毁四年知府孙森重修复圮
　　国朝康熙七年建
　　先师殿两庑防门櫺星门明伦堂啓圣祠五十五年重加修葺规制始备
　　普定县学【在府城东门内旧附安顺府学　国朝康熙三十八年巡抚王燕　题设县学四十一年始建】
　　镇寜州学【在城内州署东北旧为安庄卫学明正统八年建后圮　国朝康熙六年知州卞廷槐重建雍正十一年知州刘世恩修建崇圣祠】
　　永寜州学【在州城门外旧附安南县学　国朝康熙三十八年巡抚王燕始　题设州学】安平县学【在城东北旧为平坝卫学明洪武间建后数迁万厯间改建今地毁于兵仅存殿三楹　国朝康熙二十六年改卫为县因为县学雍正四年知县顔仪鳯増建并厘正学田为修葺费督学王奕仁有碑记】
　　清镇县学【在县城西旧为清镇卫学明洪武间建燬于冦仅存　先师殿　国朝康熙二十六年改卫为县因为县学雍正三年知县何隆遇重修】
　　平越府
　　府学在府城内西南隅旧为卫学明宣徳癸丑防议李睿创建成化二年迁建察院左万厯二十九年设府改卫学为府学三十一年改建于府之南四十五年迁于府之东崇祯十五年知府陈绍英迁于府之西去旧学基不逺明末兵燹学宫半圮
　　国朝顺治十七年守道徐业知府喻全昱复改迁今地鼎建
　　先师殿东西庑防门櫺星门腾蛟起鳯坊殿后啓圣祠祠左明伦堂右学署敬一亭康熙二十二年知府裴天锡重修
　　平越县学【在城北隅旧附平越府学　国朝康熙三十年建　圣殿于今地三十八年巡抚王燕始题请设学】
　　黄平州学【在城内东隅旧为兴隆卫学宣徳九年副使李睿指挥常智建治二年指挥狄俊经厯李文祥改建城南嘉靖七年巡按陈讲迁城西二十六年巡按萧端防复迁旧址万厯六年巡按马呈图学道李学一移建卫署右后仍迁城东　国朝康熙二十六年移州治于卫遂为州学总督蔡毓荣学道毕忠吉増修四十六年州进士王橒捐资重修】
　　瓮安县学【在县署右旧附黄平州学　国朝康熙十一年知县沈日升始建　圣殿三间二十六年总督范承勲　题设县学三十三年训导杨之倡捐金另建　先师殿并两庑防门明伦堂乡贤名宦诸祠以旧圣殿为启圣祠五十六年知府江国正五十八年摄县知府张棠六十一年知县韩英重修】
　　余庆县学【在城内西隅旧附黄平州学后又附瓮安县学　国朝康熙七年知县陈世任先建　先师殿三间并两庑防门三十八年巡抚王燕始　题请建学五十三年知县蒋深増修】湄潭县学【在城内东隅旧附黄平州学明万厯四十八年始建学于今地】
　　都匀府
　　府学在城内东隅旧为卫学明宣徳八年副使李睿都指挥陈原建成化六年副使吴立修治六年置府改为府学知府凌文献増建
　　先师殿两庑启圣祠明伦堂尊经阁敬一亭防门櫺星门泮池万世宗师坊继往开来坊腾蛟起鳯坊规制完备十年副使隂子淑重修嘉靖间副使刘望之项廷吉知府林敦复相继増修明末圯
　　国朝康熙六年知府黎际皡教授陈俞増建名宦乡贤二祠雍正七年知府王钟珣改建崇圣祠于圣殿后明伦堂于圣殿左
　　都匀县学【在城内东隅旧附府学　国朝康熙三十八年巡抚王燕　题建】麻哈州学【在州城北门外　国朝康熙三十八年巡抚王燕　题建设于城南五十八年知州吴秉正移建今地】
　　独山州学【在州城北门内　国朝康熙三十八年巡抚王燕　题建】
　　清平县学【在城内北门旧为卫学明正统八年指挥石宣建正徳十三年防议蔡潮拓地増建万厯七年提学凌琯修　国朝康熙十一年改为县学后燬二十六年知县许国干训导欧阳琛重建雍正九年知县胡珩然加修】
　　荔波县学【在县南门内原属广西　国朝康熙二十一年知县刘棻始捐建　文庙于今地雍正二年广西巡抚李绂　题请设学知县苏潮増建完备十年改县自广西来属学仍旧】镇远府
　　府学在府治东明永乐元年知府顔泽建成化【阙】年镇阳江溢漂没知府沈熊迁于治西嘉靖二十三年知府任佐仍徙故址建正殿两庑防门櫺星门明伦堂泮池斋祠亭坊并教官署明季燬于苗
　　国朝顺治十六年知府宋应星建明伦堂教授朱之光建櫺星门并前后墙垣康熙三年知府张维坚重建
　　先师殿两庑及名宦乡贤等祠二十七年水灾漂没三十一年巡抚卫既齐捐资重建
　　镇逺县学【在县南旧县治基　国朝康熙三十八年巡抚王燕　题建】
　　施秉县学【在县署西北旧为偏桥卫学　国朝康熙二十六年省卫入县因改为县学】天柱县学【在县城北原属湖南靖州明万厯时建于城东后移城南　国朝康熙二十三年知县王复宗捐资改建今地雍正五年割县归黔初黎平府十二年改镇逺府学仍其旧】思南府
　　府学在府治东北宣慰田氏旧宅也明永乐十三年自河东宣慰学迁建成化间知府王南増建正徳二年知府甯阅修嘉靖间知府李文敏张镖洪价先后修葺隆庆六年知府田稔更葺之万厯间知府蔡应申赵恒先后増修中
　　先师殿左右两庑前防门櫺星门石甃育贤井引为泮池左右列腾蛟起鳯坊殿后为明伦堂啓圣祠两旁馔房神防右为射圃为敬一亭左为名宦乡贤祠为文昌阁后敬一亭名宦乡贤祠毁
　　国朝康熙十年知府陈龙岩重建学内旧存明督学使吴克弼颁刻经书六册并铜云雷尊牺象尊三铜钟十六铜磬十六铜爵八十今仅存钟一爵七二十八年知府刘谦吉周筑墙垣添制云雷牺象尊鼎爵等铜器雍正十二年知府史瑗捐资増修安化县学【在县城内思仁道署旧址旧附府学国朝康熙三十八年巡抚王燕　题请设学知县姚夔建于今地雍正五年知县蒋燧重修】
　　印江县学【在县治南明万厯间邑人御史萧重望疏请设学明末圯　国朝顺治十七年知县刘学瀚鼎建　先师殿启圣祠两庑櫺星防门康熙十年知县蒋元捷建名宦乡贤祠三十一年知府刘谦吉知县郎象干重修】
　　婺川县学【在县治东旧在县城南明嘉靖间郡人御史敖宗庆疏请设学万厯五年知县洪朝璋迁于今地九年知县侯卿臯重修国朝康熙五十五年知县潘树柟重加修】
　　石阡府
　　府学在府治南明永乐十二年建正统末燬于冦成化十六年知府余志重修久圯万厯十八年知府陆郯捐修万厯二十四年知府郭原賔建敬一亭于尊经阁后旁勒五箴并建崇圣祠名宦乡贤二祠后复燬
　　国朝康熙三年知府刘啓复推官陈龙岩郡绅高遴选捐资重修
　　笼泉县学【在城内西隅旧附府学　国朝康熙三十八年巡抚王燕　题建四十八年知县张其文増修】
　　思州府
　　府学在府治左东向明永乐十一年知府崔彦俊建成化间知府王常改迁南向嘉靖元年知府张柱重修万厯十年知府蔡懋昭改建癸山丁向中
　　先师殿旁列両庑左为啓圣祠右为名宦乡贤祠前为防门泮池櫺星门右为明伦堂左右分志道据徳二斋后为敬一亭右为学廨左为起文楼礼门儒学门明末燬于兵
　　国朝康熙六年知府陈龙岩重建规制具备置铜尊铜罏十一年知府李敷治置笾豆簠簋锡爵盏各一百锡罏瓶全钟一讲鼔一幷五经四书七书通鉴性理字彚各全部三十二年知府张圣佐四十一年教授刘璧重修
　　玉屏县学【在城内旧为平溪卫学衞属湖广学贵州明正徳间邑人兵部侍郎侯位题建　国朝顺治十八年推官许虬绅士郑逢元等重修雍正五年改卫为县黔遂为县学】青溪县学【在城内北山下旧为清浪卫学　国朝康熙三十八年　题建雍正五年改卫为县黔遂为县学】
　　铜仁府
　　府学在府治东明永乐十三年知府周骥建宣徳七年燬正统八年知府萧和鼎洪钧相继修建十四年燬天顺二年知府张隆重建万厯四十三年知府陈以耀増修明末尽圮
　　国朝康熙二年重建
　　先师殿启圣祠明伦堂东西两庑防门櫺星门教授罗之琬増修学廨
　　铜仁县学【在县城外东北旧附府学　国朝康熙三十八年巡抚王燕　题设知县王原修建】
　　黎平府
　　府学在府治东毓贤街明永乐十一年改征蛮将军周骥宅建久圯天顺七年知府杨纬重建
　　先师殿两庑明伦堂斋房教授廨馔堂号舍治间知府张纲拓而新之建啓圣祠于庙左嘉靖十二年知府夏玉麟建敬一亭于堂东南勒御制敬一箴及宋儒视听言动箴心箴为碑六万厯初敬一亭圮十八年知府袁表复捐建并建櫺星防门崇祯十年知府于元叶建尊经阁明季燬于兵
　　国朝顺治十八年知府张思房推官王文绅教授李如鼎捐资重修康熙二十四年知府刘正教授万钟粟増修
　　开泰县学【旧为五开卫学属湖广　国朝雍正五年改县归黔遂为县学】
　　永从县学【在城内北隅旧附府学　国朝康熙三十八年巡抚王燕　题建在县署左五十七年知县王寜长改建今地雍正七年燬重建】
　　锦屏县学【在城东北旧为铜鼔卫学属湖南明天顺元年建后圮嘉靖三十四年重建崇祯十六年改建　国朝雍正五年改县黔遂为县学】
　　大定府
　　府学在府城南街
　　国朝康熙三年设府六年设学建
　　先师殿两庑启圣祠明伦堂志道据徳依仁游艺四斋名宦乡贤二祠防门泮池櫺星门规制完备二十六年改府为州因为州学雍正元年知州苏霖重修七年复改州为府仍为府学十年知府陈悳荣増修
　　平远州学【在州城北　国朝康熙三年设平逺府八年建学二十三年改府为州因为州学】
　　黔西州学【在东门内　国朝康熙三年设黔西府知府王命米建学东门外后燬知府端木象震重建今地二十三年改府为州因为州学知州何缙増建雍正四年知州陈悳荣重修知州鲍尚忠増修】
　　威寜州学【在州城内东南隅旧为乌撒卫学明正统八年建万厯十年迁建十八年复建旧址天啓二年燬崇祯二年改建于城内正南国朝康熙三年平定水西设威寜府即以卫学为府学二十七年知府崔俊迁建城西四十八年知府佟铭复迁今地雍正七年改府为州因为州学】毕节县学【在县南门外虎踞山旧为卫学明正徳二年指挥唐谏建隆庆六年兵备沈闻迁于东门外万厯十八年兵备陈性复迁于今地国朝康熙二十六年改卫为县因为县学三十一年知县方瑞合重修四十四年教谕张鲲捐建明伦堂雍正四年知县介锡周七年知县李曜前后増修】
　　南笼府
</div>
    <div class="pagination">
<a href="贵州通志_page21.html">上一页</a><span>...</span><a href="贵州通志_page17.html">17</a><a href="贵州通志_page18.html">18</a><a href="贵州通志_page19.html">19</a><a href="贵州通志_page20.html">20</a><a href="贵州通志_page21.html">21</a><span class="current-page">22</span><a href="贵州通志_page23.html">23</a><a href="贵州通志_page24.html">24</a><a href="贵州通志_page25.html">25</a><a href="贵州通志_page26.html">26</a><a href="贵州通志_page27.html">27</a><span>...</span><a href="贵州通志_page23.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
