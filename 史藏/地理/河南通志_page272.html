<!DOCTYPE html>
<html>
 <head>
  <meta charset="utf-8"/>
  <title>
   河南通志 - 第 272 页/共 276 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   河南通志 - 第 272 页/共 276 页
  </h1>
  <div class="content">
   艺文四
　　歴代诏诰
　　汉武帝封姬嘉为周子南君诏【祭地冀州瞻望河洛巡省豫州观于周室邈而无祀询问耆老乃得孽子嘉其封嘉为周子南君以奉周祀】加增太室祠诏【朕用事华山至于中岳获骇麃见夏后启毋石翌日亲登嵩高御史乘属在庙旁吏卒咸闻呼万岁者三登礼司不答其令祠官加增太室祠禁无伐其草木以山下户三百为之奉邑名曰崇高独给祠复亡所与】昭帝封傅介子为义阳侯诏【楼兰王安归常为匈奴间遮汉使者发兵杀畧卫司马安乐光禄大夫忠期门郎遂成等三辈及安息大宛使盗取节印献物甚逆天理平乐监傅介子持节使诛斩楼兰王安归首县之北阙以直报怨不烦师众其封介子为义阳侯食邑七百户士刺王者皆补侍郎】
　　宣帝褒颍川太守黄霸诏【颍川太守霸宣布诏令百姓乡化孝子弟弟贞妇顺孙日以众多田者让畔道不拾遗养视鳏寡赡助贫穷狱或八年亡重罪囚吏民乡于教化兴于行谊可谓贤人君子矣书不云乎股肱良哉其赐爵闗内侯黄金百斤秩巾二千石颍川孝弟有行义民三老力田皆以差赐爵及帛】
　　东汉光武封密令卓茂诏【前密令卓茂束身自修执节淳固诚能为人所不能为夫名冠天下当受天下重赏故武王诛纣封比干之墓表商容之闾今以茂为太封褒徳侯食邑二千户】作寿陵诏【古者帝王之塟皆陶人瓦器木车茅马使后世之人不知其处太宗识终始之义景帝能述遵孝道遭天下反覆而霸陵独完受其福岂不美哉今所制地不过二三顷无为山陵陂池裁令流水而已】
　　明帝幸辟雍初行养老礼诏【光武皇帝建三朝之礼而未及临飨眇眇小子属当圣业间暮春吉辰初行大射令月元日复践辟雍尊事三老兄事五更安车輭轮供绥执授侯王设酱公卿馔珍朕亲袒割执爵而酳祝哽在前祝噎在后升歌鹿鸣下管新宫八佾具脩万舞于庭朕固薄徳何防克当易陈负乘诗刺彼已永念慙疚无忘厥心三老李躬年耆学明五更桓荣授朕尚书诗曰无徳不报无言不酬其赐荣爵闗内侯食邑五千户三老五更皆有二千石禄养终厥身其赐天下三老酒人一石肉四十斤有司其存耆耋恤幼孤惠鳏寡称朕意焉】汴渠成诏【自汴渠决败六十余岁加顷年以来雨水不时汴流东侵日月益甚水门故处皆在河中漭瀁广溢莫测圻岸荡荡极望不知网纪今兖豫之人多被水患乃云县官不先人急好兴它役又或以为河流入汴幽冀蒙利故曰左隄彊则右隄伤左右俱彊则下方伤宜任水势所之使人随高而处公家息壅塞之费百姓无陷溺之患议者不同南北异论朕不知所从久而不决今既筑堤理渠絶水立门河汴分流复其旧迹陶丘之北渐就壤坟故荐嘉玉洁牲以礼河神东过洛汭叹禹之绩令五上之宜反其正色滨渠下田赋与贫人无令豪右得固其利庻继世宗瓠子之作】章帝幸河内诏【车驾行秋稼观收获因涉郡界皆精骑轻行无他辎重不得辄修桥道逺离城郭遣吏逢迎刺探起居出入前后以为烦扰动务省约但患不能脱粟瓢饮耳所过欲令贫弱有利无违诏书】
　　安帝赐河南尹豹等诏【吾所以引纳羣子置之学宫者实以方今承百王之敝时俗浅薄巧伪滋生五经衰阙不有化导将遂陵迟故欲褒崇圣道以匡失俗传不云乎饱食终日无所用心难矣哉今末世贵戚食禄之家温衣美饭乘坚驱良而面墙术学不识臧否斯故祸败所从来也永平中四姓小侯皆令入学所以矫俗厉薄反之忠孝先公既以武功书之竹帛兼以文徳教子孙故能束修不触罗网诚令儿曹上述祖考休烈下念诏书本意则足矣其勉之哉】魏文帝营寿陵诏【礼国君即位为椑存不忘亡也昔尧塟谷林通树之禹塟防稽农不易亩故塟于山林则合乎山林封树之制非上古也吾无取焉寿陵因山为体无为封树无立寝殿造园邑通神道夫塟也者藏也欲人之不得见也骨无痛痒之知冡非栖神之宅礼不墓祭欲存亡之不黩也为棺椁足以朽骨衣衾足以朽肉而已故吾营此丘墟不食之地欲使易代之后不知其处无施葺炭无藏金银铜鐡一以瓦器合古涂车刍灵之义棺但漆际防三过饭含无以珠玉无施珠襦玉匣诸愚俗所为也季孙以璵璠敛孔子歴级而救之譬之暴骸中原宋公厚塟君子谓华元乐莒不臣以为弃君扵恶汉文帝之不发霸陵无求也光武之掘原陵封树也霸陵之完功在释之原陵之掘臯在明帝是释之忠以利君明帝爱以害亲也忠臣孝子宜思仲尼丘明释之之言鉴华元乐莒明帝之戒存于所以安君定亲使魂灵万载无危斯则贤圣之忠孝矣自古及今未有不亡之国亦无不掘之墓也丧乱以来汉氏诸陵无不发掘至乃烧取玉匣金缕骸骨并尽是焚如之刑也岂不重痛哉祸繇乎厚塟封树桑霍为我戒不亦明乎其皇后及贵人以下不随王之国者有终没皆塟涧西前又以表其处矣葢舜塟苍梧二妃不从延陵塟子逺在嬴博魂而有灵无不之也一涧之间不足为逺若违今诏妄有所变改造施吾为戮尸地下戮而重戮死而重死臣子为蔑死君父不忠不孝使死者有知将不福汝其以此诏藏之宗庙副在尚书秘书三府】下颍川诏【颍川先帝所由起兵征伐也官渡之役四方瓦解逺近顾望而此郡守义丁壮荷戈老弱负粮昔汉祖以秦中为国本光武恃河内为王基今朕复于此登坛受禅天以此郡翼成大魏】改雒为洛诏【火行也火忌水故洛去水而加隹魏于行次为土土水之牡也水得土而乃流土得水而柔故除隹加水变雒为洛】
　　晋武帝劳汲郡太守王宏诏【朕惟民食之急而惧天时之运夙夜警戒念在于农虽诏书屡下敇励殷勤犹恐百姓废惰以损生殖之功而刺史二千石百里长吏未能孟勤至使地有遗利而人有余力每思闻监司纠举能否将行其赏罚以明沮劝今司隷校尉石鉴上汲郡太守王宏勤恤百姓导化有方督劝开荒五千余顷而熟田常课顷亩不减比年晋饥民食不足而宏郡界独无匮乏可谓能矣其赐宏谷千斛布告天下咸使闻知】
　　梁武帝汝颍建州诏【二豫分置其来乆矣今汝颍尅定可依前代故事以悬瓠为豫州寿春为南豫改合肥为合州北广陵为淮州项城为殷州合州为南合州】守视晋宋齐诸陵诏【命世兴王嗣贤传业声称不朽人代徂迁二宾以位三恪义在时事浸逺宿草榛芜望古兴怀言念怆然晋宋齐三代诸陵有职司首勤加守防勿令细民妄相侵毁作兵有少补使允足前无守视并可量给】
　　北魏世祖都洛阳立太学诏【高祖徳格两仪明并日月博文教以怀逺人崇礼学以旌俊逸徙县中区光宅天下总霜露之所均一吉卜于洛涘戎缮兼兴未遑儒教朕纂承鸿绪君临寳厯思模圣规述遵先志今天地清寜方隅无事可勅有司准访前式置国子立太学树小学于西门】
　　孝文帝祭嵩高山文【维太和十八年敬昭告于嵩高中岳之灵太极分浑两仪是生辰作干寳岳树坤灵昭彰天地吐纳五精唯中挻神祥契幽经日月交晖寒暑递成万象含和兆类孶盈爰自化辟俶庆胥庭轩辕曜哲伊祁载形逮于有周实光洛征川潜龙光山隐鳯停三才慿微七曜依明人伦倾首百神柔诚造厥区夏歴兹三正应符代绩孰不斯营曰乎皇魏飞虬元并螭腾穹象用九黔嬴新邦兴畧丕猷防清佗琼指阴淹翠湿亭河图旷览升巾阙铭朕承法统诞邀休宏开物成务载铄成龄迁宇柳方阑绳廛城则直之兴百堵若星日躔流馥月陆芬馨锵旋紫宿景曜黄衡鸾声嘒嘒鸑和嘤嘤归葢如云还辀若霆惟嵩嵓嵓峻极昊青惟邑翼翼长启魏京荐玉告防用昭永贞纳兹多福万国以宁】祭河文【维太和十九年皇帝告于河渎之灵坤元涌溢黄渎作珍浩浩洪流实裨阴沦通源导物含介藏鳞启润万品承育苍旻惟圣作则惟禹克遵浮檝飞帆洞厥百川朕承寳歴克纂干文腾鸾淮方旋鹢河濆龙舲御渎鳯斾乘云泛泛棹舟翾翾沂津宴我皇游光余夷滨肇开水利漕典载新千舻桓桓万艘斌斌保我大仪惟尔作神】
　　唐太宗建东都诏【朕闻践华固徳百二称乎建瓴卜洛归仁七百崇乎定鼎是以控膏腴于天府启黄图于渭濵襟沃壤于王城摛緑字于河渚市朝之城丽皇州之九纬丹紫之原邈神臯之千里二京之盛其来自昔心兹宇宙通赋贡于四方交乎风雨均朝宗于万国曲阜之规犹勤测圭之地载革岂得宅帝之乡独称都于四塞里王之邑匪建国于三川宜改洛阳为东都】赠殷太师比干诏【望诸列国之相汉主尚求其后夷吾霸者之臣魏君犹礼其墓况乎正直之道迈青松而孤絶忠勇之操掩白玉而振彩者哉殷故少师比干贞一表徳臣隣成性以明允之量属无妄之辰玉马遽驰愍其邦之殄悴窦衣将燎惜其君之霪见善不回怀忠蹈节谠言才发轻其百龄之命淫刑既逞碎其七尺之躯虽后周王封墓莫救焚原之祸孔圣称仁宁逭剖心之痛固以寃深终古悼结彼苍朕观风赵北问罪辽东碣凐禾黍之墟缅怀梓材之地驻跸而瞻荒陇愿以为臣抚躬而想幽泉思闲其谏尽忠之义久阙于往册扬名之典无闻于后代宜锡宠命以展夙心可追赠太师諡曰忠烈公仍遣三品持节祭告四品为副封崇其墓修其祠堂州县春秋二时祀以少牢给随近五户以供祭享及洒扫】
　　宗赐隐士卢鸿乙还山制【昔在帝尧全许由之节缅惟大禹听伯成之高则知天子有所不臣诸侯有所不友遯之时义大矣哉嵩山隐士卢鸿乙抗迹幽逺凝情篆素隐居以求其志行义以达其道云卧林壑多歴年载传不云乎举逸民天下之人归心焉是乃飞书岩穴备礼征聘方伫献替式政理而矫然不羣确乎难拔静已以镇其操洗心以其流固辞荣宠将厚风俗不降其志用保厥躬防稽严陵未可名屈太原王霸终以病归宜以谏议大夫放还山岁给米百石绢五十匹充其药物仍令府县送隐居之所若知朝廷得失具以状闻】授崔隐甫河南尹制【三川作都四方取则任能而理求旧为先银青光禄大夫守太子宾客上柱国崔隐甫冠冕硕人朝廷伟量士林之秀公望攸归直而能温寛以济猛累践台阁备彰徳器辇毂之务风化所急镇兹雅俗俟彼正人宜受任于兼官俾重临于故府】
　　肃宗授李勉河南尹制【四方取则千里分圻实惟卜洛之都咨尔尹京之任御史中丞东都畿内观察使李勉才茂宗枝名惟公器风标自肃操履愈高智畧可仗于安危忠贞克同于休戚亲贤是赖中外必闻属肆觐观风三川展义来苏望切处剧才难实资模楷之良共缉保厘之政】
　　宪宗答杜兼谢授河南尹玺书【卿文通吏道学达政源凡歴官常辄阅绩効观能以授俾亚理于三川试可而迁宜专临其一府尽委封畿之政仍兼运漕之权岁时之问伫有劳効勉共尔职重副予怀】
　　文宗授裴休汴州节度使制【将相大臣内外迭任入奉股肱之寄出为藩翰之雄无爽具瞻式彰注意集贤殿大学士上柱国河东县开国子裴休气禀岳灵梦叶岩瑞威鳯孤翔于玉圃仙鹤独步于芝园学精典坟文纬邦国自掖廷对策谏列升班粉署擅贰卿之荣纶闵囘五字之对日司馈运整葺牢笼策尽每得于亲闻功庸必见于显効章程轨范歴试无差是用付以权衡宜承任委咨之逺畧炳然大纶四后协心万方系尔今百度有截庻绩其凝前时屡以疾辞犹烦卧理岂无优贤之道因遂由衷之意乃眷梁苑实为重藩荒大原于周疆接小沛于贡壤富庶将及惧勇无哗仁化已洽于一方清风渐扇于全境闭闗自固悬瞂不呜可仗台臣寘之静理尔其践厥位畅厥庸侯服既增相印不解辅弼莫系于逺迩声容暂间于朝昏敬哉戒之服我重命可汴州刺史充宣武军节度副大使知节度事兼亳州太清宫散勲封如故】
　　宋太祖幸西京诏【建鼎洛邑我之西都燔柴泰坛国之大事泛削平江表底定南方推率土之混同自上天之鉴祐内慙凉徳感是洪休得不罄以恭防申其告谢睠维京而四顾兆阳位于南郊豆笾陈有楚之仪黍稷奉惟馨之荐朕今暂幸西京有事于圜丘宜令有司各扬其职礼容仪卫典故在焉只事肃成无或烦扰诸道府不得以进奉为名辄有率敛凡在中外当体予怀】太宗除吕防正中书侍郎兼戸部尚书平章事制【天道无私日月星辰助其照皇王不宰股肱辅弼代其工所以端拱守成垂衣制理永建丕平之景运遐追三五之令猷其有业茂经纶才推谨厚参大政而已淹星岁秉至公而无舍寅昏宜颁出綍之殊恩俾正持衡之重柄爰择刚日特降命书推忠佐理功臣朝散大夫给事中叅知政事柱国东平郡开国男吕蒙正四气均和五行钟秀有济时之畧辅之以温恭挺命世之才守之以循黙爰覩舜旌之进善遂指魏阙以来仪临轩覩敏瞻之能射策见纵横之畧暨兹登用益着谟明公忠推社稷之臣凝重见庙堂之器眷兹大体久郁具赡屡宣作砺之功克懋秉钧之绩别锡褒功之美号仍陞驭贵之崇阶勲籍増荣井田加赋预列侯之峻爵同大利之计书顾优恩之在兹谅名器之无假于戏云从龙而风从虎今也其时启乃心而沃朕心必求诸道尔宜周旋庻政佐佑眇躬缓兹宵旰之忧翊我隆平之运同底于道岂不美欤】
　　真宗伊尹庙碑赞有序【始就于桀以劝人臣之忠后归于汤以济天下之难咸有一徳敷祐万方大节昭明嗣王服其训余庆不坠令子承其家旧礼攸存明祀斯享朕因驻跸永用怀贤聊复刻铭庶几旌善赞曰成汤之仁溥率来宾阿衡之忠天辅成功民难既平嘉谟实贞防室不衰大训可知苹蘩之祭传于永世金石之刻表予褒徳】赐陈尧叟诏【勅尧叟省所上表以赴河阳恋阙事具悉卿象纬储灵珪璋挺秀出符亭防入掌鸿枢正色立朝得大臣之体精衷奉上有良弼之称副彼民瞻居然国器而偶婴疾疢愿罢钧衡朕重违乃诚聿隆异数乃莅陪京之镇庶谐养素之心方戒途而有期遽削牍而来上倾输恳悃眷恋阙庭见爱君之愈深宜勿药之非晚览观之际骇叹良増故兹特诏】
　　仁宗授陈尧佐判郑州诏【朕纂绍丕图乂宁区夏务审求贤俾秉国钧其有当代天工鬰为时栋精练可以宁庻绩温裕可以范羣伦示倚毗于老成期缉熙于庶职朕志先定物论攸归载揆嘉辰告于庶位户部侍郎上柱国颍川郡公陈尧佐文惟高古器蕴洸和茂经世之逺猷蔼干邦之伟望早登荐于公府万外领于辅州山甫志在于将明陈宠性敦于周密宜正国台之重足调鼎味之和列书殿之崇资膺云台之美号宜封采地并有嘉焉入奉弼谐尤増属任教简易所以肃朝政脩名寳所以叙时材惟深博所以奉咨询惟方重所以镇浮竞择于中道经以大猷辅予冲赖于哲人于戏中枢之任庶务养成下以遂万物之宜上以増三阶之耀师任之重式副于具瞻股肱之良允为于国体祗服厥位勿替乃诚】命张中庸为开封府判官制【京师众大之居其俗具五方而诸侯所视法也号称难治盖自古记之为之尹者专用击断则网密俗敝崇之以寛则威信不立故当择精明疏通之人以叅其职兵部员外郎张中庸材剧而用博行脩而志坚处烦决疑必有余裕俾赞浩繁之政当适寛猛之中此乃根本之地尔惟钦哉】除富弼同中书门下平章事判河南府制【三台处中以裁万物之化四岳总外以牧黎民之蕃如山河之经九州如股肱之卫一体出处之际朕无间然具官富弼复贯有元蹈中弗勉学几圣而独至识造物之未形贵名起于三朝盛徳仪于百辟乡召从于列屏俾进翊于冡司为日尚新何恙靡已未及经邦之务遽陈避位之辞诏虽屡而莫囘章甫却而复至朕怃然自念嗟莫能胜既闵劳于政几其听遂于私佚建彼徐节以殿东郊守兹洛符以保西宅乃位鸿钓之贵尚优黄髪之行于戏不处成功专老氏荣名之畏其旋元吉要羲经履道之终虽弗从于吾游亦自保于而福】除文彦博司徒判河南制【秉国大钧絶席庙堂之上经时常武运筹樽爼之间维吾老成多所更践恳辞几务往殿近藩敷告于廷进畴厥位推忠协谋崇仁同徳经邦赞治守正保运亮节佐理功臣枢密使劎南西川节度管内观察使处置桥道等使开府仪同三司守司空检校太师兼侍中兼郡牧制置使行成都尹上柱国潞国公文彦博器质宏伟智谋靖深逮事祖宗早登丞弼周旋左右当四海之具瞻密勿枢机实万邦之为宪肆予缵御属在倚赖深惟注意之勤勉徇均劳之请眷言耆旧宜所褒崇増秩上公衍封真赋光华故里揭全晋之旌旄偃息名城壮陪京之屏翰出入中外始终显荣于戏进而论道经邦则必告嘉猷于后退而承流宣化则必下膏泽于民尔惟钦哉尚多受祉】
　　英宗封韩琦魏国公诰【王者绍景炎之序履皇极之尊永惟置器之艰属在佐王之畧睠夫上宰翼我先朝适及委裘之辰肆予奉瑁之始定策宗社贯心神明逮躬丕务之咨敢后元勲之奬首旉邦涣诞告朝伦门下侍郎兼兵部尚书同中书门下平章事韩琦器博而适时道闳而济物禀星辰之精粹防日月之休明歴宣外劳更倚二柄蹈夷险之一节寄安危之大机仰文考之知贤絶时髦而登用维召公之托尝闻顾命之言维汉相之谋终应大横之兆盖怀先见者识之邃决至虑者材之英天扶不抜之基神赞非常之辅是用进文昌之卿序正黄闼之台符隆以封爵之文益之户田之数以蕃尔宠以懋尔庸于戏天视靡私居饬有邦之畏民公曷戴一归厥后之仁念先猷之弗敢康顾成业之不司恃益经茂烈永佐昌】
　　神宗封富弼为郑国公制【秉箓膺图将继配天之大业铨时论道必资名世之元臣以言乎体貌则旧徳之英以言乎望实则羣材之表爰立作相宜莫如公丕昭宠数之殊孚告治朝之听中书门下平章事尚书左仆射昭文馆大学士富弼智资大雅徳懋硕肤学足以造圣人之微几足以通天下之变繇贤科之得隽摅逺业以奏功在仁祖时则首冠庙堂有弼谐九徳之美在英考世则再登枢府有折冲万里之谋庶绩已熙太平将洽属留侯之多病容裴度以为藩恺悌所宜神明自复方王家之不造固贤者之有为昔居亩而志犹在于爱君今处朝廷而义岂忘于忧国是用召从方守进拜元台仍左揆之旧班兼东台之茂秩爰田衍赋盟府易勲兹实异恩庸昭注意于戏上理乎天工则日月星辰以之顺下遂乎物宜则山川草木以之蕃近则诸夏仰徳以承流逺则四徼倾风以待命凡予欲治惟尔责成勉尽嘉猷用光丕训】
　　哲宗立皇后孟氏制【正家者义之先大昏者礼之本朕继体持盈侧身思永太母以万世为心命防宗事大臣以两极陈义请建坤仪载蠲吉日敷告大庭故侍卫亲军马军都虞睂州防御使赠太尉孟元孙女幽闲专静雅应柔则天作之合人谋协从可立为皇后】理宗改赐岳飞諡忠武诏【主尔忘身兹谓人臣之大节諡以表行必稽天下之公言申锡赞书追告幽穸故太师追封鄂王諡武穆岳飞威名震于华夏智畧根乎诗书结髪从戎前无坚敌枕戈厉志誓清中原谓恢复之义为必伸谓忠愤之气为难遏上心密契诏札具存夫何臣力主和议未究凌烟之伟绩先罹月之阴谋李将军口不出辞闻者流涕蔺相如身虽已死凛然犹生宜高皇眷念之不忘肆孝庙矜哀之备至亟还故官而礼葬颁赐庙号以旌褒建于先帝之时防以真王之爵既辨诬于累圣可无憾于九京然而易名之典虽存议礼之书未一始为忠愍之号旋更武穆之称朕获覩中兴之旧章灼知皇祖之本意爰取危身奉上之实仍采克定祸乱之文合此两言节其一意昔孔明之志兴汉室若子仪之光复唐都虽计效以或殊在秉心而弗异垂之典册何嫌今古之同符赖及子孙将与山河而并乆英灵如在茂渥共承可依前故太师追封鄂王特与赐諡忠武奉勅礲石牒到奉行】
　　元世祖命许衡为怀孟教授制【咨尔许衡天资雅厚经学精专诸凡讲论之间深得圣贤之奥受罚者恐陈君所短为盗者畏王烈之知所在向风允堪正俗可令于怀孟等处选防子弟俊秀者举归教育取作范模再令董子帷前有传受之弟子重使王通门下皆经济之名臣母丧斯文以弼予治】追封程颢豫国公诏【朕惟三千之徒莫先顔氏睠言往哲式克似之故河南伯程颢体备至和躬承絶学元气之防钟于独得圣人之道赖以复明系百世之醇儒岂追崇之可后爰搜盛典爵以上公于戏缅想徳容俨扬休而山立聿新礼命敷涣号以风行服此宠章益绵道脉】追封程頥洛国公诏【朕惟孟氏以来千有余嵗不有先觉孰任其承故伊阳伯程颐本诸躬行动有师法谓初学入徳始乎致知格物谓随时从道在乎观象玩辞遗书虽见于表章异数窃稽于封册胙之大国庸示褒崇于戏规矩准绳庶有存于矜式山龙黼黻匪徒侈于仪章懋相人文以对休命可追封洛国公主者施行】
　　明太祖改正岳镇海渎城隍神号诏【自有元失驭羣雄鼎沸土宇分裂声教不同朕奋起布衣以安民为念训将綀兵平定华夷大统以正永惟为治之道必本于礼考诸祀典知五岳五镇四海四渎之封起自唐世崇名美号歴代有加在朕思之则有不然夫岳镇海渎皆高山广水自天地开辟以至于今英灵之气萃而为神必皆受命于上帝幽微莫测岂国家封号之所可加渎礼不经莫此为甚至于忠臣烈士虽可加以封号亦惟当时为宜夫礼所以明神人正名分不可以僭差今命依古定制九岳镇海渎并去其前代所封名号止以山水本名称其神府州县城隍神号一体改正歴代忠臣烈士亦依当时初封皆以实号后世溢美之称皆与革去其孔子善明先王之要道为天下师以济后世非有功于一时一方者可比所有封爵宜仍其旧庶几神人之际名正言顺于理为当用称朕以礼祀神之意所有定制应祀神号开列于后　一五岳称东岳泰山之神南岳衡山之神中岳嵩山之神西岳华山之神北岳恒山之神　一五镇称束镇沂山之神南镇会稽山之神中镇霍山之神西镇吴山之神北镇医无闾山之神　一四海称东海之神南海之神西海之神北海之神　一四渎称束渎大淮之神南渎大江之神西渎大河之神北渎大济之神　一各处府州县城隍称某府城隍之神某州城隍之神某县城隍之神　一歴代忠臣烈士并依当初封爵称之　一天下神祠无功于民不应祀典者即系淫祠有司毋得致祭于戯明则有礼乐幽则有鬼神其理既同其分当正故兹诏示咸使闻知】中岳庙告文三道【荷上天后土之眷命防神之効灵以致平羣雄息祸乱君主黔黎于华夏统控蛮夷于今十年中国康宁然于神之祀若以上古之君言之则君为民而祷载有春祈秋报之礼于斯之祀者有望于神而祭者有狩于所在而燎瘗者今予自建国以来十年于兹国为新造民为初安是不得亲临所在而祀神也特遣开国功臣汤和道士陈玉京刘崇元以如予行奉牺牲祝帛于祠下以报効灵自今以后嵗以仲秋诣祠致祭惟神鉴知　昔者元运将终英雄并起民受兵殃时予亦与羣雄并驱辑兵保民上帝黙相山川受命効灵所在必充转战五年余方乃兵偃民息众乐生生之计天下太平二十八年矣今洪武乙亥四月间广西布政司报蛮夷之长龙州赵宗夀奉议州黄世鐡不循治化负固殃民兵兴之事本重既行不敢不告所以告者兵行十万各离父母妻子途间饥饱劳逸山岚瘴气染患者有之此兵行之难兵入其境良民受害荆棘生焉民惊且移未有不伤此其所以告也其所以告者但愿瘴疠之方化烟岚为清凉之气早殄渠魁良善安业军士速回各得完聚以养父母是其祷也然予未敢径告上帝惟神鉴之为予转达谨告　昔者元末兵争伤生者众予荷皇天眷命岳镇海渎山川効灵诸将用命偃兵息民今三十年矣兵燹之余民方安定迩来西南戍守诸将不能昭布仁威但知肥已虐人致令诸夷苗民困窘而奋怒会攻屯戍致伤戍守善良者予非敢用兵由是不得已指挥诸将帅兵进讨然山川险逺彼方草木茂盛烟岚云雾蓊郁之气吞吐呼吸则必为害此行人众各辞祖父母父母妻子涉险逺以清边夷以安中夏万冀神灵达于上帝赐清凉之气以清烟岚早定诸夷速归营壐得奉祖父母父母眷属团圆是其祷也今年九月二十六日兵行特遣人赍香帛牲醴先诣神所谨告　淮渎济凟北海告文俱同】太昊陵告文【朕生后世为民于草野之间当前元失驭天下纷纭乃乘羣雄大乱之秋集众用武荷皇天后土眷佑遂平暴乱以有天下主宰庶民今已四年矣君主上古继天立极作烝民主神功圣徳垂裕至今朕典百神之祀考君陵墓在此然相去年岁极逺朕观经典所载虽切慕于衷奈禀性之愚时有古今民俗亦异惟仰神君万世所法特遣官奠祀于陵圣灵不昧尚其纳焉】商王高宗陵告文【曩者有元失驭天下纷纭朕由此集众平乱统一天下今已四年矣稽诸古典尧舜继天立极列圣相传为烝民主者陵各有在虽去古千百余载时君当修祀之朕典百神之祀故遣官赍牲醴奠祭修陵君灵不昧尚惟歆飨　汉光武周世宗宋诸陵告文俱同】免河南境内税粮诏二道【朕本淮右布衣因天下乱率众渡江保民图治今十有四年矣荷天眷佑西取陈友谅以安荆楚东防张士诚以平三吴遂至八番直抵交广以极于海悉皆戡定重念中国羣雄并起以致干戈纷争生民涂炭是用命将北征兵渡大河齐鲁之民欢然来迎馈饷给军不辞千里朕思其民当元之末疲于供给今既効顺何忍复劳朕为天下主深用悯焉已将山东行省洪武元年税粮免征不期天旱民尚未苏其洪武二年夏秋二粮再行蠲免近者平燕都下晋冀土地疆字今尽为国家所有其民久被兵残困于征敛尤甚齐鲁之民其北平燕南河东山西新附地面洪武二年税粮亦与蠲免河南诸郡归附以来久欲惠之奈东西未平则出师所经借资粮饷是以未遑今晋冀既平大兵已入秦矣除北京河南所辖宿徐等州已免税粮外西抵潼闗北界大河南至唐邓光息洪武二年夏秋税粮尽行蠲免以遂朕之初意　于戏惟皇上帝眷我生民自一统以来虽暂有雨旸之愆期终未凶荒然朕岂不知江右之民减衣薄食助我兴王供给浩繁安无贫窘特以洪武十五年春秋税粮除官田减半入官不为常例民田税粮尽行蠲免其江西浙江虽次第归附为首定中原人民为我供给越大江入淮河抵北平而漕河南民甚劳矣迩年以来江东江西浙江及直府州官吏粮长不行优恤小民已行问罪亦以今年夏秋税粮除官田减半入官不为常例民田税粮尽行蠲免所有河南山东民人淳实无巧以取愚无强以凌弱笃力于田亩且山东之民东给辽左北给北平民资倍焉河南之民北供山西岁助闗内斯二布政司税粮今年夏秋尽行免之】谕河南布政司及诸府州县官吏【大河之水天泉也非寻常之水若所在牧守心仁吏如律事则河蜿蜒束注无摧山裂石之势若牧守包藏祸心吏不法以行事则河流汹涌驾洪涛于平野鱼鳖防园林如此则牧守郡吏将必祸焉旧岁河南来奏河水弥漫于州皆徙民居田园为之一空朕日夜究心河水为患田园一空桑麻尽为所荡衣食既阙将何立命况且东作将兴老幼艰辛今特命驸马李祺赍朕勅命住被灾处所优给兵民虽不足厚给之恩终解吾民之苦尔诸职事一如朕命奉行毋怠】命宋国公冯胜节制河南勅【河南为天下重镇地广民稠士马甚众方今大将军征北特命尔节制其地宜休息民力训练士卒以佐征讨】赈济河南饥民谕【河南诸府军马数多民间供给频年不休地亩征输重于他处自今民户止纳原额税粮荒田听其开垦有司不得科扰违者罢职】成祖中岳庙告文【比者安南逆贼黎季犛及子黎苍逞凶肆暴屡攘边疆侵夺思明府禄州等处地方予加寛贷不肯兴师问罪但遣使谕使还地黎贼巧词支吾所还之地多非其旧还地之后复据西平州又侵宁逺州逼胁命吏占管人民劫掠资财杀掳男女边境之民受其残酷安南之人并被其害诛求百端老幼不宁占城之地累年遭其劫掠予数遣人告谕冀其改过而贼稔恶日甚防有悛心予为天下主视民涂炭安忍弗救乃命将出师声罪致讨志在吊民岂敢用兵实出于不得已赖皇天后土眷佑岳镇海渎效灵将士奋忠鼔勇悉扫荡其孽党抚安其良善尚念将士暴露于外离其父母妻子山川险阻道里迢遥今天气炎热恐岚瘴郁蒸起居失调易于感疾予夙夜念此寝食弗宁万冀神灵鉴予诚悃闻于上帝赐以洪休潜消瘴疠早降清凉诣神所祭告　淮渎济渎北海告文俱同】太昊陵告文【自古有天下功徳及民者当享百世之祀我国家崇祀古者帝王厥有常兴今朕遵奉祖训奉天征讨即位之初永惟圣帝明王陵寝所在不可不敬是用奉香币牲醴以祭惟皇有治世之功有安民之徳歴世虽逺神灵不亡其尚黙赞元化孚佑邦家永臻太平之福朕其敬祀万世无斁商高宗汉光武周世宗宋诸陵告文俱同】　免河南等处租粮杂税诏【朕祗承天命綂御万方永惟致治之机尤重安民之道悉心康济夙夜不忘比者营建北京宫殿需材于下国之大事诚非得已军民趋事赴工尽力不懈眷其劳苦朕甚愍然所司不体朕心之艰难一毫不以上闻督责逋负鞭棰逼迫又甚困乏甚失抚绥之意其河南山东山西军民衙门自永乐五年以前递年拖欠并追赔未完夏税秋粮监粮马草诸色课程赃罚等项一应系官钱粮物件诏书到日咸与蠲免于戏施政以抚字为先养民以寛恤为本特敷恩惠用慰勤劳故兹诏谕咸使闻知】赐周世子有炖纯孝歌序【朕闻至孝足以动天地感鬼神匹夫匹妇一念诚切金石可贯防鱼可孚载之方策信不诬也矧于死生之际所处尤甚古今孝子欲代父死者几何人哉建文用谗者诬搆尔父逮尔父子至京备极苦辱有炖不忍父之无辜遂自承伏言父不知状以死自期畧无怖色建文由是窜尔云南穷困万状终无悔辞兹非能处死生之际庻几古人之至孝也欤朕遵古道惇明信义匹夫匹妇尚褒显之况尔朕之犹子骨肉至亲志行纯诚造次不易其言颠沛不改其义死生存亡不慑其志富贵贫贱无几微动于顔色流离道路羁囚瘴疠克全尔生至有今日实由尔父慈子孝天地神防相之也是用作歌以释尔心以诏来世歌曰维我皇考建树宗藩巩固基图实衍实安我有令弟分封于周带砺河山永孚于休孝友之道称于考妣人无间言以及兄弟建文嗣位信彼憸人谗言勃兴搆弟于屯父子羁累家邦荡析欲诬以法陷之大逆维尔嫡长孔孝且仁笃爱其亲弗顾其身陈词恳诉为父释愆言意弗通孰不尔怜父既贬斥尔益兴嗟蛮烟瘴雾各窜天涯有若编氓囚辱奴见者歔欷闻者出涕衣不掩体通食穴墙幽忧连歳艰苦备尝天运循环过眼倐忽善恶之报纎毫不忒我亦遇难奉天举兵拯尔沈沦宗社之灵遣使南来归尔万里父子相见惊乎悲喜彜伦载叙骨肉重懽俯仰天地永矢弗谖天报尔忱防于响影我表尔孝着之歌咏曽参闵损名教所称尔则效之聿骏有声效法古人仪范太祖永奠宗藩光华海宇】
　　仁宗追封张玉为河间王諡忠武诰【国家之于旧臣其有非常之功徳者则必有极盛之爵号以显之所以崇奬忠贤而报称之义也赠奉天靖难推诚宣力武臣特进荣禄大夫右柱国追封荣国公諡忠显张玉秉正直之节蕴雄武之才沈毅有谋英果能断事朕皇考太宗文皇帝于潜邸多歴岁年克効忠荩属当临危之际首赞靖难之图毕力一心摧凶馘丑筭无遗策动有奇功暨大业之垂成竟奋躯而死义我皇考醻其伟烈锡爵上公虽已备于哀荣轸圣情而未已肆于今日复举彜章特加封为河间王进諡忠武配享太宗文皇帝庙廷于戏忠精义气焕日月以如生盛徳显名与国家而同乆佑启尔后永翼皇家】赐户部尚书兼太子宾客郭资致仕勅【卿事我皇祖皇考今四十年歴官中外致位通显列于六卿遭遇如斯可为极盛然卿有质实之资刚直之气心之所向维在国家有利于上毅然身任不畏强御虽怨聚于已而不暇顾虽害将及已而不知避可谓忠贞笃实之臣矣朕初嗣大綂嘉与老臣共图治理矧肇建储副兼资赞辅顾卿抱疾累岁步趋惟艰不忍强劳以事今特陞为太子太师俾致仕归呜呼念二十年之前与卿同处一城早暮相聚勤劳艰苦其何可言今太平无事当相共乐于安逸而卿以疾而去能不有感于怀哉今命户部卿户下税粮及一应差役皆蠲免卿归休乡里惟强饮食慎医药优游自适以娱暮龄以副朕眷怀】
　　宣宗中岳庙告文【予新嗣祖宗天位统理下民夙夜惓惓养民为务尚祈神灵阴隆助相俾雨旸时顺灾沴不生百谷用成民用康济国家清泰永赖神庥谨以香币达于至诚惟神鉴格　淮渎济渎北海告文俱同】命河南抚按诸臣勘灾勅【皇帝勅谕巡抚侍郎于谦及河南都司按察司巡按监察御史朕抚恤兵民惟图民安夙夜在念孜孜不忘今闻歴夏不雨亢旱为灾农亩虽种无获者多朕甚悯之勅至尔等同卫所府州县官躬诣田亩踏勘如果系灾伤即具实奏闻就将本年官民田地秋粮及屯种子粒以十分为率俱免四分尔等宜十分用心提督整理不可怠忽以险逺之处尔等不能遍歴听各委廉洁官员前去踏勘务在的实以恤民隐庶副朕心然近年各处奏灾伤者其卫所府州县官吏多有附下罔上诬熟为荒一槩陈奏以图免尔等其深戒欺严督所属必审验其真实毋为欺谩若仍蹈前非在后再遣人覆视不实尔等及府州县卫所官吏里老旗甲人等俱处以重罪不恕其慎之慎之故谕】
　　英宗中岳庙告文【予奉天育民愧凉于徳致兹乆旱灾及羣生夙夜省躬中心惓切神司方岳忧悯谅同雨农以时宜任其责特兹致祷尚冀感通洪布甘霖用臻丰稔匪予之惠时乃神休　淮渎济渎北海告文同】赐都御史顾佐致仕勅【卿祗事祖宗任京尹长通政司宪纪歴官中外三十余年廉明之操公忠之行确乎不拔卓然名臣朕嗣承大位方资老成翼赞治理而卿婴疾洊岁未瘳每于朝叅步履不易深轸朕心今不欲烦以政务特赐钞五千贯命致仕还郷自古有言人惟求旧朕固不忘卿也已勅户部优免卿家杂泛差役卿其体朕至意安精神慎药食颐养天和优游田里用享清平之福于永逺钦哉】
　　景帝中岳庙告文三道【国以兵民为本兵民以食为天仁政所先孰加于此方秋百谷将实重以漕运方殷雨泽罕敷河流多决兵民所望畴当副之夫朕为国子民而神为民捍患实皆天职然有司存朕所能为岂敢畏难于朝夕神之易举讵可辞劳于指麾沛膏雨以作丰年助顺流而为通道愿有祷也冀无负焉　兹者农务方殷所忧旱涝丰歉所系尤切朕心神主兹方计不异此雨旸时若其职在神尚运神机俾从民欲民茍遂丰登之愿神益彰庇利之仁专俟感孚以慰防祷　恭承天命重付眇躬民社所依灾祥攸系志恒内省政务外乖兹者雨泽不敷河流欠浃舟船浅滞禾稼焦萎灾患由臻公私所病穷维所自良有在兹然因咎致灾固朕躬防避而转患为福实神职当专夫有咎无福过将惟一而御灾捍患功孰与均特致恳祈幸副悬望　淮渎济渎河渎北海告文俱同】济渎庙告文【天降膏雨在风云率其职地涌甘泉由岳渎效其灵天地之泽施必风雨岳渎不得辞其责也今岁雨旸时序所以泽万物者至矣而渎流不决所以灌百川者歉焉河不由道而水决于海泰山泗济之源复秘南北漕运之渠日涸此虽君民之患实阙天地之仁固朕不徳所召而神之贡何如天地均有矜惠生民之心神可独无奉若天地之意务使河循古道分溉朔南而复诞布泉源广慰舆望神既有以塞其责朕亦有以赖于神神其鉴格专感孚　淮渎告庙文同】遣官招抚河南流民勅【今闻河南开封府陈州等处多有各处逃来趂食流民或与本处居民相聚一处诚恐其中有等小人久则至于诱惑为非难以处置今特简命尔往彼处会同左副都御史王来及彼处三司堂上官井原专一抚治流民官员及巡按御史及本府州县堂上能干官平日为民所信服者分头设法小心招抚令各自散处耕种生理有缺食者量给米粮赈济无田种者量拨与田耕种务令得所宣谕朝廷恩重使之警悟不许急逼致有激变又为患害其中果有能体朝廷恩恤各散复业者量与免其粮差三年庶俾有所慕悬仍提督所在衞所官军操练军马固守城池如有冦盗生发即令相机捕毋致滋蔓尔为近臣受朝廷之委命必须夙夜尽心以毕乃事不可因循怠忽有悮事机如违罪有所归事妥民安之时具奏俟命然后囘京】追封张辅为定兴王諡忠烈诰【国家之于臣下有能以死勤事视茍存不如无存以身徇难视保身不如保国审如是焉赠必有以荣其终赏必有以延于世虽所以旌于既往而亦冀勉于将来而况丰功伟烈昭著于先朝宿徳重望表见于当世者哉尔奉天靖难推诚宣力辅运佐理武臣特进光禄大夫左柱国太师英国公张辅累朝良弼一代元勲尝扈跸奋不顾身而临危甘于死难朕深嘉悯事足褒荣兹特追封为定兴王諡忠烈遣官谕祭灵其有知服兹光宠】
　　宪宗中岳庙告文二道【比岁以来多方灾沴雨旸不时我民用瘁民之瘁矣予曷为怀神矜于民忍降以灾徳泽崇深孰与神侔祈赞化机漙天之休责躬修行予敢弗笃庶几与神同作民福谨告　国家敬奉神明聿严祠祀所期黙运化机庇佑民庶乃近岁以来或天时不顺地道欠宁或雷电失常雨旸爽或妖孽间作疫疠交行逺近人民频遭饥馑流离困苦痛何可言惕然于衷罔知攸措惟神奠镇一方民所恃赖覩兹灾沴能不究心是用特具香币遣官祭告尚冀体上帝好生之徳鉴予忧悯元元之意干旋造化阐威灵捍患御灾变祸为福庶几民生获遂享报无穷惟神鉴之　淮渎济渎北海告文俱同】赈恤河南等处诏【朕绍祖宗鸿业为天下生民主夙夜忧勤用图康济奈近年以来旱涝相继岁数不登加以今春亢旱为甚京畿州县被伤者多山东济南等六府河南彰徳一府灾伤尤甚人民缺食十常八九守臣以告朕心恻然夫民生不遂实司牧之过如有坐视其饥窘穷困而不顾岂为民父母之道哉用是发仓储出帑藏覃敷寛恤之仁永慰黎庻之望凡尔居官食禄为朕牧民者务加意赈恤毋生事烦扰仍谕居民邻里相救有无相通共济难厄以秋成有积者毋闭籴自私乖救急之义穷乏者毋流移辗转放纵非为以重害尔生于戏忧民之忧朕心艮切故兹诏示咸使闻知】
　　孝宗中岳庙告文【伏自去冬无雪今春少雨田苗未能播种黎庻实切忧惶予甚兢惕用是侧身修省防致祷祈惟神矜悯下民斡旋大造蚤霈甘泽以滋禾稼以济民艰庻民有丰稔之休则神亦享无穷之报谨告　淮渎济渎北海告文同】命兵部尚书王继参赞机务勅【朕惟南京国家根本重地而机务重托非歴练老成奚堪委任今持改尔前职不妨部事叅赞成国公朱辅等守备机务整饬兵备固守城池操练军马抚安人民但遇贼冦生发随即调兵相机捕毋令滋蔓凡一应军民事务利有当兴有当革者悉听尔同守备内外官员计议停当而行其管军管匠等官及各大小头目人等若有科扰尅害私自役占下人致妨操练及工作等事者尔即禁约清理如法敢有故违者轻则量加惩治重则奏闻区处朕以尔才识老成特兹委任尔当益竭忠诚持廉秉公正身率下务俾事妥人安以副委用如或处置乖方偏执误事责有所归尔其钦承朕命勉之慎之】
　　武宗中岳庙告文二道【去岁以来宁夏作孽命官致讨逆党就擒内变肃清中外底定匪承洪佑曷克臻兹固循至今未申告谢属者四方多事水旱相仍饿殍载途人民困苦盗贼啸聚捕未平循省咎由实深兢惕伏望神慈昭鉴幽赞化机灾沴潜消休祥协应佑我家国永庇生民　近岁以来羣盗为梗生灵被害在在有之命将徂征稍臻平定余灾未殄尚累太和水旱相仍妖祥叠见永思厥咎良切疚心爰与羣臣饬躬修政同期昭格庸迓神庥伏冀神明悯兹黎庶转灾为福绥我家邦不胜惓惓恳祷之至　淮渎济渎北海告文俱同】赐大学士刘忠致仕勅【卿以刚毅之资宏博之学策名制举养望词林事我孝皇已膺宠眷执经左右启沃惟勤朕在春宫日侍讲读敷析义理援据古今非道不陈正言无讳肆朕即位之初覃恩旧学亟迁翰长歴试留都典礼寅清考课精核召登秘阁专掌丝纶更化以来遂叅机务属时事之多艰方倚毗之有在顾以防恙累乞休闲朕以卿声誉素重精力未衰勉留再四暂从展祭之情少慰乡土之思冀卿速来懋树勲业以行素志乃复申前奏词意愈坚特示允俞用成雅尚命有司月给食米五石岁给人夫八名应役廕一子为中书舍人以延世泽仍降勅谕意于戏全节完名大臣之高致尚贤怀旧朝廷之盛典卿其服此恩数优游暮景颐养天和表率乡人风励后学又以余力著述歌咏以成一家之言以鸣一代之盛不亦永有誉哉】赠光禄寺少卿朱纪诰【捐躯为国固臣子之素心钖命报功乃朝廷之典顾兹忠烈岂吝防恩尔封广西道监察御史朱纪早贲丘园未究时用爰生贤嗣为国宪臣荣受褒封优游桑梓岂意潢池之盗犯我衣冠未收敌怀之功乃罹锋刃匪加褒宠曷劝臣工兹特赠尔为奉议大夫光禄寺少卿锡之诰命于戏生固有死惟得死之为安名不假人必其人之可称揭崇阶于纶涣昭异数于泉台祗服命词永光来世】世宗中岳庙告文五道【朕奉天命子育万民所冀岁稔时和灾患不作惟神是赖兹者各处旱干火灾疫疠流行变异非常人民流离死亡者众廷臣以告朕心恻然惟神庙食兹土作镇一方见此困穷宁不矜悯用是命官赍捧香帛特差抚臣洁斋备仪诣祠致祭为民请命伏望明神大彰灵应潜斡化机时赐雨泽用消防沴变歉岁为丰年跻贫□为夀域庻称朕奉天子民之意中心恳切惟神鉴知　比者各处山崩地陷产妖陨星水旱蝗虫火灾疫疠人民流殍变异非常沴降自天朕心忧惧惟神司镇兹土利济一方覩斯困穷宁不矜恻遣赍香帛特命抚臣备仪致斋竭诚申祷伏望明彰灵应斡旋化机时赐雨旸潜消灾变丰年有望泽我生民庻免朕愆神其鉴庇　维神钟灵孕秀镇奠一方阴翊国家其来尚矣朕以寡昧恭承天命十有一年于兹敬事神祗防敢少懈顾储宫未立恒切于懹兹者特具牲帛醴齐遣官防祷伏望茂着神功锡予元嗣则我国家绵庆禩于无穷而神亦享福于有永矣　比岁尝命官祷嗣于神昨丙午孟冬之吉仰荷天赐元储亦神所赞佑者兹用致谢神其鉴歆而永惟黙佑焉　朕奉天命子育万民所冀岁稔时和灾害不作迩者各处地方水旱兵荒久民遭厄危亡载路灾变异常朕心忧惕惟神上奉帝命奠济一方谅垂矜悯爰命洁士赍捧香帛特遣抚臣备仪竭防诣祷致祭所冀明神大彰灵应潜斡化机俾气序顺调雨旸时若弥解灾刦溥资丰泰庻称朕奉天子民之意而神亦享祀于无穷矣　淮渎济渎北海告文俱同】黄河澄清颂【丁亥季冬十有六日河南之省灵寳之邑黄河澄清拖练湛璧越之四辰宫占叶吉县吏来报戊子之春乃命礼曹详考其因宗伯献夫述奏以申谓礼宜贺率属表陈予惭弗允益励恭寅请谢河伯朕许曰然既而复思斯本自天遡源徂流礼有后先遣官驰往秉其精专甲申告吉露拜诚防祀礼已成仰荷苍干帝垂鉴歆稽首拳拳永怀庇眷勉进徳焉既而群臣舞拜致贺予心甚愧称之大过二三辅臣作歌以颂録以来呈其词雍雍忠诚具悉心徳协一尚赖匡弼勿或堕逸帝锡瑞四海宁谧徳进业修防敢自失大道当钦祖宪遵悉是训是行恐恐栗栗政务惟善民困惟恤唐虞之际吾欲与匹】南狩中岳庙告文【惟神受皇天命中四方立镇极统羣生功崇徳峙台南幸楚地适临中土特修望祭之诚希神咸加防佑神鉴歆之】济渎庙告文【惟神受皇天之命綂北水之宗泽润民物古今是赖台躬南幸道迩神源遣祭以诚惟神歆之】河渎庙告文【惟神受皇天之命綂南水之宗济利人物功徳厚矣予躬之湘楚瞻视显陵适当渡师谨此祭告希神加佑咸保安平】祭周文王文【昔者伏羲氏作三五相继奉天宰世夏殷之后王乃嗣焉为民立极功徳惟厚予缵明图切于景望兹因有事南幸庙赡汤阴道所从由特此遣祭惟王其鉴之歆哉】谕祭汉武侯诸葛亮文【养髙隆中非三顾不起戮力王室拜二表乃行观其裭孟徳走仲达孔明其人豪也欤惜乎将星陨地中道而殂汉遂不振皆天也非人之所能为也表忠有祠谕祭有仪灵爽不昧尚其歆之】谕祭宋岳飞文【昔宋运将终尔克尽大义精忠丕着敌者畏之使当时桧贼不生则有宋或未至絶岂但尔亡于贼手哉朕缵承天位今有事显陵南之荆楚道经尔祠特命重臣谕祭于尔惟尔钦承哉】命北直河南抚按等官赈济饥民勅【迩者黄河泛溢霖潦异常播种悉空闾阎絶粒方数千里流离载道朕甚悯焉今已发帑银转漕粟犹恐不能徧及该吏部侍郎程文徳奏欲令前项地方府州县官听其便宜处置赈给务在一一全活此朕本意也兹特命行人时通前往北直河南等处谕示各该抚按等官查照户部议覆事理督率府州县官破格从权设法赈济为民立命以弭灾变仍登记全活数目多寡以慿黜陟如或坐视漫无成效必重惩之夫朕为万民父母一民不获实朕之责禹思天下有饥者犹已饥之今之饥者众而迫于饥为攘窃者又非其罪也尔抚按有司其务体朕至意宣力殚虑毋事虚文必臻实效以济于艰仍将勅谕誊冩刋布及题准事宜大书榜文晓示百姓夫朕岂不欲与尔民同跻安乐享太平也而天灾时变使尔颠连至此顷者一二首恶倡盗累及胁从寻皆扑灭彼谓求生反以速死朕言及此恻焉哀矜凢尔臣民其各知悉】存问周堵阳王书【兹者南郊礼成大颁恩诏朕念王政先于老老仁民始于亲亲惟王宗室懿亲夀迈七十恩泽覃布所宜加隆兹特以羊酒币帛令本府进奉官员顺赍存问以见朕优礼之意专此以达惟王亮之】旌周府奉国将军安河孝行勅【近该河南抚按等官奏称尔资性纯孝好谨守法躬侍父疾衣不解带忧居母丧不入私室宗室之中实不多见朕用尔嘉兹特降勅遣官奬谕尔尚益笃孝诚以永终誉】赠礼部尚书许逵诰【授命持危志士重立身之节褒忠显徳哲王昭励世之规事闗万古纲常粹钟天地正气式兹英烈宜懋宠嘉故江西按察司副使赠都察院左副都御史諡忠节许逵学明义利才赡经纶宰邑靖巨盗之冲功全保障佐臬觉逆藩之变防谨履霜敢蹈伏机力倡大义奈何势毎格于谋始事多阻于讫成时不假以除奸命徒愤乎扼腕口刳骂贼惟知人有一心眦裂踞廷直吁天无二日存亡飘瓦鼎镬虚舟耿浩气以长存痛贞魂之可悯虽颁防典未尽褒扬特正祀享之仪用极报酬之礼兹特加赠为礼部尚书锡之诰命于戏天地完名旷一时而仅见古今大节歴千载而弥芳爰进穹阶用汗涣号灵其不昧服此诰词】旌周府镇国中尉睦梁孝行勅【近该抚按官题称尔性禀寛仁心存长厚好古乐善之风慕义笃伦之徳宗盟咸戴士庶共称可谓大雅不羣者朕甚嘉焉兹特赐奬励仍令有司办送防币羊酒用为诸藩之劝尔宜益敦素履以永令名钦哉故勅】神宗存问大学士沈鲤文【朕惟用人求旧乃哲后之芳规宪老乞言实明时之盛典矧重望夙瞻岩石而高年举颂冈陵宜锡纶褒用彰渥贶卿纯忠天植素履霜严珥笔銮坡即游夏之词可赞横经虎观非尧舜之道不陈爰自讲幄进登揆路清操如杨绾坐镇有余正色若王曽立朝不倚何意小羣之未涣致令大老之孤暌当风波震撼之中迨雨雪晛消之后劲节不囘于百折高明勇退于一辞鳯翔千仞之巅畴不钦其仪采龙卧五云之上世共仰其清娱已逾尚父之龄正敛箕畴之福睠兹耆硕载举彛章特遣尚寳司司丞蔡毅中赍勅存问仍赐银五十两大红纻丝蟒衣一袭彩縀四表里以示睠怀于戏临雍拜老代修袒割之仪虚席延贤时下安车之诏五百年有名世勿负经纶八十者杖于朝尚须辅弼朕将诏于黄发卿益端其丹诚钦哉】旌奬郑世子载堉勅【尔能非道不处惟义是循固逊王爵至厪屡疏敦复伦序克振纲常朕心嘉悦兹特赐敕旌奬给禄建坊以示优贤之义仍令有司办送防币羊酒以为诸藩矜式尔宜益懋素修以永令誉钦哉故勅】











　　河南通志卷七十五
&lt;史部,地理类,都会郡县之属,河南通志&gt;
　　钦定四库全书
　　河南通志巻七十六
　　艺文五
　　表
　　魏司马孚请治枋口表【臣孚言臣被明诏兴河内水利臣旣到检行沁水源出铜鍉山屈曲周回水道九百自太行以西王屋以东层岩髙峻天时霈雨众谷走水小口漂逆木门朽败稻田泛滥岁功不成臣辄按行去堰五里以外方石可得数万余枚臣以为方石为门若天亢旱増堰进水若天雨霖陂泽充溢则闭防断水空渠衍涝足以成河云雨由人经国之谋暂劳永逸圣王所许愿陛下特出臣表勅大司农府给人工勿使稽延以赞时要臣孚言】
　　晋傅亮为宋公至洛阳谒五陵表【臣裕言近振旅河湄扬旍西迈将届旧京威怀司雍河流遄疾道阻且长加以伊洛榛芜津涂久废伐木通径淹引时月始以今月十二日次故洛水浮桥山川无改城阙为墟宫庙隳顿钟簴空列观宇之余鞠为禾黍防里萧条鸡犬罕音感旧永怀痛心在目以其月十五日奉谒五陵坟茔幽沦百年荒翳天衢开泰情礼获申故老掩涕三军凄感瞻拜之日愤慨交集行河南太守毛修之等既开剪荆棘缮修毁垣职司既备籓卫如旧伏惟圣怀逺慕兼慰不胜下情谨遣传诏殿中中郎臣某奉表以闻】
　　北周庾信贺平邺都表【泰山梁甫以来即有七十二代龙图龟书之后又已三千余年虽复制法树司礼殊乐异至于文离武落剡木弧席巻天下之心包含八荒之志其揆一矣伏惟陛下握天枢秉地轴驾驭风云驱驰龙虎沈雄内断不劳谋于力牧天防勇决无待问于容成是以威风所振烈火之遇鸿毛旗鼓所临冲风之巻秋叶窃闻伊洛戎夷幽并僭伪抱图载籍已归丞相之府衔玉系绶并诣中军之营百年逋诛遂穷巢窟三代敌怨俄然扫荡昔周王鲔水之师尚劳再驾轩辕上谷之战犹须九伐未有一朝指麾独决神虑平定防内光宅天下二十八宿止余呉越一星千二百国裁漏麟洲小水若夫咸康之年四方始定建武之代诸侯并朝不得同年而语矣虽复八风并唱未足颂其英声六乐俱陈无以歌其神武坐钧台而誓众姒启继夏禹之功入商郊而问罪姬发成周文之志此无改之道大孝也欤当今鹿台已散离宫已遣兵蔵武库马入华山立明堂之制奏大武之乐盛矣哉上天降休未之有也政须东南一尉立于比景之南西北一置于交河之北然后命东后诏苍防衢坛琬碑银绳琼检告厥成功差无惭德陪臣沗窃荣幸莅政东藩不获躬到阙庭预观大庆不胜鳬藻踊跃之至谨遣主簿曹敏奉表以闻】
　　唐韩愈进撰平淮西碑文表【臣某言伏奉正月十四日勅牒以收复淮西羣臣请刻石纪功明示天下为将来法式陛下推劳臣下允其志愿使臣撰平淮西碑文者闻命震骇心识颠倒非其所任为愧为恐经渉旬月不敢措手窃惟自古神圣之君既立殊功异德卓絶之迹必有竒能博辩之士为时而生持简操笔从而写之各有品章条贯然后帝王之美巍巍煌煌充满天地其载于书则尧舜二典夏之禹贡殷之盘庚周之五诰于诗则鸟长发归美殷宗清庙臣工小大二雅周王是歌辞事相称善并美具号以为经列之学宫师弟子读而讲之从始至今莫敢指斥向使撰次不得其人文字暧昧虽有美实其谁观之辞迹俱亡善恶惟一然则兹事至大不可轻以属人中谢伏惟唐至陛下再登太平刬刮羣奸扫洒疆土天之所覆莫不宾顺然而淮西之功尤为俊伟碑石所刻动流亿年必得作者然后可尽能事今词学之英所在麻列儒宗文师磊落相望外之则宰相公卿郎官博士内之则翰林禁密游谈侍从之臣不可一二遽数召而使之无有不可至于臣者自知最为浅陋顾贪恩待趋以就事丛杂乖戾律吕失次乾坤之容日月之光知其不可绘画强顔为之以塞诏防罪当诛死其碑文今已撰成谨录封进无任慙羞战怖之至】栁宗元献平淮西雅表【臣某言臣负罪窜伏违尚书牋表奏十有四年圣恩寛宥命守遐壤怀印曳绂有社有人中谢伏惟睿圣文武皇帝陛下天造神断克清大憝金鼓一动万方毕臣太平之功中兴之德推校千古无所与让臣伏自忖度有刚方之力不得备戎行致死命况今已无事思报国恩独惟文章伏见周宣王时称中兴其道彰大于后罕及然征于诗大小雅其选徒出狩则车攻吉日命官分土则嵩髙韩奕烝人南征北伐则六月采芑平淮夷则江汉常武铿鍧炳燿荡人耳目故宣王之形容与其辅佐今由望之若神人然此无他以雅故也臣伏见陛下自即位以来平夏州夷剑南取江东定河北今又发自天衷克翦淮右而又大雅不作臣诚不佞然不胜愤踊伏以朝多文臣不敢尽累数事谨撰平准夷雅二篇虽不及尹吉甫召穆公等庶施后代有以佐唐之光明谨昧死再拜以献平淮夷雅二防】刘禹锡贺收蔡州表【天威逺被元恶就诛一方既平万国咸庆伏惟陛下德超逺古道合上元帅御以来天人协赞削平呉蜀扫荡塞垣车书大同方国来贡蕞尔元济敢怀异心辄聚匪人茍偷时月陛下宸谟独运睿感潜通天助神兵人生勇气旣擒凶逆爰正刑书伏三纪之逋诛成九衢之壮观宗社昭告华夏式瞻行吊伐而在礼无违烜威声而何城不克楚氛改色淮水安流汉上疲人尽霑雨露汝南遗老重覩升平凡在臣工孰不欣忭臣久辞朝列恭守遐藩不获称庆阙庭陈露丹悃瞻仰宸极倍万羣情】张巡谢金吾将军表【想峨眉之碧峰豫游西蜀追騄駬于圃保夀南山逆禄山杀戮黎献蹂汚阙庭臣被围四十七日凡一千八百余战主辱臣死当臣効命之时恶稔罪盈是贼灭亡之日】李翰进张巡中丞表【臣闻圣主褒死难之士育死事之孤或亲推轜车或追建封邑厚死有以慰生抚存有以答亡然后君臣之义贯以生死激劝之道着于存亡君所以不遗于臣臣所以不背其君君恩臣节于是乎立伏见故御史中丞赠扬州大都督张巡生于昌时少习儒训属逆冦搆乱凶虐滔天挺身下位忠勇奋发率乌合之众当渔阳之锋贼时窃据洛阳控引幽朔驱其猛鋭吞噬河南巡前守雍丘溃其心腹及鲁炅以十万之师弃甲于宛叶哥舒以天下之众败绩于潼闗两宫出居万国波荡贼遂僭盗神器鸱峙两京南临汉江西逼岐雍羣帅迁延而不进列郡望风而出奔而巡独守孤城不为之却贼乃绕出巡后议图江淮巡退军睢阳扼其咽喉前后拒守自春徂冬大战数十小战数百以少击众以弱制强出竒无穷制胜如神杀其凶丑凡九十余万贼所以不敢越睢阳而取江淮江淮所以保全者巡之力也城孤粮尽外救不至犹奋羸起病摧陷坚俾三军之士噉肤而食知死不叛及城陷见执终无挠词顾叱凶徒精贯白口虽古之忠烈何以加焉伏以光天文武大圣孝皇帝陛下聪明文思睿哲神武提一旅之众复配天之业赏功褒节大赉羣臣遂赠扬州官及其子此诚陛下发德音之美也而议者或罪巡以食人愚巡以守死臣窃痛之今臣敢取十伦以议巡过以塞众口惟圣聪鉴焉臣闻人禀教以立身刑原情而定罪故事有教则人道不列刑有非罪则王法不加忠者臣之教恕者法之情今巡握节而死非亏教也析骸而爨非本情也春秋之义以功覆过咎繇之典容过宥刑故大易之戒遏恶扬善为国之体录用弃瑖今众议巡罪是废君臣之教绌忠信之节不以功掩过不以刑恕情善遏恶扬录瑖弃用非所以奬人伦明劝戒也且逆冦背德人所讐朝廷衣冠沐恩累代大臣将相从逆比肩而巡朝廷不登坐宴不与不阶一伍之众不假一节之权感肃义旅奋身死节此巡之忠火矣贼势凭陵连兵百万巡以数千之众横而制之若无巡则无睢阳无睢阳则无江淮贼若因江淮之资兵弥广财弥积根结盘据西向以拒王师虽终于殱灭而旷日持久国家以六师震其西巡以坚垒扼其东故陜鄢一战而敌人北走王师因之而势胜声势才接而城陷此天意使巡保江淮以待陛下之师师至而巡死也此巡之功大矣古者列国诸侯或相侵伐犹有分灾救患之义况诸将同受国恩奉辞伐罪乎巡所以固守者非惟怀独克之志亦以待诸军之救救不至而食尽食既尽而及人乖其本图非其素志则巡之情可求矣设使巡守城之初已有食人之计损数百之众以全天下臣犹曰功过相掩况非其素志乎在周典之三宥其一曰宥过失故语巡之忠则可以敦世教议巡之功则可以系中兴原巡之情则可以宥过失昔夫子制春秋明褒贬齐桓将封禅畧而不书晋文公召王河阳书而讳之葢以匡戴之功大可以掩僭禅之过也今巡苍黄之罪轻于僭禅兴复之功重于匡戴罪疑惟轻功疑惟重圣人之训昭然可征臣故谓巡者足以为训矣臣又闻罚不及嗣赏延于世此三代所以直道而行今巡子亚夫虽受一官不免饥寒之患江淮既巡所保户口充完臣谓宜封以百户俾食其子臣又闻强死为厉游魂为变有所归往则不为灾巡旣身首支离将士等骸骼不掩臣谓宜于睢阳城北择一髙原招魂葬送巡并将士大作一墓而葬使九泉之魂犹思効命三军之众有以轻生旣感幽明且无寃厉亦国家忘过旌善垂诫百世之义也臣少与巡游巡之平生臣所知悉今巡死大难不覩休明惟期令名是其荣禄若不时纪录日月寖悠或掩而不或而不实则巡生死不遇诚可悲伤臣敢采所闻得其亲覩撰传一巻昧死献上伏惟陛下大明在上广运临下仁遐之德洽于艰难有善必纪无防不录倘以臣所撰编列史官虽退死丘壑骨犹不朽】宋韩琦谢除使相判相州表【宰职隳功莫副宵衣之治乡邦得请重叨昼锦之行被恩典之特优顾人言而甚愧伏念臣早由科第遂玷宠荣不图翰墨之进身自竭捐尘而报国备员谏诤几不免于窜投奋命疆邮实洊罹于艰阻　恃圣神之眷谁开援助之言仁宗皇帝知其守以孤忠谓可属之大事庆歴之始已擢贰于枢机嘉祐之中乃进登于宰辅俄膺冡任益荷殊知当英庙之承祧逮圣人之嗣服稠重遭会罄竭愚庸惟知社稷之安岂顾家宗之末然而万防多务一纪妨贤为国持平敢自私于轻重裁人所欲固难免于爱憎加疾疹之婴纒苦形神之耗敝勉讫因山之礼恳陈上印之宜伏蒙陛下念犬马之力易衰廓日月之明为照不罪再三之请亟垂开可之音进秩地官剖符枌社建髙牙之重既疏淮海之封增故里之光仍袭貂蝉之旧叨尘之甚今古畴偕敢不思尽瘁于寝兴泯寘怀于内外在边在庭之责惟驱策以当前益坚益壮之心至糜捐而后已】欧阳修知蔡州谢表【臣某负薪婴疾获辞四贵之迁剖竹分符尚忝一麾之守荷寛恩之优假抚朽质以兢慙伏念臣本出孤贫粗亲文艺遭逢亨会叨窃宠荣方犬马之壮时早无施于尺寸况桑榆之晚景嗟已迫于衰迟乃昨误被选抡擢升要近付以一方之民政委之四路之兵机惟寄任之匪轻揣庸虚而内惧辄陈恳悃屡渎髙明敢冀天慈不违人欲还其旧职易以近藩惟古豫之名邦控长淮之右壤土风深厚物产丰饶虽宣化班条慙无异术而守官循法足以偷安此葢伏遇陛下恻以至仁包之大度既不贵其避事人曲从其便私哀尔尫残容其侥幸仰被乾坤之造顾非木石之顽臣敢不勉自励其筋骸更殚尽瘁之节茍未填于沟壑尚知图报之方】范仲淹知邓州谢表【臣某言伏奉制命授臣给事中依前资政殿学士知邓州军州事已礼上讫琐闱清品穰都善地处之甚重惴然若惊窃念臣志意本防才力素寡始于及亲之禄俄有得君之遇启沃无隠出处惟命持一节以自信歴三黙而无悔顷以氐羌犯塞朝廷旰食起臣思过之地授臣御戎之防往罄死力敢图生还夙夜一心首尾四载仅免舆尸之祸终无克敌之勲一旦召还五章陈让惟求守塞不敢入朝再烦诏音促登枢右改叅大政俾竭防才革姑息之风则谋身者切齿尚循黙之体则爱国者寒心退上恩进敛羣怨诚难处于要路复请行于边鄙方陈豫备之防俄覩绥怀之事乃宣霈泽以安黎元臣以患肺久深每秋必发求去沍寒之地以就便安之所庶近医药存养晚年伏蒙陛下天覆地生云濡雨濯进以清近之秩付以偃息之藩风俗旧淳政事絶简心方少泰病宜有瘳实繄寛大之朝将幸康宁之福敢不孜孜于善战战厥心求民疾于一方分国忧于千里上酬圣造少罄臣诚】
　　牋
　　魏应璩荐和谟牋【璩闻唐尧因羣士以通治齐桓假众能以定业是故八元进则太平之化成六贤用则九合之功立窃见同郡和谟字虑则质性纯粹体度贞正履仁蹈义动循轨礼方今海内企踵欣慕捉髪之德山林投谒思望旌弓之招实英竒叙用之时贤达致身之秋也使夜光之璧显价于和氏之肆千里之足定功于伯乐之庭庶有以宣明大道光益时化】呉质答魏太子牋【二月八日庚寅臣质言奉读手命追亡虑存恩衷之隆形于文墨日月冉冉岁不我与昔侍左右厠坐众贤出有防行之游入有管之欢置酒乐饮赋诗称夀自谓可终始相保并骋材力効节明主何意数年之间死丧略尽臣独何德以堪久长陈徐刘应才学所着诚如来命惜其不遂可为痛切凡此数子于雍容侍从实其人也若乃边境有虞羣下鼎沸军书辐至羽檄交驰于彼诸贤非其任也往者孝武之世文章为盛若东方朔枚皋之徒不能持论即阮陈之俦也其惟严助夀王与闻政事然皆不慎其身善谋于国卒以败亡臣窃耻之至于司马长卿称疾避事以著书为务则徐生庶几焉而今各逝已为异物矣后来君子实可畏也伏惟所天优防典籍之场休息篇章之囿发言抗论穷理尽防摛藻下笔鸾龙之文奋矣虽年齐萧王才实百之此众议所以归髙逺近所以同声也然年岁若坠今质已四十二矣白发生鬓所虑日深实不复若平日之时也但欲保身勅行不蹈有过之地以为知已之累耳游晏之欢难可再遇盛年一过实不可追臣幸得下愚之才值风云之会时迈齿臷犹欲触胷奋首展其割裂之用也不胜慺慺以来命备悉故略陈至情质死罪死罪】
　　宋茍伦与河伯牋【伏惟河伯府君君侯潜曜灵泉翺翔神渚发洪流于昆仑扬髙波于砥柱包四渎以称王总百川而为主】
　　疏
　　汉范升为祭遵请諡疏【臣闻先王崇政尊美屏恶昔髙祖大圣深见逺虑班爵割地与下分功着禄勲臣颂其德美生则宠以殊礼奏事不名入门不趋死则酬其爵邑世无絶嗣丹书鐡券传于无穷斯诚大汉厚下安人长久之德所以累世十余歴载数百废而复兴絶而复续者也陛下以至德受命光明汉道褒序辅佐封赏功臣同符祖宗征虏将军颍阳侯遵不幸早薨陛下仁恩为之感伤逺迎河南恻怛之恸形于圣躬丧事用度仰给县官重赐妻子不可胜数送死有以加生厚亡有以过存矫俗励化卓如日月古者臣疾君视臣卒君吊德之厚者也陵迟以来久矣及至陛下复兴斯礼羣下感动莫不自励臣窃见遵修行积善竭忠于国北平渔阳西拒陇蜀先登坁上深取畧阳众兵旣退独守冲难制御士心不越法度所在吏人不知有军清名闻于海内亷节着于当世所得赏赐辄尽与吏士身无竒衣家无私财同产兄午以遵无子娶妾送之遵乃使人逆而不受自以身任国不敢图生虑继嗣之计临死遗诫牛车载丧薄葬洛阳问以家事终无所言任重道逺死而后已遵为将军取士皆用儒术对酒设乐必雅歌投壶又建为孔子立后奏置五经大夫虽在军旅不忘俎豆可为好礼悦乐守死善道者也礼生有爵死有谥爵以殊尊卑谥以明善恶臣愚以为宜因遵薨论叙众功详按諡　法以礼成之显章国家笃古之制为后嗣法】樊凖荐厐参疏【臣闻鸷鸟累百不如一鹗昔孝文皇帝悟冯唐之言而赦魏尚之罪使为边守塞马不敢南向夫以一人之身折方面之难者选用得也臣伏见故左校令河南厐参勇谋不测卓而奇伟髙才武畧有魏尚之风前坐法输作经时今羌人为患大将西屯臣以为如参之人宜在行伍惟明诏采前世之举观魏尚之功免赦参刑以为军锋必冇成效宜助国威】陈蕃救李膺疏【臣闻贤明之君委心辅佐亾国之主讳闻直辞故汤武虽圣而兴于伊吕桀纣迷惑亾在失人由此言之君为元首臣为股肱同体相须共成羙恶者也伏见前司校尉李膺太仆杜密太尉掾范滂等正心无玷死心社稷以忠忤防横加考按或禁锢闭隔或死徙非所杜塞天下之口聋盲一世之人与秦焚书坑儒何以为异昔武王克殷表闾封墓今陛下临政先诛忠贤遇善何薄待恶何优夫谗人似实巧言如簧使听之者惑视之者昏夫吉凶之效存乎识善成败之机在于察言人君者摄天地之政秉四海之维举动不可以违圣法进退不可以离道规谬言出口则乱及八方何况髠无罪于狱杀无辜于市乎昔禹巡狩苍梧见市杀人下车而哭之曰万方冇罪在予一人故其兴也勃焉又青徐炎旱五谷损伤民物流迁茹菽不足而宫女积于房掖国用尽于罗防外戚私门贪财受赂所谓禄去公室政逮大夫昔春秋之末周德衰微数十年间无灾眚者天所弃也天之与汉悢悢无已故殷勤示变以悟陛下除妖去孽实在修德臣位列台司忧责深重不敢尸禄惜生坐观成败如蒙采录使身首分裂异门而出所不恨也】蔡邕荐边让疏【伏惟幕府初开博选清英华髪旧德并为元龟虽振鹭之集西雍济济之在周庭无以或加窃见令史陈留边让天授逸才聪明贤智龆齓夙孤不尽家训及就学庐便受大典初涉诸经见本知义授者不能对其问章句不能逮其意心通性达口辨辞长非礼不动非法不言若处狐疑之论定嫌审之分经典交至检括叅合众夫寂焉莫之能夺也使让生在唐虞则元凯之次运值仲尼则顔冉之亚岂徒俗之凡材近器而已者哉阶级名位亦宜超然若复随辈而进非所以彰瓌伟之髙价昭知人之絶明也传曰函牛之鼎以烹鸡多汁则淡而不可食少汁则熬而不可熟此言大器之于小用固冇所不宜也邕窃悁邑怪此宝鼎未受牺牛太羮之和久在煎熬鬻割之间愿将军囘谋垂虑少加裁纳贡之机密展之力用若以年齿为嫌则顔囘不得冠德行之首子竒终无阿宰之功茍堪其事古今一也】晋孙绰谏移都洛阳疏【伏见征西大将军臣温表便当躬率三军讨除二防荡涤河渭清洒旧京然后神旂电舒朝服济江反皇居于中土正玉衡于天极斯超世之宏图千载之盛事然臣之所怀窃有未安以为帝王之兴莫不借地利人和以建功业贵能以义平暴因而抚之怀愍不建沦胥秦京遂令外敌交侵神州絶纲土崩之衅诚由道丧然中夏荡荡一时横流百郡千城曽无完郛者何哉亦以地不可守投奔有所故也天祚未革中宗龙飞非惟信顺协于天人而已实赖万里长江画而守之耳易称王公设险以守其国险之时义大矣哉斯已然之明效也今作胜谈自当任道而遗险校实量分不得不保小以固存自丧乱已来六十余年苍生残减百不遗一河洛丘墟函夏萧条井堙木刋阡陌夷灭生理茫茫永无依归播流江表已经数世存者长子老孙亾者丘陇成行虽北风之思感其素心目前之哀实为交切若迁都旋轸之日中兴五陵即复缅成遐域泰山之安既难以理保烝烝之思岂不纒于圣心哉温今此举诚欲大览始终为国逺图向无山陵之急亦未首决大谋独任天下之至难也今发愤忘食忠慨亮到凡在有心孰不致感而百姓震骇同怀危惧者岂不以反旧之乐賖而趣死之忧促哉何者植根于江外数十年矣一朝拔之顿驱踧于空荒之地提挈万里逾险浮深离坟墓弃生业富者无三年之粮贫者无一飱之饭田宅不可复售舟车无从而得舍安乐之国适习乱之乡出必安之地入累卵之危将顿仆道涂飘溺江川仅有达者夫国以人为本疾冦所以为人众丧而冦除亦安所取裁此仁者所以哀矜国家所宜深虑也自古今帝王之都岂有常所时隆则宅中而图大势屈则遵养以待会使德不可胜家有三年之积然后始可谋太平之事耳今天时人事有未至者矣一朝欲一宇宙无乃顿而难举乎臣之愚计以为且可更遣一将有威名资实者先镇洛阳于陵所筑二垒以奉卫山陵埽平梁许清一河南运漕之路既通然后尽力于开垦广田积谷渐为徙都之资如此贼见亡征势必逺窜如其迷逆不化复欲送死南北诸军风驰电赴若身手之救痛痒率然之应首尾山陵既固中夏小康陛下且端委紫极增修德政躬行汉文简朴之至治去小惠节游费审官人练甲兵以养士灭冦为先十年行之无使隳废则贫者殖其财怯者充其勇人知天德赴死如归以此致政犹运诸掌握何故舍百胜之长理举天下而一掷哉陛下春秋方富温克壮其猷君臣相与宏养德业括囊元吉岂不快乎今温唱髙议圣朝互同臣以轻微独献管见出言之难实在今日而臣区区必闻天听者切以无讳之朝狂瞽进説刍荛之谋圣贤所察所以不胜至忧触冒干陈若陛下垂神温少留意岂非屈于一人而允亿兆之愿哉如以干忤罪大欲加显戮使丹诚上达受刑诛虽没泉壤尸且不朽】唐郭子仪谏移都洛阳疏【雍州古称天府右陇蜀左崤函襟凴终南太华之险背负清渭浊河之固地方数千里带甲十余万兵强士勇真用武之国秦汉所以成帝业也后或处而泰去而亡者不一姓故髙祖先入闗定天下太宗以来居洛阳者亦鲜先帝兴朔方诛庆绪陛下席西土戮朝义虽天道助顺亦地势则然比吐蕃凭陵而不能抗者臣能言其略夫六军皆市井人窜虚名逃实赋一日驱以就战有百奔无一前又宦竖掩迷庻政荒夺遂令陛下徬徨暴露越在陜服斯委任失人岂先地非良哉今道路流言不识信否咸谓且都洛阳洛阳自大盗以来焚毁畧尽百曹榛荒寰服不满千户井邑如垆豺狼羣嗥东薄郑汴南界徐北绵怀卫及相千里萧条亭舍不烟何以奉万乗牲饩供百官次舍哉且地狭阸裁数百里险不足防适为鬭陛下意者不以京畿新罹剽蹂国用不足乎昔卫为敌灭文公庐于漕衣大布之衣冠大帛之冠卒复旧邦况赫赫天子躬俭节用宁出一诸侯下哉臣愿陛下斥素餐去冗食抑阉寺任直臣薄征弛役防隠抚鳏委宰相以简贤任能付臣以训兵御侮则中兴之功日月可冀惟时迈亟还见宗庙谒园陵再造王家以幸天下】请搜择河南河北江淮镇兵疏【朔方国北门西御强敌北虞猃狁五城相去三千里开元天宝中战士十万马三万匹仅支一隅自先帝受命灵武战士从陛下征讨无宁岁顷以怀恩之乱痍伤雕耗亾三分之二比天宝中止十之一今吐蕃兼吞河陇杂羌浑之众岁深入畿郊势逾十倍与之角胜岂易得耶属者敌来称四节度将别万人人兼数马臣所统士不当贼四之一马不当贼百之二外畏内惧将何以安臣惟陛下制胜力非不足但简练不至进退未一时淹师老地广势分愿于诸道料精卒满五万者列屯北边则制胜可必窃惟河南河北江淮大镇数万小者数千殚屈禀给未始搜择臣请追赴闗中勒歩队示金鼔则攻必破守必全长久之防也】韩愈汴州嘉禾嘉瓜疏【右谨按符瑞图王者德至于地则嘉禾生伏惟陛下道合天地恩霑动植迩无不协逺无不宾神人以和风雨咸若前件嘉禾等或两根并植一穗连房或延蔓敷荣异实共蔕既叶和同之庆又标丰稔之祥感自皇恩微茎何极于造化亲逄嘉瑞小臣喜遇于休明】李德裕论河阳事宜疏【右缘河阳奏事官髙从真到称十八日陈后遍山遍谷尽是贼军茂元兵力寡少颇似危急若贼势更甚便要退守怀州非惟损挫威声必恐惊动东洛皆由魏博未有阵战陈彦佐又隔深山所以并力南攻不得不虑自元和以来贼中用众皆取军寡弱处即并兵用力此处不敌后即移向他处计王宰排比已有次第倘遣全军便发救援河阳不止捍蔽洛京足以临制魏博如恐全军费损馈运计王宰必见先锋望今日降中使赐诏令宜发先锋五千人便赴河阳所冀免落奸计事几至切不可更迟如防允许望赐茂元王宰行敏诏处】皮日休请韩文公从祀疏【呜呼圣人之道不过乎求用用于生前则一时可知也用于死后则百世可知也故孔子之封赏自汉至隋其爵不遏乎公侯至于吾唐乃防王号七十子之爵命自汉至隋或卿大夫至于吾唐乃封公侯曽参之孝道动天地感神自汉至隋不过乎诸子至于吾唐乃旌入十哲噫天地久否忽春则平雷霆久息忽震则惊云雾久郁忽廓则清仲尼之道否于周秦而昏于汉魏息于晋宋而郁于陈隋遇于吾唐万世之愤一朝而释傥死者可作其志可知也今有人身行圣人道口吐圣人言行如顔闵文若游夏死不得配食于夫子之侧患有不知尊先圣之道也夫孟子荀卿翼传孔道以至于文中子文中子之末降及贞观开元其传者醨其继者浅或引刑名以为文或援纵横以为理或作词赋以为雅文中之道旷百祀而得室授者唯昌黎文公之蹴杨墨于不毛之地蹂释老于无人之境故得孔道巍然而自正夫今之文人千百士之作释其巻观其词无不裨造化补时政繄公之力也公之文曰仆自度若世无孔子仆不当在弟子之列设使公生孔子之世公未必不在四科焉国家以二十贤者代用其书垂于国胄并配飨于孔圣庙堂者其为典礼也大矣美矣茍以代用其书不能以释圣人之辞笺圣人之义哉况有身行其道口传其文吾唐以来一人而已不得在二十贤之列则未可云典礼为备伏请命有司定其配飨之位则自兹以后天下以文化未必不由夫是也】
　　宋范纯仁论黄河疏【臣昨日伏覩内降指挥黄河未复故道终为河北之患王孝先等所议已尝兴役不可中罢宜接续功料向去决要囘复故道者臣闻圣人有三宝曰慈曰俭曰不敢为天下先言此三道人君当保而持之不失者也又曰唯天为大唯尧则之葢天不言而四时成所以尧舜垂衣拱手而天下大治者由此道也且君心欲如盘水常使平正而无所趣向则免偏侧倾覆之患葢天下之势惟人君所向羣下竞趋如山之摧小失其道则非一言之力可囘故居上者不可不慎也臣今窃详所降指挥谓决要囘复故道以圣意已有所向而为天下先矣臣闻先朝因人建议以为夏国防弱若不早取必为北敌所兼并先帝不出建议者之名但以御批令边臣相度而希防生事之徒以为万全必胜尅日可得遂兴灵武之师后贻永乐之患致先帝独当其忧羣臣无一人受其责至今疲耗未复此陛下所亲见不可不为深鉴也臣乞面谕执政前日降出文字卿等已是但一面商议却使进入若别有所见亦须各自开陈加此则免希合之臣妄测圣意轻举大役上误朝廷所有黄河利害乞付之羣臣有司仔细商议以求必当如此则圣心不劳而尧舜之治可致矣】富弼论河北流民疏【臣昨在汝州窃闻河北流民来许汝唐邓州界逐熟者甚多臣以朝廷前许请射系官田土后却不令请射尽须发遣归还本贯臣访闻流民必难发遣得囘既已流移至此又却不得田土徒令狼狈道路转见失所遂专牒本州通判张恂立便往州界诸县流民聚处一一相度或发遣情愿人归还本贯或放令前去别州或相度口数给与民田土或自令樵渔采捕或计口支散官粟诸般救济庶几稍可存活内只有给田一项违背朝廷后来指挥比欲奏朝防又为流民来者日益多深恐救防稍迟转有死损遂且用上项条件施行去后方具奏闻寻准中书劄子奉圣防一依奏陈事理其后来者即教不得给田候春暖劝谕令归上路后方知其余州军所到流民不拘新旧并只用元降朝防尽不许给与田土臣其时以急于赴召不及再有奏陈自襄城县至南薰门共六程见缘路流民大小车乗及驴马驰载至担仗等相继络绎不絶臣毎逢见逐队老小一一询问当令逐旋抄劄只路上所逢者约共六百余户四千余口其逐州县镇以至道店中已安下臣不见者并臣于许州驿中住却一日路上之人臣亦不见者比臣曽见之数恐又不下一二百户三二千口都计约及八九百户七八千口其前后已过并令未来及有往唐邓莱州等处臣所不见者又不知其数多少扶老携幼累累满道寒饿之色所不忍见亦有病而死者随即埋于道旁骨月相聚号泣而去臣亲见而问得者多是镇赵邢洺磁相等州下等人户以十分为率约四五分并是镇人其余五六分即共是赵州与邢洺磁相之人人十中约六七分是第五等人三四分是第四等人及不济户与无土浮客即絶无第三等以上之家臣逐队遍问因甚如此离乡土逺来他州其间甚冇垂泣告者曰本不忍抛离坟墓骨月及破费家产只为灾伤物贵存济不得忧虑饿杀老小所以须至趂斛斗贱处逃命又问得冇全家起离来更不归者亦有减人口蹔来逐熟候彼中无灾伤斛斗稍贱即却归者亦冇去年先令人来请射或买置田土稍有准备者亦有无准备望空来者太约稍冇准备来无一二余皆茫然并未有所归只是路上逐旋问人斛斗贱处便去臣窃闻有人闻于朝廷云流民皆冇车仗驴马葢是上等人户不是贫民致朝廷颁令发遣却归本贯此説葢是其人只以传闻为词不曾亲见亲问但知却有车乗行李次第颇多便称是上等之人臣每亲见有七八辆大车者约及四五十家二百余口四五辆大车者约及三四十家一百余口一两辆大车者约及五七家七十口其小车子及驴马担仗之类大抵皆似大车并是彼中漫乡村相近邻里或出车乗或出驴牛或出绳索或出掩葢之物递相并合各作一队起来所以行李次第如上户也今既是贫下之家决意离去乡土逃命逐熟而朝廷颁令发遣却囘必恐有伤和气臣亦曽仔细説谕云朝廷恐你抛离乡井欲拟发遣却归河北不知如何其文夫妇人皆向前对曰便是死在此处必更难归兼一路盘纒已冇次第如何得归除是将来彼中冇可看望方有归者也此以上事并是臣亲见亲问所得最为详悉与夫外面所差体究之人不同簿尉幕职官畏惧州府州府畏惧提辖提辖畏惧朝省而不敢尽理而陈述或心存谄妄不肯説尽灾患之事或不切用心自作卤莽申陈不实者万不侔也伏望圣慈早赐指挥京西一路如流民到处且将系官荒闲田土及见佃人占剰无税地土差有心力向公官员四散分俵各令住佃更不得逼逐发遣其余或与人家作客或自能樵渔采捕或支官栗饲养速严行指挥约束所贵趂此日月尚浅未有大段死损之人可以救防得及】李纲论都城积水疏【臣伏覩陛下以积水暴集淹浸民居迫近都城累降御笔处分遣官固防隄防拯济漂溺仰见陛下圣虑焦劳曲尽防患之理臣窃谓国家都汴百冇六十余年未尝冇变故今事起仓卒逺迩惊骇诚大异也臣尝躬谒郊外窃见积水之来自都城以西漫为巨浸东拒汴堤停蓄深广湍悍浚激东南而流其势未已以宗庙社稷之灵恃雉堞防守之固万无他虞然或浸淹旬时因以风雨有不可不虑者此诚陛下寅畏天戒博询众谋之时而羣臣竭智効力捐躯报国之秋也累日以来倾耳以听缺然未闻臣窃怪之夫变异不虚发必有感召之繇灾害非易御必有销去之防周官于国事则有大询之礼臣愚伏望陛下断自渊衷特诏廷臣各其所见以闻择其可采者非时赐对特加施行因众智协众力济危图安上以答天地之戒下以慰亿兆之心天下不胜幸甚臣仰荷陛下天地父母之恩亲加识擢得侍清光常思奋不顾身以徇国家之急辄有已见急切利害事须面奏伏望圣慈降防閤门许臣来日因侍立次直前奏事庶几得尽狂瞽仰裨圣意之万一】岳珂吁天辨诬疏【天下之不可冺者惟其理之正也蔵于人心散于事物或晦而未彰抑而未扬暧昧而未白然事理之在人心自有隠然而不可诬者是故屈伸冇时而不同荣辱既久而自判昔日之辱未必不为今日之荣而今日之屈未必不为后日之伸也臣先臣飞奋自单卒宣政之间已着功河朔髙宗皇帝受密诏首被识拔葢自是歴官孤卿专制阃外未尝有蚍蜉蚁子之援独以孤忠结知明主自信不疑勲名既髙谗惎横出而先臣之迹始危矣是时城狐负恃势可炙手天下之士莫敢一撄其锋先臣之罪何铸薛仁辅以不愿推鞫逐李若朴何彦猷以辨其非辜罢王防以百口保任而幽之闽韩世忠以莫须有三字何以服天下而夺之柄最后刘允升以布衣叩阍坐极典矣一时附桧之徒如万俟卨则以愿备锻錬自谏议而得中丞防俊则以希防诬告遥防而得亷卓姚政厐荣傅选之流亦以阿附并沐叅迁之宠夫赏者人之所慕而刑者人之所甚惧也豺狼朶颐而当路顾乃相率而犯之至于轩冕在旁而不视是岂人之情哉其必冇大不安于心而后不敢为也葢非特缙绅之流心知义理之所在平恕之吏日击寃抑之莫伸同列之将不敢以嫌疑而不言衡茅之士不敢以非位而不言夺柄而未至于僇谓未足以惩犹之可也朝上匦函暮拘天狴风防之下凌虐可知讫不能逭寸草之命戮及其身为世大耻先臣既殁后有程宏图者大书直指明先臣之寃幸圣明在上谗佞悉殄而宏图之言适合圣意而宏图未敢逆为此望也然则事理之在人心何如哉绍兴更化逐谗党复纯州还诸孤之在岭峤者重以念先臣不忘之德意属之孝宗皇帝即位之初首加昭雪复其官爵锡之塜地疏以宠命而录其子孙予以缗钱而恤其家族给以元业而使之不糊口于四方旌以庙貌而俾有以慰部曲三军之心日月照临下烛幽隠雨露霑溉遍及死生圣恩洋洋出史牒葢自汉魏以来功臣被诬诞谩无实未有如先臣之抑及其昭雪之际眷渥有加亦未有如先臣之荣者也圣诏之下朝阙庭而暮四海老耊童穉不谋同辞咸曰此太上之本心而今皇所以奉承而行之者也忠愤之气固有时而伸而殉国之臣亦非奸邪之所能遏已葢于是而三军北首死敌之志益锐中原来苏望霓之心益切天下抵掌拊足者亦遂少舒其郁抑之气此非臣私其祖之言天下之公言也先臣果何以得此于天下哉其必有不冺于人心者存而非可以智力使惟其理之正而已何以明之汪澈宣谕荆襄周行旧垒见其万灶鳞比寂无讙哗三军云屯动有纪律乃竦然叹曰良将之遗烈葢如此继而列校造前捧牍讼先臣之寃澈遂谕之以当奏知之意此语一出哭声如雷咸愿各効死力至有为岳公争气之语澈谕慰久之而啜泣者犹未止也先臣御军严整虽小不贳非直以姑息结之而使之然也即此以明先臣之事葢有人心之所同而不待区区之辩然先臣之得罪天下皆知其寃而不知其所以寃请叙先臣之所以寃而后它可言也葢先臣之祸造端于张俊而秦桧者实成之俊之怨先臣不一也而大者有三焉淮西俊之分地赵鼎命之怯敌不行迨先臣一战而胜俊则耻之一也视韩世忠军俊迎桧意欲分其背嵬先臣执义不可比行楚州城俊欲兴版筑先臣又曰吾曹当戮力图冦复仇岂可为退保计耶俊则怒之二也强敌大防俊等不能制先臣谈笑取之主上眷宠加厚逾于诸将先臣于俊为后辈不十数年爵位相埒俊则嫉之三也桧之怨先臣亦不一也而大者亦冇三焉全家南还已莫掩于纵归之迹草檄辱国复汗覼于寄声之问以至二防之合不得辄易大臣之盟桧之私敌如此则主和之际岂容有异议先臣一则曰恢复二则曰恢复犯其所甚讳一也昔先兄臣甫守鄞会稽文惠王史浩谓之曰方代邸侍燕间尝一及时事桧怒之辄损一月之俸赵鼎以资善之议忤秦桧卒以贬死其谋危国本之意非一日矣然先臣誓众出师乃首进建储之议犯其所怒二也韩世忠谋劫使者败和议得罪于桧桧命先臣出阳山以捃摭世忠军事且成令备反侧托以上意先臣曰主上幸以世忠陞密府楚之军则朝廷军也公相命飞以自卫则何为者若使捃摭同列之私尤非所望于公相者及典景着狱将究分军之説连及世忠先臣叹曰飞与世忠同王事而使之不辜被罪吾为负世忠乃驰书告以秦桧意世忠亟奏求见上惊谕之曰安有是既而诘桧且促具着狱得减死犯其所深恶三也夫俊以憾先臣之心谄事桧桧之憾先臣视俊尤甚唱和一辞遂成大狱况辅之罗汝楫之迎合王雕儿之告讦万俟卨挟故怨而助虐王贵劫旧私而强从则先臣固非以淮西之逗遛而先伯臣云非以通书而致变张宪亦非以谋复先臣掌军而得罪也虽然淮西之事御札可考也通书之迹已焚矣惟鍜錬之是从复掌军之谋则人取信于讐人之説而必成于狴犴之内甚而陈首之事自甘军法以实其言至行府典狱虽张俊极力以文致而其半亦自云妄矣明辩皆可覆也呜呼寃哉吁天莫闻洪皓常奏事而论及先臣不觉大恸以为彼中所大畏服不敢以名称者惟先臣至号之为岳爷及先臣死莫不酌酒相贺以为和议自是可坚而查龠尝谓人曰敌自渝河南之盟先臣深入不已桧私于敌劝上班师敌遗桧书曰尔朝夕以和请而岳飞方为河北图且杀吾婿不可以不报必杀岳飞然后和可成也桧于是杀先臣以为信即皓之所奏而观之龠之言其不妄也臣故先述先臣之寃后述所以为吁天辨诬之意葢先臣结髪从戎凡歴数百战而其内翦外攘之尤彰大着见者虽三尺之童亦能言其事破张用收曹成敺虎寇而归之农蹙叛将而降其众擒杨么以清重湖灭李成以复六郡秘计成而刘豫废忠义着而梁兴来两至淮西而敌骑遁迹一至朱仙而北将愿降忠义百余万应于河北颍陈数十郡复于河南境上骎骎乎返旧矣而奸臣误国亟命班师使先臣之勲不克自究此又虽三尺之童不能不为先臣扼腕而叹息也此皆不必备论独以先臣受暧昧不根之谤于今几七十载虽忠义之心昭昭于天下而山林之史疑以传疑或犹有以议先臣之未尽臣节臣窃痛焉臣自龆齓侍先父臣霖日闻先臣行事之大略诚恨不及逮事以亲其所闻惟先父臣霖易箦而命臣者言犹在耳不敢不卒厥志自束髪以来朝夕忧惕广捜旁访而订正之一言以上必有据依而参之以家藏之诏本日月不谬而后书葢如是者累年而仅成诚惧无以终父志而使先世之忠无所别白乃于行实之间摘其未明者自建储而下凡五条条皆有辨辨必有据庶几上附信史下荅先命使先臣之诬得因是而暴白于天下万世臣死且不朽矣先臣得罪于绍兴十一年之十二月而秦桧死于绍兴二十五年之十月其相距凡十四载而桧是时凶焰烜赫威制上下葢专元宰之位而秉笔削之权当时日书之官言于人曰自八年冬桧既监修国史岳飞毎有捷奏秦桧辄欲没其实至形于色其间如濶畧其姓名隠匿其功状殆不可一二数大率欲薄先臣之功以欺后世使后世以为不足多恨天下莫不哀先臣之不幸且惜千载之后何以传信于今前所陈致祸之六条后所陈辩诬之五条虽天下之人户知之人诵之野老贱夫得于传小夫庸俗腾于説按之诏防而不谬验之岁月而可稽可谓不诬矣然臣窃恨国史未之书也抑臣闻之桧之始罢相也上诏当制学士綦崈礼出桧二箂示以御札明着其罪日星炳燿垂戒万古岂易磨灭哉暨桧再相深掩讳之公腾函章下台州于崈礼之婿谢伋家取之以灭迹煌煌圣画尚敢举而去之于先臣之事何恤哉呜呼此岂特先臣之不幸庙谟神算郁而不彰桧之罪尤不胜诛矣金匮石室之书固非臣所得而见然臣所以附其言于此者亦特见天下所以哀先臣之不幸而痛直笔之无考也呜呼此吁天辨诬之所以不得不作也司马迁之言曰要之死日而后是非乃定是非定于既死此人心之公论也而先臣既死之后秦桧方柄国钧天下噤不敢议稔恶而毙继之者犹一时之党也中经更化尝欲复先臣官而时宰以为敌方愿和无故而录故将且召祸不可故还岭峤之诸孤复纯州之旧号皆出一时之特断而拳拳圣眷首发于揖逊面命之顷故先臣复官录孤之事皆髙宗之所亲见而先父臣霖钦州召还赐对便殿玉音宣谕谓卿家寃枉朕悉知之天下共知其寃则孝宗之所以得先臣诬枉于问安视膳之余者葢不鲜矣故一时辨先臣之事如李若模何彦猷或生拜郎曹之除或死沐褒赠之典而睿防曲颁且冇秦桧诬岳飞举朝莫敢言之语则先臣之事益不辨而自明呜呼圣恩厚矣独以古人之言所谓至死而后定者葢已出于不幸而先臣之死于二十年然后奸邪辟正论兴九泉孤忠始遂昭雪此其不幸尤可哀也臣尚忍言之哉其他如以不附和议为怀奸以深入奋战为轻敌以恢复逺畧为不量彼已以不事家产为萌异志以不结权贵为妄自骄傲此臣又将哀桧之愚而不必辨也】胡安国二程夫子从祀疏【伏见元祐之初宰臣司马光吕公着秉政当国急于得人首荐河南处士程颐乞加召命擢以不次遂起韦布超居讲筵自司劝讲不为辨辞解释文意所以积其诚意感通圣心者固不可得而闻也及当官而行举动必由乎礼奉身而去进退必合乎义其修身行法规矩凖绳独出诸儒之表门人髙弟莫获继焉虽崇宁间曲加防禁学者向之私相传习不可遏也其后颐之门人如杨时刘安节许景衡马伸呉给等稍稍进用于是士大夫争相淬砺而其间志于利禄者托其説以自售学者莫能别其真伪而河洛之学几絶矣壬子年臣尝至伊阙冇仲并者言伊川之学近日盛行臣语之日伊川之学不絶如线可谓孤立而以为盛行何也岂以其説满门人人传写耳纳口出而以为盛乎自是服儒冠者以伊川门人妄自标榜无以屈服士人之心故众论汹汹深加诋诮夫有为伊洛之学者皆欲屏絶其徒而乃上及于伊川臣窃以为过矣夫圣人之道所以垂训万世无非中庸非有甚髙难行之説此诚不可易之至论也然中庸之义不明久矣自颐兄弟始发明之然后其义可思而得不然或谓髙明所以处已中庸所以接物本末上下析为二途而其义愈不明矣士大夫之学宜以孔孟为师庶几言行相称可济时用此亦不可易之至论也然孔孟之道不传久矣自颐兄弟始发明之而后其道可学而至也不然则或以六经语孟之书资口耳取世资而千利禄愈不得其门而入矣今欲使学者蹈中庸师孔孟而禁使不得从颐之学是入室而不由户也不亦误乎夫颐之文于易则因理以明象而知体用之一源于春秋则见诸行事而知圣人之大用于诸经语孟则发其防防而知求仁之方入德之序然则狂言怪语淫説鄙论岂其文也哉颐之行其行已接物则忠诚动于州里其事亲从兄则孝弟显于家庭其辞受取舍非其道义则一介不以取诸人虽禄之千钟有不顾也其余则一与人同尔然则幅巾大袖髙视濶步岂其行也哉昔者伯夷栁下惠之贤微仲尼则西山之饿夫东国之黜臣尔本朝自嘉祐以来西都有邵雍程颢及弟颐闗中有张载此四人者皆道学德行名于当世会王安石当路重以蔡京得政曲加排抑故有西山东国之阨其道不行深可惜也今雍所着有皇极经世书载冇正蒙书颐有易春秋传颢虽未及著述而门弟子质疑请益答问之语存于世者甚多又其书疏铭诗并行于世而传者多失其真臣愚伏望陛下特降指挥下礼官讨论故事此四人加之封号载在祀典以见圣世虽当禁暴诛奸奉词伐罪之时犹冇崇儒重道尊德乐义之意仍诏馆阁裒集四人之遗书委官校正取防施行便于学者传习羽翼六经以推尊仲尼孟子之道使邪説者不得乗之而作而天下之道术定岂曰小补之哉】任伯雨修河堤疏【河为中国患二千岁矣自古竭天下之力以事治河者莫如本朝而徇众人偏见欲屈大河之势以从人者莫甚于近世臣不敢逺引祗如元祐末年小呉决溢议者乃论谋异计欲立奇功以邀厚赏不顾地势不念民力不惜国用力建东流之议当洪流中立马头设锯齿稍刍材木耗费百倍力遏水势使之东注凌虚驾空非特行地上而已増堤益防惴惴恐决澄沙淤泥久益髙仰一旦决溃又复北流此非隄防不固亦理势之必至也昔禹之治水不独行其所无事亦未尝不因其变以导之葢河流混浊泥洪相半流行既久迤逦淤淀则久而必决者势不能变也或北而东或东而北亦安可以人力制哉为今之防正宜因其所向寛立隄防纳栏水势使不至大段漫流若恐北流淤淀塘泊亦祗宜因塘泊之岸増设隄防乃为长防】
　　明王恕蝗灾自劾疏【窃惟蝗蝻生发固虽天灾实闗人事人事修则天意可回而灾不为灾矣昔卓茂令密邑而蝗不入境茂能修其职也今蝗蝻为患于河南者岂无故乎良由臣巡抚夫职不能敷宣圣化以安民人是故上天以此而谴告耳况臣管内地方连年水旱加以去岁荆襄盗起军劳于征调民困于转输及今年又起运税粮并勘合买备物料等件比之往年数多今又遭此蝗蝻之灾军民何以聊生考之于史宋真宗罢诸营建而飞蝗尽絶此真宗能修德政以应天是以天灾随之而消也伏望陛下以天戒为可畏以地方为当重将臣罢归田里另选贤能代理其事尤望陛下去奢崇俭除祭祀军需之外其余一应不急之务无益之事可减省者减省之可停止者停止之使财不妄费民困少舒庶几天意可回而灾沴可弥矣臣受国重寄值兹灾异不敢循黙】徐恪论河患疏【窃惟天下之事有不可缓之势有不可不恤之情大要在于保全国计慰安人心而已而慰安人心又为保全国计之本夫黄河之水万里而来奔激走徙古今不常天下之害莫加焉国家财赋倚重东南去海道之艰危即会通之平穏天下之利莫加焉惟济宁临清一带水源短少易得枯涸往往置闸筑堤积水行舟今河决而北直趋张秋又决而东长奔入海将使运道中絶东南财赋恐难遽达京师今日疏濬扼塞之功诚不可少所谓有不可缓之势者此也然河南地方三四年间天鸣地震星陨冬雷警灾迭示人心危疑加以饥馑荐臻死徙殆半赋役频繁代鬻输纳仰事俯育皆无所望故复业之民旋复逃走恒产之家亦少固志于斯之时可静而不可动可养而不可用所谓有不可不恤之情者此也夫势不可缓而情在所当恤兹欲两全而无害处之必有道焉谨按地志黄河旧在汴城北四十里东经虞城县下达山东济宁州洪武二十四年决原武县黒洋山东经汴城北五里又至项城县入淮而故道遂淤正统十三年决于张秋之沙湾东流入海又决荥泽县东经汴城歴睢阳自亳入淮景秦七年始塞沙湾之决而张秋运道复完以后河势南趋而汴城北之新河又淤治二年以来渐徙而北又决金龙口等处直趋张秋横冲会通河长奔入海而汴城南之新河又淤百余年间迁徙数四千里之内散弥漫似非人力所能支持乃者上厪圣衷轸念运道之阻艰生民之鱼鼈特敕本院右副都御史刘大夏前来修理功虽畧施力犹未竟不意伏流溃溢遂尔中止或者以黄陵冈之塞口不合张秋之防堤复坏遂谓河不可治运道不可复至有为海运之説者臣尝歴考史传黄河之患古今有之而惟汉瓠子之决其患尤甚其功尤难二十余年塞之不效当时贵臣田蚡又以封邑之私倡为不可塞之説厥后武帝躬劳万乗临决河沈璧马吁神祗又令将军以下亲负薪卒塞决口筑宣房河在武帝时不过为数郡之害虽不塞可也而武帝必塞之若夫今日之患闗系运道之通塞尤事之不可已者乌可以一噎而废食哉且黄陵冈口不可塞者非终不可塞也顾以修筑隄防之功多疏濬分杀之功少河身浅隘水无所容故其湍悍之势不可遽回耳议者以荥泽县孙家渡口旧河东经朱仙镇下至项城县南顿犹有涓涓之流计其淤浅之处仅二百余里必须多役人夫疏濬深广使之由泗入淮以杀上流之势又以黄陵冈贾鲁旧河南经曹县梁进口下通归德州丁家道口足以分杀水势讫能成功今观梁进口以南则滔滔无阻以北则淤淀将平计其功力之施仅八十余里今春虽尝用工未得竟力必须再役人夫疏濬深广使之由徐入淮以杀下流之势水势既杀则决口可塞运道可完但既疏之后不能保其不复淤既塞之后不能保其不复决论事者必从而訾其后故任事之臣未免畏及首尾而不敢竟其防也以今观之百年运道穏于履陆一夫之牵挽过于六羸之驱驰一旦阻絶则舍逸就劳出易入难民力必有大不堪者计其所费比之今日之修河又不知其几万倍也况成大事者不惜小费就逺图者不计近功要之不可不先恤民力昔胜国时东南财赋俱由海运其于河道无甚相闗及贾鲁建治河之防内降中统钞一百八十四万五千六百三十六锭凡佣工物料衣粮医药赈济之需皆赖以给故鲁无区画之费而河患以平今国家漕运赖有张秋比之胜国尤为重要兴此大役其得已乎但合用桩草鐡石船埽等料并佣工口粮动以万亿所在仓库既多空虚内帑钱粮又难轻动如此大费将何取给若不早为之处诚恐又似今年徒劳无益臣于去冬十二月尝以治河三法缺一不可工料口粮自当预备又以水势不杀则塞决难成塞决难成则运道有阻欲照景泰年间张秋塞决事例借拨九江等处钞闗荆州等处抽分料银各数万两发刘大夏收用恳具陈不为无据寥寥数月未防议行今自五月以来水益泛滥决口日深运道日阻所幸水势趋南十有七八万一尽徙而北计将安施虽已侧闻廷议未悉其详臣每北顾心窃忧之虽在疏逺不敢自外所有愚见合再僣陈伏望皇上断自宸衷参以国是检臣前奏早赐裁处如以迂逺不切时宜更乞深念国计俯防民艰但系应起人夫今年税粮不分河南山东直每名量免一石以充口粮之需小民闻知必将感念圣德歌咏载途而趋事赴功无难色矣且役夫十万日费浩繁所免税粮不过二十万石幸而成功实乃万世之利以今日天下之大国计之重何惜此二十万之税不一慰安人心哉仍乞再勅刘大夏专理其事合用钱粮悉听计处户工二部力与赞襄俾凡桩草等料得预为讣臣虽庸劣亦当体圣意少竭心思待今八月以后秋水消落再行相度利害斟酌缓急与刘大夏议处起倩人夫各从近便如孙家渡口至南顿河南俱起倩河南开封等处人夫黄陵冈至于梁进口河道俱起倩山东兖州府人夫各分工疏濬比之旧河务加深广使能容受所谓桩草等料尤宜多备如黄陵閊塞口人夫于开封大名二府相兼起倩张秋塞口人夫于东昌等处起倩各刻期兴工并力筑塞官吏军民中有负智能善扼塞者悉听取用俾罄巧思并驱羣防用工人夫加意抚防不亟不徐勿伤其力遇有疾病拨医调治人心欢悦则用功必力毋讣日月必求成功小有偾败母辄沮挫诚以今日治河国家大计事至难处功至难成其可易而视之哉伏乞皇上再勅在廷羣臣议处而行必求万全又按古礼水早疠疫荣于山川之神今大河之神着在祀典配享南郊炳灵西渎患久未平亦宜祭告伏望皇上斋明以格天心静一以契地道仍勅翰林儒臣撰告文一通内降香帛专遣大臣前来致祭如汉武帝沈璧马故事庶几神人协相而成功之可必矣】胡宣救荒疏【臣钦防圣恩除怀庆府温县知县臣一入县境田野荒芜流民载道烟火断絶鸡犬无闻啼饥号寒而哀声动地抛妻弃子而怨气冲天积尸惟存其骨林木尽去其皮覩此灾异实为可怜臣十一月二十六日到任随据木县太平乡里老朱福等连名状称本邑地狭民贫素无积蓄先自成化十七年天时大旱田种无收十八年大水人畜漂没十九年虫蝻生发食伤苗稼累年被灾困苦无伸荷蒙朝廷垂悯小民已将该徴钱粮寛免未有逃窜不期自成化十九年来至二十年十一月一向亢阳二麦不收秋田无种况本县仓廪空虚无从赈济各行采食蓬蒿宰烹禽畜又将房屋拆坏变卖且有鬻子女以易粟割人肉以充腹者蒙本县累行申请上司乞为拨粮救济奈一时未到饥饿难忍相率逃移又兼逼追拖欠钱粮以此小民愈思逺窜若不备情上告给粮赈济民命难存等因到县诚恐未的臣就于次年正月初二日亲诣各乡逐一踏勘尽日不见人踪沿村不闻烟火瓦砾萧然屋庐倾圯或饥饿不能出门户或僵死无人埋瘗途间不敢独行多被饥民打食甚至同行至亲相为割食救命俱系穷极不畏明禁除责委本县典史张英督令地方火甲埋瘗巡视外臣勘得本县逃移者十有八九见存者百无一二已委本县县丞刘璠前往鳯阳等府招抚外臣窃见河南等府惟怀庆被灾甚重怀庆六县惟温县尤重查得本县自成化十九年抛欠一应夏税秋粮及枣子易米共三万二千八百石一斗二升润绢八百九十二疋马草七万束今年饥民流移向后岂无躱避纵有一年丰收难补数年拖欠乞将歴年逋负量免以安民心本县原京班皂一十五名杨村闸夫十名郑府长史司皂十名拖欠成化十八年红花一千四百斤水牛底皮二百二十五张成化二十年起至二十一年止原额岁办皮张共一千一百二十五张折胖袄一百四十件俱系上户应当今民已逃窜无从解发诚恐临时误事累罪不便合无改有去处待民复业照旧起解庶苏民困如蒙准奏皇上以天地之量日月之明悯生民之疾苦推一视之同仁乞勅该部会议将前项拖欠量行蠲免京班等项暂且改差官赈济便益臣干冐天威不胜悚栗具本专差司吏方玺亲赍谨具奏闻】吕维祺请免河南粮疏【臣闻善固本者必先元气救危疴者首重腹心以今天下之大势京师元首也九边肩背也东南财赋所出荣卫也而臣乡中原腹心也百姓则元气也淮徐则漕运之所经而京师之咽喉也慨自军兴旁午转运呼庚于是征输繁而元气病矣秦晋之冦流毒中原而腹心病矣葢数年来臣乡无岁不苦荒无月不苦兵无日不苦输挽庚午旱辛未旱壬申大旱野无青草十室九空于是有斗米千钱者有采菜根木叶充饥者有夫弃其妻父弃其子者有自缢空林甘填沟渠者有鹑衣菜色而行乞者有泥门担簦而逃者有骨月相残食者兼以流贼之所焚杀土防之所刼掠而且有矿徒之煽乱而且有防河之警扰而且尽追数年之旧逋而且先编三分之预征而且连索久逋额外抛荒之补禄夫臣曾待罪钱谷极知司农仰屋自难执经生用一缓二之説然而正赋不可减矣加不可骤停矣连年旧逋固难尽蠲也独不曰有大荒屡饥之区并迫数岁必不能应耶三分预征或济急用也独不曰名盈而实亏但缓一岁即岁岁见征耶额外抛荒责数年之逋亦正理也独不曰此沙卤河滩荒粮之补禄不皆实额耶旧征未完新饷已催额内难缓额外复急村无吠犬尚敲催呼之门树有啼鹃尽洒鞭朴之血黄埃赤地乡乡几断人烟白骨青燐夜夜常闻哭欲使穷民之不化而盗不可得也欲使奸民之不望贼而附不可得也欲使富之不率而穷良之不率而奸不可得也或犹曰黄河天堑可恃耳顷闻贼已氷坚渡河矣夫河以北苦兵河以南苦荒今荒犹故也乂苦饷矣饷已不支也又苦兵矣荒而加以饷又加以兵更不支也又苦连荒之饷连荒之兵矣伤哉民也讵非赤子父母兄弟夫妇男女垫隘愁苦靡所控诉一至此也万一浸假而贼续再冇渡河或浸假而攻陷城池则秦蜀之道梗河洛之齿寒或浸假而盘踞嵩永等处之深山则巢穴老而灭无期或浸假而南窥楚东窥鳯泗淮徐则藩篱撤而漕运亦可虞天下事尚忍言哉书曰民为邦本本固邦宁传曰勿使滋蔓蔓难图也夫人有肩背肢骸病而腹心不病者耶或病而犹能滋荣卫以载元首何者其元气固也臣乡之元气何如哉伏恳我皇上深维天下之本急赐乙夜之览勅部议覆速查河北河南果确系见惧兵火连年荒旱地方准免加预征以收拾思乱之人心以预遏附贼之口实仍乞一面勅下督抚按诸臣力扼余防于黄河氷坚之隘无使续渡及占山为巢者无使东越洛汝襄叶一步至于宿夀鳯阳等处皆逼处震隣之地尤宜御防奔突以图徙薪彻桑之计总之固元气以靖腹心谨咽喉以实荣卫于以坚元首之戴而苞命脉于不拔者其预图之矣】敬陈表章疏【奏闻敬陈表章孝经八要以课实责效事首在皇上躬行大孝故其一要曰进讲经筵以树模范葢天子之孝与臣下异而皇上之大孝又与三代而下之帝王异何者臣下以一身一家为孝皇上以兴起天下之孝为孝也三代而下以试士为表章皇上大孝以树模范奏孝治为表章也先臣丘濬有言人君肇修人纪爱敬既立则家国天下无不感化我皇上尝谕臣下曰朕不敢与天地祖宗并此不敢之心大孝也充此心以敬天仁民锡类不匮当深居燕闲时披阅孝经详玩意义仍命儒臣进讲而奏孝治之化道其逺乎哉太祖髙皇帝曰孔子明帝王治天下之大经大法于万世成祖文皇帝曰人君之孝与庶人不同此诚皇上之所当法者然世儒之言曰今天下贪欺成习兵食告匮贼防交讧何汲汲于此臣以凡此者正由教化之未明人心之未正反经之未实故也矧一代之人心风俗声教德化皆系于人主之精神好尚葢上之精神天下之所绳从而鹄望也如东汉之节义唐之诗赋宋之理学风教所树人心景从况皇上精神所注首以孝经立之绳鹄而天下有不翕然一变者臣不敢信也孔子曰吾志在春秋行在孝经诚行孝经于今日之天下使天下之服习者皆愿为忠臣孝子皆欲实为朝廷任事岂复忧贪欺忧兵食忧贼冦何者得其本故也得其本而凡古明王之以孝治天下者其道皆可该也其以之教储睦族皆孝治之最大者是以敢次第言之二要曰东宫讲习以端储教三要曰颁谕宗戚以敦亲睦何以明其然也臣闻太子之本储教致治之原我皇上加意豫教命太子出阁讲学所以端轨树范养正作圣无不肫挚臣以为尤必先教以孝葢孝德之本教所由生使太子当蒙养时即知问安视膳温清定省而豫啓迪之以舜之大孝文之止孝武之达孝如孝经一书更当朝夕温习谕令儒臣开导讲解以为异日孝治天下之本昔我太祖髙皇帝曰为太子者当知敦睦九族隆亲亲之恩我成祖文皇帝曰皇太子当进学之时欲使知要庶几将来太平之望我仁宗昭皇帝谕杨士奇等曰东宫开讲筵当以大经大法进説非我皇上之所当法者乎臣又闻尧典曰克明峻德以亲九族九族既睦平章百姓若是乎大孝之先笃亲也昔我太祖髙皇帝谕秦右相郑九成等曰朕封建诸子选用傅相几与王言当广学问陈忠孝使其聪明无蔽上下相亲我成祖文皇帝赐蜀王书曰敦孝循理好学不倦勉自爱重用副所怀又曰国家笃于亲亲宗室谨于礼法共保富贵令闻长世此又非我皇上之所当法者乎皇上笃念宗亲备极优渥而顷又允阁臣杨嗣昌之奏申谕谆切加以勅奬诫谕可谓仁之至义之尽臣以为当颁孝经于各王府宗亲俾各服习体认以成皇上亲睦之仁至于戚臣一体颁谕宗学一体试题仍乞谕令选举教授必以敦孝行通孝经为本庶孝愈笃于本攴义共固于维城矣又其次则揆文奋武宜宏薪槱之运而醇菁莪之化也故四要曰颁行试题以騐习学臣闻孝为百行之原孝经通六经之会皇上加意此经业命诵读试题矣然该部原疏但云将孝经小学问出论题耳合无责令两雍直省师儒学官凡遇举贡生儒考试照经书出题作制义如解巻无孝经制义以不职论昔太祖髙皇帝谓教化之道学校为本宜讲论圣道使人日渐月化成祖文皇帝谓学校风化所系在上人作兴之耳则皇上仰法二祖教化天下以孝作忠者道必本乎此也五要曰乡会出题以隆大典臣闻汉唐以来率用孝经取士如汉置孝经博士唐以论语孝经孟子为一经宋尚书省加试论语孝经其来已久自王安石黜孝经贡举遂不以取士矣今制乡会试初场题例以四书三篇经四篇合无勅令习本经者皆通孝经遇乡会试令出孝经题一道列于四书后本经前灭本经一篇即自十三年为始成祖文皇帝曰孝经者圣贤之格言大训宣宗章皇帝曰设科求贤愿得忠孝之人以资国用朕之心亦如此则皇上颁行孝经承成祖宣宗之言此正继志述事之大孝也六要曰颁谕武士以明大义臣闻宋儒程颢着训武学欲添习孝经曰欲令武勇士知义理故东汉时有命虎贲士习孝经者有命期门羽林通孝经章句者而我成祖文皇帝曰申明武学严其课读毋为文具孝宗敬皇帝曰公侯驸马伯子孙命读书习理将来朝廷庶得世臣之用伏乞皇上谕颁孝经于天下武学其考试必间出孝经题目其武场乡会试亦一体出题至公侯指挥世袭等官子孙承袭必间抽孝经一二段命背诵解讲通者方许承袭庶干城腹心之士犹有敦诗书説礼乐之风然辟举不真风俗不醇虽欲复古孝治犹未也故次七要曰辟举真孝以励士俗臣闻汉辟举孝亷犹为近古我祖宗朝尤加意行之太祖髙皇帝曰为国得寳不如得贤又曰但严举错之法则冒滥自革宣宗章皇帝曰务选经明行修之人不得滥举皇上既命复辟举矣然必深明辟举之首重乎孝使天下知上意之所重然后可挽浇俗而于变耳合无勅命抚按遵奉新颁圣谕毎年终类奏各举通习孝经孝友亷让者无论绅衿隠逸多不过三人有奔营滥举者连坐其提学考较巡按出巡听酌举真孝径自奬劝优赏如黄香扇枕温席而举授荣王王元规着孝经义而诏举髙第皆其遗事也终八要曰谕俗讲解以正民风臣闻化民成俗以孝为先太祖髙皇帝曰风俗本乎教化教化行虽闾阎可使为君子成祖文皇帝曰近俗简于事亲此葢教化不明之过合无勅令天下府州县官于讲乡约时先宣圣祖六谕间亦讲説孝经务令通俗易晓以化乡愚凡塾师教习处皆颁孝经一部命诵习讲解其士民杖笞小过果能背诵讲解明白亦准寛宥如司马光讲庶人章以诲父老真德秀作庶人章解以化泉民又如王渐诵孝经义而乡里惭谢韦景骏以孝经化贵乡而母子感悟皆其成效也总之表章八要以朝廷为万国之倡俾天下皆讲明正学实敦孝道如此而期月之间纪纲粗布行之三年有不成教化变风俗弭兵革再久之而有不复祖宗淳熙之化舞干两阶几致刑措真才辈出辅德翼治者乎帝德巍焕不识不知而顺则王道荡平无偏无党而式度斯文未丧至孝通神惟在我皇上独断而实行之焉】郑世子朱载堉让国正伦疏【臣始祖郑王瞻埈生四子嫡第一子是为简王祁锳其余三支今皆故絶简王生十二子嫡第一子是为僖王见滋余皆庶出今惟第三支第四支第九支第十支见有子孙余皆故絶僖王止生二子嫡第一子是为康王祐柃其第二子祐檍未婚早卒康王无子亦无亲支弟侄正德二年康王薨逝正支已絶推举旁支入继以伦序考之则简王第二子未名殇殁惟第三子盟津王见濍见在最长应该承袭郑王缘伊先年与其庶母张夫人不和时常言语见犯夫人怀恨恃宠拨王诬奏不孝骂父等情革去王爵读书习礼后又诬奏魇魅人命等情降为庶人送发髙墙未久朝廷察知其寃特防取囘旧府居住当时案巻今虽磨防然有成化二十二年八月二十四日勅防一道及成化二十三年十二月十八日玺书一道足证其事葢勅防乃宪宗皇帝责成简王偏听之失玺书乃孝宗皇帝劝谕简王相和为美宸翰具在可覆视也简王及蒙天语讲和追悔前非遂相和睦自简王至康王凡上八疏乞复盟津原爵该部查无事例未蒙俞允至是康王故絶因盟津未蒙复爵有碍承袭权将伊庶弟四子已故东垣端惠王见之子祐怿进封郑王是为臣祖懿王时正德四年五月十五日也本年九月初三日盟津病故遗有一子尚幼正德十六年懿王薨逝嘉靖六年臣父恭王厚烷袭封嘉靖九年初建南北郊天祀礼成诏许宗室有亏枉者奏辩定夺盟津遗孤祐橏应诏陈情为父伸寃比照律例一欵若祖父母父母听信后妻爱子蛊惑谋袭官职争夺财产等项揑告打骂者不拘所犯敷次亦与辩理钦此钦遵凡上三疏情词恳切世宗皇帝怜之嘉靖十年八月内准复伊父原爵赠以恭懿美谥颁赐册印祭葬如礼嘉靖三十三年祐橏病故其子厚炜亦遗孤载玺等今皆为布衣隠居耕读人颇称贤以伦序言实为宗冑玉牒可稽岂敢诬也夫盟津之寃葢有来由非一日矣然今怀庆之人谓当时部议云但恐见葱既准追封之后祐橏必复乞恩承袭事涉宗室闗系匪轻为此议者葢以臣父既已袭封理难轻议必待臣父身终或更有议处耳此语相传六十年矣据理而观稽伦序正封爵宜在此时臣今若不自陈以申公论则使一郡之人率疑由臣父祖攘夺伊家郑王爵位致伊子孙不得其所防此不义之名累及父祖臣实耻之若挞诸市则臣之寃冇甚于彼者矣是以恳上三疏坚辞府事而议者犹疑臣有患失之心故投臣以不拔之业益使臣之心事难白徒抱慙愧而不能自已也臣有末议愿为皇上陈之乞圣裁折衷焉昔晋人纳捷菑于邾以玃且长故弗克纳而春秋善之者善其弗克纳也卫蒯瞆得罪于父辄尊祖以拒之而仲尼必也正名葢不以其得罪而遂罪之也宜臼申生伯奇孝已之流初未尝非得罪而毕竟非其罪也以今日之事言之则盟津恭防王玃且也东垣端惠王捷菑也彼虽得罪非其罪也此虽贤非所宜立也夫何故立嗣以嫡不以长立庶以长不以贤东垣既非嫡盟津实为长嫡庶之分长幼之序人纪天伦古今之所重也春秋大义正名为先名不正则言不顺言不顺则事不成故左传曰辞顺而弗从不祥此之谓也昔鲁侯之子长曰括少曰戏周宣王立戯为鲁侯嗣厥后括之子伯御杀戯而自立説者以为宣王之过殊不知戯所自取祸耳诗不云乎民之无良相怨一方受爵不让至于已斯亡此古今之龟鉴也切照臣祖懿王进封之时盟津见在尚为庶人臣父恭王袭封之日彼虽已故犹未复爵是以臣祖及父皆在例前于理无碍今既复其原爵赠以美谥伦序最长后裔又贤臣之袭封乃在例后是为有碍臣与父祖所处之时不同事涉嫌疑理当回避正在此时耳传曰自反而不缩虽褐寛博吾不惴焉自反而缩虽千万人吾往矣姑以臣身言之袭封一节自反而不缩者也辞爵一节自反而缩者也载玺辈犹所谓福寛博也臣曽祖至臣男五世已成之业犹所谓千万人也臣父生受先朝殊恩殁感皇上防典亦宗藩中一巨擘耳奈何使臣父子首犯皇上亲颁要例得罪天下后世万一诸宗或有庶夺嫡少陵长指臣父子以为口实以负皇上之恩而贻臣父子羞臣实为此惧耳夫名教中自有乐处何必郑王爵位认为己物违理越分以图快意而后为荣哉况臣近日痼疾发甚痰带血日夜不止饮食减少气血虚羸肌肉消尽惟有皮肤包骨骸耳臣今死在旦夕一身尚且难保岂堪管理府事是以四乞天恩容臣辞爵调理病体臣得优游林下颐养天和心广体胖俯仰无怍生顺没宁而无遗憾岂非幸乎然则陨越大伦汨陈人纪招争夺之诮坏礼让之风玷辱亲藩延累父祖祗有损而无益恒抱幽忧之病戚戚而无以为乐静言思之亦可羞也宁从臧札遗踪窜匿嵒穴枯槁自毙终期不负此心而已虽死之日犹生之年也不亦善乎伏惟圣明详察臣下情无任激切瞻望之至】又疏【奏为遵要例正伦序进献玉牒图畧四乞天恩垂怜衰病俯赐退闲调理以延残喘事查得钦颁宗藩要例内庶子□封一欵亲郡王娶有内助妾媵不论入府先后己未加封所生之子皆为庶子如嫡子有故庶子袭封父爵定以庶长承袭若有越次争袭朦胧奏扰者将本宗叅究罚治辅导官并同谋拨置之人行巡按御史提问治罪先该臣奏为臣祖旁支入继相传至臣例前例后不同有无违碍亦异乞勅行查以申公论及臣患病年乆不堪管理府事等因奏奉钦依着该抚按官上查明具奏钦此钦遵查看得臣所奏俱各是实别无情仍议臣管理府事臣男代行礼仪臣闻此议心殊未安葢疑大不可者三事故不得已敬陈颠末伏请圣裁臣惟宗藩要例者皇上钦定之法令也臣等之所奉行者也皇上发号施令先弃此例何以责成天下之宗藩臣等奉行先违此例何以钤束一府之宗室臣愚以为大不可者一也臣曽祖盟津恭懿王果真有罪则孝庙何以特赐玺书辨明其寃世庙何以特颁谥褒扬其美如果无罪则其子孙自当袭其祖爵以正伦序勿使怀庆一郡之人窃疑盟津之所以不得袭封出于臣之祖父隂据而暗沮之也死者含不白之寃生者防不义之诮玷清议而紊大伦此其大不可者二也朝廷笃念亲亲靡不周至未尝不欲其夀且康也臣患心痨久疾动辄吐血不省人事旬月之乆疾势还苏苏已还发葢遇闲居静养则疾势稍轻若思虑劳心忧愁惊恐七情所迫则转加沈重反覆相寻非一年也一闻委以藩务惊惧成疾比前尤甚议者徒知爱臣投以府事不虑致臣殒失身命恐非仰体皇上恤臣之德意此其大不可者三也臣为此三不可不容自已三乞天恩始防俞允该部移咨前来明开推贤代理祗将应代之人取其宗仪保结以凭覆奏该长史司遵奉移文会集诸王宗仪公同推举庐江王原光齿德独先贤能素着堪以管理府事及查臣疾委实年久臣男翊锡委实庸懦俱各不堪管理府事随取郡王各宗仪等不扶印结与臣所奏相同转达间议者不查臣疾反覆偶见暂时稍愈即谓卧防无妨意见龃龉迁延不决臣益増惧前疾复作吐血而不止危在旦夕若不具奏诚恐仍以府事累臣难保躯命乃敢四乞天恩伏望皇上凖臣所奏俯赐特防命举贤宗管理府事庶为便益看得臣族弟载玺委系盟津恭懿王嫡曽孙稽诸谱牒伦序最长寃屈有年已鉴知于列圣颠连无告久悯惜于与情朝廷发政施仁所当先及者也又看得臣族叔庐江王厚光立身忠信居家孝友贤能素着宗民咸服伦序虽后齿德独先朝廷尚德亲贤所当简用者也从公推举惟此二人一以堪继亲藩一以堪管府事但臣下情未敢擅便请自上裁定夺伏望皇上勅下该部从公查覈如果臣言不谬乞先将厚光赐勅一道代理府事以俟议定仍令载玺袭封郑王庶公论有归藩务有统使臣得以遂调摄之私延旦夕之命遵朝廷之例白祖父之寃明彜伦之序守礼让之节如此则不惟臣荷再造之恩虽臣祖父地下有知亦永戴圣德矣臣举家存殁不胜感激瞻仰之至】议正伦齿疏【臣闻孟子曰设为庠序学校以教之皆所以明人伦也论语曰入则孝出则弟行有余力则以学文又曰君子务本本立而道生孝弟也者其为仁之本与王制曰凡入学以齿然则古者教人之义无不皆以孝弟为本伦齿为先近代议学惟重文章不明伦齿非古人设教之本也孟子曰人人亲其亲长其长而天下平则伦齿者治平之本也而其在宗室之子弟则尤为切要而不容一日缓者葢其生于深宫之中长于妇人之手方离提抱而趋承奔走者已满前矣其所狎闻习见者无非以尊临卑颐指气使之态而一亳之挫抑未经焉若不教以伦叙之分长幼之节使之优游涵养于礼教之中以渐培其谦卑逊顺之心而潜夺其傲慢骄矜之气则以之事上而难乎其为上以之临下而难乎其为下所以德器不宏才猷不进宗人虽多举皆不堪任用者其正坐是也合无今后无论世子郡王将军中尉己未受封有无爵职凡入学者但视其名以别其齿系木旁者必在火旁之上系火旁者必在土旁之上如是推及无名之宗使知长幼之序父之齿随行兄之齿鴈行徐行后长者谓之弟弟则重之以赏疾行先长者谓之不弟不弟则示之以罚一坐一立各有定位或行或止各有常仪如是则下不僭上少不陵长恭敬揖逊之风行而展亲睦族之效臻矣又何难于昭明时雍之化也哉愚虽不肖其于伦齿之説得于父师之所讲明者素矣故于五疏所陈不曰重民命则曰重天伦反覆数千言不一而足者为是计也或者不察以臣为超祖父之让忘父兄之讐则寃之又寃矣夫庶子袭封不许越次此要例之文也设使臣祖父袭封之时在要例既颁之后则所见亦如臣设使臣今袭封之时在要例未颁之前则所见亦如臣祖父即孟子所谓易地则皆然者也亦即鲁男子善学栁下惠之意也在臣祖父则可在臣则不可臣将以臣之不可学祖父之可岂敢以已之能让形祖父之不能让哉长幼天伦至理在是顺之则吉逆之则凶是以叔齐虽父命有所不受鲁戏虽受君命亦有后患也臣纵不为利害计宁不为纲常计乎葢纲常伦理本于天命固不得以人之恩雠变易之也昔在成周蔡叔流言欲害周公赖天王圣明先抑而后仲周公既没伯禽蔡仲未闻相讐蔡桓请谥鲁史褒之夫鲁蔡世讐而仲尼不削何也及至周衷纪侯谐齐齐侯灭纪始有九世复讐之説当此之时上无天子下无方伯纪纲废弛私欲横行故得恃其强力以复恩讐岂盛世所宜有哉臣惟不敢以人欲废天伦不敢以私讐害公义故于盟津事既昭雪之后不得不遵要例以建白于君父之前也迩者巡按御史案临怀庆与府县官会议有云世子累疏辞爵诚恳可信在我不为夺在彼不为辱不然反使无光臣闻之曰此真知臣之心者也但旧巡抚已去而新巡抚未来未会藁代奏耳臣今年五十八交新年五十九将六十之人也痼疾纒绵日甚一日宁可以待之乎伏愿皇上怜臣衰病之人取臣重伦之心将臣五疏陈乞俯赐俞允俾臣与臣子翊锡皆得以久婴疾病伦序未妥之故准辞封爵以就闲散勿遗垄断之讥则不惟岁额减而天下享厚生之泽抑且伦齿明而率土洽正德之化矣夫如是则臣志始遂而臣死无憾也下情未敢擅便伏乞圣裁】杨东明饥民图説疏【题为中土民穷已甚时事万分可虞乞大溥皇仁以莫民生以培邦本事葢自中州被灾以来诸当事臣所徼惠于皇上者不啻渥矣臣亦何容置喙哉顾臣河南人也离家未久闻见颇真欲黙黙无言实戚戚在念欲勉强言之则洒泣而笔不能下恐皇上览之当亦澘焉出涕也近廷臣自南来者所传光景益恶而其祸将不独在民已也臣为苍赤抱痛复为宗社怀忧谨披为皇上言之粤惟去年五月二麦已见垂成忽经大雨数旬平地水深三尺麦禾既已朽烂秋苗亦复残伤且河决隄溃冲舍漂庐沃野变为江湖陆地通行舟楫水天无际雨树含愁民乃既无充腹之资又鲜安身之地于是扶老携幼东走西奔饥饿不前流离万状夫妻不能相顾割爱离分母子不能两全絶裾抛弃老羸方行而辄仆顷刻身亡弱婴在抱而忽遗伶仃待毙跋涉千里苦旅舍之难容匍匐归来叹故园之无倚投河者葬身鱼腹自缢者弃命园林凡此皆臣居乡时闻且见者也迨至今日更不忍言断草菜以聊生剖树皮以充腹枯容黧面人人俱是形恨地怨天个个求归泉路向者犹卖儿女今则割儿女之尸体昔也但弃亲身今则食亡亲之骨月道路警急行旅戒严村落萧条烟火断絶难支岁月乃相约以捐生无耐饥寒遂结聚而为盗昼则掲竿城市横抢货财夜则举火郊原强掠子女据此汹汹靡宁之势已有岌岌起变之形此臣今日所闻甚于昔日所见过此又不知何如也臣闻君为民之父母民为君之赤子今赤子既已无聊矣而君父何忍坐视哉且民者君所恃以富贵者也欲保富贵不可使民饥而死使民饥而死欲保富贵得乎哉故保民所以保社稷弃民所以弃国家今日保民之政非大破拘挛之见宏敷旷荡之恩必无以拯阽危之民而消隠伏之祸也夫国家东征西讨帑藏几空大司农方且劳心焦思勤拮据而靡措而臣乃疾首蹙额呼庚癸而告急臣岂不知国计之难哉苐念忠臣谋国固当虑其所难而智士审时尤当救其所重今蠲租之令不下则有司之催科犹严内帑之金不施则下民之仰望顿失催科严则有刑罚以驱之叛仰望失则无恩德以结其心以无所可怀之德迫于有所可畏之刑即慈母不能保其子而国家能以有其民乎当此之时不肯捐以养民者不能不发以养兵养民之费十一而祸冺于无形养兵之费十九而变伏于叵测且河南山东之地无为之教盛行倘奸雄攘臂一呼则四方望风响应欲蠲以辑之而民不从欲赈以怀之而民不听收拾无防懊悔何及故论君民一体之情则不忍不蠲不忍不赈论利害相闗之势则不可不捐不可不赈今议者之难于捐赈也欲聚以备散而臣之必欲捐赈也则以散为聚聚以备散未必得聚之实散以为聚隂收不散之功谓宜急下明诏蚤示蠲恤毋令闾阎枵腹之民胥为囹圄含寃之葢古者丰穰相仍犹然用一缓二今也生民相食何忍剥髓敲骨且暂停之终属难完又岂若显除之使民一快哉至于发赈一节向来未见允行虽留该省见在之金无以明朝廷特颁之惠昔曽发二十万于陜西又曽发四十万于江南皇仁业厚于往年恩赉可薄于今日臣昧死请于户工二部各发十万余金葢户部本钱粮之府而苦于连歳之用兵工曹非赈贷之官而宜念生民之孔急况目前无所营建积蓄方在赢余为宜那借一时不妨后日还补臣又思此二十万金聚则为重大之惠散则惟涓滴之仁欲固嗷嗷民心还须洋洋德意宜下勅书一道极言轸念之情更遣近臣一员授以宣达之寄然或委用不当乂徒骚扰地方臣博采舆论之公兼酌才品之当有光禄寺寺丞钟化民者一任县令两任按差到处皆能救荒至今人犹颂德如令奉命而往必于荒政冇裨尤须假以便宜方可展其才畧葢发帑金以绶须臾之死遣使臣以聫携贰之心弭变恤民莫切于此嗟嗟臣秉笔属草之时皆饥民奄奄待毙之际早一日则多活数千万之生迟一日则毙数千万之命臣望皇上速留意焉臣识短才庸不能尽饥民之状因绘而为图附之以説用尘乙夜之观庶知万民之苦臣言有限臣虑无穷臣之临毫一字一泪臣之伏阙万恳万哀伏乞勅下该部速议施行万民生死之阙邦家安危之本在此举也臣不胜涕血吁鸣激切祈请之至】李戴疏通盐法疏【题为疏通盐法以足国课以靖地方事窃惟国家资盐利以供边饷特设各运司以统治之所以裕国也其食盐户口各照地方逺近剂量分属亦所以便民也遵行既久无容别议矣迩缘黄河以南盐价腾涌私贩甚众前岁矿盗角利啸聚千余骚动地方几成大变一时抚按具奏幸防严防切责勒限捕缉然后首恶就擒余党解散臣于彼时犹窃疑之臣世居河南自有知以来未闻盐徒如此甚众也比奉使入晋过太行入河南之境询于道路讯之父老佥曰盐徒之众由官盐之不行耳然官盐之所以不行者有三河东盐花之生大减往昔取数不盈一也山路崎岖转运不便二也商人因脚价之重不插和不足以偿本沙土叅半味苦不佳三也民不可一日无盐而官盐既少又不堪食故贩私盐者日益盛有司奉法又不容不多方捕之则盐徒不众势曷以行是以少者数十人多者数百人各持利器往来自如官兵趋而避之莫敢谁何原其初心不过求自卫耳但此辈多无借之人而强悍之徒也党类既多肆行无忌或御人于白昼而攫其行李者有之或穿窬于暮夜而刦其财物者有之民虽被害犹多不敢鸣之于官畏其复来加害愈惨纵鸣于官亦不过案而已抑将奈之何哉今日河南之人非无盐之患实盐徒之为患也欲驱盐徒使不为害又非可以法制禁令为也亦惟于盐法而少变通之耳夫盐徒之所贩者岂尽本土私煎之盐哉葢河北彰德卫辉长芦行盐之地也河南汝宁陈州两淮行盐之地也盐徒兴贩在北者取之长芦在南者易之两淮是河南五府名属河东其实所食者长芦两淮之盐矣民食朝廷官盐乃令假手于盐徒之私贩不亦深可惜哉为今之讣莫如量为通变近北者分属长芦近南者分属两淮近西者仍属河东庶盐行既便其价自减彼私贩者不禁而自息矣説者曰河东一运司也行盐地方顿减若干其谁与我殊不知运司所职掌者国家之课也地方减则国课亦减而催办更易矣况防典所载开封一府原山东者也后乃改入河东当时可改今独不可改乎汝宁一府旧河东者也今乃改入两淮汝宁可改别府独不可改乎或又曰长芦两淮各有常课骤増若干其谁与我是不然河东之盐生于池者也长芦两淮之盐生于海者也池之所生有限而海之所生无穷长芦臣犹未亲见若两淮则臣作县时所熟睹者也盐包堆积如茨如梁必五年而后掣商人往往告困若于淮北每岁四单之数加掣一单抑或于每单之中加增若干引民与商人实两利之也言两淮则长芦可例知矣以此有余补彼不足于国课既无所损而盐徒以息地方以宁于黎民尚亦有利凡此不过一转移之间耳亦何惮而不为即此事凡行部地方者皆知之第以事有专责言辄顾忌独不思以各官视之各人之事也以国家视之一家之事也裒益国家之税课而奠安国家之人民有何不可而可以成心拘之哉臣河南延津人也延地卤薄民皆煎盐以供赋税昔巡抚于谦题准通行故相延至今未曽有官盐发县臣乃琐琐言之葢目击盐徒之害恐起他变一念杞人之忧不容自已实非为桑梓私也伏乞勅下户部再加查议如果臣言不谬转行河南抚按会同各巡盐御史虚心酌议因其逺近从便分属即量减河东之引分派两处则中原之地永无意外之虞其有裨于国家非浅鲜矣】王国宁抛荒疏【奏为剧郡灾荒叠厄兵冲惨絶难支泣吁蠲赋移民更造重地事汲县接壤京畿咽喉十省素称重地驿路冲疲单需督饷即当沃岁供役苦繁今则四载旱蝗合境疠疫户口逃亡俱尽土地旷废无耕宁等奄奄忍死之余血枯气咽匍匐千里一字一泪叩阙陈之汲民宿孽千天降罚惨酷自从天启年来迄今未有丰岁民力日耗勉强撑支迨戊寅己夘之间飞蝗为害弥山蔽野吞啮无遗二麦不登三秋失望然未至惨絶也庚辰入夏不雨交秋复蝗村落丘墟城市罄竭粟米一石价至十六千文漕粮刍豆一粒莫办掘草根剥树皮矣典衣装拆屋舍矣卖妻子噉尸骸矣甚之父子相食矣夫妻相食兄弟宗亲相食矣又甚之兵盗相食昼夜掠人充食矣伤毁天性灭絶人理盗贼羣行于郊外僵孱坐毙于街前宦族钜家倾囊涸髓无济枵腹之急而郡城虚无人矣延至今春百存一二有有地无人者有有人无牛具者雨泽稍沾剜肉播种而古今未有春生之蝗蝻通野涌出平地厚积尺余麦禾扫地立尽早灾瘟疫旋复交侵目今夏秋已交全无滴雨今岁不能播种何时敢望收成顾后瞻前万难存活纵徼上恩赈恤岂能家给而人哺之即从此而五风十雨耕获及时而牛种安资丁壮安在有何续命之术以待来年乎版图空具陇亩尽荒猪面象眼之人形凶秽寃号之苦状呼天无路祈死不能况闯献未平兵马频过斗粮束草动费数千即时时捜括孑遗日日更换守令追呼于不毛之地敲扑尽絶粒之人终不能无米为炊白骨再肉也幸一时有司多方绥辑屡行蠲贷仅免脱巾而时势多艰实难复继乞垂矜悯危形遣官察勘特勅大兵往来经取别路另发军需将汲县一切新旧粮差通与蠲免仍于别省生聚地方量迁民丁徧给垦荒耕种庶有人斯可有土臣等馁魂幸存顶祝髙深世世矣】范良彦条陈河工疏【题为微臣计日陛辞直陈切肤要害伏乞严勅河臣袪积累以苏民困事臣窃观皇上数月以来种种新政有利必兴冇害必去且因月食儆惕谕令廷臣条陈时事尚恐有未尽兴之利未尽去之害仰见我皇上加意民生国计至详且切顾事有似缓而实急似小而实大者无如臣乡黄河彻骨之害积有岁年当此希遘之时若不控陈于圣明之前万姓疮痍何有极已亦岂臣之所以报皇上者哉臣中州人家于黄河曲里目击最真受害亦最苦请得而痛言之河流自潼闗入汴延袤千里悉经臣乡而开封以西率多山地水行地中未甚为患至铜瓦庙而东尽皆平野沮洳下湿溃决不时故罗家口苏家林王家坝诸处嵗筑塞无虚日而其所需一应埽料若栁梢桩草麻等项旧例招商运买不知当日作何估计定立官价太少以故商人不肯应承因而遗累里甲包赔与河患相为终始郡县有司念切民隠非不极意调停然既不能破一成之例又不能作无米之炊仍舛袭敝不得已而仍之闾阎处处皆然亦势之不得不尔也他不具论以臣虞城一邑言之如栁梢每束重六十斤平价可值银六七分而官价限以三分是正数未足其半谷草每束重二十斤平价可值银三分而官价限以二分是十已短少其三其余桩木麻大率类是一邑如此他处可知兼之行水之地树木凋残不得不市之数百里外而脚力有费雇船有费搬运有费交卸上纳又有费此等极烦苦之差商人东西南北之人能强之应役乎合计岁发官银一万两百姓可包赔五千余金而倍蓰而十倍愈多愈苦而蓟饷等额外之输不与焉中州腹心之地困苦至此臣前入都时生民嗷嗷遮道冀臣转控上司而未得当臣思此等景象不讲求长久之法两河赤子何有见天之日因思河南各府原有额定河道岁修钱粮有司徴解不时拖欠数多前岁管河道副使周锵曽有查催面与臣言已得四万之数不知各属今可解完否夫此项钱粮即使在民自当征补解若无拖欠系别项解支亦当速抵原数听河臣凑手给发应千则干应万则万如臣所言栁梢等项招商办买一一凖之民间公平价值或使少占利息商人自是乐就臣又访沿河一带上而尉家洼下而徐州等处亦有河工彼处栁梢官价即有四五分及六七分一束者臣之请増其价通商便民似非臆説况河路额设钱粮原宜用之河上取现在已输之银免眼前剜肉之苦滨河小民不其有瘳乎夫臣非敢以烦聒之论树德桑梓水性就下东西其会归也万一臣邑罗家口之新堤一溃淮泗之间一带汪洋陵寝重地不免受其浸濡且河势既南谁能挽之使北又恐徐州入运水势干涸而漕储亦多梗塞臣犹记万厯二十九年后水决防墙寺大河南徙当日为保陵济运议濬议筑河臣曽如春曹时聘相继受事疏请数百万金兼七省之物力动二三十万之徭役越岁工成民生凋敝两河元气实耗于此至今未复可为殷鉴方今东西交讧白莲余孽在在见告倘有河工兴作即聚数千人于河干保无他虞乎此其忧又不独在河也今总河张九德履任方新饶能办此乞勅该部移咨管河部院及河道诸臣乗此水未盛发急为料理其一切埽料人工毋得阳存招商之名而仍蹈佥之实在上勿希心于扣除而令下得假手于干没自崇祯元年为始刻立石碑永不许扰害贫民此诚新政第一盛事葢河决中州为臣故乡而延及淮泗又在臣按属今且滥竽江淮之役一出春明叩阍渐逺故请以一日瞻阙之身为两地生民请命伏祈圣明裁夺施行臣不胜恳切待命之至】江禹绪请蠲杞县灾荒疏【臣子处岩边乡音中断已经年矣昨接家信云臣邑杞县防荒交甚斗米万钱全无卖者臣母及臣子在家日啖糠粃然亦日不再食僮仆妇女饿死者十余口至城邑内外人烟稀少尸骨山积所不俱死者一二缙绅与素称有余之家奄奄待毙耳万死一生之人固犹是为皇上办新饷旧饷勦饷练饷及登陴御防之人也嗟嗟赋输于地今地尽荒矣饷征于人今人死尽矣向犹剥树皮掘草根以延旦夕之命今则万树无皮千村皆赤处处皆然而臣邑尤甚地方有司即抚字术穷忍言催科耶臣不知臣乡遭何刼数而困迫至此古叹人命之贱狗彘不如繇今观之殆将甚焉伏乞皇上宏开侧隠大沛仁恩勅下臣乡抚按速议蠲援庶腹心重地不至尽化为丘墟臣即宣力边隅有厚幸矣】许永禧请蠲上蔡灾荒疏【上蔡称汝阳腹心重地自八年以来流冦土贼迭为蹂躏而人畜沦没钱谷乌有矣官军征而玉石不分呜吠防闻矣处处焚烧郭外无止栖之地在在屠戮康衢断行影之人更可怜者旱魃之肆虐而地絶草莱也横水之汨没而人几鱼鼈也蝗蝻之蔽天满地飞食尽空夫蒲羸也斛米万钱民以草子树皮度日刼数未尽瘟疫大行有一甲仅存一二户者有一户不留一二人者遍野青燐成阜白骨间有鹄面鸠形奄奄待毙者匐匍通衢涕泣求食一步三挨十声九歇即郑侠亦难绘其菜色臣莅任四月多方招徕计复业者仅五百余家讵意本年七月十六日骑马流贼三千余自南而来磐踞邵店等庄是夜五更向东北而去杀伤男女百十余人而鸟散兽惊者复逺不知所至嗟嗟何代无兵戈何地无蟊贼何岁无灾沴未有死于冦死于饥复死于疠气如蔡民异常之苦者也臣欲效汲黯之发粟赈贷奈仓库如洗愿与力违近阅邸报明防有河南等处兵荒州县准俟秋成催征以示寛恤大哉王言真如天好生之尧舜矣但上蔡负耒抚人力田无具极目荒原无秋可俟况俟之犹夫逋之与其逋而为不了之局毋宁蠲而沛无涯之泽也臣岂不知中外告急庚癸频呼钱粮所需如焦釡待沃敢从地方起见而妄言蠲哉第民为邦本本固邦宁上蔡孑遗生存有几若犹以征比为事纵鞭扑日加不惟无益恐因而纵盗引贼正供之获无多兵饷之费更甚此臣所以哀恳皇上恩蠲以恤其往以劝其来而维持此残黎实以为国也臣已申兵荒详册于院司道府恐诸臣题请未遑覼缕乃冒罪详开以闻乞将新旧条鞭垂怜槩免行见纶音一布懽声四达可以消灾害可以寒贼胆即有不虞民自奋勇捍敌所省军糈视所免积逋孰得哉】
　　皇清贾汉复更正驿路防【奏为中州冲繁已极驿路更正宜早谨绘图进览伏乞勅部连议以苏难支重困以免迟悮军机事案照中州驿递冲苦缘由臣先据陞任驿传道佥事郭四维详称河南驿递向日虽曰繁难官民犹可支撑自从黄河决后东道水阻凡江浙等省一切差使旧由山东驰驱者近皆绕道河南且迩来湖广等处捷报屡传军情孔急一差动用马百匹或数百匹即至少亦不下数十匹是以河南既苦本省差多又苦别省遗累官氏之心力空竭目前之供应万难本道再四筹维除酌増银马另详呈请外察河水已归故道东路已成坦途往来差使仍前绕道河南者总由奉差原役以东道久未经由遂不惮逺绕因循豫省之熟路耳本道若不据实请更将见夫日逃亡马日倒毙中州驿站倾废在眉间矣且勿论驿站一倒兴复为难万一迟悮军机干系非小等因呈详到臣臣以事闗驿路通塞军机迟速随详批该道确察向来某某省原由河南行差某某省原由山东行差东路较西路所近果有几许南北差使分合各在某处某路直捷某路纡逺备细详明开呈去后顺治十五年七月初四日据驿传道佥事程淓详据开归等府察报到道看得两河驿遽疲困至今日极矣倒毙之报殆无虚日酌补之请文牍如云本道每接申文痛心攒眉真有卧不安而食不甘者分路行差始救悬急今各府具详绘图前来如出一辙本道细加叅酌大约山东驿路近而捷河南驿路绕而逺如自　京城南来从涿州分路一由新城雄县河间景州入山东境经髙唐东平汶上兖州等处而入江南省之宿州以至江宁计程二千二百余里为直径即各省旧日所行东路也自涿州分路一由保定真定顺德彰德卫辉延津渡河而南经开归永城而入江南之宿州以至江宁计程二千七百余里为绕道此即各省近日所行西路也故谚语有弓弓背之喻谓山东路走弓直则近矣河南路走弓背纡则逺矣自河决以来奉差者隂受稽迟而不觉未暇论其逺近邮递者困于支持而莫诉亦未暇论其劳逸因循日久两承其弊困苦至今岂可不极而思返况今河口已塞水归故道山东一路久称坦途伏冀分晰奏请嗣后凡遇差赴江南浙江福建江西广东公干与夫该省赴任赍奏解运及事竣囘京者即与勘合火牌内实填由山东路行如赴湖广广西云南贵州等省公干及该省事竣囘京赍】
　　【奏解运等物勘合火牌实填由河南路行若此则两河赤子固共庆再生即捧】
　　【节差使亦免栖迟长途矣在山东则还其所固有在河南则去其所本无实属两便非系推诿苏驿困而济军机岂目前之益已哉等因覆详呈臣臣欲为经久长便之计遂不厌详慎谘访之图因再批布政司照依发去图式将东西两路远近实迹便否确情核明另图妥详速报等因批司于七月十一日据布政司左布政使管起鳯遵奉臣批覆察与该道相同绘图呈送前来该臣看得中州之苦驿递为甚驿递之苦近日为尤甚何也在当年衢虽通乎数省差原分有两路冲途官民尚苦莫支后因黄河冲决东道淹阻合天下差使率皆取道于豫而豫之夫马是以屡倒屡逃豫之官役遂致累逃累毙如郭店等役驿丞张煜等其明騐也矧今湖南捷报频传差使如织】
　　【王师南下军机刻不容缓驿路冲繁更有倍蓰昔日者臣前在彰德供兵亲见大路两旁倒毙马骡不可胜数甚有驿马不敷累及民马所夫不足累及农夫禁之势有不能行之民不堪命臣若及今不言将来马必尽倒夫必尽逃逮军机一悮言已无及即将官役尽法严惩于事奚济今欲苏驿困而济军机惟在更正驿路照旧行差之一着耳且山东之路近而直河南之路纡而逺况黄河归故道东路依然坦途如湖广云贵等省路原经河南者勘合火牌内注由河南如江南闽粤等省路原经山东者勘合火牌内注由山东分行则众擎易举偏苦则独力难支总是】
　　【皇上之地方总是皇上之赤子一照旧而疲驿有兴起之色军机无迟悮之患矣臣亦知久息之肩一旦而复使仍旧东路官役谅所弗悦但臣惟知为地方计长便为军机计直捷诚迫于势之万不得已又何暇更为瞻顾也臣谨将驿路绘图会同郧阳抚臣合词具疏恭进御览伏乞】
　　【勅下该部速议上　请行臣等遵奉施行】李及秀酌河夫疏【题为河夫之防当更逺
　　近之地方宜酌仰祈睿鉴】
　　【敕部酌覆以均偏累以苏民困事窃惟河南之大政首在河工臣屡渡黄河士民环马而泣佥云河夫重累歴来已久今更旦夕难支臣初任地方未得要领不敢轻渎】
　　【宸聪因行文管河道开封府逐一察明详覆到臣该臣看得黄河为患自古皆然从无一劳永逸之规而有因时制宜之法立法善则官不能行其私奉行公则民得以忘其役若不审百姓之筋力不察地方之逺近不斟酌河工之有无止于循例而行以势相督宜其筋力日尽逺近皆劳而河工之患为甚酷也臣愚以今日之河工当更议者一当酌议者二如旧夫以地四十五顷而今夫止地二十二顷五十亩此一欵所当更议者也葢昔年荆隆甫塞朱源继溃每年之间用夫万计是以夫加倍仅坐地二十二顷五十亩今稍称安澜河工有限岂可以河口溃决之日为例乎此一欵所当更议者也夫堤岸虽有一定之地方而百姓亦有一定之筋力今河南额课每年大率五分若河夫一名每年计用银五十两如濒河州县或每夫止坐地四顷或止三顷甚有止地一顷有竒是河困之费十倍于正项矣杂项偶同于正项民犹告困而反十倍焉民何以支况河患闗乎通省原非一县之力所可御若不通长较算惟本县之民是责如河道详称各府州县皆地二十二顷五十亩夫一名者安所用之乎臣闻近河百姓有弃其家而逃者矣夫使小民无安土重迁之情此其心可悯此其势可虞也臣愚以为近河地方亟当酌议每夫一名应坐地若干顷至于逾额则议所以协济之而后近河之工可以相继此其所当酌议者一也至于南阳一带去河工数百里离河益逺则雇覔益难据河道开报各州县协济夫数不敢増减是与附近河工地方一同按亩讣夫又岂为情理之平乎臣愚以为逺河地方并当酌议每夫一名应坐地若干顷须加倍于附近州县非河有大工不得轻而后逺河之地可以相安此其所当酌议者二也以上三欵皆河工不平之数均当更定以苏民困臣非不知河道自有专辖臣言之似为越俎然通省利害之闗臣目击既真敢不据实入告如果臣言不谬伏乞】
　　【敕部行河督河抚两臣通长确议奏请】
　　【睿鉴下部议覆施行】沈荃遵
　　防条陈疏【奏为遵防条陈仰祈】
　　【睿鉴采择事职以庸驽樗才叨荷皇上殊恩拔置鼎甲侍从有年又蒙转陞河南分巡大
　　梁道因署臬篆例当入觐复得瞻拜】
　　【天顔深慰下私谨遵睿防许朝觐各官条陈地方利弊此千古旷典敢不竭其一得仰副髙深窃照中州一省如分驿路裁官役察隠漏清狱囚理河漕诸大务凡有利当兴有弊当除业经抚按节次条奏】
　　【允遵在案无可再凟谨据职耳目所及曁各府闻报有一二事宜见应酌议者恭列六欵为我皇上陈之一西南驿站之宜酌补也中州路当子午轮蹄络绎驿站之困倍于他省今幸江浙等处分递东路而大兵南势必由豫入楚目今传旗报捷日无停晷每用二三十骑或四五十骑前差未发后差踵至额马有限催覔不周自新乡以南由荆州路者必歴南阳府新野县由德安路者必歴汝宁府信阳州通计一千余里供应疲苦以日为岁甚至亢村郭店等驿官死夫逃整顿不起军务迅急闗系匪细请敕部议即将该省驿站银两通盘打算拨僻补冲庶各驿免倒毙之苦而军机无迟滞之虞矣一河北养马之宜轮值也大兵入楚喂养马匹原酌道里之均向议河北彰磁歇马迩年荡平滇黔换班征调每岁不下二三次或当春耕或值秋稼虽搬运粮草置办槽□原有各府协济而本郡百姓供亿独烦窃计河北尚有怀卫二府直则有广顺大三府皆附近大路水草平衍可以饲秣请敕部议嗣后应于六府中轮流分驻彼此协供至褒城蕞尔小县距彰磁不过四五百里似难再议歇马庶酌劳逸之均而无偏累之苦矣一常平积贮之冝核实也常平仓为救荒要防先经部科条奏通饬畿省见在遵行但就豫省而言各州县每嵗赎锾为数无多且春夏解银秋冬积谷计二季所积多不过数十石少者二三十石蓄贮太寡无裨实用年来颇称有秋然汝宁之汝平新上开封之襄郾项商去秋水发亦遭渰没况南邻江楚水灾叠告米价一踊籴赈更难请敕部议转饬各州县嗣后须广积贮不得以些少塞责每岁大县积至五六百石小县积至三四百石者量行奬叙不及额者仍与纪过将见仓箱既盈而饥荒有恃纵有水旱不必请蠲赈之文而获三余之庆矣一省城修复之宜亟图也开封为中州省会自河决以来城垣淤塌大小衙门分驻各邑文移既苦往返屏翰未耸观瞻至歴年乡闱暂移辉县供应之费该县久属不支近者巡盐臣马腾陞有修复汴城之疏业奉】
　　【俞防抚臣贾汉复现在相度殚虑经营但虞城闉绵亘工费浩烦既无钱粮可以动支而民间物力乆耗于河工栁梢供兵诸项目前新报地亩征输更艰用力用财不无重累请】
　　【敕部议转行抚按或请于每岁赎锾量凖支销或请于工属银两量行拨借或照滇饷事例鼓劝士民乐输多方设法督倡兴工先移衙署而次葺城垣庶经始有子来之欢不日壮维屏之势矣一地亩等则之宜分晰也中州土地原有上中下及金银铜锡铁等名目分别起科向因地未尽辟疆井混淆八府以内岂无不分等则一槩粮或致贻民间赔害者今查首渐有就绪小民自无遁情若不亟乗清查之时一并分晰髙下则熟田固难隠匿而起科或致混淆终非】
　　【皇上轸念国计民生至意仍请】
　　【勅部于彚报之后查照万厯年间则例照地粮永为遵守庶则壤有一定之规而荒岁免包赔之苦矣一营兵缺额之宜速补也中州驻防之兵通省额存不过一万二千计调楚调浙约去三千有余见在无几今奉防缺额免补有汰无増凡驻防分汛送差防鞘每苦不足况中州南接荆襄西通秦蜀地势辽濶虽居腹里必借多兵弹压请】
　　【勅部议仍许募补足额以裕绸缪以实军伍至各营兵丁更宜严饬将领兼行保甲连坐之法自汛守防御操防之外不许离伍为非每月具结彚报各道镇转报抚按如有盗贼窃发干与营兵者听抚按不时防究此清盗源之一端而营汛不致虚单军政从此益肃矣以上各欵俱就地方事宜及各属条议所及敬承清问用献刍荛倘有可采伏乞】
　　【皇上勅部确议覆请明防施行】许作梅谨陈河工利害疏【题为河工孔亟河累甚大谨陈目前之急务与善后之良图事窃以黄河上闗漕运通塞下闗豫东民命利害所系綦重则大王庙决口不可不急修也但目前筑塞所缺在栁数年来一筑流通再筑洙源中州百姓仅存皮骨今一州县夫动以数百栁动以数万素不产栁之处固不能无中生有即种栁地方近者采取已尽逺者陆运维艰恐十钱而不得一钱之用也臣闻曹单之间蓄栁甚盛年来未动大工即小有修筑所需无几况地近新河船运可通或行本地买办或令募夫采取省民力而济河工莫此为便此臣与河道方大猷面议可行者也此目前之急务也黄河自古为患然未有岁修岁决屡修屡决如今日之甚者葢明时泗川陵寝东省藩封一有冲决河臣即行治罪迩来止叙塞河之功不议河决之罪加以数年不修之堤防防防无人河安所恃以不决哉臣愚以为河口塞后宜多设徭夫夏秋沿河筑堡以防决冬春采办物料以备用其工食即取给于原设河银之内河官分定地方倘有疎忽致决查系某官经管地方依律议罪则人畏决河之律不复觊修河之功自然防备加严庶几少免溃决亦可省岁修不赀矣此善后之良防也以上二议皆愚人一得之见恳析】
　　【勅部确议覆请施行】预议漕法疏【题为黄水复闻大发漕法所当预议谨陈愚见以利国储事近有人自河上来言黄河大溃水势狂奔去年及长垣城南而止今弥漫城北二十余里矣河工至今日诚急也臣以为黄河为漕运所闗治河必先议漕歴稽前代建都不同转输各异我】
　　【朝定鼎于燕仍明之旧即当因明之制而补救之明初运粮有二道海运自直沽达京河运由江达淮由淮达黄陆运至卫舟运至京迨会通河成而海陆之运俱罢故终明之世漕运以黄河为通塞】
　　【国朝因之河决流通而修河决洙源而修决大王庙而又议修非为河也为漕也今年因决口未筑清口水浅一挑再挑小民疲于力役乃河工未动河水又涨矣使河伯効灵河工蚤竣明年漕法可无烦更议万一河水汹涌工难遽完今岁前车可鉴臣狂瞽愚忠谨披沥为我】
　　【皇上陈之漕船在淮扬之间从无浅阻惟黄河北徙所虑者淮河口及宿迁等处粮艘不能飞渡耳势必淮河北防泗沂东入于海则淮泗初未尝不相通也明矣宋神宗间河决澶州遂合泗沂而与淮会则宿迁一带非黄河之故道为泗沂之故道也又明矣淮水虽弱为四渎之一复得洪泽阜陵泥墩万家诸湖以益之昔则随河入海者今使曲防接泗未必甚弱何可不议也且蛤蟃周仰黄墩等湖合落马泊河之水由董家沟入河再引永堌姬村二湖以及睢水由白洋河口接济之则黄河四分之水其流未必中断又何可不并议也至张秋迤南黄冲运道设法疏瀹以利漕舟均不可缓臣考之载籍询诸舆论如此第未尝亲履其地里之髙下水势之强弱以及滨漕有用之陂塘不能尽悉恳祈特遣博洽典故晓畅河势官员躬诣踏勘与河漕二臣共相防酌或别有运道可以通漕务使一劳永逸有利无害详议妥确覆请】
　　【圣裁定夺漕法既定然后可得而议河也其以利国储而便民生非浅鲜矣管见如此仰勅下内院九卿科道会议施行】谨陈河患疏【题为决口报塞谨陈末议以絶河患以恤民生事臣才庸识暗防皇上遣同满汉诸臣踏勘河漕河工情形已与同差诸臣遵防咨部会议具奏矣幸而河伯効灵河口报塞臣目覩长河形势与滨河之民被灾疾苦谨将善后恤民事宜条列四欵为】
　　【皇上陈之一顶冲宜保防也黄河自荥阳而东水性湍悍南冲则决而南北冲则决而北今决口虽塞臣周流河干见上流下流有顶冲数处最险者无如潭口寺若此堤一断则河必经延津迤北东由滑县抵临清下天津入海其害何可胜言如此急工恐阳武一县民力不克底绩臣请】
　　【勅下河臣多拨夫料并力加工勿待桃花水涨又成不可收拾之势上流下流顶冲俱用心保防倘有疎虞河官重治则河患可息矣一隄防宜増筑也河水狂奔以堤为障臣见大王庙决口之下旧有小长堤一道低薄不足为恃故大防庙之决即在洙源寨东坝也臣请】
　　【勅下河臣叧建遥堤并将小长堤増髙加厚即伏秋水发内有龙门大坝以束其流外复有遥堤以杀其势则水性不能横溢矣一河夫宜复设也沿河州县旧有额设河夫每年修工办料防防河堤臣十年五月内具有河工孔急河累甚大等事一疏内有设夫一议该河臣题覆姑俟年丰河银征足再议河臣祗恐河银缺额工食无措非言设夫为无用也臣请】
　　【勅下河臣查原额河夫照数增设即工银不足河夫做一分工程岁修少一分工程应听河官于河库内通融支算则地方亦不苦累矣一河民宜蠲恤也臣行视河干见阳武封丘祥符兰阳等处近河居民土地坍塌庐舍漂没无居无食贫困已极若征输不已灾黎其何以堪阅抚臣亢得时题覆臣同官杜漺黔黎灾伤已极等事一疏部覆内有祥符等处节年灾伤未经报冇成河之地等语夫黄河自古为患遇有险冲堤外复筑月堤歴年既久堤内草陂沙洲便是民田至决口而下以达张秋一带龙门虽合河水经行处所尚沮洳难耕臣请勅下该督抚按严查各州县被渰土地请】
　　【防抛荒竢每年报垦行粮灾民其少苏矣以上四欵臣目击情真故敬摅愚见如其不谬伏祈勅部议覆施行】议杜河患疏【题为任河官以杜河患事卫河沿河州县节年水患频仍人皆言卫水流毒不知卫水发源苏门水性有常即伏秋水发下有所泄亦不足害惟沁水决入始成滔天之势查沁水出棉竹山每年夏秋间合诸山之水迸流怀庆由武林入黄南岸髙凸冲决时少北防地形凹下惟恃缕堤为障比年无専官料理故隄防未修且多盗决俾卫辉大名迤东一带水患不休近虽奉防估计修筑祗应故事去年十二月随塞随冲□臣等皆亲驻河干料理决口始塞幸值冬月水涸若当伏秋其水患又不知何如也卫河分司系新添衙门勅书内虽开载沁河然自设官以来钱粮不与闻冲塞不得问卫河岁受沁河之害而卫河之官不得干预沁河之事何以责河官而消河患也臣谓卫水分司驻劄辉县离武陟百里宜令本官冬春驻辉县料理运道夏秋驻武陟防修沁河其沁河各项钱粮俱听本官提取每年工程照黄河例估计奏销工大则本年额征不足闗本省河银攴用工小则本年额征有余留为次年之用其沿河堤防增髙加厚勿滋盗决之如此则责成专而水患可息民生可苏矣仰祈睿裁】
　　【勅部从长确议覆请明防以便遵奉施行】张缙彦条议修防河工疏【奏为河工为国之大政修防为民之命脉谨遵上谕条悉利害祈蚤定经制以垂永久事臣自外藩防恩内擢肝脑涂地不足云报初入署时查本年二月十七日泰有凡兴利除害许衙门满汉大小官员商确具奏之谕臣部职掌大事首在河工臣自河南来亲见河势泛溢役夫颠蹷百姓处处啼号当事时时蒿目欲保河伯效灵井里安堵虽明者不能见其终也利害甚大安敢缄黙夫黄河有冲决之害非自今日始也自汉唐以来迄于元明以至今日歴歴可考也已决则用修未决则用防亦非今日始也自汉唐以来迄于元明以至今日歴歴可考也故河决之害大则修河之费钜若河决之患平则防河之费轻大王庙之决也总河臣杨芳兴屡奏陈请原有经费河南募夫一万名此外则山东大名济之故夫冇定数每夫日给工食一钱故银有定额计地出夫四十五顷募夫一名故地有定规此修河之额近事之可稽者也幸仗】
　　【皇上洪庥冲口堵塞故道安然今日之河仍是未决之河则防今日之河当照未决之先求其原额不当照河决之日仍其劳费矣考河道旧额守堤堡夫不过荧泽阳武祥符陈留兰阳仪封封丘考城等十县招募夫不过八百余名每夫工食不过三四两不等但以为瞭望之用若有事修筑则旧额河夫银除报荒外尚解库四万余两即于此内动用募夫兴工此防河之额古今相沿之已久者也今民劳之已甚徭役不息经制不定差提无时是以按臣有征派当更之请省臣有发银募夫之论若不从此而定画一之制经久之图则民命之孔亟不待阳侯之怒矣臣闻河道条议夫临河州县每熟地十五顷夫一名其余逺河百里加地五顷共夫一万二千五百八十九名臣不胜惊讶夫筑大王庙之决口河南不过募夫一万名今无事夫一万二千五百八十余名是増十分之二矣筑大王之决口不过每地四十五顷募夫一名今无事之时而十五顷夫一名是加两倍之多矣里下每雇一夫月工六两计一岁每夫费银七十二两一万二千五百余名之夫岁加银九十万余两是加正赋之多半矣夫司农告匮皇上宵旰殷忧举朝会议曽不敢以加二字轻出诸口乃以数十万之加埋伏于夫之内臣不得其説也况防河如防盗其来也忽焉其去也倐焉倘如此议若行十月以后霜落水消万余人逍遥河上畚锸何施所费之夫将为下役包揽折干之所用乎抑尽动河银销归何所也况通省地方逺近不一即如卢氏固始等县离何九百五十里若待事急而调之一旦河势泛溢近者不足用逺者不能到踌躇四顾安能取办俄顷蚁穴之溃嗟何及矣此又防河者之不得轻执者也计莫如防河即照防河之额无事以堡夫为瞭望有事以河银为招募如河官难以坐募则檄行州县发给见银而河官勤行巡察务保万全若有叵测之势非常之举就河势所犯之处照工夫一面调集一面题明不必拘一定之数窎逺之地大工然后恊之隣省中工然后协之邻府小工则协之本府九年原有题定规则无容更也河漕所闗岂惜一方之筋力以塞蛟龙之窟乎如此则有经有权有常有变修有修之额防有防之额募有募之时有之时而河防可恃无恐百姓亦可与更始矣河栁砍伐尚议栽植今户口沦亡异日兴工征何地是树人不如树木也利害显然事有兼济我皇上行成典章功垂可乆矧河工大政而可无画一之制以立万世之利耶总河臣新经特简抚按臣亲见民隠必有驳议详覆者臣谨循职掌指实以闻若愚言可采祈】
　　【勅部覆议施行】李实秀条陈养马所夫疏【题为冲途苦累难堪激切陈言仰乞勅部酌议以苏民困事窃帷河南卫辉一府附郭汲县路当九省通衢在明季凋敝已极我朝定鼎以来大兵经过差使往返络绎不絶兼之水患频仍河工未竣民不堪命久矣当今最为苦者有二一曰大兵养马之苦也卫辉北有彰德东有大名西有怀庆相去不过二百余里大兵每次南征养马皆在卫辉动经月余大名彰德仅十之一二怀庆则全不经临也即如去岁征调纷纭自闰六月至十月经畧标下及江西两广等处差官押解马匹先后共经五次喂养合计三千五百余匹驻劄多者一月少者亦不下二十余日一切夫防草料等项俱民间备办窃思卫辉较三府最为冲疲钱粮户口最为稀少养马之数则较三府独多苦累不均莫此为甚臣请】
　　【勅下该部酌议以后凡遇大兵养马或与三府分驻或与三府轮流如在大名则当用直附近州县协济如在彰卫则当用河北府州县协济所用粮草俱应随时估价至于转送之费常数倍于正项伏乞勅部一并从长酌议作何销算庶百姓得有息肩之日矣一曰所夫赔累之害也卫源旧设河平一所以供差役往来之需其牛头夫役原系陈留长葛原武三县岁额银五千八百余两雇役代当与汲县毫无干渉因】
　　【鼎革之初三县未归版图暂今汲县料理不过一时权宜之计讵意积久因循十年以来三县止解银八百余两其余夫役尽取之里下牛头尽取之民间汲民何辜而为此三县填无穷之谿壑耶伏乞】
　　【勅下该部查陈留等县原额河平所银若干两令其依旧赴卫应役或因三县除荒征熟额银不敷应准拨某项钱粮抵作所中之用庶汲民不致独累而轮蹄往来得以有资矣以上二欵縁臣系汲人知之最真故敢为国计民生请命如果臣言不谬统乞】
　　【睿鉴施行】佟鳯彩条陈民困疏【题为豫省平定有年百姓苦累未苏田地荒芜尚多敬陈致困之由兼抒补救末议仰祈睿鉴破格通变以收治平之效臣谨分疏具】
　　【奏事一河夫之偏累宜通变也臣察修筑黄河每岁用夫或至万余名或至七八千名自二三月起至十月终止俱按地亩起似乎公矣其实弊有不可罄告者如狡猾之徒以自己田土飞洒于人势豪之家以他人地亩包揽于己甚至绅衿衙役借题优免兼有不肖有司碍于情面以致懦弱乡愚愈累愈贫每月或三四两不等方能雇夫一名及解到河上人为积年河棍夫头百计欺压授以至重之工苦不能受势必至于逃逃而复向该州县提补又得二三两重雇是每夫一月已费至六七两矣即以初雇每月三四两而言一岁万夫计之每年费至三四十万矣在】
　　【庙堂之上止知河有岁修而不知岁修之夫如许即知有岁修之夫更不知费百姓如许之金钱为今之计莫若官雇一防察旧例河工夫役管河道每岁预估用人夫若干方行各州县按地起今若官雇每夫每月雇价二两足矣每岁上工九个月每夫止用雇价一十八两即以万夫计之止用一十八万较百姓之自雇每岁三四十万不啻天渊矣其每岁估夫若干该银若干除岁征河银外不足者于河南八府一州地亩分别等则每亩银若干刋明由单内出纳亦照地丁钱粮年终河臣奏销倘有余剰留为下年之用如是民知有定额不但狡猾之徒势豪之家绅衿衙役不能影射幸免即河棍夫头管工官役辈亦无所施其巧矣此岁修之议若是倘遇意外大工则岁修之雇价实不足以敷其浩繁之费是又在临时或动何项钱粮再行酌】
  </div>
  <div class="pagination">
   <a href="河南通志_page271.html">
    上一页
   </a>
   <span>
    ...
   </span>
   <a href="河南通志_page267.html">
    267
   </a>
   <a href="河南通志_page268.html">
    268
   </a>
   <a href="河南通志_page269.html">
    269
   </a>
   <a href="河南通志_page270.html">
    270
   </a>
   <a href="河南通志_page271.html">
    271
   </a>
   <span class="current-page">
    272
   </span>
   <a href="河南通志_page273.html">
    273
   </a>
   <a href="河南通志_page274.html">
    274
   </a>
   <a href="河南通志_page275.html">
    275
   </a>
   <a href="河南通志_page276.html">
    276
   </a>
   <a href="河南通志_page273.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
