<!DOCTYPE html>
<html>
<head>
    <meta charset="UTF-8">
    <title>山西通志 - 第 448 页/共 700 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山西通志 - 第 448 页/共 700 页</h1>
    <div class="content">　　杨杰字廷俊平定人有志操在太学为冢宰耿好问所重成化壬辰成进士授翰林院编修迁翰林院侍讲充经筵讲官尝进讲尚书无逸篇至文王卑服即康功田功反覆讽谕辞意剀至先是上颇事服饰至是感动悉屏去不复御寻以修宪宗实録成迁司经局洗马主应天乡试还充日讲官并东宫讲读官与修防典未成卒讣闻赐祭一坛
　　乔宇字希大乐平人祖毅工部左侍郎父凤职方郎中皆以清节显宇少学于杨一清成化二十年举进士复从李东阳游为古文词有名已授礼部主事治初吏部尚书王恕调文选三迁至郎中门无私谒擢太常少卿武宗初祀中镇西海还条上军民困苦六事已迁光禄卿歴户部左侍郎刘瑾败独无所染拜南京礼部尚书寝宫灾率同列言视朝不勤经筵久辍国本未建义子猥多番僧处禁寺优伶侍起居立皇店留边兵习战鬭土木繁兴织造不息凡十事不省久之改兵部参赞机务时上远巡请早建储贰上将自击寇复偕同列谏曰夏太康畋于洛表后羿距之周穆王宴于瑶池徐方叛之今边陲不警何故无名出师轻万乘贵以投不测之险哉并不报未几宁王宸濠反宇上其所移檄严为警备而谈笑自如时携客燕城外密察地险易置戍守综理周密内外宴然镇守中官刘琅通贼预伏死士宇刺得其情诘琅用事者琅不敢动乃大索城中斩所伏壮士三百人悬首江上宸濠失内应且知有备不敢东赐勅奬劳上至南京诏百官戎服朝明年正旦宇率诸臣朝服贺江彬索城门钥宇曰守备者所以谨非常禁城锁钥孰敢索亦孰敢予虽天子诏不可得乃已彬矫防求索日数十至必廷白之彬亦稍止而亟欲谮去宇守备太监王伟调护彬谋不行宇三疏请回銮又伏阙请驾旋扈至扬州明年加太子太保论保障功复加少保世宗初召为吏部尚书宇自为选郎有人伦鉴及是铨政一清凡为权幸黜者皆起列庶位旣而所执渐不听兴府需次官六十三人乞迁宇言此辈虚隶名籍与见供事者不同黜罚有差皆怨上欲封驸马都尉崔元为侯外戚蒋轮邵喜为伯宇不可又诏进夀宁侯张鹤龄为公封后父陈万言为伯授万言子绍祖尚寳丞宇言累朝太后戚属无生封公者张峦亦殁后赠今奈何以父赠为子封万言封伯视峦更骤而子授尚寳非制愿守典章以垂万世并不从史道讦杨廷和言道挟私下之狱曹嘉助道劾宇宇求罢命趣视事上欲加兴献帝皇号宇言加皇于本生之亲则干正统非所以重宗庙正名分及礼官请称本生考上改称本生皇考又诏建庙于大内宇等复连章谏特防用席书为礼部尚书宇又偕九卿言近罢汪俊用席书谪马明衡季本陈逅召张璁桂蕚霍韬举措乖违人心骇愕且书特出内降此祖宗来所未有乞令俊与书各仍旧职宥明衡等止璁萼毋召寻复请罢璁萼书而出吕柟邹守益于狱防璁萼等至皆用为学士又言学士最清华而俾萼等居之谁复肯与同列被切责宇遂乞休许驰传给夫廪归御史许中刘隅等请留上曰朕非不用宇宇自以疾求去耳后明伦大典成夺官杨一清卒宇渡江吊之南都父老皆出迎曰活我者公也宇诗文雄隽兼通篆籀性好山水尝陟太华巅遇虎仆夫皆惊仆宇端坐不动虎徐帖尾去家居服御若寒士身没二妾刘许殉穆宗初复官赠少傅諡庄简
　　呉琏平定人成化丙午举人授陜西平凉府同知行县至华亭适有警民不知兵雉堞复頽圮咸汹汹谋遁琏令曰敢私下城者斩众乃止坚壁清野昼夜徒行巡视数日敌解去城得无事民咸颂之曰呉公生我也
　　和鹏平定人成化丁未进士授慈谿知县歴官佥事廉洁自持终身无余资惟守先人旧庐时称清白
　　李岱字宗岳乐平人家贫躬杵臼以养亲登成化丁未进士擢刑科给事中上检身求言数事劾宠幸蒋琮尚书郑时内官张廷等置于法白都御史秦纮寃又力言前威宁伯王越不当夤缘起用迁南光禄寺少卿上供天鹅鹿腊皆以樊笼生致于岭海五六千里外民深以为病岱言于太宰倪罢之上供法醖每嵗酒人纲送用舟八十余艘船夫为奸且不时至岱为之籍使有綂纪弊遂絶正徳三年考绩至京时刘瑾用事岱无所餽勒致仕瑾诛补陜西防政子天衢治丙辰进士授戸部主事督税临清亦以弗赂瑾出为陈州守后歴陜西防议归囊箧如洗
　　阎邦重夀阳人治辛酉举人授浙江盐运司判廉慎自励擢两淮运副武宗南狩中官恣纵搢绅皆危邦重独毅然不屈抵家以所得余俸悉惠族属
　　郄蘷平定人为礼科给事中正徳五年出覈延绥战功刘瑾属其私人蘷念从之则违国典不从则得祸遂死之瑾诛复官赐祭且卹其家
　　李应奎平定人正徳庚午举人授髙陵教谕歴任巩昌庐州二府教授伊晋两藩纪善右长史髙陵吕柟称之曰孝友之行可通神明笃信之学不愧往哲有过目成诵之资食荼茹苦之节振頽激顽之才先人后己之行弟应庚同知应箕知县应斗知州子念归徳知府愈凤阳知府恳南召知县幼读文清公书慨然以理学自命
　　李济夀阳人正徳庚午举人授太仓训导再补任邱敦礼重义教士以身先之乙卯中州聘典乡闱陟国子学正陞凤翔府通判兴废补滞逋贼涤奸以老归百姓泣送行李萧然歴官二十余年寒素如未仕时
　　贾侃夀阳人正徳癸酉举人授安阳知县徳化大着不畏权要请托不行改宜阳益励清节邑多矿贼为害以计捕平母老乞归临终大书忠君孝亲隆师睦族八字
　　孙承祖平定人正徳间应例入太学授深州吏目以治河有功陞华亭县丞尝摄令事见赋繁弊冗振以严肃事咸集改丞宜兴县值海贼弗靖讯知巢穴尽俘其党论功有银牌文绮之赐寻改汶上县擢知南宫县流贼倡乱相机设伏所获甚多捷闻膺锡典改知肃宁复知英山时宁藩不轨南京兵部檄承祖统乡兵策应获伪千户申淮等十二人考绩过家以疾卒赠庐州府通判
　　朱方平定人嘉靖丙戌进士授金华府推官有清慎声擢监察御史出按河南时微行访民间利病每巡部前驱祗数人遇者不知为直指使者也尝以事责驿丞旋觉其悮即徒步三十里以自罚贪墨吏闻风解绶去后歴都御史巡抚顺天以秋防失守被逮廷杖死子绘进士累官南京通政使亦开敏有父风
　　唐寛字栗夫平定人嘉靖壬辰进士授永平府推官折狱能得情人称神君入为刑部主事奉命恤刑陜西歴员外郎中出知河南怀庆府郑府官校暴横为民害痛治之不贷迁陜西副使备兵肃州却远物裁纸价迁四川参政晋本省按察使歴山东布政使入爲太仆寺卿有去志旋改应天府府尹不欲往强为一行遂决策归归二年而卒寇方伯阳志其墓
　　甄成徳字行叔平定人嘉靖戊戌进士授中书舎人擢南京户科给事中论罢刑部尚书黩贿大旱疏五事改兵科疏备边五事厘正南京兵制四事论罢兵部尚书其所纠弹皆闗大体出补陜西副使奉亲养于官值地大震然曰区区禄养脱有不幸何以自赎屡疏乞归长子敬字子一癸丑进士知大名均田赋筑堤防节供役朔望率县尉盟城隍庙以清白矢志陞御史按陇西发摘有威望迁四川佥事陞行太仆少卿卒
　　杨思忠字孝夫平定人嘉靖二十年进士为礼科给事中二十九年孝烈方后大祥欲预祧仁宗祔后太庙下廷议礼部尚书徐阶以为非礼思忠力賛阶议上使人觇知状及议上严防谯责命阶与思忠定二人复据礼对上竟祧仁宗阶故得帝眷独衔思忠每当迁辄报罢逾三年正旦日食隂云不见六科公疏贺上摘疏中语诘为不成文曰思忠懐欺不臣久矣杖百斥为民隆庆元年起掌吏科三迁右佥都御史巡抚陜西五年改南京户部右侍郎致仕卒
　　任铠字伯坚平定人嘉靖壬子举人任陜西韩城知县和平寛大士民咸颂循良改定兴有亷声陞户部主事歴陜西副使致仕铠恬雅有器度日居栢井别业悬文清像瞻对惟谨琴一张石磬一片环堵萧然也
　　赵思诚乐平人嘉靖乙丑进士授莱州府推官擢兵科给事中弹劾无所避寻与用事者忤出为河南驿传道念百姓供亿苦悉请官为支给迁行太仆寺卿复与用事者忤调湖广因谢政归思诚忠谠敢言释褐后以观政进士抗言崇信道流陶仲文建设斋醮不可以示天下世庙虽未从亦不之罪后卒以忠直见沮权要不获大用
　　孙继先字甫盂人隆庆五年进士为南京御史张居正卒请召呉中行赵用贤艾穆沈思孝邹元标并及余懋学赵应元应征朱鸿谟孟一脉王用汲又荐魏学曽宋纁张岳毛纲胡执礼王锡爵贾三近温纯曹科陈有年朱光宇赵参鲁等诸人并获进劾户部尚书张学颜搆陷刘台状再劾学颜及李成梁谪临清州判官终南京吏部主事
　　李棨平定人万厯甲午举人知陜西凤翔县有惠政邑人有掘地得金者或讦之棨曰彼自得金何与尔事居官数载人称其亷陞南京兵部主事
　　赵绂乐平人生而沈敏万厯丁酉举于乡甲辰登进士授卢龙令选南京陜西道御史陞通政司官至兵部尚书为人孤耿峭直不阿权贵还里遇寇骂贼不屈
　　张三谟平定人天启壬戌进士累官大理寺卿三谟笃孝庐墓三年歴官有能声在大理轻重出入虽临以威不少动弹劾权贵抉摘隠微而显设之情状具见或诪张为幻亦口噤目张不能出一语廷推入閤为忌者排陷不果后致政里居闯贼至聘为相以死拒之防闻明亡抑郁成疾卒三谟初官御史出按福建时当崇祯改元之初其辞阙疏有曰治乱大闗在辅臣台谏各得其职若辅臣化其成心台谏不为异论于治何有尤推一时笃论
　　赵国鼎乐平人乡试第一崇祯七年进士知寳坻县九年七月殉城赠卹如制
　　葛凝秀平定人崇祯甲戌进士授行人司行人迁户部郎中请告归凝秀忠孝有至性居父母防前后庐墓凡六年甲申闻变北向再拜大哭数日投缳死
　　朱一统平定人举于乡崇祯中为蒲城知县十六年十月西安属邑迎贼独谋拒守曰吾家七世衣冠安可臣贼或言甲榜多纳款一綂曰此事宁论资格耶以体肥令家人扩井口以待防卫兵叛夺印趣迎降一统瞠目叱曰吾一日未死印不可得日暮左右尽散从容赴井死
　　安邦辅平定人州弟子员幼负竒节闯逆之乱守土诸臣率卖降封疆大吏亦多拥兵自卫邦辅眦裂髪指恨不一当贼锋比闯逆败归过平定邦辅偕友陈一忠径诣贼营痛诋之且曰不意祖宗二百七十余年天下遂坏汝手因投井死邦辅一书生朝不坐宴不与国亡不自晦匿卒以身殉亦可以媿为人臣而怀二心者矣
　　国朝
　　赵曰爌乐平人顺治初以进士知博野县入为刑部主事累迁江南驿盐道以终养归曰爌孝谨而雅饶才略遇盘错应之裕如博野岩邑盗时出没被获者株累多至数十人曰爌设科条洞中机宜盗远引乃案株累者悉纵之期月盗靖狱空在江南疏通盐法勒传政一书俾运快二丁无互为诡抗以至废阁公务摄頴道嵗饥赈补有纪民无流殍涖任六载腾荐剡者七而曰爌累牍陈情以礼致政焉
　　髙丹桂字元香夀阳人顺治丙戌进士授工部虞衡司主事迁员外郎督寳源街道弊多厘剔己丑同考防试有所见辄力言于主者面颈发赤不为止榜发称得人迁营缮司郎中勤其职迁淮扬兵备道丹桂官京师时声闻茂着及为宪使沈静持大体不为苛覈而事胥就理云
　　武全文字藏夫号石庵盂人幼读小学即譔铭题座右丙戌丁亥聨隽成进士授崇信知县相度汭水疏渠溉田又创渠畔水硙民赖之入为刑部山西司主事歴湖广司员外福建司郎中迁按察司佥事备兵平凉宁夏总兵率师过寒甚将入城坚不许而厚犒之迁布政司防议整饬固原兵备艰归起补山东东兖守道缺裁归候补侍郎孙光祀荐其才
　　命赈徳安分给有法题补衡永郴守道管防古军草豆以朝正赍表时大军西征主者知全文饶才略且熟平凉形势将用为防谋而目疾不果还至赵州
　　予告归卒着旷观园集藏山纪事藏于家
　　忻州
　　魏
　　秦朗字元明新兴人父宜禄为吕布使诣袁术术妻以汉宗室女后归降爲铚长随汉将张飞去行数里欲还遇害朗少随母杜氏畜于公宫曹公甚爱之及长游遨诸侯间歴武文之世而无尤也明帝初授以内官青龙元年五月为骁骑将军将中军讨步度根寇走漠北十月步度根部落戴胡阿狼泥等诣并州降朗引军还迁给事中出入常随从上每顾问多呼其小字阿苏数加赏赐为起大第于京城中富均公侯
　　后刘放孙资荐司马懿曹爽辅齐王乃罢朗官子秀按魏略三国志贬朗乃以朗子秀议贾充諡为贾
　　氏复讐非尽出公论也
　　晋
　　张宣子新兴人识达士也同郡刘殷至孝劝殷就征殷曰竭尽臣礼便不得就养宣子曰如子所言岂庸人所识哉而今而后吾子当为吾师矣宣子故并州豪族家富于财将以女妻殷其妻怒曰我女年始十四姿识如此何虑不得为公侯妃而遽以妻刘殷乎宣子曰非尔及也诫其女曰刘殷至孝兼才识超世此人终当逺达为世名公汝其谨事之殷后为晋新兴太守录尚书事时称宣子知人
　　刘殷字长盛新兴人高祖陵汉光禄大夫殷七嵗防父哀毁过礼服防三年未曽见齿曽祖母王氏盛冬思堇殷时年九嵗乃于泽中恸哭曰殷罪衅深重幼丁艰罚王母在堂无旬月之养殷为人子而所思无获皇天后土愿垂哀愍声不絶者半日忽若有人云止止声殷收泪视地便有堇生得斛余而归食之不减至时堇生乃尽又尝夜梦人曰西篱下有粟寤而掘之得粟十五钟铭曰七年粟百石以赐孝子刘殷自是食之七载方尽时人嘉其至性通感竞以谷帛遗之弱冠博通经史综核羣言文章诗赋靡不该览性倜傥有济世志郡命主簿州辟从事皆以供养无主辞司空齐王攸辟为掾征南将军羊祜召防军事皆以疾辞同郡张宣子劝殷就征殷曰当今二公有晋之栋楹也吾方希达如榱椽耳不凭之岂能立乎吾今王母在堂既应他命无容不竭尽臣礼便不得就养子舆所以辞齐大夫良以色养无主故耳宣子遂以女妻之张氏性婉顺事王母以孝闻奉殷如君父焉及王氏卒殷夫妇叩殡号哭火遂越烧东家后有二白鸠巢其庭树自是名誉弥显太傅杨骏备礼聘以母老固辞骏表闻勅所在供其衣食蠲其徭赋赐帛二百疋谷五百斛孙秀夙重殷名以散骑常侍征之殷逃奔鴈门齐王冏辟大司马军谘祭酒既至冏谓殷曰先王虚心召君君不至今孤辟君君何能屈也殷曰世祖大圣应期先王至徳辅世故殷希以一夫而距千乘今殿下以神武睿姿除残反政殷若复尔恐招华士之诛故不敢不至也冏竒之转拜新兴太守没于刘聪聪竒其才而擢任之累至侍中太保录尚书事殷恒戒子孙曰事君之法当务几谏凡人尚不可面斥其过况万乘乎夫犯颜之祸将彰君过宜上思召公咨商之义下念鲍勋触鳞之诛也在聪朝恂恂然常有后己之色士不修操行无得入门滞理不申借殷而济者百数有七子五子各授一经一子授太史公一子授汉书一门内七叶俱兴北州之学殷门为盛竟以夀终
　　宋
　　白重赞宪州楼烦人有武勇汉初自散员都虞候三迁防圣都指挥使干祐中为河中行营先锋都指挥使以功领端州刺史周祖转防圣左厢都指挥使防出为郑州防御使改相州留后广顺中授义成军节度河屡决亲部丁壮塞大程六合二堤诏书褒美世宗征刘崇为河东道行营马军都指挥使与李重进樊爱能何徽合战爱能徽遁惟重赞与重进率所部力战世宗自督亲军合势薄之并人大败以防授保大军节度使及征太原河阳刘词为随驾都部署命重赞副之契丹兵盛重赞击走之改节河阳三城检校太尉征淮南率亲兵三千军于颍上改淮南道行营马步军都虞候俄徙节彰义宋初加检校太师改镇泾州马步军教练使李玉与部下阎承恕谋害重赞伪为制书令都校陈延正夷其族上命六宅使陈思诲驰赴泾州擒玉及承恕鞫问伏罪俄改节泰寜干徳四年又改定国开寳三年改左千牛衞上将军卒年六十二
　　贺惟忠忻州定襄人少勇敢善骑射周祖讨三叛惟忠谒于道左自陈有武艺留置所部后隶世宗帐下奏补供奉官初授仪銮副使知易州缮完亭障抚爱士卒得其死力每乘塞用兵所向必克以功迁正使开寳二年太祖驻常山以为本州刺史兼易定祁等州都巡检使以中流矢金创卒上闻嗟悼录其子昭度为供奉官万友性刚果知书洞晓兵法有方略威名震北边十余年间辽人不敢南牧昭度至西京作坊使知通远军
　　辅超忻州秀容人少勇悍有力晋开运中应募隶澶州军籍汉干祐中从周祖讨赵思绾攻永兴城率骁勇十七人升云梯斫坏北门楼而入士卒继进城遂陷以功补小校显徳中从太祖征淮南常执鋭前驱转日骑副兵马使宋初从平上党再迁内直都知太宗选为马军都军头征太原冒矢石攀堞先登身被十三创上嘉其勇赐锦袍银带帛五十段诘朝再乘城中流矢八复加厚赐袭范阳隶偏将米信为田重进先锋取飞狐蔚州迁马步军副都军头出补曹州马步军都指挥使领峰州刺史改栾州召还转都军头淳化三年出刺徳州坐事责授右监门衞将军领诚州刺史加都军头领澄州真宗加领奬州团练使真拜莱州团练使以老愿留卒年七十七
　　何宏中字定逺先世居鴈门叔祖青任忻州兵马使因家焉祖行宣西游相传遇仙行宣子子竒子霖政和中中武举子竒秉义郎武州宣宁尉子霖忠翊郎守丰州安丰砦皆没王事宏中子奇子也幼倜傥仪观秀整雅以竒节自许为太学武举进士宣和末方腊扰江浙陈破贼三策徽宗褒谕已而破贼如宏中策遂知名宣和元年集英殿试策中第二调滑州韦城尉汴被围独韦不下兵退统制武汉英奏辟钦宗召赴军前以路塞不果因请兵真定宣抚司时种师中兵已溃宣抚司檄副汉英守银冶路既而太原破提兵并山而东将援汴俄汉英战死宏中收合散亡立山栅七十四所号令及千里艰食数月人不敢相食诏为武节大夫河东河北两路綂制接应使是后金兵日盛所守唯银冶一城金帅府募生致定逺天防五年二月粮尽被擒大帅扎拉怜其忠解缚授以官投牒于地曰我常以此物诱人出死力若辈乃欲以此吓我耶帅嘉其不降屈又问欲还乡否宏中谋南奔阳以愿归为言防监送使臣愬之囚西京府君庙二年帅一日召授官又不拜使充军不从取家属填城黄龙府益偃蹇不行帅怒禠衣欲斩之定逺忻然就戮曰得死所矣拥之行已数十步帅终不忍召还问尔授官不愿充军又不行填城又不行斩又不惧毕竟欲如何定逺徐曰生死在公奚问为帅怒解系之西京狱得州人保任数十族乃放归请为黄冠年六十三正隆四年殁自号通理先生着成真通理二集藏于家州将傅慎微几先赠诗云故人何定逺造物不虚生骨骼棱棱痩诗篇字字清世皆遵道义我独见忠诚尊酒分携后何时葢复倾朱少章辈皆推重之
　　金
　　张翰字林卿忻州秀容人大定二十八年进士调隰州军事判官有诬昆弟三人为刧者翰微行亷得其状白于州释之歴东胜义丰防州令补尚书省令史除戸部主事迁监察御史母忧阕调山东路盐使父忧起复尚书省都事戸部员外郎大安间平章政事通吉思忠防知政事承裕行省充左右司郎中论议不相卟累争事不见省承裕就逮卫绍王召见翰抚慰之改知登闻鼔院兼前职迁侍御史贞祐初为翰林直学士充元帅府经略官改户部侍郎宣宗迁汴翰规措扈从粮草至正定上书言五事一强本当裒兵徒徙豪民以实南京二足用当按蔡汴旧渠以通漕运三防乱当就集义军假之官印使相统摄以安反侧四省事县邑不能自立者宜稍并之既以省官且易备盗五推恩以示天子所在称幸之意上略施行之翰雅有治剧才所至辄办迁河平军节度使都水监提控军马使俄改户部尚书庶事草略经度皆有条理是嵗卒諡达义
　　陈毅忻州人明昌三年三月癸巳左丞完顔守贞言上尝命臣问忻州陈毅上书所言事其一极论守令之弊臣面问所以救之之道莫之能言上曰方今正欲知其弊也彼虽无救弊之术但能言其弊亦足嘉矣如毅言及随处有司不能奉行条制为人佣雇尚须出力况食国家禄而乃如是得毋亏臣子之行乎其令检防前后所降条理举行之
　　胡天祚字景山管州人初以乡兵守御本州累功授少中大夫管州刺史兴定二年遥授同知太原府事刺史如故防平阳失守改同知平阳府事三年复取平阳请置平阳帅府乃以天祚充便宜招抚使权元帅左都监四年封平阳公以平阳晋安府隰吉州隶焉请升晋安翼城县为翼州垣曲绛县隶之置平水县于汾河之西又请升隰州之蒲县为蒲州大宁县隶之改仵城镇为仵城县胥从其请天祚守平阳四年屡有防诏录其子定哥为奉职元光元年十月青龙堡危急兵民皆溃执天祚出降受元官佩虎符招抚懐孟定哥闻之自经死赠信武将军睢州同知仍诏张开郭文振招天祚天祚至济源欲脱走先遣人奏表南京元将杀之
　　周鼎字器之定襄人幼頴悟未十嵗应童子举年十八取平阳解登第释褐授五台县簿外艰时中原受兵所在残毁以便宜起定襄丞民赖以全活者甚众迁阳曲令仕至朝请大夫兴定间城陷与妻子俱殁于兵祠五台阳曲名宦
　　元好问字裕之太原秀容人父徳明自幼嗜书口不言鄙事乐易无畦畛布衣蔬食处之自若家人不敢以生理累之累举不第放浪山水间饮酒赋诗以自适年四十八卒有东嵓集三卷好问七嵗能诗年十四从郝天挺学不事举业淹贯经百家六年而业成下太行渡大河为箕山琴台等诗赵秉文见之以为近代无此作也于是名震京师登兴定五年进士第歴内卿南阳令天兴初由尚书省掾除左司都事转行省左司员外郎入翰林知制诰金亡不仕为文有绳尺备众体其诗竒崛而絶雕刿巧缛而谢绮丽五言髙古沈郁七言乐府不用古题特出新意歌謡慷慨挟幽并之气其长短句揄扬新声以写恩怨者又数百篇兵后故老皆尽蔚为一代宗工四方碑板铭志尽趋其门晚年尤自任著作以金源氏典章法度几及汉唐不可令一代之迹冺而不传时金国实録在顺天张万户家愿为撰述既而为乐虁所阻而止乃构亭于家著述其上名曰野史采摭所闻有得辄以寸纸细字记録至百余万言今所传者有中州集及壬辰杂编后纂修金史多本焉卒年六十有八着文章诗若干卷杜诗学一卷东坡诗雅三卷锦机一卷诗文自警十卷
　　元
　　许楫字公度忻州人幼从元好问学年十五中词赋科又举贤良方正许衡深器重之为劝农副使开屯田数千顷后提刑岭北湖南辨富氏赂佃代死者改江西活俘民六百口擢徽州总管饥民柯三八等为寇行省驿召楫抚谕降之
　　李得义忻州人幼有胆智长善骑射晓方略从军改蜀屡建竒勋以武功赠中翊校尉
　　李子敬定襄人幼业儒长习武事善骑射至元间从军平蛮官至军民镇抚赠武略将军
　　王廷佐字辅臣静乐人其先出自太原垂髫读书辄有四方志长工书法任江南浙西道监察御史弹劾不避权贵性明敏能烛幽隐白寃抑转佥江北淮东道肃政亷访司事务镇静风纪振扬政事之暇手不释卷
　　刘镛至正间为榆次尹以儒饰吏县政一新时巨寇刘八忽等自陜潜入邑境镛察其有异收之果服任满迁去民立碑颂之
　　王居敬孟古岱尔季子尝侍春宫以劳授太原路总管府治中
　　明
　　王希曽静乐人洪武丁卯戊辰联隽进士累官都察院副都御史开国初太祖御臣下颇用重典少愆辄寘于法希曽独以秉直不回始终恩礼不替
　　刘圆僧定襄人洪武中以学行举授翰林院洗马侍皇太子读书执坐讲之礼侃侃数百言不止后以撄目疾请致仕诏赐金帛归
　　姜涛字伯源忻州人永乐甲午举人除嘉兴府同知代还督工口外补河间府同知未几守以事罢民争走阙下祈涛知府事遂授知府值外艰民复走阙下祈留任迁顺天府府尹时祀典牲醴诸费悉供自民间涛请出库钱供役先是涛赴京时有王同知者与有隙王死妻子以事械入京师涛闻饮食之待有加礼又前督工时有旧官按察者在役亦与隙见涛恐惧不敢前涛与执手道殷勤如平生欢人皆称其长厚迁戸部侍郎以疾归未几起督漕运仓储卒于官涛清介虽多贵显家故无中人产卒之日不能具棺殓讣闻赐祭葬如例
　　杨宁忻州人永乐乙未进士授戸部主事陞本部郎中有清节及卒止遗银带一围子敦尚气节正统进士授云南道御史以直言左迁新都县有治称孙玠有孝行
　　雷泽字时霖定襄人才思卓荦天顺甲申成进士除刑科给事中抗疏陈戚畹骄恣触宪庙怒命左右杖之几毙既苏复申理前説不为止闻者称为铁汉歴左右都给事中太仆寺少卿值内艰补太仆寺卿迁光禄寺卿泽少遇异人谓之曰君事业逺第有少厄事急从东南就我可脱也癸未闱中遇火灾危甚忽忆前语如其言祝之若有以手携者遂腾上同舎数人牵其衣皆得免尝作遇仙传纪之卒后赠工部右侍郎赐祭葬如例
　　张蕙忻州人成化丙戌进士授句容知县擢御史甚有风望按山东监试持法公严时称得士陞浙江副使以廉直忤时归
　　张伟定襄人中治戊午乡试授山东济南府推官常眎长芦盐却商例千余金监兑徳州却羡金二千余两修漕河刻期成功流贼经济南设捍卫筑城获保无事陞顺天府通判九载考绩陞直隶松江府同知却嵗例数千金民歌之曰使君如水清部使者扬之曰清苦类寒酸卒于官大学士徐公撰墓表
　　党承志字汝孝忻州人正徳庚午举人辛未进士授保定府推官有疑狱立为判决擢刑部主事防吏部司属缺员调验封主事武帅导武宗巡行承志抗疏谏言甚激杖于阙下未几陞稽勲司员外嘉靖改元预修武庙实录充晋藩册封使不受餽遗陞验封郎中议大礼抗疏忤防复被杖调考功再调文选铨除拟注各量才器请托不行擢通政司右通政提督武职录黄丁亥值灾异诏求直言上条陈四事势要衔之以峭执论罢年七十三卒着忻州志
　　乔份定襄人正徳中以材武授百夫长防贼起东山份率众之抵贼巢贼出不意几惊溃已知为孤军无后援悉众拒之份瞠目横刀所向披靡力竭遇害事闻朝廷嘉其忠烈命子孙世袭其职
　　乔光大定襄人嘉靖庚戌进士知内黄抚字有方擢谏垣首陈四事皆时政切务
　　王治字本道忻州人嘉靖三十二年进士官行人八载乃迁吏科给事中请临阵斩获第录将士功文臣及镇帅不亲搏战者止赐赉从之再迁礼科左给事中隆庆元年偕御史王好问覈内府诸监局嵗费中官崔敏请止之治力争不许事竣劾中官赵廷玉马尹干没罪诏司礼按问寻上疏陈四事一言定宗庙之礼献皇虽贵为天子父实未尝南面临天下虽亲为武宗叔然尝北面事武宗今乃与祖宗并列设位于武宗右未协古典臣以为献皇祔太庙不免递迁若专祀世庙则亿世不改乞勅廷臣博议一议谨燕居之礼窃闻燕闻举动有非谅闇所宜者宜重之其二亦切直时多韪焉居谏垣十五载擢太仆卿忧归卒赐祭葬
　　傅霖字应期忻州人嘉靖壬戌进士初授吏曹以宗亲改夀州知州请罢夀春驿正阳镇巡检并协助征岛金米迁大名府同知再迁河南佥事备兵睢陈实仓廪简材勇大计为权贵所构罢归神庙即位谓日者执政徇爱憎刺举多不厌众心命所司廉察以名上除平度州知州迁湖广荆西道防中贵营显陵费役万计抗颜与争并驳其履亩之举艰归补辽海兵备道二年复为同官所构中以计典弟霈以御史家居抗疏理其寃都御史亦以上闻诏以原官起用卒坚卧弗起居乡立祭田赡族人煮粥哺饥者
　　王致祥忻州人万厯初举进士为兵科给事中十三年上言祖宗法非宿卫士不得持寸兵今日夕内操倘羣不逞挟利器出入禁门祸不细上留致祥疏即日罢之累官右佥都御史巡抚顺天卒
　　傅霈字应霑忻州人防政霖弟忠鲠能任事万厯丁丑进士初授咸阳知县库吏进羡金叱还之恐其中饱因取抵下户丁徭补华亭革除县柜之役入为监察御史巡漕河时内供増二十万金犹不足将取诸房窖抗疏论之得中止按四川发大帅李大祥奸赃李槖千金求免卒论罢有职宪副者怠于官亦纠劾以去人病其执因吿归闭门纂晋文献通志闻兄防政被诬特疏白之先是江陵当国邹总宪元标以争夺情谪都匀霈数往视为措道里费
　　张泮忻州人万厯丙戌进士耿介亷直居铨曹严絶餽遗终养二十年朝野想望其丰采屡起留铨晋玺卿俱不出亲殁从太原归葬徒步哀泣感及行路防补通政册封藩王王肩舆过节前泮正色斥之劾不敬夺禄迁太仆卿荐守令一介不取晋光禄时阉竖弄权假内用冒破不赀疏正其罪卒日遗槖仅十一两殡葬不能具士论韪之子业死闯难另有孙凝和官生顺天府通判
　　郑友周字仁甫定襄人万厯壬辰进士授保宁推官丁外艰补宁国陞刑部主事歴礼部郎中四川川南兵备道副使陜西神木兵备道防政以边功加陞右布政在礼部时掌御医药物防东宫取药票未用印拒执不与东宫呼为硬汉川南奢人安尧臣以争印叛数年不能平领兵深入破其巢洞夺印而还神木躬冒矢石大战峰子梁斩获首功一百二十一级捷闻陞一级廕子钺百户世职屡举卓异爲当事者所忌遂归友周学术醇正操守狷介为诸生时拾金不取方伯归望里门即下舆步入与乡人处蔼蔼可亲训后学子弟循循善诱未几卒
　　张保民定襄人万厯甲午举人知完县多恵政完人徳之作福完録立生祠陞西安同知卒于官
　　张业字印吾忻州人光禄卿泮子天启间任抚标都司崇祯甲申闯寇犯太原时年七十余嵗矣协守阜城门勇悍如少年贼锋近或劝宜少引避不答事迫妻赵相向涕泣业意自若亟呼僮奴具晨饭饭已启柜袖一绳以出立城头矢石间指画方略比破人悉奔溃从容下入逻室中命壻某结绳梁间某惧甚手战不能举业笑曰孺子几误吾事叱之去闭户解佩刀引颈就绳以死是日赵亦自缢子凝和尝官顺天府通判分守北城亦死同时前卫指挥韩似雍千户司鼎俱以协守殉
　　乔迁髙定襄人安平令钟秀子少承家学习闻大义崇祯间由拔贡生授直隶永平府通判迁陜西巩昌府同知随迁本府知府适裸寇数万人恣刼略迁髙先后抚咸稽首听命迁按察司副使监孙督傅庭军事慷慨誓与孙共生死已而流寇河南屡战皆捷至郏县复大捷事闻赐蟒衣一袭寻遇雨馈饷不继军溃退守潼关寇势转炽迁髙分南城日夜捍御城破挺劒巷战大声呼曰我监军道乔某也手刄数人知不支遂伏劔死
　　郝芳声忻州人举进士崇祯中知滋阳县有治声十五年闰十一月殉城获赠卹
　　乔象观定襄人明殉难监军道迁髙子也邑弟子员甲申闯贼破县城以宦裔严追饷不少沮缩已复解往陜西至黄土寨谓妻史氏曰吾忠臣子不可为不义屈逐逐道途间吾欲一死以下从吾父史曰吾意亦尔遂夫妇对缢死当时论者谓父死于国子死于父妇死于夫一门节义尤焯着三晋云
　　国朝
　　李士麟定襄人拔贡生顺治六年任海州同知有胆略而涖官慈恕人皆称之海贼势颇张居民惶惧士麟示以整暇密设守御具甚备间督乡勇出竒兵之辄败其众已而贼大至昼夜攻不辍溃城以入士麟为所执不屈死事闻
　　赐祭一坛优恤独厚
　　赵家骏忻州人顺治辛丑进士知南溪县滇逆之变死于官家骏性朴直喜观古忠孝节烈遗事宰百里以慈惠涖民已而逆藩变前锋至蜀家骏自度守御未具而职司守土不可委之以去自缢官署克完节焉
　　黄缙静乐人顺治间以贡士任垣曲县训导有师范姜逆之乱城陷死之
　　代州
　　汉
　　吾丘夀王字子赣赵人也年少以善格五召待诏诏使从董仲舒受春秋髙材通明迁侍中中郎坐法免上书谢罪愿养马黄门又愿守塞捍寇难不许久之上疏愿击塞北诏问状夀王对良善复召为郎防东郡盗贼起拜东郡都尉不复置太守是时军旅数发年嵗不熟多盗贼诏赐玺书曰子在朕前智略辐凑以为天下少双海内寡二及至连十余城之守任四千石之重职事并废盗贼纵横甚不称在前时何也夀王谢罪因言其状后征入为光禄大夫侍中丞相公孙奏言禁民毋得挟弓弩便上下其议夀王对大不便其説甚覈上以难丞相诎服焉及汾隂得寳鼎荐见宗庙藏于甘泉宫羣臣皆上夀贺曰陛下得周鼎夀王独曰非周鼎上召诘之对曰臣闻周徳始乎后稷长于公刘大于太王成于文武显于周公徳泽上昭天下漏泉无所不通上天报应鼎为周出故名曰周鼎今汉自髙祖继周亦昭徳显行布恩施惠六合和同至于陛下恢廓祖业功徳愈盛天瑞并至祯祥毕见昔秦始皇亲出鼎于彭城而不能得天祚有徳而寳鼎自出此天之所以与汉乃汉寳非周寳也上曰善羣臣皆称万嵗是日赐黄金十斤后坐事诛
　　荀彘太原广武人以善御见为侍中用校尉数从大将军元封二年为左将军击朝鲜无功坐捕楼舩将军诛
　　贾丹霍匡解胜皆鴈门人为尹由所掠由以为将帅与共守平城丹等闻芳败遂共杀由诣太守郭凉凉上状皆封为列侯
　　晋
　　衞操字徳元代人少通侠有才略晋征北将军衞瓘以为牙门将后与从子雄及其宗室乡亲姬澹等归代説桓穆二帝招纳晋人桓帝以为辅相任以国事稍迁至右将军封定襄侯立碑于大邗城南以颂桓帝功徳文有曰辅相二衞对扬毗翼操展文谋雄奋武烈操以穆帝三年卒始操所与宗室乡亲入代者衞懃安乐亭侯衞崇衞清并都亭侯衞沈段繁并信义将军都乡侯王发建武将军都亭侯范班折冲将军广武亭侯贾庆建武将军上洛亭侯贾循都亭侯李壹闗中侯郭乳关内侯皆为桓帝所表授也后多随刘琨子遵南奔卫雄姬澹莫含等名皆见碑
　　莫含鴈门繁峙人刘琨为并州辟从事含居近塞下穆帝爱其才器求含于琨琨喻遣之乃入防代官常防军国谋卒于左将军闗中侯子显昭成世为左常侍显子题道武初为大将以功赐爵东宛侯黜为济阳太守后规度平城四方数十里将模邺洛长安宫室以题机巧征令监之题久侍颇怠赐死
　　莫云显子好学善射道武时常典选曹赐爵安徳侯迁执金吾参军国谋议太武克赫连昌留镇统万进爵安定公云抚慰新旧皆得其所卒諡敬公
　　奚眷代人少防将略道武世有战功明元时为虎牢镇将寇惮之太武时赐爵南阳公为都曹尚书及征蠕蠕诏督偏将出别道防鹿浑海以后期斩爵除
　　张黎鴈门原平人善书记道武知待之明元尤器其忠亮赐爵广平公管总机要太武以其功旧除大司农卿军国大议黎常与焉征赫连定有功进号征北大将军镇长安清约公平甚着声称代下家无余财太武征凉州蠕蠕呉提乘虚入与司空长孙道生拒击走之景穆初总百揆与崔浩等辅政忠于奉上非公事不言诏赐浩黎布帛各千匹呉王余立为太尉文成即位与古弼俱诛
　　北魏
　　段干鴈门原平人仕慕容垂为广武令魏太祖略地至鴈门子霸年防见执被宫刑干乃率乡曲归降
　　段荣鴈门人为雍州别驾尝于大刋城掘得桓帝功徳碑
　　隋
　　房代人刚毅有武略开皇中为边将名显当时尝为行军总管击胡以功官至柱国徐州总管
</div>
    <div class="pagination">
<a href="山西通志_page447.html">上一页</a><span>...</span><a href="山西通志_page443.html">443</a><a href="山西通志_page444.html">444</a><a href="山西通志_page445.html">445</a><a href="山西通志_page446.html">446</a><a href="山西通志_page447.html">447</a><span class="current-page">448</span><a href="山西通志_page449.html">449</a><a href="山西通志_page450.html">450</a><a href="山西通志_page451.html">451</a><a href="山西通志_page452.html">452</a><a href="山西通志_page453.html">453</a><span>...</span><a href="山西通志_page449.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
