<!DOCTYPE html>
<html>
<head>
    <meta charset="UTF-8">
    <title>太平寰宇记 - 第 102 页/共 120 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平寰宇记 - 第 102 页/共 120 页</h1>
    <div class="content">　　鹣州在西北陆路一千二百里管县七
　　右件州属桂管为近邕州西北逺属桂州不便司马吕仁髙奏景云二年勅属邕州
　　左州　思诚州　谭州　渡州　笼州　七源州思明州　石西州　上思州　思琅州　思恩州波州　员州
　　已上左江道
　　思恩州　鹣州　归乐州　思刚州　武峩州万徳州　伦州　昆明州　婪凤州　侯唐州归恩州　蕃州　万承州　功饶州　归诚州武龙州　田州
　　已上右江道
　　右件并是羁縻作牌州承前先无朝贡州县城隍不置立司马吕仁高唐先天二年奏奉勅差副使韦道贞滕崇黄居左等巡谕劝筑城隍其州百姓悉是雕题凿齿画面文身并有赤裩生獠提防相杂承其劝谕应时修筑自后毁坏不复重修
　　贵州怀泽郡今理郁林县虞舜曁周并为荒裔秦并天下畧定越立桂林郡以谪人徙之舆地志云故西瓯骆越之地秦虽立郡乃有瓯骆之名汉志武帝元鼎六年改秦桂林郡为郁林郡舆地志云梁武帝以郁林郡为桂州后割桂州之郁林宁浦二郡立定州后改为南定州隋开皇九年平陈十年罢南定州为尹州唐武徳四年平萧铣置南尹州总管府管南尹南晋南简南方白藤容越绣九州南尹州领郁林马领安城郁平石南桂平岭山兴徳潮水怀泽十一县五年以桂平属鷰州岭山属横州贞观五年以安城属賔州七年罢都督九年改南尹为桂州天宝元年改为怀泽郡乾元元年复为贵州
　　元领县四　　今一
　　郁平
　　三县废
　　懐泽　　潮水　　义山
　　州境
　　东西一百五十里　南北一百二十里
　　四至八到
　　北至东京五千里　西北至西京五千四百里　西北至长安五千八百九十里　东至浔州一百二十五里船行下水三日之程　西至横州一百五里船行下水四日之程　南至郁林州一百六十里无水路　北至象州二百五十里水路转浔州却是上水八日之程　东南至容州普寜县一百五十里无水路　西南至康州石康县二百五十里无水路　东北至象州武仙县一百四十里水路转浔州却是上水计六日之程　西北至严州来宾县二百六十里水路转浔州上水计一十二日之程
　　户
　　唐开元户三千二十六皇朝户主客共五百一十四
　　风俗
　　风俗多何滕黄陆等姓以水田为业不事桑生以唱歌为乐死以木鼔助丧又郡连山数百里有里人皆以乌浒诸夷率同一姓男女同川而浴生首子即食之云宜弟居止接近塟同一坆谓之合骨非有戚属大墓至百余棺凡合管者则去婚异穴则聘女既嫁便缺去前一齿
　　姓氏
　　【阙】
　　人物无
　　土产
　　葵山多葵叶堪为笠　金银鈆作贡　右贝布古贡
　　郁平县元四乡今三乡汉广郁地属郁林郡古西瓯越骆所居汉谷永为郁林太守防乌浒人十万开置七县此郁林县也在郁江之西　废怀泽县在州南一百五十里宋废唐武徳四年又置　废潮水在县州【阙】五十里唐武徳四年分郁林县置　废义山县在州北八十里唐末置已上三县皇朝开寳五年废入郁林县　马岭山南中志云矫多虺其毒杀人有冷石可以治之屑屑着疮内即活　乌浒夷异物志云乌浒南蛮之别名巢居鼻饮射翠取毛割蚌求珠为业无亲戚重宝货卖子以接衣食若有賔客易子而烹之泥牛郡有铜池周十数丈下有石牛时出泥间旱岁杀牛祈雨以血和泥置石牛背上祈毕便雨泥尽则晴以为常　藕细布一号郁林布比蜀黄润古称云筩中黄润一端数金淮南子云弱緆细布也汉书云白越即此布也　铜符俚人滕氏有竹使铜虎符传云汉朝所假至今存　显朝冈孙权统事陆绩为奏曹掾以直道见惮出为郁林太守加偏将军绩意在儒雅虽有军事而著述不辍每造此冈制浑天图　司命井半甘半淡潜通江波冬夏常盈尽境之人用以日给按其井水竭即土人疫稼穑不登以为候　提石山　龙石山　石室山　温水　香溪水　罗舎溪水　马度山一名马岭山　已上皆郡之山水
　　横州宁浦郡今理宁浦县古越地秦象郡地汉为合浦郡之髙凉县地髙凉县今在髙凉州界呉録云呉以合浦北郡为宁浦郡广州记云呉分郁林郡置隋开皇十年废宁浦简阳二郡仍于此置简州十六年又改简州为縁州炀帝初废以地属郁林郡之宁浦县唐武徳四年置简州领宁浦乐山防泽淳风岭山五县六年改为南简州贞观八年改为横州以横槎为名天寳元年改为宁浦郡乾元元年改为横州浦皇朝开宝五年并淳风乐山岭山三县八宁浦县又广蛮州武罗灵竹二县入永定一县当州
　　横州领县四　　今一
　　宁浦
　　三县废
　　崇化　乐山　岭山已上三县并入宁浦
　　废峦州元领县三　今一
　　永定
　　二县废
　　武罗　灵竹已上二县并入永安
　　州境
　　东西二百四十五里　南北二百五十里
　　四至八到
　　北至东京四千二百一十里　北至西京四千四百五里　北至长安五千一百三十五里　西至邕州界二百二十里　东至贵州界八十里至广州一千一百一十五里　南至钦州界一百二十里　北至宾州抵大山无路约二百六十里　东南至大江五十步　西北至宾州一百五十三里　西南至钦州一百七十五里　东北至贵州一百三十五里户
　　横州唐开元户一千九百二十一
　　废峦州唐开元户七百七十皇朝管二县户一百五十九
　　风俗
　　三梁故县乌浒所巢
　　姓氏
　　【阙】
　　人物无
　　土产
　　金
　　寜浦县去州一百六十四步旧五乡今三乡汉广郁县也隋炀帝置寜浦县属郁林郡唐武徳复置横州县来属　废从化县在州东北九十里汉广县地唐初置淳风县贞永元年十月以犯宪宗庙讳改为从化县　废乐山县在州南一百七十六里水路八十里汉髙凉县地隋置乐山县　废领山县在州西一百里此县见贞元録已上三县皇朝开寳五年并入宁浦县南越志云宁浦地名金城　宁洲名宷降去蜀二
　　千里号曰中蜀　乌峦在州东八十里乌峦所居简阳峤在郡界　苏摩峤董奉死后人见于此　鸣石山山海经云长石之山洪水出焉山多鸣石
　　即此也
　　永定县西七十里旧二乡今三乡元属峦州与州同置废峦州今永定县理是也本永定郡秦桂林郡地唐武徳四年置淳州天宝元年改为永定郡乾元元年复为淳州永贞元年避庙讳改为峦州以郡最多山峦为称　废武罗县在州西北七十里　废灵竹县在旧州东九十二里县与州同置皇朝开宝五年与州同废并入永定县却属横州
　　田州唐贞元时已废
　　田州横山郡今理都救县土地与邕州同唐开元中置天宝元年改为横山村乾元元年复为田州
　　元领县五
　　都救　惠徃一乡　武笼一乡　横山一乡　如赖已上五县与州仝置
　　戸
　　四千一百六十八
　　山州唐贞元时已废
　　山州龙池郡今理龙池县土地与严州同唐开元中置天宝元年改为龙池郡乾元元年复为山州
　　元领县二
　　龙池　盆山　已上二县与州同置
　　戸
　　一千三百二十
　　已上二州属邕州都督















　　太平寰宇记卷一百六十六
<史部,地理类,总志之属,太平寰宇记>
　　钦定四库全书
　　太平寰宇记卷一百六十七
　　宋　乐史　撰
　　岭南道十一
　　容州
　　容州普宁郡今理北流县古越地秦属象州二汉属合浦郡宋泰始七年分合浦县于此立南流郡有陈绍伯僭称王寻平复为郡厯齐梁陈不改隋废郡又为合浦永平二县地唐武徳四年平萧铣于今州东北置铜州领北流豪石岩昌渭龙南流陵城普宁新安八县贞观八年改为容州以州西容川为名十一年省新安开元中升为都督府天宝元年改为普宁郡乾元元年复为容州都督府仍旧置防御经畧招讨等使以刺史领之兼经畧军使皇朝开宝五年并欣道渭龙二县入普宁陵城入北流县仍废绣禺顺三州地并入容州仍改为宁逺县军节度
　　元领县六　　今三
　　北流　普宁　陆川
　　三县废
　　欣道入普宁　渭龙入普宁　陵城入北流
　　废绣州元领县三
　　废常林　废阿林　废罗綉
　　已上废入普宁等县
　　废禺州元领县四
　　废峩石　废温水　废罗辨　废扶菜
　　已上废入普宁等县
　　废顺州元领县二
　　废龙豪　废南河
</div>
    <div class="pagination">
<a href="太平寰宇记_page101.html">上一页</a><span>...</span><a href="太平寰宇记_page97.html">97</a><a href="太平寰宇记_page98.html">98</a><a href="太平寰宇记_page99.html">99</a><a href="太平寰宇记_page100.html">100</a><a href="太平寰宇记_page101.html">101</a><span class="current-page">102</span><a href="太平寰宇记_page103.html">103</a><a href="太平寰宇记_page104.html">104</a><a href="太平寰宇记_page105.html">105</a><a href="太平寰宇记_page106.html">106</a><a href="太平寰宇记_page107.html">107</a><span>...</span><a href="太平寰宇记_page103.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
