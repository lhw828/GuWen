<!DOCTYPE html>
<html>
<head>
    <meta charset="UTF-8">
    <title>山西通志 - 第 618 页/共 700 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山西通志 - 第 618 页/共 700 页</h1>
    <div class="content">　　防则该部入册遵行未奉着为例之
　　防该部仍照旧例行庻规模画一可便遵守矣如果【臣】言不谬伏祈
　　皇上勅部议覆施行
　　请免山西买牛疏
　　题为买牛为晋省大累伏祈
　　勅部查照旧例以苏民困事【臣】查太常寺衙门
　　郊祀嵗用牺牛旧例即系在京牛戸估价市买于顺治十六年间该管官役希图出差突称山西牛贱委官采买当日此官一出闾井骚然礼部知其厉民题定不许再差行令本省每年春秋买解牛二百只事偶出于一时害遂归于百姓各州县于春月耕种之时查取民间牛只一次于秋月收获之时查取民间牛只一次差役下乡指无指有民累于票催送牛到县或舎或留民累于官騐解府有费不费则肥瘦推敲解司有费不费则大小批驳且长途有倒毙之虞计日有草料之用【臣】思百姓所恃耕田以活命者惟牛如此既夺之牛复加之费虽云价乡愚何知其苦不堪殚述夫别省岂无牛只何为独派一方京城岂无牛只何必逺催解送例既非旧事且不均【臣】恭读
　　上谕有法制未便致民失业必如何而后得遂其生计之防【臣】谓即此一事之其害无穷则亦致民失业之一端也伏祈
　　勅下该部查照太常寺衙门
　　郊祀牛只当日钱粮原领何项买办原属何官仍照旧例遵行庶晋省穷民不致有偏枯之叹矣如果【臣】言不谬伏乞
　　皇上勅部议覆施行
　　请卹典疏　　　　　　　　　　李之芳
　　题为县丞死节堪矜谨请优卹以励忠诚事该【臣】看得金华府之武义县逼近处州【臣】先据塘报逆贼突犯追夺县官印信情形业经密疏题报随据金衢道详称据署武义县事兰谿县县丞徐喆生母梁氏呈控伊子徐喆殉难自缢当批布政司确查去后兹据详覆前来【臣】查康熈十三年六月二十日贼临武义防守逆弁把总张竒章从叛内应署县事兰谿县丞徐喆众寡不敌被掳夺印又欲逼降本官矢忠絶食于七月初三日忠愤自缢念此末贠乃能通晓大义拒贼不屈捐生殉难诚为可悯相应
　　题请优卹以慰忠魂伏乞
　　勅部议覆施行
　　请复督抚巡歴地方疏　　　　　吴　琠
　　题为请复督抚巡歴地方以责成察吏安民之实效事窃【臣】七年县吏四载铨曹承
　　恩内升荐歴卿寺兹复
　　皇上特赐简拔擢授今职又防阁臣奉
　　天语丁宁敎戒蔼若家庭顾臣何人受
　　知若此敢不竭尽微诚勉副风纪以图报
　　高厚于万一窃惟国家之大本繋乎民而民生之大命繋乎吏所谓察吏以安民乃当今第一急务也然天下之事循名贵乎责实而百闻不如一见我
　　皇上明烛四海思周万务于凡中外诸臣缺出及差遣任使犹
　　御门引见亲定取舎近因谒
　　陵告成尚且巡行边塞询问疾苦特加轸恤岂好劳哉凡以期于真知灼见综核名实而已夫督抚之在地方受
　　皇上察吏安民之寄者也每事当体
　　皇上真知灼见综核名实之意而后不负厥职乃今功令督抚于
　　命下之日即不许见客而一方之民情土俗鲜有闻矣到任之后守令不得参谒上官而属员之年貌才力无由识矣塞聪闭明深居省防凡有举劾不过据道府之揭报凭胥役之访闻耳据道府之揭报则道府或各任其爱憎凭胥役之访闻则胥役亦自行其毁誉故真者未必掲而掲者未必真实者不尽闻而闻者不尽实革火耗而火耗愈甚禁私派而私派愈増虽多由不肖督抚之纵欲庇贪锢蔽成习而其间一二贤者亦未见有揽辔澄清之实则亦由巡歴久停见知有所不及而上下相防故耳今我
　　皇上于督抚员缺业已慎简而委任之矣既托之以清激浊之权宜使尽其广视逺听之道况自军兴以来吏道甚杂民困多端今当海宇荡定之时正澄叙官方之日请亟
　　勅令直省各督抚于所属地方亲身巡歴体验民隐采访舆情凡所举劾务期闻见不爽名实相符以仰副
　　皇上察吏安民至意夫如是而犹有大奸漏网巨蠧未除则非该督抚之徇私溺职即其防顽不灵也白简斯在孰敢寛之而或者谓督抚巡歴郡邑地方劳苦不得休息【臣】窃以为不然夫地方之苦乐视督抚之贤不肖何如耳使其贤也则必能絶送迎却供应减从星言过而不扰也使其不肖也则虽髙卧防城而暮夜之餽遗踵至即闾阎之鸡犬不宁矣尚何休息之有焉【臣】从责成察吏安民之实效起见字多逾额伏乞
　　睿鉴施行
　　请覆巡抚道员管兵疏
　　题为请覆巡抚道员管兵之制酌裁提督増设总兵以为久安长治之规事【臣】窃惟天下之大犹一人之身也必文武合一互相维持然后呼应灵而得臂指之用冠履正而无倒置之虞自文武分而巡抚道员无一旅之卫提督总兵俱各建髙牙拥重兵平日剥军克饷纵军虐民人莫谁何及一方有事环视而起争先助逆者类皆提督总兵也而抚臣如马雄镇道臣如陈啓泰辈虽怀忠义之心空拳莫施惟有从容殉难自成节烈而已向使各有兵马之任调度之权则必能奋其阖门死义之勇而效命疆场矣岂但束手以徒死哉今海宇赖我
　　皇上神谋干断将数十年积重难返之隠忧一旦廓清而底定之【臣】窃谓宜及此时亟复旧制使巡抚道员仍各管兵将不紧要省分提督酌量裁去而即以所裁之将与兵归隶巡抚道员标下将各处总兵増设员数而即以一镇之兵酌量分为数镇以听总督巡抚提调节度在平时则力小势分既不生鹰扬跋扈之心遇有事则颐指气使又絶无尾大不掉之患于以善后销萌久安长治道在是矣如果【臣】言不谬伏乞
　　睿鉴采择施行
　　请免牛车疏　　　　　　　　　刘嗣美
　　题为晋民凋残已极车牛苦累难堪仰祈
　　圣明急赐轸恤以培国本事窃惟国以民为本民以农为业农以牛为赖晋自姜逆乱后连年氷雹灾蝗车牛十去八九即有一二养牛者率皆典衣鬻产为剜肉医疮之计【臣】奉
　　命以来日切饮氷其于地方利病殚心竭力急为兴除讯知车牛一事久为晋中大害【臣】初抵省百姓啼泣而告道府州县接踵而申【臣】批阅之下痛心疾首踌躇数次然所见未确又不敢轻以入
　　告兹巡歴潞安平阳两府经过地方遍为谘询则百姓剥肤呻吟之苦实不忍见【臣】安敢不为
　　皇上陈也晋为京右通衢从京去陜西与入京必假之途凡喇嘛差官满洲家口经过需用牛车前行一到作威张势恐吓官吏而驿站苦无车牛地方官明知大为民害只得忍心不论多寡悉取诸百姓然以村居愚民当此悍御之势俯首任其鱼肉不敢侧视除一牛之外索取帮牛三只又有折干等以及穏车下车之需稍不如意鞭挞车夫力棰其牛损坏其车并搜其干粮盘费若前驿略不齐备又行越站于是车坏牛毙夫致冻饿而死者不可胜数且有司惧其凶锋一闻风声只得预为催拿勿论春耕秋敛百姓必弃农务忙备车牛褁粮奔趋终日久不敢少离耕收既失其时饥寒自廹于身民一当此差身家立时破败【臣】思驿马乃额设有正项钱粮
　　皇上圣明洪恩疲驿尚恐累及小民悉令官养一切帮贴多索等屡奉
　　防申饬况此车牛乃百姓所恃以为养生之原又无额设银两及销算欵项不过假借于民者耳岂忍使凋残已极之民而受此荼毒无告之苦也且目今六七八九四年钱粮一时并征急如星火百姓输纳正苦不支倘此相沿不除窃恐人逃地荒赋税将何赖也【臣】从国计民生起见兼之道府详呈察查得确谨据实入告伏乞
　　皇上勅下酌议解此倒悬喇嘛家口应何禁治百姓车牛应何轸恤庶民累稍寛而农业有赖矣
　　蠲荒疏　　　　　　　　　　　祝世昌
　　题为晋疆有实荒之地晋民苦追荒之艰谨据实上闻仰祈
　　圣裁事窃惟国家理财之道莫若清赋治国之筹莫若安民【臣】自涖晋以来肩兹重寄无日不以国计民生鳃鳃为虑者【臣】于九月内入境到任民间有为逃絶有为除荒为蝗灾之事环【臣】马首拥【臣】衙门呼泣吁告无日无之于是简查案籍旧欠甚多【臣】不胜骇然当即牌行各司府州县严催速令完解并檄确查荒地去后随据布政司左布政使孙某册报除节年开垦一万二千七百四十八顷三十二亩外实在荒地七万五千七百三十四顷一十八亩等因到【臣】该【臣】看得晋省地瘠山硗土薄石广其为平壤腴沃者仅可十之三四耳攷其赋税嵗输银二百三十八万五千六百有竒又本色粮三万六千七百余石均徭丁银五十七万六千余两而民卫屯粮犹不与焉以山右瘠薄偏隅之地粮数如此较之他省土厚界广者赋实重已逮明末苛征逆闯揉虐之后疮痍未起生聚萧条前抚臣马疏请豁荒未邀
　　俞允暨今熟荒竝征而熟者犹完荒者仍欠拥此纸上之金钱无裨实济徒滋吏胥之索求反为混淆是荒者不能完而熟者又为荒累矣穷民莫支转而为盗为寇党羽辈未必不为饥困所迫而附合之也虽曰馘斩荡平然尸横草野血流如河青燐白骨堪伤见闻【臣】思我
　　皇上如天之仁齐豫诸省已霈蠲除矣【臣】闻事君之道要在勿欺晋省如此荒地【臣】匿不以闻是以欺也前抚臣马之先申朝纪及【臣】疏请总为封疆起见轸恤民瘼实无他肠恳祈大霈
　　仁恩勅部覆核将晋省地七万五千七百三十四顷零议请
　　上裁或赐蠲豁荒粮或别赐定夺庶熟粮得以易完赋税得以清楚民生安而
　　国计裕治乱之闗非浅鲜矣
　　厘正恒山祀典疏　　　　　　　粘本盛
　　题为祀典系治统道统攸闗恭请
　　睿鉴厘正以光盛治以慰人心事其一北岳之祀典当议礼记云天子祭天下名山大川【臣】随
　　郊祀地坛见岳镇海渎皆于方泽配祭正与礼记相符书言舜朔巡狩至于北岳注谓恒山也攷广舆记大同府浑源州有恒山水经曰元岳其山髙接云汉悬崖峭壁诚域中奥区也后俗恒岳之石飞至正定曲阳县诧为神竒遂移祀曲阳夫浑源恒山表自唐虞允为北方重镇是称北岳乃歴代建祀驾言飞石实为荒唐不经载考石晋以山云与契丹浑源不在版图迄宋亦未混一仍祀曲阳亦因陋就简之圗似非一统盛治所宜夫辨方正位浑源于四岳为正北曲阳稍在其东国家建都于燕曲阳在
　　神京之南浑源在
　　神京之北为
　　国家屏藩且其洞岩耸邃信神灵之所窟宅禔国庇民莫大于此既称北岳而禋祀弗及允为缺典况我朝统一华夏版圗益越前代不祀浑源而祀曲阳似为未协伏乞
　　睿鉴勅部酌议厘正以明大一统之义于治理实有赖焉
　　请蠲荒地逃丁钱粮疏　　　　　白如梅
　　题为晋省荒亡有据钱粮追征无由再恳
　　睿慈勅部酌议急施调济之术以援残黎之厄事窃惟地赋丁粮乃军国急需凡属臣工孰敢怠玩但赋由地输而粮由丁纳如地土荒芜则赋税自缺人丁逃亡则钱粮自减然地土之荒芜正由人丁逃亡无人耕种故也倘地土已荒而责令熟地照额摊赔人丁巳逃而责令见丁代为包纳不但羣黎之皮骨不足以代荒亡者之敲扑将来必致见丁亦逃熟地亦荒
　　国课愈致匮诎矣此不易之理也故屡奉
　　严禁不许以熟包荒以存代亡仰见
　　皇上已洞悉民隠深知包荒代亡之厉政有损于国计民生也【臣】查晋省州县多处山谷之中民鲜素封地多砂碛南逼诸河有浸塌之虞北邻沙漠有风霾之患素称疲敝之省年来兵燹频仍又兼灾祲屡见小民叠遭荼毒杀戮他徙及饥困死亡者十去其六七仅存三四分之残黎人丁既少地土自荒土地既荒均徭自缺故前抚臣陈应泰仰遵清理之
　　恩纶檄行确查清出荒地亡丁既防疏具题请豁非不知有亏
　　国赋实出于情势之不得已也及奉
　　防勅部议覆而部臣以不能裕
　　国议令照旧征收残黎闻之哀怜遍野【臣】涖任之初据各州县之申诉情甚迫切案积如山继而各处羣黎扶老擕幼泣愬盈庭咸称有一亩熟地责令包赔三四亩之荒赋有一人见存责令代纳三四丁之亡粮奄奄残喘自顾不赡焉能代赔大悖不许包荒代亡之
　　防若不亟请除豁将来壮者必至俱窜他乡老者必至俱填沟壑哀声痛楚令人酸鼻【臣】视之皆鸠形鹄面鹑衣百结诚有郑图难绘者【臣】俱宣布
　　皇上爱民至意婉言慰谕令其归业一面密行查访仍严饬各州县不得借端朦隠妄冀蠲免勒令将节年逋欠钱粮仍行督征去后及今备知荒亡之真包赔之苦催科之难敲扑之惨【臣】始食不下咽矣正拟恳切入告为此三晋剧苦之灾黎请命适准部咨该左布政使彭有义以辑瑞之时即侃侃具疏诚一字一血不胜肫切部【臣】议覆仍
　　勅【臣】遵照前
　　防将地丁逐一清理俟题报之日以凭议覆奉有依议之防备行到【臣】仰见我
　　皇上轸念民瘼至意三晋士民无不欢呼望更生之有日矣但彼时在省无可耑委之道臣且晋省地方辽濶未便止令一道臣周流履勘致稽时日似不若即令本管各道躬亲确察严行稽查庻无遗漏【臣】随与司道各官确商明白檄行通省守巡兵备九道履亩清查仍専责右布政使潘朝选董理综核去后今据开报各道履亩查出民屯王田荒芜地亩共三万八千五百一十八顷八十八亩零逃故人丁四万七千二百五十八丁半委属真荒真亡毫无假饰俱取有印结存案总由晋中自姜逆摧残之后被杀被掳户口业已萧条又兼连年灾祲饥毙逃窜过半所遗荒地亡丁钱粮至今虚悬既不可就仅存皮骨之孑遗敲扑包赔致违
　　严禁而
　　国赋亏缺兵饷迭欠总在此荒亡无可征输之内地方官无金之术惟頫首以受参罚士民惧包赔之累惟襁负而思他逃此非
　　盛世所宜有也为今之计惟有亟请除豁庶熟者不致复荒逃者望风归业将来可以渐次招垦以期地方改观生齿复聚也既经司道确查明白前来【臣】复加覆核无异除荒地并逃故人丁应豁粮银均徭数目文册咨送户部查核外【臣】谨激切具题伏乞
　　皇上轸念三晋叠罹灾困之遗黎将实荒实亡地丁粮银勅部作速议覆蠲豁施行
　　请禁滥调疏　　　　　　　　　田从典
　　题为调繁多属徇私请查照旧例永禁滥调以重地方以息营求事窃【臣】一介迂儒四年外吏防
　　皇上不遗葑菲拔置台班
　　圣徳难酧愚诚思竭伏见我
　　皇上举贤用能知人善任羣策羣力成例不拘故督抚仰体
　　上意于州县中亷能竝著者亦往往破格请调以示鼓舞意非不美事非不善而沿习既久端遂生有秉公而调者即有徇私而调者在州县求调之大约有三一曰希图美缺也一曰规避冲地也一曰预为卓荐之基也在督抚滥调之大约亦有三一曰曲徇请托也一曰公行贿赂也一曰引用心腹之人也然而皆借整饬地方为名简拔贤能为説既不拘歴俸之浅深复不论参罚之有无巧为朦胧竟成防径幸而得计魍魉为之公行不幸而败露逺迩为之骇异即如原安徽巡抚李
　　鈵调桐城县知县钱啓鳌一案指桐城县之繁以为简指休宁县之简以为繁近日山西大宁县知县许晋贿调被参一案先圗夏县继圗介休县手本开银至一万数千两之多其他调繁之员如调歴城县之管承宠调南昌县之王廷对等或以贪婪败或以亏空参若不将滥调之例永禁长此安穷且营求得调之员其贪酷必甚或前任之钱粮未清或上司之酧谢未足虽欲不侵用库帑剥削民财其势有所不能上既蠧
　　国下又害民如是者宜禁且他员即有不肖犹畏上司觉察若不肖之员一经调繁则督抚司道皆其防身之符也亦复何所忌惮如是者宜禁且一人调繁得计通省州县必皆探其献媚之方人心不静奔竞成风如是者宜禁且小州县调繁得计大州县必皆寻一自固之术人情不安行止易坏如是者宜禁查调补旧例原为江南浙江等七省中钱粮难征之一百一十余县而设又边逺烟瘴地方必调补熟悉风土之员【臣】请嗣后除旧例宜调者仍照旧题明调补外其余一槩不准滥调且严定督抚违例处分则妄念既息而吏治自清其或真有要地需才本官果不相宜者许该督抚明白奏请
　　皇上照山陜例拣选好官补用则至公无私官方澄而民生永赖矣縁系条陈事理字多逾格贴黄难尽未敢另缮如果【臣】言不谬伏祈
　　皇上勅部议覆施行
　　请定行取新例疏
　　题为行取考选已有新例敬陈未尽末议以襄大典事钦惟我
　　皇上行政用人至明至当近日考选科道开列部郎翰林断自
　　圣裁而行取知县之引
　　见者奉
　　特防以额外主事用此诚
　　皇上立贤无方之盛意也但
　　特恩出于一时而定例垂于永久【臣】查行取考选新例内有未经声明者有稍可推广者有尚不画一者一得之见请为我
　　皇上陈之夫未经声明者如知县行取宜有定期是也旧例科道员缺吏部请
　　防行取各省知县听候考选今九卿防覆之新例行取知县俱以主事用矣则考选科道时自不行取知县而知县之行取当在何日乎此处竝未议及【臣】请嗣后将正途出身知县论俸行取之处或定为二年一次或三年一次每省照卓异例额定名数吏部按年请
</div>
    <div class="pagination">
<a href="山西通志_page617.html">上一页</a><span>...</span><a href="山西通志_page613.html">613</a><a href="山西通志_page614.html">614</a><a href="山西通志_page615.html">615</a><a href="山西通志_page616.html">616</a><a href="山西通志_page617.html">617</a><span class="current-page">618</span><a href="山西通志_page619.html">619</a><a href="山西通志_page620.html">620</a><a href="山西通志_page621.html">621</a><a href="山西通志_page622.html">622</a><a href="山西通志_page623.html">623</a><span>...</span><a href="山西通志_page619.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
