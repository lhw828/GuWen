<!DOCTYPE html>
<html>
<head>
    <meta charset="UTF-8">
    <title>江南通志 - 第 331 页/共 731 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江南通志 - 第 331 页/共 731 页</h1>
    <div class="content">　　明郭景祥字仲德濠梁人洪武初总制和州增楼橹浚城濠置公署剙学宫饬农事广屯田威望大着帝遣使以玺书劳之【和州志】
　　李相字彦章四明人洪武初由京兆尹出知和州建州署筑郭公铜城二坝【南畿志】
　　陈字士英霍州人洪武中知和州民服其化男女异路囹圄空虚【南畿志】
　　戴泰一福建龙溪人永乐初以隠逸应召知和州以清白称【南畿志】
　　侯润宁海人正统十一年知和州严明防干锄强扶弱【南畿志】
　　黄润玉鄞县人景泰初知含山县凿渠塘筑隄堰躬课蓄泄【含山县志】
　　刘隆庐陵人天顺六年知和州实仓廪平粜籴岁凶民赖以给奸胥病民必按律惩治不少贳讼至曲直立判【南畿志】
　　董锡防稽人天顺中和州同知均徭役清军伍修黉宫兴水利【南畿志】
　　呉涟南海人为含山令朴易防洁以德化民岁饥作饘粥饷流移所活万余人公余进邑诸生设帐讲易【广舆记】
　　林长繁莆田人治中知和州爱民惜财案牍详审【和州志】
　　顾珀字戴祥晋江人正德四年知和州简讼轻役发奸摘隠【和州志】
　　孔公才字希文曲阜人正德中知和州渠寇刘六猖獗练兵修城复凿重濠贼侦知有备不敢犯【和州志】
　　祝舒四州人正德七年知含山县崇学校毁淫祠清戸口平赋役【含山县志】
　　贾应春真定人嘉靖七年知和州事至立剖奸胥无所措手【和州志】
　　孟雷泽州人嘉靖十一年知和州辞色不少假而内实坦易僚佐皆以台部左迁以雷年少数易侮之雷风节不少挫羣僚亦心服焉【和州志】
　　张叔宣内江人嘉靖二十三年知和州民有讼者辄和顔谕之毎里择有行义者一人劝民以礼使勿争尝单车出见村妇逐队挑田间野菜持一束归和羮召诸僚佐共食之时有陈御史北上叔宣裁其夫役陈不能平寻按庐凤防叔宣清介更力荐之【和州志】
　　陈冠南昌人由刑部郎谪和州同知均徭除羡课士劝农鳏独无告者时出俸钱周之【和州志】郑晓海盐人嘉靖中由吏部郎左迁和州同知多惠政性简淡居城西峩嵋书院公事之暇著述不辍【和州志】
　　晋朝臣洪洞人隆庆七年知和州清里甲除奸蠧崇奬节义甄拔寒微【和州志】
　　郭继芳字履谦富顺人万厯中授和州知州建巽塔徙泮宫【和州志】
　　袁伯钥丰城人万厯初知含山田亩戸口详请立一条编积弊一清【含山县志】
　　黎业字孟扩广东人崇祯时知和州乙亥冬张献忠围城将陷业系印于肘跪请于母李氏母泣谕曰子勿以我为累事至此有死而已遂自缢妻杨氏妾李氏四女皆自缢业乃望阙痛哭以硃题壁曰为官不负民为臣不负君忠孝诚已尽死生安足论引佩剑自刎未絶复苏更濡颈血书曰为臣死忠为子死孝大丈夫何惜一死哉贼突入被伤数刃而死事闻赠太仆少卿廕一子同时州判钱大用同妻妾及长媳死学正康正谏训导赵世选吏目景一髙皆死之【和州志】
　　国朝徐萃字元伯山东临清人旗下贡士顺治初知和州以简御烦以惠兼义公余读书课士有风雅之遗民肖像祀之
　　任宪伊清涧人顺治四年以贡士同知和州有惠政迁两淮运判士民思之
　　朱长泰字谦茹德平人顺治丁亥进士知含山县严正果断有包拯再出之謡邻民有寃抑上控辄求下含山谳讯奬善黜恶不遗余力三年考绩以防敏著称
　　杨继芳字仲延南和人拔贡顺治十七年知和州为政敏给簿书丛错绰有余闲在任期年百务厘举四野讴歌【以上旧通志】
　　夏玮字禹贡宁逺人康熙九年知和州均赋役省狱讼城垣就圮捐赀缮筑不以扰民复修学宫纂志乗百废具举
　　周元宰金州卫人康熙十六年知含山县征输令民自纳革里甲兜收之弊岁饥多方赈恤课民力田不足者给以牛种陞江宁同知去之日士民请留者数千人
　　石参字星川奉天人康熙二十八年知和州宅心仁恕下车有不破一家不伤一士之誓赈恤灾黎革除科派省差扰以息民严保甲以清盗卒于官士民立祠祀焉
　　何伟字五峯奉天人康熙三十九年知和州临政勤敏驭吏严明岁灾区画赈恤存活甚众催科不事鞭扑输者恐后礼师儒葺黉舍卒于官州民奉主与石守同祀号二贤祠
　　广德州
　　宋范仲淹广德司理叅军日抱狱牍与守争是非守盛怒不为屈归必记其往复折辨之语于屏比去至字无所容贫止一马鬻之徒歩而归【宋名臣言行録】范师道字贯之呉县人知广德县民喜淫祀岁用牛千数师道禁之妖妄遂絶【南畿志】
　　钱公辅字君倚武进人治平间知广德军旧学在城北以卑隘徙之东南尝撰学谕委曲训诱使人知所崇向【南畿志】
　　朱嗣孟乐平人为广德司戸兼司理叛卒戚方犯广德嗣孟有胆略直诣贼垒为陈逆顺祸福方以忤已杀之事闻赠宣教郎【宋史忠义王俦传】王俦建炎中权通判广德军戚方引兵过广德入其郛俦不屈与判官李唐俊司法潘偊权知广德县韦绩县丞蒋防皆死【宋史忠义传】
　　洪兴祖丹阳人绍兴中知广德军凿陂塘六百余所民无旱忧【宋史儒林传】
　　熊彦照淳熙六年知广德军岁祲发仓赈给治为江东最【南畿志】
　　耿秉由知广德军岁凶发仓粟赈给活饥民万余宁宗闻之玺书褒异【南畿志】
　　赵彦诚嘉定中知广德军兴学校重乡饮置田以赡生徒立为善斋以教宗子【南畿志】
　　王介字元石金华人知广德军韩胄隷人苏师旦忿介不通谒目为伪党有劝其自明者介曰我髪已种种岂畏鼠辈耶胄亦惧公议不敢发【宋史本传】
　　章一璧字君玉浦城人寳庆元年知建平县振兴学校深得治体【南畿志】
　　林棐绍定四年知广德军奏蠲两县逋租一万五千余石代输积欠十二万贯公余辑桐汭新志二十卷【南畿志】
　　施德懋防稽人端平间知建平县岁凶力行赈贷士以无养多失业招集教之复学田五百亩赡焉【南畿志】
　　董槐字廷植定逺人淳祐中为广德録事叅军有诬富民李桶私铸兵器结豪杰以应李全者捕系之狱槐摄通判察其枉上书言状桶得释【宋史本传】常楙字长儒海盐人咸淳中知广德军郡大水不待上闻发仓粟活饥民又置慈防局立先贤祠民甚德之【宋史本传】
　　黄震淳祐间判广德军初孝宗颁朱熹社仓法于天下广德之民困于纳息人以熹之法不敢议震曰法出于圣人犹有变通安有先儒立法不思救其弊耶为别买田六百亩以其租代社仓息约非凶年不贷而贷者不取息郡有祠山庙夙称灵应江淮之民诣祷者率身撄桎梏自行笞掠以徼福利悉禁絶之【宋史本传】
　　赵时践字容月采石人宋末为广德司戸叅军郡守重其才使摄建平县事元兵南下先驱拥东门时践登县楼捶皷伐钲为守御计城陷与妻子仆妾八人皆赴溪潭死【南畿志】
　　王汝翼宋末知广德县元兵入境汝翼死之【南畿志】
　　元王勉字懋德婺州人大德间尹建平杜私谒防大饥疫殚心赈恤复单骑挟医人给药卒于官子孙家焉【建平县志】
　　胡定国瑗孙大德间典建平学事兴复学宫横经讲説以道正人士类颂之【建平县志】
　　明陈宁明初授广德知府岁旱百姓告灾太祖不允宁赴京奏曰天旱田禾不收若复督征必逃徙之苏州是为张士诚益民也太祖曰尔大胆敢如此言从之【南畿志】
　　张翼字鹏飞合肥人洪武三年知建平县兴举废坠规模整饬【建平县志】
　　罗坤泰吉水人永乐中知广德州兴学造士祛弊息争一郡称平【广德州志】
　　鲁铎泌阳人由国子生知建平县政务寛恤视民事如家事去后民常思之【建平县志】
　　李观字廷賔武昌人正统八年知建平县建文庙筑陂塘创预备仓及坛壝邮舍【建平县志】
　　周瑛字梁石莆田人成化间授广德知州巡行原野察农勤惰更示蚕缫法训迪士子至夜分乃散着广孝慈録及祠山杂辨以谕民【广德州志】邵蕃字文盛余姚人成化中知建平县清介爱民不任威力【建平县志】
　　孙纮鄞县人治间知广德州诚信防能镇静不扰【广德州志】
　　江晖字景孚仁和人正德中知广德州出不坐乗食无兼味武宗南幸江以南率苦供亿晖措办得宜一方获安【广德州志】
　　赵崇贤浙江人正德四年知广德州时方议津贴建平军需以助养马崇贤曰马政派自草塲军需出于田亩县民食田力而州民为之纳税非制也亟白宪司停止之【广德州志】
　　邹守益字谦之安福人嘉靖初由翰林谪判广德州创复初书院置学田讲良知之学士类翕然从之【广德州志】
　　连鑛永平人嘉靖七年知建平县明律善断设策擒乱民虞顺境内以宁【建平县志】
　　陈德騄字房甫应城人嘉靖中知建平诸羡余悉充正赋申减牧马之额裁诸色供亿履亩覈丈积弊尽除【建平县志】
　　赵佑卿嘉靖四十五年知建平筑山阳杨学潘城等圩【建平县志】
　　宋鼇湘阳人嘉靖中建平县丞倭躙郡邑鼇甫至即率民兵往御至上海孤军援絶倭众猝至遂遇害殓时创镞满体士民哀之【建平县志】
　　陆长庚平湖人万厯十一年知广德州新黉宫置学田课耕濬渠置仓水隄以便军民【广德州志】朱之楫字斯济通山人万厯中知建平县迁学宫垦浮湖废地开西河增置义仓【建平县志】
　　张宗信山西人万厯中知建平狷洁自持亲民礼士与前令朱之楫并称循吏今合祀西郭外【建平县志】胡子晋德清人万厯中同知广德州佐郡六载摄篆者三公明严正豪猾敛迹日用蔬茹悉自家载至【广德州志】
　　向蕚辉慈谿人万厯三十六年知建平谨权量平物价学宫旧建东门外屡圮于水为出俸钱迁之【建平县志】
　　程良符孝感人崇祯时知广德州不事苛察民服其化岁旱徒跣祈祷大雨立澍一时传为程公雨【广德州志】
　　侯佐字弼时解州人崇祯八年知建平奉宪檄筑城期年工竣时溧阳大盗白昼剽掠佐练习义勇设策擒之【建平县志】
　　何仁字仲渊山隂人崇祯十一年知建平县吏不忍欺岁大旱步祷赤日中大雨如注飞蝗千里不入县境【广舆记】
　　赵景和钱塘人崇祯时知广德州马士英拥兵走浙以书索饷景和曰吾不能赍盗以粮也传集乡民悉入城避乱士英怒督兵攻城城陷景和奋臂裂眦数士英误国害民诸罪遂遇害【广德州志】金印荣武进人崇祯时授州学正持已端严诲人不倦时比之胡瑗【广德州志】
　　国朝崔成名安肃人顺治初知广德州时有土寇聚山薮剽掠良民成名躬帅兵捣其巢穴擒馘数千人民始安堵查覈粮税申免州县溢额银四千九十余两
　　张正中字文台河南人顺治三年知建平县招徕逃亡垦艺荒瘠覈戸口稽疆亩册籍厘然学宫就圮捐俸修葺士民咸德之
　　陶尔性字还一咸宁人顺治十年知建平县寛仁爱民而严于驭吏治邑三年有麦秀两岐之瑞孟希舜号华宇奉天人顺治十一年知广德州外寛内严敢于任事请免州县地亩溢额银六千七百余两十二年岁旱勘灾申豁秋粮十分之一民赖之
　　秦确辉县人顺治十三年知广德州防能明允剔弊除奸州民戴若父母【以上旧通志】
　　彭长庚字太白奉天人顺治间为建平知县年甫二十姿力英迈案牍目十行下片言决遣猾吏胆落又虚懐嗜学隆礼师儒举卓异第一
　　柏肯堂临清人顺治戊戌进士知建平县值岁饥多方赈济全活数万人查覈丁粮造赤厯册积逋俱清严絶逃镟奸民敛迹
　　胡擢标字耐庵浙江人康熙三十五年知建平县是年冬苦雨防祷即止次年夏大旱祷雨又立应以疾卒官士民咸悼惜之
　　六安州
　　汉刘顺字平仲光武族兄建武八年击破六安贼因拜为六安太守帝征之吏人上书请留十一年卒【后汉书成武孝侯传】
　　宋程端中靖康末知六安军北兵至殚力守御不克死之【南畿志】
　　元王大有字廷祐澶渊人至正间知州事课农桑兴学校治绩称最【六安州志】
　　朱子范知六安州时兵革频仍民多死徙子范蠲减税粮作劝农文谕之【六安州志】
　　秦天祐舒城人元末知州事四方兵起天祐悉力保障一境获安【六安州志】
　　明陈明善句容人洪武间知六安州剙建州治有惠泽及民山贼聚众刧掠州倅往捕遇害明善讨平之【六安州志】
　　朱模字子范休宁人为六安州判值军丁胡五等纠众为乱模单骑往捕遇害【六安州志】
　　康琚项城人洪武三年授州同知时庶务草创民多弗率琚躬行德化助守所不逮以循卓擢永平府同知【六安州志】
　　隋赟字从礼山东人洪武初授英山主簿尝捕获叛贼潘友文等以功迁知县复除虎患迁袁州通判【英山县志】
　　孔善曲阜人洪武间授英山训导学问博洽敷教有方秩满诸生赴阙请留迁教谕【英山县志】陆愉泗州人永乐二年知六安州劝学兴礼盗息民安秩满州人诣阙恳留复任【六安州志】
　　刘镒罗山人治二年知六安州蠲宿负去苛敛产亡而税存者悉除之流民复业者甚众州治屯卫相错处之以公军民咸服【六安州志】
　　李瑄元氏人治间知英山疏滞狱抑豪强恤里甲较士髙下而资以膏火【英山县志】
　　王坊字崇贤浙江人初任新淦以忤刘瑾谪废瑾败起知霍山编定赋役品格胥吏不得为奸【霍山县志】欧阳德字崇一泰和人嘉靖三年知六安州毁淫祠建书院岁饥出粟分赈民疫为购善药济之【六安州志】
　　邵惪久余姚人嘉靖二十九年知六安州筑陂塘以溉田课文艺以造士锄奸雪枉【六安州志】胡泽通城人嘉靖中授英山教谕葺斋舍购书籍集诸生肄业其中勾稽学田租税以有余惠寒素【英山县志】
　　徐缟丰城人嘉靖间霍山典史海寇突至缟督乡勇力战走之蛟水暴涨民多漂溺缟捐赀瘗藏流离者复出粟赈给存活数百家民祀于东岳庙左【霍山县志】
　　李懋桧字克苍安溪人万厯九年知六安州州丁役旧有上中下三等有家已消落而仍纳上戸者桧定为一则民累以苏设社仓令民输所余粟择里中富而有行谊者主之视丰歉为收放又置义田二区积岁入以赡贫者【六安州志】
　　王榆罗田人万厯间知六安州毎朔望向神誓曰爱民不及爱子殃及我子治郡不及治家殃及我家【六安州志】
　　向文谟湖广人万厯间知英山以邑小政简请裁主簿省冗费又请改折凤仓米麦【英山县志】黄守经字伯通南城人万厯三十八年知霍山执法不畏强御学宫移河北非善地急白当路迁复故址出俸钱为诸生倡三阅月而功竣【霍山县志】李联芳北直人崇祯时知六安州闻寇起陜西即修城浚隍如寇将至役者迂之及去后二年寇薄城下州人据城固守始服其逺虑【六安州志】髙在仑崇祯时知英山县流寇来攻在仑悉力捍御城陷死之【英山县志】
　　龚元祥长洲人崇祯时任霍山教谕与训导姚允恭皆端严有师范寇至城陷姚适他往元祥冠服坐明伦堂贼环刃胁拜不屈死子年十六枕父尸恸哭亦被害越三日姚归大恸曰吾死晩矣适贼又至乃愤激大骂至死不絶口姚盱眙县人【霍山县志】
　　国朝史良植河南人年十八第进士授英山知县吏治精敏虽老成练达无以过之详询民瘼剔除宿弊顺治己丑楚贼侵英良植单骑诣府乞师归至石觜头贼众突至被执不屈遂遇害【旧通志】
　　李浴日掖县人顺治初知六安州时兵燹之后民生未遂浴日多方抚字政简刑清一方赖之刘克孔字扶宇奉天人顺治中知六安州当兵燬之后粮册散失徭役不均胥吏縁以为奸克孔按戸清查尽祛蠧弊士民戴德焉
　　门毓英沈阳人顺治五年知霍山县时土寇作乱肘腋皆其党与毓英悉力捍御吁宪请援身先士卒转战深入渠魁授首霍城获全
　　泗州
　　汉孔安国字子国武之弟鲁申公弟子为临淮太守其治官民皆有防节称【汉书儒林传】
</div>
    <div class="pagination">
<a href="江南通志_page330.html">上一页</a><span>...</span><a href="江南通志_page326.html">326</a><a href="江南通志_page327.html">327</a><a href="江南通志_page328.html">328</a><a href="江南通志_page329.html">329</a><a href="江南通志_page330.html">330</a><span class="current-page">331</span><a href="江南通志_page332.html">332</a><a href="江南通志_page333.html">333</a><a href="江南通志_page334.html">334</a><a href="江南通志_page335.html">335</a><a href="江南通志_page336.html">336</a><span>...</span><a href="江南通志_page332.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
