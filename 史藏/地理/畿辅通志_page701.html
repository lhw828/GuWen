<!DOCTYPE html>
<html>
<head>
    <meta charset="UTF-8">
    <title>畿辅通志 - 第 701 页/共 974 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>畿辅通志 - 第 701 页/共 974 页</h1>
    <div class="content">　李日强妻衣氏　河间府人年二十三夫亡每朔望焚 香告天愿得速死不旬月病笃乃曰　
　　　吾志毕矣 言讫而逝　
　袁岫妻王氏　河间府人年十九夫亡里有持金币求 婚者翁姑许之氏闻自缢以救得免遂　
　　　毁容纺绩以事翁姑抚 子成立万歴间旌表　
　朱世禄妻王氏　河间府人世禄家贫甚氏纺绩奉亲 佐夫课读登贤书官庐州府司理卒　
　　　于官氏触棺号泣欲以身殉以子无恃挽 绋旋里卒课四子次第入泮万厯间旌表　
　闵彛妻张氏　河间府人年二十二生子琦未周岁而 夫亡诸兄弟欲夺其志不从守节至九　
　　　十岁 卒　
　田四妻党氏　河间府人年二十四夫亡子聚甫五 岁纺绩艰苦垂老愈力人共怜之　
　李懋妻孙氏　河间府人羙姿容归懋三载生子官而 懋卒乃蓬首垢面抚官成立年至九十　
　　　余 卒　
　谢贤妻宣氏　河间府人年二十六夫亡无子惟姑在 堂姑曰吾老矣汝无子勿误汝也氏对　
　　　曰妇之事夫终身不改未闻无子则去也况夫已 不待亲而妇又去姑更何颜见夫地下乎痛哭　
　　　絶奉姑守 节终身　
　韩富妻李氏　河间府人随翁任临安县教谕后翁姑 及夫相继亡没李扶灵柩还里得遗腹　

　　　子杰杰又早亡艰 苦备至守节终身　
　韩志妻徐氏　河间府人年二十夫亡守节躬纺绩 食粗粝而事姑不缺甘旨邑人称之　
　林时显妻赵氏　河间府人许字林时显时显因贫逺 游在外数年父母欲改议赵泣曰我　
　　　许林氏乆矣柰何为此不义后时显归成礼氏年 二十三矣三年而时显卒氏抚孤悲哭濵死父母　
　　　恚之曰时显已矣汝尚为林耶赵曰女之不死苐 以此孤耳孤安知女不为林耶其亲惭而退卒　
　　　时年 七十　
　崔永康妻闵氏　河间府人适崔三年而夫亡无子 氏悲号成疾与之药不服而死　
　张绍妻邝氏　河间府人性端重通孝经列女傅大义 夫亡子崇甫六岁氏抚育成立年至八　
　　　十岁 旌表　
　张斯文妻邝氏　河间府人年二十二适斯文期年而 斯文之兄斯羙夫妇继亡遗三子皆　
　　　斯文谓邝曰三侄将安归邝曰是责在我抚爱 甚笃未斯文亦亡邝无出或劝其它适邝不从　
　　　卒守节抚三侄成 立年九十余而卒　
　金鐡妻郑氏　河间府人夫亡无子氏哀毁逾礼每 哭声动闾巷守节至年六十余卒　
　赖国宠妻韩氏　河间府人年二十四一女甫周岁宠 病笃嘱后事韩痛絶引刀左指　
　　　以自明宠曰吾目瞑矣及亡氏 丧成礼守节至年八十而卒　
　刘佑妻董氏女二姐　河间府人佑任石州廵检秩满 赴省起文有女二姐年十七与　



　　　董同在署适贼破石州恐见辱以发与女发绾结 共抱投井死后数日有他妇具言其溺井之状出　
　　　之犹相抱如 初事闻旌表　
　史文通妻李氏　河间府人适史四年而文通卒一女 甫三岁李甘贫守节择壻领乡荐年　
　　　八十五卒 祀节孝祠　
　冯源妻闵氏子妇卫氏　河间府人夫亡遗一子登尚 闵号泣死遂至丧明抚　
　　　孤成立娶妇卫氏二年而登亦亡闵谓卫曰吾可 守此子汝年少毋自误也卫曰妇道终身不改姑　
　　　老目盲妇去姑将谁倚每冬寒乏薪卧则抱姑足 以温之食必姑饱而后举筯闵年八十七而卒卫　
　　　守节五十余年亦年八十 而卒有司请并旌其门　
　刘珏妻苏氏子妇吕氏　河间府人年二十六夫亡苏 抚遗孤栋力学登第每训栋　
　　　清亷守官无玷名节任知府解组归囊槖萧然未 栋遘疾卒无子苏哭曰艰苦五十余年为延刘　
　　　后今已矣何以生为栋妇吕氏抱蘓痛哭曰天不 祚刘一至于此遂同姑守节终身有司奏旌其门　
　边湘妻林氏　河间府人年十八适湘五年湘卒无子 林攻苦茹淡女红自给终身足迹不出　
　　　户庭年七十一 卒有司表其门　
　郭应兆妻闵氏　河间府人年二十四夫亡无子号泣 絶粒者数日继侄承夫嗣及哀毁　
　　　成疾 而卒　
　边佐妻陈氏　河间府人适佐七年而佐卒年二十四 无子誓与夫同穴父母劝谕之遂守节　

　　　贫苦有人所不堪者 至年六十五而卒　
　周文魁妻王氏　河间府人年二十七夫亡抚一女 翁性狠逼之改嫁不从乃尽夺所有　
　　　家产而逐王于外王有母吴氏贫苦孀居遂携女 诣母同居守节王年至八十死无棺殓土掩数年　
　　　亲戚怜悯 为之改葬　
　刘宗道妻李氏　河间府人宗道病二年竭力奉事备 极劳悴暨宗道卒李年二十五悲号　
　　　呕血而卒遂与 宗道合焉　
　刘权妻韩氏　河间府人年二十六夫亡生止一女其 家以翁姑年老衣食无资欲鬻女以为　
　　　生计韩泣曰翁姑老而夫死不幸也若并女而弃 之何以见夫地下乎竭力纺绩以供膳养女得免　
　　　鬻邑令给米以优之及翁姑卒 殡葬成礼守节至七十余岁而卒　
　宋寛妻于氏　河间府人年十七适宋值翁姑与夫俱 不肖氏无怨言克尽妇道未二年而夫　
　　　亡无子翁姑令改嫁不从后翁姑宻受 人财物强逼之遂自缢死有司旌其门　
　陈谟妻张氏妾杜氏周氏　河间府人适谟四载无出 即为夫娶妾杜氏周氏以　
　　　祈子嗣杜生一女甫二月而谟病殁张氏年二十 六与二妾誓同守节杜潜自缢死周以哀毁得疾　
　　　卒张泣曰良人已矣二妾复相继亡我何难相从 地下但念兹女无归当为夫延此一脉乃闭门与　
　　　女相依苦节六十余 年年八十五而卒　
　赖承谦妻赵氏　河间府人适承谦数岁氏年二十六 而承谦得危疾泣谓氏曰吾死家贫　



　　　汝必他适但苦吾父母耳氏以死自誓谦曰能如 是死且无憾遂逝氏纺绩以供甘旨及翁姑卒典　
　　　衣饰以营事苦 节终身有司旌表　
　龎奎妻刘氏龎桐妻王氏　河间府人俱年二十余夫 亡各有一子二氏守节抚　
　　　遗孤勉其力学皆成立刘年八十 余卒王年八十五卒有司旌表　
　杜廷蓁妻张氏　河间府人夫亡遗孤浚甫六月张抚 孤守节每夜篝灯纺绩伴子读书其　
　　　后浚领乡荐知綘州封母为太 孺人歴四十五年年七十三卒　
　曹一鹏继妻谢氏　河间府人适鹏四年年二十而鹏 病笃解任归卒谢布衣粝食以奉　
　　　舅姑其前子方五岁抚之 成立歴三十年如一日　
　王守廉妻刘氏　河间府人亷家徒壁立刘勤纺绩以 养翁姑中夜操女红伴亷苦学亷屡　
　　　试不第愤懑成疾卒氏年二十六遗孤维柱八岁 维屏六岁维新甫六月抚三子俱成立苦节三十　
　　　余年卒时年 六十余岁　
　边沭妻郭氏　河间府人年十七适沭生一女沭因父 殁哀毁遘疾谓郭曰我死老母无依　
　　　女无怙柰何郭曰君死妾亦当死既闻君言当茍 活以养姑抚女沭死郭纺绩以供甘旨不踰年女　
　　　夭亡奉姑并谨及姑殁哀痛成疾 卒守节二十余年有司旌其门　
　冯三谟妻谢氏　河间府人适谟值姑病氏与夫躬进 汤药昼夜祈祷姑竟不起未夫亦　
　　　亡氏年二十四号泣絶粒死勤纺绩以养舅及 继姑未三年舅姑相继殁氏悲痛成疾而卒苦节　

　　　凡二十 余年　
　张熟妻章氏　河间府人夫亡一女甫五岁氏誓以死 殉不饮食者匝旬悲号成疾而卒与夫　
　　　合有司 旌其门　
　胡守寅妻闵氏　河间府人守寅未娶得瘫疾因辞婚 闵曰吾已许字胡即胡家妇倘得侍　
　　　夫病异日相从地下实得瞑目卒适胡典衣调治 夫临危语曰我死汝必死堂中老母何依闵泣曰　
　　　承夫命当事姑以终守寅卒氏年二 十一纺绩孝养三十年有司旌之　
　邓绍先妻董氏　河间府人年二十一夫亡子甫五月 姑年八旬氏守节孝姑抚育子尽　
　　　心力有强邻欲夺其节 矢志愈坚有司匾其门　
　郭遵妻胡氏　河间府人年二十五夫亡子二龄舅 姑衰老氏竭力奉养死尽礼抚孤成　
　　　立守节歴 四十年卒　
　于谞妻邝氏　河间府人年二十夫亡遗二子长甫二 龄次未周岁氏孝事孀姑每篝灯纺绩　
　　　伴子诵读丙夜不辍其后长子那珍为邑 廪生次子万摇领乡荐氏年踰八十而卒　
</div>
    <div class="pagination">
<a href="畿辅通志_page700.html">上一页</a><span>...</span><a href="畿辅通志_page696.html">696</a><a href="畿辅通志_page697.html">697</a><a href="畿辅通志_page698.html">698</a><a href="畿辅通志_page699.html">699</a><a href="畿辅通志_page700.html">700</a><span class="current-page">701</span><a href="畿辅通志_page702.html">702</a><a href="畿辅通志_page703.html">703</a><a href="畿辅通志_page704.html">704</a><a href="畿辅通志_page705.html">705</a><a href="畿辅通志_page706.html">706</a><span>...</span><a href="畿辅通志_page702.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
