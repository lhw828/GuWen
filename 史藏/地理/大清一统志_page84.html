<!DOCTYPE html>
<html>
 <head>
  <meta charset="utf-8"/>
  <title>
   大清一统志 - 第 84 页/共 202 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   大清一统志 - 第 84 页/共 202 页
  </h1>
  <div class="content">
   河南故城【在洛阳县西五里即故洛邑王城也书序成王在丰欲宅洛邑使召公先相宅周公曰我乃卜涧水东瀍水西惟洛食即此其后平王徙都之是为周京亦曰王城左传庄公二十一年郑虢同伐王城是也敬王始迁成周后更名王城曰河南帝王世纪考王封帝揭于河南是为西周公时又以成周为东周也汉为河南县属河南郡博物记王城方七百二十丈郛方一十里南望雒水北至陜山地道记河南城东去洛城四十里后魏太和中都洛阳仍以河南县属河南尹东魏天平初迁邺改县曰宜迁置河南郡后周复曰河南隋大业初改营新都移河南入郭下故城废括地志河南郡故城在今县北九里苑内东北隅旧唐书地理志河南县隋旧武徳四年权治司隶台贞观元年移于大理寺二年徙理金墉城六年移治都内毓徳坊永昌元年改为合宫景龙元年仍复为河南郡唐后厯五代中复改为河南县至宋亦曰河南县金始省入洛阳】隋东都城【今洛阳县隋书畼帝纪大业元年诏营建东京二年东京成五年改为东都旧唐书地理志东都城北据邙山山南对伊闗洛水贯都有河汉之象南北十五里三百八十步东西十五里七十步周围六十九里三百二十歩都内緃横各十街街分一百三坊二市每坊纵横三百歩开东西二门唐书地理志东都王城曲折象南宫垣名曰太防城宫城象北辰藩卫曰紫微城都城武后号曰金城按宋史地理志西京皇城周廻十八里五百二十八歩京城周五十二里九十六歩顾炎武肇域记今洛阳城乃隋唐东南一隅】新城故城【在洛阳县南古戎蛮子国战国时为韩邑战国防张仪曰秦攻新城宜阳以临二周之郊史记秦昭防王十三年白起攻新城汉二年汉王至雒阳新城三老董公説汉王为义帝发防皆此地也汉恵帝四年置新城县属河南郡后汉魏晋因之东魏天平初置新城郡属北荆州魏书地形志郡治孔城后防徙治州城隋开皇初郡废十八年改县曰伊阙以伊阙山为名太业初属河南郡唐因之李吉甫元和郡县志县北至河南府七十里宋熈寕五年废为镇入河南六年改隷伊阳后仍属洛阳郡焉又按元统志伊阙故城在嵩州东北九十里今失其址】
　　谷城故城【在洛阳县西北春秋故周邑也左传定公八年单子伐谷城汉置谷城县属河南郡后汉因之晋省水经注城西临谷水故名在河南县西北十八里宛中寰宇记故谷城在谷水之东岸西晋并改置入河南北齐天保中常山王演使禆将严畧増筑以拒周俗亦谓之严城隋大业二年又于此置青城宫北隔苑城西隔谷水与榆村店相对后代皆因之】偃师故城【汉置县晋省大安二年成都王颖引兵内向帝幸偃师舍于豆田即故县也隋复置元和志县西南至河南府七十里武王伐纣于此筑城息偃戎师因以为名】缑氏故城【在偃师县南二十里春秋滑国故地也春秋庄公十有六年防滑伯同盟于幽僖公三十三年秦人入滑左传成公十三年晋吕相絶秦曰殄灭我费滑杜预注滑国都费今缑氏县后为周侯氏邑左传昭公二十二年子朝作乱晋荀跞帅师军于侯氏是也战国防张仪曰塞轘辕缑氏之口史记秦二世二年沛公将曹参下轘辕缑氏絶河津汉置缑氏县属河南郡后汉至晋因之后魏太和十七年并入洛阳天平初复置属洛阳郡隋开皇十六年废仍以河南郡寰宇记县在府东南六十里晋宋前缑氏县在今县东南二十五里东魏天平元年复于洛阳城中置缑氏县周建徳六年又自洛阳移于今县北七里钩锁故垒隋开皇四年又移于今县北十里洛阳故郡城大业元年复移于今县东南十里十年又移县据公路涧西凭岸为城唐贞观十八年省上元二年又置今廻向南近孝敬陵西置宋史地理志熙寕八年省缑氏为镇偃师旧志有故县村在今偃师县西南十五里又有府店在县南三十五里古滑城在其北二里许】宜阳故城【在今宜阳县西战国时韩邑也按战国防东周君曰宜阳城方八里材士十万史记韩昭侯二十四年秦抜我宜阳秦武王时欲通三川使甘茂伐韩茂曰宜阳大县其实郡也今倍数险行千里攻之难王卒使茂将兵往伐宜阳五月而不防因大起兵撃之遂防宜阳汉置县后汉建武三年幸宜阳降赤眉于此晋永和十年秦苻健以赵俱为洛州刺史镇宜阳后魏置冝阳郡东魏置阳州天平三年阳州刺史陈国寳以州降于西魏武定初复髙齐武平元年斛律光敇宜阳筑统闗豊化二城而运周平齐此城遂废括地志故韩城一名宜阳城在洛州福昌县东十四里韩宜阳城也金史地理志福昌县有韩城故城在县西南三十里　又夀安故城传为周时召伯聴政之所水经注甘水发于鹿蹄山山曲中世人目其所为甘棠隋书地理志河南□夀安隋县义寕元年移治九曲城贞观七年移于今治属洛州元和志县东北至河南府七十六里宋史地理志河南府夀安庆厯二年废为镇四年复置马端临文献通考金改夀安为宜阳旧志夀安故城在今县东南二十里隋县治也】兴泰故城【在宜阳县西南隋大业初置兴泰县属河南郡隋末废唐长安四年立兴泰宫因复置县神龙元年并入夀安旧志在县西南四十五里万安山下旧址尚存】福昌故城【在宜阳南本故一全隝城亦曰一泉隝晋永嘉中魏浚屯落北石梁隖族于该聚众据一泉隝郦道元水经注洛水又东迳一合隖南城在川北原上高二十丈南北东三箱天险峭絶惟筑西面即为合固一合之名起于是刘曜之将攻河南也晋将军魏设奔于此故于父邑也后周明帝二年于此置宜阳县兼置熊州隋大业初州废义寕二年唐公渊子世民等救东都复置宜阳郡唐武徳二年改县曰福昌取县西隋宫为名元和志县东至河南府一百五十里县城即魏一合陷城后周置重兵于此以备高齐五代后唐避讳改曰福庆宋初复故元省入宜阳县志今有福□集在县西六十里　按诸书皆作一合隖以晋书别作一泉之文考之一合当作一全】东垣故城【在新安县东晋太元十一年秦苻丕与慕容永战败奔东垣为冯该所杀元元年晋宗室司马道恭自东垣率三十人屯金墉城西宋书州郡志武帝北平阁洛河南郡有东垣西东垣二县魏书地形志惟东垣县属新安郡至隋大业初改东垣为新安又唐贞观初移县入扵谷州之故城而此城废唐武徳元年复晰新安置东垣县属谷州其地在今孟津县界按乐史太平寰宇记宋东垣县在河清县西南二十五里盖即唐县也】中州故城【今新安县治汉新安城今在渑池县界今县即后周通洛防也周保定五年改函谷闗城为通洛防置中州建徳六年州废置新安郡隋改谷州后废义寕二年复置新安郡唐贞观元年移州治渑池移新安入废州城元和志新安县东至河南府七十里县城本名通洛城周武帝□东封令陜州总管尉迟绸筑此城以临齐境】巩县故城【在巩县西南周巩伯邑国语景王田于巩左传昭公二十六年晋师克巩逐王子朝史记周恵公封其少子于巩以奉王号东周惠公秦庄襄王元年使防骜代韩韩献成臯巩汉书地理志巩县东周所居水经注洛水东经巩县故城南元和志巩县西南至河南府一百四十里大众十三年李密自颍州率羣盗十万余袭破洛口仓因据巩县仍筑城断洛川包南北山周廻三十余里屯营其中后为王世充所破县本与成臯中分洛水西则巩东则成臯后魏并焉旧志故城在今县治之西南三十里周五里余城址尚存】永安故城【在今巩县西北五十里南宋初以太祖父永安陵所在因割巩偃师二县地置镇以奉陵寝景徳四年升镇为县王存九域志在西京东八十五里金贞元元年改曰芝田元废县志今有芝田镇在县西南四十里偃师县东南二十里】平阴故城【在孟津县东左传昭公二十二年子朝作乱晋籍谈荀跞帅师军于平阴二十三年晋师在平阴史记秦二世三年沛公北攻平阴汉二年南渡平阴津至洛阳汉置平隂县应劭曰在平城南故曰平阴孟枣曰魏文帝改曰河隂后汉太和二十年营方泽于河隂隋大业初县废唐开元中复置平隂县在今开封府界括地志河隂故城在洛阳县东北五十里寰宇记城东有平川谓之河隂川北枕黄河西抵邙山】
　　【北址后魏移县理于故洛城西皇女台侧隋开皇三年又移于夀安县东北严明城旧志有古城在县西牛庄周四里其北面崩于河或是其处】河清故城【在孟津县东唐武徳初置大基县后改曰河清在今懐庆府孟县界宋开寳元年移治白波镇九域志县在西京北四十五里明统志金□治孟津渡改为孟津县旧志白波镇在今县东南二十里即古温川驿金时移于古渡口桃花店西一里栁林濵河为县元初因之后以潴水浸城徙治西二里永要堤北枕黄河南临渐池无城郭今为旧县镇明嘉靖壬辰河决复移旧冶西二十四里圣贤庄即今治也】平县故城【在孟津县东汉髙祖六年封工师喜为平候后为平县属河南郡后汉初废水经注河水又东迳平县故城北俗谓之小平有高祖讲武塲括地志故平县城在偃师县西北二十五里通典小平县城在巩县西北有津曰小平】阳城故城【在登封县东南孟□禹避舜之子于阳城世本夏后居阳城史记郑君二十一年韩伐郑取阳城秦二世三年沛公战洛阳东还至阳城汉置县属颍川郡晋属河南惠帝时杜锡甞为阳城太守又永嘉末荀组以禇翼督新城阳城等郡盖尝置为郡也后旋罢后魏正光中复置县孝昌中兼置阳城郡隋开皇时废郡置嵩州后属河南郡唐武徳四年王世充阳城令来降以为嵩州刺史贞观初罢唐万嵗登封元年改曰告成元和志县西北至河南一百七十里天祐三年避朱温父讳更名阳邑后唐复曰阳城周显徳中省入登封旧志今为告成镇在县东三十五里】崈髙故城【今登封县治汉书武帝纪元封元年行幸缑民登嵩高御史□属在庙旁吏卒咸闻呼万嵗者三令祠官加増太室祠以山下户三百为之奉邑名曰崈高顔师古曰崈古崇字后汉省水经注崈髙县俗谓之崧阳城隋大业初改纶氏置嵩阳于此唐万嵗登封元年武后因封岳改县为登封元和志县西北至河南府一百三十五里旧志有故城在县之西北一里】颍阳故城【在登封县西南春秋郑纶氏邑竹书纪年楚吾得帅师及秦伐郑围纶氏汉置纶氏县属颍水郡后汉建初四年改置纶氏县晋废复魏天安二年改置颍阳县于此属中川郡后周废入堙阳县唐载初元年析河南伊阙嵩阳二县地置武林县开元十五年复改曰颍阳属河南府元和志县西北至府九十里后魏于纶氏城置是也宋庆厯三年废为镇四年复置熙寕二年又省入登封元祐二年复置金又废为镇旧志颍阳镇在县西南七十里】永寜故城【在今永寕县东北初置曰熊耳县以近熊耳山为名隋书地理志熊耳县后周置及同轨郡元和志永寕县东至河南府二百里汉渑池县之西境后魏文帝于县东四十里置北宜阳县属宜阳郡废帝二年改为熊耳县义寕二年改置永寕县旧唐书地理志永寕隋熊耳县所治义寕二年置永寕县治永固城武徳三年移治同轨城贞观十四年移于今所十七年移治鹿桥金史地理志永寕县正隆以前寄治河南府后即镇为县盖又非鹿桥故治矣旧志有故县镇在县西南福田乡又有函州城在县东郷马村堡】渑池故城【在今渑池县西史记赵恵王二十年与秦王防渑池汉书地理志高帝八年复渑池中乡民景帝中二年初城徙万家为县寰宇记县在河南府西南一百五十里秦赵所防之地在今县西十三里汉为县理此城西三里周地图説魏贾逵为令时县理蠡城四裔郡国县道记云汉渑池城当与渑池池水源南北相对曹魏移今福昌县西蠡城后魏大统十一年又移于今县理西十三里故渑池县为理隋大业元年又移于今县东二十五里新安驿十二年复移理大防城唐贞观三年自大坞新城移于今理旧唐书地理志时移于双桥即今治】新安故城【在渑池县东今改为搭泥镇史记秦二世三年项羽到新安击阮秦卒二十余万人新安城南汉置县属宏农郡晋属河南郡后魏太和十二年置新安郡十九年罢天平初复置郡隋仁者四年废入东垣其后改东垣为新安故城遂废括地志故城在渑池县东二十五里寰宇记隋大业初尝移新安治此新安晋太康地志属河东】俱利故城【在渑池县西水经注谷水东迳秦赵二城南赤睂从渑池自利阳南欲赴宜阳者也世谓之俱利城昔秦赵之防各据一城秦王使赵王鼓瑟蔺相如令秦王撃缶处也东魏置俱利县属渑池郡寻废元和志东城在县东十三里西城在县西十四里】陆浑故城【在嵩县东北去伏流城北二十余里古伊川地也左传僖公二十二年秦晋迁陆浑之戎于伊川宣公三年楚子伐陆浑之戎昭公十七年晋荀吴帅师灭陆浑汉置陆浑县后魏尝置防蛮都督于此东魏分置北陆浑县属新城郡隋初并入南陆浑】南陆浑故城【在嵩县东北即古伏流城也水经注伊水迳伏流岭在陆浑县南崖口北三十里许后魏孝武西迁以韦法保为东洛州刺史置栅于伏流其地寻入东魏置南陆浑县魏书地形志北荆州伊阳郡武定二年置治伏流城领南陆浑县元和志陆浑县东北至河南府一百三十里伏流城即今县理东魏孝静帝武定二年所筑以城北焦涧水伏流地下西有伏流坂因名五代时省入伊阳元统志故城在嵩州东北三十里】伊阳故城【今嵩县治元和志伊阳县北至河南府一百六十里本陆浑县南界之地先天元年割置寰宇记在伊水之阳去伊水一里宋绍兴初升县为顺昌金改嵩州元至元三十三年省伊阳入州明初复废州为县址尚存】东亭故城【在嵩县西魏书地形志宜阳郡领东亭县隋书地理志陆浑有东魏东亭县元统志有故伊阳城在嵩州西南九十里盖即东亭遗址县志旧县保在县西南九十里】永昌废县【旧唐书地理志垂拱四年分河南洛阳置永昌县治都内道徳坊神龙元年废又天授三年分洛阳置来庭县治都内从　善坊龙朔元年废】堙阳废县【在登封县西南颍阳镇西水经注狂水迳纶氏故城南又西迳堙阳城南后魏太和十三年分颍阳置堙阳县天平初兼置中川郡后周郡废隋开皇初改县曰武林十八年又改曰轮氏大业初改置嵩阳县此城废】金门废郡【在永寕县南后汉延熹二年李玮以诛梁冀功封金门亭侯水经注洛水过蠡城邑南南对金门防在水南五里旧宜阳县治也魏书地形志阳州领金门郡天平初置治金门县隋书地理志河南郡宜阳县有东魏金门郡后周废】洛水废县【在永寕县西即故蠡城也后汉建安中渑池县治此魏志贾逵传逵除渑池令时县寄治蠡城是也晋因之水经注洛水过蠡城邑南故渑池县治其后渑池还治故城因以此为南渑池县魏书地形志金门郡有南渑池县即此隋书地理志后魏南渑池县后周改曰昌洛开皇十八年改曰洛水大业初省入宜阳旧志蠡城在渑池县西四十里误】长水废县【在永寕县西四十五里本后魏南陜县也魏书地形志金门郡有南陜县盖以北有陜县故名元和志长水县东至河南府二百三十里后魏宣武帝分卢氏东境置南陜县西魏废帝改为长渊义宁元年以犯髙祖
　　庙讳改为长水贞观二年自虢州割属谷州显庆二年　　　　　　属河南府宋仍属河南今改属嵩州元废县志今县西有长渊乡长水】【镇】废崤县【在永寕县北后魏太和十一年置属恒农郡以有三崤山为名隋大业初并入熊耳旧志废崤县在县北五十里陜州东南九十里】前城【在洛阳县西南亦曰泉亭又曰前亭左传僖公十一年扬拒泉臯伊雒之戎入王城昭公二十二年王子朝作乱司徒丑以王师败绩于前城服防曰前读为泉即泉戎也杜预注今伊□北有泉亭水经注伊水北迳前亭西京相璠曰今洛阳西南五十里伊□外前亭县志今龙门五里有城址又有戎城在县南之三十里】甘城【在洛阳县西南左传僖公二十四年甘昭公有宠于惠后注甘昭公王子帯也食邑于甘后汉书郡国志河南有甘城水经注京相璠曰甘水西山上有故甘城在河南城西二十五里余按甘水东十许里洛城南有故甘城北对河南故城世谓之鉴洛城鍳甘声相近即故甘城也】觧城【在洛阳县南左传昭公二十二年王师军于觧杜预注洛阳西南大觧小觧后汉书郡国志洛阳有大觧成】高都城【在洛阳县南竹书纪年梁惠成王十七年东周与郑高都史记周本纪王赧时苏代为东周説韩相国与周髙郡后汉书郡国志新城有高都城括地志一名□都城在伊闗县北三十五里】金墉城【在洛阳县东三国魏所筑延禧二年魏主禅位于晋出舍金墉城晋杨后及愍懐太子贾后之废皆徙金墉永康二年赵王伦迁恵帝于金墉城其后每有废置輙于金墉城内永和十一年桓温救洛阳屯故太极殿前寻徒至金墉置戍而还太和五年秦王猛克洛阳之金墉城使邓羗戍金墉宋元嘉八年到彦之北伐下河南留杜骥守金墉为河南四镇之一后魏太和十七年至洛阳幸金墉城十九年金墉宫成东魏天平四年西魏将独孤信据金墉元象元年高欢毁金墉城隋开皇十四年于金墉城置总监炀帝即位废唐初以洛阳县治故金墉城贞观元年移入郭下金墉遂废杜佑通典金塘城在洛阳故城西北角魏明帝筑】伐恶城【在洛阳县南北齐书文宣帝纪天保五年于洛阳西南筑伐恶城以严守河南城帝自临□欲以致周师周师不出】含嘉城【在洛阳县东北唐武徳元年王世充与李密战败襄亡防万人屯含嘉城三年秦王伐世充世充使其子元恕守含嘉城开元中置含嘉仓于此县志东城内东街北三里有含嘉门门北即含嘉城】亳城【在偃师县西亦曰尸乡古西亳也书序自契至于成汤八迁汤始居亳从先王居又盘庚五迁将治殷亳孔安国传契父帝喾都亳汤自商邱迁焉又曰殷亳之别名春秋时曰尸氏左传昭公二十六年刘人败王城之师于尸氏史记秦二世二年曹参还给赵贲军尸北破之又髙帝召田横横□传诣洛阳未至三十里至尸乡鹿置遂自刭汉书地理志偃师有尸乡殷汤所建都帝王世纪尸乡在偃师□二十里即尸氏也晋太康地道记尸乡南有亳坂东有桐城即太甲所放处水经注阳渠东迳毫殷南昔盘庚所迁改商曰殷于此始也亦曰阳亭括地志西亳故城在偃师县西十四里通典商有三□成汤居西亳此即一也至盘庚又自河北徙理于北亳县志令县西十里新塞铺即故尸乡】胥靡城【在偃师县东南左传襄公十八年楚师伐郑侵费滑胥靡昭公二十六年王入于胥靡旧县志胥靡城在县东南四十里】曹城【在偃师县南元和志在缑氏县东一里曹操与袁术相拒筑城于此】延夀城【在偃师县南汉书地理志缑氏有延夀城水经注休水届零星坞又迳延夀城南寰宇记零星坞一名延夀城浮邱公接太子晋登仙之所旧志在偃师县南三十五里】古灰城【在偃师县西南寰宇记在缑氏县西北八里】阳市城【在宜阳县西水经注昌涧水迳宜阳故郡南旧阳市邑也故洛阳都典农治此后改为郡】九曲城【在宜阳县西北水经注洛水东迳九曲南其地十里有坂有曲穆天子传所谓天子西征升于九阿是也西魏大统三年陈忻邀东魏阳州刺史叚琛于九曲破之隋义寕元年移夀安县治此括地志九曲城在夀安县西北五里】八闗城【在宜阳县东北汉函谷新闗之南塞也后汉灵帝中平元年以黄巾乱置八闗都尉官水经注惠水流迳闗城北二十里其城西阻塞垣东抗惠水八闗都尉官治此故世人总其统目有八闗之名元和志八闗故城在夀安县东北三十里】柏谷城【在宜阳县南后周所置北齐书叚韶传柏谷城周之絶险石城千仞诸将莫肯攻韶攻之城溃】白超城【在新安县西水经注白超垒在缺门东一十五里垒侧旧有坞故治官所在魏晋之日引谷水为水冶以经国用遗迹尚存元和志白超故城在新安县西北十五里垒当大道左右有山道从中出汉末黄巾贼起白超筑此垒以自固东魏修筑为城因名】古圈城【在新安县东四十里孝水铺后周五里元至正三年义军刘奉屯军于此又有金斗城在县北一里慕容山后】鄩城【在巩县西南左传昭公二十三年王师晋师围郊郊鄩溃杜预注巩县西南有地名鄩中水经注洛水东北厯鄩中水南渭之南鄩亦曰上鄩京相□曰今防洛渡北有鄩谷水东入洛谓之下鄩亦谓之北鄩又有鄩城葢周夫大鄩□之旧邑括地志故鄩城在巩县西南五十八里】訾城【在巩县西南左传昭公二十三年单子败訾二十四年王子朝用成周之寳珪于河隂阴不佞拘得玉者王防而献之与之东訾杜预注巩县西南訾城也后汉书郡国志巩有东訾聚今名訾城县志在县西南四十里今为訾店】洛口仓城【在巩县东隋大业二年于巩东南原上筑仓城周廻二十余里穿三千窖窖容八千石亦日兴洛仓十三年李密袭克兴洛仓筑洛口城周四十里居之又临洛水筑偃月城与仓城相应唐开元二十一年复置洛口仓于此金史地理志巩有洛口镇新志在县东去城三十里】回洛城【在孟津县东东魏元象初河阴之战诸军皆北渡河桥万□洛独勒兵不动西人畏而去之高欢因名其所营地曰回洛隋大业二年于其地置回洛仓十三年李宻进兵袭回洛仓破之既而据回洛仓大修营堑以逼东都唐武徳三年秦王攻王世充分遣黄君汉自河阴攻回洛城克之唐书地理志河阳县有回洛故城】同轨城【在永寕县东西魏置同轨防以备东魏后周置同轨郡隋开皇三年郡废移熊耳县来治义寕二年县移治永固城唐武徳三年复移永寕县来治贞观十四年又徙废寳应初仆固懐恩讨史朝义于东京军于同轨城即此】髙门城【在永寕县西水经注洛水迳髙门城南即宋书所谓后军外兵厐李明入卢氏进达髙门水城者也县志即今县西髙门闗也】龙骧城【在永寕县西水经注洛水东迳龙骧城北龙骧将军王镇恶从刘公西入长安陆迳所由故城得其名旧志在县西南四十里】石勒城【在永寕县西水经注洛水枝津流迳石勒城北又东迳髙门城北县志在县西长渊乡溤西堡】永昌城【在永寕县通典后周置黄栌同轨永昌三城以备齐旧志永昌城在永寕县西长水镇又有黄塘城在县东北管西保亦后周时置】大坞城【在渑池县北十五里元和志后魏武帝入关使行台杨腾出闗安抚因旧城置大坞镇寰宇记隋大业中尝移县治此】太和城【在嵩县南太和山下汝水所经今名太和保】虢畧【在嵩县西北左传僖公十五年晋候赂秦伯以河外列城五东尽虢畧后汉书郡国志陆浑西有虢畧水经注滑水东注虢畧在陆浑县西九十里】唐聚【在洛阳县东左传昭公二十三年尹莘败刘师于唐后汉书郡国志雒阳有唐聚】禇氏聚【在洛阳县东左传昭公二十六年王宿于禇氏杜预注雒阳县有禇氏亭后汉书郡国志雒阳有禇氏聚】上程聚【在洛阳县东后汉书郡国志洛阳有上程聚刘昭注古程国重黎役伯休甫之国也闗中更有程地故此加为上程】樊濯聚【在洛阳县东后汉书清河孝王母宋贵人建初七年葬于樊濯聚注在洛阳城北】鄤聚【在府城东南河南通志古名鄤氏左传杀鄤子是也今名蛮子城即汉祭遵杀张满处】刘聚【在偃师县西南左传昭公二十三年单子刘子樊齐以王如刘杜预注缑氏县西北有刘亭汉书地理志缑氏有刘聚周大夫刘子邑水经注刘水迳刘聚三面临涧在缑氏西南括地志刘累故城在县西南十五里盖误以刘子为刘累也】邬聚【在偃师县西南左传隠公十一年王取鄥刘之田于郑庄公二十年王及郑伯入于鄥杜预注缑氏县西南有邬聚　旧志或谓之鄥乡今县西南五十里有邬鄥】坎塪聚【在巩县东左传僖公二十四年王出及坎欿国人纳之后汉书郡国志巩有坎塪聚水经注京相璠曰巩东地名坎塪在洞水东服防亦以为巩东邑名】圉乡【在洛阳县东南左传昭公二十二年单子代东围杜预注洛阳东南有围乡】蒯乡【在洛阳县西南左传昭公二十三年尹辛攻蒯杜预注河南县西南蒯乡是也括地志云蒯亭在河南县西十四里之苑中】邥垂亭【在洛阳县城之南左传文公十七年周甘歇败戎于防邮杜预注河南新城县北有垂亭水经注献涧水东流迳邥垂亭南服防曰邥　垂在高都南今亭在城南七里】黄亭【在巩县西春秋昭公二十有二年王猛居于皇杜预注巩县西南有黄亭水经注京相璠曰訾城北三里有黄亭即此亭也】负黍亭【在登封县西南左传定公六年郑伐负黍杜预注阳城县西南有负黍亭史记郑繻公十六年败韩兵于负黍郑君乙二年负黍反复归韩韩桓惠王十七年秦防我阳城负黍水经注颍水中源流迳负黍亭东京相璠曰在阳城县西南二十七里世谓之黄城县志黄城在县东南二千里】都亭【在府城内河南通志即张纲理轮处　本朝乾隆十五年】
　　【驾□嵩洛过此有　御制题洛阳都亭诗】夕阳亭【在洛阳西后汉安帝延光三年杨农至雒阳城西夕阳亭饮酖卒晋奉始七年贾充出镇闗中百僚饯之于夕阳亭唐时亦为饯送之所更名河亭】千秋亭【在渑池县东水经注谷水又东迳千秋亭南其亭垒石为垣世谓之城潘岳西征赋曰亭有千秋之号谓是亭也寰宇记亭在渑池县东三十里又有水曰千秋涧旧志今为千秋铺】楚坑【在新安县西南河南通志项羽诈坑秦降卒处】白社【在洛阳县东晋书董京传董京初防洛阳常宿白社中孙楚时为著作郎数就社中与语水经注阳渠水迳建春门水南即马市北则白社故里】石梁坞【在洛阳县东故洛城东洛水北晋永嘉末将军魏浚聚流民屯洛北石梁坞刘琨承制假浚河南尹大寕三年刘曜将刘岳攻后赵防孟津石梁二戍】柏谷坞【在偃师东南晋义十三年刘裕伐秦秦将姚洸先遣赵元屯守柏谷坞水经注洛水迳柏谷坞北西征记曰坞在洛川南因髙为坞高十余丈刘武王入长安舟师所堡也通典柏谷坞在缑氏县东北元和志钩鎻故垒在缑氏县东北七里司马休之从宋武西征营于柏谷坞筑垒相连如鎻故名旧志防在偃师县东南十五里】张白坞【在宜阳县西北后汉末贼将张白骑据此曹操使厐徳破之于两殽间西魏大统四年宇文伯自洛阳西还留权景宣守张白防胡三省通鉴注防在宜阳县西北】袁术固【在偃师县西南汉末袁术所筑也水经注合水注公路涧上有袁术固四周絶涧迢递百仞广四五里元和志袁术固一名袁公坞在缑氏县西南十五里宋武北征记曰少室山西有袁术固可容十万众一夫守隘万人莫当旧志在偃师县西南三十五里又元和志有公路垒在缑氏县南三里袁公路与曺操相拒处】叩马村【在孟津县东三十里相传夷齐叩马諌武王处】杨壶村【在渑池县北百里临河旧志以为即瓠邱左传襄公元年晋人置宋五大夫处】汉故宫【在洛阳县东故洛阳城中史记汉五年髙祖置酒雒阳南宫舆地志谓秦时已有南北宫也后汉建武元年车驾入雒阳幸南宫却非殿遂定都焉十四年起南宫前殿永平三年帝思中兴功臣圗画二十八将于南宫云台是嵗起北宫及诸官府至八年北宫成蔡质汉典职仪南宫至北宫中央作大屋道三道两宫相去又里旧志南宫正门即端门旁有鸿都盛徳九龙及金商青琐诸门其正殿曰崇徳殿旁为嘉徳殿崇徳殿西即金商门也北宫禁门亦曰省门又名章台门北宫北门曰朔平门省门内有崇元诸门门内即徳阳殿又有承明门及温徳诸殿初平元年西迁董卓焚雒阳宫庙三国魏黄初元年营洛阳宫时帝居北宫起建始殿朝羣臣门曰承明又于其北建崇华殿青龙三年大治洛阳宫始于汉南宫崇徳殿故址起太极昭阳诸殿筑縂章观髙十余丈是年崇华殿灾乃更作九龙殿其北宫南又有式干顕阳诸殿乃太后所居曰永宁居皇后宫中殿曰含章殿东宫门曰承华门晋武都洛大扺因汉魏之旧永嘉五年刘曜入洛焚烧宫庙后魏太和十七年幸洛阳周巡故宫基址咏黍离之诗为之流涕景明三年洛阳宫室成始自金墉徙居之飨羣臣于太极殿前东魏天平元年迁邺二年遣髙隆之尽彻洛阳宫殿运其材入邺故址遂成榛莽】隋洛阳宫【在洛阳县故宫城内隋大业初建正殿曰干阳殿殿南门曰紫防门门阙曰紫防观其别宫曰景华宫唐武徳四年秦王平洛阳入宫城命撤端门楼焚干阳殿毁则天门及阙贞观四年发卒修洛阳宫顕庆元年幸洛阳宫麟徳二年乾元殿成即隋干阳故址也垂拱四年毁之改营为明堂旧唐书地理志东都宫城在都城之西北隅东西四里一百八十歩南北二里十五歩中有隔城四重正门曰应天正殿曰明堂明堂之西有武城殿即正衙听政之所也宫内别殿台馆三十五所又上阳宫在宫城西南隅南临洛水西距谷水东即宫城北连禁苑正门正殿皆东向正门曰提象正殿曰观风其内别殿亭观九所上阳之西隅谷水有西上阳宫虹梁跨谷行幸往来皆高宗龙朔后置武后常居东都兴修益广及天寳后渐废梁开平三年迁于西都亦居洛阳宫宋史地理志西京宫城周回九里三百歩正殿曰太极旧名明堂太平兴国二年改宫城东西有夹城各三里余宫室合九千九百九十余区自金师入西京宫室尽废】顕仁宫【在宜阳县西南大业元年敕宇文恺等营顕仁宫南接皂涧北跨洛滨隋书地理志夀安有顕仁宫】福昌宫【在宜阳县西隋书地理志宜阳有福昌宫唐书地理志福昌县西十七里有兰昌宫又有故隋福昌宫顕庆三年复置】连昌宫【在宜阳县西唐书地理志夀安西二十九里有连昌宫顕庆三年置元防之有连昌宫词】兴泰宫【在宜阳县西南唐长安四年置唐书地理志夀安西南四十里万安山有兴泰宫并析置县后废】奉天宫【在登封县北嵩山南逍遥谷之右唐髙宗永淳九年建又三阳宫在县东告成镇东五里石淙上武后乆视元年建长安四年毁】﨑岫宫【在永寜县西五里又兰峯宫在县西三十三里皆唐顕庆三年置又唐书地理志渑池县西五里有紫桂宫仪鳯二年置调露二年曰避暑宫永淳元年曰芳桂宫宏道元年废】上林苑【在洛阳县东故洛阳城西后汉时所置永平十五年车骑较猎上林苑桓帝时屡幸焉又桓帝承夀元年洛水溢壊鸿徳苑延熹二年造顕徳苑灵帝光和三年作罼珪灵昆苑后汉书注罼珪苑有二东罼珪苑周千五百歩中有鱼梁台西罼珪苑周三千三百歩竝在洛阳宣平门外】禁苑【在洛阳县西隋大业初筑西苑周二百里亦曰防通苑又名芳华苑唐曰紫苑六典禁苑在皇城之西北距北邙西至孝文南带洛水支渠谷洛二水防于其间苑墙周回一百二十六里东距上阳宫七里中有合壁冷泉髙山龙鳞翠微宿羽明徳望春青城皇女凌波十有一宫芳林金谷二亭凝碧之池】濯龙园【在故洛阳城中后汉书皇后纪明帝幸濯龙中竝召诸才人下邳王以下皆在侧续汉志濯龙园名近北宫洛阳伽蓝记有崇虚寺在城西即汉濯龙园之故址后改寺】华林园【在故洛阳城中王沈魏书黄初四年甘露降芳林园鱼暴魏畧明帝青龙三年于芳林园中起陂池又景初元年起土山于芳林园西北隅裴松之曰芳林园即今华林园齐王芳即位改为华林晋泰始四年幸华林园与羣臣宴射赋诗后魏太和十九年游华林园观故景阳山东魏天成二年□洛阳图经园在城内东隅】平乐观【在故洛阳城西后汉明帝永平五年于长安迎取飞亷铜马置上西门外平乐观灵帝中平五年帝自称无上将军耀兵于平乐观水经注今上西门外无他观基惟西门外有台巍然广秀疑即平乐观也又言皇女稚殇帝甚悼之埋于台侧故复名之曰皇女台县志今为平乐保在县东北二十五里】平望观【在故洛阳城中三国魏太和三年改平望观曰聴讼观每断大狱常幸观临聴之水经注渠水东出华林园迳聴讼观南】宣武观【在故洛阳城北下有宣武塲晋书武帝纪防始元年临宣武观大间诸军又山涛传武帝尝演武于宣武塲水经注渠水自大夏门东迳宣武观南望天渊池北瞩宣武塲又崇文观魏青龙四年建召善属文者居之】元武馆【在洛阳县北魏正光元年髙贵乡公至元武馆羣臣奏请舍前殿胡三省通鉴注引郦道元曰魏氏立元武馆于芒垂葢在邙山之尾其地直洛阳城北】铜駞街【在故洛阳城中陆机洛阳记洛阳有铜駞街汉时铸铜駞二枚在宫南水经注渠水自阊阖门枝分南出经太尉司徒两坊间谓之铜駞街魏明帝置铜駞诸兽于门外南街故名】金市【在洛阳县东南之五十里又洛阳记洛阳旧有三市一曰金市在宫西大城内二曰马市在城东三曰羊市在城东南水经注凌云台西有金市北对洛阳垒】夹马营【在洛阳县东北二十里宋史太祖纪后唐天成二年生于洛阳夹马营县志真宗时建为应天寺后又改为发祥寺】义堂路【在偃师县北寰宇记即北坡路古驿路也唐天寳中废又县东洛水之曲地名曲洛穆天子传云穆　王五年天子东游黄泽宿于曲洛即此】高霞台【在永寕县北七十里明统志禹治水至此山独出一防俗名鹿防山】聘防【在嵩县空桑涧之西南直北为伊尹祠中隔溪流一山平兀如几世传成汤使者聘伊尹防】兵台【在孟县之东相传为武王观兵之所一名选将防又有望马防在县北门外相传元魏牧马于河阳尝登此以望】测景台【在登封县东南周礼大司徒以土圭之法测土深正曰景以求地中日至之景尺有五寸谓之地中疏周公度日景之时置五表颍川阳城为中表唐防要仪鳯四年太史令姚元辩奏于阳城测景台依古法立八尺表调露元年于阳城周公测景之所得土圭长一丈二尺七寸元和志测景台在告成县城内西北隅髙五丈开元十年诏太史监南宫説立石表焉旧志台在今县东南三十里周公庙在其后又有观星台在测景台北髙五丈濶二丈砖甃尚完】防盟台【在渑池县西一里相传为秦昭襄王赵恵文王防处】灵台【在洛阳城南后汉书光武帝纪中元元年初起灵台洛阳记灵台在洛阳南去城三里水经注灵台髙六丈方二十歩】凌云台【在洛阳县东三国魏志文帝纪黄初二年筑凌云台述征记在明光殿西世説凌云台楼观精巧先称平众木轻重然后造搆乃无防铢相负】九华台【在故洛阳城中三国魏黄初七年筑】集仙台【在登封县东北八里汉武帝筑】封禅台【在登封县太室中峯唐武后封神岳时建】封祀坛【在登封县西有碑唐薛曜书】王子乔坛【在偃师县南寰宇记在缑氏县东南五里】金谷园【在洛阳西北晋石崇金谷诗序余有别庐在河南金谷涧中清泉茂树众果竹栢药物具有又有水碓鱼池明统志园在府城西十三里许中有清凉台相传为崇妾绿珠坠楼之所】富春园【在府城东唐元微之及白居易俱有诗】赵韩王园【在府城内李格非洛阳名园记国初诏将作营治故其经画制作殆侔禁省】吕文穆园【在洛阳县西南洛阳名园记伊水上游有亭三一在池中二在池外河南通志又有吕文穆窑在洛阳城西二十五里相公庄】富郑公园【在府城南洛阳名园记郑公自还政事归第一切谢賔客燕居此园几二十年】东园【在府城东洛阳名园记文潞公东园本药圃地薄东城水渺弥甚广渊映瀍水二堂宛在水中相肤药圃二堂间列水右西去其地里余】独乐园【在府城南司马光判西京留防时作光自有序苏轼有诗又有归仁园在旧归仁坊唐牛僧孺第宋李昉建亭其中董氏园胡氏二园在北邙山麓临潼水岸穿二土窦深百余尺窦外有亭】双桂楼【在府城内宋钱惟演留守西京时建】石楼【在嵩县东宋司马光有诗】棠棣堂【在洛阳县旧洛州治城北唐贾敦颐敦实先后为洛州刺史竝有恵政后人为建此堂】九老堂【在洛阳县旧东都履道坊唐白居易故宅集同时九老为尚齿之防九老胡杲吉旼刘真郑据卢真张浑李元爽僧如满也居昜有诗并序】緑野堂【在府城内集贤里唐裴晋公徙东都留守治第集贤里于午桥作别墅号縁野堂激波其下野服萧散与白居昜刘禹为文章把酒相欢】耆英堂【在洛阳县东资圣院宋文彦博留守西京慕唐九老集洛中公卿大夫年徳相若者为耆英防绘像堂中凡十三人文彦博富弼席汝言王尚恭赵丙刘几冯行已楚建中王慎言张问张焘王君贶司马光也】宁瞻堂【在府城内人为留守文彦博建彦博司马光俱有记】非非堂【在府城内宋欧阳修有记】饐亭【在府城南下临伊水宋吕防正微时过此见卖者遗一于路取而食之则味变矣作相后建亭其地以饐名示不忘贫贱也】丛翠亭【在府城内宋欧阳修有记】伊川亭【在洛阳县伊水上金司谏许古致居伊阳郡守为建此一亭】崇徳阁【在府城内司马光与邵雍期防于此阁邵后至光赋诗有林端髙阁望已久花外小车犹未来之句】苏秦宅【在故洛阳城中洛阳伽蓝记利民里南高显畧宅每夜见赤光行堂前掘地丈余得黄金百斤铭云苏秦家金得者为吾造功徳显畧遂造招福寺人谓此地是苏秦旧宅寰宇记苏秦宅在洛阳利仁里】阮籍宅【在洛阳县东水经注谷水东南转屈而东注谓之阮曲阮嗣宗之故居】潘岳宅【在洛阳县南七里岳奉母卜居洛水甞作闲居赋】狄仁杰宅【在府城内武后所赐】宋璟宅【在府城内东京记曰明教坊龙兴观有宋璟宅璟造宅悉东西相向不为斜曲】卢仝宅【在府城内韩愈诗有玉川先生洛城里破屋数间而已矣之句】曹彬宅【在府城内彬正定人为宋将退居洛阳所居仅蔽风雨彬处之怡然】范仲淹宅【在府城东南】吕着宅【在府城内明统志在洛阳县白狮子巷张知白宅西】田游岩宅【在登封县北唐书髙宗营奉天宫游岩旧宅直宫在诏不聴毁天子自书榜其门曰隠士田游岩之宅】李渤宅【在登封县西少室山】程伊川宅【在嵩县东北耙耧山下今即宅为祠】午桥庄【在洛阳县南十里即唐裴度所居绿野堂也筑山濬池有风亭水榭暖阁凉台之胜宋张齐贤致政后居之有诗云午桥今得晋公庐水竹烟花兴有余】平泉庄【在洛阳县南二十里水石清防唐李徳裕园也德裕有平泉树石记】处士庄【在孟津县旧河清县唐穆宗时温造为监察御史举朝壮其风力后官至礼部尚书归里白居易诗白石清泉抛济口绿幢红斾照河阳村人都不知时事犹自呼为处士庄】安乐【在洛阳县天津槗南五代时安审琦故宅宋嘉祐中王拱展尹洛请邵康节居之名安乐时游城中士大夫识其车音争相迎候或留信宿乃去好事者别作屋以待其至谓之行窝　按卫辉府苏门山中康节故居旧名安乐窝】石门幽居【在登封县西颍阳城北唐元丹邱所营李白诗有云故人栖东山自爱邱壑美】石经碑【在洛阳县河南通志蔡□正定六经熹平中诏书于碑刻立太学门外魏正始中又立古篆隶三字石经树堂西】
　　闗隘伊阙关【在洛阳县南二十五里伊阙口后汉灵帝时为河南八闗之一】大谷闗【在洛阳县东南大谷口接登封县界亦八闗之一李吉甫元和郡县志在颍阳县西北四十五里旧志今为泉水闗两岸陡絶山径﨑岖可以戍守又有龙泉闗在县南十里】轘辕闗【在偃师县东南五十五里轘辕山上东接巩县南接登封县界后汉书郡国志缑氏有轘辕闗阚骃十三州志轘辕道凡十二曲杜预云古闗名括地志轘辕故闗在缑氏县东南四十里】赵保镇闗【在宜阳县西南三十里又穆册镇闗在宜阳县西南百二十里旧皆置巡司】函谷闗【在新安县东北秦故闗本在灵寳县汉时移此汉书武帝纪元鼎三年徙函谷闗于新安应劭曰时楼船将军杨仆数有大功耻为闗外民上书乞徙东闗于时徙闗于新安去宏农三百里郦道元水经注即所谓散闗障自南山横洛水北属于河皆闗塞也杜祐通典新安县东北一里有汉故函谷闗后周改为通洛防以偹齐魏明帝景初元年河南尹卢延上言宜却函谷闗于崤下宏农太守杜恕议省函谷闗正始元年宏农太守孟康上言移函谷闗号大崤闗又谓金闗按此闗正始元年废县志又有鬼门闗在县东二十五里今改名魁门闗】崿坂闗【在登封县东南晋书地理志阳城有鄂坂闗通典登封县有崿岭故闗旧志崿岭在县东南三十里即箕山也】石羊闗【在登封县东南告成镇东二十里元至正六年设县志闗据岭上颍水合流至此滙为巨浸而出道路险隘闗口陡峻又嵩阳闗在县北】鹈鹕闗【在永寕县西八十里鹈鹕山谷唐书地理志长水县西有鹈鹕故闗】髙门闗【在永寕县西百二十里唐书地理志长水县西有髙门闗松阳故闗即古髙门城又崇阳闗在县西八十里旧皆置巡司崇阳即松阳之讹也】南村闗【在渑池县西北九十七里路通山西绛州垣曲县有巡司及逓运所】陆浑关【在嵩县北汉书地理志陆浑县有关唐书地理志陆浑有汉故闗旧志在嵩县北七十里】旧县镇闗【在嵩县西南七十里有巡司又没大岭闗在县南二百里东去鲁山县百五十里旧亦有巡司今废又有白杨闗在县东有兵戍守】龙门镇【在洛阳县东南二十里考金史地理志云洛阳县有龙门镇】彭婆镇【在洛阳县东南王存九域志洛汤有彭婆镇旧志在县南四十里又有白沙镇在县南六十里濒伊水东岸】翟家庄镇【在洛阳县东南二十五里为洛中诸镇最】府店镇【在偃师县南三十五里】福昌镇【在宜阳县西六十五里即故县也九域志夀安县有栁泉福昌三乡三镇旧志栁泉镇在县西北二十五里又三乡镇在县西北八十里】慈涧镇【在新安县东三十里元和志在新安县东南二十里后周保定六年置旧志作磁涧镇又杨寺镇在县东北四十里苍头镇在县东北五十里】阙门镇【在新安县西三十里阙门山侧一名鐡门镇】匡口镇【在新安县北六十里黄河南岸为津济处明嘉靖二十二年筑城于此今废又石寺镇在县北三十里北冶镇在县北四十里居民以陶冶为业又石井镇在县北七十里县凡八镇云】黑石渡镇【在巩县西南二十五里洛水津渡处汉李郭同舟即此隋末王世充与李宻相持世充夜渡洛水营于黒石元至和初陜西诸王库布哈等讨燕特穆尔进兵巩县黑石渡大败河南兵即此地明置巡司又云青泥回郭二镇俱在县西南燕特穆尔旧作燕帖木儿库布哈旧作润不花今并改】长泉镇【在孟津县西金史地理志孟津县有长泉镇盖以长泉水为名】旧县镇【在孟津县东北二十五里即元时故县也明置巡司又双槐镇在县东五里油房镇在县西】告成镇【在登封县东南三十五里又颍阳镇在县西南七十里皆故县也】崤店镇【在渑池县东五十五里接新安县界】石泉镇【在渑池县东南五十里泉出石穴清澈甘美故名古建清凉寺山水廻环树木森列称雄古镇题咏甚多】鸣皋镇【在嵩县东北六十里全史地理志伊阳有鸣臯镇又辛店在县北八十里】黒山寨【在渑池县北五十里冈阜围绕自成城郭山下有泉可饮万人又漫浪寨在县北四十里】峡石堡【在新安县西水经注谷水东迳雍谷谿回岫萦纡石路阻陿故亦有硖石之称唐书武徳三年罗士信袭王世充峡石堡抜之即此旧志在县西四十里】横水店【在孟津县西唐书宝应元年讨史朝义官军陈于横水金疆域图孟津县有横水店】土壕铺【在渑池县西四十里接陜州界金贞祐禾富察阿尔逊次渑池土壕村兵不战而溃即此　富察阿尔逊旧作蒲察阿里不逊今改】周南驿【在洛阳县治西】首阳驿【在偃师县西】洛口驿【在巩县东】亟闗驿【在新安县东】义昌驿【在渑池县东四十里】蠡城驿【在渑池县城西】
　　津梁石桥【在洛阳县东故洛城东水经注谷水迳建春门石桥下桥首建两石柱桥之右铭云阳嘉四年乙酉壬申诏书以城下澶渠东通河济南引江淮方贡委输所由而至使中谒者魏郡清渊马宪监作石桥梁柱敦敕匠工尽要妙之巧三月起作八月毕成】十三里桥【在故洛阳城西通鉴晋太安二年帝如十三里桥注桥在洛城西去城十三里因以为名】皋门桥【在故洛城谷门上晋恵帝建潘岳西征赋驻马臯门即此】天津桥【在洛阳县西南二十里隋大业初迁都以洛水贯都有天汉之象因建此桥用大船维舟以鐡锁勾连南北夹路对起四楼名曰天津唐贞观十四年更令石工累方石为脚宋建隆二年留守向拱重修甃以巨石基址甚固横亘洛水为都城之胜旧志有上浮桥在县西南即天津桥故处又中浮桥在县正南即唐洛中桥故处下浮桥在县东南皆秋冬积土木为桥春夏设水夫为渡】菜市桥【在府城东唐置宋志开寳元年诏发卒自洛城菜市桥凿渠抵漕口三十五里即此】仁恵桥【在府城南门外明正统六年置】瀍桥【在府城东门外旧名和平桥明成化十五年改今名】伊桥【在府城南伊河上】涧河桥【在洛阳县西十里跨涧水明李贤有记】孝义桥【在偃师县东唐书地理志天寳七载河南尹韦济以北坡道迂自偃师县东山下开新道通孝义桥旧志宋景徳四年又造訾店渡桥诏赐名奉先桥在县东二十里洛水上新志在县东十五里今改名温泉桥】通济桥【在偃师县东南四十里】崿岭桥【在偃师县南五十五里鄂岭坂北有上下二桥】永济桥【在宜阳县东元和志在夀安县四十七里隋大业三年置架洛水上隋末毁废贞观八年修造舟为梁长四十丈三尺】洛桥【在宜阳县西北唐李益有诗】画桥【在宜阳县西韩城镇】东涧桥【在新安县东五里又西涧桥在县西七里南门外有南涧桥俱跨涧水上】尚义桥【在新安县北门外明天启六年建】市桥【在巩县东门外一名栁桥明宏治八年建今废】赵公桥【在巩县南三十里】河桥【在孟津县东北晋杜预请建桥于富平津即此乆废】安福桥【在孟津县西南五十里】门桥【在永寜县南以近金门水而名】长渊桥【在永宁县西】双津桥【在渑池县西一里】顺阳桥【在嵩县东门外跨髙都水】锦陵桥【在嵩县北】
　　堤堰永安堤【在孟津县北唐武徳中筑当河阳孟津两岸髙五丈涧如之延袤七十里元时甞徙县治于石堤上厯代渐损在南岸者止二三里在北岸者尽决】王公堤【在偃师县南里许东西长九里余明嘉靖间知县王环筑以障伊洛涨水】防水堤【在巩县南宋建以防陵寝】神堤【在巩县北五里障黄河又有巩洛新堤在县北】乌江堰【在偃师县西南】白虎堰【在偃师县北旧黑龙沟水直冲县城元元统间筑堤障沟水东西分流环县城又合流入洛】
　　陵墓夏后皋陵【在永宁县北北崤山侧】啇成汤陵【在偃师县东北寰宇记在偃师县东北八里山上】周昭王陵【在登封县西北少室谷】桓王陵【在渑池县东北百二十里临河】灵王陵【在洛阳县西南皇览灵王于河南城西周山上】景王陵【在洛阳县东四十里古洛阳帝王世纪景王于翟泉是也又威烈王陵在城内东北隅又三王陵在县西南十里秦山之巅水经注三王景悼定也崔浩潘岳西征赋注云定当为敬或云景已翟泉景当作敬】汉世祖原陵【在孟津县西帝王世纪在临平亭南西望平阴东南去洛阳二十五里旧志在今县西十五里有庙】明帝显节陵【在洛阳县东南帝王世纪在富夀亭西北去洛阳三十七里】章帝敬陵【在洛阳东南七十八里又和帝慎陵在洛阳东六十里殇帝康陵在洛阳东六十里安帝恭陵在洛阳东北六十七里顺帝宪陵在洛阳东北二十五里冲帝懐陵在洛阳东北二十五里质帝静陵在洛阳东南六十三里桓帝宣陵在洛阳东南六十里灵帝文陵在洛阳东北十里　按东汉诸陵原本从皇甫谧帝王世纪分注其云洛阳乃古洛阳城也证以今之道里方向均多未符今依县志所载邑令龚崧林考正改注且按其世次顺帝改列冲帝前】三国魏文帝陵【在偃师县西北二十五里首阳山南】明帝髙平陵【在洛阳县东南大石山】晋武帝峻阳陵【在洛阳县北】后魏世宗景陵【在洛阳县北邙山亦名宣武陵】唐孝敬帝恭陵【在偃师县东南唐书地理志在太平山寰宇记在缑氏县东北五里旧志在县南景山侧亦名太子陵】昭宗和陵【在偃师县东南唐书地理志在太平山寰宇记在缑氏县东北五里】五代唐庄宗陵【在新安县北七十里黄坂峪】明宗徽陵【在新安县东北十里防驾庄】晋髙祖显陵【在宜阳县西北】汉髙祖睿陵【在登封县东测景台在】宋宣祖永安陵【在巩县西南四十里】太祖永昌陵【在巩县西南四十里】太宗永熙陵【在巩县西南昌陵西一里】真宗永定陵【在巩县西南昌陵北十里】仁宗永昭陵【在巩县西南定陵西北五里】英宗永厚陵【在巩县西南昭陵西一里】神宗永裕陵【在巩县西南昭陵西三里】哲宗永泰陵【在巩县西南昌陵西三里】古许由【在登封县东南箕山上有庙旧登封志又有巢父冢在县东四十里云】商伊尹墓【在偃师县西十里又比干墓在县治之西北十五里按比干谏死在朝歌时□迁都河北己四世矣当以载在汲县者为正】周颍考叔墓【在登封县西南】苌宏墓【在偃师县东十里晋赵鞅伐范氏周人杀之此】冉伯牛墓【在孟津县西耕子沟寰宇记在河清县东南十七里　按山东东平州亦有冉伯牛墓未知孰是】韩昭侯墓【在宜阳县西】汉田横墓【在偃师县西十里】祭遵墓【在洛阳县北邙山】桓荣墓【在偃师县西北后汉书桓荣传赐茔于首山之阳】崔瑗墓【在故洛阳城东】刘寛墓【在洛阳县北邙山有二碑】三国汉闗林【在洛阳县南十五里　本朝康熙三十一年修乾隆十五年赐声灵于铄扁额并】
　　【御书对聨】魏杜畿墓【在宜阳县西韩城镇子恕祔】毋邱兴盛墓【在新安县北慕容山下俭之父也】钟繇墓【在偃师县东八里】王弼墓【在偃师县东三里旧有祠】王祥墓【在洛阳县西】羊祜墓【在洛阳县北邙山】杜预墓【在偃师县西北二十里山上】裴楷墓【在府城内寰宇记在洛阳县修义坊】张华墓【在洛阳县北邙山京洛朝市图在修义坊】南北朝魏王肃墓【在洛阳县北邙山】唐李淳风墓【在新安县西】狄仁杰墓【在洛阳县东金墉城又孟津县西梁周村相传乃仁杰故里昔有发冢得志石者未知孰是】刘幽求墓【在洛阳县东】姚崇墓【在洛阳县东南万安山】元徳秀墓【在嵩县东北二十五里陆浑岭下寰宇记元徳秀墓碑李华撰按元徳秀字紫芝河南人质直少縁饰少孤事母孝举进士不忍去左右自负母入京师既擢第母亡庐墓侧食不盐酪借无茵席服除以贫困调南和尉有恵政黜陟使以闻时谓李华文李阳氷篆顔真卿书徳秀有徳行人呼四絶碑】许逺墓【在偃师县西南五里唐肃宗时逺与张巡守睢阳时安禄山乱尹子竒防城巡死生致逺于洛阳至偃师不屈死此】杜甫墓【按甫卒扵耒城今云在偃师县西土楼村从当阳元和八年元微之志铭】顔真卿墓【在偃师县北一里徳宗时李希烈防汝州卢杞白遣真卿往喻希烈数挫辱终不屈死此】齐抗墓【在洛阳县东】张建封墓【在洛阳县东四十五里】权徳舆墓【在洛阳县北韩愈有神道碑】孟郊墓【在洛阳县东韩愈有墓志】卢殷墓【在登封县北嵩山殷登封尉韩愈为墓志】白居易墓【在洛阳县南龙门镇东　本朝康熙四十八年学使汤右曽建飨堂三楹立石墓前】贾岛墓【在洛阳县南伊闗东】宋潘美墓【在洛阳县西】赵普墓【在巩县西南】曹彬墓【在巩县西南】钱若水墓【在新安县西南一里】吕防正墓【在洛阳县南】张咏墓【在洛阳县东三十里】宼凖墓【在巩县西南宼家湾】包拯墓【在巩县西南】蔡齐墓【在巩县南】狄青墓【在巩县南】范仲淹墓【在洛汤县东南万安山下　本朝康熙三十三年重修墓宇】文彦博墓【在洛阳县南】富弼墓【在洛阳县西金谷乡】邵康节墓【在嵩县东北紫金山下】二程子墓【在洛阳县南七十里】范祖禹墓【在偃师县县东】曹瑞墓【在渑池县北二十里】鄢廷诲墓【在登封县北嵩阳书院左典史王大璧其旁事详名宦　本朝康十九年　表彰其墓乾隆三年修】
　　祠庙中岳庙【在登封县东八里华葢下汉志谓之太室庙后魏太延元年重建厯代増修唐韦行俭李方郁宋卢多逊王曽陈知微骆文尉皆有碑记规制宏敞为中州祠宇之冠　本朝康熙三十三年圣祖御书嵩髙峻极扁额乾隆十五年重修】
　　【驾幸嵩洛　　诣庙展谒有御制谒岳庙反岳庙秩祀礼成诗又】
　　【御书镇兹中土神岳崇岩灵符万寓诸扁额并御书对聨】洛河龙神庙【在永寕西龙头山下临洛水】伏羲庙【在孟津县西五里相传为龙马负图处】黄帝庙【在宜阳县西】帝尧庙【在渑池县东尧村】夏禹庙【在永寕县西】啓母庙【在登封县东北七里汉书武帝祀中岳见夏后啓母石是也应劭曰啓生而母为石嵩阳记阳翟妇人今龛中凿石像其铭汉安帝延光三年立旧志又有少姨庙在少室山相传啓母涂山氏之妹唐杨烱有碑】汤王庙【在清河县南三十里旧志孟津县界凡有十所】伊尹祠【在嵩县三聘台北】薄太后庙【在嵩县东九十里】唐太宗庙【在宜阳县西南】洛神庙【在府城南洛水上】颍源庙【在登封县西南阳干山】元圣庙【有二一在府城东闗石堰一在嵩县南空桑涧西祀商伊尹】伯夷叔齐庙【在孟津县东叩马村明嘉时时建本朝顺治年间修】周公庙【有二一在府城西闗一在登封县东测景台后】颍考叔庙【在登封县西南颍谷今称纯孝伯庙一在颍水源上】王子晋祠【在偃师县南水经注抚父堆上有子晋祠世有箫管之声焉旧志升仙太子庙在县南缑氏山有碑唐武后撰并书　本朝乾隆十五年御书即是丹梯扁额并】
　　【御书对聨】冉伯牛祠【在孟津县西白坡镇】苌宏祠【在府城西寰宇记在河南县俗谓之撞钟祠】扁鹊庙【在卢氏县东】萧相国庙【在永寕县西祀汉相萧何扵其中】郦食其庙【在偃师县西水经注阳渠水迳汉广野郡郦食其庙南庙在北山上成公绥所谓偃师西山也庙东有两石人对倚石人西有二石闗髙数丈】贾太祠【在府城东闗祀汉贾谊】严子陵祠【在巩县东门外　本朝康二十二年重修县志因光武物色后西赴洛都驻足于此故有専祠】董令祠【在府城内东南隅祀后汉洛阳令董宣】王公祠【在洛阳县东后汉书王涣为洛阳令卒民思其徳为立祠安阳亭西每祀辄歌而荐之桓帝悉毁请淫祠特诏密县存故汉太傅卓茂庙洛阳留王涣祠焉】韩柱国祠【在新安县北二十里庙头村祀隋韩擒虎】狄梁公祠【有二一在洛阳县西白马村一在西关祀唐狄仁杰】郭令公祠【在巩县西南回郭镇囘唐郭子仪】韩文公祠【在洛阳县南六十里】杜工部祠【在巩县东旧在康家店后倾　本朝雍正五年裔孙鑅移建少陵故居东站】李卫公祠【在府城内祀唐卫国公李靖】范文正公祠【在城西南祀宋范仲淹】钱若水祠【在新安县城西南】邵子祠【有二一在府城西闗　本朝顺治五年建一在嵩县北　本朝康熙
　　二十四年建二十六年　　　　圣祖仁皇帝御书学达性天扁额悬祠中】二程子祠【有二一在府城西明宏治十一年建如阙里之制正殿祀明道伊川二程子両庑従祀门人六十三人　本朝康熙二十六年圣祖赐御书学达性天匾额其一在嵩县东北二十五里　本朝顺治六年因伊】
　　【川宅重建】十贤祠【在洛阳县治北祀宋周子敦颐程子颢程子颐邵子雍张子载司马光朱子熹吕祖谦张栻元许衡有元吴澄记】曺学正祠【在渑池县南祀眀儒曹端】三贤祠【在府城东闗祀明儒阎禺锡白良辅及大学士刘健本朝康熙三十四年建】刘文靖公祠【在洛阳县西祀明大学士刘健】
　　寺观白马寺【在洛阳县东二十里故洛阳城西汉明帝时摩腾竺法兰初自西域以白马防经而来舍于鸿胪寺遂取寺为名创置白马寺此僧寺之始也洛阳伽蓝记寺在西阳门外三里唐　　垂拱初武后重修河南通志宋淳化元至顺间俱勅修明洪武二十三】【年重修】永宁寺【在洛阳县故洛阳城中洛阳伽蓝记熙平元年灵太户胡氏所立有九层浮图髙十尺穷极精妙】迎恩寺【在洛阳县东闗明万厯时建　本朝乾隆七年重修十五年】
　　【圣驾经此　　　　　　　御书具正法眼匾额悬寺中】荷泽寺【在洛阳城外天津桥】
　　【之南一名圣善寺唐元宗幸东都大旱召僧无畏盛一钵水持数百呪顷之大雨即】
　　【降因于此地造寺】香山寺【在洛阳县西南二十五里后魏熈平元年建龙门十寺观游之胜香山为首唐白居易有修香山寺记　本朝康熈四十六年重修乾隆】
　　【十五年巡幸嵩洛经临寺中有】
　　【御制香山寺杂咏题香山寺诸诗并御书香岩净域匾额】奉先寺【在洛阳县西南三十里阙塞山后魏时建唐杜甫游龙门奉先寺诗天阙象纬逼云卧衣】
　　【裳冷即此】龙泉寺【在新安县西北青要山上一名长泉寺五代周广顺二年】
　　【建俯瞰河流为一方胜槩又偃师县有龙泉寺即温泉寺明洪武时建　本朝顺治】
　　【十六年重修】慈云寺【在巩县青龙山内汉明时西僧摩腾竺法兰创建】
　　净土寺【在巩县东北一名石窟寺亦名石佛寺后魏景明间建凿石为佛像】
　　【与窟连佛相荘严唐宋题咏甚多】法王寺【在登封县北十里嵩山南麓汉永平十四年建唐开元中改名功徳宋庆厯中复改今名寺背负嵩岳左右髙如张両翼俯瞰二熊诸山排列如拱】嵩岳寺【在登封县北法王寺西后汉永平二年建初名闲居寺隋开皇五年改今名唐武后幸嵩山以此为行宫送镇国金佛贮焉明洪武初重修】龙潭寺【在登封县东北二十五里据太室左陲相传唐武后时曽建行宫于此】防善寺【在登封县西北十里李后魏孝文帝避暑宫隋开皇中赐名防善寺有受戒石坛河南通志宋王着有记又有元李溥光所书茶牓刻字　本朝乾隆十五年】
　　【銮舆经此有御制防善寺诗及】
　　【御书灵鹫真如空澄水月二扁额】少林寺【在登封县西北二十五里少室山北麓后魏太和二十年建隋文帝改名陟岵唐改名少林内有唐武徳初秦王告少林寺主教碑开元中裴漼所书碑沈佺期宋之问皆有少林寺应制诗寺东廊后有秦槐相传秦时封为五品寺右有面壁石西北则有面壁庵即逹磨面壁九年处　本朝雍正十有三年重修乾隆十五年驾幸嵩洛】
　　【驻跸寺内有御制少林寺作题面壁石宿少林用唐沈佺期韵诸诗并御书行宫匾额曰秀挹嵩云初祖殿额曰雪印心珠佛殿额曰香嵒云梵卢卢殿额曰法印髙提逹磨殿额曰最胜觉场及诸对聮】福昌寺【在永寜县北鳯翼山麓唐贞观元年建　本朝康熈二十五年重修】云门寺【在渑池县北三十里唐嘉祐元年建　本朝康熈九年重修】云岩寺【在嵩县西南伏牛山上有上下二寺】龙兴寺【在嵩县北思逺山唐武后时尝幸此建乗凉阁后改为寺】上清宫【在洛阳县北八里世传老子修炼之所正殿梁柱及瓦皆范鐡为之　本朝康熈三十一年重修又有下清宫在城北五里】嵩阳宫【在登封县北北魏太和八年建日嵩阳寺唐改为观宋改天封观元至□间改曰嵩阳宫宫前石幢载唐明皇求仙得药事有古柏三株相传汉武帝登嵩时封三将军柏今存其二大者七人围次者五人围唐徐浩八分书嵩阳观圣徳感应颂石刻尚存即今嵩阳书院也　本朝乾隆十五年驾幸嵩阳书院】
　　【御制诗有石幢犹记旧宫名句并御制汉柏行古诗一首】崇福宫【在登封县北嵩山万嵗下相传汉建曰万嵗观唐改名太乙观宋天禧三年改今名为真宗祝厘之所设提举管勾官朝臣领之韩维吕夷简司马光及程朱诸臣皆为此职】九真观【在洛阳县南五里元时因安乐窝建旧有东华正阳纯阳海蟾重阳丹阳长真长生长春九真塑像】云溪观【在洛阳县北河南通志即今三井洞宋邵康节赏夏防云溪观即此是也】白鹤观【在登封县太室山上去絶顶四五里】隆唐观【在登封县北逍遥谷唐髙宗同武后如嵩山幸畨师正之居敇有司即其庐建隆唐观又于岭上别立精思院以防之亦作崇唐观】
　　名宦汉吴公【上蔡人为河守时贾生年十八以能诵诗书属文称于郡中吴公闻其秀才逹时政召置门下文帝初立闻河南守吴公治平为天下第一乃徴为廷尉廷尉乃言贾生年少颇通诸家之书帝召为博士】汲黯【濮阳人河内失火上使黯徃视之还报曰不足忧也臣过河南贫人伤水旱万余家或父子相食臣谨以便宜持节发河南仓粟以赈贫民请归节伏矫制辠上贤而释之】黄霸【阳夏人武帝末为河南太守丞明敏练达又习文法然温良有让足知善御众为丞处议当于法合人心太守甚任之吏民爱敬之】魏相【定陶人昭帝时为河南太守禁止奸邪豪强畏服】尹翁归【平阳人昭帝时为缑氏尉厯迁郡守所居治理】召信臣【夀春人元帝时为河南太守治行常为第一数増秩赐金】王嘉【平陵人鸿嘉中举敦朴能直言召见宣室对政事得失由大中大夫为河南太守治甚有声】董宣【圉人光武时为洛阳令湖阳公主苍头杀人匿主家吏不能得及主出行以奴骖乗宣扣□大言数主之失奴下车格杀之主诉之帝帝召宣欲棰杀之宣曰陞下圣徳中兴而緃奴杀良人将何以理天下即以头击楹流血被面帝令小黄门持之使宣叩头谢主宣两手据地终不肯俯帝因敕强项出赐钱三十万悉以班诸史人由是搏撃豪强莫不震慓卒于官】索卢放【东郡人建武六年徴为洛阳令政有能名】虞延【东昏人建武中为洛阳令时隂氏客马成者为奸盗延收考之隂氏屡请获一书辄加篣二百信阳侯阴就诉帝帝亲録囚知延不私谓成曰汝犯王法身自取之竟伏诛于是外戚敛手莫敢干法】祭彤【頴阳人光武时为偃师长彤有权畧勤于为政县无盗贼课为第一】周泽【安邱人中元初迁渑池令奉公尅己矜恤孤□吏人归爱之】袁安【汝阳人永平中为河南尹政号严明然不事酷烈甞鞫人曰凢学士者髙则望宰相次则希牧守奈何锢人于圣世闼者感泣在职十年京师肃然名重朝廷】周防【徐人肃时宗拜洛阳令下车自问大姓主名吏数闾里豪强以对防恕曰本问贵戚若马窦辈岂能知此卖米佣乎于是贵戚局脊京师肃清】张酺【细阳人和帝时为河南尹执金吾窦景家人击伤市卒使捕得之□怒遣缇骑候海等五百人殴伤市丞酺部吏杨章等正海罪景忿怒移书辟章等六人为执金吾吏欲因报之章等恐酺即上言其状窦太后诏报自今执金吾辟吏皆勿遣】王涣【郪人永元十五年为洛阳令平正居身得寛猛之宜其寃嫌乆讼法理难平者莫不曲尽情伪厌塞羣疑又能发□奸伏京师称叹以为有神算卒官民为五祠安阳县西】周畅【安成人永初二年为河南尹时夏旱乆祷无应畅因収葬洛城旁客死骸骨凢万余人应时澍雨嵗乃豊稔】任峻【渤海人自王涣后选令皆不称职以峻补之擢用文武吏皆尽其能纠剔奸盗不得旋踵一嵗断狱不过数□】祝良【长沙人顺帝时为洛阳令聪明博学有才干以亷明见称】李膺【襄城人延熹二年为河南尹时河内张成善说风角推占当赦遂教子杀人膺督促収捕既而逢宥膺愈懐忿疾乃竟杀之宛陵大姓羊元羣罢北海郡赃罪狼籍膺表欲案其罪元羣赂宦竖膺反坐输作左校司校尉应奉工疏□之帝纳其言即拜膺为司隶校尉】刘祐【安图人延熹中为河南尹转司隶校尉时权贵子弟入京师者至界首輙改易衣服隠匿财寳威行朝廷】羊陟【梁父人灵帝时拜河南尹计日受奉常食干糗茹菜禁制豪右京师惮之】李爕【南郑人灵帝时拜河南尹时既以货赂为官诏书复横发钱三亿以实西园燮上书陈諌辞意深切帝乃止】朱防【上虞人献帝时拜河南尹时董卓擅政数请公卿防议徙都长安防往止之卓恶其异已表迁太仆防不受及卓入関留防守洛阳与山东诸将通谋为内应既而惧为卓所袭乃弃官奔荆州】三国魏贾逵【防陵人除渑池令时县寄治蠡城城堑不固张琰叛应高干逵阳与同谋求兵修城诸欲为乱者尽诛之遂修城拒琰琰败魏武征马超至宏农曰此西路之要以逵领宏农太守】王昶【晋阳人文帝时为洛阳典农时都畿树木成林昶斫开荒莱勤劝百姓垦田特多】司马芝【温人黄初中为河南尹抑强扶弱私请不行为敎与羣下吏莫不自励曹洪乳母与临汾公主侍者繋狱卞太后遣黄门诣府传令芝不通敕令下狱考竟上疏论之居官十一年数议科条所不便者】傅嘏【泥阳人正始中为河南尹河南俗党五官掾功曹典选职皆授其本国人无用异邦人者嘏各举其良而对用之官曹分职而后以次考核之治以徳敎为本持法虽寛简而不可犯】晋杜预【杜陵人为河南尹预以京师为王化之始自近及逺凡所施论务崇大体】王恂【河南伊郯人建立二学崇明五鬲令毅餽以骏马恂不受时太原以匃奴为田客多者数千武帝诏禁募客恂明峻其防所部莫敢犯者】乐广【淯阳人晋武帝时为河南尹愍懐太子废诏朝臣不得辞送众官不胜愤难皆□禁拜辞司隶校尉满夺敕河南中部收拜者送狱广即便觧遣为政无当时功誉然去职遗爱为人所思】曹摅【谯人为洛阳令仁惠明断百姓懐之时天大雨宫门外夜失行马摅使收门士众咸谓不然摅曰宫掖禁严非外人所敢盗必门士以燎寒耳诘之果服以病去官复为洛阳令】魏浚【东阿人永嘉末与流人数百家东保河阴之硖石及洛阳防屯于洛此石梁坞抚养遗众渐修军器归者甚众其有□逺不从者遣将讨不加侵暴于是逺近感悦假以河南尹刘曜忌浚得众率众围之浚夜遁走为曜所得死之】沈劲【武康人升平中慕容恪侵逼山陵冠军将军陈祐守洛阳劲自补冠军长史募壮士击贼频以寡制众粮尽城防遇害】辛恭靖【狄道人隆安中为河南太守防姚兴来冦恭靖固以百余日以无救而防被执兴将任以东南之事恭靖厉色曰寕为国家鬼不为羗贼臣兴怒幽之别室三年逾垣遁归安帝嘉之】南北朝魏宼赞【上谷人姚灭秦雍人千余家推赞为主归魏拜绥逺将军秦雍之民来奔河南雒阳河内者至户万数拜赞南雍州刺史治于洛阳立雍之郡县以抚之流民自逺而至者三倍于前赞在州十七年甚获公私之誉】甄琛【母极人世宗朝迁河南尹时多冦盗琛以里正乃流外四品职轻任重不能督察使盗得容奸百赋失理请少髙里尉之品又奏以羽林为游军于诸坊巷司察盗贼于是京邑清静后皆踵焉】高崇【蓚人景明中为洛阳令为政清断吏民畏其威风每有摘发不避强御县内肃然】宋翻【中山人世宗初为河阴令顺掦公主家奴为刼贼而不送翻将兵围主宅执主婿冯穆歩驱向县时正炎暑立之日中流汗霑地县旧有大枷时人号曰弥尾青翻置南墙下以待豪石于是威振京师孝庄时除司徒左长史抚军将军河南尹】北齐独孤永业【中山人干明初洛州刺史时宜阳深在敌境周人于黒涧筑城戍以断粮道永业亦筑镇以抗之治邉甚成信乆在河南尤善于招抚归降者万计选二百人为牙每先锋以寡敌众周人惮之】隋樊子葢【卢江人大业中为检校河南内史车驾至髙阳追诣行在帝劳其留守东都之功曰昔髙祖留萧何于闗中光武委防恂以河内公其人也】唐贾敦颐【霓句人永徽中迁洛州刺史洛多豪右占田类逾制敦颐举没者三千余顷以赋贫民发奸摘伏下无能欺弟敦实为洛州刺史亦寛恵人心懐向洛阳令杨徳干杖杀人以立威敦实喻止曰政在养人伤生过多虽能不足贵也徳干为衰减始洛人为敦颐刻碑大市旁及敦实入为太子右庻子人复立碑于其侧故号棠棣碑】张仁愿【下邽人神龙中检校洛州刺史防谷贵多盗仁愿一切捕杀畿甸震慑无敢犯】季杰【釡阳人先天中为河南尹精于聴断虽行坐食饮省治不少废田是府无淹事人吏爱之河汴之交旧有梁公埭废不治南方漕弗通杰调丁男复作之不费而利】李朝隠【三原人开元中擢河南尹政严清奸人不容息太子舅赵家奴怙势横闾里朝隠执而榜辱之帝赐书慰勉】裴寛【闻喜人开元中为河南尹不屈附权贵郡中大治子谞代宗时以河南府参军迁河南尹寛厚和易为治不鞫人以赃】李憕【文水人为河南少尹尹萧炅骫法殖私憕裁抑其谬后改东都留守安禄山防东都死之】卢奕【涓州人以御史中丞留防东都安禄山兵薄城下奕与李憕坚守城防朝服坐堂被执即数禄山罪徐顾贼徒曰为人臣者当识逆顺我不防失节死何恨临刑骂贼不止口逆党为变色】蒋清【天寳十四载为河南府判官禄山防东都死之】乔潭【梁县人天寳中为陆浑尉时元徳秀隠居陆潭贫无甔石潭每分俸周之及卒庀其】顾少连【吴人为登封主簿邑有虎孽少连命塞防阱移文岳神虎不为害】郑珣瑜【荥泽人为河南尹未入境防徳宗生日当献马吏白请视事且内贽珣瑜曰尚未到官而遽事献礼欤不聼性严重少言未尝以私托人人亦不敢谒以私清静惠下贱敛贵发以便民时韩全义伐蔡河南主餽运珣瑜宻储之阳翟以给官军百姓不知馈运劳有所取非诏约者珣瑜辄挂辟不酬及军罢凢数百封有谏者珣瑜曰苟以为坐尹宜坐之终不为万人产沴也】韩愈【南阳人元和初权知图子博士分司东都即拜河南令】李绅【谯人元和中为河南尹河南多少或危防散衣击毯官道车马不敢前绅治刚严皆望风遁去】白居易【太原人太和初以太子賔客分司东都逾年拜河南尹复以賔客分司】李徳裕【赞皇人文宗时以太子賔客分司东都政尚寛和得士庻心】栁仲郢【华原人拜京兆尹宣宗时周墀荐为河南尹以寛惠为政或言不类京兆时答曰辇毂之下先弹压郡邑之治本惠养乌可类也】张全义【濮州人僖宗时为河南尹时黄巢兵火之后城邑残破户不满百全义披荆棘劝耕植躬载酒食劳民献畆之间筑南北二城以居之数年人物完盛人甚頼之】五代晋杨昭俭【长安人为河南少尹时河决数郡发丁夫塞之昭俭董其后少主欲立碑昭俭谏曰陞下刻石记功不若下哀痛之诏少主嗟赏从之】宋欧阳修【庐陵人为西京推官时尹洙为府户曹参军梅尧臣为主籍修从洙游为古文义论当世事迭相师友与尧臣逰为歌诗相偶和遂以文章名冠天下】陈尧佐【防中人后家于济原初为西京转运使有治声天圣初知河南府人称其政】陈宣【永夀人知河南府留心学校加意民瘼剏建渊源祠及书院等修复诸渠多嘉惠寔政】范祖述【华阳人知巩县开南山导水入洛县无水患文彦博称其能】桑怿【雍邱人为渑池尉时宿盗王伯为民患廵检伪牒县招致之怿不知其伪也挺身入城中与伯同卧起十余日共至山口为廵检伏兵所执怿曰廵检惧无功耳即以伯与廵检使自为功朝廷闻之为黜廵检擢怿右殿班直】韩琚【安阳人知永寕县时寺僧大起浮圗通邑骚然琚抗疏罢之政为郡邑最】孙鼛【钱塘人知偃师县蒲中优人诡僧服隠民间以不语感众相传有异法奔凑其门鼛收得奸状五服辜】范致虚【建阳人徽宗时知河南府中人规万华苑欲夺故臣富弼宅致虚言弼和戎有大功乃不保数畆之居耶得不取】阮骏【兴化人为河南少尹金兵入京师骏帅所隶兵拥防神御殿抱神御骂不絶口卒被害】孙昭逺【眉山人建炎初为河南尹西京留守至洛収集散亡得义兵万余栅伊阳使民入保金兵来攻战不利叛兵反撃之遂遇害赠徽猷阁待制】金张特立【东明人正大初为洛阳令时军旅数起郡县窘迫东帅赫舍里永谦移镇陜右道经洛阳责令治糗具三日足后期如军法县素贫特立争输于庭帅大竒服　赫里里永谦旧作纥石烈牙兀觧今改】元阎从【覃懐人为新安县尉有鬻麦客为所害莫知主名从集众鞫之众皆跪有一人隠树而立命立引前服罪后尝于道中遇贵游车马仆从甚盛饮嬉市肆从顾从者曰此巨盗也逻得之果服人以为神】布占【宜阳令开宣利渠流入胭脂潭东厯七里河下杨店民頼其利布占旧作蒲察今改】明王俊【邠州人洪武末知嵩县屏贪吏恤贫乏濬顺阳济民二渠溉田民赖其利】　李守义【平度州人永乐初为偃师主簿县北有山永为害守义修白虎堰以障之害随息兼资灌溉之利】吴祥【蠡县人永乐中知嵩县为政寛和流民自归者二百余户绩最当迁民乞留诏增秩还任阅三十二年而卒邑人莫不哀悼】陶镕【洪熙末知新安县上言县在山谷土瘠民贫民食方艰采拾不给公私无措驿传颇有储粟谨贷粟千七百余石赈给俟秋成偿官宣宗谓夏原吉曰县所行良是镕能称任使勿拘以文法】李骥【郯城人宣徳中知河南府时境内多盗骥令一户被盗一甲坐之犯者署其门曰盗贼之家又为劝教文振木铎以狥之人咸改行】刘敏寛【安邑人万厯中知宜阳县时洛水啮田损赋有司议均田更张太甚民多弃业而逃敏寛惟课垦荒公输不足则税逃田之见垦者足之由是逃亡日复归业】徐日泰【金谿人崇祯中知偃师县流贼防城日泰骂不屈为贼脔割死】陈元【蕲州人崇祯中知新安县率民保阙门寨拒守月余力竭而防贼大杀寨中人厉声曰守寨者我也百姓何辜贼怒支解之】鄢廷诲【永福人崇祯十四年知登封县流防至廷诲抗节死典史王大璧从死】刘禋【中部人明末知登封县时土冦据山为乱禋练兵偹御贼不敢近及李自成防城死之】武大烈【临潼人明末知永寕县时万安郡王居永寕宗校凭籍为横大烈悉置之法流冦薄城下大烈拒守凡三昼夜城防与主簿魏国辅教谕任维清守偹王正已百户孙世英俱死之】李迈林【明末知渑池县流贼防城死之】
　　本朝武攀龙【交城人顺治四年知洛阳县时兵火初靖一意寕人修举废坠善迹尢多洛志中亦推攀龙之始事云】张朝瑞【广寕人顺治五年知登封县洞悉民隠招徕流亡迁御史巡按湖北濒行父老追送百余里】蒋应泰【大兴人康熙初知河南府寛朴简易端已率属课士除暴禁贪凡狱有寃者秋毫立辨在任期年病没于官士庶感恸遂请祀焉】汪楫【江都人知河南府为政清平持大体絶干谒豪右惮之嵗饥赈济活饥民数万人】俞汝翼【寜夏人康煕时授偃师知县下车即革邑中陋规剖决词讼案无留牍嵗饥亲诣藩司面陈洛偃巩孟登五县困苦尤甚因得并赈尤留意造士兴复两程书院调任祥符送者络绎于道】曾汝为【合江人康熙五十四年知洛阳县悃厚无华吏民安之数防大狱不为烦扰后以积嵗荒歉亏粮罢官洛民为设义柜争先输之】









　　钦定大清一统志卷一百六十三
　　钦定四库全书
　　钦定大清一统志卷一百六十四
　　河南府【三】
　　人物汉贾谊【洛阳人年十八以能诵诗书属文称于郡中文帝召为博士超迁至大中大夫诸法令所更定及列侯就国其说皆谊发之天子议以谊任公卿之位绛灌之属尽毁谊于是出为长沙王太傅嵗余徴入见帝宣室问鬼神事至夜半帝为之前席拜梁王太傅数上疏陈政事多所欲匡建梁王胜坠马死谊自伤为傅无状嵗余亦死孙二人至郡守贾嘉最好学世其家】剧孟【洛阳人以侠显吴楚反条侯为太尉乘传东将至河南得孟喜曰吴楚举大事而不求剧孟吾知其无能为也孟母死逺方送防千乘及孟死家无十金之财】卜式【河南人武帝时上书愿输家财半助邉又持钱二十万与河南太守以给徙民召拜为中郎令牧羊上林歳余羊肥息上过其羊所式曰治民亦犹是也恶者辄去毋令败羣拜式缑氏令迁成皋令齐王太傅转为相防吕嘉反式上书愿与子男及临菑习弩博昌习船者请行死之以尽臣节上贤之赐爵闗内侯元鼎中为御史大夫言郡国不便盐铁而船有算可罢贬秩太子太傅以夀终】周王孙【雒阳人受易于杜陵田何后丁寛复从受古义号周氏传】贾捐之【字君房谊曽孙元帝初上疏言得失召待诏金马门珠崖屡叛捐之建议弃之遂罢珠崖郡】桑钦【字君长河南人受古文尚书毛诗于平陵涂恽子真又着水经】郭贺【字乔卿洛阳人祖坚伯父游君并修清节不仕王莽贺能明法建武中为尚书晓习故事多所匡益拜荆州刺史有殊政永平中徴拜河南尹以清静称在官三年卒】孙堪【字子穉缑氏人明经学有志操建武中仕郡县公正防洁奉禄不及妻子皆以供賔客及为长史所在有迹厯官光禄勲数有直言多见纳用】庆鸿【洛阳人慷慨有义节与杜陵防范为刎颈交位至琅邪防稽二郡太守所在有异迹】厐参【字仲达缑氏人举孝防拜左校令坐法输作将军邓隲讨凉州叛羌参上书言宜养众以待其疲御史中丞樊凖荐参卓尔竒伟高才武畧有魏尚之风召拜谒督三辅诸军屯累官汉阳太守在职能抑强扶弱以惠政得民元初元年迁防羌校尉畔羌懐其恩信入为大鸿胪虞诩荐参有宰相器能顺帝时以为太尉録尚书事是时三公之中参名忠直】吴雄【字季高河南人顺帝时为廷尉断狱平后拜司徒子诉孙恭三世廷尉为法名家】种暠【字景伯洛阳人举孝防顺帝末为侍御史自以职主刺举志案奸违乃劾诸为八使所举太守刘宣等罪恶又请敕条举近臣父兄及知亲为刺史二千石尤残秽不胜任者擢监太子于承光宫中常侍高梵从中单驾出迎太子暠手剑当车曰太子国之储贰今常侍来无诏何以知非奸耶梵驰奏之诏报太子乃得去帝嘉其持重出为益州刺史在职三年宣恩服逺开晓殊俗桓帝时为度辽将军诚心懐抚信赏分明羌胡皆来顺服累迁司徒推逹名臣皇甫规等为称职长子岱字公祖好养志不应徴辟次子拂拂字颍伯为太常李榷郭汜入长安百官多避兵拂挥剑出战死拂子劭字中甫官侍中与马腾等攻榷汜军败死之】尹勲【字伯元巩人家世衣冠独持清操不以地势尚人州郡连辟察孝亷三迁邯郸令政冇异迹五迁尚书令桓帝诛梁冀参建大谋封都郷侯迁汝南太守上书解释范滂等党议禁锢拜大司农坐窦武等事下狱自杀】杜密【字周甫阳城人为人沈质少有厉俗志为司徒胡广所辟累迁北海相宦官子弟为令长有奸恶者辄捕案之后去官还家桓帝时徴拜尚书令转太仆党事起免归与李膺名行相次故时人亦称李杜焉】三国汉孟光【字孝裕洛阳人献帝时入蜀博物识古无书不览尤鋭意三史长于汉家旧典昭烈定益州拜为议郎与许慈等并掌制度后主时累迁大司农常与家中责大将军费袆每直言无所回避】却正【字令先偃师人安贫好学博览坟籍弱冠能属文为秘书令转令史澹于荣利依则先儒假文见意号曰释讥后主七年迁洛阳蜀之大臣无翼从者惟正舎妻子单身随侍后主赖正相导宜适举动无阙乃叹息恨知正之晚位终巴西太守】魏杜防【字公良河南人以知音为雅乐郎因乱往依刘表入魏为军谋祭酒叅太乐事令创制雅乐防善钟律聪思过人绍复先代古乐自防始】吴徴崇【本姓李字子和河南人治易春秋左氏传隠于防稽躬耕求志人来从学所教不过数人辄止欲令其业必有成也严畯荐崇初见太子以疾赐不拜东宫官属皆从咨访】赵逹【河南人治九宫一算之术究其防防应机立成无不中效孙权行师征伐每令推歩皆如其言】南北朝魏胡小虎【河隂人正光末为统军于晋夀梁将樊文炽犯遣益州刺史邴蚪遣长史和安固守小劒文炽围之蚪命小虎同往防拒文炽掩袭禽之逼使诱和安降小虎谓安曰努力坚守魏遣将已至贼以刀殴撃言不得终遂害之】赵肃【字庆雍洛阳人孝昌中起家殿中侍御史大统十六年除廷尉卿肃久在理官执心平允凡所处断咸得其情亷慎自居不营产业时人以此称之】北齐房谟【字敬放洛阳人少淳厚深沈内敏正光末厯位昌平代郡太守所在着防惠除太宁太守某徴兵谟不应京都围逼数月沦覆被执贼党见谟莫不遥拜尒朱世隆嘉之舍其罪魏孝武帝入闗神武以谟忠贞徴为丞相右长史以清直甚被赏遇厯官兖徐二州刺史神武与诸州书叙其清能以为劝励后除晋州刺史卒于州世称清白子恭懿字慎言沈深有局量逹于从政入隋仕终海州刺史】元文遥【字徳逺洛阳人父晞有孝行文遥敏慧夙成起家员外散骑侍郎累官尚书左仆射齐因魏宰县多用厮滥至于士流耻居百里文遥以县令为字人之功遂请革选士人为县自此始也初文遥自洛迁邺有地十顷有人肙相侵夺即与之及贵其人将家逃窜文遥追加抚慰还以与之愧而不受遂相让为闲田】周于谨【字思人洛阳人沈深有识量好孙子兵书广阳王元深引为长流参军特相礼接周文赴平凉谨曰闗右古称天府今若据其要害招集英雄足观时变且天子在洛逼迫羣凶请都闗右挟天子而令诸侯千载一时也周文大悦厯迁大丞相府长史拜司空恭帝元年除雍州刺史命出讨梁振旅而旋进封燕国公迁太傅以为三老赐延夀杖薨諡曰文配享文帝庙廷谨有智谋善于事上名位虽重愈存谦挹朝参往来不过从两三骑而已朝廷凡冇军国之务多与谨决谨亦竭其智能故功臣中特见委信始终无间言】于翼【字文若谨之子有识度为渭州刺史中外感悦迁司防中大夫武帝以翼有人伦之鉴皇太子及诸王相以下并委翼选置时论佥谓得人后为安州总管武帝将东伐遣卢韫诣翼问策翼赞成之除陜州刺史夫军复东讨翼自陜入迳到洛阳即除河阳总管大象初徴拜大司徒除幽州总管素有威武兼明斥堠突厥不敢犯塞性恭□与物无竞常以满盈自戒故能以功名终弟义字慈仲亦矜严有操尚笃志好学厯官潼州总管】贺若敦【洛阳人少有气干周文投都督累迁骠骑大将军讨平岷蜀荆州诸蛮武成初为军司马陈将侯瑱等围逼湘州令敦赴救时秋水泛溢江路遂断粮援既絶相持嵗余瑱等不能制全军而返保定五年迁中州刺史镇幽谷建徳初追赠太将军】赵刚【字僧庆洛阳人少机辩有干能魏孝武与齐神武搆隙刚奉防召东荆州刺史冯景昭集府僚议司马冯道和请据州侍北方处分刚奋臂抽刀投地曰公若为忠臣可斩道和景昭遂率众赴阙论功封临汝县伯又诏刚使三荆聴便宜从事使还称防进爵武城侯除颍川太守洛阳不守刚逺隔敌中侯景别帅来防大破之时有流言传刚东叛齐神武因设反间刚露板言状太祖知其无二乃加赏赉屡迁骠骑大将军开府仪同三司孝闵帝践阼进浮阳郡公出为利州总管】隋元景山【字珤岳洛阳人少具器局干畧过人从周武帝平齐有功拜大将军封平原郡公高祖为丞相尉迟廻作乱宇文胄与逈道以书讽景山景山执其使封书诣相府高祖受禅大举伐陈以景山为行军元帅大着威名甚为敌人所惮云】元晖【字叔平洛阳人好学涉猎书记周太祖见而礼之命与诸子游处累官武伯下大夫使突厥致其名王随献方物隋开皇初拜都官尚书兼领太仆奏请决杜阳水灌三畤原溉舄卤之地数千顷民赖其利拜恵州刺史有惠政子仁器性明敏官至日南郡丞】宇文庆【字神庆洛阳人沈深有器局周初受业东观颇涉经史文州民夷相聚为乱庆应募从征袭破之以功授都督诛宇文防庆有谋焉及破髙纬拔高壁克并州下信都禽髙湝功并居最进大将军封汝南郡公髙祖与庆有旧甚见亲待开皇初拜左武卫将军除凉州总管】元褒【字孝整洛阳人十嵗而孤性友弟诸兄议别居褒泣谏不得家素富褒一无所受脱身而去为州里所称开皇初拜安州总管徙原州有商人讼同宿者刼其金褒察其寃舍之商人讼褒受金纵贼褒即引咎坐免后盗发他所帝叹异之称为长者终齐郡太守】长孙平【字处均洛阳人有器干博览书记仕周累迁小司冦开皇三年拜度支尚书奏令民间每秋家出粟麦储之闾巷以备凶年名曰义仓自是州里丰衍转工部尚书名为称职突厥可汗相攻使平持节宣谕遂各解兵进位大将军判吏部尚书卒諡曰康】长孙晟【字季晟洛阳人性通敏善弹射年十八为司卫上士高祖一见异之谓人曰长孙郎后之名将使突厥察山川形势部众强弱皆尽知之开皇中突厥患邉摄图谋南侵晟口陈形势手画山川定其虚实皆如指掌拜车骑将军又为受降使者突厥大畏威行域外晟好竒计务功名性至孝居忧毁瘠为朝士所称终右骁卫将军谥献】贺若弼【字辅伯敦之子少慷慨有大志骁勇便弓马博渉书记文帝隂有并江南志高颎荐弼有文武才干拜吴州总管献取陈十策开皇九年以弼为行军总管军令严肃秋毫不犯督厉将士禽陈将萧摩诃陈平帝迎劳曰尅定三吴公之功也加位上柱国进爵宋国公炀帝嗣位与高颎宇文防等私议得失为人所奏坐诛】于仲文【字次武谨之孙少聪敏及长气调英拔厯官河南道行军总管讨尉迟逈禽其将席昆罗河南悉平入隋拜行军元帅统十二总管击敌可汗见仲文军容整肃不战而退及还令仲文勘録省中事帝嘉其明断后进位光禄大夫撰汉书刋繁三十卷□览三十卷】元岩【字君山洛阳人好读书不治章句刚鲠有器局仕周为内史中大夫宣帝时京兆郡丞乐运舆榇诣朝堂陈帝八失将戮之以岩切諌帝怒使阉竖其面遂废于家入隋封平昌郡公食邑二千五百户实封五百户晋封公益州总管府长史河北道行台右仆射岩性严重明达世务正色廷诤上公及卿皆敬惮之】赵轨【肃子少好学有行检周蔡王引为记室以清苦闻文帝时为齐州别驾有能名在州四年考最徴入朝与牛宏撰定律令格式授原州总管司马人吏莫不改操数年迁硖州刺史抚缉中外甚有恩恵寻转夀州总管长史秩满归子宏安宏智并知名】唐长孙无忌【字辅机晟子髙祖兵渡河授渭北□行军典籖从太宗征讨冇功及即位封齐国公进司空知门下尚书省事久之进位司徒定议立晋王与禇遂良同受顾命高宗欲立武昭仪为后无忌固言不可后既立许敬宗构无忌反状安置黔州初无忌与遂良悉心奉国以天下安危自任故永徴之政有贞观风上元初追复官爵】长孙操【字元节无忌从父弟有学术高祖辟相国府金曹叅军检校虞州刺史从太宗征讨与间秘谋徙陜州长老守阙颂遗爱为齐扬益州刺史课皆最下诏褒扬又无忌族叔顺徳撃屈突通于潼闗执以献进骁卫大将军后为泽州刺史称良吏】赵宏智【新安人事父笃孝通书太宗时累迁宏文馆学士永徽初为陈王师讲孝经于百福殿智举五经诸儒更诘辨随问悉酬舌无留语进国子祭酒曾孙矜客死栁州逾十七年子来章始壮往求父防归时人皆哀其孝】刘允济【巩人少孤事母孝工文词与王勃齐名举进士累迁著作佐郎采鲁哀公后十二世接战国为鲁后春秋献之寻为来俊臣所搆当死以老母丐余年防赦免后修国史除青州长史有清白称】毕搆【字隆泽偃师人擢进士第居亲防毁棘甚神龙初为中书舎人敬晖等表诸武不宜为王构当读表抗声析句左右皆晓三思疾之出为润州刺史政有恵爱景龙末召为左御史大夫防平诸韦治其党构详比轻重皆得其情出为益州刺史政清严睿宗嘉之赐玺书袍带再迁吏部尚书授河南尹卒諡曰景子炕天寳末为广平太守拒安禄山城防覆其家赠戸部尚书】张说【字道济洛阳人永昌中防贤良方正累擢凤阁舎人张易之诬防魏元忠援说为助说廷对元忠无不顺言忤后防流钦州睿宗时同中书门下平章事明皇即位太平公主引萧至忠崔湜等为宰相罢説为东都留守説因使以佩刀献之请先决防及至忠等伏诛召为中书令封燕国公出为并州长史防王晙诛降虏阿布思九姓疑惧説轻骑慰安之累迁左丞相卒諡文贞説敦气节喜推籍后进君臣朋友大义甚笃朝廷大述作多出其手明皇尊尚经术开馆置学士修太宗之政皆说倡之】徐有功【名宏敏以字行偃师人举明经累迁司刑丞时武后畏唐大臣谋己周兴来俊臣等揣防置诸狱相钩连朝野震恐莫敢正言有功輙犯顔争枉直后厉语折抑有功争益牢尝曰天理人命所系不可阿防诡词以求苟免故尝持平守正凡三坐大辟将死泰然赦之亦不喜酷吏为少衰转司刑少卿改司仆少卿卒】贾曾【洛阳人少有名明皇为太子遴选宫僚以曽为舍人谏请罢止采女乐开元初与苏晋同掌制诰皆以文词称时号苏贾子至字幼隣从明皇幸蜀拜起居舍人知制诰譔传位肃宗册帝叹其继美】元行冲【名澹以字行洛阳人博学尤通训故擢进士第累迁通事舍人狄仁杰器之曰君吾药笼中物不可一日无也以系出拓防撰魏典三十篇事详文约学者尚之开元中为宏文馆学士明皇自注孝经诏行冲为疏立于学宫卒諡曰献】刘知防【河南人与兄知柔俱以善文辞知名擢进士第累迁凤阁舍人兼修国史擢太子率更令介直自守着史通内外四十九篇又别撰刘氏家史及谱考议者高其博尝言史有三长才学识世罕兼之时以为笃论】卢鸿【字颢然洛阳人博学善书籕庐嵩山开元初备礼徴不至五年复诏赍东帛聘之召升内殿置酒拜谏议大夫固辞还山将行赐隠居服官营草堂恩礼殊渥鸿到山中广学庐聚徒至五百人】陆坚【洛阳人初为汝州叅军坐事贬涪州再迁通事舍人累官至给事中兼学士初名友悌元宗嘉其刚正赐名曰坚从封泰山封建安男帝待之甚厚图形禁中亲制赞以褒之卒赠吏部尚书諡曰懿】元徳秀【字紫芝河南人少孤事母孝举进士不忍去左右自负母入京师既擢第母亡庐墓侧食不盐酪借无茵席自以不及亲在而娶遂不肯婚家贫求为鲁山令嵗满去职爱陆浑佳山水乃定居不为墙垣属钥家无仆妾嵗饥日或不防陶然弹琴以自娱房琯每见叹息曰见紫芝眉宇使人名利之心都尽苏源明常语人曰吾不幸生衰俗所不耻者识元紫芝耳天寳中卒家惟枕履箪瓢而已天下髙其行不名谓之元鲁山】房琯【字次律河南人少好学风度沈整以廕补宏文生厯官宪部侍郎天寳末明皇狩蜀琯驰至普安上谒帝喜甚即拜文部尚书同中书门下平章事奉册灵武言当时利病辞吐华畅帝为改容琯既有重名帝倾意待之后以贺兰进明之谗请自将平贼败于陈涛斜废不复振】元结【字次山徳秀族弟少不覊十七乃折节向学擢上第复举制科苏源明荐结可用肃宗召诣京师上时议三篇为山南西道节度叅谋募义士于唐邓汝蔡降剧贼五千命屯泌阳守险全十五城伐宗立丐侍亲归樊上授著作郎益著书自称漫士更曰聱叟拜道州刺史进授容管经畧使民乐其教罢还京师卒】独孤及【字至之洛阳人天寳末举高第补华隂尉代宗以左拾遗召既至上疏陈政要改太常博士厯濠舒二州刺史以治课加司封郎中徙常州卒諡曰宪及喜鉴拔后进性孝友为文彰明善恶长于论议】韦应物【河南人性高洁所至辄扫地焚香工于诗永泰中厯滁江二州刺史召为左司郎中贞元初又厯苏州刺史世号韦苏州有集十卷】萧昕【字中明河南人中博学宏词科厯礼部侍郎从代宗狩陜权国子祭酒请崇大学以树教本大厯中持节使回纥回纥恃功廷让昕昕徐曰仆固懐恩我之叛臣尔与连祸又引吐蕃暴我郊甸非天子邱旧功则只马不得出塞回纥大慙厚礼约和徳宗出奉天昕年八十余歩出城仅至行在以太子少师致仕卒昕荐张镐来瑱擢杜黄裳高郢裴垍其后并为名宰云】卢坦【字保衡洛阳人累迁侍御史时赦令后诸道献钱一切禁止山南节度使栁晟浙西观察使阎济美格诏输献坦劾奏再迁戸部侍郎判度支河毁西受降城宰相李吉甫议徙天徳坦以为城当碛口得制北敌之要奈何以一时省费堕万世防吉甫不悦出为东川节度使】李渤【字濬之洛阳人隠居少室山元和初以右拾遗召渤上书谢不拜韩愈遗书劝之始出家东都每朝政有阙辄附章列上九年以著作郎召遂起嵗余迁右补阙以直忤防分司东都渤虽处外然志存朝廷表章凡四十五献太和中召拜太子宾客卒】元稹【字防之河南人元和初举制科对防第一拜左拾遗性明鋭遇事辄举始王叔文王伾蒙幸太子宫挠国政稹献书请选正人辅导又自以职谏诤不得数召见条上十事拜监察御史按狱东川劾奏节度使严砺分司东都举劾按故事追摄长庆初厯工部侍郎进同中书门下平章事稹尤长于诗与白居易名相埒天下传讽号元和体】李中敏【字藏之颍阳人元和中擢进士第性刚峭拜侍御史因旱上书请斩郑注不省以病告归注诛召迁给事中仇士良以开府阶防其子中敏曰谒者监安得有子士良慙恚由是复弃官去】杜甫【字子美巩县人祖审言字必简以诗名与李峤崔融苏味道为文章四友中宗朝官修文馆直学士甫少贫举进士不第困长安天寳末奏赋三篇帝竒之使待制集贤院肃宗立拜左拾遗上书救房琯坐贬客秦州流落剑南依节度使严武武表为叅议检校工部贠外郎大厯中游来阳一夕大醉卒少与李白齐名诗称李杜甫又善陈时事律切精深至千言不少衷世号诗史】曹确【字刚中河南人擢进士第累拜兵部侍郎咸通中以本官同中书门下平章事时帝昵宠优人李可及凭恩横甚人无敢斥擢可及为威卫将军确諌不听进尚书右仆射出为镇海节度使卒确邃儒术器识方重与毕諴同为宰相俱有雅望】毕諴【字存之构从孙早孤夜燃薪读书通经史工辞章性端慤不妄与人友太和中进士累官翰林学士党项扰河西宣宗召访邉事诚援质古今条破羌状甚悉即拜邠宁节度使到军遣吏懐谕羌人皆顺懿宗时同中书门下平章事】杨牢【字松年河南人父茂卿从事田氏府赵军反杀田氏茂卿死牢自洛阳走常山号伏叛垒讐意感解以尸还之单缞冬月往来太行间冻肤皲衘哀雨血行路人为牢泣后擢进士第】五代晋桑维翰【字国侨河南人进士及第晋主辟为掌书记常以自从灭唐兴晋维翰力也迁中书侍郎同门下平章事天福中出为相州节度使出帝即位拜中书令事无巨细一以委之数月之间百度寖理辽兵入京师左右劝维翰避祸维翰曰吾为大臣安所逃死耶安坐府中不动张彦泽使人缢杀之于家】宋王审琦【字仲寳洛阳人干祐初周祖帐下性纯谨甚亲任之从世宗征刘崇力战有功厯官殿前都虞候领睦州防御使宋初领泰宁军节度建隆中出为中正军节度为政寛简开寳六年加同平章事审琦厚重有方畧尤善骑射子承衎颇涉学晓音律厯知夀州】何继筠【字化龙河南人晋初补殿直周祖讨三叛表继筠从行仕至行营都监宋开宝二年太祖亲征晋阳辽兵来援召授方畧令赴石岭闗拒之谓曰翼日停午俟卿奏捷也至期继筠子承睿果来献捷以功拜建武军节度继筠前后备邉二十年与士卒同甘苦得其死力善揣边事邉人畏伏多画像祠之子承矩字正则开寳五年知河南府奏罢横役厯知潭沧二州及缘邉屯田使请于顺安砦西开易和蒲口贮水于屯田辽兵南侵屡遣内侍以密诏问御遏之计终齐州团练使】刘保勲【字修业河南人少好骑射习刑名之学颇工诗仕周至工部员外郎宋初拜戸部徙云安监盐制置使嵗余出羡余百万转运使欲以状闻保勲曰贪官物以为已功可乎厯官至幽州行府事保勲性纯谨精于吏事不惮繁剧常语人曰吾受君命未尝辞避接同寮未尝失意居家积赀未尝至千钱】聂崇义【洛阳人少举三礼善礼学汉干祐中累官国子礼记博士校定公羊春秋周显徳中累迁太常博士命摹画郊庙祭器以闻建隆间考正三礼图表上之下工部尚书窦仪俾之裁定三礼图遂行于世】郭忠恕【字恕先洛阳人七嵗能属文举童子科及第尤工篆籀周初为周易博士太宗召为国子监主簿令刋定厯代字书坐罪流登州所定古今尚书并释文并行于世】石熙载【字凝绩洛阳人疎俊有量居家严谨有礼法太宗尹京邑表为开封府推官后即位累擢至尚书右仆射卒上为悲叹谓其事君之心纯正无他熙载性忠实遇事尽言无所顾避人有善即推荐之时论称其长者子中立字表臣景祐中拜叅知政事练习台阁故事喜賔客及卒至不能办防】种放【字名逸洛阳人奉母隠终南豹林谷之东明峯以讲习为业从学者众得束脩以养母咸平四年张齐贤荐放孝行纯至可励风俗简朴退静无谢古人召对崇政殿询以民政邉事对曰明王之治爱民而已惟徐而化之即日授左司谏直昭文馆后复表徙居嵩山天封观侧就兴唐观基起第赐之】吕蒙正【字圣功河南人太平兴国中擢进士第一累擢中书侍郎兼戸部尚书平章事蒙正质厚寛简有重望以正道自持遇事敢言每论时政有未允者必固称不可上嘉其无隠至道初判河南府政尚寛静委任僚属事多总裁而已咸平六年授太子太师封蔡国公改封许景徳二年归洛上谓曰卿诸子孰可用对曰有侄夷简宰相才也富弼年十余嵗蒙正一见惊曰此儿他日名位与吾似而勲业逺过于吾其知人类如此卒諡文穆】钱若水【字澹臣新安人雍熙中登第累擢谏议大夫同知枢宻院事真宗时从幸大名陈御敌安邉之防知开封府时北邉未寕内出手札访若水以防陈备邉之要五事出知天雄军累拜并代经畧使若水有器识能防大事事继母以孝闻所至推诚待物委任僚佐总其纲领无不称治】陈太素【字仲华缑氏人第进士迁职大理事任刑法二十余年朝廷有大疑狱事必召与议太素推原人情以傅法意众自以为不及终尚书兵部郎中】范雍【河南人举进士为洛阳主簿累官枢蜜使进资政殿学士赵元昊反出知延州永兴军终尚书左丞雍为治尚恕喜寛每虚懐荐士子宗杰为兵部贠外郎厯陜西转运使】富弼【字彦国河南人少笃学有大度举茂才异等庆厯初知制诰辽遣使求闗南地弼奉使与辽主力争反覆陈必不可状辽主欲增弊曰当称献纳弼争之声色俱厉辽人气折还拜枢密副使上当世之务十余条及安邉十三策出知青州至和二年召拜同中书门下平章事封郑国公弼为相守典故行故事而傅以公议百官任职矢下无事神宗时王安石用事雅不与弼合称疾求退出判河南遂请老以司空致仕封韩国公弼虽家居朝廷有大利害知无不言卒赠太尉諡文忠】尹洙【字师鲁河南人仁宗朝举进士迁太子中允会范仲淹贬洙奏仲淹臣之师友仲淹被罪臣不可苟免出监唐州酒税西北久安洙作叙燕息戍二篇以为武备不可弛为韩琦所深知琦知秦州辟洙通判州事官至起居舍人洙内刚外柔博学有识度尤深于春秋自唐末厯五代文格卑弱洙为古文振起之其为文简而有法有集二十七卷世称河南先生兄源字子渐亦以文章知名与师鲁称二难】滕宗谅【字子京河南人举进士累官刑部贠外郎知泾州范仲淹荐以自代擢天章阁待制终知苏州府宗谅尚气倜傥自任好施与及卒家无余财着有諌疏二十余篇】种世衡【字仲平放之兄子少尚气节家赀悉推与昆弟惟取图书厯签书同州鄜州判官累官至环庆路兵马钤辖在邉数年积谷通货所至不烦县官益兵增饷善抚士卒能人人死力子古谔诊皆有将才闗中号为三种】邵雍【字尧夫河南人事李之才受河图洛书八卦六十四卦图像探赜索隠妙悟神契多所自得及其学益老徳益邵与人言无贵贱少长一接以诚故贤者悦其徳不贤者服其化卒赠秘书省著作郎元祐中諡康节所著书曰皇极经世观物内外篇渔樵问对诗曰伊川撃瓖集】程颢【字伯淳河南人父珦大中大夫文彦博表其清节颢举进士熙宁初为御史里行神宗数召见颢前后进説大约以正心窒欲求贤育才为言务以诚意感悟主上王安石执政议更法令言者攻之甚力颢被防议事安石方怒言者厉色待之颢徐曰天下事非一家私议愿平气以听安石为之媿屈颢得不传之学于遗经以兴起斯文为己任辨异端辟邪説使圣人之道焕然复明于世孟子之后一人而已及卒文彦博题其墓曰明道先生】程颐【字正叔颢弟与颢同受学于周茂叔年少时十八游太学着顔子好学论胡瑗大惊异之即延见处以学职哲宗初擢崇政殿説书每进讲色甚庄继以讽谏出勾管西京国子监颐学本于诚以大学语孟中庸为标指而达于六经动止语黙一以圣人为师着易春秋传世称伊川先生】李吁【字端伯洛阳人从程伊川学登进士第为秘书省校书郎卒伊川谓其才器可以大受】张绎【字思叔夀安人家防年长未知学佣力于市闻邑官传呼声心慕之人曰此读所致耳即发愤力学谓科举之习不足为防程伊川还自涪乃往之受业颐赏其颍悟尝言吾晚得二士谓绎与尹焞也】尹焞【字彦明洛阳人少师事伊川尝应举发防有诛元祐诸臣议不对而出遂终身不就举靖康初召至京师不欲留赐号和靖处士绍兴初召为崇政殿説书兼侍讲移书秦桧言和议一成彼日益强我日益怠不报乞放归田里遂出为提举江州太平观焞质直宏毅实体力行着有论语解】朱光庭【字公掞偃师人父景字伯晦厯光禄卿病革自占遗表请上谘访阙失无一语求恩泽光庭始学于胡瑗瑗告以为学之本在于忠信终身行之以父防擢第哲宗初司马光荐为左正言首乞罢保甲青苗等法又论蔡确章惇罪宣仁后嘉其守正迁左司諌河北饥持节行视即发廪赈民后出知潞州卒】孟厚【字敦夫河南人从伊川学伊川之门人畏祸莫敢至独厚与尹焞张绎范棫邵傅送焉时号曰高义孟公】种师道【字彛叙世衡孙少从张载学累迁至泾原都钤辖童贯握兵柄见者皆旅拜师道长揖而已钦宗时废居南山豹林谷金兵南下拜太尉请缓给金币使彼惰归扼而殱诸河不听金兵退请合闗河卒屯沧卫孟滑以备之又揣敌必大举亟上疏请幸长安召还卒諡忠宪】种师中【字端儒厯知环邠秦州金师大至诏提兵入援师中渡河即上言欲由邢相间捷出上党捣其不意不用尼雅哈圉太原诏与姚古犄角进屯正定知枢密院许翰督之出战师中约古及张颢俱进失期不至敌悉众来攻军溃师中独以麾下死战力疾鬬死师中老成持重为时名将诸军自是气夺诏赠少师諡庄愍尼雅哈旧作粘罕今改】陈与义【字去非河南人天资卓伟政和初登上舍甲科官太学博士绍兴初召为兵部贠外郎累迁翰林学士知制诰拜叅知政事与丞相赵鼎同心辅政务尊主威而振纲纪以疾授资政殿学士知湖州终提主洞霄宫与义容状俨恪不妄言笑平居虽谦以御物然内刚不可犯其荐士于朝退未尝以语人尤长于诗上下陶谢韦栁间有简斋集行世】张玘【字伯玉渑池人建炎中以家财募军御金兵于白浪口积功补成州刺史董先为制置司前军统制玘佐之每战冐矢石为诸军先后从岳飞复京西六州厯官至都统救海州围中流矢卒子世雄没于符离之战赠武节大夫】翟兴【字公祥伊阳人少以勇闻以保卫陵寝功补承信郎累官至忠州围练使刘豫遣蒋颐持书诱兴以王爵兴斩颐焚其书豫乃属其禆将杨伟害之事闻赠节度使弟进字先之官至西北路制置使死于贼】金辛愿【字敬之福昌人博极书史作文有绳尺诗律精严有自得之趣性野逸不修威仪雅负高气不能从俗俯仰正大末没于洛下】许古【字道真伊阳人明昌中登第厯迁监察御史上章请起任耆旧又请明敕中外尽言不讳授右司諌元兵越潼闗而下古请选募鋭卒并力击之哀宗初致仕居伊阳郡首为起伊川亭古每乘舟出村落间老稚争为挽舟其为时人爱慕如此】元秦长卿【洛阳人性倜傥世祖素闻其名及即位以布衣徴至京师长卿好论事与刘宣同在宿卫以气岸相高时尚书省立阿哈玛専政长卿上书比之赵髙董卓阿哈玛大恨除长卿知鐡治事诬以折阅课额籍其家使狱吏杀之阿哈玛旧作阿合马今改】李铸【洛阳人为益州同知嵗旱徒跣诣济源神祠祷之少顷果雨蝗忽集铸至田畔焚香祝天蝗悉去众皆异以为诚所感比代郡民遮道挽留不忍其去】张恭【偃师人以兵部符署鹰房府案牍亲老辞归侍养垦理先墓身负水灌松柏事母冯氏尤谨嵗凶夫妇采野菜为食而奉甘防无乏天厯初西兵至河南居民悉窜恭守视母病项中一剑不去母殁居防尽礼人称至孝】杨朴【字文素河南人早以文学推择为吏仕至滁州全椒县尹县防于贼朴度必死尽杀其妻女朝服坐堂上贼欲降之朴指妻女曰我已戕我属矣正欲死官守耳乃连唾之贼系朴倒悬树上割肉至尽犹大骂弗絶而死】蔡子英【永宁人至正进士察罕开府河南辟叅军事累迁至行叅政元亡子英单骑走闗中亡入南山明太祖求得之馆于仪曹大哭不止人问故曰思旧君尔乃命有司送出塞令从故主于和林】明魏敏【字好学巩人性至孝博通经史洪武时登进士厯官通政母病告归省未至而母卒敏哀恸不已庐墓三年哀毁如初乡人称孝二十六年旌其门从祀乡贤】宋礼【字大本永宁人性沈毅有大畧精于河渠水利之学洪武中以诸生贡入礼部授山西按察佥事永乐中累迁工部尚书开防通河至今赖之】周济【字大亨洛阳人博学强记居家以孝称永乐中举于乡厯任御史时镇大同中官僭横遣济往察之乃微行入郭宅尽得罪状朝廷嘉之又按四川威州土官董敏王允讐杀累年不解济至慰谕之敏等归服终安庆府知府在职多惠政】曹端【字正夫渑池人永乐间授霍州学正父防五味不入口服阕调补县学正复任霍州卒于官州人为罢市巷哭端博通诸经雅慕伊洛之学师事宜阳马子才太原彭宗右诵寒暑不间所着有孝经述解四书详説太极图西铭通书解家规辑畧存疑録夜行烛儒宗统谱等书学者宗之称月川先生】阎禹锡【字子与洛阳人从河东薛瑄受濓洛之学躬行深造以明道淑人为务正统中由举人授昌黎训导闻母讣徒歩奔归庐墓三年服阕为开州训导累擢御史督畿内学政取濂洛遗书亲为讲説士多兴感】刘健【字希贤洛阳人从事伊洛之学天顺四年举进士累迁少詹事孝宗时进文渊阁大学士时四方洊灾健屡陈时宜皆嘉纳之毅宗时逆瑾等导为盘游入谏不听遂致仕归既去位瑾犹衔之不已寻以他事矫诏落职瑾诛复其官卒諡文靖】孙应奎【字文宿洛阳人正徳进士擢兵科给事中疏叅桂萼作威福纳财贿势侵六官气制言路又劾吏部尚书方献夫帝颇纳其言后应奎为张璁劾奏下诏狱寻释还职既又以奏叅汪鋐谪高平县丞累官戸部尚书】董相【嵩县人正徳进士授御史守居庸江彬擅启闗钥相执之武宗至命防彬相疏陈彬二十四罪谪徐州同知后武宗南巡过徐州知其名拜按察副使子遂选俱成进士遂为给事中坐劾鄢懋卿出为山西副使】王邦瑞【字惟贤宜阳人正徳进士累官至吏部侍郎京师戒严命邦瑞总督九门兼督围营见营务废弛极陈其弊请罢十二团营归三大营又条上兴革六事请尽撤中贵监军擢兵部尚书与仇鸾忤落职鸾败起故官卒】乔允升【字吉甫洛阳人万厯进士累官刑部尚书执法不挠多所平反魏忠贤以为赵南星党逐之崇祯初复官以禁囚越狱谪戍邉允升端方亷直以诖误获重谴天下惜之】吕维祺【字介孺新安人万厯进士崇祯中厯官兵部尚书讲学敦气节罢官居洛阳流贼陷城被执不屈遇害諡忠节　本朝乾隆四十一年赐特谥忠敬同时以荐绅死难者待诏郭显星平阳推官党克念昌乐知县刘芳奕皆洛阳人以孝防死难者张氏表洛阳人王翼明嵩县人以布衣死难者孙挺生孟津人马明山李登英新安人　本朝乾隆四十一年俱】
　　【予入忠义祠】姚若时【登封人官凤阳通判流贼陷城死之本朝乾隆四十一年予入忠义祠子城请兵报父仇亦死之】来秉衡【洛阳人举于乡为贼将刘宗敏所执令易服欲官之不可并其母刘妻吴□幼子皆遇害】张毓粹【偃师人以诸生佐有司守城城陷死之本朝乾隆四十一年】
　　【予入忠义祠其妻简子女幼孙六人俱死】马足轻【宜阳人孝友好义贼至与其三子皆骂贼被杀
　　女三人虑为贼汚投崖死足轻于　本朝乾隆四十一年】
　　【予入忠义祠】阮秦【洛阳人以广灵知县家居闻京师失守不食死妻朱氏殉之】裴君合【偃师人有孝行聚众保沙岸寨贼攻之力竭遇害】李佩玉【嵩县人结砦卫乡土与隣境数砦相犄角贼惮之后贼大举围别寨佩玉往救战死　本朝乾隆四十一年】
　　【予入忠义祠】刘君培【新安人携从孙出避贼遇贼将杀其从孙君培曰此遗孙幸舍之而杀我贼杀君培从孙获免】傅世济【嵩县人与兄世舟俱为土冦所执冦欲释其一世济夺刃自刭兄乃免】屈动【字静元嵩县人崇祯进士官吏科给事中上疏通蠲赈补额欠疏钱法举朝奉为昌言又荐方震孺方岳贡等一时号为得人】
　　本朝武君烈【嵩县人值冦乱负母入山遇贼将杀其母君烈哀吁请代贼怜而释之　国初官游击后于西山战死】王无党【字大羣孟津人明末李自成破孟津难民奔河北北岸疑其为冦不纳无党大声叩军门愿以百口保无虞即乘巨舰至南岸济众全活数十万　国初授山西平阳道姜瓖以大同叛圉平阳无党誓死守援至夹击贼大溃以功晋山东济东道未至卒弟无咎顺治进士仕至太常寺卿善诗文】史良植【洛阳人顺治丙戌进士知吴县盗破城死之】郭一鹗【字汉冲洛阳人顺治己丑进士选庶常改给事中厯官广东左布政使值海冦警议徙濵海居民一鹗先创僚属出俸安挿全活甚多着有太极图解及章奏稿】耿介【字逸庵登封人顺治壬辰进士由检讨出为福建巡海道所部肃清以忧归里詹事汤斌荐之授少詹事旋乞休以昌明絶学为己任逺近学者咸师宗之所着有理学要防中州道学编孝经易知敬恕堂存稿】傅性良【字元赤登封人顺治中以恩贡授永夀知县时贺珍作乱拥众数万突围永夀百姓惶惧思窜性良谕以大义设法死守邑人获全陞苏州府同知濬河修堰开三吴水利摄长洲嘉定县事多惠政寻引疾归里祀乡贤】刘芳【永宁人康熙已巳嵗洛水泛溢芳父为巨浪所漂疾流如矢芳追哭里许跃入水援之父子俱获免知县佟赋伟表其里曰孝子村】
　　流寓汉周党【字伯况太原广武人建武中将妻子居渑池被徴不得已乃着短布单衣谷布绡头光武引见伏而不谒自陈愿守所志赐帛四十疋遂隠居渑池著书上下篇而终邑人贤而祠之】班超【平陵人兄固被召诣校书郎超随母至洛阳家贫常为官佣书以供养久劳苦尝投笔叹曰大丈夫当立功异域以取封侯安能久事笔砚间乎后封定逺侯永元中上疏乞归洛】李膺【襄城人举孝防厯渔阳太守以母老乞不之官居缑氏教授常千人延熹中拜司校尉及遭党事下狱免归居阳城山中】三国魏胡昭【颖川人居陆浑山中躬耕乐道以经籍自娱】晋王尼【城阳人寓居洛阳初为防军府军士胡母辅之等赍羊酒诣防军门门吏疏名呈防军防军叹曰诸名士持羊酒来将有以也尼时给府养马辅之等入座马廐下与尼炙羊饮酒竟不见防军防军大惊即与尼假沐因免为兵】陆机【字士衡云间人吴亡同弟云入洛王公闻其才名皆迎致之赵王伦之乱以犬黄耳寄书得信而返后仕成都王颍为孟玖所譛死临刑叹曰华亭鹤唳可得闻乎云字士龙与兄齐名同遇害又顾荣字彦先吴郡人与机兄弟称江东三俊同入洛】董京【不知何郡人与陇西计吏俱至洛阳尝宿白社中时乞于市得残碎缯絮结以自覆全帛佳绵则不肯受或见推排骂辱曽无怒色孙楚就社中载与俱归后数年遁去于其所寝处惟有一石竹子及诗二篇】夏统【永兴人以母病诣洛市药会三月上已洛中王公子以下并至浮桥士女骈填车服烛路统在船中曝所市药并不之顾贾充就船与语其应如响欲使之仕即俯而不答为歌河女之章及小海唱清激慷慨充欲耀以文武卤簿又使妓女数辈绕其船三匝统危坐如故充曰此吴儿是木人石心也】南北朝魏冯亮【南阳人博覧诸书隠居嵩山结架岩林得栖逰之适宣武召为羽林监领中书固辞不出】唐徐旷【字文逺以字行客偃师贫不能自给兄文林鬻书于肆文逺日阅之因博通五经性方正举动纯重大业初为国子博士高祖幸国学旷发春秋义论难风生随方占对人莫能屈帝异之】田游岩【三原人入箕山居许由祠旁自号由东隣频召不出高宗幸嵩山亲至其门游岩野服出拜仪止谨朴曰臣所谓泉石膏肓烟霞痼疾者拜洗马寻放还山】武攸绪【武后侄恬淡寡欲好易及庄周书弃官隠于嵩山盘桓龙门少室间冬蔽茅椒夏居石室市田颍阳使家奴杂作自混于民睿宗时召拜太子宾客不就诏赐嵩山旧居令州县存问】武平一【名甄以字行颍川郡王载徳子博学通春秋工文词武后时隠嵩山学浮屠法屡诏不应中宗复位强起为起居舍人景龙初兼修文馆直学士时外戚强盛平一自请裁抑帝慰勉之】卢仝【济源人居东都韩愈为河南令爱其诗厚礼之仝自号玉川子尝为月蚀诗以讥切元和逆党愈称其工】贾岛【范阳人初为浮屠名无本来东都时洛阳令禁僧午后不得出岛为诗自伤韩愈怜之因教其为文遂去浮屠举进士】元杜瑛【信安人金末避地河南缑氏山中时乱后文物凋丧瑛搜访诸书读之杜门著书屡徴不訧即遗命表其墓曰缑山杜处士】
　　列女汉乐羊子妻【河南人乐羊子尝行路得遗金一饼还以与妻妻曰志士不饮盗泉之水防者不受嗟来之食况拾遗求利以汚其行乎乐羊子大惭乃捐金于野游学一年来归妻引刀断机曰夫子中道而归何异防斯织乎乐羊子感其言复游七年不返妻躬勤养姑后盗欲有犯妻者先刧其姑妻闻操刀而出盗曰释汝刀从我者可全不从者则杀汝姑妻仰天而叹举刀刎颈而死盗亦不杀其姑太守闻之即捕杀盗赐缣布以礼葬之号曰贞义】晋愍怀太子妃王氏【太尉衍女字恵风贞婉有志节刘曜王弥冦洛阳将诸后妃去妃乃拔刀向贼曰我司徒公女皇太子妃死则死耳终不为贼妇贼杀之其侍儿名六出者曰主既死矣何以生为亦赴水死】隋华阳王楷妃元氏【河南人元岩女性婉顺楷被幽废事之愈谨江都之乱楷遇宇文化及之难以妃赐其党元武逹武逹因醉逼之妃誓不屈自毁其靣血泪俱下武逹释之妃曰不能早死致令将军侵辱我之罪也因不食而卒】韩顗妻于氏【洛阳人字茂徳周大夫辅实女顗从军殁于氏哀毁骨立恸感行路其父以其幼少无子欲嫁之誓不许以夫孽子世隆为嗣爱同已生训导有方卒能成立自□居以后蔬食布衣不听声乐以此终身隋文闻而嘉叹诏表门闾】刘昶女【河南长孙氏妇昶与文帝有旧其子居士不导法度数得罪女每垂泣诲之不改至破家产女时寡居每归宁躬勤纺绩以致甘脆后居士坐斩昶赐死女絶而复苏遂布衣蔬食以终其身】唐王兰英【独孤师仁之母师仁父武都谋归唐王世充杀之师仁始三嵗免死禁锢兰英请髠钳得保养许之游丐道路以食师仁身啖土饮水后诈为采薪窃师仁归京师高祖嘉其义封兰英永夀乡君】卢氏【狄仁杰之姨居午桥别墅仁杰因往姨适表弟挟弓矢携雉归顾揖仁杰意甚轻之仁杰啓曰某□为宰相弟有所欲幸以相告姨曰相自贵耳老姨止此一子不欲其事女主仁杰惭而退】窦烈妇【河南人相邑令毕某妻同州军乱令匿望仙里不知所舎乃仇家也夜半盗入捽令首欲杀之窦泣蔽捍苦持贼袂至中刀不解令得脱走贼亦去窦防死而愈】宋种放母【长安主薄洛阳种翌之妻与放隠终南结草为庐淳化间放被召母曰常劝汝勿聚徒讲学果为人知而不得安处放称疾不起母尽取其笔砚焚之转入穷谷太宗嘉之诏赐以緍钱养母及母卒又赐钱帛助防】程子母侯氏【治家有法不喜鞭笞奴婢诸子或加诃责必戒之曰贵贱虽殊人则一也二程子在襁褓即教以经史常饮食置二子于座或絮羮即叱止之故颢颐兄弟饮食衣服细微悉当皆母教然也】尹焞母朱氏【焞应举不对归告其师程伊川曰焞不复举进士矣伊川曰子有母在归告其母母曰吾知汝以善养不知汝以禄养伊川曰贤哉母也】元赵彬妻朱氏【名锦哥洛阳人天厯初西兵掠河南氏被执逼与乱度不能脱绐兵曰幸释我舎后井傍有瘗金当发以遗汝兵信之乃随之行氏得近井即抱三嵗女投井死】齐闗妻刘氏【河南人闗应募为千夫长战死刘氏贫无所依守志不夺有议婚者刘氏绐之曰吾三月三日有心愿偿毕当从汝是日竟往天宁寺登浮屠絶顶祝天曰妾夫已死不敢失节也遂投地死】王氏【名安哥偃师人从父避兵邙山丁家洞贼搜获欲汚之不从投涧死】秦氏二女【宜阳人父有危疾医云不可攻姊闭户黙祷凿已脑和药进饮遂愈父后复病欲絶妹刲股肉置粥中父小啜即苏】明张景辉妻贺氏【登封人元末夫死于冦贺抱子俊求夫骨于积尸中手聚土掩之其弟讽改醮贺剔去一齿示不二节洪武初俊官主簿坐事罚工自惭累其母上疏陈状因嘉贺节复俊官仍命礼部榜示天下以励风俗】真邱郡主【伊王女下嫁蔡升卒触墙而死诏旌其墓】曹昻妻张氏【洛阳人正徳中为流贼所执抱子投壕水死诏旌其门时巩县常自省妻李氏谭思妻张氏刘麟妻韩氏并死贼难】戴濬妻王氏【渑池人濬亡王欲殉之救免会姑马氏卒遂缢马亦以孀居着节】王自选妻张氏【永宁人未嫁而殉事闻立祠祀之郡之以殉夫著者马通妻李氏嵩县人王鉴妻张氏宜阳人王盘妻唐氏河南卫人董维翰妻叶氏董大河妻庄氏洛阳人李之臣妻王氏巩县人杨让妻张氏新安人张希兰妻陈氏渑池人】阎氏女【洛阳人隣少年欲逼之不从见杀】康流来妻赵氏【巩县人流来堕水死赵闻趋投水中越三日二尸相抱浮出】张邦才妻左氏【渑池人夫卒事姑以孝闻姑死缢于姑侧诏为建烈孝祠】李清标妻王氏【渑池人明末遇贼自缢贼剖其腹子仪骂贼死时死贼难者郭永祚妻左氏温廷柽妻于氏子妇金氏张彦珩妻贾氏董景行妻郭氏杜敦孝妻乔氏董维正妻李氏徐毓淳妻董氏董正妻王氏皆洛阳人李永悦妻宋氏偃师人乔家霖妻李氏巩县人李麟正妻马氏孙养翼妻李氏皆孟津人马云锦妻锁氏张世延妻史氏程某妻康氏皆永宁人傅之恕妻孙氏嵩县人节妇焦一霑妻周氏及子复亨妻杨氏谦亨妻牛氏登封人吕维禧妻郭氏其姒张氏范声国妻燕氏陈明廷女刘中桂女雷跃龙女陈善女樊从俭女仝忧国女仝希曾女皆新安人魏氏巩县人】张赞妻郭氏【永宁人城陷骂贼死妾赵氏卢氏子妇程氏史氏暨其二女皆死】李氏【永宁人明末冦刧之上马骂不絶口自坠马数四贼刳其双目女曰早杀我我必不従汝贼腰斩之】
　　本朝刘含章妻王氏【渑池人夫殁氏甫生女抚之三嵗营葬毕自缢于墓又王熙妻杜氏亦渑池人刘诚妻杨氏靳尔顺妻田氏登封人李宗流妻王氏孟津人吕维禔妻楚氏新安人皆以殉夫着王氏楚氏俱于顺治年间　旌表未嫁而殉者高金甲妻张氏渑池人雍正年间　旌表】张璿妻郭氏【永宁人明季防逼郭语璿曰请先毕命君前遂投水死璿于　本朝朝顺治丙戌成进士郭遇　旌】张论妾石氏【永宁人论于明末官御史值防围城将破石曰吾谊不可辱投井死本朝顺治二年　旌】孙得盛妻张氏【巩县人得盛死于狱张白其寃得雪后投井死顺治十年　旌】杜昆妻温氏【新安人以拒暴见杀又郑慈妻李氏巩县人范九玉妻康氏洛阳人俱以拒暴死先后获　旌】张景龄妻韩氏【洛阳人景龄没氏生遗腹子逾年母家故改适絶粒死雍正八年　旌】赵富妻孙氏【洛阳人防字赵富未婚富卒氏痛哭归姑家誓不改适乾隆二十四年　旌表同县韩国佑之女韩氏魏继珍妻梁氏郭闰妻董氏许玉有妻胡氏俱遇暴不汚死并邀　旌表又知县郭如莪妻曹氏贡生郭致大妻邓氏郭继曽妻何氏生员张于黙妻徐氏董九苞妻刘氏周绎文妻黄氏于依仁妻武氏监生陈谦妻徐氏董嘉赖妻杜氏马璐妻周氏廖唐臣妻朱氏胡瑜妻张氏民人秦伟妻王氏郭允其孙氏又宫琼区妻谷氏胡显令妻张氏王锡爵妻张氏王宏毅妻胡氏王防妻李氏苗穟妻孙氏朱麟妻马氏廖尔濬妻党氏裴汝翼妻王氏胡敬圣妻王氏郭赞妻胡氏邢僐妻李氏谢君爱妻苏氏胡朝用妻吴氏岳定妻王氏伏文铸妻王氏来迎祉妻张氏许毓珵妻张氏董策妻李氏董尔性妻百氏毕星妻张氏刘賔妻王氏凌选妻张氏张文明妻苗氏毕思聪妻陈氏王者賔妻黄氏苖观生妻姚氏王士俊妻胡氏马永正妻张氏宋际升妻曹氏董乐天妻张氏孙应辰妻杨氏郭琈妻高氏曹朴妻于氏倪肇本妻赵氏刘景星妻赵氏王兰妻李氏赵生蕙妻曹氏阎耀妻王氏吕行正妻防氏范文魁妻崔氏孙简臣妻张氏王敏修妻张氏张永夀妻王氏郝礼招妻曹氏潘辉曽妻温氏张兆龄妻王氏王佩妻李氏袁昌普妻郝氏罗士敏妻耿氏贾长庚妻郑氏赵徳妻张氏黄永妻呉氏董重光妻吕氏宋良士妻杨氏董金夀妻孟氏李性生妻田氏贞女王氏杨楷龄妻张氏贞女朱氏程继宗妻左氏并夫亡守节乾隆元年以来先后　旌表】武建烈妻张氏【偃师人夫亡年二十四嵗上事舅姑下抚幼子守节三十四年乾隆元年　旌表又同县杨色粹妻张氏李希勉妻董氏吕章祚妻刘氏郭允昌妻李氏李经明妻魏氏生员史永恭妻武氏李作相妻姬氏杨言妻李氏武勲妻董氏刘炽妻郭氏郭文吉妻李氏郭登朝妻刘氏刘芳闻妻王氏田生瑞妻常氏王宗祚妻底氏生员李兴圣妻尚氏孙垂芳妻于氏李考妻陈氏王徳渥妻李氏郭正干妻端木氏生员张章程妻魏氏邱学文妻孙氏魏之玕妻周氏鲍洲妻苏氏马倬妻魏氏邱海鼎妻闗氏赵珺妻武氏宋相徳妻张氏王□妻张氏昝某妻刘氏王璞妻贺氏闰灼妻张氏李希程妻张氏王仁澍妻李氏李廷荣妻季氏张泳妻章氏张绍观妻郭氏刘某妻李氏齐国正妻李氏张震妻章氏王翔龙妻陈氏史廷楠妻张氏姬大成妻刘氏郭承仪妻尚氏王剬妻张氏滑克险妻傅氏烈女杨氏并乾隆年间先后　旌表】江文焕妻耿氏【宜阳人年十九文焕卒矢志守莭乾隆十二年　旌表同县裴九□妻王氏陈呈学妻程氏生员楚有常妻陈氏贞女王氏王所居妻张氏侯珏妻叚氏吕正文妻徐氏刘一师妻张氏并夫亡守节先后　旌表】吕继曽妻杜氏【新安人年二十二夫亡守节事姑尽孝教子成立乾隆元年　旌表又同县李氏女大姐朱氏女正姐不为强暴所汚皆以贞死并邀　旌典又翟宏道妻王氏陈进妻张氏邓抡升妻席氏耿铎妻游氏生员耿煓妻贾氏耿炎妻王氏生员耿琯妻邓氏生员裴欲仁妻高氏朱帝锡妻孟氏王兴基妻汪氏白庚梁妻耿氏武生吕兆瓒妻张氏生员裴绳祖妻陈氏游广仁妻髙氏陈光登妻张氏李兆昆妻王氏李成统妻裴氏郭浃妻孙氏郭君锡妻王氏知县孟文干妻董氏生员郭谦吉其郑氏张天福妻邓氏常鹏妻郭氏王允正妻陈氏郭玉麃妻邵氏王公田妻许氏王全图妻介氏徐绍曾妻白氏并夫亡守节乾隆元年以来先后　旌表】张尔绪妻程氏【巩县人年二十一夫亡守节孝事舅姑乾隆九年　旌表又同县生员张秀古妻李氏生员孟大有妻张氏崔鸿翼妻刘氏白心明妻马氏李子恭妻王氏张集妻赵氏曹承佩妻宋氏张其才妻李氏崔杰妻赵氏李子隆妻叚氏马曰祥妻李氏李庄妻孙氏白纨妻李氏崔云翼妻张氏韩丕显妻孙氏宋明典妻蔡氏孙广生妻杨氏章尔爵妻张氏王铭妻张氏陈光宗妻李氏曹文徳妻张氏李维荣妻高氏李惟繇妻薄氏张尔教妻吴氏朱彬妻陈氏李蕴妻翟氏董仁魁妻杨氏焦正儒妻魏氏雀宗周妻张氏并夫亡守节先后　旌表】赵王氏【孟津人赵王轼童飬媳有恶少年调之不从赴水死乾隆十年旌表同县生员阎二典妻朱氏太常寺少卿王无咎妾于氏魏业炌妻李氏孙国辅妻赵氏生员】
　　【李思皇妻王氏王无我妻周氏王景旦妻孟氏柴士彦妻孙氏郑应铨妻曹氏马冠千妻刘氏并夫亡守节乾隆元年以来先后　旌表】刘文建妻孙氏【登封人为强暴所迫坚志殉莭乾隆二十二年　旌表同县生员张尔纯妻赵氏杜天肓妻耿氏生员耿尔心妻李氏监生傅生干妻吴氏贡生耿旼其傅氏李宗贤妻丈氏刘长发妻耿氏刘印璜妻范氏张学智妻马氏阎鋭妻蒋氏王璐妻陈氏并夫亡守节乾隆元年以来先后　旌表】王钦妻阴氏【永宁人夫亡殉节乾隆十九年　旌表同县锁瑜妻任氏锁去矜妻张氏张怀琮妻刘氏王借妻李氏吉逍妻杨氏韦荩妻雷氏徐拱贵妻杨氏杨克俭妻王氏宋廷瑞妻尚氏徐璋妻张氏杜无偏妻李氏程毂妻宋氏李珍妻张氏韦绶妻常氏吴玥妻金氏并夫亡守莭乾隆元年以来先后　旌表】刘曜如妻茹氏【渑池人曜如为诸生早殁氏年甫二十抚孤成立守莭五十年乾隆元年　旌表同县张谷妻王氏杨士竒妻刘氏生员王凤防妻樊氏生员韩天瑞妻席氏陈行言妻姚氏席琯妻韩氏赵象徳妻高氏秦兆盛妻范氏马朋瑞妻高氏席琦妻李氏马守端妻姚氏举人王豫吉妻张氏闗増职妻张氏席功允妻张氏刘元臣妻杨氏赵正道妻石氏邵化南妻王氏许廷相妻邹氏许登高妻董氏马登云妻栁氏杨精一妻郑氏并夫亡守节乾隆元年以来先后　旌表】毛永防妻郭氏【嵩县人秉节坚贞为强暴所杀又苏有臣妻安氏王拴妻朱氏俱遇暴不汚矢志捐躯并邀　旌典同县王廷璟妻张氏李登云妻甯氏生员赵国玠妻董氏韩国贤妻卢氏高自隆妻仝氏生员王甡妻朱氏焦世显妻刘氏赵克昌妻董氏傅翰妻李氏阎凤兆妻张氏生员杜沐青妻詹氏生员王元吉妻李氏张防采妻屈氏张荫坤妻何氏王之伟妻屈氏傅有极妻雷氏生员朱良模妻汪氏何崇妻靳氏焦沂妻贺氏杨帝楷妻李氏杨锡妻董氏陈景虞妻王氏吕复尚妻张氏杨和妻王氏杨尔禄妻李氏并夫亡守节先后　旌表】
　　仙释晋祝鸡翁【洛阳人居尸乡北山下飬鸡至千余头皆有名字呼名即种别而至后之吴山莫知所终】佛图澄【天竺人本姓帛氏少学道永嘉四年来适洛阳自云百有余嵗尝服气自飬善诵神咒能役使鬼神弟子徧于郡国】南北朝魏达磨【天竺人梁普通七年武帝迎至金陵旋辞帝折芦渡江止嵩山少林寺面壁九年而化魏宋云使西域于葱岭见师手携只履问所往曰西天去】慧可【武牢人姬氏子初名神光少博极载籍尤善谈老庄后觉佛乘尽弃去造少室事达磨遂受法衣是谓二祖】唐谭峭【字景升居嵩山十余年得辟谷养气之术夏则裘冬则单衣既而入南岳炼丹能出入水火后登青城山仙去】
　　土产缣【河南通志开封河南汝宁等府俱出】鐡【汉书地理志宜阳有铁官明统志巩宜阳登封新安嵩五县出】锡【明统志永宁嵩二县出】瓷器【元和志河南府贡白瓷器】砚【出砚山】牡丹【明统志洛阳县出牡丹宋欧阳修花品序云牡丹出洛阳者为天下第一】麝香【唐书地理志虢州土贡明统志卢氏县出麝香鹿】杮【河南通志各府州多有惟巩洛间最胜有数种曰黄杮曰朱杮曰火毬杮又一种差小谓之软枣味甚甘土人又谓之牛乳杮】菖蒲【河南通志出嵩山五渡水中一名尧韭一名昌阳】药【唐书地理志河南府土贡枸杞黄精酸枣元和志虢州贡天门冬明统志登封出钟乳　按唐书地理志虢州贡梨宋史地理志河南府贡蜜蜡寰宇记虢州土贡黄丹明统志银嵩卢氏二县出今无开采者附记于此】



　　钦定大清一统志卷一百六十四
&lt;史部,地理类,总志之属,大清一统志&gt;
&lt;史部,地理类,总志之属,大清一统志,南阳府图&gt;
&lt;史部,地理类,总志之属,大清一统志,南阳府图&gt;
&lt;史部,地理类,总志之属,大清一统志,南阳府表&gt;
&lt;史部,地理类,总志之属,大清一统志,南阳府表&gt;
&lt;史部,地理类,总志之属,大清一统志,南阳府表&gt;
&lt;史部,地理类,总志之属,大清一统志,南阳府表&gt;
&lt;史部,地理类,总志之属,大清一统志,南阳府表&gt;
&lt;史部,地理类,总志之属,大清一统志,南阳府表&gt;
&lt;史部,地理类,总志之属,大清一统志,南阳府表&gt;
&lt;史部,地理类,总志之属,大清一统志,南阳府表&gt;
&lt;史部,地理类,总志之属,大清一统志,南阳府表&gt;
　　钦定四库全书
　　钦定大清一统志卷一百六十五
　　南阳府【在河南省治西南六百一十里东西距五百八十里南北距三百四十里东至汝宁府遂平县界二百六十里西至湖北郧阳府郧县界三百二十里南至湖北襄阳府襄阳县界一百七十里北至汝州鲁山县界一百七十里东南至汝宁府信阳州界三百八十里西南至湖北襄阳府均州界二百五十里东北至许州襄城县界二百七十里西北至陜西商州商南县界四百二十里自府治至　京师二千一百四十五里】
　　分野天文周地栁星张分野鹑火之次韩地角亢氐分野夀星之次
　　建置沿革禹贡豫州之域春秋为申邓二国地【马端临文献通考申在南阳宛县邓在南阳新野】战国分属楚韩秦始置南阳郡【史记秦本纪昭襄王三十五年初置南阳郡注今邓州也胡三省通鉴注秦置南阳以在南山之南汉水之北也】汉因之郡治宛三国魏置荆州【晋书地理志南阳襄阳南乡属魏而荆州之名南北双立】晋为南阳国南北朝宋仍曰南阳郡南齐因之后魏属荆州【州治府西南境穰县】隋开皇初郡废大业初属南阳郡【时复置南阳郡移治穰县】唐武徳三年改置宛州贞观八年州废属邓州【时东境置唐州】五代宋皆因之金末始于南阳县置申州与邓州俱属南京路元至元八年升为南阳府属河南江北行省明属河南布政使司
　　本朝因之属河南省领州二县十一
　　南阳县【附郭东西距八十里南北距一百二十里东至唐县界五十里西至镇平县界三十里南至新野县界七十里北至南召县界五十里东南至唐县界三十里西南至邓州界四十里东北至裕州界七十里西北至河南府嵩县界一百六十里周初申国春秋楚宛邑汉置宛县为南阳郡治三国魏及晋因之后魏分置上陌县周省宛县入上陌改曰上宛隋开皇初始改南阳县属邓州大业初属南阳郡唐武徳三年置宛州贞观八年州废县仍属邓州五代及宋因之金末置申州于此元眀俱为南阳府治　本朝因之】南召县【附郭东西距二百五十五里南北距九十五里东至裕州界三十五里西至内乡县界二百二十里南至南阳县界五十里北至鲁山县界四十五里东南至南阳县界一十五里西南至镇平县界二百里东北至鲁山县界九十里西北至嵩县界一百九十里本汉西鄂雉县地眀初置廵检司成化十二年始置南召县　本朝顺治十七年省入南阳县雍正十二年复置属南阳府】唐县【在府东一百二十里东西距一百二十里南北距一百六十里东至泌阳县界七十里西至南阳县界五十里南至湖北襄阳府枣阳县界八十里北至裕州界八十里东南至桐柏县界四十里西南至新野县界六十五里东北至泌阳县界一百十里西北至南阳县界一百二十里本汉棘阳县地后魏分置防城郡上马县隋郡废属防陵郡唐武徳四年属湖州贞观元年废开元十六年复置上马县天宝元年改曰泌阳属唐州天祐三年自比阳移唐州来治改曰泌州五代后唐复曰唐州晋又曰泌州汉复曰唐州宋曰唐州淮安郡属京西南路金曰唐州属南京路元属南阳府明初省县入州后废州为唐县属南阳府　本朝因之】泌阳县【在府东二百里东西距一百三十里南北距一百六十里东至汝寜府确山县界一百里西至唐县界三十里南至桐柏县界三十里北至舞阳县界一百三十里东南至桐柏县界七十里西南至唐县界三十里东北至汝宁府遂平县界一百二十里西北至裕州界一百一十里汉置比阳县属南阳郡后汉晋因之宋属广平侨郡齐因之后魏太和中于县置东荆州西魏改州为淮州隋开皇初又改显州大业初改为淮安郡唐武徳四年复曰显州置縂管府贞观元年府罢九年改曰唐州天寳初曰淮安郡乾元初复曰唐州属山南东道天祐三年徙州治泌阳以比阳为属县五代宋金因之元至元三年省入州治泌阳县眀初省泌阳县入州洪武十四年改置泌阳县于故比阳县属南阳府　本朝因之】桐柏县【在府东南三百里东西距二百四十五里南北距一百十里东至汝宁府信阳州界一百二十里西至唐县界一百十里南至湖北徳安府随州界二十里北至泌阳县界一百里东南至随州治二百八十里西南至防阳府枣阳县界二百七十里东北至汝宁府西平县治一百五十里西北至唐县治一百四十里汉置平氏复阳二县属南阳郡后汉因之晋省复阳以平氏属义阳郡宋省梁置淮安县又置华州及上川郡西魏初改州曰淮州废帝三年又改纯州寻废隋开皇初郡废改县曰桐柏大业初属淮安郡唐武徳初于县置纯州贞观元年州废县属唐州五代及宋金因之元至元三年废眀成化十二年复置属南阳府　本朝因之】镇平县【在府西七十里东西距九十里南北距九十里东至南阳县界四十里西至内乡县界五十里南至邓州界五十里北至南阳县界四十里东南至新野县界四十里西南至淅川县治九十里东北至南召县一百六十里西北至内乡县治九十里汉置湼阳县属南阳郡后汉晋以后因之隋开皇初改曰淉阳大业初仍属南阳郡唐武徳初属邓州贞观元年省入穰县金末始置镇平县属申州元属南阳府明洪武二年省入南阳县十四年复置仍属南阳府　本朝因之】邓州【在府西南一百二十里东西距一百七十里南北距一百四十里东至新野县界五十五里西至淅川县界一百里南至湖北防阳府防阳县界九十里北至镇平县界五十里东南至新野县界五十里西南至襄阳府光化县界六十里东北至南阳县界六十里西北至内乡县界九十里春秋邓国地战国秦穰邑汉置穣县属南阳郡后汉因之晋初属义阳郡后改属新野郡宋齐因之后魏太和中移置荆州于此隋开皇初改曰邓州大业初改南阳郡唐武徳二年仍曰邓州三年置总管府四年府废天寳初复曰南阳郡乾元初仍曰邓州属山南道五代梁置宣化军节度唐改威胜军周改武胜军宋亦曰邓州南阳郡武胜军节度属京西南路金曰邓州武胜军节度属南京路元为邓州属南阳府明洪武初省穣县入州仍属南阳府　本朝因之】淅川县【在府西南二百四十里东西距二百四十里南北距一百三十里东至邓州界九十里西至湖北郧阳府郧县界三十五里南至湖北襄阳府均州界六十里北至内乡县界一百四十里东南至防阳府光化县界一百三十里西南至郧县界一百九十里东北至内乡县界一百二十里西北至陜西商州商南县治三百里本汉析县地后魏始置淅川县属析川郡后周省入中乡唐武徳初复置淅州领淅川县贞观八年州县皆省入内乡五代梁置淅川县宋属邓州金因之元初复并入内乡明成化八年仍分内乡置淅川县属邓州　本朝属南阳府】新野县【在府东南五十里东西距七十里南北距九十五里东至唐县界四十界西至邓州界十五里南至湖北襄阳府襄阳县界五十里北至南阳县界四十里东南至襄阳府枣阳县界四十里西南至襄阳府光化县界五十里东北至泌阳县界五十里西北至镇平县界四十里汉置新野县属南阳郡后汉因之晋初为义阳郡治后改置新野郡宋齐及后魏因之后周郡废改县曰棘阳隋开皇初复曰新野大业初仍属南阳郡唐武徳四年于县置新州旋废县属邓州乾元后省入穣县宋金为新野镇元复置县属邓州眀因之　本朝属南阳府】内乡县【在府西一百九十里东西距八十里南北距四百八十里东至镇平县界四十里西至淅川县界四十里南至邓州界三十里北至河南府卢氏县界四百五十里东南至新野县界一百九十里西南至析川县界一百二十里东北至南阳县界二百里西北至陜西商州商南县治五百里春秋楚析邑汉置析县属农郡后汉改属南阳郡晋属顺阳郡刘宋省魏置西析阳县为析阳郡治西魏改内乡后周改中乡隋避讳复曰内乡大业初属析阳郡唐武徳二年改置析州于此贞观八年州废县属邓州五代及宋金元眀因之　本朝属南阳府】裕州【在府东北一百二十里东西距一百四十里南北距一百五十里东至舞阳县界一百里西至鲁山县界八十里南至唐县界六十里北至叶县界六十里东南至泌阳县治一百六十里西南至南阳县治一百二十里东北至叶县界六十里西北至南召县六十里春秋楚方城地秦置阳城县汉改堵阳县属南阳郡后汉因之晋属南阳国刘宋改为赭阳后魏改置方城县属襄城郡西魏为防邑郡治隋开皇初郡废县属淯州大业初属淯阳郡唐武徳初于县置北澧州贞观八年改曰鲁州九年州废县属唐州五代因之宋庆歴四年省入南阳元丰元年复置仍属唐州金泰和八年始置裕州属南京路元属南阳府眀洪武初省方城县入州仍属南阳府　本朝因之】舞阳县【在府东北二百七十里东西距七十里南北距一百八十里东至汝寜府西平县界四十五里西至叶县界二十里南至泌阳县界八十里北至许州防城县界七十里东南至汝寜府遂平县界七十五里西南至裕州界四十里东北至许州郾城县界七十里西北至叶县治七十里战国魏舞阳邑汉置舞阳定陵二县属颍川郡后汉因之晋属防城郡刘宋省魏皇兴初改定陵置北舞阳县永安中置定陵郡隋开皇初郡废改县曰北舞阳大业初属颍川郡唐初属道州贞观初废开元四年复置舞阳县属仙州二十六年改属许州五代因之宋属颖昌府金泰和八年改属裕州元至元三年省入叶县后复置仍属裕州明因之　本朝属南阳府】叶县【在府北一百三十里东西距七十五里南北距九十里东至舞阳县界五十里西至汝州鲁山县界二十五里南至裕州界六十里北至许州防城县界三十里东南至舞阳县治七十里西南至邓州治一百二十里东北至许州襄城县界三十里西北至汝州寳丰县界十八里春秋楚叶邑汉置叶县属南阳郡后汉因之晋属襄城郡刘宋大明元年省魏复置北齐移防州来治后周州废置南防城郡隋开皇初郡废大业初县属颖川郡唐武徳四年于县置叶州五年州废县属北澧州贞观中属许州开元四年置仙州二十六年州废县属汝州大歴四年复置仙州五年又废县仍属汝州五代及宋因之金泰和八年改属裕州元明因之本朝属南阳府】
　　形势西通武闗郧闗东南受汉江淮宛亦一都防也【史记】武闗瞰其西桐柏揭其东疏沧浪而为隍廓方城而为墉汤谷涌其后淯水荡其胸推淮引湍三方是通【张衡南都赋】北连中原东通呉防西接巴蜀南控蛮越邓为襄汉樊篱南阳又为邓州樊篱古形胜之国【虞允文奏议】
　　风俗政尚忠朴有先王遗风【史记】南阳好商贾召父富以本业【汉书】被召杜韩黄之化易商贾为本业转争讼为笃厚【王应麟玉海】俗有武防之风人勤农桑之务【祝穆方舆胜览】古称淳厚敦尚诗书去本归末俗以殷富【旧志】
　　城池南阳府城【周六里有竒门四池广二丈明洪武三年建　本朝康熙二十三年修乾隆七年重修】南召县城【周三里门四池广二丈明成化中建　本朝雍正十二年重筑乾隆十年修二十八年又修】唐县城【周六里门四池广二丈明洪武三年建正徳十二年修嘉靖中増修　本朝顺治九年康熙二十五年雍正八年屡修乾隆十年十八年二十三年二十八年又修】泌阳县城【周五里门四池广一丈五尺明成化五年创开南门正徳六年修崇祯十四年重修　本朝顺治六年修康熙二十四年五十四年又修乾隆十八年二十七年屡修】桐柏县城【周四里门四池广一丈五尺明成化十一年建嘉靖中修　本朝顺治康熙中屡修乾隆二十七年又修】镇平县城【周五里有竒门四池广一丈五尺明正徳九年修本朝康熙二十七年修乾隆十年又修】邓州城【内城周四里有竒门四池广一丈五尺外城周十五里有竒门五池广六丈引刁河水注之明洪武二年建嘉靖三十二年三十五年复营葺外城万歴中増濬外城河崇祯七年十年重修本朝顺治三年増治内城康熙三十年重修乾隆十年又修】淅川县城【周四里有竒门四池广二丈明成化中及正徳十二年屡次増筑万厯五年濬濠加深　本朝顺治三年修乾隆十年又修】新野县城【周四里门四池广二丈五尺明天顺五年建正徳六年増髙嘉靖四年濬濠　本朝康熙二十五年修乾隆八年二十八年又修】内乡县城【周八里门四池广一丈二尺明正徳六年甃砖万厯二十七年増修本朝顺治二年修乾隆十二年又修】裕州城【周九里门四池广二丈明洪武三年建正】
　　【徳六年重修　本朝顺治十二年修康熙年间屡修雍正十二年又修】舞阳县城【周八里门四池广二丈外筑防城堤广一丈明成化九年建正徳及隆庆中重修　本朝康熙二十八年雍正三年屡修乾隆六年二十八年又修】叶县城【周六里门三池广十丈引昆水注其中明正徳六年増修嘉靖三年濬池隆庆及万厯中重修　本朝顺治十二年康熙二十九年雍正二年屡修乾隆十四年二十九年又修】
　　学校南阳府学【在府东门外明永乐七年建　本朝顺治十年重建入学额数二十名】南阳县学【在县治东明洪武九年因元旧址建本朝顺治九年重建康熙六年二十年雍正四年修入学额数十五名】南召县学【在县治西北隅子城内明成化十二年创建正徳十六年重修　本朝雍正四年修乾隆七年重修入学额数十二名】唐县学【在县治东南明洪武三年建　本朝顺治十二年修康熙六年重修入学额数十五名】泌阳县学【在县治西明洪武十四年因元旧址建　本朝顺治十三年康熙二十五年修入学额数十二名】桐柏县学【在县治南明成化中建　本朝顺治十一年重建康熙十二年十四年修入学额数八名】镇平县学【在县治东元至元初建在县治西北明万歴中迁建　本朝顺治八年康熙二十三年修入学额数十二名】邓州学【在州治西南明洪武五年因金旧址重建万厯八年迁于内城　本朝顺治十四年重建康熙三十三年修乾隆十四年重修入学额数十五名】淅川县学【在县治东南明成化中建万歴二十二年重建　本朝顺治十三年康熙二十六年修入学额数八名】新野县学【在县治东明洪武六年徙建　本朝康熙二十八年修乾隆九年重修入学额数十五名】内乡县学【在县治东南元大徳八年建明洪武七年重建　本朝顺治十五年康熙二十六年修入学额数十五名】裕州学【在州治西明洪武三年建　本朝顺治十五年康熙二十八年修雍正二年乾隆二年屡修入学额数十五名】舞阳县学【在县治东南明洪武五年因宋旧址建本朝顺治四年重建康熙三十年修入学额数十五名】叶县学【在县治东南明洪武三年因金旧址建　本朝顺治十三年康熙二十九年修入学额数十五名】南阳书院【在南阳县东旧为分守南汝道驻节之所　本朝康熙三十年改建书院又诸葛书院在南阳县西南卧龙冈元至大二年敕建　本朝康熙三十年修临湍书院在邓州西闗旧在州东南名韩文公书院明嘉靖间始建于此改名　本朝康熙二十一年重建乾隆十八年重修白水书院在新野县北　本朝康熙三十年因明旧址重建各州县并设有义学社学】
　　户口【原额人丁十九万四千五百九十又滋生人丁十一万四千七百九十二人】
　　田赋【民卫田地一十四万五千六十八顷三十九亩一分零额征补征杂办丁银匠价等银三十万一千九百六十三两四钱三分零随漕折色行种等银四百四十六两三钱四分零】
　　山川蘘山【在南阳县北二十五里一名黄山昔居民患蛊遇神女于此教食蘘荷得解因名相近有北筮山】精山【在南阳县北后汉朱儁传公孙夏屯宛中儁急攻之夏走追至西鄂精山破之李吉甫元和郡县志精山在南阳县西北隅二十七里】蒲山【在南阳县北四十里自紫山迤东行冈峦陡起逆折而北横亘数里】豫山【在南阳县东北十五里孤峰峭立下有三十六陂汉召信臣东汉杜诗晋杜预作陂溉田民被其利遗址犹存郦道元水经注淯水南迳豫山东山上有神庙俗名之为独山也】丰山【在南阳县东北三十里山海经丰山有兽焉其状如蝯名曰雍和神耕父处之常逰清泠之渊出入有光有九钟焉是知霜鸣注清泠水在西鄂县山上神来时水赤有光耀今有屋祠之霜降则钟鸣焉　故言知也元和志丰山在向城县南三十二里】紫山【在南阳县西北二十五里一名紫灵山水经注宛县有紫山山东有一水东西十五里南北二百歩湛然中满无所通防冬夏常温】磨山【在南阳县西北四十里石可为磨硙故名】百重山【在南召县南七十五里亦名百里山山峦重复防及百里其最着曰鹿鸣武阳乱石柘禽鲤鱼五山皆髙峻深险乃三鸦之第一鸦也杜佑通典方城有百重山】雉衡山【在南召县南本名衡山汉书地理志南阳郡有雉衡山醴水所出水经注醴口水出南阳雉山亦云源雉衡山即山海经云衡山是也马融广成颂曰面据衡隂指谓是山在雉县界故世谓雉衡山】山【在南召县南产石】鹿鸣山【在南召县北三十里】燕尾山【在南召县西南对形如燕尾又县境西有香炉山张屠山金斗山挂鼓山鉢盂山西南有壶山方山西北有伏牛山】望山【在南召县西南二十里相传光武登此山以望南阳因名】丹霞山【在南召县西北三十里三鸦路中一名留山上有栖霞寺后一峯巉岩千仭左右两峯夹立旁近诸峯朝拱金末武善自三峯败走南阳收溃兵屯留山即此地武善旧作武仙今改】白玉山【在唐县南五十里一名髪山上有卓锡泉】午峯山【在唐县南五十里当县之午五峯并峙】花山【在唐县南六十里山上有彩石辉映望之如花因名花山坡五代晋天福六年安从进攻唐州不克退至花山即此胡三省通鉴注花山在湖阳北】大王山【在唐县南六十里昂藏独上为县治之中峯】蓼山【在唐县南九十里去湖阳城二里古蓼国以此名山上有蓼王庙唐书地理志淮安郡湖阳有蓼山】唐子山【在唐县南百里唐因以名州山麓西南有唐子亭即唐子乡也王莽末刘縯等起兵莽自新野屠唐子乡杀湖阳尉葢在此相近有紫玉山顶有龙潭二旱祷辄应】狮子山【在唐县南百里下有狮子崖崖麓黄石大小布地皆八楞如人磨琢者俗名绣毬石】孤山【在唐县东南五十里平地介立为县境诸山之右臂又叶县西南六十里亦有孤山】石羊山【在唐县东南七十里山多白石如羊相近有龟山尖山香火山】石柱山【在唐县东南八十里山上两石屹立如柱柱有铁环相传大禹淮系舟于此】马武山【在唐县东南九十里层峯叠嶂其中坦平相传汉马武屯兵于此上有剑台峡】双鳯山【在唐县西北二里两峯并时其状如鳯又县西八里有鳯凰山】富春山【在唐县西北七十里首入唐河起髙阜西南一带山峯参错绵亘百里内有紫金崖洞口常出雾云又内乡县南十五里亦有富春山下临七里河】万子山【在泌阳县东四十里羣峯峻起山多兰蕙相近有锅石山骆驼山黑石山】铜山【在泌阳县东六十里大胡之支山旧产铜俗传邓通常鼓铸其下下有邓庄村其东为小铜山去县七十五里产苍术黄精】天桥岭山【在泌阳县东六十里峯峦竒秀仰观天桥人不能到】牛心石山【在泌阳县东六十里髙数十丈上平坦容百余人】截军山【在泌阳县东八十里髙险如城对峙为棋盘山山上有石棋】磐石山【在泌阳县南三十里蔡水出焉俗称盘古山水经注蔡水出南磐石山故亦曰磐石川】虎头脑山【在泌阳县北五十里特出诸峰为县之主山又虎头山在县东北九十里水经注谓之奥山奥水所出也】玲珑山【在泌阳县北九十里石洞空虚曲折相通名玲珑洞其下　象河水出焉相近有光石脑山一名覆瓯山】祝家衡山【在泌阳县东南七十里又有石碑石婆诸山羣峯列峙翠秀挿天】大胡山【在泌阳县东北七十里其下春水河出焉一曰大孤山亦名壶山上平衍有池泉中有古风洞后汉书樊英传隠于壶山之阳注山在今邓州新城县北水经注大胡山在沘阳东北三十余里广员五六十里张衡赋南都所谓天封大胡者也元和志大胡山在慈邱县东南沘水所出　按文选注天封大狐皆山名通志天封山一名大胡则是本一山也】中阳山【在泌阳县东北五十里接舞阳县界一名中隂山又名上界山瀙水出焉汉书地理志南阳郡舞隂有中隂山水经注郭景纯曰瀙水出葴山许慎云出中阳山皆山之殊目也　按乐史太平寰宇记谓中阳山即慈邱山误】双山【在泌阳县东南五十里两峯并峙】慈邱山【在泌阳县西北五十里隋因置慈邱县水经注作茈邱山古名重邱史记秦防韩魏齐兵伐楚败其兵于重邱元和志慈邱山在慈邱县西五十里今俗呼为三山】扶予山【在泌阳县西北七十里渔水所出水经注山海经曰朝歌之山潕水出焉东流于荣经书拱予者其山之异名乎】华山【在泌阳县西北七十里山后即马仁陂】萝汉山【在泌阳县西北九十里径险仄惟攀萝可登】桐柏山【在桐柏县西南三十里东南接湖广徳安府随州界西接襄阳府枣阳县界上有玉女卧龙紫霄翠防莲花诸峯淮水出焉书禹贡淮自桐柏桐柏山在南阳之东汉书地理志南阳郡平氏桐柏山在东南元和志桐柏山在桐柏县西南九十里胡渭禹贡锥指大复胎簪皆其支峯禹贡则总谓之桐柏也】大复山【在桐柏县东三十里桐柏山之支峯后汉书郡国志南阳郡平氏桐柏大复山淮水出盛之荆州记桐柏淮源涌发其中漕流三十里东出大复山南萧徳言括地志大复山南今有淮源庙】胎簪山【在桐柏县西三十里禹贡疏胎簪盖桐柏山之旁小山也水经注淮水出南阳平氏县胎簪山东北过桐柏山寰宇记山在县西北三十里】琵琶山【在桐柏县西一里又有牡丹山在县西北六十里产牡丹】黑石山【在桐柏县北五里山石绵亘数里无树其色纯黑故名】围山【在桐柏县北四十里接泌阳县界四围皆山旧出银矿】髙老山【在桐柏县东北一百里亦名栲栳山一名髙乐山峯峦峻起髙出羣山相连者有石门山两山对峙如门下有小岭横亘若限】大木山【在桐柏县东北一百里接汝宁府信阳州界大木水出焉水经注即晋军祖逖自陈留将家避难所居也元和志在县东北五十五里山上有池时人号天目寰宇记大木山俗谓之四雅山在县东三十里峦岫岧嶤名天目山其山涧谷深阻遮隔前后绵亘十余里】杏花山【在镇平县北十里其地宜杏故名下有小龙潭溢流入湼水】骑立山【在镇平县西北九十里山势昂耸状如立骑本名岐棘山音讹耳其上有五峯并峙曰圣朶禅庵朶摩云朶娇女朶哑女朶一名五朶山金天兴元年思烈承制授洪鄂三合五朶山一带行元帅府事即此又有龙湫三穴谓之上中下三潭即照河之源也其阳有悔来坡极峻险　洪鄂三合旧作黄掴三合今改】瓮山【在镇平县西北三十里上有石穴如瓮又五里为金冡山】析隈山【在邓州南七十里曹学佺名胜志左传僖公二十五年秦人过析隈因记其地而名山】紫金山【在邓州城西南隈冈阜崛起城据其上因山为墉】禹山【在邓州西南六十里上有禹庙下有龙潭又西十里为上禹山亦有禹庙其南为泉池平地涌泉溉田数十顷】汤山【在邓州西南七十里有东西两峯对峙东峯有成汤庙下有温泉其东南有河池与温泉相接王存九域志穣县有五垄山今湮】洞儿山【在邓州西南百里俗名杏儿山连亘数十里岩洞甚多下有一堵泉又峭山在州西六十里以髙耸得名】覆釡山【在邓州西北八十里跨内乡县境以形似名俗呼为吐雾山山右有五龙泉魏书地形志南阳郡新城有覆釡山】永青山【在邓州西北九十里山多松竹四时常青西北即内乡县界】峯山【在邓州西北山左有济漯泉北为界山下有雅祖洞】白崖山【在邓州西北唐朱朴所云北有白崖聨络者也自山而西羣山连亘以逹于武闗又赤石山亦在州西北朝水出焉】马蹬山【在淅川县东三十里与内乡县接界宋史孟珙传金将武善为宋军所挠退屯马蹬山】岵山【在淅川县东二十里山顶有泉容升水恒取不竭唐书地理志邓州内乡有岵山宋史孟珙传绍定六年金将武善上岵山之絶顶窥视珙设伏破之】龙山【在淅川县西二十里状若防龙偃伏于淅江之首相近有王子山又三十里为凌老山五峯上峙屹若天际】岝山【在淅川县西百里峯峦峭防洞穴玲珑】石杯山【在淅川县南一峯雄壮上有隋石杯太子庙】象山【在淅川县南二十里旁有大池数亩深十丈许相近为火焰山山势壁立崖色丹黄如火焰】四峯山【在淅川县南四十里其峯四出屹然如削又鹰子山亦在县南境萧齐永元初陈显逹攻魏引兵渡均水西据鹰子山】泰山【在淅川县南六十里半入湖广均州界】雷山【在淅川县东南二十里下临丹水】太白山【在淅川县东南八十里峯峦髙峻下临丹水相近有玉照山北有石壁髙仭许截然如削其色青莹其下潭水涟漪】丹崖山【在淅川县西北九十里水经注丹水南有丹崖山山悉頳壁霞举若红霞秀天】簧鎻里山【在淅川县西北九十里二山对峙其东南有锁里洞簧里洞】独阜山【在淅川县西北九十里四面无麓两峰拱峙淇河中相去四里俗以雄雌呼之】蔓荆山【在新野县北四十里白河浒积沙髙数丈峯峦如堆雪多产蔓荆又有小蔓荆山在县西四里】石堂山【在内乡县西五十里山洞若堂又名灵堂】灵山【在内乡县南二十里一名云山南接邓州界又有马户山在县南二十里名胜志山有穴昔有神马出焉石勒时立黄攀神祠于上】夕阳山【在内乡县北六十里竹木蓊欝其阳有蚌湖潭广四十歩冬夏不涸】圣朶山【在内乡县东北八十里壁立霄汉形如笔架为一县之胜】秋林夏馆山【在内乡县北一百五十里泉石甚胜湍水出焉元和郡县志翼望山在临湍县西北二百里即此】老君山【在内乡县北三百里突峤悬崖隠现云表相近有擂鼓山】髙前山【在内乡县西南十里顶有池甚清泠亦名天池山山海经翼望山东南五十里曰髙前山山之上有水焉甚寒而清帝台之浆也】孤峯山【在内乡县西南十里一峯特峙髙矗天表】台子山【在内乡县西南一百二十里一峯平起若台或譌为太子山其南又有南山深僻多溪涧人迹罕到有白龙黄龙五龙等溪南接湖广光化县界】马山【在内乡县东北五十里有叠嶂悬崖下临黙河其相接为金斗山旧设巡司】墨山【在内乡县西北五十里一名石墨山水经注黄水北有墨山山石悉黒缋防奋发黝焉若墨故谓之墨山陏书地理志淅阳郡南乡有石墨山】霄山【在内乡县西北百里亦名萧山刀水出焉又西北百五十里有花山每春花如列锦】七峯山【在裕州北三十里上有七峯列峙下有暖泉三时俱凉至冬则温潘河出焉下有滑石洞产滑石魏书地形志方城县有七石山即此相近有当阳山】泉白山【在裕州北五十里七峯对峙顶上有泉下流如布又寳泉山在州北六十里上有甘泉民资灌溉】大乘山【在裕州东四十里嶙峋耸翠对峙者为小乗山】黄石山【在裕州东北五十里耸然髙出诸山一名小武当山下有青潭潭西有白虎峯南有火精岭又有真龟洞其西有牛心洞贾河所出焉】平顶山【有二一在裕州西北三十五里其侧有龙潭旱祷多应一在叶县北三十里接汝州郏县界西麓有风水二洞】郦山【在裕州西北六十里赵水出焉又北有小郦山即今驻鹤山故此山亦谓老郦山】蘓家寨山【在舞阳县南七十里髙千余丈壁立险絶旧有蘓氏避兵于此其相属诸山曰百药山虎头崖九头崖白石崖蛮王岭走马岭千人屿鎗锋垜鸡窝龙窝地皆竒胜　接旧志泌阳县东北二十里亦有蘓家寨山与此接界即一山也】十八盘山【在舞阳县南八十里周回十八盘】髙陵山【在舞阳县北定陵城西汉书地理志髙陵山汝水出】瞻山【在舞阳县东南十八里出城即见故名】牛脑山【在舞阳县东南七十里即伏牛山九域志舞阳县有伏牛山】马鞍山【在舞阳县西南四十里九域志舞阳县有马鞍山】方城山【在叶县南四十里跨裕州境后魏因立方城县左传僖公四年楚屈完对齐侯曰楚国方城以为城注方城山在叶县南水经注潕水东北迳方城郡国志曰叶有方城郭仲产曰苦莱于东之间有小城名方城苦菜即黄城也及于东通为方城矣世谓之方城山元和志在方城县东北五十里】黄城山【在叶县北十里俗名花山与方城山相连水经注南阳叶方城邑西有黄城山是长沮桀溺耦耕之所有东流水则子路问津处唐书地理志临汝郡叶有黄城山括地志在县西南二十五里】豹子山【在叶县南六十里势极险阻其西有云梦山】河山【在叶县北十三里上有龙泉】于东山【在叶县东南六十里亦作于东水经注潕水迳于东山西】西唐山【在叶县西南六十里一曰唐山又名青山后汉书髙鳯传鳯受业于西唐山中注山在今唐州湖阳县西北水经注昆水出鲁阳唐山又醴水东流歴唐山下即鳯隠处通志石门山在叶县西南其西有青山昆水所出即西唐山也　按通典以湖阳县唐子山为西唐山误】北渡山【在叶县西北十八里产美石】卧龙冈【在南阳县西南七里起自嵩山之南绵亘数百里至此截然而止回旋盘绕相传诸葛草庐在焉】望城冈【在唐县东二里行者至此城郭了然又县西南六里有马营冈西三里有庙儿冈十里有沙冈北十五里有枣林冈东北七十里有长洋冈】显望冈【在泌阳县北元和志显望冈在比阳县西北六十里隋显州即以此名】柘林冈【在邓州南七十里或云古柘林郡置此】拜台冈【在内乡县西南一百十里丹水东岸上有望兵台可以眺逺】招抚冈【在裕州东北二十里相传光武曽驻此招抚降众】分水岭【在南召县北水自岭而下南北分流北流入于汝南流入于淯俗呼为分头岭亦曰鲁阳闗寰宇记在向城北七十里即三鸦之第二鸦也从此而北五十里为第三鸦入鲁山县界又裕州西北亦有分水岭东接七峯西接歴山】青衣岭【在泌阳县东八十里上平广有池不涸其西北去县百里为父子岭极险峻】愁斯岭【在淅川县北二十余里秦晋之境往来攀陟故名】散鸦坪【在南召县南十八里县志羣鸦引光武至此得路俱散去故名】大红崖【在桐柏县北三十里险峻可以避兵】滴玉崖【在镇平县北三十五里崖顶有泉】红崖【在邓州西四十里山势逶迤刀河环绕为一州之胜】石穴崖【在淅川县东三十里两岸对峙如门亦名石门金武善置大砦于山上】鮎鱼崖【在淅川县西十里与王子山对峙亦金武善结砦处】铁牛陇【在柏桐县东上有铁堆状若伏牛】圈子石【在泌阳县东南七十里铜山东南水中内有四柱】月儿岩【在内乡县北一百二十里岩间白石方丈余形如满月三十里间望若悬鉴故名】子陵洞【在南召县西十五里洞深石邃莫测世传严子陵曽寓此一名空山】水帘洞【有二一在桐柏县西南十余里一在淅川东南白崖山北皆悬崖瀑布下垂如帘】桃花洞【在桐柏县西三十里髙丈余深五丈许】双石洞【在淅川县东南百里有二洞相连洞口大石壁立】汉王洞【在淅川县西北百里洞极深邃】十二里河【在南阳县西十二里源出紫山东南流循鲁家川南入淯水又西有江石河逹北河俱流入淯水】栗河【在南阳县东南十里淯水支流自马渡堰分流至新野县界仍入于淯】黄渠河【在南阳县北二十五里源出紫山东流迳豫山之东其流渐大名雝儿河折而南入淯水又铁河在西北四十里源出三贤山南流白跳河在县北五十里源出罗汉山东南流皆入淯水】桐子河【在邓州南六十里又有茱萸河亦名砖滩河在州西南六十里排子河在州西南八十里得子河在州西四十里流俱入淯水】小涧河【在新野县西北十三里源自邓州东南流入境防潦河入于淯】潦河【源有二一出南阳县西马峙岼一出县北曹峯山南流俱合为一经镇平县东名为三拦河又南流至新野县界合湍水】沙沟河【在镇平县西四十里源出骑立山圣朶峯南流入湍水】黙河【在内乡县东十里源出马山西南流入湍水又螺蛳河在县北闗源出莲花池青山河在县东北五十里源出圣朶山长城河在县北二十里源出屈原冈南入湍水又县北有小水河箕河孤荘河下流俱入湍水】曲河【在邓州西北三十里源出内乡县灵山之南夫子崖亦名夫子崖水有大小二龙泉合流由州西北流至冠军城曲河堰入湍河明嘉靖间自曲河铺南开渠三十里曰文渠水西南流至紫金山北后仍由故渠逹城下春夏溉田冬则引入城濠】秋河【在唐县东南七十里自湖广随州北流入县界西合三家河入沘水又老龙峡河在东南九十里自桐柏县流经县界西北入秋河】卢家寨河【自桐柏县西北流经唐县南入沘水】涧河【在唐县西五十里源出南阳县周人陂南流至县西南七十里入沘水又绵洋桥河在县西南五十里南流防涧河入沘水老阳河在县西南七十里湖阳故城西桐河在县西北五十里皆入沘水】清水河【在唐县南三十五里源出县之石柱山东北流入沘水又土桥河亦在县南接清水支流入沘水】毘河【在唐县东北三十里源出泌阳县马仁陂西南流至县北入沘水又江河亦源出马仁陂西南流经县东南入澧水】邓庄河【在泌阳县东四十里源出桐山经邓荘镇西流入沘水又髙邑河在县东三十里髙邑镇西流入沘水又县西四十里有牡丹河西北二十里有后河官庄镇有官庄河北有春水河东北七十里有石河九十里白失镇有党子河玲珑山下有象河下流俱入于沘】茱萸河【在邓州西南六十里源出禹山下折而东流沙屿萦回映带左右又东入淯河擅邓西林泉之胜】赵河【源出裕州西北郦山之麓东南流经州南又西南流经唐县北二十里圆潭南流入沘水又潘河源出当阳山流经城东入赵河】滔河【在淅川县西南自湖北郧县流入经西香炉山下下合丹水又湖河在县西五里源出黒马黄龙二泉合流入丹水】洪河【在淅川县西北一百二十里源出陜西商南县商岭东南流入于淅水】月河【在桐柏县北发源泌阳县又岔河在县东皆入淮】贾河【在裕州东六十里源出牛心山东流入舞阳县界注于滍水】拐河【在裕州北六十里源出七峯山东流入叶县界注于澧水】烧车河【在叶县南三十余里水经注烧车水西出苦菜山东流侧叶城南而下注醴水元和志烧车水在叶县南二十四里以光武烧王寻等辎重于水濵故名】石潭河【在叶县东北二十五里中有大石一作石塘河九域志叶县有石塘河】锣鼓河【在镇平县西南五里中有石窍水触之则鸣】淯水【自河南府嵩县东南流入经南召县西又东南流经南阳县东分流为二西一支南流经新野县西合潦河湍水又南流合刀河又南流入湖北防阳县界东一支曰溧河南流至郭家滩合泌水又西南流入防阳界还入淯又南流入汉俗谓之白河府境诸水悉防焉桑钦水经□水出农卢氏县攻离山东南过南阳西鄂县西北又东过宛县南注淯水东流迳郦县故城北又东南流雉县之雉衡山东迳百章北郭又东鲁阳闗水注之又南东流迳博望县西北故城东又东南迳西鄂故城东又南洱水注之又南迳预山东又西南迳史定伯碑南又西为里津又西南迳晋蜀郡太守邓义山墓南又南迳宛城东又屈而迳其县南又南梅溪水注之又南入淯阳县迳小长安又南西迳其县故城南又迳安乐郡北又南入新野县又南与湍水防又南迳新野故城西又东与朝水合又东南与棘水合又东南迳士林东又南迳郡塞东又迳鄾城东南入于沔明统志白河源出嵩县之双鸡岭】湍水【在内乡县北界山中南流经县城东又东南流经邓州北又东南流至新野县西合淯水水经注湍水出农界翼望山东南流经南郦县故城东又南菊水注之又迳其县东南歴冠军县西北又迳冠军县故城东又迳穣县为六门坡又迳穰县故城北又东南迳魏武故城之西南又东过白牛邑南东南流经安众县故城南东南流湼水注之又东南至新野县东入于淯元和志湍水在内乡县北七十里寰宇记湍河在废菊潭县南七里明统志湍水源出熊耳山枪竿岭】沘水【亦名泌水源出泌阳县东铜山西南流经县南又西南流经唐县西北名曰唐河又西南流经新野县东入于淯水吕氏春秋齐令章子与韩魏攻荆荆使唐蔑将兵应之夹沘而军水经注沘水出泌阳东北大胡山东南流迳其县南沘水又西澳水注之又西南歴长冈月城北又防马仁陂水又南迳防口与赭水枝津合又南与澧水防又南赵澧二渠出焉又西南流谢水注之又西南流迳新都县故城西又西南与南长阪门二水合又西南流扵淯水元和志比水出比阳县南去县二里明统志比水源出唐县大胡山一名马仁陂乃聚泽也溉田万顷汉因此水置比阳县】淅水【源出陕州卢氏县界南流经内乡县西南又南经淅川县东南与丹水合流入均水水经注淅水出淅县西北农卢氏县大嵩山南流迳修阳县故城北县即淅之北乡也又东入淅县流结成潭谓之龙渊又东迳其县故城北又歴其县之东而南流入于丹水县注于丹水又丹水南合汋水谓之淅水隋书地理志析阳郡内乡有淅水元和志邓州内乡县析水自卢氏县界流入与丹水合】鲁阳闗水【在南召县鲁阳闗南七里一名三鸦水亦名鸦河源出分水岭下流一南入淯一东北出而入鲁山县界水经注鲁阳闗水出分水岭南水自岭南流北水从岭北注其水南流迳鲁阳闗歴雉衡山西南迳皇后城西又西南迳其县故城南又屈而东南流注于淯】洱水【源出内乡县熊耳山东南流经南召县西入扵淯水汉书地理志熊耳之山出三水洱水其一焉东南至鲁阳入于沔水经注洱水出农郡卢氏县之熊耳山东南迳郦县北又东南迳房阳城北又迳西鄂县南又东南流注于淯水】梅谿水【在南阳县西二十里水经注梅谿水出宛县北紫山南迳百里奚故宅又迳宛西吕城东又南迳杜衍县东土地垫下湍谿是注古人于安众堨之令防水是潴谓之安众港又南谓之石桥水又谓之女谿之流而左注淯水隋书地理志菊潭有梅谿】朝水【自内乡县西南流经邓州南又经新野县西至县南新店铺入淯水水经注朝水出赤石山东南迳冠军县界地名沙渠又东南迳穣县故城南分为二水一水枝分东北为樊氏陂朝水又东迳朝阳县故城北而东南注于淯水旧志谓之刀河在邓州西南十五里　按刀河出内乡县霄山朝水出邓州赤石山发源本异而旧志谓刀河即朝水以音近而讹也俗又易刀为夕明河愈失其实矣】赭水【自裕州西南流经唐县西为黄水又西南流经新野县东为棘水又南流入于淯水经注赭水出棘阳县北数源并发南流迳小赭乡谓之小赭水其源方七八歩腾涌若沸故世名之腾沸水南流迳于赭乡谓之赭水堨以为陂水决南溃下注为湾湾分为二西为赭水东为荣源赭水参差结流两湖故有东陂西陂之名二陂所俱水枝分东南流防入于沘二湖流注合为黄水迳棘阳县之黄淳聚又谓之黄淳水南迳棘阳县故城西是为棘水又南迳新野县歴黄邮聚谓之黄邮水后汉吴汉撃秦丰战于黄邮水上是也自新野县东折南流入于淯水谓之棘口　按赭水亦名堵水汉置堵阳县以此名后更名赭阳元和志堵水在方城县西去县三十五里寰宇记赭水一名柘水皆即此水也】白水【在新野县西南水经白水出朝阳县西东流过其县南又东至新野县西东入于淯水隋书地理志南阳郡穣有白水】菊水【在内乡县西北五十里亦名菊潭隋以此名县汉书地理志农郡析有鞠水出析谷注师古曰鞠水即菊潭也水经注菊水出石涧山菊芳谿亦言出析谷葢谿涧之异名也源旁悉生菊草潭涧滋液极成甘美东南流入于湍荆州记菊水出穰县芳菊被涯水极甘香谷中皆饮此水至上夀元和志菊水出临湍县东石涧山】黄水【在内乡县西五里源出丹水诸山东南流绕县城南入湍水汉书地理志析有黄水出黄谷水经注黄水出北子山黄谷南经丹水县之南仍注于丹水】湼水【源出镇平县西北骑立山之三潭东南流经邓州东北至急滩入于湍水亦名照河水经注湼水出湼阳县西北岐棘山东南迳湼阳县故城西又东南迳安众县又东南流注于湍水旧志有严陵河亦出岐棘山流经邓州东北为白牛河又东入湼水又淇河在镇平县东十二里源出杏花山南流合东三里河入湼河又西三里河亦出杏花山又九曲河在县西北八里皆流入湼水】蔡水【在泌阳县南俗名田市河水经注沘阳故城南有蔡水出南磐石山故亦曰盘石川西北流注于沘】澳水【在泌阳县西北俗名凉河水经注澳水北出茈邱山东流屈而南转又南入于沘水】澧水【自桐柏县西北流经唐县南入沘水俗名三家河水经注澧水源出桐柏山与淮同源而别流西注故亦谓水为水西北流迳平氏县故城东北又西北合溲水又西迳沘水沘水自下亦通谓之为水】丹水【自陕西商州流入内乡县西南境又东南流经浙川县西南滙黒马黄龙二泉东注均水史记周赧王三年秦人大败楚师于丹阳即丹水之阳也水经注丹水自商县东南流出武闗又东南流入臼口歴其戌下又东南防淅水又东南迳一故城南名曰三户城又迳丹水县故城西南东南流至其县南黄水注焉又南迳南乡县故城东北又东迳南乡县北又南合汋水寰宇记丹水汉因置丹水县】均水【自陜州卢氏县东南流经内乡西至西峡口为三渡河又南流入淅川县为马蹬河又南流合丹水入湖北均州界亦曰汤河俗名五渡河又名老鹳河水经注均水发源农郡之卢氏县熊耳山县即淅县之北乡均水又东南流注迳其县下南越南乡县又南流与丹水合又南迳顺阳县西西有石山南临均水又南流注于沔水】淮水【源出桐柏县西三十里东流入汝寜府信阳州界汉书地理志桐柏山淮水所出东南至淮陵入海过郡四行三千四百二十里应劭风俗通南阳平氏县桐柏大复山在东南淮水所出也水经注淮水与醴水同源俱西流为醴东流为淮自潜流地下三十里许东出桐柏之大复山南谓之阳口水又东迳义阳县石泉水注之又迳义阳县故城南九渡水注之又东至平春旧志伏流数里涌三泉因浚为井曰淮井又六七里成河县志淮井在县西三十里】瀙水【在泌阳县东北源出中阳山东流经象河闗入汝宁府遂平县界汉书地理志潕隂中隂山瀙水所出东至上蔡入汝水经瀙水出潕隂县东上界山注山海经谓之视水也视宜为瀙东与此水合又东北杀水入焉又东沦水注之又东合奥水口又东至吴房】此水【在泌阳县东北水经注此水出潕隂县旱山东北流入于瀙又沦水出宣山南东流注瀙又奥水西出奥山东入于瀙】舞水【亦作潕水源出泌阳县西北平地涌出势若飞舞东北流迳叶县东南名千江河又东经舞阳县南为三里河其南有舞泉流入焉又东防港河又东合滚水下流入汝寜府西平县界山海经朝歌之山潕水出焉东流于荥水经潕水出潕隂县西北扶予山注荥水上承赭水东流扵潕隂县北左防潕水之道潕水又东北河水注之又东北迳扵东山西又东北歴舞阳县故城南又东至西平舞阳县志港河出马鞍山东迳县南八里名八里河滚河出蘓家寨山合流入舞水】醴水【源出南召县雉衡山东流经叶县南又东经舞阳县北又东入许州郾城县界水经注醴水源雉衡山东流防唐山下又东南与臯水合又东南迳唐城北南入城而西流出城又屈而东南流迳叶县故城北又迳其城东与烧车水合又东迳叶公庙北又东与叶西陂水防又东注叶陂又东迳郾县故城南左入汝】滍水【自汝州宝丰县东流经叶县北又东经舞阳县北又东入许州襄城县界俗名沙河左传僖公三十三年楚人与晋人夹泜水而军后汉书光武纪光武击王寻王邑从昆阳城西水上冲其中坚防大风雨下如注滍水盛溢寻邑大败水经注滍水出南阳鲁阳县之尧山东南迳昆阳县故城北又东迳西不羮亭南于定陵城北东入汝新志有小滍河在南召县东北自神林川流入滍水】湛水【在叶县北三十里自汝州寳丰县流入又东入许州襄城县界左传防公十六年楚公子格及晋师战于湛阪注昆阳县北有湛水东入汝水经注湛水出犨县北鱼齿山西北东南流厯鱼齿山下为湛浦方五十余歩今水北悉枕翼山阜于父城东南湛水之北山有长阪葢即湛水以名阪故有湛阪之名也湛水迳蒲城北京相璠曰昆阳县北有蒲城蒲城北有湛水者是也】昆水【一名浑河亦名万泉河源出叶县西青山西麓东流经县南闗外又东至舞阳县北舞镇入于汝又有欧阳河在叶县南三里合昆水水经注昆水出鲁阳县唐山东南流迳昆阳县故城西又屈迳其城南又东迳定陵城南又东注汝水】邢家川【在桐柏县西西北流入三家河】白马湖【在唐县西南七十里汇诸水延袤五里入唐河】映山湖【在桐柏县东百里周广数百尺湖平如镜突出一山若卧牛然近湖田亩资其引溉】蔈草湖【在邓州南十里湖水由中渠逺刁河】芰湖【在新野县南十里湖水涟漪多产芰荷因名】涤清湖【在舞阳县东北四十里周围十里亦名饮马湖】髙父陂【明统志在唐县凡四十处宋治平初知州髙赋所作】马仁陂【在泌阳县北七十里上有九十二岔水悉注陂中周五十余里四面围山如壁惟西南隅稍下可泄水汉太守召信臣筑坝蓄水复作水门以时啓闭分流碌礈等二十四堰灌溉民田千余顷今故迹犹存水经注马仁陂水出潕隂北山泉流竞凑水积成湖盖地百顷谓之马仁陂歴其县下西南堨之以溉田畴公私引利水流遂断故渎尚存又潕隂城东有马仁陂郭仲产曰陂去沘阳五十里葢地百顷其所周溉田万顷随年变种境无俭嵗陂水三周其隍自隍西南而防于沘】长洋陂【在泌阳县西南五里又县西有黑龙陂黄陂东北有石堰陂古陂紫湖陂】万粮陂【在桐柏县西陂地一顷四十二亩有竒】栋林陂【在镇平县西南一名醋桶渠民借以种菽黍又有栁林陂唐陂小龙陂防乡陂皆在县西南】钳卢陂【在邓州东南五十里一名玉池陂今名迪陂南北长八里有竒东西濶三里接唐堵堰引刀河水又接栁渠贾家堰诸水入陂内有东西中三渠张衡南都赋其陂泽则有钳卢玉池注钳卢大陂下多良田寰宇记钳卢陂召信臣所凿溉田三万顷旧志州界诸陂皆召信臣杜诗所营者凡三十有一自后代有废兴元季尽堙明洪武初孔显知州事稍为疏正徳中州人王瑞倡义修复扵常额外清理得三十一嘉靖三十三年知州王道行修陂凡三十有八堰一十有四啓祯以后又皆堙废】六门陂【在邓州西即今六门隄水经注湍水迳穰县为六门陂汉孝成之世南阳太守召信臣以建昭五年断湍水立穣西石堨至元始五年更开三门为六石门故曰六门堨也溉穣新野昆阳三县五千余顷晋太康三年镇南将军杜预复更开广利加于民旧志州境又有白牛等四十余陂】樊陂【在新野县西北汉樊宏父重善农稼开此陂以灌溉因名后汉旧注樊陂在邓州新野县西南今讹为瓦亭陂水经注朝水枝分东北为樊氏陂东西十里南北五里俗谓之凡亭陂陂东有樊氏故宅樊氏既灭庾氏取其陂寰宇记樊陂在新野县西南昔有樊邓之邑葢因地以名之】叶陂【在叶县东南有东西二陂水经注醴水东与叶西陂水防县南有方城山山有涌泉北流蓄之以为陂方二里陂水散流又东迳叶县南而东北注醴水醴水又东注叶陂陂东西十里南北七里二陂并沈诸梁之所堨也】召渠【在叶县西亦名召堰汉召信臣守南阳障水溉田民赖其利唐卢庠为刺史使郡从事李允之修复一嵗増良田万顷宋嘉祐二年唐州守赵尚寛修召信臣故迹濬渠溉田人亦谓之赵渠】永国渠【在邓州北宋熙宁五年御史张商英言闻献议者请开穣县永国渠引湍水灌溉民田失召信臣故址所凿焦家荘地势偏印水不通流诏宦者程昉疏治】龙潭【在桐柏县东三十里天将雨其水沸腾如雷亢旱常祷雨于此】栁泉【在镇平县东遮山北广五丈余溉田甚溥】龙女泉【在淅川县白崖山西峯下凡三石窍泉涌其中】黄龙泉【在淅川县西二十里其并出者为黑马泉自山腰涌发南临为湖入丹水居民以引溉田】五海泉【在淅川县西北十二里冬夏不涸中有五泉五锅覆之】峩泉【在内乡县南五十里又有哑女泉与峩□泉异源同流皆可溉田又县南有白玉泉蒿玉泉暖水泉西南有凉水泉西有青泉丹泉西北有五眼泉】诸葛井【在南阳县西南卧龙冈青石为牀有汲绠渠百十道】圣井【在裕州东其地四面皆下井居其中独髙丈余泉常仰溢】扳倒井【在裕州东三十里俗传光武尝渴饮此色澄澈常流不竭引溉田数十顷】








　　钦定大清一统志卷一百六十五
　　钦定四库全书
  </div>
  <div class="pagination">
   <a href="大清一统志_page83.html">
    上一页
   </a>
   <span>
    ...
   </span>
   <a href="大清一统志_page79.html">
    79
   </a>
   <a href="大清一统志_page80.html">
    80
   </a>
   <a href="大清一统志_page81.html">
    81
   </a>
   <a href="大清一统志_page82.html">
    82
   </a>
   <a href="大清一统志_page83.html">
    83
   </a>
   <span class="current-page">
    84
   </span>
   <a href="大清一统志_page85.html">
    85
   </a>
   <a href="大清一统志_page86.html">
    86
   </a>
   <a href="大清一统志_page87.html">
    87
   </a>
   <a href="大清一统志_page88.html">
    88
   </a>
   <a href="大清一统志_page89.html">
    89
   </a>
   <span>
    ...
   </span>
   <a href="大清一统志_page85.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
