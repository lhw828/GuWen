<!DOCTYPE html>
<html>
<head>
    <meta charset="UTF-8">
    <title>陕西通志 - 第 462 页/共 490 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>陕西通志 - 第 462 页/共 490 页</h1>
    <div class="content">　　长安有狭斜行　　　　　　　　无名氏
　　长安有狭斜狭斜不容车适逢两少年夹毂问君家君家新市傍易知复难忘大子二千石中子孝廉郎小子无官职衣冠仕洛阳三子俱入室室中自生光大妇织绮纻中妇织流黄小妇无所为挟琴上髙堂丈人且徐徐调讵未央
　　陌上桑　　　　　　　　　　　无名氏
　　日出东南隅照我秦氏楼秦氏有好女自名为罗敷罗敷善蚕桑采桑城南隅青丝为笼系桂枝为笼钩头上倭堕髻耳中明月珠缃绮为下裙紫绮为上襦行者见罗敷下担捋髭须少年见罗敷脱帽着帩头耕者忘其犂锄者忘其锄来归自怒怨但坐观罗敷使君从南来五马立踟蹰使君遣吏往问是谁家姝秦氏有好女自名为罗敷罗敷年几何二十尚不足十五颇有余使君谢罗敷宁可共载不罗敷前致词使君一何愚使君自有妇罗敷自有夫东方十余骑夫壻居上头何用识夫壻白马从骊驹青丝系马尾黄金络马头腰中鹿卢剑可值千万余十五小府吏二十朝大夫三十侍中郎四十专城居为人洁白晳鬑鬑颇有须公府步冉冉府中趋坐中数千人皆言夫壻殊【按此诗旧志未采苐白乐天权德舆诸诗俱以罗敷为华州人今华州西亦有罗敷水故存之】
　　平陵东
　　汉翟义门人所作也义为丞相方进少子为东郡太守以王莽簒汉举兵诛之不克而见害门人作歌以怨之也
　　平陵东松栢桐不知何人刼义公刼义公在髙堂下交钱百万两走马两走马亦诚难顾见追吏心中恻心中恻血出漉归告我家卖黄犊
　　平闗中　　　　　　　　　　　【魏】缪袭
　　平闗中路向潼济浊水亡髙墉鬬韩马离羣凶选骁骑从两翼虏崩溃级万亿
　　长安道　　　　　　　　　　【梁】简文帝
　　神臯开陇右陆海实西秦推轮抵长乐复道向宜春落花依度幰垂栁拂行人金张与许史夜夜尚留宾
　　陇头水　　　　　　　　　　　　元帝
　　衔悲别陇头闗路漫悠悠故乡迷远近征人分去留沙飞晓成幕海气夜如楼欲识秦川处陇水向东流
　　赋得横吹曲长安道　　　　　　庾肩吾
　　桂宫连复道黄山开广路远听平陵钟遥识新丰树合殿生光彩离宫起烟雾日落歌吹还尘飞车马度
　　行幸甘泉宫歌　　　　　　　　刘孝威
　　汉家迎夏毕避暑甘泉宫栈车鸣里皷驷马驾相风校尉乌桓骑待制楼烦弓后旌犹五柞前笳度九嵕才人豹尾内御酒属车中辇回百子阁扇动七轮风鸣钟休衞士披图召后宫材官促校猎凉秋戏射熊
　　琅琊王歌辞　　　　　　　　　无名氏
　　长安十二门光门最妍雅渭水从陇来浮游渭桥下
　　长安道　　　　　　　　　　【陈】顾野王
　　凤楼临广路仙掌入烟霞章台京兆马逸陌富平车东门疏广饯北阙董贤家渭桥纵观罢安能访狭斜
　　长安道　　　　　　　　　　　　萧贲
　　前登灞陵道还瞻渭水流城形类北斗桥势似牵牛飞轩驾良驷宝剑杂轻裘经过狭斜里日暮与淹留
　　长安有狭邪行　　　　　　　【北周】王褒
　　威纡狭斜道车骑动相喧博徒称剧孟游侠号王孙势倾魏侯府交尽翟公门路邪劳夹毂涂艰倦折辕日斜宣曲观春还御宿园涂歌杨栁曲巷饮榴花樽独有游梁客还守孝文园
　　长安道　　　　　　　　　　　【隋】何妥
　　长安狭斜路纵横四达分车轮鸣凤辖箭服耀鱼文五陵多任侠轻骑自连羣少年皆重气谁识老将军
　　长安秋　　　　　　　　　　　　虞茂
　　露寒台前晓露清昆明池水秋色明揺环动佩出层城鹍弦凤管奏新声上林蒲桃合缥缈甘泉竒树上葱青玉人当歌理清曲婕妤恩情防还续
　　临髙台　　　　　　　　　　　【唐】王勃
　　临髙台髙台迢遰絶浮埃瑶轩绮构何崔嵬鸾歌凤吹清且哀俯瞰长安道萋萋御沟草斜对甘泉路苍苍茂陵树髙台四望同帝乡佳气郁葱葱紫阁丹楼纷照曜璧房锦殿相玲珑东弥长乐观西指未央宫赤城映朝日绿桞揺春风旗亭百队开新市甲第千甍分戚里朱轮翠盖不胜春叠树层楹相对起复有青楼大道中绣户文窻雕绮栊锦衣昼不襞罗帏夕未空歌屏朝掩翠妆镜晚窥红为吾安宝髻蛾睂罢花丛尘间狭路黯将暮云开月色明如素鸳鸯池上两两飞凤凰楼下双双度物色正如此佳期那不顾银鞍绣毂盛繁华可怜今夜宿娼家娼家少妇不须颦东园桃李片时春君看旧日髙台处栢梁铜雀生黄尘
　　长安道【横吹曲】　　　　　　　　沈佺期
　　秦地平如掌层城出云汉楼阁九衢春车马千门旦绿栁开复合红尘聚还散日晚鬬鸡囘经过狭斜看
　　陇头吟　　　　　　　　　　　　王维
　　长安少年游侠客夜上戌楼看太白陇头明月迥临闗陇上行人夜吹笛闗西老将不胜愁驻马聴之双泪流身经大小百余战麾下偏裨万户侯苏武才爲典属国节旄落尽海西头
　　渭城少年行　　　　　　　　　　崔颢
　　洛阳二月梨花飞秦地行人春忆归扬鞭走马城南陌朝逢驿使秦川客驿使前日发章台传道长安春早来棠梨宫中燕初至卜萄馆里花正开念此使人归更早三月便达长安道长安道上春可怜揺风荡日曲河边万户楼台临渭水五陵花栁满秦川秦川寒食盛繁华游子春来喜见花鬭鸡下杜尘初合走马章台日半斜章台帝城称贵里青楼日晚歌钟起贵里豪家白马骄五陵年少不相饶双双挟弹求金市两两鸣鞭上渭桥渭城桥头酒新熟金鞍白马谁家宿可怜锦瑟筝琵琶玉壶清酒就君家小妇春来不解羞娇歌一曲杨栁花
　　君子有所思行【杂曲】　　　　　　　李白
　　紫阁连终南青防天倪色凭崖望咸阳宫阙罗北极万井惊画出九衢如直渭水清银河横天流不息朝野盛文物衣冠何翕赩厩马散连山军容威絶域伊臯运元化衞霍舒筋力歌钟乐未休荣去老还逼圆光过满缺太阳移中昃不散东海金何争西辉匿无作中山悲恻怆泪霑臆
　　长安道【横吹曲】　　　　　　　　韦应物
　　汉家宫殿含云烟两宫十里相连延晨霞出没弄丹阙春雨依微自甘泉春雨依微春尚早长安贵游爱芳草宝马横来下建章香车却转避驰道贵游谁最贵衞霍势难比何能防主恩幸遇边尘起归来甲第拱皇居朱户峨峨临九衢中有流苏合欢之宝帐一百二十凤凰罗列含明珠下有锦铺翠被之灿烂博山吐香五云散丽人绮阁情飘飘头上鸳双翠翘低鬟曵袖囘春雪聚黛一声愁碧霄山珍海错弃藩篱烹犊炰羔如折葵旣请列侯封部曲还将金印授庐儿欢荣若此何所苦但苦白日西南驰
　　潼闗吏　　　　　　　　　　　　杜甫
　　士卒何草草筑城潼闗道大城铁不如小城万丈余借问潼闗吏修闗还备胡要我下马行为我指山隅连云列战格飞鸟不能逾胡来但自守岂复忧西都丈人视要处窄狭容单车艰难奋长防万古用一夫哀哉桃林战百万化为鱼请嘱防闗将慎勿学哥舒
　　塞芦子　　　　　　　　　　　　前人
　　五城何迢迢【方镇表朔方节度领定远安丰二军及三受降城为五城】迢迢隔河水边兵尽东征城内空荆杞思明割怀衞秀巗西未已回略大荒来崤函盖虚尔延州【塞门镇本属延州开元二年移就芦子闗】秦北户闗防犹可倚焉得一万人疾驱塞芦子岐有薛大夫【薛景仙为扶风太守贼冦至击却之】旁制山贼起近闻昆戎徒为退三百里芦闗扼两冦深意实在此谁能呌帝阍胡行速如鬼
　　哀江头　　　　　　　　　　　　前人
　　少陵野老吞声哭春日潜行曲江曲江头宫殿锁千门细栁新蒲为谁绿忆昔霓旌下南苑苑中万物生顔色昭阳殿里第一人同辇随君侍君侧辇前才人带弓箭白马嚼齧黄金勒翻身向天仰射云一箭正坠双飞翼明眸皓齿今何在血汚防魂归不得清渭东流剑阁深去住彼此无消息人生有情泪霑臆江水江花岂终极黄昏胡骑尘满城欲往城南望城北
　　岐山操【周公为太王作】　　　　　　　韩愈
　　我家于豳自我先公伊我承绪敢有不同今狄之人将土我疆民为我战谁使死伤彼岐有岨我往独处尔莫余追无思我悲
　　泾水黄【皷吹铙歌】　　　　　　　栁宗元
　　薛举据泾以死其子仁杲尤勇以暴师平之为泾水黄
　　泾水黄陇野茫负太白腾天狼有鸟鸷立羽翼张钩喙决前钜趯傍怒飞饥啸翾不可当老雄死子复良巢岐饮渭肆翺翔顿地纮提天纲列缺掉帜招揺耀铓鬼神来助梦嘉祥脑涂原野魂飞扬星辰复恢一方
　　骊宫髙【美天子重惜人之财力也】　白居易
　　髙髙骊山上有宫朱楼紫殿三四重迟迟兮春日玉甃暖兮温泉溢嫋嫋兮秋风山蝉鸣兮宫树红翠华不来岁月久墙有衣兮瓦有松吾君在位已五载何不一幸乎其中西去都门几多地吾君不游有深意一人出兮不容易六宫从兮百司备八十一车千万骑朝有宴饫暮有赐中人之产数百家未足充君一日费吾君修已人不知不自逸兮不自嬉吾君爱人人不识不伤财兮不伤力骊宫髙兮髙入云君之来兮为一身君之不来兮为万人
　　陇头吟【横吹曲】　　　　　　　　　翁绶
　　陇水潺湲陇树黄征人陇上尽思乡马嘶斜日朔风急雁过寒云边思长残月出林鸣劒防平沙隔水见牛羊横行俱是封侯者谁斩楼兰献未央
　　长安少年行【侧调曲】　　　　　　僧皎然
　　翠楼春酒虾蟆陵长安少年皆共矜纷纷半醉绿槐道蹀躞花骢骄不胜
　　五原行　　　　　　　　　　　【宋】文同
　　云萧萧草揺落风吹黄沙昏寂寞胡儿满窟卧寒日卓旗系马人一匹夜来烽火连篝起银鹘呼兵捷如鬼齐集弓刀上陇行犬噪狐嘷绕空垒羌人钞暴为常事见敌不争收若雨自髙声势叙边功岁岁年年皆一同将军玩冦五原上朝廷不知但推赏
　　鸿门宴　　　　　　　　　　【元】杨维祯
　　天迷闗地迷户东龙白日西龙雨撞钟饮酒愁海翻碧火吹巢双猰防照天万古无二乌残星破月来天余座中有客天子气左股七十二子连明珠军声十万振屋瓦拔剑当人面如赭将军下马力拔山气卷黄河酒中防剑光上天寒彗残明朝画地分河山将军呼龙将客走石破青天撞玉斗
　　陇头水　　　　　　　　　　　【明】髙瓛
　　陇坂﨑岖陇水长征人陇上望家乡停车驻马不能渡呜咽声中欲防肠抽刀斩水水不絶拔山塞川川更咽前军洗疮血尚存后军滴泪水复浑丈夫有志沙场死未到陇头愁塞耳
　　鸿门髙　　　　　　　　　　　李东阳
　　鸿门髙髙屹屹日光荡云雾塞双舞劒三示玦壮士入目眦拆谋臣怒玉斗裂网弥天龙有翼龙一去难再得
　　新丰行　　　　　　　　　　　　前人
　　长安风土殊不恶太公但念东归乐汉皇真有缩地功能使新丰为故丰人民不异山川同公不思归乐闗中汉家四海一太公俎上之对何匆匆当时幸不烹若翁
　　五丈原　　　　　　　　　　　　前人
　　五丈原头动地皷魏人畏蜀如畏虎营门不开呼者怒挥戈指天天宇漏将星堕空化为土錬石心劳竟何补侯归上天多旧伍熊为前驱罴后拒忠魂不逐降王车长衞英孙朝烈祖
　　马嵬曲　　　　　　　　　　　　前人
　　唐家国破君不守独载娥眉弃城走金瓯器重不自持玉环堕地犹回首前星夜出紫薇垣王风净扫长安羶上皇卷甲三川外父老含悲兴庆前世间万事多反覆自古欢娱不为福君不见西宫露刃迎何如坡下屯兵宿
　　陇坂　　　　　　　　　　　　李梦阳
　　我欲望长安陇坂髙随天陇坂髙可陟陇水鸣溅溅盘盘上陇车斑斑下坂马我匪虎与兕使我行旷野
　　南山操五章【并序选二】　　　　　　　王九思
　　渼陂子旣老栖于南山之阿作南山之操五首月夜独坐被之丝桐抒情素焉
　　我栖兮南山有佩其兰兮有芝可餐绮皓逝矣谁与我兮盘桓南山之陬兮我憩我游桂树丛生兮其叶飕飕王孙归来兮与尔淹留
　　山霭霭兮出云风萧萧兮凉发时雨降兮霏霏芳草茁兮勃勃恍须臾兮明晦见斗柄兮西揭荡吾神兮天游足不履兮散髪濯涧水兮冷冷弄团团兮明月忽浩浩兮长啸舞潜虬兮幽窟
　　陇头流水　　　　　　　　　　徐祯卿
　　陇水呜咽流各自东西下生男不下堂生女弃原野下陇磨剪刀刀澁指爪柔将刀割防水那用东西流陇水鸣不止佀闻阿儿语出门不见人肝肠断絶汝
　　岐山操　　　　　　　　　　【本朝】张恂
　　德之不修兮彼爱吾土吾敢爱此土兮重吾民苦望岐山兮绸缪牖户奈何使吾民兮间闗水浒
　　长安道　　　　　　　　　　　吴兆骞
　　驰道春风晚长楸落日斜按鹰来戚里挟瑟向侯家纨扇平阳月鞭宣曲花君王方好武新拜李轻车
　　岐山操　　　　　　　　　　　孙尔思
　　豳土兮孔腴我豳兮是家彼忽焉兮我荼使我氓兮不获休以愉朝遵兮漆浒夕筑兮岐下北瞻兮豳薮昔我覆兮我宇皇天眷我兮复有兹土
　　灞水操【并序】　　　　　　　　　　前人
　　北溟子家于灞之澳习灞水之形与声冬春则水落石出瑽瑢如佩玉其浅可以滥觞无所需于津人当夫秋水时至众流毕则溃渱濞溢巨澜弥望而不可厉揭也迩者刳木为舟以资利涉然不得夫善操舟者故楫缆徒具而无济于时噫世果无善操舟之人乎哉
　　灞之水兮其流溅溅灞之渟兮其深□□□有劲蒲兮坻有弱荃彼有幽人兮恒于此乎蹁蹮厉掲其浅深兮以濯以湔秋水荥瀯而时至兮远不覩夫修壖作舟楫兮期以济此大川何操舟者之尠其人兮望惊涛而徒旋
　　哀慕歌　　　　　　　　　　　【商】季歴
　　先王旣徂长霣异都哀伤心腹未写中怀追念伯仲我季如何梧桐萋萋生于道周宫馆徘徊台阁旣除何为远去使此空虚支骨离别垂思南隅瞻望荆越涕泪交流伯兮仲兮逝肯来游自非二人谁诉此忧
　　紫芝歌
　　商山四皓隠居髙祖聘之四皓不出仰天叹而作歌
　　漠漠商洛深谷逶迤灼灼紫芝可以疗饥唐虞世远吾将安归驷马髙车其忧甚大富贵之畏人不如贫贱之肆志
　　昊天嗟嗟深谷逶迤树木漠漠髙山崔嵬岩居穴处以为幄茵灼灼紫芝可以疗饥唐虞往矣吾当安归
　　陇头水歌　　　　　　　　　　　郝锦
　　飞骑出陇头已临陇头水夜闻皷铙声知傍闗山垒
　　白渠歌　　　　　　　　　　　无名氏
　　田于何所池阳谷口郑国在前白渠起后举锸如云决渠为雨泾水一石其泥数斗且漑且粪长我禾黍衣食京师亿万之口
　　陇头二首【并序】　　　　　　　　　同前
</div>
    <div class="pagination">
<a href="陕西通志_page461.html">上一页</a><span>...</span><a href="陕西通志_page457.html">457</a><a href="陕西通志_page458.html">458</a><a href="陕西通志_page459.html">459</a><a href="陕西通志_page460.html">460</a><a href="陕西通志_page461.html">461</a><span class="current-page">462</span><a href="陕西通志_page463.html">463</a><a href="陕西通志_page464.html">464</a><a href="陕西通志_page465.html">465</a><a href="陕西通志_page466.html">466</a><a href="陕西通志_page467.html">467</a><span>...</span><a href="陕西通志_page463.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
