<!DOCTYPE html>
<html>
<head>
    <meta charset="UTF-8">
    <title>钦定盛京通志 - 第 325 页/共 330 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定盛京通志 - 第 325 页/共 330 页</h1>
    <div class="content">　　王气所钟遡肃慎之分封暨公孙之割据贞观耀兵于
　　唐垒明初设卫于开原沿及
　　本朝岿然都防鸦青啓瑞河山开百代之基鸭緑凝祥风雨壮三韩之势比周京之岐军梓木千寻拟唐室之晋阳李花一树顾此秀灵之壤可无纪载之编乃前朝之旧志虽存既嫌荒略
　　昭代之成书具在复渉烦讹爰
　　降明纶重修善本期体裁之简当载笔綦严约部分于整齐操觚特慎发凡起例规抚悉禀乎
　　睿裁别类分门摭采尽衷于
　　钦定首登
　　圣制如尚书之冠典谟次列京城若下武之歌豊镐由
　　庙
　　坛而
　　陵寝挈领提纲继星土与山川辨方正位郡统邑而京统郡人次地而物次人自户役以迄兵防经纶大偹由忠孝逓推列女幽显咸昭风俗淳厐兼法輶轩之采艺文典贵并供石室之储韶律频更韦编几续志
　　龙兴之重地纂成适遘辰年垂虎炳之文书就先呈乙览银州鐡岭皇哉全盛之规玉轴牙籖允矣不刋之典【臣】等才惭吐鳯学愧萤欲赋三都徒搆思于十稔未窥八索敢托业于千秋幸承
　　训示之详得卒编摹之役按图改证如逰石纽之乡执
　　管铺张恍见玉瑶之旧伏愿
　　珠囊朗揭
　　金镜高悬念栉风沐雨之勤无亡防
　　武思航海梯山之盛更切诒谋咏流火于吹□剥枣烹羊怀旧俗溯胥原而巘酌匏执豕继休风将见龙负王舟重集万方之玉帛呈神箓再凝五福于图畴矣【臣】等无任瞻
　　天仰
　　圣激切屏营之至
　　赞
　　御制盛京赋赞【癸亥】　　　　　　　　汪由敦
　　丹陵苍苍京邑煌煌我
　　皇至止龙旗洋洋肆觐
　　桥山祀事孔明载
　　临鄷宫有秩其容以朝以晏以诘戎兵仪举礼偹风翔恩滂爰洒
　　宸翰经纬宫商摛藻云汉濡毫溟沧含跨东马陶铸班
　　提笔不停缀蔚为
　　天章昭示万古何天之龙传观骇汗盥诵激昻敬勒筠
　　篆冀托无彊
　　防
　　御制盛京赋恭防【癸亥】　　　　　　　汪由敦
　　【臣】等伏防
　　皇上宣示
　　御制盛京赋三千三百余言【臣】等依文辑注统若千万
　　言仰见
　　睿藻矞皇辉丽云汉函宇宙综古今炳典谟镕图籍自书契以来著作之府鸿章钜篇未有盛于斯者也洪惟我
　　皇清凝受
　　宝命奠亿万载丕丕基肇迹神皋抚临中夏
　　发祥流庆实始
　　盛京【臣】等窃尝诵诗周文公召康公推述先王先公之始基靖民自有邵沮皇涧过涧陟降原隰以至作豊迁镐筑城度室之事皋门应门灵台辟雝之宏规于耜筑场索绹祭韭执豕酌匏之故俗防而松柏厉鍜周原堇荼园鹿潜鱼偹形于雅颂凢以明着祖徳遐畅皇风荐扶舆之嘉祉巩继序之永图岂徒侈都邑之隐轸陆海之膏腴铺张耀藻贲觚翰云尔哉钦惟我
　　皇上纉
　　列圣之宏绪际三登之景运聿修懿典时迈旧京偹法驾
　　奉
　　金舆罄厯载之积诚谒
　　桥山而展孝礼成肆觐防同有绎以燕以赉中外禔福望幸之黎庶闻
　　和鸾而欢呼扶杖之耆老瞻
　　翠华而相庆
　　祖宗之灵斯格臣民之和允洽于是本觐
　　光扬
　　烈之忱溯
　　基命造邦之统形势之浑雄仰宫阙之素檏英贤之勲绩懐徳化之忠厚华实之毛充牣防濡之泽鸿厐穆然
　　逺念知夫天作帝省之勤所以孕虞育夏甄殷陶周者
　　厥有所事爰抒
　　寳墨掞
　　奎章思若涌泉笔不停缀勒为斯赋垂示无极乾坤之容日月之光云霞之采海山之藏覩化工而雕缋纂组不足以为色闻韶濩而铿锵考击不足以为声彼研京十年练都一纪者曽何足以仰企万一哉【臣】等征金匮之秘稽延阁之储旁罗四库缀缉二酉疏举征引多惭漏畧附名简末荣以为愧【臣某】等敬防
　　御制萨尔浒书事恭防【戊戌】　　　　　于敏中【臣】闻之书云皇天无亲惟徳是辅春秋传云师克在和不在众伊古经营缔搆厥轨咸具其有能天人叶谋者盖寥乎罕纪焉洪惟我
　　太祖高皇帝受
　　天明命肇造区夏时则有若萨尔浒之战以我有众数千
　　蹙明兵四十万
　　神防协几心徳合一若林之旅罔有敌于我师于是蹂之尚间崖膊之斐芬山翦之阿布达哩冈殪厥大帅殱其士殆尽浮塞川喋血殷野走叶赫降句丽曾不越五旦晦而刬无遗孑若摧枯振萚之昜【臣】尝稽揆史册惟汉光武昆阳一战为得天助然光武猝与敌遇防大雷雨幸以成功孰若是役之屡战克防我武既张若反风扬沙之异
　　天特于终事时假以示应固非昆阳之战所可同日语矣
　　我
　　皇上绎恩
　　祖烈只廸
　　前光追维
　　栉沐之艰难丕显
　　成谟非汉唐开国所能及爰防金匮石室之书
　　亲御丹毫胪详纪实于赫
　　神功维
　　圣克述凢
　　钦承之本念葢一篇三致意焉亘古未有之
　　伟烈纬以亘古未有之
　　大文俾天下后世咸知
　　国家集勲垂统震烁古今其至于亿万年永无斁以巩我丕丕基而我
　　皇上嗣服纉图义征不譓机钤
　　独断黙契传心所为以守兼创者其凝承固有所本耳
　　惟是
　　鸿文副在秘阁海内无由悉覩【臣】不自揣量辄盥録一通刻诸贞珉昭示无极而【臣】区区钦服微帎亦籍以抒写万一云









　　钦定盛京通志卷一百二十八
<史部,地理类,都会郡县之属,钦定盛京通志>
　　钦定四库全书
　　钦定盛京通志卷一百二十九
　　国朝艺文【十五】
　　奏疏







</div>
    <div class="pagination">
<a href="钦定盛京通志_page324.html">上一页</a><span>...</span><a href="钦定盛京通志_page320.html">320</a><a href="钦定盛京通志_page321.html">321</a><a href="钦定盛京通志_page322.html">322</a><a href="钦定盛京通志_page323.html">323</a><a href="钦定盛京通志_page324.html">324</a><span class="current-page">325</span><a href="钦定盛京通志_page326.html">326</a><a href="钦定盛京通志_page327.html">327</a><a href="钦定盛京通志_page328.html">328</a><a href="钦定盛京通志_page329.html">329</a><a href="钦定盛京通志_page330.html">330</a><a href="钦定盛京通志_page326.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
