<!DOCTYPE html>
<html>
 <head>
  <meta charset="utf-8"/>
  <title>
   明一统志 - 第 2 页/共 66 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   明一统志 - 第 2 页/共 66 页
  </h1>
  <div class="content">
   保定府【东至河间府静海县界三百里西至山西大同府广昌县界三百里南至真定府安平县界一百二十里北至顺天府涿州界一百里自府治至京师三百五十里至南京三千一百里粮一万千石零】
　　建置沿革禹贡冀州之域天文尾箕兼昴毕分野战国时属赵秦为上谷钜鹿二郡地汉为涿郡及信都中山国地晋属范阳髙阳中山安平河间国后魏为乐浪北平上谷郡地隋属上谷博陵河间三郡始于此置清苑县唐时其地属莫定满瀛等州五代晋割属契丹于此置防州后移州治满城而旧州仍为清苑县宋即县置保塞军太平兴国中陞为保州政和初号清苑郡保塞军节度金天防中改顺天军初属河间路后改属中都路元初为保州寻改为顺天路至元中又改保定路本朝洪武元年改为保定府初属北平布政司今直京师领州三县十七
　　清苑县【附郭本汉樊舆县属涿郡北齐省入永宁军后置乐乡县隋改为清苑县属河间郡以境内有清苑河故名唐属莫州五代因之宋改为保塞县金复为清苑县元仍旧本朝因之编户二十四里】满城县【在府城西北四十里本汉北平县地属中山国后魏析置永乐县及置乐浪郡北齐属黎郡隋初罢郡以县属易州唐天寳初改为满城县五代晋时徙泰州治此后废入清苑县金复析置满城县元仍旧本朝因之编户二十里】安肃县【在府城北六十里本易州遂城县地五代唐置宥镇周为梁门口寨宋置静军景徳初改安肃军金为安肃县属中都路天防中陞为徐州后改为安肃州元时县废州存本朝洪武二年改州为安肃县编户一十六里】定兴县【在府城北一百二十里本隋范阳县地金大定中始置定兴县属涿州元属易州本朝初仍旧洪武六年改今属编户二十一里】新城县【在府城东北一百五十里本汉新昌侯国属涿郡东汉于郡北置北新城唐太和中以故督亢地置新城县属涿州五代辽金因之元陞为新泰州后复置新城县至元初属雄州本朝初因之洪武六年改今属编户三十六里】唐县【在府城西一百一十里尧为唐侯国于此春秋为鲜虞邑汉置唐县属中山国北齐省入安喜县隋复置属定州唐因之五代梁改为中山县晋改为博陵县汉复为唐县宋金元仍旧本朝因之编户二十二里】博野县【在府城南九十里本汉涿郡蠡吾县地东汉末分置博陵县属中山国晋属髙阳国后魏改为愽野县齐以蠡吾省入隋属髙阳郡唐初属满州后改属不一五代周属定州宋属宁邉军元省寻复置本朝初属祁州洪武六年改今属编户二十一里】庆都县【在府城西南九十里本汉望都县属中山国晋因之北齐省入北平县唐初复置属定州宋属武定军金改为庆都县属中山府元初属真定府寻改属保定本朝因之编户一十里】容城县【在府城东北九十里本汉旧县属涿郡东汉省晋复置属范阳国北齐省入范阳唐初属北义州贞观初属易州圣歴初改全忠县天寳初复名容城后废宋初复置属雄州金改属安肃州元因之本朝改今属编户六里】完县【在府城西七十里本秦曲逆县地汉置北平县属中山国后魏属北平郡北齐省隋初复置属定州唐改为狥忠县神龙初复为北平县五代时唐改为燕平县后复曰北平属易州宋属定州陞北平军金改为永平县属中山府后陞完州元复为永平县寻复完州本朝洪武二年改为完县编户一十八里】蠡县【在府城南九十里本汉蠡吾县属涿郡北齐省入博野县隋初属髙阳郡唐初属满州武徳中置蠡州宋置永宁军金改为宁州后仍改蠡州元仍旧本朝洪武八年改州为县编户二十七里】雄县【在府城东北一百二十里本汉易县属涿郡后汉属河间国晋改为易城县后魏属上谷郡北齐省入鄚县隋属河间郡唐初于此置北义州贞观六年州废八年复置归义县属幽州五代初置瓦桥闗周为雄州宋置归信县政和中号州为易阳郡金陞永定军元复为雄州本朝省归信县改州为雄县编户一十七里】祁州【在府城南一百二十里本汉中山国安国县地晋属博陵郡北齐省隋置义丰县属愽陵郡唐改为立节县神龙初复曰义丰属定州景福初于此置祁州宋改为蒲隂县景徳初以州为蒲隂郡金天防中复为祁州元以蒲隂县为附郭本朝省蒲隂入州编户一十四里领县二】深泽县【在州城南二十里本汉旧县属涿郡东汉属安平国晋属愽陵国后魏属愽陵郡北齐省隋复置属定州唐因之宋熈宁中省入鼔城县元祐初复为县元省入束鹿县寻复置属祁州本朝因之编户一十里】束鹿县【在州城南一百二十里本汉□县地属钜鹿郡东汉以□为鄡北齐改曰安国县隋于此置安定县属定州开皇中改为鹿城县唐初属深州天歴中改为束鹿县宋金仍旧元省入深泽县寻复置属祁州本朝因之编户一十七里】安州【在府城东七十里本唐武兴县属易州后更为唐兴县属莫州五代废属瀛州宋于此置唐兴寨淳化中陞为顺安军金为安州治髙阳县后徙治渥城县元省入髙阳县寻复置安州本朝洪武七年降为县以葛城省入十四年复为州编户一十四里领县二】髙阳县【在州城南四十里本汉涿郡髙阳县地东汉属河间国三国置髙阳郡隋罢郡以县置满州寻罢唐初复置满州贞观初州罢以县属瀛州宋熈宁中省为镇寻复为县金属莫州后属安州元仍旧本朝因之编户一十四里】新安县【在州城东二十里本汉涿郡容城县地宋属雄州金析置新安州及渥城县元俱废改为新安镇属归信县寻置新安县属保定路本朝洪武七年省入安州后复置编户五里】易州【在府城西北一百二十里秦为上谷郡地汉为涿郡故安易县地隋置易州大业初罢州置昌黎郡寻改为上谷郡唐初复为易州天寳初改上谷郡乾元初复为易州辽置髙阳军宋号遂武郡金属中都路元复为易州初属大都路后改属保定本朝因之以附郭易县省入编户三十八里领县一】涞水县【在州城东四十里本汉涿郡遒县地晋属范阳国后魏属范阳郡后周省入涿郡寻置永阳县后改为涞水县隋改为故安县寻复为永阳县后仍改为涞水县唐属易州宋并入易县辽复置涞水县金元仍旧本朝因之编户二十五里】
　　郡名上谷【秦名】清苑【宋名】
　　形胜临城四野地址坦平【图经】二川交流夹绕州治【元志】易水在东孔山在北【水经】三闗重地以控幽蓟【古雄图经】
　　风俗稍事诗书之业畧无侥竞之风【宋刘涣记】轻生而尚义有荆轲之遗风【图经】民质朴劲勇不以浮华为习而以耕织为生【郡志】
　　山川郎山【在府城西北五十里一名狼山其峯尖锐如削皎然玉立元刘因逰郎山杂言山之靣背一无异不待风烟变化神已迷危闗度雪岭乱石临荒蹊林间小草不识风日自太古我行终日仰羡木杪幽禽啼但见雨色来云物防以凄忽然长啸得石顶痛快如御骏马蹄万里来长风五色开晴霓长剑倚天立皎防莹鸊鹈平地防起不倾倒物外想有神物提】松山【在府城西北七十里山多松树每风雨撼之若笙簧然】林尖山【在完县北二十里巅髙耸】坛山【在完县西北二十里】大嵬山【在完县西二十五里其山嵯峨故名五云泉水所出】马耳山【在完县西三十里工髙耸揷天若马耳其间有桃花洞嵗旱祷雨屡应元刘因诗双何年耸双耳叱之不动烦风雷今朝向我効神骏翠色欲逐神鞭来浮世浮名酒一杯我欲驾此观蓬莱只愁日暮三山上黄尘回首令人哀】伊祁山【在完县西三十里尧母所居】白崖山【在完县西北四十里峦秀耸四靣多白石故名】栢山【在完县北四十里山平濶五百余歩周廻居民甚众】唐山【在唐县北八里一名唐嵒汉书张晏曰尧山在北尧母庆都山在南登尧山可见都山】锣鼓山【在唐县西北一十三里】粟山【在唐县西北一十五里】罗乔山【在唐县北一十五里旧传罗乔二仙所居故名】孤山【在唐县东北一十五里四靣平坦不与他山相接又名望都山】灵源山【在唐县东北一十五里中冇夀圣寺唐上元二年刻碑铭尚存又金明昌中冀国公主以中元日来逰有留题蓦山溪词刻石龛于寺壁】育山【在唐县北一十五里山之阳有汉髙祖庙旁有龙祠旱祷即应】父子山【在唐县西北三十五里上有浮图相传昔有父子共建故以名山】神和山【在唐县西北二十五里与父子山相接旧名石河山居民因避兵得免改今名】白合山【在唐县西北三十五里与父子山相望】栢岩山【在唐县西北四十里下有栢岩院】葛洪山【在唐县西北七十里山之中宫观甚多惟中岩有宫曰上清虚最竒胜相传葛洪修道于此】大茂山【在唐县西北一百八十里石门村太史公曰北岳之名有五其五曰太一宫或云即此山也】陵山【在满城县治西】眺山【在满城县东二里其山巍然特立势若来潮以其可以登眺故名】抱阳山【在满城县西南一十里山势南拱故名上有圣教寺寺中有龙潭元郝经诗孱顔苍玉抱幽村突兀双龙窟宅尊回首万山东尽处冷烟平逺半乾坤】釡山【在安肃县西四十五里其形若釡又涞水县西北三十里亦有釡山】围道山【在安肃县西四十五里】班妃山【在安肃县西五十里上有班妃庙】龙山【在安肃县四五十里上有神龙庙】大雄山【在雄县治西其山髙峙数十丈顶广濶】小雄山【在大雄山之左山多竒石罅有甘泉出焉】穷独山【在易州城北三十里一名马头山】龙迹山【在易州城西南三十里石上有僊人及龙迹西麓谷有一坑大如车轮中有四穴春则风出东夏出南秋出西冬出北尝有僧法猛入其东穴见石堂石人欲穷诸穴忽闻有人厉声云其余三穴皆如东者不宜更入猛乃止】孔山【在易州城西南五十里山有三孔因名】大宁山【在易州城西五十里中有大宁寺】骏牛山【在易州城西北一百里】武山【在涞水县西北九里】石山【在涞水县西北二十里山巅有巨石其状如】紫凉山【在涞水县西北三十里髙百余丈】龙宫山【在涞水县西北三十里中有石洞洞出泉滙而不流潜通石井井在洞门外尺许】乐平山【在涞水县西北三十里其山髙耸】龙安山【在涞水县西北四十五里】白杨岭【在易州城西北四十里】竒岭【在易州城西北四十里】官座岭【在易州城西北五十里】五回岭【在易州城西南一百二十里委折五回下望层山若蚁蛭然唐有五回县以此为名俗讹为五虎岭又按方舆记有武夫闗武水所出疑即此也】紫荆岭【在易州城西一百里岭上有闗路通山西大同】星月岩【在易州城西六十里山顶有崖出二穴望之隐然可见弯者如月圆者如星】束鹿岩【在束鹿县北外隘内广可容千余人又名三丘古洞】老姑峪【在葛洪山西南隅宋时有一老姑不知名氏尝谓人曰贫道住世二百年矣言毕投崖下不坠飞升而去后人名其崖曰舍身崖】百花屿【在府城西北九十里髙数仞广数十丈百花繁盛】石兽冈【在易州城西南六十里上有石似虎亦名石虎冈】清苑河【在府城西二里源自鸡距泉至此分流绕城南北至东合流入黄狗窊】石桥河【在府城南自满城县方顺河东流经清苑县南二十里入黄狗窊】梁河【在府城东三十里源自唐河分流东过安州入于海】土尾河【在府城东南九十里源自蠡县唐河经县境至安州合易水】龙泉河【在庆都县北源出县西龙泉滙而为河东流溉田三百余顷】徐河【发源五回岭流经满城县北一十里名大册河又流经清苑县北十五里名徐河入安州境】方顺河【在满城县南五十里自完县界流至县境逹清苑县界】长流河【在新安县西五里源自鲍河过安肃县经县界东南至雄县入瓦济河】温义河【在新安县南八里源二一出安肃县南三十里曰曹河一出安肃县西一十里曰徐河俱流至县南相合曰温义河又南流与长流河合至雄县南入瓦济河】马村河【在新城县西北四十里源出涞水经县境入拒马河】紫泉河【在新城县东北源自县西北龙堂上有泉涌出本朝学士胡广过新城诗南接雄州北涿州紫泉出郭向东流即此】五里河【在定兴县西南一十里源出易州白杨岭下流经本县界西南五里东流南合拒马河】拒马河【源出山西代郡涞山流经涞水县北乂东南至定兴县治西与五里白涧河合晋刘琨守此以拒石勒故名又东至新城县界一名白沟河又东注霸州合直沽逹于海】白沟河【在新城县南三十五里拒马河下流宋与辽分界之处元刘因诗蓟门霜落水天愁匹马冲寒渡白沟燕赵山河分上镇辽金风物异中州又郝经诗易水南邉是白沟北人为界海东头石郎作帝从珂败便割燕云十六州】白涧河【在易州城南三十里一名易水源出西山流经县界东入大沟】唐河【在唐县西三十里源自山西大同灵丘县南经飞狐口过倒马闗至县境东南入祁州与沙河合流】沙河【在祁州城西南二十里源自定州流经州境东南与滋河合入易水】滋河【在祁州城西南三十里源自无极县流经深泽县至州境与沙河合】鸦儿河【在束鹿县南一十里双丘社源自晋州流经县境逹深州春冬则涸】滹沱河【在束鹿县南三十里来自晋州经县境逹深州至直沽入于海】雄河【在雄县南三里源自安州流经本县东合易水逹直沽入于海】遒拦河【在涞水县西一十里发源乐平山麓南流至定兴界入沙河】祁水【在完县南发源自伊祁山南经县境东流至满城县界】易水【在安州城北自府境曹河徐河石桥河一亩泉河滋河沙河雅儿河唐河诸水至此合流为易水又至雄县南为瓦济河过直沽入于海史记燕太子丹使荆轲刺秦王送至易水歌曰风萧萧兮易水寒壮士一去兮不复还宋冯戴诗荆轲一去不复返易水东流无尽期】女思谷水【在易州城西南五十里源自女思涧东北流注于易水】濡水【源出穷独山东南流至易州支分入城近东方四里许渊而不流号圣女水汉书云濡水于曲逆城北曲而西流故曰曲逆章帝丑其名改曰蒲隂】涞水【在涞水县东北三十里源出矾山桃水至县境东流入圣水】雷溪【在易州城西南发源五回岭即徐河上流滩石湍急声闻数里若雷鸣然金泰和中赐名元刘因观雷溪杂言飞狐天下脊老气盘五回三江泻天怒合为一水东南来先声动毛髪余爽开懐初疑万壑转奔石意像髣髴坤轴摧又疑鼔角鸣地中百歩未到仍徘徊】子庄溪【旧志在易州源出子庄闗南流入易水今州城西南五十里有水至紫荆闗南流入白涧疑即此水也】刘家淀【在安州城西二十里源自清苑县之石桥河一亩泉河至州西滙而为淀北流入易水】龙潭【有二俱在涞水县西北三十里釡山乐平山间遇旱祷雨辄应】五龙池【在易州城西北世传燕昭王引山泉注池栽莲建亭于其上以为逰翫之所】莲花池【在府治南元守帅张柔开凿中有防花亭又有栁塘西溪北潭皆引鸡水为府中胜槩】龙井【在府城南相传有龙居焉旱祷即应】龙泉井【在府城东北八十里固城镇相传井甃于秦汉时后井水泛溢立观音殿镇之唐及金元皆修葺元至元间土人因浚之得观音像及水瓶时遭旱总管韦政率众祷像前甘澍大降】善利井【在唐县治西其水与麻潢通】八角井【在深泽县西石桥社其水大旱不竭亦名龙泉井】灵井【在唐县西北隅俗呼赵母井所谓醇酎千日即此井即醖】倾井【在束鹿县西南四十里汉光武师过其地渇甚此井忽倾欹泉水涌出】一亩泉【在府城西三十里一名尚泉其流与鸡距泉合俗号西塘泊民多利之】鸡距泉【在府城西三十里泉水喷流状如鸡距与一亩泉合流由城外濠出为减水口元张柔又作新渠凿西城以入水水循市东行转北别为东流垂及东城又折而西双流交贯由北水门而出夏秋之交荷芰如绣水禽下上游人共乐焉】源泉【在易州城西北八里南流入易水】马跑泉【在易州城东北二十里相传唐太宗征髙丽驻跸于此马跑地出泉故名】
　　土产栗【易州出】苁蓉【唐县出】蟾酥【祁州出元志宋村有蟾池】
　　公署大宁都司【在府治西洪武二十年建北平行都司十大宁后军都督府三十四年始迁于此永乐初改为大宁都司今领卫十三千戸所二有建在各府者】保定左卫　保定右卫保定中卫保定前卫【俱在都司治西】保定后卫【在都司治东以上五卫俱永乐中建】茂山卫【在易州治南旧在府城内景泰元年移建】守御紫荆闗中千户所【大宁都司】
　　学校保定府学【在府治东南元中统间建有郝经撰孔子庙碑本朝洪武八年重建正统中重修】武学【在都司治东南正统四年建】祁州学【在州治东洪武二年建】安州学【在州治西洪武七年建永乐二年重修】易州学【在州治南洪武八年重修】清苑县学【在县治东北洪武八年建永乐三年重修】满城县学【在县治东南元建本朝永乐三年重修】安肃县学【在县治东南洪武三年建永乐三年重修】定兴县学【在县治南洪武八年重建】新城县学【在县治西北元建本朝洪武十一年重修】唐县学【在县治西元建本朝永乐间修宣徳间重修】博野县学【在县治东洪武二年建正统中重修】庆都县学【在县治西北洪武九年因元旧重修】容城县学【在县治东北洪武十四年建】完县学【在县治东洪武三年建永乐三年重修】蠡县学【在县治东南元建本朝洪武二年重建永乐四年重修】雄县学【在县治北洪武七年建永乐元年重修】深泽县学【在县治东北宋建本朝洪武二十八年重修】束鹿县学【在县治东洪武三年建永乐八年重修】髙阳县学【在县治东洪武十三年建】新安县学【在县治南元建本朝永乐六年重修】涞水县学【在县治西元建本朝洪武八年修宣徳元年重修】
　　书院静修书院【在新安县三台乡元刘因号静修邑人刘英李軰尝从因学因殁英等于此建祠祀之皇庆间赐额曰静修书院临川危素为记】
　　宫室五华楼【在易州治即燕候云物台辽圣宗尝御此楼书刺史马质兵监赵质姓名于西壁】横翠楼【在府治东元万户张柔建刘因赋畧曰控鴈门之右塞引鸡距之清流倚大行之宕观接易水之长洲使人遄飞逸兴浩发吟魂如登泰山漂昆仑有可挟日月而薄风云者乎】万卷楼【在府治内元首帅贾辅建以经传史子百家众流法书名画别为九等置其上又邀致郝经筑堂于楼侧居之尽畀以书肆其观览经尝为记】齐云楼【在安州城西北隅元郡守完顔安逺建以其突兀淩空故名】鸣霜楼【在府治东宣徳间建】读书堂【在满城县圣教寺一名相公堂唐相张说尝肄业于此后人思其徳塑像祀之元刘因诗隂壁下寒泉阳崖隐深洞想像张幽州当年此诵又县鐡佛寺冇读书堂乃元郝经读书处经自有记】宣化堂【在大宁都司治今后堂即其遗址元为顺天路防至元中治中周孟戡建为一道承流宣化之所刘因作记】临漪亭【在府城内临鸡水上元时建澄澜荡漾帘户防越鱼泳鸟翔虽城市嚣嚣而得三湘七泽之乐】拟江亭【在安肃县南一十里元泰定间知州髙俣建张莘为记】均乐亭【在雄县旧名望山亭元昭武节度使徒单公重修以与士民共为游乐之所更今名】云锦亭【在安州城东南古堤上元完顔安逺建】候台【在易州治相传周武王筑为日者占候之所战国燕昭王建五楼于其上尝游乐其间更名五花台其楼东曰増明西曰晚翠南曰观月北曰游卧中曰萃秀】三公台【在易州城东南一十八里燕昭王所筑乐毅剧辛邹衍所游之处故名】黄金台【在易州东南燕昭王所筑置千金于台上以延天下士故名后人慕其好贤效筑非一而此其故址云元刘因诗燕山不改色易水无新声谁知数尺台中有万古情区区后世人犹爱黄金名黄金亦何物能为贤重轻徳辉照九仞凤鸟才一鸣伊谁腐防弃坐见饥鸢争周道日东渐二老皆西行养民以致贤王业自此成黄金与山平不救兵纵横落日下荒台山水有余清】仙台【在易州相传燕平曽学仙于此刘因诗碣石来海际西南奄全燕中有学仙台燕平欲升天】吟诗台【在易州大宁山五代时冯道吟诗于此元刘因诗林壑少佳色风雷有清秋为问此山灵吟台何久留时危亦常事人生足良谋不有拨乱功当乘浮海舟飘飘扶摇子脱屣云台游每闻一朝革尚作数日愁朝廷乃自乐山林为谁忧视被昻昻驹柰此泛泛鸥四维既不张三纲遂横流坐令蚩蚩民谓兹圣与俦蚩蚩尚可怒儒臣岂无尤不有欧马笔孰能回万牛大行千万里潇洒横中州今朝此登临孤懐涨岩幽何当铲叠嶂一洗他山羞】北台【在唐县西慕容氏都中山时尝登此台望马耳山】天风台【在葛洪山相传葛洪修炼处释板岩诗昔年曽到葛洪游回首西风二十秋今日唐川再经过野心又被白云留】望马台【在府城东北一百里宋将杨延朗筑以望马】
　　闗梁紫荆闗【在易州城西八十里歴代为扼塞之所本朝撤而新之城髙池深足以为戍守之固】鸿山闗【在唐县西北七十里一名洪城昔项羽于此见羣鴈曰我当南靣射中其一及射不中时人知羽终不能济】倒马闗【在唐县西北汉时置山路险峭马为之倒因名】八渡闗【在唐县西北五十里有水屈曲八渡汉时置闗水上】髙阳闗【在髙阳县五代时筑宋太宗増筑】瓦桥闗【在雄县为三闗之一宋欧阳修诗古闗衰栁聚寒鸦驻马城头日影斜犹去西楼二千里行人到此莫思家】西水寨【在易州城西南一百里】方顺桥【在满城县南五十里】徐河桥【在安肃县南四十里隋时建】安济桥【在深泽县治西】
　　寺观清觉寺【在府治东元至元间建本朝洪武中重修又府治东有大悲阁元张柔建】永宁寺【在府治南元建本朝永乐中重建宣徳间赐额】广恵寺【在祁州治南】大明寺【在易州治东俱元建本朝洪武中重修】夀圣寺【有二一在唐县治东南洪武初建永乐中重修一在庆都县治西洪武中重建】兴化寺【在深泽县治西北洪武五年建】东林寺【在定兴县治东南金明昌中建本朝洪武中重建】福泉寺【在髙阳县治西南】观音寺【在雄县治北】法云寺【在完县治南俱洪武中建】寳宁寺【在蠡县治西洪武中因旧重建中有古塔及鐡佛铁狮】台头寺【在束鹿县治西北元泰定初建本朝洪武中重修】云岩寺【在博野县治西洪武中建】灵光寺【在博野县东南二十五里唐建有古塔本朝洪武中重建正统中重修】兴国寺【在安肃县治东洪武中建】大觉寺【在满城县治东北洪武中因旧重建】玉清观【在府治西北元建】龙兴观【在易州元帅张柔建】玉华观【在唐县西元通真子田志亨建】
　　祠庙尧庙【在望都县南四十里】燕昭王庙【在易州城东南二十里】赵简子祠【在满城县北晋永康初立祀列国晋大夫赵鞅元郝经记保州赵之北境赵鞅首并邯郸逐范中行氏遂成三晋故赵人特祀于邉以旌其功居民因之遂为世祀】四贤祠【在易水傍祠燕郭隗乐毅剧辛邹衍也像皆国工刘銮所塑技极精巧元郝经撰碑】防将军庙【在府城西北一十里祀赵将亷颇前临鸡水支流有石梁焉谓之防梁耆旧相传庙北有防颇墓】樊将军庙【在易州城西一十里樊将军即秦樊于期也】霍光庙【在蠡县北三里光汉大将军庙后有冢】汉贤神庙【在蠡县东南三十五里唐大中时建冒黎韩凝撰碑其畧云神讳盖十一世祖齐康公避田和之乱宅于此神仕平帝朝为幽州刺史封闗内侯】孝烈将军庙【在完县东或云孝烈即木兰女尝代父戍守于此唐封为孝烈将军】二程祠【在愽野县东南二十五里元建祀宋大儒程颢程頥两兄弟本朝正统中重修有司嵗时致祭二程先生五世而上居博野曽祖而下塟河南】静修祠【在容城县祀元儒刘因杨俊民有记】二贤祠【在府治东南元建祀刘因郝经二儒】竹泽龙祠【在府城西南一十里土人祷雨多应元学士尚野有记】紫泉龙祠【在新城县西南三十里旱祷辄应元苏天爵撰记】育山龙祠【在育山嵗旱祷雨于此】显济祠【在抱阳山圣敎寺内庙前有潭潭内有二青蛇能兴云雨变见不测乡人祈赛与之酒辄直立俯首饮之故前人诗有青蛇立饮祭神酒之句】
　　陵墓颛顼陵【在髙阳县界】庆都陵【在庆都县尧始受封之地尧母塟庆都】宋三陵【在府城东宋僖祖曰钦陵顺祖曰庆陵翼祖曰安陵】张苍墓【在满城县西苍汉丞相封北平侯北平即今满城地】陈平墓【在完县陈侯村平汉丞相封曲逆侯曲逆即今完县地】王尊墓【在髙阳县治东北尊汉东郡太守】蠡吾侯冢【在蠡县东二里汉蠡吾侯翼即桓帝父也卒塟此冢号曰博陵】张行成墓【在庆都县行成唐左仆射】张范墓【在府城北一百二十里定兴界范元镇国将军】刘因墓【在容城县沟市里因元名儒】李友直墓【在清苑县友直本朝工部尚书】
　　古迹古燕国【在易州东南广袤六十里召公后都于此今其中居民甚多】髙阳城【在府城东南七十里城周回九里相传颛顼所筑】尧城【在完县南相传唐尧所筑】鸿郎城【在唐县北相传尧之子丹朱所居处】武阳城【在易州城东南故燕之下都也元刘因诗朝游樊子馆晚上武阳城潮接沧溟近山从碣石生断虹云淡白返照雨踈明且莫悲吟故樵歌已怆情】广养城【在府城东六里许周围五里相传燕昭王筑此城以牧马】三台城【在容城县城冢记燕魏分易水为界筑三台登降以耀武即此】荆轲城【在易州城西七里轲列国燕刺客其入秦时说樊于期自刭于此晋陶潜诗燕丹善养士志在报强嬴招集百夫良嵗暮得荆卿君子死知己提剑出燕京素骥鸣广陌慷慨送我行雄发指危冠猛气冲长缨饮饯易水上四座列羣英渐离击悲筑宋意唱髙声萧萧哀风逝淡淡寒波生商音更流涕羽奏壮士惊心知去不回且有后世名登车何时顾飞盖入秦庭凌厉越万里逶迤过千城图穷事自至豪主正怔营惜哉剑术踈竒功遂不成其人虽已殁千载有余情】范阳城【在易州城东南六十里秦置县汉属涿郡后周移范阳于城北十七里伏图城一名小范阳其故城遂废】王陵城【在唐县西北旧传汉髙祖困于白登王陵将援兵至此】灌城【在唐县与王陵城相对灌婴所筑】亚谷城【在雄县西汉景帝封降王卢它为亚谷侯即此】栁宿城【在庆都县东汉宣帝母王夫人入朝与父母别于此】贾复城【在唐县北汉贾后追铜马贼于此而筑】长安城【在易州城西南汉幽州刺史李宣尚范阳公主主怀长安乃筑此城象之故名】樊舆城【在府城东南三十里昔樊舆王死于此城之隅因名汉置县属涿郡髙齐省入永宁军】清源城【在府城东南四十里相传汉将军王梁所筑中有塔】五公城【在满城县河北记汉王谭之不从王莽与五子避难于此光武封五子为侯元才北平侯显才蒲隂侯益才安嘉侯仲才新安侯季才唐侯因名其城曰五公唐元中刺史田琬以五廻旧县东迁于五公城即此一名五大夫城】栢陵城【在清苑县南】易京城【在雄县境南临易水汉公孙瓉据幽州有童謡云燕南垂赵北际中间不合帯如砺惟有此中可避世瓉以易京地当之乃筑城以自固修营垒楼观积谷于中寻为袁绍所破】百楼城【在定兴县西南旧传唐太宗征辽回军于此营城以居军士】石泉城【在涞水县西北】中山城【在唐县西北一十三里峭岭之上载记慕容垂都于此】积粮城【在清苑县东相传金人积粮于此】西梁城【在束鹿县南汉为县属信都国】废易县【有二一在雄县汉置北齐省一在旧故安城西北隅隋置即易州附郭本朝省】废葛城县【在安州本汉髙阳县之葛乡城后为依政县金置葛城县元为安州附郭本朝省】废遂城县【在安肃县西二十五里汉为河间国武隧地后魏于此置南营州隋改遂城县唐属易州五代周克三闗此系鴈门闗冲要宋置广信军金改遂州寻废元省县复置遂州本朝省入安肃县】废归信县【在雄县本汉易县地唐置归义县宋改为归信县本朝省焉】废蒲隂县【在祁州春秋时为曲阳城隋为义丰县唐于此置祁州宋改曰蒲隂县本朝省入州】废遒县【在涞水县治北汉置属涿郡晋属范阳国后周省入涿郡】髙渐离故居【在易州南一十六里渐离燕人与荆轲相善尝饮于燕市酒酣渐离击筑轲和而歌后轲为秦所杀渐离变名姓为人庸保谋刺秦王不克亦死此其故居也】石柱【在易州东南三十里北齐神武拾塟兵后遗骸于此立石柱以识之】张燕公石穴【在圣教院唐张说读书处】明珠窝【在抱阳山初山岩崩出一穴如杯盌之半莹滑无琢削防有光彩土人因呼为明珠窝】驻跸庄【在新城县西北三十五里元英宗尝驻跸于此至治间赐丞相拜珠为别业俗呼髙宻店】髙氏园【在府城东北隅元时郡人髙姓者所创景物秾秀人多逰赏中有翠锦堂尚书张夣符题扁刘因为记】
　　名宦周剧辛【战国时燕昭王卑身厚币以招贤者于是剧辛自赵而徃相王任国政下齐之计与有功焉】乐毅【事燕昭王为上将军破齐下七十余城封昌国君】汉刘梁【桓帝时为北新城长大作讲舍延聚生徒数　百人朝夕自徃劝诫儒化大行】南北朝张代【魏北平太守当官清白仁恕百姓亲爱之】唐张允济【髙阳郡丞郡缺太守独统郡事吏民畏恱】刘昌【天寳末授易州守防史朝义图宋州城中食尽且降昌说刺史李岑曰李光弼在河阳必来援今廪麯尚可支二十日岑听之昌乃登城以忠义谕贼贼畏不敢攻俄而援至城得全】姜师度【易州刺史尝傍海凿渠以通饷路罢海运寻迁司农卿】五代沈斌【晋祁州刺史时赵延夀引契丹攻城且招斌降斌骂曰尔父子防于腥膻忍率犬羊以残父母之邦斌宁为国死不能效公所为己而斌自尽其家属没虏】李琼【周安州防御使治郡寛简民请立碑颂其徳】宋贺惟忠【知易州缮完亭障抚士卒得其死力乘塞用兵所向必克威名震北邉十余年间契丹不敢南牧】刘福【雄州防御使为政简易御下有方畧在州五年郡境宁谧】安守忠【知易州治尚简静淳化初知雄州方与僚佐宴饮有军校谋变阍者仓卒入白守忠言笑自若徐顾坐客曰此軰酒狂尔擒之可也人服其量】李纬【知雄州治兵颇严不事厨传积公使钱贮米三千斛为常平仓奏下其法他州】康保裔【髙阳闗都部署率兵徃瀛州援范廷召夕与辽兵遇左右请易甲遁保裔曰临难无茍免此吾效死日也大呼决战兵尽矢穷而死】髙继勲【知雄州契丹猎燕蓟候卒报有兵入钞邉州皆警继勲料其不然已而知渤海人叛契丹行剽两界也】张凝【髙阳闗副都部署善训士卒所得赏赐多以犒师家无余赀】蔚昭敏【镇定髙阳闗三路先锋契丹入冦昭敏与范廷召追斩万余级擒生口甚众契丹委器甲遁去】李允则【知雄州民居惟结茅允则教以陶瓦覆屋时已罢兵犹修城浚壕有隙地令悉种榆栁人頼以安】杨延昭【真宗时知保州时驻遂城契丹攻之甚急延昭悉集丁壮登陴护守防大寒汲水灌城上旦悉为氷坚滑不可上契丹遂溃去获其铠仗甚众邉人呼为杨六郎】张利一【知保州徙雄州辽人刺两属民为兵民不堪其辱利一绥徕之有大姓举族南徙慕而来者至二万利一发廪赈恤之】耿全斌【真宗时知安肃军尝绘山川险易为图以献契丹来侵遣兵击走之】张元【知安肃军因入对曰契丹嵗享金帛甚厚今其主孱嵗歉万一倍约臣请擐甲为诸军先】王汉忠【咸平中为镇定髙阳闗都部署契丹掠中山汉忠率诸将阵于野契丹遁追斩甚众获其贵将】张知白【安肃州推官明断果决庭无留讼清白有守吏民懐之】任布【安肃军判官刺间契丹事上防请饬邉备仍条奏河北利害未防果有澶渊之役真宗竒之】张昭逺【知雄州防大雨陂塘大溢昭逺勒兵筑长隄以捍其冲】葛怀敏【知保州徙雄州恩威孚洽贼不敢犯后改沧洲士民遮留数日始得去】何承矩【知雄州推诚御众同其甘苦邉民有告机事者与之款接无所猜忌故契丹动息皆能前知后拜雄州团练使】吴奎【广信军判官宦者杨怀敏増广北邉屯田夺民谷地奎上书切言其害懐敏使人讼保州守王果不法奎力辩其诬得免】王果【知保州寛和多善政时宦者杨懐敏广屯田夺民地果上书争之民颂其徳】李格非【元祐中通判广信军有道士说人祸福或中出必乘车甿俗信惑格非遇之涂叱左右取道士穷治其奸杖而出诸境】赵滋【知安肃军又知保雄二州强力精悍有吏能缮治城橹至于簿书米盐皆有法所至称治契丹惮其威】刘兼济【知雄州先是邉民避罪逃者契丹辄纳之守将畏事不敢诘兼济悉移檄责还】杨应询【知保定军后又知雄州善于料敌徽宗以归信容城两县弓手为契丹所惮欲増为千人或恐生事应询曰吾欲备他盗彼安能禁我卒増之】刘舜卿【知雄州善料敌或告契丹游骑大集不为动在雄六年恩信周浃著名北州】和诜【知雄州在雄十年能侦敌上制胜强逺弓式能破坚于三百歩外邉人号为鳯凰弓】辽杨佶【开泰中知易州治尚清简徴发期防必以信】马人望【知新城县县与宋接境驿道所从出入望治不扰吏民畏爱】萧文【夀隆末知易州务农桑崇礼教民皆化之时大旱文祷之而而属县蝗文反躬自责蝗尽飞去防雨不止文随祷而霁郡勒石颂之】金刘仲洙【深泽县令县近滹沱河时秋成水忽暴溢仲洙极力护塞竟无害后为祁州刺史以六善为教民化之】刘公弁【唐县令治事之暇率吏民决唐河水灌田防千亩又而东以溉邻县田四十余里】马讽【归信令境有河曰八尺口每秋潦涨溢害民田讽视地髙下防决之其患遂息】徒单航【至宁初安州刺史防元兵大至与民死守城危先缢其妻拏寻自缢城中人犹力战曰太守既死我軰不可独降死者甚众】王子昌【守保定元太祖定河朔子昌坚守不下及兵逼其城子昌战死】元孙拱【至元中为保定路治中嵗饥议开仓赈民或曰宜请于朝拱曰若得请则民馁死多茍见罪吾自任遂发粟赈之】耶律伯坚【至元中为清苑县尹县西有塘水溉田势家据以为硙民失利伯坚命毁硙溉田凡赋役有重者辄曰宁得罪于上不可得罪于下必诣府力争之在清苑四年民亲戴之如父母】马可慕【知易州均井田平徭役修城池兴学校德恵大洽】吕荣【知易州政尚寛简讼至立决及代民争留之不果为立去思碑】月彦明【保定路逹噜噶齐郡嵗输粮数万石于新乡苦弗便彦明请输京仓以便之俄除吏部尚书保定父老诣阙乞留遂命以尚书仍知郡事】本朝刘杰【洪武初唐县知县百废具举勤于抚字百姓安业】张忠【洪武中为大宁都司都指挥使精熟武艺勤练士卒兵威大振民咸安堵云】谭广【洪武中保定后卫指挥使勇畧过人寻陞都指挥佥事永乐初转大宁都司严整武备一方宁静】孟善【洪武中以都督同知守御保定府号令严明军民畏服】卞礼【洪武中定兴知县为政公平抚民有方凡廨舍坛场学校皆所建置】王思祖【洪武中安州同知后改州为县遂转知县为政公平抚民寛厚经营学校坛庙植栢数十章至今民覩其树而思之】王让【洪武中保定知府存心正大抚民以仁民至于今称之】杨理【永乐初安肃知县为政防平抚民寛恵尝坐事去耆老率众为白之得终其任】髙楫【永乐中束鹿知县勤以奉公仁以爱下平徭均赋百姓徳之秩满耆老率众诣阙乞留复任】陈哲【博野知县有善政得民心宣德初以旧官代还县民诉于廵按御史乞留之御史以闻朝廷谓哲能得民如此即令复任】周监【宣徳间保定知府寛厚防明以秩满陞山东左叅政仍知府事】盛颙【景泰中知束鹿县有善政以内艰归服除束鹿民相率诣阙乞还从之时里巷有水镜之謡】李森【天顺间束鹿知县防能公平敎化兴举】张才【成化初涞水县学教谕□心啓廸以身范物先时学舎倾圯才募赀于众创建一新且区画裁制具有方而民不为扰】罗绮【成化中知易州为政以爱民为先尝奏减柴炭夫十之五改编驿逓夫马以便民及修葺庙学作兴士风设施措注无不宜于百姓】李福【嘉靖中知易州易距广昌二百余里民苦于神器银鞘转输之难福为建议止覔夫银且送紫荆闗而止百姓便之他如均驿役于二十州县葺学校修公署锄强植善恵政之及民者尤多比代老防遮道泣送】
　　流寓刘好礼【汴梁人元初徙家完州防有志知读书通国言世祖时累官澧州路总管入歴刑礼吏三部尚书出为北京路总管再入为戸部尚书子晸河西陇右道防访使】郝经【陵川人父思温避地河南之鲁山金亡徙顺天经防家贫昼则负薪米为养暮则读书居五年为守帅张柔贾辅所知延为上客元世祖在潜邸召经谘以经国安民之道条上数十事大恱遂留王府及即位以为翰林侍读学士充国信使使宋被留不屈居十六年而归为人尚气节为学务有用所著书及文集凡数百卷】
　　人物周郭隗【战国时燕人昭王卑辞厚币以招贤者隗曰王必欲致士先从隗始况贤于隗者岂逺千里哉昭王遂改筑宫师事之未防乐毅邹衍剧辛之俦归燕遂并强齐隗之力也】田光【燕人不慕仕进为人智深而勇沈太子丹闻其贤愿与之交以图国事光曰臣闻骐骥盛壮之时一日而驰千里至其衷老驽马先之今太子闻光盛壮之时不知臣精已消亡矣因荐荆轲太子曰愿先生勿泄也光曰诺出而叹曰夫为行而使人疑之非节侠也遂自刎以明不言】汉赵广汉【蠡吾人举茂材为阳翟令有治行迁京兆尹发奸摘伏如神威制豪彊小民得职】刘祐【安国人为河东太守时令长多中官子弟祐黜其权强平理寃结三转大司农时中常侍苏康管覇占民田业民多困穷州郡防气祐依科品没入之其不避权贵如此】王尊【涿郡髙阳人累迁益州刺史至九折坂曰此非王阳所畏道邪叱其驭曰驱之王阳为孝子王尊为忠臣居部二嵗徼外服其威信迁东平相王所为不中度者辄谏止之】王商【蠡吾人父乐昌侯武薨商哀毁逾礼悉推财以分异母诸弟累官至丞相成帝甚尊重之单于来朝见商于未央廷中仰视大畏之却退帝闻而叹曰真汉相矣】晋祖逖【范阳遒人博览书记慷慨有志节元帝时为豫州刺史渡江击楫誓曰不清中原而复济者有如此江遂部兵与石勒相持由是黄河以南尽为晋土卒之日豫州士女如失父母】南北朝祖冲之【范阳遒人祖台之晋侍中冲之博学明歴法造指南车欹器有巧思入神之妙宋初累官长水校尉所着有老庄论语孝经解数十篇子暅仕梁为列卿孙皓有文武才畧累官广陵太守】祖莹【遒人年八嵗能诵诗书时呼为圣小儿及长好属文与陈郡袁翻齐名时人语曰京师楚楚袁与祖洛中翩翩祖与袁仕魏累官祭酒秘书监】许彦【髙阳人少孤贫好读书尤精于易魏太武召令卜筮频验遂留左右叅与谋议彦质厚慎宻与人言不及内事帝以此益亲重之】陈竒【魏河北人少孤奉母至孝博通诸经于易尤邃常非郑马融解经失防因作注释与河间邢佑同赴召补秘书太尉髙允曰竒通识逺致非凡学所及其为名流见知如此】许惇【彦五世孙清识敏速逹于从政仕东魏为司徒主簿眀断果决时号铁主簿后迁殿中尚书惇羙须下垂至帯省中号长髯公】孟业【安国人仕北齐补河间国王郎中令清贫自守累迁东郡太守以寛厚著名】隋许善心【髙阳北新城人性聪敏博学多闻家有书万卷无不徧览时称为神童仕至礼部侍郎所撰有述父志史志百余卷子即敬宗】许智藏【髙阳人少以医术自逹文帝以为员外散骑侍郎使诣杨州防秦王俊有疾上驰召之智藏至为俊诊胍曰疾已入心即当发癎不可救也俊数日果如其言而薨文帝竒其妙赉物百叚】唐张行成【定州义丰人才局方正为富平主簿有能名召补殿中侍御史凡国有大政必预议焉累迁尚书左仆射卒谥曰定】齐澣【定州义丰人少开敏李峤称其有王佐才景云初姚崇引为御史劾奏常先风教号善职累官中书舎人朝廷大政必咨之崇避位举宋璟自代出其谋也】张兴【束鹿人性忠勇为饶阳禆将不肯从史思眀乱且责之思明怒锯解之兴骂不絶口军中为之改容】阳城【定州北平人世为宦族性孝友敏而好学于书无所不读及第进士乃隐中条山栁谷之北德宗召为諌议大夫言裴延龄不可为相迁国子司业及出为道州刺史太学生何蕃等二百余人伏阙请留城至州治民如治家州嵗贡侏儒奏罢之】齐映【瀛州髙阳人举进士中博学宏词补河南叅军事德宗幸奉天授御史中丞贞元中累官中书侍郎封河间县男与崔造刘滋并辅政卒谥曰忠】宋孙行友【莫州清苑人尝聚众郎山屡败契丹仕汉周累官定州留后宋初加同平章事累迁至左龙武军大将军】郭进【深州博野人倜傥任气初仕周累官洺州团练使有善政太祖亲征泽潞迁本州防御使充山西廵检御下严毅太宗将征太原先命进控石岭闗契丹果犯闗进大破之】程羽【博野人五代晋时歴虞乡醴泉新都令皆冇政绩歴封府判官太宗尹京以长者待之及即位拜给事中知开封府出知成都府累迁文眀殿学士以兵部侍郎致仕后朝廷录其曽孙珦即二程父也】卢之翰【祁州人曽祖晖鸿胪卿祖知诲天雄军掌书记父宏蔡州防御判官之翰少笃学家贫太宗朝登第歴迁殿中丞通判洺州防契丹入防之翰决漳御河以固城壁敌不能攻召还歴西京转运副使建议潩河合于淮逹许州以便漕运】孙全照【行友侄父方进徳州刺史全照以廕补殿直雍熙中从田重进击贼有功加京西作坊使知威虏军真宗幸澶渊全照击败契丹后加检校工部尚书】刘文质【保州保塞人父审琦虎牢闗使从讨李重进战死文质太宗时累官灵州清逺军都监真宗时迁连州刺史再知代州卒文质以简穆皇后从孙又父死事故前后赐予异诸将】刘涣【文质子有才气遇事敢为天圣中章献明肃皇后同听政涣上防请太后还政不报寻通判磁州累官工部尚书弟沪沉厚有智畧为水洛城主迁西路都廵检】张玉【保定人狄青麾下善用铁简仁宗称为真勇将从征侬智髙有功擢广西钤辖王韶开熈河玉为副都总管河北置三十七将以玉为第一将入为马步军都虞侯】程琳【羽从孙举服勤词学科累官三司使出纳尤谨内使奏琳専琳曰三司贡赋皆朝廷有也臣为国惜于臣何有帝然之后拜尚书左丞出判大名府魏人爱之为立生祠卒谥文简】齐恢【蒲隂人唐宰相映之裔第进士通判陈州临政简约州人爱之韩琦荐其贤擢太子左谕德神宗时以天章阁待制知相州召紏察在京刑狱】赵振【雄州归信人景徳中为隰州兵马监押积功累迁龙神四厢都指挥使歴知数州终左神武军大将军振刚强自负喜谋画轻财尚气众乐为用子珣瑜皆工骑射仕至显官瑜弟璞亦知名】董元亨【深州束鹿人累官国子博士通判贝州王则据城叛元亨坐防事贼党排闼而入左右皆奔溃贼胁元亨索军资库钥元亨据案叱厉声张目骂贼遂被害事闻仁宗曰守法之臣也赠太常少卿】辽王棠【新城人博古善属文乡贡礼部廷对皆第一累官至南府宰相法度修明临事不怠且老成练逹时人称之】金时立爱【新城人第进士累官至中书令元帅宗望取燕山立爱谋画居多封陈国公未防致仕改郑国公】张通古【易县人该综经史善属文举进士第官左丞海陵内懐觊觎欲除熙宗亲弟胙王诬以谋逆熙宗命特思鞠之众欲附成独通古以为不可遂止后熙宗信海陵譛杀胙王及特思同軰谓通古曰为君所误今必死矣通古曰以正获罪死贤于生通古天资乐易不为表襮虽居相位自奉如寒素焉】魏道明【易县人少工诗有名举进士累官至安国军节度使居近雷溪因号雷溪子所着有鼎新诗话】王扩【中山永平人明昌中进士累官同知横海军节度事贞祐中上书陈河东守御策后权陕西东路转运使行六部尚书致仕扩博学多才梗直不容物兴定中卒谥刚毅】髙有邻【遂城人大定三年进士累官至戸部尚书履正奉公时人称之子岩第进士】刘炳【葛城人性倜傥有气节每读书遇古忠臣烈士辄叹息景慕恨不与之同时贞祐三年第进士即日上十防大要任诸王结人心广储人材择贤守令褒忠义务农桑崇节俭去冗食修军政缮城池章上宣宗嘉纳之擢补御史台令史】刘秉德【容城人性安静恬退与物无竞贞祐间避地豫之许封山以教授为业兴定二年第进士累官至郑州防御判官甚有能声】果【祁州蒲隂人性聪敏尤工词章正大中进士歴偃师蒲城陜令所至以防能称金亡归元世祖时累官叅知政事出为懐孟总管致仕卒谥文献有西庵集】元张柔【易州定兴人慷慨尚气节善骑射金末盗起柔聚族保西山东流寨后归元留戌满城移守顺天营建城市庐舎百废具举拜河北路都元帅战胜攻取威震河朔世祖时以勲封蔡国公卒追封河南郡王谥忠武】茍正甫【保定人弱冠从郝经使宋被留仪真经授以学遂以儒名家仕至国子祭酒诗文书画皆有晋唐风致】赵柔【涞水人有胆畧善骑射金末避兵西山栅险以保乡井眀号令严约束为众所服太祖破紫荆闗柔以众归授涿易二州长官后羣盗并起柔单骑说降其众以功累迁真定涿二路都元帅卒追封天水郡公谥庄静曽孙世安江西行省左丞】何伯祥【易州易县人从张柔归太祖定河朔攻汴梁拔洛阳围归徳破蔡州论功授易州等处军民总管世祖南伐伯祥叅预军事多所献纳卒追封易国公谥武昌】焦用【雄州人逺祖賛宋时镇瓦桥闗用初仕金为束鹿令陞千戸守雄州北门元兵至州人南门降用犹力战被获太祖以其忠北释之复其旧官狥山东未尝妄杀一人卒赠中书左丞谥正毅】贾辅【祁州蒲隂人初仕金为祁州刺史以众归太祖时张柔开府满城命辅行元帅府事于祁州从定山东迁左副元帅柔将兵在外辅常居守累功领顺天河南等路军民万户】史弼【蠡州博野人曽祖彬率众归元弼通国语膂力絶人从攻宋樊襄至阳罗堡率众先登南岸论功第一累官黄州等路宣慰使徙浙西淮东迁福建行省平章政事封鄂国公】焦徳裕【用子通左氏春秋有才辩善骑射金将武仙败走其党保仙故垒太宗使徳裕招降并擒杀之其地遂平累陞都元帅府防议后从征镇江焦山寺僧诱居民叛阿珠既诛其魁欲尽阬其党徳裕谏止之卒追封恒国公谥忠肃子简余姚知州洁信州治中】贾文备【辅子袭父左副元帅尝领所部屯亳州攻武机堡以战守有功累迁湖广行省防知政事追封武威郡公谥庄武】解诚【易州定兴人善水战多谋畧为水军万户从攻安丰夀复泗亳取大理有功世祖嘉奬之卒追封易国公諡武定子汝楫袭从平宋卒亦追封易国公谥忠毅孙特尔格广东道宣慰使曽孙世英山南江北道佥事】巩彦晖【易州人与兄彦荣俱以武勇称初彦荣以百夫长累立战功及老彦晖代之从伐宋次武昌宋援兵四集彦晖逆战被伤度不免遂投水中敌援之载归江州不屈竟死子信以功累官千户】张范【柔子为镇国上将军平宋有功卒赠平章政事谥武烈宏范英伟度有古良将风子珪官至中书左丞封蔡国公】尚文【祁州深泽人防頴悟负竒志至元中刘秉忠言于世祖诏文与诸儒采定朝仪后出守辉州有政绩累迁中台侍御史守正不阿拜中书左丞致仕武宗仁宗之世屡延致之访以国事赐燕及金帛甚厚】何玮【伯祥次子始以平宋功歴迁御史中丞尝陈当世要务十条成宗嘉纳京师孔子庙成玮奏建国学于侧成宗崩丞相阿固台奉皇后防集议祔庙及摄政事玮难之阿固台曰中丞独不畏死耶玮曰畏不义耳茍死于义何畏卒追封梁国公谥文正】张畧【柔第八子有谋畧通经史善骑射尝从柔镇徙亳屡着战功迁淮东道宣慰使世祖特命为河南行省叅知政事卒追封蔡国公谥忠毅】王昔刺【保定人有勇畧从攻钓鱼山及征李璮皆有功累官东川行枢宻院同佥镇万州卒于军子二曰宏中卫都指挥使曰宁右卫亲军总管宏子处恭官至侍御史】王恂【唐县人父良明理数之学恂读书过目能成诵仕为太子賛善每侍讲读必发眀三纲五常之道及歴代治忽兴亡之故尝与许衡郭守敬等定授时厯累官至太史令卒赠司徒追封定国公諡文肃】敬【易州人祖嗣徽金防知政事父子渊乐陵令兄鉴嵩州同知皆以进士起家亦第进士初为中都儒学提举愽通经史文章鸣世所着有春秋备志四十卷学者称为太宁先生】韩若愚【满城人仁宗时歴户刑二部尚书以防勤见称后拜河南行省左丞文宗平内难若愚画防中机累迁淮南江北道防访使卒封南阳郡公谥贞肃】郭贯【保定人博学精于篆籀有才行至元中为监察御史累官集贤大学士当时册寳碑额多出其手致仕归防定初迁学士承防不起卒追封蔡国公谥文宪】王夀【涿州新城人頴敏嗜学大徳中累官集贤侍读学士俄擢侍御史论事剀功后迁御史中丞集贤大学士卒封蓟国公谥文正】刘因【容城人父述读书无所不通因天资頴悟絶人而留心性理之学家虽贫非其义一介不取隐居教授至元间徴授右賛善大夫卒赠翰林学士谥文靖封容城郡公号静修先生所着有四书精要三十卷诗文二十二卷】尚野【保定满城人志趣正大文词典雅一本于理事继母以孝闻至元间徴为国史院编修累官集贤侍讲学士兼国子祭酒卒追赠上党郡公谥文懿子师奎章阁侍书学士】敬俨【从孙父元长有学行官至太常愽士俨嗜学善属文用郭良弼荐大徳中为监察御史累官平章政事卒諡文忠有诗文若干卷】郝天挺【安肃州人英爽刚直有志畧累官中书左丞卒諡文定其所论建尝以惜名爵抑浮费止括田久任使论好事奬农务本励学养士为言皆见采纳又注唐诗鼓吹及修云南实录子祐为殿中侍御史以防直著名】王结【易州定兴人少聪頴读书数行俱下从太史董朴受经深于理学累官翰林学士中书左丞卒封太原郡公諡文忠故相李珪曰王结非圣贤之书不读非仁义之言不谈时以为名言所着有易说及文集十五卷】张珪【宏范子少能挽强命中至元中宏范平广海宋礼部侍郎邓光荐将赴水死宏范救而礼之命珪受学焉延祐中累官至中书平章政事丞相拜珠尝问以相体何先珪曰莫先于格君心莫急于广言路后拜翰林学士承防】董珪【祁州人童时读书即晓文义日记数千言父母未之竒也一日随父出道见古碑使视之一览辄记父大惊遣就明师学遂成其业登至治辛酉第授定州路同知】丁好礼【蠡州人精律筭累官户部侍郎京畿漕运使立漕运成法人皆便之寻陞户部尚书好礼善撙节浮费以足国家之用拜叅知政事后以论议不合谢政天兵入京城或劝其谒大将好礼叱曰我以小吏致位极品所以报国者惟一死耳大将召好礼不行防至齐化门抗辞不屈而死】本朝何礼【清苑人洪武初以才行异等举用歴任勤能物论推重官至兵部尚书】薛郁【清苑人洪武初由国子生歴官有守累陞陕西左布政使】李彦名【安州人洪武中以通经儒士荐送于朝歴官勤慎进陞礼部尚书】李得成【涞水人母张氏避兵度不能脱自投于河后得成夣母在河氷下卧氷七日致河氷俱释洪武中以孝防举授光禄寺署丞迁尚寳司丞永乐间歴陞陕西右布政使】顾仲礼【保定人防孤事母至孝遇嵗凶负母就养他郡七年始归见蝗起食其田苖仲礼泣曰吾将何以为养乎俄疾风蝗尽去苖得不伤毋卒庐墓三年哀恸如初防洪武中事闻旌其门】杨泽【定兴人起戎行有勇畧以靖难功累陞山西都指挥佥事永乐中从北征有功陞右军都督佥事洪熙初陞都督同知】邉靖【庆都人由太学生为广宁经歴自防以孝闻父友谅卒靖哀毁防絶及负土成墓庐于侧环植以树嵗旱不雨靖旦暮汲水灌之俄有泉涌出道傍足以灌溉人以为孝感所致事闻诏旌其门】武周文【庆都人博通五经精明六艺儒名大振永乐初召入文渊阁修书歴官翰林院侍读学士后引年致仕赏赉甚厚送还乡里】李友直【清苑人为北平布政司叅议陞刑部侍郎洪熙初陞户部尚书宣徳初改工部为人坦夷闿敏不与物竞与人言必归于忠厚人有急必赴之有犯者不校人皆称其寛厚长者】郭璡【新安人永乐初由太学生擢户部主事以勤能著称寻陞福建布政司叅议歴迁吏部右侍郎兼少詹事宣徳中陞吏部尚书为人寛洪简重得大臣体甄别士类人服其当云】王玘【安肃人永乐中由太学生任河南按察司佥事歴转鸿胪寺少卿后陞山西按察使】王哲【清苑人永乐中由乡举入太学擢监察御史累陞山东防政后以学士杨溥荐陞湖广左布政使所至防正严明人不敢干以私】王敏【新安人永乐中由太学生歴官广西布政司叅政清谨著称后陞陕西布政使操履益坚卒于官】王骥【束鹿人早有大志永乐中登进士第拜给事中持正不挠累官兵部尚书率兵勦灭西陲虏宼以功兼大理寺卿后总督军务平麓川叛宼进封靖逺伯卒年八十三追封靖逺侯諡忠毅为人兼资文武遇事敢为以身狥国好贤乐善望重士林云】王文【束鹿人登永乐辛丑进士累官吏部尚书少保卒諡毅愍】张榘【涞水人父彛洪武中进士榘宣徳中举进士第授兵部主事有声】张鹏【榘子景泰辛未进士授监察御史立朝蹇谔有才名时石亨恃宠作威福鹏率同列极诋其罪亨憾之竟被诬谪戍宪庙即位召还擢福建按察使累官兵部尚书太子少保引年致仕卒赐祭谥懿简平生刚直贞介险夷一致歴内外所至竭尽心力百务臻寳效云】李敏【新安人景泰甲戌进士累官户部尚书性防洁政尚慈所至得人心】杨礼【易州人天顺初进士任刑部郎中持法平允多所平反陞宁国府知府德政所及人懐慕之】王甫【易州人頴敏过人读书五行俱下天顺初进士任南京礼部郎中恭俭谦抑不屑富贵乡人至今慕之】傅珪【清苑人成化丁未进士累官礼部尚书为世名臣卒諡文毅】王中正【易州东邵社人沉毅有勇畧愽渉书史成化二十年自保定卫指挥调掌茂山卫事治初大臣交章荐之陞河州守御子鼎袭仍掌卫事】张甫眀【易州南隅社人父在时与其叔镛既异彦三十余年后镛食不自支贷帛以给甫眀曰我家自足给又何贷他人物乎遂去墙垣尽以家资匙钥簿籍送叔及兄掌之畧无难色乡人义之】
　　列女翟节妇【易州人金末翟年二十余其夫从军死翟出入兵刃徃复数百里昼伏夜行以其尸归负土而之既乂自以无子遭时乱思以义自完乃自决于墓侧隣里救而复苏始终一节卒年八十余】
　　仙释刘道秀【安肃人少徃磐谿山礼和光道人为师后省家见庄客死与之符立活又刘氏妻死治之立愈尝有羣盗夜刼道秀遽呼大风歘起盗皆溃去其灵异多类此】田志亨【蠡吾人号通真子父母亡负土筑墓一日舍妻子为黄冠师卜居唐县之磨岩坐栢树下一磨石日丐食村落暮宿石上每有猛兽巨蛇直前皆俛首而退里人异之为创观居焉夀八十终】苑至果【满城人号悟真子元丙申嵗修行葛洪山漆峪中采薇而食年九十一日沭浴更衣谓众曰今日酉初刻吾必去矣至期俨然端坐而卒】谢徳富【易县人七嵗慕浮圗法礼兴庆寺真空为师号通辨大师皇庆初万山和尚奉防大作斋防请师演法大众咸集升堂受偈忽从法座大放光明良久方灭及示寂白光四逹得舎利数颗】
　　河间府【东至山东济南府海丰县界三百里南至济南府徳州界二百九十二里西至保定府蠡县界六十里北至保定府雄县界一百三十里自府治至京师四百一十里至南京二千九百四十里】
　　【粮六万五千石零】
　　建置沿革禹贡冀州之域天文箕尾分野春秋时为晋东阳地战国时为燕赵齐三国之境秦为钜鹿上谷二郡地汉置河间国东汉并入信都和帝时复旧后魏于乐成县立瀛州后置河间郡隋罢郡置瀛州大业初改为河间郡唐改瀛州天寳初仍为河间郡乾元初复为瀛州五代晋初入辽周复取之宋陞为河间府瀛海军节度元为河间路本朝洪武初改河间府属北平布政司今直京师领州二县十六河间县【附郭周为唐叔封邑汉为州乡侯国属涿郡东汉改为武垣县后魏又置河间县隋以武垣省入唐初以河间置瀛州武德中复置武垣县贞观初省入河间宋元仍旧本朝因之编户二十七里】献县【在府城南六十里本汉乐成县地属河间国东汉改乐陵县三国魏又改乐城县隋改广成县又改乐夀县属瀛州唐属深州宋属河间府以景城县省入金改夀州寻改献州元因之本朝改为献县编戸二十七里】阜城县【在府城西南一百四十里本汉旧县属渤海郡东汉属安平国晋仍属渤海郡隋属观州后改属冀州唐末改曰汉阜宋省入东光熈宁中复置名阜城属永静军金属景州元仍旧本朝初因之洪武七年改今属编戸二十六里】肃宁县【在府城西五十里本河间县地宋置平虏寨又改肃宁城金陞为县属河间府元废为镇寻复为县本朝因之编户二十四里】任丘县【在府城北九十里本汉鄚县地属涿郡平帝使中郎将任丘城此因名任丘隋省人髙阳县唐复置属瀛州后属莫州宋废宋复置元省入河间县寻复置本朝洪武七年以莫州省入改今属编戸二十三里】交河县【在府城南八十里旧为中水县地金始置交河县属献州以滹沱髙河二水交流故名元省入乐夀县寻复置仍属献州本朝初因之后改今属编户一十五里】青县【在府城东一百五十里本唐幽州卢台军地五代时防入契丹置宁州周克复之置永安县属沧州宋置干宁军及干宁县大观初改军曰清州金改干宁县曰防川元初改州为凊宁府后仍凊州治防川县本朝洪武初改为青县及改今属以防川县省入编户一十七里】兴济县【在府城东一百八十里宋为范桥镇地大观初陞为兴济县金初属沧州大定中改属清州元省入防川县寻复置属凊州本朝改今属编户一十九里】静海县【在府城东一百八十里宋为清州涡口寨大观中陞为靖海县金属清州元省入防川县寻复置本朝洪武初改靖为静及改今属编户一十九里】宁津县【在府城东南二百九十里本保安镇金始置宁津县属景州元初属济南路至元初改属河间路本朝因之编户二十五里】景州【在府城南二百里本汉景成侯国后置渤海郡隋开皇初郡废后置观州治东光大业初州废唐初复置观州治弓髙贞观中州废贞元初始置景州后再废复置治东光县五代周改定逺军宋改永静军金仍为景州大安间改观州元复为景州徙治蓚县即今所本朝以蓚县省入编户一十八里领县三】吴桥县【在州东五十里本隋将陵县地属平原郡唐属德州金始于县之吴川置吴桥县属景州元仍旧本朝因之编户一十五里】东光县【在州城北七十里本汉旧县属渤海郡后魏徙渤海郡治此隋初郡废置观州大业初州罢属平原郡以安陵县省入唐属沧州贞元初改属景州五代周以弓髙县省入宋为永静军治金为观州治元属景州本朝因之编户一十九里】故城县【在州南九十里本隋清河郡歴亭县地唐属贝州宋属恩州金为上故城镇元初陞为故城县属河间路至元初省为故城镇属景州寻复置县本朝因之编户八里】沧州【在府城东一百五十里春秋战国时为燕齐二国境汉置渤海郡治浮阳东汉徙治南皮晋为渤海国宋为渤海郡后魏置沧州隋为渤海郡治阳信后徙治清池唐改沧州天寳初改景城郡乾元初复为沧州唐末置义冒军五代梁改顺化军唐改横海军宋省长芦入清池金陞临海军属河北东路元改河间路本朝仍为沧州以清池县省入编户二十八里领县三】南皮县【在州南七十里本汉旧县属渤海郡因章武有北皮亭故此曰南皮东汉为渤海郡治三国魏仍为南皮县隋属渤海郡唐属景州贞观中属沧州长庆初复属景州五代周属沧州宋金元仍旧本朝因之编户九里】盐山县【在州东九十里本春秋无隶邑汉置髙城县属渤海郡隋置浮水县寻改髙城为盐山县以地有盐山故名大业初以浮水县省入唐武徳间于县置东盐州贞观初州罢以县属沧州宋金元仍旧本朝因之编户二十七里】庆云县【在州南一百六十里周时为齐北境汉为阳信县地属渤海郡晋属乐陵国后魏属乐陵郡隋析置无隶县唐属沧州贞观初省入阳信县后复置宋徙治保顺军元省入乐陵县属齐南路后复置属沧州本朝改为庆云县编户　十一里】
　　郡名河间【汉名】瀛海【宋名】
　　形胜河经武垣之北【寰宇记】九河之防五垒之居【同上】东濒沧海西麓太行【古碑记】南枕滹沱北背髙河【元献州记】地势广阔【元莫州图经】水陆要冲【元史河间当水陆要冲四方供亿皆取给焉】
　　风俗民性敦厚务在农桑【隋志】人多贵德俗皆淳朴【旧郡志】衣冠不乏风俗熙熙【同上】农桑为先务诗书为要领【郡志】民淳讼简无强暴相陵之风【景州旧郡志】髙尚气力【寰宇记沧州古渤海地风俗鸷戾髙尚气力】不事浮华【元清州志其民质朴不事浮华民勤稼穑女务农桑】寡求不争有古人风【元献州记】俗尚祈祷信鬼神【莫州圗经】
　　山川中山【在青县南二里旧有岩悬瀑布数十丈今俗呼为髙土冈】西山【在青县西南五里山髙峻其顶平衍故老相传昔有数十家居此茂林修竹景极潇洒】天胎山【在东光县南一十里南临靳河又南县有大小台山】皮箧山【在盐山县东南四十里一名峡山又有闇山在县东南九十里二山俱低小无峯峦树木】小山【在盐山县东北七十里跨海丰县界】盐山【在盐山县东南八十里以地彦盐因名】白马峰【在任丘县境其状类马】乐夀巗【在献县西南一十里旧乐夀县之名以此】桂巗【在任丘县境深邃如巨室甚幽雅可爱巗多桂木此州之胜槩也】卢师谷【在景州东元天歴中安陵道士持卢师谷蛇名小青者至谓祷之即雨蓚尹吕思诚以其惑人杀蛇逐道士雨亦随至遂有年】海【在盐山县东七十里海潮朝夕所及其土咸卤可煮为盐】滹沱河【在献县南源出大山自代郡卤城县东流经三合县真定南闗本县城南至青县合卫河逹于海魏刺史王质以其屈曲防而直之刺史杨真改为清宁河宋文天祥诗过了长江与大河横流数仞絶滹沱萧王麦饭曽仓卒回首中天感慨多】刘麟河【在阜城县北一十里下流入交河因伪齐刘豫子麟为名】胡卢河【在阜城县西北即衡漳之别名也自衡水县界来又有王莾故河在县西南】中堡河【在肃宁县东二十里东北合直沽流入海】髙河【在交河县西北东流合滹沱河】交河【在交河县南以髙河滹沱河二水相合故名】洚河【在交河县南三里】蛤螺河【在交河县北二十五里】独流河【在兴济县北至静海县四十五里其地有蒲苇之利宋置独流北独流东二寨】靳河【在东光县南二十里自旧安陵流经县境入浮河唐开元中开】漳河【在东光县西自恩县旧漳南县界流入去旧将陵县二十五里今涸】枯河【在故城县西南五十里东北下流通阜城刘麟河】卫河【在景州城东二十里源出卫辉流经故城吴桥东光县境下至沧州西流入青县界又东北百九十里入海亦名御河】浮河【在旧沧州南一十里自东光县南界永济渠分出东北流经州境又东北入海汉于此置县以在浮水之阳故名浮阳】毛河【在沧州西南五十七里来自南皮县唐开元中开又呼为屯氏河流经盐山县城南东北入海】阳通河【在沧州废清池县东南十五里唐开元中开】濡水【在任丘县北旧莫州西二十里向东合易水左传齐侯北伐燕盟于濡水即此】水【在任丘县治西通利渠水注于此下流合易水】易水【在任丘县西十六里源出伏州流经献县五里铺合滹沱而逹于海】五龙潭【在任丘县北一十五里春夏不满秋冬不竭遇旱祷之多应】白龙潭【在任丘县西一十八里故老相传旱嵗祷雨有应】掘鲤淀【在任丘县东南县有滱水后枯涸惟野县铁灯竿河口为水冲决流经河间城下东北流入县境聚而为淀遇霖潦则淀溢唐志莫州有九十九淀此其一也】洋东淀　五千淀【俱在肃寜县东南二十里下流入中堡河合直沽入海】盘古沟【在青县南一十五里其水东流入御河虽旱不竭】长丰渠【在任丘县西北自河间府旧东城县引滹沱水东流通漕溉田唐开元中刺史卢晖开】永济渠【在东光县治西其深莫测旧长芦县在此渠之西唐开元中移于渠东】永济隄【在清池废县西北五十五里唐永徽初刺史姜师度所筑又县西四十五里有明沟河隄】衡漳隄【在清池废县西四十里唐显庆初筑又县西北六十里有衡漳东隄开元中筑】障水隄【在景州去城三里周围筑隄以障水】萨摩陂【在旧沧州北周围五十里有蒲鱼之利】鱼君陂【在任丘县唐武徳中置旧名通利渠开元中县令鱼思贤开以泄陂淀自县南五里至城西北水得地二百余顷土人因名】千顷洼【在景州东北三十里宣徳末河决徳州景最被患知州刘深开渠入此洼以免水患民頼之】月眀沽【在庆云县东界西接马谷山濵海煮盐之所】寒水井【在南皮县治西魏文帝与元城公吴质书忆昔南皮之游诚不可忘泛甘于清泉沉朱李于寒氷即此井】毛公井【在旧沧州城内唐开元间清池县令毛公母老苦水咸不堪为养遂于县舍穿地得泉甚甘民谓之毛公井亦名甘井】房渊【在献县方三百里石勒时水忽变赤慕容隽时水忽生盐如印形一日再长再减不失其度元时忽见龙出之状于旁叶落于渊者辄有羣燕衘出之】仵清池【在沧州废清池县东南一十八里旧传一砖甓为八角内水冬夏常清每遇祷有应其水温味甘舆地志浮阳有大连淀魏延兴初水溢注破仵青村因以为池】
　　土产盐【盐山县有场】香梨【交河县出】莲鱼【河间任丘二县出】蔓荆子【南皮县出】鰕　蟹　蒲　苇【青县兴济二县出】
　　公署长芦都转运盐使司【在沧州冶东南】河间卫【在府治南永乐中建】沈阳中屯卫【在府治东南】大同中屯卫【在府治西俱永乐元年建】天津卫天津左卫　天津右卫【俱在静海县小直沽永乐二年筑城三年调天津卫】
　　【并天津在卫四年复调天津右卫以守备】沧州守御千户所
　　学校河间府学【在府治东南洪武初建正统六年】景州学【重修在州治东南洪武初建宣徳正统中俱】沧州学【重建在州治东南洪武初建正统】河间县学【八年重修在县治东北正统十四年尝并】献县学【入府学寻复旧在县治西元建本】阜城县学【朝永乐十一年重修在县治东南】肃寜县学【洪武初建永乐四年重修在县治东北】任丘县学【元建本朝景泰五年重修在县治】交河县学【东北洪武初建永乐四年重修在县】青县学【治东洪武中建宣徳四年重修】兴济县学【在县治东洪武初建永乐三年重】静海县学【修在县治东南洪武中】宁津县学【建景泰三年重修在县治东南洪】吴桥县学【武初建在县治西南洪武初建景】东光县学【泰三年重修在县治东元建本朝】故城县学【永乐十四年重修在县治西北洪武初建】南皮县学【景泰二年重修在县治东北洪武】盐山县学【初建正统十一年重修在县治东】庆云县学【南洪武间建景泰三年重修在县】天津卫学【治西北洪武初建正统八】
　　书院毛公书院【年重修在县治东南洪武】董子书院【初建景泰二年重修在天津左卫东正统间建在河间县尊福乡祀汉毛】
　　宫室华阳亭【苌在景州广川镇祀汉董仲舒】胡苏亭【二书院俱元至正中緫管王思诚奏建院设】峭帆亭【山长在阜城县相传晋嵇康】瀛台【尝学琴于此在东光阔倍之此台四望极逺其下有旧城壕水一又名驻旗台】髙阳台【在府城东北与瀛台相望上旧有防瀛州旧置髙阳闗台因以名】天王台【在府城北门内少东有方台上旧有古殿堂内塑毘沙天王像】蒲萦台【郡国志秦始皇东游海上于此萦蒲系马今犹有蒲似水杨而劲堪为箭】虞丘台【在任丘县北二十里相传汉吾丘夀王读书于此吾虞声相近故讹为虞丘云】汉武台【在盐山县相传汉武帝所筑】广川台【在景州治东台髙三丈上有杰阁二层旧为官僚游憇之所元蓚县尹移董子祠于此后因名广川台】燕友台【在南皮县东二十五里魏文帝为五官中郎将时游南皮筑此台以燕友故名亦名射雉台】观台【在南皮县东即曹操擒袁谭处相传此台即谭所筑土人云袁侯台】钓台【在青县北六里宋于此置寨属清州】君子馆【金史地理志河间县有此馆】
　　寺观资胜寺【在府治东洪武中因旧重建】清明寺【在宁津县治西正统中建】能仁寺【在肃宁县治东永乐闲建】观音寺【有二一在静海县治北洪武间建一在青县治西宣德中重修】度释寺【在任丘县治北永乐间建】福泉寺【有二一在献县治西北洪武间建一在盐山县治东南宣徳间建】胜业寺【在阜城县治西南洪武中建景防中重修】兴国寺【在兴济县治东南宣徳间建】兴化寺【有二一在南皮县治东洪武间建一在交河县治西北正统初建】开福寺【在景州治西北洪武中建永乐初修前有古塔】大乗寺【在吴桥县治西南宣徳初建】铁佛寺【在东光县治西南永乐间建】水月寺【在沧州治北洪武初在州南宣徳间移建于此】天宫寺【在庆云县治南宣徳间因旧重修】丹阳观【在府治西南】
　　祠庙长桑君庙【在任丘县北莫州城东北三里长桑君周人扁鹊师】扁鹊庙【在长桑君庙西旧有正殿及楼内有像又有井及古树数株】周亚夫庙【在景州西五里亚夫封条侯旧有碑书曰汉丞相条侯庙记其旁有墓甚髙大正统间乡人立庙于墓上元宋本诗汉室深谋只似痴楚王当事更无机荒坟寳玦应从塟宜有神光夜陆离】董子祠【在景州治东南崇台上旧有祠在西南广川镇唐宋碑刻犹存又有祠在州北门道右元大德初蓚县人林士豪尝加补葺天歴初县尹吕思诚移于此曹元用作记】
　　陵墓盘古墓【在青县南七里有港亦以盘古为名】尹吉甫墓【在南皮县三十里吉甫周名臣】赵武灵王墓【在沧州旧城东南角旧有庙】孙膑墓【在吴桥县东南上有庙】河间献王墓【在献县东八十里傍有庙王名徳汉景帝子武帝时尝献雅乐】韩婴墓【在任丘县界婴燕人为汉常山王太传作韩诗内外传】毛苌墓【在河间县尊福乡】隽不疑墓【在南皮县东南二里】张郃墓【在废莫州北门外墓旁旧有庙】石苞墓【在南皮县西十三里又有石苞台即此】封隆之墓【在景州东一十五里墓凡六七髙大如山】髙允墓【在景州西南三十里髙义村】刘昼墓【在阜城县南义门乡宋时县人刘豫自言昼之后靖康初知济南府金人立为帝后废死】邢昺墓【在任丘县东北黄垒村】许安仁墓【在献县西七十里】吕嗣芳墓【在景州东三里隄上嗣芳永乐中为万泉教谕致仕其子训本自檇李迎飬至州卒此后赠翰林侍读学士】
　　古迹颛顼城【在任丘县废莫州东北三十里邢子颙三郡记颛顼所造】木门城【在旧沧州西北四十六里中有大树名木门故名春秋卫侯弟鱄出奔晋托于木门即此汉置参户县于此亦名参户城】弓髙城【在景州东北四十里汉县晋废隋复置属平原郡唐为景州治所汉封韩頽当为侯国崔浩曰韩増为龙侯城有龙頟村即此】简子城【在阜城县东南三十里晋赵简子所筑亦名东城】丱兮城【在盐山县东北舆地志秦始皇遣徐福发童男女千人至海求蓬莱仙因筑此城侨居童男女号丱兮城一名千童城】中水城【在献县西北三十里汉县髙祖封功臣吕马童为中水侯即此地居髙滱二水之间故名】阿武城【在献县西北三十九里汉县东汉省】束州城【在河间县如林乡本汉束州县属渤海郡晋属章武国北齐废隋置束城县属瀛州宋省为镇属河间县元置廵检司其城旧有三重】州乡城【在府城东北四十里汉为县治此东汉省入武垣城】景城城【在献县界汉县属渤海郡东汉省后魏徙咸平县治此隋改曰景城属瀛州唐属沧州】咸平城【在景城废县南二十里汉县东汉属河间国后魏徙治景城遂废】建成城【在景城废县东南三十里汉县东汉省】章武城【在盐山县西北汉置县属渤海郡北齐省】麻姑城【在沧州旧清池县界汉武帝东廵至此祀麻姑故名】蒲领城【去阜城县三里汉县后省入蓚县又有城在沧州鲁城县北六十里亦名蒲领盖东汉末黄巾之乱有蒲领人流寓于此因筑此城非汉县也】芦台城【在青县卫河西岸周廻三里唐于此置芦台军基址犹存】武垣城【在府城西南三十八里秦置县其故城东防北三十八里又有城俗名东武垣城隋省入河间唐仍置武垣县后省又汉武帝元封初廵狩至东武垣县望气者因言有异女访之得赵氏女以为钩弋夫人即此】五垒城【在沧州废清池县西南二里汉宣帝封河间献王子雍为景城侯五子分居城中俗呼五垒城】重合城【在沧州境东至乐陵五十里汉县属渤海郡北齐省】古栁城【在盐山东七十里汉为县东汉省一名栁亭城】莫州城【在任丘县北三十五里汉为鄚县隋属瀛州唐置鄚州改鄚为莫本朝省入任丘】谒城【在任丘县南二十六里汉桓帝崩太后使窦武诣河间迎灵帝率羣臣于此朝谒故名】阿陵城【在任丘县东北二十里东汉省后魏徙鄚州治此后周废】髙郭城【在废莫州西南二十六里汉宣帝封河间献王子□为髙郭侯即此】长丰城【在任丘县北六十里本秦汉利丰县北齐废唐复置因县北有长丰改今名】九城【在景州西有邸阁城内有晋条令鲁国孔栩清德碑存】西光城【在东光县西后魏孝昌中葛荣畧取其地对东光筑之故名】沧州故城【在今州治东南四十里唐贞观中増筑宋熙宁初重修后废城东南有六国时赵武灵王墓】干符城【在沧州故城北一百里本隋鲁城县唐干符初生野稻二千余顷燕魏饥民就食之因更名宋并入清池县】髙乐城【在南皮县东南三十里汉县属渤海郡东汉省俗名思乡城亦名西乡城】饶安城【本汉千童县属渤海郡东汉改饶安县隋属瀛州唐属沧州贞观初省入乐陵】定城【在饶安废县东南四十里汉县东汉省】观津城【在景州西北连武邑县界】宅阳城【在阜城县界一名沙丘】安陵废县【在景州东七里本蓚县地汉置安陵县晋省隋复置唐属景州后改属徳州今州东有安陵廵检司因废县为名】长芦废县【在旧沧州西北四十四里本汉参戸县地隋初置并置漳河郡大业初废唐属沧州宋省入清池县今为都转运盐使司治所】候井废县【在弓髙废县西北三十五里房将池侧池形窄小有似井因池侧置县故名汉省】废蓚县【在景州城内本汉条县隋改条为蓚唐属德州又改属冀州元初陞为元州寻复为县今省入景州】广川废县【在景州西南汉置北齐废隋复置属徳州仁夀初更名长河唐废】鄚亭废县【在任丘县北莫州城内本汉鄚县宋省入任丘金置鄚亭县元为莫州附郭今废】清池废县【在沧州东故城内本汉浮阳县隋改曰清池徙沧州治此今省】防川废县【在青县宋析永安县地置干宁县金改曰防川为青州附郭今省】乐夀废县【在献县本隋乐城县改乐夀宋为献州附郭元因之今省】扁鹊故宅【在任丘县北莫州东门外有药王祖业庄又北约三里有古冢及庙扁鹊姓秦氏名越人本朝大学士杨士竒诗雄县城南水没路莫州市里酒如油客行相聚且一醉不见越人空古丘】澹台故居【在故城县西南四十里澹村昔属武城县后移县治于卫河东岸此村今在本县清和南乡】董家里【在景州西南六十里广川镇即仲舒下帷读书处元曹元用祠堂记云按汉书董子广川人广川属冀都郡今景州蓚县是也县西南乡有广川镇其别墅曰董家里一名董学村朱绍明诗连村禾黍名犹昔故址荒芜草自春慨想江都为相日髙风千古更谁伦】盟亭【在沧州旧长芦县即古燕齐界二国尝结盟于此故名】符融垒【在阜城县东二十四里】麴义垒【在河间县束城镇北十四里汉初平时公孙瓉破黄巾威振河北遣人来为令袁绍令麴义攻之盖此时所筑】毛精垒【在河间县毛苌汉博士今县有宅冢俱存人号其处为毛精垒】曹公固【在南皮县即隽不疑塟所魏曹操因冢为固以攻袁氏因名】平津乡【在盐山县界汉属故髙城县公孙以宰相封平津侯即此】刘智社【在景州南三十里元吕思诚尝行田至此社民李愬其弟匿羊思诚叱之退王青兄弟防友爱思诚至其家取酒劝酬欢同骨肉李之兄弟相谓曰我等终不敢见伊矣各具酒食相切责悔前过析居三十年复还同防】黄河故道【在宁津县西三十里上接吴桥县界东北至南皮县界】九河故道【尔雅九河一曰徒骇二曰太史三曰马颊四曰覆鬴五曰胡苏六曰简防七曰钩盘八曰鬲津其一则河之经流也旧志徒骇河在沧州废清池县西北二十里太史河在南皮县治北马颊河在东光县界胡苏河在庆云县西南简洁河在南皮县城外十余步钩盘河在献县东南二百八十里鬲津河在庆云县又在乐陵县西三十里考书传九河所在与此多不合又先儒程氏以为九河之地已沦于海郦道元亦谓九河碣石苞沦于海此盖后世新河而傅以旧名尔今亦湮塞姑存于此】神臼【在任丘县南三十里邢子颙三郡志臼受一石二斗晋有沙门移于寺经宿血满其中仍移旧所复浄如洗】铁狮子【在沧州故城元寺首昻一丈身长二丈俗传五代周世宗驻跸于此有罪人称善冶铸此赎罪】
　　名宦汉暴胜之【武帝时为直指使者捕盗东至渤海素闻隽不疑之贤延见之不疑曰凡为吏太刚则折太柔则废威行施之以恩然后树功扬名永终天禄胜之敬其言因表荐之人谓其知人】毛苌【河间献王士注诗号毛诗行于世】龚遂【宣帝时渤海太守时渤海盗起遂单骑至郡盗贼闻风解散民有帯持刀劔者使卖劔买牛卖刀买犊数年狱讼止息】张衡【河间王相时多豪右为不衡下车悉捕之上下肃然】陆康【熹平中为髙城令以恩信为治寇盗止息州表上其状迁武陵太守】晋张恊【河间内史清简寡欲寻徴为黄门侍郎】南北朝崔休【魏宣武初为渤海太守下车先戮豪猾数人奸盗屏息清身率下接士以礼部内安之】李防防【北齐瀛州长史神武行经冀郡取备事非一绪防防应机立成先期防为诸州凖的】髙浟【北齐沧州刺史为政严察守令参佐行防徃来皆自赍粮食浟纤芥知人间事合境号称神明】隋来护儿【瀛州刺史以善政闻帝立徴入朝百姓攀留不得出境诣阙上书者数百人帝谓曰卿昔为名将今为良二千石可谓兼羙矣】张素【景城县户曹叅军窦建徳防景城执将杀之邑人千余号泣请代曰此清吏杀之是无天也大王即定天下无使善人解体释之】唐薛大鼎【武德中沧州刺史浚治无隶沟属之海商贾流行郡民歌颂又防长芦漳衡二渠泄污潦水不为害】郑徳本【瀛州刺史有治行与沧州薛大鼎冀州贾敦颐齐名故河北称为铛脚刺史】贾敦颐【贞观中瀛州刺史州濒滹沱二水嵗湓溢壊室庐浸洳数百里敦颐为立堰庸水不能百姓利之】殷侑【沧州行军司马以仁惠为治吏民安其政】王遵【鄚县令浚陂溉田民甚徳之遵字子贡人号曰子贡陂】鱼思贤【开元初任丘令开通利渠以泄陂淀入滱水得地二百余顷百姓利之号其陂为鱼君陂】穆宁【盐山尉安禄山反署刘道为景城守宁募兵拒之檄州县并力捍贼成功】宋王晋卿【莫州刺史在郡谨斥堠善抚循士卒皆乐为之用邉民按堵】靳怀徳【太宗时莫州刺史又徙知沧州悉心为治克着政绩人多称誉之】李斌【知沧州人服其清慎及代吏民不忍其去邻境亦上其善状诏书褒羙之】何承矩【佥书沧州事修饬邉备境内肃然又筑隄潴水以防要害后知是州】安守忠【端拱中知凔州改瀛州兼髙阳闗驻泊部署迁瀛州防御使所至治尚简静后又再知沧州】康保裔【咸平初知瀛州契丹入境诸将战河间援不至保裔率精锐徃敌凡数十合矢尽力穷死之】李延渥【咸平中知瀛州契丹大兵来攻延渥率州兵拒守契丹遁去击死者三万余伤者倍之】张美【自定关节度移镇沧州持身防谨以政绩闻在沧十年世谓之沧州张氏】李允则【真宗时知沧州汲汲葺营垒开井泉言者以为授未防辽防围沧州郊外民皆入城堡饮不乏水始感其有备又以氷代炮成深泥辽兵解去】张纶【知瀛州又再知沧州所至兴利除害有循吏风】程戡【仁宗时知瀛州契丹使过称疾求着防见戡使谓曰冇疾可毋相见见当如礼使者语屈冠而见】吕公弼【庆厯中知瀛州治尚寛弟公儒亦尝知是州】包拯【河北都转运使知瀛州诸州以公钱贸易积嵗所负十余万悉奏除之】孟元【知沧州民鬻盐为生嵗荒盐多不售民无以自给元度军食有余悉用易盐由是民不转徙】彭思永【知瀛州兼河北都转运使时将惰兵骄思永以军法从事骄兵大戢河北旧以桑麻为彦借髙下民惧不敢植思永奏更其法民頼其利】唐介【知任丘县适塘水嵗侵民田而实中贵主之介不避势要募民自髙阳起隄十余里蔽之其患遂息后又知瀛州】张亢【知瀛州增广州城驭军严明有风迹民圗像祠之】髙继勲【知瀛州嵗饥募富人出粟以给贫者明年大稔木生连理者四郡人上治状请留后再知是州】李参【知盐山县嵗饥谕富室出粟平其直子民不能籴者给以糟籺所活数万后又知瀛州时称为能吏】张景宪【知瀛州上言比嵗多不登民积逋欠今方小稔而官督使并偿道路流言其祸乃甚于凶嵗愿以寛假神宗从之】张问【熈宁末知沧州自新法行问独不阿时好嵗饥为帝言民茍免常平助役之苦反以得流亡为幸防切直惊人】韩贽【知沧瀛二州政简而治迁河北都转运使河决商胡而北议者欲复之贽言不可诏遣使相视如其言】孙永【知瀛州河决于贝瀛冀尤甚民租以灾免者州县徴催如故永连章论止神宗从之仍命发廪粟以赈】蒋之竒【河北都转运使知瀛州辽使耶律廸道死所过郡守皆再拜致祭之竒曰天子方伯柰何为之屈膝邪奠而不拜】髙赋【知瀛州程昉欲于境内开西流河绕州城而北注三塘泊赋曰沧城近河嵗増隄防犹惧奔溢矧妄有开凿乎昉执不从后功竟不成】王汉之【知瀛州言自何承矩规塘泺之地屯田东逹于海其后又修保塞五州为隄道种所宜木至三百万本此中国之利也今寝失其道愿讲行之】韩忠彦【知瀛州时用兵西方神宗命忠彦奉使辽语及西事忠彦曰此小役也何问为】何灌【知沧州有治城障功许运粟三十万石于并塞三州灌言沿邉方登麦愿以运费増价就籴奏上报可】唐恪【知沧州河决水犯城下恪乗城救理水去城得全乃上防请暂免保甲保马及复诸县租未报悉便宜罢行之民大恱】陈遘【徽宗时为河北都转运使知河间府毎出行郡邑必焚香祈天愿不逄贪浊吏】金韩【同知河间府事金主引见诫之曰闻皇族居彼者纵甚卿当以法防之锡下车宣布诏言后无有挠政害民者】李完【河间府治中习法律有治剧才在郡奸恶屏迹军民无间语】元李世和【宁津令摧抑豪强矜贷困穷搜索隐匿得戸三万余】谢让【河间路运盐经厯先是灶户差役军民未均让悉均之逃亡逋负皆责见在豪猾率以计免让亦均之】王思诚【河间路总管磁河水濒溢决铁灯竿思诚集民丁作隄期月而塞嵗用大稔又尝建董仲舒毛苌书院】髙源【河间等路都转运副使抚治有条灶户逃者皆复业常赋外羡余防十万缗】吕思诚【天厯初蓚县尹清勤无私临事明决均徭役毁滛祠立社学每嵗春行田树畜勤敏者赏以农器否则有罚境内大治】本朝叶好文【交河知县为政专尚德化故刑不用而民畏初以一牸牛驾车之任后产三犊比徴去留犊与贫民为耕县民至今颂之】朱逄吉【洪武初宁津知县专尚德化士民怀之所着有牧民心鉴】崔衍【永乐初河间知府干济有力善政着闻居民乐业召为刑部右侍郎】刘深【永乐末为景州知州善于抚字民感其德毎秩满辄保留之在任防三十年】姜涛【宣德中河间府同知寻陞知府在任刚直谨干抚字勤劳郡内大治召为顺天府尹】许侃【正统初知河间府为政知大体惠及小民修举废坠厯有成绩】廖谟【正统中为河间同知才识优长为政简静寻陞本府知府声誉益着卒于官民咸悼之】王清【成化间交河知县居官清慎不事逢迎民甚安之】喻茂坚【正德问知河间府时畿内荒赈救所活万余人】
　　流寓家翁【眉州人宋末累官佥书枢宻院事使元被留闻宋亡哭泣不食饮元髙其节欲官之不屈改馆河间教授弟子数为诸生谈宋故事或流涕太息成帝即位放还赐号处士】
　　人物汉董仲舒【广川人少治春秋下惟讲授三年不窥园圃以贤良对防劝武帝勉强学问行道设诚于内等语帝嘉之以为江都相仲舒学有源委正谊明道之言度越诸子为汉醇儒】隽不疑【渤海人治春秋为郡文学进退必以礼武帝末以暴胜之表荐徴拜青州刺史昭帝时擢京兆尹京师吏民敬其威信每行县录囚徒还其母闻有所平反则喜否则怒故不疑为吏严而不残霍光欲妻以女固辞后以病免】刘辅【河间人汉宗室举孝防惧谏大夫成帝欲立赵倢伃为后召封倢伃父临为列侯辅上书言腐木不可以为柱卑人不可以为王书奏繋秘狱辛庆忌等悉上书乃减死论为鬼薪终于家】鲍宣【渤海髙城人好学明经举孝防为郎累官谏大夫董贤用事抗论不已哀帝以宣名儒优容之后地震宣复上书言灾异拜为司校尉寻以罪下廷尉太学诸生千余人守阙上书乃减罪王莾秉政宣遇害】张敏【河间鄚人建初时举孝防四迁尚书多所建明和帝时迁汝南太守清约不烦用刑平正有能理名再迁頴州太守徴拜司空】刘淑眀【乐城人明五经教授诸生数百人举贤良方正辞不就桓帝闻其治切责州郡使舆病诣京师淑明起赴洛阳对策第一拜议郎又陈时政得失灾异之占事皆验迁尚书纳忠建议多所禆益】张超【鄚人良之后有文行灵帝时从车骑将军朱隽讨黄巾有功为别部司马着赋颂笺檄等文凡十九篇又善草书世多寳之】巴肃【渤海髙城人为议郎与窦武陈蕃等谋诛阉宦武等遇害肃亦坐党禁锢肃自载诣县令解印绶与俱去肃曰为人臣者有谋不敢隠有罪不逃刑遂被害】三国张郃【河间鄚人魏拜偏将军从攻邺防之文帝即位封都乡侯与诸葛亮战中流矢死谥壮侯】邢颙【河间人举孝防司徒辟皆不就从田畴游积五年曹操辟为冀州从事颙字子昻时人称曰徳行堂堂邢子昻后仕魏除行唐令累迁尚书仆射】晋石苞【渤海南皮人雅旷有智而容仪伟丽累官大司马子崇为修武令有能名累迁荆州刺史后拜卫尉崇财业丰积室宇宏丽庖膳穷水陆之珍】刁恊【渤海饶安人少好经籍博闻强记累官尚书左仆射元帝南渡初朝廷草创宪章未立恊谙练旧章凡所制度皆谘于恊王敦搆逆恊出督大军至江乗为人所杀】南北朝邢祐【鄚人少有学尚知名于时仕魏为平原太守防爵成平男子产举秀才除著作郎从子虬尚书殿中郎孝文因公事与语问朝觐燕享礼虬以经对虬二子臧为乐安内史有吏政邵为黄门侍郎】邢峦【祐从孙少好学守贫励节博览书史有文才干畧仕魏累官散骑常侍兼尚书终殿中尚书弟伟尚书郎中晏博渉经史官至沧州刺史晏初例得一子解褐乃举弟之孤慎为朝请兄之孤昕为通直常侍】髙允【渤海蓚人汉太傅裒之后少有竒度崔宏异之曰髙子黄中内润文明外照必为一代伟器既长博通经史天文术数尤好春秋公羊仕魏累官中书令爵咸阳公允虽宠贵家贫自如武帝尝幸其第惟草屋数间布被緼厨中盐菜而已帝曰古人清贫岂有此邪加光禄大夫卒年九十八】髙祐【允从祖弟博渉经史好文字杂说性通放不拘小节仕魏累官中书侍郎孝文尝问祐比水旱不调何以止灾祐曰旌贤佐政则灾消穰至矣又问止盗之方曰湏守宰贞良则盗贼止矣孝文皆善之】李叔彪【蓚人好学博闻有识度魏太和中三迁至国子博士以公平见重于时歴迁中书侍郎寻除假节行华州事为吏民所称】吴遵世【渤海人少以易筮知名魏孝武时有所筮无不应文襄即位除中书舍人所着有易林杂占百余卷】刁廱【恊曽孙父畅晋右卫将军晋相刘裕时负社钱二万违时不还兄逵执而徴焉及诛桓以兵先诛刁氏廱与畅故吏奔姚兴后归魏以建威将军讨裕徙镇济隂赐爵东安伯卒年九十五谥曰简子遵洛州刺史】封回【渤海蓚人曾孙懿有才器能属文官至封侯回仕魏歴度支都官二尚书冀州大中正郑云謟事长秋卿得为安州刺史诣回问安州兴生何事为便回曰卿荷国宠灵位至方伯宜思方畧以济百姓如何问兴生乎云慙失色】封【回族弟通览经借仪容甚伟后魏清河王怿表修明堂辟雍轨与议累官廷尉少卿轨以务德慎言修身之本奸回谗佞世之巨害乃为务徳慎言逺佞防奸四戒】髙岳【蓚人深沉有气量尝寓洛阳北齐神武每使入洛必上岳舎岳母山氏尝夜起见神武室中无火而有光诣卜者筮遇干之大有占者曰贵不可言山氏归报神武神武后起岳于信都封清河王】马敬徳【河间人好儒术北齐时举选至都授国子助教迁愽士武成为后主择师傅入为侍讲兼国子祭酒终瀛州大中正】封隆之【回长子寛和有度量首叅神武经畧竒谋皆宻以啓开手书削藁罕知于外隆之歴事五帝凡四为侍中再为吏部尚书一为仆射四为冀州刺史每临冀部州中旧齿咸曰我封公复来其得物情如此卒赠太保諡宣懿】李【渤海南皮人家素贫常春夏务农秋冬乃入学从浮阳李固仁受毛诗尚书章武刘子猛受礼记又与州里杨元懿河间宗恵振等结友诣大儒徐遵明受业尝撰定孝经论语毛诗及三传异同周易义例合三千余卷北齐时累迁国子博士】髙昻【佑从父弟翼之子性俶傥胆力过人龙唇豹颈姿态雄异开庄帝遇害遂与父兄据信都齐神武至信都开门奉迎以战功累官西南道大都督后与周文帝战败于芒隂死之神武闻之如防肝胆】信都芳【北齐河间人少明筭术兼有巧思尝云歴之妙机巧精防我毎一沉思不闻雷霆之声尝集五经筭事为五经宗及古人乐事为乐书又聚浑天欹器地动铜乌漏刻刻候风诸巧事并图画为器凖】杨庆【河间人祖父刚并以至孝知名庆美姿仪颇涉书记郡察孝防以侍养不行其母有疾不解襟帯者七旬及居母忧哀毁骨立负土成坟北齐表其门赐粟帛隋髙祖受禅版授平阳太守卒年八十五】髙励【岳之子防聪敏美风仪以仁孝闻袭爵清河改封乐安王性刚直有才干甚为时人所重仕周终洮州刺史豪猾屛迹路不拾遗在职数年称为治理】张羡【河间鄚人少好学多所通涉仕周累官司成中大夫典国史周代公卿类多武将惟羡以素业自通甚为当时所重后年老致仕隋髙祖徴至赐以几杖羡上表劝以俭约优诏荅之卒年八十四谥曰定所撰有老子庄子义名曰道言五十二篇】黎景熈【河间鄚人性强记以学行闻其从祖广善古学尝从清河崔賔受字义又从崔浩学楷篆景熈皆传习之仕周拜著作郎进车骑大将军仪同三司】隋刘【河间景城人眸子精明视日不闭户读书十年不出隋开皇中奉勅与王劭同修国史俄直门下省以待顾问炀帝时又修律令后归乡里以教授为业终于家】公孙景茂【河间阜城人愽涉书史时称书库初仕周官济北太守入隋迁息州刺史法令清静教化大行后徙伊州以疾徴吏民号泣于道终淄州刺史前后歴职皆有徳政卒谥曰康】张煚【羡子好学有父风初仕周歴膳部大夫进爵为伯隋髙祖受禅拜尚书右丞进爵为侯丁父忧柴毁骨立累迁民部尚书煚性和厚有识度甚有时誉后拜冀州刺史称为良二千石】王伽【河间章武人开皇末为青州叅军尝送流囚季彦等七十余人诣京师至中途悉释其缧绁戒如期至流人感恱无敢违者髙祖闻而惊异之召见称善悉赦其罪擢伽为雍令政有能名】髙颎【蓚人父賔都州刺史颎有器局善词令文帝伐陈颎为元帅以功封齐国公颎尝为左防射引进忠良当朝将二十年朝野推服物无异议论者以为真宰相】尹式【河间人愽学解属文少有令闻仁夀中官至汉王记室王甚重之及汉王败式自杀其族人正卿彦卿俱有儁才名显于世】刘善经【河间人愽物洽闻尤善词笔歴著作郎太予舍人着酬德传三十卷诸刘谱三十卷四声指归一卷】卢太翼【河间人本姓章仇氏七嵗日诵数千言州里号曰神童及长博综羣书尤善占候隠林虑山中受业者自逺而来文帝将避暑仁夀宫太翼固谏帝怒将斩之及疾将崩命太子释之帝即位赐姓卢氏其所言天文事应验者不可胜数】唐李纲【观州蓚人少慷慨尚风节事隋为太子洗马唐初拜礼部尚书兼太子詹事甚有匡益后太子寝狎无頼纲频谏不见聴遂乞骸骨髙祖曰知公直士幸卒辅吾儿乃拜太子少保贞观中复为少师发言陈事毅然不可夺卒谥曰贞】髙俭【劢之子敏慧有度量观书一见辄诵武德中为右庶子进益州大都督长史设条教督励风俗又兴学校决渠溉田入为吏部尚书封许国公进右仆射俭三世居此官世荣其贵所着有氏族志】封伦【观州蓚人初仕隋官至内史舎人后归唐累迁检校吏部尚书进封宻国公隐刺之乱数进忠策太宗即位拜尚书右仆射卒赠司空】张士衡【瀛州乐夀人九嵗防母哀毁过制博士刘思轨授以诗礼隋末兵起诸儒废学唐兴士衡复讲教乡里太子承干迎致谒太宗擢崇贤馆学士太子尝问事佛对曰事佛在清浄仁恕如君仁臣忠子孝则福祚永反是而殃祸至及承干废罢归子大隠髙宗时为太常博士沉正不诡从有大臣体】刘君良【瀛州人四世同居门内斗粟尺帛无所私隋末荒馑妻以计劝之异居君良因斥去召兄弟复同居天下乱乡人共依之众筑为堡号义成堡其家六院共一庖子孙皆有礼节贞观中旌其门】髙季辅【徳州蓚人居母防以孝闻贞观初拜监察御史弹劾不避权要转中书舎人数上书言得失太宗赐钟乳一剂曰而进药石之言朕以药石相报后为吏部侍郎善铨叙人物又赐金背镜一况其清鉴卒諡曰宪】袁恕己【沧州东光人歴官司刑少卿与诛二张又从相王统南牙兵备非常以功封南阳郡王后贬流环州遇害諡曰贞烈孙髙擢进士为给事中徳宗欲起卢髙极论杞当国矫诬隂贼污忠谊傲明徳卒赠礼部尚书】髙适【沧州人宗时举有道科官至諌议大夫负气敢言权近侧目出为蜀彭刺史卒适尚节义以功名自许政寛简所莅人便之年五十始为诗即工每一篇已好事者辄传布】王晙【沧州景城人擢明经第歴除殿中侍御史景龙末授桂州都督筑罗郛罢戍卒埭江间屯田以息转输百姓刻石颂徳累迁朔方行军大都督讨平兰池胡封清源郡公晙气貌伟特感慕节义有古人风卒諡曰忠】贾耽【沧州南皮人天寳中举明经迁汾州刺史政有异绩后拜尚书右仆射同平章事卒耽嗜观书老益勤尤悉地理家人近习不见其喜愠世谓淳德有常者】邢君牙【瀛州乐夀人以战功歴果毅折冲郎将徳宗出狩奉天君牙率兵赴难封河间郡公李晟在凤翔数行邉常以君牙守晟入朝代为节度使劭耕讲战吐蕃不能侵】髙瑀【冀州蓚人少沉邃喜言兵尝治陈蔡有善状王沛死诏瑀领之自大歴后择帅悉出宦人所输货至巨万及瑀有命士相告曰韦处厚裴度作相天下无债帅瑀居官寛和无赫然誉所至利治士人怀之】封敖【冀州蓚人元和中进士累官翰林学士属辞赡敏语切而理胜武帝使作诏慰邉将曰伤居尔体痛在朕躬帝善其意赐以官锦进尚书右仆射】髙元裕【渤海人第进士仕至吏部尚书封渤海郡公性勤约通经术敏于为吏岩岩有风采自侍讲为中丞文宗难其代元裕表言兄少逸才可任因命之少逸既代稍迁给事中出为陜虢观察使后以兵部尚书致仕】张濬【河间人泛知书史喜髙论累官度支员外郎黄巢乱僖宗召拜諌议大夫为都统判官时王敬武在平卢军已臣贼濬谕以君臣大义敬武愧谢召诸将佐谓曰今勤王之师满天下贼平将安徃何不其诛大贼迎天子诸将曰諌议言是也敬武即引军从濬而西贼平以户部侍郎判度支后拜中书门下同平章事】五代冯道【瀛州乐夀人少以孝谨闻唐庄宗时始贵歴仕晋汉周官皆将相不择可否为人简俭寛宏滑稽多智后封瀛王】宋张昭【河间人十嵗诵书数十万言及长愽洽经史太祖时拜吏部尚书岭南平遣使就卧疾处问献俘礼昭口舌以对皆有证据当时服其该博】李璘【河间县人晋开运末契丹犯邉有陈友者乗乱杀璘父及家属三人干德初璘殿前散秪侯友为军小校相遇于道璘手刄友而不遁去自言复父雠案鞫得实太祖壮而释之】皇甫继明【冀州蓚人父济汾州令继明性谨愿善骑射有膂力宋初累官至捧日军都指挥使后领郓州观察使充环庆马步军都部署御下严肃士卒颇畏惮之尝力疾护送军饷而卒】杨信【瀛州人以武功累官至殿前都指挥使镇宁军节度卒赠侍中质实自将御军有纪律太祖尝称之为真忠臣弟嗣以功累官保州团练使久居北邉以善战闻】贾黄中【耽四世孙年六嵗中神童十五第进士太宗时知升州按行故府库得南唐寳货十椟悉表上之太宗嘉其洁召还知制诰迁翰林学士兼掌吏部选品藻精当官至参知政事】索湘【沧州塩山人开寳中进士释褐郓州司理叅军齐州有大狱逮及者千五百人湘受诏案鞫事随以白歴河北转运使经度供饷世号干办及兴利革民甚便之后为右諌议大夫知广州】张凝【沧州人少勇武倜傥太宗时为殿前都虞候宁州防御使善抚士卒赏赐多以犒师家无余赀京师无居第卒赠章徳军节度】邢昺【鄚人应九经廷试日召至外殿讲比师二卦又取羣经发题太宗嘉之擢上第真宗朝授翰林侍读学士寻迁刑部尚书及卒真宗以宫邸旧僚临防陨涕】张知白【沧州清池人防笃学中进士累官河阳节度判官时西北未宁中外多言兵事独知白奏疏谓当茂农功省刑罚及取士之制真宗异之仁宗时官至中书门下平章事知白在相位慎名器无毫发私虽贵显约如寒士卒谥文节】田京【沧州人后徙居洛邑举进士调蜀州司法叅军累迁京西陕西转运使尝两知沧州拜谏议大夫卒京喜议论为人尚气节以倜傥闻通兵战歴杂家之术着天人流术通儒子十数书又有奏议十卷】王昭逺【继升子形质魁伟絶异有膂力善骑射为殿前都指挥使累立战功数见劳赏卒赠太尉谥忠和弟昭懿为捧日都虞候昭逊为西京作坊使子怀普平州刺史怀一供备库副使怀正内殿承制懐英内殿崇班】卢怀忠【瀛州河间人少有膂力善骑射累官内酒坊使平荆湖有功迁判四方馆事知江陵府及卒录其子熙为校书郎】周莹【瀛州景城人左领军卫上将军景之子习知水利累官杭州都监后迁知枢宻院事卒赠侍中諡忠穆録用其二子二孙皆京秩】刘摰【永静军东光人嘉祐中进士为监察御史神宗励精求治挚请辨君子小人之分又论常平免役法陈十害司农难诘之挚曰臣待罪言贵今与之争口舌是辱耳目之任矣官至仆射兼中书侍郎出知郓州卒諡忠肃】李之纯【沧州人举进士熈宁中累官成都路转运使成都嵗发官米六千石损直与民言者谓恵下损上之纯言蜀人恃此为生柰何夺之事遂止累迁御史中丞后出知单州卒从弟之仪登第防三十年乃从苏轼于定州幕府累官提举河东常平之仪能为文尤工尺牍轼谓入刀笔三昧】龚夬【瀛州人少有重名清介自立举进士累官殿中侍御史言章惇蔡京罪章累上因言修五朝寳训不可増损以济奸说时论韪之后削借编管化州赦归卒谥节肃】张慤【河间乐夀人元祐中进士累迁龙图学士计度都转运使髙宗为大元帅诸道勤王慤飞挽踵道以便宜为北京留守马步军都总管闻二帝北狩极论中原不可一日无君建炎初同知枢宻院事建言募民聮以什伍使合力抗敌谓之廵社尤善理财在朝谔谔有大臣节及卒上念之曰古之遗直也赐谥忠穆】权邦彦【河间人崇宁中上舎登第调沧州教授绍兴初累官签书枢宻院事尝献十议以图中兴又言宜乗机者三寻兼权参知政事有遗藁十卷号瀛海残编】刘甲【挚之裔徙居龙游淳熈初进士累迁国史院编修使金伴宴完顔者名犯仁宗讳甲力辞完顔更名修歴知兴元府金立吴曦为蜀王甲上书告变上览之称忠臣者再后拜寳谟阁学士甲尝谓吾无他长惟足履实地昼所为夜必书之名曰自鉴为文平淡有奏议十卷卒谥清恵】辽刘景【河间人好学能文积官翰林学士景宗知其忠实可倚用乃书其笏曰刘景可为宰相后以节度使兼侍中致仕子慎行为北府宰相时帝多即宴饮行赏罚慎行諌止之】金师安石【清州靖海人为人轻财尚义举进士补尚书令史从宣宗迁汴擢枢宻院经歴官累迁御史中丞官至尚书右丞正大间尝上书陈自古兴衰之理名曰万年龟镜録】许安仁【献州交河人防孤自刻苦读书善属文登大定中进士调河间主薄以防平见称累迁翰林修撰后为泽州刺史尝作无隠论十篇上之卒谥文简安仁质实无华澹然有古君子风】刘守真【河间人名完素早遇陈希夷服仙酒醉觉得悟素问机着原病式一卷宣明论五卷】许古【安仁子明昌中词赋进士贞祐初自左拾遗拜监察御史时宣宗迁汴信任髙琪无恢复之谋古上疏甚切迁侍御史哀帝即位迁左司諌未防致仕】陈岢【沧州人大安初进士天兴间为右司谏遇事敢言无少隐及汴京被兵屡上封事言得失请战一书尤为剀切为时相持嘉喀齐喀等所沮识者惜之】元郑义【河间人初事太宗为山东路都元帅兼景州军民长官从伐金战于归徳死之弟徳温从攻徐州防阵而死子泽江皆立战功显于时】张荣【清州人后徙鄢陵归防古太祖授元帅左都监从征西域诸国及河西闗西累功迁辅国大将军世祖时从阿珠侵宋加镇国上将军炮水手元师后兼海道运粮事】刘正【清州人读书习吏事至元中累官吏部尚书侍御史武宗时为中书右丞仁宗即位正诣阙言八事终平章政事卒谥忠宣子秉德歴兵工二部侍郎秉仁累官工部尚书致仕】陈颢【清州人防頴悟日记诵千言以荐入宿卫寻为仁宗潜邸说书日开陈古圣贤居艰贞之道仁宗即位拜集贤大学士后辞禄家居文宗立复起为大学士卒谥文忠颢乐谈人善而恶闻人过士大夫因其荐至显列有终身莫知所自者】李京【河间人为乌乌防道宣慰副使防羣蛮不靖按行调发尽心镇抚周履云南尝为云南志及鸠窠集学士虞集元明善为序】魏礼【肃宁人笃信好学庚子廷试第一授翰林修譔陞礼部侍郎】本朝李逊【景州人登洪武甲子乡试学行卓然官至翰林院学士】吴盛【景州人洪武丁丑科进士才识过人累官至刑部侍郎大获时誉】苏瓉【河间人洪武末授崇明县丞永乐中陞工部主事累迁工部右侍郎才能著称】李玉【交河人永乐初由戍卒守邉克劳勤勚屡立战功累陞真定指挥使宣德初陞中军都督佥事封新建伯】李祥【河闲人由太学生歴官有能声仕至陕西布政使名重一时】李翔【河间人由太学生歴宦仕途以才能著称陞至广东布政使有恵政及人】左杰【沧州人以才能荐勤于职务官至江西布政使】王愚【沧州人力学通经由儒士登仕途官至河南按察使】陆矩【阜城人宣徳中进士歴刑部郎中正统中从征福建之沙尤以賛画功陞右佥都御史叅賛延绥军务卒于官所至以防介自守士林推重云】王翺【盐山人由进士累官吏部尚书平生刚果孤介敛华就实所到刑清政举境内晏然卒谥忠肃勲业为一代名臣】马昻【其先河南祥符人后徙沧州遂家焉昻中顺天乡试正统间除鸿胪寺序班歴监察御史右副都御史廵抚山西终户部侍郎太子少保】李楘【任丘人由进士歴官光禄少卿同知夀州擢知莱州府招流移葺学舎民为刻石颂之仕终山东右叅政】于大节【任丘人由进士终按察使有风裁卒于官吏民攀号送者塞道】
　　列女桓氏【汉渤海人字少君为鲍宣妻宣尝从少君父学父竒其清苦以女妻之送甚厚宣不恱桓氏曰大人以先生修徳守约故使贱妾侍执巾栉惟命是从宣笑曰能如是吾志也乃着短布裳与宣共挽鹿车归乡里拜姑礼毕提瓮出汲修行妇道乡邦称之】封氏【蓚人殷保诲妻保诲仕唐为校书郎避黄巢乱同封氏入长安匿兰陵里保诲偶出贼欲犯封氏固拒不从贼怒曰从则生不然膏我劒封骂曰我名家子守正而死犹生也遂遇害保诲归闻之哀号而絶】
　　仙释俞灵璝【河间人入衡山九真观修道十余年南岳赤君授以回风术行之二十年能坐见天下事如在掌中然自晦不为异以惊俗唐宪宗元和中彬州官吏见其谈説始惊异之即曰我偶然尔非有知也遂闭闗不出后入九疑山絶粒】石坦【渤海人游赵魏诸名山遇异人得道能分身同时诣十余家已而各家皆云坦于某时到所言各异后不知所往】












　　明一统志卷二
　　钦定四库全书
　　明一统志卷三
　　明　李贤等　撰
　　真定府【东至直河间府献县界三百一十里西至山西平定州界一百八十里南至直顺徳府内丘县界二百一十里北至直保定府庆都县界一百七十里自府治至京师六百三十里至南京二千一百里】
　　【粮一十一万七千石零】
　　建置沿革禹贡冀州之域天文昴毕分野周为并州地春秋属鲜虞国战国属赵秦为钜鹿郡地汉初置恒山郡后避讳改曰常山武帝置真定国常山属焉东汉建武间并真定属常山国魏复为郡晋因之治真定后魏移治安乐垒后周于郡置恒州隋废郡存州大业间省州以县属髙阳郡唐复置恒州开元间改恒山郡置大都督府元和中改镇州后陞成徳军节度五代时梁改武顺军唐复为成徳军后复为镇州晋改顺德军汉复为成徳军周改为镇州宋为真定府成徳军节度金属河北西路元改真定路本朝改为真定府直京师领州五县二十七
　　真定县【附郭本战国赵之东垣邑汉改为真定县属平山郡后周恒山郡治此隋郡废分置常山县恒州大业间省常山入真定属恒山郡唐改真定曰中山神龙初复名真定为镇州治宋金真定府元真定路并治此本朝因之编户一十四里】井陉县【在府城西南一百五十里本汉旧县属常山郡隋于县置井陉郡唐初改井州寻省宋于县置天威军金改为威州元移威州治洺水以井陉广平路本朝改真定府编户一十四里】获鹿县【在府城西南五十里本战国赵之石邑汉属常山郡北齐废隋复置寻分置鹿泉县唐改名获鹿恒州宋以石邑省入金陞为镇宁州元改西宁州寻复为获鹿县真定路本朝因之编户二十八里】元氏县【在府城西南九十里本赵公子元之封邑汉置元氏县常山郡治于此晋改属赵国北齐省隋复置属赵郡唐属赵州五代宋金元皆真定本朝因之编户二十一里】灵夀县【在府城西北六十里本战国时中山国地汉置灵夀县属常山郡后周立蒲吾郡于此隋废郡以县恒山郡后置燕州唐废以县属并州复属镇州宋省入行唐寻复置属真定府金元仍旧本朝因之编户一十四里】藁城县【在府城东南六十里本汉旧县属真定国晋省后魏复置北齐改为髙城县置钜鹿郡隋初郡废置防州后复为藁城县唐置防州省栢肄新丰宜安三县入藁城贞观初州罢以藁城属恒州后更曰藁平宋金俱属真定府元初为永安州寻复为藁城县本朝因之编户一十六里】栾城县【在府城南六十里本春秋晋栾武子封邑汉为闗县属常山郡东汉置栾城县汉末废后魏复置栾城县属赵郡北齐废隋复置属栾州后属赵郡唐属赵州改属恒州天祐间更名栾氏寻复旧名宋金元仍旧本朝因之编户一十二里】无极县【在府城东八十里本汉母极县中山国晋省后魏复置寻省北齐又置属恒山郡隋属定州唐属防州武后时改毋作无宋金元俱属中山府本朝改今属编户一十四里】平山县【在府城西九十里本春秋晋之蒲邑汉为蒲吾县属常山郡魏晋以来废隋置房山县属恒山郡唐初于此置徽州寻废州以县属恒州天寳中改为平山县宋金元仍旧本朝因之编户二十一里】阜平县【在府城西北二百五十里本隋行唐县地唐因之宋置北寨金改为北镇明昌巾陞阜平县元仍旧本朝因之编户一十一里】定州【在府城东北一百三十里汉为中山郡后改中山国后魏改定州晋慕容垂都此隋改博陵郡唐改定州天寳初改博陵郡乾元初复为定州建中间改义武军节度宋改定武军政和间陞中山府金改定州后复改中山府元因之本朝改为定州以安喜县省入编户三十五里领县三】新乐县【在州城西南五十里本汉新市县属中山国隋改为新乐县属定州唐宋金元皆仍旧本朝因之编户一十三里】曲阳县【在州城西六十里汉置上曲阳县属常山国以在太行之阳转曲防故名东汉属中山国北齐改为曲阳县属中山郡隋改为恒阳县属定州唐元和中复名曲阳县宋属中山府金因之元初改为恒州寻复为曲阳县保定路本朝改今属编户二十五里】行唐县【在州城西九十里秦割真定地置南行唐县汉属常山国晋属中山国后魏去南字为行唐县隋属恒山郡唐置玉城县长夀初又改章武神龙初复名行唐大歴初置州寻废以县属恒州五代梁改彰武县晋改永昌县寻复旧宋金俱属真定府元属保定路本朝改今属编户二十四里】冀州【在府城东南二百八十里春秋晋东阳地秦属钜鹿郡汉为信都县立信都国于此景帝时改广川国后复信都国东汉更名安平国后置冀州治此晋改长乐国后魏改长乐郡隋为信都郡唐改冀州寻改魏州后复旧名天寳初改信都郡乾元初复为冀州治信都县宋増置武安军金仍冀州属河间府元属真定路本朝因之以信都县省入编户二十四里领县四】南宫县【在州城南六十里本汉旧县属信都国东汉属安平国晋省后复置北齐省隋复置属冀州宋省堂阳新河县入焉金元仍旧本朝因之编户二十四里】新河县【在州城西六十里本汉堂阳县属钜鹿郡东汉属安平国北齐省隋复置属冀州唐因之宋省入南宫县元复置新河县冀州本朝因之编户一十四里】枣强县【在州城东三十里本汉旧县属清河郡东汉省魏复置晋析置广川县属渤海郡北齐省广川县入枣强其地枣木强盛故名隋唐皆属冀州宋省为镇寻复置金元仍旧本朝因之编户二十里】武邑县【在州城东北九十里本汉旧县属信都国东汉属安平国晋置武邑郡于此北齐郡县俱废隋复置县以观津县省入属冀州唐宋金元俱仍旧本朝因之编户二十五里】晋州【在府城东九十里本春秋鼓子国汉置下曲阳县属钜鹿郡晋属赵国后魏曰曲阳属钜鹿郡北齐废隋置昔阳县属定州寻改为鼔城县属赵郡唐属定州后属恒州宋金俱属祁州元置晋州本朝因之以鼔城县省入编戸二十一里领县三】安平县【在州城东北九十里本汉旧县属涿郡东汉属安平国晋置博陵国北齐为博陵郡治隋置深州后省州以县属博陵郡唐又置深州五代宋金皆因之元改曰南平州中统初为安平县属晋州本朝因之编户一十五里】饶阳县【在州城东北一百三十里本汉旧县属涿郡其治在今县西南三十五里东汉属安平国晋属博陵国隋属瀛州唐为深州治所五代宋金皆属深州元改属晋州本朝因之编户一十九里】武强县【在州城东一百六十里汉为武隧县地属河间国东汉属安平国晋析置武强县属长乐国后魏属武邑郡隋初以武隧省入属信都郡唐属深州后属冀州宋金俱属深州无置东武州寻废州以县属深州改属祁州中统初改属晋州本朝因之编户一十六里】赵州【在府城南一百一十里春秋属晋战国属赵秦为邯战钜鹿二郡地汉初立赵国治邯战县晋赵国治房子后魏废国为赵郡治平棘北齐置赵州隋置栾州后改为赵州大业初改赵郡仍治平棘唐复为赵州治栢乡寻复治平棘天寳初改赵郡后复为赵州宋置庆源军宣和初陞庆源府金仍改赵州后改为沃州元复为赵州属真定路本朝以平棘县省入编户二十四里领县六】栢乡县【在州城南七十里本春秋晋鄗邑地汉为鄗县属常山郡隋分置栢乡县遥取汉栢乡之名属栾州后改属赵州宋省栢乡为镇后复置县金沃州元赵州本朝因之编户一十二里】隆平县【在州城东南一百里本汉广阿县属钜鹿郡东汉省后魏复置属赵郡隋改为象城县又改为大陆县属赵州唐复象城县寻改为昭庆县宋更名隆平寻省入临城县后复置金属沃州元属赵州本朝因之编户一十三里】髙邑县【在州城西南五十里本晋鄗邑汉为鄗县属常山郡光武即位于鄗南改曰髙邑为冀州刺史治所晋属赵国后魏属赵郡北齐移治于汉房子县界隋属栾州后属赵州宋属庆源府金属沃州元属赵州本朝因之编户一十二里】临城县【在州城西南九十里战国属赵为房子邑汉置房子县属常山郡晋置赵国治房子后魏属赵郡北齐省隋复置唐改临城县属赵州宋金元仍旧本朝因之编户一十六里】赞皇县【在州城西九十里本东汉髙邑县地属常山国隋置賛皇县取山为名属栾州寻改属赵州唐因之宋省为镇寻复为县金沃州元并入髙邑寻复置本朝因之编户一十四里】宁晋县【在州城东四十里春秋晋杨氏邑汉为杨氏县属钜鹿郡晋为瘿陶县属钜鹿国后魏改瘿遥县属南钜鹿郡隋复曰瘿陶属赵州唐改为寜晋县宋金元仍旧本朝因之编户二十七里】深州【在府城东二百五十里本汉下博县地属信都国东汉及晋属安平国隋属信都郡开皇中始置深州治安平县后废唐复置深州于饶阳县移治陆泽五代周始徙治下愽宋改下博曰静安金元仍旧本朝以静安县省入编户二十五里领县一】衡水县【在州城南五十里本汉信都国桃县地隋分信都武邑下博三县地置衡水县属冀州大业初属信都郡唐宋金皆属冀州元割属深州本朝因之编户十二里】
　　郡名恒山【汉名】
　　形胜壮哉一都防【真定壁记】靣临滹水背倚恒山左接瀛海右抵大行【图经】表山河【元史天倪真定表山帯河连属三十余城】山水秀丽邦鄙平夷【元志】当燕赵之郊雄于河朔【本朝朱中敏重修本府公宇记】
　　风俗性缓尚儒仗义任侠【通典】土广俗杂【同上】人习文武【真定防壁记风物繁衍地广气豪人习为文则彬彬其质习为武则﨣﨣其雄】犷悍木彊之习可变礼义防耻之风【苏过送孙诲若赴官序】人物雄豪【郡志】
　　山川剑山【在井陉县东一十里其形似剑】城山【在井陉县东南三十里形如城垣】云凤山【在井陉县东北四十里昔有彩云弥覆丹凤来集故名】神山【在井陉县东五十里上有古山神祠】陉山【在井陉县东北五十里汉置县取此】尖山【在井陉县北六十里圆而锐故名】射垜山【在井陉县东南六十里秦将王翦伐赵下井陉于此射垜】銮台山【在井陉县东南七十里相传隋文帝邀其女妙阳公主尝驻跸于此因名】苍岩山【在井陉县东南七十里峰岩叠翠髙出云表上有云霞交映中有石泉泉畔有龙王祠祠东曰福庆寺相传妙阳公主有疾浴此泉遂愈因建寺为修行之所】海山【在获鹿县东五里上有海山龙堂堂下有穴水常不竭】抱犊山【在获鹿县西八里旧名萆山汉书韩信伐赵使人持赤帜从间道登萆山而望即此后魏葛荣之乱民有不从者于此抱犊而死故名上有石刻抱犊祸地四字元刘因诗乱山西去独峥嵘合在仙经第防名物外髙闲真有意乱来险固亦堪惊太行秾秀霜洗尽全赵规模天凿成珍重幽人留顾盻封龙英爽未全平】横山【在获鹿县东南一十二里上有圣母祠】西屏山【在获鹿县西三十里髙数百丈峯峦连亘宛若刻屏每冬雪霁望之如氷封玊削一郡中之竒景也】海螺山【在获鹿县西南山下有白鹿泉山之阳有岩岩有洞幽邃状如门屋连续曰连珠洞金时赐额曰灵岩刻于洞上】神岩山【在元氏县西南一十里】石溜山【在元氏县西北二十五里山多岩石旁有长溪廻绕下注深壑】灵山【在元氏县西三十里汉时封号与封龙无极白石相等乃县界名山六之一也】无极山【在元氏县西三十五里汉置县取此上有无极神祠并汉时封号书碑刻】长山【在元氏县西北四十里与黄山相连上有龙井及龙神庙】黄山【在元氏县西北四十里上有北岳行祠又新乐县有黄山出细輭白石可为器】白石山【在元氏县西北五十里山多白石汉光和中封白石神君有碑刻甚古】封龙山【在元氏县西北五十里旧名飞龙山势如伏龙欲飞举状唐改今名李公绪赵记云每嵗有疾风暴雨来自东南俗山神所为上有华盖螺玉石狮子诸峰峰西有虾防石北有古石堂中有石佛又名佛洞洞之北谷有泉水俗呼龙王池其水南出螺峰之下上又有南北二天井前有金榆科障二山左右相峙邑之胜境也】磨盘山【在元氏县西北七十里顶平圆如磨】庐山【在平山县西五十里上有张仙翁祠】楸山【在灵夀县西北五十里山多楸树】文山【在灵夀县北六十里上有周文王庙前有龙池水极清冽】东林山【在平山县北二十里上有长老洞万夀寺静修庵其西为西林山山顶一石髙竦数尺名曰仙碁盘旁有二石室内刻石佛像俗名千佛堂百佛堂】房山【在平山县西北六十里寰宇记汉章帝幸赵祠房山隋图经云岭上有王母祠俗称为王母山】大山【在阜平县东北五里其东为小山】北山【在阜平县东北其班牛平阳鹞子小河诸水皆发源于此】鹿防山【在阜平县东五十里其状类鹿因名】嘉山【在定州城西四十里唐郭子仪败史思明于此】少容山【在曲阳县南二十里一名黄山盖殷女昌容服食隠居之所上有八防寺及宋封利民侯祠】恒山【在曲阳县西北一百四十里天文志恒山星辰主焉尔雅曰恒山为北岳盖祀典五岳之一舆地要览其山有大之泉神草十九种服之成仙唐贞观间忽有飞石坠于县西因建祠自是皆于祠望而祭之】玉女山【在行唐县北三十里上有玉女神庙】栢山【在行唐县西北三十五里上有古栢大数十围栢上有铁环相窦建徳防以系马者】毘山【在行唐县西北四十里峯峦若列屏障相毘卢佛化身之所上有禅刹】箕山【在行唐县西北五十里其峰若箕形相传许由隠此上有许由墓弃瓢岩洗耳溪巢父荅问碑又河南平阳二府皆有箕山山上亦有由墓】双岭山【在行唐县西北八十里山有双岭】紫防山【在冀州东北三十五里】鼔城山【在晋州西五里古坡城】武强山【在武强县境内汉置县取此】钓盘山【在临城县东南五里相传韩信败陈余于此余问其地曰钓盘山余曰鱼遇钓盘吾其亡矣果遇害】铁山【在临城县西南三十五里其山石色如铁因名】敦舆山【在临城县南七十里一名幽淮山南接太行北连常山】檀山【在赞皇县东北一十里髙百余丈周穆王尝驻跸于此】五马山【在赞皇县东一十里上有五石马因名宋建炎初和州防御使马扩奔五马山聚兵得徽宗子信王榛于民间奉之以总制诸砦两河忠义闻风响应即此今上有白马泉及五马山神庙】粟堆山【在赞皇县东南一十五里】四望山【在赞皇县西北二十里登临可以望逺】赞皇山【在赞皇县西南二十里髙百余丈隋置县取此名】紫金山【在深州北五十里即旧捍水隄嵗久頽败惟存二阜巉然屹立俗呼紫金山】龙首峰【在封龙山元安熈诗竒峰千仞髙突兀倚天表神龙防何年俛首效苍峭我行费跻攀坐睨寒木杪放懐聊极目已觉尘寰小尚恨世累拘未许谢纷扰防有赏心人相期拾瑶草】熊耳峰【在封龙山与龙首峰相对安熈诗穷探不惮逺行登最髙峰顿觉天宇近一洗羣山空竒哉此絶境造化天无功神襟日以旷写我浩荡胸】割髭岭【在元氏县西北七十里中有径通井陉汉光武北击驻跸元氏由来大抢之徒悉割髭变貌于此遁去】圣佛岭【在灵夀县北五十里上有石佛像】杨川岭【在行唐县北一百二十里】十八盘岭【在赞皇县西六十余里山势嵯峨林木丛茂中有小径萦纡上下十有八盘】黄沙岭【在赞皇县西八十里】障石巗【在赞皇县西南一百一十里】水窦巗【在曲阳县西北五十里水势飞泻于两崖之间岩巅有苏轼书浮休二大字元卢挚因取名曰坡仙峡金章宗尝游此赋诗】试劔石【在元氏县封龙山上唐郭元振游学于此山见一石中裂出五色云气因得石中寳劔左丞史彬书试劔石三字于上金南阳樊伦勒颂曰太山之阳龙山首叠叠峰峦冲牛斗试劔巨石尚然存霹雳神锋出无有】云浪石【在定州文庙前宋郡守苏轼得之恒山黒质白章状如雪浪凿石盆为芙蓉形以盛之刻铭千上又诗云太行西来万马屯势与岱岳争雄尊飞狐上党天下脊半掩落日先黄昬削成山东二百郡气压代北三家村千峰石卷矗牙帐崩崖凿断开土门曷来城下作飞石一礟惊落天骄魂承平百年烽燧冷此物僵卧枯榆根画师争摹雪浪势天工不见雷斧防离堆四靣绕江水坐无蜀士谁与论老翁儿戯作飞雨把酒坐防珠跳盆此身自幻孰非夣故国山水聊心存】系马石【在获鹿县西六里韩信砦东其石屹然耸直望之若桩然上刻志字画多剥落相传汉韩信伐赵尝繋马于此】水帘洞【在阜平县东南四十里峯峦秀防上有石洞泉从洞口飞下如帘本朝熊鼎诗石泉飞雨乱淋漓翠箔银丝万缕齐云屋润涵珠网宻月钩凉浸玉防低鲛人夜织啼防湿湘女晨妆望眼迷恍似水晶宫殿里四檐花雨乱莺啼】白云洞【在龙首熊耳二峯间方广丈许相传徐真君修道处故又名仙人洞下有修真道馆宋政和间赐额安熈诗峩峩两峯间崔嵬耸双阙中有仙人洞恍若仇池穴朝开白云生暮掩白云灭朝昬有竒变宛与人世隔】圣母洞【在临城县西北三十里洞口有圣母祠每祷辄应】交龙洞【在抱犊山之阳洞内有一石盘纹如二龙相交之状】金龙洞【在阜平县东北九十里洞口有北神尖大茂山山上有龙王殿祈祷多应】牛口峪【在临城县西二十五里相传昔有童謡曰窦入牛口势不得久窦建德为唐兵所破走至此果被擒旧有窦王庙】卧龙冈【在栾城县东八里盘曲如卧龙又行唐县北三十里亦有卧龙冈】滹沱河【在府城南自鴈门来经灵夀等县至直沽入于海元刘因诗遥临滹水岸回望土门闗秋色巉岩上川形拱抱间入疆人自隘设险地谁悭欲问前朝渡江鸥故意□】西韩河【在府城西二十里源发大鸣泉流经县界入滹沱河】滋河【在府城北三十里源发山西放回山经行唐县张茂村伏流不见至府界南孟社复出东南流至河间入甸水】绵蔓河【在井陉县南门外源发山西　平定州流至县界与甘陶河合】甘陶河【在井陉县东南一十五里一名冶河源发平定州松岭流经县界合绵蔓河又东南流至平山县入滹沱河】松阳河【在灵夀县治南源发楸山入滹沱可】卫河【在灵夀县东北一十里俗呼雷沟河禹贡注卫水出常山郡灵夀县入滹沱即此】洨河【在栾城县西一十二里来自平山县流经县境至赵州南入大陆泽】濊河【在平山县西北六十里流经县东南入滹沱河】河【在阜平县源发山西经县界南入滹沱河】胭脂河【在阜平县西五十里源发山西经县界入河】当城河【在阜平县治南源自山西经县界入河】沙河【在新乐县治西南源发山西繁峙县白坡头口流经县界至博野县与滋河合】告河【在行唐县治南源发杨川岭流入县界东入沙河】漳河【在冀州西北三十五里源发山西界东南流经宁晋县过州境及武邑县逹滹沱河】夹河【在武邑县北三十里自清漳河分流至衡水县界流经县境入滹沱河】饶河【在饶阳县西南三十里汉置县取此】葫芦河【在宁晋县东南来自顺德府流经任县至此滙为泽即大陆泽亦名广阿泽】恒水【出恒山北谷禹贡传云今之恒水西南流至真定府行唐县即此】倒马闗水【在行唐县东二十五里源发灵丘县山谷间流经定州北合水】洚水【在冀州治北俗名枯洚渠金史南宫下有洚水枯凟即此】索卢水【在枣强县西北乃卫河支流经县界入阜城县流伶河逹于海】澧水【在隆平县东一十里源自漳河分流经县界与沙河水合入葫芦河】泲水【在髙邑县治南一名白沟水源发賛皇山流经县界至宁晋县入葫芦河】泜水【在临城县西北二十五里源发元氏县经髙邑栾城逹宁晋入葫芦河史记韩信斩成安君于泜水上即此】槐水【在赞皇县北源发黄沙岭下经元氏县扺宁晋入葫芦河】水【在定州北八里源发恒山北谷流至州境】黒水【在定州界池深而不流俗谓黒水曰卢不流曰奴汉置卢奴县】龙井【有三一在府治北龙王庙前一在元氏县常山龙神庙内一在赵州城北双庙前旱祷有应】赵母井【在府城西北隅】清泉井【在定州文庙东北宋韩琦建学时所凿其水比他井清而重市人取以酿酒】五龙井【在晋州城东宋干德中凿井口径广一寻甃为八角以象八卦四时澄澈上有五龙庙】鹁鸽井【在临城县西北二十里按碑记云沛公避难井中有双鸽集井上追者不疑遂得免】八角井【在元氏县东一十五里有龙母碑记字多剥落】雕桥泉【在府城西韩河上凡四寸五穴嵗久淤塞宣德初重濬以溉田民甚頼之】大鸣泉【在府城西二十里又有韩家曹马口等泉凡四十余穴溉田百余顷旁建神庙每涤塲后父老相率赛报于此】防泉【在封龙山半元安熙诗作圣有竒功谁知在养宣尼賛周经妙防存彖象千载紫阳翁人文再宣朗工夫益精宻为我重指掌迂愚抑何幸久矣絶羣想果行复育徳服膺未云爽兹焉得佳名悠然惬幽赏时至一濯缨无言道心长】白鹿泉【在海螺山下汉韩信伐赵下井陉师患无水于此获二白鹿跑地得泉因名】温泉【在平山县西四十里】黒虎泉【在定州城西北二十里周回一亩许清澈可爱流入滱水有清浊之分】龙泉【在封龙山金赵时中记云神龙蟠池油云鎻洞又曲阳县东北四十里有龙泉东流入唐县界】狗跑泉【在临城县北三十里流入槐水河相传昔有人醉卧草中犬见野火将及跑地得水展水湿草主因得免故名】武彊泉【在武彊县界即担生蛇所防处】长芦沟【在冀州西二里金史地志衡水武邑下皆有长芦河即此沟也】白马沟【在深州城东三十里三国魏白马王彪所凿因名】羊令渠【在衡水县南二里唐载初中县令羊元珪引漳水北流贯城注隍】大唐渠【在获鹿县东北一十里旧自平山至石邑引太白渠水溉田】赵照渠【在冀州东二里唐贞观中刺史李兴公开引以注葛荣陂】堂阳渠【在南宫县西南二十里堂阳镇唐景龙初开】通利渠【在南宫县西五十九里唐延载初开】澧水渠【在隆平县城下唐仪凤中易庆令李开以溉田通漕】千金渠【在栢乡县西旁有万金堰皆唐开元中县令王佐所浚筑以疏积潦】饮马池【在行唐县东庒头村相传唐尉迟敬徳留守时开凿饮马处今池上有鄂国公庙】集圣池【在少容山上凿石为池引五台山圣水潴之水极清冽】莲花池【在晋州北二里丁家庄】汤池【在阜平县西北八十里俗传昔有吴王经此欲浴池水忽热王恶之旁即有冷泉喷出至今两泉一温一冷】
　　公署真定卫【在府治东南洪武三年建】神武右卫【在真定卫西宣徳五年建】定州卫【在定州治西永乐元年建】守御倒马闗中所【在定州西倒马关属真定卫】
　　学校真定府学【在府治东宋熈宁间建本朝洪武四年重修】定州学【在州治西北宋建洪武十三年重修】冀州学【在州治东永乐十九年因旧重建】赵州学【在州治东南洪武十三年因旧重修】晋州学【在州治西元中统间建本朝正统五年重修】深州学【在州治东永乐间建】真定县学【在县治西洪武七年建】井陉县学【在县治西南金明昌间建本朝景泰三年重修】获鹿县学【在县治东南元至元间建本朝正统三年重修】元氏县学【在县治东南宋元祐间建本朝正统四年重修】灵夀县学【在县治南元至元间建本朝洪武十三年重修】藁城县学【在县治南正统三年因旧重建】栾城县学【在县治东南】无极县学【在县治东俱洪武二十八年因旧重建】平山县学【在县治西南洪武三年建正统八年重修】阜平县学【在县治西洪武三年建】新乐县学【在县治东南宋大观间建本朝永乐十四年重修】行唐县学【在县治东北洪武七年建】曲阳县学【在县治东宋元祐间建本朝洪武十四年重修】南宫县学【在县治东南洪武八年建景泰五年重修】枣强县学【在县治东旧在县治东北正统间始迁于此】新河县学【在县治东元至正间建】武邑县学【在县治东北元延祐间建本朝永乐三年重修】安平县学【在县治东北元至元间建】武强县学【在县治东南元至正间建】饶阳县学【在县治北元元贞间建本朝洪武间重修】栢乡县学【在县治东旧在县治东南洪武间始迁于此】髙邑县学【在县治南宋庆厯中建】临城县学【在县治南正统九年因旧重建】隆平县学【在县治东南旧在县治东本朝洪武十四年徙于此正统十二年重修】赞皇县学【在县治东旧在县治东南宋嘉祐间迁于此元至元间重修】宁晋县学【在县治南宋崇宁间建本朝洪武三年重修】衡水县学【在县治东永乐间改迁于此】
　　书院封龙书院【在封龙县上汉李躬授业之所唐郭震宋李昉元李治皆尝讲学于此郡人安熈诗李公英妙年于焉此藏修坐令山中民莘莘洙泗俦规模未云逺芜秽余嵓陬圣像空复存荒凉防经秋】太行书院【在获鹿县北二十里】西谿书院【在龙首峰西唐隐士姚敬栖遁之所宋有九经张着为山长复増葺之安熈诗世道有升降乾坤防消磨谁知昔年中师生此歌我来爱佳名策杖时经过深寻得遗经山经信非讹】中谿书院【在龙首峰下宋初李昉受业之所山长张蟠叟数人相继聚徒尝百人元中统初李冶始为増葺仍奉防敦励学者甚众】璧里书院【在新乐县西四十里元邑人赵士防所立义学祭酒苏天爵作记】
　　宫室百花楼【在冀州治东北宋时建取前人诗百花楼阁总荒墟之句为名】望京楼【在平山县北二十里东林山】神女楼【在府城北元志旧有台俗呼神女楼】阳和楼【在府治南元至正间建本朝洪武中重修置更漏于上】天宁阁【在府治东龙兴寺后一名大悲阁九间五层髙一百三十尺中有铜铸观音像髙七十三尺宋开寳四年建宪使李彦芳有诗】文瑞堂【在深州陆泽世传唐张鷟为儿时夣紫文大鸟止其庭大父曰吾闻紫文鸑鷟也若壮殆以文章瑞朝廷乎遂命名鷟后鷟为学士果以文名州刺史扁其堂曰文瑞】阅古堂【在定州治后圃宋韩帅定武时建自为记摭前代良守将事绩凡六十条绘于堂左右壁龙图李绚为序富弼有诗】养正堂【在冀州治内宋元丰初鲁有开建为燕居之所黄庭坚作记】问山堂【在无极县治内宋崇宁初晁说之建永安冯冀为记】思贤堂【在隆平县治西宋宣和间县令孙易建堂间书古贤令宓子贱卓茂鲁防等治迹以致慕效之意故名】滋溪书堂【在真定县滋河北新市元参政苏天爵防时读书之所宋本作记虞集诗滋源恒伏流春雨川乃盈林畴广敷润草木俱繁荣临深见游儵仰乔有鸣莺君子乐在斯斋居托令名】乡贤堂【在安平县学内元大徳中县尹马惟良建内绘李爕李覃李几李敬族李徳林李百药李安期李瀚李文愽崔骃崔瑗崔实崔州平崔鍳崔暐崔孝芬崔棁像】寳经堂【在赵州城内元时建程文为记】避暑亭【在冀州西郊宋郡守鲁有开建取河朔避暑饮之义按汉袁绍为冀州刺史时光禄刘松镇此绍盛夏与松饮以避一时之暑故河朔有避暑饮自此始】华阳亭【在阜平县元志云即嵇康学琴处】爽亭【在临城县北有宋蔡京书爽亭二字石碣】环山亭【在赞皇县治西北隅宋宣和四年建地势特起环亭皆山故名张思柔为记】潄玉亭【在水窦岩侧金章宗尝游此赋诗云断岸连苍山寒岩多积雪中有万古泉淙淙声不絶】洗心亭【在行唐县治西北元时邑宰割为游息之所富珠哩翀诗无因天地定卑尊莫大君亲覆育恩无太平瞻有象洗心亭上看乾坤】嘉禾亭【在临城县治后元初有嘉禾生此故作亭元统初重建】歩乐亭【在真定县治北元丞相史天泽建】春露亭【在新乐县南四十里元苏天爵先垅在焉因建亭为嵗时祭奠之所有词曰镇阳东郭滹沱北浒有亭翼然宻迩先墓草木蓊兮菲菲雨露降兮朝晞云防防兮不返鸟鵙鵙兮増悲嵗时兮来享陟彼髙兮骋望感吾念兮思亲怅音容兮惚恍览日月兮交驰寒与暑兮相依尚永延兮孙子勿俾汝亲兮鬼饥】望海亭【在抱犊山絶顶】伏羲台【在新乐县有碑记字剥落不可读】尧台【隋图经大陆县有尧台相传谓尧禅舜处】卖浆台【在枣彊县北俗传姜太公未达时尝卖浆于此】栾武台【在栾城县相传晋大夫栾武子所筑】闻鸡台【十道志曰中山郡南有此台即燕太子丹闻鸡处中山今定州】韩台【在元氏县南三里唐天寳初龙宫碑汉韩信与赵相拒时所筑今有韩台村及韩台河】白鹿台【在平山县西四十里世传汉武帝尝登此有白鹿至故名】鸡鸣台【在旧中山郡东南三十里按图经汉光武自蓟而南舎宿于此因地卑下乃筑台鸡鸣而发故名】义台【在新乐县西南后燕录慕容麟与魏道武战于义台燕师败绩即此】望台【在赵州治东南宋子城之东汉耿纯筑此以望光武也甲云骑尉鲁百能有台铭】千秋台【在髙邑县南二里汉光武至鄗因诸将请筑台即位于此遗址犹存】舒啸台【在真定古城东元苏天爵先世隠居读书之所至正中天爵因髙为台结阑构屋其上扁曰舒啸朱泽民为记】
　　闗梁倒马闗【在定州西自是而东凡三闗口至保定之周家保自是而西凡五闗口至金龙洞】土门闗【在获鹿县之西一十里唐置一名井陉闗】龙泉闗【在曲阳县西自是而东北凡二十一闗口至金龙口自是而西南凡十五闗口至白羊口】白羊口【在灵夀县西自是而西南凡二闗口至恶石口】恶石口【在真定县西自是而西南凡一十五闗口至故闗】故闗【在井陉县西界接山西平定州】雕桥【在府城西一十五里韩河之上】石桥【在栾城县东金太和中建】郎子桥【在衡水县西二十里汉时王郎尝驻军于此】安济桥【在赵州南五里洨河上即大石桥相传昔张果尝骑驴过此驴所踏迹尚存】永通桥【在赵州西清水河上元杜德源诗可怜题柱诗人老惭愧相如驷马归】升仙桥【在行唐县西闗外相传五代时有仙飞升于此】槐水桥【在栢乡县北六里跨槐水之上】危渡【在深州城东四十里凌消村相传光武南奔驰至滹沱氷合军渡未毕其氷复解因名危渡本朝石宇诗北地河流天堑阻冬后风涛雪花舞氷合氷开指顾中汉业中兴留世祖】
　　寺观龙兴寺【在府治东宋建后有大悲阁内铸铜佛像髙与阁等本朝洪武初重修】开元寺【有二一在冀州治西北宋建一在元氏县治南元建本朝洪武初重修】百林寺【在赵州治东南宋建元末毁本朝宣德中重建】磐右寺【在晋州治西金建】毘卢寺【在定州治东南元建二寺俱本朝洪武间重修】圣众寺【在灵夀县治西】石佛寺【在隆平县治东以上俱元建本朝永乐间重修】干明寺【在髙邑县治西南元建本朝景泰初重修】慈氏寺【在饶阳县治东南】兴国寺【有二一在武邑县治东北洪武间建一在无极县治南永乐初建】髙福寺【在安平县治西洪武间建】净土寺【在藁城县治西北】寳云寺【在衡水县西】福胜寺【在平山县治南】夀圣寺【在新乐县治东南以上俱永乐初建】清凉寺【在井陉县治西北正统初建】本愿寺【在获鹿县北正统间建】真观【在府学东宋建本朝景泰初重修】岱岳观【在冀州治东北元建本朝洪武间改为东岳庙景泰初复为观】迎祥观【在賛皇县治南元延补唐建】大道观【在定州治西】清淳观【在平山县西六十里以上以上俱洪武间建】神霄观【在深州治西正统间建】
　　祠庙北岳庙【在曲阳县治西距恒山百余里祀北岳恒山之神本朝载在祀典事详济南府东岳庙】汉髙祖庙【在鹁鸽井上】汉光武庙【在栢乡县北八十里元陈孚诗赤伏真天子圭衮藻明千年髙邑庙一笑下江兵野鬬腾龙气河流渡马声列侯冠劒合英彩俨如生】防颇庙【在饶阳县东二十五里严云诗长平坚壁破秦军飒爽英姿今尚存堪叹防人司节落花飞絮寂无闻】淮隂侯庙【在获鹿县西古井陉口汉韩信尝引兵出此后人因立庙宋韩郡雍元刘因俱有诗因诗饥童羸马倦重游万将分兵此坐筹灭项岂知秦尚在夺齐便觉汉无忧英彭一体谁遗类绛灌诸孙自列侯爱杀鹿泉泉下水乱山百折只东流】冯母庙【在饶阳县治西相传汉冯异从光武其母嘱之曰汝今尽忠莫思尽孝我宁死遂自缢后建庙祀之】韩魏公祠【在定州文庙西宋王岩叟作记元刘因诗定州古北门作镇多竒英如何郡学傍独有韩公碑乾坤极厚大运动物不知堂堂宋三朝斡旋公似之惟公黙间防山已四维天宇公之祠元气非公谁】苏东坡祠【在定州学石湖范成大经过有诗】史丞相祠【在府城外东北隅元丞相史天泽始为真定都帅有徳政及卒义士彭世和等构祠像祀之中丞王博文撰碑】王滹南祠【在藁城县学滹南王若虚别号也藁城董王赵三氏勲阀子弟师若虚之言而薫其徳故建是祠元学士吴澄为记】赵文正祠【在赞皇县学文正元太保赵良弼尝出私帑建庙学后卒县令因祠祀之张曽作记】安先生祠【在藁城县西筦镇元郡人苏天爵李士兴为乡先生安熈建其祖滔父松咸有位焉欧阳作记】
　　陵墓唐祖陵【在隆平县南十五里唐元和十三代祖宣皇帝此隋义宁初塜上尝有五色瑞气髙祖啓运号曰建初陵命官居守每嵗春秋公卿祭谒】赵王冢【在获鹿县城东墓塜大者六小者二十二相传为战国赵王之墓】窦塜【在武邑县东三十里汉文帝窦后父青隐身渔钓坠渊而卒景帝立后为太后遣使者填父坠处起大坟民号曰窦氏青山】中山靖王塜【在定州城西塜髙丈余王汉宗室】牧庄三塜【在府城北每塜相去百歩许相传战国郡人蔺相如防颇李牧墓也】赵佗先塜【在旧石邑城北一十三里佗郡人汉初为龙川令后僣称南越王文帝为佗先人置守塜复使陆贾赐佗书佗遂称臣元传与砺诗殊方久识汉庭尊异代能忘圣主恩南越若逢人借问尉佗先塜至今存】石塜【在恒山上中山记昔有石者中山酒家与之千日酒语其节以归数百里可至于醉石如其言饮之至家而醉其家以为死棺饮葬之酒冢计其期忆必醉而解也徃问之其隣人曰石死三年矣与之至其冢掘而开棺石醉始解起于棺中】郤縠墓【在行唐县西北四十里墓前有石刻晋大夫之茔】栾武子墓【在栾城县西北五里武子晋大夫栾书封邑于此故有墓墓近有祠】孟尝君墓【在元氏县西一十五里冈上孟尝君战国齐公子田文也】张耳墓【在冀州城下旧有祠】任敖墓【在隆平县东四里敖汉髙帝时御史大夫封广阿侯卒于此俗呼七里丘】孔頴逹墓【在衡水县西北二十五里孔贤庄】韩亿墓【在灵夀县西北一十七里】欧阳珣墓【在深州治南珣宋吉州人靖康中廷争和议忤时相遣珣涖割河朔池防深州固守不下金以珣至城下俾致朝命珣恸哭谓城上人曰朝廷为奸臣所误汝等勉为忠义以报国敌怒杀之遂于此】史天泽墓【在获鹿县东三十里天泽永清人仕元为左丞相卒葬于此学士徒单公履撰碑其兄天安墓亦在县东十五里】董文炳墓【在藁城县九门城东元学士王磐撰碑其弟文用文忠及子士选皆附文用学士阎复撰碑士选学士呉澄撰碑】苏天爵墓【在府城北三十里】王思防墓【在获鹿县南五里学士王纬撰碑】
　　古迹尧城【在定州东北一十五里】象城【在隆平县东北三十五里按赵记舜弟象尝居此】固城【在定州城东三十里相传禹治水时所筑】棘津城【在枣强县境内左传晋荀吴帅师涉自棘津即此】石邑城【在获鹿县城北史记赵武灵王攻中山取石邑即此汉置县】赵王城【在灵夀县治西北赵武灵王所筑中有赵王台】元氏故城【在元氏县西北二十里即赵公子元旧封邑也】肥累城【在藁城县西南汉书注古肥子国汉立肥累县】东垣城【在府城南八里旧东垣城汉髙帝改为真定】恒山郡城【在府城西南一十五里即汉郡故址北魏道武尝登此望安乐垒】古鄗城【在栢乡县北二十里春秋晋鄗邑汉光武改髙邑县为冀州治北齐移县治房子县东北界】栢乡旧城【在栢乡县西南一十七里汉旧县】房子城【在髙邑县西南一十五里汉为县属常山郡北齐省隋复置属赵郡今俗呼其地为仓房村】观津城【在武邑县东南三十里即六国赵邑乐毅封于此号望诸君汉为县属信都后省】平棘城【在赵州南三里汉县属常山国隋赵州治此】宋子城【在赵州东北二十里秦髙渐离匿作于宋子即此汉为县属钜鹿郡隋省入平棘】新市城【在真定县西北汉县属中山旧有鲜虞亭故国】扶栁城【在冀州西汉县即刘植据以迎世祖处其地有扶泽泽中多栁因名】光武城【在饶阳县西南三十里相传汉光武征王郎时筑】苦陉城【在无极县东北二十八里战国魏李克为中山相苦陉之吏上计而入多其前克执而免之汉为县属中山章帝改曰汉昌】新处城【在定州汉置县属中山国光武封陈俊为新处侯即此】嘉阳城【在平山县东一十八里汉于北置蒲吾县属恒山隋省入井陉县】九门城【在藁城县西北二十五里本战国时赵邑汉置九门县北齐省隋唐复置宋省入藁城】故权城【在府城北二十里元和志即古捷乡也】西平州城【在平山县西门外相传昔为西平州遗址尚存】沥城【在宁晋县东城乃小堡城下薮泽周回百余里中有鱼藕菱茨之利每嵗饥兵荒土人頼以全活者甚众金末王义率众保此】女憙城【在定州东三十里本汉安险县章帝改为安熹昭烈尝为尉处】广阿城【在隆平县东一十里汉县后省】隆平故城【在隆平县东宋大观间城为水患遂移今治】辟阳城【在冀州东南汉县属信都国后汉省入信都县】桃城【在冀州西北四十五里汉桃县属信都国后汉省】堂阳城【在武邑县西六十五里汉县属钜鹿郡后汉属安平国晋改蒲泽县宋省入南宫】安乡城【在无极县南六里魏明帝封外祖甄逸为安乡侯即此】瘿陶城【在宁晋县南二十九里东汉置县属钜鹿郡隋属赵郡】苇泽城【在井陉县东北二十五里隋置县属井州后并入井陉】百畅亭【在临城县西一十里水经载泜水东经百畅亭即此】广望亭【在安平县城西即汉旧涿县后王莾于此置广望亭】芜蒌亭【在深州城外滹沱之濵今饶阳县界即汉冯异进豆粥于光武处】麦饭亭【在滹沱河上汉光武至滹沱河冯异于此进麦饭后人因以筑亭】南亭【在南宫县汉光武尝遇大雨引车入道旁客舎冯异抱薪邓禹然火对灶燎衣而去即此】辟阳亭【在冀州东南三十里水经注汉故渎东北经辟阳亭即此】京观【在晋州废鼓城县七里后汉皇甫嵩攻黄巾贼张角弟寳于下曲阳获首十余万于此筑为京观】
　　名宦周乐羊【为魏将伐中山魏文侯封之灵夀子孙因家焉乐毅其后也】汉张敞【宣帝时冀州部中有大贼召拜敞为冀州刺史居部嵗余盗贼禁止】朱博【成帝时冀州刺史行部有吏民遮道自言愽驻车决遣四五百人皆罢去如神州郡畏其威严】萧育【冀州刺史以经学与士民讲诵以政事为吏民恱服】邓晨【为常山太守防王郎反光武自蓟走信都晨亦防钜鹿下光武曰伟卿以一身从我不如以一郡为我北道主人晨乃归郡发射士遣委输给军不絶】万修【信都令与太守任光都尉李忠迎光武拜偏将军】李忠【新博属长郡中咸敬信之光武讨破信都命忠行太守事有恵政】任光【信都太守王郎反郡国皆降独光发兵城守光武自蓟还光开门迎谒拜左将军】马成【以大司空屯常山中山以备邉防北方无事拜中山大夫】伏恭【建武间常山太守敦修学校教授不辍由是北州多为伏氏学】朱穆【永兴初冀州刺史持宪正平令长闻风解印绶者四十余人】左雄【安帝时冀州刺史门杜请托奏按贪猾二千石无所回忌】周举【冀州刺吏左雄荐其方正清平徴拜尚书】苏章【顺帝时冀州刺史有故人为清河太守章行部至清河设酒甚懽守喜曰人皆有一天我独有二天章曰今日与故人饮者私恩也明日刺史按事者公法也遂举正其奸賍之罪】范滂【桓帝时冀州饥荒盗起以滂为清诏使按察之滂登车揽辔慨然有澄清天下之志及至州境守令赃污者多望风解印绶去】郅夀【冀州刺史时冀诸王賔客放纵不检夀按察之无所容藩国畏惧冀土肃清】第五种【以司徒掾使冀州防察灾害举奏刺史二千石以下多得罪闻风弃官者数十人】贾琮【灵帝时冀州刺史旧典传车骖驾垂赤帷裳琮曰刺史当广视逺听紏察美恶岂有垂帷裳以自掩塞乎乃命御者搴之郡县闻风震竦】蔡衍【冀州刺史时中常侍曹腾弟鼎为河间相赃罪千万衍劾奏之】皇甫嵩【灵帝时领冀州牧奏请一年田租赈饥诏从之百姓歌曰天下饥乱兮市为墟田母不保子兮妻失夫頼得皇甫兮复安居吏有受赂者嵩更以钱赐之吏惭或至自杀】贾诩【为冀州牧曹操与袁绍相拒于官渡粮方尽问诩计焉出诩曰必决其机讣可定矣操曰善并兵出击绍绍军大溃操镇冀州徙诩为大中大夫】三国司马朗【魏堂阳长其治务寛恵不行鞭杖而民不犯禁】邢颙【魏冀州从事时称其徳行堂堂除行唐令劝民农桑风化大行】孙礼【魏冀州牧决八年争界之讼在郡甚有威信】晋山涛【冀州刺史能甄拔隐屈搜访贤才旌拔三十余人皆显名当时】丁绍【冀州刺史尝破冦有功假节监冀州诸军事号令严肃人畏而爱之】南北朝张恂【魏恒山太守开建学校优礼儒士吏人歌颂之政为当时第一】郦道元【魏镇州镇东府长史行刺史事政尚严肃吏人畏之奸盗逺去】陆俟【魏冀州刺史政最为天下第一】源贺【魏冀州刺史鞠狱以情徭役务简省清约寛裕甚得人心】朱韶【魏定州刺史先在冀有名二州接境百姓素闻其徳州内大治】封隆之【北齐时四为冀州刺史每临冀部州中旧齿咸曰我封公复来其得物情如此后神武过冀追述其徳为之流涕】髙浟【北齐定州刺史擒奸如神境内无盗政化为当时第一】杨楙之【北齐中山太守有恵政既去民树碑颂德】隋陆骞【中山太守以政绩著称于时】赵煚【冀州刺史甚有威恵尝有疾百姓奔驰争为祈祷其得物情如此】唐李通【定州总管为刘黒闼所破爱其才欲以为将不聴囚之故吏有饷饮者通縦饮因舞剑曲终仰天太息溃腹而死】贾敦頥【冀州刺史有治名与沧州薛大鼎瀛州郑徳本俱为时所称故河北号铛脚刺史】裴子余【开元初冀州刺史为政恵裕一郡清平】韦景骏【赵州长史兴学校罢滛祠甚有善政】厐履温【开元末为元氏令公平称职清俭当官有善政民为立清徳碑】郑放【宗自择刺史十一人放自太仆少卿出为定州刺史诏宰相诸王以上祖送洛濵放至官以治最闻】顔杲卿【恒山太守安禄山叛其将史思明攻恒山杲卿昼夜战城防被执贼胁使降不屈见禄山瞑目骂之禄山忿节解以肉噉之骂贼不絶而死】裵度【长庆间王廷凑反度时为镇州四靣行营都招讨使讨平之】李元轨【定州刺史突厥入冦元轨令开城门偃旗帜虏疑不敢入夜遁】张孝忠【定州刺史朱滔王武俊叛遣人来说孝忠拆以大义乃浚沟垒修器械乗城固守滔攻之不克】裵守真【冀州司马其六世祖叔业尝仕魏为冀州刺史子余又刺冀州三世皆有恵于冀时人称之】五代张晖【周冀州刺史防诏筑李晏口束鹿安平博野武强等城命晖护其役逾月而就】杜汉徽【周时以指挥使率所部戍深镇二州及移屯安平县屡破契丹甚有战功】宋韩令坤【成德军节度使镇恒山十年北邉以宁及卒太祖甚惜之】李继隆【帅定州尝运刍粟入威虏军契丹兵邀继隆继隆败之子昭亮四为中山守有保障功既去郡人追思祠事之如神明】吕端【通判定州以清介为吏民所服】马知节【知定逺军持己方正人不敢干以私有军卒盗妇人首饰者知节斩之一军肃然诏知深州有治声】吴元扆【知定州及考满吏民防其善政十事诣阙借留又树碑表其徳政】赵延进【太宗时知镇州及代吏民数千守阙借留诏许留一年】王素【知成徳军政行寛大茍有不便于民者亟改之吏爱民恱】韩【仁宗时知成徳军设条教葺帑廪劝农兴学人爱慕之如父母徙知定州以古法教士卒嵗饥赈活七百万人隣郡取其政以为法其子忠彦两知定州民喜曰此老相公子也必使我曹安穏矣忠彦推行父法视民如伤】李允则【知镇州处事精审吏民恱服】宋祁【知定州时镇定分为二郡言二郡一体也请合为一路以将相大臣领之无事时以镇为理所有事则迁治定上然之】李冲【嘉祐中知信都县有善政与南宫令刘挚清河令黄莘皆以治行闻时称为河朔三令】张防【知安平县大募富民输粟以给饿者又浚渒河泄支流溉田数万顷外筑隄以备水患】田照隣【庆歴中知元氏县威惠浃洽境内大治】黄寔【知定州朝防籍民为兵旁郡因縁扰困寔懐檄不下而画利害请之事得寝】王鼎【知深州王则以贝州反深卒厐旦等谋劫库兵应之前期有告者鼎捕首谋者斩于市一郡帖然郡大饥经营振救尽其力】张昭逺【知成徳军滹沱河决坏城郭乃修五闗城外环以隄民至今为利】鲁有开【神宗时知冀州时河决而水不至城下数里有开议増筑治城隍人谓无水何劳役为有开曰当备未然明年水至以有备遂无患】韩璹【知安喜县为政强力能使吏不贿定州守韩称其才】髙继勲【知定州又知冀州所至善抚御士卒有威名】任布【知真定府或欲省河北兵布言契丹西夏方窥伺中国备未可弛筑甬道属滹沱河跨絶泥潦】周沆【知成徳军俗方弃亲事佛沆按斥数千人还其家】李昭述【真定路安抚使知成徳军时大水民多流亡籍僧舎积粟为粥糜活饥民数万计】王岩叟【知安喜县有法吏罢居乡里人为讼岩叟捕挞于市众皆竦然定州守吕公着叹曰此古良吏也】蔚昭敏【冀贝行营兵马都监契丹以五千骑突至冀州城南昭敏帅部兵与战败之得其器甲敌遁去而师不失一人】窦卞【知深州熈宁初河决滹沱地大震流民来者踵相接卞发常平粟食之吏白擅发且获罪卞曰吾寕以一身活数万人】赵抃【武安军节度推官人有赦前伪造印更赦而用者法吏当以死抃曰赦前不用赦后不造不当死谳而生之】孙长卿【知定州熙宁初河北地大震城郭仓庾皆隤长卿尽力缮补性防洁在郡当得园利八十万悉归之公】吕公着【元丰中为定州安抚使时永乐城防神宗临朝叹曰邉民疲如此独吕公着为朕言之耳】滕元发【知定州初入郡言新法之害嵗旱求言又疏奏新法害民者后徙知真定】蔡抗【知定州郡兵畨戌室家留营多不谨夫归辄首原抗下令悉按以法戌者感焉】苏轼【知定州严军律禁饮博军中富足又奏免保甲及两税折变料配不便等事民咸徳之】孙固【熈宁中知真定府辽人盗耕解子平地嵗且久吏争弗能还固防得其要领折愧之正疆地二百里】管师仁【知定州时辽横使再至师仁承诏増陴浚隍缮缉甲胄豫为计度一日而卒众十万转盻迄成于是日与賔客燕集以示间暇使敌不疑】侯防【知栢乡县民讼皆决于庭受罚者不怨转运使黄湜率诸使者合荐之】陈遘【歴知中山真定钦宗立复自真定徙中山金人再至遘突围入城拒守受围半年数与敌战为部将沙振所害】李弥逊【宣和末知冀州金人犯河朔弥逊捐金帛致勇士修城堞决河护堑击其游骑斩首甚众乌珠北还戒师母犯其城】刘韐【再知真定府首贼柴宏聚众剽刺韐单骑招之宏服罪韐饮之酒奏以官纵其党还田里一路遂平】刘竧【靖康初为真定路都钤辖金人来攻竧率众昼夜搏战城防犹巷战知不敌顾其弟曰我大将也可受敌戮乎挺身之孙氏山亭中自缢死】李政【河北将官冀州驻劄金兵屡攻城政皆却之政号令明赏罚信人皆用命政死城始防】金郑奥【天防中为获鹿今兴学校崇儒术时称有文翁之风】赵叶【大定初为賛皇令精于法律甚有政声比秩满民不忍其去】尔佳檝【大安初任賛皇薄礼以接士严以治奸嵗值蝗旱民大饥窘檝规画赈救有法民頼以存县境有塘产莲嵗久不开自檝来连嵗得瑞花人以为异政所感】元史天泽【真定等五路万户治真定招抚流民赈济饥馁初武仙以郡叛主将欲尽诛郡人天泽恐滥及无辜亟諌数四郡人咸得全活】史楫【真定路总管谨身率先明政化信赏罚任贤良汰贪墨恤孤独民咸德之】阎玉【中统初调曲阳尹兴利革弊甚得民心至元初改藁城尹以疾卒两邑耆庶纪其异政为立遗爱碑】姚天福【真定路总管时真定驿传之需多为民害天福更议措置之方使不扰民诏颁其制为天下式】赵仁举【大德间知晋州政平讼理人庶乐业晋人立碑以志不忘】贾垕【延祐中为賛皇尹嵗饥集乡豪劝出余粟以给贫困在任以劝农兴学为务】齐谦【至元间知赵州勤于政事明于决讼民懐其徳立碑颂之】王安仁【晋州节度使弟安上节度同知州治学校一新礼乐法度粲然备举】宋明善【至正间为髙邑尹劝课有方寡嗜欲甘澹泊县人立碑以颂其德】本朝胡秉中【洪武初行唐知县教民祀先孝顺义节读书乃作三图颁降】郭勉【洪武初真定知府兴学校督农桑民怀其忠时称有古循吏之风】洪子祥【洪武初真定知县学问该博通逹政务士民至今称颂】孙绪【洪武中为饶阳知县均赋役清刑罚以防能称县人怀恵】张惟康【洪武中为武强知县防能干济寛洪爱民代去县人称颂不置】齐仕坤【洪武中为新河知县寛以爱民政清事简后以老致仕赐半俸终于家】张徴【洪武中为元氏知县到官首询民瘼振兴五事县人至今称颂之】耿福縁【永乐初为安平县丞防能才干抚民有方后以母忧去耆老百余人赴阙请留不允比服阕邑民又恳请复任】方杲【永乐中知南宫县存心恺悌莅政公勤寻以政绩着闻陞刑部郎中】
　　人物周郤缺【春秋晋大夫芮之子耨于冀其妻馌之敬相待如賔臼季使过冀见之与之归言诸文公曰敬徳之聚也能敬必有徳徳以治民君请用之文公用为下军大夫复与之冀为采邑因以为氏称冀缺云子克克子锜世为晋卿】郤縠【行唐人晋文公搜于被庐作三军谋元帅赵衰曰郤縠可公曰何以知其可也衰曰郤縠说礼乐而敦诗书必知御兵之道公乃使縠将中军使郤溱佐之】荀况【赵人仕楚为兰陵令著书数万言羽翼六经有荀子传于世】列国乐毅【灵夀人乐羊之后自魏适燕燕昭王以为亚卿伐齐下七十余城封昌国君后奔赵封望诸君汉髙帝时求毅后得其孙乐叔封之乐乡曰华城君】防颇【赵人恵文王时将兵伐齐大破之取晋阳为上卿以勇气闻于诸侯故强秦不敢加兵于赵】李牧【赵人为赵将常居代鴈门避匈奴不战者数嵗后一战大破匈奴十余万骑又大破秦军以功封武安君】赵胜【赵公子最贤喜待士食客数千人相恵文王及孝成王秦围赵邯战尽散家之所有以飨士得死士三千人却秦军号平原君与齐孟尝楚春申魏信陵号四豪】赵奢【赵人为田部吏秦伐韩请救于赵赵以奢为将大破秦军号马服君】蔺相如【赵人时赵有良璧秦请易以十五城相如奉璧入秦秦负约相如乃完璧归赵及秦王与赵王防渑池秦王令赵王鼓瑟相如亦请秦王击缶秦终不能胜赵以功拜上卿】汉李左车【行唐人初仕赵封广武君赵王歇不用左车计竟为韩信所败信募得左车师事之用其策下燕齐诸城】田叔【赵郡陉城人仕为汉中守文帝召问公知天下长者乎叔对以孟舒帝曰孟舒守云中虏入不能守使士卒战死长者固杀人乎叔曰昔贯髙等谋反诏敢有随赵王张敖者罪三族而孟舒自髠钳随赵王是乃所以为长者也帝曰贤哉复召孟舒为云中守】冯唐【赵人为中郎署长尝言云中守魏尚有功而削其爵帝纳之使唐持节赦尚复为云中守拜唐为车骑都尉】窦婴【观津人景帝朝为詹事窦太后爱帝弟梁王王朝因燕帝顾曰千秋万嵗后传王婴进曰天下者髙祖之天下父子相传汉之约也安得传梁王时太后好黄老而婴重儒术以是不合遂免去】吾丘夀王【赵人武帝时为侍中丞相公孙奏禁民挟弓弩夀王以为无益于禁奸徒擅贼威而夺民救及汾隂得寳鼎众以为周鼎独夀王以为汉鼎帝善之累官光禄大夫】耿纯【钜鹿宋子人从光武恢复有功封髙阳侯尝为东郡太守视事数日盗贼清宁后东郡盗起纯与大兵防讨贼闻纯入界九十余人皆诣纯降卒谥成侯】邳彤【信都人初为王莽和咸郡卒正归光武拜太守信都反者捕系其父弟妻子使为手书招彤彤报曰事君者不顾家以功封灵夀侯图像云台】崔骃【安平人父篆王莽时为建新大尹理出寃狱二千余人骃博学有才着诗赋铭颂二十余篇子瑗举茂才迁汲令时荐其宿徳大儒迁济北相瑗子实举至孝独行尝着政论指切时要积官至尚书】崔【安平人以文章博通称梁冀行多不轨作外戚箴以讽冀呼问之曰昔管仲相齐乐闻讥諌之言萧何佐汉乃设书过之史今将军欲钳塞士口乎冀因遣归隂使人害之】刘祐【中山安国人初补尚书侍郎闲练政事累官大司农后歴三卿乞归遂杜门絶迹每三公缺朝廷皆属意于祐以譛毁不用既而大诛党人幸不及祸】顔良【新河人少聪敏才气宏逹比壮骁勇善谋为乡老所推汉末为袁绍将屡有战功后为闗公所刺】三国赵云【真定人汉昭烈为曹操所追弃妻子南走时云为骑将保防皆得免难累迁翊军将军封永昌亭侯】晋张载【安平人博学有文章太康初至蜀省父尝着剑阁铭武帝命镌之剑阁山累官中书侍郎领著作弟协少有隽才与载齐名官至河间内史时乱遂弃官家居以诗文自娱亢亦能文尤解音乐时号三张】冯紞【安平人祖浮魏司校尉父员汲郡太守紞博渉经史识悟机辩初仕魏为魏郡太守入晋累迁御史中丞深得武帝宠爱终散骑常侍】崔洪【博陵安平人髙祖实著名汉代父赞魏左仆射洪清厉鲠直武帝时累官吏部尚书举用甄明门无私谒子廓终散骑侍郎亦以正直称】刘琨【中山魏昌人为侍中太尉少与祖逖为友每枕戈待旦志欲讨逆常曰吾恐祖生先我着鞭】南北朝甄法崇【中山人仕宋为江陵令在任严整时人称之孙彬有操行家贫尝以束苎就僧质钱后赎苎还于中得金五两彬以还寺僧梁武帝践祚召为益州录事叅军时同列行者五人帝亲诫以防慎至彬独曰卿昔有还金之美不复以此言相属】苏侃【武邑人祖防本郡太守父端中州从事侃渉猎书传仕南齐为冠军录事叅军深自勤厉为髙帝所委付卒谥质侯】李灵【赵郡平人父勰有声赵魏间魏道武时灵以才隽被徴拜中书博士寻选授文成帝经终洛州刺史赠钜鹿郡公子恢袭爵为侯恢孙瑾好学不倦终大司农】贾彛【广川都亭人父为符坚钜鹿太守坐讪谤系狱彛年十嵗诣长安讼父获申逺近叹之后事魏道武拜尚书左丞叅预国政】李孝伯【顺从父弟父曽以郑氏礼左氏春秋教授郡三辟功曹不就魏道武时为赵郡太守令行禁止兄祥歴河间淮阳太守孝伯博综羣书动止有度太武初累迁散骑侍郎明逹政务朝野推重之】李顺【灵从父弟多计防仕魏以中书侍郎从征蠕蠕有功赐爵平棘子后从克统万惟取书数千卷卒追封髙平王谥曰宣子敷南部尚书朝政大议事无不闗】李先【中山卢奴人少好学善占相仕魏为博士太武问何者可以益人神智对曰唯有经书又曰朕欲集天下书籍如何对曰王者欲集不难于是下诏捜访遗书】陆夸【髙邑人耽好书传髙尚不仕少与崔浩为莫逆交浩为司徒奏徴为中郎辞疾不赴州郡逼遣不得已入京与浩相见经留数日唯谈叙平生不及世利浩每欲论屈之竟不能发言】崔绰【洪五世孙祖懿燕秘书监父遭钜鹿令绰少孤学行修明神防中与范阳卢平棘李灵俱被徴母老固辞后为郡功曹】崔鉴【绰子有文学仕魏自中书博士转侍郎出为徐州刺史于州内铜冶为农具兵人获利爵桐庐县子子二合袭爵终常山太守康有胆气终仪同三司】李恵【中山人魏太武时累官雍州刺史为人明敏长于伺察人吏莫敢欺犯后迁青州刺史歴政有美绩为文明太后所忌防天下寃惜之】李璨【灵帝受学梁祚仕魏为中书郎以定淮北功赐爵始丰侯子二元茂位司徒彭城镇副将人吏安之宣茂位定州大中正曽孙槩有文学尝着逹生丈人集】崔仲哲【鉴孙兄忻有世干魏尚书左丞仲哲蚤孤为祖母宋所养六嵗宋亡啼慕不止性恢逹常以将畧自许累功赐爵安平县男】李谧【孝伯从孙十嵗防父哀号动人事兄玚极恭谨十三通诗书而歴数之术尤精乡人以神童号之着明堂制度魏文成徴拜著作佐郎不就赐号贞静处士弟郁博通经史仕魏累迁黄门侍郎】崔辩【鉴从祖弟学渉经史风仪俊整仕魏为武邑太守政务之暇専以劝学为急卒谥曰恭子景隽好古博学累官员外散骑侍郎雅为孝文所知重景隽子臣伦有文武艺累功封渔阳县男】甄琛【无极人父疑州主薄琛学览经史仕魏累迁车骑将军兼侍中在官清白自孝文宣武咸相知待所着有四声族姓废兴防通缁素三论及宗诲二十篇】石祖兴【常山九门人太守田文彪县令和真等亡祖兴出绢二百余匹营护防事州郡表列孝文嘉之赐爵二级为宁陵令】崔挺【辩从父弟少好学五世同居魏孝文时拜光州刺史风化大行及卒州故吏闻者莫不悲感挺歴官三十余年家资不益子孝芬卓有才识累官尚书东道行防孝伟为赵郡太守有恵政】崔振【挺弟少好学居家孝为宗族所称仕魏为秘书中散以谨敕为孝文所知寻兼尚书左丞子朗终侍御史温厚有风尚】崔楷【辩子兄模雅有志度魏时累功迁相州刺史楷性严烈能摧挫豪强时人语曰莫廌獬付崔楷后调殷州刺史州贼蠭起攻城城防不屈被害赠侍中子士元沉雅有学尚战没赠平州刺史】刘兰【武邑人年三十余始受学中山王保安三年后遂以儒学名聚徒二百人兰长于左氏兼通诸经先是张吾贵解说不本先儒之防惟兰推经传叅以纬侯讲说精悉又明隂阳博物故为儒者所宗】杜纂【常山人试郡太守以清白名魏明帝初拜清河内史问人疾苦劝督农桑甚有恩纪除东益州刺史清河人三百颂徳政乞重临郡诏许之纂所歴任轻财洁已为百姓所思号为良守】魏季景【下曲阳人父鸾以有容仪为奉车都尉季景博学有文才魏庄帝时为中书侍郎歴官大司农卿及卒家无余财遗命薄葬所着有文笔二百余篇】孟信【枣强人家世贫寒从孝武入朝封东州子赵平太守尚寛和权豪无犯终仪同三司散骑常侍信居官清俭室无余资】张普恵【常山人精于三礼兼善春秋百家之说仕魏累官东豫州刺史普恵不营财业好有进举厚于故旧卒谥曰宣恭】张吾贵【中山人少聪惠年十八仕魏为太学博士吾贵先未多学乃从郦铨受礼牛天祐受易而自得为多其讲左氏义例多以新意防之学者竒焉】李绘【灵曺孙六嵗知就学既长神情朗隽其舅邢晏每叹曰宅相之寄良在此甥仕魏歴中书侍郎每朝羣臣对绘先发言端音词辩正风仪都雅聴者悚然弟纬有才学位中散大夫】李元忠【灵曽孙有志操粗览书史及隂阳术数居防以孝闻仕东魏累官侍中每进从横之防髙欢嘉纳之卒赠司徒谥敬恵子搔有才艺尝采诸声别造一器号曰八武定末除河内太守居数载流人尽复代去父老泣送生为立祠】崔伯谦【鉴从孙东魏髙欢召补相府功曹称之曰伯谦清直奉公真良佐也尝为济北钜鹿太守威徳大行伯谦少读经史容止俨然亲賔至则置酒相娯清言不及俗事卒谥曰懿弟仲让仕西魏官至鸿胪少卿】崔士谦【楷子仕西魏为利州刺史深晓政术吏民爱畏后迁江陵总管外御强敌内抚军民风化大行号称良牧】刘亮【中山人本名道徳倜傥有计畧仕西魏以都督从征西有功封广兴县子屡陈谋防宇文泰曰卿文武兼资孤之孔眀也乃赐名亮卒赠太尉諡曰襄】崔昻【孝芬侄防孤事母孝孝芬尝曰此儿吾家千里驹也东魏时摄京畿长史事入北齐累迁散骑常侍兼大司农卿校理有方下无奸伪深为文宣知赏朝之大事多委任之】李浑【绘兄仕魏为青州征东司马时崔社客反海岱浑与诸将画防擒社客入北齐累官太子少保时邢邵为少师杨愔为少傅论者荣之子湛渉猎文史官至通直散骑常侍】崔暹【洪之后仕北齐累官左丞吏部郎好荐人才官至尚书仆射暹忧国如家以天下为己任文宣尝曰崔暹清平天下无双也卒諡贞节子逹拏亷谨有学识位至司农卿】魏钊【下曲阳人博渉羣书有当世才兼资文武北齐世祖南伐召与语大恱曰我今此行是卿建功之日勉之加建忠将军子长贤愽渉经史为著作郎】李公绪【灵之后博学经传尤善天文图纬魏末为冀州司马属疾去任隐賛皇山北齐以御史徴不就沉防乐道所着有典言礼质疑丧服章句古今畧记子赵语若干卷子少通有学行槩终齐功曹叅军撰战国春秋音谱】魏收【季景之族子少机警能属文北齐受禅诏册诸文及魏史皆收所撰官至尚书左仆射卒赠司空諡文贞】魏兰根【收之族叔博学高才有机警歴官岐州刺史寻加都督诸军事累迁中书令加侍中钜鹿县侯卒赠司徒諡曰文宣子相如族子恺俱重于当世】李裔【伯父季林魏大中大夫尝守博陵郡以威严名裔仕北齐为神武大丞相谘议叅军累功封固安县伯卒赠尚书令司徒】崔延伯【博陵人仕北齐为元帅胆气絶人兼有谋畧积劳厯进西道都督延伯善将兵抚下得众心时与康生大眼为诸将之冠卒諡武烈】李幼亷【高邑人幼时人故以金寳授之终不取州牧以其幼而亷故名焉仕北齐厯数州守所在见称后和士开权重百寮尽倾幼亷高揖而已出为南青州刺史卒赠吏部尚书】崔季舒【父子喻鸿胪少卿兄孟舒广平太守仲舒邺县令季舒渉猎经史仕北齐补大行防都官郎中官至侍中待诏文林馆在官每推荐人士奬劝文学义声翕然逺近称羙】崔叔瓉【仲哲次子有学识好直言北齐文宣擢为魏尹丞属蝗为灾帝以问叔瓉对曰按汉书五行志土功不时蝗防作厉当今外筑长城内兴三防故致此灾弟季通终司农少卿季通子德立好学善属文终济州别驾】崔季良【叔瓉弟风望闲雅仕北齐位大学博士以征讨功赐爵蒲隂县子卒諡曰简】独孤永业【中山人北齐天保初除中书舍人为文宣所知后为洛州刺史河阳行防左丞甚有威信迁行防尚书久在河阳善于招抚周人惮之】张雕武【中山人通五经尤明三传弟子就业者以百数北齐神武召为诸子讲说迁平原太守后除侍中雕武自以致位大臣励精在公议论无所廽避数讥切宠要献賛帷扆武成深倚仗之】苏琼【长乐人仕北齐累官南清河太守郡多盗贼及琼至奸盗止息琼性清谨不发私书郡人赵頴五月中献新一双琼置梁上竟不割有百姓乙普明兄弟争田积年不防琼谕以理其兄弟分异已十年遂还同住】李士谦【赵郡平棘人幼孤事母孝其伯父玚称曰吾家曾子也博覧羣籍善天文术数北齐时征辟不就家故富每凶年散粟赈贫合药救疾羣犬生子交相乳之人谓仁心所感比卒赵郡士女闻而流泣相与树碑于墓】隋崔猷【孝芬子性鲠直仕周拜御正中大夫隋初进爵汲郡公兄勉渉猎经史仕隋官至尚书右丞子仲方有文武才畧仕周为司正大夫隋初召议正朔服色仲方曰以火承木得天之统并宜用赤累进大将军】李德林【安平人防聪敏年十五诵五经及古今文籍日数千言遂博该坟典仕隋为内史令文帝受禅时制作皆出其手后与高颎同修律令】崔子发【仲哲孙有文才仕为国子博士兄子枢多才干仕北齐厯散骑常侍子端亦有才干而文艺为优终北齐殿中侍御史子傅终隋泗州刺史】李雄【高邑人祖榼魏太中大夫父徽北齐陜州刺史雄慷慨有大志隋初累功进爵高都郡公后从晋王出镇并州雄当官正直王甚敬惮焉】崔彭【士谦子刚毅有武工骑射畧通周礼尚书文帝时累迁监门郎将在省闼二十余年未尝有惰容陈君臣戒慎之义帝甚称善】杜台卿【曲阳人父弼仕魏厯官侍御史台卿博覧书记觧属文初仕北齐齐亡教授乡里隋初徴拜著作郎尝采月令推广之为书十二卷名玉烛寳典兄防开州刺史子公赡好学有父风终安阳令孙松终起居舍人】孙万夀【武强人祖寳后魏散骑常侍父灵晖北齐博士万夀防从熊安生受五经博渉子史善属文隋初徴拜豫章王长史有文集十三卷】李谔【赵郡人博学性方明于时务初仕北齐入隋累官侍御史时礼教雕弊文体轻薄谔具疏矫正文帝嘉纳且以所奏颁示天下子三大方有才气判内史舍人大体大钧并位尚书郎】崔度【博陵安平人开皇初拜华州刺史迁襄州总管所在令行禁止盗贼屏息言行刚正见者凛然长安为之语曰宁饮三斗醋莫见崔度】崔頥【安平人父廓博覧书籍尝著论言頥七嵗能属文开皇初射防高第与诸儒定礼乐授协律郎居母忧水浆不入口者五日后奉诏与诸儒撰区宇图志】李德饶【璨四世孙曽祖籍之后魏大中大夫尝着忠诰祖彻北齐尚书左丞父纯隋介州长史德饶好学有至性由校书郎转监察御史每巡四方理寃枉褒孝弟凡师交皆海内名流】刘焯【信都人少闻武强刘智海家多坟籍往就读凡十载隋初射防甲科诏修国史叅议律厯兼直门下省后罢归专以教授著述为务凡星厯推歩之术莫不穷其秘要博学通儒无能出其右者】李知本【元氏人渉猎经史事亲笃至兄弟雍顺子孙百数庭无间言大业末盗贼过闾不入且相戒曰无犯义门往依者五百余室】魏澹【李景子世业文学澹专精好学博渉经史善属文仕为礼部侍郎迁著作郎高祖以魏收后魏书褒贬失实平绘中兴书事不伦序诏澹别成魏史矫收绘之失甚为简要又有集三十卷】唐李思行【赵州人避仇太原高祖起兵累具机防以賛大议授左三统军从破霍邑平京师累功迁嘉州刺史乐安郡公諡曰襄】李素立【高邑人武德初擢监察御史民有犯法不至死者高祖欲杀之素立諌曰三尺法天下所共一有动摇则人无所措手足帝嘉纳之累官侍御史后封高邑侯卒諡曰平孙至逺治左氏春秋复撰周书厯天官侍郎从逺清密笃学官太府卿】李百药【德林子七嵗能文号竒童后文行为天下推重累官至宗正卿好奬荐后进禄赐多分与亲族】苏定方【冀州武邑人太宗时为将有功所灭三国皆生执其主累迁至幽州都督】张进【饶阳人少负竒质有胆气唐初与饶阳太守诸葛德威合谋擒刘黒闼以功授开府仪同三司赐廐马五十匹黄金百两】李守素【赵州人通氏姓学世号肉谱虞世南与论江右山东人物叹曰肉谱真可畏也时渭州刺史李淹亦明谱学守素所论惟淹能抗之】魏征【钜鹿下曲阳人太宗时拜諌议大夫凡上二百余奏无不剀切当帝心者后以秘书监叅预朝政及卒帝叹曰以铜为鉴可正衣冠以古为鉴可知兴替以人为鉴可知得失征没朕亡一鉴矣】孔頴逹【冀州衡水人孔子三十二世孙诵记日千余言及长善属文隋末举明经后仕唐累官国子司业迁祭酒撰五经正义子志孙惠俱为司业时人羙之】盖文逹【冀州信都人博渉前载尤明春秋三家太宗时与十八学士之列其宗人文懿亦以儒学称时号二盖文懿官至国子助教】郭正一【定州鼓城人贞观时由进士厯文馆学士永淳中迁中书侍郎正一执政日久明习故事文辞诏勅多出其手】苏安恒【冀州武邑人武后时尝投匦上书言太子春秋鼎盛当统宸极曰天下者高祖太宗之天下非李氏不王今若蔽元良以据神器他日何顔靣见唐家宗庙书闻不报时论难之】杜景佺【武邑人性严正举明经中第武后时自益州録事叅军入为司刑丞与来俊臣专治诏狱时称遇杜者生遇来者死延载初同平章事武后称为真宰相后出为并州长史】李峤【賛皇人十五通五经举进士累官给事中防来俊臣搆狄仁杰狱峤与大理少卿张德裕等覆峤卒明其枉神龙初为中书令其为文章一时学者取法焉】刘幽求【冀州武强人圣厯中举制科为朝邑尉初桓彦范等诛二张而不杀武三思幽求谓曰公等无葬地矣已而果然后官至尚书右仆射同中书三品】张鷟【深州人少聦惠絶伦为文下笔輙成举进士擢考功员外郎累官至学士时称其文犹青铜钱万选万中号青钱学士孙荐敏锐有文辞累官左拾遗论卢奸恶进谏议大夫改秘书少监卒諡曰宪】赵冬曦【定州鼓城人擢进士第厯左拾遗神龙初上谓律令格式宜刋定科条直书其事使愚夫愚妇相率而逺罪犯者虽贵必坐律明则人信法一则主尊当时称之官至国子祭酒】倪若水【恒州藁城人擢进士累官尚书右丞尝为汴州刺史政尚清浄风化大行宗遣使捕珍禽竒兽于南方若水谏止之徴拜户部侍郎】魏知古【深州人方直有雅才擢进士第拜黄门侍郎时盛夏造金仙玉真观工程严促知古切諌宗嘉其直罢之开元初卒宋璟叹曰叔向古遗直子产古遗爱兼之者其魏公乎】李乂【赵州房子人沉正方雅为监察御史时遣使江南发库赀以赎生乂上疏谏曰与其拯物莫若优民后进吏部侍郎请谒不行时人语曰李下无蹊径兄尚一尚正俱以文章名所着诗文号华蕚集】崔湜【定州人祖仁师贞观中为侍御史湜举进士累官中书令偕弟液澄从兄涖并以文学居要官湜执政时年三十八尝暮出端门缓辔讽诗张说见之叹曰文与位固可致其年不可及也】甄济【定州无极人好学隐居诸府辟召皆不起宗尝强致安禄山府中济知禄山有反谋遂脱归禄山反缄刃以授使曰即不起防其头来使旣至济引颈待刃使嗟叹而止后肃宗召授秘书郎迁太子舍人】田神功【南宫人天寳末为县史防兵兴率众归朝以破贼功累迁太子太师且事亲至孝谦以待人尝寝疾吏为祈祷卒赠司徒弟神玉汴宋节度留守】啖助【赵州人后徙関中淹该经术天寳末调丹阳簿秩满屏居为春秋考三家短长漏间号集传】崔衍【安平人父伦为吏部员外郎安禄山反不汚伪官尝使吐蕃留六年不屈衍擢明经调清源令天寳末累迁宣歙池观察使简静为百姓所怀幕府奏聘皆名士云】李芃【赵州人永泰初以河阳三城镇遏使拜度支使与马燧等破田恱洹水上恱将符麟以骑五百防芃大开璧门纳之兴元初授检校尚书右仆射】李华【賛皇人中进士博学宏词科累官吏部员外郎尝按劾宰相杨国忠姻娅横暴由是州郡肃然所着有含元殿赋吊古战文侄翰观俱以文知名】崔造【安平人永防中与韩防卢东羙张正则三人友善好言当世事皆自谓王佐才故号四防贞元初德宗谓造敢言能立事擢中书门下平章事】崔损【博陵人大厯末中进士博学宏词科累官至右谏议大夫贞元中拜相立心纯白一无所私】孔巢父【冀州人孔子三十七世孙少力学李季卿荐为叅军德宗时与李白韩准裴政张叔明陶沔号竹溪六逸后使李怀光遇害子戣官至礼部尚书孙纬尚书左仆射】李栖筠【賛皇人庄重寡言有逺度为文章有体要举进士累官御史大夫敷奏明辩不附有势喜奬人善而乐人攻已短天下士归重称为賛皇公】崔祐甫【博陵人世以礼法为闻家第进士累官至中书侍郎荐擢人材推至公以行卒諡文正以从子植为后植博通经史补文生累官至宰相穆宗问贞观开元之治奏对明切因言愿以无逸为元帝然之】刘禹锡【中山人擢进士登博学宏词科工文章累官至集贤直学士出为苏州刺史以政最赐金紫服迁太子賔客晚年以文章自适白居易推为诗豪】李巽【賛皇人以明经补华州叅军厯湖南江西观察使持下以法吏不敢绐顺宗立擢盐铁转运副使再期年较所入増百八十万缗累迁吏部尚书刘晏后善理财者巽一人也】李翺【赵郡人文章见推当时中进士第元和初为国子博士史馆修撰性峭鲠尝靣斥宰相李逄吉之过出为庐州刺史后拜谏议大夫卒諡文有文集】李藩【其先赵州人少沉静有检局敏于学累官给事中宪宗谓有宰相器后拜门下侍郎同平章事尝言俭则足用敦本则百姓富反是则匮宪宗恱曰愿相朂以保此言】李吉甫【栖筠子为翰林学士擢中书侍郎综理政事众职咸治引荐贤士褒奬忠臣之后时称贤相以功累封赵国公卒諡忠懿】李綘【賛皇人举进士累官翰林学士元和中与李吉甫同相吉甫善逄迎而綘鲠直尝捜次君臣成败十五种奏上宪宗为连屏张便坐毎阅视之曰綘言骨鲠真宰相也】李畬【素立后少聪敏仕厯汜水主簿遇事锋鋭虽厮童一阅輙记其姓名居止黜陟使路敬潜荐其清白擢西台监察御史转国子司业弟岩累官兵部郎中封賛皇县伯】李德裕【吉甫子穆宗初擢翰林学士凡号令大典册皆更其手敬宗朝献丹扆六箴拜西川节度使建筹边楼累官门下侍郎拜太尉封卫国公自元和后用兵宰相或不休沐或继火乃罢德裕从容裁决沛然若无事时】牛元翼【赵州人材果而谋时与傅良弼冠诸将王廷凑叛穆宗以元翼名出廷凑逺甚自深州刺史防为深冀节度使以擕其军廷凑卒旡所济后加检校工部侍郎】刘栖楚【镇州人累官右拾遗尝諌敬宗逰畋以额叩龙墀血被靣帝为动容后擢谏议大夫】郎余令【定州新乐人祖楚之与兄蔚之俱有名楚之官至左丞蔚之位大理卿余令博学有文擢进士第授霍王府叅军其从父知年亦为王友王每曰郎家二贤俱入府不意培塿而松栢为林也官至著作佐郎】崔珙【博陵人父颋生八子皆有才世以拟荀氏八龙兄琯性行方介累官给事中珙为人威重精吏治擢岭南节度使入对文宗访抚治先后珙对精亮有理弟兴河中节度使兴子澹擢进士累官同平章事】魏謩【徴五世孙举进士累官至太子少保谠直无所避宣宗曰謩名臣后有祖风后为令狐绹防免卒赠司徒】赵涓【冀州人为监察御史后为衢州刺史时观察使韩滉素不相容奏免官帝见其名问曰是岂永防时御史乎诏拜尚书左丞旣至劳之曰卿正直朕所自知乃以罪闻朕不信】陈楚【定州人有武干始为牙将从李茂昭征伐有功封普宁郡王天祐末定州乱楚驰传赴州军校部伍皆楚旧也及见楚至众心遂定州境以宁徙入为羽林统军司徒子君奕终鳯翔节度使】五代杜审【定州安喜人昆仲五人审琦最长其次审玉审琼审肇审进世以积善闻审琦仕后唐为义军指挥使卒年三十五女弟即太祖母昭宪太后太祖即位赠审琦左神武军大将军诸弟子侄显于后者甚众】王白【冀州人明天文善卜筮仕晋为司天少监辽太宗入汴得之凡决祸福旡不中保宁中厯彰武兴国二军节度使撰百中歌行于时】宋高怀德【真定常山人周天平节度行周之子倜傥武勇性简率不拘小节尝从周世宗讨北汉南唐皆克防累官侍衞马军都指挥使宋初从太祖征泽潞及州以功加同平章事太宗时封冀国公】赵晁【真定人仪貌雄伟初仕周从世宗征刘崇平夀春皆有功拜检校太保河阳三城节度宋初加检校太尉卒赠侍中子延溥以从征高阳平太原功累迁至日骑天武左右厢都指挥使】董枢【元氏人周时为殿中侍御史宋初迁主客员外郎出兼桂阳监尝上书请平吴伐蜀及取广南累官兵部郎中厯知连襄州终判西京留司御史台】曹彬【灵夀人父芸成德军节度使彬初仕周为引进使宋太祖命为都监伐蜀蜀平诸将多收子女玉帛彬囊中惟图书而已及下江南不妄戮一人官至枢密使太宗时从征太原封鲁国公彬清介亷谨仁敬和厚有功不伐位兼将相不以等威自异为时良将第一及卒追封济阳郡王諡武惠】杨廷璋【真定人累功官至右千牛衞上将军尝镇泾州多惠政吏民请立碑颂德廷璋为人谦谨虽见小吏未尝有怠容幕府多名士子坦埙皆进士及第坦官至屯田员外郎埙至都官郎中】范廷召【枣强人父镡为里中恶少年所害廷召手刃父讐剖取其心以祭父墓善骑射有羣乌飞过发矢贯其三累功厯并代环庆两路副都署卒赠侍中】荆嗣【冀州信都人从祖罕儒为晋州兵马钤辖嗣以应募累立战功太宗时从征太原及幽州皆率先防阵累迁都指挥使真宗时为邠宁环庆副部署嗣起行间以劳居方靣经百五十余战】周仁羙【深州人开寳中从李汉超与契丹战有功累迁右班都知戍环州屡败蕃族后迁龙神衞四厢都指挥又权京城内都廵检先是廵兵捕亡卒盗贼不获皆有罚而获者无赏仁羙因差立赏格以闻诏从其请】李昉【饶阳人父超晋集贤殿直学士昉举进士累官中书侍郎平章事以司空致仕卒諡文正昉和厚多恕不念旧恶太宗尝称为善人君子为文章慕白居易有文集五十卷】高赋【中山人举进士知真定县通判成德军尝知衢州捕絶蛊毒及知唐州相其旷原沃壤募流民以畊户口税赋増至数倍二州皆为立生祠累迁集贤院学士】王化基【真定人仕为左拾遗擢諌议大夫御史中丞太宗问邉事对曰治天下犹植木根本固则枝干不足虑朝廷治则邉鄙何患不安官至叅知政事卒諡正献子举正累官叅政】李至【真定人沉静好学善属文举进士累官翰林学士叅知政事太宗亲征至谓宜飬威蓄锐示敌人以闲暇后以目疾免真宗时复叅大政卒赠侍中】贾琰【获鹿人晋给事中伟之子以防累官枢宻直学士三司副使琰风神峻整有吏干太宗尹京琰为推官勤于所职子湜汾皆仕于时孙昌符赐同学防出身昌龄第进士】王荣【定州人少有膂力事太宗于晋邸累官侍衞马军都虞侯出为定州行营都部署真宗时以功迁至左衞大将军领昌州防御使荣善射尝引强注屋栋矢入木数寸时人目为硬弓】高化【真定人沉勇善射真宗为襄王尹京兆命廵八厢积获奸盗甚众盗有遗化金帛者俱弗受累迁武安军节度使知相州部有大狱已具化疑而讯之出旡罪者数人卒赠太尉諡恭壮】傅思让【冀州信都人有勇力善骑射太宗时累官至平州刺史奉诏破契丹兵于唐兴口四迁为容州观察使知莫州移陇州】李宗讷【昉子少能属辞善书始以防补太庙斋郎试以诗赋立就授秘书省正字太宗亲擢为国子监丞淳化中改太常博士判礼院子昭逈赐进士官至屯田员外郎昭逺太子中舍】李宗谔【昉第三子七嵗能文举进士累官翰林学士为人风流儒雅内行淳至事继母以孝闻与弟宗谅友爱所着有文集及内外制次子昭述赐进士官至尚书右丞从子昭遘能文授舘阁校理累官工部郎中】葛覇【真定人姿表雄毅善击刺骑射太宗时累官保顺军节度镇州都部署卒赠太尉子怀敏厯知数州仁宗时为泾原路招讨经畧安抚副使赵元昊冦镇戎军怀敏督诸将与战遇害】孙冲【赵州平棘人举明经厯县尉主簿又举进士通判晋綘保州知天雄军真宗时为京西转运塞滑州决河后再知潞州加至集贤学士所至以强干称孙永举进士累官吏部尚书諡康简】曹利用【宁晋人父諌擢明经第官至左补阙利用慷慨有志操补殿前承防再使契丹契丹求割地力拒之而止后累官左仆射兼侍中利用厯朝年久忠荩不渝坐罪贬死天下寃之仁宗时追复官諡襄悼】刘斌【定州人父加友为从弟志元所杀斌兄弟皆防随母改适人母尝戒之曰尔等长必复父仇景德中斌兄弟挟刀伺志元于道刺之不殊即诣吏自陈州具狱上请诏志元黥靣配汝州释斌等罪】宋绶【赵州平棘人父臯尚书度支员外郎绶孝谨清介博通经史真宗时赐进士后累官资政殿学士叅知政事朝廷大议论多所裁定绶善属文笔札尤极精妙卒諡宣徽所撰有卤簿图十卷子敏求第进士累官龙图阁直学士熟于典故尝补唐以下实録百余卷著书甚多族弟昌言官至判都水监】田况【冀州信都人少卓荦有大志举进士甲科补江陵府推官夏竦经畧陜西辟为判官言治邉十四事至和初擢枢密副使以太子少傅致仕卒諡宣简况寛厚明敏有文武材与人若无不可至其所守人亦不能移有奏议二十卷】曹璨【彬长子性沉毅习知韬畧能自奋励以世其家累官富州刺史尝为绥银夏麟府等州钤辖善抚士卒威爱兼着契丹入冦屡战有功后授同平章事卒諡武懿】曹玮【彬第三子沉勇有谋通春秋三传李继迁叛彬荐玮可将命知渭州时年十九举措如老成平居甚闲暇及师出多竒计神速不可测累树战功后拜签书枢密院事出知莱青州卒諡武穆弟琮厯官卫州团练使小心谨畏终都指挥使】李濬【冀州信都人父超有隂德濬举进士尝为御史台推直官屡上书言事迁开封府推官擢枢宻直学士后为右司郎中知秦州】贾昌朝【琰从孙天禧初赐进士为崇政殿说书庆厯间拜同中书门下平章事尝判大名府郑许州建议请修河故道救民水菑全活甚众后封魏国公卒諡文元所着有奏议文集百余卷子炎官至工部侍郎】张存【世家深州父文质徙冀州存举进士天禧中累官侍御史积迁至礼部尚书出入中外七典州麾更持漕节皆铮然有声性孝友家居矜庄子孙非正衣冠不见收恤宗族不使一人失所卒諡恭安司马光其婿也】王鬷【临城人状貌竒伟举进士累官盐铁都使时马季良恃章宪后姻家欲置务鬷曰与民竞利非国体也力争罢之出知益州后召拜同知枢密院事卒諡忠穆】韩亿【灵夀人后徙开封举进士知永城县有治声迁御史中丞时杨尚二羙人以罪斥去仁宗欲召复之亿力言唐室之祸乃止后官至尚书左丞以太子少傅致仕卒諡忠宪子綘同中书门下平章事封康国公缜右仆射加司空崇国公维官至大子少师】李京【赵州人进士中第厯平定军判官冀州推官奉法严正迁监察御史以日食上疏切直仁宗嘉纳授右正言数上书言事卒録其子谌为郊社斋郎】贾逵【藁城人从狄青征侬智髙立功累官嘉州刺史又厯泾原髙阳闗麟延路副都总管所至皆着功能元丰初拜建武军节度使请不俟郊赦赠三世官神宗曰逵武人能有念亲之志其特聴之】王德用【赵州人父超累官崇信军节度使追封鲁国公德用累功迁集庆军节度使善抚士卒名闻四夷状貌雄毅靣黒时号黒王相公至和初迁枢密使适富弼为相契丹使耶律防至谓德用曰天子以公典枢密用富公为相将相皆得人矣封冀国公卒諡武恭子咸融官至眉州防御使】李之仪【赵州人工于尺牍蘓轼以为得发遣三昩仕为枢密编修官后罢归寓颍昌代范纯仁作遗表帝读之悲怆不已之仪自号姑溪老农有文集六十卷弟之纯以政事闻于时】郭谘【赵州平棘人聪敏过人举进士厯殿中丞尝置方田法请行之欧阳脩曰惟谘方田法简而易行时契丹防幽燕河决为害谘陈治水御戎之要时论伟之】刘绚【常山人力学不倦明于春秋元祐初韩维荐为京兆府教授王岩叟人荐为太学博士皆不就程颢每为人言他人之学敏则有矣未易保也若绚吾旡及焉】刘昌祚【真定人以父贺战没録为右班殿直元丰中累官武康军节度使卒諡毅肃昌祚气貌雄伟最善骑射箭出百歩之外夏人得箭以为神持归祀之所着有射法数卷】禇承亮【真定人宣和中进士调易州户曹防金斡里雅布破定拘集境内进士试之承亮匿而不出军中押赴对防防问二帝旡道失信承亮曰君父之罪岂臣子可得言长揖而出卒諡真先生】王安中【巾山曲阳人进士及第宣和中累官翰林学士尚书左丞金人来归燕以安中为燕山府路宣抚使以郭药师将叛力求罢靖康初贬官安中为文丰润敏防有初寮集七十六卷】杨粹中【真定人建炎初知濮州时金人大入攻城粹中固城月余城防粹中登浮图不下尼玛哈嘉其忠义许以不死粹中竟不屈而死事闻赠徽猷阁待制】金杨伯雄【藁城人族兄伯渊举进士厯知平定军有惠政伯雄举进士为右补阙海陵尝问治天下之道何贵对曰贵静显宗在东宫时伯雄为少詹事集古太子贤不肖为书号瑶山徃鉴独见嘉纳官至翰林学士承防卒諡庄献】杨伯仁【伯雄弟性孝友读书一过成诵累迁礼部侍郎翰林直学士海陵尝夜召赋诗未二鼓奏十咏海陵觧衣赐之伯仁文词典丽世宗尝曰自韩昉后有翟永固今则伯仁而已】石琚【定州人自邢台令累迁吏部尚书典选详明及拜右丞相世宗亲信之大小之政悉咨之而后定卒諡文宪配享世宗庙庭】周昻【真定人父伯禄大定中进士官至同知沁南军节度使昻性孝友喜名节学术醇正文笔高雅一时名儒皆师尊之年二十四擢第累迁三司官为人所挤谪东海后召入翰林言事愈切出佐三司】贾益谦【沃州人大定中进士厯任州郡以能称累官御史中丞迁至尚书左丞致仕其于衞绍王能尽事君之义时议伟之三子贤卿頥卿翔卿皆以门资入仕】路伯逹【冀州人博学能诗正隆中进士累官刑部侍郎尝使宗回献所得金以助邉未及上而卒其妻傅言而上之世宗嘉其诚仍以金还之传以伯逹尝修冀州学乃以金市田赡学有司以闻赐号成德夫人子铎言事切直诗文精竒官至莱州观察使】焦旭【栢乡人第进士累官御史中丞章宗即位太克宁请出猎旭劾奏其非章宗为罢猎旭为人警敏练逹时政与王翛刘仲洙辈世称能吏云】王若虗【藁城人金承安初进士厯管城门山二县吏皆有惠政累官延州刺史入为翰林直学士所着有慵集滹南遗藁】刘希顔【赞皇人世业农畆贞祐初盗起众推希顔为五马山寨主仗义有为保障乡闾活人十余万民不忘其德立勲德之碑于五马山】李杲【镇观人世以赀雄乡闾杲防嵗好医药捐千金从易州张元素学不数年尽传其业资性高謇少所防屈士大夫非危急疾不敢谒其学于伤寒痈疽眼目病为尤长疗而愈者甚众当时皆以神医目之所着有东垣十书】元王义【宁晋人深沉有胆智读书知大义金末盗起河朔县推义为长太祖召为武安军节度行深冀二州元帅府事义乃布教令招集散亡劝率种艺深冀之间遂为乐土】王守道【平山人金末兵兴宣抚司署守道为县尉改主簿史天倪镇真定以为府经厯及金恒山公武仙杀天倪守道志复讐卒逐仙遁去后擢庆源军节度使卒追封夀国公】王善【藁城人父増监本县酒务以孝行称善多智畧尤精骑射元初累功进左副元帅从征河南军中秋毫无犯后知中山府所徴或未给辄出家资代输卒追封冀国公諡武靖】王忱【宁晋人父玉太祖时累功迁庆源军节度使忱明敏有才识始见睿宗与语称防授辽东按察副使时驸马博和哩数驰猎蹂民田忱以法防之其不避权贵如此】赵迪【藁城人防孤事母孝始以永安军节度从太祖西征所过秋毫旡犯及破真定索藁城男女在城者千余人以为已有寻令各还生业又收暴露骸骨瘗之子椿龄官至真定路转运使】贾居贞【获鹿人事世祖于潜邸尝陈说通鉴纳君于善从平宋有功累迁湖广行中书省事弛湖荻禁听民渔樵蕲黄冦起有请尽殱鄂之豪族者居贞曰豪族初旡与知奈何诬诛后迁江西行省叅政卒諡文正子钧官至叅政】邸顺【行唐人占籍曲阳元初破贼党石海等保障恒民以功累官恒州等处都元帅子浃从世祖园鄂州有战功累迁镇国上将军都元帅追封高阳郡公顺族弟琮官至郴州路总管】董俊【藁城人少力田长渉书史善骑射金末归元以功累官左副元帅大小百战无不克防后围金主于归德力战而死俊忠实自许不妄杀故人乐为之用后追封夀国公諡忠烈】郑温【灵夀人趋向不羣以勇畧自奋尼玛哈野战攻城必偕尝从宪宗征蜀攻钓鱼山与宋将鏖战日数十合世祖时讨李坛拜江淮中书省叅政防用师日本温督器械粮饷军中无乏后迁浙江行省右丞卒追封赵国公諡武毅】高鸣【真定人少以文学名为彰德路总管世祖即位召拜翰林学士累迁吏部尚书世祖尝谓御史大夫塔齐尔曰高学士年老凡有大政就问可也有文集五十卷】李冶【栾城人金末进士世祖在濳邸闻其贤召问天下当何以治之对曰有法度则治控名责实则治进君子退小人则治世祖即位召为学士期月以老病辞去买田封龙山下聚徒甚众卒年八十八所着有敬斋文集及他著述共百余卷】王庆端【善之子以功累迁右亲军副都指挥使从世祖征纳延与士卒同苦昼夜不觧甲暇则俾士卒为市自相懋迁东征之功庆端赞画居多累官佥书枢密院事】张文瑞【真定人时方用武文瑞在军中日以文史自随至元初授棠邑尹清介自律及代耆老借留适京师始立总管府召为经歴政声益闻迁同知濬州事首葺庙学作兴士类子渊亦知濬州兼管本州诸军鄂啰劝农事】董文炳【俊长子防孤俨如成人以父任为藁城令以恩济威有惠政从世祖取淮西率弟文用等趍江南岸大败宋兵巴延平宋还留事一委文炳累官至中书左丞卒諡忠献】董文忠【俊季子沉毅寡言内行修饬累官佥枢密院事好贤乐善虽一介造门亦欵曲接纳茍有才长必为闻逹卒追封赵国公諡正献子士珍太清献公士良开州尹士恭御史中丞】安熈【藁城人早承家学慕保定刘因方将造门而因已没乃从因门人问其绪说及得朱子之书即尊信力行家居教授垂数十年四方来学者多所成就旣卒郷人为立祠门人苏天爵为辑其遗文】贾惟贞【无极人为永平路总管有政绩召为兵部尚书迁西台治书侍御史累迁中书省叅知政事】孔元【新河人少有志操稍长胆力絶人屡从征讨有绩授忠武校尉加宣武将军右卫亲军总管卒子鹰杨孙成祖皆世袭佩金符】杨琼【曲阳人自少聪慧竒巧出人意表既长名誉逺洽中统初召用领大都等处山塲右局总管以功除武畧将军琼平生寡嗜欲食不兼味衣必纯素子谦以防加翰林直学士】王约【其先汴人徙真定风格不凡博覧经史工文词至元中擢国史院编修官迁监察御史首请建储及修史事累官集贤大学士卒年八十二约平生著作有史论髙丽志濳丘藁子思诚官至著作郎】郑釭【温子性聪敏有智畧仕为龙兴路同知厯庐州路总管陞枢密院判所至有能声弟镛寛厚乐易由蕲州府判厯靖州路总管府同知政尚平恕民多德焉】朱显【真定人自至元间其祖父已分财至显念侄彦昉等年防无恃谓弟耀曰父子兄弟本同一气可异处乎至治中乃防拜祖墓下取分劵焚之复与同居】陈祐【宁晋人祖忠博究经史乡党尊师之旣没门人諡曰茂行先生祐好学累官至淛东道宣慰使遇盗死諡忠定尝上言太子国本建立宜早中书政本责成宜专人材治本选举宜审子防芍陂屯田万户】杨湜【藁城人习章程学工书算与同郡杨珍无极杨卞齐名时以三杨目之中统间累官户部侍郎乃因民户第其高下而赋役之人以为平子克忠终安豊路总管】张桓【藁城人父木知汝宁府桓累官监察御史以言事不合而去时盗起桓避确山贼强请为帅弗聴拥至渠魁前桓据榻坐与抗论顺逆众□桓起跪桓仰天呼骂遂被害贼后语人曰张御史真铁汉也】王思亷【获鹿人师太原元好问世祖时累官工部尚书翰林学士承防尝进读通鉴至唐太宗欲杀魏徴语及长孙皇后进谏事帝命引至皇后阁讲延其说时称为儒相卒追封恒山郡公諡文恭有文集】陈天祥【祐弟少善骑射中统初河南宣慰司承制以天祥为千户遏宋兵事平罢归居偃师南山躬耕读书遂通经史从国兵渡江累官中书右丞议枢密院事卒追封赵国公諡文忠】陈思谦【祐孙警敏好学至顺初拜西行台监察御史建明八事累迁集贤侍讲学士御史中丞卒追封鲁国公諡通敏思谦于凡名物度数纲纪本末考订详究而尤深于邵子皇极经世书】李元礼【真定人性庄重累官太常博士一时礼文多其所详定元贞初拜监察御史弹劾无所回挠后改国子司业卒追封陇西郡侯子端仕至礼部尚书】苏天爵【真定人父志道元初岭北行省郎中天爵累官监察御史居四阅月章疏凡四十五上皆闗大体陞叅议中书省事夙夜谋画须髪尽白后拜江浙行省叅知政事总兵平淮右妖防卒于军中所着有文类名臣事略滋深文集】苏大年【真定人年十五防学广陵因家焉有硕学鸿才不受辟举文辞翰墨皆絶出时辈至正间上书于朝官以编修平生著述甚多自号西坡又号林屋洞主】瞻思【真定人少頴异日记千余言及长博极羣籍防定初以遗逸徴至寻辞归后召拜翰林应奉文字出为陜西行台御史首举国家大政十余事上于朝累迁至江东亷访副使卒諡文孝思于经学天文地理钟律筭数水利外国之书皆极究之所着有四书阙疑五经思问及碑铭等文】赵毅【晋州人少好学尝从吴澄游为国史编修官本朝兵入城毅叹曰我今但有一死报国耳乃与妻解氏皆自缢其子恭为中书管勾亦与妻诀曰吾父母俱死尚敢爱死乎遂公服北向再拜缢死】本朝赵耀【宁晋人初以中书省提控从徐逹取苏州授大都督府都事遂从逹平山东河南克元都取山西入闗中综理慎密不惮勤劳逹爱重之凡攻战守备机宜方略耀皆预焉后擢湖广行省叅政改北平叅政】许颙【高邑人防頴悟为人刚直洪武初以李思齐荐召问时务应对称防拜监察御史病卒二妾陈氏牛氏皆经死事闻旌为双节】李琦【元氏人洪武初以经明行修授监察御史迁大理寺副永乐初安南侵广西地命往以书喻顺逆祸福安南感悟遂归侵地还陞礼部侍郎后占城与安南交恶复命往喻两国遂和好后陞湖广布政使甚得民心】侯保【赞皇人以国子生为知县有善政陞交州知府寻陞交阯右叅政为政亷恕时黄江贼黎和剽掠郡县保率民兵筑堡御之贼来攻与战而死人皆惜之】马云辉【真定人力学通经以儒士荐用厯任才能著称官至湖广布政司叅政】王玉【真定人由太学生厯官端谨有为终山西按察司副使】贾麟【曲阳人永乐中以博学明经儒士荐用厯官有志节累陞广东右布政使】蔡彬【武邑人由太学生厯任勤能官至山西布政司左叅议有惠政及民】岳福【晋州人由国子生入仕练逹政务官至浙江布政司左叅议】赵向【无极人由俊秀入仕厯任有能声官至湖广布政司左叅政】曹鼐【宁晋人初以乡举厯代州学官防和典史宣德癸丑擢进士第一授翰林院修撰陞侍讲入以内阁典制日侍讲读累陞吏部左侍郎兼学士正统己巳随征没于军中赠太傅吏部尚书兼文渊阁大学士諡文襄改諡文忠官其子孙鼐学赡行端内刚外和识逹政体才智出人士林重之】黄懋【元氏人永乐中进士擢户部主事有能名尚书夏原吉甚重之累官嘉兴知府亷公刚正子惠困穷力除宿盗息赋均民戴之如父母尤笃意学政孜孜好贤乐善有古良吏风后迁福建左布政使厯五年致仕卒】张益【安平人永乐中由明经任刑科给事中陞礼科右给事中性质直奏对多称防上目为响张寻奉使北敌主将失利公为敌所持不屈而死子鳯登进士任刑部主事累官尚书详郡志】杨和【临城人以国子生擢吏科给事中永乐中特陞工部侍郎著称于时子赞以防补国子生官至太平府同知　郡志】侯爵【藁城人中进士拜监察御史振肃风纪巡厯有声吏民畏服迁湖广按察司副使以疾卒于官　郡志】杜时【深州人中进士授监察御史陞陜西按察司副使操行亷洁深得宪体以疾卒于官　郡志】蔡恕【深州人由监生厯官至兵部右侍郎　郡志】刘政【元氏人由举人任工部主事陞户部郎中擢长沙府知府力行教化劝课农桑声誉逺播年七十致仕卒于家　郡志】刘升【由举人任按察司副使　郡志】王中【定州人由明经任监察御史执法不阿陞太仆寺卿改陜西右叅政　郡志】史克新【藁城人由监生授监察御史陞江西按察司副使正直无阿驭下严厉卒于官时人咸哀惜之　郡志】张軏【登进士官至侍郎　郡志】冯彬【临城人由监生任监察御史拜工部右侍郎　郡志】贺防【真定人中乡举任鳯翔府通判累迁大同府同知厯任有声年四十余防偶不娶亦无妾媵享年八十有六歩履矍跞乡人多爱敬之　郡志】马仪【真定人中乡举任刑部主事陞员外郎宣德五年擢杭州府知府在任敷政公平临事果防后卒于官士类惜之　省志】马谨【新乐人登进士授监察御史严毅方正得宪体陞騐封司郎中迁湖广右布政时广西苗贼出没奉勑督率官军追勦直抵铜鼓五开贼遂逺遁景防中陞左副都御史巡抚河南天顺初致仕于家谨为人有执守在騐封吏椽补拨杜絶请托一以公道处之士论称焉　郡志】苏洪【安平人举进士任工部主事性慷慨博通经史尝献平夷防御虏图于朝时论称焉　郡志】程克正【行唐人领乡荐任光禄寺署正陞工部员外郎擢浙江右叅议郡志】孙敬【真定人正统中知太原府值己巳多事规画有方民不知扰后致仕卒于家　郡志】扈暹【元氏人由举人累擢鳯翔府知府政务寛简识大体作兴学校以忧去郡民诣阙保留复任及秩满又保留之遂増俸仍府事凡三十余年　郡志】郑昌【灵夀人赵国公温之曾孙领乡举授工部主事有操守陞户部郎中致仕　郡志】马骙【真定人领乡荐授两淮运司副使陞户部员外郎擢山东右叅政为人刚果勤于职务　郡志】李时【真定人由进士任知县陞府同知擢平凉知府厯任有声　省志】毕鸾【井陉人举进士拜监察御史克振风纪迁湖广右叅议致仕郡志】邢端【井陉人领乡荐擢御史陞湖广副使抚辑苗夷甚有恩纪秩满夷民保留之増禄复任卒于官　郡志】崔逹【景防中由国子生同知巩昌府刚果有为吏民畏服陞本府知府致仕　郡志】白圭【南宫人正统中进士累官工部尚书以平荆襄功改兵部宦辙所经以才能称累膺玉带寳刀锦衣之赐卒赠少傅諡恭敏　郡志】石瑶【藁城人登成化丁未进士累官少保吏部尚书文章政事为世名臣】
　　列女王孝女【名舜赵人父子春被从兄长忻夫妻所害无子时女甫七嵗与二妹寄食亲戚家及笄不肯适人乃与二妹中夜持刀入长忻家杀其夫妇以告父墓因诣县请罪姊妹争为谋首州县不能决隋文帝闻之特原其罪】苏氏【元真定人徙家京师夫武用疾苏氏刲股为粥以进疾即愈生子德政四嵗而寡夫兄利其资欲逼嫁之不听未防夫兄举家死惟余三弱孙苏氏取育之德政长事母至孝母死时天大旱方掘地求水忽二蛇跃出一东一西随其地掘之果得泉事闻旌复其家】蒲氏【行唐人嫁樊氏为妻未防樊卒誓不再适时有山冦逼求为妻蒲氏跳于崖下水中而死乡人号曰义姜称其水为玉女塘】崔氏【深州周杰妻洪武间杰任兵科给事中以疾没崔氏奉骸骨归祭奠毕告其亲戚曰夫妇义当同穴今夫死无子吾无生理遂经死合塟焉】刘氏【新乐韩太初妻太初仕元为显官本朝洪武七年徙和州刘奉姑寗氏以从至南宫姑仆地伤腰刘刺血和汤以进乃愈至州姑病再进再愈至和州鬻蔬供飬无违礼姑患风疾时盛暑刘昼夜驱蝇蚊不怠后姑病危囓刘小指意与之永诀刘不悟斩指滴血和粥以进姑卒殡之浅土欲归塟五年弗果哀号常如袒括之日事闻召至京厚赐之官为送寗氏防归塟新乐旌表其门】甄氏【无极人嫁栾城李大舅早卒事姑甚孝大与其弟异居一日姑出往次子家甄随侍不忍去姑命之还甫三日甄忽心动举身流汗少顷果有来告其姑病笃者甄氏沿途拜祷往至姑侧侍疾数日而愈后姑年九十一卒合塟于舅墓甄氏庐墓侧三年旦夕悲恸不辍里人称为孝妇洪武中旌表其门】高氏【深州人适清河李茂茂充吉安衞总旗堕马病卧高氏奉汤药不离左右茂亡悲泣甚哀乃尽散家赀为防具复买一闲棺置诸尸侧至夜沐浴更衣经死与茂合塟洪武中表其门曰贞烈】岳氏【深州岳兴女适同州傅形嘉形嘉病革呼岳属曰尔年少善事后夫岳涕泣曰吾岂忍事他人宁俱死及形嘉卒岳慿尸号哭遂经死合塟之洪武中表其门曰贞烈】李氏【安平人郭士文妻年二十五而士文卒李氏奉舅姑抚遗孤孝节兼全洪武间事闻旌表其门曰贞烈郡志】范氏【枣强人蔡甫原之妻年二十四而夫卒父母欲嫁之范不从飬其姑终身教育诸子咸底成立乡人嘉其孝节事闻于朝宣德庚戍旌表其门　省志】孙氏【南宫人御史孟着妻年二十抚子以慈矢靡他心始终一节事闻宣德五年诏旌表之　省志】张氏【安平人翟得妻年二十一而夫以国子生卒于京张氏闻之遂自缢死事闻旌表其门曰贞烈　省志】施氏【定州衞百户何毅妻年二十一生子甫二龄毅死哀痛浆水不入口欲自杀狥塟姑知有孕劝阻之后果生子舅姑亲戚怜其少欲嫁之施曰夫亡子防况舅姑年老无倚可适人乎遂奉舅姑以终抚二子至于成立年六十二嵗本衞具闻旌表其门　省志】丁氏【定州李英妻年二十生子八月英死舅亦早亡事姑张氏孝谨隣妪谕其再嫁丁泣曰妾不幸舅没夫亡今子防姑老无他侍飬宁死誓无他志邻妪愧止孀居防五十载无瑕玷有司具闻旌表其门　省志】徐氏【藁城人教谕石麟之继室随夫之任广东正统初麟卒于官时徐年方二十有四逾三月生子玉前妻子尔方五嵗徐携二防扶榇还乡安塟飬舅姑甚谨及舅姑相继而卒皆以礼塟之徐以纺绩为生终无异志教二子继承父志勉以修学后玉登甲申进士任监察御史使石氏光显者徐氐孝节义所致也成化二年事闻旌其门曰贞烈　郡志】王氏【大同中防卫总旗王俊女年十五归定州卫指挥男施安克事舅姑年二十八安亡奉舅姑夀皆八十余而终抚育孤子至于承袭守节四十余年而贞志无慙本卫具闻旌表其门　郡志】王氏【饶阳赵彦良妻年二十二生男子方一嵗夫卒以礼塟之兄怜其少欲夺其志王曰生为赵家妻死为赵家鬼况有公姑无人侍奉岂可他适即固拒而止躬事蚕绩以供舅姑及卒以礼殡塟王氏年至七十守节五十一年无瑕玷事闻诏旌其门　郡志】乔氏【临城王祥妻生一子年方七嵗而夫卒家贫守志躬亲纺织抚养防子始终无玷成化四年旌表其门　郡志】李氏【临城王庆妻生子方五嵗而夫卒坚心纺织侍养舅姑恪守妇道始终无玷成化四年旌表其门　郡志】秦氏【王璟妻禀性贞恪恪尽妇道璟殁时秦方一十九嵗哀痛防絶塟毕生一子名友才守节抚养翁姑欲夺其志秦恳辞诚切翁姑感悟乃止五十八年并无瑕玷成化中奏闻旌表其门　郡志】高氏【枣强人宋亮之妻年二十六亮婴疾日夜吁天求以身代及亮卒孀居五十余年始终一志成化中事闻旌表其门　郡志】
　　仙释张果【隐中条山往来汾晋间得长生秘术唐武后遣使召之即死后人复见恒山中宗遣中书舍人李峤赍玺书邀礼乃至舍集贤院肩舆入宫帝亲问治道神仙事欲以玉真公主降之果固辞还山号通先生】邉洞【枣强人自防于紫云观出家修行后得道白日上升唐宗御制词褒之碑刻尚存于观】琴高【赵人为宋舍人行肖彭之术入水不濡游冀州涿郡二百余年一日辞众入涿水中他日乗赤鲤而过其弟子见之】苏澄隐【真定人为道士住龙兴观得养生术年八十余不衰老五代唐晋继有聘并辞疾不至宋太祖征太原还驻镇阳召见因问其术对曰臣之养生不过精思炼气尔帝王养生即异于是老子曰我无为而民自化我无欲而民自正昔黄帝唐尧享国永年得此道也上大恱年仅百嵗而卒】宝公【隋开皇中居真定解慧寺尝砻石为柱作门三楹上为楼坐卧其上后北虏来冦纵火焚至寺寳公从楼陨身而下毫髪无伤众冦刃之刀自防冦又举火焚楼火自灭羣冦惊骇稽颡而去】毗卢遮那【不知何许人曾入毗山修行不知所终至唐时尝现形山上人见之遂于山下立祠祀之】怀丙【真定人巧思出天性郡有木浮图十三级久而中级大柱壊欲西北倾他匠莫能为懐丙别作柱命众工维而上已而却众工以一介自从闭户良久易柱下赵州洨河石桥镕铁贯其中嵗久乡民多盗凿铁桥遂欹侧计千夫莫能正懐丙不役众工以术正之使复故宋时赐紫衣】守千【藳城人居龙兴寺性聪慧无幽不烛宋元祐闻赐号通照大师一日发囊以纸衣一袭附其徒李旬乃易衣诵梵经合掌加额辞众逝】崇辨【宋时修行山中弟子甚众一日谓弟子曰吾行业已满当归佛道遂化弟子抚其尸则柔软始知为尸觧云】
　　明一统志卷三
&lt;史部,地理类,总志之属,明一统志&gt;
　　钦定四库全书
　　眀一统志卷四
　　眀　李贤等　撰
　　顺徳府【东至广平府威县界一百五十里西至山西辽州和顺县界一百五十里南至广平府永年县界五十里北至真定府栢乡县界一百里自府治至京师一千里至南京一千七百二十里】
　　【粮四万二千石零】
　　建置沿革禹贡冀州之域天文昴分野周时为邢国地后属晋战国属赵秦置信都县属钜鹿郡项羽改襄国汉属钜鹿常山二郡及赵广平三国晋时为石勒所据石虎改置襄国郡后魏改为襄国县后周仍于县立郡隋初废郡以县属洺州开皇中置邢州大业初复改为襄国郡唐初为邢州置总管府天寳初改为钜鹿郡乾元初复为邢州五代梁为保义军节度唐改安国军宋陞为信徳府金改邢州仍置安国军元初置元帅府寻改安抚司中统初陞顺徳府至元初改为顺徳路夲朝洪武初改为顺徳府属北平布政司今直京师领县九
　　邢台县【附郭本秦信都县地后魏为防国县隋改龙冈县宋又改为邢台县元仍旧本朝因之编户三十二里】沙河县【在府城南三十五里本隋龙冈县地后分龙冈南境置沙河县唐初于县置温州州废以县属邢州宋金仍旧元隶顺徳路本朝因之编户一十六里】南和县【在府城东四十里本汉旧县属广平国东汉属钜鹿郡后魏并入任县后周置南和郡寻废郡为县隋属洺州寻改属邢州唐初于此置和州州废还属邢州宋金仍旧元省入沙河县寻复置本朝因之编户一十七里】平乡县【在府城东南一百里本汉廮陶县属广平国晋属钜鹿国后魏改为平乡县隋属洺州寻改属邢州唐初于此置封州州废还属邢州宋省入钜鹿县寻复置金仍旧元隶顺徳路本朝因之编户一十四里】广宗县【在府城东一百二十里本汉钜鹿郡堂阳县地后汉分置广宗县晋属安平国后魏属清河郡隋改为宗城县唐于此置宗州州废以县属贝州后复改为广宗县属魏州宋属大名府金复改宗城县属洺州元复为广宗县后省入平乡县寻复置属顺德路本朝因之编户一十五里】钜鹿县【在府城东北一百二十里本汉钜鹿郡南防县晋省入任县后赵复置南防后魏省入栢仁县隋于此置钜鹿县属赵州唐置起州州废还属赵州后改属邢州宋金仍旧元属顺徳路本朝因之编户一十七里】唐山县【在府城东北九十里本春秋时晋栢人邑战国时属赵汉为县属赵国后魏改曰栢仁隋属邢州唐初于县属东龙州□州废还属赵州后改属邢又改尧山县宋省入内丘县寻复置金改为唐山县属邢州元又省入内丘县寻复置属顺徳路本朝因之编户一十三里】内丘县【在府城东北五十里本汉常山郡之中丘县晋陞为中丘郡石虎改为赵安县后魏省入栢仁县寻复置中丘县隋改内丘县属赵州寻改属邢州唐宋金仍旧元属顺徳路本朝因之编户一十七里】任县【在府城东北四十里春秋时晋张县地汉分置任县属广平国东汉属钜鹿郡晋属广平郡后赵石氏改置苑乡县寻改清苑县属防国郡隋初复改任县属邢州后省唐复置宋省入南和寻复置属信徳府金属邢州元省入邢台县寻复置属顺徳路本朝因之编户一十五里】
　　郡名钜鹿【秦名】防国【隋名】
　　形胜依山慿险形势之国【后赵右侯张賔云】钜鹿当四方之冲【宋沈括尧山县防壁记】大行防镇于西北漳水萦流于东南【郡志】
　　风俗人性敦厚好尚儒学【隋志防国人性多敦厚务在农桑好尚儒学而伤于迟重】虽当安静无事之日知有战鬬攻掠之备【沈括尧山县防壁记】争讼不挠于官司贫富相尚于赒恤【郡志】民俗醇厚稼穑惟勤【郡志】质厚少文气勇尚义【宋史地理志】
　　山川仙翁山【在府城西北三十里唐时仙翁张果尝止息其上宗因封其山为仙翁山】风门山【在府城西北四十里以冬夏多风故名】雷公山【在府城西十三里上有雷公庙】百花山【在府城西南四十二里甚崇峻其色青白】鹊山【在府城西北一百三十里山中有穴出云母】夷仪山【在府城西北一百五十七里道通防国】百岩山【在府城西北其山峻极有百岩故名】石门山【在邢台县石勒遣石季龙进据石门即此】汤山【在沙河县西北七十里下有汤泉可以愈疾岩上有石室絶无尘秽俗号为圣人室】黒山【在沙河县西北四十里山石多黒色】赫山【在沙河县西八十里中有龙神祠有祷辄应】磬口山【在沙河县西南九十八里卢毓曰淇阳磬口冶铸利噐即汉魏时旧铁官也】千言山【在唐山县西北四里卫诗出宿于千饮饯于言即此】尧山【在唐山县西北八里相传尧始封于此故名上有尧祠一名宣务山一名虚无山其上出文石五色锦章】青山【在内丘县西二十里旧名黑山后周改今名】攫山【在内丘县西北一十二里砺水之源出于此】蓬鹊山【在内丘县西六十三里一名龙腾山相传扁鹊将虢太子采药于此因名其上有太子岩扁鹊祠】孤山【在内丘县西北一十七里其山孤特故名唐改内丘山】石井冈【在府城西北七里一名龙冈冈上有井大如车轮汉光武营军所凿又相传石勒时天旱佛图澄于此冈掘一死龙济以水乃苏咒而祭之龙腾空而上即降因名龙冈】石佛洞【在府城西北内有三石人肖佛故名】狼沟河【在南和县南五里两岸多狼故名】浊漳河【在平乡县西南一十里源出山西潞州发鸠山流经此县下至南和县即禹贡之漳水也俗又名柳河宋王沿奏言漳水一石其泥数斗古人以为利源募民复魏史起十二渠以之灌溉可使数郡瘠卤之田变为齐腴矣】澧河【在任县东一十五里上接南和县下流入真定府隆平县界元郭守敬尝建议澧河东过古任城失其故道没民田千余顷若开修成河其田即可耕种】远活水【在府城西北五里旧名蓼水出防国西石井冈其流经任县为蔡水复合入澧河】百泉水【在府城东南八里水自平地出其脉甚多盖澧河之上源也一名涡水一名鸳鸯水】沙河水【在沙河县治南亦名湡水】泜水【在唐山县西二里上接赵州临城县下流入任县及内丘南和县境】龙腾水【在内丘县西七十五里其源出龙腾山】砺水【在内丘县西北十三里其水可以砺刀劔亦名渚水】沙沟水【源出蓬鹊山东流经内丘县下入唐山县界】落漠水【在平乡县西南十八里古薄津也俗讹为落漠】圣井【在仙翁山下相传张果指此为井掘而得水冬夏不竭】仙井【在南和县治北其水与地平深不可测上有仙井庙歳旱祷雨辄应】温泉【在沙河县西北七十里其水四时长温能愈人疾】鸳鸯泉【在南和县南有泉二道逆流而出】广阿泽【在钜鹿县北五里一名大陆一名钜鹿一名大麓中有菱莲鱼蟹之类又有咸泉可煑为盐】洗肠源【在内丘县西十三里昔有髙僧佛图澄于此洗肠因名】
　　土产白瓷　玉沙【俱邢台县出】精石【本府出】
　　公署顺徳守御百户所【在府治东】
　　学校顺徳府学【在府治西北元初建本朝重修】邢台县学【在县治东南洪武三年建】沙河县学【在县治东南宋大观初建本朝永乐中重建】南和县学【在县治南洪武九年建永乐十年重修】平乡县学【在县治东洪武六年建永乐三年重修】广宗县学【在县治东南元中统间邑人李仲济以其私地建本朝永乐九年重建】钜鹿县学【在县治东南元元贞间建大徳初重修】唐山县学【在县治西元至正三年建本朝洪武二年重建】内丘县学【在县治北洪武三年建永乐二年重修】任县学【在县治东洪武三年建】
　　宫室苏秦亭【在沙河县西南三十里俗呼为十里亭苏秦激张仪西説秦使人微随其后与同宿舍资以金帛车马即此处】沙丘台【在平乡县东北二十里纣筑沙丘台多取鸟兽置其中卫灵公卒莫沙丘宫穿冢得石椁有铭云不凭其子灵公夺我里子韦曰灵公之为灵也久矣秦始皇东巡囘崩于沙丘即此处】平台【在平乡县东北三十里太平郷】张耳台【在唐山县西北十二里汉赵王张耳所筑】
　　关梁豫譲桥【在府城内俗呼为板桥豫譲事智伯智伯后为赵防子所杀豫譲伏此桥下欲刺防子以报智伯之仇又山西赵城县亦有豫譲桥】
　　寺观开元寺【在府治东北唐开元中建本朝洪武中重修】天宁寺【在府治西北唐建元至元中重修】泛爱寺【在沙河县治西北唐建本朝洪武中重建】经阁寺【在内丘县治南宋元祐间建】崇胜寺【在任县治东北】普应寺【在广宗县治东俱洪武中建】广教寺【在唐山县治西洪武中建】福胜寺【在平乡县治北永乐中重建】圆通寺【在南和县治东永乐中修】通真观【在府治西南元至元间建】长春观【在内丘县西八里元至元间建有碑存焉】
  </div>
  <div class="pagination">
   <a href="明一统志.html">
    上一页
   </a>
   <a href="明一统志.html">
    1
   </a>
   <span class="current-page">
    2
   </span>
   <a href="明一统志_page3.html">
    3
   </a>
   <a href="明一统志_page4.html">
    4
   </a>
   <a href="明一统志_page5.html">
    5
   </a>
   <a href="明一统志_page6.html">
    6
   </a>
   <a href="明一统志_page7.html">
    7
   </a>
   <span>
    ...
   </span>
   <a href="明一统志_page3.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
