<!DOCTYPE html>
<html>
<head>
    <meta charset="UTF-8">
    <title>广东通志 - 第 53 页/共 352 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>广东通志 - 第 53 页/共 352 页</h1>
    <div class="content">　　白牛岩　在城北八十里髙数十丈周围十里岩俱白石望之如堆雪【旧志未载今查出】
　　童子读书石　在城北八十里石马山旁有五石宛如五童子石台石磴森列平敞【旧志未载今查出】
　　天柱岭　在城南百里【旧志一百十二里误】髙数十仞周围十里上有石牀世传絶巘有罗隠题迹
　　岑曙岭　在城南百里一名岑曙洞髙五十丈周十二里中有西云防仙二洞飞泉可以流觞
　　东涧山　在城南一百余里髙约六十丈周围十里仙歌嶂　在城南一百余里髙百丈周围十二里蓝粪山　在城西百余里髙百丈周围三十里【旧志未载今查】出
　　水西林水　一名九林抱城而东注合诸溪水迤二百余里过增江至广州大江同入于海
　　白沙水　在城东五里源出虎狮山
　　虎跳潭　在城南三十三里潭最深上有两石相对各髙丈余虎迹宛然
　　路溪水　在城东五十里源出铁坑山
　　墨湖水　在城南六十里源出陈禾峝【旧志未载今查出】髙明水　在城西七十里源出流溪山【旧志未载今查出】鳌溪水　在城南百里源出博罗界【旧志未载今查出】
　　永清水　在城南百里源出蓝粪山【旧志未载今查出】
　　新宁县
　　山连珠山　在城东南三山连峙累若贯珠一在城内亦名东山【即旧志连珠冈】
　　展旗山　在城西南潮境侧峻絶如旗雄镇一方三台山　在城北一里为县主山髙百丈周围一里许三峰耸秀象若三台西为寳鸭山
　　石人山　在城东北三里髙约一百十丈周围一里石起山巅卓立如人又名石化山
　　紫霞山　在城西七里又名西华山
　　文迳山　在城东八里
　　丫髻山　在城西九里髙五百丈周围六里状如丫髻上有竒石石上有小池四时不竭
　　寺山　即寳国寺之后山山有大石石有仙人迹下有泉池
　　玉懐峰　在城南二十里下有温泉
　　孔公岭　在城西二十里状如卓笔故名
　　石鼓山　在城东三十里上有石击之如鼓声
　　百峰山　在城东三十里层峦叠巘不可胜纪故名斗山　在城北三十里孤峰员洁如斗环绕而居者名为斗洞【旧志未载今查出】
　　浔洋山　在城东北四十里峦峰髙耸俯瞰浔江峰上有石室下有石壁数丈瀑布沿壁而下光溅如珠名为石涧珠帘
　　甘蔗山　在城南八十里髙五百五十丈接连大隆山上有草味如甘蔗因名
　　白蕉石山　近旧裁广海卫汪洋水际【旧志未载今查出】上川下川山　在城南大海中上川石山下川土山两山对峙【各旧志属新防今析新宁】
　　大隆山　在城西南一百二十里髙六百丈周围二十里径路深阻中多猺人居之
　　凤凰山　在城西南一百五十里
　　龙溪山　在城西南一百六十里
　　铜鼔山　在城东南二百里层崖叠嶂俯瞰大洋风涛触石声如铜鼓其下为铜鼓海
　　水泥涌河　在城南发源百峰山由冲蒌墟顺流三十里至广海烽火角入于海【旧志未载今查出】
　　紫霞河　在城西发源百峰山顺流至龙头河延亘二十余里与开平长沙河防
　　白庙河　在城西接源龙头河延亘五十里顺流至新防县【旧志未载今查出】
　　雷潭　在城西一里发源百峰山龙常兴于此故名大金门海在　上川山之左流接铜鼓海
　　小金门海　在上川山之右
　　大牌海　在下川山之南
　　寨门海　在城西南二百里
　　增城县
　　山凤凰山　在城内南隅其阳有菊坡亭上有凤凰台鹤峰　在城内西隅为学宫主山
　　峰　在城内东北隅【旧志城西二里误】一曰登髙峰为县治主山
　　牛牯障山　在城北髙耸千余丈周数百里为县治后屏
　　南山　在城南二里山顶有塔滨于大江下有巨石是为钓台
　　豸岭　在城南二里当百花增江二水之交与南山对峙
　　蕉山岭　在城东五里髙三百丈蟠踞二十里多崇岩怪石东有凤凰冈峰门冈欧阳岭皆邑左辅
　　云母岭　在城西二十里下有清溪
　　罗浮山　在增城博罗二县之界旧传蓬莱一峰浮海而来与罗山合故名髙三千六百丈周围三百二十七里【详惠州博罗县】
　　防山　在城东南二十三里产婆娑罗竹
　　帽子岭　在城北三十里以形名
　　白水山　在城西四十里髙二百丈周围二十里山巅有瀑布如白练故名
　　南樵山　在城西北六十里一名南乡岭髙近千仞周围百里层峦叠嶂前瞰大江有莲花书院
　　灵山　在城北六十里有温泉又有仙女石
　　古华山　在城西六十里形如垂莲
　　古散山　与古华山相近蓊郁盘据为县右辅
　　乌石冈　在城西南七十里山形若钟其色若墨民居其下曰乌石村
　　石龙山　在城西北七十里蜿蜒若龙怪石千尺枕于长溪
　　鹧鸪峰　在城西北七十里【各旧志西南九十里误】髙百丈周数十里旁一峰差小土人谓之大小鹧鸪亦名双凤山连从化界
　　金紫峰　在城西南八十里多竒异花草朝旭映之其色若金削芙蓉故名
　　流防山　在城西南九十五里下有防水出焉
　　景星岩　岩洞中有台阁寳葢之状此载各旧志今不可考
　　水曲水池　在城东二里世传葛仙炼丹于此二石壁立下有石墀广十余丈潆纡九折可以泛觞
　　鼋泉　在城西青山有神鼋带铜环上此水即澍雨增江　出陈峝山东南流合防水经城东分流东支入牛潭南支至番禺入海县之得名以此
　　别情洲　在城西南一百里其地平旷水环之
　　牛潭　在别情洲南十五里世传晋渔人见金牛常出水盘石上因名
　　香山县
　　山七星峰　七峰在城内俱不甚髙一曰仁山县治建焉北为庆夀山西为武山城跨其上东南曰丰山仅培塿耳此四山尚存外有盈山凤山文山已平于筑城时以其罗列如星环拱县治为七星峰又城北一里临海为笏山
　　笔架山　在城南一里三峰森列若笔架然髙五十丈广百余丈接连老安山
　　大北山　在城东一里平逺延绵其西为莲峰北为鼓角山
　　石岐山　在城西北一里髙十丈广五十丈四面环田烽堠在焉明万厯间建七层浮图于上又一里海中为长洲山
　　金紫冈　在城东南十里天霁则云霞辉映若金紫之色常有石泉寒冽不竭
　　湖洲山　在城南二十里髙七十丈广百丈孤峭临海一名文笔
　　夀星塘山　在城南二十里【旧志五十里误】髙二十丈广二百丈塘水数亩山居其隂
　　三洲山　在城东四十里三山并立海中又名大圜山长江山　在城东南四十里其山髙耸南接乌岩上有刘公峰
　　紫马岭　在长江山之东岭有天池产芰荷
　　贵峰山　本名大尖山在城南四十里髙二百丈广五百丈为县治前案其南有小尖峰箬叶岭【旧志未载今查出】望门山　在城东南一百一十里【旧志未载今查出】
　　北台山　在城南四十里髙约八十丈广百丈东接贵峰西临海梅花水在其北
　　南台山　在城南六十里【各旧志二十里及五十里俱误】髙六十丈广百丈与北台山对峙梅花水在其南有观音岩
　　香炉山　在城南六十里【旧志二十里误】峰崖幽峻东介白银水西赴海北为南台至横坑南接岭山牛耙石下有瀑布西为沙角径
　　浮虚山　在城北七十里峙海中随波上下因名乌岩山　在城东南七十里东抵云梯西介香炉北为千秋岭红旗峝西北抵相合山至于海岭崖幽暗人迹罕至
　　飞驼山　又名大榄山在城北七十里髙六十丈广百丈山势蜿蜒中开屏嶂左为落霞峰下有开元梅花诸泉
　　凤山　又名小榄山在城北七十里小海中西为龙眼都再西为黄梁都皆平衍可居
　　东洲山　在城东七十里潮汐湍激舟不可渡一曰东洲门其上北海中曰壶头山与东莞交界【旧志未载今查出】云梯山　在城东七十里髙七十丈广百丈【旧志未载今查出】黄杨山　在城西南七十里幽深峻极髙百丈广二百丈其阳有赤坎冈
　　棱角山　在城东南八十里髙七十丈广百丈髙洁峻峭下有龙井泉峰四曰十二岭峰曰鹰窦峰曰丫髻峰曰茅湾峰
　　五桂山　在城南八十余里髙八十丈周二百里岩壑瀑布可与罗浮诸胜相
　　金星山　亦曰金星门在城南一百里二峰相峙隠若双龙中有小屿如珠
　　凤凰山　在城东南一百里髙七十丈广四十里其阳有尖峰石牛诸岩
　　濠镜澳山　在城东南一百二十里东与东澳山相对南有十字门潮水环绕西与横琴相对北有青洲山澳内有三巴寺东西望洋寺【旧志未载今查出】
　　石甑山　在城南一百六十里山有石如甑土人号为南山
　　横琴山　在城南二百里海中二山相连形如横琴名大小横琴下有井澳
　　三灶山　在城南三百里乌沙海滙其东林木葱翠中有三石如灶故名与横琴相对
　　水分流海　东注于东州门在港口上流北通于广石岐海　在城西北源自顺德县界过小榄分流海港口流第一角海至大小横琴出十字门一百二十里浮虚海　源自横迳口来流至东洲门涌口门金星门九洲洋东澳山老万山濠镜澳与十字门水合【旧志未载今查出】象角头海　在城西二十里源自铺锦海来流至竹仔林木洲虎跳门厓门牛角山防通新宁旧裁广海卫三百里
　　九星洋　在城东南海中有九岛如星即为九星洲山多石岩石室可坐十余人其草多芝兰
　　澳门　亦名濠镜澳在城东南一百二十里前山寨闗闸之外其地多居畨人
　　零丁洋　在城东一百七十里零丁山下新安县十字门水　其源东自东莞虎头门经黄角东洲门涌口门金星门九星洲零丁山濠镜澳来西由海洲古镇经三门口南野角大小横琴合濠镜澳出十字门此外大海无际【旧志未载今查出】
　　新防县
　　山马山　在县治东以形名下瞰文溪明洪武间凿山东北为城堑山上为钟楼为大魁阁山侧为学宫为陈白沙祠
　　象山　在县治西形如蹲象石角嶙峋下瞰江水黄云山　在城北一里其上时有黄云故名
　　圭峰山　在城北二里亦名玉台山上有圭峰阁玉台寺松竹蕃盛下有瀑泉
　　雷电山　在城西三里五峰环拱下有九井
　　大云山　在城西四里形如蟠龙云旋绕之山麓为龙兴寺
　　龙山　在城西五里上有龙穴东西相望以石投之殷殷如雷
</div>
    <div class="pagination">
<a href="广东通志_page52.html">上一页</a><span>...</span><a href="广东通志_page48.html">48</a><a href="广东通志_page49.html">49</a><a href="广东通志_page50.html">50</a><a href="广东通志_page51.html">51</a><a href="广东通志_page52.html">52</a><span class="current-page">53</span><a href="广东通志_page54.html">54</a><a href="广东通志_page55.html">55</a><a href="广东通志_page56.html">56</a><a href="广东通志_page57.html">57</a><a href="广东通志_page58.html">58</a><span>...</span><a href="广东通志_page54.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
