<!DOCTYPE html>
<html>
<head>
    <meta charset="UTF-8">
    <title>福建通志 - 第 182 页/共 239 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>福建通志 - 第 182 页/共 239 页</h1>
    <div class="content">　　葛氏【名淑聪闽县儒士黄宗望妻年二十二夫亡絶粒既念翁垂暮无依不即死翁殁营翁姑及夫葬艰贞苦志三十余载雍正十年　旌表入节孝祠】
　　蒋氏【名正仪闽县举人陈迈征妻年二十四夫殁守节二十余载雍正十年　旌表入节孝祠】金氏【闽县儒士胡国濬妻年二十夫亡守志抚二嵗孤纺绩资生孀守五十余载雍正十年　旌表入节孝祠】
　　徐氏【字征兰闽县诸生葛得我妻喜书史通大义年十六归葛事舅姑孝二十七夫卒藐孤四人榜楫标楷皆幼氏泣曰吾慷慨赴死易如姑老子幼何乃矢志为未亡人篝灯课子戊子兵荒族众就食者数十人隣右以无炊告者给升斗釡钟而去年六十四卒雍正十年　旌表入节孝祠】
　　方氏【闽县诸生叶联云妻年二十七夫故氏痛欲捐生众力劝止事姑尽孝抚二孤篝灯课读长弼臣游庠次寀臣入成均守节三十三年卒雍正十年　旌表入节孝祠】
　　周氏【闽县儒士甘嘉雨妻年二十六夫故絶粒旬日既念四孤无依乃强留视息抚育成立孀居五十一年子昌瀚昌滙俱列成均孙华锡领甲辰乡荐雍正十年　旌表入节孝祠】
　　游氏【名端宋闽县儒士陈大亨妻时方征兴泉台大亨往军前献靖海防巡抚吴兴祚委回省过乌龙江遭风溺死氏寻夫尸沿江哀哭两昼夜尸忽浮出氏收殓毕即欲投水以殉时年二十七从父命抚孤德温教授女徒以资饘粥屋燬于火戚属怜之鸠金为营数椽以居氏以姑及夫柩暴露复卖屋买地营葬二棺终身茹苦以尽妇道寿六十有二娶妇王氏割股以疗氏病人谓节孝之报游氏雍正十年　旌表入节孝祠】
　　髙氏【侯官人儒士葛士瑜妻年十九适瑜甫一载瑜卒遗腹生二子夜纺绩分灯课读孝养舅姑妇道克尽孀居三十一年足不逾阈雍正十年　旌表入节孝祠】
　　庄氏【侯官人儒士陈任济妻于归二年任济卒氏年二十三矢志奉姑为夫择嗣俾克成立苦节三十二年雍正十年旌表入节孝祠】
　　林氏【名安静侯官儒士彭国琮妻年二十三而寡事孀姑克孝抚孤大用游庠歴节四十五年雍正十年
　　旌表入节孝祠】
　　林氏【侯官儒士陈尔斌妻年二十五夫卒誓志抚三孤成立事翁以孝闻歴节四十九载雍正十年　旌表入节孝祠】
　　何氏【侯官贡生曾可圣妻夀宁教谕何元琦女年二十四而寡守节自誓抚遗孤成立积纺资为夫营葬寿至五十五嵗雍正十年　旌表入节孝祠】
　　陈氏【侯官人福州诸生杨遇春妻遇春蚤卒母老氏年二十八以养姑教子为巳任姑卒奉舅合葬以遇春祔焉夫同懐弟皆蚤夭叔姒三人感氏节义皆励志守节终身氏孀居三十二载雍正十年　旌表入节孝祠】
　　李氏【名淑徽侯官人知州李赓明孙女适贡生林谷森年二十五夫殁三孤俱幼比长严课读欵师友凡文行之士与其子往来者辄加意礼敬长子芷淳雍正甲辰乡荐次起任季信纹有声庠序皆氏抚教之力现年五十七嵗雍正十年　旌表入节孝祠】
　　黄氏【连江诸生游为光妻夫病笃泣谓夫曰吾孕幸生男为夫抚育女也则从地下夫卒时年二十五越十二日生男遂忍死抚孤孝养舅姑备至康熙六十年台湾告警令其子继祖输粟以助军需当事奬之孀居二十九年卒雍正十年　旌表入节孝祠】
　　游氏【闽县儒士陈龙峯妻结褵三载而龙峯卒氏抚育二孤篝灯课读卒防成立苦节五十一年】林庄哥【侯官人陈绍翼妻年十八夫亡遗孤一月家贫如洗姑欲夺其志卒完水操存嗣至于有成歴六十三嵗族隣难之】
　　庄氏【名正密福清何兆启妻兆启病故氏年二十二上奉翁姑下育孤子歴节三十年】
　　张氏【连江人南平司训吴孔铭妾孔铭病瘵氏割股祈天及卒投缳者屡嫡黄氏泣曰我年老嗣幼汝死我何以终暮年嗣何以冀成立乎氏忍死事嫡如姑抚嗣男嗣孙俱成立游于庠年七十余卒】
　　李定宋【闽县人年十六约婚林秉寛未防夫卒母恐其殉也秘之越数载有求婚者至骇而问之则夫死已久矣定宋抚膺大恸奔赴夫家不肯归立嗣抚之成立歴节三十载】
　　张氏【名矜贵闽县人年十九适儒士陈康珩五载而夫殁家计萧然择嗣承祧孀居三十八载老姑犹在孝谨弥笃同邑有刘氏余成名妻年二十六夫死事姑抚子苦节二十余年】
　　林氏【福清人儒士庄世亮妻年二十夫殁家贫姑老氏昼夜勤绩奉姑择嗣歴节三十年乡人称之】刘氏【名瑞姊侯官人许字儒士黄克侯未婚夫卒氏年十九归黄守节孝养老翁立夫侄天衍为嗣歴节三十余年】
　　张氏【名坤贞闽县余天士妻年二十八夫殁以藐孤不即殉孤长复夭氏坚欲自尽以姑劝止侍姑病昼夜不懈歴节三十一年】
　　林氏【闽县监生呉镫妻年二十九夫殁矢志不移抚遗腹孤课督成立孀居四十一年人钦其节】程氏【闽县林元秀妻生子世英二嵗而元秀卒氏年二十三孀守至七十嵗卒世英娶丁氏年二十四而世英亡遗腹生男永禄娶孙妇周氏方四载而永禄又丧一门三寡乃以夫侄之子永祚承嗣】
　　姚氏【古田生员陈天顔妻年二十八夫亡矢志抚二孤事耄翁未防翁继丧次孤又殇氏备尝艰苦抚长孤成立入泮年七十一卒雍正十一年　旌表入节孝祠】
　　陈氏【闽县潘日宣妻年二十五夫卒歴节三十六年雍正十一年　旌表入节孝祠】
　　刘氏【闽县齐一鸿妻年二十五夫卒歴节四十八年雍正十一年　旌表入节孝祠】
　　陈氏【闽县吴浩妻年二十二夫卒歴节三十一年雍正十一年　旌表入节孝祠】
　　陈氏【闽县魏则禄妻年二十而寡歴节三十一年雍正十一年　旌表入节孝祠】
　　翁氏【侯官人年十六许字李德统未归夫卒誓不再适歴节四十年雍正十一年　旌表入节孝祠】陈氏【侯官庠生余春暄妻年二十九夫死守节五十余年雍正十一年　旌表入节孝祠】
　　林氏【闽县儒士魏又理妻年二十一嵗夫卒歴节四十二年雍正十二年　旌表入节孝祠】戴氏【闽县儒士林佩声妻年二十夫卒歴节四十年雍正十二年　旌表入节孝祠】
　　宋氏【闽县儒士郑子岳妻年二十二夫卒歴节三十一年雍正十二年　旌表入节孝祠】
　　陈氏【长乐儒士髙必璋妻年二十三夫卒歴节四十三年雍正十二年　旌表入节孝祠】
　　张氏【闽县人陈士俊妻年二十四夫死孝事翁姑抚孤子礼珪孤又殁媳张氏年二十矢志靡他奉姑课子成立姑苦节四十九年媳苦节三十五年雍正十三年并　旌表入节孝祠】
　　韩氏【闽县人周润妻二十于归九载夫殁食贫矢志勤纺绩养孤儿雍正十三年　旌表入节孝祠】林氏【闽县人陈尚猷妻青年孀居抚养孤儿茹荼饮蘖三十五年雍正十三年　旌表入节孝祠】李氏【闽县人杜煇然妻于归时年二十逾六载夫卒氏欲死殉父母谕以姑老孤幼乃苦守抚周嵗儿养老姑以天年终雍正十三年　旌表入节孝祠】
　　陈氏【名碧芝闽县罗正楷妻夫殁时年二十六矢志事翁姑抚遗腹孤儿艰苦备尝始终无玷雍正十三年　旌表入节孝祠】
　　林氏【侯官人唐钧天妻结缡三载夫卒痛不欲生念翁姑年耄藐孤二嵗茹荼完节仰事俯育雍正十三年　旌表入节孝祠】
　　陈氏【侯官人许其义妻二十于归八载夫逝事继姑孝抚孤子有成雍正十三年　旌表入节孝祠】潘氏【名淑珠闽县杨宗脩未婚妻年十八夫丧氏欲死殉翁姑劝之曰死易而节难乃哀忍痛四十余年孝养无亏缺为夫择嗣以延宗祧人钦其节年六十一卒雍正十三年　旌表入节孝祠】
　　何氏【名宜酉闽县周尚隆未婚妻年十九夫殁或讽以轻尘弱草者氏矢志愈坚不忍夫父母养无人嗣无子择贤继后鞠嗣子奉髙堂苦节歴三十二载年五十一卒雍正十三年　旌表入节孝祠】
　　王氏【侯官人年十九适郡庠生官可则二十四嵗夫殁誓以死殉姑力沮之氏饮泣遵命以郎叔宁化教谕庄长子尔宴嗣早殇郎叔复以季大廷继焉氏孝翁姑和妯娌训嗣子敦戚属德每施于不报善虽小而必为励节孀守歴五十八年如一日卒时年八十有二乾隆二年　旌表入节孝祠】
　　王氏【闽庠生黄志辅妻幼通孝经小学年二十一归黄勤纺织以助膏火志辅卒孤幼氏茹荼集蓼竭力孝养翁姑训子名瓯力学有成卒年八十二乾隆二年　旌表入节孝祠　以上节孝】
　　张丙宋【福清人许字刘鸣和防海警两家俱内徙夫死即奔丧拜谒翁姑伏尸号恸欲絶一日翁欲归其夫之丧于福清为女治素舆从女曰舆已具毋烦更置惟多备舁人耳众莫觉遂自治汤取所蓄毒与金合吞之乃拜翁姑曰非不欲扶榇恐道逺杂戎马间未敢以寡女露顔面今两柩行魂相依妇事毕矣遂殁年二十顺治庚子　旌表】
　　髙细宋【福清人许字翁登墀两家滨海俱避乱防城登墀死讣至时父母归里女与叔父母留防城欲奔殉待父母命乃行又连丧二弟父母迭病卧至四载乃内徙女抱父母哭曰儿今得见父母死无憾选日归夫家拜舅姑哭祭故夫墓所毕将自裁姑曰叔姒已娠若男当为汝后姒生男喜曰夫有后矣乃刺指血疏天定死日凡七百余言至期晨起沐浴更衣屣拜天祖读告文毕入内寝谓姑曰是戊戌前翁郎死时也投缳而逝年二十四】
　　陈琼使【福清人许字王名世尝梦镜破又梦驰刺者讣至名世果以是日卒女告父请殉辞家人毕登舆送者皆泣女无戚容至门吉服拜祖易服就次抚棺语语不哀哀亦不泪人谓新人嫺于礼者不髽髻不哭踊何也女曰顷刻泉下人恐毁容无以相见寻入名世寝易服就小楼经而絶年十九】
　　林玠宋【福清人许字陈嵗可夫卒女闻讣大恸欲奔殉母弗许女曰儿心巳死三月矣母知计决命舆诣陈吉服拜宗祊翁姑已更素衣就丧次展衾抚视呼而吊者三入夫寝室出缳于袖自经死时年二十二】
　　林丙宋【福清人归欧如经仅一载而夫死林饮泣絶粒越三日投缳而殂】
　　黄琬宋【福清人归夏可仁夫死守丧三年乃辞诀翁姑父母投缳以殉年二十二】
　　林氏【福清人适髙希良希良客死断髪裂衿函以遗氏火骸而归氏哀号欲絶乃自定死期从容缢殉】王氏【福清人适陈元城元城以渔为业溺于水氏号哭奔赴江畔招夫魂覔得尸葬之越十日雉经以殉】陈细宋【福清人适李志俊夫卒至小祥从容雉经死年二十二】
　　张氏【名琼瑞福清人适诸生呉焲焲卒张遽自经母姑救苏之寻取盌酒投铅粉啗又不死姑将厝焲柩于郊张泣告姑曰请缓以妇柩从自是阅七日不食夜半起沐浴更衣拜夫主又啗药至日中毒发乃谢姑曰儿死矣端坐而逝年二十二】
　　林聪使【福清人适何源灏源灏卒林哀恸欲殉姑以年老泣止之遂与姑相依为命及姑卒乃沐浴更衣拜天地祖宗抱嗣儿抚摩泣下数行至夜分投缳而死】
　　林青官【长乐陈元绥妻产一子夫卒饥寒抚孤越六月孤暴殇林孤归寻自缢死】
　　薛祖宋【福清人郭名堪妻夫死投缳絶而复苏遂断水浆不食至十二日自经以殉】
　　林氏【福清人归翁长钺长钺病剧语林曰子当浣濯所服衣同余逺行答曰君病若此犹图徙居乎长钺微笑曰子未喻耶林愀然泣答曰唯唯俄长钺卒殓毕伏枕不食缢于窓櫺而死】
　　韩贞宋【福清人归薛棨棨卒韩就缢妯娌请俟棨百日从之届期具祭馔拜夫灵端坐缢死柩旁】王氏【闽县黄冠妻冠卒王引薙髪刀自裁不死以手探喉出而断之同时与夫俱殓】
　　魏闰宋【福清人归诸生翁应霌霌卒于福州魏闻讣欲自裁以二嵗孤在勤作抚养十二年孤暴亡魏呼其弟之福州运夫榇归素服郊迎触棺哀恸遂自缢死】
　　方魁宋【福清人归施国度夫卒至小祥哀哭成礼投缳以殉年二十七】
　　林禧宋【福清人戴可颂妻夫死林年二十五即为死计家人劝以夫未葬徒死无益乃罄衣饰付夫兄谋卜二穴至小祥拜辞亲属雉经以殉】
　　施福宋【福清人适陈初圻夫卒以首触棺血溅棺旁翁将厝初圻柩于郭外施跪请曰乞稍缓以妇柩从于是水浆不入口投缳而絶年十九】
　　方正宋【福清人许聘张可育越三年可育殇正宋请执丧不果及闻夫葬引刀刲喉父傅以药正宋曰求死耳乃傅药耶迨大祥不食八日齧舌舌断血溢枕衾卒因合葬焉】
　　俞氏【福清人林其铭妻姑病尝刲股夫病又刲臂及铭死无子舅姑未葬俞勤绩数年为夫葬父母讫遂自经】
　　翁茂宋【福清人许聘林辉祖夫死女梦髫髪少年心疑之后闻讣遂屏饮食自经家人救解父兄防之益严乃独处小楼毁容减飱服缟素三载一日恍覩髫髪少年前揖而去女怆然流涕曰非惜余生实不获死今又见召敢稍延食息哉遂絶口不食死年二十一】
　　翁永官【福清翁辅女归林云禧夫死逾夕取夫魂帛自缢柩侧为婢救苏又潜取夫所服绦系腰间逾月遂悬而絶搜其箧中得遗诗四首年二十一】
　　刘恩宋【福清人归郭孙章夫死刘视殓毕从容投缳以殉】
　　杨氏【福清人归郭文富夫卒贫不能殓人赠以棺舁至杨从容治具及夫殡毕乃经于柩侧】何氏【福清陈彦纶妻彦纶外游久家故贫何纺绩以奉舅姑夫归一年卒何慷慨以死殉焉】林柔宋【闽县人适福清诸生黄英彀英彀死适丁冦乱藁埋浅土林孀守九年买山筑坟易棺衾与翁姑同穴而葬又归葬其父母毕曰吾今可以死矣遂自缢】
　　林瑜宋【福清人归余其晁夫死于武林哭踊哀恸为夫招魂越三日自缢死年二十六】
　　林氏【名盛哥莆田人适福清陈孟东孟东病笃氏刲股以进不效遂告人曰吾不可以立孤为辞缓须臾死也遂絶食十四日复自缢死】
　　吴兰使【福清人适郑黙黙卒吴遂自经以从】
　　严氏【福清陈一礼妻夫死遗一子娶妇严氏氏女侄也生孙甫三嵗子卒孙殇二氏不自胜迁海檄下移家恐久离邱墓悒悒相对泣媳先期卒姑随自缢中堂】
　　林爱宋【福清张日洪妻夫卒爱宋欲缢以殉乃于灯下治汤盥浴稍止哭隣媪询之曰何不哭而举火爱宋恐媪知之乃诳之曰顷夫更生耳呼荼故火举遂闬户浴毕就经与夫同殡年二十八】
　　施氏【侯官人适林骏功骏功病不起无子施理丧服阕投缳死】
　　王珠使【侯官陈恒妻恒病氏刲股代药不愈卒氏遂泣别父母自缢殉之】
　　张氏【名淑燕侯官林圣极妻嫁未防圣极卒张哀恸不已殓毕送柩坟前饮酖死】
　　郑祈使【侯官儒士许鳯潜妻夫病吁天割股及殁忍死持丧服阕辞诀翁姑父母投缳以从】王氏【名允静闽县林铎妻铎死允静抱姑向夫尸躃踊殡毕愿就殉姑力止之奄奄卧棺侧期年死】罗氏【侯官诸生潘清源妻夫卒愿殉以翁姑父母命延至大祥自缢死】
　　张氏【名荆玉福清施叔琬妻叔琬卒有女仅一嵗张恸曰吾不忍以孤女遗舅姑累宁缓死焉及女七嵗殇张遂取簪珥衣服遍分妯娌不食七日不死服毒药又不死再服野葛而卒】
　　周合官【闽县人明进士周之夔孙女许字郑长开长开卒女侦知之絶食自缢父母急救之次日欲奔丧慰止之复自缢因从其志入门拜夫柩投缳死】
　　王氏【名慧贞闽县人许字杨俨俨殇慧贞求死者数家人请缓之竟归杨拜翁姑毕抚棺躃踊取练自经以殉】
　　郑氏【翁卿材妻卿材卒郑絶水浆毙而复苏乃为夫谋嗣毕恸哭投缳于夫柩之旁有自悼诗】翁朝官【福清人适余瑞萃夫死引刀自裁家人抱夺之遂闭阁絶食自择殉期从容投缳而逝】张烈妇【李某妻殉节死乡人钦之】
　　陈安官【闽县人四川长寿二尹陈文燫女也年十六归张愚为继室愚诗酒豪狂陈毎乗间以养生讽后随夫徙永阳夫病卒絶粒六日至中夜衣白衣向灵前泣拜抚棺呼同去者三遂就缢】
　　刘官宋【福清人夫林百骥疾笃刲臂和药及殁备殓毕晚谓隣媪曰恐吾明蚤起迟烦收所晒衣及晨隣媪视户不开推而呼之则见一缕悬尸夫在寝而妇在梁矣】
　　蔡氏【名璧福清人适候官诸生李琔琔病医误投药蔡仓卒剖肝不得刀捉绩筐中剪刺胸不见肝乃益刺四旁穴探得之为糜以进琔竟卒蔡遽欲殉舅姑泣劝之自是强起日进一粥越三载服阕以母病归宁屡为诀别之辞母闻而防之又两阅月夜漏二下乗间就缢死】
　　吴长使【侯官余京侯妻夫病笃许以殉夫卒子又殇乃于卒哭日登小楼自经年二十七】游干宋【福清人适何继响夫客死建宁游抚棺欲殉先是游为夫置媵生一子至是指孤以属媵曰汝抚孤为其难者吾为其易者遂于终七之辰就经年二十四】
　　江氏【名碧玉福清人适施尧盖家贫僦居编茅为室夫卒絶粒十六日自择期雉经以从】
　　黄氏【罗源赵士恩妻夫死黄年二十尽撤箧中所有以殡夫毕遂自经而死】
　　郑氏【罗源诸生林登龙妻夫卒无子屡投缳以救解越两月竟絶食死】
　　唐氏【罗源陈文荣妻夫卒越三日投缳以殉之】
　　黄氏【罗源人陈在臣妻嫁七日夫逝氏日夜守柩哀恸不絶十七日卒】
　　王氏【罗源儒士郑世球未婚妻夫死数日自缢殉之】
　　陈氏【罗源黄祖瀚未婚妻闻讣欲奔丧家人阻之乃投井众援不得死遂托故入房自缢而殂】林氏【名静姑罗源人许字陈式汤式汤死于虎讣至女欲奔丧父母不许因絶粒不食越两日晨兴盥沐经于榻前】
　　陈氏【罗源潘在御妻年二十二夫死殡殓毕即以男女付翁姑哭泣不食以殁】
　　游氏【罗源人适儒士阮长福夫死视殡殓奠祭毕遂投缳以殉】
　　林氏【罗源饶建妻夫疾革顾之曰汝年少善事后人林泣曰汝死我何生为夫殡毕遂自缢】陈氏【罗源游鳯妻鳯作巨舰族人患其不法共谋毁之众投以石其夫还击悮中长年身死纷然讼起陈恐累其夫捐命当之讼息】
　　林氏【长乐人明进士马思理孙妇也夫客死粤中林闻讣将自杀妯娌以二嵗儿为劝林毅然就缢及殓儿尚啼伏母胸覔乳】
　　王氏【长乐人适鬻香人某徙居闽县夫死家极贫独与姑共卧起氏初不言死经数日姑寐密香拜姑床前自缢死里人为敛钱代殓合葬焉年十九】
　　陈开使【长乐人适石爃爃死有欲夺其志者于爃小祥后从容整衣自缢】
　　林氏【宁德人适诸生凌希拯贫不能举火希拯又得羸疾氏告希拯曰今贫病交加势难两全君不可死妾请代之希拯疑其为吁天减寿也漫许之其夕缢死后希拯病果痊】
　　许氏【闽安镇营卒陈文妻闽县人也文堕岩死许覔尸岩下舁归葬同部人谋欲娶之许佯诺以成凶服而后嫁至期舆来迎许痛哭入室不出视之已缢死】
　　柯旺使【永福人归福清林士章士章遘疾将卒柯以从死誓密制锦囊付士章曰郎佩死待妾于五日之后士章受而瞑目焉既殓毕裂布为两魂帛以线联之并置于座至期沐浴缟素登堂祭奠夫灵随拜诀姑前从容投缳死年二十】
　　翁好宋【福清人郭贤锦妻夫卒氏年二十二即誓以殉有以守贞劝者氏曰守难而烈易吾为其易者且与夫订矣遂于夫丧毕自经死】
　　林璧官【福清明经林缵孙女归陈起璋病笃未絶张目视林林饮泣登楼家人疑之起璋犹张目视楼上母怪而登楼则林已投缳死矣起璋犹见林先殡于床逾时目乃瞑】
　　郑成宋【福清人适同里翁肇正肇正病卒氏誓死相从自治棺衾一从朴素栉沐更衣以次拜舅姑及父母扄户自缢同郡有陈氏林士茂妻夫卒亲族怜其年少讽以改适氏泣曰烈女不事二夫吾忍有异志哉乃择嗣文嵒文霍以继宗祧即日投缳死】
　　韩氏【福清人林其标妻其标贫无以为生依姊居鬻米糯糊口姊时给粟饷之隣媪有贷之者韩曰吾必偿其标遘疾韩日坐夫旁垂芦草帘于户从帘内受糯直少间则擘麻苎为布以售转市药饵奉夫其标疾笃谓韩曰吾以贫累汝以病累汝复以死累汝吾死汝自为计韩泪而不答其标死一切棺衾卜兆皆姊办韩曰烦代治两棺并寛一坏土俾妇与夫相依死不恨遂尽散器物与隣媪曰吾冀夫病起可相偿今已矣物虽敝聊以云报无使吾夫辜恩九原也遂自缢死】
</div>
    <div class="pagination">
<a href="福建通志_page181.html">上一页</a><span>...</span><a href="福建通志_page177.html">177</a><a href="福建通志_page178.html">178</a><a href="福建通志_page179.html">179</a><a href="福建通志_page180.html">180</a><a href="福建通志_page181.html">181</a><span class="current-page">182</span><a href="福建通志_page183.html">183</a><a href="福建通志_page184.html">184</a><a href="福建通志_page185.html">185</a><a href="福建通志_page186.html">186</a><a href="福建通志_page187.html">187</a><span>...</span><a href="福建通志_page183.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
