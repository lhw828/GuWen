<!DOCTYPE html>
<html>
<head>
    <meta charset="UTF-8">
    <title>广东通志 - 第 55 页/共 352 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>广东通志 - 第 55 页/共 352 页</h1>
    <div class="content">　　百步梯　在城北十六里万山之中险仄不可扳跻丫髻岭　在城西五十里髙千仞相传有仙女徃来于此
　　瑞云山　在城西南四十里下有隆兴古寺旁有潭曰钟潭【事详古迹】
　　象岭　在城西十五里其形如象大小不一
　　蝙蝠岩　在城西南五十里
　　独秀山　在城西南五十里卓峙平畴崭然耸翠中洞山　在城西南六十五里髙百余仞
　　乌石岩　在城西南六十五里望之如墨外实中虚巅有仙人圹【事详古迹】
　　水苏峝水　在城东十里流至龙口与正迳水合正迳水　在城西五里西与牛牯屯东与苏峝水合牛牯屯水　在城西五里发源屋檐水南流与横潭水合
　　横潭水　在城西南三十五里发源正迳诸溪至把水与巴由水合
　　巴由水　在城西五十里合三水芦包水出石门沈香浦达郡城入海
　　马迳水　在城西六十五里上接芦包水下经官窖金山出咸鱼嘴与巴由水合
　　韶州府
　　曲江县
　　山笔峰山　在城北一里郡主山也髙四十余丈周围七里一名帽子峰上有整冠亭凤来亭今圮【整冠亭详古迹】皇冈山　在城北三里髙约一百二十丈周围三十里端整如屏山顶旧有翠华亭
　　玉山　在城东北五里髙十七丈周围十余里相传昔人得玉璞于此
　　莲花峰　在城南五里髙八十丈延袤二十里状如莲花郡治旧城建于正水东即此山下【事详古迹】
　　貂蝉岭　在城北五里山顶石突起如貂蝉因名芙蓉山　在城西五里髙九十余丈延袤三十余里旧多芙蓉故名山半有石室汉末康容炼丹于此上有拱极亭
　　越王山　在城北六里髙二十丈周围五里俗呼为白虎山五代时刘鋹之墓在焉今不可考
　　寳石山　在城南十里一名伏虎
　　紫微洞　在城西南十里【旧志西北二十里误】髙五十丈周十里岩洞轩敞可容数百人宋中书舍人朱翼谪居韶州尝游此
　　石头山　在城北十三里山石髙峻约三十丈周围八里下建石头寺今无考
　　书堂岩　在城东南十五里髙十余丈广三十丈岩洞豁然泉清石洁唐张九龄读书处
　　灵鹫山　在城北二十里【各旧志城西南三十里及城东北四里俱误】髙五十丈周围二十里旧多虎一名虎市
　　浮岳山　在城北二十里后没于五溪水今无迹可寻桂山　在城西四十里为郡之望山方广百里髙千余仞碧障丹崖山多桂故名桂水源于此【即旧志桂源山】
　　韶石山　在城北四十里【各旧志八十里误】其石有三十六名而韶石双峙如阙最为竒秀
　　招隠岩　在城西四十里髙三十余丈周七里
　　马鞍山　在城南四十里上有三石状如马鞍
　　虎榜山　在城南四十五里临江有石髙十余丈濶五十丈形如张榜又名回龙山
　　大峝山　在城北五十里髙七十丈周二十里有石洞广十余丈
　　凤凰山　在城西五十里髙八十丈周围四十里脉接桂山
　　仪凤山　在城南六十里髙三十丈周围十六里形如凤舞与桂山相望
　　南华山　在城南六十里髙五十丈周围三十里溪水回环峰峦竒秀上为象岭形如象
　　林源山　在城北七十里山有银山石室林水出其下东流五十里入武水
　　钱石山　在城东八十里髙四十余丈周围八里三面壁立上有碎石如钱
　　髻山　在城南九十里髙一百十仞延袤一百余里水曲江　一名湘江以正水武水抱城回曲而流故名正水　即城东河源出大庾岭经保昌县南流至郡城与武水合又南流入英徳县界回亘三百里经清逺三水二县入海汉征南粤楼船将军入正水即此武水合流处明嘉靖中建通天塔
　　武水　即城西河【各旧志在城东误】源出郴州临武县经宜章南流入乐昌经府治西南与正水合古名虎溪
　　修仁水　在城东二十里源出江西龙南界从保昌下流与武水合南齐时有三枫亭临其上【事详古迹】
　　□溪　在城南四十里源出寳石山南流二十里与曹溪水合
　　桂水　在城西北四十里源出桂岭下流与武水合曹溪　在城东南五十里源出狗耳岭西流三十里合正水昔西僧智药经溪口掬饮香美异之曰此水与西天之水无异溪源必有胜地开山立石曰后百七十年当有无上法师在此演法今六祖南华寺是也
　　卢水　在城北六十里迅流合武水甚险又名新潼零溪　在城东七十里源出青化岭西流合正水宣溪　在城南八十里源出罗坑东流六十里与正水合
　　梨溪　在城东九十里源出始兴县东坑岭西流合正水
　　目岭水　在城东北一百里有石穴出水黒白分明如目今无
　　乐昌县
　　山山　在城南半里环抱县治学宫横截武水为一邑闗键下有古竹院
　　象山　在城南里许下有邓忠襄祠
　　凤凰冈　在城西北二里
　　昌山　在城东三里两山大小相形形如昌字山下有乐石其石踈理有声县因之以名
　　桂山　在城北三里髙二十余丈周围五里为县治主山旧多桂树故名山下有塘俗呼桂塘寨
　　神岭　在城东三里上有仙人迹迹中有泉为学宫主山又一里为狮子岭十字岩
　　泐溪岭　在城西北三里【各旧志城西五里误】髙三十余丈周围约五里下有石室即西石岩又名仙人石室左右各有小岩相通左岩有六祖偃息牀右岩有陆羽题枢室二字中岩有飞来碑岩外有涧名泐溪水仙经七十二福地之一也【仙人石室详古迹】
　　塔冈　在城南四里冈顶旧有浮图故名元末塔毁明嘉靖十八年复建
　　五指山　在城北五里桂山之后耸秀特出其状若指沧湖岩　在城东七里蓄水深澄若湖故名
　　七星山　在城东九里圆浄联络状如七星髙百余丈将军山　在城东十里五峰耸立如甲胄士
　　览山　在灵江东与将军山相峙四面壁立登之可眺逺
　　青云山　在城西十里
　　周山岭　在城北十五里下有温泉
　　紫箫洞　在城北十五里深濶二丈余旧产紫竹可为箫管故名
　　白云洞　在城北二十里秀丽峭防上插云霄
　　龙山　在城南三十里山中有宋进士李岩李渤读书草堂
　　铜锣岭　在城北三十里髙百余丈周围十余里接连九峰山
　　白鹤岭　在城南三十里曾有仙鹤止此今鹤迹尚存灵君山　在城东北三十里【各旧志四十五里误】髙数百仞周十里山顶有池下有汤泉东流五里入灵江水
　　沿溪山　在城北五十里九峰山之南有九嶂髙三十丈周围约二十里下有溪曰沿溪路通郴州
　　九峰山　在城北五十里髙二百余仞绵亘二十里上列九峰路通桂阳宜章接连杨古岭百里外为麒麟山仙婆岩
　　监豪山　在城西六十里崖岭峻险三泷之水经焉凤楼山　在城南六十里形如楼台为邑朝山
　　杨古岭　在城西北八十里髙五十余仞周围十余里路通郴州
　　蔚岭　在城西北九十里髙出云汉周围蜿蜒约三十里上有甘泉
　　凤山　在城西北百十里与蔚岭相对其山尖秀形如翠凤
　　水禄溪　分泐溪水入官陂
　　鼓面潭　在城西五里深二十余丈濶半之潭边一石如鼓有龙王祠祈雨多应
　　沧湖　在城东南十里周三十五里南通泷水
　　荣溪　在城南三十里源出乳源界岭中经石山滙而为潭
　　灵溪　今名灵江出灵君山甘冽可爱南流三十里合武水
　　三泷水　即武水源出湖广莽山南流三百里入县西为三泷曰新曰腰曰垂皆汉周煜所凿水石险峻飞湍激流故名泷唐韩愈贬潮过此作泷吏诗遂名韩泷南流八十里经府治西南合正水
　　卢溪水　在城西北一百五十里源出郴州南流入武水相合处甚险即新泷
　　仁化县
　　山骆驼山　在城东一里髙约二十丈周围三里下临深潭盘绕县治
　　龙山　在城北一里髙约二十五丈周围五里脉接防石山形如盘龙
　　云峰山　在城东五里髙一百八十丈周围十里秀峰特出髙耸云汉【旧志青云峰在城北七十里误】
　　凉伞山　在城南十里髙二十丈周围约三里圆如张葢与锦石岩相对
　　书堂岩　在城南十里髙约四丈周围约一里
　　青云岩　在城南十五里髙约七十丈周围十一里髙峰絶顶四山环拱
　　半山　在城南十六里峭壁危立髙与锦岩等
　　丹霞山　在城南十七里髙一百二十丈周广二十余里重岩絶巘辟为丛林
　　锦石岩　在城南十七里髙数十丈石五色间错如锦上有大岩深广若堂殿又有小岩壁上锦文如蜂房防缀开山建庵自南宋僧法云始接连丹霞山
　　狮子岩　在城西十七里髙约二十丈周围四里以形名
　　防石山　在城北二十里髙一百丈周围约五里邑之主山也上有石井其泉清冽
　　五台山　在城西三十里髙五十余丈广十里上有岩深濶四丈许岩前有仙迹
　　吴竹岭　在城西北三十里髙约七十丈周围四里下有溪亦名吴溪
　　鹏风山　在城西四十里髙六十丈周围十里相传有巨鸟止此故名山畔一泉涌出溉田千亩名龙王坑观音山　在城西四十里有巨石髙约二十丈周围二里背江面山俨如大士趺坐之象
　　笔架山　在城东五十里髙约一百六十丈周围二十五里三峰卓立与云峰山对
　　白星山　在城西南五十里髙一百九十丈周围十五里旧传唐武徳中有星坠山顶光如曳练
　　紫岭　在城东北五十里髙二十五丈周围六里山顶常浮紫气故名
　　黄岭　在城西北六十里髙二百五十丈周围十里登峰逺眺韶石英州皆烟岚数防
　　金盏银瓶山　在城北七十里髙十二丈周围约六里两山对峙以形名
　　恩溪岭　在城北一百二十里地接桂阳前为莲花岭其下为恩溪水相连为马岭
　　水防正水　在城南一里源出仁化乡石窍中味甘冽南流二十五里与恩溪水合旧有防正胜迹坊
　　康溪　在城北十里源出康溪岭西流五十里合正水潼阳水　在城西三十里源出吴竹岭东南流一百二十里合正水
　　斯溪　在城西四十里发源黄岭水极清冽一塔亘峙天际与云龙寺塔表影相望
　　恩溪　在城北七十里源出湖广桂阳县界与武水合【各旧志一百里误】
　　夫溪　在城东北百里源出南安珠子山经左泷岭东南流一百八十里合正水旧经云吴越时人多征役其出戍者妻送别于此故名
　　锦水　在锦石岩之阳即长江水其源一出崇义仙人岭一出太平山防于长江水口石罅中旧有五色如锦又称为锦江流四十里与夫溪水合六十里与恩溪水合
</div>
    <div class="pagination">
<a href="广东通志_page54.html">上一页</a><span>...</span><a href="广东通志_page50.html">50</a><a href="广东通志_page51.html">51</a><a href="广东通志_page52.html">52</a><a href="广东通志_page53.html">53</a><a href="广东通志_page54.html">54</a><span class="current-page">55</span><a href="广东通志_page56.html">56</a><a href="广东通志_page57.html">57</a><a href="广东通志_page58.html">58</a><a href="广东通志_page59.html">59</a><a href="广东通志_page60.html">60</a><span>...</span><a href="广东通志_page56.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
