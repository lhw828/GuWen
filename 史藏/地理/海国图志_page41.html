<!DOCTYPE html>
<html>
<head>
    <meta charset="UTF-8">
    <title>海国图志 - 第 41 页/共 91 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>海国图志 - 第 41 页/共 91 页</h1>
    <div class="content">四篇 一论亚尼玛之体 二论亚尼玛之能 三论亚尼玛之尊 四
论亚尼玛所同美好之情 而总归于敬事天主以求福 其实即释氏
觉性之说 而巧为敷衍耳 明之季年 心学盛行 西士慧黠 因
摭佛经而变幻之 以投时好 其说骤行 盖由于此 所谓物必先
腐 而后虫生 非尽持论之巧也
又 空际格致 二卷 明西洋人高一志撰 西法以火 气
水 土为四大元行 而以中国五行兼用金 木为非 一志因作此
书 以畅其说 然其窥测天文 不能废五星也 天地自然之气
而欲以强词夺之 乌可得乎 适成其妄而已矣
寰有诠 六卷 明西洋人溥泛际撰 书亦成于天启中 其
论皆宗天主 又有 圆满 纯体 不坏 等十五篇 总以阐
明彼法 案欧罗巴人天文推算之密 工匠制作之巧 实逾前古
天主教考其议论夸诈迂怪 亦为异端之尤 国朝节取其技能 而禁传其学
术 具存深意 其书本不足登册府之编 然如 寰有诠 之类
明史 艺文志 中已列其名 削而不论 转虑惑诬 故著于录
而辟斥之 又 明史 载其书于道家 今考所言 兼剽三教之理
而又举三教全排之 变幻支离 真杂学也 故存其目于杂家
魏源曰 西域三大教 天主 天方 皆辟佛 皆事天 即佛
经所谓婆罗门天祠 其教皆起自上古 稍衰于佛世 而复盛于佛
以后 然吾读福音诸书 无一言及于明心之方 修道之事也 又
非有治历明时 制器利用之功也 惟以疗病为神奇 称天父神子
为创制 尚不及天方教之条理 何以风行云布 横被西海 莫不
尊亲 岂其教入中土者皆浅入拙译 而精英或不传欤 神天既无
形气 无方体 乃降声如德之国 勒石西奈之山 殆甚于赵宋祥
符之天书 而摩西一人上山受命 遂传十诫 则西域之王钦若
也
印度上古有婆罗门事天之教 天方 天主皆衍其宗支 益之
谲诞 既莫尊于神天 戒偶像 戒祀先 而耶稣圣母之像 十字
之架 家悬户供 何又歧神天而二之耶 斥佛氏之戒杀 而力言
禽兽异于人之灵魂 万物不可为一体 以济其口腹庖宰之欲 是
上帝果不好生而好杀乎 人之灵魂最贵 故人不可杀 亦不可自
杀 即殉难自杀 亦必陷地狱 则申生 扶稣 召忽 屈原 皆
地狱中人 反不如临难苟免之人乎 谓上帝初造人类时 止造一
男一女 故人各一妻 妻即无道不可议出 即无子不可娶妾 则
何以处淫悍不孝 且何又许富贵人婢仆无数 岂阴许其实而阳禁
其名乎 谓人一命终 善恶皆定 受报苦乐 永无改易 更无复
生轮回之事 则今生皆初世为人 人皆天主所造 何不但造善信
海 国 图 志 下毋造邪恶乎 耶稣自身受罪 可代众生之罪 则佛言历劫难行苦
行 舍头目脑髓若恒河沙 功德当更不可量 耶稣又曷斥之乎
谓孔子 佛 老皆周时人 仅阅二千余岁 有名字朝代 但为人
中之一人 不能宰制万有 则耶稣讵非西汉末人 又安能代神天
以主造化 且圣人之生 孰非天之所子 耶稣自称神天之子 正
犹穆罕默德之号天使 何独此之代天则是 彼之代天则非乎 历
览西夷书 惟 神理论 颇近吾儒上帝造化之旨 余皆委巷所谈
君子勿道
又其书皆英夷所刊布 而英吉利旧传不奉天主教 见 海国
闻见录 及俘夷安突得口供 及考 每月统纪传 则又言英吉利民
迁墨利加洲新地 不服水土 疫气流行 皆赴神天之堂 赖救得
息 于是国人奉事天主 七日礼拜 又以耳得兰岛 距国数里
结党抗教 国王勒之归顺 且禁买黑奴 亦以耶稣之道 岂昔辟
之而近日奉之欤 抑遵波罗特士之天主教 而不遵加特力之天主
教 门户不同 旨归小异欤 董子曰 道之大 原出于天 故
吾儒本天 与释氏之本心 若冰炭 乃天方 天主 亦皆本天
而教之冰炭益甚 岂辩生于末学 而本师宗旨 或不尽然欤 周
孔语言文字 西不逾流沙 北不暨北海 南不尽南海 广谷大川
风气异宜 天不能不生一人以教治之 群愚服智群 嚣讼服正直
文中子曰 西方之圣人也 中国则泥 庄子曰 八荒以外 圣
人论而不议 九州以外 圣人议而不辨 或复谓 东海西海 圣
各出而心理同 则又何说焉 道光二十五年 广东总督奏 佛兰西
国夷呈请天主教劝人为善 非邪教 请弛汉人习天主教之禁 奏交部议
准海口立天主堂 华人入教者听之 惟不许奸诱妇女 诓骗病人眼睛 违
者仍治罪 查西洋之天主教不可知 若中国之天主教 则方其入教也 有
天主教考吞受药丸领银三次之事 有扫除祖先神主之事 其同教有男女共宿一堂之
事 其病终有本师来取目睛之事 其银每次给百三十两 为贸易资本 亏
折则复领 凡领三次 则不复给 赡之终身 曩京师有医某者 岁终贫困
思惟入天主教可救贫 而邪教又不可人 乃先煎泄药升许 与妻子议 言
俟我归 如昏迷者 急取药灌我 于是至天主堂 西洋人授以丸 如小
酥饼 使吞之 予百余金归 至家 则手掷神主 口中喃喃 妻子急如前
言 灌药 良久 暴下而醒 见厕中有物蠕动 洗而视之 则女形寸许
眉目如生 乃盖之药瓶中 黎明而教师至 手持利刀 索还原物 医言
必告我此物 乃以相予 教师曰 此乃天主圣世也 入教稍久 则手
抱人心 终身信向不改教矣 乃予之而去 又凡入教人病将死 必报其
师 师至 则妻子皆跪室外 不许入 良久气绝 乃许入 则教师以白布
裹死人之首 不许解视 盖睛已去矣 有伪入教者 欲试其术 乃佯病数
日不食 报其师至 果持小刀近前 将取睛 其人奋起 夺击之 乃踉跄
遁 闻夷市中国铅百斤 可煎文银八两 其余九十二斤 仍可卖还原价
惟其银必以华人睛点之 乃可用 而西洋人睛不济事 故西洋病终无取睛
之事 独华人入教 则有之也 亦鸦片不行于夷 而行于华之类也
注释
天学初函 为明代崇祯年间李之藻 徐光启等人编纂的丛书 共 卷
收录 种书 主要为利玛窦等传教士的宣扬天主教和介绍自然科学的书籍
新遗诏书 即 圣经 中的 新约全书
旧遗诏书 即 圣经 中的 旧约全书
赵宋祥符之天书 指北宋真宗时王钦若炮制天书 宋真宗改年号景德为大
中祥符 封禅泰山之事
海 国 图 志 下小西 洋利未亚洲各国图志
叙曰 小西洋利未亚洲 与欧罗巴隔地中海 其地之廓 人
之庶 皆与欧罗巴埒 乃语教化 则无持世之哲 语富强 则无
统一之王 四分五裂 惟产黑奴以拱掠卖 何哉 今东六部 则
布路亚国服之 北四部邻地中海 为海贼 则佛兰西服之 西二
十四部 濒西海 则布路亚 荷兰 英吉利 佛兰西各国分踞之
南则斯溜墨大雪山斗入南海 其极南之兀贺峡 即大浪峰 南
极出地三十六度 北极入地三十六度 与中国反对 为大西洋商
舶必绕过之地 亦英吉利 荷兰兵戍守之 皆据海口 立炮台
设市埠 而土人供其驱使 今志小西洋 实所以志大西洋也
魏源又曰 水随山脉行 山逆则水逆 逆则回环而气钟焉
葱岭以东水皆东流 故相阴阳 观流泉者 皆以西流为逆 葱岭
以西水皆西注 则又以东流为逆 利未亚洲之泥禄河 自西至
东逆行八九千里而入地中海 盖山脉东起如德亚峡 南绕伊揖
及亚毗心域 及至南利未加 而后折西转北东行 复至伊揖 周
</div>
    <div class="pagination">
<a href="海国图志_page40.html">上一页</a><span>...</span><a href="海国图志_page36.html">36</a><a href="海国图志_page37.html">37</a><a href="海国图志_page38.html">38</a><a href="海国图志_page39.html">39</a><a href="海国图志_page40.html">40</a><span class="current-page">41</span><a href="海国图志_page42.html">42</a><a href="海国图志_page43.html">43</a><a href="海国图志_page44.html">44</a><a href="海国图志_page45.html">45</a><a href="海国图志_page46.html">46</a><span>...</span><a href="海国图志_page42.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
