<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 156 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 156 页/共 698 页</h1>
    <div class="content">郎满汉各二文选考功验封稽勲清吏四司各设满汉郎中员外郎主事等官司务厅一大清一统志 
增吏部署明永乐十八年建国朝仍其旧址大堂西向左司务厅右土地祠其南为文选稽勲二司北 
为考功验封二司又稽俸厅督催所皆在其左吏部册臣等谨按吏部额曰公正持衡前列训辞曰能 
虚中之谓公能端已之谓正以才以器循名责实铨选之法莫重于此世宗御笔也原明宣宗吏部箴 
周官六卿其长太宰统治百寮以熙功载汉设选部官置尚书有佐有属代袭弗渝致治之本实资用 
贤甄拔简任尔持衡铨尔惟敬之务公戒私善尔勿蔽才尔勿遗必黜憸邪必进忠贞用舍适宜治由 
汝兴茍或贸贸弗博询采谋面而用弗究其内玉石不分臧否莫明治之弗兴亦由汝成度德定位乃 
称任使小知大受官罔不阤精尔识鉴励尔正直相予于治夙夜无斁官箴原罗钦顺吏部题名记畧 
吏部之称于北京始自永乐辛丑迄今嘉靖壬午凡百有二年中间十六七年虽仍以行在吏部称然 
大政所出固无改也故今题名之刻断自永乐辛丑始卿佐凡七十五人其在南京及辛丑以前之行 
部不与焉后来者可得而续书也整卷集原紫藤花二株其一在少宰右署中吴文定公手泽也其一 
在司厅左署中莆田方兴邦古藤记畧曰吏部厅事左署有古藤一株铁干如椽两两相比盘薄轮囷 
而枝蔓扶疎縁揽直上不知谁所植也堂上左右厢有藤三株乃弘治六年长洲吴文定公为少宰时 
手植于今殆六十余年围而挈之不及兹藤三分之二然则树此者殆百年矣燕都游览志原吴寛诗 
手种朱藤已七年长条縁架每相纒只看叶宻清阴覆忽报花多紫粉悬风下掉头嫌一老雨余舒眼 
眄三贤从今堆字诗还和冩入当时草木编自注吏部右厢前有朱藤一株予所种也匏翁家藏集以 
上四条原在城市门今移臣等谨按吴寛手植藤今在吏部穿堂之右屋三楹曰藤花厅乃吏部长官 
治事之所惟寛诗自注云朱藤一株而今实二株盖后人补植也左署古藤已不可见独方兴邦撰记 
石刻尚存文选司库后有万历二十年兵部职方司员外郎宣化蒋行可跋増吏部有水镜堂冢宰长 
洲陆公所建而毛少宰澄为之记今之南大火房是也雕邱杂录臣等谨按吏部有许公祠在文选司 
考明史列传许直字若鲁如皋人崇祯七年进士除义乌知县征授吏部文选主事进考功员外郎都 
城 賦絶命詩六章闔户自經本朝順治九年賜謚忠愍又按吏部后堂有明碑二一为万历壬寅重建 
吏部正堂火房记礼部尚书冯琦撰一为衡鉴叟语万历辛巳濩泽王国光书文选司署内奎星像石
 刻一上有题词不着姓名下有明历科会状题名俱漫漶又万历二十二年铨署公籍引石刻一尚书 
陈有年载其所购官书部目司务马怡跋臣等谨按以上各条叙吏部原户部在阙东吏部之下西向 
春明梦余录原在城市门今移改増户部在吏部南设尚书满汉各一侍郎满汉各二江南浙江江西 
福建湖广山东山西河南陜西四川广东广西云南贵州凡十四清吏司各设满汉郎中员外郎主事 
等官而顺天直隶及奉天所属州县则以福建山东二司分理之司务厅一大清一统志増户部署国 
朝因明旧址建大堂西向司务厅在其左诸司属以次分列江南贵州陜西湖广浙江山东六司在左 
廊后南夹道内福建江西江南云南四川广西六司在右廊后北夹道内山西广东二司在二门外南 
北向又有南北档房饭银处俸饷处现审处督催所军需局皆有公廨在署内户部册臣等谨按户部 
堂额曰九式经邦前列训辞曰周礼以九式之法均节国之财用职綦重焉尚其平准出纳阜成兆民 
毋旷乃守世宗御笔也又按明代戸部置十三司国朝増以江南为十四司诸司多明季题名石刻文 
已漫灭惟万历十八年云南司主事张问仁题名记碑尚完好在今贵州司署内盖本明云南司旧署 
而今则互易其地者也原明宣宗户部箴君国之道子民为先黎庶既安邦本植焉相古地官实尔之 
职均节恵和民乃衣食赋税有经徭役冇常民之所供旧典式张惟尔卿佐暨乃攸属庶几夙夜恪谨 
乃服民克阜殷树艺以蕃上下毕充何有卒殚惟公惟勤惟时惟允惟仁之溥而义之尽泰之商鞅唐 
之宇文苛征暴括邦以不振尔惟鉴兹毋縦掊克毋诡于随毋败于墨予惟尔任尔其懋哉尚友古人 
执德不回官箴増正统七年设户部太仓库各直省派剩麦米十库中绵丝绢布及马草盐课关税凡 
折银者皆入太仓库籍没家财变卖田产追收店钱援例上纳者亦皆入焉专以贮银又谓之银库明 
史食货志増大库在署东北縀疋库在东安门内颜料库在西安门内谓之三库特派大臣管理其郎 
中员外郎司库等官于各部院拣调又有火仓在署西大清一统志増宝泉局在皇城东北国初钱法 
専属工部寳源局自天启二年始设户部钱局以右侍郎督理之名钱法堂加炉制造以济军兴春明 
梦余录増旧设寳泉局在东四牌楼街北今为公署别设四厂建炉鼓铸以侍郎满汉各一员总之满 
汉司官各一员为监督其下有大使五员大清一统志増今寳泉局仍明旧址置门额后有济阳仓万 
历六年立八字盖天启中即仓基改建者也其四作厂乃国朝添设东作厂在东四牌楼四条胡衕南 
作厂在钱粮胡衕西作厂在锣鼓巷千佛寺胡衕北作厂在北新桥三条胡衕户部册增总督仓埸公 
署在城东裱禙胡衕设于正统三年粮储抵通分贮京通二处户部侍郎或尚书总理之其公署在旧 
太仓内春明梦余录増总督仓埸公署在城东设侍郎满汉各一员董其事世宗御书堂额曰慎储九 
榖通州亦有公署京城通州各设仓又本裕仓在会清河简科道及各部郎中为坐粮厅内阁中书及 
部院监寺官属为仓监督每岁差副都统及满汉御史稽察之大清一统志原曹庆吉重修京粮厅碑 
国家岁漕南四百万粟以实京边特于户部左右曹外别领以督号曰后部而以仓部郎隶之仓部旧 
署称东官厅嗣以总督截漕岁五之一就边军便置通粮厅而东官厅改称京粮厅总京仓五十有二 
分六司属监督焉厅寝室南向堂东向额曰咸裕东北筑台内有藏书室博望山人稿原在城市门今 
移改増朝阳门内有禄米仓南新仓旧太仓富新仓兴平仓东直门内有海运仓北新仓朝阳门外有 
太平仓万安西仓储济仓东便门外有裕丰仓万安东仓德胜门外有本裕仓丰益仓又东便门外通 
惠河北岸有大通桥公署户部册臣等谨按大通桥公署门东楹有明夏言诗石刻尚存补元于大都 
腹里设税务七十三处其在京城者猪羊市牛驴市马市果木市煤木所有宣课提举司领之利网虽 
宻然自酒醋而外若鱼虾药果之属以及书画藁席草鞵筱帚砖瓦柴炭诸色灯铜铁线麻线苎绵草 
索面货皆为不合税之物比于明崇文门税课条目疎矣稼堂杂抄増成化二十一年令顺天府委佐 
贰官一员于崇文门宣课分司监收商税明会典増弘治元年差御史主事各一员于崇文门宣课司 
监收商税六年令崇文门宣课司商税止差主事监收不必御史廵察续文献通考増崇文门监督署 
在崇文门外街东又左右翼监督城内各有公署大清一统志増左翼税署在东四牌楼之西大街右 
翼税署在西四牌楼之东大街户部册臣等谨按以上各条叙戸部原礼部在阙东户部之南西向有 
嘉靖十五年秋钦定大报诸记礼仪牌在寅清堂春明梦余录原宣德五年北京五府六部皆未建上 
以礼部所典者天地宗庙社稷之重及四方万国朝觐会同皆有事于此遂首建之明典彚原宣德六 
年五月行在礼部成踰月上命寮属入莅事赐什器百六十二刻礼部公用四字其上已而南礼部复
 析所藏书百二十部总二千八百册以实之刘忠愍集以上三条原在盛市门今移改增礼部在戸部 
南设尚书满汉各一侍郎满汉各二仪制祠祭主客精膳清吏四司各设满汉郎中员外郎主事等官 
司务厅一铸印局会同四译馆附马大清一统志增礼部公署国朝仍明旧址建门左为铸印局右韩 
昌黎祠堂之南旧儒士厅今改督催所北为司务厅仪制主客二司在左祠祭精膳二司在右礼部册 
臣等谨按礼部堂额曰寅清赞化前列训辞曰秩宗为典礼之司必心存寅畏志气清明始无忝厥职 
故特取虞书夙夜惟寅直哉惟清二语示之世宗御笔也原明宣宗礼部箴圣人立极法天出治为治 
之本莫大于礼稽古伯夷为虞秩宗所典三礼宗伯攸同既治神人亦和上下政本之地实宣故化惟 
我祖宗承古之道品节制度式昭礼教幽明崇卑秩乎有序大法大经靡不备举咨尔礼臣夙夜惟寅 
秉其直清以交神明安上治民爰及四裔祇循旧章亦义之比惟卿暨佐于汝恊恭暨厥四属于卿率 
从治国去礼犹耕无耜咸笃敬之以懋政事官箴原杨士竒勅建礼部赐宴碑畧宣德六年十月北京 
新作礼部成其地在大明门之东西向中为正堂堂之侧为司务厅前为周序为中门为前门正堂之 
后为后堂左右为宾客之位后为庖库堂序之外为四属仪制主客在左祠祭精膳在右铸印在中门 
之左既成命京师诸司长贰咸徃落之命光禄赐宴臣伏覩未作礼部之光有司以上所居宫殿庳隘 
请拓地改作上郄其奏暨礼部成有司复请改作宫殿且言治材已其上曰朕夙夜求民之安今天下 
匹夫匹妇岂皆得所而何暇于自求佚又却其奏昔大禹薄自奉而所勤者民之事所致饰者宗庙朝 
廷之礼与皇上圣心异世而同符矣是役也重礼为先务而再却有司之请圣德之大者臣谨备书之 
东里集原视日仪刻石礼部寅清堂前明世庙识余录原礼部仪制司有优钵罗花开必四月八日至 
冬而实如鬼莲蓬去其衣中金色佛一尊不知何人所植七修类藁以上四条原在城市门今移改臣 
等谨按郎瑛所记仪制司署之优钵罗花今已无存原行人司在西长安街朝房之西春明梦余录原 
在城市门今移改臣等谨按明之行人司署在西长安门外本朝顺治年间改建兵部督捕公署者也 
至国初所设行人公署在正阳门外大栅栏有司正司副行人等官属礼部后裁原行人司行人初置 
三百六十员今存三十六员菽园杂记原明宣宗行人司箴法古建官以熈于治国之行人实承周制 
慎简髦士俾居俾藏朝有命令肃肃用将有容有章必敬必饬母为竒衺母为贪墨载驰载驱周原咨 
诹靡及之懐益毖弗渝克笃念兹不忝于士不忝于国有闻于世官箴原四夷馆在玉河桥之西永乐 
五年十一月始设命礼部选国子监生蒋礼等三十八人隶翰林院习译书人月给米一石遇开科令 
就试仍译所作文字合格出身置馆于长安左门外处之燕都游览志原洪武十五年命侍讲火原洁 
译蒙古文字译字官隶本院始于此永乐中学士杨荣掌其事宣德元年命本院学士稽考课程弘治 
初奏准科目出身四品以上二员提督自后提督官例用太常寺卿及少卿翰林记原景泰三年八月 
改造四夷馆先是译书子弟俱于东安门外廊房肄业至是提督译书郎中刘文等请建馆于廊房之 
南隙地从之明景帝实录以上五条原在城市门今移改增会同四译馆本朝以礼部郎中兼鸿胪少 
卿衔提督之并典务厅正教协教序班隶于礼部凡八馆曰西天曰暹罗曰回回曰八百曰高昌曰西 
畨曰缅甸曰百译旧设译字生九十六名今酌留八名大清一统志臣等谨按提督四译馆旧制加太 
常寺少卿衔馆舍在正阳门外杨梅竹斜街乾隆十三年奉谕归并礼部会同馆即以其地改称会同 
</div>
    <div class="pagination">
<a href="钦定日下旧闻考_page155.html">上一页</a><span>...</span><a href="钦定日下旧闻考_page151.html">151</a><a href="钦定日下旧闻考_page152.html">152</a><a href="钦定日下旧闻考_page153.html">153</a><a href="钦定日下旧闻考_page154.html">154</a><a href="钦定日下旧闻考_page155.html">155</a><span class="current-page">156</span><a href="钦定日下旧闻考_page157.html">157</a><a href="钦定日下旧闻考_page158.html">158</a><a href="钦定日下旧闻考_page159.html">159</a><a href="钦定日下旧闻考_page160.html">160</a><a href="钦定日下旧闻考_page161.html">161</a><span>...</span><a href="钦定日下旧闻考_page157.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
