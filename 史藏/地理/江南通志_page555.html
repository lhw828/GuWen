<!DOCTYPE html>
<html>
<head>
    <meta charset="UTF-8">
    <title>江南通志 - 第 555 页/共 731 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江南通志 - 第 555 页/共 731 页</h1>
    <div class="content">　　汪一珍妻谭氏旌徳人夫亡服阕触墓死
　　谭江宗女旌徳人许守某已知为庶子父遂毁盟女自缢而死
　　吕邦祐妻管氏旌徳人夫没引绳絶脰死
　　江伭妻吕氏旌徳人夫病刲臂疗之不起孤复殇遂絶粒而死
　　汪元妻吕氏旌徳人夫亡絶粒而死
　　任永祉妻戴氏旌徳人夫亡立叔子为嗣嗣没自缢死
　　焦尚恩妻林氏太平人夫亡富室欲夺之林以铁钉刺目获免
　　鲁大妻王氏太平县人夫亡恶少夜刼之王以首撞其人自囓断一指恶少逸走既没里人碑之曰鲁大嫂贞节墓
　　徐仅妻王氏太平人
　　程中柱妻张氏太平人
　　俱殉夫死
　　胡廷钦妻李氏太平人夫亡无嗣有逼令改节者李引刀自截其耳年七十以节终
　　叶尚亨妻刘氏太平人尝割股疗姑夫亡自缢死李时通妻胡氏太平人通客死罗山胡自经死曹楷妻王氏太平人夫病笃祷天求代梦神许之即服夫之衣冠自经死夫愈邑令表之曰贞烈监生林首春妻焦氏太平人夫溺死吴门氏自刎自经皆遇救免柩至号恸不食死
　　胡森之妻李氏太平人夫病刲股不愈遂自经死陈上受妻焦氏太平人夫亡以铁火筋刺喉血流不絶匝一月复自经死
　　崔日升妻焦氏太平人夫亡自缢
　　陈上龙妻汪氏太平人
　　崔士郁妻李氏太平人
　　李一程妻汤氏太平人
　　汪新妻江氏太平人
　　以上夫亡自缢
　　夏可倚妻程氏太平人夫亡自刎遇救未殊夜以抉吭而死
　　生员朱士修妻周氏太平人修溺死周仰药以殉郑之彭妾崔氏太平人事姑及嫡甚谨之彭亡崔从死
　　崔恒夀女太平人许配吴姓夫有恶疾翁固请他适崔闻遂自缢
　　董女鼎姑太平人许字孙学贤贤没女絶粒死两家遂合焉
　　陈秋女太平人许配项暹将嫁暹没女自缢死监生王应熊妻赵氏太平人夫客死赵罄奁资以返其榇哭奠数日自经死
　　徐子兴妻杨氏南陵人明末遇冦胁之不从跃入池中死
　　国朝孙元容妻汪氏太平人元容卒京邸汪闻自缢
　　顺治八年
　　旌表
　　林有茂妻崔氏太平人茂亡遗孤又殇遂自缢崔干夀妻吴氏太平人夫亡视殓毕遂自缢俱康熙年
　　旌表
　　韩文明妻王氏宣城人夫亡有从侄欲夺其志隂搆武弁逼之王氏执利刃誓死相抗获免得守节以终其志
　　于雍正五年
　　旌表
　　唐凤腾妻杨氏宣城人凤没杨自经绳絶不死置夫柩于其寝室坐卧流涕三年如一日丙戌兵乱家人劝之避氏哭曰遍野皆兵何择焉贼至惟一死耳贼亦相戒毋犯杨节妇云
　　徐士荣妻吴氏宣城人遇乱兵投涧中水浅不得溺兵以其槊拟之曰汝上吾活汝不应遂剸死髙桂妻梅氏宣城人避兵黄渡与夫相失被执不从兵以刃批其颊梅溅血而骂兵断其腕击其齿刺其腹至死仍骂不絶声
　　赵氏二女赛娥赛英宣城人皆及笄未字遇冦不从娥乃自掐其嗓死英且哭且骂被贼支解杨方朂妻刘氏宣城人归杨五日夫没剪髪自誓隣妇偶以防言动之氏防利刀示之曰此刀乃我日作镜夜作枕者也卒以节终
　　谈良逵妻稽氏宣城人逵贫鬻妻妻不从强舆之去至其售家众方贺饮妇自缢死
　　王朝寀妻詹氏宣城人未婚夫疾笃力请往侍四旬而夫没氏剪髪纳棺内防毕母与姑以言讽之氏服盐卤死
　　吴望侯妻梅氏宣城人年十七夫没父母欲夺其志即以剪刀挿喉死
　　焦三一妻周氏太平人遇冦兵不辱被杀
　　焦守元妾周氏太平人为冦所掠大骂不辱被杀梅春岳妻陈氏太平人遇乱避兵赴水死
　　焦冬妻张氏太平人遇乱避兵赴水死
　　陈鹤老妻焦氏太平人夫亡自缢贫无以殓焦见梦于姑乃得织絍所积碎金与夫同殡
　　黄通妻孙氏太平人通亡自缢
　　李京生妻陈氏子万吉妻陈氏俱太平人遇乱姑媳同缢于一绳时称双烈
　　焦八顾妻林氏太平人顺治间为山贼所执不辱死
　　焦凤鸣妻陈氏太平人遇贼举家被执贼欲汚之陈绐之曰舍我夫若子则从尔贼并释之陈遂奋跃入水贼怒投石击杀之
　　邵珍妻孙氏太平人夫没投井死
　　陈社妻胡氏太平人夫亡自刎
　　陈福元妻焦氏太平人夫没自经死
　　林婉姑太平人许氏方启祥祥没往拜舅姑代子职姑后以殉夫自刎氏理两防毕勒脰而死查斌妻汪氏泾县人夫妇并执于贼汪绐贼纵夫即自沉于水
　　童灌妻唐氏泾县人贼杀其夫唐绐令焚之自投烈焰死
　　吴有恺妻赵氏泾县人夫亡守志
　　雍正六年
　　旌表
　　郑瑶妻沈氏泾县人遇贼触崖石死
　　王有聘妻张氏南陵人未婚夫亡赴水死时年十四
　　徐维原妻许氏南陵人康熙甲寅逆籓叛冦盗蜂起凡妇女奔窜者路经竹榻河皆仆背负而渡许独正色曰仆焉得负我徬徨河畔久之冦大至遂投河死
　　吴一腾妻何氏南陵人夫亡孝事其姑姑没后絶食死
　　刘有福妻章氏南陵人夫亡三年防毕絶粒而逝何来妹南陵人许字程志廷廷没女守制三年服除祭夫墓絶粒而死
　　俞侣贤妻邓氏南陵人夫亡子甫三歳夫从兄某暴悍逼邓改适至加棰楚邓引刀自决乃止歳荒义不受怜自惟闭户饮水冻馁而死
　　李时衡妻朱氏南陵人娠五月夫病谓曰我死汝少奈何朱囓指洒血满衣曰藏此为信家贫歳荒终日忍饥有富人欲强聘之朱引刀自刺以救得不死年七十二服所藏血衣而卒
　　刘统妻赵氏旌徳人统死行间赵号恸曰俟吾孤立即报夫地下顺治十四年大水漂室人皆窜赵曰死吾分也何避焉遂溺死
　　吴一茂妻虞氏宁国人茂亡家贫舅欲夺其志虞以刀断右臂却之
　　池州府
　　三国吴孝娥大帝时其父池州铁官入冶不镕法当死娥忧之遽跃入冶骨化铁遂镕时人号曰圣姑立庙以祀
　　唐桂盛女石棣人名金钗黄巢之乱女为冦所执欲汚之投井死里人号曰金钗井春秋祀之三月中有结茆为舟载稻菽至井旁祷禳以却度者
　　宋黄奉先贵池人父官太尉征西凉陷于敌女时年十八募卒往袭得其父还
　　明礼部侍中黄观妻翁氏贵池人靖难兵入观徴兵江上命収观妻女给配象奴象奴至翁出钗珥绐之市酒脯乘间携二女投通济桥下死其尸流赛洪桥母女相抱立水中面色如生
　　朱彦明妻唐氏贵池人名贵梅姑悍而滛私一富商商见唐悦之赂其姑姑强之弗听继以炮烙体无完肤终不听乃以不孝讼于官更受官刑亲党咸劝其吐实唐曰全吾名而汚吾姑非孝也雉经于后园古梅树下尸悬于树三日顔色如生毎歳梅月之下见其形杨慎为传纪其事嘉靖初祀烈女祠
　　康纹女名清姑贵池人正徳中流贼掠江上父为所执女泣请释父愿以身从父既释行已逺遂骂贼跃入水中贼钩之骂益厉贼怒支解死嘉靖初祀烈女祠
　　柯廷玉妻曹氏贵池人夫亡毕自经死
　　何文宇妻江氏青阳人夫亡自经死
　　周世祥妻汪氏贵池人早寡剪髪剜面誓无他志嘉靖年旌
　　胡输忠妾江氏贵池人年二十一夫亡有强之改适者阖户自经
　　孙大宾妻倪氏青阳人年十六夫亡无子家贫父母与姑皆令之改适氏断指截髪以示年七十九卒
　　吴某妻鲍氏青阳人姑诲之滛不听逼杖之夜即赴清水潭溺死时盛暑陈尸三日顔色不变士望妻曹氏青阳人望客死豫章氏闻讣自经徐正明妻李氏青阳人年十八夫亡无子剪发剔目以自誓家贫甚居恒为人舂织年七十终施某妻沈氏青阳人年十四归施夫贫去为僧翁姑欲令之改适氏闻服毒死
　　佘心浩妻汪氏年十七浩亡汪抚尸躃踊触柱而死
　　桂惟芳妻汪氏石埭人惟芳患恶疾术家言氏命不利于夫氏闻之仰天祝曰但得夫疾愈何惜一死遂自缢
　　苏仁賔妻徐氏石埭人夫病革氏悲痛先自经事闻旌表
　　庠生桂一秀妾万氏石埭人见逐于嫡父母令改适不可强之遂自缢
　　桂氏女石埭人许字李岩防后李家业凌替父九花欲更以许富室女闻吞毒鼠药而死
　　洪邦国妻汪氏贵池人年十九夫客死于粤榇归哭奠毕遂阖户自经天启年旌
　　宋某妻陈氏贵池人嫁二年而寡夫兄廹令改适不听因私受富人之金令统众刼去氏闻其期即沐浴投缳绳断复引纺车铁钩自刺死
　　檀之坚妻髙氏建徳人夫卒京邸氏欲自裁以有姙中止既而产一女氏遂絶粒七日死懐宗年旌徐致通妻佘氏建徳人夫病吁天愿以身代及将革遂引刀刺骨与夫同日死事闻旌表
　　檀时中妻陈氏建徳人年十七夫亡遗孤才数月父母欲夺其志氏剪髪剺面以死自誓事闻旌表檀魁妻金氏建徳人夫病指其腹曰若生男善育之既而生女乃引刀自刎既殊犹僵立不仆云方有淑妻金氏建徳人夫亡自刎
　　叶自齐妻包氏贵池人少寡守志崇祯十六年左兵至率其子妇陈氏章氏胡氏同赴水死
　　曹世荣女贵池人年十五未字父为乱兵所执女绐之曰茍得脱吾父吾从尔父既去即大骂求死遂遇害
　　鲍某妻胡氏贵池人农家妇被乱兵执欲汚之氏抱树大骂兵断其两手杀之
　　孙有芳妻方氏贵池人左兵至有芳携妻女避山中兵逐有芳氏遂乘间解带缢女死即自缢于树七日兵退始殓面如生树为枯死
　　包意妻胡氏贵池人为楚兵所掠逼汚之大骂不辱兵怒乃取被絮裹氏纒于树自顶灌油至踵燃火作照具及旦家人往视肤骨灰烬惟贞心宛在取和骨灰之
　　柯良华妻洪氏贵池人子大器方在襁褓猝与兵遇氏遂涌身跃入深潭中戴大器于首出水上尸浮水面越三昼夜里人救大器得生后大器早卒妇包氏苦节自矢抚遗孤成立两世节烈郡守旌其门
　　曹士璋妻檀氏贵池人为乱兵所执绐之曰有藏赀千金为我致之当从尔兵争往逐自经死朱之湘妻吴氏贵池人
　　陈尧中女贵池人
　　陈尧廷妻孙氏贵池人
　　吴森妻陈氏贵池人
　　杜宣妾某氏贵池人
　　朱正洪妻许氏贵池人
　　吴先韺妻吴氏贵池人
</div>
    <div class="pagination">
<a href="江南通志_page554.html">上一页</a><span>...</span><a href="江南通志_page550.html">550</a><a href="江南通志_page551.html">551</a><a href="江南通志_page552.html">552</a><a href="江南通志_page553.html">553</a><a href="江南通志_page554.html">554</a><span class="current-page">555</span><a href="江南通志_page556.html">556</a><a href="江南通志_page557.html">557</a><a href="江南通志_page558.html">558</a><a href="江南通志_page559.html">559</a><a href="江南通志_page560.html">560</a><span>...</span><a href="江南通志_page556.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
