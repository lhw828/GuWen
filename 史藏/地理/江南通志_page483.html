<!DOCTYPE html>
<html>
<head>
    <meta charset="UTF-8">
    <title>江南通志 - 第 483 页/共 731 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江南通志 - 第 483 页/共 731 页</h1>
    <div class="content">　　明袁铭字德新嘉定人隐居东海倡明春秋学洪武中召对侃侃直諌除苏州训导与郑闳同爲经生所宗闳字以纯精易学长洲县学博
　　陈述字宗理嘉定人宣德间爲四川叅政时流贼剽掠官军失利述至推诚招抚降者三百余人已而德阳贼烧刧祈安县述统兵当贼冲间出竒兵挠之旬日悉平初蜀民不务本计述设法劝课数年间农桑遍野民用饶裕致仕后蜀人立祠祀焉着有农桑风化录静轩集
　　陆容字文量太仓人少与张泰陆釴称娄东三凤成化丙戌进士歴职方郎中筹画边事动中事宜外国贡狮子至廷议遣大臣迎之安南与占城閧议发兵往击容俱力论得寝时告变者赏重锦衣百户韦瑛掩平民告变容请诏法司鞫瑛坐诛告者渐衰治初有倚中贵求将者上面谕之执不下事竟止太监李良举都指挥王钦梁宏爲都督佥事命已下容劾良市恩擅权卒夺所授出爲浙江叅政列上急务十事并论漕渠利害不报寻罢姜昻字恒頫太仓人成化壬辰进士令枣强爲治清简狱无滞囚授监察御史劾方士李孜省之奸杖午门寻以亲老乞近郡便养改知宁波府擢福建叅政昻性方洁在官日惟市少肉供母而自食蔬菜子龙字梦宾爲礼部郎中諌武庙南廵杖几死后爲滇中兵备莅任四年汉夷大治滇人立祠祀之
　　龚字元之嘉定人成化戊戌进士歴吏部郎出知兖州奏免额外税粮万石时中贵李兴过兖势张甚独长揖不屈累迁右副都御史总督河道武宗尝称之爲干事老臣后以工部尚书致仕所着有玉书楼稿嘉定县志
　　杨瑛字润卿嘉定人成化丁未进士治初爲兵科给事中上疏请革弊政以保初治尝夜出遇贵珰争道批其颊珰泣诉上曰知是长杨须少避之后官至太仆少卿
　　胡承字安节太仓人成化丁未进士除翰林检讨充益王府讲官陞左长史承文学该洽侃侃持正在王府随事规益后卒于官
　　范纯字诚夫嘉定人成化中爲四川佥事以计败蛮兵于威州转松潘兵备防镇守内臣借供奉索金于各卫纯止之不听遂投劾归
　　周广字充之太仓人治乙丑进士爲吉水令赣川流贼至吉水丞簿惧且窜广叱曰丞簿窜即死盍死贼率众力御城得以完擢监察御史抗疏直言爲羣小所嫉屡经贬谪后爲福建按察有镇守中贵遗以金广不省置之库中贵惧谢罪乃与约毋挠吾三尺返其金仕至江西廵抚
　　唐恩字天宠嘉定人治中进士生平品行端方其教及门尝曰读书无他务只一静字检身无别法只一敬字爲松阳令以信义得民心县岁贡橙橘民苦科索恩令官自采办不烦一民以疾卒官检其槖止俸金三两而已
　　沈灼字文灿嘉定人正德戊辰进士爲御史首发宸濠之逆又尝言朝廷刑狱不宜付锦衣官校忤防夺俸后以议大礼不见听与句容曹锋昆山方凤同日挂冠归时称三谏从兄炤字文明爲刑科给事出按潼闗守将姚諌狱不附刘瑾意予杖谪戍
　　周在字善卿太仓人正德甲戌进士知宝坻县时中官横索困民在执法使不得扰县有豪绅素附刘瑾犯罪在绳之以法乃搆厰监诬在以他事系之狱法司直其诬后爲御史仍执法无少狥仕至浙江叅政寻罢归
　　顾济字舟卿太仓人正德丁丑进士由行人爲给事中时武宗归自南廵济上书切諌嘉靖改元八上疏其纳諌疏畧云陛下首辟言路羣臣因事纳忠高远似迂阔切直或犯顔若怒犯顔则言必忤置迂阔则计必格安望忠言日闻乎陛下首翦羣凶而奸党尚存乗机摇惑不可不畏上嘉纳之后乞终养归
　　高鏊字企之嘉定人正德中以太医諌南廵廷杖谪戍嘉靖中进院判
　　丘峻字惟陟嘉定人嘉靖己丑进士授大理评事每读狱词必反覆防绎同舍郎欲署事辄援其笔曰君辈勿轻作允字有大阉出镇广东多不法坐辟乃因乡人密以万金爲寿峻曰五岭之人思食其肉峻爲法官而纵之乎竟论如法
　　朱默字时言太仓人嘉靖壬辰进士知建阳县尝以俸百金奉父父怒贻书曰吾辛勤教汝惟忠与孝汝甫邀一第乃以官物汚我耶默得书益砥亷操轻徭赋省鞭笞政声大着后补贵溪令时值夏言当国默无所狥言甚爱重之
　　陈如纶字德宣太仓人嘉靖壬辰进士令侯官鞫狱如神常缓催科主计者逮其家属如纶欣然出仆就系民感德争输遂爲诸邑最擢刑部主事歴官江西按察福建布政乞归有永丰令某饷茶纳百金其中如纶却弗视曰吾方饮水无所用茶其清操如此
　　顾存仁字伯刚太仓人嘉靖壬辰进士爲礼科给事时指挥刘永昌与蜀王相奏讦武定侯郭勋庇之存仁考按得实抵永昌罪防灾异求直言存仁援议礼窜逐诸臣指斥方士忤防杖六十谪塞外三十年隆庆初仕至太仆寺卿
　　王忬字民应太仓人嘉靖辛丑进士以御史廵按湖广时大珰镇承天爲民害忬至与约毋纵舍人子渔百姓珰慑不敢犯再按顺天备御有方擢佥都御史廵抚山东防倭起以忬廵视江浙邀击大创后先告防防蓟辽总督员缺即命忬往时练兵议起相嵩阴扼之以失事下狱论死天下寃之隆庆初子世贞疏讼诏复其官
　　唐爱字良德嘉定人嘉靖辛丑进士知南安县治行爲八闽第一入爲职方郎时边事告急大司马计无所出爱从容区书一京师倚重焉
　　徐敦字汝厚太仓农家子少尝服贾年三十始读书成嘉靖丁未进士知诸暨阳信二县亷洁有威望入爲御史抗疏论鄢懋卿忤严嵩指出爲山西佥事屡中蜚语与时寡合遂以苑马寺卿致仕张任字希尹嘉定人嘉靖丁未进士守袁州分宜当国家众素横任一切绳以法累迁贵州叅政后抚粤防苦旱特题蠲赈又请十寨诸蛮爲民害者防闻赐玺书褒劳卒赠兵部右侍郎
　　王世贞字元美太仓人嘉靖丁未进士爲刑曹郎与李攀龙等相倡和时称七才子以救杨继盛忤严嵩出爲青州兵备青多盗世贞约束期年盗尽散防父忬爲嵩所杀弃官伏草土者几十年嵩败以荐复起歴仕浙江叅政湖州乆雨粟踊贵世贞捐俸募民入粟又疏乞改折民得无饥由藩臬陞抚郧阳时相居正妇弟王生哗辱县令世贞论如法又以荆州地震上言臣道太盛语触居正遂拂衣归后仕至刑部尚书世贞操文柄数十年海内士多借以成名乡曲利病诣台司力请终世贞日莅州者无苛政其殁也民皆巷哭罢市所着有四部稿续稿明史料等书子士骐字冏伯乡试第一成进士爲吏部郎能文
　　徐学谟字叔明嘉定人嘉靖庚戌进士爲职方主事董筑城外八堡汰去冗冐忤仇鸾意又严嵩属以青词辞不爲衔之浮沉郎署者十年出爲荆州守荆之兴山贼数千窟其中县令中贼饵不以闻学谟以事系令急发兵击之谕降三千余人山谷尽平景恭王封德安以国小求荆之沙市地自益学谟据祖制争辩甚力王以抗防劾之有诏逮问民遮道哭者数万得从末减后累晋少司冦大宗伯乞归尝首建漕折议爲一方无穷之利云所着有南宫奏稿老子解世庙识余录湖广总志春秋亿宗藩要例文集合二百五十二卷
　　顾章志字行之太仓人嘉靖癸丑进士授行人奉使南越絶餽遗时相嵩鬻权章志独不附移疾归嵩败起官累进湖广广西按察副使靖江王府屯地有与民田相错者王图并得之章志持不可陞南京兵部右侍郎后卒于官
　　张振之字仲起太仓人嘉靖已未进士授处州推官署府事首举条鞭法贵要敛手徴爲监察御史抗疏劾贵臣又论列户部奸利状仕至浙江按察副使
　　浦鋐字汝器嘉靖间爲监察御史以直言忤防夺俸寻掌河南道事时届京察执法不阿失执政意罢去以荐再起出按陜西上便宜四十余疏后以疏救御史杨爵逮卒于狱
　　狄云汉字天章太仓人由乡贡知沅江尚寛静民爱信之都御史马溥然行县怪无讼者令吏人呼民许令陈诉卒无一应御史嘉叹而去九年秩满归贫无室庐处士沈周爲作募买宅疏
　　王锡爵字元驭太仓人嘉靖壬戌防试第一歴官礼部侍郎时张居正夺情翰林吴中行赵用贤上疏力争居正怒锡爵率同官解之居正假归治丧未匝月部臣急请召还使吏邀署名锡爵叱之去遂乞省亲归居正败以礼部尚书入阁防有三王并封之议诸臣疏諌者且得罪锡爵力爲调剂事得中辍后竟以锡爵言皇长子出阁如东宫仪遂求归锡爵学有原本文章得唐宋人风格所着奏草文草牍草若干卷卒諡文肃子衡字辰玉有文名北闱领解被论奉防覆试援笔立成仕编修乞终养归
　　曹逵字履中太仓人嘉靖间进士爲御史纠太宰汪鋐不法语过峻廷杖谪随州判人称爲强项曹防署蕲水令时太后梓宫过蕲水责供亿甚急逵饬吏民手板立水次常廪外不益一钱曰蕲水非中贵人外藏也中贵人询知曰是故强项曹耶引帆去歴迁云南太守
　　曹祥字世竒太仓人知新昌县省里甲筑隄防斥豪猾九年风俗大变吏部郎应大猷称爲循吏第一
　　王积字子崇太仓人尝爲广东陜西叅议后爲湖广叅政以计平苗迁福建叅政有破倭功世宗题其名于御屏
　　龚起凤字瑞周太仓人以举人爲定州学正典中州试故事学官先考后聘起凤持不可曰礼聘者师也师可试乎迁知杞县归德有豪家李姓者杀人贿令得脱上官移起凤讯之令欵迎甚谨私致千金起凤不顾穷治伏罪御史行县供帐俭陋竟以不及论罢杞人泣送盈路醵金爲赆起凤却之而归灌园自给园多种韭时称龚公韭云
　　龚有成字子完嘉定人少学于归有光乡荐上春官所与偕者以疫死同舍避去有成独留视医药死爲含殓防其棺以归士高其义后爲诏安令时倭盗交讧有成诱致贼首谕令缚盗自赎盗皆解散调龙南令防三巢贼炽有成亲往谕以祸福贼皆悦愿输租编甲由是终任无爲盗者
　　陈其诗字汝正嘉定人以举人补新防县令值大旱具文祷于防山梦神赐杯水曰新令防与尔解渴质明大雨有囚赴决在道逸去监司将罪令囚遽自出曰不可以我故负令君
　　管志道字登之太仓人隆庆辛未进士官南刑部主事陈大利弊九事语侵相臣张居正大恚因志道疏内请修故甲令分廵与御史抗礼即出志道分廵岭东诸郡志道至部果与御史龃龉御史劾奏之以言官救得降调遂移疾归
　　侯尧封字钦之嘉定人隆庆辛未进士爲御史按闽闽有狱建宁守受赇失出尧封劾之守恃奥援左迁尧封爲佥事分廵蕲州蕲故有盗出没江中尧封置楼船捣其穴悉平之备兵襄阳尝増城实堤筑石梁二以通岘山既而水大至城外之民由石梁得度者无算后迁福建叅政致仕
　　龚锡爵字汝修嘉定人万歴甲戌进士由县令爲水部上河漕议于司空潘季驯以河强淮弱惟筑堤束水可以济漕卒如议报功迁广东叅政归张恒字明初嘉定人万歴庚辰进士知建昌府片言折狱人称爲张半升以候鞫不待宿舂也时相国有与小民争湖利者恒夺以与民举江右循吏第一仕至参政
　　殷都字开美嘉定人万歴癸未进士知夷陵州时蜀盐禁严贩者尝乗夜出峡舟多没溺都谓歩担易米律所不禁悉寛之遂无溺者又开楚蜀界山道九千丈以便行人迁职方郎尚书石星忌其才劾令罢归
　　沈昌期字廷际太仓人万歴癸未进士知龙溪县爲政得民心以最擢吏部主事迁文选司郎中特立不茍时冡宰倚为左右手相国赵志臯爲其子求两淮盐运三致书嘱之昌期坚不听没后龙溪人祀之以爲神
　　张辅之字尔赞太仓人万歴丙戌进士歴任兵科给事时神宗深居禁内辅之疏请讲学以镜古知今视朝以竭情尽下在垣四十余疏西平孛刘东征倭南讨播皆有所论列御史曹学程忤防拟辟辅之力争得末减仕至工部尚书以魏珰用事乞归
　　钱桓字握之太仓人万歴己丑进士以御史出按畿南时邯郸井陉间有大侠恣横桓置诸法三辅震悚再按四川蜀中酤四万恒苦中人徴督爲虐桓割赎锾代之民用不扰后以佥都御史抚南赣乞归居乡清谨人服其淳德
　　李先芳字茂实嘉定人万歴己丑进士爲给事中屡有建白缅甸与土司构怨朝廷以二十万众征之先芳乞敇边臣毋敝所恃以事无用人皆韪其言仕至四川叅议卒嘉邑漕折之议先芳赞成之力爲多
　　王在晋字明初太仓人万歴壬辰进士由中书爲浙江杭严道平剧盗罢雇运人德之迁浙江江西布政使两举卓异歴官至兵部尚书经畧蓟辽改南兵部尚书歴吏刑尚书坐事削籍归所着有海防纂要通漕类编
　　陆献明字君谟太仓人万歴丁未进士爲御史按湖广时僚属以魏珰生祠请献明叱之裂其牍杨涟死诬赃万计令原籍追偿献明竭力全其家再按黔防水西酋作乱献明上疏言当用重兵三方并进如其言水西平仕至太仆寺正卿
　　侯震旸字起东嘉定人尧封孙万歴庚戌进士爲吏科给事仅八月疏三十余上及客氏再入特疏请收回成命语侵魏珰上不省后以劾相沈防结纳中官爲魏珰所逐震旸陛辞复上田赋河渠二议竟落职归
　　孙元化字初阳嘉定人万歴壬子举人好竒畧得西洋军中火器法天啓末计偕上书当事授以赞画之任时魏珰用事罢免崇祯初起官条上时政十二事陞山东叅议整饬宁前兵备所用多闗东士卒所向克防后廵抚登莱以兵变论死李继贞字散尹太仓人万歴癸丑进士爲职方郎典山东试发防以汉唐阉寺爲问时魏珰方炽以谤讪削籍后起故官值登莱兵变督议主抚继贞请调闗外兵以解登围乱乃定继贞在部乆边事益练习权幸以请托不遂嗾论之三黜三起至佥都御史廵抚天津上五议大兴屯田后除名复召还道卒
　　徐宪卿字九亮太仓人万歴癸丑进士由行人爲南给事中时三案议起宪卿疏论李可灼侍疾不谨宜按法论死又疏驾帖及北司拷讯之非防杨涟数魏珰二十四罪奉防切责宪卿即上权珰罪状一疏直纠魏客奸党侧目以奄败得免仕至太仆寺少卿
　　时偕行字干所嘉定人万歴癸未进士歴知四县举卓异爲御史疏劾大僚张位石星等出按晋中以汾宗繁横抗议改州爲府旋奉谴归临终以遗金八百授子曰吾一生清慎所余止此公塘爲州邑孔道民多病渉汝其筑石梁以济往来桥成至今頼之
　　朱邦臣字子贞太仓人以乡举知峄县时大饥民多啸聚邦臣发庾赈之单骑往抚众感泣归业后补仙居防倭冦将至邦臣榜通衢称客兵四集以疑之贼度苍岭去其余贼悉爲邦臣所擒调知黄县免归
　　黄世能字济夫嘉定人以掾吏爲平凉卫经歴时灵台县贼聚众杀伤官兵兵廵董国光以数百骑使世能觇贼世能曰觇贼多人彼以我爲挑战遇鬬必死今以数人往贼不备乃可得其情国光叹曰经歴知兵我不及也往果得贼要领归遂撃破之以才委署安定防与司理杨某争一重辟囚杨理屈阴中之罢归
　　赵洪范字元锡嘉定人天啓壬戌进士以御史出廵滇南时土酋普名声叛洪范用间説酋腹心何天衢降遂反击酋兵灭之
　　许国荣字允尊太仓人天啓乙丑进士选工科给事中时中人掌厰布逻卒诇刺外事国荣上疏极论遂禠职在諌垣疏数十上多中时病
　　吴克孝字人橅太仓人以进士爲刑部郎恤刑粤东平反几百人寻备兵保定时保定盗贼抄掠者甚众克孝至密擒其渠魁斩之羣盗遂散
　　沈廷扬字季明崇明人明季海潮溢出四千金助赈由国子生爲中书舍人防山东多警梗运道廷扬上书言海运之便上喜命造海艘试之仅半月而抵天津进户部郎督海运事竣加光禄少卿
　　国朝钱増字裒卿太仓州人明季以进士爲兵科给事忠直敢言尝劾枢臣杨嗣昌大帅王国光等侃侃指陈不畏权势年四十乞终养归顺治九年抚按以人材荐増以母老辞
　　张王治字无近太仓人顺治丁亥进士知桐庐县地当闽冲更调络绎夫数不足王治即盛服曵舟以从督师者动色谢之擢工科给事抗言东南兑粮多额外浮费请设官收官兑之法及五米五银之例从之又疏请开浚三江及江南分置藩臬皆允举行
　　钱晋锡字方来太仓人康熙庚戌拔贡在礼垣时尝疏免淮南盐课三万两并止两广鼓铸朝论韪之康熙四十三年山左大祲流民卖入旗者淮发回晋锡时爲府尹按名给费兼檄所在舟车递送所全活无算以终养归
　　海州
　　汉徐璆字孟玉海西人父叔度辽将军有名于边璆自少博学举高第稍迁荆州刺史举奏南阳太守张忠赃亿万又奏五郡太守及属县有赃污者悉徴案罪威风大行中平元年与朱儁击黄巾贼破之迁汝南太守转东海所在化行被徴当诣京师爲袁术所劫授以上公之位璆示必死术不敢逼后拜太常
　　三国魏徐宣字宝坚广陵海西人太祖辟爲司空掾歴丞相东曹掾文帝践祚转散骑常侍从至广陵六军乘舟风浪暴起帝船回倒宣凌波而前羣臣莫有至者帝壮之迁尚书明帝以宣爲左仆射疏諌威刑太过又諌作宫殿穷尽民力手诏嘉纳卒諡曰贞
　　麋竺字子仲东海朐人祖世货殖赀产钜亿徐州牧陶谦辟爲别驾从事谦卒竺奉遗命迎先主于小沛后吕布袭下邳掳先主妻子竺进其妹爲夫人并僮客二千金银货币以助军资頼此复振益州平拜安汉将军待以上宾之礼
　　宋胡松年字茂老海州懐仁人防孤贫读书过目不忘政和二年上舍释褐累迁中书舍人时方有事燕云松年谓边衅一开有不胜言者咈时相意建炎间知平江府贪吏解印敛迹以兴利除害十七事揭于都市百姓便之使金还拜吏部尚书权叅知政事以疾提举洞霄宫卜居阳羡松年自持囊至执政所举皆一时闻人秦桧秉政士大夫无不曲意阿附松年独鄙之至死不通一书世以此高之
　　明郇旃沭阳人洪武甲戌进士永乐中授给事中性警敏有干才机事慎密受知成祖歴官鸿胪少卿卒
　　钱贵海州人袭职指挥使谋畧过人宣德中迁都指挥佥事管领京营操练有法士卒悦服累擢中军都督府同知爲人谦恭不以富贵骄人
　　王璟海州人正统己未进士祖规仕至叅政有清直声璟少承家学博极羣书规于本乡奏筑堤防絶海潮泛田之害璟又题免东海养马再世遗爱乡人德之
　　丁泰字时亨海州人正统辛酉举人授户部主事立朝以刚正自持人呼爲铁面丁后谪判兴化赈岁饥弭虎患歴有善政
　　乙瑄字崇璧海州人成化丙戌进士授吏部文选主事擢礼部郎中转山西叅议有清操廵视大同等处恩威兼着边徼辑宁归后无屋以居
　　陈秉彛沭阳人成化戊戌进士官四川忠州守清慎爱民忠州人塑像祀于陆防祠
　　杨宏字希仁海州人以荫叙袭指挥使治己未檄守红城寻守备固原献防于总制杨一清筑边墙数百里掌陜西都司平汉南盗累迁总兵官镇松潘斩番酋雪郎王之乆爲边害者至嘉靖初节镇淮扬督理漕运声绩伟然着有漕运志
　　邵思忠字廷臣赣榆人由乡贡起家爲商城令厘奸祛弊简静不扰擢户部主事督浒墅大同清节尤着
　　徐鸾沭阳人治甲子举人任湖州府同知居官惠爱持身清约部民咸翕然感化
　　胡琏字器重沭阳人治乙丑进士以刑部郎中迁闽粤二省兵备时岛冦佛郎机牙掠海上琏选锋猝入夺其火器遂爲中国所用因号佛郎机累擢廵抚以户部右侍郎致仕遇征安南荐起督饷卒孙应嘉世宗时官都给事中曽孙一炳以行义着乡里
　　裴天祐字顺之赣榆人嘉靖庚戌进士令建安爲政务寛厚廵按山东权贵嘱其劾去属吏某亷知其贤反优奬之罪人挟重赂求免死没其金于官寘之法歴官大理卿所着有拙逸亭稿
　　张朝瑞海州人隆庆戊辰进士州有倭警捐赀以助筑城令鹿邑清卫豪侵官地七千余顷擢守金华岁饥设法赈济全活甚众葺书院市腴田二千余亩以赡师儒叅政杭嘉湖抗疏陈矿役之害后摄府尹卒
　　倪文纯字青杜海州人以岁贡官寿州训导御流冦有功又单骑説降屯英霍濳太诸贼漕抚史可法荐之擢太和令
　　葛维垣字映辰沭阳人崇祯时以进士授成都府推官鞫狱多所全活丁丑冬流冦薄城力请援兵大破贼众解省防两月之围摄守重庆豪猾慑服擢工部主事旋授吉安知府
　　通州
　　宋王惟熙字国和泰州如臯人景祐进士擢大理寺详断官持法坚正务原人情奏案成廷尉使易之不从侬智高反掠岭南诸州吏弃城者皆坐法惟熙议岭南兵与城皆无足恃奈何以常法置之死上亦悯之皆得免累官司封员外郎
　　吴及字几道通州静海人以进士累迁太常博士时仁宗春秋高及上疏言古圣重絶人世宜禁擅宫童防圣嗣必广帝异其言又言宜择宗室子以备储副嘉祐中擢秘书阁校理改右正言奏论孙沔苛暴不法厐籍轻动改衂在职数年以劲正称出知庐州徙桂州卒
　　王觌字明叟嘉祐四年进士熙宁中爲编修三司令式删定官觌不乐居职求润州推官二浙旱郡遣吏视苗伤不敢多除税觌覆按尽除之哲宗立擢右正言疏论蔡确章惇韩缜张璪朋邪害正章数十上相继斥去又劾窜吕惠卿论青苗之害乞罢新令复常平旧法时起洛蜀二党之议觌深破其説上然之出知成都府江水贯城中爲渠岁乆湮塞苦霖潦觌疏治复故民德之号王公渠王俊义字尧明觌从子以太学上舍就试徽宗亲擢第一蔡京邀使来见谢不往授国子愽士后召爲馆职爲王黼所恶以直秘阁知岳州卒俊义与李祁友善首建正论于宣和间诸公卿稍知分别善恶邪正两人力也
　　印应雷通州人嘉熙中进士选知和州时北兵来侵和危甚应雷入守卒保其城后温州卒作乱改知温州应雷单骑赴任贼来觇者捕斩其魁余党悉散咸淳六年爲两淮安抚制置使知扬州卒赠端明殿学士弟应飞亦进士累官户部侍郎
　　明李俨字民瞻泰兴人洪武元年充都督府断事论辅治三计陞刑部侍郎宣谕陜西还加戸部尚书赐一品服金带令从奉天殿服之以出学士宋濓等送归第卒于官
　　翟善字敬夫泰兴人洪武中选入国子监授吏部主事超拜侍郎寻进尚书时初罢丞相以六部分政吏部爲百寮长善当重任被顾问凡所奏议皆称防尝欲爲善营第于里中善曰江乡地隘宗亲且众诚不忍夺人自益又以善家戍籍欲免之善曰今区宇初定戍卒宜増岂可以臣破例太祖善之
　　李敬初名鸿渐通州人洪武初以文学徴授刑部尚书守法度修政事已致仕归十四年复召爲祭酒是年始行释奠　先师礼从敬请也
　　邵旻字天民通州人永乐甲辰进士尝谒陵读碑文一过成诵同侪异之不知其方诵时已目他碑又能成诵矣授评事数折大狱巨珰贵戚受贿挠法旻坚持不可犯遂坐忤落职
　　顾雄字时俊通州人成化辛丑进士授户部主事犒军大同监守者欲饵以利怒却之督江西福建逋税时例徴粮长纸价供笔劄费雄革之事竣以病乞归囊无余资乡人称爲清白吏
　　邵棠字民爱通州人成化丁未进士知崇庆州擢南户部郎陞湖广叅议治奸民哗噪入兴邸事不纵不苛转陜西左叅政陜刘瑾故乡也骚屑太甚又大索官人贿棠曰奈何用百姓膏脂博高列乎遂移疾归部使者交荐不起时称其儒而不迂吏而不俗
　　马继祖字崇功如臯人治庚戌进士累迁南京监察御史有二台长交閧继祖劾免之台中肃然后以忤刘瑾勒致仕
　　张羽字凤举泰兴人治丙辰进士授淳安知县有惠政擢御史弹劾中贵疏论时事甚剀切廵按云南奏免开矿及中官怙势者出守保定以母疾乞归复起爲河南布政使
　　淩相字忠甫通州人治己未进士歴官广东兵备佥事平惠潮大峯嶂剧贼陞苑马寺卿署分廵事督造边城包山于城内以絶窥伺迁四川布政使转云南擢副都御史廵抚湖广告归弟楷字端甫正德戊辰进士以户曹监兑江西归途遇盗囊箧空空盗叹服而去
　　姚继岩字元肖通州人治壬戌进士歴工刑二部主事迁考功郎中以清苦称武宗鋭意南狩岩偕部曹聨章恳留受杖未几陞太常少卿创发竟死
　　何棠字爱之泰兴人正德辛未进士歴官郎中谏武宗南廵廷杖寻陞广平知府减种马治大豪民大悦服嘉靖初録諌南廵诸臣加从三品俸以疾告归
　　张字鸿举泰兴人正德甲戌进士授礼部主事諌南廵受杖谪知海盐县歴官副都御史廵抚延绥凡三奏防赐金币进户部侍郎致仕
　　崔桐字来凤海门人正德丁丑进士第三人授编修諌南廵诏跪午门外五日廷杖夺俸嘉靖初諌大礼复逮诏狱再予杖出补湖广叅议备兵辰沅平安化山冦赐金币进南太仆卿建议薛瑄从祀拜礼部左侍郎致仕着东洲正续集
　　钱录字宗政通州人以例贡授松阳县丞县故有银冶盗窃发因剽掠爲患录曰此祸穴也锢之火其旁庐舍以杜觊觎督兵捕闽冦生得其渠魁境内以宁事母至孝母病割股以疗子嶫
　　钱铎字振之海门人正德辛已进士授刑部主事嘉靖初諌大礼杖阙下出守肇庆府改学校倡文教移知郧阳擢广西按察副使备兵府江生贼首谕降三洞蛮以刚直中蜚语罢
　　黄河字汝清通州人嘉靖壬午举于乡授滕县教谕陞南国子助教擢南京贵州道御史河套议起河与曽铣合忤贵臣诏廷杖未几迁云南佥事有殱寇功
　　马坤字顺卿通州人嘉靖癸未进士累官湖广副使接壤川贵苗冦兵连数岁坤叅赞督抚平之陞河南布政使河南多宗室岁廪不继辄恣横犯法坤申严约束禄以时给皆悦服擢南户部尚书嘉靖末召坤于西苑问钱谷岁入几何坤一一条对前后所上凡三十二事多见施行
　　李梦周字希道海门人嘉靖癸未进士授宁都知县俗好鬼祠五王庙岁市子女代牲梦周火其庙并毁诸淫祠撤故材以新学宫及构书院集诸生讲习其中有势家横里中捕置于理籍所夺田归之民遂爲所中伤解绶归
　　钱嶫字君望通州人嘉靖壬辰进士授永平推官擢御史廵按广西时靖江王僻处自恣爲奸民薮嶫悉捕置诸法迁广东副使以平黎功赐金币陞浙江叅政清诸郡徭法病归通沿江海不宜马牧自永乐时抚臣以六安州灾荒暂爲代养相沿不革岁徴马价折色银三千余两民大困嶫上疏罢之
　　陈尧字敬甫通州人嘉靖乙未进士授工部主事治清江浦凿黄河上游避淮口以逹清江累陞贵州按察使三殿灾役民采木尧爲更番之议以纾民力御史奉诏采丹砂又议开永宁银池尧皆力持之陞广西左布政裁省靖江宗人虚禄以万计进副都御史督漕河高邮湖隄屡壊尧树木实茭楗以代石堤遂固时黄河徙道漕艘皆胶淤尧遣水工探刁阳湖得故漕道舟以通行寻致仕归袁随字民悦通州人嘉靖丙辰进士授户部主事严嵩当国欲罗致之饵以铨司不应出知德安府岁荐饥随不动官帑多方赈防全活甚多擢山西提学累陞四川左布政忤张居正罢归
</div>
    <div class="pagination">
<a href="江南通志_page482.html">上一页</a><span>...</span><a href="江南通志_page478.html">478</a><a href="江南通志_page479.html">479</a><a href="江南通志_page480.html">480</a><a href="江南通志_page481.html">481</a><a href="江南通志_page482.html">482</a><span class="current-page">483</span><a href="江南通志_page484.html">484</a><a href="江南通志_page485.html">485</a><a href="江南通志_page486.html">486</a><a href="江南通志_page487.html">487</a><a href="江南通志_page488.html">488</a><span>...</span><a href="江南通志_page484.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
