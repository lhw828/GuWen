<!DOCTYPE html>
<html>
<head>
    <meta charset="UTF-8">
    <title>福州府志乾隆本 - 第 92 页/共 388 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>福州府志乾隆本 - 第 92 页/共 388 页</h1>
    <div class="content">　　山　犬　状类家犬，赤苍色，好食果实。
　　野　猪　似家猪，腰细，脚长，毛褐色，牙利如镰刀。
　　豪　猪　毛黑如锥，鬃有白刺，大如笄，其端黑，怒则奋刺以射人。
　　狼　鼠　生山野中，似鼠，善捕鼠。
　　竹　鼠留　苍色，如鼠，食芦苇根，亦名菅豚。王彪之《闽中赋》：“竹则桃枝育虫。”注：育虫即竹鼠留。
　　　　鼠吉　鼠令　形如狼鼠，苍黑而小，尾多毳，善缘萝藤走。《埤雅》：“栗鼠也，取毫于尾，可以缚笔，世谓：鼠须栗尾者是。”
　　猩　连江五峰山中最多。
　　　　鼠石　鼠　青黄色，在田中，好食豆粟。
　　　　鼠登　鼠合　色苍首环，其尾如狐。
　　　　鼠吾　鼠似小蝙，膏疗耳聩。
　　马　福清海坛山旧产之，毛鬣有异文，相传以为有龙种，今少。
　　驴
　　牛　《三山志》：“有二种：黄牛、水牛。”
　　羊　《闽部疏》：“黑羊，皮能疗杖疮。”
　　猪
　　犬
　　猫
　　　　羽之属
　　鹳　似鹄而巢树者为白鹳，黑色而曲颈者为乌鹳。仰鸣则晴，俯鸣则阴。似鹤不善唳，但以翼相击而鸣。
　　鸥
　　　　亶鸟
　　鹰
　　鹞
　　锦　鸡　敝鸟属，有美毛，自爱其采，终日映水。
　　白　鹇　《尔雅》所谓皛雉。郭璞注：“江东呼为雗皛。”《西京杂记》：“闽越以献高帝，帝厚赐之。”
　　鹧　鸪　《闽小纪》：“闽中多鹧鸪。‘行不得哥哥’五字绝分明，不似他鸟言，须以意会也。望之如家鸡，质若甚重，止十二两，有缩者，无越者。”
　　竹　鸡　其声自呼为泥滑滑，白蚁闻之，尽化为水，亦名越鸟。
　　　　益鸟　似鹭而大，其色苍。
　　海　鹘　似鸱，攫鱼而食。
　　鸢　似鸱，亦鹰属。
　　山　鹊　《尔雅》曰：“鸴俗呼山鹊，似鹊，多文彩，长尾，嘴脚赤。”
　　　　瞿鸟　鹆
　　信　鸟　《墨客挥犀》：“似鹊而小，能为百禽声。忽鸣而过庭檐间，其占为有喜。客至，则飞鸣为信，又名进鸟。”
　　慈　鸦　纯黑而反哺者为慈鸦，腹白而不反哺者为鸦。
　　燕
　　翡　翠　《埤雅》：“鹬也”。善捕鱼，俗呼为鱼狗。
　　鹰
　　秋鸟　仓鸟　野鹅也，大于鹰，又名驾鹅，亦日天鹅。
　　鹈　鸪　颔下胡大如囊，盛水贮鱼而食，鹈属。有曰漫画者，以嘴画水求鱼，无一息之停，有曰信天缘者，凝立终日，不易其处，鱼过取之。
　　啄　木　《尔雅》：“列鸟也。”郭璞注：“口如锥，长数寸，尝啄树食虫，故名。”
　　山　呼　大如鸠，苍色，两腮有圆点，黑白相映，翔跳不定，声清，调如莺，人笼畜之。
　　画　眉　《闽中记》：“白眉，褐质，好斗，善鸣，闽人以斗赌金，声似莺而小，清圆可听。”
　　雪姑儿　《物类志》：“即鹡鸰，毛羽黑白相间。”
　　红　娘　丹嘴翠身，似鹦鹉。
　　白头翁　似雀而大，头有白点。
　　布　谷　即尸鸟鸠，当方耕时鸣，因以为名。
　　合酉鸟　鹑　身有斑点，雄者足高，雌者足卑，雄者善斗。
　　呼　潮　色苍，似鸽，潮至即鸣。
　　吉　吊　略似百舌，其鸣如云‘吉吊’。
　　彩　囊　似鸡而小，顶有五色囊。
　　百　舌　春啭夏止，如瞿鸟鹆，身长无帻。
　　鹪　鹩　一名巧妇，能以丝缝叶为巢。
　　鬼　鸟　海中出，嘴红，脚俱长，海滨人群掩之。
　　杜　鹃　一名子规，又名谢豹。
　　鹭　鹚　《尔雅》谓之舂锄，顶有长翰如丝，欲取鱼则弭之。
　　　　贝鸟　方言谓之伯劳。
　　鸠　《本草》：“斑鹪”。又名斑鸠，鹁鸠，项有绣文。一种大于斑鸠而青色，曰青鸠。
　　鹊
　　鸳　鸯
　　　　溪鸟　鶒　《埤雅》：“五色尾有毛，如船舵，小于鸭。”
　　鸡
　　鹅
　　鸭
　　　　虫之属
　　蚕
　　蛇　有数种。蝮蛇胎化，腹裂子生，最毒。青竹蛇，与竹同色，小不可犯。花蛇，好入人家捕鼠食之。乌蛇，不螫人，医家用之。绝大者曰蚺蛇。胆可和药。又有白花、白颈、黄颔之类。
　　鼃　虾莫虫也，皆青绿色，亦有背作黄文者，名金线鼃。
　　石　鳞　生高山深涧中，皮斑肉白，味美。昼伏窦中，夜居山头石顶最高处。捕者不可预相告语，密以黄历首页纳诸窖中，即抱松明，措火而去，缘崖极石，以火照之，见火则醉不动，十不脱一。俗名石仑，又曰谷冻。
　　水　鸡　似石鳞而小，色黄，皮皱，头大，嘴短，其鸣甚壮，如在瓮中。按石鳞陆产，凡五种，虾莫虫、蟾蜍、大约、雨蛤也。水鸡水产，亦五种：尖嘴蛤、青约、青蛤、黄蛤也。水鸡可食，味不及石鳞。黄蛤可食，味不及水鸡。闽人惟食水鸡，而黄蛤等种皆不食。
　　黾　似虾莫虫，大腹，青脊。一种黑色，俗呼青蛤。
　　蟾　蜍　似虾莫虫，居陆地下阴处，身大，背黑，行迟，腹下有丹书人字者，真蟾蜍也。
　　大　约　青背，黄脊，嘴尖。
　　雨　蛤　形如虾莫虫，大如小指，天将雨则鸣。
　　寒　螀　《闽书》：“二月鸣者，名虫宁女，似寒螀而小。七月鸣者，名虫召蟟，色青。九月、十月中鸣甚凄急者，乃寒螀也。旧记：入秋鸣者，名促织。”鲁师建《闽中记》：“有数种，通名蟋蟀。有尾为雌，无尾为雄。雄者，能鸣，北地寒秋时始鸣，冬则蛰，南地暖，往往鸣声不绝。”
　　　　虫水　螋　似促织，隐墙壁中，溺人影，令生疮。
　　蝙　蝠　俗名琵琶翼。
　　蜂
　　蝉
　　蝶　有黄、白二色。
　　蜗
　　蜈　蚣
　　蜥　蜴　似蛇而四足，尾青碧。以五色者为雄，而不备者为雌。一种善缘篱壁，形小而黑，名虫匽蜓，亦名蛇师，以其常在屋壁，故名守宫。一种形小尾长，见人不动，名龙子，在草泽中，大者名蝾螈。
　　虱　种类多，皆能咬牛、马血。
　　蜘　蛛
　　蝇
　　萤
　　蚯　蚓
　　螳　螂
　　螽　斯　蝗属，俗呼草蜢。青色，长角，长股，一母常生百子。
　　蝼　蛄
　　　　虫吉　蜣　一名蜣螂。
　　斑　猫
　　　　虫支　一名马蜞，《本草》谓之水蛭，有三四种，生山中者为石蛭，草中者为草蛭，泥中者为泥蛭。此物难死，火化经年，得水犹活。”
　　龙　虱　似虫仓螂而小，黑色，两翅，六足，秋月暴风起，从海上飞来，落水田或池塘。海滨人捞取，油盐制，藏珍之。(按龙虱类水虱，但来自海外与出自水中者异耳。)
　　　　货之属
　　银　正德《府志》：“古田、罗源旧有银场，久塞。”《古田志》：“旧志载：宝兴银场在新俗里二十九都。宋天禧间发明，弘治间封禁。又游家银坑在三十一都，隆庆五年禁闭。赤严坑在二十八都，万历二十七年高内监招商开采，利微告罢，三十三年奉文永禁。按古田银场坑，今俱属屏南。”
　　铁　《三山志》：“永福有之，其品有三，初炼去矿，用以铸器物者为生铁；再三销拍，又以作镍者，为钅需铁，亦谓之熟铁，以生柔相杂和用，以作刀剑锋刃者，为刚铁。商贾通贩于外省，皆生铁也。”
　　盐　《三山志》、《福清盐埕经》其略曰：“海水有碱卤，潮长而过埕地，则卤归土中，潮退日曝，至生白花，取以淋卤。方潮未至，先耕埕地，使上虚而受，信既过，刮起堆聚，用车及担辇致墩头，掘土为窟，名为漏丘。以土筑实，用茅衬底，满贮土信，取碱水淋之，堆实则取卤必碱，旁用芦管引入碱楻。楻在漏丘之下，掘土为窟以受卤，茅草覆之，取鸡子或桃仁置卤中则卤碱可煎。筑土为斛畎，在官窖旁，以竹管接之旋，盘如畎浍之流，盘以竹篾织，用蛎灰涂，复织釜墙以围绕，亦坚以蛎灰，盖益以受卤也。大盘一日夜煎二百斤，小盘一百五十斤。今福清、长乐二县有盐户，连江、罗源边海，旧亦各有盐额。按今惟福清有盐埕，余无。
　　糖　《闽书》、《本草图经》：蔗有两种：赤色，名昆仑蔗，白色，名荻蔗。出福州以上，皮节红而淡，出泉、漳者，皮节绿而甘。其干小而长者，名菅蔗，又名蓬蔗。居民研汁煮糖，泛海鬻吴越间。糖有二种：曰黑糖，曰白糖。有双清、有洁白炼之，有糖霜，亦曰冰糖。有蜜片，亦曰牛皮糖，其法：先以蔗汁煮之，搅以白灰成黑糖矣，仍置之大瓷漏中，候出水尽时，覆以细滑黄土，凡三遍，其色改白。有三等：上白名清糖，中白名官糖，下名奋尾，其所出之水，名糖水矣。官糖取之，再行烹炼，劈鸡卵搅之，令渣滓上浮，复置瓷漏中，覆土如前，其色加白，名洁白糖，其所出之水，名洁水矣。又取烹炼，成糖霜蜜片矣。瓷漏器如帽盔，底串一眼，出水其处也。初人莫知有覆土法。元时，南安有黄长者，为宅煮糖，宅垣忽坏，压于漏端，色白异常，因获厚赀，后人遂效之。”
　　白　梅
</div>
    <div class="pagination">
<a href="福州府志乾隆本_page91.html">上一页</a><span>...</span><a href="福州府志乾隆本_page87.html">87</a><a href="福州府志乾隆本_page88.html">88</a><a href="福州府志乾隆本_page89.html">89</a><a href="福州府志乾隆本_page90.html">90</a><a href="福州府志乾隆本_page91.html">91</a><span class="current-page">92</span><a href="福州府志乾隆本_page93.html">93</a><a href="福州府志乾隆本_page94.html">94</a><a href="福州府志乾隆本_page95.html">95</a><a href="福州府志乾隆本_page96.html">96</a><a href="福州府志乾隆本_page97.html">97</a><span>...</span><a href="福州府志乾隆本_page93.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
