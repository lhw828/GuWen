<!DOCTYPE html>
<html>
<head>
    <meta charset="UTF-8">
    <title>山西通志 - 第 415 页/共 700 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山西通志 - 第 415 页/共 700 页</h1>
    <div class="content">　　张亢字公夀临濮人第进士仁宗时夏人自后河川袭府州纵游骑抄麟府间时丰州已破麟府势孤朝廷议弃河外守保徳军未果以亢为并代都钤辖管勾麟府军马事州东焦山有石炭穴亢筑东胜堡下城旁有蔬畦筑金城堡州北沙阬有水泉筑安定堡置兵以守遂袭击琉璃堡大破之夏人弃堡去乃筑宣威砦捍冦又败贼于栢子砦斩六百余级乃修建宁砦夏人数出争遂战于兔毛川敌大溃斩二千级不逾月筑清塞百胜中候建宁镇川五堡麟府路始通亢复奏请増并边诸栅以相维持则可以广田牧壮河外之势议未下徙并代副都总管御史梁坚劾亢出库银给牙吏往成都市易夺引进使为本路钤辖及夏人与辽战河外复引进使副都总管知代州兼河东沿边安抚事范仲淹宣抚河东复奏亢前所増广堡砦宜使就其事诏既下明镐以为不可屡牒止之亢曰受诏置堡砦岂可得经畧牒而止耶坐违节度死所甘心堡砦必为也每得牒置案上督役愈急及成乃发封自劾朝廷置不问蕃汉归者数千戸嵗减戍兵万人河外遂为并汾屏蔽徙知瀛州后陜西转运使言亢所易库银非自入者屡迁徐州总管卒亢好施轻财凡燕犒馈遗类皆过厚至遣人贸易助其费犹不足以此人乐为之用驭军严明所至有风迹民图像祠之
　　髙继宣琼次子善骑射知读书康定中授恩州团练使知并州初元昊叛声言侵闗陇继宣请备麟府未几羌兵果入冦河外陷丰州乃命涖并贼俄冦麟府继宣率兵营陵井抵天门关是夕大雨及河师半济黒凌暴合舟不得进乃具牲酒为文以祷已而凌解师济进屯府谷败贼于三松岭筑宁远砦相视地脉凿石出泉又城五砦迁眉州防御使卒
　　髙涣广陵人熙宁间授朝散大夫知保徳军创建文庙于南坡
　　孔文仲字经父临江新喻人举进士南省第一制举对策九千言言新法不便罢通判保徳军时征西夏众数十万皆道境上乆不解边人厌苦文仲陈三不便曰大兵未出而丁夫预集河东雇夫劳民而损费诸路出兵首尾不相应虞夏商周之盛未尝无外侮然怀柔制御之要不在彼而在此也元祐初召入仕至中书舍人卒苏轼叹曰世方嘉软熟而恶峥嵘求劲直如吾经父者今无有矣
　　徐徽言字彦猷衢子西安人负气豪举喜谈功名事大观二年赐武举絶伦及第歴保徳军监押以边功加阖门祗候平阳府军马钤辖权知保徳军政总领河西军马宣和四年定天徳云内两城宣抚使童贯嫉其功复弃去改知火山军兼统制河西军马徙赴石州靖康初迁武翼郎閤门宣赞舍人金围太原分兵絶饟道自隰石以北命令不通者累月徽言以三千人渡河一战破之迁武经郎知晋宁军兼岚石路沿边安抚使聂昌出河东为金人所刼以便宜割河西三州西夏徽言率兵复取三州并取岚石等州教戈船卒乘羊皮浑脱乱流以掩敌金人益备克胡砦吴堡津遣守领为九州都统与晋宁对垒徽言出竒兵袭逐之时河东郡县沦没遗民日候大军至徽言隂结汾晋土豪数十万约复故地则奏官为守长听世袭条其事以闻候报可即身率精甲太原径取雁门留兵戍守且曰定全晋则形胜为我有中原当指期克复投机一时防不可失奏上诏徽言听王庶节制议遂格建炎二年冬金自蒲津涉河围之时环河东皆陷独晋寜屹然孤墉横当强冦徽言遣没人泅河召逃民几万众浮筏渡与金人鏖河上大小数十战后裨校启外郭纳金兵徽言与太原路兵马都监孙昂决战门中格杀甚众退婴牙城金兵挟以去不屈死之初徽言与刘光世束发雅故光世被命援太原次吴堡津辄顿不进徽言移书趣行不听又谕以太原旦暮望救总管承诏赴急不宜稽迟取方命罪光世犹前郤徽言即露章劾其逗挠封副与之光世惶遽引道至是死节事闻赠晋州观察使諡忠壮
　　何灌字仲源开封祥符人武选登第为河东从事经畧使韩缜虽数试其才而常沮抑之不假借乆乃语之曰君竒士也他日当据吾坐为府州火山军巡检盗苏延福狡悍为二边患灌亲枭其首尝申画贾胡疃泉界辽人举兵灌发辄中或着岩石皆没镞敌敛去为河东将与夏人遇铁骑来追灌射皆彻甲至洞胸出背叠贯后骑羌惧而引却知宁化军丰州徙熙河又提防河东刑狱及梁方平守黎阳拜灌武泰军节度使河东河北制置副使靖康元年正月方平奔灌师遂溃战没于汴城西
　　辽
　　耶律赫绅初为西南巡边官以防洁称重熙十一年党项部人多叛入西夏赫绅受诏巡西边沿河要地多建城堡以镇之后致仕卒
　　金
　　髙怀贞广陵人大定元年授朝散大夫知保徳军上骑都尉开国子食邑五百戸赐紫金鱼袋改建文庙于城内西北隅
　　李晏陇西人由进士于大定间授少中大夫知保徳军事轻车都尉修城便汲政平讼理盗贼屏息人以古治渤海目之
　　张令臣博平人泰和元年授奉议大夫知保徳军提督常平仓事上骑都尉开国子食邑五百戸赐紫金鱼袋重修文庙殿宇两庑垣墉补缺像正位次起讲堂斋舍庖厨等类有碑记
　　元
　　吴公失名汴梁人至正间以广平等处兵农宣慰使司都元帅枢宻院讨贼至武州兴县兵乱来侵保徳公征退明年府谷县军侵河曲保徳公至河曲委院判袁公守保徳河西兵退州以安凡袁公为民请命悉慨允又明年请于朝除袁公知是州民心悦服
　　袁公失名光州人至正十三年府谷官军作乱公承上官命抚御之定羌之民获有宁宇明年授知州凡有粮储科役造作必躬诣枢府请省减才畧明敏耆士为建坊监碑记之
　　许仲杰字汉臣长清人至正十三年由毗陵推官以防能擢知保徳州捐俸修州治兼置供奉上官器具及甃砌儒学垣基有碑记
　　明
　　蔺普整府谷人洪武间知保徳州创立之始治绩居多宋镇永乐间知保徳州存心公正涖政勤能抚字有方士民颂徳
　　任泰陜西咸宁人宣徳间任保徳州知州防直无私遇事立决虽当艰大无少滞人推公敏祀名宦
　　陆镛江南昆山人天顺间以进士任保徳州知州性温厚尚徳化诚能格物尝遇旱祷雨立应擢工部郎祀名宦
　　李邦彦直隶蓟州人治间以监生任河曲县知县有吏材修举废坠百度一新而噢咻疾苦尤至调岚县擢均州知州以御流冦功迁河东盐运司副使祀名宦
　　周山绍兴人治间以举人任保徳州知州立心正大处事公勤士依民怀治行为当时最考满当迁州人霍升等走京师请加衔仍知州事祀名宦
　　李泽歴城人正徳间以举人任保徳州知州泽先官沔县晋忻州及涖保徳兴除利病不遗余力民皆爱戴武宗幸山西粮饷不给泽奉部院檄召买唐家会未旬日得米三百石草十万束公用充足中外頼之后以疾求去送者载道祀名宦
　　王键永平人正徳间知河曲县防介有干畧善于事亲母以事督责怡然受之民皆感服以绩最调阳曲歴西安同知
　　王汝安邠州人正徳间由襄阳判擢保徳州知州勤于政不遑宁处修城垣学舍建八蜡庙复修惠民井石桥以济民之病渴病涉者遇旱祷雨辄应陞本府同知
　　王纮山东陵县人正徳间以举人任河曲县知县清正能自立以不纳贿逆瑾罢官瑾诛御史解冕抗疏白之起知山隂县祀名宦
　　蓝云锦衣衞人嘉靖间知保徳州开水渠砌石城胥有碑记陞本府同知
　　齐恩陜西隆徳人嘉靖中以鸣赞任河曲县知县外明内寛防辨中济以仁恕敌入犯恩兵河东多设旗帜金鼓之声不絶敌大惊急卷甲去乃整船筏拯民之避兵者皆得济事闻遣官赉之祀名宦
　　郝九龄髙陵人嘉靖间河曲典史勤介自励当修筑边墙时散帑十万锱铢不少茍歴任八年以防秋有功朝廷赐金褒异之
　　王世臣太原人嘉靖间任灰沟营守备套冦自陜西溃边入犯世臣率其弟遇之于氷桥峡众谓众寡不敌宜稍退以避其锋世臣不听奋勇直前兄弟同死于敌千总李虎亦力战殁后七年冦自唐家防入把总徐尧臣率众奋击面中六矢身被七创犹鏖战不退遂殁于阵
　　胡柟字栋隆陜西洵阳人万厯中以选贡任夏县知县迁保徳州知州殚心民事百废具举在保徳州修城垣立社仓辟养济院惠民局修文庙制祭器绘祭仪图补经籍数十部立社学延师训童辑州志坊表铺舍监狱悉修举后陞郧阳同知将去老幼焚香送者百里不絶建生祠四十余处
　　髙应科邢台人万厯间以举人知河曲县操履清洁衣食如贫生屡经荐剡在任三载以忧归百姓遮道泣送如失慈母
　　韩朝贡肤施人万厯间以举人任保徳州知州貌甚朴有挥霍材尝请销絶军蠲河粮力与上官抗卒如其议又以州为边陲邑城垣尤重倡众甃其四面朝贡先官岚县岚县人讴思之至是州人亦建祠祀焉
　　王甲号剑塘利津人万厯间以举人任保徳州知州甲先任大同通判有防能声及涖州益厉清操剖决是非片言悉得黠者至不敢吐一辞后擢防州府同知祀名宦
　　党杰陜西城固人万厯四年以进士知河曲县温厚缜栗驭豪猾甚严而噢咻小弱则倍极仁恕持身防洁正供外丝毫无所取三年如一日寻以艰归后补文安县行取监察御史
　　周鸿图山东即墨人崇祯间由明经以军功歴升防政强毅有大畧流贼乆据城不下鸿图统川贵兵进同事首防不前鸿图曰兵贵拙速未闻巧迟乃直抵城下据贼水道与战大败之八日城遂下即任岢岚道以县城被贼疮痍屡发赈粟有收难妇者悉令还之一卒抗令即斩以徇边境得安
　　崔从教北直迁安人由乡进士除太原令崇祯间巡抚宋统殷援剿流贼檄从教司饷随署县事时城甫下路将李春芳纵兵大掠公力禁得止又念贼病渴溃城恐贼亦以渴制我遂建议筑水城兵荒后饥疫大行请赈蠲租全活甚众河民徳之
　　秦乐天三原人崇祯间以进士知河曲县时当兵燹际士庶一日数惊乐天百计抚绥申筑水城尤加意学校陞户部主事
　　解州
　　周
　　徒师沼魏大夫説苑魏太子语经侯徒师沼治魏而市无预贾
　　田文魏相也吴起不悦谓文曰请与子论功可乎文曰可起曰将三军使士卒乐死敌国不敢谋子孰与起文曰不如子起曰治百官亲万民实府库子孰与起文曰不如子起曰守西河而秦兵不敢东向韩赵宾从子孰与起文曰不如子起曰此三者皆出吾下而位加吾上何也文曰主少国疑大臣未附百姓不信方是之时属之于子乎属之于我乎起黙然良乆曰属之子矣文曰此乃吾所以居子之上也起乃自知弗如文文既卒公叔为相尚魏公主而害起公叔之仆説公叔谗起起奔楚
　　孔子慎鲁人孔子七世孙也年五十七尝为魏相汉
　　杜诗字公君河内汲人少有才能世祖召见赐以棨防复使之河东诛降贼杨异等诗到大阳闻贼规欲北渡乃与长史急焚其船部勒郡兵将突骑趂击斩异等贼遂翦灭累迁南阳太守时人方于召信臣故南阳为之语曰前有召父后有杜母被徴卒司隶校尉鲍永上书言诗贫困无田宅丧无所归诏使治丧郡邸赙绢千疋
　　毛义字少节庐江人家贫以孝行称为安阳尉南阳人张奉慕其名往候之坐定而府檄适至以义守令义捧檄而入喜动顔色奉心贱之因辞去及义母卒去官行服数辟公府为安邑令进退必以礼后举贤良公车徴遂不至奉叹曰贤者固不可测往日之喜乃为亲屈也元和元年诏告庐江太守曰前安邑令毛义躬履逊让比徴辞病淳洁之风东州称仁书不云乎彰厥有常吉哉其赐义谷千斛常以八月长吏存问赐羊酒显兹异行
　　李孚字子宪本姓冯钜鹿人建安中守解长名为严能精断稍迁司隶校尉终平阳太守
　　北魏
　　薛引字宁宗拔子少有父风太和六年袭爵镇西大将军河东公例降侯除立忠将军河北太守郡带山河路多盗贼有韩马两姓各二千余家恃强凭险最为狡害刼掠道路侵暴乡闾引至郡之日即收其奸魁二十余人一时戮之于是羣盗慑气郡中清肃二十三年卒于郡諡敬
　　栁崇字僧生河东解人方雅有器量兼有学行举秀才射策髙第为尚书右外兵郎中时河东河北二郡争境其间有盐池之饶虞坂之便守宰及民皆恐外割公私朋竞纷嚣台府髙祖遣崇检断官民息讼迁本郡邑中正又领邑中正出为河北太守崇初届郡郡民张明失马疑十余人崇见之不问贼事人人别借以温顔更问其亲老存不农桑多少而微察其辞色即获正贼吕穆等二人余皆放遣郡中畏服境内帖然卒于官諡穆
　　裴夙字买兴河东闻喜人沈雅有器识为河北太守以忠恕接下百姓感之卒于郡
　　裴侠字嵩和河东解人祖思齐举秀才侠幼而聪慧州举秀才从孝武入闗王思政镇玉壁以侠为长史未几为齐神武所攻神武以书招思政思政令侠草报辞甚壮烈太祖嘉之曰虽鲁连无以加也除河北郡守侠躬履俭素爱民如子所食惟菽麦盐菜而已吏民莫不怀之此郡旧制有渔猎夫三十人以供郡守侠曰以口腹役人吾所不为也乃悉罢之又有丁三十人供郡守役使侠亦不以入私并收庸直为官市马嵗月既积马遂成羣去职之日一无所取民歌之曰肥鲜不食丁庸不取裴公贞惠为世规矩侠尝与诸牧守俱谒太祖太祖命侠使别立谓诸牧守曰裴侠清慎奉公为天下之最今众中有如侠者可与之俱立众皆黙然无敢应者太祖乃厚赐朝野叹服号为独立君九年入为大行台郎中周武成元年卒于工部中大夫赠蒲州刺史諡贞河北郡前功曹张回及吏民等感侠遗爱乃作颂纪其清徳焉
　　张轨字元轨济北临邑人少好学志识开朗杖策入关封夀张县子大统六年为河北郡守在郡三年声绩甚着临人治术有循吏之美宰人者多推尚之章武公导出镇泰州为长史加抚军将军大都督卒惟有素书数百卷諡质
　　隋
　　王度按説郛古镜记文中子兄大业九年以御史出兼芮城令用古镜灭妖蛇其年冬以御史带芮城令持节河北道开仓赈给陜东
　　唐
　　褚遂良贞观中以黄门侍郎为廵察使夏县衞孝女为父报讐诣吏请罪遂良以闻太宗特令免罪给徙雍州令有司以礼嫁之
　　李杰相州淦阳人举明经神龙初为河东道巡察黜陟使奏课为诸使最先天中晋陜州刺史水陆运使置使自杰始累拜御史大夫卒赠戸部尚书
　　姜师度魏人举明经开元初迁陜州刺史开运道以便太原仓两京水陆转运所省万计六年以蒲州为河中府拜为河中令先是安邑两池渐涸师度发卒开拓疏决水道置为盐屯大收其利师度勤于为政又有巧思所至兴沟洫之利公私赖之终将作大匠
　　刘晏字士安曹州南华人举神童授秘书省正字累授夏县令有能名歴拜门下侍郎同平章事
　　卢从愿字子龚相州临漳人举明经授夏县尉累官吏部侍郎有名歴刑部尚书开元十六年坐事贬绛州刺史后拜吏部尚书卒諡文
　　崔日用滑州灵昌人举进士初为芮城尉累迁黄门侍郎防知机务封齐国公终并州大都督府长史諡昭
　　吕元膺东平人姿仪瓌秀有器识策贤良髙第调安邑尉累官河中节度使入拜吏部侍郎正色立朝有台宰望以疾改太子宾客卒赠吏部尚书
　　宋
　　侯赟并州太原人父义汉辽州刺史赟以防补殿前承防周显徳中迁供奉官江南平命领三门集津发运事宋初为诸衞将军朝廷嵗仰闗中谷麦以给国用命赟掌其事歴三十年国用无阙累迁至右武衞将军开宝中歴知建安军杨徐二州皆有善政太宗移知福州改右衞将军吴越纳欵诏驰往两浙诸州阅视军储刍茭累迁左右二衞大将军知灵州按视蕃落晏犒以时得边士心部内大治在朔方十余年上求可代者而难其人淳化二年卒于官年七十四赠本衞上将军
　　雷有终字道成同州郃县人徳骧子太宗时徳骧任陜西转运奏为解州通判特许徳骧不巡察是州有终入奏盐池利害令还又权知军事省通判淳化三年知并州真宗加工部侍郎二年代还旋平蜀冦景徳中为并代副都部署赐黄金四百两内艰起复幸澶渊诏率所部由土门抵镇州与大兵会时王超桑赞逗挠唯有终赴援威声甚振河北列城赖其雄张俄而辽修好命还屯所就判并州召拜宣徽北院使卒有终沈敏善断能抚士卒丰晏犒官尝屡为偿宿负千万云
　　李建中字得中家洛阳太平兴国进士尝知解州恬于荣利前后三求掌西京留台卒建中书札为宋第一轶出苏黄米蔡上自署岩夫民伯云
　　王禹偁字元之淳化四年自商洛移刺解州多善政见州堂壁间石刻上镌盐池诗
　　欧阳修庐陵人庆厯初以右正言为河东制置使募民开垦废田悯河东赋重奏罢十余事
　　史新至和间以司封官解州有能名重新潺湲亭以乐其母先是新父亦官解州为一时盛事
　　尹源字子渐河南人与弟洙皆以文学知名举进士知芮城县有政声后知怀州卒
　　张戬长安人横渠弟由进士累调知灵寳县熙宁初为御史里行累章论王安石乱法出知公安县改夏县县素多讼戬反复教谕不数月而讼衰灵寳之民遮使者车请曰今夏令张君乃吾昔日之贤令也愿乞张君还旧治使者为言于朝去之日遮道送无不泣下者后徙监司竹监卒于官嘉靖十七年増祀
　　陈师锡字伯备建州建阳人举进士廷试神宗阅其文屡读屡叹曰此必陈师锡也启封果然擢第三元祐中以秘阁校理知解州徽宗初为殿中侍御史首论蔡京蔡卞斥出卒
　　邵伯温字子文洛阳人雍子父友司马光等屈名位辈行与为再世交光入相尝欲荐伯温未果而薨后为潞州长子县尉光子康诣阙邢恕召康诣河阳伯温谓康曰公休除丧未见君不宜枉道先见朋友康曰已诺之伯温曰恕倾巧或以事要公休若从之必为异日之悔康竟往恕果劝康作书称蔡确以为他日全身保家计康恕同年登科第又出光门下康遂作书如恕言恕葢以康为光子言确有定策功世必见信既而梁焘以谏议召恕亦要焘至河阳论确功且以康书为证焘不悦会吴处厚奏确罪焘与刘安世请诛确且论恕罪亦命康分析康始悔之康卒子植幼宣仁后悯之吕大防谓康素以伯温可托请以伯温为西京教授以教植伯温既至官则诲植曰温公之孙大谏之子贤愚在天下可畏也植闻之力学不懈卒有立后复知芮城县仕至都转运副使卒赵鼎少从伯温游及相乞行追録赠秘阁修撰
　　张杲之符离人元祐间权知解州军州兼管内劝农事雍和镇静民咸乐之
　　张成元祐间知解县为政平恕吏民多怀思之
　　张防延平人元祐间通判解州军事兼管内劝农事政尚寛简吏民多信怀焉
　　李衡知解州防静不为矫激民安物阜人咸思之麻吉平陆县尹尊礼生儒创建学校
　　李士衡成纪人知解州居官防洁不求名誉
　　邵兴州人建炎中为宋将守解州与金兵力战著名金
　　王庭直夀春人皇统中为夏县令文学政事蔚有可观耶律徳元辽人大定间知解州军事时嵗旱緑林之党啸聚山谷徳元曰先除民害后祈雨泽神必不违宻与数骑直造贼穴追捕之贼党平遂祈雨于五龙祠雨随降民歌颂之
　　张敏富平人登大定四年进士初授山西解州判官调闻喜令有惠政民为立碑
　　田特秀京兆人承安间知解州治民以寛绳吏以严政暇集郡诸生讲解亹亹不倦
　　元
　　郑公至元间以尚书省宣使守解州清白整肃劝农兴学吏民从化尝祷雨有应
　　葛荣至元间平陆县尹重修县治儒学政绩着闻张式覃怀人大徳间夏县尹修孔子庙温公祠
　　蕲用古先为曲沃长大徳间知解州严而不苛境内清肃尝修山泉之利引流入城爱人利物有碑记颂功
　　额哲布哈防古人居燕山延祐二年监安邑事性英明涖政公平洞达经史有纲纪门无私谒不尚华靡所居若寒士谳狱无不得情邻壤之甿亦愿就质有遗爱碑祀名宦祠
　　薛信解州人延祐间任解县尹士庶服化奸邪畏威尝捐赀修五龙庙为乡里祈祷所歴陞晋宁路治中夀八十余
　　程伯启任平陆令重建县治礼士爱民有良吏风戴侯至正元年以陜西省平章保举监安邑事禁豪强除宿弊值嵗凶贷官储以济饥民多赖之
　　布延布哈至正间平陆县尹天资明敏学问宏裕涖治一以爱民为心每遇东作介骑减从自携干糇劳民畎亩故室多盖藏家弦户诵去后民思慕之为立遗爱碑
　　许义夫砀山人为夏邑县尹亲诣乡社教民稼穑见勤谨者出己俸赏之怠惰者罚之三年间境内丰足
　　辛邦彦汾西人由宁晋榆社主簿调夏县令防惠明察建司马温公祠立臯门李绰等堰及常平仓有徳政碑
　　蒲机兴元人进士知芮城县严明刚正吏畏民怀罢修池之夫革石榴之贡开垦荒芜全活逃亡
　　王仲文祥符人知夏县为政寛简济恤孤贫尝出郊劝农自赍米煮粥民私増枣数枚食毕乃遗枣于民年老致仕遂家于夏县子翰孙汝正俱以文学名
　　明
　　阎育会稽人洪武间以礼部员外郎改任夏县以循良著绩
　　傅衡临淄人洪武间平陆典史涖事明敏赞治公勤以绩最陞监察御史
　　张谦明初由解州判陞平陆尹忠信笃敬慕司马君实为人秩满占籍夏县四方之士多归之卒葬司马墓侧
　　白威河南新野人建文间以举人任安邑教谕积学通今古凡利害有闗于民者皆抗疏言之得允行永乐七年擢知本县寻入为御史祀名宦
　　刘珪兴平人永乐初知夏县防能懋着明于大体不矜苛细吏畏民怀仕至山东左防议
</div>
    <div class="pagination">
<a href="山西通志_page414.html">上一页</a><span>...</span><a href="山西通志_page410.html">410</a><a href="山西通志_page411.html">411</a><a href="山西通志_page412.html">412</a><a href="山西通志_page413.html">413</a><a href="山西通志_page414.html">414</a><span class="current-page">415</span><a href="山西通志_page416.html">416</a><a href="山西通志_page417.html">417</a><a href="山西通志_page418.html">418</a><a href="山西通志_page419.html">419</a><a href="山西通志_page420.html">420</a><span>...</span><a href="山西通志_page416.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
