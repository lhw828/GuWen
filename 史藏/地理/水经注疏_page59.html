<!DOCTYPE html>
<html>
 <head>
  <meta charset="utf-8"/>
  <title>
   水经注疏 - 第 59 页/共 77 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   水经注疏 - 第 59 页/共 77 页
  </h1>
  <div class="content">
   比，比水与赭水枝津合，以比水为正流也。应劭言比水、赭水入蔡，以蔡水为正流也。此互受通称之例。二湖流注，合为黄水，会贞按：上 枝津，此下 正流，其水在枝津之西曰黄水，曰黄淳水，曰棘水，曰黄邮水，皆一水之殊称，乃随地变名也。惟所受焉。朱惟讹作谓，戴、赵改。又南径棘阳县之黄淳聚，[一九]朱脱又南二字，戴、赵同。会贞按：《后汉书 齐武王演传 注》引此，有又南二字。《通鉴》王莽地皇三年《注》引同。今增。《续汉志》，棘阳有黄淳聚。当在今新野县东北。又谓之为黄淳水者也。谢沈《后汉书》朱谢上衍故字，又脱后字。戴、赵删、增。甄阜等败光武于小长安东，乘胜南渡黄淳水前营，背阻两川，朱背讹作皆，戴、赵改。赵云：《后汉书 齐武王传》云，南渡黄淳水，临泚水，阻两川涧为营，绝后桥，示无还心，是也。谓临比水，绝后桥，示无还心。汉兵击之，三军溃，朱三讹作二，戴、赵改。溺死黄淳水者二万人。会贞按：《后汉书 齐武王演传》略同。又南径棘阳县故城西。守敬按：汉县属南阳郡，后汉、魏因。晋属南阳国，惠帝以后，属新野郡，宋属河南郡，齐因。后魏曰南棘阳，为广汉郡治。在今新野县东北七十里。应劭曰：县在棘水之阳，朱脱水字，戴、赵增。守敬按：《汉志》颜《注》引应说，有水字。是知斯水为棘水也。汉高帝七年，封杜得臣为侯国。朱杜作庄，《笺》曰：孙曰，按《史记 年表》棘阳庄侯杜得臣。戴、赵改杜。守敬按：《汉表》亦作杜。后汉兵起，击唐子乡，朱《笺》曰：乡一作卿。赵云：按唐子乡，
地名。《光武帝纪 注》，唐子乡有唐子山，在今唐州湖阳县西南。守敬按：唐子陂在唐子山西南，有唐子亭，即光武屠唐子乡之地，详见《比水》篇。杀湖阳尉，守敬按：湖阳县见《比水》篇。进拔棘阳，守敬按：事见《后汉书 光武帝纪》。邓晨将宾客会光武于此县也。守敬按：见《后汉书 邓晨传》。棘水又南径新野县，县详前。历黄邮聚，守敬按：《汉书 王莽传》，以黄邮聚户三百五十，益封莽。师古引服虔曰，黄邮在南阳棘阳县。《续汉志》，新野县有黄邮聚，在今县东。世祖建武三年，傅俊、岑彭进击秦丰，先拔黄邮者也，守敬按：见《后汉书 岑彭传》，《傅俊传》稍略。谓之黄邮水，大司马 汉破秦丰于斯水之上。守敬按：见《后汉书 吴汉传》。其聚落悉为蛮居，犹名之为黄邮蛮。会贞按：郦氏犹名云云，则后魏有黄邮蛮之名。魏收《书 列传》第八十九卷，《蛮传》亡，后人补之，失载黄邮蛮。棘水自新野县东，而南流入于淯水，谓之为力口也。会贞按：今赵河自裕州西南流，至唐县西北，皆赭水之道。别有溧河，自新野县东北，西南流至襄阳县东北，入白河。溧、棘音近，即棘水之道。但今溧河上流，自白河分出，不与赵河通流，则水道有变迁矣。棘、力声相近，当为棘口也。又是方俗之音，故字从读变，若世以棘子木为力子木，是也。朱力子下衍之字，无是字，戴删、增，赵但删之字。《笺》曰：旧本误以 水东北流枝渎右出殽入此《注》，今据宋本改正。会贞按：黄本自也淯水又东南径士林东至《 水注》汝水于奇额城西别东
派时人谓之止，共二十余行，[二〇]错简在三十三卷《江水》篇内常璩曰县有山下。朱氏说不明了，盖旧本是脱《淯水注》末文，《 水注》前半文，非误以《 水注》混入也。
淯水又东南，径士林东，戍名也，会贞按：戍当在今襄阳县东北。戍有邸阁。会贞按：邸阁见《河水》五、《淇水》、《浊漳》、《赣水》、《洧水》等篇。水左有豫章大陂，下灌良畴三千许顷也。会贞按：《方舆纪要》，豫章陂在新野县东南，灌田三千余顷，今废。考棘水入淯，在今襄阳县境，《注》， 棘水入淯后，言淯水又径士林东，随指水左有此陂，则陂与士林东西相直，当在襄阳县东北。
又西南过邓县东。朱无又字，作西过。戴改西作南。赵增又字，仍西。守敬按：当作又西南，今订。
县故邓侯吾离之国也，守敬按：《春秋 桓七年》，邓侯吾离来朝。[二一]《汉志》，邓故国。楚文王灭之，守敬按：《左传》在庄十六年。秦以为县。守敬按：秦县属南阳郡，两汉、魏因。晋属义阳郡，宋为京兆郡治，齐因，梁废。在今襄阳县东北二十里。淯水右合浊水，朱淯讹作清，戴、赵改。俗谓之弱沟。赵以下水字属此句，下再增水字。守敬按：当以沟字断句，水字连下。《晋书 庾翼传》胡贼出樊城，翼遣冠军将军曹据追击于挠沟北，破之，即此沟。又《齐书 崔慧景传》，慧景自邓城拔军退，南出过闹沟，亦此沟盖此沟适在邓城南也。胡三省《通鉴 注》据萧子显云，闹沟近沙堨，沙堨盖指豫章大陂，而胡氏谓沙堨水在宛县界，堨水入沟，南流径邓城界而入汉，则是以淯水之道当此沟，非也。水上承白水于朝阳
县，守敬按：《白水》篇见前，朝阳县详彼篇。今有清河出襄阳城北界，即浊水也。东南流径邓县故城南。习凿齿《襄阳记》曰：楚王至邓之浊水，去襄阳二十里。即此水也。会贞按：《战国策》[《楚策》]，吴入郢，秦子满、子虎帅师与吴人战于浊水而大败之。据《左传》秦败吴后，子期、子蒲灭唐。唐、邓相近，则秦、吴之战，盖在此水上矣。凿齿言：楚王至邓之浊水，岂即昭王出奔时事乎？而《左传》、《国策》皆略之。《寰宇记》，浊水在废菊潭县西三十里，乃别指一水。此水在邓州南，襄阳北，不在菊潭西也。浊水又东径邓塞北，朱讹作者，赵改南，戴改北。会贞按：浊水东径邓塞注淯后，淯水乃南径邓塞东，则邓塞确在浊水南，戴改是也。《文选 陆士衡＜辨亡论＞》浮邓塞之舟，即此。[二二]即邓城东南小山也，会贞按：《文选 注》引此，东南作东北，误。方俗名之为邓塞，朱方俗讹作先后，赵同，戴改。守敬按：《元和志》，邓塞城在临汉县东南二十二里，南临宛水，阻一小山，号曰邓塞。在今襄阳县东北。昔孙文台破黄祖于其下。守敬按：《吴志 孙坚传》，字文台，征荆州，击刘表。表遣黄祖逆于樊、邓之间，坚击破之。未明言破于邓塞，而《元和志》亦云，孙文台破黄祖于此山下。浊水东流注于淯。守敬按：今清河东南流，至襄阳县东北入白河。
淯水又南径邓塞东，又径鄾城东，古鄾子国也。守敬按：《御览》一百九十二引盛弘之《荆州记》樊城西北有鄾城，即《春秋》所称鄾子之国。《通典》，临汉有鄾城。在今襄阳县东北十二里。盖邓
之南鄙也。守敬按：《左传》称邓南鄙鄾人。杜《注》，鄾在邓县南，沔水之北。《寰宇记》，鄾城在邓城南八里。[二三]昔巴子请楚与邓为好，鄾人夺其币，守敬按：见《左传》桓九年。即是邑也。司马彪以为邓之鄾聚矣。守敬按：《续汉志》，邓有鄾聚。据《寰宇记》晋置鄾县，属南阳郡，后废。
南入于沔。朱此四字接前《经》文过邓县东下，赵据柳佥钞本移此，戴移同。守敬按：《山海经》南流注汉。《汉志》南入汉，汉即沔也。今白河自嵩县东南流，径南召县，又西南径南阳县、新野县，至襄阳县东北，入汉水。
　 水
 水出 强县南泽中，东入颍。会贞按：《说文》隐作 ，云，水出颍川阳城少室山，东入颍。又《汉志》汝南郡 强下，应劭曰， 水出颍川阳城。《博物志》泾出少室，泾乃 之误。言所出并与《说文》同。《水经》则云出 强县南泽中，东入颍。乍观之，泽似谓《注》之《陶枢陂》，但小 水东流为陂，非自陂出，且又不入颍，自非《经》之所指。据《颍水经》云，东南过南顿县北， 水从西来流注之。是《经》以大 水为正流，而以 水故渎为上流，以青陵陂水为所出之泽，不惟与《说文》出少室不合，且青陵陂在繁昌东南，不在 强南，于地望亦乖。故郦氏 水源，仍从《说文》，下复详举自颍分出之水，以颍北之小 径 强应汉县，以颍南之大 合小 释《经》文。然非参观《汝水》、《颍水》等《注》，未易得其端绪。戴氏多
取以证明，今更详疏之。
 水出颍川阳城县少室山，戴云：按此即《颍水注》所谓中水导源少室通阜者。守敬按：《颍水经》，颍水出颍川阳城县西北少室山。《注》，颍水有三源，中水导源少室通阜，亦或谓是水为 水，与此应。阳城、少室并详彼篇。东流注于颍水，守敬按：此即《颍水注》中水合右水及左水也。而乱流东南径临颍县西北，守敬按：自阳城东南径阳翟、颍阳、颍阴等县，至临颍县西北，皆颍水之道。小 水出焉。戴云：按此即《颍水注》所谓颍水自县西小 水出也。东径临颍县故城北。守敬按：县见《颍水》篇。 水又东径 阳城北，守敬按：城见《颖水》篇。又东径 强县故城南，守敬按：汉县属汝南郡，后汉因，后省。当在今临颍县东北。建武元年，世祖封扬化将军坚镡为侯国。沈炳巽曰：据本传是二年，戴、赵改二。守敬按：《注》不误，沈说反误，戴、赵皆为所惑，失于不考。 水东为陶枢陂，戴云：按临颍西北派分之小 水终于此。守敬按：《注》小 水自临颍县西北出，则更在今县西北，其水东流为陶枢陂。考潩水径此陂东，当在今县东北，已湮。余按 阳城在 水南，守敬按：指上 水径 阳城北言。然则此城正应为 阴城守敬按：《谷梁 僖二十八年 传》，水北为阳，故郦氏以此城在 水南，当为 阴。而有 阳之名者，明在南犹有 水，故此城以阳为名矣。守敬按：所谓在南有 水者，指下颍水南之
渎也。但此城在颍水北，与 水中隔颍水，而以 阳为名，亦有可疑。
颍水之南有二渎。其南渎东南流，朱流下衍行字，戴、赵删。会贞按：下小 水在此渎之北，对小 水言，故称南渎，即大 水之上流也。合《颍水注》观之，盖承青陵陂水。历临颍亭西，会贞按：此亭当在今临颍县南，与上临颍故城非一地。东南入汝，会贞按：入处在今郾城县西。今无水也，疑即 水之故渎矣。守敬按：因 水旧入汝，故下汝水别出，复得 名，郦氏疑而不敢质言，盖其慎也。汝水于奇 城西，别东派，朱 讹作雒，戴同，赵改。守敬按：《汝水注》在奇 城西北。时人谓之大 水，朱脱大字，赵据孙潜校增。戴增同，云：按此即《汝水注》所谓濆水，世亦谓之大 水者也。守敬按：《隋志》，郾城有 水。《元和志》，郾城大 水上承汝水，自襄城至岐额城，分流，南为汝水，北为 水。[ 、 同。]按自汝水中断，不复南出，此遂为北汝之经流，今谓之沙河。东北流，枝渎右出，世谓之死汝。守敬按：汝水枝津故渎，世名死汝，详《颍水注》。别汝又东北，径召陵城北，守敬按：此及下别汝皆谓大 水正流。召陵见《颍水》篇。练沟出焉。守敬按：练沟详《汝水》篇。别汝又东，汾沟出焉。汾沟见下。别汝又东，径征羌城北。守敬按：征羌见《颍水篇》。水南有汾陂，俗音粪。赵云：按三字《注》中《注》。汾水自别汝东注，守敬按：此承上实 汾沟。而为此陂。水积征羌城北四五里，方三十里许。守敬按：陂在今郾城县东南。渎左
合小 水，戴云：按此别一小 水，与上小 水同名异实。上小 水在颍水之北，此小 水在颍水之南。会贞按：此渎谓大 水，乃南渎之下流，所合之小 水，则二渎之北渎也。水上承狼陂南流，名曰巩水。青陵陂水自陂东注之。朱青讹作清，戴、赵改。戴云：狼陂、青陵陂 见《颍水注》。会贞按：《颍水注》，颍水枝入为青陵陂，陂水又东入狼陂。此云小隐水承狼陂，南流为巩水，明是青陵陂水之下流，而又云青陵陂水自陂东注之，盖巩水之南，别有一水，自陂出来会，即 水故渎所承之水也。自 水湮塞，而此陂水遂改道入巩水矣。东回又谓之小 水，而南流注于大 水。会贞按：《元和志》，小 水在郾城县西北六十里，至县合为大 水。《方舆纪要》，小 水在临颍县西南。盖自临颍县东南流，至郾城县东南，入今沙河。大 水取称，盖藉 沿注，朱沿讹作汾，戴、赵改。守敬按：明抄本作沿。而总受其目矣。朱其讹作巨，《笺》曰：宋本作其。戴、赵改。又东径西华县故城南，又东径汝阳县故城北，守敬按：二县并详《颍水》篇。东注于颍。守敬按：今沙河自郾城县东北流，径西华县至商水县西北入颍水。
　灈水
灈水出汝南 房县西北奥山，朱奥讹作兴。赵改云：见《山海经》及《瀙水注》。戴改同。守敬
按：《说文》，灈水出汝南吴房入瀙。《汉志》灈阳下，应劭曰，灈水出吴房，东入瀙。皆不言奥山，惟《山海经》[《中山经》]云，奥山，奥水出焉，东流注于视水。作《水经》者，似以奥水当灈水而兼采之。而郦氏于《瀙水注》，又先本《山海经》 奥水，后于灈阳县下引应说，岂奥山绵延甚广，奥水、灈水并出此山乎？《经》言入汝，与入瀙异者，入瀙以入汝，乃互受通称之例。今有奥来山，在遂平县西七十里。[二四]东过其县，北入于汝。
县西北有堂溪城，戴以堂为讹，改作棠，下同。会贞按：《左传 定五年》及《史记 吴楚世家》、《伍子胥传》并作堂。戴因他书多作棠，而谓堂为讹，失考甚矣。《续汉志》，吴房有棠溪亭。《元和志》，西平县西界有棠溪村。城在今遂平县西北百里。故房子国。《春秋 定公五年》， 王阖闾弟夫 奔楚，封之于棠溪，故曰 房也。守敬按：《左传 定五年》，但言夫 王奔楚为堂溪氏。《汉志》吴房，颜《注》引孟康曰，本房子国，楚灵王迁房于楚。吴王阖闾弟夫 奔楚，楚封于此，为堂溪氏，以封吴，故曰吴房。汉县属汝南郡，后汉、魏、晋因，宋省。今遂平县治。汉高帝八年，封庄侯杨武为侯国。守敬按：此从《史表》。《汉表》避讳，改庄作严。建武中，世祖封泗水王歙子燀为堂溪侯。守敬按：《后汉书 宗室传》，建武十年封。山溪有白羊涧，守敬按：郦氏不 灈水之源，而从入灈之涧发端，略也。今考与奥来山相连者为嵢峰●山，下有黑龙池，石洋河出焉，即灈水也。涧水旧
出山羊，朱《笺》曰：克家云，山当作白。赵改白。守敬按：山疑是衍文，《御览》可证，见下。汉武元封二年，白羊出此涧，朱此讹作北，戴、赵改。又此及上下四涧字，朱作渊，戴、赵同。守敬按：《御览》六十九，涧字下引《水经注》，吴房县山溪有白羊涧，涧水旧出羊。[二五]又《初学记》八羊涧条，引《十三州记》，武帝时，豫州有白羊出溪涧。即元封时事，盖郦所本。则各渊字原皆作涧，今本之误无疑，今订。唐讳渊作泉，无作涧者。畜牧者祷祀之。俗禁拍手，尝有羊出水，野母惊扑，朱扑作仆。赵改云：《楚辞 天问 注》，手拍曰扑。[二六]上云，俗禁拍手是也。戴改拍。自此绝焉。涧水下合灈水。守敬按：涧在今遂平县西北。
灈水东径灈阳县故城西，守敬按：两《汉》、《晋志》作灈，《宋》、《齐》、《后魏志》作瞿。汉县属汝南郡，后汉、魏、晋、宋、齐、后魏因。《地形志》，瞿阳有瞿阳城。在今遂平县东南。东流入瀙水，会贞按：郦氏谓入瀙者，盖见许慎、应劭说而从之。《一统志》明万历末，塞石洋旧河口，于遂平县东七里，开渠，曲折导南流入沙河，则水道有变迁矣。今石洋河东南流，于遂平县东入沙河。乱流径其县南。会贞按：《后汉书 吴汉传 注》，县在灈水之阳，因以为名。世祖建武二十八年，封 汉孙旦为侯国。朱二十八年讹作元年，旦讹作且。沈氏曰：吴汉三孙，皆以建武二十八年封，吴旦、吴盱，吴国也。而《水经注》皆以为元年，误矣。会贞按：《后汉书 吴汉传》，国为汉子。盱封筑阳，见《沔水注》，国封新蔡，
见《汝水注》。其水又东入于汝水。会贞按：此释《经》入汝之说，上言与瀙水乱流，正互受通称也。
　瀙水
瀙水出潕阴县东上界山。守敬按：《汉志》，瀙水出舞阴，与此合。而《表》瀙阳侯下作舞阳，误。今本《说文》亦误作舞阳，说见王念孙《读书杂志》。[二七]县详《潕水》篇。
《山海经》谓之视水也。郭景纯《注》：或曰，视宜为瀙，出葴山，守敬按：《中次十一经》，葴山，视水出焉。景纯盖以《汉志》、《说文》等书正之。许慎云：出中阳山，守敬按：《汉志》作中阴山。段玉裁曰，《志》云中阴，许云中阳，乖异。虽郦《注》引作阳，然中阴二字，正葴之反语，与《中山经》云出葴山者合，疑作阴，是也。皆山之殊目也。守敬按：《寰宇记》，中阳山亦名上介山。则上界亦山之殊目，而后世并沿中阳之称。《金史 地理志》，比阳有中阳山。山在今泌阳县东北，灈水出此，俗名沙河。而东与此水合，全云：此当作泌，以先司空本校改。《寰宇记》唐州泌阳县，汉舞阴县地，泌水在邑界，是也。赵、戴改泌。会贞按：乐史所云泌水，即指今唐县北之泌河，与兹水无涉，不得据改。戴、赵从之，疏矣。此字与苑字形近，《注》当本《山海经》作帝苑水，今本讹苑为此，又脱帝字耳。水出潕阴县旱山，东北流注瀙。会贞按：《山海经》[《中山》]毕山，帝苑之水出焉，东北流注于视。毕、旱形近错出，未详孰是？今泌阳县东北，沙河南，一水东流至遂平县西南入沙河，盖即斯水也。
瀙水又东北，杀水出西南大熟之山，东北流入于瀙。守敬按：《山海经》[《中山经》]，大孰之山，杀水出焉，东北流注于视水。考比水出比阳东北大胡山，山在瀙水之西南。胡、熟音近，疑即一山。水当在今遂平县西南。瀙水又东，沦水注之，水出宣山，东北流注瀙水。朱东南讹南东，戴、赵改。守敬按：《山海经》[《中山经》]，宣山，沦水出焉，东南流注于视水。当在今遂平县西。
瀙水又东得奥水口，水西出奥山，东入于瀙水也。守敬按：本《山海经》，见《灈水经》文下。《一统志》，虎头山在泌阳县东北九十里，《水经注》谓之奥山，奥水所出，在今遂平县西。
东过 房县南，又东过灈阳县南。守敬按：县并详《灈水》篇。
应劭曰：灈水出 房县，东入瀙，守敬按：见《灈水经》文下。县之西北，即两川之交会也。守敬按：《灈水注》谓入瀙在故城之西。
又东过上蔡县南，守敬按：县详《汝水》篇。东入汝。会贞按：《山海经》、《汉志》并作入汝，《说文》则谓入颍，郝懿行云，盖合汝而入颍也。颍水径汝阴县、汝水枝津注之，见《水经注》。不知汝水枝津自别汝分出，在郾县东，远在瀙水入汝之上，而此下无汝、颍通流之道，则《说文》入颍为入汝之误无疑。今沙河自泌阳县东北流，径遂平县，又东南至汝阳县西北，入南汝。
　潕水
潕水出潕阴县西北扶予山，守敬按：《说文》，潕水出南阳舞阴。潕、舞同。《汉志》颍川郡舞阳下，应劭曰，舞水出南，下盖脱阳字，则亦谓出南阳舞阴也。此《经》云出潕阴与许、应合。东过其县南。
《山海经》曰：朝歌之山，潕水出焉，东南流注于荥。朱无南字、注字，《笺》曰：孙按《山海经》东南流注于荥。戴、赵增。会贞按：《中次十一经》文。《经》书扶予者，其山之异名乎？会贞按：扶予山在今泌阳县西北。今舞水出县西北，平地涌出，若飞舞然。荥水上承赭水，戴改赭作堵。会贞按：赭水详《淯水》篇，此水承赭水处，在今裕州西南。东流，左与西辽水合，又东，东辽水注之，俱导北山，而南流注于荥。会贞按：二辽水当在今裕州东南。荥水又东北，于潕阴县北左会潕水，其道稍西，朱其作之，赵同，戴改。不出其县南。会贞按：此先就潕阴方位，驳《经》过县南之误。汉以为县，朱此句作汉以为阳山县。在封岑彭为侯国下。戴、赵同。会贞按：阳山二字衍文，且当在其故城句上方顺。今订。汉县属南阳郡，后汉、魏因，晋属南阳国，宋、齐、后魏属南阳郡，孝昌中为舞阴郡治，在今泌阳县西北六十里。其故城在山之阳，汉光武建武中，
封岑彭为侯国。会贞按：《后汉书 岑彭传》，建武三年封。魏武与张绣战于宛，马名绝景，为流矢所中，分伤右臂，引还潕阴，即是地也。会贞按：《魏志 武帝纪》，建安二年，公到宛，张绣降，复反，公与战，军败，为流矢所中，乃引兵还舞阴。《注》引《魏书》曰，公所乘马名绝景，为流矢所中，伤颊及足，并中公右臂。城之东有马仁陂。郭仲产曰：陂在比阳县西北五十里，朱比讹作泚，赵同，戴改。又朱县下有脱文，赵同，戴增西字。会贞按：比阳县《比水》篇，泌阳县治。《方舆纪要》谓马仁陂在泌阳县西北七十里，则此当脱西北二字。今订。盖地百顷，其所周溉田万顷，随年变种，境无俭岁。陂水三周其隍，故渎自隍西南而会于比，潕水不得复径其南也。会贞按：马仁陂入比，郦氏已 于《比水》篇，兹复详言之者，以陂至大，其水三周潕阴之隍，自隍西南会比，则潕阴之南，但有陂水，潕水不得复径其南也。此再就水道驳《经》过县南之误。且邑号潕阴，故无出南之理，出南则为阳也。非直不究，又不思矣。会贞按：《谷梁 僖二十八年 传》，水北为阳。县号潕阴则水在北，不在南，明矣。此更就县名驳《经》过县南之误。
潕水又东北，河水注之。朱《笺》曰：按《汉志》南阳郡雉县《注》云，衡山，澧水所出，东至 [当作郾。]入汝。此河水误，当作澧水，戴、赵改澧。守敬按：《汉志》雉县所云出衡山东至郾入汝者，郦氏已详 于《汝水》篇中，惟澧作醴耳。此入潕之水，原作河，未知是何字之误？朱《笺》误引《汉志》，戴、赵从
之，竟改为澧，何其不察入汝、入潕之异文耶？又按此或是醴水枝津。水出雉衡山，守敬按：山详《汝水》篇。东南径建城东，朱此东字在上句山字上，赵同，戴移。守敬按：《地形志》有建城郡，太和十八年置，景明末，罢郡置戍，永熙二年复。在今叶县西南。建当为卷，字读误耳。《郡国志》云：叶县有卷城。守敬按：《左传 昭二十五年》，楚子使季然郭卷。杜《注》，叶县南有卷城。叶县见《汝水注》醴水下。其水又东流入于潕。守敬按：水在今叶县西南。
潕水东北径于东山西，西流入潕。全改上入于潕及潕水二潕字作叶陂，云：重文，二潕字当作叶陂，不然，潕水何以流入潕乎？以《汝水注》 澧水文参校正之。赵改同。戴云：西流句上有脱文。守敬按：全氏之说，盖沿朱《笺》河水当作澧水之误，而曲为迁就。不知二潕字，一是上水入潕，一是潕水正流，分明不误，不得妄改。不谓赵亦为所惑。戴谓西流上有脱文，是也。寻绎文义，当是言有水出于东山，山在今叶县东南六十里。潕水之左，即黄城山也。守敬按：山即方城山，详下。有溪水出黄城山，朱无有溪二字，全校增，戴、赵增同。东北径方城。《地理志》曰：叶县有方城。朱作《郡国志》，戴、赵同。守敬按：下文全引《郡国志》，此为讹误无疑。据《汉志》，叶有长城，号曰方城。《注》盖先引《地理志》，今订。郭仲产曰：苦菜、于东之间，朱菜讹作莱，下同。赵云：《方舆纪要》，黄城山在叶县北十里，一名苦莱山，一名长城山。会贞
按：《汝水注》正作苦莱山。《括地志》，黄城山俗名菜山，在叶县西南二十五里。《元和志》，黄城山一名苦菜山，在叶县西二十五里。皆作菜之确据。郦氏言溪水出黄城山，世谓之方城山水，则黄城即方城。《通典》叶县有方城山，又方城县有方城山，一名黄城山，与此《注》合。顾祖禹云，方城山在裕州东北四十里，而又云，黄城山在叶县北十里，并驳以黄城为方城之非，未审。《一统志》，方城山在叶县南四十里，跨裕州界。黄城山在叶县北十里，俗名花山，与方城山相连。有意调停，盖惑于顾氏之说而莫能 也。有小城，名方城，东临溪水。寻此城致号之由，当因山以表名也。苦菜即黄城也，及于东，通为方城矣。守敬按：于东山在东。黄城山在西，而 峦连接，皆方城山所绵延，故通得方城之目。世谓之方城山水，东流注潕水。守敬按：水在今叶县南。故《圣贤冢墓记》曰：南阳叶邑方城西有黄城山，朱讹作故《地理志》曰，又邑字讹在方城下，全云：按《汉志》曰，叶有长城，号曰方城，未尝云黄城也。是《注》所引，或别有一地理志。赵云：按《寰宇记》引此文，出《圣贤冢墓记》。[二八]戴据归有光本，改《地理志》作《圣贤冢墓记》，移邑字于叶字下。《隋志》，《圣贤冢墓记》一卷，李彤撰。是长沮、桀溺耦耕之所，有东流水，则子路问津处。守敬按：《史记 孔子世家 正义》引《圣贤冢墓记》，稍略。尸子曰：楚狂接舆耕于方城，守敬按：《寰宇记》比阳下引尸子同。盖于此也。盛弘之云：叶东界有故城，始犨县，守敬按：县见
《滍水》篇。东至瀙水，守敬按：《瀙水》篇见本卷。达比阳界，朱《笺》曰：达当作径。赵改径。守敬按：《御览》一百九十三引此作达比阳县，详《比水》篇。《通典》比阳方城山，自比阳相比连百里，号曰方城。《寰宇记》，苦菜山在比阳县西北三十五里，即黄城山也。自叶至比阳，南北相毗连 百里，亦曰长城山。南北联联数百里，朱《笺》曰：《御览》、《玉海》及旧本，皆作联联，吴本改作联络。号为方城，一谓之长城，云郦县有故城一面，守敬按：县详《湍水》、《淯水》二篇。未详里数，号为长城，即此城之西隅，会贞按：《地形志》，东恒农郡北郦县有长山。又《括地志》，故长城在邓州内乡县东七十五里，南入穰县，北连翼望山。无土之处，累石为固。楚襄王控霸南土，争强中国，多筑列城于北方，以逼华夏，号为方城。内乡与郦县近，即此所云方城之西隅也。其闲相去六百里，朱无百字，《笺》曰：《御览》及宋本俱作相去六百里。戴、赵增。守敬按：明抄本有百字。北面虽无基筑，朱北面讹作若南北，赵据云：《御览》引此文改。戴改同。皆连山相接，而汉水流其南，故屈完答齐桓公云楚国方城以为城，汉水以为池。守敬按：见《左传 僖四年》。《郡国志》曰：叶县有长城，曰方城，赵长城下增山字，云：今本《郡国志》作叶县有长城，曰方城，此《注》落山字，彼文落城字。刘昭《补注》引杜预曰，方城山在县南，可证也。戴依《郡国志》，改长城作长山。守敬按：《郡国志》从《汉志》，当本作长城，故此《注》引作长城。《御览》一百九十三引亦
作长城。今本《郡国志》作长山，乃传钞之差。戴反据改，误。赵又据刘昭《注》增山字，尤误。指此城也。潕水又东北，历舞阳县故城南，守敬按：汉县属颍川郡，后汉、魏因，晋属襄城郡，后废。在今舞阳县西南。汉高祖六年，封樊哙为侯国也。朱作元年。《笺》曰：按《年表》是六年。戴、赵改。
又东过西平县北。
县故柏国也。守敬按：《汉志》颜《注》引应劭曰，故柏子国也，今柏亭是。《春秋左传》所谓江、黄、道、柏，方睦于齐也。会贞按：僖五年文。《汉志》，安阳县故江国，弋阳县故黄国，阳安县故道国。[二九]郦氏于《淮水》篇 江、黄，而道失载。考道城在今确山县东北二十里。汉曰西平。守敬按：汉县属汝南郡，后汉、魏、晋、宋、后魏因。在今西平县西四十五里。其西吕墟，即西陵亭也。守敬按：亭当在今西平县西。西陵平夷，故曰西平。汉宣帝甘露三年，封丞相于定国为侯国。全云：按本表曰临淮。守敬按：临淮之西平，今失其地。郦氏以汝南之西平当之，而《淮》、《泗》等篇不及彼县，盖已不可考矣。王莽更之曰新亭。晋《太康地理志》曰：戴、赵改《地理志》作《地记》。县有龙泉水，孙星衍曰：今在罗山县南，合竹竿河，东北入于汝。守敬按：罗山之水，去西平甚远，且入淮不入汝，孙氏误证。惟有五龙池，在西平县西南三十里。又白龙池在县西北四十五里。《一统
志》谓或《太康地记》之龙渊水，是也。可以砥砺刀剑，特坚利，故有坚白之论矣，是以龙泉之剑为楚宝也。守敬按：《史记 苏秦传 索隐》引晋《太康地理记》此文。《荀卿传 集解》及《后汉书 韩棱传 注》亦节引之。欧冶子、干将凿茨山，泄其溪，取铁英，作剑三枚，一曰龙渊，风胡子奏之楚王，王大悦。见《越绝书》。县出名金，古有铁官。守敬按：《汉志》西平有铁官。《史记 苏秦传 索隐》引晋《太康地理记》，今有铁官令，别领户，是古铸剑之处。今西平县西七十五里，有冶垆城。
又东过郾县南。
郾县故城守敬按：县详《汝水》篇。去此远矣，不得过。守敬按：郾县在潕水北，约四五十里，相去不远。《经》言过郾县南不误。郦氏驳之，何也？如谓中隔醴水，则《注》于他篇隔水而言径其县者甚多，何独于此斤斤乎？
又东过定颍县北，东入于汝。守敬按：《说文》入颍，亦入汝之误。水今自泌阳县东北流，径叶县为江干河，又东径舞阳县为三里河，经西平县为洪河。汝水旧径县东，潕水于此入之。自汝水中断，今洪河又东南径上蔡县、汝阳县，至新蔡县东南，入南汝，即澺水故道也。
汉安帝永初二年，分汝南郡之上蔡县，守敬按：县详《汝水》篇。置定颍县。守敬按：《续汉志》定颍县不注置立，赖此知之。后汉属汝南郡，魏、晋因，宋废，在今西平县东。顺帝永建元年，
以阳翟郭镇为尚书令，封定颍侯，朱顺帝永建元年六字，讹作延光中三字，镇下衍之字。赵改、删云：郭镇，《后汉书》有传，镇以诛阎景，拥顺帝封，是永建元年，不在延光年也。延光乃安帝年号。戴改、删同。即此邑也。
　涢水
涢水出蔡阳县。守敬按：《说文》，涢水出南阳蔡阳，为《经》所本。县见《沔水》篇。
涢水出县东南大洪山，山在隋郡之西南，戴隋作随。守敬按：郡治隋县，见下文。竟陵之东北，守敬按：竟陵郡治石城，见《沔水》篇。《隋志》清潭县有大洪山。《元和志》，山在京山县西北二百里。皆但就一方言。在今随州西南一百二十里，京山县西北一百二十里。盘基所跨，赵盘作盘，守敬按：《御览》四十三引此作盘。广圆一百余里。峰曰悬钩，处平原 阜之中，朱原讹作县，戴、赵改守敬按：《御览》引无平原二字。为诸岭之秀。守敬按：《元和志》，孤秀为 山之杰。《舆地纪胜》，山崛起一方，巉然云间，四面斗绝。山下有石门，夹鄣层峻，岩高皆数百许仞。入石门，又得锺乳穴。穴上素崖壁立，非人迹所及。穴中多锺乳，守敬按：《元和志》亦云，山多
锺乳。凝膏下垂，望齐冰雪。微津细液，滴沥不断。幽穴潜远，行者不极穷深，守敬按：《御览》引作不穷其深。而穴内常有风势，朱势作热，《笺》曰：旧本作风势，吴本改作风热。戴依改作热，赵改作爇，又均改而作以。守敬按：明抄本作势。《御览》引同。《五代史 刘旻传》有风势愈盛之文。《图画见闻志》阎士安或为风势，甚有意趣，则势字是也，作热、作爇并误。而字亦尚可通，不必改。火无能以经久故也。戴、赵删火字、以字。守敬按：《御览》引此有火字、以字，盖行穴中须举火，有风则火不久即灭，故不能到尽处也。不当删。涢水出于其阴，初流浅狭，远乃宽广，朱作广厚，戴、赵同。守敬按：明抄本、黄本作宽广，《御览》引同。今订。可以浮舟 巨川矣。守敬按：此句当有误，《御览》引无巨川二字。时人以涢水所导，故亦谓之为涢山矣。会贞按：《宋书 沈庆之传》，元嘉中，群蛮大动，郧山蛮最强盛，庆之翦定之。《通鉴》作涢山。
涢水东北流合石水，石水出大洪山，东北流注于涢，谓之小涢水。会贞按：水在今随州西南，俗名石鱼河。而乱流东北，径上唐县故城南，本蔡阳之上唐乡，旧唐侯国。守敬按：上唐县建置无考。《汉志》舂陵，故蔡阳白水乡，上唐乡故唐国。是上唐乡汉属舂陵。《注》举蔡阳者，追溯其先也。后汉改舂陵为章陵，故《郡国志》言章陵有上唐乡。魏又改为安昌，故杜预《左传 注》言，安昌东南有上唐乡，故唐国，其实一也。古唐城在今随州西北九十里。蔡阳见《沔水》篇。《春秋 定公三
年》，唐成公如楚，有两肃霜马，守敬按：《左传》霜作爽，《释文》音霜。孔《疏》，爽或作霜。子常欲之，弗与，止之三年，唐人窃马而献之，子常归唐侯，守敬按：事见《左传》。是也。涢水又东，均水注之，会贞按：《周书 文帝纪》魏废帝三年，改恒州为均州。《武帝纪》天和二年，省均州入唐州。顾祖禹谓州盖以水名。即此水也。水出洪山，戴、赵洪上增大字。会贞按：郦氏 山水，往往增字省字，以示变化。东北流径土山北，朱北下有山上土山四字，《笺》曰：山上二字疑脱误。赵云：按下云，富水左合土山水，世谓之章水，于文当作水出土山。戴删四字。会贞按：此 均水，与下土山水无涉，赵说大误。四字明是衍文，戴删，是也。又东北流入于涢水。会贞按：今均水东北流至随州西入涢水。涢水又屈而东南流。
东南过隋县西。朱过讹作径，戴、赵改。又戴改隋作随，下同。会贞按：《通鉴》晋建兴三年、义熙元年，《注》引此并作过。
县故隋国矣。守敬按：《汉志》随故国，《左传》孔《疏》，《世本》随国，姬姓。《春秋左传》所谓汉东之国，隋为大者也。朱《笺》曰：孙云，《左传》作随。赵云：按随，古作隋，《战国策》宝珍隋珠，盖不独杨坚受禅，始去 为隋也。《金石文字记》曰，《皇甫诞碑》隋字作随。虞世南《孔子庙堂碑》、欧阳询《九成宫醴泉铭》、王知敬《李卫公碑》、高宗《李英公碑》、天后《顺陵碑》、于敬之《华
阳观王先生碑》、裴漼《少林寺碑》皆然。当日金石之文，二字通用。自司马温公作《通鉴》以后，始壹用隋字。而《水经注》涢水随县字作隋。则知此自古人省笔之法，谓文帝始去 而为隋者，未必然也。会贞按：此桓六年文。楚灭之以为县。守敬按：春秋随国，或言后属韩，或言后属楚，故桓六年孔《疏》谓不知为谁所灭。郦氏则以为楚灭。《元和志》、《寰宇记》从之。《舆地广记》亦言楚灭以为县。秦县，属南阳郡，两汉、魏因。晋属义阳郡，太康以后为随郡治。[见下。]宋改郡县为随阳，后复旧，齐梁县为随郡治。今随州治。晋武帝太康中立为郡。朱无帝字，戴、赵增。守敬按：《宋志》，晋太康年分义阳为随国。《元和志》，太康九年，分义阳，置随郡。《晋志》又云，惠帝分义阳，立随郡。有溠水出县西北黄山，守敬按：《周礼 职方》，豫州，其浸波、溠。《说文》，溠，荆州浸。说见下。今溠水出栲栳山，即黄山，在随州西北一百五十里，接唐县界。南径 西县西，守敬按：《晋志》作厥《宋》、《齐志》作阙。晋县属义阳郡，宋属随阳郡，齐属随郡，梁省。在今随州西北。又东南， 水入焉。 水出桐柏山之阳。守敬按：山见《淮水》篇。吕忱曰：水在义阳。守敬按：晋 西县属义阳郡，此义阳似指郡，然义阳郡所领有义阳县[见《淮水注》。]在今桐柏县东，与 西相接。证以《济水注》引吕忱曰，播水在荥阳，《谷水注》引孝水在河南，《汝水注》引滶水在鲁阳，《比水注》引●水在比阳，皆就县言，则此亦谓在义阳县也。至《隋志》载唐城有 水，则即故 西地矣。 水东南径 西县西，会贞按：县以 西为名，当在 水之西。 水当径县东，此涉上文溠水径 西县西而误。 水之西即溠水。观西魏改 
西县为下溠，知其去溠水不远矣。又东南流入于溠，朱作流于溠，全、戴改流作注。赵据《方舆纪要》增入字。会贞按：《方舆纪要》称，《志》云， 水出太平山，南流名扶恭河，一名浮缨河，至随州西北三里入于涢，与《注》入溠不合。盖溠水下流有变迁矣。溠水又东南径隋县故城西。《春秋 鲁庄公四年》，楚武王伐隋。令尹朱无尹字，《笺》曰：《左传》作令尹。戴、赵增。 祁、莫敖屈重，除道梁溠，会贞按：《说文》引作修涂梁溠。军临于隋，会贞按：此钞略《左传》文。谓此水也。水侧有断蛇丘，会贞按：《续汉志》，隋，西有断蛇丘。《括地志》，濆山一名昆山，一名断蛇丘，在随州随县北二十五里。《元和志》里数同。《寰宇记》，在县西北一十五里。在今随州西北。隋侯出而见大蛇中断，因举而药之，故谓之断蛇丘。后蛇衔明珠报德，世谓之隋侯珠，亦曰灵蛇珠。朱《笺》曰：高诱《淮南子 注》云，隋侯见大蛇伤断，以药傅而涂之。后蛇于大江中衔珠以报之，因曰隋侯之珠。又曹子建书云，人人自谓握云蛇之珠。会贞按：见《淮南 览冥训 注》及《魏志 曹植传 注》。丘南有隋季良大夫池，朱《笺》曰：《左传》作季梁。戴改梁。赵云：按梁、良音同通用。《渠水注》，扶沟县袁梁碑其碑本作良，是可证也。会贞按：自水侧有断蛇丘以下，全本《搜神记》二十。其水又南与义井水合，水出随城东南，井泉尝涌溢而津注，冬夏不异，相承谓之义井，下流合溠。会贞按：有《汉舜子巷义井碑》，见《隶释》。《舆地纪胜》载舜子
井。《随志》，舜子井在州治东南一里，亦名义井。溠水又南流注于涢。会贞按：今溠水东南流，于随州之西北三十里入涢水，与《注》违异。盖下流改道，古当于州西北折东，与今浮缨河合，东南入涢。全云：按溠水豫州浸，康成、师古皆疑其地不应在豫，然《职方》之地，犬牙相错，荆州之浸为颍，则知豫之溠，亦其例也。
涢水又会于支水，赵支作枝。水源亦出大洪山，而东流注于涢。守敬按：水在今随州西南。涢水又径隋县南，隋城山北，守敬按：《方舆纪要》，山在随州南七里，山势横 ，如城郭然。而东南注。
又南过江夏安陆县西。
隋水出隋郡永阳县东石龙山，朱随讹作辽，下同，《笺》曰：当作随水。戴改随，赵改隋。全云：《史记》春申君说秦昭王云，隋水右壤，皆广川大水，山林溪谷，不食之地。守敬按：宋置永[《志》误作水。]阳县，属随阳郡。齐属随郡，梁因。在今应山县北。《后汉书 王常传 注》引盛弘之《荆州记》，永阳县北有石龙山。《元和志》，山在应山县东北二十五里，有石盘回屈，曲若龙形。在今县北三十里。今有蔡家河出县北，盖即隋水也。西北流，南回，径永阳县西，历横尾山，即禹贡之陪尾山也。赵云：《禹贡锥指》曰，《传》云，洛经熊耳，伊经外方，淮出桐柏经陪尾。今安陆北有横山，即《汉
志》所谓横尾山，古文以为陪尾者也。《元和志》云，陪尾山一名横尾山，在安陆县北六十里。淮水曷尝经此？传谬。禹导山至陪尾，盖实为泗水。泗之与淮，犹伊之与洛也。《博物志》曰，泗水出陪尾。《隋志》，泗水县有陪尾山。今在县东五十里。阎百诗云，《周礼 保章氏 疏》外方、熊耳以至泗水陪尾，属摇光星。贾公彦实从《春秋纬文 耀 》来，则汉人早作是解。《博物志》固有所受之也。一清按：郦《注 泗水》篇既引《博物志》之言，是《注》不应又引《汉志》，以安陆之横尾为陪尾，岂非自相舛错与？卷末《禹贡山水泽地所在》亦误。守敬按：《汉志》江夏郡安陆横尾山在东北，古文以为陪尾山。《史记 集解》引郑康成曰，陪尾山在江夏安陆东北。若横尾者。《水经 禹贡山水泽地所在》，陪尾山在江夏安陆县东北。是故书无不以陪尾在安陆者。泗水之陪尾，自别一山。赵氏谓郦氏两载陪尾，自相舛错，不知郦氏正两存之也。隋水又西南，入于涢。朱隋水又西南下，接至安陆县故城西为句，戴、赵同，戴于故城西下增字。守敬按：戴见随水无归宿，因于故城西下增入于涢三字，不知随水在涢水东，不得至安陆城西入涢也。细绎文义，此句是终 随水，又西南下当本有入于涢三字。下句是另 涢水，至字上当本有涢水又南四字，盖因两南字相涉而脱也，今订。今蔡家河西南流，至于应山县西南入涢。涢水又南，至安陆县故城西，赵安陆作安乐。戴西下增入于涢三字。守敬按：并误，见上。汉县为江夏郡治。[见《江水注》。]后汉属江夏郡，魏、晋复为郡治，宋为安陆郡治。齐、梁因。今安陆县治。故郧城也。因冈为墉，峻不假筑。守敬按：《初学记》八引《汉水记》，自汉口入二百里，得涢口，有村。入三百里得郧城，楚邑也。《括地志》，安州安陆县，本春秋时郧国城。《元和志》，其城三
重，西枕郧水。《御览》一百六十九引《十道志》曰，《春秋》 子之国。后楚灭 ，封 辛为郧公，则其地也。涢水又南径石岩山北。全涢水下增会之二字，赵增同。会贞按：全、赵不知上随水又西南下有脱文，误认至安陆西者为随水，故此臆增。然即如其说， 他水而言经流会之，全书亦无此文法，盖皆 大水或左或右会某水也。《晋书 张昌传》石岩山去安陆郡[当作县。]八十里。《方舆纪要》从之，谓在德安府西八十里，但与此注《涢水》南径山北不合。《寰宇记》引《荆州记》安陆县南十五里有石岩山，北临涢水。在今安陆县南十里。昔张昌作乱，于其下笼彩凤以惑众。晋太安二年，镇南将军刘弘遣牙门皮初与张昌战于清水，昌败，追斩于江涘。朱《笺》曰：旧本作斩于江矣，吴本改作斩于江夏。赵据《春秋分记》引此改江涘。戴改同。守敬按：明抄本作江涘。《晋书 张昌传》太安二年，昌于石岩山屯聚，旋据有江夏。刘弘遣陶侃、蒯恒、皮初等讨昌于竟陵，[三〇]刘乔遣李杨、尹奉向江夏，大破之。昌窜于下 山，明年秋，乃擒之。《刘弘传》言弘到官，昌惧而逃，其众悉降。昌窜于下 山，弘遣军讨昌，斩之。与《昌传》合。是斩昌于下 至确。故《通鉴考异》亦从《昌传》，下 在江南，然《惠帝纪》则云，刘弘及张昌战于清水，斩之。此《注》略同。盖简略言之。败昌即追斩昌，故云江涘耳，矣为涘字之脱烂，至江夏乃昌盘踞地，非追斩地也。即《春秋左传 定公四年》， 败楚于柏举，守敬按：柏举详《江水注》三举水下。从之，及于清发，守敬按：杜《注》，清发，水名。盖涢水兼清水之目矣。朱盖涢水连下又东南流为文。全盖下增涢水之通称矣六字，此涢水字下属，云：以先
司空本校增。赵同。戴增兼清水之目矣六字。守敬按：《元和志》、《寰宇记》并云，涢水故清发水。
又东南流而右会富水，水出竟陵郡新市县东北大阳山。水有二源：朱有也字，赵同，戴删。会贞按：《宋书 柳元景传》，元景副沈庆之征郧山，进克大阳，即此山。《隋志》，西魏有富水县。取水为名。《京山县志》，二富水并发大洪山白龙池，绕金刚坡，分东西流至双河口合流。而有大阳山在京山县北九十里，二富水之间，与《注》言二水出大阳山不合。岂古大阳山本在大洪山之阳，连麓异名，至后世统号大洪而别指一山以当大阳乎？大富水出山之阳，南流而左合小富水。水出山之东，而南径三王城东。前汉末，王匡、王凤、王常所屯，故谓之三王城。城中有《故碑》，文字阙落，不可复识。会贞按：《后汉书 王常传》，王莽末与王凤、王匡等起兵云杜绿林中。据此《注》，三王城在今京山县北。而《寰宇记》武当县下载三王城，云前汉末王匡、王凤、王常所筑，各一城，今号三王城。盖出后人傅会。《舆地碑记目》云，《三王城古碑》，在当阳县之绿林山，汉王匡、王凤、王常之所屯，故曰三王城，城中有《故碑》，字缺落。又因当阳有绿林而傅会之。此碑郦氏已云文字阙落，不可复识，故欧、赵皆不著录。其水屈而西南流，右合大富水，会贞按：合于两河口，在今京山县北。俗谓之大泌水也。会贞按：《京山县志》，土人谓之撞河。则又变名矣。又西南流径杜城西，朱《笺》曰：孙按《汉志》，江夏郡有云杜县，杜城疑误。赵云：按《汉志》江夏郡无新市县，《续志》有之，[三一]盖东京分安陆县立也，与云杜 列。《晋志》、《宋志》因之，则云杜非新市治所矣。《方舆纪
要》云，云杜城在沔阳州景陵县东南，南新市城在承天府京山县东北百里，《水经注》，新市治杜城。杜佑曰，在今富水县东北，《笺》说非也。新市县治也，《郡国志》以为南新市也。中山有新市，会贞按：中山国之新市，在今新乐县西南四十五里。故此加南，分安陆县立。朱讹作立县，赵删县字，戴乙。会贞按：后汉南新市属江夏郡，魏、晋因。宋以中山之新市陷北魏，此去南字。齐、梁因，城见上。又王匡中兴初，举兵于县，号曰新市兵者也。会贞按：《后汉书 刘玄传》，王莽末，新市人王匡、王凤聚 攻离乡聚，地皇三年，匡等北入南阳，号新市兵。富水又东南流，于安陆界左合土山水，世谓之章水。水出土山，守敬按：《梦溪笔谈》，清浊相揉者为漳水，别有云梦之漳水，与涢合流，邑理如螮蝀，数十里方混。《舆地纪胜》、《方舆胜览》并云，漳水在安陆县西五十里。即此《注》之漳水，今曰杨家河，出随州西南，则土山在州西南。随之土山县盖取山为名。或谓土山城在州东北五十里，殆未考此文矣。南径隋郡平林县故城西，守敬按：晋置，汉属义阳郡，旋属随郡，后废，宋末改置西平林县，属随阳郡，[三二]齐属东新安左郡，[《志》脱林字。]梁为上明郡治，在今随州东南。俗谓之将陂城，与新市接界，守敬按：新市在平林之东。故中兴之始，兵有新市、平林之号。守敬按：《后汉书 光武帝纪》，伯升招新市、平林兵。《刘玄传》，平林人陈牧、廖湛聚 千余人，号平林兵。又南流，右入富水，守敬按：今杨家河自随州东南流，径安陆县，至云梦县西
北入涢，不入富，与古异。《一统志》云，章水本合富水，始入涢，自明弘治中，涢水直 而南，遂与章水合流，自此章水不复入富，富水亦不复入涢，而径达于汉。富水又东入于涢。守敬按：水今自京山县东南流，径应城县，又南逶迤湖泽之间，至汉川县西入汉，盖下流改道矣。
涢水又径新城南，永和五年，晋大司马桓温筑。会贞按：《初学记》八引《舆地志》，安陆县东[《寰宇记》引作东南。]有新城，桓温征石季龙所筑，南临涢水。在今云梦县东南四十里，城垣尚存。
涢水又会温水。温水出竟陵之新阳县东泽中。守敬按：县见《沔水注》中溾水下。口径二丈五尺，垠岸重沙，端净可爱，靖以察之，则渊泉如镜，闻人声，则扬汤奋发，无所复见矣。其热可以燖鸡，洪浏守敬按：明抄本作流。百余步，冷若寒泉。东南流注于涢水。守敬按：《初学记》九引盛弘之《荆州记》，新阳县东[原误惠。]泽中，有温泉，遥望白气如烟，有车轮双辕形。世传昔有玉女，乘车自投此泉。今人时见女子，往来倏忽，为此《注》所未及。《御览》七十一又引云，人造泉所，一有声则沸从下出，不可止。《寰宇记》，温泉在应城县西南，人静则泉清，人闹则泉沸。《应城县志》，温泉俗称汤池，上池周围二十余丈，水翻沸不息，其南数丈为下池，热稍减，居人于下池之南，引水南出为汤池港，至响水潭，入五龙潭河。据此则温水下流亦有变迁矣。
又右得潼水，水出江夏郡之曲陵县西北潼山，孙星衍曰：曲陵当作西陵。守敬按：《宋志》江夏有曲陵县，本名石阳，吴立，晋太康元年，改曰曲陵。明帝泰始六年并安陆，即此曲陵也。在今应城
县东南。若江夏之西陵，在黄冈县西北，潼水安得出此？《隋志》，应阳有潼水。应阳今应城，即故曲陵地，水出曲陵西北，当出今应城西南。东南流径其县南，县治石潼故城，城圆而不方。东入安陆，注于涢水。守敬按：水自今应城县东南流，当至汉川县东北入涢，今地多沦为湖泽，枉渚交奇，洄湍 澓，故道难详矣。
又东南入于夏。守敬按：《说文》东入夏，以此作东南为合。涢水入沔，而云入夏者，《汉志》沔过江夏谓之夏水也。
涢水又南，分为二水，东通滠水，守敬按：详《江水注》三。西入于沔，守敬按：互见《沔水注》中。谓之涢口也。守敬按：《通鉴》晋建兴三年，荆州将吏郑攀、马隽等，以陶侃被黜，率其徒三千人屯涢口，即此。《初学记》八引《汉水记》，自汉口入二[当作一。]百里，得涢口，有村。今涢水自随州东南流，径安陆县、云梦县、应城县、汉川县，至夏口厅西北，涢口塘入汉。
校记
[一]　「鲁山为尧山之误」　按：此用王念孙说，见《读书杂志》四之六。王云：「此涉上文鲁山而误。今滍水出鲁山县西界之尧山，若鲁山则在县东，非滍水所出。」
[二]　「又东径胡木山」　按：又东上戴重「滍水」二字。
[三]　「此西川当西山之误」　按：熊氏未细味《注》文，上文有「霍阳西川有大岭东谷」，郦《注》驳俗称，大岭非歇马岭，西川非广阳川。
[四]　「水出鲁阳关外分头山横岭下夹谷，东北出入滍」　按：《清一统志》百七十四东北句绝，下重出「东北」二字。
[五]　「应侯之国。《诗》所谓应侯顺德者也」　按：郦《注》释《诗》此语与《毛诗》异。毛释应为当言周武王当顺德，虚词，郦则实指为应国之侯。检陈乔枞《韩诗遗说考》，即引《水经注》此节，又应，《路史 国名纪》：「应，《韩诗》云侯国。」是道元于《诗》亦用《韩诗》之说。郑玄注此《诗》，用毛《传》，郑亦兼治《韩诗》。郦氏于此《诗》则舍毛、郑而采《韩诗》说。陈氏又引《汉志》：「颍川郡父城，应乡，故国，周武王弟所封。」为作应侯之证，别引《路史 盟会图》云：「汝之鲁山有应城。」
[六]　「支离之山，淯水出焉」　按：今本《山海经》作「济水」。郝懿行订讹云：《经》文「济」及《注》文「齐」并当为「淯」。
[七]　「淯水导源」　按：自此以下是《注》文，当提行低一格，钞写者误连上文，混入《经》文，今改正。
[八]　「东径百章郭北」　按：辑本《元一统志》卷三引《荆州记》云：「《张衡碑》北二十里故城曰百章郭，俗呼擘獐郭也。」《注》引自《大元大一统志》三六五南阳府，见王方《辨方志》。沈钦韩《疏证》云：「此转据《水经注》讹文以为古迹。」沈谓「百章」盖「百重」之讹，百重山在南召县南七十
五里。
[九]　「于文当作所未详也……复倒错耳」　按：此说嫌迂曲，颇疑原文不误。《注》意谓皇后城之得名，由于税舍所在，而浴室之得名，则又由于后曾幸此石室耳。《独断》上：「天子所至曰幸。」《后汉书 皇后纪》光烈皇后下有「永平三年冬，明帝从太后幸章陵」，则后与太后车驾所主亦得曰幸也。
[一〇]「后魏复置北雉县，属北淯郡」　按：标点本作「北淯郡」，《校记》四十八引钱氏《考异》云：「当作淯，据《肃宗纪》，北淯与阳并举及《杨大眼传》北淯郡尝有虎患，时大眼为荆州刺史为证，谓北淯以淯水得名。」从钱氏说，是也。
[一一]「东南径房阳城北」　按：沈炳巽《集释订讹》作「方阳」，《汉书 董贤传》亦作「方阳」，《汉表》亦作「方阳」。
[一二]「汉哀帝四年」　按：哀帝凡二元，封孙宠事在建平四年，其次年改元为元寿。
[一三]「在今南阳县北」　按：沈炳巽云：「在今南阳县界东北石桥堡，《崔瑗碑》断石犹存。」
[一四]「邓奉怨汉掠新野，拒瓜里」　按：沈钦韩《水经注疏证》云：「汉字上案文少一吴字。」是也。范《书 岑彭传》有云：「时破虏将军邓奉谒归新野，怒吴汉掠其乡里，遂反，击破汉军。」即其事也。今按此条诸家皆未校及，沈氏治学精细，未可轻诋。
[一五]「《潜夫论》三十五，申城在南阳宛北序山之下」　按：「三十五」原作「九」，书手误「三十五」为
「九」，今改正。原书有《注》云：「北序山即北筮山。」北筮山见《汉 志》班自注。
[一六]「《正义》引《释名》在中国之南，而居阳地」　按：「而居」原作「旧名」，检《史记 秦本纪》昭襄王三十五年初置南阳郡下《正义》作「而居阳地」，与郦《注》同，不作「旧名」，今订正。
[一七]「《宋志》晋孝武改云阳。《齐志》、《地形志》并作云」　按：《齐志》、《地形志》并作「云」，但《宋志》今标点本仍作「云」，异。今按：昱、育音同，故晋孝武讳嫌名，育缺其半，存云，传写作「云」。作「云」无义。
[一八]「《笺》云：此下原有廿二字重出，今删去」　按：沈炳巽云：「原本讹以此后《经》文西过邓县东及《 水经》文一段错简于此。今删去。」按共二十一字，《笺》本误「一」作「二」，实二十一字。
[一九]「黄淳聚」　按：范《书 刘演传》引作「黄淳聚」，《通鉴》地皇三年《注》引作「潢淳聚」。
[二〇]「黄本自也淯水又东南径士林东至《 水注》汝水于奇 城西别东派时人谓之止共二十余行」　按：沈炳巽云：「此下二十余行错简在三十三卷《江水》篇内，今据宋本改正。」（下文「错简……下」，今据台北本补。）
[二一]「《左传 桓七年》，邓侯吾离来朝」　按：邓侯吾离来朝是《春秋》文，《左传》但云「邓侯来朝名，贱文也。」《疏》误，今订。
  </div>
  <div class="pagination">
   <a href="水经注疏_page58.html">
    上一页
   </a>
   <span>
    ...
   </span>
   <a href="水经注疏_page54.html">
    54
   </a>
   <a href="水经注疏_page55.html">
    55
   </a>
   <a href="水经注疏_page56.html">
    56
   </a>
   <a href="水经注疏_page57.html">
    57
   </a>
   <a href="水经注疏_page58.html">
    58
   </a>
   <span class="current-page">
    59
   </span>
   <a href="水经注疏_page60.html">
    60
   </a>
   <a href="水经注疏_page61.html">
    61
   </a>
   <a href="水经注疏_page62.html">
    62
   </a>
   <a href="水经注疏_page63.html">
    63
   </a>
   <a href="水经注疏_page64.html">
    64
   </a>
   <span>
    ...
   </span>
   <a href="水经注疏_page60.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
