<!DOCTYPE html>
<html>
<head>
    <meta charset="UTF-8">
    <title>山西通志 - 第 193 页/共 700 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山西通志 - 第 193 页/共 700 页</h1>
    <div class="content">　　黎侯亭黎歴商周国于此城南三十里黎侯岭即亭址子城在西北隅隋开皇三年筑周三里十一歩今府治在内有遗址
　　夹寨城西十三里唐天祐四年梁遣李思安攻潞州筑夹城围之晋王存朂与节度使李嗣昭合兵攻夹城破之今称北寨南寨五代史庄宗军于夹寨城得符道昭妻侯氏宠焉诸宫谓之夹寨夫人孙冲过夹寨有诗
　　飞龙宫在子城内一名启圣宫唐元宗别驾潞州故第开元十一年将幸太原次潞州于故第置启圣宫后改名飞龙宫明皇过故宫有诗张说有上党旧宫述圣颂
　　圣瑞阁在飞龙宫西元宗在潞州州中献瑞者前后十有九后践位潞人献瑞应图遂建阁赐名圣瑞阁成白鹤来翔张九龄撰圣应图赞
　　德风亭在郡治后唐宗建西有辇道接看花梳洗楼今名游岭宋徽宗爲节度重葺元廉访使王思诚地曹侍郎熊戴俱有诗
　　兴唐宫潘炎童谣赋序云景龙二年九月后常有童谣云羊头山作朝堂郡南六十里有羊头山今兴唐宫即当之矣
　　寝堂潘炎寝堂紫气赋序景龙三年十月帝还京后州内所居寝堂上有紫气七日不散
　　金桥南二里玊海唐景龙三年童谣圣人执节度金桥十月二十五日宗由此朝京师潘炎着金桥赋并序
　　藏书楼在郡学后金大定中知州葢善建贮书万一千五百二十卷有杨仁风记石存
　　还山亭东南五里元皇庆初李文忠孟平章时归葬父忠献公于先茔侧作亭名曰还山
　　观稼轩在五龙山元郡守张菊轩建郡人李庭璚撰记古塔西南隅故宝雨寺中隋潞州刺史辛彦之建寺废塔存
　　龙山松在五龙山相传自后燕主慕容垂时至今荣西园明沈藩园又有菊花园在普通寺西
　　保定园明保定王建今爲慈仁庵
　　内邱园内邱王建
　　唐山园唐山王建
　　稷山园稷山王建
　　安庆园在安庆废府西又有大隐园
　　葵园泌水王建在演武巷园西有进修馆
　　平遥园平遥王建在演武巷
　　唐义阳郡王李公德政碑潞州父老上李抱真德政请立石纪功诏门下侍郎平章事董晋撰文
　　元追封扶风郡伯马继翰世徳碑东北五里御史张起岩撰文
　　元提举王天祐墓碑铭城南南宋村太常李绍撰文元知州王守忠墓铭东北桃园里御史吕思诚撰文长子县
　　丹朱城即旧城唐十道图尧长子丹朱筑在县西周二十里金时改筑今城旧城遂废址存
　　武安城　屯城胥白起驻兵所北曰武安南曰屯城距长平百余里
　　长子城北魏志前汉上党郡治长子城
　　乐阳城西南三十里魏普泰中析长子寄氏置乐阳县北齐废今名乐阳村
　　应城东南四十里址少存今名应城村
　　倾城东南二十一里周六里
　　幸城南十九里周一里【魏志长子有应城倾城幸城】
　　岳阳城西南三十里后魏置岳阳县北齐废今爲村青城南三十里相传唐宗开元十年旧邸有五色龙见从东南入靑城宛转上升时刺史作颂曰宛彼龙德昭昭上升天资利物以固时乘
　　古长城旧志潞泽之交起丹朱岭至马鞍壑有古长城迹存土人谓梁晋搆兵时筑
　　寄氏故县北魏志二汉爲猗氏属上党郡景明元年改隋开皇九年复置寄氏县十八年改爲长子
　　神农井北魏志羊头山下神农泉北有谷关即神农得嘉谷处玉海上党长子县有神农井在炎帝庙西五十歩石泉二淸一白一味甘名神农井
　　丹朱岭南二十五里明谢榛同周斯盛饮山楼诗万年不改丹朱岭圣帝垂名共白云
　　熨斗台在县北世传丹朱筑形似熨斗上有神农庙粹经阁一名粹经楼在安怀坊元至正间隐士王纲建崔府君伏虎处在雕黄岭搜神记雕黄岭有虎患府君移牒捕之虎自来伏罪
　　先师像旧传昔有执政于桥下掘得一石上镌夫子像唐吴道子笔也元至正辛巳摹刻广州学舍明嘉靖中县令徐固得搨本重刻今在先师庙碑阴
　　右军书在慈林寺唐人集右军字摹刻僧以搨本爲累捶碎投井中后得断石数片辇置学宫
　　崔令摄虎碑宋管防初堂记云在县东北数里
　　郑惠王石记在慈林寺唐太武帝第十三子也僧洪满书
　　白鹤观碑城西北隅唐天宝三年虞世南书邑人赵及有诗字半磨灭
　　宋慈林寺碑元丰四年龙图阁学士太康侯王益柔撰屯留县
　　余吾城明一统志西北十八里春秋徐吾邑周九里址存汉爲余吾县隶上党晋废今隶屯留爲余吾鎭通典汉有徐吾故城在今城西北水经注东汉建武六年封景丹子尚爲余吾侯明于忠肃公过余吾驿有诗
　　屯留故城东南十里周七里即屯留旧治鲁宣公十年晋人灭赤狄甲氏及留吁杜预注留吁今屯留也甲氏潞之遗种留吁其残邑也襄公十七年晋人执孙蒯于纯留北魏志有屯留城唐武德五年移治霍壁村括地志屯留故城在潞州长子县东北三十里本汉屯留县城
　　建义故县北魏志建义元年析屯留县置
　　宾适亭在西北隅宋绍圣丁丑八月建蒲津张毕有记宝峰碑影光可以鉴新会梁廸诗古寺荒余有剩碑襄垣县
　　临漳城九域志威胜军之临漳城周处风土记尧筑韩城北一里甘水之阳赵襄子筑故名襄垣后周置韩州于此唐贞观中徙今治遂废
　　湼城西北九十里汉上党郡有湼氏县颜师古注湼水出焉
　　城北二十七里旧经赵简子筑
　　安民城一作安仁县北十里石勒攻上党安仁城即此北魏志慕容儁上党郡治安民城后迁壶关魏皇始元年治安民眞君中复治壶关
　　石勒城西北九十里城底里乃勒攻上党积草城也旧志县北五十里
　　乌苏城北魏志铜鞮县有乌苏城
　　襄垣城北魏志建义元年置襄垣郡治襄垣城后齐郡废
　　临川城北魏志襄垣有临川城
　　故韩州唐志后周置隋大业初废唐武德四年复置贞观十七年废
　　上党亭汉地理志襄垣县莽曰上党亭
　　五原故县魏志建义元年分铜鞮县置
　　铜鞮故县西六十里国语铜鞮晋大夫羊舌赤之邑汉置县今爲虒亭驿有南里北里魏志上党有铜鞮城又汉地理志县有上虒亭下虒聚上虒亭爲北里下虒聚爲南里
　　□水堡旧唐志武德五年铜鞮县徙治□水堡
　　铜鞮宫左传成公九年郑伯如晋晋人执诸铜鞮上党记晋别宫墟关犹有北城去晋宫二十里羊舌所邑潞志载虒亭古铜鞮治本晋虒祁宫汉更爲虒亭按汉地理志上党属县铜鞮有上虒亭下虒聚师古注虒音斯不闻以虒亭爲虒祁也又杜预注虒祁地名在綘西四十里临汾水则虒祁当以太平爲正按襄公三十一年郑子产云铜鞮之宫数里杜注晋离宫名则铜鞮在先虒祁在后恐未可爲一也
　　市桥一名豫让桥在旧城下碑存史记豫让欲爲智伯报仇襄子当出伏于所当过之桥下襄子至桥马惊曰此必豫让也使人问之果豫让桥距城南十里
　　廽辕迹魏孝文幸洛廻辕处秋冬之交枫林满山名小虎丘
　　沙石堆北魏志铜鞮县有沙石堆
　　琉璃井西六十里虒亭镇旧传琉璃八角井即崔生坠虎皮处
　　凉楼元戍此其将建楼避暑址存
　　特恩堂明刘文安建有记
　　四荣碑明刘文安立有记
　　鹿哭泉东南五里李信村昔唐人生子左臂一目怪而弃之鹿乳焉后遇人收之鹿寻不见堕泪成泉其子即三目僧也
　　黄鲁直二歌石刻今存
　　义令石县郝村之北道隘有义令立石大书轻避重少避老贱避贵来避去四言今存
　　潞城县
　　微子城东二十里旧传微子始封地魏地形志壶关有微子城
　　潞城东北四十里汉县后魏更名刈陵移沁水北刈陵故县北魏志二汉晋曰潞属上党真君十一年改属襄垣郡
　　武军城魏志刈陵县有武军城
　　石梁北四十里左传晋荀林父败赤狄于曲梁时伐石爲梁今名里闬曰石梁上党记曲梁在城西十里今名石梁
　　晋封灵显王庙碑邑人杨义方撰文
　　宋重修灵显王庙碑邑人张山撰文绍圣元年岁在甲戌四月十二日立石
　　金重修灵泽王庙碑邑进士王陞臣撰文泰和二年岁次壬戌重九前三日
　　黎城县
　　黎侯故城东北二十里路史作□□商书西伯戡黎葢以黎恃吾儿谷之险而敢拒方伯也隋志后魏以潞县被诛遗人置开皇十八年改名黎城唐天祐中更名黎亭宋天圣三年迁于白马镇即今黎城
　　黎城故县西北十里宋天圣三年废
　　晒布崖西北七十里世传高辛氏三宫女爲仙织龙须之布于此晒焉近有粉妆台又有彭庄世传彭祖访三仙女至此
　　台壁东十五里建兴八年慕容永聚粮台壁燕主慕容埀大破之北魏志刈陵县有台壁李濓壶口关诗慕容台畔草萋萋
　　伏虎郊西二十里岚山之麓旧有双虎爲害伏虎禅师至虎驯伏旁有石禅师尝憩此
　　白岩寺牡丹明沈藩爱此花移植府中数载僧梦有紫袍黄葢者至牡丹所倐不见晨起视之新芽出土方寸而藩府花已槁矣至今邑人多游赏焉
　　宋宇文光墓碑吴陶撰文
　　闗和左辖二公勲德碑元将关保和哩齐也在县南门外至正辛邜盗犯襄垣分军三队掩掠之盗遁自黎城下吾儿峪潞人立石
　　壶关县
　　阳防城东二十六里今阳防村慕容永据长子时筑益阳城东南六十里今城头村慕容永筑以拒慕容埀址湮
　　黎亭后汉志壶关有黎亭
　　臯落氏故墟上党记东山在壶关城东南晋申生所伐今名无睾又乐平县东南三十里有臯落村相传爲臯落氏之墟
　　颖阳冈县治后魏尝置县址存
　　羊肠坂汉志北魏志胥云在壶关县
　　五马门北魏志壶关有五马门
　　唐望堡唐武德四年析上党县置壶关县于此贞观十七年移治进流川
　　参园即南极园在紫团山石间生参似人形一名人衘一名神草大者径尺小者六寸唐周繇以人葠遗段成式诗人形上品传方志我得真英自紫团旧传有服参飞仙者本草亦名紫团参爲上今园已垦而田矣
　　令狐徴君隐居上党记令狐征君隐城东山中去郡六十里即壶关三老令狐茂上书讼戾太子者也茂即葬其山
　　静轩县治防事东宋县令陈留范钺建熙宁四年七月一日撰记
　　驻云亭紫团山三十六景之一宋王辅道有诗
　　王辅道紫团诗石碣自防云紫团胜赏闻之旧矣壶关大夫俾图作记欲得予诗予时在管城锦绣潭上自食至晡三十六景赋之遍防窜一二字耳因以草巻寄之时政和六年秋九月既望乙巳辅道书郡志云辅道书字神奇原刻十二石亦以搨本累僧碎之埋于山麓后人踪迹掘之止得八石嵌于慈云寺壁间后止存四石
　　国朝顺治十八年县令朱辅移置学宫
</div>
    <div class="pagination">
<a href="山西通志_page192.html">上一页</a><span>...</span><a href="山西通志_page188.html">188</a><a href="山西通志_page189.html">189</a><a href="山西通志_page190.html">190</a><a href="山西通志_page191.html">191</a><a href="山西通志_page192.html">192</a><span class="current-page">193</span><a href="山西通志_page194.html">194</a><a href="山西通志_page195.html">195</a><a href="山西通志_page196.html">196</a><a href="山西通志_page197.html">197</a><a href="山西通志_page198.html">198</a><span>...</span><a href="山西通志_page194.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
