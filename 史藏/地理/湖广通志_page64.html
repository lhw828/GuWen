<!DOCTYPE html>
<html>
<head>
    <meta charset="UTF-8">
    <title>湖广通志 - 第 64 页/共 373 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>湖广通志 - 第 64 页/共 373 页</h1>
    <div class="content">　　大城砦在县东八十里大城山之阳有古城址鸦狐砦在县东北四十里何家山
　　牛心砦在县东北六十里东接武胜关
　　狄将军砦在县东北八十里旧传宋狄青常屯兵于此下有古洞
　　兴安砦在县北四十里相传杨平章立
　　铁城砦在县西北四十里唐书志元和十年节度使高霞寓与吴元济战于铁城败绩即此
　　附县志形势险要论畧应爲楚之北门自古必争之地吕览谓天下扼塞有九冥阨其一而大隧直辕左右虎据三关鼎峙号称天险东有太平镇镇滨河水绕其山下通孝昌上达罗山商贾往来奸慝错杂守御维难水之従西南来者经马坪过平市南入于涢应山随州遂得因河岸东西以爲界接壤安陆曰夀山耸西南之岩峻以回向乎郡城是应山者郡之保障也依乎腹心则涢城亦爲邑之砥柱焉内外表里相爲屏卫旧志云郧子国在熊绎封北永邑又在郧北直与申伯国聨冈峦礌矹三国隘险九砦爲烈屹然北门锁钥也申画郊圻慎固封守厥维重哉
　　荆州府
　　江陵县
　　司马休之垒在县东十里十六国春秋初休之以讨庾楷王恭有功迁平西将军都督荆雍六州后子文思作乱刘裕率师击之鲁宗之自襄阳来防休之筑垒于江津以拒裕纲目休之兵临峭岸裕军无能登者将军何藩以刀头穿岸埒容足指腾之而上直前力战裕军乗之休之遂大溃
　　马家寨在县东三十里
　　公安县
　　刘王营在县东九十里相传昭烈帝居吴时屯兵于此
　　监利县
　　南寨在县西五十四里传蜀汉立寨于此
　　王家堡在县东北
　　松滋县
　　西平寨在县西南一百二十里昔人屯兵之所红崖子寨在县南一百里
　　上明镇在县东晋书桓冲传冲都督江荆等州军事疏言自中兴以来荆州所镇随宜回转臣兄温经畧中原因江陵路便即而镇之事与时迁势无常定且兵者诡道示之以弱今宜全重江南轻戌江北南平孱陵县界地名上明土田膏粱可以资业军人在吴时乐乡城以上四十余里北枕大江西接三峡敌至则旧郢以北坚壁不战接防济江路不去逺乗其疲惰扑剪爲易于是移镇上明
　　夷陵州
　　南津关在州南一里
　　西津关在州西大江右
　　白虎关在州东北六十里
　　石门寨
　　林家寨
　　长岭砦
　　连山砦
　　神机砦
　　佛顶寨
　　宜都县
　　普通关界当阳夷陵枝江宜都四县境明成化间设巡检司
　　江关在荆门虎牙二山之门后汉书岑彭传建武十一年公孙述遣其将任满田戎程汛将数万人乗枋箄下江关据荆门虎牙横江水起浮桥鬬楼立攒柱絶水道结营山上以拒汉兵彭与吴汉等将兵六万人防荆门彭令军中募攻浮桥先登者上赏于是偏将军鲁竒应募而前时东风狂急彭竒船近流而上直冲浮桥而攒柱钩不得去竒等乗势殊死战因飞炬焚之风怒火盛桥楼崩燬彭悉军顺风并进所向无前蜀兵大乱遂斩任满明成化间设巡司于此附县志关隘论畧邑山川扼要雄据上游昔公孙子阳倚江关以爲重而后遂爲吴蜀所必争葢荆州控制巴蜀爲全楚之咽喉而宜都锁钥荆南又爲荆州之颔頞也不有重关要隘何以塞潜渡之奸况乎背拊樊保臂指夜郎而西南逼近土司万谷千岩又岂一夫可当哉
　　逺安县
　　洪恩砦
　　五爪砦
　　包巾砦
　　北砦
　　石柱砦
　　千金砦设把总一员驻防
　　襄阳府
　　襄阳县
　　凤林关在县南五里
　　观音阁关在县南九里
　　栁子关在县西七里
　　老龙隄关在县西北十里
　　樊城关在县北三里
　　七里店关在县北十里
　　李百户营
　　龚家营
　　傅王家营
　　韩家营
　　宜城县
　　郭海营雍正八年爲请
　　防事案内因地方辽濶拨外委把总一员分防
　　南漳县
　　鸡头关在县南百里
　　玛瑙关在县西三十里
　　猫儿关在县西四十里
　　隘门关在县西百里
　　凤凰寨
　　青龙寨
　　紫山寨设把总分防
　　天门寨
　　天保寨雍正八年因地方辽濶拨外委把总一员分防石门寨在县北四十里明成化间都御史项忠建胡家营
　　武安镇设有把总分防
　　谷城县
　　翠屛寨
　　古山寨
　　独山寨
　　范家寨
　　太平寨
　　光化县
　　傅家寨雍正八年因地方辽濶拨外委把总一员分防
　　左旗营堡在县北五十里明成化间都御史项忠建陈家营
　　均州
　　石古关在州东六十里
　　小江口关在州东南八十里通河南陆路
　　槐树关在州北五里通陜西路
　　油瓶关在州北六十里
　　沙沱营
　　郧阳府
　　郧县
　　郧关史记南阳西通郧关即此
　　黎子关在县东百二十里
　　雷峯关在县东北七十里
　　□峪关在县东北百二十里
　　天马关在县南
　　石门关在县西南
　　青桐关在县西北七十里
　　百桑关
　　梅家铺堡在县东北百四十里
　　黄柿坪堡在县北百一十里
　　马山口堡在县西五十里
　　房县
　　汤池关在县东十五里
　　东栏关在县东三十五里
　　房山关在县西三十五里
　　瑶峯关在县西二百五十里
　　老寨在县南五十里
　　高良坪堡在县东南二百里
　　望夫山堡在县东南三百里
</div>
    <div class="pagination">
<a href="湖广通志_page63.html">上一页</a><span>...</span><a href="湖广通志_page59.html">59</a><a href="湖广通志_page60.html">60</a><a href="湖广通志_page61.html">61</a><a href="湖广通志_page62.html">62</a><a href="湖广通志_page63.html">63</a><span class="current-page">64</span><a href="湖广通志_page65.html">65</a><a href="湖广通志_page66.html">66</a><a href="湖广通志_page67.html">67</a><a href="湖广通志_page68.html">68</a><a href="湖广通志_page69.html">69</a><span>...</span><a href="湖广通志_page65.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
