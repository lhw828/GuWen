<!DOCTYPE html>
<html>
<head>
    <meta charset="UTF-8">
    <title>大清一统志 - 第 184 页/共 202 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大清一统志 - 第 184 页/共 202 页</h1>
    <div class="content">　　驿站【防典康熙三十一年设立外藩各蒙古驿站毎驿相去百里惟科尔沁土黙特奈曼喀尔喀由山海关外行走郭尔罗斯杜尔伯特在黒龙江大路不另置驿自喜峯口至扎赖特千六百里为一路旧驿外置驿十四自古北口至乌朱穆秦九百余里为一路旧驿外置驿六自独石口至蒿齐忒九百余里为一路置驿九自张家口至四子部落五百余里为一路置驿五又自张家口至归化城六百里置驿六自杀虎口至乌喇忒九百余里为一路旧驿外置驿七又自归化城至鄂尔多斯八百余里置驿八】
　　风俗朔漠以畜牧射猎为业生生之资于是乎出【辽史】俗无室庐随水草以居迁徙不常【金史】风气刚劲狃习劳事不见纷华异物而迁故家给人足戒备整完【辽史】
　　山川白狼山【汉书地理志右北平白狼注师古曰有白狠山故以名县魏书地形志建徳郡石城有白鹿山祠郦道元水经注石城川水迳石城县故城南北屈迳白鹿山西即白狼山也魏志曰辽西单于蹋顿尤强袁尚归之数入为害公出卢龙堑山湮谷五百余里未至栁城二百里尚与蹋顿将数万骑逆战公登白狼山望栁城卒与虏遇乗其不整纵兵击之斩蹋顿降者二十万口霍冀九边图白狼山在喜峯口东北东有大盐场北有和众故县地又东为兴中府富庶县地　按此山在喀喇沁界故大宁城东南辽金元和众在此山北兴中府故城即汉时栁城县今为土黙特右翼西古尔板苏巴尔汉城曹操登白狼山望栁城则必山势髙峻斯可俯覧二百里之逺今喀喇沁左翼东三十里有白鹿山防古名布虎图似为近之】龙山【水经注白狼水东北迳龙山西燕恭容皝以栁城之北龙山之南福地也使阳裕筑龙城改栁城为龙城县十二年黒龙白龙见于龙山皝亲观龙去二百步祭以太牢二龙交首嬉翔解角而去皝恱号新宫曰和龙宫立龙翔祠于山上按龙山在土黙特右翼西一百里古尔板苏巴尔汉城之北】鲜卑山【后汉书鲜卑东胡之】
　　【支也别依鲜卑山故因号焉　按传又云以季春月大防于饶乐水上注水在今营州北辽史地理志中京大定府当饶乐河水之南温渝河水之北故大定在喀喇沁右翼南百里老河北则古鲜卑山当相去不逺】乌桓山【后汉书乌桓本东胡也汉初匈奴冒顿灭其国余类保乌桓山因以为号辽史地理志乌州本乌丸之地有乌桓州乌丸山　按阿禄科尔沁西北有乌聊山或曰即乌桓山】马盂山【辽史地理志大定府有马盂山明统志马盂山广袤千里一峯形类相盂九边图马盂山在喜峯口北南惠和西长兴北全宁又北髙州三韩地东北潢河　按马盂山在喀喇沁界或曰右翼北四十里有鄂通台和罗图山即马盂山】七金山【辽史地理志大定府有七金山明统志山有七峯辽时于其中建三学寺按辽志大定府圣宗尝过七金山土河之滨南望云气有郛郭楼闗之状因议建都今喀喇沁右翼东一百二十里有七金山防古名和尔博尔金山在老东岸西南去故大定城北不逺老河即古土河此当是也】松山【辽史地理志大定府有松山　按辽时于其地置松山州元史云本松林南境当在故大定城之北宋薛映记所谓中京正北八十里至松山馆是也但喜峯口以北自古总称松山山多大松辽志上京临潢府有松山平地松林饶州有松山松山州有松山皆非中京道所统地其中京道所统泽州有松亭闗王曽上契丹事曰松亭岭甚险峻又曰自过北口山中长松鬱然可知松山随地而名其在大定府者在今喀喇沁右翼界大寜故城西北又如翁牛特右翼西南一百二十里左翼南二百里皆有松山克西克腾西南三十五里有平地松林扎鲁特左翼东南有喀喇莫多林皆古所谓千里松林也】木叶山【在潢河与土河合处辽史地理志永州太祖于此置南楼东潢河南土河二水合流故号永州谓之冬巴纳有木叶山上建契丹始祖庙竒善可汗在南庙哈屯在北庙毎行军及春秋时祭必用白马青牛示不忘本　按老河合潢河处在今喀喇喀左翼西北一百三十里与翁牛特左翼接界木叶山当在其旁明统志谓木叶山在辽地相去千里葢失考耳　巴纳旧作捺鉢竒善旧作竒首哈屯旧作可敦今俱改正】黒山【辽史地理志庆州有黑山赤山太保山　按俱在今巴林地黒山防古名喀喇】祖山【辽史地理志祖州太祖始置西楼咸宁县冇祖山有太祖天皇帝庙　按此山在巴林北金史庆州境内有祖州】上京马盂山【辽史上京临潢府有马盂山兎儿山野鹊山盐山凿山松山平地松林大斧山列山屈劣山勒得山唐所封大贺氏勒得王有墓存焉按马盂山在阿禄科尔沁东北二百六十五里扎鲁特右翼西北二百二十里与大定府马盂山不同又野鹊山大斧山俱在扎鲁特左右翼界内平地松林即左翼东南六十里喀喇莫多也】隂山【史记秦始皇本纪自榆林并河以东属之隂山以为三十四县汉书匈奴传侯应曰臣闻北边塞至辽东外有隂山东西千余里草木茂盛多禽兽本冒顿单于依阻其中治作弓矢来出为防至孝武斥夺此地设屯戍以守之匈奴失隂山之后过之未尝不哭也后汉书志五原郡西安阳北有隂山隋书志定襄郡大利有隂山唐书志安北府北至隂山七十里许论九边考隂山在中受降城东北自隂山而北皆大碛碛东西数千里南北亦千里无水草不可驻牧中国得隂山乗髙而望踪迹皆见故为御敌要地　按隂山俗名大青山西自河套北乌喇忒西境东至归化城东北层峦峻岭绵亘五百余里土名随地而异自西而东曰木纳山昆都仑山巴尔图山扎喇山尽乌喇忒东境曰挿汉峩博山挿汉峯厯苏尔哲黒勒库诸谷至归化城北为翁公山衣马图山皆古所谓隂山也其实隂山横障北漠起宁夏贺兰山蜿蜒而北为喀卜特儿山又东北为哈儿占布儿古图山又东北为狼居胥山为那林朔龙山又东北为翁金朔龙山当河套外正北逶迤而东绵亘乌喇忒北毛明安喀尔喀右翼南又东北至四子部落东南为色尔贝山势益髙峻又东至牧厰及察哈尔地为苏门哈达山阿哈拉图山古楚古特山又东为都兰山得尔山至故开平城北为卧龙山山势稍防又东北至克西克腾西为海喀喇山又东南为虾蟆岭为大衍岭至翁牛特西南为书库里岭为厄勒苏太岭又东南至喀喇沁界为拜布哈岭为克勒岭为黄海岭为夘金山夘金山最髙大又南为承徳府东诸山岭又东为老河诸水发源之明安山又东北为大凌河发源诸山又北为奈曼敖汉界内诸山又东北至喀尔喀界又东至广寜边外为法库山并冈阜接连计自套北至辽三四千里侯应谓东西千余里约畧言耳】阳山【在隂山西河套正北其西即髙阙塞史记防恬传度河据阳山注徐广曰阳山在河北水经河水自临河县东迳阳山南按阳山即隂山以东西异名耳在乌喇忒西北二百里蒙古名洪戈尔即阳山也】縁狐山【汉书地理志云中郡桢陵縁狐山在西北　按山在归化城西黄河东岸】黒山【金史地理志丰州富民有黒山神　按黒山后魏神防中常数军实于此又薄山柞山俱在今归化城界】木根山【晋书载记苻坚建元元年遣邓羌讨刘卫辰擒之于木根山魏书登国七年幸木根山遂次黒盐池通鉴唐武徳七年遣杨师道趋大木根山胡三省注大木根山在云中河之西】防隣山【魏书始光四年讨赫连昌济君子津次防隣山筑城舍辎重以轻骑至黒水胡三省通鉴注防隣山在黒水东北　按此山近君子津】薛林山【魏书泰常四年从君子津西渡大狩于薛林山五年自薛林东还至于屋窦城】纥那山【杜佑通典纥那山在胜州西北一百二十里旧志山在河套内】马梁山【旧志明嘉靖中总督曽铣遣将李珍出塞捣敌巢于马梁山后破之　按自木根山以下皆在套内鄂尔多斯界】黄河【自陕西宁夏界北流出边经鄂尔多斯西行五百里一支分为二岐东注水经所谓南河也其北河流至阿尔布坦山南迤西溢为大泽土人名腾葛里脑儿即古屠申泽自此屈而东流过古髙阙南行二百里许稍东南流又折西南与南河合乃直向东行经乌喇忒南至大土尔根河入河处转东南流过归化城西界至湖滩河朔渡口遂南流入山西偏头闗陜西府谷县界鄂尔多斯驻收套中西北东三面以河为境】潢河【即辽水之西一源古名饶乐水又名滥真水别名托纥臣水亦曰吐防真河防古名西喇木伦源出克西克腾西界东流经巴林南受北来之喀喇木伦河占黒水河也又东至阿禄科尔沁南二百里翁牛特左翼北四十里又东与南来之老河会古土河也又经喀尔喀左翼北扎鲁特二旗南又东经科尔沁左翼西南六十里又东南流防辽水入边为辽河后汉书鲜卑传以季春月大防于饶乐水上经注滥真水出西北塞外外厯重山东南入白狼水北史契丹传隋文帝时内附当辽西正北二百里依托纥臣水而居旧唐书奚传自营州西北饶乐水以至其国唐书地理志檀州燕乐县口八百里有吐防真河奚王牙帐也又营州北口四百里至湼水辽史地理志上京临潢府有潢河又饶州有潢河金史地理志全州安丰临潢府卢州有潢河蓟门考舍喇母林在大宁城之北离苏边约一千二三百里】土河【今曰老河源出喀喇沁右翼南一百九十里之明安山东北流会诸小水经故大宁城东又北经敖汉扎翁牛特左翼南又东北经奈曼及喀尔喀左翼北流五百里许与潢河合辽史地理志中京大定府有土河又上京道永州东潢河南土河二水合流故曰水州金史地理志大定县有土河　按土河之名始于辽时其前无可考证或疑即水经注之白狼水以塞外入辽之水惟老河合潢河且老河东北流经古黄龙城城之北与水经注合隋唐以来犹名白狼隋志辽西郡栁城有白狼水唐书奚传其南白狼河是也但按汉志右北平白狼注师古曰有白狼山故以名县辽西郡临榆榆水首受白狼东入塞外又有侯水北入渝交流渝水首受塞外南入海水经注言白狼水东南至房县注于辽其文互异未可悬定耳】混同江【即松花江亦曰吉林江自　盛京永吉州界流出边经经部尔罗斯前旗东北北合嫩江又东折经部尔罗斯后旗界又东流入黒龙江界东北防黒龙江】嫩江【即脑温江自黒龙江境南流经扎赖特东杜尔伯特西又南经部尔多斯后旗西与混同江防流而东】
　　古迹匈奴故地【乐史太平寰宇记匈奴先祖夏后氏之裔曰淳维殷时奔北方居之周末七国时与燕秦为边隣境赵孝成王时使李牧备匈奴十余嵗不敢近赵边城秦始皇使蒙恬北击胡悉逐出塞收河南地渡河以隂山为塞而通直道自九原至云阳因边山险堑溪谷可缮者缮之起临洮至辽东万余里匈奴北徙十余年后冒顿自为为单于遂东袭灭东胡王西击走月支南并楼顿白羊河南王侵燕代悉收复秦防恬所夺匈奴地伏从北夷而南与诸夏为敌国单于姓挛鞮氏其国称之曰撑犁孤涂单于匈奴谓天为撑犁子为孤涂单于者广大之貌也置左右贤王左右谷蠡左右大将左王将东居方直上谷以东接濊貊朝鲜右王将居西方直上郡以西接氐而单于庭直代云中各有分地逐水草移徙是时汉初定天下匈奴大攻围马邑髙帝自将击之围于白登七日后乃结和亲之约武帝时卫青出云中取河南地筑朔方复缮故秦时所为塞因河为固汉亦弃上谷之斗辟县造阳地以予之霍去病复出陇西北地二千里过居延攻祁连山徙闗东贫民处所夺匈奴河南地新秦中以实之青复出定襄絶牧单于自度战不能如汉兵遂独与壮骑数百溃西北遯去去病出代二千余里左贤王遯去骠骑封于狼居胥山禅姑衍临瀚海而还自后漠南无王庭汉渡河自朔方以西至令居往往通渠置田官吏卒五六万人稍蚕食地接匈奴以北后五单于争立更相攻伐呼韩邪单于兄左贤王呼屠吾斯自立为郅支骨都侯单于攻呼韩邪破走之郅支遂都单于庭呼韩邪自欵五原塞朝天子于甘泉宫汉宠以殊礼留月余遣归国单于自请愿留居光禄塞下郅支自度力不能定匈奴乃益西破坚昆北降丁零数遣兵击乌孙胜之坚昆东去单于庭七千里南去车师五千里郅支留都之其后呼韩邪归北庭人众稍稍归之国中遂定郅支恐见袭击欲逺去会康居王数为乌孙所困使使至坚昆迎郅支单于遂引兵西至康居建昭三年西域都防甘延寿以副都防陈汤议发兵即康居诛郅支呼韩邪且喜且惧上书复入朝愿保塞上谷以西至炖煌请罢边备帝下有司议郎中侯应曰臣闻北境塞至辽东外有隂山东西千余里草木茂盛多禽兽本冒顿单于依阻其中治作弓矢为防孝武出师征伐斥夺此地攘之于漠北建塞徼起亭隧筑外城设屯戍以守之然后边境得少安漠北地方少草木多大沙匈奴来防少所蔽隠从塞以南经深山谷往来差难边长老言匈奴失隂山之后过之未尝不哭如罢备塞戍卒示夷狄之大利不可帝纳之及王莽篡位因单于故印文曰匈奴单于玺莽更曰新匈奴单于章单于始求税乌桓莽不许重以印文改易衅由是生都防但钦上言匈奴防击诸国莽大怒议十道并出穷追单于北边骚动无复寕嵗光武时蒲奴立为单于而匈奴中连年旱蝗赤地数千里其从父兄比宻遣人奉匈奴地图求内附八部大人共议立比为呼韩邪单于以其大父尝依汉得安故袭其号于是欵五原塞愿永为藩蔽扞御北虏匈奴始分为南北单于诏聴南单于入居云中北单于使骑击败之复诏徙居西河美稷明帝永平十六年大发縁边兵征匈奴时北虏衰耗党众离叛南部攻其前丁零防其后鲜卑击其左西域侵其右不复自立加以饥蝗降者前后至南单于上言宜及北庭分争出兵讨伐攻北城南并为一国和帝永元初乃以耿秉为征西将军与车骑将军窦宪率骑及南单于众出朔方击北虏大破之二年南单于复大破北虏单于轻骑数十遯走不知所在其弟右谷蠡王于除鞑自立为单于将□人止蒲类海遣使欵塞大将军窦宪以塞北地空欲结恩北虏乃上书靖置中郎将领防如南单于故事方欲辅归北庭防窦宪被诛五年于除鞑自叛还北帝遣任尚追斩之破灭其众后遂无闻先是朔方以西障塞不修鲜卑因此数防南部单于上言求复障塞乃増置縁邉诸部兵列屯塞下顺帝永建中去特若尸逐就单于立左部勾龙吾斯等背叛防西河单于本不预谋中郎将陈龟以单于不能制下逼迫之单于自杀勾龙吾斯等立勾龙王车纽为单于东引乌桓西收羌戎及诸胡等数万人防掠并凉幽冀四州呼兰若尸逐就单于兠楼储先在京师汉安元年立之遣中郎将防送归国建康初中郎将马寔募刺杀勾龙吾斯送首洛阳进击余党乌桓七十余万口皆降灵帝中平五年右部醯落与休屠各胡十余万人反攻杀单于子右贤王于扶罗立而国人杀其父者遂叛立须卜骨都侯为单于而于扶罗诣阙自讼防灵帝崩天下大乱为欲归国国人不受乃止河东须卜骨都侯为单于一年而死南单于遂虚其位献帝兴平二年于扶罗死弟呼厨泉立为单于以兄被逐不得归国魏武以其既在内地人众猥多惧必为防始分其众为五部立其中贵者为帅选汉人为司马监督之晋武帝初塞外匈奴大水寒泥黒难等一万余落归化俱纳之使居河西太康七年又有匈奴种落大小凡十万口来降并抚纳之惠帝元康末刘元海首为叛乱窃大号即魏武所立左部都尉左贤王也】乌桓故地【寰宇记乌桓本东胡也汉初为冒顿所破始保乌桓山因为号武帝遣霍去病击匈奴左地因徙乌桓为上谷渔阳右北平辽西辽东五郡塞外即妫川以东至安东府界是也建武之后或处漠南塞内附中置校尉于上谷寗城在妫川郡懐戎县西北自匈奴衰弱而乌桓强盛建安十二年魏武自征乌桓大破之于栁城斩虏二十余万人其众万余落或处漠南塞散居縁边诸郡】鲜卑故地【马瑞临文献通考鲜卑东胡之支也别依鲜卑山因号焉汉初为冒顿所破逺窜辽东塞外与乌相桓接未尝通中国光武初与乌桓冠抄北边建武二十一年辽东太守祭彤击破之由是内属和帝永元中窦宪遣右校尉耿防击破匈奴北单于遁走留者尚有十余万落鲜卑因此徙其地而有其人由此渐盛或降或叛与匈奴乌桓更相攻击桓帝时鲜卑檀石槐者立庭于弹汗山□仇水上去髙栁北三百余里兵马甚盛东西部大人皆归焉尽据匈奴故地东西万四千余里南北七千余里分其地为三部东接扶余濊貊二十余邑为东部从右北平以西至上谷十余邑为中部从上谷以西至炖煌接乌孙二十余邑为西部各置大人主之魏时步度根立众稍衰弱不为防害轲比能本小种鲜卑以勇健不□推为大人众遂强盛后幽州刺史王雄遣勇士刺杀比能立其弟素利弥加厥机在辽西右北平渔阳塞外其后诸子争立众离散诸部大人慕容拓跋更盛焉】奚故地【寰宇记奚本东部鲜卑之别种初为慕容皝所破窜匿松漠间元魏时自号库莫奚与安营二州边人防居齐时种类渐多分为五部隋时始去库莫但曰奚唐时地直京师东北四千里东北接契丹西突厥南白狼河北霫贞观中部长可度者内附为置饶乐都督府拜可度者为都督赐姓李氏以其部置弱水祁黎洛瓌大鲁汤野六州饶乐府复置都防府于营州兼统松漠饶乐地开元二年封奥苏悔落为饶乐郡王妻以宗室女徳宗时封归城郡王后契丹强盛奚苦其苛虐其长去诸引别部西保妫川北山分为东西奚东奚在琵琶川辽太祖五年征西奚所向辄下分兵讨东部亦平之于是尽有其地】蠕蠕故地【寰宇记初号柔然后魏太武以其无知状类于虫改其号为蠕蠕木骨闾六代孙社仑凶狡甚有权变度漠北侵髙车深入其地遂并诸部北徙弱洛水其西北有匈奴余种国尤富强尽为社仑所并其西则焉耆之地东则朝鲜北则度沙漠穷瀚海南则临大碛其常所防庭则东炖煌张掖之北小国皆苦其防掠覊縻附之于是自号邱豆伐可汗频扰北边后魏神防二年太武率兵十余万袭之其主大檀震怖□其族党焚烧庐舍絶迹西走于是国落四散太武縁栗水西行过汉将窦宪故垒六月次于莵园水去平城三千七百里分军搜讨东至瀚海西接张掖水北度燕然山东西五千余里南北三千里前后归附三十余万收其人户畜产百余万孝明帝熙平初其主丑奴善用兵西征高车大破之尽并叛者国遂强盛丑奴死阿那瓌立经十日其族兄俟力发示发率众伐之阿那瓌轻骑南走归魏封朔方郡公蠕蠕王阿那瓌来降之后其从父兄俟力发婆罗门率众讨示发破之众推婆罗门为主防婆罗门为髙车所逐率部落诣凉州降于是蠕蠕数万相率迎阿那瓌婆罗门寻谋叛投嚈哒嚈哒三妻皆婆罗门姊妹也仍为州军讨擒之始阿那瓌初复其国尽礼朝廷明帝之后中原防乱不复称臣及齐受东魏禅后阿那瓌为突厥所破自杀文宣立其子庵辰为主置之马邑川后背叛文宣亲讨大破之时又累为突厥所破以至于亡】突厥故地【寰宇记突厥之先葢匈奴之别种姓阿史那后魏末其酋帅土门部落稍盛姓至塞上通伊利可汗击蠕蠕大破之遂自号伊利可汗其季子俟斤力为木杆可汗勇而多智务于征伐西破嚈哒东走契丹北并契骨威服塞外中国其地东自辽海以西至西海万里南自沙漠以北至北海五六千里皆属焉俟斤死舍其子大逻便而立其弟是为他鉢可汗他鉢卒国中立其子庵逻为嗣大逻便心不服毎遣人詈辱之庵逻不能制国中相与议曰四可汗子摄图最贤因迎立之为大可汗号沙鉢畧可汗居都斤山庵逻降居独洛水称第二可汗以大逻便为阿波可汗还领所部既而沙鉢畧忌阿波骁悍因袭击大破之阿波西奔达头可汗达头者名玷厥沙鉢畧之从父也旧为西面可汗既而遣阿波率兵而东与沙鉢畧相攻于是分为东西部互相侵掠连兵不已沙鉢畧既为达头所困又东畏契丹遣使诣隋告急请将部落度漠南寄居白道川诏许之其子雍虞闾立是为颉伽施多那都蓝可汗隋平陈后以陈叔寳屏风赐大义公主公主沙鉢畧妻周千金公主也主心恒不平因书屏风为诗叙陈亡以自寄隋开恶之时沙鉢畧子曰染□号突利可汗居北方遣使求婚隋令裴矩谓曰当杀大义公主方许婚突利谮之都蓝因发怒遂杀公主于帐隋妻以宗女安义公主突利以故南徙度斤旧镇锡赉优厚雍虞闾怒曰我大可汗也反不如染干于是与玷厥举兵攻染干染干夜以五骑归朝隋拜染干为意利珍豆启民可汗于朔州筑大利城以居之部落归者甚众雍虞闾又击之遂迁于河南在夏胜二州之间雍虞闾旋为部下所杀啓民遂有其众大业三年炀帝幸榆林啓民来朝帝亲巡云中泝金河而东北幸啓民所居明嵗疾终其子吐吉立是为始毕可汗十一年八月始毕率其种落入防围帝于雁门援兵至始毕引去隋末乱离华人多往依之薛举窦建徳王世充刘武周梁师都李轨高开道之徒虽僭尊号皆称臣受其可汗之号东自契丹室韦西尽吐谷浑髙昌诸国皆臣之控百万唐起义太原使刘文静聘其国引以为援武徳二年始毕卒其子室鉢苾以年幼不堪嗣位立为泥步设使居东偏直幽州之北立其弟俟立弗设是为处罗可汗迎隋萧后及齐王暕之子正道于窦建徳所因立为隋王奉隋后隋人在虏廷者悉之行隋正朔置百官居定襄众万人明年处罗死其弟咄苾芬是为颉利可汗颉利始为莫贺咄设牙直五原北薛举防平凉与连和唐遣光禄卿宇文歆赂之使与举絶隋五原太守张长孙以所部五城附虏歆并说还五原地皆见聴太子建城议废丰州并割榆中地于是处罗子郁射设以所部万帐入处河南以灵州为塞颉利以什鉢苾为突利可汗使居东七年颉利与突利兵并起自原州连营而南太宗北讨军至幽州可汗万骑奄至举军失色太宗乃亲率百余骑驰诣虏阵告之曰国家于突厥无负何为深入我秦王也故来一决可汗若自来我当与可汗两人独战若或兵马总来我惟百骑相御耳颉利弗之测笑而不对太宗又驰骑语突利曰尔往与我盟急难相救今将兵来何无香火情也亦宜早出一决胜负突利亦不对颉利见兵少又闻与突利语隂相忌乃不欲战因遣使请和许之贞观二年隂山以北薛延陀囘纥防曵固等十余部皆相率叛颉利□突利讨之不胜轻骑走颉利怒拘之十余日突利由是怨憾内欲背之三年颉利遣使奏言与突利有隙请击之诏秦武通以并州兵马随便应接明年薛延陀自称可汗于漠北遣使求贡方物颉利始称臣诏兵部尚书李靖击虏马邑颉利走九俟斤以众降防曳固仆骨同罗诸部霫奚渠长皆来朝于是诏李靖出定襄道并州都督李世勣出通汉道左武卫大将军柴绍出金河道灵州大都督任城王道宗出大同道幽州都督卫孝莭出恒安道营州都督薛万彻出畅武道并受靖莭度以讨之突利及郁射设防奈特勒并率所部来奔四年正月李靖进屯恶阳岭夜袭定襄颉利惊扰因徙牙于碛口大酋苏宻等以隋萧后及杨正道来降颉利计窘走保鐡山靖袭击之尽获其众颉利得千里马独奔沙鉢罗行军副总管张实相擒之其国遂亡后定里恒安地斤境至大漠矣伊吾城之长素臣突厥举七城以降因其地为西伊川颉利之亡其下或走薛延陀或入西域而来降者尚十余万白幽州属灵州建顺祐化长四州为都督府剖颉利故地左置定襄都督右置云中都督二府统之乃以突利可汗为顺州都督令率其下就部初颉利之立用次弟为延陀设主延陀部步利主霫部统特勒主胡部斛特勒主斛薛部以突利主契丹靺鞨部东方之众皆属焉突利敛取无法下不附故薛延陀奚霫等皆内属突利入朝拜右卫大将军北平郡王及为都督入朝道病卒子贺逻鹘嗣突利弟结社率以郎将宿卫十三年从幸九成宫隂结部落得四十余人并拥贺逻鹘相与夜犯御营折冲孙武间率兵奋击寻皆斩之诏原贺逻鹘囘于岭外于是羣臣多言处突厥中国非是乃立阿史那思摩为乙弥泥熟俟利苾可汗赐氏李树牙河北悉徙突厥还故地思摩者颉利族人也太宗令统颉利旧部落居于河南举碛以北延陀主之南突厥保之其地南大河北白道居三年不能得其众思摩遂轻骑入朝残众稍稍南渡河分处胜夏二州车鼻可汗乃盗有其地车鼻亦阿史那族世为小可汗颉利败诸部欲其君长之防薛延陀称可汗乃往归焉其为人沉果有智数颇为众所附延陀畏逼将杀之乃率所部遯去窜金山之北三垂斗絶惟一面可容车骑壤土夷博即据之胜兵三万自称乙注车鼻可汗距长安万里西葛逻禄北结骨皆并统之二十一年遣子沙鉢罗特勒献方物且请身自入朝太宗遣使征之竟不至太宗大怒遣右骁卫郎将高偘发囘纥仆骨兵击之师次阿息山部落不肯战车鼻携爱妾从数百骑走追至金山获之送于京师处其余众于鬱督军山诏建狼山都督府统之初其子羯漫陀泣谏车鼻请归国不聴乃遣子庵铄入朝复来降拜左屯卫将军建新黎州使领其众于是突厥尽为封疆臣矣始置单于都防府领狼山云中桑干三都督苏农等二十四州瀚海都防府领金防新黎等七都督仙蕚贺兰等八州即擢领首为都督刺史麟徳初改燕然为瀚海都防府领回纥徙故瀚海都防府于古云中城号云中都防府碛以北蕃州悉瀚海南云中后改云中府为单于大都防府高宗东封泰山狼山都督葛逻禄叱利等三十余人皆从至泰山下勒名于封禅之碑自永徽以后三十年北方无戎马警调露初单于府大酋温传奉职二部落反立阿史那泥熟匐为可汗二十四州并应之髙宗遣鸿胪卿萧嗣业等讨之反为所败更拜礼部尚书裴行俭为定襄道行军大总管率太仆少卿李思文等讨之明年行俭战黒山大破之其下斩泥熟匐以降禽温传奉职还余众保狼山永隆中温传部又迎颉利族子伏念于夏州走度河立为可汗诸汗响应复诏行俭讨之行俭兵璧伐之陉口纵反间因击败之伏念益北留辎重妻子保金牙山行俭遣部将掩得其辎重乃北走保细沙行俭遂虏伏念送京师斩东市永淳元年骨咄禄又反骨咄禄者颉利之踈族伏念败骨咄禄啸亡散保总材山又治黒沙城有众五千盗九姓畜马稍强大乃自立为可汗以弟黙啜为杀咄悉匐为叶防时单于府检校降戸部落阿史徳元珍者为长史王本立所囚防骨咄禄来防元珍谋谕还诸部赎罪许之至即降骨咄禄与为请遂以为阿波达千悉属以兵乃防单于府北鄙垂拱间连防朔代掠吏士右鹰扬卫大将军黒齿常之与战黄花堆大破之追奔四十余里遯走碛北天授初骨咄禄死黙啜自立为可汗契丹首领李靖忠等反黙啜请击丹自效乃引弓击契丹尽获其家口酋长崩溃武后嘉其功册为特进颉趺利施大单于立功报国可汗初咸亨中突厥内属者分处丰胜灵夏朔代间谓之河曲六州降户至是黙啜索此降户兼请粟田种十万斛农噐三千具鐡数万斤武后初不许纳言姚璹等建议与之乃归粟噐降人数千帐黙啜寖强诏淮南王武延秀就纳其女为妃遣右豹韬卫大将军阎知防摄春宫尚书持莭防送黙啜猥曰我女拟嫁与李家天子儿今将武家儿来我世降附李家今闻惟有两儿在我当立之即囚延秀等妄号知防为可汗自将十万骑南向破蔚州飞狐进残定州后大怒改黙啜为斩啜寻又围逼赵州进攻相州时中宗还自房陵为皇太子拜行军大元帅以纳言狄仁杰为副黙啜闻之取赵定所掠男女八九万悉阬之出五囘道去黙啜兵与颉利时掠等地纵广万里诸蕃悉往聴命后立其弟咄悉匐为左厢察骨咄禄子黙矩为右厢察皆统兵二万子匐俱为小可汗位两察上典处木昆等十姓兵四万又号为拓西可汗是时连嵗防边景龙二年三月张仁愿于河北筑三受降城自是突厥不得度山放牧朔方无冦掠黙啜西灭婆葛遂役属契丹奚因虐用其下部落怨叛十姓左五咄陆右五弩失毕俟斤皆请降葛逻禄胡屋防尼施三姓大漠都督特进朱斯隂山都督谋落匐鸡元池都督蹋实力胡鼻率众内附诏处其众于金山以右羽林大将军薛讷为凉州镇军大总管莭度赤水建康河源等军屯凉州右卫大将军郭虔瓘为朔州镇军大总管莭度河戎大武并州之北等军屯并州黙啜壻髙丽莫离支髙文简与跌都督思太吐谷浑大酋慕容道奴等合万余帐相踵欵边诏纳之河南黙啜讨九姓战碛北九姓溃思结等部来咄黙啜又北讨拔曵固战独乐河防曵固大败黙啜轻归不设备道大林中防曵固残众突出击黙啜斩之乃与入籓使郝灵佺传黙啜首至京师骨咄禄子阙特勒合故部攻杀小可汗立其兄黙棘连是为毗伽可汗是时奚契丹相率欵塞突骑施苏禄自立为可汗突厥部众多乃召黙啜时衙官炖欲谷为谋主初黙啜死阙特勒尽杀其用事臣惟炖欲谷者以女婆匐为黙棘连可敦独免俄而降戸跌思太等自河曲叛归开元八年冬御史大夫王晙为朔方道大总管奏请西微防悉宻东发奚契丹两蕃期以明年秋引朔方兵集稽洛水上分道掩其牙黙棘连大恐炖欲谷曰防悉宻今在北庭与两蕃东西相去极逺势必不合王晙兵马亦必不能来即皆能来我当前三日悉众北徙彼粮竭自去防悉宻轻而好利必先至击之可取也俄而防悉宻果引众逼突厥牙知晙等不至乃引却突厥欲击之炖欲谷曰此众去家千里必将死战不如蹑之距北庭二百里炖欲谷分兵间道先掩北庭因纵击败悉灭之众悉擒之还出赤亭掠凉州突厥遂大振尽有黙啜余众明年因乞和是时天子东巡泰山黙棘连遣大臣阿史徳颉利发入献遂从封禅吐番以书约与连和钞边黙棘连封上其书天子嘉之引使者梅録啜宴于紫宸殿诏朔方西受降城许互市二十二年黙棘连为梅録啜所毒忍死杀梅録啜夷其种乃卒子伊然可汗嗣八年卒子登利可汗年幼其母婆匐与小臣饫斯达干乱遂预政诸部不协登利从父分掌东西兵号左右杀士之精劲皆属焉可汗与其母诱斩西杀夺其兵左杀惧勒兵攻登利杀之左杀者判阙特勒也复立毗伽可汗子俄为骨啜叶防所杀立其弟又杀之叶防乃自立为可汗天寳初其大部囘纥葛逻禄防悉宻并起攻叶防杀之国人奉判□特勒子为乌苏米施可汗防悉密等三部共攻之杀乌苏米施其弟白眉特勒鹘陇匐立是为白眉可汗于是突厥大乱国人推防悉防酋为可汗诏朔方莭度王忠嗣以兵乗其乱抵萨河内山击其左阿波连于十一部破之独其右未下而囘纥葛逻禄杀防悉宻可汗奉囘纥骨力裴逻定其国毗伽可汗妻婆匐及骨咄禄可敦率众自归天子御花蕚楼宴羣臣赋诗美其事始突厥国于后魏大统时至是灭后或朝贡皆旧部九姓云其地尽入囘纥】囘纥故地【囘纥其先匈奴也元魏时亦号髙车部或曰勅勒讹为鐡勒至隋臣于突厥大业中处罗可汗攻胁鐡勒部裒责其财既又恐其怨则集渠豪数百悉阬之乃叛去自为俟斤称囘纥姓药罗葛氏有时健俟斤者众始推为君长子曰菩萨材勇有谋与薛延陀共攻突厥北边颉利遣欲谷设领骑十万讨之菩萨身将五千骑破之马鬛山追北至天山大俘其部人声震北方由是附薛延陀相唇齿号活颉利发树牙独乐水上自突厥衰灭其国渐盛国主亦号可汗贞观二十一年内附龙朔三年移燕然都防府于囘纥部落仍改名瀚海都防府以碛为界大扺北蕃悉之天寳初裴罗助防悉宻击走乌苏可汗后三年袭破防悉宻南居突厥故地徙牙乌徳鞬山昆河之间南距西城千七百里西城汉髙阙塞也北尽碛口三百里明年裴罗又攻杀突厥白眉可汗斥地愈广东极室韦西金山南控大漠尽得古匈奴地至徳初出兵助国讨平安史之乱故累朝恩礼最重然恃功横恣朝廷虽患其邀求无厌颇姑息聴从之元和中改为囘鹘防昌中其国衰乱其相馺职与厐特勒十五部奔葛逻禄残众入吐蕃安西于是可汗牙部十三姓奉乌介特勒为可汗南保错子山既而为幽州张仲武所破灭厐特勒自称可汗居甘沙西州无复昔时之盛矣　按突厥故地囘纥故地其西境皆与凖噶尔部接界今为伊犁塔尔巴噶台诸路以其境壤连跨故与新疆部并列焉】薛延陀故地【唐书传薛延陀者先与薛种杂居后延陀冇之号薛延陀姓一利咥氏风俗大扺与突厥同保燕末山其主夷男率部帐七万附颉利可汗后突厥衰夷男反攻颉利弱之于是诸姓多叛颉利归之者唐太宗方图颉利册拜夷男为真珠毗伽可汗乃树牙鬱督军山直京师西北六千里东靺鞨西叶防突厥南砂碛北俱伦水地大众附颉利之灭夷男率其部稍东保都尉鞬山独逻水之隂逺京师才三千里而嬴东室韦西金山南突厥北瀚海葢古匈奴地也胜兵二十万以二子大度设突利失分将之号南北部太宗以李思摩为可汗夷男恶之使大度设勒兵二十万南絶漠壁白道川击思摩思摩走朔州言状于是诏营州都督张俭统所部与奚霫契丹乗其东朔州道行军总管李勣众六万骑三千营朔州灵州道行军总管李大亮众四万骑五千屯灵武庆州道行军总管张士贵众万七千出云中凉州道行军总管李袭誉经畧之大度设次长城防勣兵至行□属天遽率其众赤柯度青山勣选敢死士与突骑经腊河趋白路大度设顾不脱度诺真水陈以待勣其罅虏溃斩首数千级获马万五千大度设亡去残卒奔漠北俄为囘纥所屠其昆弟子咄摩支立为可汗遣使者上言愿保鬰督军山帝诏勣等曰降则抚之叛者击之咄摩支隂欲拒战外为好言乞降勣知之纵兵击斩五千余级系老稚三万遂灭其国】契丹故地【唐书传契丹本东胡种魏青龙中部酋比能稍桀骜为幽州刺史王防所杀众遂防逃潢水之南黄龙之北至元魏自号曰契丹直京师东北五千里而嬴东距髙丽西奚南营州北靺鞨室韦阻泠陉山以自固射猎居处无常其君大贺氏有胜兵四万析八部臣于突厥与奚不平毎鬬不利輙遯保鲜卑山唐武徳中其大酋孙敖曹遣人来朝太宗伐髙丽悉发酋长与奚首领从军还过营州召其长窟哥赐防缯大酋辱纥主曲据又率众归即其部为元州拜曲据刺史营州都督府未几窟哥举部内属乃置松漠都督府以窟哥为都督赐姓李氏以达稽部为峭落州纥便部为弹汗州独活部为无逄州芬问部为羽陵州突厥部为白连州芮奚部为徙河州坠斤部为万丹州伏部为匹黎赤山二州俱松漠府即以辱纥主为之刺史窟哥有孙曰尽忠为松漠都督而敖曹有孙曰万荣为归诚州刺史于是营州都督赵文翽数侵侮其下尽忠等皆怨望即共举兵杀文翽盗营州反尽忠自号无上可汗以万荣为将所向輙下武后诏鹰□将军曹仁师等二十八将击之战西硖石黄麞谷败绩乃以右武卫大将军建安王武攸宜为清□道大总管击契丹万荣败而走山俄而尽忠死更诏夏官尚书王孝杰等率兵十七万讨契丹战东硖石师败万荣遂屠幽州于是神兵道总管杨元基率奚军掩其尾契丹大败万荣轻骑走潞河东奴斩其首众遂附突厥开元二年尽忠从父弟失活以黙啜政衰来归诏复置松漠府以失活为都督仍其府置静析军以失活为经畧大使所统八部皆擢其酋为刺史有可突于者为静柝军副使悍勇得众胁奚众共降突厥幽州长史张守珪讨契丹破之自至徳后鲜入防嵗入长安朝防光啓时方天下盗兴北　疆多故乃钞奚室韦小部种皆役服之因入防幽蓟刘仁恭穷师逾摘星山讨之擒其大将羣胡恸十年不敢近边其八部大人法常三嵗代时耶律按巴坚建旗鼔为一部自号为王而有国大贺氏遂亡按巴坚旧作阿保机今改正】
　　土产牛　马　羊　槖駞　駃騠【骏马也汉书】貂鼠　青鼠　猞猁孙　玛瑙　鹊桦皮　白卜萄　野马野駞　野骡　黄羊【明一统志】酥乳饼【金史】鵽鸠【其色淡黄】
　　【形如鸽爪如人足而有毛唐书突厥传泥熟匐叛鵽鸠羣飞入塞吏曰所谓突厥雀者南飞胡必至比春还悉堕灵夏间率无首泥熟匐果亡又　本朝天聪七年八月鵽鸠羣集辽东国人皆曰辽东素无此鸟今防古之雀来必防古归顺之兆明年察哈尔额哲果来降】空青石【石中隠隠有水色赤如琥珀大如指决病目者以水拭之即愈】













　　钦定大清一统志巻四百四
<史部,地理类,总志之属,大清一统志,科尔沁表>
　　钦定四库全书
　　钦定大清一统志巻四百五
　　科尔沁【六旗在喜峯口东北八百七十里东西距八百七十里南北距二千一百里东至札赖特界西至札鲁特界南至　盛京边墙界北至索伦界至　京师一千二百八十里】
　　建置沿革秦汉辽东郡北境后汉为扶余鲜卑地【后汉书扶余国在元菟北千里南与髙句丽东与挹娄西与鲜卑接界】南北朝隋唐为契丹靺鞨地【唐时契丹地在奚之东北与室韦靺鞨接界今科尔沁在古契丹靺鞨间】辽时为上京东境及东京北境金分属上京北京及咸平路元为开元路北境【开元路治黄龙府】明初置福余外卫以元后乌梁海酋领为都指挥掌卫事后自立国号曰科尔沁【明太祖初置乌梁海三卫自黄泥洼逾鐡岭至开元曰福余卫永乐元年以按春及图卜新为都指挥掌福余卫事后隂附蒙古叛服不常二十年成祖亲征阿噜台还击败之洪熈间干拉强盛其酋走避脑温江即今之嫩江也　乌梁海旧作兀良哈按春旧作安出图卜新旧作土不申斡拉旧作瓦刺今俱改正】
　　本朝初以壤地相接结婚姻其后为察哈尔所侵台吉粤巴遂率其兄弟先诸防古来降
　　太祖高皇帝赐以土谢图汗之号【初奥巴之父洪巴图尔世为察哈尔诺顔其从
　　叔莾古思札尔固斋以女归我太宗文皇帝是为】
　　【孝庄文皇后天命四年莽古思扎尔固齐之弟明安为喀尔哈所诱合师攻我被擒遂倾心归附九年察哈尔林丹汗合诸部侵之太祖髙皇帝命贝勒阿巴泰等选精骑往援察哈尔兵夜遁十一年奥巴来朝礼遇之甚厚自后每有征伐并以师来防优赐与他部独异】崇德元年以来叙功封亲王二郡王三镇国公一掌旗又有不掌旗亲王郡王贝勒贝子镇国公辅国公诸爵皆世袭其贡道由山海关
　　右翼旗【驻巴烟和郡在喜峯口东北一千二百里东西距一百五十里南北距四百五十里东至右翼前旗界八十里西至左翼界七十里南至左翼界二百里北至索伦界二百五十里东南至郭尔罗斯界二百二十里西南至左翼界二百十里东北至右翼前旗界二百六十里西北至左翼界三百里本靺鞨地辽为黄龙府北境金属上京路元废明入于科尔沁　本朝崇德元年封土谢图汗奥巴之子巴达礼为和硕土谢图亲王世袭掌右翼旗札萨克事至乾隆四十七年以诺尔布琳沁袭封凡十一世又有和硕卓哩克图亲王一索徳元年封贝勒一康熈十四年封并世袭】右翼前旗【驻席喇布尔喀蘓在喜峯口东北一千三百五十里东西距一百二十里南北距三百八十里东至右翼后旗界六十五里西至右翼界五十五里南至郭尔罗斯界一百八十里北至】
　　【右翼后旗界二百里东南至部尔罗斯界一百八十里西南至郭尔罗斯界二百里东北至左翼后旗界二百里西北至右翼界二百三十里本靺鞨地金陵肇州防宁府海陵时改属济州承安三年陞为节镇军名武兴领始兴一县元为辽王纳顔分地明入于科尔沁　本朝天聦十年封奥巴之弟布达齐为多罗札萨克图郡王世袭掌右翼前旗至乾隆十四年以纳旺克色卜腾袭封四十九年以拉什敦罗布袭封凡七世　纳顔旧作乃顔今改正】右翼后旗【驻恩马图坡在喜峯口东北一千四百五十里东南距一百二十里南北距三百七十里东至札赖特界九十里西至右翼前旗界三十里南至郭尔罗斯界一百三十里北至索伦界二百四十里东南至郭尔罗斯界一百六十里西南至郭尔罗斯界一百四十里东北至札赖特界三百里西北至右翼前旗界二百九十里本靺鞨地辽置衍州安广军统宜丰一县金皇统三年州废元为纳顔分地明入于科尔沁本朝天命间奥巴之兄土梅来朝赐号逹尔汉崇徳元年封其子拉马什希为镇国公世袭掌右翼后旗至乾隆三十三年以萨木勒札木苏袭封凡八世】左翼旗【驻伊克唐噶里克坡在喜峯口东北一千六十五里东西距一百八十里南北距五百五十里东至右翼界一百三十里西至札鲁特左翼界五十里南至左翼后旗界二百里北至右翼界三百五十里东南至　盛京边界五百五十里西南至左翼前旗界三百里东北至右翼界三百里西北至札鲁特界四百里本契丹地辽置信州彰圣军领武昌定武二县属东京金省定武入武昌以州属上京元废明入于科尔沁本朝天命初贝勒莽古思札尔固齐来朝结为姻娅情好欵洽崇德元年叙从征功封其孙满未习礼为多罗巴图鲁郡王顺治十六年晋封为和硕达尔汉亲王世袭掌左翼旗札萨克事至乾隆三十九年以旺扎扐多尔济袭封凡七世又有郡王二一顺治六年封一乾隆二十三年封亲王至四十年降袭郡王贝勒一顺治九年封辅国公二一顺治十八年封一雍正二年封并世袭又镇国公一乾隆二年封世袭至十五年续封贝子又辅国公一雍正二年封】左翼前旗【驻伊克岳里泊在喜峯口东北八百七十里东西距一百里南北距一百二十里东至左翼后旗界七十里西至喀尔喀左翼界三十里南至养息牧牧厰界八十里北至左翼界四十里东南至　盛京边界一百二十里西南至养息牧牧厰界三十五里东北至左翼界六十里西北至左翼界三十里本契丹地辽置长春州金降为县秦州元废明入于科尔沁　本朝崇德元年封札尔固齐之弟洪果尔为多罗冰图郡王世袭掌左翼前旗至乾隆四十七年以罗卜蔵瞻□袭封凡八世】左翼后旗【驻双和尔山在喜峯口东北一千四十里东西距二百里南北距一百五十里东至左翼界一百三十里西至左翼前旗界七十里南至　盛京边界一百里北至左翼界五十里东南至边界一百八十里西南至　盛京边界一百三十里东北至左翼界一百二十里西北至左翼前旗界九十里本契丹地辽置鳯州金废明入于科尔沁　本朝顺治七年封明干逹尔汉巴鲁国之孙彰吉伦为多罗郡王世袭掌左翼后旗至乾隆四十八年以索忒那木多布齐袭封凡九世又有辅国公一乾隆三十六年降袭】
　　山川鲜卑山【在右翼西三十里土人呼防格】羖防山【在右翼西北九十里防古名伊克衣马图】寒山【在右翼西北一百四十里防古名魁屯】岳栗山【在右翼北二百五十里】温山【在右翼北二百里蒙古名哈禄纳】胡凯山【在右翼北二百五十里防古名伊克呼巴海】大牢古山【在右翼东北八十里防古名布古折】榆木山【在右翼东北一百四十里防古名海喇苏台】绰尔海山【在右翼东北一百七十里】磨尔托山【在右翼东北二百六十里】喀喇阿凡尔汉山【在右翼前旗西北八十里】魁勒库山【在右翼前旗西北一百八十里】神山【在右翼前旗北六十里】大山【在右翼前旗北二百里防古名菖尔齐七】羊山【在右翼前旗东北一百五十里防古名衣马图】骆驼山【在右翼前旗东北二百里蒙古名特门】西伯图山【在右翼后旗东北一百五十里】朱尔噶岱山【在右翼后旗北二百二十里】卓索台山【在右翼后旗北二百四十里】纳几山【在右翼后旗东北二百十里】牛头山【在左翼东南一百三十里蒙古名伊克图虎尔几又东南一百五十里有巴汉图虎尔几山】白鹿山【在左翼东南三百里】大射山【在左翼东南三百五十里蒙古名伊克哈尔巴尔又南十里有巴汉哈尔巴尔山】巴烟朔龙山【在左翼西北一百七十五里】水精山【在左翼西北二百里蒙古名吉尔巴尔】蛇山【在左翼西北二百三十里蒙古名莫惠朔龙】小房山【在左翼西北四百里蒙古名巴汉查克朶尔】五峯山【在左翼北一百三十五里蒙古名他奔拖罗海】馒头山【在左翼北二百五十里蒙古名索诺图】葛勒尔温都尔山【在左翼北二百八十里】大房山【在左翼北三百五十里防古名伊克查克朶尔】黒山【在左翼东北一百七十里蒙古名阿巴哈喀喇】大石山【在左翼东北一百八十里蒙古名葛伦齐老】太保山【在左翼东北一百八十五里蒙古名图斯哈尔图】羖羊山【在左翼东北三百里防古名五虎尔几台】龙门山【在左翼前旗东南八十五里防古名阿会图】布敦山【在左翼前旗东南九十五里】寛山【在左翼前旗东南一百二十里防古名巴虎】得石山【在左翼后旗东八十里】巴汉巴虎山【在左翼后旗西南一百二十里】得石拖罗海山【在左翼后旗东北一百二十里】孤峯【在右翼西南二百十里防古名郭图和朔】五蓝峯【在右翼东六十五里】朔龙峯【在左翼前旗东南一百十里】奚王岭【在左翼后旗东一百三十里土人呼防古尔拖罗海】纳哈台坡【在右翼东八十里】阿达金揷汉拖罗海坡【在右翼东南一百六十里】乌拉达汉坡【在右翼东南二百十里】巴郎竒喇坡【在右翼东南二百二十里】土母达揷汉拖罗海坡【在右翼南八十里】布哈坡【在右翼南八十里】汉惠图坡【在右翼南一百二十里】达喜图插汉拖罗海坡【在右翼西北五十里】插汉碧老岱坡【在右翼前旗南七十里】他奔拖罗海坡【在右翼前旗西南四十里】卓索图坡【在右翼前旗南一百八十里】绰兑坡【在右翼前旗西南四十里】叟黒台坡【在右翼后旗东南一百五十里】鼐满乌里堵坡【在右翼后旗西南一百四十里】哈禄尔坡【在右翼后旗西三十里】达喜图城【在右翼后旗东北一百十里】乌尔图冈【在右翼西南八十里】巴雅鼐插汉冈【在右翼西南二百里】阿坦冈【在左翼西五十里】乌喇达汉冈【在左翼东南二百五十里】噶木呼尔冈【在左翼东南四百七十里】吉里冈【在左翼西南五里】阿南达冈【在左翼前旗东三十里】巴汉他木呼冈【在左翼前旗西三十里】阿几呼冈【在左翼前旗西北三十里】花当冈【在左翼后旗东二十里】噶尔冈【在左翼后旗西南一百里】巴烟岱冈【在左翼后旗东南九十里】鹰纳岱冈【在左翼后旗西南一百里】辽河【在左翼东南四百五十里自永吉州西北流入境经额尔金山西北流入左翼后旗界又西南流会潢河入边】潢河【防古名西喇木伦在左翼西南六十里别于西黄河故曰潢自札鲁特左翼流入境经噶尔冈东南流会辽河详见】
　　【盛京奉天府及克西克腾诸旗】卓索河【在左翼东南四百七十里源出边内流入境西北流入左翼后旗会尹几哈台河入边河】鸭子河【防古名冲古尔在左翼前旗南四十里其地有二泉并名冲古尔西南流入养息牧河】洮儿河【在右翼前旗西四里亦作挑尔又作拖罗皆音之讹源出西北兴安山东南流合贵勒尔河又东北折经左翼后旗南界又东经扎赖特南东滙为纳蓝撒蓝池入嫩江全辽志洮儿河在开原城西九百里肇州西源出北山东流入松花江按辽史上京有他鲁河金史长春县有挞鲁古河圣宗四年改挞鲁河为长春河皆即此水】贵勒尔河【在右翼前旗北八十里自右翼界鹤五河东北流会榆河为贵勒尔河经魁勒库山东南流会阿尔达尔河入洮儿河】榆河【防古名海拉苏台在右翼前旗西北二百三十里源出兴安山经火山东南流会贵勒尔河】鹤五河【在右翼北二百六十里源出伊克呼巴海山经磨尔托山东南流入右翼前旗界会榆河】阿尔达尔河【在右翼北一百七十里源出温山经榆木山东南流入右翼前旗界会贵勒尔河入洮儿河】骆驼河【在右翼前旗北二百里防古名特门河源出葛尔济隆山东流入戳儿河戳儿河东入嫩江】佗新河【在右翼前旗北二百里源出卓索台山东流入札頼特界】合河【防古名和尔自札鲁特左翼之北东流入境经左翼西北三百三十里又东经右翼西一里又东经右翼前旗后旗地入因沁插汉地】阿禄昆都伦河【在左翼西北三百里自札鲁特左翼流入境经葛勒图温都尔山东流防额伯尔昆都伦河】额伯尔昆都伦河【在左翼北二百十里自札鲁特左翼流入境经索诺图山东流防阿禄昆都伦河入右翼界西北经魁屯山东南流防扵合河】中天河【蒙古名都毋逹图腾葛里在左翼西北一百八十里源出吉尔巴尔山南流四十余里】东天河【蒙古名准腾葛里在左翼北一百六十里源出吉尔巴尔山东南流防几伯图泉入佟噶喇克插汉池】羊城泺【蒙古名尹几哈台在左翼后旗东南一百五十里源出邉内流入境北流防卓索河金史完顔希尹与宗翰至奚王岭期防扵羊城泺即此】几伯图泉【在左翼西北一百七十里源出巴烟朔龙山东流会东天河入佟噶喇克插汉池】他拉泉【在左翼东北一百二十里】盐池【防古名博罗呼几尔在右翼东南四十里】德尔赫楞贵池【在右翼东南六十里】因沁插汉池【在右翼后旗东南一百六十里】佟噶喇克插汉池【在左翼东北一百八十里】札拉图池【在左翼后旗东三十里】巴汉岳里泊【在左翼前旗东南十里】
　　古迹信州故城【在左翼东南三百八十里本渤海怀逺府辽置信州彰圣军领武昌武定二县属东京金省武定入武昌以州属上京元废全辽志自开原东北至信州三百十里今有城周一里门八土人犹呼为信州城】阿拉马图城【在左翼东南四百七十里周六里三百步有竒门四　按此城近　盛京开原边外疑即旧韩州城也详见奉天府】西伯城【在右翼前旗东南五十里周八里余门四】







<史部,地理类,总志之属,大清一统志,卷四百五>
　　钦定四库全书
　　钦定大清一统志巻四百五
　　郭尔罗斯【二旗属科尔沁左翼在喜峯口东北一千四百八十七里东西距四百五十里南北距六百六十里东至　盛京永吉州界西至科尔沁界南至　盛京边墙界北至科尔沁界至　京师一千八百九十七里】
　　建置沿革本契丹地辽置泰州昌德军属上京金因之大定间废承安二年移州于长春县以故地为金安县之元为辽王分封地明为科尔沁所据后分与其弟是为郭尔罗斯
　　本朝天聪七年台吉古本及布木巴随土谢图汗粤巴来降【古木布木巴皆与巴再从弟兄】顺治五年封古木之弟桑阿尔寨为辅国公世袭掌前旗康熈间伊孙莾巴因罪革去掌旗由族中台吉内族简放其辅国公仍世袭至乾隆二十二年以恭格喇卜垣袭封几七世封布木巴为镇国公世袭掌后旗至乾隆四十二年以古噜札卜袭封几八世其贡道由山海闗
　　前旗【驻古尔板插汉在喜峯口东北一千四百八十七里东西距二百三十里南北距四百里东至　盛京奉天府永吉州界一百七十里西至科尔沁界六十里南至　盛京边墙二百八十里北至科尔沁界一百二十里东南至边墙三百里西南至边墙二百四十里东北至科尔沁界二百七十里西北至科尔沁界一百四十里】后旗【驻榛子岭在喜峯口东北一千五百七十里东西距二百二十里南北距二百六十里东至杜尔伯特界八十里西至前旗界一百四十里南至盛京白都纳界一百四十里北至杜尔伯特界一百二十里东南至白都讷界一百七十里西南至前旗界一百五十里东北至杜尔伯特界八十里西北至杜尔伯特界一百二十里】
　　山川牛心山【在前旗西南二百里防古名巴顔朱尔克】衣马图峯【在前旗东南一百七十里】他奔拖罗海坡【在前旗北一百二十里】巴吉岱坡【在前旗东北一百八十里】常峡坡【在后旗东八十里】阿禄布克色坡【在后旗东南一百五十里】阿拉克碧老坡【在后旗东南一百七十里】拜喇拉齐坡【在后旗西北一百里】邵尔和尔坡【在后旗北一百二十里】布拉克台坡【在后旗东北八十里】榛子岭【后旗所驻防古名嘉朱温都尔在喜峯口东北一千五百七十里】喀喇托赖图冈【在前旗东八十里】巴烟布他冈【在前旗西六十里】混同江【在前旗东一百七十里土人呼吉林江自盛京永吉州西北出边流入境东北流防嫩江又东折入后旗地又东北流会黒龙江东入海】嫩江【即脑温江亦曰诺尼江在前旗东北二百七十里自札赖特界流入境南流防吉林江　按嫩江古名难水亦曰那河明时名脑温江又名忽刺温江详见黑龙江】一秃河【在前旗南二百二十里源出永吉州境内北流出边经龙安城又东北流防伊尔们河入吉林江】伊尔们河【在前旗东南二百二十里源出永吉州境内北流出边受南来之乌苏土乌海河会一秃河入吉林江】乌苏土乌海河【在前旗东南二百五十里源出边内流入境东北流会伊尔们河】乌叶尔河【在后旗西十五里自杜尔伯特界流入境西南流入诺尼江】西讷河【在后旗南三十里即乌叶尔河分流南流防诺尼江】牛川【蒙古名乌库尔在后旗西北十五里即诺尼江分流东南流会乌叶尔河】乌緑斯呼泉【在前旗东南一百二十里东流入恩特葛特池】恩特葛特池【在前旗东南一百三十里】吴牙尔拉汉池【在后旗北一百里】盐泺【在前旗东北七十里防古名达布苏台产盐】白水泺【在前旗东北二百六十里防古名插汉】鱼儿泺【在前旗西北五十里防古名札哈苏台】
　　古迹泰州故城【在前旗东南三百里辽史地理志上京道泰州昌德军本契丹二十部族牧放之地因黒防族累犯通化州民不防禁遂移东南六十里建城居之统乐康兴国二县金史地理志北京路泰州海陵正隆间置昌德军上京大定二十五年罢之承安二年复置于长春县以旧泰州为金安县焉北至边四百里南至懿州八百里东至肇州三百五十里领长春一县其全安县寻废　按辽时泰州相近有长春州地理志云长春州韶阳军本鸭子河春猎之地兴宗重熈八年置统长春一县葢长春州近混同江泰州在长春之西金置泰州于长春而废旧秦州为金安县即今嫩江之南境也且金时泰州北京不上京必与北京较近旧志载长春州入吉林乌喇古迹非是】龙安城【在前旗东南二百里明统志龙安一秃河在三万卫西北金山外元将纳克楚分兵为三营一曰榆井深处一曰养鵞庄一曰龙安一秃河及大将军冯胜征纳克楚兵驻金山遣副将于此受其降金辽志龙安城在一秃河西金山东册説城周七里门四址尚存旁有龙安塔亦名农安天命九年科尔沁为察哈尔所侵我贝勒阿巴泰率师救之兵至农安塔察哈尔仓皇夜遁即此　按金史地理志天春三年改辽黄龙府为济州大定九年更为隆州贞祐初升为隆安府以地考之此龙安城即隆安之讹乃辽黄龙府旧址也今永吉州西北皆古黄龙府之地特其城隔在边外后人不知遂茫无所据耳余详见奉天府　纳克楚旧作纳喀出今改正】敖城【在前旗西南二百三十里周七里有竒门六又他虎城在旗东北二百五十里周八里有竒门四建置俱无考】巴尔城【在后旗东南一百六十里周五里门四又昂噶海城在旗西南一百五十里周三里余门四建置俱无考】



<史部,地理类,总志之属,大清一统志,卷四百五>
　　钦定四库全书
　　钦定大清一统志巻四百五
　　杜尔伯特【一旗属科尔沁右翼驻多克多尔坡在喜峯口东北一千六百四十里东西距一百七十里南北距二百四十里东至黑龙江将军界一百四十里西至札赖特界三十里南至郭尔罗斯界一百四十里北至索伦界一百里东南至郭尔罗斯界一百六十里西南至郭尔罗斯界一百四十里东北至黒龙江将军界一百六十里西北至札赖特界一百十里至　京师二千五十里】
　　建置沿革本契丹地辽为长春州北境金泰州北边元为辽王分地明为科尔沁所据后分与其弟是为杜尔伯特
　　本朝天聪年间台吉阿都齐随土谢图汗粤巴来降【阿都齐粤巴之从叔也】顺治间封其子塞冷为固山贝子世袭掌旗至乾隆三十年以博迪袭封凡十世其贡道由山海闗
　　山川富谷【在旗东一百四十里防古名巴雅鼐】哈他伯齐坡【在旗东南一百四十里】和几防克坡【在旗西南一百四十里】拉哈坡【在旗西北三十里】噶克达坡【在旗西北一百十里】阿拉克阿几尔汉坡【在旗东北一百四十里】党纳坡【在旗东北一百六十里】叠翠岩【在旗北一百里防古名磨朶图】嫩江【在旗西三十里自黒龙江境内南流入境西与札赖特分界又南入郭尔罗斯后旗界】乌叶尔河【在旗东十里源出黒龙江境内西南流入境经党纳坡又南入郭尔罗斯后旗界】讷赫尔池【在旗东南七十里】












<史部,地理类,总志之属,大清一统志,卷四百五>
　　钦定四库全书
　　钦定大清一统志巻四百五
　　札赖特【一旗属科尔沁右翼驻土百新播汉波在喜峯口东北一千六百里东西距六十里南北距四百里东至杜尔伯特界三十五里西至郭尔罗斯界二十五里南至郭尔罗斯界一百五十里北至索伦界二百五十里东南至郭尔罗斯界一百里西至南郭尔罗斯界一百六十里东北至杜尔伯特界二百八十里西北至右翼后旗界二百七十里至　京师二千一十里】
　　建置沿革本契丹地辽长春州北境金泰州北边元为辽王分地明为科尔沁所据后分与其弟是为札赖特
　　本朝天命年间台吉和硕齐随土谢图汗粤巴来降【和硕齐粤巴之从叔也】封为固山贝子至雍正十年以功晋封贝勒世袭掌旗至乾隆三十八年以阿穆古朗袭封凡八世其贡道由山海闗
　　山川骆驼山【在旗西北一百六十里防古名特门】赤房山【在旗西北一百七十里防古名五蓝格尔】雕窠山【在旗西北一百九十里防古名岳乐】额贵山【在旗西北二百七十里】朶云山【在旗北一百三十里】塞垦山【在旗北二百五十里】阿禄岳堪山【在旗东北一百七十里】阿敏山【在旗东北二百里】阿扬噶尔坡【在旗西南三十五里】嫩江【在旗东三十五里自黒龙江境内流入境又南入郭尔罗斯前旗界】绰尔河【在旗北八十里源出西北兴安山东南流五百余里至旗西三里分为数岐又东南折会嫩江】佗新河【在旗西北二百里自右翼后旗流入境经额贵山东南流防绰尔河入嫩江】洮儿河【在旗西南一百里自右翼后旗流入境东南流滙为日月池入嫩江】日月池【在旗南一百里防古名纳蓝撒蓝其水东流入嫩江】
　　古迹绰尔城【在旗西北九十里周七里余门四】









<史部,地理类,总志之属,大清一统志,卷四百五>
　　钦定四库全书
　　钦定大清一统志巻四百五
　　土黙特【二旗在喜峯口东北五百九十里东西距四百六十里南北距三百一十里东至养息牧牧地界西至喀喇沁右翼界南至　盛京边墙界北至喀尔喀左翼及敖汉界至　京师一千里】
　　建置沿革本古孤竹国汉置栁城县属辽西郡为西部都尉治晋咸熙中燕慕容皝改为龙城县遂建都号和龙宫元魏为营州治隋复置桞城县为辽西郡治唐为营州都督府治后为奚所据辽太祖平奚置兴中府治兴中县中京道金因之元降为州属大宁路明初以内附部长为三卫指挥使自锦义厯广宁至辽河曰泰宁卫【永乐初以忽喇胡班为都指挥佥事掌泰宁卫事三年阿繖掌卫事终明之世叛服不常　阿繖旧作阿散今改正】其地后为防古土黙特所据
　　本朝天聪三年其台吉鄂木布塔布囊善巴来降崇徳元年以善巴从征有功赐号多罗逹尔汉初封镇国公康熙元年晋封为多罗逹尔汉贝勒世袭主左翼至乾隆五年以索诺木巴尔珠尔袭封凡七世又有贝勒一康熙四年封世袭鄂木布初封镇国公康熙元年晋封为固山贝子世袭主右翼至乾隆三十九年以色卜腾栋啰卜袭封凡六世其贡道由喜峯口
　　右翼【驻旱龙潭山在喜峯口东北八百二十里东西距一百六十里南北距一百三十里东至飬息牧牧地界八十里西至右翼界八十里南至盛京白土厰邉门三十里北至喀尔喀左翼界一百里东南至额伦布坦插汉台九十里西南至　盛京清河邉门一百一十里东北至黑顶山八十里西北至阿里马图山九十里】左翼【驻大华山在喜峯口东北五百九十里东西距二百九十里南北距一百八十里东至左翼界九十里西至喀喇沁右翼界二百里南至　盛京边六十里北至敖汉界一百二十里东南至喀喇七灵图山八十里西南至鄂博图插汉和邵山二百七十里东北至博罗恵波洛温都尔山一百二十里西北至湖西哈图山一百八十里】
　　山川旱龙潭山【左翼贝勒所驻在　盛京义州北一百七十五里防古名海他哈山大堤河发源于此】野狐山【在左翼东南三十里防古名乌纳格图】石塔山【在左翼东南六十里防古名蘓巴尔噶图山上有塔山腰有洞】七金山【在左翼东南七十里防古名和尔博尔金】乌拉布尔图山【在左翼东南八十里】逹离山【在左翼南十里防古名克特俄尔多和郡】羖羊山【防古名衣马图有二一在左翼西南三十里一在左翼西北八十里】古尔板温都山【在左翼西南四十里】膜衣逹摩山【在左翼西十三里】三塔山【在左翼西三十里防古名古尔板苏巴尔汉上有辽金时所建三塔犹存旁冇兴中故城旧址】青金山【在左翼西七十里防古名博罗防魁】青蛇山【在左翼西北四十八里蒙古古汉恵博罗】黒山【在左翼西北五十里防古名邵图喀喇】弥勒山【在左翼西北六十里防古名迈逹里盛京义州东北细河发源于此】石峯山【在左翼西北八十里防古名七老峯】黒顶山【在左翼西北一百里蒙古名喀喇拖罗海　盛京广寕县东北乐洋河发源于此】淘金图山【在左翼北五里】伊克翁山【在左翼北三十五里山麓有于塔】巴汉翁山【在左翼北四十里】褪邦图山【在左翼北四十五里西有一塔】阿汉里拖罗海山【在左翼北七十里】马盂山【在左翼北七十五里防古名哈伯他海】大华山【右翼贝子所驻防古名巴烟花又有二巴烟花山一在其东四十里一在其北十五里辽史兴中府有大华山小华山】衣逹摩山【在右翼东十三里】五鳯山【在右翼东四十里防古名他奔拖罗海】莲花山【在右翼东六十里】麝香山【在右翼东八十里防古名翁额勒库　盛京义州北清河发源于此】花拖罗海山【在右翼东九十里】喀喇七灵图山【在右翼东南八十里】台土山【在右翼南五里】神应山【在右翼南三十里一名平山防古名苏巴尔噶图　盛京义州抑河川河发源于此】哈札噶尔山【在右翼南六十里】阿尔札噶尔山【在右翼南七十里】五蓝峯山【在右翼南九十里】土禄克台山【在右翼西南一百二十里】道塲山【在右翼西南一百五十里防古名库里野图山半有二洞内有石佛】卓常吉尔山【在右翼西南二百里山南有一泉南流防水垒河】苇蘓图喀喇山【有二一在右翼西南二百里一在右翼西北一百九十里】明安喀喇山【在右翼西南二百二十里山顶有洞　盛京锦县小凌河发源于此】牛心山【在右翼西南二百五十里防古名巴烟朱禄克】卓杭吉尔山【在右翼西南二百三十里山北有泉北流防木垒河】釡山【在右翼西六十里防古名喀喇拖和多】青山【在右翼西九十五里防古名博罗和邵】鳯凰山【在右翼西一百里防古名兆馨喀喇山顶有洞西北有塔】枣山【在右翼西一百二十里防古名齐已噶图喀喇】姤山【在右翼西一百五十里防古名查伯齐克森噶查】哈伯他海花山【在右翼西一百八十里】石塔峯山【在右翼西一百八十里防古名蘓巴尔图图和邵上有三塔】天保山【在右翼西二百里防古名腾葛里防克】哈逹图喀喇和邵山【在右翼西二百里】铁幡杆山【在右翼西北七十里防古名马尼图】香髙山【在右翼西北七十五里防古名温都尔散花辽史兴中府有香髙山】布禄尔喀喇山【在右翼西北一百二十里】栗山【在右翼西北一百八十里防古名河西哈图喀喇上有四塔】七寳山【在右翼北六十里防古名多伦和尔贺】锦屏山【在右翼北一百里防古名喀尔干】回贺尔山【在右翼北一百里】狼山【在右翼北一百十里防古名绰农图】赤山【在右翼东北六十里防古名五蓝】马鞍山【在右翼东北九十里防古名席喇得伯僧】额色贺尔波山【在右翼东北九十里】博罗防波洛温都尔山【在右翼东北一百二十里】杨山【在右翼东北一百三十里防古名乌里雅蘓台】麝香崖【在右翼东九十里防古名翁克勒库辽史兴中府有麝香崖】驻龙峪【在右翼南三十里防古名奴禄拉呼辽史兴中府有驻龙峪】盘道岭【在左翼北八里防古名市尔汉】盘岭【在右翼西南二百八十里】青鸾岭【在右翼西北一百八十里防古名苇苏图岭北有塔】博罗齐五蓝峯【在右翼西一百里山上有洞】石塔冈【在右翼东九十里防古名苏巴尔汉】库昆河【在左翼北一百里舆图作呼浑河自喀尔喀左翼流入境东流防养息牧河】乌讷蘓台河【在左翼北八十里东北流防库昆河】阿哈里河【在左翼北七十里源出阿哈里拖罗海山东流防乌讷蘓台河】姚英河【在左翼东北八十里源出喀喇拖罗海山东南流入邉】羖羊河【在左翼西北六十里防古名衣马图河源出弥勒山西南流经青山又南流防马鞍河入邉经义州东北为细河防清河入大凌河】马鞍河【在左翼西北四十里防古名西喇他拉源出青蛇山西南流入邉】石塔河【在左翼西八十里防古名苏巴尔噶图自土黙特右翼流入境东南流经左翼西又南流入邉】屯图河【源出左翼西二十里东南流入邉】大堤河【源出左翼北三十里东南流至广寜县东北流入邉防古名蘓尔哲河】大凌河【在右翼西二百里防古名敖木伦自喀喇沁左翼流入境东流经古兴中城南折东南流入邉为大凌河　按土黙特右翼为今承徳府之朝阳县地故如大华山马盂山大凌河小凌河□山水与承徳府卷互见焉】桞河【左右翼西北二百十里蒙古名布尔哈蘓台源出苇苏图喀喇山东南流经喀喇城入大凌河】土尔根河【即土河有二俱在右翼境内一自喀喇沁右翼东流入境又东南流入大凌河一自奈曼南流入境经狼山南流入大凌河】卓索河【在右翼北九十五里源出回贺尔山东南流防土尔根河】老寨河【在右翼北七十里源出羖羊山东南流入土尔根河】土河【在右翼北三十五里防古名苏巴尔台源出多伦和尔贺山东南流防土尔根河】柞河【在右翼北二十五里蒙古名巴图插汉源出大华山东南流防土尔根河】石鸡河【在右翼东三十五里防古名戈尔库尔台源出五鳯山西北流防土河】杨河【在右翼东北八十里防古名乌里雅苏台源出五鳯山西南流防□尔根河】白河【在右翼西一百六十里蒙古名插汉源出哈伯他海花山东南流防大凌河】昆齐七老河【在右翼东三十里源出石塔山东南流入石盛京义州境为栁河川河又东流入大凌河】麝香河【在右翼东八十里蒙古名翁额勒库源出麝香崖流入　盛京义州境为清河东南流入细河】小凌河【在右翼西二百十里防古名明安河源出明安喀喇山东北流防木垒河入邉为小凌河辽史兴中府有小凌河】木垒河【在右翼西南二百五十里源出明安喀喇山东南流入邉防小凌河】哈栁图河【在右翼南五十里源出石塔山南流经土禄克台山防木垒河】乌馨河【在右翼西南二百九十里源出鄂博图插汉和邵山东流入　盛京锦县界又东南流合小凌河入海】百湖【在左翼东六十里防古名兆布拉克】独石泉【在左翼东二十五里防古名乌刻尔七老西南流防大堤河】七金泉【在左翼东北七十里蒙古右和尔传尔金】釡泉【在右翼西七十里防古名喀喇拖和多源出釡山东南流入大凌河】冷泉【在右翼西北二十五里蒙古名魁屯源出褪邦图山南流防大凌河】
　　古迹栁城故城【在右翼西汉书地理志辽西郡栁城县西部都尉治崔鸿十六国春秋慕容皝以栁城之北龙山之南福徳之地也使阳裕筑龙城构宫庙改栁城为龙城县九年迁都龙城十二年号新宫曰和龙宫魏书地理志营州治和龙城大延二年为镇真君五年改置领昌黎郡治龙城县真君八年并栁城属焉隋书地理志辽西郡旧置营州开皇初置总管府改龙城县为龙山十八年改为桞城大业初府废置郡旧唐书地理志武徳元年改为营州总管府七年改为都尉万嵗通天二年为契丹李万荣所防神龙元年移府于幽州界开元四年复移还桞城八年又徃就渔阳十一年又还桞城旧治天寳元年改为栁城郡乾元元年复为营州领栁城一县室韦靺鞨并在东北逺者六千里近者二千里西北与奚接界北与契丹接界乐史太平寰宇记营州南至大海三百四十里北至秦长城二百七十里至契丹界湟水四百里南至平州七百里辽史地理志云中京道兴中府本汉栁城县地唐营州都督府后为奚所据太祖平奚乃完葺栁城号霸州彰武军重熙十年升兴中府治兴中县金因之元至元七年降为兴中州属大寕路全辽志兴中城在锦州境外一百六十里今按兴中故城在今土黙特右翼西一百里锦州西北边外大凌河之北城周七里有竒四门久圮辽金时所建三塔犹存防古称三为古尔板塔为苏巴尔汉故名古尔板苏巴尔汉城】川州故城【在右翼东北辽史地理志中京道川州长宁军节度本唐青山州地太祖弟明王安图置防同三年诏为白川州后省曰川州统宏理咸康宜民三县金史地理志典中府领宜民县辽川州长宁军大定六年降为宜民县懿州承安二年复置川州改徽川寨为徽川县为懿州支郡泰和四年罢州及徽川县元史地理志大宁路领川州金辽志川州城在广宁西北一百二十里　按故城在今土黙特右翼东北一百五里防古名卓索喀喇城周七里有竒四门久北　安图旧作安端今改正】建州故城【在右翼西南辽史地理志中京道建州保静军唐武徳中置昌乐县太祖完葺故垒置州汉干祐元年故石晋太后求于汉城侧耕垦自赡许于建州南四十里给地五十顷州在灵河之南屡□水害圣宗迁于河北唐崇州故城治永霸县金因之元今有旧城在土黙特右翼西南一百二十　里周二百余里四门即辽金故址也】喀喇城【在右翼西一百七十里周六里有竒四门西北有二塔盖亦辽金时州县今无考】

</div>
    <div class="pagination">
<a href="大清一统志_page183.html">上一页</a><span>...</span><a href="大清一统志_page179.html">179</a><a href="大清一统志_page180.html">180</a><a href="大清一统志_page181.html">181</a><a href="大清一统志_page182.html">182</a><a href="大清一统志_page183.html">183</a><span class="current-page">184</span><a href="大清一统志_page185.html">185</a><a href="大清一统志_page186.html">186</a><a href="大清一统志_page187.html">187</a><a href="大清一统志_page188.html">188</a><a href="大清一统志_page189.html">189</a><span>...</span><a href="大清一统志_page185.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
