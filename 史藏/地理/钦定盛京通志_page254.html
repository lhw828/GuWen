<!DOCTYPE html>
<html>
<head>
    <meta charset="UTF-8">
    <title>钦定盛京通志 - 第 254 页/共 330 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定盛京通志 - 第 254 页/共 330 页</h1>
    <div class="content">　　五谷类
　　谷【后汉书夫余传土宜五谷挹娄传有五谷辰韩传土地肥美宜五谷束沃沮传背山向海宜五谷善田种北史高丽传人税谷五石一统志谷有名西畨者高丽者皆奉天等处产焉西畨谷苗高如蜀黍穂如蒲髙丽谷火红色如鸡冠高丈许实如栟榈子取粒作粥香美旧通志谷米有大小二种最大者曰沙谷粒最尖者名芝蔴谷乾隆四十三年有】
　　【御制盛京土产诗十二首一五谷恭载天章门】
　　【较谷米粒大兼有黄白青赤诸色白即诗经之芑赤即尔雅之藁今统曰】粟【新唐书黑水靺鞨传有粟麦　今按古以米之有稃殻者为粟今以谷之最细而圆者为粟殻曰饭谷米曰小米考周礼九谷六谷之名有无粟则亦粟也今之小米色黄即黄也奉天锦州以此充赋粟秸八旗以上之官】
　　稷【周礼职方氏东北曰幽州其谷宜三种注三种黍稷稻北盟会编同州地宜穄黍明一统志作穄今呼糜子米晚种早熟边地尤宜】
　　黍【稷之粘者为黍今呼大黄米可酿酒米粉充贡】
　　蜀黍【种始自蜀今呼高粮土人率多饭此沤为米粉食品所珍嵗以充贡又蜀入麯烧酒供】
　　【祀私烧者禁黍稭有工部壮丁交官】
　　黏蜀黍【一种殻黄一种殻黑与蜀黍无异但性黏又一种笤箒黍性亦黏穂长可为帚】稻【新唐书渤海传有卢城之稻　按稻即诗之稌有红白二种出辽阳者色防青味尤香美号辽阳青】
　　黏稻【即糯米亦称大米性黏味甘香嵗有常赋内务府亦以供】
　　【祀　按黏稻可酿酒亦可为□团糦糗等食所用颇赡沤为米粉食品尤珍】
　　秫【尔雅谓之众色赤性黏今称小黄米亦有色黑性黏者】
　　小麦【北史勿吉传土多粟麦穄　按小麦即诗之来黑龙江所产色最洁白性复宜入麪可充贡】
　　大麦【即诗之牟奉天锦州大小二麦夏无雾雨则收】
　　荞麦【伏种秋收以黑龙江为良更三四磨者白如雪嵗取充贡爱珲麦麪甘香胜中土所产作
　　饼松美】
　　穬麦【有二种一类小麦而大一类大麦而大黑龙江多种之呼铃铛麦麪亦充贡】稗【宜下湿地术最甘滑出黑龙江者良嵗以充贡】
　　秔稗【多生秔地味甘滑如秔土人以为秔所化亦以黑龙江所产为佳】
　　玉蜀黍【茎叶似蜀黍子藏包中俗呼包儿术内务府沤粉充贡】
　　薏苡【俗名草珠子米入药曰薏仁出锦州者尤洁白而粒大】
　　苏【尔雅谓之桂荏今有紫白二种收子榨油通用　京省】
　　脂蔴【即油蔴俗呼芝蔴】
　　萞麻【子斑红如牛虱者可入药黯花者俗名大蔴子二种俱可榨油】
　　火蔴【雄曰枲雌曰苴子曰黂可榨油皮沤之为线麻内务府以收于官】
　　大豆【古谓之菽今分黑白黄褐青斑诸色旗地及民丁赋用黑豆】
　　小豆【有黧白赤黄黑数种赤者入药】
　　緑豆【粒粗而深緑者为上粒润而淡緑者次之】
　　豌豆【尔雅谓之戎粟辽史谓之回鹘豆合有大小二种】
　　蚕豆【以蚕熟时有之　按豆中惟此无枝蔓亦呼树豆】
　　豇豆【荚必双生有红白二种长而肥者充蔬皮薄者秋成食子名打豇】
　　藊豆【色亦不一白者入药】
　　菜豆【如扁豆而荚长者可为蔬】
　　刀豆【酉阳杂俎防浪郡有挟剑豆荚生横斜如人挟剑即今刀豆】
　　云豆【种来自云南而味更胜俗呼六月鲜】
　　衣被类
　　棉【新唐书渤海传所贵者沃州之棉今辽阳葢平海城亦多种棉内务府设有棉庄贡棉纺丝机匠织家机布染青蓝大红诸色入贡　按海城葢平宜棉收时尚行逺省使旗民尽事机杼不必待江南山东之布自然足衣矣】
　　绢【北史百济传赋税以布绢丝麻今复州宁海近海之处间有养蚕织绢者】
　　茧防【山茧所成海城盖平复州宁海俱出亚于山东新唐书渤海传俗所贵者龙州之防又新罗传开元中数入朝献朝霞防鱼牙防】
　　布【后汉书挹娄传有麻布东沃沮传其租税布马韩传作绵布弁辰传作缲布晋书肃慎传绩毛以为布北史高丽传人税布五疋新唐书高句丽传衣布帛及皮新唐书渤海传显州之布宋会要新罗出大小布毛施布金史地理志辽阳产师姑布契丹国志女真土产细布宁江州以麻布为市大金国志女真惟多织布今奉天等属亦有绩毛为布者】
　　食货类
　　盐【濵海州县出海边盐场有煎盐有晒盐宁古塔黑龙江有土盐会典沿海之地皆民自煮盐市易凡盐场二十以州县佐贰官司其务不不几今内务府及户部有盐庄上盐备用此外永无盐课以发祥重地特优恤之也又相传东北边门外有盐生木皮上者　周礼职方氏东北曰幽州其利鱼盐后汉书东沃沮传其租税盐北史勿吉传水气盐】
　　【生盐于木皮之上亦有盐池新唐书黑水靺鞨传有盐泉气蒸薄盐凝树颠五代史女真其南海曲有鱼盐之利金史辽金故地濵海多产盐上京东北二路食肇州盐率宾路食海盐临潢之北有火盐泺乌尔古实垒部有盐池皆足以食境内之民大定二十一年并辽东等路诸盐为两盐司各行其地北京宗锦之盐行本路及临潢府肇州泰州之各与接壤者亦预焉二十四年帝在上京谓丞相乌库哩元忠等曰旧率濵以东食海盐夫余瑚尔哈等路食肇州盐初定额万贯今増至二万七千若罢盐引添灶户庶可易得二十五年还自上京谓宰臣曰朕闻辽东凡人家食盐无引目即以私治罪细民徐买食之何由有引内罢辽东盐使司元史辽阳之盐太宗丁酉年始命北京路防收课税所以大盐泊硬盐立随车随引载盐之法每盐一石价银七钱半带纳匠人米五升癸夘年海兰路嵗办课白布二千疋率賔路布一千疋至元四年立开原等路运司三年禁东京懿州硬盐不许过涂河界明一统志盐生树枝上亦有海盐】
　　茶【明一统志□州卫出今海城诸山中亦有产土茶者土人采以为茶特味精而薄】铜【元史产铜之所曰大宁至元十五年拨采木一千户于辽阳锦瑞州采铜硃砂水银在北京者至正十一年命以率宾人户于济喇敏之地采炼】
　　鐡【后汉书辰韩传凡诸贸易皆以鐡为货三国志弁辰传国出鐡用鐡如用钱新唐书渤海传所贵者位城之鐡辽史铜山县产鐡拨户三百采炼随征贼输今各州县皆有之】
　　水银【宋防要新罗出水银元史产硃砂水银之所辽阳省曰北京】
　　倭铅【一统志出锦州】
　　煤【出本溪湖诸山生者曰炸子炼去浊烟者曰煤子可代柴炭】
　　硝【城土熬成皮硝可攻皮芒硝可入药火硝备军需又南地亦可熬堿内务府有城庄】蜜【一统志出奉天以东吉林诸山中契丹国志女真土产蜜蜡宁江州市蜜蜡】蜡【一统志产黄白二种皆可用】
　　石弩【周时有楛矢石砮晋书肃慎传有石砮其利入鐡明一统志黑龙江口出名水花石坚利入铁可作矢土人将取者必先祀神今用者少】
　　安石【出混洞江北岸松榆桦等枯枝落水没灌既久坚黑如石可以砺刃】
　　緑矾【俗名黑矾煆赤曰矾红俗呼红土与山中白土黑土俱备黝垩丹艧之用】
　　寳藏类
　　金【元史产金之所辽阳省曰大宁开元至元十三年于辽东双城采金册府元龟天寳七载黑水靺鞨献金银契丹国志女真土产有金银宁江州以北珠生金为市明一统志出双城按辽双城县今鐡岭界】
　　银【元史产银之所辽阳曰大宁延祐四年辽阳恵州铜洞三十六眼立提举司办银明一统志海州卫出银　按银冶之制始自渤海于鐡岭置银冶故鐡岭曰银州今以】
　　【发祥重地不复采取】
　　东珠【后汉书夫余传大珠如酸枣北盟録宋崇道熙宁之间竞尚北珠北珠者北中来场相贸易出辽东海汊中每八月望月色如画则珠必大乃以十月方采取珠蚌而北方沍寒九十月坚氷厚已盈尺凿氷没而捕之元　史产珠之所曰什达勒达又至元十一年命于松阿哩江爱珲江采珠今出混同江及乌拉诸江河中生于蚌蛤大可半寸小亦如菽采珠者以四月徃八月归正月入贡乾隆四十三年有御制盛京土产诗十二首曰东珠恭载】
　　【天章门】
　　玉【后汉书夫余挹娄传出赤玉三国志夫余挹娄传出赤玉太平御览挹娄出青玉契丹国志女真土产玉一统志宁古塔出青玉今乌拉宁古塔赤玉不多见也冻青玉则间有之或云辉山洞中有玉脉出白玉然不能得也】
　　松花玉【亦曰松花石出混同江边砥石山玉色净緑光润细品埒端歙可充砚材又有浮金石亦可为砚乾隆四十三年有御制盛京土产诗四曰松花玉恭载】
　　【天章门】
　　寳石【旧通志靺鞨寳石色赤红大如栗今黑龙江嫩江诸江岸出五色石通明如玛瑙红圆者象含桃或取以饰念珠又黒龙江锡尔哈石可敲火佳者晶莹如玉陜日或成形彩】
　　珣玗琪【尔雅石之美者有医巫闾之珣玗琪今不闻有此惟小凌河出锦川石有文彩可为玩人徃徃得之又平顶山及骆驼洞石剖之有防文可制器玩】
　　緑端石【出宁古塔诸河边】
　　空青【出黑龙江最为难得渔人间获之必呈诸将军酬以值遣官赍进或官弁自得者即以进】
　　【御奏其名例得优赏】
　　蔬菜类
　　葵菜【北史勿吉传菜则有葵周书百济传土田下湿气温暖有蔬菜之属　按葵种即诗所称烹葵及菽是也】
　　韭菜【礼名丰本土性松浮其发芃茂】
　　山韭【独茎一叶诗六月食鬰即此尔雅谓之藿】
　　葱【春发名羊角秋种以白露金史地理志海兰路贡海葱】
　　山葱【尔雅谓之茖叶似藜凡山韭山葱内务府以时采取入贡】
　　薤【本草一名火葱又有山薤尔雅谓之葝】
　　蒜【小蒜本中州种大蒜张骞自西域携归今有紫皮白皮二种】
　　小蒜【生田原间今呼为小根菜嵗以入贡】
　　菘【俗呼白菜有二种肥厚嫩黄者为黄芽白窄劲者为箭捍白】
　　芥【有数种俗以大芥为芋芥以马芥为痴芥白芥子入药】
　　芹【水旱二种赤白二色】
　　藕【松脆亚于南省】
　　紫茎【味酸花白不结子俗呼野芹菜】
　　菠薐菜【唐太宗时呢波罗国所献今呼菠菜】
　　莙荙菜【本草作□菜】
　　蔓菁【尔雅芥头即蔓菁诗谓之葑一名芜菁】
　　莴巨【有青赤二色俗呼生菜】
　　芸薹【俗呼臭菜子可榨油】
　　苋菜【赤白二种皆可茹】
　　马齿苋【本草一名五行菜以其叶青梗赤花黄根白子黑也】
　　蒝荽【种传西域俗呼香菜】
　　茴萫【本草作蘹香又云内生虫可治疝】
　　小茴香【西域种也本草一名莳萝】
　　同蒿【形气同于蒿亦可茹】
　　蒌蒿【尔雅作蘩诗于以采蘩是也今呼蒥蒿菜内务府采以入贡】
　　蕨【茎色青紫末如小儿拳初生时即采入贡每嵗仍贡干者】
　　苦荬【即诗之茶与芑也礼月令四月苦菜秀即此叶似苦苣而细断之有白汁花黄似菊根案皆可茹俗呼曲马菜】
　　蓼【种类不一有紫蓼青蓼香蓼赤蓼水蓼木蓼马蓼之类礼记鸡豚鱼鼈皆寳蓼于腹中而和羹脍葢香蓼也今人但取蓼子生芽亦可茹】
　　花椒【地寒种者颇稀】
　　秦椒【结椒长于枣而上鋭生青熟红味极辛土人多食之又一种结椒向上者名天椒】鹿藿【一名防豆荚小而薄叶大如椒】
　　芋【俗名芋头】
　　藜【即藋之红心者茎长于藋可为杖】
　　灰藋【俗名灰条菜】
　　地肤【尔雅谓之王蔧今呼扫帚苗嫩可茹老时可为帚子入药名地肤子】
</div>
    <div class="pagination">
<a href="钦定盛京通志_page253.html">上一页</a><span>...</span><a href="钦定盛京通志_page249.html">249</a><a href="钦定盛京通志_page250.html">250</a><a href="钦定盛京通志_page251.html">251</a><a href="钦定盛京通志_page252.html">252</a><a href="钦定盛京通志_page253.html">253</a><span class="current-page">254</span><a href="钦定盛京通志_page255.html">255</a><a href="钦定盛京通志_page256.html">256</a><a href="钦定盛京通志_page257.html">257</a><a href="钦定盛京通志_page258.html">258</a><a href="钦定盛京通志_page259.html">259</a><span>...</span><a href="钦定盛京通志_page255.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
