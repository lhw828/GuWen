<!DOCTYPE html>
<html>
<head>
    <meta charset="UTF-8">
    <title>四川通志 - 第 125 页/共 218 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>四川通志 - 第 125 页/共 218 页</h1>
    <div class="content">
　　四川通志卷二十八下
<史部,地理类,都会郡县之属,四川通志>
　　钦定四库全书
　　四川通志卷二十九上
　　陵墓
　　周官冢人掌公墓之地既辨其兆域而为之图乃请度甫竁重其事也第封之若堂矣封之若夏屋矣而茍非生时功徳在人其不至芜没于丰草者几何哉蜀自蚕丛教织杜宇训农佳城郁郁固系人思至昭烈再延汉鼎侔徳两京惠陵犹在嵗时伏腊走村翁焉且其一时贤将佐以暨歴代忠孝节烈之伦艺文之士凡遂首丘而安窀穸者讵非栁下季垄比耶兹为攷其铭志详其茔域以示方来知过墟而生哀者当与入里必式有同情也作陵墓志
　　成都府
　　古蚕丛氏墓【在成都县西南隅圣夀寺侧金花桥东】鱼凫王墓【在温江县北二十五里】蚕女墓【在什邡绵竹徳阳三县界】夷王墓【在新繁县西北二十里】
　　周杜宇墓【在郫县西北一里】鼈灵墓【在郫县西南五里与杜宇墓对峙】蜀王开明墓【在成都县西北隅武担山下】杜康墓【在新繁县西十五里】商瞿墓【在双流县南八里应天山下】
　　汉昭烈帝惠陵【在华阳县南八里旁即汉庙】雍齿墓【在什邡县南一里墓髙四丈濶四亩有石麒麟二】司马相如墓【在灌县东十二里】何武墓【在郫县南二里宋赵抃为建祠】卓王孙墓【在崇庆州东二十里】陈立墓【在崇庆州东南三十里】王涣墓【在新都县北十三里】严君平墓【在崇宁县西南二十里】扬雄墓【在郫县西二十里】许靖墓【在成都县西二里】公孙述墓【在双流县西四十里】公孙述女墓【在崇庆州东十三里髙三丈周围二十歩相传此冢曾以铜网绞络五里】侯刚墓【在新繁县西十里】赵典墓【在成都县西笮桥侧】马融墓【在什邡县西二十里】费贻墓【在华阳县东南十九里】向洪墓【在华阳县东十五里】闗帝墓【在华阳县南万里桥侧帝殁于吴昭烈以衣冠招其魂此】张桓侯墓【在华阳县南万里桥侧侯为帐下张达所杀持其首奔呉昭烈收尸装首此又保宁府城内府治左有张桓侯墓明治中黎典膳筑墙四十七丈重修祠宇立石有记】马超墓【在新都县南三里】张任墓【在汉州北闗外】
　　晋李雄墓【在成都县北七里】
　　唐王建墓【在成都县西二里】李淳风墓【在简州西五十里】
　　五代孟知祥墓【在成都县北二十里又一统志在什邡县龙居山龙潭右】杜光庭墓【在灌县西南清都观后】
　　宋陈咸墓【在成都县北五里】范家墓【在成都县北积善里范镇范百禄冢咸在焉黄庭坚有记】李大全墓【在简州署右皇祐闲大全知州事卒于此】懐逺将军墓【在简州东二十里姓名无考】长子墓【在简州北七十里东新山姓名无考】许奕墓【在简州干封门外】刘光祖墓【在简州北二十里地名官坟沟】
　　元杜圭墓【在新都县东北二里】
　　明蜀献王墓　蜀靖王墓【俱在成都县北三十里天回山】悼庄世子墓　崇庆王墓【俱在成都县北十八里威鳯山】蜀端王墓【在华阳县东十五里毓灵山】蜀昭王墓【在华阳县东二十里东山】黔江悼懐王墓蜀僖王墓【俱在华阳县东北三十里正觉山】蜀懐王墓【在华阳县东二十里东景山】南川安靖王墓【在华阳县东二十五里东峯山】汶川懿简王墓【在华阳县东南二十五里灵溪山】内江王世子墓【在华阳县东二十二里东晖山】蜀惠王墓【在华阳县东北三十里芳山】庆符恭僖王墓【在新津县北木马山】徳阳僖安王墓【在新都县南清泉山】崇宁王墓【在崇宁县朝天山】永川庄简王墓【在彭县西北三十里大隋山】宋濂墓【在华阳县东十五里濂初夔州永乐间蜀献王命迁于此赐田八十亩以供祭祀】任汉墓【在温江县东十里】梁祖龄墓【在温江县东五里】梁祖尧墓【在温江县北】何汉宗墓【在温江县北】祝洪舒墓【在温江县北五里】赵可教墓【在温江县北十五里】白马将军墓【在温江县姓名无考】杜铭墓【铭官尚书金堂县东三十里】杨春墓【在新都县西一里】杨廷和墓【在新都县西一里】喻夫人墓【在新都县南二十里廷和元配】杨直墓【在汉州东四十里】戴节妇墓【在汉州东二里】杨处子墓【在汉州南十五里正徳初为贼所执不辱投水死此】赵节妇墓【在汉州南五里】胡伦墓【在汉州西五里】王安墓【在汉州北十五里】刘希简墓【在汉州北十里】赵杲墓【在汉州南十五里】周洪范墓【在汉州北十里】朱屏墓【在汉州北十五里】周满墓【在汉州东二十五里】凃泽民墓【在汉州南十里】宋继祖墓【在汉州东二十里】彭范墓【在汉州北十五里】何教授夫妇墓【在府学明伦堂西献贼陷成都教授夫妇同殉难此名氏无考】
　　重庆府
　　古巴子墓【在巴县西北五里有石兽石各二石麒麟石虎各一即古巴国君冢】濮子墓【在合州北五里】巴蔓子墓【在忠州西北一里】
　　汉严顔墓【在忠州西南二十里又一统志载在仪陇县】
　　唐长孙无忌墓【在彭水县西信宁乡显庆间贬黔州殁此】陆贽墓【在忠州屛风山下玉虚观南三十歩宋林逢子诗云仁义百篇唐孟子排奸劲节凛秋霜人生一死固不免死落忠州骨也香然殁时藁于此后巳归嘉兴此特虚冢】栁玭墓【在合州西太平里】
　　宋冯当可墓【在巴县东铜锣峡】杜莘老墓【在江津县南杜村虞允文题为刚直御史墓】田祐恭墓【在彭水县东盐井镇】
　　元向午鳯墓【在彭水县东郁山镇鳯凰山下俗称状元堡】
　　明蹇义墓【在巴县北五十里】江英墓【在江津县北三河口】陈少南墓【在永川县旗山碑碣尚存】胡烈妇墓【在永川县东五里】查烈女墓【在永川县朱玉寺坎下】胡子昭墓【在大足县南七十里】
　　保宁府
　　古墓【在苍溪县北昔有主簿金极治道伐石得一古冢遗骸尚存有石刻铭曰嵗月不须论车尘拥石门若逢金主簿移我向髙原因改于此】
　　汉谯元墓【在苍溪县东北三十里今称为谯元坝】费祎墓【在昭化县西二里有碑记】鲍三娘墓【在昭化县北十五里】甘宁墓【在通江县西百里露洛溪上谓之甘谷宁为吴将殁归于此】邓艾墓【在劒州北七十里】
　　唐滕王元婴墓【在阆中县北玉台观】章懐太子墓【在巴州南一里太子有贤声武后见忌废为庶人徙巴州使吕神积逼令自杀此】房琯墓【在阆中县城北琯罢相贬汉州刺史道卒僧舍此杜甫诗他乡复行役驻马别孤坟近泪无干土低空有断云】丁大夫墓【在阆中县东名无考】杨文灿墓【在阆中县西南一里】杨瓉墓【在阆中县北】鲜于氏墓【在南部县东南六十里仲通叔明皆于此有韩云卿碑记】李希侗墓【在南部县南二里】
　　宋王樾墓【在苍溪县西青山镇】三陈母冯氏墓【在南部县西二十里】陈尧叟墓【在南部县西北八十里尧佐尧咨墓皆在其旁】马涓墓【在南部县北二十里马村】杨巨源墓【在昭化县北十里】向佺墓【在通江县东八十里大钟山】李荣禄墓【在通江县北二百里土墙坪】黄裳墓【裳官至礼部尚书劒州东北兼山之阳黄瑾墓在其左】吕元勲墓【在劒州西南庙山】朱勇墓【勇官统制以战死昭化县郭外】
　　明赵炳然墓【在劒州东卧龙山麓】白侍郎墓【在广元县西五里名无考】竒童子墓【在通江县城西崇祯间流贼佯扮为民袭城路遇童子令勿言童子佯应之及城门大呼曰贼至矣贼怒杀之邑令嘉其义此莫详姓名】
　　皇清李先复墓【先复官尚书南部县西南三里圆子山】
　　顺庆府
　　汉纪通墓【在西充县北四十里龙宫山下】冯绲墓【在大竹县北古賨城又一统志载在仪陇县治东南九域志蓬州有后汉车骑将军冯绲冢舆地纪胜冯将军墓在州南五里】王平墓【在南充县南十里】谯周墓【在南充县北十里】
　　晋陈夀墓【在南充县南五里】
　　梁陈侯瑱墓【在西充县南十五里岷山下】
　　唐程太虚墓【在西充县南十里岷山下】
　　宋何渉墓【在南充县西北琉璃镇】李协恭墓【在仪陇县北九龙山下】张唐英墓【在广安州东岳门山东南峯下初双流绍圣中其子庭玉徙居广安改于此】张庭坚墓【在广安州北】安丙墓【在广安州南五十里】赵防墓【防官尚书西充县东三十里】徐恺墓【恺官丞相西充县城西三十里官禄山下】马廷用墓【廷用官尚书西充县东三十里】
　　元太子墓【在岳池县南八十里龙泉观宪宗太子卒此】张大悦墓【在蓬州北三里】孝孙墓【在蓬州西二里相传元初有孙负祖逃难遇贼逼害孙骂曰若辈不能救民反害民乎贼怒杀之此莫详姓名】
　　明陈以勤墓【以勤官至大学士南充县西三里栖乐山下】陈于陛墓【于陛官至大学士南充县西二里金泉山下】韩士英墓【士英官尚书南充县西三十里】王廷墓【廷官尚书南充县南五里】任瀚墓【瀚官侍讲南充县西栖乐山下】黄辉墓【辉官詹事南充县东十五里】张文渊墓【在西充县城西】李友柏墓【在西充县城西】王徳完墓【在广安州南】吴伯通墓【在广安州东北】
　　叙州府
　　古汉王墓【在庆符县东七十里汉阳山墓最髙大人于无意中至其所往往见之有心往观辄不得其处】孝子墓【在富顺县西五里圣灯山墓址表云汉益州刺史广平郡侯罗孝子】越王墓【在长宁县西南髙广各数丈以花砖砌之有古柏合抱唐显庆间太宗第八子越王贞为绵州刺史卒此】将军墓【在庆符县北四十里大道旁朝代姓名无考】
　　晋张麟夫人墓【在庆符县南一百里】
　　隋杨谅墓【在富顺县七里真武山下】
　　唐黎干墓【在宜宾县西十里石马溪之上今石马尚存】
　　宋窦氏墓【在宜宾县西三十里世传为窦禹钧之墓】李文渊墓【在富顺县东翠屏山】明周洪谟墓【在宜宾县东二里白沙岸】刘之纶墓【在宜宾县南十五里七星山后】吴道宏墓【在宜宾县西】樊一蘅墓【在宜宾县西二十里】晏铎墓【铎官御史富顺县城北】李本墓【本官尚书富顺县东五里鼇溪岸上】范珠墓【珠官御史富顺县梯子崖】李韶墓【韶官布政使富顺县北鸣鹤镇】甘为霖墓【霖官尚书富顺县西三十里儿山下】阮盛墓【在富顺县东海棠坝】范鉁墓【鉁官太仆少卿富顺县南观音溪】范毅墓　范岷彚墓【毅官佥事岷彚成进士俱富顺县北蔡家溪】李长春墓【长春官尚书富顺县东鼇溪上】范鑛墓【鑛官司马富顺县东】李鳯墓【鳯官副使富顺县东鼇溪上】范懋和墓【懋和官叅政富顺县西廖家桥】阮良选墓【在富顺县东海棠坝】文处士墓【在富顺县城西名无考】万邦宪墓【在富顺县东十五里石贡山】郭成墓【在珙县南八十里成官总兵平九丝都蛮阵亡此】
　　直隶叙永防
　　明沈权墓【在永宁县西三里】僊婆墓【在永宁县西乌降山下铜鼓溪崖相传有女子名蒲者有道行及笄不字能前知吉凶卒此】
　　夔州府
　　周楚故陵【在奉节县西接云阳界水经注江水经故陵北江侧有六大坟庾仲雍曰楚都丹阳时所故以故陵为名】楚襄王墓【相传在巫山县东楚宫前】
　　汉甘夫人墓【在府治内镇峡堂后即昭烈帝后也】扶嘉墓【在云阳县北二十里】唐张滂墓【在巫山县东桥子溪傍】孙浦墓【在巫山县东北峯寺前】李逺墓【在云阳县五峯山麓】状元墓【在巫山县北二十里姓名无考】玉女墓【在新宁县北五里观音山下】李刺史墓【在新宁县东名无考】冉仁才墓【在万县东三十里】
　　宋王文义墓【在巫山县西门外】韩将军墓【在巫山县西十里名无考】邵嗣翁墓【在云阳县北演易堂前】李应鳯墓【在云阳县西】
　　明邵仲禄墓【仲禄官侍郎奉节县东北六十里麝香山】余文墓【在奉节县西洪武中以御史外谪卒此】来知徳墓【在梁山县西十里】严观民墓【在开县西永乐中太守卒此】
　　皇清李烈女墓【在梁山县西一里】
　　龙安府
　　五代宋李膺墓【在彰明县西南二十五里】
　　梁李龙迁墓【在平武县东南一百二十里武陵王使龙迁筑城于牛心山卒山侧】宋罗任罗光墓【在平武县东鼇盘山兄弟侍郎殁合于此人呼为双鳯侍郎墓】许鼎墓【鼎官尚书平武县牛心山】孙贵墓【在平武县东五里】
　　明任待制墓【在平武县东北夏家沟名无考】袁烈妇墓【在平武县东十里生员严庸之妻与夫合墓前有旌表坊】
　　雅州府
　　汉姜维墓【在芦山县内东北隅全井阁人呼为汉大将军墓】樊敏墓【敏官巴郡太守建安中卒芦山县南七里】髙孝防墓【在雅安县北二十里髙贯方及弟贯光子文玉一门皆举孝亷此故名】
　　唐三王墓【在清溪县东五里唐史恭化郡王刘志辽和义郡王郝全信遂宁郡王杨清逺使伺南诏于邛黎之间卒此】
　　直隶嘉定州【雍正十二年陞为府】
　　周荣夷公墓【在荣县南十里】
　　汉二杨墓【在夹江县东二十里前有二石柱一隶书汉益州太守杨宗字徳仲墓道一隶书汉中书令杨畅字仲普墓道】
　　南北朝梁王墓【在夹江县北五里梁武帝封其第十子信于蜀郡后卒此】宋毛朝弁墓【在洪雅县北月珠山后】邵博墓【在犍为县南五里博伯温子康节孙为西州制置司叅议卒此】陈天佑墓【在犍为县南门外有墓表】杨见素墓【在荣县南二里】王梦易墓【在荣县北四里】尤袤墓【在荣县南二十里】刘光墓【在荣县南二十三里】勾龙湜墓【在荣县南十二里】王庠墓【在荣县南二十里宋朝散大夫赐号防逊諡靖节人呼为靖节墓】
　　明张可述墓【在洪雅县西百子沱】
　　直隶眉州
　　周彭祖墓【在彭山县东十五里彭亡山苏辙诗猖狂战国古神仙曳尾泥涂老更安厌世乗云人不见空坟聊复衣冠】
　　汉张纲墓【在彭山县崌崃山东二里】
　　晋李密墓【在彭山县忠孝桥北】
　　唐花卿墓【在彭山县东东江镇】
　　宋苏洵墓【在眉州蟇颐山之东二十余里地名老翁泉】孙抃墓【在眉州南石佛镇】杨素墓【在眉州北十五里】杨成墓【在眉州北一里】史通墓【在丹棱县南十五里宋元祐间进士任石龌令】李焘墓【焘官学士丹棱县北十里】樊汉炳墓【在丹棱县北石牛山】唐庚墓【在丹棱县西飘然山】李壁墓【在丹棱县龙鹤山洞霄宫右】程掌墓【在丹棱县西横石山】李墓【在丹棱县栖云寺傍】
　　明庄懿王墓【在彭山县盘龙山宗室内江王此】五子墓【在彭山县象耳山内江王第五子此】余子俊墓【子俊官尚书青神县西三十里】
　　皇清岳升龙墓【升龙官四川提督卒彭山县南三十里金刚山】
　　直隶邛州
　　汉赵云墓【在大邑县东二里有石碑上刻汉将赵子龙之墓】
　　唐黄崇嘏墓【崇嘏为卭州才女幼时伪作男子以诗谒蜀相周庠庠爱其才欲妻以女崇嘏以诗辞方知其为女也卒州西铜鼓山人因呼为崇嘏山云】
　　宋李棠墓【在卭州西十五里宣和中棠为州守卒此】尚书墓【在邛州东北姓名无考】魏了翁墓【在蒲江县北五里潘家山有神道碑】
　　明梁谦墓【谦督学浙江邛州东四十里】王聘墓【在卭州东十五里】刘应宸墓【在邛州西二十里】刘纲墓【纲官编修邛州西二十五里】王廷简墓【简官按察使卭州东四十里】孙之益墓【益官太仆卿邛州西十里】
　　直隶潼川州【雍正十二年陞为府】
　　汉邓芝墓【在蓬溪县南一百里又舆地纪胜在梓潼县西南二里有二石阙】
　　晋段宗仲墓【在射洪县北十里】
　　隋姚苌墓【在乐至县北六十里】
　　唐陈子昻墓【在射洪县东南二十里独坐山下】杨烱墓【在潼川州北长平山】严震墓　严砺墓【俱在盐亭县西负戴山下】孙樵墓【在遂宁县西门外】冯涓墓【在蓬溪县北归仁乡】贾岛墓【在安岳县南三里】
　　后唐夏鲁竒墓【在遂宁县治后忠井侧鲁竒于天成四年守遂州殉难此】宋苏易简墓【在潼川州西南十二里】文同墓【在盐亭县东北】冯伯瑜墓【在盐亭县东南一百二十里】杨辅墓【在遂宁县西二里佛现山下】文庶几墓【在遂宁县西六十里豸山】崔毅墓【在蓬溪县西明月山】程崇墓【在蓬溪县西南二十里孝义台】杜孝岩墓【在安岳县南六十里】多岳墓【在安岳县西一里】冯山墓【在安岳县东五里茗山镇】牟衮墓【在乐至县东北鼇鱼山】胡中宪墓【在乐至县南三十里碑字剥落年代无考】
　　元赵庆墓【庆官中丞潼川州东五里涪江上】赵世卿墓【世卿官尚书中江县南九十里铜山】
　　明徐英墓【在中江县西五里】王惟贤墓【在中江县南九十里】黄珂墓【在遂宁县西南二十里鸣钟山】余本实墓【在遂宁县北十五里玉堂山】王暄墓【在遂宁县西六十里半月山下】席书墓【在蓬溪县西珉水坝】
　　皇清张鹏翮墓【鹏翮官至大学士墓在遂宁县】
　　直隶泸州
　　周尹夫人马氏墓【在泸州东尖峯山尹吉甫夫人伯竒母也】
　　汉董允墓【在泸州东人呼为董允坝】
　　唐先汪墓【在合江县西五里唐时神童卒此宋刘望之为立碑】
　　宋老母墓【在纳谿县北宋时节妇姓名无考】
　　元刘谌墓【在泸州城北小市】
　　明陈谦墓【在泸州北天顺间州守卒此】
　　直隶资州
　　古冢【在井研县西十里时代姓名无考】牢固冢【在仁夀县东南六十里髙一丈五尺昔蒯参至孝母于此修坟牢固故名】
　　汉王褒墓【在资阳县西北十五里有石碣髙一丈字巳磨灭】董钧墓【在资阳县北二十里】穆侍郎墓【在资阳县栗林镇碑字剥落名无考】
　　唐范崇凯墓【在内江县西花萼山后】
　　五代花蘂夫人墓【蜀王建夫人资阳县北五里莲花峯前】
　　宋张方墓【在资州北十里】陈留夫人墓【在资州西七十里】支渐墓【在资阳县东寳台山前】陈转桂墓【在资阳县东三里水南街道旁祠倾残碑犹存】马积禄墓【在资阳县北十里】陈昌言墓【在资阳县东二十里万松山】任甲第墓【在资阳县北二十里金字山前】李保歌墓【在资阳县南南津驿断碑犹存】赵逵墓【在资阳县北五里】赵雄墓【在内江县南十五里】范雍墓【在仁夀县北一里】何防墓【在仁夀县西十五里天池山】虞允文墓【在仁夀县西十里玉山乡】陈咸墓【在仁夀县北五里】程壬孙墓【在仁夀县北一百一十里金华山下】牟忻墓【在井研县金紫山下魏了翁有碑】班益墓【益官至丞相井研县班舍溪】邓若水墓【在井研县三嵎山狮子峯下】
</div>
    <div class="pagination">
<a href="四川通志_page124.html">上一页</a><span>...</span><a href="四川通志_page120.html">120</a><a href="四川通志_page121.html">121</a><a href="四川通志_page122.html">122</a><a href="四川通志_page123.html">123</a><a href="四川通志_page124.html">124</a><span class="current-page">125</span><a href="四川通志_page126.html">126</a><a href="四川通志_page127.html">127</a><a href="四川通志_page128.html">128</a><a href="四川通志_page129.html">129</a><a href="四川通志_page130.html">130</a><span>...</span><a href="四川通志_page126.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
