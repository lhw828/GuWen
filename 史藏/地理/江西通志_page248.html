<!DOCTYPE html>
<html>
<head>
    <meta charset="UTF-8">
    <title>江西通志 - 第 248 页/共 394 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江西通志 - 第 248 页/共 394 页</h1>
    <div class="content">　　汪思澜妻舒氏南昌人进士舒曰敬女避兵窰湖追骑将及赴水死又胡文学妻万氏亦同时殉难
　　王有文妻刘氏新建人苦节自守其子锡登崇祯庚辰进士即以母节上陈防防建坊旌表
　　王文学妻万氏南昌人年十八夫亡抚孤守节至八十而终又胡希鼎妻魏氏守节歴四十年魏天朴妻胡氏立嗣守节寿八十七万仁七妻胡氏年二十夫亡守节厯五十八年
　　罗怀九妻吴氏南昌人早寡守节族以家贫议嫁之吴潜别夫灵投水死
　　郭有孝妻龚氏南昌人年二十二抚孤守节寿九十五旌表
　　余思刘妻胡氏南昌人刲股救母以孝行称又伍达乔妻罗氏刲股救翁人称其孝
　　舒一逵妻谢氏靖安人年十九夫亡守节事舅姑以孝闻抚二孤锷鐄后锷登顺治庚子乡试
　　宫懋妻杨氏南昌人年二十一守节郡守表曰厉志松筠
　　李孝女南昌进士李綦之女七嵗能识字偶读观音大士传遂持长斋誓不字母亡哀毁值母诞辰一恸几絶是夕趺坐诵佛而逝御史叶成章以事闻特旌
　　盛氏女武宁庠生盛弥俊女也乙酉闯贼至举家避匿山中贼捜获欲辱之抵死不从驱至西门龙潭寺前甘言诱之女张目大骂遂撄刃而死
　　杨太冲妻新建人大兵至夫妇不食三日及城破左右相向而缢鼠累累衔枣栗诸果祭之【忠烈纪实】
　　胡桂萼妻熊氏良煃妻周氏俱南昌人桂萼防熊食贫守节五十年如一日周年十九良煃卒孀居垂老世称一门双节
　　桂廷凤妻李氏名中姑姑邓患痰疾将不起妇陨泣忧悼闻有言乳肉可疗者心识之一日煑药爇香祷灶神因自割一乳昏仆于地气已絶廷凤呼药不至出视见流血满地大惊呼救倾骇城市邑长佐皆诣其庐命急治俄有僧踵门曰以室中蕲艾傅之即愈如其言果苏比求僧不复见矣乃取乳和药奉姑姑竟获全
　　刘氏南昌刘正鏊女随父流寓宿迁许聘管评未婚而评殀刘哀毁絶粒三日不死绐父母欲向管氏致奠父母从之奠毕归室扄户自缢死抚按旌之同乡喻文伟令宿迁为之立祠
　　丁文正妻魏氏辜宗妻熊氏刘士汴妻陈氏唐思恭妻张氏熊凖妻李氏魏世用妻李氏熊朝卿妻徐氏朱大賔妻曽氏万憼妻胡氏罗文胜妻贾氏黄顺妻陈氏刘仕可妻罗氏朱信坚妻刘氏万守缨妻刘氏万富妻黄氏尹献妻胡氏徐潮妻熊氏齐言妻李氏李昌秦妻万氏唐伯良妻史氏张顶妻谭氏罗复业妻张氏万防妻刘氏【俱南昌县旌表节妇】
　　邓元吉妻戴氏邱徳彰妻夏氏陈伦妻谭氏谈绪妻赵氏熊克相妻凃氏【俱新建县旌表节妇】
　　毛若钦妻李氏熊沛妻聂氏甘祯妻熊氏吴骙妻蒋氏杨楠妻熊氏李绣妻郑氏杜阜妻黄氏范正端妻潘氏孙铤妻刘氏李廷和妻丁氏刘禋妻李氏李运二妻凃氏袁骐妻潘氏黄廷妻雷氏甘正华妻邹氏刘仲髙妻喻氏袁伯干妻关氏【俱丰城县旌表节妇】
　　万春妻吴氏方义立妻支氏【俱进贤县旌表节妇】
　　余国相妻凃氏徐衮妻余氏余锱妻舒氏廖继耕妻余氏余楷妻舒氏【俱奉新县旌表节妇】
　　张彦逊妻蔡氏汪庸妻张氏舒克正妻况氏舒沐妻余氏张万英妻舒氏赵进妻程氏舒锐妻黄氏舒仲甫妻陈氏宋波妻项氏【俱靖安县旌表节妇】
　　余逺山妻李氏盛珏妻李氏彭玊瑫妻李氏【俱武宁县旌表节妇】国朝
　　熊周俊妻甘氏丰城人冦至虑见逼急嘱俊舍防女负母逃俊犹豫甘指水诀曰吾死所矣遂赴水死廵按吴赞元题请旌表
　　卢士瀚妻周氏武宁人年二十而寡遗腹仅三月周誓天守节生子图龙抚摩成立顺治丙戌领乡荐后图龙谒选汀州司理迎养于任卒年六十有七廵按吴赞元题请旌表
　　孙国恩妻皮氏丰城人年二十八国恩殁皮氏食贫苦节训育其子廵按王志佐题请旌表歳给粟帛
　　段氏南昌人许聘王国鼎鼎殁段趋王门哀临遂见舅姑誓死守节歴二十九年卒廵按笪重光廵抚张朝璘具题建坊旌表邑人章起丈为之传
　　范永祺妻李氏丰城人永祺初病李流涕愿以身代既殁誓志抚孤勤防绩为教养廵抚张朝璘题请旌表
　　陶某妻姜氏进贤人为贼所掳不从自刎死恤刑霍题请建坊旌表
　　刘徴妻黄氏南昌人顺治戊子被贼掠去不从死后以夫贵赠孺人
　　吴廷训妻蔡氏南昌人幼谨厚明敏傍聼父兄读书輙觧大义长适吴氏家贫薪水皆出于蔡之针指教子志灏登进士宰零陵为进帛衣郤不御年百余嵗卒
　　胡以地母周氏南昌人年十九孀居矢志抚孤孝事孀姑一十七载守节五十二年抚按题请旌表
　　顔凤麒妻喻氏新建人年二十五夫亡抚孤守节截髪毁容示不二志防绩以奉孀姑十余年喻有疾子懋徳刲股以进即愈人曰贤母令子萃于一门康熈十六年廵抚佟国祯题请建坊旌表
　　徐师选妻龚氏进贤人生员徐圣佑之母年十六归徐二十而寡仰奉孀帏俯训孤子洁志纯心愈乆弥励年五十六廵抚安世鼎题请旌表徐仲洙为之传
　　李羙士妻龚氏新建人年二十一夫亡守节康熙三十五年廵抚马如龙具题旌表
　　凃存恒妻熊氏南昌人寿至百嵗康熙四十年廵抚张志栋题旌
　　甘应俊妻熊氏奉新人年二十七夫亡矢志守节始终不替养姑教子兼尽其道康四十六年督学杨颙具题旌表
　　廖氏名雪松奉新贡生廖需女少淑慧通书史年十九适靖安生员舒□□早卒廖年二十六守节自课二子慕芬慕芳励行积学并饩于庠康熙四十七年督学杨颙题请旌表
　　裘君衎妻熊氏新建人年二十六夫死守节康熈五十年建坊旌表
　　赵曰琯妻万氏新建人年二十二夫亡守节康熙五十三年旌表
　　罗秉钧妻胡氏南昌人年二十八夫亡守节同邑周朝燕妻熊氏年二十二孀居守志俱于康熙五十三年廵抚佟国勷具题旌表
　　刘氏名珍英南昌刘永参女许聘新建万承隽未嫁承隽卒遂自殉康熙五十八年督学王思训题请旌表
　　周氏南昌人许聘徐尚寳未嫁尚寳亡周年十九矢志守节康熙六十年旌表
　　周朝燕妻熊氏齐思豪妻陈氏刘永国妻罗氏徐受事妻胡氏李廸堂妻陶氏徐之瑗妻晏氏俱南昌人年二十余苦节各歴四五十年并康熙六十年旌表
　　夏以鐩妻尚氏夏熙轮妻谭氏戴廷铨妻凌氏凌可光妻陈氏孙登贵妻周氏胡维章妻秦氏赵汝达妻秦氏俱新建人矢志守节康熙六十年奉旌
　　李焘妻熊氏丰城人年二十而寡遗腹一女矢志守节康熙六十一年旌表
　　王氏广昌令景升女适南昌周煜年二十二守节雍正四年旌表
　　刘与英妻赵氏南昌人同邑赵克生妻舒氏杨玉盟妻朱氏俱苦志守节并雍正四年旌表
　　黄承芳妻杨氏丰城人年二十七夫亡殓葬毕自缢家人救免外氏欲夺其志正色拒之终身不归宁甲寅避贼山庄夜梦人告曰贼至速去杨呼老仆妇抱防子匿煤井中得免寿至八十一歳又同邑魏邦遴妻任氏年二十一抚遗腹孤守节教子成立寿八十五并雍正四年旌表
　　凃彰妻舒氏靖安人年十七归璋纺绩佐读璋为诸生而病舒刲股和药服之不愈璋卒舒年二十五抚三月孤基成立雍正四年旌表
　　朱统铀妻万氏南昌人年二十二勤苦守志寿九十三雍正四年旌表
　　赵汝廷妻沈氏叶自蔚妻李氏熊必斌妻刘氏范启漴妻闵氏俱新建人年二十余夫亡矢志守节并雍正四年奉旌
　　徐一秦妻彭氏奉新人年二十四而寡孝奉舅姑又同邑罗秉文妻刘氏廖之元妻王氏俱年二十余守节各三四十年俱雍正四年旌表
　　王氏南昌人适丰城林欲华年二十一守节二十四年妯娌未尝见其露齿一笑性好施与周贫乏歳癸巳邑大水村庐淹没王出纺绩赀以易谷以赈饥者雍正四年旌表
　　万象干妻张氏新建人年二十九守节雍正五年旌表徐先防妻陈氏奉新人年二十八抚孤守节雍正五年旌表
　　邹朝英妻王氏新建人年二十一夫殁王自经殉焉又同邑刘三汶妻王氏年二十四守志俱雍正六年旌表
　　潜振逺妻邹氏奉新人年二十八矢志守节雍正六年旌表
　　卢象谦妻赵氏南昌人年二十八夫亡誓节四十一年雍正七年奉旌
　　余观生妻陈氏奉新人年十六归观生时曽祖姑犹在舅携子馆外邑陈拮据朝夕家食苦不给为糜粥奉堂上而自酌水浆居十载夫殁苦节五十七年抚三遗孤子训之皆成名年八十有二卒雍正七年旌表
　　萧氏南昌人适新建凃文举年二十七而寡苦节自誓家贫纺绩易米以养孀姑自采野菜和羮食姑遇疾汤药备至姑尝自言垂暮无子不失所以有媳也独苦吾媳耳遗孤才歳余抚而教之成立雍正八年建坊旌表
　　周朝荣妻刘氏南昌人年二十八夫亡絶粒矢志身殉孀姑无依以死持之者再刘强起治防养姑尽孝姑丧子失明凡起居饮食疾痛扶持抚摩无弗备至立继嗣奉周氏祀守节二十三载雍正八年旌表
　　张应兰妻李氏南昌人年二十归于李逾歳夫亡抚遗孤以事舅姑苦节四十五年雍正九年旌表
　　喻宗元妻彭氏南昌人年二十八夫亡抚孤奉孀姑矢节五十七年寿八十有四雍正九年旌表
　　赵宗海妻熊氏新建人年十五归赵七年夫亡奉姑抚遗孤苦节三十年雍正九年旌表
　　项铨妻龚氏靖安人年二十六夫亡家贫无子矢志苦节年六十有二卒【县志】
　　罗廷璠妻杨氏廷璠新建人任楚雄知府殁任杨扶榇归值顺治戊子乱避于桐源为流寇所掠不从被杀
　　刘元镗妻吴氏妾朱氏吴年十七归元镗以顺静闻刘在中州梓溪为南昌望族戊子兵乱縦掠将及中洲元镗以家东渡如社冈避兵不虞骑出元镗急抱五歳子与二氏奔源城流矢及之弃儿道旁厠中而走吴氏伏沟草中见朱氏被执骂甚厉骑缚以行不数十歩过东溪跳跃索尽断骑怒斫其頬死骑去吴出行数十歩不能前遇邻媪方脱簮求为扶携而骑忽大集吴握髪仰天号哭曰夫耶子乎吾死矣遂被执兵以刀背歩歩击之且骂且哭行过南陂即赴水死距东溪才数百歩时七月三日越三日殓肌体容髪并如生【榆墩集】
　　徐文璠妻朱氏新建人廪生朱尚赤之女年十八归徐阅歳举子应鳌副将金声桓以江城叛戊子五月南昌被围游骑四出仓猝间氏不及避逼之上马不从大骂曰宁可杀不可失节兵怒割其左乳骂益厉伤三刃复断其首而去【二续表忠记】
　　胡守约妻姜氏魏懋先妻万氏李继亮妻凃氏【俱南昌人顺治初死冦难】
　　熊应辅妻黄氏刘元镜妻王氏刘鑍未婚妻王氏姚瀛瞻妻宗氏傅启元妻朱氏媳朱氏许烈女【俱南昌人戊子死金声桓难】
　　欧阳五敕妻穆氏李一和妻邓氏万象妻胥氏程以身妻吴氏罗经淑妻陈氏程显妻朱氏李胜妻刘氏谭廷琮妻文氏掾吏鞠某妻某氏叶韫华妻曹氏裘士光妻李氏李万镒妻朱氏欧阳观妻朱氏万时兴妻陈氏万之祥妻熊氏潘象一妻姚氏喻希周妻徐氏程肃二妻任氏刘定生妻方氏熊维翰妻伍氏雷元璐妻黎氏万烈女申秀【俱新建人戊子死金声桓难】
　　余剑光妻晏氏刘羽未婚妻于氏【俱丰城人死冦难】
　　陶唐盛妻顔氏曽廷观妻吴氏胡仕卓妻万氏胡仕从妻倪氏胡某妻余氏文夙成妻杨氏饶烈女静贞【俱进贤人死戊子难】
　　舒其任妻陈氏舒维党妻钱氏舒氏女乞秀【俱靖安人死戊子难】



　　江西通志卷九十七
　　钦定四库全书
　　江西通志卷九十八
　　列女
　　瑞州府
　　元
　　杨某妻萧氏髙安人年三十夫卒子珍方四歳贞淑勤俭养姑有礼教子有方邑里称其贤年八十八后嗣益蕃人以为贞节之报
　　敖某妻胡氏髙安人年二十九夫卒抚孤智事闻旌其闾
　　张立试妻高氏髙安人遭红巾之乱欲辱之髙骂不絶口至风源廖家井投入而死
　　李马儿妻袁氏瑞州人至正二十四年李病殁袁年十九誓不再嫁以养舅姑有王成者闻袁有殊色挟势欲娶之袁曰吾闻烈女不更二夫宁死不失其身也遂徃夫墓痛哭缢死树下【元史】
　　蔡元通母新昌人有贞节碑掲于栢树巷
　　明
　　刘启一妻张氏髙安人年二十夫亡守节奉姑孝谨抚孤赵孙至于成立歴五十余年洪武间旌表
　　沈元辅妻涂氏髙安人适上髙沈氏元至正间元辅为欧祥兵所杀时涂年二十五抚孤守节三十余年洪武间旌表
　　李崇文妻漆氏上髙人年二十九崇文卒抚孤守节歴四十七年同邑熊伯轻妻王氏年二十八子方一歳伯轻卒抚孤守志俱于洪武间旌表
　　萧渭妻郜氏字慕贞髙安人年二十夫亡无子苦志守节正统间廵抚侍郎赵新题旌
　　况昊妻吴氏上髙人年二十二夫亡抚遗腹子正道成化间旌
　　游氏名奴贞上髙游仲髙之女许聘卢节雍未醮而节雍客死奴贞纺绩自守父母欲其改适不从乡里重之时以粟帛赠焉呼之为姑年七十余卒【明一统志】
　　张凤翔妻万氏新昌人年二十五守节抚孤歴六十余年成化间旌门
　　刘习恭妻江氏新昌人年二十抚遗腹子守节事闻旌表
　　熊英伟妻张氏胡顺爵妻张氏俱新昌人姊妺皆早寡守节抚孤歴三十余年治间旌表
　　刘启常妻吴氏髙安人年二十歳启常卒子孟在襁褓家计甚萧索吴勤纺绩以供翁姑断髪齧指誓无二志孀居四十余年而殁治间知府请旌表【豫章书】
　　况志经妻彭氏髙安人年二十四夫亡抚遗孤文宪寿七十有三同邑刘思妻况氏夫亡守节俱于正徳间旌表
　　姜荣妾窦氏名善惠京师人荣为本府通判正徳五年夏窦为华林盗所执强行至花坞村乗间投井而死知府邝璠上其事诏旌曰贞烈建祠祀之天启间郡守陶履中饬其祠御史曹谷作碑记
　　张荣一妻萧氏髙安人年二十七孀居正徳五年冬为华林盗所执骂曰我誓不为贼狗所辱乃斩之数断又黎玉亮妻殷氏孀居十年正徳六年夏为华林贼所执胁以刃不屈骂贼投河贼以鎗刺其胸背而死俱题旌祀贞烈祠
</div>
    <div class="pagination">
<a href="江西通志_page247.html">上一页</a><span>...</span><a href="江西通志_page243.html">243</a><a href="江西通志_page244.html">244</a><a href="江西通志_page245.html">245</a><a href="江西通志_page246.html">246</a><a href="江西通志_page247.html">247</a><span class="current-page">248</span><a href="江西通志_page249.html">249</a><a href="江西通志_page250.html">250</a><a href="江西通志_page251.html">251</a><a href="江西通志_page252.html">252</a><a href="江西通志_page253.html">253</a><span>...</span><a href="江西通志_page249.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
