<!DOCTYPE html>
<html>
<head>
    <meta charset="UTF-8">
    <title>钦定盛京通志 - 第 36 页/共 330 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定盛京通志 - 第 36 页/共 330 页</h1>
    <div class="content">　　星汉南来直北流【国语松阿哩乌拉松阿哩者即天河也汉语因名松花江】萦回漭沆卫神州城临镜水沧烟上地接屏山緑树头辐辏闾阎市中日往来舸舰织清秋设教图入丹青画应拟宣城谢氏楼
　　皇祖当年驻棨衙迎銮父老尚能夸讵无洒扫因将敬所喜朴淳总不奢木柱烟筒犹故俗纸窻日影正新嘉盆中更有僊家草五叶朱旒茁四桠
　　松花江
　　滚滚遥源出不咸【松花江即混同江源出长白山山海经作不咸山】大东王气起
　　龙潜劈空解使山原折接上那辞雾雨添两岸叅差青嶂印一川萦缪碧波恬地中呈象原檐鼓【松花江以松阿哩乌拉得名松阿哩者即国语天河也】石辨支机孰是严
　　咏人参
　　性温生处喜偏寒一穗垂如天竺丹五叶三桠云吉拥玉茎朱实露甘漙地灵物产资隂隲功着医经注大端善补补人常受误名言子产悟寛难
　　望祭
　　长白山作
　　诘旦升柴温徳亨【山名建望祭殿于此】
　　髙山望祭展精诚椒馨次第申三献乐具铿锵叶六英五岳真形空紫府万年
　　天作佑皇清风来西北东南去吹送羶芗达玉京
　　松花江放船恭依
　　皇祖诗韵
　　隆崇
　　长白佑维清松花江源山顶生飞流银河练影明萦回千里竹箭轻望
　　祭申悃和鸾鸣临江遂命青雀横水天上下秋光晶冯夷静恬涛不惊击汰直达吉林城沧浪之水义最精俯看直欲濯我缨讵必昆明习战兵隆崇
　　长白佑维清继绳
　　祖烈希景行从流宁为【去声】欣渟
　　松花江捕鱼
　　松江网鱼亦可观潭清潦尽澄秋烟虞人技痒欲効悃我亦因之一放船施罟濊濊旋近岸清波可数鲦鲈鲢就中鱏鳇称最大度以寻丈长鬐轩波里頽如玉山倒掷义百中诚何难钩牵绳曳乃就陆椎牛十五一当焉举网邪许集众力银刀雪防飞缤繙计功受赐即命罢方虑当秋江水寒
　　尼什哈山
　　吉林城东十二里尼什哈山巍岌防度江揽景一登峰红緑清秋错如绮精蓝大士乃白衣何代补陀飞至此天池澄湛万山巅翠樾倒影波中美旱不知竭涝不盈亦不飞流落涧底地灵雩禜固其宜【吉林将军凡祈雨晴皆于是山】兆叶维鱼谁所始【尼什哈者即汉语谓鱼也】
　　吉林览古杂咏
　　克商肃慎致梯航楛矢陈庭理或常未必幅员归北土詹桓辞晋失夸张
　　荒略山原限大东汉唐纪载鲜精穷购诗只有鸡林使【鸡林即今吉林葢语音之讹】真鉴偏教幸白翁
　　辽金以后率堪详府设黄龙因见祥地力三农真沃土舟通百货宛江乡
　　宣和声色恣情奢压境难回劲旅加可笑虱生幽五国风流犹自号琵琶
　　采珠行
　　圆流育蚌清且沦元珠素出东海滨旗丁泅采世其业授餐支饷居虞村我来各欲献其技水寒冻肌非所论赐酒向火令一试精神踊跃超常伦秋江川媚澄见底方诸月映光生新威呼荡桨向深处长绳投石牵船唇入水取蚌载以至剖划片片光如银三色七采亦时有百难获一称竒珍命罢旋教行赏赉不览安识真艰辛世仆执役非蜑户元稹何闗譬海神咏鱏鳇鱼
　　有目鳏而小无鳞巨且脩鼻如矜闟防头似戴兠鍪一雀安能齧半豚底用投伯牙鼓琴处出聴集澄流再题东珠六韵
　　讵是鲛人泣兼非外域求地灵多瑰产水徳正圆流龙吐岂无谓鸡衔亦可侔楚人非善贾河上有深谋掷米光能变倾盘走不留何须较合浦早愧五湖投驻跸库勒讷窝集口
　　窝集夫何许遥瞻已不凡真堪称树海乍可悟华严紫翠纷閜砢茏葱鎻防岩恰如望瀛渤未饮早知咸窝集行
　　履山念无海泛水忘有陆今兹识窝集万彚惟一木江南塞北揽槩频岂无林箐皆子孙东方甲乙禀灵秀固应富有植类羣始从茈虒入麓口渐进萧森失见后祗容线隙露天光马弗敢旁遵路走不能娄举丹黄青亦有翻书莫辨名尔雅所纪限方域安能到此杞宋征天蔽亏絶飞鸟其下菁英茁僊草落叶布地似黄金疑是长者来问道华严海防诸佛处一菩萨一菩提树心花显映多吉祥世尘逺隔如云雾宇宙以来便有此大椿扶桑非其比定应黙烦灵祗呵不知阅人代几隂晴变幻光怪竒谷神出巧能尔为画师未可形容拟大匠讵敢斤斧斯初经奥壤心神清色惟真色声真声欲笑稽含花木疏防笔聊为窝集行
　　八月十三日作
　　紫禁朝仪豳野间【时东巡取道吉林驻跸查拉芬阿林即于幔城行礼】晓晴信可悦
　　慈顔【夜间微雨晓即大晴】营临西水诚瑶水座对南山是夀山【国语谓夀为查拉芬康熙二十一年　　皇祖驻跸于此值　　万夀节山以是得名】亦有冰桃千歳熟却欣霜桕万峰殷肇祥袭庆承
　　皇祖
　　先泽惟怀继述艰
　　行围即事三首
　　控旧俗重三韩巡狩当秋取便看璧水圆流萦捺鉢玉山直影矗枪竿风前落叶萧萧下霜后平莎渐渐干获鹿较于北塞美
　　寝门特进劝加餐
　　崇椒择胜小徘徊为友为羣得得来八月有鹰皆掣韝【居切】齐风无犬不重鋂唐弓奚必千钧力汤网惟慙三面开日日留人待章奏持来马上便亲裁枫槲丹黄松栢青谷神色色复形形待围籍草为茵褥驰猎阹山作户庭鳬藻众军皆子弟
　　龙兴旧地倚威灵觐
　　光扬
　　烈惟予责志奠皇图万载宁
　　辉发故城怀古【有序】
　　昔辉发贝勒拜音达里持两端于我朝及叶赫之间屡背姻盟因山筑城凡三层以自固我
　　太祖一举而平之至今经其城仰
　　神威之如昨励慎守于无疆
　　天教草昧起
　　英雄开创艰难自大东刬削蓬蒿基景运驱驰险阻立丰功渝盟徒恃营三窟不战惟劳举一戎荒堵秋风怀昔日钦承统绪凛予衷
　　登辉发故城再赋
　　辉发河东防崣峰云是当年征战处拜音达里【辉发贝勒名也】抗
　　王师筑城三遭守险固质臣取还婚弗娶潜与叶赫通盟屡患在肘腋弗翦除堂堂大业何由树我
　　祖神武真天人一时龙虎风云附师兴五日破坚城殱魁宥胁为臣庶即今旗籍那拉氏百年世禄被恩遇我来仰
　　烈忆草创抚迹应亲揽艰勮威呼双桨渡溪河彼岸马乱流预苇丛蔽骑披冒过其下浸滛尽沮洳山从人面起嵯峩仰不见天密林櫖防骑寻迳歴其巅雉堞乆頽蔓草防故老无能为我言敬观
　　缔造披实録【叶】徒见山髙水清概怀哉乆安长治故从臣
　　谓我今日劳较
　　昔如何莫轻语
　　吉林土风杂咏十二首【有序】
　　吉林在盛京东北我朝发祥所自旧俗流传有先民遗风焉甲戌东巡驻跸连日江城山郭庐旅语言想见岐豳式廓之始咨询土风拈二字成语者为题得近体十有二首聊纪一二云尔
　　威呼
　　刳巨木为舟平舷圆底唇鋭尾修大者容五六人小者二三人剡木两头为桨一人持之左右运棹防若飞行
　　取诸涣卦合羲经舴艋评量此更轻刳木为舟剡木
　　楫林中防往水中行【窝集中山溪相间凡采参捕貂者防威呼以往遇水则乘之】饱帆空待吹风力柔橹还嫌划水声泥马賖枯尤防便【泥马賖枯者以桦皮为之只容一人两手持小桨划行】恰如骑鲤遇琴生
　　呼兰
　　因木之中空者刳使直达截成孤柱树檐外引炕烟出之上覆荆筐而虚其旁窍以出烟雨雪不能入比室皆然
　　中通外直求材易暮防晨炊利用均曲突徙薪诚上防焦头烂额更何人踈烟土锉烹蒸便夜雨荆筐葢覆频却有千年辽海鹤蓦疑华表话前身
　　法喇
　　似车无轮似榻无足覆席如龛引绳如御利行冰雪中俗呼扒犁以其底平似犁葢土人为汉语耳架木施箱质莫过致遥引重利人多冰天自喜行行坦雪岭何愁岳岳峩骏马飞腾难试滑老牛缓步未妨蹉华轩诚有轮辕饰人弗庸时奈若何
　　斐阑
　　弧矢之利童而习之小儿以榆桞为弓曰斐阑剡荆蒿为矢翦雉翟鸡翎为羽曰钮勘
　　榆桞弯弓压丝剡荆作箭雉翎翍壮行幼学率由旧蓬矢桑弧匪袭为揖让岂知争君子闿抨惟觉惯童儿曽闻肃慎称遥贡可惜周人未解施
　　赛斐
　　古人食皆以七羮则以勺国俗旧用木七长四寸许曲柄丰末犹古制也
　　质古惟称以木为曲长且椭进餐宜鼎中底用轻染指座里应教笑朶颐无下奢哉嗤彼箸有捄便矣借兹匙青泥坊底芹香处杜老居然得句时
　　额林
　　庋横板楣栋间以贮匳箧缾诸器具兼几案匮匵之用
　　庋楣横版当中厨家计精麤个里俱鼠閙欲投还忌器爵飞同量不妨觚灶间那识薪为蜡几上常看皮是乌淳朴遗规恭俭徳风声拟使遍黄图
　　施函
　　斵木为筩因其自然虚中以受物贮水酿酒皆用之视束铁编篦攅木片为器者天质为胜
　　谁云瓠落不中材虚受天然器量恢泉贮云浆消旧渴春篘石冻酦新醅早嗤轇釜催人去【闾阎有无相通客至必留饭其有颉羮者羣以为吝而笑之】何用脩筒引水来可供缾罍谢梁栋孰非造物善栽培
　　拉哈
　　土壁堵间缀麻草下垂縁以施圬墁此国初过涧芮鞫间故俗也
　　乘屋乘间事索绹经营妇子共勤劳御寒塞向诸凡预施墁编麻要取牢出气天柱左右【拉哈墙壁之上据栋中柱以承梁左右留二孔出气谓之嘛木哈图拉图拉者汉语所谓柱也】通烟土锉炕周遭室家豳馆风犹在慙愧宫庭雉尾髙
　　霞绷
　　蓬梗为榦谷糠和膏傅之以代烛燃之青光荧荧烟结如云俗呼糠灯
　　蓬梗糠粃膏傅涂茅檐夜作每相需绩麻乍可呼灯婢耽奕非闗诮烛奴最爱焰辉一室朗那辞烟染满窗乌葛灯笼是田家物勤俭遗风与古符
　　豁山
　　夏秋间捣败苎楮絮入水沤【去声】之成毳沥芦帘匀暴为纸坚韧如革谓之豁山凡纸笺胥以是名之捣苎沤麻亦号笺粘窗写牍用犹便百畨徒讶银光薄万杵还轻越竹坚但取供书何贵巧便称铺玉讵能贤高丽镜面寻常有爱此淳廉旧制传
　　罗丹
　　鹿蹄腕骨也旧俗以蹄腕骨随手摊掷为戏视其偃仰横侧为胜负小者以麞大者以鹿莹泽如玉儿童妇女围坐掷以相乐以薄圆石击之则曰帕格投石军中以戏称手弹腕骨俗相仍得全四色方愉快【腕骨一具四而各不同持四枚掷之各得一色则为四色全大约以此分胜负】何必三枭始絶胜闺秀争能守炉火【一手摊掷承空上下各取之以不动局上者为工妇女多能之非男子事也】儿童较逺骤寒冰【又有较逺之趋水上以中为胜名曰撒罕】无端胜负纷忧喜麞鹿知有许能
　　周斐
　　桦木之用在皮厚者盈寸取以为室上覆为瓦旁为墙壁户牖体轻而工省逐兽而频移山中所产不可胜用也
　　巢处遗风借桦皮上檐侧壁总堪为端夸不漏还胜瓦岂虑频迁等奕碁瓮牖防枢犹未备夏凉冬暖且相宜五侯第宅皇州遍芮鞫先型尔尚知
　　海兰河屯【有序】
　　海兰河屯者汉言榆城也遵槎尔筏岭而西旁见旧城之基焉雉堞无存土垒尚在昔年征战之时各筑堡自守遗老既尽无能道其事者以其生榆树焉则谓之榆城而已
　　虎视龙争各据时高培战罍濶穿池何年贝勒失名姓【昔东方部落强有力者率自称贝勒】剩此荒城祗址基总为
　　圣人驱除【去声】难维新
</div>
    <div class="pagination">
<a href="钦定盛京通志_page35.html">上一页</a><span>...</span><a href="钦定盛京通志_page31.html">31</a><a href="钦定盛京通志_page32.html">32</a><a href="钦定盛京通志_page33.html">33</a><a href="钦定盛京通志_page34.html">34</a><a href="钦定盛京通志_page35.html">35</a><span class="current-page">36</span><a href="钦定盛京通志_page37.html">37</a><a href="钦定盛京通志_page38.html">38</a><a href="钦定盛京通志_page39.html">39</a><a href="钦定盛京通志_page40.html">40</a><a href="钦定盛京通志_page41.html">41</a><span>...</span><a href="钦定盛京通志_page37.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
