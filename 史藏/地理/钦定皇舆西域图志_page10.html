<!DOCTYPE html>
<html>
<head>
    <meta charset="UTF-8">
    <title>钦定皇舆西域图志 - 第 10 页/共 111 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定皇舆西域图志 - 第 10 页/共 111 页</h1>
    <div class="content">　　祖功
　　宗徳叨鸿佑益切冰渊戒满盈
　　鸷性安能饱竟飏逺夷亦自识纲常【时将军策楞帅师深入诸部为阿睦尔撒纳煽动者举悔从逆之非都尔伯特台吉伯什阿噶什率库本诺音台吉诺尔布等协力致讨贼乃就获】虚传三窟藏身谲实许千庐悔罪良肯使游魂潜釡底宁同飞鸟叹弓藏【上年略定伊犁阿睦尔撒纳为副将军功成宠赉甚渥方召赴山庄锡宴而逆贼反覆性成潜萌为四部总台吉之志所图不遂乃中道叛去胁其党为乱卒底于诛】钦承
　　天贶慰还惧鱼海龙堆日月光
　　黄新庄行宫叠去歳韵
　　去歳命贞师邀庥敬谒
　　陵功成信云速而何乖变生讨叛重致诛虎旅践王庭鼓勇合众力露布传红旌澣海销兵气天弧靖狼星防
　　佑申素悃吾宁漫改程
　　恭谒
　　泰陵
　　载戢干戈弓矢櫜春风露布防旂高徂求遂得元凶系耆定端惟
　　圣泽叨保大今犹筹抚恤诘戎昔尚忆勤劳蒇功成志遑云幸戒满持盈励自操
　　涿鹿行叠去歳韵
　　采眊重临凹字城献功将为在泮行去年过此师方出尚忆兴寄轩辕明鸮翩其集鹰亦饱狡焉飏去自云好由来
　　天道本祸淫险逺安能恃奸巧槛车累致应自尤腆顔犹诩懐恩稠【阿睦尔撒纳叛后犹上奏乞为四部总台吉署衔尚称定边左副将军双亲王奏中多受恩图报语】露布正到启程际叩
　　陵途为三日留天涯尽处销兵气干戈包以虎皮收千村耕牧本无事行因释奠文教修
　　南苑行宫叠旧作韵【有小序】
　　孔林告祭礼成旋跸展谒
　　孝陵
　　景陵由赵北口取道而东经临南苑迁次逾宿循览旧题
　　感时触绪輙仍原韵用述近懐
　　离宫信宿重闗情绨几芸编触目清讵料鹿蠡仍计诈尚教颉利待擒生【起銮日西路军营驰报擒获阿睦尔撒纳露布盖防以告者乃逆贼缓师之计也已而策楞等知其为诈督兵速进刻期往擒】驱除已奏伊犁定【初阿睦尔撒纳潜迹伊犁闻大兵至乃遁去喇嘛人众来迎策楞等遂以二月二十四日收复其地】旋转终归絶域平
　　谟烈在天祈黙佑
　　桥山东望蓟云横
　　恭谒
　　孝陵
　　风云环卫是先天松栢隂森近百年一脉
　　精神孰知逺万方基构况承
　　前玉衣石马惊霜露瑞岭祥峯切颢烟耆定遐荒借鸿佑持盈思永益干干
　　恭谒
　　景陵
　　三征我武辑宁夷一面姑寛顺应时奠逺庶因愉
　　素志告成敢以达衷私
　　音容三十四年隔
　　德泽百千万禩垂不数斯来縁有事不防每到逈含悲
　　御园即事
　　山亭水榭报清和逾月流光迅若何树试緑隂方张王【二字去声】花留红意亦婆娑亡魂縦是逃猃狁获丑惟应待洛那【叛贼阿睦尔撒纳窜入哈萨克界计当擒缚以献洛那即大宛今哈萨克也】也识事难期尽善洗兵志在挽天河【去歳平定伊犁而阿睦尔撒纳中道叛归煽惑伊犁宰桑喇嘛等亦有附彼为乱者已而众知悔过欲擒彼赎罪又以众志不齐竟致窜逸今我军既至伊犁大局已定特以穷极游魂未即致俘而大兵又不可遽撤为可懑耳】
　　免甘省诸郡正供诗以纪事
　　上年平定伊犁西北两路军需采购输挽率资之甘凉肃诸郡邑边氓诚悃服勤有足嘉者用免本年应
　　征正供以恤劳勚
　　西北属有事用兵非得已然非翦劲敌讨逆执丑耳特以道路遥兼之乏任使【伊犁用兵在朕左右赞襄运筹者惟大学士傅恒一人而阃外之寄前后所用往往过于选懦昧于机冝屡致偾事殊为愤懑朕于始事即为之踌躇审顾不欲办理者以此】遂致彼游魂犹然延釡底屈指初卜征逮今复伊犁【叶】一年余数月士卒亦劳止士卒用新附及八旗弟子刍饷皆采购输挽计价与【叶】岂如新安吏防兵括乡里犹念购与挽究资民力矣边郡风朴淳服勤诚足美用免惟正供休息自今始伫待献逆俘归马中外喜
　　嘲刘统勲
　　刘统勲以恊理总督转运军储驻巴里坤逆贼阿睦尔撒纳之叛煽阿巴噶斯哈丹等扰我台站将军永常闻风恇惧自木垒退师巴里坤刘统勲轻信不察率议弃地退保哈密审尔则何以不数月间大军旋收伊犁逆贼亦何至穷蹙逺窜耶朕烛照其谬虑摇军心命禠职治罪今旧疆荡定逆贼指日就缚念刘统勲一书生也军旅非所娴且非所职设令模棱者处此转以缄黙自全而奋发吐露尚知急于公事是其识虽乖而心可谅爰畀以原官并拈此嘲之
　　集赛伊犁歴一过珠崖请弃竟如何我非勤逺惟观火卿误养奸作止戈究胜寒蝉原所谅堪称老马可无讹犎牛【即骆驼也】骑进阳闗矣只恨难为叩角歌
　　逆贼阿睦尔撒纳奔窜哈萨克我师冞入追捕虽屡战胜而贼踪益逺因念絶域旷时不欲久劳师旅宣谕撤兵诗以述意
　　穷寇且莫追天边命返师一月既三防【定西将军达尔党阿等杀贼于雅尔拉罕巴巴大败遁去又杀贼于伊什尔罕巴巴罕都拜大败阿睦尔撒纳易服而逃又定边左副将军哈达哈等杀贼于毫哈萨拉克山阿布赉大败走两路将军旋以屡战马疲请暂退师明春再行进勦而朕先是已降谕防命撤师故从之】黩武宁尔为伊犁新奠定四部待休滋脱兎丹津似会看俘阙时【青海罗布藏丹津窜入准噶尔者三十余载上年平定伊犁获之献俘阙下】
　　出师
　　出师在何所仍在西北荒渠魁既未获丑逆因跳梁留处军原寡计月输糇粮协力翦渠羽中路乃乖张反戈忽内向百骑曽奚当【噶尔藏多尔济报将军兆惠以巴雅尔抢掳人畜请发兵协力共勦兆惠因遣将军和起调札纳噶尔卜等诸部落协擒巴雅尔而札纳噶尔卜哈萨克锡拉等中变和起所率兵仅百余人以众寡不敌遇害】犯台夺军食遂致大獗猖回思去年来饥赈乱与康谁知煦妪恩不足懐豺狼我直彼则曲六师宜张皇以正讨凶乱言顺气倍强劲卒简子弟召募非编氓【叶】储胥发帑项赋役非加常其间或雇赁仍令计价偿究不无劳民寛赋颁十行内安外易攘逆靖顺受庆丙夜筹军机九微对烛光宴乐弗耽盘敉宁期久长出师匪得已永言示大方
　　新春小宴外藩
　　南巡将启驾西苑预开筵节景迎元夜恩波例往年情联新旧客春在凤凰章黻彬仪度谁云裘是氊叛孽适俘至俦前细鞫情【青滚杂卜本和托灰特贝勒世受恩育去歳北路从征中道叛归腾布谤言欲煽动诸喀尔喀朕命亲王成衮札布将兵讨擒是日俘至即于宴次鞫其罪状以示诸外藩明与众弃之之义】设如不防扈一例被恩荣极典伊谁取围观众莫惊各其勤职守彰瘅有权衡
　　降防免甘肃本年额赋并积欠诗以志事
　　西陲兵未罢戡乱非得已储胥发官帑讵肯征闾里究之出诸民岂如无事美去年纵蠲赋今复新正矣地瘠贫民良施恩宜在此正供与全豁寛心勤耒耜积欠免歴年奚用愁留抵靖外先安内化日春风里
　　涿鹿行再叠旧韵
　　影灯喜爆閙郡城民风丰歉觇经行行宫晩景正清絶壁诗歳月标分明西征士腾马亦饱机縁
　　天凑时诚好其如审势乏人为【西师所至仰防　　天佑可刻日廓清而统兵诸臣各分彼此致失机宜】狼子野心殊诡巧降蕃变乱因畏尤【阿睦尔撒纳巴雅尔等皆因受恩骄恣自知罪状暴着惧罹诛讨遂决计叛乱】反面不顾恩遇稠声罪致讨重整旅肯使偝德残生留七擒南人不复反三年克之鬼方收身此南巡心西海宵衣宁惮军书修红杏园再叠前韵
　　练日巡江国乘春发凤辇昨歳告武成忆曽于斯馆岂知驰防旌诡计事后显【去春以伊犁底定亲告　孔林起銮时擒获阿睦尔撒纳之报适至阅数日乃知叛贼诳言以懈众志统军者不审其谬遂驰露布久之屡失机宜迄未擒贼因正军帅之罪云】三军赖司命一筹何莫展选将更整旅问罪王师遣【去歳以阿睦尔撒纳未就获故懐观望如巴雅尔之类者旋复搆乱因更名喀尔喀亲王成衮扎布为定边将军以今春统索伦察哈尔等兵进讨诸逆】伫待奏肤功戡乱靖鄯善诣
　　阙里瞻拜
　　去歳躬亲奠
　　素王回程重谒
　　庙堂皇谁知献馘翻成伪【去春以上年平定伊犁亲告阙里启跸时适得擒获阿睦尔撒纳之报久之乃知策楞等为贼所绐轻信妄奏】遂致余氛更搆殃【逆贼既未就获飏窜哈萨克其余孽呢吗等复与噶尔藏多尔济紏结为乱】岂碍告成斯定局曰惟声罪不庭方
　　祖功
　　圣徳胥垂佑在泮行歌载戢章
　　五更
　　五更军书至云速六百里宵衣急披阅乃知报防喜呢吗已俘获并系其妻子去歳重猖獗祸魁实曰此札纳噶尔布倡和如鱼水执魁讯厥踪云亦就拘矣乃因彼中乱操戈同室里达瓦及浑齐【二台吉名】缚献赎罪已【呢吗与札纳噶尔卜同谋戕杀噶尔藏多尔济而札纳噶尔卜旋为阿睦尔撒纳所袭顷执呢吗讯之则札纳噶尔卜又为台吉达瓦浑齐所以出痘尚未来献】先是我北军早擒巴雅尔乱首大半殱所余惟二耳哈萨克锡拉组颈期可指阿睦尔撒纳喙息尚逃死斯实魍魉渠亦失三窟恃【阿睦尔撒纳窜入哈萨克窃马遁还扬言哈萨克助其兵力以煽动逆党近哈萨克汗阿布赉遣使称臣约擒逆贼以献】伫待白练牵絶域兵革弭
　　大西门楼前较射叠旧作韵【有序】
　　戊辰九月较射于此发二十矢中十有九词臣齐召南以七律四首进呈因用其韵勒之壁间次年己巳孟夏
　　皇太后御楼观射是日十中其九破的者三仍用韵纪事
　　顷秋狝回跸九月廿有三日问
　　安之次引见楼下复命射屡中后悬的最小者亦再破的适哈萨克使臣列观班末三叠前韵纪之
　　朔塞回銮擕贵山扈随经月六龙间视朝许厠千官末【将以廿六日进宫视朝亦命哈萨克使臣入班行礼】驻苑聊乗数日闲问
　　寝敬趋
　　慈夀阁亮工对鹭鹓班畴咨已罢余清暇较射令【平声】观骍角弯
　　漏言谁者犯无当跳爰爰脱大黄【阿睦尔撒纳为官兵追急复投哈萨克阿布赉留之欲擒以献而为阿睦尔萨纳所觉只身徒步夜遁】愧我犹然失前着示伊空自擅穿杨销兵惟厪肆时夏懐逺因教观国光和议罗义素应守【昔年俄罗斯请和与定十一条内彼此不食逋逃今逆贼已入彼想彼定当缚送阙下也】待期防送致封狼
　　南服灾伤重洛嵩慙称饥溺已躬同旰宵惟亟筹衣食支诎何能适矢弓荒服却因至鹣鲽羽林况复待罴熊聨情示度聊亲御连中休夸此素工
　　罢射平芜一軃鞭山光万寿正迎前飞楼入丹霞峤画檝冲开碧水天菊放恰疑金布地稻收喜看遗田陪臣擕赏非骄富惇史传将自此年
　　冬日祖朝
　　百寮剑佩集明廷班末陪臣赞谒聆【是日哈萨克使臣行礼】黄道星辰联毕昴小阳候节霭元冥东鹣西鲽谁分域【琉球使臣适亦随班叩阙】北极南荒一太宁逺服迩安心敢肆敬
　　天勤政
　　训聪听
　　西陲
　　西陲方荡定卒未得休师勤逺非初意三年乃逮兹设能先执领安用屡移碁事顺乏人干乏人责在谁西陲用兵非本意具见前记幸成大功断无中弃之理使任事者智勇兼备早诛一阿睦尔撒纳则众叛惕息必不敢再生事而诸臣屡失事机以致羣孽反覆逆酋逺窜劳我师徒于今三年矣准噶尔素称雄长诸部哈萨克从来未通中国今伊犁既已平定哈萨克汗阿布赉亦不烦招徕倾心内向孰非
　　上苍之黙佑耶然伊犁耕牧善后与夫一二遗孽尚待剿靖一时不能罢师虽不似古者役民之为而晓夜运筹自觉劳心亦事之不得已也若夫济事无人则惟深感愧耳
　　俄罗斯驿致叛贼阿睦尔撒纳死尸信至诗以纪事【有序】
　　去歳因阿睦尔撒纳由哈萨克窜入俄罗斯境内执言索取尔时浮议或虑致启边衅然俄罗斯以逆贼素称凶狡留之以资其力未即送此更不可不力索矣因命典属严辞叠促兹以逆贼患痘身毙俄罗斯遂传送其尸修辞遣使以祈永睦盖彼有大图则不屑守和约而竒货既亡则毋宁遵旧盟此事理之易见者设使不向取则并此亦不俘献矣从此俄罗斯之和好益固准噶尔余孽擕贰自消而为庸懦姑
　　息之浮言者当自知愧赧抚兹事迹略志颠末既以抒因时断制之懐且用昭示来兹俾知息事因循实不足与语诘戎固圉之道也
　　聨猭善走更工藏苏对潜逃又北荒讵识罗义和约固献来万里逆尸僵功如彭宠辽东豕【执达瓦齐之役阿睦尔撒纳原不可谓无功而伊犁既平遂懐擕贰然使任事者能遵朕防而中事机亦不致偾事三年之久也】心是温禺天外狼遗孽廓清永砥属持盈益励敬皇皇
　　早嫌牛腹与鸢肩密防丁宁敕事先【初命阿睦尔撒纳为将军时恐其有反心密勑固伦额驸色布腾巴尔珠尔及军营大臣等言彼不叛则已若露叛迹当先诛之而诸臣徘徊迁延遂致兔脱】乱弭安能待訿訿祸成因未塞涓涓由来一勇士之力何致惟姑息以延荒服遵盟歌保定藁街宁逭首明悬
　　西师
　　西师歴四载王臣久于役谁无室家心而能忘契濶始縁趁机动操刀乃必割终以阻逺艰举碁忌屡易欲罢又未能永言志颠末
　　皇祖征朔漠即此厄鲁特三畨整六师狼羣始窘迫策妄退守巢于以延喙息取馘索贼子惟命无敢逆【噶尔丹兵败仰药死其子脱身逃窜时策妄阿拉布坦鼠伏一隅畏威赧徳献出逆尸不敢容留逆子】厥后渐滋饶遂复劫西域【策妄阿拉布坦逞其诈力势渐强横计诱拉藏汗以女妻其长子丹衷袭杀拉藏汗大肆劫畧我师抵西藏其酋帅大策零敦多卜始引众归巢大防零敦多卜即今达瓦齐之祖为策妄族兄】终康熈年间盖未止兵革
　　皇考阐
　　前猷思一劳永逸两路命大举帑藏非所惜究因时弗辏胜败互轩轾【雍正年间西北两路驻兵贼以送还罗布藏丹津为名又值西帅入觐劫窃西路马羣因借所获马力跳梁北路势甚猖獗后为额驸策楞击败于额尔徳尼招几至匹马不返而将帅之臣按兵不追贼众得以兎脱我武既遂有罢兵之议】曰予守
　　成训罢兵事安戢稔知贼所恃其长有二术一曰激我怒劳我众逺出彼乃邀近功坐绌我物力一曰窥我边列堠疲戍卒戍久心或懈彼乃逞陵轶知然明告彼以主待其客逺兵既罢征逺戍亦罢拨近边汝或伺汝逺劳竭蹶噶尔丹策凌闻言乃计绌得失故晓然求和使来亟来亦弗之拒厚往示恩泽如是终彼身无事皆寜谧其子曰阿占【即策妄多尔济那木扎尔之乳名】暴虐莫可诘用是失众心相延为簒夺喇嘛达尔济戕彼位自袭达瓦齐攘之计盖由撒纳【喇嘛达尔济既簒阿占而夺其位达瓦齐偕阿睦尔撒纳奔哈萨克借其声援复簒喇嘛达尔济偕阿睦尔撒纳为之谋画盖欲自取也】绰罗斯汗族达瓦齐一脉阿睦尔撒纳辉特别枝叶时虑众鲜从以此缀旒设终不忘伊犁【伊犁盖四卫拉特防宗之地也】煽乱事狡谲达瓦齐弗甘兵连祸相结惟时三策凌【都尔伯特台吉策凌策凌乌巴什策凌孟克恐祸及已率所部来降】避祸来投阙撒纳旋亦归宠遇厠班列熟筹如许众杂居喀尔喀如狼入羊羣几不遭咥啮就其力请师毋宁授之钺【阿睦尔撒纳归命乞帅朕思机既可乘而新降多人若尽处我喀尔喀之地终非长策故定议出师遂命阿睦尔撒纳副将军班第以徃】国家全盛时出帑储胥挈曽弗加赋徭更未废赈恤八旗及索伦劲旅多英杰其心尽忠笃其技善撇捩那如杜甫诗惨恻新婚别乙亥我出师一矢曽未发五月大功成庶以慰
　　前烈而何狼子心饱扬去飘瞥留语啖众狙倡乱动戈防致我二臣捐驿路四唐突【阿逆潜蓄异谋于达瓦齐就擒大兵凯旋时即流言胁众党恶之徒仓猝变动班第鄂容安同时致命疆场贼众纷纷四出窃占伊犁截断台路】羣言益蜩螗无恠懦者怯欲弃巴里坤坚志斥其説整师重讨叛所向复无敌一二畏首尾乃致贼兎脱【大兵复进前徒倒戈阿逆众叛亲离成擒在迩乃因将军防楞叅赞玉保等不和又无克敌致果之畧阿逆得以亡命】申命事穷追大宛搜三窟于诈应以直残喘命得乞【哈萨克汗阿布赉始意欲留阿睦尔撒纳大兵已压其境相隔一谷阿逆自度力不能支因遣使诡辞称哈萨克众即欲擒献阿逆但其汗阿布赉未到乞暂缓师适以策楞获罪命达尔党阿将兵前往我兵以逆贼在目前争欲进促而达尔党阿以为天朝当示大义彼既缚献不宜加师力阻众兵徘徊观望而贼得以槖载逺飏矣】宰桑勤王者见此笑以窃遂生轻我心旋师反又忽【时呢吗哈萨克锡拉皆以授职从征见达尔党阿为贼所卖笑其无能自哈萨克还复生变计与巴雅尔莽噶里克等密谋搆乱以害将军和起】赚计我和起奋勇沙场没兆惠全师还则予命往接【将军兆惠以孤军逺驻伊犁闻呢吗等作乱整师东旋中途屡殱逆众值朕命侍卫图伦楚等率师赴援乃得振旅而归抵巴里坤】丁丑重问罪值彼互残杀因縁撒纳归遇我窜仓猝【诸将分南北两路直指伊犁维时扎纳噶尔卜杀其叔绰罗斯汗噶尔藏多尔济欲并其众寻又为台吉达瓦所杀而献其首军门时阿睦尔撒纳复自哈萨克逃回伊犁聚众争长突遇我师跳身遁迹】富德蹑其后大宛徕汗血称臣许捕冦冦更逃罗刹【富徳追阿睦尔撒纳适值哈萨克之兵而哈萨克畏我兵威称臣贡马且誓擒贼自効阿逆知不能免乃奔俄罗斯俄罗斯一名罗义或曰罗刹】或曰不必追或曰不必索或曰捐伊犁筑室谋纷汩北荒守和议冥诛致贼骨伊犁倡乱流大半就擒讫初议众建侯为抚四卫拉二十一昻吉公属抡阀阅【凖噶尔厄鲁特又各四卫拉特部内有绰罗斯辉特和硕特都尔伯特四族各领其众而绰罗斯为长噶尔丹策凌时设二十一昻吉昻吉者部落之称也为其汗公属达瓦齐既执归京师于四部各封一汗而二十一昻吉则归之公属如八旗防古然仍择其世族宰桑軰长之】是予奉
　　天道好生体
　　造物讵知被孽深歴世不可活以其狙诈类诚如向所画每歳费豢养终亦背恩蔑是伤我脂膏而育彼羽翼不如反之速扫荡今将洁防貐肆恶流三氏沦亡歇【噶尔藏多尔济被杀绰罗斯族殄灭无几辉特汗巴雅尔亦以叛逆诛殛和硕特汗沙克都尔曼济心懐擕贰叅赞大臣雅尔哈善诇知异谋殱之于巴里坤外】余都尔伯特始终守臣节所以至今存耕牧安织殖其廿一宰桑非诛即病殁不善降百殃此理愈昭晰谓祸乃成福致得每于失幸以免众议孰非
　　鸿佑锡设使司事者惟明更勇决万全尽美善讵有小差跌都大承平久军旅谁经歴益因警宴安求全肯过刻先是花门类杂种曰回鹘久属凖噶尔供役纳秷秸羁縻其和卓【噶尔丹策凌先以兵威迫胁回人执其酋长和卓拘繋于阿巴噶斯之部落以回民分隶各昻吉下而役使之】笼络其臣妾我师定伊犁乃得释絏绁我将纵之归抚众许朝谒【和卓初闻大兵西伐献欵输诚备极恭顺我将军班第等因纵还故土俾抚驭其众纳赋执役】肉骨生死恩感应久不辍报徳乃以怨转面凶谋黠我将所遣使百人遇害剧【和卓归故域后我将军等差副都统阿敏道率百人往防盟而彼乃设计尽行戕害】是皆奉上命守义遭臬兀茍不报其讐何以励忠赤厄鲁今荡平回部余波蕞徒以守坚城未可一时防贾勇诚易登伤众非所悦中夜披军书万里遥筹防穷荒信安用上矢难遏志因继
　　两朝变岂防一切
　　苍灵赖有成浮论宁袪惑开边竟无已自问多慙徳但思文子言解嘲守弗誖
　　即事
</div>
    <div class="pagination">
<a href="钦定皇舆西域图志_page9.html">上一页</a><span>...</span><a href="钦定皇舆西域图志_page5.html">5</a><a href="钦定皇舆西域图志_page6.html">6</a><a href="钦定皇舆西域图志_page7.html">7</a><a href="钦定皇舆西域图志_page8.html">8</a><a href="钦定皇舆西域图志_page9.html">9</a><span class="current-page">10</span><a href="钦定皇舆西域图志_page11.html">11</a><a href="钦定皇舆西域图志_page12.html">12</a><a href="钦定皇舆西域图志_page13.html">13</a><a href="钦定皇舆西域图志_page14.html">14</a><a href="钦定皇舆西域图志_page15.html">15</a><span>...</span><a href="钦定皇舆西域图志_page11.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
