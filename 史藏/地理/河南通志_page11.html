<!DOCTYPE html>
<html>
<head>
    <meta charset="UTF-8">
    <title>河南通志 - 第 11 页/共 276 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>河南通志 - 第 11 页/共 276 页</h1>
    <div class="content">





<史部,地理类,都会郡县之属,河南通志,卷三>








　　【孟　温　原武】
　　懐庆府属县沿革
　　河内县【附郭】
　　周【春秋时即野王邑】汉【置野王县属河内郡】东汉　三国【魏】晋　南北朝【刘宋后魏皆因之】隋【开皇初始改县曰河内仍旧属】唐【武徳三年析置太行忠义紫陵三县四年复省三县入焉属懐州河内郡】五代【为懐州治】宋【属怀州】金【属怀州沁南军】元【属怀庆路】明【属怀庆府】
　　皇清因之编户四十一里
　　济源县
　　周【为原邑为向后更名曰轵东周为畿内地春秋属晋战国属魏】秦【置轵县属三川郡】汉　东汉　三国【魏俱属河内郡】晋【省入沁水县寻复置】南北朝【刘宋后魏俱仍旧】隋【开皇十六年始析置济源县以济水发源为名】唐【武徳二年改置西济州四年州废复置县属怀州贞观元年省轵县入焉属洛州会昌三年改属孟州】五代【属孟州】宋　金【俱因之】元【太宗六年改县为原州寻罢州复为县属如故】明【属怀庆府】
　　皇清因之编户二十一里
　　修武县
　　上古【甯城】殷【为甯邑】周【武王伐纣勒兵于甯故曰修武晋始啓南阳即此】秦【改南阳曰修武属三川郡】汉【属河内郡】东汉　三国【魏俱因之】晋【属汲郡】南北朝【后魏析置北修武南修武二县北齐复合焉】隋【初析置武陟县寻省入属河内郡】唐【属怀州河内郡】五代【属懐州】宋【熙宁六年废为镇入武陟元祐元年复置】金【属懐州沁南军】元【属懐庆路】明【属懐庆府】
　　皇清因之编户一十二里
　　武陟县
　　周【春秋晋之懐邑】汉【置怀县属河内郡】东汉　晋　南北朝【刘宋俱因之后魏属武徳郡】隋【开皇十六年始析置武陟县寻省】唐【武徳初复置省怀县入焉属怀州河内郡】五代　宋【俱属懐州】金【属懐州沁南军】元【属怀庆路】明【属懐庆府】
　　皇清因之编户二十二里
　　孟县
　　周【武王防诸侯于孟津即此后为苏忿生食邑春秋属晋为河阳战国属魏为河雍】汉【置河阳县属河内郡】东汉　三国【魏】晋　南北朝【刘宋皆因之北齐废县为关】隋【开皇十六年复置属河内郡】唐【初改为大基县寻复改为河阳属孟州】五代【为孟州治】宋　金【俱仍旧】元【属懐庆路】明【洪武初始改为孟县属懐庆府】
　　皇清因之编户一十五里
　　温县
　　周【为畿内邑】汉【始置温县属河内郡】东汉　三国【魏】晋　南北朝【刘宋皆因之后魏改属武徳郡北齐废】隋【开皇十六年复置仍属河内郡】唐【武徳四年以县置平州寻复为县属洛州后属孟州】五代【属孟州】宋　金　元【俱仍旧】明【洪武十年省孟州以县属懐庆府】
　　皇清因之编户一十三里
　　原武县
　　汉【始置原武县属河南郡】东汉【属河南尹】三国【魏属河南郡】晋【省】南北朝【东魏孝昌中复置改属广武郡北齐省】隋【复置后改县曰原陵属荥阳郡】唐【初复名曰原武属郑州荥阳郡】五代【属郑州】宋【初省入阳武县后复置】金【属郑州】元【属汴梁路】明【属开封府】
　　皇清因之雍正二年改属懐庆府编户一十四里
　　河南府
　　禹贡豫州之域周武王克殷定鼎于郏鄏成王卜涧水东瀍水西而宅洛邑是为王城又卜涧水东迁殷民居之号曰下都至平王自镐京东迁乃居王城秦于此置三川郡汉置河南郡东汉都之即下都故地改为河南尹属司曹魏置司州领之晋亦都此仍置河南尹而司州治如故其后沦没于苻秦改为豫州刘宋取之复置河南郡后魏自代徙都之亦为河南尹东魏改尹为郡以洛州刺史领之西魏因之属司州北齐为洛州后周为东京隋炀帝始徙都于河南县即王城故地仍为河南郡亦曰东都唐废都复为洛州置都督府髙宗复为东都武后改曰神都元宗改曰河南府属河南道五代梁改西都唐改东都晋改西京宋仍旧金为中京金昌府元为河南路总管府明洪武元年改路为府
　　皇清因之领陜州并洛阳偃师巩孟津宜阳登封永宁新安渑池嵩卢氏灵寳阌乡十三县雍正二年陞陜州为直州以灵阌二县属焉今领县十一
　　河南府沿革表








<史部,地理类,都会郡县之属,河南通志,卷三>
<史部,地理类,都会郡县之属,河南通志,卷三>
<史部,地理类,都会郡县之属,河南通志,卷三>
<史部,地理类,都会郡县之属,河南通志,卷三>
　　河南府属县沿革
　　洛阳县【附郭】
　　周【为东都以地居洛水之北故曰洛阳】秦【于此置河南县属三川郡】汉【析置洛阳县属河南郡】东汉【改郡为尹县属如故】三国【魏改尹为郡省河南县入洛阳】晋【复置河南县属河南尹】南北朝【刘宋二县俱属河南郡后魏仍属河南尹东魏改河南县曰宜迁县属河南郡洛阳县属洛阳郡后周复改宜迁县为河南县以洛阳省入】隋【开皇初复置洛阳县并属河南郡】唐【垂拱四年析河南洛阳置永昌县唐隆二年复故名】五代【并为河南府治】宋【熙宁五年省洛阳入河南元祐二年复置】金【正隆二年省河南入洛阳属金昌府】元【属河南路】明【属河南府】
　　皇清因之编户八十六里
　　偃师县
　　上古【帝喾所都之地】商【成汤盘庚俱都此号曰西亳】周【武王克商还息偃师徒遂以为名】秦【为三川郡地】汉【始置偃师县属河南郡】东汉【因之属河南尹】三国【魏属河南郡】晋【省入洛阳县】南北朝【俱废】隋【开皇十六年复置仍属河南郡】唐【属河南府河南郡】五代　宋【俱属河南府】金【属河南路】明【属河南府】
　　皇清因之编户五里
　　巩县
　　周【巩伯邑显王二年西周恵公封少子班于巩号为东周】汉【始置巩县属河南郡】东汉【改郡为尹县属如故】三国【魏复改尹为郡】晋【仍置尹】南北朝【刘宋属河南郡东魏改属成臯郡北齐因之】隋【属河南郡】唐【属河南府河南郡】五代　宋【俱属河南府】金【属金昌府】元【属河南路】明【属河南府】
　　皇清因之编户一十一里
　　孟津县
　　汉【为孟津闗】晋【改为富平津】唐【置河清县属河南府河南郡】五代【属河南府】宋【开寳元年徙治白坡镇】金【初徙治孟津渡始改为孟津县属金昌府】元【属河南路】明【属河南府】
　　皇清因之编户六里
　　宜阳县
　　周【为召伯听讼之所】汉【始置宜阳县属农郡】东汉【因之】三国【魏析置甘棠县属新安郡寻复旧】晋【属农郡】南北朝【刘宋因之东魏置宜阳郡治此后周改宜阳曰昌洛县】隋【大业初复为宜阳属河南郡】唐【武徳二年改为福昌县属河南府河南郡】五代【属河南府】宋【熙宁五年省入夀安县元祐元年复置】金【复改为宜阳县属金昌府】元【属河南路】明【属河南府】
　　皇清因之编户一十五里
　　登封县
　　夏【禹避舜子于阳城即此】汉【置阳城崈髙二县属颍川郡】东汉【省崈髙入阳城】三国【魏因之属颍川郡】晋【属河南尹】南北朝【后魏属阳城郡东魏析置堙阳县】隋【开皇六年改堙阳曰武林县大业元年复改曰嵩阳与阳城并属河南郡】唐【贞观十七年省嵩阳入阳城光宅元年始改阳城为登封属河南府河南郡】五代宋【俱属河南府】金【属金昌府】元【属河南路】明【属河南府】
　　皇清因之编户一十里
　　永宁县
　　汉　晋【俱为渑池县之西南境】南北朝【后魏置崤县属恒农郡西魏置北宜阳县寻改为熊耳县属宜阳郡后周属同轨郡】隋【义宁二年徙治永固城始改曰永宁县属河南郡】唐【武徳二年又移治同轨城属谷州后属河南府河南郡】五代　宋【俱属河南府】金【属嵩州】元【属河南路】明【属河南府】
　　皇清因之编户一十二里
　　新安县
　　周【春秋时为西周地】秦【名其地曰新安】汉【始置新安县属农郡】东汉　三国【魏皆因之】晋【孝武时置东垣西垣二县属河南尹】南北朝【刘宋有东垣新安西东垣三县并属河南郡东魏省县置新安郡寻又析置东垣县并属焉】隋【仁夀四年省新安入东垣大业初复改东垣为新安属河南郡】唐【武徳元年复析置东垣县寻省入焉属河南府河南郡】五代　宋【俱属河南府】金【属金昌府】元【属河南路】明【属河南府】
　　皇清因之编户一十八里
　　渑池县
　　周【战国为韩地秦昭王二十年防诸侯于渑池即此】汉【始置渑池县属农郡以地在崤渑之间故名】东汉　三国【魏】晋【俱属农郡】南北朝【刘宋仍旧后魏置渑池郡治此后魏属同轨郡西魏属河南郡】隋【属河南郡】唐【初属谷州贞观元年改属河南府河南郡】五代　宋【俱属河南府】金【陞为韶州】元【至元八年废州复为县属陜州】明【改属河南府】
　　皇清因之编户二十六里
　　嵩县
　　夏【为伊阙地】周【为周公聴讼之处后秦晋迁陆浑之众于此】汉【置陆浑县属农郡】东汉三国【魏皆因之】晋【属河南尹】南北朝【东魏置伊阳郡以县属焉】隋【开皇初废郡改县曰防流大业初复曰陆浑属河南郡】唐【属河南府河南郡】五代【以陆浑县省入伊阳属河南府】宋【绍兴初为顺州】金【改嵩州以在嵩岳之西故名】元【属南阳府】明【降州为县属河南府】
　　皇清因之编户一十三里
　　卢氏县
　　周【为西虢地】汉【因卢敖得仙于此始置卢氏县属农郡】东汉　三国【魏俱因之】晋【属上洛郡】南北朝【刘宋仍属农郡东魏改属金门郡】隋【初置虢州治此后属农郡】唐【武徳二年复属虢州农郡】五代　宋　金【俱属虢州】元【属南阳府嵩州】明【初属陜州洪治四年改属河南府】
　　皇清因之编户十里
　　南阳府
　　禹贡豫州之域在周为申伯应邓二侯之封又为唐鄾二国春秋时俱并于楚又为鄀国灭于秦战国属韩秦取韩地自汉江以北置南阳郡以在中国之南而居阳地故谓之南阳汉因秦制领于荆州刺史东汉光武起兵舂陵立更始于淯水上即此后天下既定亦置南阳郡曹魏因之晋改郡为国刘宋复改国为郡属雍州后魏西魏俱属荆州后周属豫州隋初罢郡置邓州寻置南阳郡唐置邓州南阳郡以山南道治之宋为邓州武胜军属京西南路金属南京路元改南阳府明因之成化十年改汝州及鲁山等四县直布政使司寻增置南召桐柏淅川三县属南阳府
　　皇清因之领邓裕二州并南阳唐泌阳镇平南召桐柏内乡新野淅川舞阳叶十一县顺治十六年省南召县入南阳县今领州二县十
　　南阳府沿革表








</div>
    <div class="pagination">
<a href="河南通志_page10.html">上一页</a><span>...</span><a href="河南通志_page6.html">6</a><a href="河南通志_page7.html">7</a><a href="河南通志_page8.html">8</a><a href="河南通志_page9.html">9</a><a href="河南通志_page10.html">10</a><span class="current-page">11</span><a href="河南通志_page12.html">12</a><a href="河南通志_page13.html">13</a><a href="河南通志_page14.html">14</a><a href="河南通志_page15.html">15</a><a href="河南通志_page16.html">16</a><span>...</span><a href="河南通志_page12.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
