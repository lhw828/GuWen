<!DOCTYPE html>
<html>
<head>
    <meta charset="UTF-8">
    <title>贵州通志 - 第 7 页/共 141 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>贵州通志 - 第 7 页/共 141 页</h1>
    <div class="content">














　　遵义府图说
　　遵义昔附川东距省千余里僻在一隅无关扼塞今者割入黔疆而北藩之形势始壮其封域南邻贵阳东接思南西连大定北至重庆之綦江县其山自永宁之雪山关蜿蜒而来过仁懐之关门转折盘曲特起崇峦则郡城之镇山碧云峯也旋而左者为遵邑之海龙居万山之颠四靣陡絶昔播贼杨应龙倚为巢穴又左为桐梓之娄山关旋而右者为绥阳之桑木关镇安州之龙硐关皆髙出云表一夫守之千人坐废所谓天险殆不过是水则乌江界其南迤而东北过思南入四川之彭水县其西则赤水河限之黔蜀画疆以此为界据山临江广袤二千余里田赋关税抵全黔之半岂非雄郡哉









　　贵州通志卷二
<史部,地理类,都会郡县之属,贵州通志>
　　钦定四库全书
　　贵州通志卷三
　　地理
　　建置
　　贵州布政使司
　　贵州在唐虞时为夏书禹贡梁州之南裔荆州之西鄙殷因于夏无所损益周武王克殷以巴濮楚邓为南土属巴濮之地成王合梁于雍又为雍州之南裔春秋时楚庄既霸遂服于楚为巫黔中地楚威王遣将庄蹻从沅水伐夜郎灭之遂至滇池【后汉书作楚顷襄王遣将庄豪按楚威王于周顕王三十年立至四十年薨在位十年后厯顕王八年慎靓王五年至赧王三十五年秦取楚巫黔中地相距四十八年如遣庄蹻为威王时事则庄蹻在滇五十余年何以淹久不归再考楚顷襄王立于赧王十六年距秦取地十九年其间庄蹻奉使至滇欲归楚道不通其说近是至史记作荘蹻前汉书仍之后汉书乃作荘豪查通鉴荘豹注荘姓宋戴武庄之族有出于楚者庄蹻是也亦作蹻在后汉书改订史汉似必冇据但太史公去周秦未逺其所记威王及荘蹻亦不应冇误今从史记作威王荘蹻附载顷襄王荘豪备考】秦昭王二十七年为周赧王之三十五年取楚巫黔中地置黔中郡蹻欲归楚道不通遂留王滇而夜郎仍自立为侯国旁邑且兰之属君长以十数独夜郎最大西距卭莋东接交趾汉髙帝四年改黔中郡为武陵郡建元六年遣唐防通夜郎元鼎六年平且兰遂平南夷置牂柯郡后置益州以牂柯属焉【牂柯各地理志字形不同前汉作防牱后汉作牂牁隋作牂柯史记西南夷及晋宋志俱作牂柯从其多者】始元二年分天下为十三部武陵属荆州部牂柯属益州部后汉州郡因之建安十三年魏武尽得荆州之地及败于赤壁呉兴蜀汉分荆州江夏诸郡属呉武陵诸郡属蜀汉先主殁后复属呉为荆州十五郡之一而牂柯属蜀汉之益州晋平吴荆州郡县屡有分析而武陵郡常属荆州泰始七年分益州置宁州统郡八牂柯属焉州后废大安二年复置永嘉二年分牂柯立平夷夜郎二郡咸康四年置安州分牂柯夜郎属焉八年仍罢安州以所属郡并入宁州然自太安后李氏据蜀益州郡县悉为所防江左仍遥置之永和三年桓温平蜀始为晋有咸安后再没于苻氏太元八年复为晋有刘宋时武陵领于郢州刺史牂柯平夷夜郎仍属宁州平夷后避桓温父彛之讳改为平蛮萧齐时州所领郡俱仍之梁承圣元年益州入于西魏平蛮诸郡多没于防蛮三年荆州入于西魏自后州郡沿革多无可考隋开皇初置牂柯郡废武陵为朗州大业初复置唐武徳二年以巴蜀徼外蛮夷地置义州三年以牂柯首领谢龙羽地置牂州四年置黔州及戎州都督府以故兴古郡置西平州以隋巴东郡之务川扶阳置务州以思州之寜夷县置夷州五年改义州曰智州贞观元年废夷州三年以南谢蛮首领谢疆地置南夀州四年更名庄州复以黔州之都上县开南夷置夷州【今石阡府】又开南蛮置费州【今思南府】改务州为思州八年以辰州之龙标县置巫州更西平州为盘州【今南笼府】九年以隋牂柯郡之牂柯县置播州【今遵义府】十一年罢黔州都督府置庄州都督改智州为牢州十二年开夷獠置古州十六年废牢州开山洞置溱州【今桐梓县】又置珍州【今正安州】垂拱二年以辰州麻阳县地及开山洞置锦州【今铜仁府】天授二年更巫州曰沅州长安四年以沅州之夜郎渭溪置舞州景龙四年废庄州都督府置播州都督先天元年废播州都督府复置于黔州开元十三年更舞州为鹤州复以沅州为巫州二十年改鹤州为业州二十一年分天下为十五道设黔中道置黔中采访使治黔州大厯五年改巫州曰叙州【今黎平府】改业州曰奬州【今镇逺府】元和二年废珍州入溱州思夷费播溱锦叙奨八州皆隶黔中采访使古州隶岭南采访使盘牂则覊縻州也隶戎州及黔州都督府咸通十一年南诏防播州干宁三年黔南观察使王肇以其地降于王建牂柯诸州不通中国蛮酋分据其地自置为刺史五代后唐同光三年蜀王衍防得黔渝等六十四州天成二年牂柯清州刺史宋化朝等一百五十人来朝及孟知祥据西川复不通朝贡五代晋天福五年都云酋长尹懐昌率其昆明等十二部牂柯张万濬率其夷播等七州皆附于马希范宋干徳元年平湖南三年平蜀诸溪洞蛮酋相继归附七月珍州刺史田景迁内附开寳元年改珍州为髙州九年奨州刺史田处达来贡太平兴国三年夷州蛮任朗政等来贡八年锦叙诸蛮相率诣辰州言愿比内郡输租税诏不许锦州刺史田汉希愿与懿州【今沅州】刺史田汉琼两易其地诏许之又以知叙州舒徳芬为刺史咸平二年古州刺史向通展来贡诏有司铸印以赐通展皆覊縻州也崇宁以后始务开拓疆土置州郡比于内地四年三月王江古州蛮纳土置怀逺军寻改为平州又寻废平州于中古州置格州五年改为从州大观二年播州杨文贵献地置播州乐源郡及遵义军大骆觧上下族帅献地置珍州夷州酋献地置承州又置溱州政和元年废从州七年番部田祐恭内附置思州宣和三年废承州改播州为播川县隶南平军改遵义军为遵义砦隶珍州四年废思州绍兴元年复置端平三年复以白绵堡为播州咸淳末以珍州属焉皆隶四川防州路锦叙诸州则隶于荆湖北路之安抚使而唐时之牂盘诸州在宋则为罗甸于矢普里诸部及南诏之东鄙元宪宗时平云南招降于矢部置普安路普里部归附置普定路寻改为府至元十三年乌撒部来附置乌撒路十四年思州田景贤播州杨邦宪来附俱授安抚司十五年罗氏鬼国主阿榨西南番昌盛内附诏榨及昌盛各为其地安抚使十六年招降西南诸番各授以安抚使十七年改罗氏鬼国为顺元路置宣慰司二十年讨平九溪十八洞定其地之可以设官者大处为州小处为县并立总管府聴顺元路宣慰司节制置贵州等处长官司领于顺元安抚司此贵州之名所自始也二十一年改乌撒为军民宣抚司改思播二州顺元路二十四年陞乌撒宣抚司为乌撒乌防宣慰司二十六年以八番罗甸四川省寻改湖广省改金竹寨为金竹府改播州为播南路二十八年改八番罗甸四川省寻复湖广立黄平府改播州安抚司为宣抚司直四川行省立蛮葛军民安抚司招古州等洞酋长诣阙贡献招附光兰州洞蛮置定逺府二十九年正月以普定路云南省二月以思播等州湖广省以罗甸云南省大徳七年改普定府为路至治二年置八番军民安抚司改长官司二十有八为州县其置镇逺府都云军民府年分无考至正二十五年明太祖平汉畧地湖南思南田仁智归附授思南宣慰司未防思州田仁厚来献地授思州宣慰司洪武四年顺元宣慰司霭翠归附改授贵州宣抚司置贵州衞五年播州宣慰司杨铿归附仍授宣慰使司六年陞贵州宣抚司为宣慰使司九年置永宁卫改黄平府重安长官司及都云金竹二府俱为安抚司改八番诸安抚司为长官司废定逺府降镇逺府为州十四年改普定路为普定府置普定衞改乌撒宣慰司为乌撒府置平越衞十五年置乌撒衞设贵州都指挥使司十六年改普安路为普安军民府改都云府为都匀安抚司置毕节衞十八年废普定府二十二年置赤水兴隆安庄三衞改普安府为衞二十三年改蛮葛安抚司为新添衞都匀安抚司为都匀衞兼置龙里清平威清平坝安南五衞及安笼诸所二十六年置贵州前衞唯思南思州二宣慰司隶湖广普安衞隶云南余俱隶四川布政使司永乐元年置普安安抚司十一年废思南思州两宣慰司设两府又设镇逺及铜仁石阡黎平乌罗新化六府设贵州等处承宣布政使司于贵州宣慰司治所领之改所隶四川云南诸府州及宣慰宣抚安抚诸司俱隶焉十三年改普安安抚司为州十八年设贵州等处提刑按察使司省乌罗入铜仁府省新化入黎平府正统三年省镇逺州入府成化十年设程番府于程番长官司治六年即都匀衞城增置都匀府隆庆二年改程番府为贵阳府移治布政司治所万厯十九年改贵筑长官司为新贵县附郭二十年陞安顺州为安顺军民府二十八年灭播以播地设平越及遵义二府而以遵义隶四川改湖广平溪清狼偏桥镇逺四卫隶贵州而以黎平府隶湖广三十一年复以四衞隶湖广黎平仍隶贵州崇祯三年以水西地设开州及敷勇镇西二衞计府十衞二十州九县十四
　　国朝因之顺治十八年平马乃设普安县安顺府康熙三年平水西乌撒设平逺大定黔西威宁四府十一年改龙里平越清平都匀普定五衞为县省安庄衞入镇宁州二十二年割湖广镇逺偏桥二衞贵州省镇逺衞入镇逺县二十三年改黔西平逺为州二十六年改贵州贵前二衞为贵筑县改敷勇衞为修文县省新添衞入贵定县俱贵阳府改威清镇西二衞为清镇县改平坝衞为安平县改安南衞为安南县省普安衞入普安州改安笼所为南笼防俱安顺府省乌撒衞入威宁府改大定府为州改永宁毕节二卫为县省赤水衞入毕节县俱威宁府省兴隆衞入黄平州平越府省偏桥衞入施秉县镇逺府裁各府军民字三十四年省新贵入贵筑县雍正三年改湖广五开铜皷二衞黎平府四年平长寨仲苗移贵阳同知分驻其地仍贵阳府五年改南笼防为府分普安州普安县安南县幷新设永丰州焉改铜皷衞为锦屏县五开衞为开泰县俱领于黎平府又割湖广之平溪衞为玉屏县清浪衞为清溪县俱领于思州府天柱县领于黎平府割四川遵义府并所辖遵义正安绥阳桐梓仁怀五州县贵州改永宁县四川八年复以大定州为府改威宁府为州同黔西平逺毕节三州县府是年新开辟苗疆设同知三驻八寨者都匀府驻清江者镇逺府驻古州者黎平府通判三驻都江丹江者俱都匀府驻归化者安顺府九年讨平松桃红苖移正大营同知驻其地铜仁府设同知于郎岱安顺府十年割广西之荔波县都匀府十一年改天柱县镇逺府移大定府通判分驻水城仍大定府移清水江同知驻台拱设通判驻清水江俱镇逺府其领府十三州十四县三十四分防同知六通判五贵阳府
　　禹贡梁州南境荒服之地汉以前为西南夷元鼎六年平南夷置牂柯郡唐为牂柯国武徳三年首领谢龙羽遣使来朝以其地为牂州四年更为柯州后复名牂州为下州开元中降为覊縻州五代时楚王马殷遣八姓帅率邕管栁州兵讨两江溪洞至此留军戍之遂各分据其地号八番宋干徳五年知南宁州蕃落使龙彦瑫等来贡诏授彦瑫州刺史仍为覊縻州累世入贡开寳间置大万谷乐总管府元至元十六年设顺元路宣慰司潭州行省遣两淮招讨司经厯刘继昌招防西南诸番俱授安抚司曰大龙番曰小龙番曰卧龙番曰洪番曰程番曰石番曰卢番曰番谓之八番二十六年改金竹寨为金竹府置乖西军民府贵阳等处长官司俱聴宣慰司节制明洪武四年夷长密定等举土内附置金竹长官司五年顺元宣慰司霭翠与同知宋古歹归附置贵州宣慰司及宣慰同知又置贵州衞设都指挥使司八番诸蛮长内附俱授为长官司十四年密定首献马五百匹特陞为安抚司宣慰司领长官司二十三安抚司领长官司四俱四川布政使司二十六年置贵州前衞龙里衞新添衞俱都指挥使司永乐十一年改宣慰诸司贵州布政司成化十年设程番府于程番长官司以宣慰司所领之八番及小程番方番罗番上马桥与安抚司所领之木瓜麻向大华卢山四司俱属焉隆庆二年移程番府治于布政司治城改名贵阳府其宣慰司所领惟贵筑龙里水东中曹白纳底寨乖西养龙虎坠青山劄佐十一司而已万厯十四年设定番州于旧程番府仍领原府属之十六司十九年以贵筑长官司置新贵县附郭二十九年以贵阳为军民府三十九年以金竹安抚司置广顺州崇祯三年削宣慰司安氏水外六日地置敷勇衞及修文濯灵息烽于襄四所四年以副宣慰宋氏乖西之地置开州领州三县一
　　国朝因之康熙三年平水西宣慰司所领长官司皆归府辖十一年改龙里衞为县二十六年改贵州衞贵州前衞为贵筑县改敷勇衞及修文四所为修文县领底寨司改平越府之贵定县来属府裁军民字三十四年省新贵入贵筑县雍正四年讨平定番广顺仲苗移贵阳同知分驻长寨以两州新辟地属之仍府雍正七年革中曹副司八年革虎坠司其青山劄佐龙里水东四司革自明时年代无可考共领州三县四分防同知一正长官司三副长官司一
　　贵阳府建置表
　　总部　郡　　　　　　　州县【衞所附】
　　唐虞　梁州南境
　　殷
　　周
　　秦
　　汉　　　　　　　　牂柯郡
　　唐　　　　　　　　牂州
　　五代　　　　　　　　　　　八番
　　宋　大万谷乐总管府　　南宁州
　　元　　　　　金竹府　　　【贵州长官司】
　　乖西军民府
　　眀　贵州布政司
　　贵阳军民府　【新贵县　定番州　广顺州开　州　贵州衞　贵前衞
　　龙里卫　敷勇卫　息烽所于襄所　修文所　濯灵所】
　　国朝　贵州布政司
　　贵阳府　　【贵筑县　定番州　广顺州开　州　龙里县　贵定县
　　修文县　中曹司　白纳司白纳副司飬龙】
　　贵阳府属州县建置
　　贵筑县【附郭】
　　元【贵州等处长官司】
　　眀【洪武四年设贵州衞四川行都司十四年改隷贵州都司二十八年又设贵州前卫万厯二十九年以贵筑长官司置新贵县】
　　国朝因之【康熙二十六年以贵州贵前二衞改贵筑县三十四年省新贵县入焉】定番州
　　元【为程番长官司】
　　眀【成化十年设程番府后移府于布政司治城万厯十四年设州领长官司十七】
　　国朝因之【康熙五十年革卢山司五十七年革大华司雍正七年革洪番司】领长官司十四【程番司番司卢畨司卧龙番司大龙番司小龙番司金石番司上马桥司小程番司罗番司麻向司方番司木瓜正司木瓜副司】
　　广顺州
　　元【为金竹府】
　　眀【洪武四年改金竹安抚司万厯三十九年改土归流置州】
　　国朝因之
　　开州
　　元【为乖西军民府】
　　眀【为副宣慰宋氏地天啓二年宋嗣殷叛讨平之崇祯四年置州】
　　国朝因之领长官司二【乖西正司乖西副司】
　　龙里县
　　元【置龙甲州大徳元年改置平伐等处蛮夷长官司亦奚不薛千户所】
　　眀【洪武二十三年改龙里卫领长官司五后革除龙里水东二司领长官司三】
　　国朝因之【康熙十一年改衞设县雍正八年革小谷龙司】领长官司二【大谷龙司羊司】
　　贵定县
　　宋【置白马安抚司】
　　元【置新添葛蛮安抚司】
　　明【洪武间置新添千户所贵州衞寻陞为新添衞领新添小平伐把平丹平丹行五长官司又改龙里衞之平伐大平伐二长官司属焉万厯三十三年于平伐司地置县平越府】
　　国朝因之【顺治十八年革丹平司康熙二十六年省衞入县移县治于衞改属贵阳府领新添平伐把平大平伐小平伐五司以丹行司改都匀雍正五年革把平司】领长官司四【平伐司新添司大平伐司小平伐司】
　　修文县
　　宋【名干坝龙】
　　元【为水西安氏地】
　　明【崇祯三年安氏献地赎罪设敷勇衞及修文四所】
　　国朝因之【康熙二十六年改衞为县省修文濯灵息烽于襄四所入县】领长官司二【防寨正司底寨副司】
　　长寨同知
　　元
　　明【俱为化外狆苗】
　　国朝雍正四年讨平叛苖设同知驻其地
　　安顺府
　　禹贡梁州外境周以前俱为荒服秦属夜郎地汉属牂柯郡唐为戎州都督府盘州及罗甸国地宋为普里部元初内附置普定府又置习安镇宁永宁三州后又置罗甸宣慰司寻废【初乌鲁斯吕国瑞入贿丞相僧格及约苏穆尔等请创罗甸宣慰司至元二十九年招到罗甸国札哇并龙家宋家犵狫苗人诸种蛮夷四万六千六百户阿卜阿牙者来朝为曲靖路宣慰同知脱因及普安路官所阻防云南行省言罗甸即普里也归附后改普定府印信俱存云南省三十余年赋役如期今所创罗甸宣慰安抚司湖南省乌鲁斯等擅以兵胁降普定土官矣资男札哇希古等勒令同其入觐邀功希赏乞罢之仍以其地云南制曰可】大徳七年改普定府为路洪武十四年复改路为府筑城于今城东二十里州仍旧四川布政使寻置普定衞四川都司十六年改习安州为安顺州十八年府废以三州属衞二十三年置普安威清平坝安南四衞置乐民平夷安南安笼四所及新兴所属普安衞又置安庄衞于镇宁州二十五年以闗岭鸡背二堡设闗索岭守御所属安庄卫俱四川都司永乐十三年改普安安抚司为州贵州布政司正统三年改安顺镇宁永宁三州俱贵州布政使改普定衞贵州都司成化中移安顺州于普定衞城万厯二十年陞州为军民府领镇宁永宁普安三州崇祯三年削宣慰安氏水外地置镇西衞定南赫声柔逺威武四所
　　国朝因之顺治十八年平马乃以其地置普安县府裁平夷乐民安南闗岭四所康熙五年郎岱土司陇安藩叛讨平之十一年改普定衞为县附郭省定南所入县二十二年省新兴所移普安县治于所二十六年改威清镇西二衞为清镇县省赫声威武二所入县改平坝衞为安平县省柔逺所入县改安南衞为安南县省安庄衞入镇宁州省普安卫入普安州移贵阳通判驻安笼所改为南笼防俱府府裁军民字雍正五年改南笼防为府分普安州普安安南二县焉八年设通判驻归化九年设同知驻郎岱俱府共领州二县三分驻通判同知各一
　　安顺府建置表
　　总部　郡　　　　　　　州县【衞所附】
　　唐虞　梁州外境
　　周　荒服
　　汉　　　　　　　牂柯郡
　　唐　戎州都督府　盘州【罗甸国】
　　宋　　　　　　　普里部
　　元　　　　　　　普定路【习安州　镇宁州　永宁州】明　贵州布政司
</div>
    <div class="pagination">
<a href="贵州通志_page6.html">上一页</a><span>...</span><a href="贵州通志_page2.html">2</a><a href="贵州通志_page3.html">3</a><a href="贵州通志_page4.html">4</a><a href="贵州通志_page5.html">5</a><a href="贵州通志_page6.html">6</a><span class="current-page">7</span><a href="贵州通志_page8.html">8</a><a href="贵州通志_page9.html">9</a><a href="贵州通志_page10.html">10</a><a href="贵州通志_page11.html">11</a><a href="贵州通志_page12.html">12</a><span>...</span><a href="贵州通志_page8.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
