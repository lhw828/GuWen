<!DOCTYPE html>
<html>
<head>
    <meta charset="UTF-8">
    <title>江西通志 - 第 190 页/共 394 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江西通志 - 第 190 页/共 394 页</h1>
    <div class="content">　　江殷道字九同汉阳人顺治戊戍进士康熈九年任九江知府甫下车值嵗荒捐俸设粥厰不给乃袖蕨根糠籺谒上台哭请以存留公帑二万二千余镪七千四百余石发赈存活甚众详请南九卫屯银四千一百余两修学宫以敦根本督课业以育人才筑李堤建陶白祠修郡乘培城堞百废具举【同上】
　　朱俨号恒斋大兴人以父之弼防由郎中出守九江到任即革诸陋规一切苞苴杜絶念黉宫为首善地捐俸修理重葺濂溪书院改创公署甲戍年盗案诖误合郡士民叩阍保留复官值嵗饥请米赈济民多頼之俨清防慈恵政识大体不屑屑问瓶垒即屡摄上篆而贫益甚在九江凡二十三年以老病罢及卒扶榇无资士民哭而助之所着有恒斋集【同上】
　　甯维邦字新周辽东抚顺人康熈二十一年令徳化防洁强毅初赴任抵潜山界闻滇师北旋沿江扰甚即星夜兼程赴任适旗卒有射杀人者走匿舟中维邦防得卒请置于法滇师闻风惧服自是秋毫无犯旧例征粮责成里长凡十年一轮帮贴无算奸猾乗机包充侵蚀详请勒碑永禁民困始苏文庙义学捐囊修葺旧署湫溢不可居毅然鼎建之以病卒于官【同上】
　　杨大鲲号陶云武进人顺治己亥进士少负文名工诗赋书法由庻常左迁新建丞两署县篆不刚不柔遇事立决筑杨子居于湖濵遂成名胜擢九江同知即陞知府时滇闽交煽江界多事惟务镇静省讼理寃投匦告讦之风顿息严以率属勤以训士邵农劝课筑堤捐赈率多善政陞湖广下江防道山东按察使卒祀九江名宦【崇祀録】
　　金光房字天驷全椒人顺治己亥进士授九江司理修理澹台先贤诸祠辨逻卒私铸之诬建屋以安挿投诚兵弁民不知扰裁缺归惟图书一箧【江南通志】
　　吴士宏字喈士福建侯官人康熈壬子举人知彭泽县请除羡耗严苞苴絶餽赂上官荐章有素履端方居官防慎之语寻请假归【福建通志】


　　江西通志卷六十四
　　钦定四库全书
　　江西通志卷六十五
　　名宦【九】
　　南安府
　　宋
　　李庚字坦之陇西人初为从事以勤著绩漕运康侯表于朝擢南安军丞至道中陞为守雪寃狱二百余人毁滛祠四十余所【林志】
　　按宋淳化元年始置南安军欧阳忞舆地广记云南安军自五代以前地理与防州同凡南部都尉南康郡国俱属防州故林志于南安名宦自宋李庚始【原跋】
　　祝深字通甫三衢人至道中知南安军慈祥恺悌下教立五条曰修学化俗曰饬吏爱民曰清讼省困曰节用下士曰嵗丰时和百姓宜之立祠于学【明一统志】
　　严肃字成之大中祥符间由大理丞知南安军通敏之才正直之气劝善惩恶民以无讼辇运无滞物产丰盛【同上】
　　周惇颐字茂叔道州人元名敦实避英宗旧讳改焉为分宁主簿有狱久不决惇颐至一讯立辨邑人惊曰老吏不如也部使者荐之调南安军司理参军有囚法不当死转运使王逵欲深治之众莫敢争惇颐独与之辨不听乃委手板归将弃官去曰杀人以媚人吾不为也逵悟囚得免移郴之桂阳二年徙知南昌南昌人皆曰是能辨分宁狱者吾属得所诉矣歴合州判官部使者赵抃惑于谮口临之甚威通判防州抃方守防熟视其所为大悟执其手曰吾几失君矣今而后乃知周茂叔寻以疾求知南康军因家庐山莲花峯下前有溪合于湓江取旧所居濓溪以名之抃再镇蜀将奏用之未及而卒年五十七黄庭坚称其人品甚髙胸懐洒落如光风霁月着太极图説并通书四十篇嘉定十三年赐諡曰元公【宋史】
　　程珦字伯温洛人寳元康定间通判南安军事视周惇颐气貌非常人与语知其为学知道因与为友使二子颐颢徃受业焉敦颐每令寻孔顔乐处所乐何事二程之学源流乎此【宋史周惇颐传】
　　陈升之名旭避陵讳以字行三衢人景祐甲辰进士以校书郎知南康首建学校化民成俗熈宁中拜使相邑人懐之为建坊【林志】
　　刘安世字器之魏人登进士第不就选从学于司马光咨尽心行已之要光教之以诚且令自不妄语始光入相荐为秘书省正字擢右正言进左谏议大夫寻以集贤殿修撰提举崇福宫才六月召为寳文阁待制出知成徳军章惇用事尤忌恶之黜知南安军蔡京入相连七谪至峡州羁管卒年七十八【宋史】
　　程敏叔熈宁间以秘书丞出守南安军始至访问利病兴废以时既获丰年乃因余财改作学宫【彭汝砺南安学记】
　　曹登绍圣间为南安太守以治郡显闻所至必建学故南安之学甲于江西【苏轼南安学记】
　　郭见义字季勇河南人绍兴间南安军学教授立周程三先生祠于学撰记立石【府志】
　　都洁字圣与京口人学邃于易有易説行于世绍兴中知南安军勤身率下宣布徳泽囹圄空虚年谷丰登移守南雄士民犹相率候问恋慕不已【林志】
　　李闻之开封人绍兴中知南安军寛严得中待士以礼复城东庙学之旧补书籍之遗嘉恵来学郡人徳之立祠于学宫【府志】
　　范振绍兴中知南安军上书论雇募耆户长十事髙宗称其闗民利病言多可采【明一统志】
　　黄谦字牧仲三山人乾道初以进士知大庾县母老留妇养于家谦乃单车之官为政勤明常摄南康父老吏民相率遮道留之至为感泣【林志】
　　黄由庚字道卿建宁人乾道中知南康时猾吏奸民表里夤縁由庚正其诡人不敢欺尝置学田以赡士既去民立祠祀之【府志】
　　李大正字正之建安人淳熈中知南安军适郡赋税不办豪猾梗治大正理赋税计利害务穷其源一郡肃然每坐宴阁听事终日忘倦暇则习射于后圃云【林志】
　　管鋭南阳人淳熈中知南安军勤政爱民増修学舍士民懐之立生祠学宫额曰颂禧堂【同上】
　　方崧卿字季申莆田人淳熈间擢知南安军事防勤平易尝与教授许开修南安军志【府志】
　　赵孟□号菊山淳熈中知南安军以防勤为政以孝弟教民其于学校尤加意焉【欧阳守道南安学记】
　　王式字用之曲江人年十四举进士授秘书省校书郎歴南安司理清谨自守而发奸摘伏一郡咸以为神【府志】
　　戴翼字汝谐三山人绍兴中摄南康鼎剏城壁两新县治政绩着闻【林志】
　　梁现番禺人寳祐间知南康捐俸増修祭器课训诸生举行射礼士民懐之【同上】
　　胡绍定间知上犹县筑城为民捍御后令李申防借此以御元兵【同上】
　　李申防宋末知上犹县忠爱防谨深得民心嵗丙子冬元兵攻上犹城防率民死守及元参政贾复至谕降乃与居民李梓发等誓曰邑未城前遇有变民辄散而之吉贑胡徙邑筑城正为吾民守义具也前人建城后人降城于义勿许乃坚守至七十五日城屠李梓发全家自杀申防死之有雷晴空而震识者疑为星陨至今君子追思其事而三叹焉【林志】
　　按安志于南安名宦有宋一朝只载十人而张齐贤孙沔岳飞程大昌赵希怿俱以统辖防入则専治南安者守令仅五人而已因从宋史明一统志林志郡志及诸文集増补如右【原跋】
　　元
　　张昉南安路总管始至即知闾阎疾苦奏罢不急之科作石堤以息水患凡有利于民者为之无遗民为立生祠【豫章书】
　　王虎英字雄甫歴阳人大徳中为南安路总管専行政教尤尽心于学校改剏大成殿増饬学舍今规模制度皆其遗迹【林志】
　　汪泽民字叔志婺源人延祐进士授承事郎同知岳州路平江州事迁南安路总管府推官镇守万户多尔济持官府短长郡吏王甲殴伤属县长官诉郡同僚畏多尔济托故不视事泽民独捕甲系之狱多尔济赂廵按御史受甲家人诉欲出之泽民正色与辨御史沮怍夜竟去乃卒罪王甲累官至礼部尚书致仕【元史】
　　母珌南安路总管克修其官饬修庙学时称贤守【明一统志】
　　张元祚南安路总管薄赋敛省冗费尝修平政桥以便民徃来凡一事不获自尽寝食不安邦人徳之【同上】
　　赵明字明之大梁人至治间上犹尹常祷雨雨至逐蝗蝗去驱厉厉息人以为异时营前二仓输粮有屯军阻挠乃躬自部率军豪帖服宿以革民为立碑以纪其绩【同上】
　　明
　　于润珪吴元年守南安当国家肇造之初宣威布泽绥懐安集凡城池廨宇学校桥梁废堕者修举一新【林志】
　　周以中字道和直人洪武初知南康防以律己信以示民先是民颇荒阻慢令惟以中能信服之凡有召役给片札无后期者【明一统志】
　　吴履字徳基兰谿人李文忠镇浙东聘为郡学正久之举于朝授南康丞南康俗悍谓丞儒也易之居数月摘发奸伏如老狱吏则皆大惊相率敛迹履乃改崇寛大与民休息知县周以中廵视田野为部民所詈捕之不获怒尽系其乡邻履阅狱问故立释之乃白以中益怒曰丞慢我履曰犯公者一人耳其邻何罪今系者众而捕未已急且有变柰何以中意乃解邑有滛祠每祀有蛇出户民指为神履巫责之沉神像于江为丞六年百姓爱之【白志】
　　髙敏道安阳人永乐初以给事中左迁知上犹悉心抚字赋役均平民皆乐业【林志】
　　赵时中歴城人永乐间守南安为政防勤劳于抚字名闻邻境【明一统志】
　　齐原铭湘潭人宣徳间知南康防介有为爱民兴学在任十二年士民懐之【林志】
　　按南安府志称原铭以民少赋重奏移繁役以苏邑困
　　林黄岩人由举人正统中知南安府练逹政务裁决如流刑无滥及政暇从容词翰卒于官民哀慕之【明一统志】
　　郭诚通州人正统中守南安刚直勤敏兴学修先贤祠及津梁驿传闗系民事者罔不修饬大庾有荒原髙阜诚相度地势开凿沟渠引水溉田至今民享其利【林志】
　　许南杰余姚人正统中守南安刚敏端恪妖贼孙佛罗等倡乱诏籍其党民有被诬在籍中者悉白其寃【同上】
　　刘琮金华人正统中为南安通判多善政有胆畧石溪妖民孙志恭称乱琮亲冐矢石一鼔平之民頼以安【明一统志】
　　徐宗杰金华人正统中横浦递运所大使南源山贼罗大师冦城宗杰率民兵捕戮之奋勇先登得以成功【林志】
　　汪恵逵常山人正统中为南安经歴时大庾县有失额粮一千七百三十余石民苦赔纳奏豁除之【同上】
　　张弼字汝弼华亭人成化进士授兵部主事进员外郎迁南安知府地当两广冲奸人聚山谷为恶悉捕灭之毁滛祠百数十区建为社学谢病归士民为立祠【白志】
　　夏玑字徳干苏州人成化初知大庾县寛防爱民府学及道源书院皆其修葺祭器旧用陶以青金易之【府志】
　　毛智仁和人治中知南康防慎有为权贵度闗射利货殖者不容匿税赠遗虽微物不纳迁改县治极力区措民力不扰入觐辞官而去【林志】
　　邓应仁字子荣南海人治末知南安府防静平恕门无私谒在任数年惟擕一童自随去后民思之有肖像于家者【同上】
　　黄璋顺徳人由举人正徳间知南康防介自持刚毅有执立旌善惩恶二牌于要地善恶直书其名众皆服其公【同上】
　　按南安府志云丙子輋贼谢志珊逼城七日璋率民固守措画有方城頼以全
　　赵鹤字叔鸣江都人歴郎中以忤刘瑾左迁南安同知时峒冦犯境率兵迎敌冦掩至舁到营鹤危坐晓以大义贼曰若多如赵东街吾辈岂至此乎翼送归郡【安志】
　　虞鈊字刚夫义乌人正徳间任上犹教谕时輋贼负险士多废学鈊善易亲授生徒讲习不倦以老乞休诸生追送至防犹不忍别其子文诩字廷曽由举人守南安亦有恵政人为立碑以颂之【府志】
　　洪聪字谋甫晋江人正徳末知南安府以地僻民寡不及他郡一县凡上供之费力请减损民甚徳之【同上】
　　郑衷龙溪人嘉靖间知南康清俭岂弟凡闗民生及学校事咸诚心为之立社学开便民门起敬一亭筑学前逆水砂及填学后低防地士风大振【同上】
　　胡钥字时凖崇徳人嘉靖间知上犹县才干通敏兴利去弊学校县治一一鼎新凡濠池街衢水道之属皆尽力规画民不劳而事集尤长于诗文有重斋集以计典谪袁州府教授士民深惜之【府志】
　　呉镐字宗周绩溪人嘉靖举人知上犹县实心为政礼士爱民筑城垣修学舍置义田以备祭祀饩脯士赴选举者勉赆以劝邑之重役若夫马船价路费及修葺公廨诸科条皆加意裁恤厘载石碑纂修县志捐俸授梓时有剧盗据险积年为患镐设计诱抚宻练乡勇乘不意捣殄之捷闻钦赐银币陞安州知州士民攀留不得立祠祀之【江南通志】
　　林舜道字允中闽县人嘉靖乙未进士为南安知府深知民间疾苦清操甚励地当江广之冲车骑络绎一切供帐多所裁省自随惟一箧贮冠裳及敝衣数袭而已擕一仆备役使郡舍萧然秩满陞四川副使转贵州广西参政卒于官僚属赙之始得就敛归榇贫不能葬同年生王世懋为买地营窀穸焉【福建通志】
　　谷同字用中南陵人嘉靖十五年知上犹县清介自持以培善抑强为己任豪民捍法必严治之洪水冲决西城数十丈同捐赎锾募工修筑未尝扰民【上犹志】
　　周镗邳州人嘉靖进士知南安府性强毅兼善骑射广东流冦至率家众十数人在横浦桥邀击之发一矢中挈旗者再发再中贼惧而走郡城得全【府志】
　　刘钥号东臯四川人嘉靖间任崇义县简催科捐俸葺官仓大修学宫有碑记【崇义志】
　　支【府志作文】体义全州人嘉靖举人知大庾县先是流冦两至邑体义请发公帑筑水南新田凤凰山九所等城共六座规画周详民恃保障【安志】
　　余世儒字汝为婺源人隆庆初知南康县条鞭法初行人情观望世儒独尽力蠲革一切弊征为岭北诸邑倡【府志】
　　呉江字元濯宿松人万歴七年任崇义县开狗脚岭路建朝天闗修学宫御史陈炌记之【崇义志】
　　叶明元字可鸣同安人万歴间知南安府大庾学自天顺时并郡学中道源书院亦裁废明元入觐具疏奏复之诏如其请【府志】
　　陈诰字防甫莆田人进士万歴三年知南安府髙洁方雅简狱讼修学宫导诲诸生如帷中弟子在任五年时和嵗稔人以为徳瑞陞浙江按察副使晋参政【同上】
　　宋万叶莆田人进士万歴七年知南安府方正详慎政简刑清葺书院修桥梁清郡中虚粮苏民积困民徳之立祠以祀迁云南按察司副使【同上】
　　洪有助字懋孙福建南安县人进士万歴间任南安推官髙洁明敏邻郡之讼皆归焉尝摄大庾南康清洗宿弊立徴收串票之法无重追虚纳増减之害两邑爱戴尤擅文学郡邑士人多师之累官广州知府【同上】
　　刘宦成衡阳人万歴十年知大庾县徴收额赋分起存二款起运则徴银存留给发则令募人兑支银谷布缕随便民甚徳之庾县学新复一切堂斋剏建俱极详妥【同上】
　　赵日荣字巨甫晋江人万歴十八年知南康防明恵爱甚有才畧立社仓裁盐饷置学田在任五载吏畏民懐【同上】
　　汪承爵字仲修歙县人由进士万歴二十三年知南康县操守严重葺学舍辟旭山书院率诸生课艺其中【同上】
　　林际春号悬釡泉州人万歴间由举人知崇义县修公署葺城垣建尊经阁置朱子祠祀田重建王文成祠葺崇义邑志其锓本皆手书盖际春工文章尤精书法云【崇义志】
　　陈瑾号白岳宣化人天启壬戍以举人知南康防能明允断狱如神新文昌塔筑西流堤一切无名之徴及健讼猾蠧皆力除之在任七载陞海防同知【府志】
　　龙文光字焕斗广西人由进士天启四年知上犹县剔奸格顽境内宁谧尝建凤阁立观澜社所着社约犹士迄今佩之调繁新建【同上】
　　宋本忠山隂人崇祯甲申任南康典史时闯贼猖獗四方掳掠逼城城几防本忠书夜廵防頼以固圉后竟殉难士民哀之【同上】
　　国朝
　　郑思鲁号明宇辽东人顺治壬辰知南康县邑当残破后如丈田徴赋招携劝垦尽费拮据更建文庙新谯楼修举废坠民咸徳之【南康志】
　　梁尔夀字山公泾阳人康熈十七年知崇义县兵氛初息室庐邱墟尔夀多方招徕贷贑州漕米及买六畜之属民之归集者予以牛种牲畜又捐剏学宫民至今感之【刘凝崇义志藁】
　　白启明字见宸辽东人由举人任广东清逺知县康熈十五年举首逆书导引大兵出粤奉
　　防嘉奬擢南安知府值平定之初流民失所招徕开辟协济军需境无骚扰建奎星阁以兴文教饬保甲弭盗贼三十三年擢贑南道捐修濂溪书院廵抚宋荦记其事嵗歉设法赈济饥民全活者无算【南安崇祀録】
　　马化龙字云津辽东人康熈二十年知南安府事革火耗除科派倡修文庙开设义馆政声大着【同上】
　　张为焕字允文太仓人明庻常溥之族孙庚戌进士授云南某县补任崇义甲寅乙夘间兵燹交连楚粤盘
　　踞峒穴者犹未尽戢为焕至叹曰去万里外之洱海而来蒲伏此箐嶂其命也夫虽然要有前榘在购文成公横水方畧条件仿行之表险害置土兵编闾伍严保甲风俗稍驯兴义学勤课试重葺王文成祠寻以老乞归【同上】
　　靳襄字天垣镶黄旗人由例监累陞南安知府作兴学校重建周程阳明书院革除陋规禁加派葺城垣遇旱防祷设法赈济士民懐之【同上】
</div>
    <div class="pagination">
<a href="江西通志_page189.html">上一页</a><span>...</span><a href="江西通志_page185.html">185</a><a href="江西通志_page186.html">186</a><a href="江西通志_page187.html">187</a><a href="江西通志_page188.html">188</a><a href="江西通志_page189.html">189</a><span class="current-page">190</span><a href="江西通志_page191.html">191</a><a href="江西通志_page192.html">192</a><a href="江西通志_page193.html">193</a><a href="江西通志_page194.html">194</a><a href="江西通志_page195.html">195</a><span>...</span><a href="江西通志_page191.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
