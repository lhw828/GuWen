<!DOCTYPE html>
<html>
<head>
    <meta charset="UTF-8">
    <title>山西通志 - 第 163 页/共 700 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山西通志 - 第 163 页/共 700 页</h1>
    <div class="content">　　一额外织造绫绢银四十五两一钱九分九厘二毫七丝四忽
　　隰州
　　原额幷开垦实在成熟地共三千二百一十七顷四亩五分五厘【内民田屯田各派科则不等】共实征
　　折色粮银一万六千八百九十二两八分三厘三毫一丝八忽四微九沙八尘四渺五埃二漠
　　实在行差人八千二百四十七丁【俱民丁】共实徴均徭银四千一百一十七两三钱二分六厘九毫八丝一忽二微八纤七沙四尘九渺五埃三漠
　　又康熙五十五年六十年雍正四年九年审编共滋生人三百一十一丁钦奉
　　恩诏永不加赋
　　一额外商税酒课匠价枣株契税商畜牙当襍课等银二百六十三两三钱六分五厘一毫二丝二忽
　　一额外织造绫绢加征工费银二十二两五钱七分五厘
　　蒲县
　　原额幷开垦实在成熟地共六百一十五顷一十二亩九分五厘【内民田更名田各派科则不等】共实征
　　折色租课等银四千三百一十一两七钱七分九毫五丝二忽三纤七沙四尘九渺六埃一漠
　　实在行差人共一千一百四十四丁【俱民丁】共实征均徭银一千八百三十三两一钱三分九厘三毫二丝二忽八微一纤四沙又经费不敷银三百四十三两七钱八分二厘一毫一丝九忽六纤
　　又雍正九年审编共滋生人五丁听候部示补复经费不敷银两
　　一额外商税酒课匠价契税商畜牙当襍课等银六十八两五钱二分六厘
　　一额外织造绫绢加征工费银五两六钱四分三厘七毫五丝
　　又汾州衞平阳衞归倂本县
　　原额幷开垦共地四百八十六顷五十九亩五分一厘一毫共征折色粮银五百八十五两一钱一分一厘六毫五丝九忽五微二纤一沙
　　实在行差人共一百一十六丁共征均徭银二十七两一钱二分八厘三毫九丝三忽四微四纤
　　大寜县
　　原额幷开垦实在成熟地共七百二十六顷四十九亩九分二厘七毫【内民田屯田各派科则不等】共实征
　　折色粮银四千八百五十五两三钱一分二厘九毫一丝七忽一微七纤二沙六尘五渺九埃八漠
　　实在行差人共一千五百八十七丁【俱民丁】除扣补本县缺额徭银外共实征
　　均徭银二千三百三十六两五钱九分七厘八毫三丝六忽八微六纤七沙五尘
　　又雍正九年审编滋生人共三丁听候部示补复缺额徭银
　　一额外商税酒课匠价契税商畜牙当襍课等银八十一两七钱三分六厘
　　一额外织造绫绢加征工费银八两九钱一分八厘二丝四忽
　　又汾州衞平阳衞归倂本县
　　原额共地二顷七十亩二分共征折色粮银五两行差人一丁征均徭银二两八钱四分四厘
　　永和县
　　原额幷开垦实在成熟地共八百七十三顷七十七亩二分五厘【内民田屯田各派科则不等】共实征
　　折色粮银四千二百九十三两九钱七分六厘五毫三丝八忽九微一纤二沙四尘一渺六埃九漠
　　实在行差人共七百七十四丁【俱民丁】除扣补本县缺额徭银外共实征
　　均徭银三百九两七钱六分二厘九毫六丝九忽八纤八沙四尘五渺九埃八漠又经费不敷银三百五两二钱一分五厘五毫四丝九忽八微四纤七沙八尘一渺九埃
　　又雍正九年审编共滋生人五丁听候部示补复经费不敷银两
　　一额外商税酒课匠价契税商畜牙当襍课等银一百四两六分
　　一额外织造绫绢加征工费银八两六钱六分二厘五毫
　　附歴代田赋
　　唐虞
　　禹贡冀州厥土惟白壤传无块曰壤水去土复其性色白而壤壤马云天性和美也正义九章算术穿地四爲壤五壤爲息土则壤是土和缓之名故云无块曰壤此土本色爲然冀州言色白而壤而雍州色黄而壤不言其色盖州内之土不纯一色故不得言色也　厥赋惟上上错传赋谓土地所生以供天子上上第一错杂杂出第二之赋赋第一马云地有上下相错通率第一正义洪水爲灾民皆垫溺九州赋税盖亦不行水灾旣除土复本性以作贡赋之差税谷以供天子郑康成云冀州入谷不贡是也因九州差爲九等上上是第一也交错是间杂之义　厥田惟中中传田之高下肥瘠九州之中爲第五　山西古爲冀州庶土交正底愼财赋传交俱也众土俱得其正谓壤坟垆致所愼者财货贡赋言取之有节不过度　咸则三壤成赋中邦传皆法壤田上中下大较三品成九州之赋明水害除正义分其土壤爲上中下计其肥瘠等级甚多但举其大较定爲三品法则地之善恶以爲贡赋之差虽细分三品以爲九等人功修少当时小异要民之常税必准其土故皆法三壤成九州之赋言得施赋法以明水害除也　五百里甸服　百里赋纳总传甸服内之百里近王城者禾稾曰总入之供饲国马　二百里纳铚传铚刈谓禾穗　三百里纳秸服传秸稾也服稾役秸马云去其颖　四百里粟五百里米传所纳精者少麤者多正义直纳粟米爲少禾稾俱送爲多其于税也皆当什一但所纳有精麤远轻而近重耳尧都平阳舜都蒲坂是时山西爲甸服
　　夏
　　孟子夏后氏五十而贡赵岐注夏禹之世号夏后氏后君也民耕五十亩贡止五亩正义言夏后氏之时民耕五十亩田其于贡上之赋但五亩而已是夏后氏五十而贡也朱子集注夏时一夫受田五十亩而每夫计其五亩之入以爲贡夏都安邑是时山西爲甸服
　　殷
　　孟子殷人七十而助赵注耕七十亩者以七亩助公家耕朱子集注商人始爲井田之制以六百三十亩之地画爲九区区七十亩中爲公田其外八家各授一区但借其力以助耕公田而不复税其私田　殷七王时都耿在今河津是时山西亦爲邦畿
　　周
　　孟子周人百亩而彻赵注百亩者彻取十亩以爲赋朱子集注周时一夫授田百亩乡遂用贡法十夫有沟都鄙用助法八家同井耕则通力而作收则计亩而分故谓之彻　是时山西爲晋霍郇芮虞耿魏黎寒荀董贾扬诸国　魏文侯时租赋増倍于常文侯曰今戸口不加而租赋岁倍此由课多也是时李悝爲魏文侯作尽地力之敎以爲地方百里提封九万顷除山泽邑居参分去一爲田六百万畮治田勤谨则畮益三升【臣瓒日当言三斗谓治田勤则畮加三斗也】不勤则损亦如之地方百里之增减辄爲粟百八十万石矣又曰籴甚贵伤民甚贱伤农民伤则离散农伤则国贫故甚贵与甚贱其伤一也善爲国者使民毋伤而农益劝今一夫挟五口治田百畮岁收畮一石半爲粟百五十石除十一之税十五石余百三十五石食人月一石半五人终岁爲粟九十石余有四十五石石三十爲钱千三百五十除社闾尝新春秋之祠用钱三百余百五十衣人率用钱三百五人终岁用千五百不足四百五十不幸疾病死丧之费及上赋敛又未与此此农夫所以常困有不劝耕之心而令籴至于甚贵者也是故善平籴者必谨观岁有上中下熟上熟其收自四余四百石【张晏日平岁百畮收百五十石今大熟四倍收六百石计民食终岁长四百石官籴三百石此爲籴三舍一也】中熟自三余三百石【张晏日自三四百五十石也终岁长三百石官籴二百石此爲籴二而舍一也】下熟自倍余百石【张晏曰自倍收三百石终岁长百石官籴其五十石云下熟籴一谓中分百石之一】小饥则收百石【张晏日平岁百畮之收收百五十石今小饥收百石收三分之二也】中饥七十石【张晏曰收二分之一】大饥三十石【张晏日收五分之一也以此准之大小中饥之率也】故大熟则上籴三而舍一中熟则籴二下熟则籴一使民适足价平则止小饥则发小熟之所敛【李奇日官以敛藏出粜也】中饥则发中熟之所敛大饥则发大熟之所敛而粜之故虽遇饥馑水旱籴不贵而民不散取有余以补不足行之魏国国以富彊　是时魏都安邑
　　汉
　　武帝时封丞相田千秋爲富民侯下诏曰方今之务在于力农以赵过爲捜粟都尉过能爲代田一畮三【垄也或作畎】岁代处故曰代田【代易也】古法也其耕耘下种田器皆有便巧率十二夫爲田一井一屋故亩五顷【邓展日九夫爲井三夫爲屋夫百亩于古爲十二顷古者步爲亩汉时二百四十步爲亩古千二百亩则得今五顷也】用耦犂二牛三人一岁之收常过缦田亩一斛以上【缦田谓不者】善者倍之　是后边城河东农三辅太常民皆便代田用少而得谷多至孝昭时流民稍还田野垦辟颇有蓄积　边城河东今山西地汉时代田尤多
　　后魏
　　太武初监国令有司课畿内之人使无牛家以人牛力相贸垦植锄耨其有牛家与无牛家一人种田二十亩偿以新锄功七亩如是爲差至于老小无牛家种田七亩老小者偿以锄功二亩皆以五口下贫家爲率各列家别口数所种顷亩明立簿目所种于地首摽题姓名以辨播植之功　魏令每调一夫一妇帛一疋粟一石人年十三以上未娶者四人出一夫一妇之调奴任耕婢任绩者八口当未娶者四耕牛十头当奴婢八其麻布之乡一夫一妇布一疋下至半以此爲降大率十疋中五疋爲公调二疋爲调外费三疋爲内外百官俸　延兴四年诏州郡人十丁取一以充行户收租五十石以备年粮太和八年始准古班百官之禄以品第各有差先是天下户以九品混通戸调帛二疋絮二斤粟二十石又人帛一疋二丈委之州库以供调外之费至是户增帛三疋粟二石九斗以爲官司之禄复增调外帛满二疋所调各随其土所出其司河东冀雍华等州贡绵绡及丝其余郡县少桑蚕处以成布充　太和九年下诏均给天下人田诸男夫十五以上受露田四十亩【不栽树者谓之露田】妇人二十亩奴婢依良丁牛一头受田三十亩限止四牛所授之田率倍之二易之田再倍之以供耕休及还受之盈缩人年及课则受田老免及身没则还田奴婢牛随有无以还受诸桑田不在还受之限但通人倍分田于分虽盈不得以充露田之数不足者以露田充倍诸初授田者男夫一人给田二十亩课莳余种桑五十树枣五株榆二根非桑之土夫给一亩依法课莳余果及多种桑榆者不禁诸应还田不得种桑榆枣果种者以违令论地入还分诸桑田皆爲世业身终不还恒从见口有盈者无受无还不足者受种如法盈者得卖其盈不足者得买所不足不得卖其分亦不得买过所足诸麻布之土男夫及课别给麻田千亩妇人五亩奴婢依良皆从还受之法诸有举戸老小残疾无受田者年十一以上及疾者各受以半夫田年逾七十者不还所受寡妇守制者虽免课亦授妇田诸还受人田恒以正月若始受田而身亡及卖买奴婢牛者皆至明年正月乃得还受诸土广人稀之处随力所及官借人种莳后有来居者依法封授诸地狭之处有进丁受田而不乐迁者则以其家桑田爲正田分又不足不给倍田又不足家内人别减分无桑之乡准此爲法乐迁者听逐空荒不限异州他郡唯不听避劳就逸其地足之处不得无故而移诸人有新居者三口给地一亩以爲居室奴婢五口给一亩男女十五以上因其地分口课种菜五分亩之一诸一人之分正从正倍从倍不得隔越他畔进丁受田者恒从所近若同时俱受先贫后富再从倍之田放此爲法诸远流配谪无子孙及戸絶者墟宅桑榆尽爲公田以供授受授受之次给其所亲未给之间亦借其所亲诸宰人之官各随所给公田刺史十五顷太守十顷治中别驾各八顷县令郡丞六顷更代相付卖者坐如律
　　北齐
　　北齐给授田令仍依魏朝每年十月普令转授成丁而授老而退不听卖易　天保八年始立九等之戸富者税其钱贫者役其力　北齐时晋阳爲都与邺都竝建
　　唐
　　武德七年始定均田赋税凡天下丁男十八以上者给田一顷笃疾废疾给四十亩寡妻妾三十亩若爲戸者加二十亩皆以二十亩爲永业其余爲口分永业之田树以榆桑枣及所宜之木田多可以足其人者爲寛乡少者爲狭乡狭乡授田减寛乡之半其地有薄厚嵗一易者倍授之寛乡三易者不倍授工商者寛乡减半狭乡不给凡庶人徙乡及贫无以葬者得卖世业田自狭乡徙寛乡者得幷卖口分田已卖者不复授死者收之以授无田者凡收授皆以岁十月授田先贫及有课役者凡田乡有余以给比乡县有余以给比县州有余以给比州凡授田者丁岁输粟二石谓之租丁随乡所出岁输绢绫絁各二丈布加五之一緜二两输布者麻三觔谓之调用人之力岁二十日闰加二日不役者日爲绢三尺谓之庸有事而加役二十五日者免调三十日租调皆免通正役竝不过五十日凡水旱虫蝗爲灾十分捐四分以上免租损六以上免租调损七以上课役俱免　大厯四年敕准度支长行旨条毎年税钱上上戸四千文上中戸三千五百上下戸三千中上戸二千五百中中戸二千中下戸千五百下上戸一千下中戸七百下下戸五百文其见任官一品准上上戸税九品准下下戸税余品竝准此依戸等税百姓有邸店行铺及鑪冶应准式合加本戸二等税者依此税数其寄庄戸准旧例从八等戸税寄住戸从九等戸税比类百姓事从不均宜逓加一等税其诸色浮客及权时寄住田者亦在所爲两等收税稍殷有者准八等戸税余准九等戸税诸道将士庄田竝从九等输税【以钱输税而不以谷帛以赀力定税而不问身丁此卽两税之渐】德宗时杨炎爲相遂作两税之法夏输无过六月秋输无过十一月置两税使以总之凡百役之费先度其数而赋于人量出制入户无主客以见居爲簿人无丁中以贫富爲差不居处而行商者在所州县税其十之一度所取与居者均使无侥利租庸杂徭悉省而丁额不废其田亩之税以大厯十四年垦田之数爲定而均收之遣黜陟使按诸道丁产等级免鳏寡惸独不济者敢加敛以枉法论旧制三百八十万五千户使者按得主戸三百八十万客户三十万天下之民不土断而地着不更版籍而得其虚实岁敛钱二千五十余万缗米四百万斛以供外钱九百五十余万缗米千六百余万斛以供京师天下便之
　　土贡
　　通考唐制州府岁市土之所出以爲常贡其价视绢之上下无过五十疋异物滋味名马鹰犬非有诏不得献有加配则以代租赋　通典太原府【贡铜镜两面甘草三十一斤矾石三十斤龙骨三十斤蒲萄粉屑柏子仁】上党郡【贡人参二百小两墨三挺】河东郡【贡绫绢扇四面龙骨二十斤枣八千颗凤栖棃三千五百颗】绛郡【贡梁谷二十石墨千四百七十挺白縠五百疋棃三千颗】平阳郡【贡蜡烛三十条】西河郡【贡龙须席十领石膏五十斤硝石五十斤】高平郡【贡白石英五十小两人参三十斤】太寜郡【贡胡女布五端】昌化郡【贡胡女布五端】文城郡【贡蜡二百斤】阳城郡【贡龙须席六领】定襄郡【贡犿尾十枚】乐平郡【贡人参三十两】鴈门郡【贡白雕翎五具熟青二十两熟绿二十两】楼烦郡【贡麝香十颗】马邑郡【贡白雕翎五具】陜郡【贡柏子仁蒌根各三十斤】五原郡【贡盐山四十颗】单于都护府【贡生野马胯皮总十二片】安北都护府【贡生野马胯皮二十一斤】　按通典所载与唐地志土贡微有不同
　　仓粮
　　唐开元二十五年定式王公以下户税粟二升爲义仓余户各有差【稻谷一斗五升当粟一斗稻三石折纳糙米一石四斗】　和籴米　关内道五十万九千三百四十七石【时丰胜二都护府隶闗内余同此】河东道十一万二百二十九石　诸色仓粮太原仓二万八千四十石　龙门仓二万三千一
　　百五十石　正仓粮　关内道百八十二万一千五百一十六石　河东道二千五十八万九千百八十石　义仓粮　关内道五百九十四万六千二百一十二石　河东道七百三十万九千六百一十石常平仓粮　关内道三十七万三千五百七十石河东道五十三万五千三百八十六石
　　后唐
　　天成三年敕应三京邺都诸道州府县村人户自今年七月后于夏秋田苗上毎亩纳麴钱五百文足陌四年五月五日戸部奏三京邺都诸道州府征夏
　　秋税租兼盐麴折征钱谷等起征条流　四十七处节候当早大小麦麦豌豆五月十五日起征八月一日纳足正税疋帛钱鞋地头防麴蚕盐及诸色折科六月五日起征至八月二十日纳足陜绛蒲等州二十三处节候差晩随本处与立两等期限　一
　　十六处校晩大小麦麦豌豆六月一日起征至八月十五日纳足正税疋帛钱鞋地头防麴蚕盐及诸色折科六月十日起征至八月二十五日纳足晋隰慈等州　七处节候尤晩大小麦豌豆六月十日起征至九月纳足正税疋帛钱鞋地头防麴钱等六月二十日起征九月纳足幷潞泽应威塞军大同军振武军
　　宋
　　大中祥符元年诏应诸路今年夏税赋止于本州军输又诏河北罢兵其诸州赋税止于本处送纳　大中祥符初连岁登稔乃令河北河东陜西增籴靡限常数　初河东旣下减其租税是后有司言其地沃民勤多积谷乃请毎岁和籴随常赋输送其直多折色给之　元丰元年诏河东路十三州岁给和籴钱八万余缗自今罢之以其钱付转运司市粮草时三司户部副使陈安石言十三州二税三十九万二十余石和籴八十二万四千余石所以灾伤旧不除免盖十三州税轻又本路恃爲边储理不可阙其和籴旧支钱布相半数旣畸零民病入州县之费以钞贸易于市人略不食半公家实费民间乃得虚名欲自今罢支籴钱岁支与沿边州郡市粮草封桩遇灾伤据民不能输数补塡如无灾伤三年一免输朝廷用其议　熙宁十年前诸州商税岁额　四十万贯以上二十万贯以上五万贯以上五万贯以上　河中【十一务】陜【六务】幷【九务】　三万贯以下　解【五务】泽【五务】潞【六务】晋【六务】绛【六务】汾【五务】　一万贯以下　代【十九务】隰【九务】忻【一务】石【六务】辽【五务】威胜【五务】平定【四务】　五千贯以下　庆成【二务】宪【一务】岚【一务】慈【二务】宁化【一务】火山【一务】岢岚【一务】大通监【二务】　熙宁十年前诸州酒课额　四十万贯以上三十万贯以上二十万贯以上十万贯以上　太原【十一务】　五万贯以上　河中【七务】陜【十五务】晋【十二务】绛【八务】隰【八务】汾【四务】五万贯以下　解【四务】忻【二务】岚【四务】保德【一务】岢岚【一务】石【二务】三万贯以下　潞【十务】代【七务】威胜军【八务】平定军【四务】泽
　　【五务】宪【一务】慈【三务】辽【三务】　一万贯以下　庆成【二务】宁化军【一务】　五千贯以下　火山军【一务】　无定额　岢岚大通监　永利监　丰
　　辽
　　辽制大同岁纳三司税钱折粟　干亨五年政事令室昉山西诸州给军兴请复今年租
　　金
　　制官地输租私田输税租之制不传大率分田之等爲九而差次之夏税亩取三合秋税亩取五升又纳秸一束束十有五斤夏税六月止八月秋税十月止十二月爲初中末三限州三百里外纾其期一月屯田戸佃官地者有司移明安穆琨督之泰和五年改秋税限十一月爲初西京等路地寒稼穑迟熟夏税限以七月爲初凡输送粟麦三百里外石减五升以上毎三百里逓减五升粟折秸百秸者百里内减三称二百里减五称不及三百里减八称三百里及输本色稾草各减十称计民田园邸舍车乘牧畜种植之资藏镪之数征钱有差谓之物力钱遇差科必按版籍先及富者势均则以丁多寡定甲乙有横科则视物力循大至小均科其或不可分摘者率以次戸济之凡民之物力所居宅不预猛安谋克戸监戸官戸所居外自置民田宅则预其数墓田学田租税物力皆免民悬水旱应免者河东等部内支郡夏田四月秋田七月余路夏以五月秋以八月水田通以八月爲限遇闰月展期半月限外愬者不理非时之灾无限损十之八全免七分免所损之数六分全征桑被灾免丝緜绢税诸路雨雪及禾嘉收获之数月以捷步申戸部　大定十一年谓侍臣曰徃岁淸暑山西傍路皆禾稼殆无牧地尝下令使民五里外乃得耕垦今闻其民以此去之他所甚可矜悯其令依旧耕种毋致失业　二十年五月谕有司曰自石门至野狐岭其间淀泺多爲民耕植者而官民杂畜徃来无牧放之所可差官括元荒地及冒佃之数　二十九年平阳路地狭人稠官地当尽数拘籍騐丁以给贫民上曰宜计丁限田如一家三丁已业止三十亩则更许存所佃官地一顷余者拘籍给付贫民可也　二十一年三月上曰闻山西田多爲权要所占有一家一口至三十顷者以致小民无田可耕徙居隂山之恶地何以自存其令占官地十顷以上者皆括籍入官将均赐贫民
　　元
　　税粮　腹里一百二十七万一千四百四十九石【山西在腹里数】　岁课　元产银之所腹里曰晋宁产铁之所腹里曰河东产矾之所腹里曰冀宁产硝鹻之所曰晋宁　天厯元年腹里诸路岁课之数【燕京山东山西元胥爲腹里】金课四十锭四十七两三钱　银课一锭二十五两　矾课三十三锭二十五两八钱　竹木课六百七十六锭一十五两四钱　酒课五万六千二百四十三锭六十七两一钱　醋课腹里三千五百七十六锭四十八两九钱　天厯元年腹里诸路额外课厯日七万二千一十本计钞八千五百七十锭三
　　十一两一钱　契本六万八千三百三十二道计钞二千四十九锭四十八两　河泊四百六锭四十六两二钱　山场课二百三十九锭一十三两四钱窰冶课一百九十七锭三十二两四钱　房地租钱九百六十六锭五两三钱　蒲苇课一百四十一锭五两八钱　煤炭课大同路一百二十九锭一两九钱　山查课大同路三十三锭四十五两四钱　又蒲课晋宁路七十二锭　磁课冀宁路五十八锭商税大同路八千四百三十八锭一十九两一钱冀宁路一万七百一十四锭三十四两六钱晋宁路二万一千三百五十九锭四十两二钱　市籴　世祖中统二年以钞一千二百锭于上都北京西京等处籴粮三万石　中统四年以解盐引一万五千道和中陜西军储　中统五年谕北京西京等路市籴军粮　至元二十七年和籴西京粮其价每一十两之上增一两
　　明
　　洪武初定天下田税亩五升或三升惟山西稻苇而外有斗一二升者有一斗有八升有七升者坡地五升奇硗角山沙亦二三升是以山西之粮在江北独重其分田之制有四曰鱼鳞有图曰刑严诡寄曰律严欺隐曰籍没有稽
　　山西
　　官民田四十五万七千二百四十四顷四亩一分七厘一丝三忽一微
　　夏税五十九万一千九十四石五斗七升二合四抄五撮九圭九粒四粟
　　【延庆州广盈仓幷独石马营云川赤城龙门雕鹗长安岭堡仓小麦保安州怀来广阜仓小麦广昌县广昌仓小麦宣徳等三仓幷赵川葛峪堡仓小麦新兴仓小麦万泉广盈仓幷张家口堡仓小麦万泉广积仓小麦永宁县永宁仓幷四海冶堡仓小麦新开口堡仓小麦怀来广备仓小麦大同大有仓小麦平鲁衞平鲁仓小麦并坪堡井坪仓小麦偏头关保德仓小麦宁武关万亿仓小麦鴈门关广济仓小麦代州边储仓小麦老营堡广积仓小麦灰沟营羡仓小麦水泉营堡仓小麦楼子营堡小麦罗圏堡仓小麦唐家防堡仓小麦八角堡永宁仓小麦利民堡仓小麦阳方堡仓小麦神池堡仓小麦土棚仓小麦保德州仓小麦岢岚州广盈仓小麦宁化静乐仓小麦河曲县仓小麦宣府万亿库折布大同银亿库折布准麦　晋府广盈仓小麦　沈府广实仓小麦　代府广赡仓小麦王府大盈仓小麦忻州仓小麦平阳府如京仓小麦蒲州丰济仓小麦绛州仓小麦霍州仓小麦泽州广丰仓小麦大有南仓小麦永丰仓小麦汾州仓小麦长盈仓小麦贾家堡仓小麦平定州仓小麦沁州丰赡仓小麦各州县仓小麦运司并府州县儒学驿仓小麦丰瞻库小麦折银】秋粮实征一百七十二万一千四百九十石二斗二升一合四勺四抄八撮一圭八粒四粟又公田粮七十一石二斗六升【宣府在城宣德等三仓粟米万亿库布花新开口堡仓粟米蔚州仓粟米大同大有仓米豆银亿库布花大同左衞广充仓粟米大同右衞广足仓粟米广备仓粟米广积仓粟米广聚仓粟米朔州仓米豆浑源州广储仓粟豆怀仁县仓粟米山阴仓粟米马邑县仓粟米井坪堡井坪仓粟米平鲁衞平鲁仓粟米偏头关保德仓米豆花布宁武关万亿仓米豆布花鴈门关广济仓米豆老营堡广积仓米豆代州边储仓米豆水泉营堡仓米豆楼子营堡仓粟米罗圏堡仓粟米唐家防堡仓粟米滑石涧堡仓粟米八角堡永宁仓米豆布花利民堡仓米豆阳方堡米豆神池堡仓粟米土棚堡仓粟米岢岚州广盈仓粟米布花保德州仓米豆布花宁化所静乐仓粟米布花灰沟营恒羡仓米豆河曲县仓粟米　晋府广盈仓禄粳粟米　代府广赡仓禄粳粟米　沈府广实仓禄粳粟米大盈仓粳粟米忻州仓粟米平阳府如京仓粳粟米黒豆布花蒲州丰济仓粳粟米布花绛州仓粳粟米大有南仓粳粟米霍州仓粳粟米泽州广丰仓粳粟米布花潞安府永丰仓粳粟米布花汾州仓粳粟米布花贾家堡粮大盈仓粳粟米豆布花平定州仓粟米布花沁州丰赡仓粟米布花汾州仓粟米布花长盈仓粟米大有南仓粟米运司幷各府州县儒学驿仓粳粟米豆丰赡库粟米布花】
　　丝绵生素绫绢一千疋绫五百疋绢五百疋农桑绢四千五百七十四疋内本色三千六百四十七疋折色九百二十七疋零丝七百二两四钱八分
　　马草实征三百六十万九百七十六束六分四厘五毫五丝三忽七微【大同在城草场云川草场玉林草场威远草场平鲁草场井坪草场天城草场阳和草场高山堡草场聚乐堡草场偏头关草场老营堡草场灰沟营草场水泉营草场鴈门关草场楼子营草场滑石涧草场罗圏堡草场保德州草场神池堡草场五寨堡草场三岔堡草场八角堡草场宁武关草场利民堡草场土棚堡草场阳方堡草场代州草场】药材岁办杂药八千九百七斤六两八钱四分皮张杂色皮折造胖袄裤鞋七千六百八十三副八分零裤鞋八件皮二张兽畜绵羯羊二千六百九十四只翎毛五万八千根杂料料银一万二千九百七十一两二钱五分四厘五丝三忽铺垫银八百一十六两五钱一分三厘五毫九忽二微一纤九沙七尘四渺颜料银八百六十八两九钱九分一毫六丝六忽五微七纤五渺课钞三十六万一千五百八十三锭三千八文
　　山西米麦之赋二百二十七万四千二十三石丝五十斤绢四千七百七十七匹草三百五十四万四千八百五十束盐四十二万引
　　山西都司幷所属衞所屯田共一万二千九百六十三顷八亩零山西行都司幷所属衞所屯田共一万一百一十八顷二十亩
　　附歴朝　　　　　　　　【戸】口【惟山西省戸口史册可考者存之泛言天下者不录】
　　唐天宝十四载　河东道　河中府河东郡戸七万八百口四十六万九千二百一十三　晋州平阳郡戸六万四千八百三十六口四十二万九千二百二十一　绛州绛郡户八万二千二百四口五十一万七千二百三十一　慈州文城郡戸万一千六百一十六口六万二千四百八十六　隰州大宁郡户万九千四百五十五口十二万四千四百二十　太原府太原郡戸十二万八千九百五口七十七万八千二百七十八　汾州西河郡戸五万九千四百五十口三十二万二百三十　沁州阳城郡戸六千三百八口三万四千九百六十三　辽州乐平郡戸九千八百八十二口五万四千五百八十　宪州史阙石州昌化郡戸万四千二百九十四口六万六千九百三十五　忻州定襄郡户万四千八百六口八万二千三十二　代州鴈门郡戸二万一千二百八十口十万三百五十　云州云中郡戸三千一百六十九口七千九百三十　朔州马邑郡户五千四百九十三口二万四千五百三十三　蔚州户五千五十二口二万九百五十八【内灵邱同飞狐隶蔚州】潞州上党郡戸六万八千三百九十一口三十八万八千六百六十一　泽州高平郡戸二万七千八百二十二口十五万七千九十　以上隶河东道　陜州陜郡戸三万九百五十八口十七万二百三十八【内芮城同下陆隶陜州】以上隶河南道　胜州榆林郡戸四千一百八十七口二万九百五十二【内榆林关隶胜州】丰州九原郡戸二千八百一十三口九千六百四十一【内三受降城隶丰州】云中都护府戸二千一百五十五口六千八百七十七　安北大都护府戸二千六口七千四百九十八　以上隶关内道【按乾元后河东不申戸口数故河东道之纪于新书者胥开元天宝时籍也】宋元丰三年大同毕仲衍中书备对陜府西路河东路戸口数　陜府西路州二十六内陜解　府三内河中　军六内庆成　县一百一十八内陜解二州河中府庆成军属　戸主六十九万七千九百六十七客二十六万四千三百五十一　口主二百一万五千四百三十六客七十四万六千三百六十八丁主一百六万七千九百三十六客四十二万五千六百五十一　河东路州十四　潞晋代绛隰忻汾泽宪岚石丰　府一太原　军七威胜宁化平定岢岚火山保德吉乡　监一大通　县七十三　戸主三十八万三千一百四十八客六万七千百二十一口主七十五万二千三百一客一十三万八百五
　　十八　丁主三十七万二千三百九十客七万七千四百六十二　两汉戸口率以十户爲四十八口有奇东汉戸口率以十户爲五十二口唐戸口率以十戸爲五十八口有奇宋元丰至绍兴户口率以十戸爲二十一口　河东路　太原府太原郡戸一十五万五千二百六十三口一百二十四万一千七百六十八【河东路户口数胥卽崇宁间数也】隆德府上党郡戸五万二千九百九十七口一十三万三千一百四十六　平阳府平阳郡戸七万五千九百八口一十八万五千二百五十四　庆祚军【卽赵城地也戸口数阙】绛州绛郡戸五万九千九百三口九万四千二百三十七　泽州高平郡戸四万四千一百三十三口九万一千八百五十二　代州鴈门郡戸三万三千二百五十八口一十五万九千八百五十七　忻州定襄郡戸一万八千一百八十六口四万二千二百三十二　汾州西河郡戸五万一千六百九十一口一十八万五千六百九十八　辽州乐平郡戸七千三百一十五【口数阙】宪州汾源郡军事戸二千七百二十二口七千四百四十四　岚州楼烦郡军事戸一万三千二百六十九口六万六千二百二十四　石州昌化郡军事戸一万五千八百九口七万二千九百二十九　隰州大宁郡团练戸三万八千二百八十四口一十三万八千四百三十九　慈州团练【户口数阙】威胜军户一万九千九百六十二口三万七千七百二十六　平定军户九千三百六口二万八千六百七　岢岚军戸二千九百一十七口六千七百二十　宁化军戸一千七百一十八口三千八百二十一　火山军戸五千四十五口九千四百八十　保德军戸九百六十三口四千五十　丰州戸一百五十三口四百一十一【崇宁时丰州乃府州萝泊川掌地幷非辽丰州也附后晋宁军不录】
　　辽西京大同府有丁三十二万二千七百五京民丁可见者一百一十万七千三百爲乡兵
　　金西京路　大同府戸九万八千四百四十四　丰州戸二万二千六百八十三　净州戸五千九百三十八　朔州戸四万四千八百九十　武州戸一万三千八百五十一　应州戸三万二千九百七十七蔚州戸五万六千六百七十四　云内州戸二万
　　四千八百六十八　宁边州戸六千七十二　东胜州戸三千五百三十一　河东北路　太原府戸一十六万五千八百六十二　忻州戸三万二千三百四十一　平定州戸一万八千二百九十六　汾州戸八万七千二百二十七　石州戸三万六千五百二十八　代州户五万七千六百九十　隰州户七千五百九十二　宁化州戸六千一百　岚州戸一万七千五百五十七　岢岚州户五千八百五十一保德州戸三千一百九十一　管州戸五千八百
　　八十一　河东南路　平阳府戸一十三万六千九百三十六　隰州戸二万五千四百四十五　吉州戸一万三千三百二十四　河中府戸十万六千五百三十九　绛州戸一十三万一千五百一十　解州戸七万一千二百三十二　泽州戸五万九千四百一十六　辽州戸一万五千八百五十　潞州戸七万九千二百三十二　沁州戸一万八千五十明
　　山西
　　总
　　洪武中戸六十五万二千四百八口四百八十七万三千九百四十六永乐间减戸六万六千二百六口七十九万九千三百八十三嘉靖间减戸三万六千八百四十四増口一千五百二十九万厯年戸五十一万五千八百六十四口四百五万二千八百八十七
　　附歴朝屯田
　　汉景帝后二年发车骑材官屯鴈门　武帝使王恢伏兵车骑材官三十余万匿马邑旁谷中　郡有守有都尉都尉佐太守典武职甲卒在王国则以中尉比都尉每岁郡守尉敎兵则侯国之相与焉边郡置典农都尉主屯田殖谷　本始三年遣后将军赵充国将四万骑屯缘边五原朔方云中代定襄上谷鴈门北平渔阳九郡　建武二十六年诏南部徙居西河美稷因使中郎将段郴副校尉王郁留西河拥护之爲设官府从事掾史令西河长史岁将骑二千弛刑五百人助中郎将衞护南部冬屯夏罢自后以爲常及悉复缘边八郡【唐书谓隰城卽美稷也】永平八年越骑司马郑众使北部上言宜更置大将以防南北部交通三月始置度辽营屯五原曼柏以中郎将吴棠行度辽将军事副校尉来苗左校尉阎章右校尉张国将黎阳虎牙营士屯五原曼柏又遣骑都尉秦彭将兵屯美稷　东汉边郡置典农都尉屯田殖谷　永建元年增置缘边诸郡兵列屯塞下敎习战射　建武七年遣骠骑大将军杜茂屯田晋阳广武茂筑亭候修烽火建屯田驴车转运　建安十八年西部都督从事梁习表置屯田都尉二人领客六百夫于道次耕菽粟以给人牛之费
　　北齐河淸三年诏沿边城守堪耕食者营屯田置都于使以统之一于使当田五十顷岁终课其所入以论褒贬
　　隋开皇三年突厥吐谷浑屡入转输劳敝令朔州总管赵仲于长城以北大兴屯田以实塞下　开皇五年朔州总管郭衍于恒安鎭选沃饶地置屯田唐武德六年幷州长史窦静表请于太原置屯田以省馈运议者以爲烦扰静论不已征静入朝与裴寂等相问难寂等不能屈乃从静议岁收谷十万斛秦王复请增置屯田于幷州之境从之贞观初代州都督张公谨置屯田以省餽运　张俭爲朔州刺史大敎民营田岁收谷数十万斛虽霜旱劝百姓相赈赡免饥殍州以完安徙代州遂检校代州都督思结部从之勤垦田力耕岁数稔私蓄富实俭又建平籴法入之官由是储谷流赢　开元二十五年诏屯官叙功以岁丰凶爲上下鎭戍地可耕者人给十亩以供粮方春令屯官廵行讁作不时者天下屯田收谷百九十余万斛　天宝八载关内屯收五十六万三千八百一十石【平阳蒲州绛县在内】河北四十万三千三百八十石【夏县平陆芮城在内】河东二十四万五千八百石　郭子仪节度河中躬耕百亩以爲之率而将士胥分耕焉唐李绛奏振武天德左右良田可万顷请择能吏开置营田宪宗从之绛命度支使卢坦经度用度四年之间开田四千八百顷收谷四千余万斛　元和六年冬振武军饥命韩重华爲水陆转运使重华出脏罪吏九百余人给耒耜与牛使耕其傍便近地以偿所负又爲奔走经营相原隰之宜指授方法会二岁大熟吏得尽偿其亡失四十万斛军不复饥重华请益募人爲十五屯屯置百三十人而种百顷各就高爲堡东起振武转而西过云川界极于中受降城出入河山之险六百余里屯堡相望人得肆耕其中秋获倍收
　　宋庆厯二年欧阳修募弓箭手营田于河东
　　元大德二年枢密院言阿拉克托果斯所领汉人咸州东境高丽等军物力消乏乞以大同屯田军八百人等代之制可　大德九年立大同等处屯储军民总管万戸府司吏译史委差人等九十月爲满司吏除酌中钱谷官委差近下钱谷官　至元二十九年始立屯田府大德十一年增军数立大同等处侍衞亲军都指挥使司至大四年四月皇太后修五台寺遂移属徽政院幷以京兆军三千人增入至治元年始改爲侍衞亲军都指挥使司　至正十九年二月置大都督兵农司于大同专督屯粮以博啰特穆尔领之　忠翊侍衞亲军都指挥使司至元二十九年始立屯田府大德十一年增军数立爲大同等处指挥使司仍隶徽政院寻复改属枢密院　屯田左右所千戸二翼逹噜噶齐千戸各二员百戸四十员弹压四员　至元二十九年十一月命各万戸府摘大同太原平阳等处军人四千名于音扎噶齐勤地面及红城周回置立屯田仍命西京宣慰司领其事后改立大同等处屯储万戸府以领之成宗大德十一年改侍衞亲军都指挥使司仍领屯田至大四年以黄华岭新附屯田军一千人倂归本衞别立屯储是年改大同侍衞爲中都威衞属之徽政院分屯军二千置弩军翼止以二千人分置左右手屯田千戸所黄花岭新附军屯如故至治元年始改爲忠翊侍衞屯田如故后移置屯所不知其数　大同等处屯储总管府　大德四年以西京黄花岭等处田土颇广发军民九千余人立屯开耕六年始设屯储军民总管万戸府所属凡七屯十一年放还汉军还红城屯所止存民夫在屯仁宗时改万戸府爲总管府爲户军四千二十民五千九百四十五　山隂屯　西门屯　马邑屯　鄯阳屯　洪齐屯　金城屯　宁武屯　元贞二年徙大同路军储所于红城　六年置大同路黄花岭屯田
　　明初改行都督于会城置山西都指挥使司领太原诸衞衞属都司者八属行都司者十四衞各五所惟太原左衞增中左中右潞安增磁州守御所振武增中后及鴈门守御所汾州以初置止左右中三所诸衞属外又特设七所属都司者七而属行都司者三卫所之官各有定员分督于兵备道其参将游击守备协守都指挥则随地量设以司攻守而沿边居多又特设总兵以专握兵事焉衞所之军各有总旗有小旗有操军操有演武塲有军屯屯有田军器有局而沿边原伍之外又有常备有番上有召募有改拨有修守民兵然民兵暂调赴边协同修守半留本地护守城池岁时敎阅各州县巡捕官领之若境土虽在山西而属于他处者爲衞二所三隶后军都督府则有泽州宁山衞平定州守御所隶宣府万全都司则有蔚州衞广昌守御所隶潼关衞又有蒲州守御焉　洪武二十五年命宋国公冯胜颖国公傅友德等至太原平阳阅民户四丁以上籍一为兵赴大同屯田在城置五衞以东置六衞衞五千六百人　山西都司所属太原左等衞所原种幷新增地二万九千三百八十顷二十七亩七分四厘七毫三丝子粒九万二千三百一十四石七斗一合九秒七撮六圭五粒　太原左衞屯田坐落吉隰二州阳曲太原淸源文水静乐太谷榆次祁县永和闻喜灵石长子屯留平遥孝义诸县幷宁武关　太原左衞屯田坐落平遥孝义灵石三县　太原右衞屯田坐落永宁州徐沟榆次兴岚太原静乐定襄五台诸县幷偏头关太原前衞屯田坐落本衞幷阳曲静乐屯留长子
</div>
    <div class="pagination">
<a href="山西通志_page162.html">上一页</a><span>...</span><a href="山西通志_page158.html">158</a><a href="山西通志_page159.html">159</a><a href="山西通志_page160.html">160</a><a href="山西通志_page161.html">161</a><a href="山西通志_page162.html">162</a><span class="current-page">163</span><a href="山西通志_page164.html">164</a><a href="山西通志_page165.html">165</a><a href="山西通志_page166.html">166</a><a href="山西通志_page167.html">167</a><a href="山西通志_page168.html">168</a><span>...</span><a href="山西通志_page164.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
