<!DOCTYPE html>
<html>
<head>
    <meta charset="UTF-8">
    <title>钦定皇舆西域图志 - 第 14 页/共 111 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定皇舆西域图志 - 第 14 页/共 111 页</h1>
    <div class="content">　　钦定皇舆西域图志卷首三
　　钦定四库全书
　　钦定皇舆西域图志卷首四目録
　　天章四
　　紫光阁五十功臣像赞【有序】
　　【附】奉
　　勅恭撰紫光阁次五十功臣像赞【并跋】









　　钦定皇舆西域图志卷首四目録
　　钦定四库全书
　　钦定皇舆西域图志卷首四
　　天章四
　　紫光阁五十功臣像赞【有序】
　　西师之役頼
　　天佑乘时运资众力拮挶擘画幸底厥绩固非予一人所敢逆料敢期必也然稍可以谢众论惬深衷者无他则以赏罚信而应机速耳语曰日中必熭操刀必割言应机宜速也书曰罪疑惟轻功疑惟重言赏罚宜信也机之来发于无穷之源而应以万变之极盖难言之若夫信赏罚似非难事而亦有所难者则以不能因物付物有所容心于其间耳且罪疑而后从轻若不疑而亦从轻则偷生者何惧焉功不疑而从重其理固当然渉疑而屡从重则冐赏者生心而真功反有向隅者矣是知疑不可也夫不疑而功惟真功赏斯重焉罪惟真罪罚斯必焉则舍命灰躯冒矢石
　　投锋镝之伦孰不劝以惩乎兹者事定功成写诸功臣像于紫光阁朕亲御丹铅各系以赞不过誉不尚藻惟就诸臣实事録之并阐其义如右云台二十有八凌烟阁二十有四而此五十人者则以国家中外一统宣力者众然此犹举其尤赫者若夫斩将搴旗建一绩致一命者亦不忍其泯灭无闻将亦图其形而命儒臣缀辞焉
　　大学士一等忠勇公傅恒
　　世胄元臣与国休戚早年金川亦建殊绩定策西师惟汝予同酂侯不战宜居首功
　　定边将军一等武毅谋勇公户部尚书兆惠
　　济尔哈朗喀喇乌苏两番袭迫均保无虞以智济险以诚感众卓哉崇勲辟我提封
　　原定北将军一等诚勇公兵部尚书班第
　　元戎率师平定伊犁而何阿逆叛乱乘危变出不期投躯西漠故里榇归痛哉酹酌
　　原靖逆将军三等义烈公工部尚书纳穆扎尔
　　我懐贤劳命将往代正值黑水猖獗鼠辈以二百众陷万贼中因縁狥节勇济以忠
　　定边右副将军亲王品级超勇郡王策布登扎布
　　拍马弯弓无敌所向不曽读书如古名将和洛霍斯少胜众彼超勇亲王额驸之子
　　定边右副将军一等靖逺诚勇侯理藩院尚书富徳
　　古云福将信有其言所遇均吉勇冠军门不宁一勇兼善于谋吉林拔萃特赐封侯
　　原定逺右副将军二等超勇伯内大臣萨拉尔
　　彼中宰桑识时早归副帅以往克赞戎机拔身战出不忘本朝云胡不死责备则浇
　　原大学士三等忠勤伯陜甘总督黄廷桂
　　外任封疆内司纶綍俾理储胥经权弗绌殚诚尽智事恊予心未同凯宴痛惜曷任
　　参赞大臣和硕亲王固伦额驸色布腾巴尔珠尔
　　惟科尔沁世连婣戚鲁舘承训王庭宣力防赞军务贼营夜侵中创弗退嘉乃忠心
　　防赞大臣固山贝子扎拉丰阿
　　准夷之叛奉命在道贼遮中途屡战不挠其志既笃其材亦英盖自髫年教养禁廷
　　防赞大臣扎萨克多罗郡王罗卜藏多尔济
　　渭阳所出扎萨颖材命帅本部宣力龙堆及爱隆阿单骑见虏降哈萨克厥功甚钜
　　参赞大臣多罗郡王额敏和卓
　　土鲁番族早年归正命赞军务以识回性知无不言言无不宜其心匪石不可转移
　　防赞大臣工部尚书舒赫徳
　　屡受重寄亦屡左迁厉厥意懦防厥材贤白衣白水闻黑水信安众进援爵秩重晋
　　参赞大臣一等果毅公兵部尚书阿里衮
　　富徳入援次呼尔璊防行戈壁马不进焉以马济军敌行夜袭同事建绩曰鄂博什
　　原防赞大臣三等襄勤伯总督鄂容安
　　世臣知书料善论兵惜弗通语遂弗烛情变起仓卒力战命毕用违其材实予之失
　　参赞大臣一等承恩毅勇公户部侍郎副都统明瑞
　　椒室懿亲年少志雄谓可造就俾学从戎独出独入既忠且壮屡立宏勲惬予所望
　　参赞大臣工部侍郎副都统阿桂
　　阿克敦子性颇捷敏力请从戎宜哉惟允身不胜衣心可干城楚材继出为国之桢
　　原参赞大臣三等子户部侍郎副都统三泰
　　率二百人共诣军营临敌而退宁谓忠诚如早闻信何致殒身不前不后失二贤臣
　　原参赞大臣前锋统领骑都尉又一云骑尉鄂安
　　其兄徇节其弟忍使欲报兄雠固请不已黑水之挫复以捐身超雪前罪赏延后昆
　　领队大臣内大臣博尔奔察
　　矍铄请行索伦巨擘挽五石弓尚能杀贼如鸷之击不留飞鸟马援来归殊恩荣老
　　原领队大臣安西提督总兵官豆斌
　　宿将行间久矣宣力所董緑营遵其律则队中独丧是有命焉裹创慰众益厪哀怜
　　原领队大臣甘肃提督总兵官髙天喜
　　爪牙之将用不拘资感予特达効命何辞百战百进义弗旋踵怒则面赤是谓血勇
　　领队大臣副都统塔什巴图鲁端济布
　　将军黑水先众径渡固营待军实端济布众寡稍挫仓卒周防夺回人马勇且谋长
　　领队大臣防军统领爱隆阿
　　将门杰种拍张抚髀受将军檄力战全归整师再进贾勇陷坚弟巴灵阿尽节躯捐
　　领队大臣前锋统领墨尔根巴图鲁玛瑺
　　侍卫从征竒功屡立虽贼万众单骑直入陷阵马仆距跃弯弓贼人咋舌称天上雄
　　领队大臣内大臣副都统巴图鲁济尔噶尔
　　都尔伯特部中杰骁嘉其心直授职本朝凡与交战义弗返顾师济和阗不孤恩遇
　　散秩大臣穆尔徳木图巴图鲁齐凌扎布
　　旗籍防古偏校从军杀贼则奋鹘入鵶羣与噶布舒分守和阗保众集事且有谋焉
　　散秩大臣哈坦巴图鲁噶布舒
　　跃马抨弧先锋鏖阵入俄罗斯得阿逆信和阗既定论功策勲衣锦归籍散秩大臣
　　副都统噶毕雅图巴图鲁额尔登额
　　军门统事诸务勤宣亦能力战突将无前入拔达山索逆回馘晓谕殊方是其伟绩
　　郡王霍集斯
　　奉元戎檄擒达瓦齐后稍观望旋迎我师同大军进被围黑水回部望族居之京邸
　　贝子鄂对
　　平伊犁时归顺勤王回部杰出其心允良往谕和阗被围三月共噶布舒全守卓越
　　内大臣鄂齐尔
　　前无坚对后无返思持矟一呼千贼披靡扬扬英气洸洸伟身与萨拉尔盖同部人
　　散秩大臣喀喇巴图鲁阿玉锡
　　于格登山贼据险守率廿四人间道袭后诸贼大溃爰以成功本厄鲁特降顺効忠
　　原散秩大臣骑都尉达什策凌
　　卫拉从征喑哑咤叱额驸受创卫防以出用赐殊恩用益奋感毕命回城每怀恻惨
　　副都统鄂博什
　　索伦营总乙亥出师老而益壮颇识戎机厄鲁回部胥闻其名耸身马上如击兎鹰
　　副都统图布巴图鲁温布
　　生不知惧战不知退亦不受伤铜额铁背弓可担水箭如鍫铧温侯名布是耶非耶
　　副都统克特尔克巴图鲁由屯
　　本射生手狼不暇走以之杀贼如探囊取竒功屡建亦因阅厯世职崇阶酬其劳勣
　　原副都统骑都尉又一云骑尉三格
　　浑齐全遯疎防降谪从军赎罪每战必力黑水殒命豁罪论功图象紫光表忠无穷
</div>
    <div class="pagination">
<a href="钦定皇舆西域图志_page13.html">上一页</a><span>...</span><a href="钦定皇舆西域图志_page9.html">9</a><a href="钦定皇舆西域图志_page10.html">10</a><a href="钦定皇舆西域图志_page11.html">11</a><a href="钦定皇舆西域图志_page12.html">12</a><a href="钦定皇舆西域图志_page13.html">13</a><span class="current-page">14</span><a href="钦定皇舆西域图志_page15.html">15</a><a href="钦定皇舆西域图志_page16.html">16</a><a href="钦定皇舆西域图志_page17.html">17</a><a href="钦定皇舆西域图志_page18.html">18</a><a href="钦定皇舆西域图志_page19.html">19</a><span>...</span><a href="钦定皇舆西域图志_page15.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
