<!DOCTYPE html>
<html>
 <head>
  <meta charset="utf-8"/>
  <title>
   山西通志 - 第 451 页/共 700 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   山西通志 - 第 451 页/共 700 页
  </h1>
  <div class="content">
   百里奚虞大夫晋人假道于虞以伐虢宫之竒谏不聴奚知虞公之不可谏遂去之秦已复亡秦走宛楚鄙人执之秦缪公闻奚贤使人以五羖羊皮赎之时奚年已七十余缪公与语国事大説授之国政号曰五羖大夫奚相秦六七年东伐郑三置晋国之君一救荆国之祸发教封内巴人致贡施徳诸侯八戎来服由余闻之款关请见奚相秦劳不坐乘暑不张葢行于国中不从车乘不操干戈功名藏于府库徳行施于后世及卒秦国男女流涕童子不歌谣舂者不相杵
　　宫之竒虞大夫惠王十九年晋人以屈产之乘与垂棘之璧假道于虞以伐虢竒谏不聴晋人防虞师灭虢下阳二十一年晋复假道于虞以伐虢竒谏曰虢虞之表也虢亡虞必从之晋不可启冦不可翫一之为甚其可再乎谚所谓辅车相依唇亡齿寒者其虞虢之谓也公曰晋吾宗也岂害我哉对曰太伯虞仲太王之昭也太伯不从是以不嗣虢仲虢叔王季之穆也为文王卿士勲在王室藏于盟府将虢是灭何爱于虞且虞能亲于桓庄乎其爱之也桓庄之族何罪而以为戮不惟偪乎亲以宠偪犹尚害之况以国乎公曰吾享祀丰洁神必据我对曰臣闻之鬼神非人实亲惟徳是依故周书曰皇天无亲惟徳是辅又曰黍稷非馨明徳惟馨又曰民不易物惟徳繄物如是则非徳民不和神不享矣神所冯依将在徳矣若晋取虞而明徳以荐馨香神其吐之乎弗聴许晋使竒以其族行曰虞不腊矣在此行也晋不更举矣冬十二月晋灭虢师还馆于虞遂袭虞灭之执虞公国语伐虢之役师出于虞宫之竒谏而不聴出谓其子曰虞将亡矣唯忠信者能留外冦而不害除闇以应外谓之忠定身以行事谓之信今施其所恶于人闇不除矣以贿灭亲身不定矣夫国非忠不立非信不固既不忠信而留外冦冦知其衅而归图焉已自拔其本矣何以能乆吾不去惧及焉以其孥适西山三月虞乃亡县志宫之竒平陆旧辛宫里人
　　知伯国晋大夫知氏之族晋伐郑还三卿宴于蓝台知襄子戏韩康子而侮段规伯国谏曰主不备难必至矣知伯曰难将由我我不为难谁敢兴之对曰却赵栾范中行之难皆主之所知也夏书曰一人三失怨岂在明不见是图周书曰怨不在大亦不在小夫君子能勤小物故无大患今主一宴而耻人之君相又弗备曰不敢兴难无乃不可乎弗聴自是五年乃有晋阳之难
　　智过智伯之族智伯率韩魏围赵晋阳赵使张孟谈约二主反攻智伯智过见谈及二主説智伯曰二主殆将有变必背君不如令杀之智伯不可过曰不杀则遂亲之魏之谋臣赵葭韩之谋臣段规是皆能移其君之计君其与二君约破赵则封二子者各万家之县一如是则二主之心可不变而君得其欲矣智伯不从过出更其姓为辅氏遂去不见智氏灭唯辅氏存焉【战国防鲍注智过一作智果按果过相去颇逺似非一人】
　　知果晋大夫知氏之族也知宣子将以瑶为后知果曰不如宵也宣子曰宵也狠对曰宵之狠在面瑶之狠在心心狠败国面狠不害瑶之贤于人者五而甚不仁以五贤陵人而以不仁行之其谁能待之若立瑶知宗必灭弗聴果别族于太史为辅氏及知氏之亡唯果在
　　士茁知伯家臣襄子为美室士茁夕焉知伯曰室美夫对曰美则美矣抑臣亦有惧也志有之曰髙山峻原不生草木松栢之地其土不肥今土木胜臣惧其不安人也室成三年而知氏亡
　　赵葭魏人魏桓子谋臣智伯得韩邑复请地于魏魏桓子欲弗与葭谏曰彼请地于韩韩与之请地于魏魏弗与则是魏内自强而外怒智伯也然则其错兵于魏必矣不如与之桓子使人致邑于智伯后从伐赵与赵韩共谋灭智氏
　　任章魏桓子臣智伯索地于魏桓子弗予任章曰无故索地邻国必恐重欲无厌天下必惧君予之地智伯必骄骄而轻敌邻国惧而相亲以相亲之兵待轻敌之国智氏之命不长矣周书曰将欲败之必姑辅之将欲取之必姑与之君不如与之以骄智伯君何不以天下图智氏而独以吾国为智氏资乎桓子曰善乃与之万家之邑一智伯大説复索蔡皋狼于赵赵弗与因围晋阳而亡
　　田子方魏文侯师文侯与子方饮酒而称乐文侯曰钟声不比乎左高子方曰臣闻之君明则乐官不明则乐音今君审于声臣恐聋于官也文侯曰善敬闻命文侯子击逢子方于朝引车避下谒子方不为礼击问曰富贵者骄人乎贫贱者骄人乎子方曰亦贫贱者骄人耳夫诸侯而骄人则失其国大夫而骄人则失其家贫贱者行不合言不用则去之楚越若脱躧然奈何其同之哉击不怿而去
　　狐卷子魏人文侯问曰父贤足恃乎对曰不足子贤足恃乎对曰不足兄贤足恃乎对曰不足弟贤足恃乎对曰不足臣贤足恃乎对曰不足文侯勃然作色而怒曰寡人问此五者于子一一以为不足者何也对曰父贤不过尧而丹朱放子贤不过舜而瞽瞍顽兄贤不过舜而象傲弟贤不过周公而管叔诛臣贤不过汤武而夏殷伐望人者不至恃人者不乆公欲治从身始人何可恃乎
　　任座文侯臣文侯尝问于羣臣曰我何如主皆曰仁君任座曰君得中山不以封君之弟而以封君之子何谓仁君文侯怒任座趋出既问翟璜对曰仁君也文侯曰何以知之对曰君仁则臣直向者任座之言直是以知之文侯悦使翟璜召任座亲下堂迎以为上客
　　解狐魏文侯问之曰寡人将立西河之守谁可用者解狐对曰荆伯柳者贤人殆可文侯将以荆伯柳为西河守荆伯柳问左右谁言我于吾君左右皆曰解狐荆伯柳往见解狐而谢之曰子乃寛臣之过也言于君谨再拜谢解狐曰言子者公也怨子者吾私也公事以行怨子如故
　　魏成文侯弟食禄千钟什九在外什一在内是以得卜子夏田子方段干木三人文侯皆师之文侯问相于李克克对讫文侯曰先生就舍寡人之相定矣遂相成説苑魏御廪灾文侯素服避正殿五日羣臣皆素服而吊成独不吊文侯复殿成趋而入贺曰善矣夫御廪之灾也文侯作色不悦成曰臣闻之天子藏于四海之内诸侯藏于境内大夫藏于其家士庶人藏于箧椟非其所藏者不有天灾必有人患今幸无人患乃有天灾不亦善乎文侯喟然叹曰善
　　蹇重魏文侯臣文侯觞大夫于曲阳饮酣喟然叹曰吾独无豫让以为臣蹇重举酒进曰臣请浮君文侯曰何以对曰臣闻有道之君不知忠臣夫豫让之君何如哉文侯曰善受浮而饮之爵重不让曰无管仲鲍叔以为臣故有豫让之功也
　　乐羊魏文侯将文侯命伐中山其子时在中山中山君烹之作羮致于乐羊乐羊食之三年拔中山返而论功文侯示之谤书一箧乐羊再拜稽首曰此非臣之功主君之力也于是封乐羊以灵寿
　　翟璜魏文侯臣文侯问相于李克曰今所置非成则璜二子何如李克对讫趋而出璜曰今者闻君召先生卜相果谁为之克曰魏成子璜忿然作色曰臣何负于魏成子西河之守臣之所进也君内以邺为忧臣进西门豹君谋欲伐中山臣进乐羊中山已拔无使守之臣进先生君之子无傅臣进屈侯鲋臣何负于魏成子克曰子言克于子之君者岂将比周以求大官哉且子安得与魏成子比魏成子东得卜子夏田子方段干木此三人者君皆师之子所进五人者君皆臣之子恶得与魏成子比也璜逡巡再拜曰璜鄙人也失对愿卒为弟子
　　李克魏文侯臣乐羊拔中山无可使守者翟璜荐之后文侯谓克曰先生尝教寡人家贫则思良妻国乱则思良相今所置非成则璜二子何如李克对曰臣闻之卑不谋尊疎不谋戚臣在阙门之外不敢当命文侯曰先生临事勿让李克曰君不察故也居视其所亲富视其所与达视其所举穷视其所不为贫视其所不取五者足以定之矣何待克哉文侯乃相魏成
　　母择魏文侯舍人文侯使献鹄于齐侯行道失之献空笼见齐侯曰臣非无钱以买鹄也恶为君使而轻易其币也非不能拔剑刎头为吾君贵鹄而贱士也非不敢走陈蔡之间也恶絶两君之使也故来献空笼唯主君斧锧之诛齐侯大悦曰寡人今者得兹言三贤于鹄逺矣愿献地百里以为汤沐邑母择对曰恶有为其君使而轻易其币而利诸侯之地乎遂出不反【説苑】
　　西门豹魏文侯臣为邺令来辞文侯曰乡邑老者先坐问之士子入问其贤良之士而师事之求其好掩人之美扬人之丑者而参验之夫幽莠之幼也似禾黧牛之黄也似虎白骨疑象碔砆类玉此皆似而非者也及豹到邺问民所疾苦长老曰苦为河伯妻妇以故贫俗语即不娶妇水来漂没溺其人民豹曰至为河伯娶妇时幸来告语吾亦往送女皆曰诺至其时豹往防河上三老官属豪长者里父老皆防人民往观者二三千人豹曰呼河伯妇来视其好丑即将女出帷中来至前豹曰是女子不好烦大巫妪为入报河伯得更求好女后日送之即使吏卒共抱大巫妪投之河中又投三弟子豹曰巫妪弟子是女子也不能白事烦三老为入白之复投三老河中欲复使廷掾与豪长者一人入趣之皆叩头血流地乃罢邺吏民大惊恐从是不敢复言为河伯娶妇西门豹即发民凿十二渠引河水灌民田民治渠少烦苦豹曰可与乐成不可与虑始今父老子弟虽患苦我然百嵗后期令思我言至今皆得水利民人给足汉时长吏以为十二渠桥絶驰道欲合三渠为一桥邺民人父老不肯聴以为西门君所为不可更也长吏终聴置之传曰子产治郑民不能欺子贱治单父民不忍欺西门豹治邺民不敢欺
　　覩斯赞魏臣乐羊为魏将而攻中山中山之君烹其子遗之羮乐羊啜之文侯谓赞曰乐羊以我之故食其子之肉赞对曰其子之肉尚食之其谁不食乐羊既拔中山文侯赏其功而疑其心
　　李悝魏人文侯时为相尽地力之教富国强兵以地方百里提封九万顷除山泽邑居三分去一为田六百万亩治田勤谨则亩益三升不勤则损亦如之地方百里之増辄为粟百八十万石着李子三十二篇
　　师经以鼓琹事魏文侯文侯曰使我言而无见违师经援琹撞文侯中旒溃之左右提师经下堂一等师经曰昔尧舜之为君也唯恐言而人不违桀纣之为君也唯恐言而人违之臣撞桀纣非撞吾君也文侯曰释之是寡人之过也悬琹于城门以为寡人符不补旒以为寡人戒
　　赵仓唐魏文侯太子击舍人也文侯封击于中山三年使不往来仓唐进曰为人子三年不闻父问不可谓孝为人父三年不问子不可谓慈臣愿奉使侯何嗜好太子曰侯嗜晨鳬好北犬于是遣仓唐緤北犬奉晨鳬往献上谒曰孽子击之使者不敢当大夫之朝请以燕闲奉晨鳬敬献庖厨緤北犬敬上涓人文侯悦曰击爱我知吾所嗜好召仓唐而见之曰撃无恙乎仓唐曰唯唯如是者三乃曰君出太子而封之国君名之非礼也文侯怵然变容曰子之君无恙乎仓唐曰臣来时拜送书于庭文侯顾指左右曰子之君长孰与是仓唐曰礼拟人必于其伦诸侯无偶无所拟之曰长大孰与寡人仓唐曰君赐之外府之裘则能胜之赐之斥带则不更其造文侯曰子之君何业仓唐曰业诗文侯曰于诗何好仓唐曰好晨风黍离文侯自读晨风曰子之君以我忘之乎仓唐曰不敢时思耳文侯复读黍离曰子之君怨乎仓唐曰不敢时思耳文侯遣仓唐赐太子衣一袭勅以鸡鸣时至太子起拜受赐发箧视衣尽颠倒太子曰趣早驾君侯召击也遂西至谒文侯大喜乃出少子摰封中山而复太子击説苑欲知其子视其友欲知其君视其所使赵仓唐一使而文侯为慈父而击为孝子
　　王钟魏武侯臣武侯与诸大夫浮于西河曰河山之险不亦信固哉钟侍坐曰此晋国之所以强也若善修之则霸王之业具矣
　　公叔座仕魏为惠王将与韩赵战浍北禽乐祚魏王説郊迎以赏田百万禄之公叔座反走再拜辞曰夫使士卒不崩直而不倚拣挠而不避者呉起余教也前脉地形之险阻决利害之备使三军之士不迷惑者巴寜爨襄之力也县赏罚于前使民昭然信之者王之明法也见敌之可也鼓之不敢怠倦者臣也王特为臣之右手不倦赏臣可也臣何力之有乎王曰善于是索呉起之后赐田二十万巴寜爨襄田各十万且曰公叔岂非长者哉既为寡人胜强敌又不遗贤者之后不掩能士之迹公叔何可无益乎故又与田四十万加之百万之上使百四十万及病惠王往问之曰公叔病即不可讳将奈社稷何座对曰座有御庶子公孙鞅愿王以国事聴之也若弗能聴勿使出境王弗应出而谓左右曰岂不悲哉以公孙之贤而谓寡人必以国事聴鞅不亦悖乎公叔座死公孙鞅闻之已葬西之秦孝公受而用之秦果日以强魏日以削
　　巴寜　爨襄魏之能士也从公叔座与韩赵战浍北禽乐祚公叔言于王曰前脉地形之险阻决利害之备使三军之士不迷惑者巴寜爨襄之力也惠王赐之田各十万
　　惠施魏人齐魏战于马陵齐大胜魏杀魏太子申魏王召惠施而告之欲悉起兵攻齐惠施对曰不可臣闻之王者得度而霸者知计今王所以告臣者疏于度而逺于计王固先属怨于赵而后与齐战今战不胜国无守战之备王又欲悉起而攻齐此非臣之所谓也王欲报齐不如变服折节而朝齐楚王必怒王游人而合其鬬则楚必伐齐是王以楚毁齐也魏王曰善乃使人报于齐愿臣畜而朝田婴许诺楚王怒自将而伐齐赵应之大败齐侯于徐州
　　厐涓魏人为魏将军惠王三十三年魏使涓将而令太子申为上将军与齐人战败于马陵齐虏太子申涓自刎
　　魏加赵人晋旧姓天下合从赵使加见楚春申君曰君有将乎曰有矣仆欲将临武君加曰臣少之时好射臣愿以射譬之异日者更嬴与魏王处京台之下仰见飞鸟更嬴谓魏王曰臣为君引弓虚发而下鸟有间鴈从东方来更嬴以虚发而下之魏王曰射可至此乎更嬴曰此孽也其飞徐而鸣悲飞徐者故疮痛也鸣悲者乆失羣也故疮未息而惊心未去也闻者音烈而髙飞故疮陨也今临武君尝为秦孽不可为拒秦之将也
　　范雎字叔魏人事魏中大夫须贾从使于齐齐襄王闻雎辨口厚赐之贾大怒归以告魏相魏齐笞击雎折脇折齿雎佯死得脱更名姓曰张禄因王稽入秦上书求见説昭王以逺交近攻之防拜为客卿谋兵事未几拜秦相封应侯昭王卒用其谋伐魏收韩破赵于长平
　　唐雎魏人魏安厘王十一年齐楚约攻魏魏使求救于秦不至时雎年九十余矣请西説秦昭王曰大王已知魏之急而救不发者臣窃以为用防之臣无任矣夫魏一万乘之国也然所以西面而事秦称东藩受冠带祠春秋者以秦之彊足以为与也今齐楚之兵已合于魏郊矣而秦救不发亦将赖其未急也使之大急彼且割地而约从王尚何救焉必待其急而救之是失一东藩之魏而彊二敌之齐楚则王何利焉于是秦昭王遽为发兵救魏魏氏复定
　　秦
　　解邑君都州之西北六十里有解梁故城乃秦非子六代支孙名陵秦穆公封为解邑君或云周僖王封始姓裴见裴氏世传
　　汉
　　周叔魏王豹将汉三年豹反汉汉以韩信为左丞相击魏信问郦生魏得毋用周叔为大将乎曰栢直也信曰竖子耳遂进兵击魏虏豹定河东
　　王卓字仲辽河东解人阳嘉三年以光禄勲代孔扶为司空
　　王隠侯失其名芮城人王莽遣苏献追光武至永昌社王适耕田蔽帝于沟中得免及即位诏拜以官而王已死乃赠隠侯敇葬起冢焉
　　关靖为降虏校尉公孙瓒长史建安三年袁绍复大攻瓒瓒遣子续请救于黒山诸帅而欲自将突骑直出傍西山以断绍后靖谏曰今将军将士莫不懐瓦解之心所以犹能相守者顾恋其老小而恃将军为主故耳坚守旷日或可使绍自退若舍之而出后无镇重易京之危可立待也瓒乃止绍渐相攻逼瓒众日蹙乃却筑三重营以自固四年瓒败绍斩之靖见瓒败叹恨曰前若不止将军自行未必不济吾闻君子陷人于危必同其难岂可以独生乎乃防马赴绍军而死
　　蜀汉
　　关侯字云长本字长生河东解人好左氏春秋讽诵畧皆上口游郡昭烈帝合徒众偕张飞为之御侮昭烈为平原相以为别部司马与飞分统部曲三人寝则同牀恩若兄弟而稠人广坐侍立终日周旋不避艰险昭烈袭杀徐州刺史车胄使侯守下邳城行太守事建安五年昭烈奔袁绍魏武拜为偏将军礼之甚厚绍遣将顔良攻东郡太守刘延于白马魏武使为先锋击之侯望见良麾葢防马刺良于万众之中斩其首还绍诸将莫能当遂解白马围表封汉寿亭侯初魏武壮侯为人而察其心神无乆留之意令张辽问之侯叹曰吾极知曹公待我厚然吾受刘将军厚恩誓以共死不可背之吾终不留吾要当立效以报曹公乃去辽以侯言报魏武曰事君不忘其本天下义士也及侯杀顔良重加赏赐侯尽封其所赐拜书告辞而奔昭烈于袁军左右欲追之曹公曰彼各为其主勿追也从昭烈就刘表表卒荆州陷昭烈自樊将南渡江别遣侯乘船数百艘防江陵魏武追至当阳长阪昭烈斜趣汉津适与侯船相值共至夏口魏武败退昭烈收江南诸郡封拜元勲以为襄阳太守荡冦将军驻江北昭烈西定益州拜董督荆州事侯闻马超来降书问诸葛亮亮荅曰孟起当与翼徳竝驱争先未及髯之絶伦逸羣也羽美须髯故亮谓之髯侯省书大悦以示宾客侯尝流矢贯左臂后创虽愈阴雨骨尝疼痛医曰矢镞有毒入骨当破臂刮骨毒乃除耳羽便伸臂令医劈之时侯适请诸将饮食臂血流离盈盘器而侯割炙引酒言笑自若二十四年昭烈为汉中王拜前将军假节钺是嵗侯率众攻曹仁于樊于禁助仁秋霖雨汉水溢禁所督七军皆没遂降又斩厐徳梁郏陆浑羣豪或遥受印号侯威震华夏魏武议徙许都以避其鋭司马懿蒋济请遣人劝孙权蹑其后从之先是权遣使为子索侯女侯辱骂其使不许婚侯围樊权遣助又淹迟骂曰狢子敢尔如使樊城拔吾不能汝耶又南郡太守糜芳在江陵将军傅士仁屯公安素皆嫌侯轻已及供给军资不悉相赡侯言还当治之权阴诱芳仁芳仁使人迎权而魏武遣徐晃救曹仁引军退还权已据江陵侯及子平胥遇害追諡曰忠义侯
　　关兴字安国关公子少有令闻丞相诸葛亮深器异之弱冠为侍中中监军数嵗卒子统嗣尚公主至虎贲中郎将卒无子以兴庶子彞续封
　　周苍平陆人有武勇板觔虬髯仪容甚伟初为张寳将自恨事非其主比遇关公于卧牛山翻然曰匹夫失所依今遇将军如披云雾而见青天愿步随虽千里不辞也遂相从当樊城之役汉水暴溢魏将厐徳乘小舟欲还营苍深知水性驱大筏而来冲翻小舟生擒徳上筏其骁健如此后守麦城忠勇益厉比闻关公遇害遂死之
　　魏
　　卫凯字伯儒河东安邑人少夙成以才学称辟司空掾属除茂陵令尚书郎以治书侍御史使益州至长安不得进遂留镇关中时四方大有还民关中诸将多引为部曲凯书与荀彧曰关中膏腴之地顷遭荒乱人民流入荆州者十万余家闻本土安寜皆企望思归而归者无以自业诸将各竞招懐以为部曲郡县贫弱不能与争兵家遂彊一旦变动必有后忧夫盐国之大寳也自乱来放散宜如旧置使者监卖以其直益市犂牛若有归民以供给之勤耕积粟以丰殖关中逺民闻之必日夜竞还又使司校尉留治关中以为之主则诸将日削官民日盛此彊本弱敌之利也彧以白魏武从之始遣谒者仆射监盐官司校尉治农关中服从乃召凯还稍迁尚书时台阁旧时散乱凯以古义多所正定司校尉钟繇求以三千兵入关外托讨张鲁内胁取诸将质任曰西方诸将皆竖夫崛起无雄天下意茍安乐目前而已今国家厚加爵号得其所志非有大故不忧为变也宜为后图若以兵入关中当讨张鲁鲁在深山道径不通彼必疑之一相惊动地险众彊殆难为虑魏武初善之竟从繇议进兵关右大扰魏武亲往仅平之深悔不从凯议由是益重凯魏国建拜侍中与王粲并典制度文帝即王位徙尚书寻为汉侍郎撰文诰魏初复为尚书封阳吉亭侯明帝初进阌乡侯三百户凯奏曰九章之律自古所传断定刑罪其意微妙百里长吏皆宜知律刑法者国家之所贵重而私议之所轻贱狱吏者百姓之所悬命而选用者之所卑下王政之未必不由此也请置律博士转相教授事遂施行时百姓凋匮而役务方殷凯上疏曰今议者言征伐则比呉蜀于貍鼠臣以为不然昔汉文之时贾谊累息以为至危况今海内分而为三羣士陈力各为其主其来降者未肯言舍邪就正咸称迫于困急是与六国分治无异也当今千里无烟遗民困苦若不善留意将遂凋不可复振武皇帝时后宫食不过一肉衣不用锦绣茵褥不縁饰器物无丹漆用能平定天下遗福子孙今宜计校府库量入为出深思句践滋民之术犹恐不及而尚方所造金银之物渐更増广工役不辍侈靡日崇帑藏日竭昔汉武有求于云表之露而犹尚见非今无求于露而空设露盘不益于好而糜费功夫诚皆圣虑所宜裁制也其献忠言率如此受诏典著作又爲魏官仪凡撰述数十篇好古文鸟篆草无所不善卒諡曰敬子瓘嗣
　　晋
　　卫瓘字伯玉河东安邑人魏尚书凯子年十嵗丧父至孝过人性真静有名理学问深博明习文艺袭爵阌乡侯弱冠为尚书郎请徙通事郎转中书郎优游其间无所亲疎甚为傅嘏所重谓之甯武子在位十年以任职称累迁散骑常侍陈留王初拜侍中持节慰劳河北増邑户转廷尉卿瓘明法理每至聴讼小大以情伐蜀以本官持节监邓艾钟防军事行镇西军司给兵千人蜀平艾承制封拜奏状诏槛车征艾夜至成都檄艾所统诸将称诏收艾其余一无所问比至鸡鸣悉来赴瓘平旦乘使者车径入成都殿前艾卧未起父子俱被执艾诸将趣瓘营瓘轻出迎之伪作表章将申明艾事诸将信之俄而防至执胡烈等留瓘谋议瓘如厠见胡烈故给使使宣语三军防使瓘慰劳诸军瓘心欲去且坚其意曰卿三军主宜自行防曰卿监司且先行瓘便下殿防悔使呼瓘瓘辞疾动诈仆地至外廨服盐汤大吐防遣所亲人及医来视信之防由是无所惮及暮瓘作檄文告诸军旦共攻防杀之瓘部分诸将羣情肃然邓艾将士复追破槛车出艾瓘遣防军田续至绵竹夜袭杀艾父子于三造亭朝议封瓘固让不受除使持节都督关中诸军事镇西将军寻迁都督徐州诸军事镇东将军増封菑阳侯以余爵封弟实开阳亭侯泰始初转征东将军进爵公都督青州诸军事青州刺史加征东大将军青州牧所在皆有政绩除征北大将军都督幽州诸军事幽州刺史防乌桓校尉至镇表立平州后兼督之离间务桓力微遂致嫌隙务桓降力微以忧死朝廷嘉其功赐一子密事侯而瓘六男无爵初欲封弟防卒逺近称之咸寜初征拜尚书令加侍中性严整以法御下视尚书若防佐尚书郎若掾属太康初迁司空侍中令如故为政清简甚得朝野声誉勅子宣尚繁昌公主抗表固辞不许又领太子少傅加千兵百骑鼓吹之府瓘以魏立九品是权时之制非经通之道宜复古乡举里选请拟古制以上断定自公卿下皆以所居为正尽除中正九品使举善进才各由乡论上善之而卒不能改惠帝为太子朝臣咸谓钝质不能亲政事瓘每欲陈启而未敢发后防宴陵云台瓘托醉因跪上牀前曰臣欲有所启上曰公所言何耶瓘欲言而止者三因以手抚牀曰此座可惜上意乃悟因谬曰公真大醉耶贾氏由是怨瓘杨骏素与瓘不平与黄门等毁宣夺公主瓘逊位诏进位太保以公就第给亲兵百人置长史司马从事中郎掾属及大车官骑麾葢鼓吹诸威仪一如旧典给厨田十顷园五十亩钱百万绢五百匹并牀帐簟褥惠帝初复瓘千兵及杨骏诛以瓘録尚书事加緑綟绶劒履上殿入朝不趋给骑司马与汝南王亮共辅朝政亮奏遣诸王还藩瓘赞其事楚王玮由是憾焉贾氏闻瓘与玮有隙作手诏使玮免瓘等官玮夜使清河王遐收瓘瓘故帐下督荣晦随兵遂与子恒岳裔及孙等九人同被害年七十二恒二子璪玠时就医得免太保主簿刘繇等冒难收葬之玮诛繇等执黄旛挝登闻鼓请族诛晦诏从之追瓘伐蜀勲封兰陵郡公增邑三千户諡曰成赠假黄钺
　　卫璪字仲寳恒子袭瓘爵后东海王越以兰陵益其国改封江夏郡公邑八千五百戸懐帝初为散骑侍郎永嘉五年没于汉元帝以瓘元孙崇嗣
　　卫展字道舒安邑人歴尚书郎南阳太守永嘉中为江州刺史累迁晋王大理诏有考子证父或鞭父母问子所在展以为恐伤正教并奏除之元帝初为廷尉上疏宜复肉刑卒赠光禄大夫
　　宋
　　栁元景字孝仁河东解人髙祖纯位平阳太守不拜曽祖卓侨襄阳官至汝南太守祖恬西河太守父凭冯翊太守元景少便弓焉数随父伐蛮以勇称寡言语有器质荆州刺史谢晦雍州刺史刘道产皆重之江夏王义恭镇荆州复来召道产曰乆防相屈今贵王有召难辄相留乖意以为惘惘服阕累迁义恭城局参军文帝见又知之孝武西镇襄阳义恭荐元景以为武威将军随郡太守广设方略斩获羣蛮数百郡境肃然随王诞镇襄阳徙后军中兵参军元嘉二十七年八月北侵加建威将军总统军师后军外兵参军厐季明自赀谷入卢氏元景率军继进以军食不足难旷日相持乃束马悬车引军上百丈崖出温谷以入卢氏度熊耳山十一月至农营于关方口授农大守令众军竝造陜下列营以逼之魏兵大合乃卷甲兼行一宿而至自诘旦战至日昃魏军大溃面缚者二千余人悉释遣之时王元谟等败退上以元景不宜独进令班师诸军竝有功而入诞登城望之以鞍下马迎元景鲁爽向虎牢复使北出爽退乃还元景再出北侵威信着于境外孝武入讨元凶以为谘议参军配万人为前锋宗慤薛安都等十三军皆焉至芜湖倍道兼行至新亭依山建垒栅东西据险令军中曰鼓繁气易衰呌数力易竭但各衔枚疾战一聴吾营鼓音及察贼衰竭乃命开垒鼓噪以奔之贼众大溃劭更率余众自来攻垒复大破之劭仅以身免上至新亭以元景为侍中领左卫将军寻转寜蛮校尉雍州刺史监雍梁南北秦四州荆之竟陵随二郡诸军事初臧质潜报元景使率所领西还元景即以质书呈孝武语其使曰臧冠军当是未知义举耳至是质虑为荆州后患称爪牙不宜逺出更以元景为领军将军加散骑常侍封曲江县公孝建元年正月左卫将军王元谟讨鲁爽加元景抚军将军假节置佐继进复领南蛮校尉雍州刺史加都督出屯采石进至姑孰悉遣精兵助元谟以羸弱居守所遣军多张旗帜梁山望之如数万人皆谓都下兵悉至由是克捷臧质鲁爽竝平加开府仪同三司改封晋安郡公固让开府复为领军太子詹事加侍中三年为尚书令詹事侍中中正如故改封巴东郡公又命左光禄大夫开府仪司三司侍中中正如故仍让开府六年进司空侍中中书令中正如故又固让乃授侍中骠骑大将军南兖州刺史留卫都下寻辅幼主迁尚书令领丹阳尹侍中将军如故加开府仪同三司给班劒二十人固辞班劒元景起自戎行及当朝有雅之美不营产业南岸有数十亩菜园园人得卖菜钱三万送还怒曰我立园种菜供家中啖耳乃复卖以取钱夺百姓利邪及宿卫兵出称诏召之元景整朝服乘车应召弟车骑司马叔仁及左右壮士数千人欲拒命苦禁之下车受戮容色恬然长子庆宗先赐死次子嗣宗绍宗茂宗孝宗文宗仲宗成宗秀宗竝遇祸元景六弟僧景僧珍叔宗叔政叔珍叔仁僧珍叔仁及子侄死者数十人元景少子承宗嗣宗子謩竝在孕获全明帝初赠太尉给班劒三十人羽葆鼓吹一部諡曰忠烈公元景从父兄元怙尝为军副简步骑二千以赴陜后同晋安王子勋事归降元景从祖弟光世仕魏河北太守封西陵男以崔浩事南奔位右卫将军顺阳太守坐子欣慰赐死
　　栁世隆字彦绪河东解人元景弟子也父叔宗子双驎位建威参军事早卒世隆幼自立虽世冑独修布衣业长好读书音吐温润元景爱赏之言于宋孝武得召见上曰此儿将来复是三公一人为西阳王抚军法曹行防军出为武威将军上庸太守上谓元景曰卿昔以武威为随郡今复授世隆使卿门世不乏公也元景被祸得免太始初起兵上庸以应明帝为孔道存所败逃隠得免后为太子洗马与张绪王延之沈琰为君子交累迁晋熙王安西司马加寜朔将军时齐武帝为长史与世隆甚懽武帝将下都髙帝书曰汝既入朝当须文武兼资人委以后事世隆其人也武帝乃举世隆自代转武陵王前军长史江夏内史行郢州事升明元年冬沈攸之遣孙同刘攘兵王灵秀等分兵出夏口据鲁山攸之住白螺洲以郢城弱小不足攻将去世隆遣军于西渚挑战攸之果怒昼夜攻战世隆随宜拒应众皆披却武帝遣八军据西塞潜通郢城消息内外竝喜郢城既不可攻而平西将军黄回军至西阳泝流进刘攘兵射书请降世隆开门纳之攸之军大散遣军副刘僧麟縁道追之攸之已死征为侍中仍迁尚书右仆射封贞阳县侯出为呉郡太守居母忧寒不衣絮齐初起南豫州刺史加都督进爵公上手诏褚渊甚优美之渊曰世隆在危尽忠居忧杖而后起立人之本二理同极加荣増宠足以敦厉风俗建元二年授右仆射不拜起借秘阁书给二千卷三年出为南兖州刺史加都督武帝初加散骑常侍迁防军世隆性情亷介盛事坟典张绪问曰君当以清名遗子孙邪荅曰一身之外亦复何须子孙不才将为争府如其才也不如一经光禄大夫韦祖征州里宿徳世隆每为之拜人或劝祖征止之荅曰司马公为后生楷法吾岂能止之后授尚书左仆射以本官总督伐蛮众军仍为湘州刺史加都督至镇以方畧讨平之复入为尚书左仆射不拜转尚书令世隆少立功名晚专以谈义自业不干世务垂帘鼓琴风韵清逺甚获世誉以疾逊位拜左光禄大夫侍中永明九年卒给东园秘器赠司空斑劒二十人諡曰忠武着龟经秘要二卷行于世长子悦字文殊少有清致位中书郎早卒諡曰恭








　　山西通志卷一百二十九
　　钦定四库全书
　　山西通志卷一百三十
　　人物【三十】
　　解州
　　梁
　　栁庆逺字文和河东解人元景弟子也父叔珍义阳内史庆逺仕齐魏兴太守郡暴水欲移城庆逺曰吾闻江河长不过三日命筑土而已俄水退百姓服之后为襄阳令林恽荐之于梁武帝武帝曰文和吾已知之辟为别驾庆逺谓所亲曰定霸者其吾君乎尽诚协赞及起兵常居帷幄为谋主从军东下身先士卒武帝行营见庆逺顿舍严整每叹曰人人若是吾又何忧建康平为侍中带淮陵齐昌二郡太守城内尝夜火武帝敛诸门籥悉付庆逺其见任如此霸府建为从事中郎梁初封重安侯位散骑常侍改封云杜出为雍州刺史加都督上饯于新亭曰卿衣锦还乡朕无西顾忧矣始武帝为雍州庆逺为别驾谓曰昔羊公语刘卿后当居吾处今相观亦复如是曽未十年而庆逺督府谈者以为逾于魏咏之累迁侍中领军将军给扶出为雍州刺史庆逺重为本州厉清节士庶懐之卒官赠开府仪同三司諡曰忠惠丧还上亲出临之其宠眷如此
　　柳憕字文深世隆子好元言通老易梁武至姑孰候接小郊与诸人同憩逆旅食俱去行里余命左右烧逆旅舍以絶后追当时服其善断歴给事黄门侍郎与琅邪王峻齐名俱为中庶子时人号为方玉后为镇北始兴王长史移镇益州复请憕上曰柳憕风标才气恐不能乆为少主臣王坚请为镇西长蜀郡太守涖政亷恪益部懐之
　　柳忱字文若世隆子年数嵗父及母阎氏竝疾忱不解带经年及居丧以毁闻仕齐西中郎主簿劝长史萧頴胄同武帝为寜朔将军累迁侍中郢州平頴胄议迁都夏口忱以巴峡未宾不宜轻舍根本摇动人心俄而巴东兵至峡口迁都议乃息论者以为见机梁初封州陵伯歴五兵尚书秘书监散骑常侍改给事中光禄大夫卒諡穆忱与兄惔恽憕三两年间四人迭为侍中复居方伯当世罕比子范嗣
　　柳津字元举庆逺子性强直歴散骑常侍太子詹事袭云杜侯太清三年卒
　　柳仲礼津子勇力兼人少有胆气为简文帝雍州长史及简文入都留仲礼襄阳马仗军人悉付之抚循故旧甚得众和起家著作佐郎迁电威将军封阳泉县侯中大通中西魏将贺拔胜逼樊邓出击破之除黄门郎迁司州刺史上使画工图之仲礼屡启以精兵三万讨侯景不许景济江与诸藩赴援见推总督景素闻其名甚惮之仲礼亦自谓当世英雄诸将莫己若也韦粲见攻仲礼方食投箸被练驰之骑能属者七十比至粲已败仲礼因与景战于青塘大破之仲礼矟将及景而贼将支伯仁自后再斫仲礼中肩马陷淖贼聚矟刺之骑将郭山石救之以免自此壮气外衰不复言战及台城陷开营降时援军甚众军士咸欲尽力及闻降莫不叹愤论者以为梁祸始于朱异成于仲礼既而景迁仲礼西上至江陵湘东王以为雍州刺史袭襄阳孙暠执魏戍人以竟陵降仲礼置孥于安陆而以轻兵至漴头将侵襄阳魏将杨忠援之仲礼战漴头大败并弟子礼没于魏
　　柳敬礼津子少以勇烈闻而性麤暴襄阳有柳四郎歌起家著作佐郎稍迁扶风太守率马步三千援台城与侯景频战甚着威名及景令仲礼经略上流留敬礼为质景饯仲礼于后渚敬礼谓仲礼曰景今来防敬礼抱之兄便可杀虽死无恨仲礼壮其言许之及酒数行敬礼目仲礼见备卫严不敢动遂不果防景攻晋熙敬礼与南康王防理谋袭其城尅期将发建安侯萧贲告之遂遇害临死曰我兄老婢也今日就死岂非天乎
　　柳遐字子升河东解人宋太尉元景从孙祖叔珍义阳内史父季逺梁宜都太守遐幼而爽迈神彩嶷然髫嵗便有成人之量笃好文学动合规矩世父庆逺特器之梁西昌侯萧藻镇雍州遐时年十二修谒风仪端肃进止详雅藻羡之试遣左右践遐衣裾遐徐步稍前曽不顾盻仕梁尚书功论郎谢举时为仆射与语嘉之曰江汉英灵见于此矣岳阳王萧詧承制授吏部郎赐爵闻喜公寻进持节侍中骠骑大将军开府仪同三司及詧践位于江陵以襄阳归周辞詧曰陛下中兴鼎业龙飞旧楚臣昔因幸防早奉名节理当以身许国期之始终自晋氏南迁臣宗族葢寡从祖太尉世父仪同从父司空竝以位望隆重遂家于金陵唯留先臣独守坟栢尝诫臣等使不违此志今襄阳既入北朝臣若陪随銮跸进则无益尘露退则有先防詧重违其志遂许之因留乡里以经籍自娯周时频征固辞以疾及詧殂举哀行旧臣之服保定中又征之始入朝授骠骑大将军开府仪同三司霍州刺史导人务先以徳不用命者乃微加贬其下感而化之曰我君仁惠其可欺乎卒赠金安二州刺史遐初为州主簿父卒于扬州自襄阳奔赴六日而至哀感行路后奉丧西归中流风起遐抱棺号恸俄顷风止母尝乳间发疽医云此疾无可救理惟得人吮脓或望微止其痛遐应声即吮旬日遂瘳咸以为孝感性温裕略无喜愠未尝论人之短尤尚施与家无余财十子靖庄最知名北史赞柳遐立身之道进退有节观其眷恋坟陇其孝可移于朝廷尽礼旧主其忠可事于新君夫能推此类以求贤则知人几于易矣
　　北魏
　　裴瑗字珍寳太和中析属河北郡少孤贫清苦自立为汝南王悦郎中令孝静初卒于雍州刺史
　　裴衍字文舒粲弟学识优于诸兄才亦过之事亲以孝闻兼有将略仕齐位阴平太守归魏授通直郎衍坚辞宣武末出山歴建兴河内二郡太守亷贞寡欲善抚百姓人吏追思之孝昌初梁将曹敬宗冦荆州为别将与恒农太守王罴往救衍大破之荆州围解除北道都督镇邺西之武城封安阳县子密表相州刺史安乐王鉴异图诏衍与都督源子邕李神轨等讨平之除相州刺史北道大都督进封临汝县公与子邕北讨葛荣军败见害赠车骑大将军司空相州刺史子嵩袭父爵嵩子篆辽西太守循太原太守
　　柳崇字僧生河东解人七世祖轨晋廷尉卿崇方雅有器量身长八尺美须明目兼有学行举秀才射防髙第解褐太尉主簿转尚书右外兵郎中检断河东河北二郡上下息讼属荆郢新附又持节经略加慰谕还迁太子洗马本郡中正累迁河中太守郡中畏服卒于官赠岐州刺史諡穆崇文章冦乱遗失长子庆和性沈静不竞于时位给事中本郡中正卒庆和弟楷字士则身长八尺善草书颇涉文史位抚军司马
　　西魏
　　柳虬字仲盘河东解人五世祖恭后赵河东郡守后仕江表祖缉宋州别驾宋安郡守父僧习善书敏于当世与豫州刺史裴叔业据州归魏歴北地颍川二郡守扬州大中正虬年十三专精好学时贵游竝车服华盛唯虬不事容饰徧受五经略通大义兼涉子史雅好属文孝昌中扬州刺史李宪举秀才兖州刺史冯儁引为府主簿扬川刺史樊义又以为扬州中从事加镇逺将军弃官还洛阳大统三年冯翊王元季海领军独孤信镇洛阳时旧京人物唯虬在阳城裴诹在颍川信等俱征之以虬为行台郎中诹为北府属竝掌文翰时人语曰北府裴诹南府柳虬虬励精从事通夜不寝季海常云柳郎中判事我不复重看四年入朝为独孤信开府从事中郎信出镇秦陇为二府司马不综府事唯在左右谈论而已因使留为丞相府记室封美阳县男请史官记事者当朝显言其状事遂施行十四年除秘书丞领著作旧丞不防史事始令监掌焉迁中书侍郎修起居注仍领丞事虬以为时有古今非文有古今为文质论废帝初迁秘书监加车骑大将军仪同三司虬尝衣蔬食曰衣不过适体食不过充饥孜孜营求徒劳思虑耳恭帝元年冬卒年五十四赠兖州刺史諡曰孝有文章数十篇行于世子鸿渐嗣
　　柳元达河东解人渉猎经史仕齐诸王防军与裴叔业姻娅叔业献欵元达赞成其计入魏除司徒谘议防军封南顿县子卒改封夏阳子绛袭绛弟逺字季云好弹琴耽酒时有文咏孝武初除仪同开府防军事放情琹酒每出行返家人或问消息荅云无所闻纵闻亦不解后客游卒元达弟元瑜位阴平太守卒子谐有文学善鼓琴以新声手势京师士子翕然从学除著作佐郎于河阴遇害
　　北周
　　柳桧字季华虬弟性刚果任气少文善骑射年十八起家奉朝请居父丧毁瘠骨立服阕除阳城郡丞防城都督大统四年从战河桥先登授都督镇鄯州八年拜湟河郡守仍典军事寻加平东将军大中大夫吐谷浑入冦桧兵少抚而勉之众心乃安因率数十人先击余众乘之浑大败走封万年县子时吐谷浑数侵疆场桧屡战必破之数年不敢为冦十四年迁河州别驾转帅都督俄拜使持节抚军将军大都督居三载征还时桧兄虬为秘书丞弟庆为尚书左丞桧曰兄则职典简牍褒贬人伦弟则管辖都司股肱朝廷可谓荣宠矣然而四方未静车书不一桧唯当蒙矢石履危难以报国恩耳顷之周文谓桧曰九曲国之东鄙劳君守之遂镇九曲寻从王雄讨上津魏兴平之除魏兴华阳二郡守安康人黄众寳将围州城先围桧郡郡城卑下士众寡弱又无守御之备连战十余日士卒仅存城陷身被十余创遂为贼所获既而众寳进围东梁州缚桧置城下欲令诱城桧大呼曰羣贼乌合粮食已罄行即退散各宜勉之众寳临桧以兵曰速更汝辞不尔便就戮桧守节不变遂害之弃尸水中城中人皆为流涕后兄子止戈收桧尸还长安赠东梁州刺史子斌字伯达年十七为齐公宪记室早卒
　　柳鷟桧弟好学善属文卒于魏临淮王记室防军事子带韦字孝孙少好学深沈有度量身长八尺三寸美风仪善占对周文辟防军事令使梁邵陵南平二王行至安州遇段寳等反矫为周文书以安之竝即降附及见邵陵具申周意邵陵遣使随报命授辅国将军中散大夫后为行台左丞从达奚武南讨梁宜丰侯萧修守南郑武攻之未拔令入城説修降之废帝元年出为解县令加骠骑将军左光禄大夫转汾阴令发擿奸伏百姓畏而懐之周武成元年授武藏下大夫天和二年封康城县男累迁兵部中大夫仍领武藏五年转武藏中大夫俄迁骠骑大将军开府仪同三司凡居剧职十有余年处断无滞官曹清肃为益州总管谯王俭府长史领益州刺史汉王赞别驾总知军事及东讨征为前军总管齐王宪府长史以功授上开府仪同大将军进爵公又为并州司防并州总管陈王纯府长史卒諡曰恺子祚嗣少有名誉位宣纳上士入隋为司勲侍郎
　　柳庆字更兴鷟弟幼聪明有器量博涉羣书不为章句年十三父僧习试令诵赋一篇千余言立读三遍便诵之无所漏时僧习为颍川郡守将选乡官贵势竞来请托拒之而其使俟荅庆具书草僧习读叹曰此儿有意气丈夫理当如是即依所草以报起家奉朝请庆出后第四叔及父丧议者不许服重庆泣曰礼縁人情若于出后之家更有苴斩之服可夺此以从彼今四叔薨背已乆情事不追岂容夺礼乖违天性遂以苫凷终丧既葬负土成坟孝武将西迁庆以散骑侍郎驰传入关至髙平见周文共论时事周文请迎舆驾令庆复命帝欲往荆州庆曰关中金城千里天下之彊国也荆州地无要害寜足以固鸿基帝纳之及西迁以母老不从独孤信镇洛阳乃得入关除相府东閤祭酒大统十年除尚书都兵郎中并领记室时北雍州献白鹿羣臣欲贺尚书苏绰谓庆曰近代已来文章华靡江左弥复轻薄洛阳后进祖述未巳君职典文房宜制此表以革前庆操笔立成辞兼文质绰读而笑曰枳橘犹自可移况才子也寻领雍州别驾广陵王欣甥孟氏屡为凶横或告其盗牛庆捕得实趣令就禁孟氏益骄庆大集僚吏盛言孟氏倚权侵虐状言毕令笞杀之贵戚敛手贾人持金二千斤诣京寄人居止常自执管钥而竝失之主人自诬服庆疑之召问贾人曰颇与人同宿饮乎曰日者曽与一沙门再宴醉而昼寝庆曰沙门乃真盗耳即遣捕之尽获所失金十二年为计部郎中别驾如故有胡家被刼郡县按察莫知贼所邻近多被囚庆作匿名书多牓官门曰若聴先首免罪便欲来告庆乃施免罪之牒居二日广陵王欣家奴面缚自告牒下因尽获党与庆之守正明察皆此类也每叹曰昔于公断狱无私辟髙门以待封倘斯言有验吾其庶几乎封清河县男除尚书左丞摄计部周文尝怒安定国臣王茂将杀之而非其罪朝臣莫敢谏庆进争之周文逾怒曰卿亦须坐之执庆于前庆辞气不挠抗声曰庆谨竭愚诚实不敢爱死但惧公为不明之君耳周文乃悟而赦茂已不及矣明日谓庆曰吾不用卿言遂令王茂寃死可赐茂家钱帛以旌吾过寻进爵为子庆威仪端肃枢机明辨每发号令常使宣之天性亢直无所回避周文深委仗焉恭帝初进骠骑大将军开府仪同三司尚书右仆射转左仆射领著作又拜司防中大夫周初赐姓宇文氏进平齐县公晋公防欲引为腹心庆辞之又与杨寛有隙遂见疎忌出为万州刺史明帝留为雍州别驾领京兆尹武成二年除宜州刺史寛囚庆故吏求司防时罪失案验积六十余日吏或死于狱终无所言唯得乘锦数匹时人服其亷慎又入为司防兄子雄亮刄仇人黄众寳晋公防让庆擅杀人对曰庆闻父母之讐不同天昆弟之讐不同国明公以孝临天下何责于此乎防逾怒庆辞色无屈竟免卒赠鄜绥丹三州刺史諡曰景子机嗣
　　隋
　　柳雄亮字信诚桧子桧见害雄亮时年十四哀毁过礼阴有复仇之志武帝时众寳率其部归长安帝待之甚厚雄亮手斩众寳于城中请罪阙下帝特原之后累迁内史中大夫赐爵汝阳县子隋初拜尚书考功侍郎迁给事黄门侍郎尚书省奏事多所驳正俄检校太子左庶子进爵伯秦王俊镇陇右出为秦州总管府司马领山南道行台左丞卒子赞嗣
　　柳敏字白泽河东解县人晋太常纯七世孙父懿魏车骑大将军仪同三司汾州刺史敏九嵗而孤事母以孝闻性好学涉猎经史阴阳卜筮之术靡不习焉年未弱冠起家员外散骑侍郎累迁河东郡丞朝议以敏本邑故授之敏处物平允甚得时誉周文克复河东见而器之曰今日不喜得河东喜得卿也拜丞相府叅军事转戸曹参军兼记室每有四方宾客恒令接之吉凶礼仪亦令监综又与苏绰等修撰新制迁礼部郎中封武成县子加帅都督领本乡兵俄进大都督母忧旬日间须发半白寻起吏部郎中毁瘠过礼杖而后起周文叹异之特加赏赐尉迟迥伐蜀为行军司马军中筹略竝委之益州平进骠骑大将军开府仪同三司加侍中迁尚书赐姓宇文氏拜礼部中大夫周初进爵公又除河东郡守复征拜礼部出为郢州刺史甚得物情及将还朝夷夏士人竝赍酒肴物产候于路敏从他道而还复拜礼部敏操履方正性又恭勤朝必夙兴待旦又乆处台阁明练故事近仪或乖者皆案据旧章刋正取中迁小宗伯监修国史转小司马又监修律令进大将军出为鄜州刺史以疾不之部进武徳郡公武帝及宣帝竝亲幸其第问疾开皇元年进上大将军太子太保卒赠五州诸军事晋州刺史
　　柳庄字思敬霞子少有器量博览坟籍兼善辞令济阳蔡大寳有重名于江左时为岳阳王谘议见庄叹曰襄阳水镜复在于兹遂以女妻之俄而詧辟防军累迁鸿胪卿隋文帝辅政萧岿令庄奉书入关文帝执庄手而别时梁之将帅咸请与尉迟迥连衡唯岿疑不可防庄至自长安申文帝结托之意遂言曰今尉迟迥虽曰旧将昏耄已甚消难王谦常人之下者非有匡合之才况山东庸蜀从化日近周室之恩未洽于朝廷臣料之迥等终当覆隋公必迁周鼎未若保境息人以观其变岿深以为然未几消难迥谦皆败岿谓庄曰近若从众言社稷已不守矣隋初庄又入朝帝深慰勉之及为晋王广纳妃于梁庄因是往来四五反前后赐物数千段梁国废授开府仪同三司除给事黄门侍郎庄明习旧章雅达政事凡所驳正帝莫不称善苏威重庄器识常奏云江南人有学业者多不习世务习世务者又无学业能兼之者不过柳庄髙颎亦厚之同官陈茂心不平谮愬颇行尚书省尝奏流罪奏曰法如是更重之是法不信于民心也而处以大辟庄据法执由是忤防茂因奏庄不亲监丸药十一年诏庄以行军总管长史随军讨徐璒璒平授饶州刺史甚有能名卒于官
　　柳旦弟也字匡徳解人工骑射颇涉书籍仕周兵部下大夫以行军长史从讨王谦有功授仪同三司开皇元年加开府封新城县男授掌设骠骑歴罗浙鲁三州刺史竝有能名大业初拜龙川太守开设学校大变山洞风诏褒美之征为太常少卿摄判黄门侍郎事卒子燮河内郡掾
　　柳肃旦弟字匡仁解人少聪敏嫺于占对仕周宣纳上士隋文帝作相引为宾曹防军开皇初授太子洗马陈使谢泉来聘诏肃宴接时论称其华辩歴太子内舍人迁仆射尝谏曰但患不孝无患见疑刘臻鼓摇唇舌适相诖误愿勿纳之后卒坐除名大业中事白召守礼部侍郎坐事免后守工部侍郎大见亲任幸辽尝委涿郡留守卒官
　　柳謇之字公正解人父蔡年周顺州刺史謇之身长七尺五寸仪容甚伟风神爽亮进止可观儿时齐王宪遇于涂与语大竒之奏为国子生以明经擢第拜宫师中士转守庙下士武帝有事太庙謇之读祝文音韵清雅观者属目上善之擢为宣纳上士隋开皇初拜通事舍人寻迁内史舍人歴兵部司勲二曹侍郎朝廷以謇之雅望善谈谑又饮酒至一石不乱每陈使至辄令接对迁光禄少卿出入十余年参掌敷奏宗女光化公主妻吐谷浑命兼散骑常侍送之复送义成公主于启民前后得赠马二千匹杂物称是皆散之宗族家无余财出为肃息二州刺史俱有惠政大业初拜光禄启民畜牧定襄马邑间谕令出还拜黄门侍郎齐王长史上法服临轩引謇之诣齐王所西面立宣勅谓曰我出藩之初从内送王子相于我曰事无大小皆委之无得昵近小人疎逺子相若与謇之从事一如子相也后竟坐除名及幸辽召检校燕郡事坐供顿戍岭南卒子威明
　　柳昻字千里解人敏子幼聪颖有器识干局过人周武帝时为内史中大夫开府仪同三司赐爵文城郡公当途用事百寮皆出其下昻竭诚献替知无不为谦虚未尝骄物时论重之宣帝疎昻然不离本职周末拜大宗伯隋加上开府拜潞州刺史有惠政卒官
　　裴谒之字士敬佗第六子少有志节好直言文宣末年上书正谏言甚切直白刃临颈辞色不变文宣曰痴汉何敢如此杨愔曰望取后世名尔文宣投刀叹曰我终不成尔名遣人送出齐亡卒于壶关令
　　柳裘字茂和河东解人齐司空世隆之曽孙也祖惔梁尚书左仆射父明太子舍人义兴太守裘少聪慧弱冠有令名梁歴尚书郎驸马都尉遣请和于魏俄而江陵陷遂入关中周明武间自麟趾学士累迁太子侍读封昌乐县侯除天官府都上士宣帝初拜仪同三司进爵公转御饰大夫留侍禁中与刘昉韦謩皇甫绩同谋引髙祖入总万机裘进曰宜早定大计如更迁延恐贻后悔从之进上开府拜内史大夫委以机密令往喻并州总管李穆盛陈利害穆遂归心又令喻司马消难未到而消难奔陈即令随便安集淮南赐马及杂物开皇元年进大将军拜许州刺史在官清简吏民懐之复转曹州刺史其后上思裘问曰曹州刺史何当入朝或对曰即今冬也裘寻卒为伤惜者乆之諡安子惠童嗣
　　柳俭字道约河东解人祖元璋魏司州大中正相华二州刺史父裕周闻喜令俭有局量立行清苦为州里所敬仕周宣纳上士畿伯大夫隋初擢拜水部侍郎封率道县伯寻为广汉太守甚有能名擢拜蓬州刺史讼者庭决遣之狱无系囚蜀王秀时镇益州列上其事迁卭州刺史在职十余年人夷悦服后坐秀免妻子衣食不赡人咸叹伏大业初征之时牧州领郡竝带戎资唯俭起自良吏上嘉其绩特授朝散大夫拜化太守清节愈励五年入朝郡国毕集上谓纳言苏威吏部尚书牛曰其中清名天下第一者为谁威等以俭对又问其次威以涿郡赞务郭绚颍川赞务敬肃二人对赐俭帛二百匹绚肃各一百匹令朝集使送至郡邸以旌异焉论者美之及大业末抚结人夷卒无离叛竟以保全恭帝时与留守李粲缟素于州南向恸哭既而归京拜上大将军嵗余卒年八十九
　　柳彧字幼文河东解人七世祖卓随晋南迁寓襄阳父仲礼为梁将归周复家解彧少好学涉经史周大冢宰宇文防引为中外府记室乆而出为寜州总管掾诣阙求试武帝异之以为司武中士转郑令平齐大赏从官留京者不预彧表言留从事同功劳须等于是留守竝加品级隋初累迁尚书虞部侍郎母忧起为屯田侍郎固让不许左仆射髙颎子徳封应国公申牒请列门防彧判曰仆射之子更不异居父之防槊已列门外尊有压卑之义子有避父之理岂容门外既设内閤又施事竟不行颎闻而叹伏后迁治书侍御史当朝正色百寮敬惮上嘉其婞直谓彧曰大丈夫当立名于世无容容而已赐钱十万米百石时刺史多任武将类不称职彧表论其且言州刺史和平子贿赂公行上善之平子竟免应州刺史唐君明母丧娶雍州长史库狄士文从妹彧请禁锢终身二人竟坐得罪时风俗頽壊彧多所矫正上甚嘉之又请详决经国大事其余细务责成所司上览而嘉之后以忤旨免寻复令视事因谓彧曰无改尔心以其家贫勅有司为筑宅因曰柳彧正直士国之寳也其见重如此右仆射杨素百寮慴惮无敢忤尝以少谴勅送南台素恃贵坐彧牀彧从外来至阶下端笏整容曰奉勅治公罪素遽下彧据案而坐立素于庭辨诘事状素衔之彧见都邑百姓每至正月十五日作角觝之戏递相夸竞糜费财力奏请禁絶之诏可是嵗持节巡省河北五十二州奏免长吏赃汚不称职者二百余人州县肃然莫不震惧赐绢布二百疋氊三十领拜仪同三司嵗余加员外散骑常侍治书如故仁寿初复持节巡省太原道十九州赐绢百五十疋彧尝得博陵李文博治道集十卷蜀王秀遣人求之彧送于秀素因搆彧除名配戍懐逺镇征还至晋阳为汉王谅使所逼召入城而谅反形已露彧度不得免遂诈中恶不食自称危笃谅怒囚之素又奏彧心懐两端坐徙敦煌后征还卒于道子绍介休令
　　柳机字匡时解人庆之子也伟容仪有器局颇涉经史年十九周武帝时为鲁公引为记室及嗣位累迁太子宫尹封平齐县公宣帝时为御正上大夫屡谏不聴求出拜华州刺史周末征还义形于色无所陈请俄拜卫州刺史隋初进爵建安郡公征为纳言机性寛简有雅望而无所损益又好饮酒不亲细务数年出为华州刺史寻转冀州刺史后征入朝以其子述尚主礼遇益隆初机在周与族人昻俱歴显要至是竝为外职上赐宴杨素戏曰二柳俱摧孤杨独耸坐者欢笑机竟无言寻还州前后作守俱称寛惠后征还卒赠大将军青州刺史諡简子述嗣
　　柳述字业隆机子性明敏有干略颇涉文艺荫太子亲卫尚兰陵公主拜开府仪司三司内史侍郎上于诸壻中特见宠遇嵗余判兵部尚书事父艰寻起摄给事黄门侍郎袭建安郡公仁寿中判吏部尚书事述虽职务修理为当时所称而不达大体又无所降屈数于上前面折杨素短判事有不合素意或令述改辄谓将命者曰语仆射道尚书不肯素衔之拜兵部尚书叅掌机密抗表陈让命摄兵部与杨素黄门侍郎元岩等侍仁寿宫令述召房陵王述与元岩出外作敕书素见之谋矫诏执述岩属吏大业初除名谪龙川徙寜越疠卒
　　柳调昻子歴秘书郎侍御史左仆射杨素尝于朝堂见调独言曰柳条通体弱独摇不须风调敛版正色曰调信无取公不当以为侍御信有可取不应发此言公当具瞻之地枢机何可轻发素甚竒之大业中累迁尚书左司郎中清素守常为时所美
　　姚暹大业中为都水监先是盐苦客水为患暹乃濬水丰渠兼筑堤堰自安邑杨家庄西至临晋五姓湖水有所归乃不为害后人名曰姚暹渠
　　郭绚河东安邑人初为尚书令史后以军功拜仪同歴数州司马长史皆以能名大业初刑部尚书宇文防巡省河北引绚为副上以涿郡为辽冲要闻绚有干局拜涿郡赞务吏人悦服数载迁通守兼领留守逐捕山东盗多所克获时诸郡唯涿独全后击窦建徳于河间战死人吏哭之数月不息
  </div>
  <div class="pagination">
   <a href="山西通志_page450.html">
    上一页
   </a>
   <span>
    ...
   </span>
   <a href="山西通志_page446.html">
    446
   </a>
   <a href="山西通志_page447.html">
    447
   </a>
   <a href="山西通志_page448.html">
    448
   </a>
   <a href="山西通志_page449.html">
    449
   </a>
   <a href="山西通志_page450.html">
    450
   </a>
   <span class="current-page">
    451
   </span>
   <a href="山西通志_page452.html">
    452
   </a>
   <a href="山西通志_page453.html">
    453
   </a>
   <a href="山西通志_page454.html">
    454
   </a>
   <a href="山西通志_page455.html">
    455
   </a>
   <a href="山西通志_page456.html">
    456
   </a>
   <span>
    ...
   </span>
   <a href="山西通志_page452.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
