<!DOCTYPE html>
<html>
<head>
    <meta charset="UTF-8">
    <title>福建通志 - 第 15 页/共 239 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>福建通志 - 第 15 页/共 239 页</h1>
    <div class="content">


　　莆田县【附郭】本梁南安郡地隋开皇九年析置属泉州寻废唐武徳五年复置属丰州宋太平兴国五年始来属八年移军治于此元明仍旧正綂十三年省兴化县分其地焉
　　国朝因之
　　仙游县本隋莆田县地唐嗣圣十六年析置清源县属武荣州天寳元年州改为清源郡以县与郡同名不便且因有何氏九仙更名仙逰宋太平兴国五年始来属元明仍旧正綂十三年省兴化县分其地焉
　　国朝因之
　　泉州府汉建安初为侯官县地晋太康三年属晋安郡梁天监中始析晋安县为南安郡置龙溪县属焉治晋安陈永定初属闽州后属丰州隋开皇九年郡废改晋安县曰南安复析置莆田县皆属泉州寻复省莆田县大业初属闽州寻属建安郡唐武徳初属建州五年析为丰州领南安莆田二县【龙溪一县缺旧志恐误】八年泉州都督府贞观初州废并入泉州嗣圣十六年析泉州之南安莆田龙溪置武荣州治南安领县四【析莆田置清源县后改为仙逰县】州防废县还泉州【以上泉州皆今福州】十七年复置景云二年改为泉州【今泉州始此】属闽州都督府开元八年领县五【析南安地置晋江】治晋江十三年属福州都督府二十九年领县四【析龙溪属漳州】天寳元年属长乐郡复改为清源郡乾元元年仍为泉州上元元年属福州节度使大歴六年福州都团练观察处置使光启二年为王潮所据干宁三年属威武军后遂属闽五代时增置同安【五代唐以唐大同塲置】徳化【闽以唐归徳塲置】永春【闽以隋桃林塲置桃源县后改永春】清溪【南唐以唐小溪塲置】长泰【南唐以唐武安塲置】凡县九晋开运二年南唐灭闽取其地既而留从効据之干祐二年南唐升为清源军从効卒复为陈洪进所夺宋干徳二年改为平海军太平兴国三年洪进纳土复为州属威武军【五代周广顺元年尝改威武军为彰武军时泉州为留从効所据至是陈洪进纳丄遂复旧而泉州属焉】五年领县六【以莆田仙逰属兴化军以长泰属漳州】六年领县七【析晋江置惠安】雍熙二年属福建路宣和三年改清溪为安溪元至元十五年改为泉州路福建行中书省大徳二年改为泉宁府至正十八年立泉州分省明洪武元年改为泉州府属福建布政使司领县如故
　　国朝因之附郭曰晋江外六县曰南安惠安同安安溪永春徳化雍正十二年陞永春县为永春州徳化焉
　　泉州府属沿革表














<史部,地理类,都会郡县之属,福建通志,卷二 >
<史部,地理类,都会郡县之属,福建通志,卷二 >

　　晋江县【附郭】本晋晋安县地属晋安郡隋省入南安县属建安郡唐开元八年析置晋江县为泉州治所宋元明仍旧
　　国朝因之
　　南安县本汉侯官县地吴析置东安县晋改曰晋安属晋安郡梁为南安郡治所隋废郡改为县曰南安属建安郡唐武徳初属建州五年置丰州于此贞观初州废属泉州嗣圣十六年为武荣州治所州寻废仍属泉州寻复为武荣州景云二年改武荣州为泉州【今泉州】南安属焉宋元明仍旧
　　国朝因之
　　惠安县本唐晋江县地宋太平兴国六年析置惠安县属泉州元明仍旧
　　国朝因之
　　同安县本汉侯官县地晋太康三年析置同安县属晋安郡寻省入晋安县隋为南安县地唐贞元十九年析南安四乡置大同塲五代唐天成四年伪闽升为同安县属泉州宋元明仍旧
　　国朝因之
　　安溪县本隋南安县地唐咸通中析置小溪塲五代周显徳二年南唐始立为清溪县属泉州宋宣和三年改为安溪县元明仍旧
　　国朝因之
　　漳州府梁天监中属南安郡地大同四年以有九龙戱于北溪之祥置龙溪县隋开皇九年郡废属泉州唐嗣圣三年防陈谦等连结诸蛮攻潮州左玉钤卫翼府左郎将陈元光讨平之请于泉潮间建一州以抗岭表遂析福州西南境置漳州并于其地置漳浦县属焉开元四年徙治李澚川【即今漳浦县】二十二年改岭南经畧使二十八年析漳浦县置怀恩县领县二二十九年省怀恩入漳浦而以泉之龙溪来属天寳元年改州为漳浦郡迁福建十年又改岭南乾元二年复为漳州上元元年又还福建大歴十二年割汀之龙岩来属领县三贞元二年从观察使卢惎之请徙治龙溪光启元年光州刺史王绪渡江防汀漳二州寻为王潮所夺其弟审知继而有之五代晋开运中朱文进擅命以程赟为刺史既而留从効杀赟遂据漳泉二州防改漳州为南州【南唐刺史董思安以其父名章故改】宋建隆三年从効卒陈洪进有其地始奉宋正朔干徳四年复为漳州太平兴国三年洪进纳土属威武军五年以泉之长泰来属领县四雍熙二年属福建路元至元十五年改为漳州路福建行中书省至治中析龙溪漳浦龙岩三县地置南胜县领县五至正十六年改南胜为南靖明洪武元年改漳州路为府属福建布政使司领县如故成化四年析龙岩地置漳平领县六正徳十二年析南靖地置平和领县七嘉靖九年析漳浦地置诏安领县八四十四年析龙岩及延平府大田永安地置宁洋领县九隆庆元年析龙溪漳浦地置海澄领县十
　　国朝因之【附郭】曰龙溪外九县曰漳浦海澄南靖长泰龙岩漳平平和诏安宁洋雍正十二年陞龙岩县为龙岩州漳平宁洋焉
　　漳州府属沿革表










<史部,地理类,都会郡县之属,福建通志,卷二 >








　　龙溪县【附郭】本梁南安郡地天监中析置陈光大元年属丰州隋开皇九年属泉州唐嗣圣十六年属武荣州州寻废县还属泉州十七年复置武荣州景云二年改武荣州为泉州【今泉州】县仍属焉开元二十九年始以来属贞元二年徙州治于此宋元明仍旧
　　国朝因之
　　漳浦县本梁龙溪县地唐嗣圣三年与州并置原附郭开元四年州民余共讷等以地多瘴请徙州治李澚川县从之二十八年析置怀恩县明年复省入漳浦贞元二年徙州治于龙溪始为外县宋元明仍旧
　　国朝因之
　　海澄县本龙溪县地旧名月港明嘉靖间邉海多冦四十三年土人听选官李英陈銮具奏设县次年知府唐九徳议割龙溪漳浦地就于月港桥头立为县治名海澄
　　国朝因之
　　南靖县本龙溪漳浦龙岩三县地元至治中析置南胜县在九围山之东至元三年徙治于小溪琯山之阳至正十六年县尹韩景晦以其地僻多瘴又徙双溪北改为南靖明仍旧
　　国朝因之
　　长泰县本隋泉州南安县武徳乡地唐干符三年置武徳塲文徳元年改为武胜寻改武安五代晋天福八年升为长防县宋太平兴国五年邑人杨海等以其地去泉州三百余里期防征输不便请于泉守林金吾改漳州元明仍旧
　　国朝因之
　　平和县本南靖县地明正徳间象湖等处山冦为乱提督军门王守仁讨平之从诸生吴浩然乡民曽敦立等之请于河头大洋陂地方开设县治割南靖县清宁新安二里以益之名平和
　　国朝因之
　　诏安县本漳浦县南诏地宋为临水驿元至正间右丞罗良命屯官陈君用城之明嘉靖八年乡民许仲逺等请设县明年割漳浦二三四五都为县名诏安
　　国朝因之
　　延平府汉建安初分侯官之北乡置南平县【即今府治】属防稽南部三国吴永安三年属建安郡东晋太元四年改为延平县宋明帝时废隋开皇间郡亦废属泉州大业初属闽州寻复属建安郡唐武徳元年属建州三年置延平军仍属建州上元元年改为劔州五代时王审知改为延平镇其子延翰改为永平镇延政僣位于建州改为龙津县寻置镡州晋开运二年南唐兵防镡州复以为延平军制置镇明年改为剑州领延平剑浦【即旧龙津】富沙【未详】三县汉干祐元年南唐复以福之尤溪汀之沙县来属升永顺塲为顺昌县领县六宋太平兴国四年因利州路亦有劔州别名曰南劔州而以建州之将乐来属省延平富沙二县领县五雍熙二年福建路元至元十五年改为南劒路大徳六年改为延平路福建行中书省改剑浦县为南平明洪武元年改延平路为府属福建布政使司仍领县五景泰二年析沙尤二县地增置永安领县六嘉靖十四年析尤溪增置大田领县七
　　国朝因之附郭曰南平外六县曰顺昌将乐沙县尤溪永安大田雍正十二年割大田县永春州管辖
　　延平府属沿革表
<史部,地理类,都会郡县之属,福建通志,卷二 >
<史部,地理类,都会郡县之属,福建通志,卷二 >





　　南平县【附郭】本汉侯官地建安初置南平县属建安郡晋太元中改为延平县刘宋明帝时废五代时伪闽改为延平镇寻改为永平镇又改为龙津县置镡州于此晋开运二年南唐改为劔浦宋仍之元大徳间复为南平明仍旧
　　国朝因之
　　顺昌县本汉建安地唐贞观三年以其东南二乡置将水塲嗣圣四年分南乡将水口为蠲科镇景福二年改为将水镇寻改为永顺塲建州五代汉干祐元年南唐始置顺昌县劒州宋熙宁三年以县境褊小割剑浦县交溪乡益之元明仍旧
　　国朝因之
　　将乐县本汉建安地吴永安三年始析建安之校乡置将乐县属建安郡隋开皇十二年并入邵武抚州唐武徳五年复置七年省嗣圣五年析邵武及绥城县地复置仍抚州元和三年省五年复置属建州五代晋开运二年伪闽升为镛州南唐复为县仍属建州宋太平兴国四年始来属元明仍旧
　　国朝因之
　　沙县本汉南平县地晋太平四年析其南乡置沙戍刘宋元嘉中始置沙村县隋改为沙县寻废唐武徳四年复置属建州后省入建安县永徽六年复置大歴十二年改汀州五代汉干祐元年南唐始以来属宋元明仍旧
　　国朝因之
　　尤溪县本晋延平县山洞唐开元二十二年经畧使唐修忠招谕其酋长髙伏来归二十九年始开拓置尤溪县属福州五代时南唐灭闽以为制置镇又二年割剑州宋元明仍旧
　　国朝因之
　　永安县本沙尤二县地明正綂十四年沙尤冦邓茂七平都督范雄侍郎薛希琏巡按陈员韬以其地险逺难驭奏请置县景泰三年始析沙县新岭以南尤溪县寳山以西地置永安县
　　国朝因之
　　建宁府汉以前为冶县地建安初分侯官之北乡置建安南平汉兴三县为防稽南部孙防取防稽遣贺齐领南部都尉平其地八年遂以为建安南部治所十年析建安之桐乡置建平县三国吴永安三年改为建安郡领建安建平吴兴东平【未详】将乐昭武绥安南平侯官东安十县晋太康三年析侯官东安置晋安郡元康元年属江州宋元嘉中领县七【省南平东平二县析南平地置沙村县】陈永定初属闽州后属丰州隋开皇九年郡废为县属泉州大业初属闽州寻还属建安郡唐武徳初属建州四年移治建安复置唐兴建阳将乐绥城闽建安六县六年析闽县置泉州【泉州俱今福州】七年邵武来属领县七八年省建阳入建安领县六属泉州都督府贞观三年省绥城入邵武领县四【领县四疑误查旧志治志闽书府志皆如此仍之】永徽六年复置沙县领县五嗣圣五年复置建阳领县六景云二年属闽州都督府天寳元年长乐郡复改为建安郡江南东道改唐兴县为浦城乾元元年复为建州福州都督府上元元年属福建节度使大厯六年福州都团练观察处置使十二年析沙县属汀州领县五干符五年州治为王巢所燬中和四年观察使陈岩表熊博为刺史寓治建阳岩卒徐归范据州叛以应王潮博遇害郡为潮所有五代晋天福六年伪闽改为镇安军王延政又改为镇武军八年延政建国僣号于此未几南唐灭之改为永安军寻改忠义军升归化塲为归化县永安塲为建宁县松源镇为松源县领县八宋开寳八年南唐平复以其地为州改松源为松溪太平兴国三年属威武军【府志属两浙西南路】五年析将乐归南剑州升邵武为军而以归化建宁二县属焉领县四雍熙二年福建路端拱元年升为建宁军淳化五年升崇安塲为县领县五咸平三年升闗镇为县领县六治平三年置瓯宁县领县七熙宁三年省瓯宁元祐四年复置政和五年改闗县为政和绍兴二十二年以孝宗旧邸升为建宁府元至元十五年改为建宁路福建行中书省明洪武元年复为建宁府福建布政使司景泰六年置寿宁县领县八
　　国朝因之附郭曰建安瓯宁外六县曰建阳崇安浦城松溪政和寿宁雍正十二年割寿宁县福宁府管辖
　　建宁府属沿革表

<史部,地理类,都会郡县之属,福建通志,卷二 >
</div>
    <div class="pagination">
<a href="福建通志_page14.html">上一页</a><span>...</span><a href="福建通志_page10.html">10</a><a href="福建通志_page11.html">11</a><a href="福建通志_page12.html">12</a><a href="福建通志_page13.html">13</a><a href="福建通志_page14.html">14</a><span class="current-page">15</span><a href="福建通志_page16.html">16</a><a href="福建通志_page17.html">17</a><a href="福建通志_page18.html">18</a><a href="福建通志_page19.html">19</a><a href="福建通志_page20.html">20</a><span>...</span><a href="福建通志_page16.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
