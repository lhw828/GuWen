<!DOCTYPE html>
<html>
 <head>
  <meta charset="utf-8"/>
  <title>
   福建通志 - 第 48 页/共 239 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   福建通志 - 第 48 页/共 239 页
  </h1>
  <div class="content">
   屏南县儒学【在县治东中为　大成殿殿前仪门左右为名宦乡贤祠明伦堂崇圣祠左殿边外有兴贤坊育才坊万仞宫墙雍正十二年建　泮额嵗试取进文武童各八名科试取进文童八名】正音书院【在城内雍正十二年设立】
　　闽清县儒学【在县治东南中为　大成殿明伦堂在殿北尊经阁在殿南射圃在学东学始于宋景徳间知县史温建其后元县尹董祯贾光祖明知县赵起居沈源朱毅叶宗泰辛节左辅俞咨龙教谕马能叶春及相继修建　国朝雍正六年知县何琬捐修　泮额名数视罗源县　学田原额二百三十五畆实徴学租银二十三两五钱五分康熙二十一年总督姚启圣捐置田十七畆八分零】社学【在城南文昌阁雍正二年新设】正音书院【在文昌阁雍正七年奉文设立】
　　永福县儒学【在县治东西为　大成殿殿南防门左右为名宦乡贤祠东为明伦堂堂南为泮池射圃在东门外学建于宋崇宁初建炎间燬于火知县陈炎新之其后屡燬知县谢芘许衍侯至果舒复宗元县尹窦均邑人张居中屡修建之至理问王翰始复其旧明知县王举胡奎谭显刘清张良佐郑信陈克侯训导龚烈相继修葺　国朝康熙十三年重修　泮额取进名数视罗源县　学田原额三百三十九畆四分零又山十号年共徴租银三十五两一钱二分零康熙二十一年总督姚启圣捐置田二十畆三分】社学【在南闗外雍正二年新设】正音书院【在文昌祠内雍正七年奉文设立】兴化府
　　兴化府儒学【在府城内东南中为　文庙左为崇圣祠右为斋沐所东西为两庑庙之南为防门门内东为祭器库西为乐器库防门之南为櫺星门门内东为名宦祠合志祠西为乡贤祠休公祠学在庙之西中为明伦堂左为尊经阁其下忠恕堂阁前为敬一亭右为防文楼其下馔堂楼后为教授训导二宅明伦堂前露台泮池广桥东志道依仁二斋西据徳游艺二斋西斋后训导三宅桥前为大门门外东为文昌宫西为土地祠路左圣域髙第二坊右贤闗名卿二坊路南为指南所立号房四十间射圃在城西门内洞桥先是宋太平兴国中始置兴化军咸平中郡人著作郎方仪捐居宅偕陈诩等搆正殿肖圣贤像绍兴中教授徐士龙改为军学后知军汪作砺赵彦励张友教授陈应言俞来元教授曹怘宋眉年学録黄烈经歴黄寀屡有増修明洪武初知府盖天麟重建为府学后御史尹仁副使刘琦佥事陈祚知府张澜岳正潘琴同知孙兰通判孙旼教授王镛先后増建修葺嘉靖末燬于倭郡人御史林润奏给帑金下知府易道谈重建后知府林有源推官殷宗器相继复修　国朝康熙七年教授张可仰重修正殿两庑十三年遭冦蹂躏二十一年知府苏昌臣重修两庑庙门名宦乡贤合志林公四祠明伦堂尊经阁圣域贤闗二坊通判汤传楷重修学门及防文楼雍正元年贡生林时迈捐赀修葺　文庙其髙第名卿二坊指南所号房及西斋后训导三宅今俱废射圃旧在望海门外为居民所侵明正统中佥事李正修复之成化中知府岳正徙于迎仙门内治中知府王弼改今所以迎仙门内之射圃与县学万厯中知府李大钦即于其地建明宗书院乃标射圃之名于西偏　国朝康熙三年知府李英改为平海卫学其望海门外旧址乆废为兵房　泮额取进名数视福州府　学田原额实在二十八畆一分零年徴租银一小两六钱　国朝顺治十五年守道苏祖捐置田六畆四分康熙二十年游击王友鋕捐置田六畆三分二十一年总督姚启圣捐置田一十八畆五分零】正音书院【在平海卫学雍正七年奉文设立】
　　莆田县儒学【在府城内西南中为　文庙左为崇圣祠又左为文昌祠又左为教谕训导二宅庙内东西为两庑南为防门门外泮池池中有咏归亭又南为櫺星门学在庙之西中为明伦堂为仪门门外西为土地祠东为甬道至大门大门外路北转为万仞宫墙坊射圃在府城西迎仙门内先是莆田县学宋绍兴中附于军学之庙东元至顺二年始徙今所明洪武元年知县任益重修后镇守尚书薛希琏御史丁澄副使钱璡知府张澜丁镛王弼陈效冯驯黄一道同知呉亮知县顾思敬王文焯刘玭陈紞王常许钥教谕程鳯仪训导朱应畿先后増建修葺嘉靖末燬于倭知府易道谈知县徐执防重建隆庆元年知府徐元气以本学有梅峯襟带之水环抱府治转入泮池以出于城外命县丞平衡开濬之万厯间知县蔡善继李时荣相继修葺复濬环沟推官殷宗器重修正殿　国朝康熙二年教谕黄琮重修十三年遭防蹂躏二十一年通判汤传楷重修明伦堂其射圃旧有官防及号房二十一间今废二十四年知县莫家桢重修防门三十九年知府徐希圣知县金臯谢重修正殿两庑提督呉英重修櫺星门雍正六年知县刘埥重葺　泮额原嵗试取进文武童各十五名科试取进文童十五名雍正二年奉文准照府学嵗科两试各取进文童二十名　学田原额实在四百九十六畆五分零年徴租银八十二两七钱三分零又田二十一畆三分零又原平海卫归并田实在一十畆一分零年共徴租银九两三钱顺治十五年守道苏祖捐置田六畆三分康熙二十一年总督姚启圣捐置田十一畆三分零】书院【曰涵江书院在府城外东北延夀里曰明宗书院在府学射圃地曰考亭书院在卫署东曰水南书院在黄石红泉宫曰瑶台书院在景徳里曰夀泽书院在涵江虎坡山曰珠坝书院在府城外东南十里厝坝曰钟山书院在奉谷里胪江曰崇正书院在塘下塔山曰吉江书院在吉了城内今惟涵江水南二书院尚存余俱废】义学【一在鳯山寺一在梅峯寺一在平海卫学一在伭妙观　国朝知府苏昌臣建又一在涵江书院一在水南书院知县莫家桢建】社学【一在文昌宫一在朱子祠一在重兴寺俱雍正二年新设】正音书院【一在城万夀宫一在黄石临清铺一在涵江紫阳书院雍正七年奉文设立】
　　仙游县儒学【在县治南中为　文庙东西为两庑东庑之南为祭器库东庑之北为乐器库庙北为崇圣祠庙南为防门门外左为名宦祠右为乡贤祠前为泮池池之左为文昌宫乡贤祠之右为土地祠泮池前为櫺星门门之东为学大门南向从櫺星门内泮池前横道转西向北为学仪门门内甬道露台台之北为明伦堂堂后为退省轩轩后为尊经阁阁之左为敬一亭明伦堂之右为教谕训导宅射圃在学南南湖鴈塔之西中有观徳堂先是学在县西宋咸平初县尉叚全迁建今所绍兴间邑人知端州陈可大倡修知县谢天民成之后知县赵公绸陈景肃赵与泌屡有増建元至正中燬于冦县尹任兴重建明知县周从善提学周孟中杨子器知府王弼推官殷宗器知县顾思敬王彛宋华赵鸾张昴徐廷绶游瑚莫天淳署县教谕欧阳潘知事何滔教谕谭子敬张侗相继修葺　国朝顺治十年教谕郑燠重修康熙二十二年教谕黄知经复倡修其尊经阁敬一亭今废　泮额取进名数视莆田县　学田原额实在一百四畆七分零又田三百八十二畆三分零又国朝顺治十四年守道苏祖捐置田一十五畆年共徴租银一百四十五两九分零康熙二十一年总督姚启圣捐置田一十四畆零】书院【曰养正书院在县北福神观边曰朝天书院在中岳街曰崇正书院在县城外南三里许曰防心书院在塔斗山曰乐育书院在善化里今俱废】社学【明万厯三年知县徐观复立四门社学东曰归彛在学前龙门下西曰顺则在城隍庙前南曰尚志在崇勲祠边北曰养正在朱文公祠内今俱废雍正二年新设二所一在东野亭一在草草堂】正音书院【一在县城内一在连江里上堡雍正七年奉文设立】
　　平海卫儒学【在府城内西洞桥头中为　文庙左为崇圣祠右为斋沐所东西为两庑庙之南为防门又南为櫺星门门外截使华坡从西南水闗入城之水为泮池学在庙之东中为明伦堂前为大门后为教授宅先是明初令卫所子弟就附近儒学考校正统五年指挥王茂奏准自立卫学天顺中提学游明建庙学于卫城中成化十二年郡人教谕宋叔昭奏准近卫民生附入卫学嘉靖末学燬于倭庙仅存万厯初守道宋豫卿重建　国朝顺治十八年迁沿海居民于内地学署暂寓府城文昌宫康熙三年知府李英以府学射圃明宗书院地创建今学十七年裁卫学诸生归并莆田县学　学田原额实在一十畆一分零　国朝顺治十五年守道苏祖捐置田四畆一分零今并入莆田县学】
　　泉州府
　　泉州府儒学【在城南育材坊中为　大成殿殿前两庑南为防门又南为櫺星门门外桥曰洙泗桥泉曰夫子泉殿左为明伦堂堂前后建号房四十余间堂南为仪门门外有方池以通防水堂后为议道堂神厨庖廪之属悉在防门西其东为尊经阁阁之东为崇圣祠西为敬一亭而名宦乡贤二祠与崇圣祠前后相望射圃在其前先是五代时学在崇阳门外宋太平兴国中始迁今所明嘉靖万厯间知府俞咨伯窦子偁次第修之　国朝康熙十二年同知来承祉二十一年知府毓英相继増修雍正二年知县叶祖烈教授陈起蛟绅士黄呈元等倡捐重修泮额取进名数视福州府　学田原额二百六十二畆五分坐产同安县竒江庄顺治十八年全迁康熙二十一年总督姚启圣捐置田一十三畆七分零知府蒋毓英捐置田一十畆三分零】书院【曰泉山书院曰石井书院曰欧阳书院曰一峯书院】义学【一在府城东一在府城西】
　　晋江县儒学【在行春门外左庙右学殿庑斋堂悉备殿前二坊左曰贤闗右曰圣域殿后为崇圣祠东为射圃宋郑国公梁克家捐故宅为之明佥事陈祚知府张嵓知县李待问前后増修　国朝康熙五十二年邑人施世騋倡捐重新　泮额原嵗试取进文武童各十五名科试取进文童十五名雍正二年奉文准照府学嵗科两试各取进文童二十名学田明祭酒蔡清捐置原额二百五十七畆八分零国朝顺治十八年奉迁康熙二十年复界开垦现存二百九畆九分零年徴租银三十二两四钱六分】
　　【零二十一年总督姚启圣捐置田一十畆二分零】义学【原设讲堂在龙头山雍正六年知县唐孝本増设在南门外寳海庵书院】社学【一在青阳市一在安平镇一在石狮亭一在法石街一在雒阳社一在河市街俱雍正二年新设】正音书院【一在城内百源庵一在城内铁炉铺一在城南承天寺一在城西奉圣铺俱雍正七年奉文设立】
　　南安县儒学【在城东二里黄龙溪左为　文庙及两庑右明伦堂翼以两斋门外有二坊曰义路礼门又有应奎毓秀坊文昌阁见龙亭石刻源头活水四字在泮池上先是学建县治西宋绍兴中知县刘孔修移建今所元至正十四年燬十七年移庙于县治东二十二年摄学録周异观请还建旧所明知县罗安余庆黄济唐爱夏汝砺相继増修　国朝顺治间知县祖泽茂康熙间知县刘翊刘佑重修　泮额取进名数视晋江县　学田原额山塘六十四畆二分零实徴租银一十六两六钱六分康熙二十一年总督姚启圣捐置田一十三畆五分零雍正九年诸生陈士鈵捐充修理　文庙田七畆二分零】义学【一在城南一在城北】社学【一在武荣铺一在潘山铺一在仕墓乡一在黄龙乡一在埔头乡一在竹坑乡一在金菓乡一在彭内乡一在格外乡一在黄埔乡一在浯洋乡一在官园乡一在罗溪乡一在洪濑街一在长岭乡一在王塘埔郷一在玉华街一在洙渊乡一在石跳乡一在官田乡一在娘仔桥乡一在溪尾街一在霞美乡一在深坑乡一在塘上乡一在大营街一在文斗店乡一在朴兠乡一在□浔乡一在青石宫俱雍正二年新设】正音书院【在城中武荣甫雍正七年奉文设立】
　　惠安县儒学【在县治左左学右庙前有杏坛旁列二斋泮池在防门外堂北即尊经阁后改为馔堂名宦乡贤两祠在崇圣祠左右射圃在朝天门外先是明伦堂在殿后明成化十九年知县张桓始择髙爽地易之其后知县虞坤同知于茂提学杨子器知县万夔莫尚简丘民仰皆有増易　泮额取进名数视晋江县　学田原额四十畆　国朝顺治间奉迁康熙二十年复界开垦田三十三畆实徴租银五两五钱一分零二十一年总督姚启圣捐置田一十四畆七分零】社学【曰马珑曰鼇塘曰北灀曰上杜曰苏坑今俱废雍正二年新设十三所一在歌铺一在登墉铺一在庆泉铺一在黄田铺一在盘龙铺一在前郭铺一在琼田铺一在埔林铺一在通津铺一在崧林铺一在驿坂铺一在樟柿铺一在王孙铺】正音书院【在明伦堂后雍正七年奉文设立】
　　同安县儒学【在县治东南隅登龙坊右为　文庙崇圣祠在　文庙北左为明伦堂附以两斋堂后为尊经阁东立朱熹祠西立射圃及名宦乡贤二祠先是学建于五代末宋建隆间他徙绍兴十年始定今所及朱熹以主簿来官请书九百八十五卷藏之设讲座为之铭并四斋铭明洪武初知县吕复重建其后佥事陈祚县丞刘珣器知县张逊县丞张知县赵汝弼教谕陆佶提学邵鋭通判呉岳提学游明推官柯汉知县酆一相洪世俊屡辟　国朝康熙间教谕黄允芳刘骥艮训导陈声逺重加修葺　泮额取进名数视晋江县　学田原额四百八十五畆零顺治十八年奉迁复界后尚未报垦康熙二十一年总督姚启圣捐置田四畆八分零教谕黄允芳捐置田三分零】书院【曰大同书院曰文公书院曰浯江书院】社学【曰擢贤曰福星曰桂林曰蓝田曰湖山曰平林曰丹砂曰刘山曰白礁今俱废雍正二年新设四所一在灌口墟一在马家港一在金门所一在厦门所】正音书院【在朱文公祠雍正七年奉文设立】
　　安溪县儒学【在县治东南东为　大成殿西为明伦堂及两斋堂之左为教官廨崇圣祠与名宦乡贤祠皆备先是宋咸平间学建于县治西南宣和间迁县治东至绍兴十三年始定今所明嘉靖间佥事余爌知府程秀民知县王渐造以民地益之其后知县蔡常毓冯时鸣髙金体泉州卫经歴孙文质知县王用予皆有増建　国朝康熙二年同知来承祉重修十二年又加葺焉　泮额取进名数视晋江县学田原额实在八畆二分年徴租银三两康熙二十一年总督姚启圣捐置田九畆九分零】书院
　　【曰紫阳曰鳯山曰养正】社学【曰侍御曰彚征曰防元曰石堂曰罗洋曰厚安曰浦□曰狮子曰真觉曰官桥曰赤岭曰桥头曰下汤曰归湖曰杨舍曰呉庄曰源口曰上杭曰溪尾曰店尾曰宫前曰﨑兜曰苦干曰东墘曰郭坂曰上房曰在槐曰霞川曰蓝田曰进徳曰南斗曰玉湖曰杉洋曰多卿曰举溪曰净惠今俱废雍正二年新设在崇善里】正音书院【在在坊里文昌书院内雍正七年奉文设立】
　　漳州府
　　漳州府儒学【在府治东南中为　大成殿左右两庑南为防门又南为櫺星门殿东北为崇圣祠殿西为明伦堂堂前为泮宫坊南为仪门上冠以文昌阁又南为大门门外为泮池下有沟通潮汐焉堂东为名宦祠西为乡贤祠堂后为教授宅敬一亭训导宅在殿之东射圃在殿后先是宋庆厯间建于州治防隅政和间移于州左绍兴间知州事李弥逊改庆厯故址其后朱熹赵汝谠修之嘉定癸未灾知州事郑昉重建其后章大任傅伯夀傅壅李勲元总管张泉逸教授髙元子达噜噶齐鼐尔詹伯明知府白夀王仲谦钱古训教授张骥佥事陈祚屡有修建景防七年明伦堂火天顺二年知府谢骞重建后同知傅佐知府张璝姜谅佥事任彦常知府刘瀚陈洪谟龙溪知县林松同知刘志学推官邓士元知府罗青霄方学龙闵梦得相继修葺　国朝顺治十二年明伦堂斋舍燬于冦康熙二十一年总督姚启圣通判胡宫重建明伦堂文昌阁仪门大门修崇圣祠及大成殿两庑四十三年知府刘芳同绅士捐修　文庙两庑四十四年知府赵完璧复加修葺其诸生号舍尚有待云　泮额取进名数视福州府　学田原额实在三百八十一畆二分年徴租银一百三十两八钱一分零康熙二十一年总督姚启圣増置田租六十石六斗五十三年知府魏荔彤捐置田五十五畆八分零雍正九年郡人候选通判郭元龙捐置黄柑保洲园七十畆二分九厘年徴租银一百二十两】
　　龙溪县儒学【在县治南中为　大成殿左右两庑南为防门又南为櫺星门明伦堂在殿之西前为泮池殿后为崇圣祠西为名宦祠祠后为教谕宅泮池东南为儒学门冠以魁星楼训导宅在门之左土地祠在门之右射圃在腾龙山下学始于宋嘉祐间知县事许仪建其后夏臻杨谠徳广陈士防黄师雍赵时瑀潘律相继修治元大徳间燬于兵县尹赵塔纳重建明知县刘宪教谕林原知县沈庸佥事陈祚知县周琳同知章俊知府张璝教谕黄深知县李棨知府汪鳯罗列陈洪谟知县史立诚知府钟湘知县刘天授林松教谕王宪知府葛纶屡有増修国朝顺治十二年燬于冦康熙二十一年总督姚启圣倡捐重修　大成殿二十六年知县线应彩捐赀建明伦堂五十四年知县江国栋捐修　大成殿两庑防门六十一年教谕郭基捐修崇圣祠　泮额原嵗试取进文武童各十五名科试取进文童十五名雍正二年奉文准照府学嵗科两试各取进文童二十名　学田原额实在二百四十六畆二分零年徴租银一百六两八钱四分康熙二十一年总督姚启圣捐置田租三十九石六斗雍正十年林编捐赀倡修重造寳塔于　文庙左在腾龙山之上】书院【曰龙江书院在府治西北登髙山上曰观澜书院在一都文山之麓明正徳间改建于察院西地以禁书院故改为孔氏家庙今尚存曰养正书院在威惠庙左曰云龙书院在贤妙观东杂造局地曰西清书院在东坂后街曰芗江书院在二十四都翰林社曰建溪书院在二十都翁建社曰龙瀛义塾在龙骇瀛今俱废】义学【一在山顶巷一在芝山朱文公祠旧为龙江书院一在文信公祠后即五经书院一在芝山之麓朱文公祠之东即仰文书院】社学【一在南隅西桥亭后一在西隅文信公祠一在东厢东岳庙后一在南厢法云室其在都者十一都十五所十二三都十五所二十一都十所二十三四都六所二十五都八所二十六都七所二十七都十五所二十八都十三所二十九都及三十都十一所今俱废雍正二年新设二所一在石码镇一在天保社】正音书院【一在芝山朱文公祠一在十一都南坂大庵一在二十一都双路口一在二十二都翁建大庵一在二十五都山兜庵一在二十七都浦头一在二十八都港尾庵俱雍正七年奉文设立】
　　漳浦县儒学【在县治南中为　大成殿左右两庑左庑上为更衣所右庑上为祭器库前为防门门左为省牲所门右为神厨又前为櫺星门明伦堂在殿之东前为仪门又前为泮池架石桥其上前为大门门外为梁山钟秀坊又南为傅公河潮汐通焉又南为澄心亭崇圣祠在殿后东为教谕廨又东为训导廨射圃在县治东南中建朱文公祠东北为名宦祠西北为乡贤祠学旧在县西北隅宋天圣间知县事陈坦然迁于印山庆厯间迁于县北熙宁间始卜今地绍兴间迁于城冈乾道间复迁于官塘旧址嘉定间知县事赵师缙即故址重建明知县张理李贤县丞黄礼通判闗谅义民徐士耕佥事陈祚教谕程孟于知县刘璧金汪瑾王臣胥文相周仲郑禧教谕林瓒夀官欧愚相继修葺至嘉靖五年推官黄直重建后县丞潘钰知县龙雨教谕陈经知县房寰王猷屡有増建　国朝康熙十三年明伦堂燬于冦十九年总督姚启圣邑绅黄性震倡修　大成殿重建明伦堂仪门大门二十三年复建敬一亭　泮额取进名数视龙溪县　学田原额实在三十四畆三分零年徴租银一十六两一钱六分康熙二十一年总督姚启圣捐置田租三十石】书院【曰鸿江书院在县东十七都曰丹诏书院在县南三都今分属诏安县曰梁山书院为唐潘存实读书处曰明诚书院在东郊为明黄道周讲学处曰东瀛书院在悬钟所曰崇文书院曰南溟书院俱在铜山所曰崇正书院在陆鼇所】义学【一在县学文昌宫后一在铜山所一在云霄朱文公祠内一在镇海一在杜浔】社学【在坊者五在都者十二今俱废惟仁字社学在县治左今为威惠行祠智字社学在北门今改为懐徳祠雍正二年新设五所一在县内文昌宫一在云霄文公祠一在铜山文公祠一在杜浔文公祠一在镇海文公祠】正音书院【在县一所在乡四所雍正七年奉文设立】
　　海澄县儒学【在九都城内中为　大成殿东西两庑前为櫺星门殿之右为明伦堂东西斋及两廊号舍前为仪门门外东为省牲所西为大门门外为泮池前为教官廨崇圣祠在堂之右学始于明隆庆间知府唐九徳建万厯三十一年海涨宫墙倾圯知县姚之兰重修复建敬一亭及名宦祠乡贤祠国朝顺治四年燬于冦康熙十年重建　大成殿两庑櫺星门三十年邑人提督许贞总兵柯彩捐赀重建明伦堂崇圣祠及名宦乡贤两祠　泮额取进名数视龙溪县　学田原额实在一十畆又田四畆一分零年共徴租银二两八钱三分零康熙二十一年总督姚启圣捐置田一石六斗】书院【曰清漳书院在九都儒学前今废】义学【在文昌阁后　国朝知县陈世仪建】社学【在一二三都十所在四五都十二所在六七都二十四所在八都二十六所在九都二十四所今俱废雍正二年新设五所一在县城内一在渐山保一在金丰保一在留田保一在集兴保】正音书院【在城内南门二保雍正七年奉文设立】
　　南靖县儒学【在城中古漳南道旧地中为　大成殿东西两庑南为防门又南为櫺星门殿之东为明伦堂两翼为居仁由义斋次为东西号舍前为仪门为大门门内为泮池池之东为敬一亭堂东为教谕训导廨崇圣祠在殿左祠东西为名宦乡贤两祠学前为射圃先是学在旧县治东元至正间建明洪武间知县杨通教谕易诚重建嘉靖间燬于饶冦知县林挺春移建新县隆庆间知县曽球増修万厯二十三年知县陈宗愈移建今所崇祯二年知县何世埏改建　国朝康熙十三年燬于冦二十年知县张倬捐修三十五年教谕林芝重葺雍正二年教谕黄寅亮八年知县金鼎锡教谕陈帝简倡捐重新泮额取进名数视龙溪县　学田原额实在一十五畆一分零年徴租银二两八钱康熙二十一年总督姚启圣捐置田一十一畆三分三十三年邑人张天奎捐置田园二十一畆五分】义学【曰霞西义学在城隍庙左】社学【在坊社学二东门外社学一习贤里社学四由义里社学三永丰里社学三居仁里社学三归徳里社学三今多废雍正二年新设三所一在居仁里一在归徳里一在永丰里】正音书院【在县城内仓前街雍正七年奉文设立】
　　长泰县儒学【在县治东中为　大成殿东西两庑南为防门又南为櫺星门右为明伦堂堂前两斋前为仪门为泮池又前为大门库房在两庑之上省牲所在防门之东崇圣祠在殿后祠左为名宦祠祠右为乡贤祠射圃在县治西城隍庙之右学始于宋绍兴间在县西南嘉定间改建县东南绍定间邑人县丞叶惟寅移建今所明正徳间佥事陈祚重建知府姜谅知县刘铎推官黄直知县陈塘王用文张杰夫萧廷宣相继修建崇祯十七年燬于冦　国朝顺治十七年邑人戴玑捐建　大成殿康熙二十一年总督姚启圣及知县员养纯教谕何龙文倡同绅士重建明伦堂惟教官廨二所尚有待焉　泮额嵗试取进文武童各十五名科试取进文童十五名学田原额实在三十五畆又田一十五畆年共徴租银一十两康熙二十一年总督姚启圣捐置田二石零三分年受租六十六石六斗知县员养纯捐置田一石二分】书院【曰泰亨书院在县南登髙山之东曰龙津书院在县治东曰状元书院在登科山之西今俱废】社学【在坊社学四人和里社学四钦化里社学四方成里社学三恭顺里社学二彰信里社学四石铭里社学四旌孝里社学四善化里社学四雍正二年新设二所一在旌孝里萧宅庙一在善化里三峯寺】正音书院【在县南朱文公祠雍正七年奉文设立】
　　平和县儒学【在县治南中为　大成殿东西两庑前为防门门东为名宦祠西为乡贤祠中为泮池前为櫺星门殿东为明伦堂前为仪门门内二斋东曰崇正学西曰育英才又前为大门崇圣祠在殿之后祠后为敬一亭省牲所尊经阁在明伦堂后殿西北为朱熹祠堂东南为教谕廨殿西南为训导廨射圃在县西南中为观徳亭学始于明正徳间教谕施祥创建后知县谢明徳陈复初教谕黎宪臣训导章崇正相继修葺　国朝顺治十八年署县王孙枢康熙二十年知县金镛三十一年教谕刘运升倡捐重修　泮额取进名数视龙溪县　学田明知县杨守一捐置七畆四分零年徴租银三两一钱八分零康熙二十一年总督姚启圣捐置租谷三十八石】义学【在城四所在乡二十一所俱　国朝康熙间建】社学【在清宁里四所在新安里三所俱雍正二年新设】正音书院【在县内常平仓前雍正七年奉文设立】
　　诏安县儒学【在县治南中为　大成殿东西两庑前为防门门左名宦祠右乡贤祠前为櫺星门门外为泮池池上有桥殿后为明伦堂东西廊为斋房号舍外为大门又东为儒学门堂后为讲堂西为教官廨二所东为崇圣祠射圃在儒学西偏学始于明嘉靖间通判陈贤创建后知县呉桂诸生胡士简教谕徐商同知刘遂知县陈素蕴黄元立相继修葺国朝顺治十一年燬于冦十六年知县欧阳明宪倡捐重建康熙十七年知县赵国桢四十三年教谕黄金榜训导周邦宪同绅士重修　泮额取进名数视长防县　学田原额实在四十四畆四分年徴租银一十三两九钱二分零康熙二十一年总督姚启圣捐置租谷一十三石】书院【在北门内今废】社学【一在东门庙一在南门庙一在港尾庙一在慈济宫一在二都一在三都一在四都一在五都雍正二年新设在南闗大子美】正音书院【在县城西文公祠内雍正七年奉文设立】
　　镇海卫儒学【在卫治前右为　文庙左为明伦堂教官廨在明伦堂后卫初无学明成化二十一年指挥张文奏请立学未果嘉靖元年巡按御史王以旂复奏三年始建庙学隔为两处三十四年乃建儒学于庙之左万厯间复加修葺　国朝康熙十七年裁卫其儒学生员悉归并漳州府】
　　延平府
　　延平府儒学【在丰衍仓南梅山寺旧址中为　大成殿翼以两庑南为大成门门外为泮池为防门门左为名宦祠门右为乡贤祠庙左为明伦堂翼以两廊廊左为防讲堂崇圣祠在庙右射圃在四贤祠左学始于宋天圣三年曹修古建其后知州事王汝舟刘子翼郑椿年陈宓教授掲祐民元总管文富唐铎方伟王彪明知府盛颙刘侃王范苏章孙衍同知丁隆通判罗环教授徐彰知府欧阳铎陈能倪朝賔屡有改徙増建至天启间知府项惟聪始定今所崇祯间知府章晋锡始凿泮池　国朝顺治十六年知府张夙抱教授王若羲南平知县姜脩仁脩之康八年同知崔宗防新之二十二年知府梁允植复倡率重修惟教官廨尚未备云　泮额取进名数视福州府　学田万厯间分守道呉璘审断尤溪县民髙阳原舍入本府东岳宫苖田一百畆归之学又自捐置本府学田年收税银七两八钱六分又守道沈儆炌捐置学田年收租银一两八分又置苗田四年输租银二两四钱督学佥事熊尚文捐置苗田年収租米九十二斛后又查出伏虎庵侵没学租银三两　国朝顺治间举人邹仪周捐置田年收租银二两三钱八分五厘本学诸生陈遥捐置田年收租银四两康熙二十一年总督姚启圣捐置田年收租米二百三十五斗知府梁允植捐置田年收租谷二百一十七斛】书院【延平书院在府城南九峯山之麓祀宋儒李侗四贤书院祀宋杨罗李朱四贤道南书院在府治北祠宋儒杨时豫章书院在府城西门外祀宋儒罗从彦文公书院在府城龙山祀宋儒朱熹定夫书院在普安里祀宋儒游酢衍山书院在府城西门外祀宋尚书黄裳九龙书院在府治东南祀宋杨罗李朱四贤两呉书院在府治东南迁乔里祀宋呉仪呉熙】社学【一在招福坊一在紫芝岭一在开平坊一在昼锦坊俱明正徳间知府欧阳铎建一在云盖里嘉靖间推官徐阶建】
　　南平县儒学【在西郊虎头山之麓中为　大成殿左右两庑櫺星门防门神厨斋宫器房皆如制崇圣祠在庙右明伦堂在庙左两廊为居仁由义斋为诸生学舍堂后为尊经阁前为仪门又前为大门泮池在仪门内教谕廨在仪门右训导廨在明伦堂右初学建于明洪武三年治嘉靖间两经修拓至万厯四十七年知县商之彛重建其后知县呉襄教谕林芸孙范方相继増修　国朝初燬于火知县汪蘅倡修后守道孔自洙知县姜脩仁训导李任禧踵而成之康熙间巡道陈廷统知府章培基知县顾之安李丕煜署县同知江芑教谕周宗濓先后重修雍正二年署县丁溶教谕张月攀训导呉达儒倡捐修葺　泮额原嵗试取进文武童各十五名科试取进文童十五名雍正二年奉文准照府学嵗科两试各取进文童二十名　学田原额实在学田四十二畆年徴租银一十七两四钱八分又万厯间训导黄元采捐置苗田八斗八升八合通判赵楷捐置遵教里苗田九斗三升六合守道沈儆炌捐置苗田二斗八升督学饶景晖捐置苗田四斗一升五合知县刘兆元查发开平寺隠匿田租银七两　国朝康熙二十一年总督姚启圣捐置苗田一石五斗五勺除正供外实存米一百斗入学】社学【一在城内紫芝岭一在东郊圣恩坊一在西郊昼锦坊俱雍正二年新设】正音书院【在闽贤祠内雍正七年奉文设立】
　　顺昌县儒学【在县治左旧在县治西宋皇祐间改建县治东明正徳间复旧址嘉靖间仍改县东隆庆五年徙西郊外万厯三十一年改建县治之右崇祯四年知县呉起经始迁今所　国朝顺治四年燬于冦知县龚五韺协剏庙堂后知县丁与玉建庑及廊知县钱业建大门櫺星门改泮池康熙二十二年知县髙崇倡捐重修崇圣祠在旧庙内射圃在庙后三十九年知县孙如龙署县通判张植相继修葺雍正九年重建　泮额嵗试取进文武童各十五名科试取进文童十五名　学田原额实在二百二十一畆二分零年徴租银二十二两二钱三分零又旧有朝真堂税米六石嘉靖间变价入官　国朝康熙二十一年总督姚启圣捐置苗田年収谷四十六石除纳正供外实存谷三十石】书院【曰二贤书院在县治西祀宋廖刚廖徳明曰双峯书院在县治西祀宋杨朱二廖后又増祀罗从彦李侗为六贤书院】社学【一在东隅一在西隅正徳间马性鲁建雍正二年新设在东郊】正音书院【雍正七年奉文将城内义学改设】
　　将乐县儒学【在县治旁宋建卞山之麓明屡迁徙万厯间知县林熙春改建县之东南天启间知县王尚贤改迁　文庙于县治前横街填街为址后燬于火教谕张浩夫通原街徙建　文庙于县左建坊于防门内门外为街以街外旧　文庙基建明伦堂　国朝顺治五年冦燬十三年督学孔自洙檄郡县修学知县孟陈玉徙　文庙北进数十武与县堂并庙翼以两庑前为大成门左为祭器库右为典籍库其下为泮池池前为櫺星门门外为旧石坊坊外为大门射圃在东郊外崇圣祠名宦祠乡贤祠俱备惟明伦堂未建康熙三十九年　文庙又燬于火雍正六年知县冯景曽教谕孙发曽倡捐重建　泮额取进名数视顺昌县　学田原额实在七畆二分年徴租银三两一钱五分又嘉靖间知府彭澄查出明真院为豪侵占田一十畆六分万厯间知县黄仕祯捐置田一十四畆六分　国朝康熙二十一年总督姚启圣捐置田九畆三分零】书院【曰山书院在县治城北郊封山之麓宋咸淳中邑礼部尚书冯梦得奏请立祀度宗赐山书院四字仍诏郡县拨田养士优其后春秋有司致祭】义学【一在县北五经书院一在西路黄潭一在北路万安】社学【在城四隅各三黄泽都三水南二都各四玉华等一十三都各二积善等三十一都各一雍正二年新设二所一在黄潭都一在万安都】正音书院【在县西门雍正七年奉文设立】
　　沙县儒学【在县治东旧在和仁坊宋庆厯间徙魁星里太平兴国寺右明洪武初建复燬景泰间有司市民地扩其址歴成化治间始备其制嘉靖间知县袁应文改建于福圣寺基建尊经阁于明伦堂后万厯间知县方震孺复改建魁星里旧址知县康承祖成之中为　大成殿左右两庑前为防门名宦祠在门左乡贤祠在门右又前为櫺星门泮池在櫺星门内殿后为明伦堂堂左为崇圣祠为尊经阁教谕训导廨皆在庙左　国朝康熙二十二年知县樊际盛倡捐修葺　泮额取进名数视顺昌县　学田原额实在六十畆年徴租银八两康熙二十一年总督姚启圣捐置田六斗三升三合四勺四抄除纳正供外实存租谷三十石】书院【谏议书院在县治西劝忠坊祀宋陈瓘豫章书院在县洞天岩之西麓鳯冈书院在县溪南鳯凰山下】社学【一在西溪三元一在尾歴一在柑乡夏茂俱雍正二年新设】正音书院【雍正七年奉文将城中义学改设】
　　尤溪县儒学【在县西门璠山之麓前为　大成殿东西两庑南为防门名宦祠在门左乡贤祠在门右又南为櫺星门泮池在櫺星门内跨以石桥殿后为明伦堂翼以居仁由义两斋堂后为尊经阁左为防讲堂右为敬一亭文昌宫在殿之左崇圣祠在殿之右教谕廨在崇圣祠右堂斋厨库皆备焉惟射圃乆废训导廨仍在旧学先是宋学在县治西庆厯间改县治东南明因之至万厯二十六年知县张阳春始改建今所　国朝康熙十八年知县王进取倡捐重新　泮额原嵗试取进文武童各八名科试取进文童八名雍正二年奉文准改为中学嵗科两试各取进文童十二名　学田原额实在二十畆年徴租银六两康熙二十一年总督姚启圣捐置田一十三畆二分除纳正供外实存租谷一十四石八斗】书院【曰南溪书院祀宋朱松内有桥为朱熹手书溪山第一四字曰镇山书院在南溪书院之西曰天池书院在崇文坊曰荆川书院在拱星坊今俱废曰正学书院在昼锦坊康熙四十八年知县刘宗枢建】社学【一在昼锦坊一在城隍庙一在梅仙坂一在古迹口一在新桥俱雍正二年新设】正音书院【雍正七年奉文将城中义学改设】
　　永安县儒学【在县治东中为　大成殿翼以两庑防门左为四贤祠右为文昌阁又南为泮池为櫺星门敬一亭在崇圣祠之左殿之后为明伦堂翼以居仁由义两斋左为教谕廨右为训导廨尊经阁在明伦堂后射圃在县治北门外学始于明景泰间后燬于火治间知县刘灿重建其后知县裴建苏民望刘任相继増修　国朝顺治初冦兵蹂躏知县陈廷枢学博徐鸿何鼎潘正开掲诗教修葺雍正四年教谕蔡复旦重新崇圣祠　泮额取进名数视顺昌县　学田原额实在三十一畆六分又续查入官田二十一畆七分零年共徴租银四十四两六钱零康熙二十一年总督姚启圣捐置田一十八石二斗除纳正供外实存谷一十六石二斗八升知县刘麟趾捐置田七塅共收租谷二十石充入本学】书院【曰先贤书院在县治北祀宋杨罗李朱四贤曰栟榈书院在栟榈寺隔溪宋邓肃读书处曰云龙书院在贡川公馆之右祀杨罗李朱陈邓六贤曰纹山书院祀罗明祖】社学【一在城一在贡川一在安砂又义斋一在县治西二十七都明永乐间举人赖福剏建雍正二年新设三所一在县前社一在节孝祠一在安砂镇】正音书院【雍正七年奉文将县前义学改设】
　　建宁府
　　建宁府儒学【在府治东北中和坊黄华山之支麓中为大成殿左右两庑前为防门又前为櫺星门殿后为尊经阁阁下为春风堂学在　文庙之右中为明伦堂左右两序序东西为四斋前为仪门门外为泮池池上有桥左为文昌祠右为乡贤祠又前为学门又前为二坊堂后为藏书阁阁下为集贤堂西为馔室东为号舍廪庾及教官廨先是学在府治南赵氏坊明永乐初知府许芮麟教授张信请迁今所成化十七年灾治二年知府刘璵重搆　国朝顺治五年　大成殿燬防门尚存七年提学闵度重建十一年风雹圮毁十七年巡按李时荗檄建明伦堂崇圣祠名宦乡贤祠尊经阁两廊櫺星门仪门黉门康熙十一年重修　泮额取进名数视福州府学田实在一百四畆五分零年徴租银三十一两三钱七分零康熙二十一年总督姚启圣捐置田二十七畆六分】书院【曰屏山书院在府城瓯宁县南曰建安书院在府治北曰环溪精舍亦在府城瓯宁县南】
　　建安县儒学【在县治后中和坊中为　大成殿左右两庑南为防门又南为櫺星门北建敬一亭内勒五箴庙左为明伦堂东西为序南为门门南为泮池池上石桥桥南树之棹楔堂北左右为居仁由义二斋斋之左右为舍十有二堂之左为廨舍三区建二坊于学前曰兴贤曰育才射圃在敬一亭后学初在郭门外明嘉靖元年巡按虞守愚奏迁今所后巡按白贲佥事汪佃知府夏玉麟建崇圣祠尊经阁于明伦堂北万厯间教谕施仁又于学左建青云楼知县仙克谨又建名宦乡贤两祠于櫺星门内　国朝顺治五年燬康熙三年知县余光鲁重建十一年又建两庑明伦堂及学廨其后知县张大典李和雨崔铣教官林庆兴陈志友施徳馨谢天申倡捐修葺泮额原嵗试取进文武童各十五名科试取进文童十五名雍正二年奉文准照府学嵗科两试各取进文童二十名　学田原额实在三百二十九畆七分零又田九十九畆四分零年共徴租银一百三十五两三钱二分零康熙二十一年总督姚启圣捐置民米九斗四升九合零】社学【一在兴贤坊天王堂一在丛桂坊后改为游廌山祠一在中和坊紫霞洲今俱废雍正二年新设四所一在建宁里一在登仙里一在房村上里一在东苌里】正音书院【在府城内建溪书院雍正七年建瓯二县同奉文设立】
　　瓯宁县儒学【在府治南丛桂坊故府学址明正统十二年知府张英知县焦宗周教谕宋毓始迁于此景泰间御史倪敬叅政赵象通判萧环重建殿庑防门斋堂馔舍嘉靖九年知府詹珪建敬一亭于殿东勒五箴十五年知县应鸣鳯拓明伦堂之耳房又创造廨房及号舍射圃学前二坊曰明道正谊隆庆间改曰成徳达材万厯间屡经修葺崇祯间燬于火知县詹兆恒重建　国朝顺治五年又燬知县江中楫新之康熙二十年知县张世伟教谕刘司直重修地势洼下屡圯于水三十一年知县邓其文详请咨部择旧卫故址改建　泮额取进名数视建安县学租实在屋一百四十二橺年徴租银四十九两八钱三分零又田六十三畆一分零年徴租银一十八两九钱五分零康熙二十一年总督姚启圣捐置民米九斗一升七合零】社学【一在尚书坊普照堂一在纯孝坊朝天坡一在尚书坊充架巷一在尚书坊豆腐巷一在城西移忠坊河泊所一在隆礼坊马军营以上六所为民占没一在大中寺今废国朝康熙二十六年知县邓其文于守备司故址新建雍正二年新设四所一在吉阳里一在梅岐里一在髙阳里一在西乡里】
　　建阳县儒学【在同由里中为　大成殿东西两庑防门左右祀名宦乡贤前为櫺星门又前为泮池跨以青云桥殿后为尊经阁阁右为崇圣祠祠前为明伦堂两庑列居仁由义二斋前为仪门门外为射圃殿之左为教谕署又左为训导二廨左右列理学科第二坊敬一亭与诸生号舍皆在焉先是学在水东交溪之浒明成化间改于城西栖隠寺后复屡迁至万厯间教谕邓以诰始定今所　国朝初廨舍及亭坊俱燬康熙二十年教谕张殿栊倡捐重建櫺星门修两庑三十二年知县刘鸣诰倡修　大成殿三十八年知县栁正芳教谕蓝陈畧倡修明伦堂泮额取进名数视建安县　学田原额实在一百三十六畆九分零又田三百四十五畆一分零年共徴租银八十九两九钱四分零康熙二十一年总督姚启圣捐置田五十四石三斗零】书院【同文书院在崇化里宋朱熹建横渠书院在永忠里宋张载九世孙张徳建廌山书院在禾平里为宋游酢建考亭书院在三桂里为宋朱熹建鼇峯书院在崇泰里为宋熊禾建瑞樟书院在永忠里唐刘翺裔孙刘中建云荘书院在崇泰里宋刘爚故居环峯书院在妙髙峯下宋黄干建庐峯书院在崇泰里宋蔡沈建云谷书院在崇泰里宋朱熹建潭溪书院在崇泰里宋黄干建溪山书院在崇泰里宋叶贺建化龙书院在崇泰里宋刘炳曽孙应李建寒泉精舍在崇泰里朱熹母因筑室于此】社学【一在崇化里一在同由里一在三桂里俱雍正二年新设】正音书院【在邑西隅雍正七年奉　文设立】
　　崇安县儒学【在牛氏巷中为　文庙左右两庑前为大门左右翼门门外层次三十级下为甬道三中左右琢石为櫺星门门前为屏墙坊以拱文庙庙后为崇圣祠左为明伦堂堂前为仪门门外为泮池跨以石桥左名宦祠右乡贤祠前为闽邦邹鲁坊射圃在学之旧巷先是学在兴贤坊明末知县郭之祥始移今所　国朝康熙十九年教谕危世美修葺然庙庭北向背阳就隂议当改迁云　泮额取进名数视建安县　学田原额实在二百四畆又田一百四十六畆五分零地二十二畆年共徴租银七十二两八钱一分零康熙二十一年总督姚启圣捐置田四十畆知县金章捐置田一十九畆二分零】书院【曰文定书院在兴贤坊营岭之麓为宋胡安国建曰屏山书院在五夫里屏山之麓为宋刘子翚建曰武夷书院在武夷山五曲大隠屏山下宋朱熹建曰南山书院在武夷九曲虎啸岩下宋蔡沈建曰廌山书院在节和里之澄浒为宋游酢建　国朝康熙间重建曰少微书院在丰阳里之芦峯为宋江防建曰紫阳书院在武夷山五曲大隠屏山下为宋朱熹建曰九峯书院在武夷一曲兜鍪山下祀宋蔡沈曰崇贤书院在县治西二里许祀游酢胡安国胡宪胡寅胡宁胡宏刘勉之刘子翚朱熹蔡元定蔡渊蔡沈刘爚熊禾徐防又刘韐刘子羽刘珙呉璘呉玠翁承赞江防曰阳明书院在武夷一曲溪右明王守仁讲学所】社学【一在仁义坊一在美俗坊一在兴贤坊今俱废雍正二年新设五所一在光化寺一在五夫街一在曹墩街一在大安街一在黎口街】正音书院【在四隅里一啚雍正七年奉文设立】
　　浦城县儒学【在东隅龙头山之右左为　大成殿东西两庑前为防门门左为土地堂右为祭器库又前为櫺星门殿后为崇圣祠名宦祠在其左乡贤祠在其右明伦堂在殿之右其前为泮池其右为文昌祠廨宇斋舍悉备学原在今所正徳间御史沈灼改迁黄华山麓　国朝康熙三十一年知县何三台署县同知赵世安教谕彭韶请复旧所四十九年诸生张广益捐造尊经阁及数仞宫墙金声玉振三坊五十八年知县徐球雍正五年知县赵孔昭教谕李丹桂先后倡捐重修　泮额嵗试取进文武童各十五名科试取进文童十五名　学田原额实在八十畆又田一百七畆八分零年共徴租银三十两一钱三分康熙二十一年总督姚启圣捐置田三十一畆五分零】书院【曰西山精舍在县东隅宋真徳秀记】社学【一在太宁富岭一在人和石坡一在永平西乡一在忠信上坦俱雍正二年新设】正音书院【在城内西隅雍正七年奉文设立】
　　松溪县儒学【在县治东中为　大成殿东西两庑南为防门门左为名宦祠右为乡贤祠中为泮池跨以石桥又南为櫺星门敬一亭在殿之后明伦堂在殿之左东西两斋又东为崇圣祠文昌阁南为仪门又南为儒学门教官宅在堂之后号房馔堂射圃悉备焉学建自宋开寳八年歴景祐乾道间屡行迁徙明嘉靖元年督学邵鋭改迁县西普载寺故址二十四年燬于火叅议柯乔佥事戴鲸复迁旧所国朝康熙二年知县董良槚重新櫺星门十六年知县马雄俊倡捐修葺　泮额嵗试取进文武童各十二名科试取进文童十二名　学田原额实在一百七畆六分零年徴租银二十一两七钱八分零康熙二十一年总督姚启圣捐置田二十七畆六分零】书院【曰湛庐书院在松溪县东湛庐山下】社学【曰东隅社学在县治南曰西隅社学在县治西曰北隅社学在县治北曰新义社学在县治西曰豪田社学在潘墩鹭鹚林曰永宁社学在渭田闗帝庙曰永和社学在西源道堂曰皈依社学在岩下回龙堂雍正二年新设二所一在东隅五显祠一在西隅南山观】正音书院【在城南石壁庵雍正七年奉文设立】
　　政和县儒学【在县治东中为　大成殿左右两庑前为防门名宦祠乡贤祠在防门左右又前为櫺星门殿后崇圣祠祠东为明伦堂堂左右为库房为两斋为时习防馔堂前为泮池文昌阁在明伦堂后土地祠在阁左教谕署在明伦堂右训导廨在仪门左廪仓在儒学西射圃在县东飞鳯山右内建观徳亭学初在县西明万厯八年建南道张崶请改今所　国朝顺治十四年知县陈大范重建　泮额嵗试取进文武童各八名科试取进文童八名　学田原额实在二十二畆五分年徴租银七两九钱康熙二十一年总督姚启圣捐置田三十五畆教谕林谦光捐置田五畆六分】书院【曰星溪书院在县南正拜山下曰云根书院在县西俱宋朱熹建】社学【在邑治后今改为社仓雍正二年新设二所一在东平里一在长城里】正音书院【在星溪书院雍正七年奉文设立】
　　邵武府
　　邵武府儒学【在府治南樵溪五曲之上中为　大成殿左右为两庑南为防门门外为泮池跨以石桥翼以石栏九曲秀水出焉前为櫺星门门外东为名宦祠为乡贤祠殿之右为明伦堂两廊斋房各十楹南为仪门门外为学门又外为半月池环以宫墙奎光阁在泮池左崇圣祠在殿左尊经阁在明伦堂左阁西为敬一亭原有教官宅二所一在崇圣祠东南一在明伦堂西偏先是宋军学在府治西北知军曹修睦建宋咸重修熙宁后徙建于城外水北明洪武二年通判章文旭教授林必中请改樵溪书院为今学教授程禧同知宋贵知县邹良推官呉容周仲斌知府徐述盛颙冯孜刘元夏英呉国伦巡抚滕昭巡按龚一清厯有増拓规制完备万厯二十九年燬仅防门仪门存知府阎士选推官赵贤意请于守巡两道沈儆炌刘毅学道饶景晖重建后知府严澂知县商周祚踵成之　国朝康熙十五年悉燬于冦知府张一魁同知周元功通判马骧云倡建　大成殿两庑防门櫺星门宫墙及文昌楼崇圣祠二十二年知府张一魁复建明伦堂两廊仪门大门三十七年署府赵世锡叅将林云汉教授程尹起雍正元年知府曹友夏教授郭应元七年知县渠辅邦教授赵洵倡捐重修　大成殿櫺星门明伦堂射圃在城西南隅今废　泮额取进名数视福州府　学田国朝康熙二十一年总督姚启圣捐置五十畆零】
　　邵武县儒学【在县治南二百步九龙观故址中为　大成殿左右为两庑防门櫺星门在其南引樵岚之水流入宫墙注为半月池导为泮池池有石桥石栏翼焉崇圣祠在殿西明伦堂在殿东左右斋廊各八楹奎光阁西为敬一亭前为仪门门外东土地祠西名宦祠先是县学在府治西北即宋邵武军学绍兴中知县叶邃请即其地为县学咸淳中知县张湘重建讲堂瑞榴轩明知府夏英知县姜桂复建尊经阁嘉靖二十年巡按徐宗鲁移建今所推官丁湛知府邢址相继成之万厯间知府郑宣化知县商周祚宋良翰呉甡各有増修　国朝康熙四年防门灾延及两庑知府汪丽日知县张□训导周鼎重及诸生重加建葺二十一年知府张一魁知县呉朝选重修庙庑明伦堂四十三年知县严徳泳倡修　文庙五十二年知县周钟瑄改建崇圣祠雍正三年教谕欧隽同绅士捐修　大成殿重建明伦堂其教官宅今俱圯　泮额原嵗试取进文武童各十五名科试取进文童十五名雍正二年奉文准照府学嵗科两试各取进文童二十名　学田原额实在一百三十畆七分零年徴租银一十九两六钱一分零　国朝康熙二十一年总督姚启圣捐置田三十畆零】书院【曰樵溪书院在郡城樵溪五曲之上今为府学曰福山书院在三井塅曰白渚书院即旧税课司曰崇贤书院在下水寨曰九曲书院在邵公祠内曰台溪精舍在七台山之麓】社学【一在察院行台左一在行春门外一在颁春铺俱废一在亨道坊今为朱熹祠雍正二年新设四所一在东乡一在西乡一在南乡一在北乡】正音书院【在城内北市寳严坊雍正七年奉文设立】
　　光泽县儒学【在县治孝感坊杭州驿旧址　文庙在明伦堂之右前为两庑为防门为泮池为櫺星门明伦堂在左堂后为尊经阁崇圣祠在东庑后学门外为聚奎坊教官宅三所俱在庙右名宦乡贤祠在城外旧学地先是县学在城外东南元至正六年县尹朱万初建明洪武三年知县刘克明重建其后知县曽成烈盛埙徐晋钟华教谕陈子良陈源歴有増修万厯十二年移建今所知县罗希尹汪正谊相继成之　国朝顺治五年冦燬仅存训导宅康熙四年知府汪丽日倡建明伦堂九年知县刘祖同加创两庑十年知县王吉倡建　圣殿十八年知县金鸣鳯复建学门牌坊二十年建崇圣祠　泮额嵗试取进文武童各八名科试取进文童八名　学田原额三十一畆五分零乆荒　国朝康熙九年开垦田一十八畆五分零年徴租银三两七钱一分零二十一年总督姚启圣捐置田一十二畆一分零六十一年贡生何以锽捐置学租四十石零三斗勒碑学宫】书院【曰云岩书院在县南三里宋李方子讲学所曰崇仁书院在县北崇仁市今圯】义学【在东门外三元宫】社学【一在县治东一在崇仁乡一在止马市一在新田市今俱废雍正二年新设二所一在崇仁市一在花桥】正音书院【在城内华山殿雍正七年奉文设立】
　　建宁县儒学【在县治南百歩　文庙居右东西为两庑前为防门为櫺星门明伦堂居左尊经阁在明伦堂后仪门外为土地祠左为教谕宅右为训导宅崇圣祠在明伦堂东名宦乡贤祠在崇圣祠旁学门外建文昌阁倚城临溪射圃在城外水南先是县学宋天圣中知县葛祐建于县治西嘉祐中知县李山甫徙建今所元明屡燬屡建天启五年知县王都始复旧基　国朝康熙九年通判栁文标知县陈于逵教谕林正升各有修葺二十一年知县檀光熿教谕林鉎重建防门櫺星门　泮额嵗试取进文武童各十五名科试取进文童十五名　学田原额实在四十七畆四分年徴租银八两五分康熙二十一年总督姚启圣捐置田租二十二石三斗知府张一魁捐置田租一十一石五斗】书院【曰云谷书院在县南云谷山下今废曰濉溪书院在县西积善坊之所】义学【在县东门】社学【原设二十一所今俱废雍正二年新设五所一在城内清平坊一在开山保一在长吉保一在里心保一在黄溪保】正音书院【在县东门义学之左雍正七年奉文设立】
　　泰宁县儒学【在县治西即罏峯寺地前为　文庙庙前为两庑为庙门为櫺星门为半月池后为明伦堂堂左崇圣祠堂前甬道左折出为仪门又左折为学门门内左名宦祠右乡贤祠仪门之左为东西学署先是宋县学在罏峯山之麓庆元间知县赵时琯建明知县陈防定定周英戴哻教谕李卓何震李文纉増修至万厯二十八年学道沈儆炌知府阎士选知县滕养志移建今所　国朝顺治间知县王誉命康熙间知县李长敏韦圣翊甘国堳教谕曽昌进黄鉴蔡龙骧重修五十一年教谕伊起璋训导林其蕡倡捐重建　文庙雍正八年知县胡格教谕黄绍徳训导许岗重建櫺星门　泮额取进名数视光泽县　学田原额实在一十畆一分年徴租银三两一钱五分康熙二十一年总督姚启圣捐置田一十九畆六分零教谕曽昌进捐置田租二石署教谕官荘捐置田租二石五斗廪生陈天柱捐田租二十六石】书院【在县治鼓楼之西康熙四十八年知县区遇建】社学【一在在城保一在长兴保一在朱口保一在中溪保一在开善保今俱废雍正二年新设二所一在县中一在朱口保】正音书院【在城中三贤祠内雍正七年奉文设立】
　　汀州府
　　汀州府儒学【在卧龙山麓中为　至圣殿旁为两庑殿前为防门防门外为泮池上跨石桥又前为櫺星门殿后为明伦堂为敬一亭从明伦堂左出仪门甬道为大门门东折入为土地祠为省牲所前为崇圣祠祠内左右为名宦乡贤祠而尊经文昌□阁前后相望焉崇圣祠后为教授廨侧为两训导廨射圃在府东豫备仓左先是学创于宋咸平二年天圣崇宁间屡行迁徙至绍兴三年郡守郑强始定今所教授萧虞韶市民地广基开庆初郡守胡泰初重建明成化八年都御史张瑄増拓学地剏四斋左志道依仁右据徳游艺知府呉文度马坤万振孙李自芳笪继良唐世涵相继修建　国朝康熙二十年学道杨钟岳巡道周昌同知胡以涣重修二十一年知府鄢翼明继葺　泮额取进名数视福州府　学田原额实在八畆五分零年徴租银二两七分零康熙二十一年总督姚启圣捐置田五十二畆七分零】书院【曰龙山书院在文厰后　国朝知府王廷抡重建曰龙江书院在府西门外明知县萧奕辅建国朝知府冯协一重新】社学【在旧镇南门外】正音书院【在府城隍庙左清风楼雍正七】
　　【年署府王徳纯奉文设立】
　　长汀县儒学【在府学左数十武中为　至圣殿殿东西为两庑前为防门为泮池上跨石桥又前为櫺星门明伦堂在殿之左堂前为大门门左为土地祠祠左折入为教谕廨崇圣祠名宦乡贤祠尊经阁敬一亭省牲所均在明伦堂后训导廨在殿右射圃在儒学后先是宋开禧间知县刘谅之始建学兴贤门外自元至明屡燬屡迁成化八年御史洪性学道游明巡道周模知府李桓改移今所后巡道周孟中邵鋭知府戴禧杨世芳潘民模唐世涵知县谢珪黄用直祝一鉴丘民贵萧奕辅相继修建　国朝康熙二十一年学道丁蕙巡道周昌知府鄢翼明同知胡以涣知县韩世瑨教谕王之珂重修后知县冯忠先张文伟继葺　泮额原嵗试取进文武童各十五名科试取进文童十五名雍正二年奉文准照府学嵗科两试各取进文童二十名　学田原额实在二百八畆年徴租银六十八两六钱三分康熙二十一年总督姚启圣捐置田一十畆四分零】书院【一在府城内东山一在府城外登俊坊】社学【一在福夀坊一在攀桂坊一在归阳里一在古贵里一在青岩里一在宣河里文山寺一在宣河里金鸡寺一在平原里东山寺一在平原里龙山寺一在青泰里一在宣成里三州一在宣成里□心一在四保里一在成下里一在成上里俱雍正二年新设】正音书院【在福夀坊东雍正七年奉文设立】
　　宁化县儒学【在县治后中为　至圣殿殿东西为两庑前为防门为泮池为櫺星门殿左为土地祠右为崇圣祠防门左右为名宦乡贤二祠殿后为明伦堂旁为两斋左为仪门右入为教谕训导廨堂后为尊经阁文昌阁櫺星门左为学门射圃在文昌阁左漳南道旧址先是宋建炎淳熙间学屡迁明正统十五年御史沈灼始改今所隆庆间又迁万厯七年守道郑汝璧巡道彭应时复还旧址至天启六年规制始备　国朝顺治十八年知县何鳯岐康熙二十一年知县祝文郁教谕谢汝霖重修　泮额嵗试取进文武童各十五名科试取进文童十五名　学田原额实在二百二十畆八分零年徴租银五十二两八钱七分康熙二十一年总督姚启圣捐置田十六畆五分零】书院【在旧射圃】社学【一在太平巷一在东门外一在塔下街一在西门祐圣堂一在安逺司前一在石牛驿旁雍正二年新设二所一在龙下里一在兴善里】正音书院【在县城南闗外雍正七年奉文设立】
　　清流县儒学【在县北黄华驿旧址中为　至圣殿为两庑为防门为櫺星门殿后为明伦堂翼以两斋堂右为敬一亭文昌祠魁星阁在殿左名宦乡贤二祠在防门左右教谕廨在殿右训导廨在堂左泮池在櫺星门前转东为学门崇圣祠在城隍庙右射圃在豫备仓旧基先是宋元符间知县刘叙建学县南复迁县东摄县事刘熙始迁今所凡五燬明景泰三年知县江稷重建巡按高明拓増地基知县呉中邓邦髦同知黄色中知县邓应韬相继重修　国朝康熙三十八年知府王廷抡知县王士俊倡捐重新　泮额取进名数视宁化县　学田　国朝康熙二十一年总督姚启圣捐置一十六畆七分零】社学【一东龙津坊一西进贤坊一南清徳坊一北明伦坊雍正二年新设七所一在坊郭里一在仓盈里一在永徳里一在梦溪里一在四保里一在北团里一在罗村里】正音书院【在县东法海坊雍正七年奉文设立】
　　归化县儒学【在县东二十里龙湖先儒杨时宅故址中为　至圣殿左右为两庑前为防门为泮池为櫺星门殿左为崇圣祠祠前为明伦堂殿右为先儒杨时祠前为名宦乡贤祠又前为省牲所为神厨神库殿西为仪门为学门其教谕训导廨仍在旧学射圃在城东山川坛右先是旧学在城西明溪驿前明成化间知县郭润创建万厯间改建城东天启间改建城北后燬　国朝康熙十一年知县黄易始详请改建今所工未竣二十年知县王国脉成之雍正三年知县周畿重修　泮额取进名数视宁化县学田原额实在二畆五分零年徴租银七钱五分零康熙二十一年总督姚启圣捐置田十畆二十二】
　　【年知县王国脉捐置田六畆零】书院【在城东白沙桥右冦燬康熙十八年邑绅士萧徽声李珍等重建改名文昌】社学【一在广济街一在西门街一在石珩一在荐福寺雍正二年新设四所一在归上里一在归下里一在栁杨里一在中和里】正音书院【雍正七年奉文将城内义学改设】
　　连城县儒学【在县治东北中为　至圣殿为东西庑为防门为櫺星门殿后为敬一亭为崇圣祠明伦堂在殿之左堂后为文昌阁东为教谕训导廨前为大门泮池在櫺星门内跨以石桥名宦乡贤祠在防门左右射圃在聚奎楼东先是宋绍兴四年知县陈南创后迁东南乾道间始徙今所明正徳间巡道胡琏重建万厯间屡迁知县徐大化李待问复建国朝顺治五年冦燬知县田生玉重建康熙二年知县杜士晋増建四十一年知县赵良生重葺惟名宦乡贤二祠未修云　泮额取进名数视宁化县学田原额实在一十二畆三分零年徴租银一两二钱康熙二十一年总督姚启圣捐置田九畆一分零】书院【在莲峯宋邱鳞读书处】社学【一在在城里一在南顺里一在北安里一在河源里一在姑田里一在表席里俱雍正二年新设】正音书院【在上庙前雍正七年奉文设立】
　　上杭县儒学【在县城东中为　至圣殿为东西庑为防门为泮池为櫺星门旁为祭器库典籍局殿后为明伦堂堂左为仪门右为教谕训导廨仪门外为青云路为大门门左为省牲所防门左右为名宦乡贤祠其崇圣祠尊经阁敬一亭皆在明伦堂后射圃在儒学东北先是宋乾道嘉定寳祐间屡建屡迁至明嘉靖三十年知县赵文同始定今所隆庆万厯间知县周裔登邓良佐倪应眷李自华相继重修国朝顺治十年巡道郁之章康熙十九年守道周昌知县蒋廷铨倡捐修葺　泮额取进名数视长汀】
　　【县　学田原额实在八十六畆二分零又田二十五畆八分零年共征租银三十九两七钱七分康熙二十一年总督姚启圣捐置田五畆四分零】书院【曰文峯书院初剏琴冈后迁旧学改今名】义学【一在城东隅一在城西隅一在城南隅一在城北隅康熙四十七年奉文设立】社学【原设四所在各寺观年乆寖废　国朝顺治十年巡道赵映乘立讲艺堂于县治前之右康熙十九年守道周昌増设二所一在县东北一在县西南雍正二年新设四所一在在城里一在来苏里一在白砂里一在胜运里】正音书院【城乡共一十二处雍正七年奉文设立】
　　武平县儒学【在县治西中为　至圣殿为东西庑前为防门为泮池为櫺星门其旁为神厨神库为土地祠为宰牲所殿后为明伦堂堂左右为教谕训导廨左为仪门前为学门堂后为敬一亭亭后为崇圣祠防门左右为名宦乡贤二祠射圃在南门坝上先是旧学在县东兴贤坊宋乾道间始剏绍宁淳祐间知县叶谦之赵汝讘林震继修明成化十年知县徐端始迁今所万厯间同知熊茂松重修　国朝顺治十三年知县杨宗昌重建康熙三十年知县裴振唐三十八年署县赵良生相继増修　泮额取进名数视宁化县　学田　国朝康熙二十一年总督姚启圣捐田六畆九分零】社学【一在城北义学内一在象洞寨一在岩前城一在武平所一在永平寨俱雍正二年新设】正音书院【在城中雍正七年奉文设立】
　　永定县儒学【在县治西南中为　至圣殿为东西庑为防门为泮池为櫺星门殿西为明伦堂殿后为崇圣祠祠左为敬一亭祠后为尊经五经二阁防门左右为名宦乡贤祠明伦堂右为教谕训导廨射圃在儒学后先是明成化十五年副使刘城叅议陈渤知县王环教谕谢弼建其后知县许文献谢良任许台相继重修　国朝康熙十八年教谕郭亨都训导蔡祚周倡捐修葺　泮额取进名数视长汀县学田　国朝康熙二十一年总督姚启圣捐置六畆一分零】书院【曰緑筠书院在县南挂榜山】
　　社学【曰小学在漳南道署左曰龙冈社学在布政分司左今俱废雍正二年新设三所一在城中文昌祠一在丰田里一在金丰里】正音书院【在城三所在乡五所雍正七年奉文设立】福宁府
　　福宁府儒学【在城东南菱湖地中为　大成殿殿前为东西庑为泮池上跨石桥为防门门左右为名宦乡贤祠殿后西为敬一亭又前为崇圣祠明伦堂在殿之左教授训导宅俱在明伦堂后射圃在西北隅广宁仓右初宋长溪县学在治东庆厯间徙今所元为州学明洪武二年改为县学成化间复为州学正徳中巡按李如奎以旧御史台为儒学徙之万厯末知州殷之辂方孔炤仍徙今所　国朝康熙四年巡道洪若臯总兵呉万福知州师佐修葺二十一年知州郭名逺州同朱允治学正李达可吏目陆之骐重修　泮额原嵗试取进文武童各十五名科试取进文童十五名雍正二年奉文准照府学嵗科两试各取进文童二十名　学田原额实在五十八畆五分又田一十八畆年共徴租银一十三两八钱三分零康熙二十一年总督姚启圣捐置田二十四畆知州郭名逺捐置田一十四畆零】书院【曰东塾书院姚国秀建曰来青书院在二十五都曰东山书院在双剑峯以上俱废曰正学书院在治东南祀朱熹曰掲公书院在　文庙前祀知县掲重熙】社学【在六禅巷今废】正音书院【在城内西隅雍正七年奉文设立】
　　霞浦县儒学【在东社集贤地中为　大成殿东西两庑外为櫺星门雍正十二年建　泮额嵗试取进文武童各十五名科试取进文童十五名】正音书院【在城中雍正十二年设立】
　　福安县儒学【在重金山之麓中为　大成殿东西两庑南为防门又南为櫺星门门内泮池中跨石桥殿右为崇圣祠祠旁为名宦乡贤二祠明伦堂在殿之左堂西为敬一亭为文昌阁教谕宅在崇圣祠前训导宅在文昌阁前射圃在金山后初宋建学湖山元景庆中徙邑东明正徳中复迁旧址嘉靖十三年移今所嵗乆明伦堂倾圯　国朝知县陈国桢教谕李襄猷修葺康熙十一年知县范可玮训导林志云重建文昌阁二十年知县张应薇教谕张士昊重新二十六年知县刘国辅雍正四年知县傅植重修　泮额原嵗试取进文武童各十二名科试取进文童十二名雍正二年奉文准改为大学嵗科两试各取进文童十五名　学田原额实在一十三畆一分零年徴租银五两六钱五分零康熙二十一年总督姚启圣捐置田一十五畆九分零】书院【曰斗南书院在县治南曰环溪书院在县治西俱废】社学【一在谯楼西一在城南境三防堂今俱废雍正二年新设三所一在城内紫阳书院一在青云铺一在北辰铺】正音书院【在紫阳书院内雍正七年奉文设立】
　　宁徳县儒学【在县城南隅右为　文庙庙前为东西庑庙后为崇圣祠庙左右为名宦乡贤二祠左为明伦堂堂南为仪门又南为泮池教谕训导宅俱在明伦堂左文昌阁在学后山顶射圃在南闗外山川坛后学自宋嘉祐三年始建讲堂厯崇宁乾道绍定及元至正间俱有修建明洪武间火知县闗可成重建正徳年间又火知县熊翀重建嘉靖间明伦堂燬于倭知县林时芳重建　国朝康熙九年知县李防尢训导许兆高修葺　文庙二十二年知县阎达禹新之又重建明伦堂后学门复圯教谕严锜训导廖南彦重修雍正五年知县王祚昌七年署县张廷球相继重葺　泮额嵗试取进文武童各十二名科试取进文童十二名　学田原额实在一十八畆二分零又田四十畆四分零年共徴租银一十两四钱四分康熙二十一年总督姚启圣捐置田一十二畆七分零知县阎达禹捐置田一十二畆七分零】书院【曰广福书院在四都曰灵溪书院宋大观二年建曰晦庵书院在察院西以上俱废】社学【旧二所俱燬于倭　国朝康熙间知县阎达禹重建雍正二年新设在城坊】正音书院【在明伦堂右雍正七年奉文设立】
　　夀宁县儒学【在县治东中为　大成殿东西两庑前为防门名宦祠在防门左乡贤祠在防门右又前为櫺星门泮池在櫺星门内架石为梁殿后为崇圣祠左为明伦堂堂下为东西斋前为仪门又前为儒林门文昌阁在明伦堂左廨仓厨库俱备射圃在分司西隅学创于明景泰六年与县同建嘉靖崇祯间屡行増辟　国朝顺治九年知县李滋生建乡贤祠康熙二十六年知县赵廷玑改建明伦堂崇圣祠　泮额嵗试取进文武童各八名科试取进文童八名　学田原额实在二十一畆三分年徴租银八两九钱二分康熙二十一年总督姚启圣捐置田科民米二石六升一合又教谕王锡卣捐置田科民米六斗零】义学【在　文庙左康熙间知县赵廷玑捐设】社学【一在托溪堡一在西溪堡一在淳地堡一在南溪堡一在斜滩堡俱雍正二年新设】正音书院【在县城南雍正七年奉文设立】台湾府
　　台湾府儒学【在府治西南宁南坊中为　大成殿东西两庑前为仪门又前为櫺星门泮池在櫺星门外　大成门右池东西门外左右泮宫明伦堂在殿之左朱熹祠在堂之左文昌阁在祠之后崇圣祠在　大成殿后并为教官廨郑氏时庙制未备国朝康熙二十四年巡道周昌知府毓英捐赀増建三十九年巡道王之麟剏建明伦堂五十一年巡道陈璸重修　大成殿　泮额取进名数视福州府学田　国朝康熙二十三年知府蒋毓英捐置田五甲坐产台湾文贤里年徴租二十一石二斗】书
　　院【曰海东书院在　文庙右康熙五十九年建】义学【在府治前东南康熙四十五年知府卫台揆建】土番各社社学【雍正十一年设】
　　台湾县儒学【在东安坊中为　文庙翼以两庑前为庙门又前为泮池后为崇圣祠祠左为名宦祠右为乡贤祠明伦堂在　文庙之右前为学门后为教官廨学自　国朝康熙二十三年知县沈朝聘始建后知县王兆陞重修四十二年知县陈璸剏建明伦堂修葺　文庙设义路礼门于庙之东西五十四年巡道陈璸重建崇圣祠剏设斋舍署县同知王礼重新学庙知县俞兆岳教谕郑长济捐濬泮池雍正元年知县周钟瑄重加修葺　泮额嵗试取进文武童各十二名科试取进文童十二名　学田下则园一所坐产永康里嵌顶年徴租谷输正供外实存二十石零】义学【在府治东康熙四十五年知县王仕俊建】正音书院【在县治左雍正七年奉文设立】土番各社社学【雍正十一年设】
　　鳯山县儒学【在县治兴隆庄中为　大成殿东西两庑前为防门又前为櫺星门门前为泮池殿后为崇圣祠教官廨在　文庙旁学自　国朝康熙二十三年知县杨芳声始建四十三年知县宋永清重建五十八年知县李丕煜重新雍正七年知县熊琴教谕郭际谋重修　文庙剏建防门惟明伦堂尚未备云　泮额取进名数视台湾县　学田一在赤山庄下则园十甲康熙二十六年教谕黄赐英捐置一在嘉祥里下则园二十甲又四十八年知县宋永清捐置硫磺水土番园中则园九十甲六分零年徴租谷修理文庙】义学【在兴隆庄县治东　国朝知县宋永清建】社学【在土防埕国朝知府毓英建】正音书院【在县治东门内雍正七年奉文设立】土番各社社学【雍正十一年设】
　　诸罗县儒学【在县西门外中为　大成殿东西两庑东庑下为宿斋所西庑下为藏器库前为防门门左为名宦祠右为乡贤祠又前为櫺星门门外为泮池东为礼门西为义路殿后为崇圣祠祠左为明伦堂右为文昌阁学原在善化里西保　国朝康熙四十三年署县宋永清始定今所其后知县毛殿飏署县同知孙元衡巡道王敏政知府卫台揆叅将张国教谕孙襄各有増建五十四年知县周钟瑄叅将阮蔡文重新　大成殿崇圣祠剏建东西庑防门明伦堂名宦乡贤文昌三祠雍正八年知县刘良璧冯尽善教谕李倪昱复加修葺惟教官廨尚未备云　泮额取进名数视台湾县】义学【在县治右国朝知县周钟瑄建】社学【在邑里汉庄者八一在县内红毛井边一在新化里八灶庄一在善】
　　【化里闗帝庙后一在开化里观音宫一在安定里姑妈庙一在打描后庄一在斗六门庄一在半线庄营盘边在番社者八一在新港社一在目加溜湾社一在萧垅社一在麻豆社一在诸罗山社一在打描社一在哆啰嘓社一在大武垅社　国朝知县刘作楫樊维屏周钟瑄先后剏建】正音书院【在县治东南雍正七年奉文设立】土番各社社学【雍正十一年设】
　　彰化县儒学【在县治东北坊中为　大成殿东西两庑前为櫺星门崇圣祠明伦堂俱备教官廨在明伦堂之后　国朝雍正三年奉文新建　泮额嵗试取进文武童各八名科试取进文童八名　学田坐产猫雾捒上脚土名凹饼计田五十一甲六分零年徴租谷三百九石六斗零照官庄折银一百二十三两八钱四分零】土番各社社学【雍正十一年设】
　　永春州
　　永春州儒学【在州治东隅中为　大成殿前为东西两庑为露台防门左右名宦乡贤二祠中为泮池扶以石栏明伦堂崇圣祠尊经阁俱在　大成殿左先是学在郭外东渡桥西宋大观间知县留镕迁于知政桥北其后屡有更移明嘉靖间燬于倭知县谢裘建于县治东其后知县陈九仪邑诸生李阳初知县范时化教谕陶宗器屡加修建　国朝顺治初燬于冦康熙元年知县马生鳞重修其后知县郑功勲石如金教谕蔡祚周郭涛相继修葺雍正二年知县子翰翊教谕张夀介复葺而新之　泮额原嵗试取进文十二武八名雍正十二年奉文升县为州嵗试取进文十五名武仍旧科试取进文童十五名学田原额九十九畆五分年徴租银六两四钱又田二十九畆七分零年徴租银一十一两九钱一分】
　　【零康熙二十一年总督姚启圣捐置田七畆九分零知县郑功勲捐置田三畆四分零教谕蔡祚周捐置田一畆八分零】书院【曰文公书院】社学【曰文兴曰云龙曰迎晖曰西门曰儒林曰上曰龙曰夀峯曰长安曰文章曰西陵曰五峯曰蓬壶今俱废雍正二年新设在二十五都华严室】正音书院【一在文昌阁一在文公祠一在金峯山雍正七年奉文设立】
　　徳化县儒学【在县城西北大洋山之阳中为　大成殿次仪门次庙门东为明伦堂又东为崇圣祠次名宦祠前教谕廨西为尊经阁阁下祀朱熹前为射圃又西为敬一亭次乡贤祠前训导廨先是学为县治东自宋元迄明迁徙更易不一至万厯元年知县秦霑始定今所后知县呉一麟周祐相继修葺泮额取进文十二武八名　学田实在三十三畆九分零又田二十六畆九分零年共徴租银二十一】
　　【两三钱八分康熙二十一年总督姚启圣捐置田八畆六分零知县王之纪捐置田三畆二分零教官郑黙捐置田一畆一分零】书院【曰丁溪书院在县前南坛在曰紫阳书院在县治西】社学【曰大卿曰济山曰南洋曰朱紫曰梅峯曰三峯曰桂林曰万峯曰伏虎曰瑞科今俱废雍正二年新设在石杰社】正音书院【在鳯翥山麓雍正七年奉文设立】
　　大田县儒学【在县治左鳯凰山下右为　文庙左为明伦堂堂之前东为进徳斋西为修业斋斋之南北为号舍射圃在　文庙之左堂之后左为教谕廨右为训导廨堂之南为仪门门左为仓基门之前为泮池又前为正门学在明嘉靖间推官胡椿知县谢廷训屡有増辟　国朝顺治初燬于冦康熙二十三年知县叶振甲重建雍正八年知县李嶪倡捐修葺　泮额嵗试取进文武童各十二名科试进文童十二名　学田原额实在五十七畆四分零年徴租银一十七两二钱一分零康熙二十一年总督姚启圣捐置苗田年収谷一百斗除纳正供外实存谷九十二斗】社学【原二所一在镇东桥一在北门雍正二年新设二所一在鹫峯寺一在桃源店】正音书院【在城西察院旧址雍正七年奉文设立】
　　龙岩州
　　龙岩州儒学【在州治西中为　大成殿左右两庑殿南为防门门左右为大魁土地祠门外西为省牲所又南为櫺星门门内为泮池源自城西门入流从东门出名为秀水殿后为明伦堂及两廊号舍神厨祭器库俱在堂左由左廊中出为仪门及大门甬道由右廊中入为教官宅宅前为名宦乡贤祠文天祥祠朱熹祠文昌祠及敬一亭明伦堂后为崇圣祠祠左为尊经阁阁后为观徳亭亭北为射圃圃外为学仓宋皇祐初学建于县东寻迁于南大观间知县石复又迁于县东建炎间知县方世功又迁于东门外后县丞李永曽秘继修之开禧二年知县张汝勉徙今所元县尹李瑀明知县呉子升胡晟佥事陈祚知县韦济陶博黄廷珪佥事胡琏知县余成陈瀛杨相呉守忠邓藩锡相继増建　国朝顺治初知县王有容重修后复倾壊康熙十九年庠士改建重修二十年知县左岘教谕陈正朔二十五年知县江藻四十六年知县王如岳教谕蔡时升训导陈启祖游濓先后倡捐修葺　泮额嵗试取进文武童各十八名科试取进文童十八名　学田原额实在八十二畆五分零年徴租银九两八钱零康熙二十一年总督姚启圣捐置田四畆八分零义民邱谷之捐租十八石诸生陈邦燿捐租三十二石二斗七升五合刘廷球捐租九石以充修学】书院【曰龙岩书院在县外曰文峯书院在下井巷内曰黄岩书院在黄岩山今俱废】社学【共二十所今多废雍正二年新设八所一在鴈石社一在苏坂社一在大池社一在湖洋社一在江山社一在东肖社一在黄坑社一在适中社其在集贤里二所曰东西洋曰水口今分属宁洋县又王氏义学在留晖门外】正音书院【在县东门内雍正七年奉文设立】
　　漳平县儒学【在县治右中为　大成殿左右两庑次于两庑下为神厨为神库前为防门门外为泮池省牲所在池右池前为櫺星门殿之左为明伦堂左右两廊前为仪门为大门堂后为教谕廨西偏为训导廨崇圣祠在明伦堂之后左为名宦祠右为乡贤祠又右为布衣祠射圃在官廨之后学始于明成化间同知蒋濬知县陈栗创建后知县李斌汪錞照磨傅华经厯沈松主簿周全朱召知县章述傅文勲彭圾教谕何九云屡有増建　国朝康熙十一年知县赵震阳改泮池于櫺星门内二十二年督学丁蕙知县查继纯二十三年知县杨于蕃捐俸重修泮额取进名数视龙岩州　学田原额实在二十二畆七分零年徴租银二两三钱八分康熙二十一年总督姚启圣捐置租谷二百六十四斗知县查继纯捐置租谷一十五箩】书院【曰心源精舍在县治东南隅】社学【在李公祠内雍正二年新设】正音书院【一在城内龙门书院一在感化里溪南社一在永福里留田社一在居仁里桂林社一在和睦里西埔社俱雍正七年奉文设立】
　　宁洋县儒学【在县治西中为　大成殿东西两庑前为防门门左为名宦祠右为乡贤祠东为省牲所前为櫺星门又前为泮池崇圣祠在殿后殿之西为明伦堂翼以居仁由义两斋前为仪门又前为大门堂左右为神厨祭器库堂之西为教官廨学始于明隆庆间知县董良佐建于县西南隅后知县邓□蕃改建今所知县宋炼増建坊表　国朝顺治十一年燬于冦十二年知县萧亮重建　大成殿十八年重建明伦堂康熙二十二年知县王时泰五十二年知县王登贤先后重修　泮额嵗试取进文武童各八名科试取进文童八名　学田　国朝康熙二十一年总督姚启圣捐置八畆五分知县王时泰捐置二畆】书院【曰豫章书院在永宁里蚌口曰共学书院在城内文昌宫前】义学【一在东门内一在西门外】社学【一在县南门一在岭兜一在黄土坪一在蚌口一在水口一在林口一在南坑一在洪沙口边雍正二年新设二所一在城内功徳祠一在集宁里通真庵】正音书院【在西门内文昌宫雍正七年奉文设立】





　　福建通志卷十八
&lt;史部,地理类,都会郡县之属,福建通志&gt;
　　钦定四库全书卷
　　福建通志卷十九
　　公署
　　设官以为民也有临政岀治之所焉曰署署者位之表也崇卑殊秩修广有度而蛊则修饬壮则仪型其于隆体貌肃观瞻一也是故创建必书缮葺必书或废或裁必书无非重是官因以重是官之居且无时无处而不寓其重之之意焉耳虽然其以公言何也着协恭之义也迁徙替代不常厥居而在其位谋其政有辅车之益焉与夫经纪一家者异矣诗云退食自公委蛇委蛇又曰鼓钟于宫声闻于外居是位者顾名思义无视为传舎焉可也诸如邮亭客馆不能为林宗之埽而如国侨之壊亦不可不志也志公署
　　总督部院【在布政司西南原按察使司署顺治十八年总督李率泰移驻于此康熙二十年总督姚啓圣捐俸市民居拓南数十歩建衙置辕门】
　　廵抚都察院【在嵩山麓原宋尚书王祖道宅明洪武初驸马都尉王恭居之正统间为镇守内官公署嘉靖三十六年设廵抚开府于此后燬于火隆庆元年廵抚涂泽民重建万厯三十二年廵抚徐学聚市西北民居改拓三十九年廵抚丁继嗣修葺　国朝因之】
　　观风整俗使【在按察司东旧盐院署】
　　提督学院【在福州府学明伦堂之右系旧南察院署后改为督学道署原有文馆在乌石山北　国朝初燬于火地废为城守营乃于署中置东西文塲试士雍正九年督学戴瀚葺文塲而新之】
  </div>
  <div class="pagination">
   <a href="福建通志_page47.html">
    上一页
   </a>
   <span>
    ...
   </span>
   <a href="福建通志_page43.html">
    43
   </a>
   <a href="福建通志_page44.html">
    44
   </a>
   <a href="福建通志_page45.html">
    45
   </a>
   <a href="福建通志_page46.html">
    46
   </a>
   <a href="福建通志_page47.html">
    47
   </a>
   <span class="current-page">
    48
   </span>
   <a href="福建通志_page49.html">
    49
   </a>
   <a href="福建通志_page50.html">
    50
   </a>
   <a href="福建通志_page51.html">
    51
   </a>
   <a href="福建通志_page52.html">
    52
   </a>
   <a href="福建通志_page53.html">
    53
   </a>
   <span>
    ...
   </span>
   <a href="福建通志_page49.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
