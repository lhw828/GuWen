<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 377 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 377 页/共 698 页</h1>
    <div class="content">以榖不熟民困曰朕不飞放且勅诸王位锡宝齐皆不听出经世大典序録按锡宝齐蒙古语飬禽鸟 
人也旧作昔宝赤今译改原柯九思宫词元戎承命猎郊垧勅赐新罗白海青得隽归来如奏凯天鹅 
驰道入宫庭玉山雅集原张昱辇下曲天朝习俗乐从禽为按名鹰出朗阴立马万夫齐指望平空鹅 
影雪沉沉张九弼诗集原大明门在崇天门内大明殿之正门也七间三门东西一百二十尺深四十 
四尺重檐辍耕録原大明门旁建掖门绕为长庑中抱丹墀之半左右为文武楼与庑相连大都宫殿 
考原大明门旁建掖门绕为长庑中抱丹墀之半左右为文武楼与庑相连大都宫殿考原上尊号受 
朝贺前期二日仪鸾司设大次于大明门外元史礼乐志原日精门在大明门左月华门在大明门右 
皆三间一门辍耕録臣等谨按元代日精月华门在正殿门左右今制日精月华二门在干清宫左右 
两庑盖自明以来虽久沿其名而其地则互异也原元正受朝尚引引殿前班皆公服分左右入日精 
月华门就起居位管旗分立大明门南楹典引引丞相以下皆公服入日精月华门就起居位四品以 
上赐酒殿上典引引五品以下赐酒于日精月华二门之下册立皇后前期二日仪鸾司设发册宝案 
于大明殿捧册官由月华门入捧宝官由日精门入元史礼乐志补永嘉王振鹏画妙在界画运笔和 
墨毫分缕析左右高下俯仰曲折方圆平直曲尽其体而神气飞动不为法拘尝为大明宫图以献世 
称妙絶硏北杂志原大明殿乃登极正旦寿节会朝之正衙也十一间东西二百尺深一百二十尺高 
九十尺柱廊七间深二百四十尺广四十四尺高五十尺寝室五间东西夹六间后连香阁三间东西 
一百四十尺深五十尺高七十尺青石花础白玉石圆磶文石甃地上藉重茵丹楹金饰龙绕其上四 
面朱琐窻藻井间金绘饰燕石重陛朱阑涂金铜飞雕冒中设七宝云龙御榻白盖金缕缛并设后位 
诸王百寮集赛官元史集赛者言畨直宿卫也侍宴坐床重列左右前置灯漏贮水运机小偶人当时 
刻捧牌而出木质银裹漆瓮一金云龙蜿绕之高一丈七尺贮酒可五十余石雕象酒卓一长八尺阔 
七尺二寸玉瓮一玉编磬一巨笙一玉笙玉箜篌咸备于前前悬绣缘朱帘至冬月大殿则黄猫皮壁 
幛黑貂褥香阁则银鼠皮壁幛黑貂暖帐凡诸宫殿乘舆所临御者皆丹楹朱　窻间金藻绘设御榻 
裀褥咸备屋之檐脊皆饰琉璃瓦辍耕録按集赛 古语轮流值班之谓也旧作怯薛今译改原至元 
十年十月初建正殿寝殿香阁周庑两翼室十一年正月朔宫阙告成帝始御正殿受皇太子诸王百 
官朝贺十一月起阁南大殿及东西殿元史世祖纪原至元十六年秋高兴入朝侍燕大明殿悉献江 
南所得珍宝元史本传原至元十八年二月发侍卫军四千完正殿二十一年正月帝御大明殿右丞 
相和尔果斯率百官奉玉册玉宝上尊号诸王百官朝贺如朔旦仪元史世祖纪按和尔果斯 古语 
牧地遗矢也旧作和礼霍孙今译改原世祖建大内移沙漠莎草于丹墀示子孙无忘草地也玉山雅 
集原元世祖思创业艰难故所居之地青草植于大内丹墀之前谓之誓俭草草木子原柯九思宫词 
黒河万里金沙漠世祖深思创业难数尺□千 青草丹墀留与子孙看玉山雅集原皇帝即位上尊 
号受朝贺升大明殿元史礼乐志原仁宗将即位廷臣用太皇后 行大礼于隆福宫法驾已陈矣张 
珪言当御大明殿帝悟移仗大明元史本传增至治元年三月丁丑御大明殿受缅国使者朝贡元史 
英宗纪原仁宗正位宸极欲用阴阳家言即位光天殿即东宫也王约言于太保齐苏曰正名定分当 
御大内太保入奏遂即位于大明殿元史本传按齐苏 古语血也旧作曲枢今译改原元正受朝仪 
大昕侍仪使引导从 尉各服其服入至寝殿前报外办皇帝出阁升辇鸣鞭三侍卫使并通事舎人 
分左右引擎执 尉劈正斧中行导至大明殿外劈正斧直正门北向立导从倒巻序立惟扇置于锜 
侍卫使导驾时引进使同内侍官引宫人擎执导从入皇后宫庭报外办皇后出阁升辇引进使引导 
从导至殿东门外引进使分退押直至垩涂之次引导从倒巻出俟两宫升御榻鸣鞭三劈正斧退立 
于露阶东司晨报时鸡唱毕尚引引殿前班皆公服分左右入日精月华门就起居位朝毕宴飨殿上 
预宴之服衣服同制谓之济逊元史礼乐志按济逊 古语济逊即济苏颜色也旧作质孙今译改原 
济逊华言一色衣也济逊宴俗呼曰诈马宴近光集原济逊宴服者贵臣见飨于天子则服之今所赐 
绛衣是也贯大珠以饰其肩背间膺首服亦如之辍耕録原元亲王及功臣侍宴者别赐冠衣谓之济 
逊今仪从所服团花济逊当是也与辍耕録所载制饰不同近峯纪问畧朱彛尊原按前代未有帝后 
并临朝者惟元则然周宪王宫词大安楼阁耸云霄列坐三宫御早朝大安阁在上都然则帝巡上都 
后亦从朝必并御也原劈正斧以苍水玉碾造高二尺有竒广半之徧地文藻粲然或曰自殷时流传 


至今者如天子登极正旦天寿节御大明殿会朝时则一人执之立于陛下酒海之前盖所以正人不 
正之意辍耕录补劈正斧斵苍玉为之长径九寸有竒戚之刄满六寸颏上畧龃龉之中坚厚二寸强 
龙首呀吻刄啮于口作两叚吞荅脑与刄通以柯贯之上以双蟠螭冒其端下以玉束管承其窍华润 
致宻无微疵可摘直秘宝也天子正衙朝会命冕者执之中立古人纳君于正去邪勿疑之义也秋涧 
集原宣和殿所藏殷玉钺长三尺余一叚美玉文藻精甚三代之宝也后归于金今入元每大朝会必 
设于外庭志雅堂杂抄原兴龙笙在大明殿下其制植众管于柔苇以象大匏土鼓二韦槖按其管则 
簧鸣簨首为二孔雀笙鸣机动则应而舞凡燕会之日此笙一鸣众乐皆作笙止乐亦止辍耕録原果 
啰洛纳延宫词千官鹄立五云□玉斧参差拥画阑今日君王西内去安排天仗趣仪鸾金台集原柯 
九思宫词万里名王尽入朝法宫执酒奏箫韶千官一色真珠袄宝带攅装稳称腰玉山雅集原张昱 
辇下曲静鞭约闲殿西东颁宴宗王礼数隆中使巡觞宣上 尽教满酌大金钟张光弼诗集原周宪 
王元宫诗雨润风调四海宁丹墀大乐列优伶年年正旦将朝会殿内先观玉海青健儿千队足如飞 
随从南郊露未晞鼔吹声中春日晓御前咸着只孙衣诚斋新録原柳贯元日朝回书事诗九宾陈仗 
建朱于六译传声贽白环法部清商初按乐宫开重翟已趋班雪华遥映龙旗动日色纔临鳯盖闲万 
岁玉杯谁刻字忽闻送喜入天颜柳待制集补王袆兴隆□颂并序惟世祖皇帝绕一函夏功成治定 
乃肇置大乐以用诸朝廷其器有曰兴龙笙者实上所自作或曰西域之所献而天子加损益焉者也 
其制为管九十列为十五行每行纵列六管其管下置于匮中而匮后鼔之以鞲自匮足至管端约高 
五尺仍镂版鳯形绘以金采以围管之三面约广三尺加文饰焉凡大朝会则列诸轩陛之间与众乐 
并奏每用乐工二人一以按管一以鼔鞲以逹气出声以叶众音而乐之奏成矣其制之宏巨歴古所 
无诚足以章顕功德垂示永世而学士大夫顾未尝摛藻掞辞以形容盛美非阙典欤臣愚不揣微贱 
輙为之颂虽不敢儗诸时迈执竞桓赉之列盖庶几汉世乐府之遗意焉其词曰巍巍圣元龙兴朔土 
于皇世皇诞统区宇南谐北燮东宾西旅聿昭圣文丕布神武宝厯是膺玉烛爰抚德龎功隆超轶今 
古乃章功徳乃立乐府乃作雅笙厥制维巨嶰谷抡材后 审矩列管九十如箫斯竖管以匮植匮由 
鞲鼓鞲动气应手按声吐挹抐狱擒牵连络组高五尺余广三尺许黄钟本宫甤宾叶吕清不过商细 
不逾羽变声振厉鳯韵纡纡妙音之达萧寥容与有如臣子仰事君父巨声之畅雄浑包溥有如圆穹 
覆冒海寓抑掦合调开阖谐谱唱和章夏导掦韶濩大音斯完神人乐胥王会之辰穆穆帝所天临黼 
座云暎华籞仙仗既班大乐爰举朱干玉戚崇牙龙虡钟镛琴瑟亦有祝敔于维兹笙独贯乐部钓天 
普奏九成咸序四灵毕来百兽率舞陋哉斯制哇俚淫蛊箜篌筚篥于律何取侯今之制孰盛敢伍微 
臣作颂式配冇瞽于万斯年仰宪皇祖王忠文集补无名氏兴龙引龙马负图鸳鸾遗羽后从掦戈前 
驱负弩平秦下陇收呉定楚握干符抚安中土疆宇大过前古中和乐章朱昆田谨按谨按此曲疑即 
兴隆笙所奏乐章也原大明殿灯漏之制高丈有七尺架以金为之其曲梁之上中设云珠左日右月 
云珠之下复悬一珠梁之两端饰以龙首张吻转目可以审平水之缓急中梁之上有戏珠龙二随珠 
俯仰又可察凖水之均调灯球杂以金宝为之内分四层上环布四神旋当日月星辰之所在左转日 
一周次为龙虎鸟龟之象各居其方依刻跳跃铙鸣以应于内又次周分百刻上列十二辰各执时牌 
至其时四门通报又一人当门内常以手指其刻数下四隅钟鼔钲铙各一人一刻鸣钟二刻鼓三钲 
四铙初正皆如是其机发隐于柜中以水激之元史志原郭公守敬于世祖朝进七寳灯漏今大明殿 
毎朝会张设之其中钟鼔皆应时自鸣元文类补洪武元年冬十月碎元水晶宫漏补司天监进元主 
所制水晶宫漏备极机巧中设二水偶人能按时自击钲鼓上览之谓侍臣曰废万几之务而用心于 
此所谓作无益害有益也使移此心以治天下何至灭亡命左右碎之明卓异记原姚燧漏刻钟铭灵 
台设住住（竹虞）巍以尊元间大吕非其晜挚旷善鼔手自烦宫商良谐等釜盆请无以声以功论一 
日之间两昕昏一鸣一刻有度存九围一圃折栁樊黔首时作时饔飱日月如是相告敦三辰听命循 
轨垣四序不忒迭寒暄万物生翕盈乾坤何独治厯通此源凝熙帝绩髙羲轩积世而运会而元吉金 
之古慎莫扪辍响谁其代天言牧庵集原大明殿后连为柱廊十二楹四周金红琐窗连建后宫广三 
十歩殿半之后有寝宫俗呼为拏头殿东西相向至冬则自殿外一周皆笼 皮帐夏则黄油绢幕内 
寝屏幛重复帷幄而后裹以银鼠席地皆编细簟上架深红厚毡后露茸单宫后连抱长庑以通前门 


以贮妃嫔而毎院间必建三楹东西相向为绣榻庑后横亘道以入延春宫丹墀皆植青松即万年枝 
也置金酒海前后列红莲床其上为延春阁大都宫殿考原宝云殿在寝殿后五间东西五十六尺深 
六十三尺高三十尺鳯仪门在东庑中三间一门东西一百尺深六十尺高如其深门之外有庖人之 
室稍南有酒人之室麟瑞门在西庑中制度如鳯仪门之外有内藏库二十所所为七间钟楼又名文 
楼在鳯仪南鼓楼又名武楼在麟瑞南皆五间高七十五尺嘉庆门在后庑宝云殿东景福门在后庑 
宝云殿西皆三间一门周庑一百二十间高三十五尺四隅角楼四间重檐凡诸宫周庑并用丹楹壁 
藻绘琉璃瓦饰檐脊延春门在宝云殿后延春阁之正门也五间三门东西七十七尺重檐辍耕録臣 
等谨按昭俭録鳯仪麟瑞二门在大明殿东西庑今考陶宗仪辍耕録及元宫阙制度所载相符此条 
</div>
    <div class="pagination">
<a href="钦定日下旧闻考_page376.html">上一页</a><span>...</span><a href="钦定日下旧闻考_page372.html">372</a><a href="钦定日下旧闻考_page373.html">373</a><a href="钦定日下旧闻考_page374.html">374</a><a href="钦定日下旧闻考_page375.html">375</a><a href="钦定日下旧闻考_page376.html">376</a><span class="current-page">377</span><a href="钦定日下旧闻考_page378.html">378</a><a href="钦定日下旧闻考_page379.html">379</a><a href="钦定日下旧闻考_page380.html">380</a><a href="钦定日下旧闻考_page381.html">381</a><a href="钦定日下旧闻考_page382.html">382</a><span>...</span><a href="钦定日下旧闻考_page378.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
