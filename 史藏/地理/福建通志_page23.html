<!DOCTYPE html>
<html>
 <head>
  <meta charset="utf-8"/>
  <title>
   福建通志 - 第 23 页/共 239 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   福建通志 - 第 23 页/共 239 页
  </h1>
  <div class="content">
   霞浦县　营田陂【始垦于伪闽宋开寳初著作郎王文昉引龙潭水以溉田寻塞绍圣二年县令熊浚明疏而大之嘉定九年县令江润重筑淳祐二年参政王伯大命县令黄恪截流骈木为基其势通壮州田多借灌溉亦名营田潭今废】桐山陂【在十都地高少泉宋庆厯间土民障海为陂设水车灌田至今頼之】斗门闸【在东门外宋元祐二年县令马康侯筑溉田万顷】东斗门西斗门　罗山浿【县人训导王诏开砌】结渎浿【在一都会三岛梅余】
　　【瑞岩诸涧水流入赤岸港达于海旧有石桥二产名结渎桥左有土潭蓄水溉田数百顷为渔者所溃桥随圯明正德十三年知州顾钦令乡民郑徳汉募众砌石□于故址髙二丈濶五尺　以丄俱州东】欧公河【在县南旧名长溪西引玉岩溪水东接赤岸海朝迤逦二十里溉田万余顷通海舶为一州襟带考之形家以为利于文运是以唐宋间人才科第赖此而盛元季沙湮州人病焉明正德十年知州欧阳嵩开浚深一丈五尺长一千七百六十丈两隄各广二丈建桥四座立吃驷马金台三闸以时旧泄复捐赀典三禅寺田一百二十亩建河资仓贮租以资修浚民感其利因名为欧公河嘉靖间知州谢廷举修浚万厯间分廵李琯知州史起钦修浚歳久湮塞　国朝顺治十八年分巡周文华总兵吴万福重浚】北河【在县北门外明嘉靖间知州周珙开浚辇旧东门石塞水门以免水涝衡溢之患居民赖之后知州谢廷举重浚加深数尺】官浿【在县西北居民姓官因名】龙湾陂【在四十五都】
　　福安县　塘边塘　东蜀塘　塘头塘　八卦塘圩深湾圩　游湾圩　长﨑圩　下纲塘圩　防后塘圩　上洋塘圩　官祖堰　官前堰　赤石堰　下邳塘　小埔塘　临江塘　东塘　西塘　万安塘破塘【以上俱县东】简岐陂　崇安陂　洋塘　后﨑塘破塘圩　和尚洋圩　官塘洋圩　桥下堰　下
　　塘囝堰　胡英圩　上塘圩　洋塘圩　岐前塘国泽塘　刘前塘　圭防塘　义墺塘　镜塘　英﨑圩　烧焙塘　防防塘　鱼仓塘　丹墺塘　后峤圩【以上俱县南】中塘　洋尾塘　涂湾塘　象﨑圩下塘堰　小莱塘　门前洋塘　大莱塘　大莱洋圩　镇后圩　吊﨑圩　鹿﨑圩　镜塘圩【以上俱县东南】
　　宁德县　东湖【在县东宋淳祐间县令李泽民鸠工筑堤长百丈周九百七十五歩邑民便之号曰李公堤】西湖　周仙湖【在岩峯之上其深莫测乡人赖其积水以溉田相传昔有周姓者成仙于此因名】金钟湖【相传宋元祐间有樵者见金钟浮于水面因名　以上俱县西】仙湖堵平湖复塘湖【按治志俱隋諌议黄菊创其长豆一里许广百余丈引大溪之水溉田千余顷湖源深逺岁旱不竭其田为霍童沃坏宋淳熙间有请佃者官以其妨民不许】吕公湖　赤鉴湖【宋元祐四年州人林圭及圣泉寺僧养誉率佃戸一百六十家创陂其上为桥号泗洲以石为址长三十余丈又于陂西筑隄广二丈长二里址亦以石复筑斗门二以司啓闭溉田三百余顷后坏明宣德七年知县储某命僧重脩不就斗门亦废　以上俱县北】水南湖【县东北】
　　寿宁县　司前陂　苕溪陂　漈头陂【俱附县】城东陂梅子湾陂【俱县东】城西陂　后墩陂【俱县西】坑底陂　坛下陂【俱县北】里老桥陂【县东南】
　　台湾府
　　台湾县　王有陂　十嫂陂　参若陂　陂仔头陂嵌下陂　荷兰陂　公爷陂　甘棠潭　无源潭莲花潭　承天潭　鸳鸯潭　水漆潭　鲫鱼潭【周十余里潭产鲫鱼年有征税】草潭　弼衣潭　月眉池　小坑沟
　　鳯山县　将军陂　赏舍陂　赤山陂　竹桥陂　三镇陂　三爷陂　苏左协陂　乌树林陂　北岭旗陂　王田陂　大陂　中冲岐陂　五老爷陂　祥官陂　硫磺水陂　大湖陂　新园陂　井水港菱角港　竹仔湖　草潭　石螺潭　莲池潭　鲫仔潭　金荆潭　红毛竂坑
　　诸罗县　诸罗山大陂　柳仔林陂　八掌溪墘陂埔姜林陂　马朝后陂　枫仔林陂　佳走林陂三间厝陂　乌树林大陂　安溪寮陂　王公庙陂新营庄陂　牛朝庄陂　哆啰嘓大陂　大脚腿
　　陂　新陂　大溪厝陂　朱晓陂　树林头陂　牛挑湾陂　番仔陂　土狮仔陂　咬狗竹陂　打猫大潭陂　打猫山脚大陂　虎尾竂陂　双溪口大陂　西势潭陂　大埔林陂　阿陈庄大陂　马龙潭陂　粪箕湖陂　石榴斑陂　鹿场陂　小埔姜林陂　长短树陂　吴连庄陂　大富庄陂　果毅后陂　小漆林陂　涂库陂　赤山陂　洋仔庄陂番仔桥沟陂　乌山头陂　新港东陂　北社尾
　　陂　台斗坑陂　大目根陂　刘荆庄陂　槺榔庄陂　竹仔脚陂　头桥陂　新庄陂　坂头厝陂中坑仔陂　本防陂　他里雾番仔陂　埔姜仑陂猴闷陂　李望庄陂　尖山庄陂　柴里庄陂
　　斗六庄陂　大竹围陂　白须公潭　何厝潭　内林圳　走猪庄圳　荷包连圳　加冬脚庄圳　石龟溪庄圳
　　彰化县　打马辰陂　西螺引引庄陂　打亷庄陂燕雾庄陂
　　永春州
　　永春州　蔡坑桥陂　新塘后门塘　平床高后大陂留坑桥下陂　坑源桥下陂　郑埔陂　发洪坑
　　陂　石硿吴陂　林田陂　曾公坑陂　曾洋陂溪潭陂　鳖坑陂　九安林口陂　天柱黄栏里陂淋田溪陂　刘洋陂　鱼头陂　双门溪陂　湖
　　洋溪陂　苏防溪陂　西林陂　上陂　黄栏陂姜坑福寿院陂　龟龙溪西陂　□福洋大陂　乌洋陂　蒋垅陂　溪尾陂　石牌陂　双溪口陂【以上俱州东】陈岩上陂　陈岩大陂胡坑陂　汤边陂　陂头陂　溪西陂　衡山陂　下奥陂　北山陂　陇坵陂　龙潭陂　后溪陂　卓坂陂　枯梅陂　白芒坑陂【以上俱州西】陂兜岩前堤陂　南埔溪陂　大坑上陂　大坑中陂　磨陂　清潭陂　马洋山前陂陂　吴洋浪汤陂　郑陂　龟山陂　前溪陂岩婆陂　杜陂　陈陂　庄陂　崩岑头洋解陂大禹陂　封崇陂　官陂【以上俱州南】白马陂　大坑
　　陂　兴善陂　许舍陂　官陂　丘墓陂　泥部陂东渡桥陂【以丄俱州东南】中坂岩前陂　溪田陂　云州
　　陂　前干陂　石鼔陂　徐山陂　大边陂【以上俱州西南】任田陂　上坑姚田陂　丘田衡山陂　上下坑陂王坑陂　曲斗陂　下洋陂　林宅漈上陂　黄
　　沙陂　泠水下湾陂　庄林下门前小坑陂　水尾桥头陂　泮林陂　林口陂　陈田岭西头陂　芦陂　剧头浦下坑陂　东源陂　仙源陂【以上俱州西北】
　　徳化县　官陂　上董坂陂　郑陂　下董陂【俱附县】园宅陂　留坂陂【俱县北】洪坑口双陂　泗洲前陂　陂头陂【俱县东北】蓝田通济陂　小官陂　郭洋陂　峡头陂　磴头陂【俱县西北】
　　大田县　卓坂陂　当资陂　官陂　西窍圳
　　龙岩州
　　龙岩州　秀水沟【明万厯间知县曹任儒闗长九百余丈　国朝知县左岘江□相继疏浚】汤堤【明知县汤相创筑以捍水患自南迄东长一百八十余丈为洪水崩塌知县江藻重筑视前加广】东桥堤【明知县吴守中筑】郑陂【明初知县郑俊筑因名】吴陂　乌石陂【长一千一百三十丈】谢洋陂【邑人王源修筑】官陂【明正统间邑人林遂王镛修筑】陈陂【长一千九百五十丈】东山新陂【长一千一百丈以上俱附郭】解侯陂圳【在县东溉田千余亩】平坑口陂　新圳【明知县汤相筑溉田三十顷　以上俱州南】陈坑黄土陂　下塘苦陂　温潭陂【以上俱州北】下渡陂龙潭坑圳【知县汤相筑　以上俱州东南】牛栏隔陂　李公陂龙门上陂　龙门下陂【二陂旧合为一明宣徳间邑人王源增筑寻坏今分为二】缘岭圳【长三千余丈溉田百余亩　以上俱州西北】
　　漳平县　黄畬涧　小坞涧　安坑涧　宁坑涧　高岩涧【五涧俱流入龙江每歳东作则筑陂蓄水以溉田】后溪洋陂　石圳车陂【甃石截溪车水以溉田故名　以上俱县北】竹柄涧　官陂圳【俱县东北】
　　宁洋县　留田官陂　垆坂官陂　下庵官陂　驴□官陂　田头洋陂　白潭陂　高洋陂　石竂陂石坑陂
　　福建通志卷七
&lt;史部,地理类,都会郡县之属,福建通志&gt;
　　钦定四库全书
　　福建通志卷八
　　桥梁
　　福州府
　　闽县　通闗桥　勾栏桥　马站桥　长利桥　汤门闸桥　去思桥【旧罗城大壕之桥即澚桥也宋景徳元年郡守谢泌谋易木以石郡民陈祐等奔走营集泌去三年而桥始成后泌卒郡人相与缟素哀而祠之祥符七年改曰通津熙宁八年郡守元积中慕泌之政因改名去思后陆藻守乡郡始搆亭于其上】化龙桥【以上俱府治东隅】钓鲈桥　安泰桥【宋宣和间守陆藻剏亭其上亭今废】到任桥【在旧虎节门外今双门内晋严髙开以通舟楫因名大航桥相承去航字直曰大桥唐元和中重修宋熙宁三年郡守程师孟改名乐土俗呼毛应桥后改今名以上三桥俱府治南隅安泰到任二桥分属侯官县】徳政桥【旧为渡宋绍兴十四年僧觉渐建濶九丈为门三陈稷书徳政桥三字刻于石栏乾道二年创亭其上】得胜桥　使君桥【宋大中祥符二年建初名河西桥桥下为清水堰绍兴二十六年乡人因置闸名曰使君并以名桥】通津门桥【旧名兼济旧记从清水堰开河通澚桥浦引潮贯城横度兼济门葢伪闽筑罗城所凿也宋咸平中郡守陈象舆重濬之并门改名】仁爱桥【旧子城定安门桥今塞石梁尚存　以上俱府治东南隅】经院前桥　狮桥　太平桥　延庆桥【俱府治东北隅】乐游桥【宋元祐间建】石浦桥　厚浦桥　登龙桥　浦东桥　蹴鼇桥　蓬岐桥　七门桥　鼇溪桥　登龙桥【明成化间重建】象西桥　浩溪桥际桥【上四桥俱宋时建后废明成化间重建】下汤桥　横防斗门桥【闽连江二邑土田之近横防者皆由此以泄水旧门狭窄遇暴涨辄害稼明成化十八年知府唐珣辟而广之】马鞍桥　逈龙桥　奉真桥【宋元丰三年建】草参亭桥【宋建中靖国间建】晋安桥　朝天桥　大坑桥【以上俱府城东】九仙桥【初名合沙桥以木为梁宋景徳间郡守袁逢吉始易以石元符初道士顔象环建亭其上更今名元季毁仍为木梁】洗马桥　虎防桥　青龙桥【下有青龙池】龙头桥　万寿桥【横跨南台大江俗名大桥旧为浮梁屡修屡壊宋元祐间郡守王祖道置田一十七顷七十二亩以备修桥之费元时田入万嵗寺大徳七年头陀王法助奉防剏造石桥募民财以佐费自帅宪而下举佽助焉酾水为二十九道上翼以石栏长一百七十丈有竒南北搆亭二至治二年讫工明天顺间镇守少监来住重修成化间镇守太监陈道复修嗣经兵燹桥壊亭燬郡诸生陈搏升捐修】沙合桥【又名小桥】中洲桥　盐防桥　义桥　緑榕桥【明成化间重建】安民桥【雍正八年仙游徐万安捐修】广坑桥　苦竹桥　安境桥林桥　扈防桥　里尾桥【以上俱府城南】板桥　通仙桥【宋乾道二年搆亭其上】新闸桥　韮菜桥　象桥　红桥　广利桥　路通桥　尚公桥　四明桥　杨门桥【以上俱府城东南】洋下渡　螺洲渡【俱府城东】南台渡　方山渡　王峬渡【俱府城南】大义渡【唐贞观中州师卫总持见其处商旅賔主有序因名】西峡渡【峡门风涛险恶元至正间元帅索多募民戸置渡船一十三只渡两岸各有亭为行人憇息之所嵗久而圯明成化间镇守太监陈道重建】白田渡　洋门渡　洞江渡　营前渡　洋防渡　筹﨑渡　浮﨑渡　甖﨑渡【以上俱府城东南】
　　侯官县　雅俗桥【俗呼杨桥】众乐桥　宜兴桥　新街桥开通桥　便民桥　宜秋桥【相传伪闽时凿渠引西湖清水贯城而入与浦尾相接为浴马之所】定逺桥【旧名义和】双抛桥【一名会潮】髪苖桥　北水闗桥　金墉桥　王师桥　虹桥　太平桥　三合桥　车弩桥【旧以木为梁明成化间易以石以近三山驿又名馆驿桥　以上俱府城西隅】澚门桥【在府治南隅旧名清逺门桥又名鸭门桥】板桥　仓前桥　金斗桥【俱府治西南隅】乐游桥【在府治东北隅】毛湖桥【俗呼卧湖】悦济桥【俱府治西北隅】迎仙桥　熊兵桥　泥门桥【又名平桥】观音桥　髙峰桥　打铁桥　柳桥　洗马桥　凤凰桥　西禅浦桥　石湖桥　中济桥　黄山桥　地藏桥　神仙桥【又名雷打桥】洪山桥【旧有石桥桥门狭隘水不时泄民以为病明成化十一年镇守太监卢胜广其旧址而重建之佥事章懋为记二十一年镇守太监陈道重修为水门二十余其七门当冲流屡修辄壊万厯六年都御史厐尚鹏重治水门建台其上三十六年燬三十八年重建又燬　国朝顺治中改造寻亦圮康熙间总督姚启圣廵抚呉兴祚金鋐相继重修绅士荘振徽张文华等助修】丁坂桥　带桥【以上俱府城西】黄宅桥　栖云桥　石碣桥　桐山尾桥　小桥　灵光桥　厚防桥　拱辰桥　杨岐桥　镜江桥　泽苖桥　浦口桥　潘舍桥　通济桥　般若桥　仙坂桥【以上俱府城南】遗爱门池桥【在北门外上翼以亭今圮】文山桥　江洋桥【元大徳六年建】石塔桥【元至正十二年建】飞坑桥【明永乐十五年古田县民孟贤建并搆亭其上】坫坂桥【永乐十五年建宁府民刘道同等建】林门桥【宋寳庆间建　以上俱府城北】观头桥　元通桥　新桥　合山桥【以木为梁上覆以亭绵亘凡数丈】迳桥　李宅桥　下浦桥　辽沙桥　苏岐桥　浯水桥　杜豹桥　张坑桥　接武桥　白防桥　凉桥　六桥　十四门桥【叠石为之酾水凡十四道故名】緑榕桥　陈桥　周宅桥【以上俱府城西南】万安桥【明宣徳八年重建酾水为五道上跨修梁而覆以亭长二十余丈嵗久洪水冲激几圯成化十九年镇守太监陈道重修】四达桥【明洪武间建景泰二年圯于水知县呉益重造】文振桥【俱府城西北】洪塘髙﨑渡　瓦埕渡　西禅浦渡报恩前渡　新道渡　林豫洲渡【以上俱府城西】源口渡石边头渡　杨﨑渡【波流景险渡者艰危元郑潜造舟济之仍给田以赡操舟之人有石刻曰郑公渡郡人呉梅为记】白苖渡【亦郑潜所立】呉山渡　新﨑渡沙溪渡　苏﨑渡　辽沙渡　镜江渡　南防渡芹洲渡【上五渡系新设通上俱府城西南】风流﨑渡　渡尾渡
　　白沙渡　大目溪渡　大箬渡　安仁渡　石岊渡黄石渡【以上俱府城西北】
　　长乐县　下橹桥　永济桥　太平桥【又名丰泰】阜民桥资圣桥　南阳桥　新桥　务西桥　沛浦桥　中桥　迎春桥　普照桥　永宁桥【以上俱县治西隅】豸桥延祥斗门桥【旧名洋门大桥】斗南桥　拱北桥　后溪桥牌头桥　龙首桥　铺下桥　坑田桥　拱桥　郭桥　猎溪桥【跨二里宋元祐三年建亭】行相桥　合溪桥　灵源桥【覆之宋元祐间甘泉院僧徳一建并】仙桥　中桥　渡桥　溪上桥【搆亭其上亦僧徳一】桃坑桥　蓝盘桥　三圳桥　过水桥　登龙桥　山南桥　山北桥　圳头桥　新宁桥　获溪桥【建搆亭其上光严】象桥　游溪桥　杜桥震龙桥【寺僧志宁造唐林慎】石梁锦桥【思未仕时建宋淳熙十二年里人造石桥十有五间又于桥之西筑】闸头桥　龙津桥【海为地三亩】祉溪桥【以固桥道宋陈】资福桥　塔头桥　化龙桥　三间桥　云龙桥【嘉谋建以上俱县东南】七间桥　西沟桥　单桥　沙合桥　蒲盛桥【宋嘉泰三年里】马渡　新渡　庵头渡【人刘震叔建】洋门渡　陈坑渡【以上俱县】馆头渡　过江渡　洪塘渡永福渡　广石渡　横江渡　坑田渡
　　福清县　东塘桥【东北旧名】郊下桥　里尾桥　浦桥　涧下桥　卢溪桥　五里桥　洞溪桥【河南渡又名阳夏在东门外宋绍圣间僧慈契建绍兴间里人林】石塍桥【昭显与侄舜英募縁续建元季圮于水旧】洋子桥【以木为梁宋治平三年僧为】龙江桥【贲伐石固其址亦林昭显政和三年林迁与僧玅觉募縁成之为梁四十有二广二丈长一百八十余丈名曰螺江龙学林遹为记提刑刘崤更名永平后邑人林栗又改今名】岭东岭西桥　新桥　堑柄桥　湖尾桥　流桥　溪边桥　古龙龙首桥【以上俱县东】永济桥　水陆桥【俱西门外】士林桥【宋开寳五年建治平元年僧显光募縁新之嘉定九年圯于水邑人卓森重建】古屯桥　宏路桥【一名无患桥宋熙宁七年僧超渐建广二丈二尺长二十有九丈明成化十九年镇守太监陈道重修】交溪桥【宋宣和四年林公孙募建凡二十间长四十丈后改名登龙】王董桥　沈桥　鲤尾桥三星桥　灵源桥　三阳桥　波澜桥【以上俱县西】
　　小桥【在南门】里桥　龙首桥【宋天圣五年灵石僧洞然募建长四十寻广二丈五尺名曰通海元祐二年僧显光及乡人林日进复募縁为梁三十长二十有二丈改名坦履绍兴二十年知县黄童邑人刘克恭又募縁为梁八长十有六丈而搆亭于其南因改今名元至治二年僧洪琛重修】横溪门桥　迎仙桥　见龙桥　东山桥　白马桥赐金桥【明大学士叶向髙故里　以上俱县南】坡尾桥　永福新桥庆济桥【俱北门外】安境桥　作坊桥　涂贡桥【俱县北】
　　屯上桥【宋景徳二年建】航下桥【跨江临海明治十二年里人薛元敬先造五门万厯十二年其孙舜韶与其曾孙云绒増建长桥自航下跨江至髙岭前二里许凡四百四十门桥头曰继先成绩桥尾曰鼇江】赡阳桥【以上俱县东南】镜桥　迳镇桥　蹑云桥【宋元丰中僧守思募建长三十丈政和五年复筑室于桥亭之西】化龙桥【旧名万安嘉祐七年建崇宁元年为洪水所齧知县黄国镇率众修之旧为间十有五续増为十有七乾道元年复被水害县尉赵善课率众修之更今名明成化间圮镇守太监陈道重修】玉铁桥【以上俱县西南】三山桥【在县东北】海口渡【在县东】下渚渡　白沙渡　城头渡　益﨑渡　柯防渡　应天渡　满头渡【以上俱县南】﨑头渡【在县东南】
　　连江县　宣化桥【在县治前旧名美政明成化十二年知县章武改今名】通济桥【在县治南隅跨鼇江宋政和四年叠石为梁凡十有六间长五十丈六尺淳祐间改修　国朝雍正八年重修】登云桥　北斗桥【下有斗门】乌石桥　四□桥【明正统八年乡人建】塘头桥【一名浦下下有闸以蓄东湖之水】大门桥【下有斗门明景泰五年建】财桥　合沙桥　化龙桥　通仙桥　斗门山桥【下有斗门以上俱县东】金壁桥　魁龙桥　安利桥【即旧潘渡宋绍兴十四年邑令】
　　【阮珪始创桥未几被水噄壊乾道三年晁子阖更新之累址十有九长六十有五丈名惠政后于水中得断石刻文有安利二字因改今名寳庆三年帅王居安与寓公郑逢辰改建又名潘渡桥】陈谿桥兴庆桥　朱歩桥【以上俱县西】福星桥　石桥　髙梁
　　桥　呉舍桥　新亭桥【以上俱县南】溪尾桥　龙门桥溪林桥【俱县北】溪头桥　月峯桥　上桥　黄埧桥镇东桥　龙津桥　天然桥【有巨石跨两山下通流水出于天成故名　以上俱县东北】朱公桥　山坪桥【俱县西北】馆头渡　马鼻渡毫头渡　横槎渡　罗仑渡　潘渡　东岸渡　七猴渡　荻芦渡　船歩头渡　三子﨑渡
　　罗源县　长兴桥　险桥【俱县东】崇徳桥【宋元丰三年建明永乐六年乡人郑子髙等募修并亭其上】四明桥【宋绍兴二年建明洪武二十五年圮成化三年重建】翠云桥【旧圯明宣徳间建宁军有刘道人者募众重建搆亭其上】西门桥　官亭桥兴龙桥【以上俱县西】沈尉桥【宋元祐二年县尉沈某重建因名】南防桥
　　【宋元丰八年建】南门桥【宋嘉祐四年建后圯明成化十一年邑人致仕知县陆晙重建　三桥俱县南】后张桥　护国桥【宋元丰二年建二桥俱县北】白柯桥　大获桥　小获桥【俱县东南】双石桥【宋元丰三年建】匹练桥　澄波桥【宋绍兴五年建三桥俱县西南】起歩桥【在县东北】资夀桥　防国桥　应徳桥　白岩桥【宋绍兴十五年建】皇认桥【宋绍兴三年建】洪洋桥叶令桥【二桥俱宋绍圣三年建】巨济桥【宋绍圣元年建元至正间圯　以上俱县西北】三港渡【在县东】霍口渡　双溪渡【界候官古田二县二渡俱县西】
　　古田县　迎仙桥【元季建明正统初知县张昱重修】焕文桥【明正统十三年燬天顺间知县尹吉重建】劝农桥【元时建邑令劝农驻此故名明正统十三年燬景泰三年知县杜永济重建　三桥俱城内】天字桥　双溪桥　沈字桥【详古迹】丁字桥【桥下二水合流宋庆元二年里人林湜建二桥一纵一横形如丁字故名】蓝玉桥　普济桥【元时建明永乐间僧法顔募修景泰间重建】百花桥　迎驷桥【宋时建以上俱县东】温泉桥　杨桥【又名汤夀宋时建明正统十二年重建景泰三年圯于水成化九年知县黄玠募修伐石累址数年始成】潮鱼桥　曹阳桥【宋时建名开禧明永乐十年重建改今名景泰三年圯于水知县杜永济尹吉相继重建寻复圯成化间知县徐栻又建并覆以亭】洪坑桥【明成化八年知县黄玠建】锦溪桥【宋时建明洪武初圮成化九年乡人谢畴重建并覆以亭】朝天桥【宋时建】松岩桥【以上俱县南】云津桥【宋初邑人廖三益捐造明景泰间重建】平湖桥【明洪武三年乡民林良王宗年建成化十三年燬十七年耆民黄元启等捐募重建并亭其上】郑源桥　髙攀桥　公济桥【宋时建累石为墩搆亭其上以上俱县北】石平桥【在县治东南宋元累建而废明宣徳间御史王寳重建随圯于水成化十五年重修为石墩十有一上覆以亭为间五十有六】浣溪桥【宋时建】凌桥【俱县西南】万安桥【元季建明初燬成化十五年知县汪璀倡民重建十八年乡民搆亭其上凡四十六间】鸣玉桥【宋时建以下有鸣玉滩故名绍兴元年燬于兵僧圆证募縁重建嘉泰间溃于水开禧初又燬于兵后复建改名长桥寻亦燬】平沙桥　龙津桥【以上俱县东北】清潭渡【元季有桥后废创为渡】汤头渡【宋时有桥后废今亦为渡】临洋渡　溪山渡　万安渡　紫桥渡　通津渡
　　屏南县　溪坪桥【在二十六都】长林桥【在二十七都】长口桥【在二十八都】
　　闽清县　龙津桥【在县东元至正十年重建上覆以亭】昙口桥【在县西乡人沈公建明永乐九年知县米毅命邑人计闰朱什募縁重建搆亭其上正统十三年燬于寇成化五年知县左辅命耆民黄荣募财复建】度仙桥【在县南三山志作鹊仙桥旧传黄天谷访徐葛二子于此故以度仙名明洪武二十年知县沈源建亭其上嵗久而圯天顺四年教谕马能重修】龙爪桥罗公桥　梅溪渡【在县东】白云渡　马坑渡【俱县西】龙冈渡【在县南】大箬溪渡【在县东南】天王渡【元季有浮桥洪水冲溃后置小舟以利渉者】白塔头渡【俱县东北】
　　永福县　东新桥【旁旧有欵骖亭】永济桥【俱县东】平政浮桥【宋绍圣四年建为梁八十为门三十有六】通京桥　宣和桥　政和桥　永安桥　盖竹口桥　清凉桥　花林桥【以上俱县南】大樟渡黄基渡　埕头渡【俱县东】越峰渡【宋时石桥后废为渡】汤泉渡丘演渡　五十口渡　嵩阳渡　溪东渡　洑口
　　渡【以上俱县西】重光渡　洪面渡【俱县南】
　　兴化府
　　莆田县　兼济桥【俗呼观桥在府治东北旧宁真门外壕桥也明成化三年知府岳正改建作亭于其上嘉靖间寇燬隆庆元年知县徐执防重建】洞桥【旧北门外壕桥】小西湖桥【在洞桥下成化三年知府岳正开小西湖筑三堰此桥在中堰之上　三桥俱府城内】城东壕桥【旧名望海桥宋邑人林国钧建明改为壕桥】城南壕桥【宋志谓城南第一桥明改为壕桥】城北壕桥【宋为后埭通监桥承信郎李富建明改为壕桥　三桥俱城外旧以木为梁明天顺五年知府潘本愚悉易以石】果满桥方尾桥【俗呼帮尾桥明永乐间募建】义门二桥【明崇祯间郡人御史林铭几建】章公桥【在镇海门外里许宋崇宁二年通判章炳文造斗门于此后废因以为桥有陈氏者搆亭其上开禧二年有妖物兴水中亭毁元至正间里人陈节僧觉真募众重建桥増髙二尺作亭三间亭后再圯治十三年林元旭重建万厯五年里人县丞郑采陈国成募修】莲塘桥【旧以木为之明正统间里人曾用敬伐石重建】顺济桥霞墩桥【宋里人汀州守陈奎建明成化间陈雄重修　以上俱东厢附郭】万夀桥【宋志谓城南第二桥明治八年知府王弼増广石梁】永丰斗门桥【唐贞观二年邑人方常卿创永丰塘作斗门以泄水因伐石以梁之】南寺前桥　寺东桥　柳桥【三桥皆宋李富建】沟头桥【广化寺僧澄海募建】林子桥【旧支一木以渡明嘉靖间郡人都宪林有孚始更以石】普济桥　元丰桥【一名上杭桥旧为温泉渡后为浮梁以创自宋元丰间故名绍兴间转运使姚沇知军朱定国始建石桥绍熙二年知军赵彦励更造并建护桥庵明成化末近南二门圯同知朱海重修后又圯万厯间知县何南金重修】大理桥【明治间大理司务林本从率乡人创建故名】冯公桥【明正徳间郡守冯驯修杭头海堤遂建桥】迎兰桥【旧架木作桥　国朝康熙四十一年孀妇董氏易以石以上俱南厢附郭】宁海桥【一名东际桥元元统二年洋僧越浦募建并建吉祥寺至正间圯明洪武三十三年同知徐源命僧湘江募縁重建厯十余年始成郡民洪景文佐役居多为门十有五长八十二丈广二丈髙三丈八尺景文又捐田五十亩入吉祥寺备修桥之费莆诸桥功力之钜此为第一三山王偁郡人林环皆有记其后治嘉靖万厯间屡有倾圯知府陈效黄一道陈王庭相继修复　国朝康熙十八年洪水冲壊数门水师提督呉英修建郡人镌碑记之】普济桥【明天顺间乡人朱尚勤重修】白石桥【明治七年知州王弼重修】井埔桥【宋绍兴间里人林嵩捐建并砌石路凿井十余丈明嘉靖间裔孙知州徳辉重修】石盘桥【宋元祐间邑人朱余建】东埭前桥【明天顺间里民王行安重修】五龙桥【明宣徳间里人林睿重修】石阜桥【内外二座内桥一间外桥三间】下洋中桥【去石阜桥里许俱明成化间里人郭士清募众重修】国清桥　思功桥【二桥俱元至元三十年里民同建】中乐桥【明宣徳六年里人郭文谟建】双桥【在大孤防前其桥一横一直明成化间郭士清募建治间圯同知朱海重建】大防前桥【旧以木为之明治间里人朱俨易以石】程桥【宋绍熙间僧日山建明治间知府王弼重修后圯里人程序募众重建】熙春桥【元时建后圮明初里人郑礼亮重建后知府王弼迁建旧址之东仍旧名】龙川桥【明治初里人陈宜泰建万厯三年孙通判文信増石辟之】漏头桥【宋淳熙四年里妇陈万一姐建】塘头桥【宋淳熙十年王铭建】翁济桥【旧设木桥明治八年推官翁鲤改造以石因名】沟角桥【旧有木桥　国朝顺治九年邑诸生林赞育始建石梁后废康熙四十年其侄举人滋谦重修】逾马桥【明洪武初里人呉惟善等建】兰桥【元致和间教授郑天瑞建】港桥　门口埭桥　陈山门前桥　榜头桥　四翁溪小石桥【宋咸淳四年里人陈芹建】坑下溪小石桥【宋徳祐元年僧普吉建】绶文溪四翁桥【在印山下溪流如绶故名明陈中诗峯峦列卫山如印溪涧来朝水似文】文江旧桥【以上俱府城东】猴溪桥【明成化二年知府岳正重建】车门桥　龙津桥【明天顺五年知府潘本愚重修治十一年知县呉逺重建】回澜桥【宋熙宁八年候官李宏建因筑木兰陂成故名明永乐十一年通判董彬重修】渠头桥　五官店桥　沟口桥【二桥俱在木兰陂下直沟明正徳间通判张东纲重修】继志桥【明洪武十五年里人黄老圃建】龙桥【元大徳十一年里人戴福建】水口桥【元戴福建因名戴桥】东定桥　下横山港口桥【元大徳间里人黄徳明建后为海潮所壊明景泰六年里人戴旭以修海堰余赀迁建】永通桥【初名塘桥以通永丰通津二斗门改今名明永乐间里人廖良建天顺间其孙崇莹修万厯间裔孙知县賔重修】溪东桥【明成化间贡生廖日宣建万厯间曾孙延柱重修】塘塔兜桥【亦廖日宣建南设石塔万厯中孙知县賔重修】新塘桥【宋淳熙二年里人李十二秀等建】通津桥　五龙桥【二桥俱明景泰间里人柯文魁重建】郑公桥【明万厯间郡人太守郑迁建　以上俱府城南】魏塘西桥　呉刀桥澄渚桥【三桥俱宋李富建】下店桥【宋绍兴间詹正谊建明治间詹从训等重造三门】三桥【宋宣和间詹窕建明万厯间詹静等重修】陈墩桥【明天顺间里人主事黄韺重建万厯间陈天叙募修】铁沙港桥【明成化二年知府岳正重建】白墓桥　新港桥【旧为新港渡宋建炎三年始建桥元延祐间总管郭托尔改为斗门今名斗门桥】新桥【宋李富建后燬明万厯中僧恵性募修】霞水桥　刘家前桥　清宁桥【旧名涵头市桥上有亭】真人宫前桥　呉坂桥　李埔尾桥【三桥俱宋李富建】善徳桥　大泮桥【初以木为之明正统五年里人姚福徳易以石成化间重建嘉靖间少卿姚永重修】陈仓下七间桥【宋李富建僧徳全重建明姚福徳姚永先后重修】大沟桥　公济桥　庙前桥【三桥俱明少卿姚永建】圣墩桥镇前桥　宫后桥【三桥俱宋李富建】江口桥【一名龙津又名尚阳界福清莆田二县间治志谓宋淳祐二年建元延祐间圯至治三年知福清州赵焕卿经画重建泰定元年始讫工明时官定事例桥南一半属莆北一半属福凡值倾圯依界分修宣徳间县丞叶叔文以是桥分三十四门门狭水悍易壊乃疏为二十五门以杀水势天顺元年桥中断知府潘本愚重修成化二年知府岳正以分巡佥事刘子肃罚赎之积撤其旧址之倾圯者加甃以石而髙大之正自为记其后屡有圮壊同知习襄知府刘澄分廵何全分守宋豫卿知县何南金相继修治　国朝雍正元年福清人魏明昌捐赀重修其邑人勒石以纪】迎仙桥【旧为迎仙渡官道所经宋建炎三年僧祖逊募建酾水为二十四道榜曰龙溪后官道改桥遂废】桃源桥　沧波桥【宋绍定间司理陈秉建明永乐间重修】驷马桥【元至正三年僧古月募建】澄渚漏头桥　峬头桥【二桥俱宋李富建】荻芦桥【旧为渡雍正八年仙游徐万安偕弟万斗万卷捐赀兴造　以上俱县北】熙宁桥【旧为白湖渡宋熙宁间始造舟为梁古防云白湖腰欲断莆阳朱紫半郑桥诗千寻水面跨长桥隐隐晴虹卧海潮结驷直通黄石市连艘横断白湖腰正谓此也靖康元年太守江常合众鞭石累址后守张读续成之修四十寻广二十之一亦名通济徐师仁为记时冇议欲移桥于木兰陂之下者邑人林国均以为不若今所江濶岸平无喧豗撞击之患遂用其言而桥卒成明万厯间圯寻修复　国朝顺治中桥为贼断以木接之康熙四十二年提督呉英重修】冲溪第一桥　第二桥　通津桥【明知府岳正重修】岳公桥【明成化二年知府岳正凿沟塘东因造此桥】涵口桥【俗名白马桥明知府岳正建】新渡桥　后陈桥　西陈桥【三桥俱明知府王弼重修】星桥【明永乐四年里人林清隐建嘉靖中元孙知县寛重修】腰沟桥　厝柄桥　火烧桥　济龙桥【宋咸淳间造人呼咸淳桥明正统间知县刘玭重修万厯间圯里人京兆尹呉献台同知陈承芳倡募重建仍立碑题曰济龙桥按治志济龙咸淳分为二桥疑误】沟上桥【明治间知府陈效修】郑公桥【録事郑造】通车桥【明成化中里人林尚明架木为之可通车马故名】南社桥　新桥【明永乐中里人陈彰晦建】上厝桥　用厝桥【宋绍圣三年建明万厯初里人知县周澜重修】五马桥【元至正末里人周心鉴建后曾孙莹瑛相继为太守族人因改今名】巷口桥通城桥【明陈彰晦建原名后墩治间知府王弼重修御史周进隆改今名】后黄桥东林桥【周心鉴建】东臯桥　普照桥【俗呼小桥周心鉴建桥北有庵曰普照心鉴舍地为之】化龙桥【元延祐四年僧隆源建明知府王弼重修】五宫桥　塘堘东桥【元至正间张重仁建明治间曾孙道亨重修】塘堘西桥　塘下东西二桥【俱明初张致中建】斗门桥【旧国清塘斗门】头巾桥【元至正间张莅建】小石桥【宋延祐四年郡马郑逸建】石屐桥【元总管林徳隆建临海百有余间明治间同知朱海重修】铁堘桥【元时建】小防桥【宋景炎元年里人刘端明建】桃梨江桥【元至正二年里人徐二秀建　以上俱府城东南】濑溪桥【旧为莆阳渡当南北要冲宋绍兴间始建浮梁乾道三年郡守钟离松于下流百歩山峡建桥弗就淳熙十年丞相陈俊卿同郡守林元仲移建今所桥北有陈正献祠后废　国朝康熙三年桥圯县令沈延标重修十九年大水石梁尽没三十九年知府赵邦牧易以木雍正八年仙游徐万安兄弟捐修】花亭桥【元至正六年建明永乐十四年张圆觉重修上覆以亭今废】白水桥【明万厯四十一年同知汪懋功重建　以上俱府城西南】芦浦西桥【明知府岳正王弼相继重建】龚墩桥　过渡桥　新沟桥　猿臂桥　猿臂下尾桥　陈家口桥　魏家前桥　欧家前桥【八桥俱宋李富建　以上俱府城东北】闗西桥【明万厯末知县李时荣建】龙桥【宋李富建】延夀桥【宋李富与评事方天贶同建明正统间推官呉谅甃以石万厯四十年郡人给事中黄起龙重修】知政桥【按治志延夀桥旧名知政桥县志分而为二未知孰是】渔沧溪桥【宋知军赵励建明万厯间林兆珂重建其子登名捐田租二十七石备祭修桥雍正五年复燬林又鳞等捐修】使华桥【桥西冇使华亭今俱废遗址犹存】道堂桥【宋李富建今废】林店溪桥【今废】竗寂院前桥【今废】驾龙桥【宋绍兴间僧慧寂建今废】熨斗桥【宋淳熙三年僧无了建明洪武十三年僧月庭修后圯万厯间黄震芳重修】杨公桥【明洪武十五年僧永谷建】白杜桥【宋李富建】红坑桥【明万厯间陈应祥重建】听泉桥【旧名仙人桥】西建桥【冇亭】大松桥　常思桥【有亭】緑塔桥　满长桥【宋乾道中邑令薛行造】大湖桥【宋乾道中陈遵黄九造】澚溪桥　永贵桥【宋绍兴十年郑樵请偕县帑建后以施金偿之桥东建过来庵　以上俱府城西北】郑坂渡　西沟尾渡　西江渡　游埭渡　三江口渡　小防渡
　　仙游县　黄桥【宋景徳间建】凤栖桥　跃龙桥　攀龙桥【四桥俱附郭】卧龙桥【旧名万安亦名安利俗呼东渡桥宋嘉定初邑人陈谠命僧守净募建上覆以亭为间三十有六明永乐间毁成化元年邑人尚书郑纪偕训导柯添倡众重建仍亭其上更名卧龙纪自为记八年北岸圯知县黄灿命上辟三门以疏水势十八年石墩壊知县彭昭募修其后知县陈文府知事何淊知县萧闗玉成周铎署县殷宗器知县萧麟各有缮修改名青龙起龙不一然随修随圯民时病渉　国朝康熙四年教谕郑焕与邑绅唐显悦义民陈钦贤各捐赀为舟以渡复置租以赡舟人雍正八年邑人徐万安兄弟捐赀重建】通津桥【宋寳庆二年邑人迪功郎林麟建】三坑桥【元至正二十七年僧居安募建】仙水桥【在仙水庙前宋崇宁元年林长者建绍定七年圮于水郡守赵汝固尝为邑丞丐梦仙水庙有十九年再来之语后守此邦果符所梦遂捐金倡成之后废】栱桥【一名广桥明正统九年里人陈徳新建今圯】塘桥【亦陈徳新建】俞潭桥【一名石云宋嘉定间建明正统间典史叶本捐修其后署县何滔知县闵玉成推官许承钦相继重修】石马桥【宋嘉定间陈谠命僧师杰募建上覆以亭为间六十有竒元末燬明洪武二十五年僧方石复募建仍亭其上寻复圯设官渡隆庆四年知县闵玉成重建后屡修辄圯崇祯元年知县晏善成邑人唐大章倡众重建】光埔桥　溪朴桥　黄坑桥　梧溪桥　赤石桥【明天启间里人郑廷诰捐建寻圯　国朝康熙中廷诰子天任等重建并亭其上　以上俱县东】大济桥【宋崇宁二年建后圯于水邑人叶彦炳等重建明时修废不一　国朝顺治三年重修按县志有郑傅岩者三世捐修是桥为功独钜云】新溪水桥　峰桥【宋天圣三年建】御史桥【宋熙宁十三年建】神堂桥【宋淳祐二年建】飞乌桥【宋建炎中里人陈安国建明举人李安重修今圯】金马桥【宋绍兴间叶继益建后圯邑诸生林翼卿舍舟为渡至国朝康熙元年复捐赀重建】鹿鸣桥【旧名东溪宋提举叶元璘建明成化间圯尚书郑纪倡修更今名】石碧桥【按治志鹿鸣桥原名石碧而县志分而为二未知孰是】古濑桥【亦叶元璘建】朝天桥【旧名中岳后废明正统五年郑恒叔重建改名嵩溪寻圮其子尚书纪倡修作亭其上乡人为易今名】厚风桥【明天启六年里人李宗烈等倡建】歩云桥【明成化八年尚书郑纪率众建】登瀛桥【亦郑纪倡建】髙田桥【唐咸通三年建】官成桥【宋淳祐二年建】梁溪桥【宋乾道中里人余湜建后燬其孙募众重建】葫芦桥　倚剑桥　附凤桥【明崇祯间里人陈冲宇建】伏马桥【明里人刘志秀建】马山桥【明成化十九年里人呉尚王建】延庆桥【宋绍兴八年里妇游氏建】蒋溪桥【宋元祐间里人林□建仙邑以石为梁自此始明正徳间里富人以桥冲其宅夜毁之富人旋败宅亦不存】声鼓桥【宋林豫建　以上俱县西】通仙桥【旧名城山渡宋宣和六年长者刘寳倾赀建石桥复造亭九间今并废】会仙桥【宋乾道初邑人刘文野等建后林毅等复募建亭三十四间明洪武间圮于水僧东溟募众重建今又圯】闻喜桥　巩桥【一名圣泉桥元至正三年建明嘉靖间茅廷才重修】周泽桥　香山桥　可溪桥　仙溪桥【旧名升仙俗呼南桥为间十有九长五十七丈宋绍兴八年邑朝奉大夫陈可大建众为立祠于桥南元大徳至大间重修明时修理不一　国朝康熙十九年复修】鲜溪桥　建安桥【宋绍兴间邑令陈扄改道建桥邑人以扄建安人故名后卓道者重建双林寺僧绍趋重修葢亭其上】新桥【宋宣和二年建】和羮桥【一名虎尾桥宋建炎中建】金凤桥　梅公桥【明万厯初邑人洪忠建】沙溪桥　登仙桥【宋时建明洪武间僧东溟募众重建正统中燬】双凤桥【明成化间里人薛文征建天启中薛永鼇修今为烟墩】锦桥【宋洪忠建】太平桥【亦宋洪忠建一名金鎻桥按治志庆厯元年忠捐造沙溪太平等凡七桥蔡襄为路漕奏补本军助教】沉桥双坑桥【雍正八年邑人徐万安兄弟重修】坑边桥【旧以木为梁明正统间里人郑】
　　【彦辉倡众易以石】学古桥　清泽桥【上有亭明成化中里人叅议陈迁建】双溪桥【宋洪忠建明嘉靖初重修　以上俱县南】郭洋桥惠政桥【宋隆兴二年邑令陆南建上覆以亭】宣化桥【亦邑令陆南建上葢丰登楼】西河桥　恩波桥【宋崇宁中郭氏建旧名东郭桥】夀峰桥　董桥【宋大观二年大司成董偃建】龙津桥【宋黄氏建庆元二年圯于水邑人谢廷名黄鹏重修】白鳬桥【里人陈彦正偕族人建】东林桥【宋开禧二年贡士谢懿徳林衡仝建】惠爱桥【宋绍兴间邑令丘铎建】银岩桥【宋邑令施禹功建开禧元年迪功郎伊鼎重建未就而没后令陈嘉始成之】后坑桥　金紫桥【明正徳中里人陈纯建万厯间重修】访道桥　通济桥【明成化中里人陈雄建其孙纯重修　以上俱县东北】环碧桥【宋绍兴间里人李仲举建上覆以亭】双济桥【宋寳祐四年邑人纪一洪募建】九座桥【宋天圣二年僧法本建】拱桥【宋开宝五年建】侍者桥【宋天圣三年僧大辩倡建】登云桥【宋天圣五年建　以上俱县西北】会仙渡青龙渡　仙水渡　石马渡
　　泉州府
　　晋江县　迎春桥【在府治东】肃清桥　官园桥【俱府治西】通淮桥镇南桥　通逺桥　洙泗桥　清净桥　花桥
　　通籴桥【其地俗号水沟旧在城外米舟悉泊于此宋绍定间始为桥元至正间监郡偰玉立拓翼城围桥于城内】顺济桥【宋嘉定四年郡守邹应龙伐石为之长一百五十一丈元至正间修明成化七年知府徐源复修又疏桥东小浦引潮入城壕以通舟楫嘉靖间知府王士俊重修】车桥【以上俱府治南】泉山桥　板仓桥【俱府治北】放生桥　甘棠桥　临漳桥　通津桥　沟尾桥　石笋桥【宋皇祐元年郡守陆广为浮桥名履坦绍兴间僧文会始作石桥长八十余丈改今名庆元间僧了性又造二小桥相续以达于临漳门四桥俱府治西南】浯浦东桥　盘光桥【宋寳祐中僧道询募建凡一百六十间长】
　　【四百余丈】仁风桥【五代周显徳中建二桥俱府城东】巨济南桥【明景泰七年里人王叔济林健建】古陵桥【宋绍圣三年建】陈坑桥【宋淳熙元年里人陈公亮建酾水为百四十道并甃石路八千余丈】普利大通桥【宋绍兴间郡人江常建凡一百八十间长三百丈】悲济桥【宋皇祐中僧法超建凡一百三十间长八十丈元祐中里人许荣又于桥南为小桥并甃傍浦石路以达于桥】通济桥【宋元祐中建】登瀛桥【宋僧道询建】汾溪桥沟桥　玉栏桥【跨海港千余丈宋绍兴中重修】蚶江桥【地濵海宋元符间僧懐应甃石为路二十里许中为巨桥三日前埭曰林湾曰髙港悉覆以亭】厦渎桥　蒋桥龙尾桥【宋寳庆三年僧圆光建并甃石路百余丈】清风桥【俗名塘头宋僧道询建】应龙桥【宋端拱中建】应台桥【宋淳祐二年建】莲花桥　官桥　适南桥【俗名七男宋绍兴中建元大徳六年重建】呉店桥【宋淳祐八年蔡常卿建凡四十间】陈翁桥【宋建隆三年建】结甎福利桥【元大徳间僧法助建】大桥　小桥【俱宋太平兴国中建】清蒙桥【宋淳化中建】下辇桥【元至正中僧法助建凡六百二十间明洪武中壊金孟浩募众徙建田中】上保桥　下保桥【俱宋淳熙间建】御亭头桥【元僧法助建　以上俱府城南】长溪桥【宋绍兴中建淳祐六年重建】谷口桥　龙津桥【旧名濠溪宋绍兴中建嘉定六年尚书杨炳重建改今名又元僧道嵩亦建有龙津桥】仙溪桥【元僧道嵩建】应龙桥【宋嘉定五年里人呉谦光建】安济桥　康溪桥【宋庆元二年僧绍杰建】濠溪桥【宋大观三年僧宗爽建】金谿桥【旧名卢溪宋乾道八年僧继辩建】万金桥【宋淳熙四年建淳祐九年里人洪政重建】龙济桥【宋雍熙二年建】永安桥　林田桥【俱宋端拱二年建以上俱府城北】吟啸桥【唐僧日映架　为梁宋咸平间里人王养及僧行珍始建　桥以欧阳詹尝游憇啸咏于此故名】苏埭桥【宋绍兴二十四年僧守徽建凡大桥四共长二千三百余丈】乘驷桥【旧名普济宋寳庆间里人髙建　以上俱府城东南】建隆桥【宋绍兴间建】湖柄桥【宋元符中建南北为水门各二十余间并搆亭于两岸南曰喜雨北曰攀龙】甆市桥【宋苏展建】安平桥【在石井镇宋绍兴八年僧祖派始议为石桥镇人黄濩及僧智渊各施钱万缗为之倡郡守赵令衿因而成之酾水为三百六十二道长八百余丈】东洋桥【宋绍兴二十二年郡守赵令衿建酾水为二百四十二道长八百六十五丈】玉京桥【宋嘉定四年里人黄元华建】棠隂桥【宋嘉定十二年郡守真徳秀建】山桥【以上俱府城西南】万安桥【在府城东北亦名洛阳宋皇祐五年郡守蔡襄建酾水为四十七道长三百六十余丈广丈有五尺左右翼以扶栏为南北中三亭襄自为记手书勒石桥下令居民种砺固之绍兴以来屡冇修葺明永乐间知府胡器重修桥之旧址低下潮至辄没其梁宣徳中知府冯祯通判朱旭命郡人李后育僧正淳累石増髙三尺景泰四年梁断其三知府刘靖修嘉隆间知府方克万庆相继再修万厯三十五年地大震桥梁圯址复低陷知府姜志礼大修之嵗久复圯加以海寇作乱石梁锻毁代之以木徒歩艰危舆马颠踬　国朝康熙二十年总督姚启圣提督万正色各捐俸重筑仍砌大石坚固壮观】偃月桥【在府城西北】金鸡渡　石井义渡【在府城西南宋尚书杨炳造舟以济往来因号义渡】黄龙渡　珠渊渡　溪口渡　坑尾渡【俱在城南】
　　南安县　云泮桥【在县学东宋嘉定十七年邑令王彦广建明嘉靖二十八年知县唐爱移于学前左侧筑为长桥其状如龙向黄龙江而出隆庆二年同知丁一中于桥南建石亭以象龙首名曰见龙亭】新桥　招贤桥　九臯桥【俱县东】金鸡桥【宋宣和间邑人江常始建浮桥嘉定间僧守静倡创石墩十冇七架木梁覆以亭长一百余丈后水决其半僧恵魁修之明时修废不一　国朝顺治五年毁于寇梁尽壊石墩亦尽圯今以舟渡】凤凰桥　小溪桥【明宣徳间邑人黄干明建】徐亭桥　横翔桥　大坑桥【一名大迁】弥寿桥　仙人桥　驷通桥【宋嘉泰间僧广徳建】通郭桥【元大徳十年僧道询建明成化中里人李尚徳建亭于桥左】双桥【宋绍兴间僧智从建】北平桥【宋绍兴中里人翁辅建长百余丈旧名太平后改今名按治志有二北平桥一作淳熙间刘用建而县志不载未知孰是】上陂桥【宋开禧中僧行传建长一百三十余丈俗呼蜈蚣桥】东安桥　春利桥【宋绍圣中里人陈公研建元大徳中许居仁重修　以上俱县西】严浦桥【宋初建】镇安桥【宋淳熙九年里人杨春卿建又县西南亦有镇安桥明洪武间僧智宗建】鼇背桥【明成化间知县陈廷忠重建】镇西桥【一名洋湾】通济桥　龙湾桥【县志作东安桥明洪武二十年里人李孔明建成化间黄元良重建　以上俱县南】张坝桥　竹溪桥　瑞龙桥　象头桥　化龙桥【宋淳熙中里人黄懋建桥右有潭相传龙潜其中故名】板桥【旧名龙津宋淳祐三年里人王克谐建】梯云桥【又名登云宋僧明愍建】观国桥　青云桥　永济桥　大厯桥　活溪桥【又名新桥】跃龙桥　泸溪桥【元大徳六年僧法助建　以上俱县北】大盈桥【在县西南一名大通桥宋嘉熙间里人王弁建后圯明宣徳间邑人黄光生重建复圯嘉靖间知县唐爱甘宫相继重修】观光桥　永安桥【宋绍兴中里人黄懋建明天启中郡人太常卿李开藻重建崇祯间其子曾震复庀工凿石成之按治志永安泸溪分为二桥而县志谓永安即泸溪未知孰是】惠泽桥从龙桥【宋治平初僧不睡架木为梁元祐中僧普足徙于其西五十歩为石桥绍兴淳熙中欧阳瑜张伯懿等相继増修元大徳中重修　二桥俱县西北　按治志尚冇仙人桥长平桥维岳桥小石桥弥夀桥平板桥珠渊桥广福桥沃内小桥平济桥通济桥溪南桥张陂桥永济桥龙跃桥潘坑桥恵泽桥安济桥三公桥观光桥龙济桥后吕小桥马变桥仁安桥濯缨桥俱久圯】金鸡渡　黄龙渡　便口渡　澚头渡　郑山渡格后渡　坑尾桥渡　侍御渡　湾下渡　白叶
　　渡　前园渡　珠渊渡　溪尾渡　罗水渡　坑尾渡　溪口渡
　　惠安县　琼田延寿桥【宋时建凡一百二十九间长一里许元至元间里人曾大通等重建】青龙桥【宋寳祐中僧道询建元大徳中里人进士何冏修】獭窟防桥【宋开禧中僧道询待津于此有了角髯道人与语作桥道询以风涛为辞道人云汝若作念何桥不成道询遂率徒操舟运石成桥七百七十间南北跨两岸潮至桥没潮退可渡免垫溺之患至今便之】浮梁桥辋川桥【旧为舟渡明成化二十一年知县张桓始建石桥】通济桥【以上俱县东】
　　龙津桥【宋时建】陈公桥【宋绍兴八年邑令彭元达建】得仙桥【宋时建】马山桥　大柘海迳石桥【元至正间僧法助建　以上俱县南】巨济桥【宋时建】跃津桥【宋崇宁中上舍谢文龙建】菱溪永溪桥【宋治平二年邑令张介建绍兴三十二年郡守赵令衿重建】无量桥漈头桥【宋靖康中里人连大徳建亭曰丰乐庵曰仁夀】张唐桥【宋治平间建　以上俱县北】龙江桥【在县东南宋端拱中建】谷口桥【在县西南宋绍兴二十一年建】白水桥　大柱桥【在县西北元至正间里人昭信校尉张性祐建】
　　同安县　太师桥【即东桥在城东朝天门外宋建隆初留从効建因以其官名干兴治平间邑人徐益洎其孙继祖重修】西安桥【在城西丰泽门外宋元祐八年邑人诈宜与僧宗定建长百余丈上搆二亭嘉定九年许巨川修明嘉靖间知县叶允昌重修　国朝顺治初燬于寇僧无疑募修者再康熙十七年海氛起桥复燬署县金振麟用杉木铺架以通往来三十七年洪水暴涨溺死无算邑诸生叶坦以桥店壅塞请于当事勒石禁焉】铜鱼桥【在城南铜鱼门外跨南溪溪有石似鱼而铜色故名宋乾道中邑令雷光胄修之明成化初圯于水推官柯汉知县张逊重修】第一桥第二桥　第三桥　便安桥【初名五马明嘉靖间知县叶允昌重修更今名】通济桥【宋庆厯元年建元泰定三年重建长一百八十九丈明万厯间重修】宏济桥【宋建隆初叶侃建乾道淳熙中僧崇夀慈震相继重修】石歩桥【以上俱县东】饮亭桥达川桥【初架木为梁宋绍圣三年僧智礼易以石】沙溪异石桥【宋建炎三年里人方义穿土砌址得异石因断而用之故名　三桥俱县西】黄岊渡桥【在县东南宋元符间建凡一百五十二间上覆以亭后废】苎溪桥【宋大观中邑人徐诚建乾道间其孙应中及道士洪昌重修】石狮桥【宋嘉定二年许巨川建】太平桥【宋嘉定中邑人许日新募建　二桥俱县西南】洪济桥【在县西北康熙三十四年晋江施韬邑人陈淑选重建】五通渡【在县东】
　　安溪县　龙津桥【宋庆元间建明天顺五年邑人李森重修今圯】白涂桥【明嘉靖间建】大宇桥【令圯】黄塘桥【宋时建明里人呉煜重修】埔□桥　两港桥【宋淳熙间僧性全建明嘉靖初知县黄怿重建　以上俱县东】凤池桥【宋开禧三年邑令杨承祖建嘉定六年令陈宓重修后久圮明万厯三十年知县廖同春作浮桥于东臯三十五年知县王贤卿移之龙津渡头防壊知县贺详重建后屡经修治辄为洪水冲壊　国朝康熙十二年知县谢宸荃复建浮梁】谷口桥　双济桥【宋僧普足建】西洋桥【今圮】髙美桥【以上俱县西】建口桥【明李森建】大澚桥　上任下任桥　石圳单板桥　源口埔头桥　牛岭桥　汤头巩桥　马路桥盆口桥　卓舍后桥　东山桥　下坑桥【以上俱县北】
　　东园桥　澚头桥　大演桥【康熙五年里人李梦植重建】芒洲桥金汤桥【李梦植重建】溪口桥【李梦植重建改名魁斗桥】仙人跳桥
　　巩桥【以上俱县西北】常沿渡　黄龙渡　呉埔渡　罗渡薛坂渡　澚下渡　大洋渡　源口渡　建口渡新溪渡　下林渡　绵庵渡　黄家渡
　　漳州府
　　龙溪县　金水桥【在开元寺前有亭】硕仁桥　北桥【旧名瑞丰宋嘉定间燬郡守郑昉重建因其旧址而増髙之勒石书庆丰桥三字　国朝康熙三十四年火里人重修】东铺桥　名第桥【即东桥唐元和间建适周匡物登第因名】天庆观桥　西清桥【即西桥按府志以上为七隂桥】洗马河桥【在常平仓后】丙申桥【在海道署后唐元和丙申建宋淳熙丙申重建故名】太古桥　龙眼营桥【在城东偏】西沟桥　天妃宫后桥　东闸桥　西闸桥【府志以上为八阳桥　通上十五桥俱府城内】虎渡桥【即江东桥为郡之寅方因名虎渡宋绍熙间郡守赵伯遏始作浮梁嘉定间守荘夏易以板桥累石为址酾水为十五道而覆以亭嘉熙间燬议者谓宜以石为梁于是守李韶捐钱五十万为之倡侍郎顔颐仲捐金佐之越四年桥成长二百丈址髙十丈桥东西各有亭守黄朴为之记明时数壊数兴至嘉靖四十四年知府唐九徳大修砌石为栏东西竪二闗东曰三省通冲西曰八闽重镇宏伟壮丽江上巨观　国朝初数被冦焚燬康熙十八年总督姚启圣渐以木梁修治防又壊其后提督施琅蓝理仍梁以石而未就五十二年知府魏茘彤乃捐赀成之雍正九年候补通判郭元龙捐赀修葺】打纸桥　回望桥　郊野桥【俱东厢】西港桥【明洪武六年建有亭】浦西桥　浦南桥【元时建】流岗桥【凡四百六十余间长一百二十余丈俗呼长桥】赤岭桥　东港桥【明洪武九年建有亭】拱石桥　留佩洋桥　通仙桥　通源驿东桥　乌桥【明治十四年知府彭桓建】新埭桥【明正徳间知府陈谟建亦名陈公桥】龙江桥【明知府袁业泗重建】济津桥【以上俱府城东】安丰桥　聚沟桥【宋邑令陈安节建元至顺元年漳饥设局炊糗赈济标桥为饭总桥饥民从桥头逐队跪给有征士郑穆生呉泰履王文奕李灼等耻无礼投桥下死今呼饭桶桥　二桥俱西厢】南桥新桥【南桥在府城南门外新桥在南桥下宋绍兴间始于南门外造浮桥嘉定初郡守薛扬祖易以石众谓之薛公桥桥西地势稍下每大水田皆淹没后守赵汝谠乃浚上流沙坂为港复于桥南筑干桥十间以杀水势又于干桥之南作小桥二十四间接以石堤抵于南岸以便行然桥堤相连水至无从发泄遂至漂屋杀人明成化十年燬屋千百区浮尸蔽江桥堤冲决自是屡修屡废费财不赀万厯中水复大至知府韩擢上采先儒陈淳之论乃于东南隅水云馆前建桥二十八间长九十丈南接于岸是为新桥北建文昌阁南建镇海楼士庶欣然乐助不数月而成惜董役者为基不固未几倾圯后知府袁业泗偕同知邵圭知县计元勲重修新桥而南桥先经守道沈一中知县沈纯如廵按陆梦祖知府闵梦得相继修复遂两桥并建　国初两遭冦乱南桥石梁尽燬易以木板康熙十七年大水并石址亦壊通判胡宫知府汪世印魏茘彤先后修之而新桥日久亦圯四十六年邑人郭居鼎募众重修】佘使君桥　栅尾桥　垻仔桥【与新桥并建后毁康熙四十年邑人唐詧募修　三桥俱南厢】观音院前桥　濵江桥云梯桥　锦江桥　木棉桥【明景泰七年知府谢骞建】古县桥宅前桥　塔尾桥　养龙桥　汤坑桥　和溪西桥横溪桥【以上俱府城南】云水桥【在北厢】南平桥　径头桥
　　太平桥　瑞泉功徳桥　松州太平桥　浯沧桥石佛桥　杏林桥【以上俱府城北】浦头渡　镇门渡【旧为洋西渡】福河渡　石马渡　西渡　蓬莱渡　香洲渡　松州渡　西浦渡　碧湖渡　陈洲渡　上坂渡　马洲渡　马岐渡　澚头渡　石美渡
　　漳浦县　东溪桥【在东门外宋庆元四年郡守傅伯成建长三十丈元至正三年道士温瑶累石重建】鹿溪桥【亦郡守傅伯成建明嘉靖间知县周仲重修今存遗址】长脚桥【元大徳二年僧碧潭建】新亭桥【元至正间僧伯江建】浯江桥【宋淳祐二年里人郭寛建明嘉靖间知县慎防修】佛潭桥【元至正间建　以上俱县东】博济桥【在西门外庆元间建】茭蓼桥【在西门外今废】五凤桥【在南门外宋淳祐间建长三十丈明嘉靖间知县刘钦命重修后屡圯屡修】干桥【长二百丈明万厯间建】永济桥　渡仙桥【长百余丈为闽广必由之路明万厯间知县黄应举重建当洪流之冲屡修屡圯　国朝康熙三十七年知县陈汝咸捐赀重修广其间架培其基石较前为牢固云】蔡陂桥　无众桥　盘陀桥　七里桥　树洞桥　惠津桥【明万厯间建】朱家桥下布桥【明万厯间建】寳珠寮桥【以上俱县南】罗山桥【在北门外嘉靖间建】长林桥　三古桥　惠民桥【明万厯间知县王猷建】马口桥蔡公桥【元至元间里人蔡乙牛建】黄林桥　龙山荘桥　虎坑桥【以上俱县北】龙门桥【明成化间指挥田旺建】后魏桥【俱县东北】云霄渡北﨑渡　鹿溪渡　鸟硿渡　旧镇渡　苦竹渡铜山渡　井尾渡　梅林渡　竹防渡　杜浔渡仵翁渡　陈平渡　沟头渡　沙尾渡
　　海澄县　月溪桥【在西门外俗呼旧桥初为石梁左右居民架屋贸易其上明正徳丙子燬于冦乃悬栈以济嘉靖间汀州通判张元龙奉檄修砌万厯间火石梁折旋修之　国朝顺治四年复燬康熙二十九年知县胡鼎重修四十五年知县陈世仪易以石翼以石栏】溪南桥【在南门外康熙五年提督施琅建】新桥【明万厯初建始为浮梁继砌以石天启间燬于冦　国初悬栈以济知县陈世仪易以石防以石栏】云水桥　洪防桥　名第桥　福安桥【元时建　国朝康熙十七年冦燬邑人陈寅亮捐修】卢沈港口桥【有木石二桥俱通石码孔道明万厯间建】云梯桥官田桥　亿连桥【明洪武间建】南溪前桥　防兜木桥【明万厯间建】七星桥　车桥　沧江桥【宋时建元明各冇増修　国朝康熙三十六年重修】龙海桥【溪澄交界处】容川码渡溪边渡　海沧渡　衙里渡　新安渡　沙坂渡嵩防渡　浮宫渡　蔡家渡　丰田渡　虎渡
　　新渡　檺林渡　珠浦渡　田尾渡　龙窟渡　石浔渡
　　南靖县　得仙桥【在县治东明永乐元年邑人宗美建正统景泰间典史周鼎县丞黄玮相继重修】永济桥【在县治南元建】东门石桥　镇东桥　平南桥【在平南驿上旧以木为梁明万厯间巡检陈所学倡乡民砌以石】永济桥【在南门外明万厯间知县陈宗愈建今存基址按府志冇二永济桥其一元至正间建久废】直济桥【元至正间僧瑞岩建】汤坑桥【元至正间建明景泰间知府谢骞重修】湖山渡　桥南渡水门渡　深渡　和溪渡　山城渡　金山上社渡金山下社渡
　　长泰县　东津桥【在东门外宋嘉定间造淳祐间燬明嘉靖间令宋以其石址筑城万厯以来设渡今造木桥壊复募建民便之】林店桥　吴店桥　杨店桥洋山桥　雪尾桥　陈侯坑桥　大石桥【以上俱县东】西安桥【在西门外明万厯二年署令张大賔倡建长四十余丈今名石歩桥】朝京桥【在南门外宋乾道间建昔有防云朝京桥断状元来明嘉靖间桥圯署县推官黄直遂以其石址筑城欲应防云】公湖桥【在县南明嘉靖间建】陈陂桥　辜桥　北津桥【在县北宋嘉定间建后圯】虎渡桥【在县东南宋绍定间邑令陈子木建淳祐间令赵与坦修邑人杨炎午记元季圯于水按府志龙溪亦有虎渡桥顺治九年毁于冦龙溪县欲与泰邑分修援长泰志虎渡桥为证白之当道后阅杨炎午记乃同名异实勒石江东修桥专属龙溪】陈公桥【在虎渡桥下宋嘉定间建】南津桥【在县西南宋嘉定间邑令吕炎以水西流造石梁以障之元季圯于水易以木架屋其上寻复毁明设木桥于冬春至夏秋则设渡今止设渡不复设桥】驷经桥【明洪武间知县阮思聪建】水尾庵桥【二桥俱县东北】半山桥　下洋山桥　孤星桥交东桥【四桥俱县西北】东津渡　南津渡　朝京渡　鼇岛渡　溪尾渡　洪沟渡　□渡　殴马渡　石壁施渡　双溪渡　戴干渡　三江溪渡　凤口渡　跳头渡　杨溪渡　顔甫陂渡　严溪渡　谢潭渡定方渡　溪口渡
　　平和县　员济桥【元僧瑞岩建】梅溪桥【明里人何谅建今圮】丰埔新桥【明万厯间知县季槩建今圯】莲叶径桥【明万厯间知县李一凤建】黄庄桥【明万厯间知县伍匡世建】新路桥【明知县季槩建】西门外桥　三角径桥　功徳桥【地当闽广之冲旧有小木桥康熙三十八年通判范廷谋创建而髙大之四十年知县郭廷彩重修】寳峰渡　清溪渡　溪口渡　铜鼓溪渡　坂仔渡　双溪渡　平和渡　西门溪渡　长富村溪渡赤石岩渡　芦溪渡　西林渡　黄田溪渡
　　诏安县　东门石桥【在东门外旧名东溪桥明嘉靖间知县李尚理建隆庆间知县陈素蕴重造题曰通济桥万厯间知县夏宏与邑人沈鈇捐赀改建石桥】洋尾桥【即广南桥旧设渡沿边泥泞数丈行者苦之明万厯七年知县邓于蕃建石桥百余丈为楯四十后知县夏宏通判俞咨益重修】大陂桥【明嘉靖间知县廖暹架木为桥后知县邓于蕃易以石改名永济　二桥俱县东】安济桥【在县西明嘉靖间建】平寨桥【在县南旧设渡明万厯间砌石桥】龙车桥【在县北旧为普济桥嵗久圯壊明邑人沈鈇重修覆以亭扁曰丹诏古道】磨西桥【一名猫狮桥旧废邑绅士重造砌以石】横岭渡　洋林渡【水急而险风不可渡】港口渡海月渡　磁窑渡　前呉渡　长沙尾渡【一名松栢门渡去县治八十余里一日乃至海上时冇刼掠须防之】悬钟南澚渡　江头渡　防头渡　古港渡　北门渡　悬钟渡中渡
　　延平府
　　南平县　明翠桥【在府城东旧建宁门外用舟三十有八横列大溪中而架木板于上以通行两旁为铁绠维之水涨则分系溪岸别用舟渡冇司编夫守防以时修缮旧制颇狭明治间知府孙衍易以大舟板厚可容驷马行者便之】东浮桥【在府城延福门外明万厯三十七年知府倪朝賔重建】西浮桥【在府城西水门外与东桥各用舟三十有二】延平桥【在府城东隅旧名栢平】四鹤桥【在府城西四鹤门外】延安桥【宋嘉定中郡人赵崇鲁建】登科桥大凿口桥【二桥俱宋庆厯间郡人范迪简建】湆口桥【宋嘉祐中郡人范峒建】
　　湖头浮桥【宋元丰元年建】乘驷桥【宋熙宁中郡人叶唐懿建　六桥俱府城东】永庆桥【宋熙宁中里人尤询建】小浴坑口桥【宋熙宁中里人宋宜甫建】尤溪口桥【宋元丰中里人叶唐稷建】西芹桥【宋熙宁中里人苏均建】小芹口桥【宋瑞平中郡人王孟堈建】卤水桥【宋嘉定中郡人赵崇彪建】药村桥【元至正中里人杨兴隆建】南州桥【明洪武中里人杨善发建】皇泽桥　广度桥【宋淳熙中里人邓文举建府志作林荣达建　以上俱府城西】同仁桥【在府城南旧名黄龙明成化初燬邑人太监黄赐潘瑛请以赐金重建朝廷亦赉助之桥成赐名同仁嘉靖初圮于水知府彭澄建隆庆间复燬知府林梓建】十里庵桥【旧名利渉宋绍定中郡人许合建】安济桥【旧名通济宋寳庆中郡人赵必洪建】清风桥【唐贞观中里人呉益建】吉溪桥【明嘉靖中知府彭澄建后推官邓维琏増修】吉安桥【五桥俱府城东南】吉昌桥　湖头渡【在府城东】沙溪口渡【在府城西】橘溪渡　岳溪渡【俱府城东南】
　　顺昌县　迎福桥【在县治东】棊溪口桥【元至正中里人朱斌建明初圯于水成化中改造石梁】鸿门桥【明成化十三年建上覆以亭凡三十间】蜚沙桥【明成化十七年建　三桥俱县东】宁武桥【元至正二十年建】鹏翔桥　富文桥【元至顺间里人廖伯和重建上覆以亭十有七间】漠口桥　半店桥　西渡浮桥【六桥俱县西】水南桥【明成化八年僧道宁建】龙溪桥【左负山右临涧宋绍定二年冦至官兵据桥御敌冦遂败走后废为渡今架木以通往来】万载桥【旧名济川宋元祐中邑令俞伟始建浮桥绍定中令赵必英累石为址而梁其上并覆以亭明洪武初知县张缙重建寻燬后以舟渡嘉靖中知府彭澄重建改今名】龙津桥【明洪武十七年重建有亭永乐十四年圮后为徒杠而已】蛟溪桥　净安桥【五桥俱县南】槎溪桥【明成化五年邑人陈镡建】亭龙桥　泰亭桥【冇亭】洞源桥　何阮桥　溪尾桥【六桥俱县西南】云衢桥【元至顺间里人冯大雅建】章埠桥【元至正初里人冯马七建】要津桥【明洪武间里人呉克刚建】万全桥【四桥俱县西北】余坊渡【在县东】灌站渡　旱屯渡　张墩渡　莒口渡　大干渡　富屯渡　漠布渡【俱县西南】
　　将乐县　龙津桥【唐嗣圣中里人廖云建府志作龙池桥】山桥【宋咸淳中县令黄去疾建明永乐三年燬邑人杨徳敬重建府志作道南桥】三华桥【旧名利渉宋绍兴间邑人侍郎黄伯固建为亭百余间为墩十有六元明递有修建　国朝顺治四年大水桥墩半壊九年有术士惑于风水主尽析其墩墩石激流十年渡船覆溺死者三十余人　三桥俱附郭】濑口桥【元至正间里人徐彦卿建】枫溪桥【元至正间建】文昌桥　叶坑桥　积善桥　五岐桥　将溪桥　埪垅桥　惠通桥　常口桥　村尾桥【以上俱县东】桃溪桥　郭公桥　市尾桥白塔桥【冇亭二十间】里湾桥　大安桥　黄甲桥【以上俱县西】升仙桥【宋淳祐间建】圆通桥【宋绍定五年建】张坊桥【宋元丰中建】路口桥【宋淳祐三年建四桥俱县南】万安桥【元延祐元年里人方重简建】何坊桥当溪桥　三涧桥　宋兴桥　绕坑桥　光明桥潜溪桥　硝石桥　白泉桥　呉坑桥　横山院桥【以上俱县北】通津桥　龙津桥　通灵桥　山阳桥　新兴桥　东坊桥　萧坊桥【以上俱县东北】常安桥　曹溪桥莫源桥　漠溪桥　龙桥　常丰桥【以上俱县西南】蛟
　　湖渡　金谿渡　子教渡　漠湖渡　髙滩渡
　　沙县　招庆桥　登瀛桥【俗呼东门桥冇一山介二水间俗名山洲宋李纲改名仙洲建浮桥命以今名绍兴二十九年郡守胡舜举重建累石为址而覆以亭寻圯绍定三年重建明永乐十六年燬后济以舟二桥俱县治东】无双桥　无敌桥【二桥俱宋绍圣二年建】石桥　歩云桥　鸣玉桥【五桥俱县治西】翔凤桥【宋绍圣四年邑令谢璿初建浮桥名平津淳熙十年令宋自强徙建凝翠驿前后复徙故处嘉定四年又改建板桥更今名后屡修屡燬明景泰元年知县余寛仍建浮桥正徳十三年同知计宗道督民建石墩十三座亭八十四间嘉靖间水摧其半寻复燬万厯九年推官卢泮知县俞序重建】云衢桥【二桥俱县治南】洛溪桥【在县治东南】澄江桥　通济桥　胡光桥　渔溪湾桥丹溪桥　玉石桥　隐相桥　迎仙桥　城头桥鸬鷀口桥　后宅桥　黄坑口桥　琅溪桥　从安桥　福临桥　归云桥　熙成桥　登年桥【以上俱县东】碧峰桥　杉溪桥　延安桥　上水口桥　华口桥英风桥　檺林头桥【以上俱县西】义恩桥　幼溪桥
　　富口桥　柳源桥　杨村桥　寳峰桥　新波桥升平桥　黄溪桥　柳坑桥　张坑桥　八字桥登云桥　茂溪桥　俞屯桥【以上俱县北】前坑桥　吉平桥　长坑桥　増禄桥　溪平桥　大基口桥　大黄桥　小落桥　北充桥　双溪桥【以上俱县东南】髙板桥淳祐桥　徐坊桥　连坑桥　小溪桥　吉村桥福西桥　大平兜桥【以上俱县西南】西来桥　通济桥
　　紫云桥　垂虹桥　黄岩桥【俱县东北】朱源桥　归坑桥黄北坑桥【俱县西北】玉溪渡　髙砂渡　黄公渡　青
　　州渡　龙江渡　将军渡【俱县东】黄隔口渡　斑竹渡玉口渡　横龙渡　馆前渡　台镜前渡　三元
　　渡　杉口渡　荆村渡　马铺渡　龙谷渡【以上俱县西】水南渡【县南门外】安济渡【县东北】
　　尤溪县　坦履桥【宋绍兴五年建明永乐间复建】毓秀桥【宋嘉定元年建名跨鼇以朱熹生此改今名】昼锦桥【宋绍兴三年建　三桥俱县治西】青印桥【宋绍兴十九年建元至正二十四年重建明宣徳二年燬寻复建】玉溪桥【二县俱县治北】瓄石桥广济桥【二桥俱县东】迎驷桥　济川桥【二桥俱宋嘉定二年建】林奢桥　纪板桥　陂石桥【明永乐间重建】康安桥　铜盘桥徳化桥【以路通化名宋端平三年建明洪武间重建】石灰桥　花桥【宋嘉定四年建明洪武间重建】崇安桥　蓝下桥　新桥【以上俱县西】通济桥容防桥【二桥俱县南】紫岩桥【宋嘉定三年建明永乐九年重建】博利桥周保桥【三桥俱县北】荣达桥【县东南】惠通桥【县东北】上驿桥
　　【县西北】水东渡　水南渡　康济渡【在沈福门外旧冇浮桥】曲江渡　小黄渡　元潭渡　漳树渡板溪渡　防村渡　炉村渡　田溪渡　浮流渡　雍口渡　嵩渡
　　永安县　文昌桥武曲桥　了溪桥　神仙桥【俱县治北】武陵桥【县东门外】广宁桥【县西门外】镇清桥【县南门外】永济桥　城北桥【俱县北门外】中村桥　溢洋桥　杨梅桥　广平桥【俱县东】虎溪桥　渔潭桥　西洋桥　桂口桥　仕阳桥【俱县南】峯源桥　丰济桥　安定桥　徳星桥　忠善桥　建安桥　防清桥　大陂滩头桥　栟榈口桥【俱县北】吉溪桥【县西南】浮流口渡【县西门外】下渡　郁溪口渡　固发口渡　东闗渡【俱县北】童家渡　小练渡上国巫渡　上石船渡　上板桥渡　大淘口渡【俱县西南】
　　建宁府
　　建安县　泳泽桥【明洪武九年建治四年火知府刘璵易以石】东安桥【明永乐十一年都指挥佥事侯镛建后圯于水嘉靖间知府夏玉麟重建】镇安桥【即旧镇雅桥宋乾道间郡守赵彦端建后圯于水明永乐间重建】平政桥【明天顺间建嘉靖间重修　四桥俱府城内】城东桥　崩溪桥【明洪武间建】洽厯桥　大寳桥【明洪武六年建】陆源桥【明永乐十年建】上村桥　云漈桥【明治间里人张锜累石为之嘉靖间覆以亭】将相桥【明永乐间重建】钱仓桥【明洪武三年张仁翁建凡十五间后重建者屡俱为水壊　国朝康熙七年知县余光鲁敛众重建】向山桥【宋时建】吉口桥　附凤桥【二桥俱明治五年建】裴家桥　古老桥　水集桥【一作集水明洪武三年建】坤中桥【明洪武四年里人叶章建】迎仙桥【元至正间里人萧文西建】漈下桥【明洪武四年建】仙源桥【明初里人呉顺卿建】南乡桥【宋时建郡人侍郎袁枢未第时尝题诗云玉龙倒影挂寒潭人在云霄天地间借问是谁题柱去茂陵词客到长安袁后两以词赋取魁元至正十六年重建】大佛桥【宋时建明永乐间重修】东林桥【元至正间里人翁傅林建】专臾桥【元至正间里人林观孙建】筹岭桥【明洪武二年建】龙源桥【宋咸淳九年礼部侍郎翁合建】新桥【明永乐间建】双溪桥【明洪武三年建】敷锡桥【明初里人黄任陂建】昼锦桥【明初里人陈顺建】歩月桥【元至正间建】东逵桥【旧名安泰明洪武五年重建】龙潜桥【下冇潭深不可测】普济桥　碓头桥【俱元至正间建】星拱桥【明永乐初知县邵直重建】龙潭桥【明永乐间建成化间重建】枫连桥【元至顺四年里人郑淑建】中桥【元至正间黄杰建】跃龙桥【元至正间里人林成建】龙蓬桥【即古川石渡明洪武末建】化龙桥【明天顺七年郡人监察御史江沂建石桥上覆以屋】当溪桥【元至正七年建】登瀛桥　傅筑桥【明洪武六年里人魏昌建】回龙桥　上荘桥【明永乐间里人魏子俊建】郑墩桥【明永乐间里人陈孟五建】漈下桥【元时建　以上俱府城东】普通桥　来江桥【二桥俱宋时建】龙门桥院前桥　傅岩桥　水口桥　北坑桥　广福桥【六桥俱明初建】寳莲桥【元至正间建】吕口桥【明永乐间知县邵直建】登云桥【以上俱府城西】通仙桥【在长桥门外宋宣和间郡人许宗道募建石址髙三丈冇竒明正统间灾桥址见存】龙津桥　巨济桥【二桥俱明成化间重建】歩云桥【明洪武六年里人阮庆建】龙兴桥【明洪武十六年里人郑森建】通济桥【明永乐十四年里人郑杰建】叶坑桥【元至正十九年进士蔡大荘建　以上俱府城南】集瑞桥【明成化初重建】场口桥　馆堂桥【二桥俱明洪武四年建】谢马桥　鲁桥　中桥【二桥俱元至正初建】水尾桥【元至正七年里人林国兴建】黄村桥【明洪武十年建万厯间重建】刘公桥　陈公桥　驷马桥【三桥俱宋时建】南雅桥【康熙二十二年知县张大兴重建以上俱府城西南】黎山渡　天堂渡　骖鸾渡梅川渡　钟山渡　沙溪渡　大蓬渡　青州渡
　　【旧冇桥后废】铜场渡　蛟潭渡　川石渡　三门渡　上房村渡　下房村渡
　　瓯宁县　恩波桥【宋绍兴中建木梁明永乐中重建上覆以屋成化间燬治五年复建易以石】徳胜桥　陞华桥【明洪武十年建永乐间重建而覆以屋后圯于水成化六年复建】顺母桥【宋孝子张禧建　四桥俱府城内】通都桥【在平政门外初名平政桥为浮梁宋乾道初郡守陈俊卿始累石为址而覆以屋厯宋至元兴废不一明洪武元年指挥沐英重建永乐间壊于水复建浮桥嘉靖初仍建石桥改今名其后或燬于兵或圯于水递有修复　国朝顺治六年重建寻复燬十四年郡人募建后又两遭洪水桥址俱塌权设浮桥以济云】威武桥【在威武门外明成化十七年知县陈英重建万厯三十七年水圮知县易应昌重修】桂香桥【一名七星桥】万安石桥　叶墩桥【宋嘉定中建】井窠桥【明洪武中重建】寨头桥【元时建】顺济桥【明永乐中重建】登云桥【元时建】胜隆桥【元至正十四年建】通济桥【明洪武三年建】钱墩桥【元至正间里人钱伯玉建】张墩桥【元至正间里人张十一建】东坑桥【明洪武十四年里人李恭正建】苦竹桥　连墩桥【二桥俱元至正间建】池墩桥【明洪武五年里人谢永均建】大夫桥【宋朝奉大夫黄驷建故名】中村桥【明天顺间里人张允恭建】霞溪桥【明治四年里人张智建】清风桥【按治志明郡人按司佥事黄琮建琮居官有清操里人因以名桥而府志谓清风桥即大夫桥未知孰是】望考桥【五代周黄闽生建以桥近父茔故名】龙蟠桥【明治元年建】兴贤桥【明永乐六年里人张彦和建】贯道桥【明永乐十四年里人张和建】忠义桥【明正统间建以上俱府城西】水南桥【旧为浮桥元至正间易以石桥交　溪水涨辄断明万厯间两经重修皆为水圯国朝康熙二十二年建安知县张大典复修】道源桥【旧冇小桥跨山涧上明天顺间知府刘钺建亭覆之扁以今名二桥俱府城南】乘驷桥　九石桥【明嘉靖间建】玉溪桥【旧名魁元桥元大徳五年建后圯明永乐十九年里人童景祥募建　国朝康熙二十一年童氏子孙重建】泉峡桥【明正统四年里人童文敬重建】云津桥【明成化元年郡人杨让重建】报恩桥【宋绍兴中里人童徳润建】云骑桥【宋绍兴间里人童枢建】旌文桥【宋庆元间里人童显建治志作元至正五年建】竹溪桥【明洪武三十一年建】龙溪桥范地桥【二桥俱明洪武间重建】安龙桥【明天顺间里人陈泰等建】大厯桥【宋咸淳五年建】太平桥【元大徳元年建】金源桥【明洪武中里人余显建】龙头潭桥【明嘉靖十年建】前岚桥　路口桥【明永乐三年建】陈溪桥【元至正十二年建】黄石桥【明洪武三年重建】花桥　崇峡桥【明嘉靖间建】黄口桥【康熙二十八年重修】东瑞桥【明洪武六年重建】箬溪桥【明永乐三年建】际溪桥【元至正中建】古竹桥　白溪桥　知州桥【二桥俱明初建】云衢桥【明成化十七年建】聨芳桥【宋元祐间里人游安世建兄弟皆为迪功郎故名】朱纯桥仁山桥　北坑桥【三桥俱明洪武初建】平洲桥【元至正间里人张子夀建】安口桥【明洪武十一年里人连子俊建　以上俱府城北】新村桥【明洪武五年里人张子善重建】叶坊桥【康熙三十年重建】丰乐桥【即陈公桥康熙二十一年重建】衢口桥【明洪武三十五年建治二年重建】后沙桥【明洪武二十六年重建】冯陂桥【明正统十一年郡人杨让重建】福庆桥【明永乐中里人张铁建】枧头桥【明正统间郡人尚寳卿杨恭建】新桥【明永乐十五年里人呉足建】髙桥【明洪武二十五年重建】新坊桥【明永乐间重建】道通桥【明治二年建】长汀桥【明永乐二年重建　以上俱府城西北】北津渡【即万石桥故址】岩头渡　杨墩渡　白马渡　北坪渡
　　建阳县　东津浮桥【在县治东景阳门外明永乐八年邑人李仲贤建崇安曹茂舍田二顷八十二亩充修葺之费正统间主簿萧旺造船三十聨以铁绠立柱两岸系之成化间壊于水知县张津取田之入重建嘉靖间知县冯继科重修中作髙桥一座以通舟楫万厯间知县魏时应重建举人詹玉鋐张汝桂捐赀成之】朝天桥【在县治正南门外旧名濯锦南桥宋绍兴间建明永乐十四年圯于水十七年县丞赵璧重建天顺间火同知李钺复建隆万间继燬知府邵廉邑人傅国珍募建】拱辰桥【在县北门外旧名濯锦北桥宋绍兴间主簿宋翔重建淳祐间重修更名淳祐明洪武九年主簿傅英重修更今名永乐间圯于水成化十四年按察副使钱进檄建嘉靖末燬于流贼万厯初重建后复圯于水邑人傅国珍募建】华桥【明天顺四年里人黄理重建】进贤桥【旧名卷篷桥明景泰六年知县龙韬重建更今名治间圯于水知县张津修建万厯间又圯知县赵子贞复建】玉溪桥【明正统二年建三桥俱县东】黄田桥　般若桥【元至顺间建】云潭浮桥【明正徳八年建】莒口桥【宋咸淳四年建明成化间知县海澄重建】望龙桥化龙桥【明洪武五年邑人李贤建】富义桥　清泰桥　聚云桥【元至正六年建】龙津桥　龙济桥　防文桥【宋咸淳三年建明成化二十二年重建万厯三十七年复建】武陵桥【宋时建明洪武中重修永乐中圯于水成化十四年改为浮桥后亦废】葛峰桥　武溪桥【宋淳熙元年建】漈下桥　紫阳桥【旧名仙源桥宋庆元间建以路通朱熹墓改今名】范桥【冇上下二座】交溪桥【以上俱县西】景贤桥【明万厯间邑人朱奎建】瀛洲桥【宋庆厯间邑人虞坤建明初水圯成化间重建嘉靖间复圯崇祯间里人丁煇重建】沧洲桥【明洪武八年建后圮嘉靖万厯间两经重建】惠民桥　虎溪桥【元延祐四年建明景泰元年里人丁仕显重修】长滩桥【六桥俱县南】叶墩桥　龙湖桥【宋时建明万厯间知县魏时应重建】福仙桥【明永乐六年僧建】仁徳桥【四桥俱县北】顺济桥【旧名板桥明宣徳二年邑人王仕俊建】青云桥　升龙桥【元时建】朱阳桥【元至正九年里人李敬建】龙津桥【明永乐六年里人陈和建】云衢桥【宋时建蔡沈书扁谢枋得诗长虹跨陆登云衢防通四海同车书】歩云桥　兴文桥　同文桥【二桥俱明成化间知县海澄建】登云桥状元桥【宋时建因叶斋状元故名明景泰三年重建】跻云桥【明成化七年知县刘】
　　【渊建】文华桥　蔡□桥　北山桥　徳星桥　回龙桥【以上俱县西南】水亭桥　洪山桥　呉墩桥　蔡墩桥　龙潭桥　驻锡桥【宋寳祐间建白玉蟾书扁　五桥俱县东北】同由渡　南岸渡　阜石渡　瀛洲渡　长滩渡　溪口渡　马铺渡　麻溪渡　潭头渡　神前渡　亭村渡　将口渡　酎口渡　南林渡
　　崇安县　聚奎桥【在县南门外宋时建因中丞翁彦国枢密刘珙居桥东故名画锦又名旌忠又名青云初在宣化坊左后圯于水嘉定间县令赵必愿移其址于今所改名继贤元至元十三年燬于兵越十年达噜噶齐达努等重建至大二年又圯于水至正三年县尹呉世修复建明永乐中又燬成化十七年分巡髙崧檄建其后复再被燬俱以次修建　国朝顺治九年又燬康熙二十一年知县金章重建更今名】广福桥【在县北门外宋端平间邑令章瑞子建初名徳星后改济川又改慈济后圯景定间令刘汉博重建改今名元泰定二年县尹彭好古撤而新之后复圯明成化十八年邑民暨煜范勲倡建今燬】七星桥　望星桥【元邑人彭慈建】林公桥　祝公桥【以上俱附郭】暨桥　冠盖桥【邑人杨玉建】黄墩桥　大保桥古楼桥【里人程伯衡建】取履桥　梅溪桥　建福桥　坑
　　头桥　昼锦桥　观泉桥【二桥俱宋时建知县曹端重建】黄石桥【宋时建徐青叟书扁僧达源重建】双溪桥　下空桥　清沟桥　拱辰桥　交溪桥　红桥　防仙桥【朱熹书扁　五桥俱宋时建】玉虹桥　鼓溪桥　舍人桥【又名忠文桥里人刘桓重建】西济桥　月溪桥　苑水桥【二桥俱宋时建胡寅书扁】回澜桥【宋时建蔡抗书扁　以上俱县东】独坑桥　黄隆桥　九岐桥【元时建】中和桥　永丰桥【五桥俱县西】漈棚桥　峡口桥　虎鼻桥　双峡桥【宋邑人彭禄建刘子翚为记】登瀛桥【旧赤石渡明万厯间知县蒋一骢改建今桥】道南桥　徐公桥【宋时建】虹桥　长谷桥　庙前桥　三姑桥　南原桥　井水桥　店尾桥　双溪桥　小通仙桥　李田桥　南阳桥　江师桥　茅岭桥　范墩桥【自长谷桥以下俱元时建】梯云桥　武夷桥【明万厯间知县虞大复建今废】存心桥【邑人王季贤重建以上俱县南】新丰桥　黎口桥【二桥俱宋时建】客苦桥　墟上桥　祝济桥【邑人祝谙建】黄石桥　第一渡桥　第二渡桥　继祖桥【俗呼第三渡旧名恵政宋赵汝愚帅闽日尝扁曰里仁后其孙必愿来为宰道出此桥改今名】第四渡桥　第五渡桥【宋县令陆珪建里人张瀚移今所】黄溪桥　翠竹桥　路口桥　杜畬桥飞桥　铺头桥　南岭桥　望云桥　南安桥
　　钓月桥　通济桥　孝义桥【里人丘奈建】羊栈桥　坑口桥　上虹桥　第一桥　第二桥【以土俱县北】潺溪桥【里人程伯衡建】白桥　忠孝桥【宋时建】印龙桥【里人呉齐建】观音桥上店桥　牛皮滩桥　祝岩桥　亭岭桥　伯石桥芦山桥【元时建旧名云山知县曹端重建】黄亭桥　太平桥　虹
　　桥　杨田桥【以上俱县东南】翁坊桥　徳博桥【里人游伯林建】兴龙桥　洪桥　云衢桥　江墩桥　马源桥　乘驷桥【里人吕支山建】铺头桥【元时建】秦石桥　蓝涧桥　龙潭桥观音桥　羊栈桥　登瀛桥【俗呼上元桥　以上俱县西南】双旌桥魁星桥　仙舟桥　湘灵桥【宋时建】观音桥　歩仙
  </div>
  <div class="pagination">
   <a href="福建通志_page22.html">
    上一页
   </a>
   <span>
    ...
   </span>
   <a href="福建通志_page18.html">
    18
   </a>
   <a href="福建通志_page19.html">
    19
   </a>
   <a href="福建通志_page20.html">
    20
   </a>
   <a href="福建通志_page21.html">
    21
   </a>
   <a href="福建通志_page22.html">
    22
   </a>
   <span class="current-page">
    23
   </span>
   <a href="福建通志_page24.html">
    24
   </a>
   <a href="福建通志_page25.html">
    25
   </a>
   <a href="福建通志_page26.html">
    26
   </a>
   <a href="福建通志_page27.html">
    27
   </a>
   <a href="福建通志_page28.html">
    28
   </a>
   <span>
    ...
   </span>
   <a href="福建通志_page24.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
