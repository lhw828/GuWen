<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 413 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 413 页/共 698 页</h1>
    <div class="content">玉河东西堤其南北有三石梁西堤旧有高桞垂荫水面崇祯己巳冬城守官军御寒无具尽斫为薪 
仅存翰苑墙东一带矣燕都游览志臣等谨按玉河三石梁今皆完固翰苑墙东两岸杨桞鬰葱可观 
其东西二坊无考原玉河源出宛平县玉泉山汇为昆明湖分流而东南入德胜门西水关至皇城内 
太液池由大内经金水桥流出玉河桥达正阳门东水关东流少北至东便门东水关出注通惠河亦 
名御河元时曰金水河以其自西门入故名大清一统志原何景明艶曲御沟连上苑大道接平沙紫 
陌三千骑青楼十万家城中杨桞树风起暮飞花大复山人集原游潜诗玉河清浅晓粼粼緑漾平沙 
桞色新两岸楼台春似画紫骝风滚落花尘梦蕉存稿原汪佃玉河桞诗御沟新桞暗如烟万缕长条 
碧可怜不是灞桥分手处更谁攀折到离筵东麓禞原蔡羽玉河桥晓行诗太液新波出建章辘轳声 
近想宫墙残星拂树天桥净隔岸啼莺禁籞长紫气凝香开北极苍龙乗日起东方君王垂拱临朝早 
银烛光中散鹭行林屋集原欧大任玉河堤上见新月诗弦月纎纎照马蹄竹书犹把署中楼沟前垂 
桞穿林影禁里新莺过水啼缇骑纷随秦苑北朱旗深护汉宫西倦游不记长安道千里关河怨觧携 
欧虞部集原王家屏玉河新桞诗水绕沙堤曲桥看御桞眠柔条轻着雨嫩叶暗抽烟影落澄波细阴 
垂画槛偏亭亭依汉苑迟日待莺迁复宿山房集原李先芳再过玉河堤作马蹄日日逐红尘白髪青 
山应笑人昨日玉河堤上过杏花开尽不知春东岱山房稿增马祖常玉河诗御沟春水晓潺湲直似 
长虹曲似环流入宫墙纔只尺便分天上与人间大兴县志増文衡山在词林日寓居禁城东玉河岸 
春水一湾新桞鬖鬖毎集文人吟咏其中常自作燕山客舍图题云燕山二月已春酣宫桞霏烟水映 
蓝屋角踈花红自好相看终不是江南春明梦余録增李孚青玉河新桞赋皇都春早紫甸寒轻苑花 
穿蝶宫树流莺披玉河之新柳袅弱质之盈盈夫其芽点嫩黄祶抽浅緑好风之管领无边皓露之沾 
濡才足红墙东厕匼匝一湾碧沼西头迷离几曲晓烟卷去分明春水微波夜月含来亦似秋天初沐 
纎秾骨格忍被亚夫营里之名婉润丰标不作何妥巷边之族踠地金缕弥空麹尘歇小侯之寳马荫 
华胄之雕轮摇扬龙池十里之亭台隐隐依微凤阁千门之篝瓦鳞鳞江北江南梁苑之花似雪三眠 
三起汉宫之树名人原夫如线如丝宜晴宜雨等腰最削赏眉偏妩横青两岸中淹兰叶之舟浓黛一 
堆旁罨桃花之坞评量才质云阶月地之品流检校风情骚客词坛之宗主既种性之殊恒自结根之 


得所乃有汉南抛掷灞上攀牵关山何处洛中可怜溧阳酒楼无端三月武昌堠馆重来几年此则短 
叶披尘凄心 　长条拂路雅意纒绵者矣至若中散门前柴桑宅襄桐分荫以满斋槐夹直而成市桞 
刺史桂林江上歳栽培杜拾遗秦川道中连朝徙倚金城摇落拥肿十围板渚楼迟绵延千里虽邀顾 
盼之惟未极几遭逄之美别有上林池馆乐逰绮罗坊名永丰殿号灵和球场书藉舞榭晨搓带蝉正 
好翻燕如何映酒欹枝全身似舞隔帘吹絮逸韵疑歌然而京北街心章台楼角纵极目以延縁 殊情 
于今昨覩此日之芳菲羃御沟而绰约先禁籞之朱樱压阶墀之红药停寸晷以徘徊记千株之约略 
神州沃襄帝里浓膏甘泉浃润太液分饶缀景瀛洲昔藏鸦于密叶飞华露掌宁系马于柔条一桁西 
山岚气淋侵乎御陌八星南耀光芒腾射乎魁杓归院曽迷挿门亦可子城阴处零残雪以犹霏东面 
风过排长衢而倍亸王恭濯濯对月争妍张绪依依临风独坐一夜丝绦新剪能忘畴昔之染衫五更 
寳炬如城却忆清明之赐火皇清文颕增金铉字伯玉崇祯元年进士十七年春改官兵部主事巡视 
皇城城破铉趋入朝见宫人纷出知帝已崩即投金水河家人争前挽之铉口啮其臂得脱遂跃入水 
水浅濡首泥中乃绝贼居大内踰月出金水河冠袍泛泛见水上内官指之曰此金兵部也弟錝辨其 
尸得铉首合以木身归如礼而殓明史列传臣等谨按明金铉国初谥忠洁原永乐十五年六月于东 
安门下东南建十王邸通为屋八千三百五十楹明成祖寔録原宣德三年四月新作公主府三所于 
诸王邸之南明宣宗寔録原乌蛮市在王府街之会同馆燕都游览志臣等谨按明诸王公主府久废 
其地今名王府大街乌蛮市无考原明照坊六铺五城坊巷胡衕集原宋聚明照坊对雨诗章台车马 
去如流白雨霏烟拂画楼九陌平铺明似练两沟急泻碧于油美人虹见西山霁少女风来北里秋凉 
意满襟帘幕卷宫鸦归树夕阳収燕石集原保大坊四铺有府军前卫府军左卫羽林左卫金吾左卫 
金吾前卫金吾后卫虎贲左卫迎禧观舍饭旛竿寺五城坊巷胡衕集原旛竿寺本永乐年建日给光 
禄粟米三石后府属卫月办柴薪万二千五百觔煮饭施贫民明武宗寔録原嘉靖元年正月四川道 
监察御史郑本公请出钱赈济京师冻饿穷民户部议朝廷旧设养济院穷民各有记籍无籍者収养 
蜡烛旛竿二寺衣布薪米厨料约岁费万金所存活甚众今院籍混淆或以丁壮窜名或以空名支费 
二寺复设内官校尉干没罔利民无所依弊端坐此请委官查记籍革虚冐其二寺添设内官校尉尽 
行罢减惟遣光禄寺及宛大二县官以时更理其事合用柴斤令于台基厂关支五城兵马日拊视道 
路穷民使就食二寺命如议行明世宗实録臣等谨按舍饭旛竿寺在双碾胡衕本朝康熙三十三年 
重建改名兴福禅林碑称舍饭寺起于元至元间历明至今四百余年云云而无旛竿之名考明张爵 
坊巷胡衕集所载舍饭旛竿寺在双碾胡衕下南为翠华胡衕北为弓弦胡衕以地考之则斯寺之为 
旛竿寺无疑又按明代施赈止蜡烛旛竿二寺内官监放虚冐无寔我朝五城设十厂中城则给孤寺 
佑圣庵东城则华严寺海会寺南城则安国寺积善寺西城则増寿寺万明寺北城则永光寺广善寺 
毎年十月一日起至次年三月二十日止坊官散给御史稽查都察院堂官不时察看贫民均得仰沾 
寔恵矣原延禧寺迎禧观在明照坊俱有勅建碑明顺天府志臣等谨按延禧寺在弓弦胡衕明万历 
三十八年修兵科给事中吴某撰碑本朝康熙二十三年重修有碑考坊巷胡衕集弓弦胡衕隶保大 
坊顺天府志作明照坊误也迎禧观在王府大街碑云天顺庚辰岁建考朱彛尊原书迎禧观前条引 
坊巷胡衕集作保大坊此条引顺天府志作明照坊互异今以坊巷胡衕集所绘图与现在地面详勘 
当以保大坊为是补兴福院在都城保大坊北其主僧尼舍尘至元中平章政事王公毅枢密副使吴 
公珪福建宣慰使李公果始买今院地至大德中平章政事贾公与其夫人林氏引见于皇后下教出 
财帛建其殿曰慈尊延佑五年告成奉旨禁护掌教者钖名清修妙行以褒美之清容居士集臣等谨 
按兴福院今无考原崇真万寿宫在府南蓬莱坊元至元中建翰林学士王构为记真人张留孙吴全 
节相继居此俗名天师庵明一统志补崇真万寿宫有五色蔷薇是閒閒吴真人手种巢睫集增张留 
孙字师汉信州贵溪人少时入龙虎山为道士有道人相之曰神仙宰相也至元十三年从天师张宗 
演入朝世祖与语称遂旨留侍阙下建崇真宫于两京俾留孙居之其徒吴全节字戍季饶州安仁人 
至元二十四年至京师从留孙见世祖每岁侍从行幸所司给庐帐车马衣服廪饩着为令元史释老 
传原延佑七年七月命元教宗师张留孙修熙事于崇真宫元史英宗纪原世祖混同海宇而神德真 
君张公入觐上悦即两都皆建崇真宫居之号公天师吴文正集原吴澄瑞鹤记泰定元年春左丞相 


传旨命元教大宗师吴全节于崇真万寿宫虔告于天有祈有报元教之士供给于斋宫者千人将事 
之时有鹤自东南来者三俯临祠坛飞绕久之乃去成事之旦有鹤自青冥下者二复临祠坛飞鸣久 
之而上瑞应上闻有旨命词臣撰録若稽诸古一变之乐能致羽物九成之韶能来仪凤况圣天子敬 
天之诚乎诚之所感何所不至鹤者羽物之族仪凤之伦其致其来固其冝尔吴文正集原果啰洛纳 
延题崇真宫陈錬师壁间竹梅邀倪仲恺同赋空谷天寒雪如堵短篷载酒沧江浦繋船偶傍竹篱根 
一树梅花纔半吐别来京国久相思梦断愁闻画角吹忽见新图写幽趣令人却忆剡溪时寄语南城 
倪博士取琴对此弹秋水中秋月上不湏归共倒青樽醉花底金台集原张翥中秋玩月崇真万寿宫 
诗西风吹月出云端松栢流光绕石坛上国三河天广大仙家楼观夜高寒似闻玉杵鸣元兎疑有瑶 
笙下翠鸾只把酒杯供醉赏不知零露满金盘蜕庵集原曽棨崇真万寿宫访葛太常作崇真宫阙禁 
城东旧说真人住此中凤去缑山虚夜月鹤归华表怨秋风飞花入户丹房静古木垂萝碧殿空一笑 
忽逢勾漏令将因暇日问参同巢睫集朱彛尊原按元有二崇真宫一在上都易之诗所云珠宫滦水 
上是也一在大都今之天师庵补马祖常崇真宫西梨花诗春日梨花下相逢把臂行香痕怜粉白酒 
晕惜红轻影动帘穿燕声来树度莺共当拚一醉莫待鬓华生石田集补倪瓒张尊师祠醮致瑞鹤诗 
我识白云君尚有赤松子仙署閟清严社公随役使歩虚礼初日飞神谒钧天时有五白鹤飞飞遶香 
烟手栽千树桃风吹刼灰烬避世星坛西深山闻清磬倐来密雾集忽逐冷风还定裹遗瑶瑟空中锵 
佩环清閟阁集臣等谨按崇真宫一名天师庵明一统志云在府南蓬莱坊几辅志云在大兴县南今 
无考按坊庵胡衕集天师庵在草厂眉掠胡衕与恵民药局毗连叙次今药局遗址尚存则天师庵疑 
与相近原昭回坊靖恭坊在北安门东共十四铺有圆恩寺福祥寺裟衣寺五城坊巷胡衕集原福祥 
寺在靖恭坊有勅建碑明顺天府志以上二条原在北城今移改臣等谨按福祥寺在今蓑衣胡衕前 
旧作裟衣寺中有明弘治十一年黎珏撰记正德戊辰修侍讲沈焘撰碑万历癸丑重修大学士赵志 
皋撰碑裟衣寺今废再按朱彛尊原书二寺隶北城今移改圆恩寺详北城条下原小时雍坊五铺五 
城坊巷胡衕集原崔子钟好剧饮尝至五鼓踏月长安街席地坐李文正时以元相朝天偶过早遥望 
之曰非子钟耶崔便趋至舆傍拱曰吾师得少住乎李曰佳便脱衣行觞火城渐繁始分手别艺苑巵 
言原金幼孜晩出西长安门诗白髪毵毵老从官篮舆自便懒登鞍京华久住交游少惟有西山耐久 
看金文靖集原王穉豋春雪曲春风吹雪下桑干添得城中一夜寒鳷鹊楼高消不尽长安街上马头 
看燕市集原双塔寺即元庆寿寺在西长安街塔二一九级一七级春明梦余録原九级者额曰特赠 
光天普照佛曰圆明海云佑圣国师之塔碑题燕京编修所次二官王万庆撰略曰海云名印简山西 
之宁远人八岁礼中观沼公受戒修童子行年十一能开众讲义济众凶岁金宣宗闻之赐号通元广 
慧大师宁远城陷师与中观皆执青吉斯皇帝遣使语太师国王曰老长老小长老可好自是天下称 
</div>
    <div class="pagination">
<a href="钦定日下旧闻考_page412.html">上一页</a><span>...</span><a href="钦定日下旧闻考_page408.html">408</a><a href="钦定日下旧闻考_page409.html">409</a><a href="钦定日下旧闻考_page410.html">410</a><a href="钦定日下旧闻考_page411.html">411</a><a href="钦定日下旧闻考_page412.html">412</a><span class="current-page">413</span><a href="钦定日下旧闻考_page414.html">414</a><a href="钦定日下旧闻考_page415.html">415</a><a href="钦定日下旧闻考_page416.html">416</a><a href="钦定日下旧闻考_page417.html">417</a><a href="钦定日下旧闻考_page418.html">418</a><span>...</span><a href="钦定日下旧闻考_page414.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
