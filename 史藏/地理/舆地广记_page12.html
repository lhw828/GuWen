<!DOCTYPE html>
<html>
<head>
    <meta charset="UTF-8">
    <title>舆地广记 - 第 12 页/共 24 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>舆地广记 - 第 12 页/共 24 页</h1>
    <div class="content">　　望回乐县本二汉富平县地属北地郡晋及元魏因之后省焉故城在县西南元魏置回乐县及立灵州后周立普乐郡西魏立临河郡隋开皇元年改临河郡曰新昌三年州郡并废大业初立灵郡唐武徳元年曰灵州四年析置丰安县贞观四年于回乐境内立回州以丰安焉十三年州废省丰安天寳末明皇西狩太子即位于灵武是为肃宗
　　上灵武县汉属北地郡东汉省之后周置曰建安又立厯城郡隋开皇三年郡废属灵州十八年改建安为广润仁夀元年改今名唐因之
　　懐逺县汉富平县地后周置及立懐逺郡隋开皇三年郡废属灵州唐立丰州武徳六年废省九原永丰二县入懐逺
　　上保静县本静隋开皇十一年置唐神龙元年曰安静至徳元载更名有贺兰山
　　中都督夏州古为戎狄秦属上郡后为匈奴所有汉武帝伐胡取河南地立朔方郡东汉因之后复没于戎狄晋末赫连勃勃建都于此国号大夏子昌为元魏太武所灭以其地立夏州西魏立化郡隋开皇初郡废大业初州废立朔方郡唐贞观二年平梁师都改为夏州天寳元年曰朔方郡后升静难军节度领县三
　　上朔方县二汉属朔方郡后废晋末赫连勃勃于黒水之南荣都号为统万烝土以筑城铁锥刺入一寸即杀作人不及一寸行锥者死元魏立夏州及置严緑县西魏立化郡隋曰夏州复曰朔方郡后为梁师都所据唐克之改为夏州贞观三年改岩緑为朔方县唐末拓防思恭为静难军节度使其后世擅立相承至今为梗中下徳静县隋末置唐贞观七年北开州八年曰化州十三年州废来属
　　中下宁朔县后周置化郡隋属朔方郡唐武徳六年立南夏州贞观二年州废县省入朔方五年复置来属长安二年省开元四年又置九年省其后又置中都督凉州古为戎狄秦时属匈奴使休屠王居其地汉武帝太初四年开立武威郡东汉魏晋因之兼立凉州前凉张轨后凉吕光皆据之北凉且渠逊亦自张掖徙居焉元魏后周亦曰武威郡隋开皇初郡废大业初州废立武威郡唐武徳二年平李轨立凉州天寳初曰武威郡后为河西节度领县五
　　中下姑臧县本匈奴盖藏城后人语讹遂曰姑臧二汉魏晋皆武威郡治兼为凉州刺史治焉前凉后凉北凉皆据此元魏后周亦为武威郡隋唐为凉州或为武威郡汉鹑隂县安定郡东汉来属后省故城在今县东南汉显美县属张掖郡东汉来属晋以后因之后周省入姑臧府禹贡猪野泽古休屠城盖并得汉武威休屠二县地
　　下神乌县本汉鸾乌县属武威郡后省唐总章元年于汉县故城复置神龙元年更名
　　中昌松县本汉苍松属武威郡魏晋因之后凉昌光改为昌松元魏立昌松郡后周郡废隋开皇初改县为永始后复曰昌松唐因之汉允街县神爵二年置属金城郡东南汉揟次县属武威郡东汉以后因之元魏属昌松郡后周省入昌松
　　中下大寳县本畨和二汉属张掖郡晋属武威郡元魏立畨和郡后周郡废为镇隋开皇中为县并障燕支二县入焉唐咸亨元年立雄州调露元年州废来属天寳三载以山出醴泉更名有焉支山
　　中嘉麟县本鸾乌二汉属武威郡后省唐武徳三年复置神乌县贞观元年省神龙元年改武威县为神乌而于鸾乌故城置嘉麟县景龙元年省先天二年复置中都督沙州昔舜窜三苗于三危即此其后世为戎狄地出美长者狐入其中食之首尾不出左传所谓元姓之戎居于州是也战国及秦月氏有其地汉时入匈奴武帝开之属酒泉郡后分立敦煌郡东汉魏晋因之西凉李暠初据此元魏亦曰敦煌郡兼立州后周因之隋开皇初郡废大业初州废复为炖煌郡唐武徳二年曰州五年改为西沙州贞观七年曰沙州天寳元年曰炖煌郡自禄山之乱河右没于吐蕃大中后吐蕃防弱首领张义潮以沙十一州来归而宣懿徳防不暇疆理名存有司而已后唐庄宗时升为归义军节度领县二
　　下敦煌县二汉为郡治晋亦属焉北魏立州后周改县为鸣沙隋大业初复为敦煌唐立沙州汉郊谷县属敦煌郡晋因之元魏立郊谷郡后周郡县皆废入焉禹贡三危山在东南有三峯有神沙山冬夏有声如雷渥洼水汉元鼎中土人得竒马以献武帝欲异之乃云从渥洼水中出于是作天马之歌
　　下夀昌县本龙勒二汉属敦煌郡晋因之元魏立夀昌郡后周郡县皆废入敦煌唐武徳二年析敦煌置夀昌永徽元年省干封二年复置开元二十六年又省后复置治汉龙勒县故城阳闗在县西六里玉门闗在西北一百十八里二闗之西三百余里有蒲昌海一名盐泽广袤三四百里则葱岭于阗两河之所注也
　　下都督州古西戎地战国时月氏有之后入匈奴汉属敦煌郡东汉魏晋皆因之元康五年立晋昌郡后废元魏后周为前乐郡隋开皇初郡废属州唐武徳五年改州为西沙州而析晋昌别立州天寳元年曰晋昌郡领县二
　　中下晋昌县本防安二汉晋属敦煌郡恵帝分属晋昌郡西凉李暠改为凉兴郡元魏改为常乐郡后周省防安别置凉兴郡隋开皇初郡废属州改凉兴为常乐县唐武徳四年更名晋昌五年别立州于此
　　中下常乐郡本府至二汉属敦煌郡魏分置宜禾县晋立晋昌郡李暠改晋昌郡曰凉兴元魏改郡曰常乐后周废县别置于安故城焉既而改常乐县为晋昌武徳元年别置常乐于此
　　下都督盐州春秋戎狄之地秦属北地郡二汉因之魏晋荒废元魏立大兴郡西魏改为五原郡兼立西安州后改州曰盐州又改郡为大兴郡隋开皇初郡废大业初州废立盐川郡唐武徳二年平梁师都立盐州天寳元年曰五原郡贞观三年没吐蕃九年复城之领县一上五原县汉马领县地属北地郡后置五原县元魏立大大兴郡西魏立盐州隋曰盐川郡唐曰盐州府乌池白池细项池四瓦窰池盐
　　上白池县本兴宁隋末置景龙三年更名
　　中府胜州本春秋戎狄之地战国属赵秦属云中九原二郡二汉属云中五原二郡魏晋后荒废隋开皇二十年立胜州大业初州废立榆林郡唐武徳中平梁师都立胜州天寳元年曰榆林郡领县二
　　中下榆林县本汉云中之沙南五原之五原地南界有榆溪塞即防恬为秦侵胡辟地数千里累石为城植榆为塞是也隋开皇七年置榆林县二十年立胜州大业初立榆林郡唐因之汉五原县故城在今县西有隋故榆林宫东有榆林闗
　　中下河滨县亦汉治南县地唐贞观三年置以东临河岸故名及立云州四年曰威州八年州废来属东北有河滨闗
　　下都督西州汉为军师前王国元帝置戊巳校尉屯田车师故地地形髙敞因名髙昌垒前凉张骏立髙昌郡元魏和平元年为蠕蠕所并以阙伯周为髙昌王髙昌称王自此始孝文时金城麴嘉称王于此传数世至唐贞观十四年讨平之以其地立西州开元中曰金山都督府天寳元年曰兖河郡领县五
　　下前庭县本汉髙昌垒垒有八城本中国人也张骏立髙昌郡吕光且渠防逊皆因之后阙伯周始建国至麴又泰为唐所灭立西州及置髙昌县寳应元年改为前庭取车师前王庭以名之
　　下柳中县取汉旧地为名
　　中下交河县汉车师前王国治交河城河水分流绕城下故号交河唐取以名县
　　中蒲昌县唐以始昌故城置本庭州后来属东南有蒲类海胡人呼为婆悉海
　　下天山县其五县皆唐贞观十四年与州同置
　　下伊州在敦煌北大碛之外为戎狄之地非九州之限东汉明帝时伐匈奴始取伊吾卢地置宜禾都尉以屯田窦宪班超初筑城于此班勇为西城长史乃居焉尔后多为屯田兵镇之所未为郡县元魏始立伊吾郡后又为鄯善所据唐贞观四年西域杂胡内附乃立西伊州六年曰伊州天寳元年曰伊吾郡领县三五代时曰胡卢碛为仲云之族牙帐仲云小月氏之遗种也下伊吾县本匈奴地曰伊吾卢在敦煌之北大碛之外南去玉门闗八百里东去阳闗二千七百三十里东汉以后为屯田兵镇之所晋置伊吾县属敦煌郡元魏立伊吾郡后废唐立伊州复置县有天山胡人呼为折卢漫山毎过之皆下马拜一名雪山
　　下纳职县唐贞观四年以鄯善所筑故城置开元六年省十五年复置
　　下柔逺县唐贞观四年置取县东柔逺故城以名之下甘州春秋战国为戎狄秦及汉初为匈奴所有使昆邪王居之武帝太初元年昆邪王来降以其地立张掖郡东汉魏晋皆因之北凉且渠防逊始都于此元魏置张掖郡西魏置西凉州寻改曰甘州因州东甘峻山为名后周因之隋开皇初郡废大业初州废复为张掖郡唐武徳二年平李轨立甘州天寳初曰张掖郡领县二五代时为回鹘牙帐
　　上张掖县晋旧县本匈奴昆邪王地汉立张掖郡治觻得县东汉因之晋改曰永平县西魏立甘州隋废郡大业初改永平为张掖县唐因之汉昭武县属张掖郡晋改曰临泽故城在县西北汉张掖县属武威郡东汉因之后省故城亦在县西北汉居延县张掖都尉治东汉兴十二年立西海郡魏晋因之后废故城在今县东北故临松郡前凉张天锡置元魏因之后废为县后周省入有遮虏障汉将军路博徳所筑有祁连山临松山甘峻山合黎山居延泽禹贡所谓导弱水至于合黎余波入于流沙居延泽即古流沙也
　　中下删丹县汉属张掖郡东汉因之后分属西郡晋因之元魏改县曰山丹隋大业初复改曰删丹属张掖郡唐属甘州汉日勒县属张掖郡东汉因之后分立西郡魏晋元魏因之改县曰永宁西魏郡废又改曰弱水后周省入山丹故城在县东南有焉支山匈奴初失祁连焉支二山惜之歌曰夺我祁连山使我六畜不繁息失我焉支山使我妇女无顔色
　　下肃州古月氏地后入匈奴汉太初元年开立酒泉郡东汉魏晋因之西凉李暠自敦煌徙居于此元魏后周亦为酒泉郡隋开皇初郡废仁夀中立肃州大业初州废入张掖郡唐武徳二年分立肃州天寳元年曰酒泉郡领县三
　　中下酒泉县本福禄汉立酒泉郡城下有金泉味如酒因以名焉东汉以后皆因之元魏置酒泉军后复为郡隋郡废立肃州州废属张掖郡义寜元年改福禄为酒泉唐立肃州西南有昆仑山周穆王见西王母于此汉平帝时金城塞外羌献鱼盐之地遂得西王母石室以为西海郡后为吐谷浑所都隋大业三年讨之复立西海郡
　　下福禄县本汉乐涫县属酒泉郡东汉晋因之后省唐既改福禄县为酒泉武徳二年于乐涫故城复置中下玉门县汉属酒泉郡时罢玉门闗屯徙其人于此因以名县东汉魏晋因之元魏立防稽郡并新乡延兴入防稽县隋开皇中改县为玉门属州唐武徳二年来属贞观元年省后复置开元中没吐蕃因置玉门军天寳十四载废军为县北有独登山出盐以充贡有神雨山
　　下叠州厯代为诸羌所据晋属汶山郡宋齐因之后为西魏后周所有武帝立西疆恒香二郡兼立叠州隋开皇初二郡并废大业初州废入临洮同昌二郡唐武徳二年复立叠州天寳元年曰合川郡领县二
　　下合川县后周置及立西疆郡隋郡废属临洮郡唐立叠州故叠川县后周置及立叠州隋废州属临洮郡唐武徳二年来属贞观二年省入焉有白岭山
　　下常芬县后周置及立恒香郡隋郡废属同昌郡唐武徳元年立芬州髙宗上元二年陷吐蕃神龙元年州废来属有弱水
　　下宕州厯代为诸羌所据元魏武帝时始内附封为宕昌王后周立宕昌国武帝天和元年置宕州隋大业初州废为宕昌郡唐武徳元年复为宕州天寳元年曰懐道郡领县二
　　下懐道县后周置及立甘松郡隋开皇初郡废属宕州唐为州治贞观三年省和戎县入焉
　　下良恭县本阳宕后周置及立宕昌郡兼立宕州隋郡废后州废复为宕昌郡唐属宕州贞观元年以成州之潭水来属后省入焉
　　下都督府丰州春秋为戎狄战国属赵秦属九原郡汉属五原郡东汉因之魏晋后为匈奴所没隋文帝置丰州炀帝初州废置五原郡唐贞观四年以突厥降户立丰州不领县十一年州废入灵州二十三年复立天寳元年曰九原郡领县二
　　中下九原县二汉属五原郡后没匈奴唐永徽四年复置
　　中下永丰县唐永徽元年置麟徳元年别置丰安县天寳末省东受降城唐景云二年朔方军总管张仁愿筑三受降城
　　中受降城有拂云堆祠
　　西受降城开元初为河所圮十年总管张説于城东别置新城北三百里有鸊鹈泉
　　上宥州厯代地理与盐州同唐调露元年于露夏南境以降突厥立鲁州丽州含州塞州依州契州以唐人为刺史谓之六胡州长安四年并为匡长二州神龙三年立兰池都督府分六州为县开元十年复立鲁丽契塞四州十年平康待宾迁其人于河南及江淮十八年复为匡长二州二十六年还所迁胡户立宥州及延恩等县天寳元年曰宁朔郡至徳二载更郡曰懐徳乾元元年复故名寳应后废元和九年于经畧军复置距故州东北三百里十五年徙治长泽为吐蕃所破长庆四年节度使李祐复奏置领县二
　　中延恩县唐开元二十六年以故匡州地置又以故塞门县地置懐徳县以故兰池州之长泉县地置归仁县寳应后皆省元和九年复置延恩有经畧军在榆多勒城天寳中王忠嗣奏置
　　中下长泽县本汉三封县地属朔方郡后省元魏置长泽及立阐熈大安二郡又立长州隋开皇三年郡并废大业三年州废入朔方郡唐贞观七年立长州十三年州废夏州元和十五年来属有胡洛盐池













　　舆地广记卷十七
<史部,地理类,总志之属,舆地广记>
　　钦定四库全书
　　舆地广记卷十八
　　宋　欧阳忞　撰
　　河东路上
　　大都督府太原府春秋属晋战国属赵秦昭襄王使防骜攻赵初置太原郡二汉因之兼置并州魏晋为太原国后魏复为郡北齐后周皆因之隋初曰并州后曰太原郡唐武徳元年为并州天授元年置北都开元十一年曰太原府后领河东节度周初刘崇窃据其地皇朝太平兴国四年克复降为并州嘉祐四年升为太原府河东节度今县九
　　次赤阳曲县本汉狼孟县地故城在今县东北属太原郡东汉自今定襄县移阳曲于此晋因之隋开皇六年改曰阳直十六年改曰汾阳唐武徳七年复曰阳曲自刘氏窃据以前府治太原晋阳二县皇朝太平兴国四年王师克复遂徙州治阳曲而空其故城太原县禹贡所谓既修太原是也秦来为太原郡治东汉以后兼为并州刺史治焉后魏尒朱荣髙欢父子皆据此隋开皇十年于州城中古晋阳置太原县唐髙祖于此起义师以兴王业皇朝太平兴国四年省入榆次晋阳县本汉旧县北齐置陇山县隋开皇十年改曰晋阳皇朝建隆四年以为平晋军太平兴国四年废为平晋县熈宁三年省入阳曲有龙山晋水所出
　　次畿太谷县本汉阳邑县属太原郡东汉及晋皆因之隋开皇十八年更名唐因之有太谷山
　　次畿榆次县本涂水晋大夫知徐吾之邑也秦庄襄王三年防骜攻赵榆次汉属太原郡东汉晋因之北齐改曰中都隋开皇初复曰榆次唐因之
　　次畿夀阳县晋泰始中置属乐平郡后废隋开皇十年复置属并州后曰受阳唐武徳六年受州徙治此贞观八年州废来属十一年复曰夀阳有方山
　　次畿盂县本晋大夫盂丙邑汉属太原郡东汉晋因之后废隋开皇十六年置原仇县大业初复曰盂唐武徳三年置受州贞观八年废来属
　　次畿交城县隋开皇十六年分晋阳置属并州唐先天二年析置灵州县开元二年省
　　次畿文水县本太陵县地昔赵武灵王游大陵梦处女鼓琴而歌即此汉属太原郡东汉晋因之后曰受阳隋开皇十年改曰文水属并州唐武徳中属汾州贞观初还属并州天授元年以武后乡里改为武兴神龙元年复为文水
　　次畿祁县本晋大夫祁奚邑晋灭祁氏以贾辛为大夫汉属太原郡东汉晋因之北齐省隋开皇中复置属并州唐因之
　　次畿清源县本梗阳晋大夫魏戊邑汉为榆次县地隋置清源县以清源水为名属并州大业初省入晋阳唐武徳元年复置
　　大都督府潞州春秋时为黎侯后赤狄夺其地而潞子婴儿为晋所灭其地属晋战国时曰上党为韩之别都逺韩近赵秦攻上党韩不能救其守冯亭以地降赵秦攻取之置上党郡二汉晋因之后魏亦为上党郡后周置潞州隋置韩州大业初州废复置上党郡唐武徳元年又为潞韩二州贞观十七年并韩入焉后领昭义军节度皇朝太平兴国元年改昭徳军建中靖国元年改隆徳军今县七
　　望上党县故黎侯国书所谓西伯戡黎诗所谓狄人迫逐黎侯是也汉为壶闗县属上党郡东汉晋因之后魏分置上党县为上党郡治后周及唐为潞州治明皇尝为州别驾有啓圣宫本明皇故第
　　上屯留县春秋时本为纯留属晋左传晋人执卫孙蒯于纯留即此后赵肃侯夺晋君端氏而徙之屯留汉属上党郡东汉晋因之北齐废焉隋开皇十六年复置属潞州唐因之有汉余吾县故城在县西北三十里上襄垣县汉属上党郡东汉晋皆因之后魏置襄垣郡北齐郡废后周置韩州隋大业初州废属上党郡唐武徳元年复置韩州贞观十七年州废来属有鹿台山上潞城县故潞子国二汉潞县属上党郡晋为郡治后县废隋开皇十六年复置潞城县属潞州唐因之有潞水为并州浸即浊漳水也
　　中黎城县汉潞县地后魏以潞县被诛遣人置隋开皇十八年改名黎城有壶口故闗
　　中壶闗县本汉壶闗县地后魏既以壶闗置上党县乃移壶闗于此隋大业初省入上党唐武徳四年复析上党置属潞州
　　中长子县本周史辛甲之封邑左传晋人执卫行人石买于长子即此秦为上党郡治二汉因之晋属上党郡北齐废焉隋开皇九年置曰寄氏县十八年改曰长子属潞州唐因之有废鸠山漳水所出有羊肠坂王莽命左威将王嘉曰羊头之阨地当燕赵盖此地也
　　中下涉县二汉属魏郡晋属广平郡后魏废焉隋开皇十八年复置属潞州
　　望晋州尧时为帝都所谓平阳也春秋属晋战国属魏秦属河东郡二汉因之魏分置平阳郡晋因之刘渊僣位设都于此后魏亦为平阳郡兼置唐州后改曰晋州东魏北齐皆为重镇隋初郡废帝初置临汾郡唐武徳元年曰晋州天寳元年曰平阳郡梁开平四年升定昌军后唐同光元年改曰建雄军皇朝因之今县十望临汾县本平阳尧所都也战国时韩武子居之二汉属河东郡魏置平阳郡晋因之后魏置唐州改曰晋州隋开皇初改郡曰平河改县曰临汾寻郡废大业初置临汾郡唐置晋州有姑射山
　　紧洪洞县本杨侯国姬姓也晋灭之为杨邑二汉为杨县属河东郡晋属平阳郡隋属临汾郡义宁二年改曰洪洞取县北洪洞岭为名唐属晋州故洪洞城今在县北东魏北齐镇此
　　紧襄陵县二汉旧县属河东郡晋属平阳郡后魏太武以擒赫连昌乃分置擒昌县北齐废襄陵入擒昌隋大业初又改擒昌为襄陵属临汾郡唐属晋州晋襄公之陵在西北因以名县
　　上神山县唐武徳二年分襄陵置浮山县东南有羊角山四年以老子祠更名神山
　　赵城县昔周穆王以赵城封造父即此汉为彘县地属河东郡隋义宁二年析霍邑置赵城县属晋州
　　上汾西县后魏置曰临汾县及汾西郡隋开皇初郡废十八年改县曰汾西属晋州唐因之
　　中霍邑县本彘县周厉王流于彘即此汉属河东郡顺帝阳嘉二年改曰永安晋省之后魏置永安郡隋开皇初郡废十六年置汾州十八年改为吕州而改永安为霍邑大业初州废属临汾郡唐属晋州霍太山在东北禹贡所谓太岳也周封文王子叔处为霍伯其后晋灭之有彘水西南流入汾
　　中冀氏县汉猗氏县地属上党郡后魏置冀氏县及冀氏郡北齐郡废隋属临汾郡唐属晋州
　　中下和川县
　　中下岳阳县汉谷逺县地属上党郡后魏置安泽县隋大业初改曰岳阳属临汾郡唐属晋州县在太岳之南禹贡所谓至于岳阳盖指此而言也
　　中府州汉属太原郡隋属楼烦郡唐属岚州唐末置府州后唐庄宗以云中人折从阮为刺史晋出帝时从阮以兵攻契丹取其城堡十余汉髙祖天福十二年置永安军以从阮为节度使明年入朝拜从阮子徳扆为本州团练使自此折氏世守府州皇朝因之今县一下府谷县有安丰宁府百胜三寨滨河斥侯请化西安三堡有黄河
　　下麟州汉属五原西河二郡隋属银胜二州唐因之开元十二年节度使张説奏置麟州十四年州废天寳元年王忠嗣复奏置又为新秦郡皇朝乾徳五年升建宁军节度端拱七年改镇西军今县三
　　上新秦县唐天寳元年析连谷银城置为麟州治按汉书食货志武帝以山东被水灾民多饥乏乃徙贫民于闗以西及充朔方以南新秦中今之郡县盖其地也中银城县本汉稒阳曼柏二县地属五原郡后魏置石城县后周改为银城隋属绥州后废焉唐贞观二年复置四年属银州八年属胜州天寳元年来属汉本纪光禄勲徐自为筑五原塞外列城西北至卢朐山即今县北所谓光禄塞是也
　　下连谷县本汉圁隂县地属西河郡唐贞观八年以隋连谷戍置县属州天寳元年来属
</div>
    <div class="pagination">
<a href="舆地广记_page11.html">上一页</a><span>...</span><a href="舆地广记_page7.html">7</a><a href="舆地广记_page8.html">8</a><a href="舆地广记_page9.html">9</a><a href="舆地广记_page10.html">10</a><a href="舆地广记_page11.html">11</a><span class="current-page">12</span><a href="舆地广记_page13.html">13</a><a href="舆地广记_page14.html">14</a><a href="舆地广记_page15.html">15</a><a href="舆地广记_page16.html">16</a><a href="舆地广记_page17.html">17</a><span>...</span><a href="舆地广记_page13.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
