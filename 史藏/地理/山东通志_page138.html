<!DOCTYPE html>
<html>
<head>
    <meta charset="UTF-8">
    <title>山东通志 - 第 138 页/共 194 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山东通志 - 第 138 页/共 194 页</h1>
    <div class="content">　　臧　洪【字子源广陵射阳人献帝时初为青州刺史适黄巾残破之余洪收抚离叛百姓复安袁绍忌之表洪迁东郡太守曹操围张超于雍邱洪从袁绍请兵赴难绍不与雍邱遂陷洪由是怨绍不与通绍兴兵围之歴年余不下城中食尽将士相枕而死莫有叛志及城陷遂不屈而死】
　　陈　容【射阳人随臧洪为东郡丞袁绍将斩洪时容在座谓绍曰将军举大事而先杀忠义士乎绍慙并容牵出斩之容曰仁义之事蹈之则君子背之则小人今日寜与臧洪同死不与将军同生也附】王　闳【东郡太守详青州府】鲁　丕【东郡太守详青州府】
　　【三国】魏
　　郑　袤【字叔世荥阳开封人文帝时济隂太守下车旌表孝弟敬礼贤能兴立庠序开诱后进治成调补大将军从事中郎】
　　沭　并【字徳信河间人文帝时济隂太守有清名逺近皆钦仰之与河内常林马翊吉茂钜鹿时苗竝登清介传】
　　羊　茂【字季寳平阳人为东郡太守亷介不茍取与冬月坐白羊皮夏月坐榆木板牀出界虽盐防必买食之】
　　晋
　　山　曜【河内懐人武帝时为寃句令以治称】
　　虞　昺【字子文余姚人武帝时济隂太守抑强扶弱甚有威信】
　　韩　【懐愍时为濮阳太守尝袭破顿邱郡斩石勒所署太守邵攀勒怒攻濮阳陷之被杀】
　　北朝
　　童　腾【髙祖时为鄄城令持身贞亷勤恤民隠兖州刺史郑义特表荐之】
　　殷孝祖【陈郡人魏世祖时歴济隂阳平东平三郡太守兖州刺史俱有治绩】
　　邢　邵【字子才河间人明帝时西兖州刺史有善政凢吏人奸伏守令长短邵无不知之且有文名见重于学者】
　　刁　双【明帝末为西兖州刺史时盗贼蜂起州人张桃弓等招聚亡命公行刼掠双至境遣人陈示祸福桃弓即随使归罪双厚遇之后有盗发之处即令桃弓追捕咸悉擒获于是州境肃清】阳休之【字子烈右北平无终人仕齐为西兖州刺史有恵政吏民懐之】
　　隋
　　乞伏慧【字令合马邑鲜卑人开皇初曹州刺史曹旧俗民多隠户慧下车按察得户数万后转齐州刺史亦得隠户数千】
　　唐
　　裴　炎【字子隆闻喜人髙宗时为濮州司仓叅军寛厚有竒节后仕至中书令】
　　姚　崇【字元之硖石人中宗时为濮州司仓叅军以亷直称后为开元贤相】
　　严挺之【名浚以字行华州华隂人宗时为濮州刺史治尚严肃吏民畏之】
　　李景伯【邢州相人宗时济隂太守有恵政去后民多思念之】
　　韦　济【郑州人宗时为鄄城令有诏问令所以安人者何如时对者二百人惟济居第一】张　沼【天寳末为钜野尉起兵讨安禄山时顿邱南霁云为人操舟沼识拔之用以为将沼殁霁云归张巡后同死于睢阳之难合祠祀之】
　　常休明【天寳末为曹州刺史史朝义攻曹州休明力战大破之】
　　贾　贲【天寳末为单父尉安禄山陷东京其将尹子竒屯陈留欲东畧贲乃约济南太守李随濮阳人尚衡连兵得众数万子竒不敢进至襄邑而还】
　　薛　从【字顺之龙门人徳宗时为濮州刺史储粟二万斛以备防荒后大水诏郎中赵榤为赈济使事不劳而集防表其才擢为将作监】
　　丘礼【僖宗时为曹州刺史朱全忠陷曹州礼死之】
　　【附】韦　凑【曹州刺史详东昌府】
　　五代
　　杨师厚【颍川斤沟人梁太祖时为曹州刺史尝攻王师范大战于临朐一日之内擒八十余将号无敌手以功进齐州刺史】
　　李　珽【河西炖煌人梁太祖时为曹州刺史曹素剧难治刺史十余辈皆坐废珽至召邑耆老询前刺史所不便民者去之民素所习者遵之期月而曹大治曰新旧相代彼矫此激故民未信从尔吾以民治民前人可师不必力求异也帝知其能超迁兵部郎中】
　　赵　玭【澶州人晋天福中为濮州司户叅军刺史以其年少欲试以事因授以滞狱令断之玭引经据古援情就理悉中欵要】
　　【附】张藏英【周濮州刺史详济南府】
　　宋
　　安守忠【字信臣并州晋阳人太祖时为濮州刺史防河决澶渊命守忠副团练使曹翰护役决口遂塞寻拜濮州团练使在郡二十年帝嘉之曰守忠方正臣也初守忠筮仕时尝梦一濮字方广可二十尺守忠曵而正之至是始悟】
　　魏咸信【并州祁人太宗时知曹州时秋霖积涝咸信决广济河隄以导之民田得以无害】安徳裕【字益之河南人太宗时知广济军性狷介以风鉴自负时军城新建徳裕作军记及图经三卷上之优诏嘉奬并颁示京东诸路】
　　马　亮【字叔明合肥人太宗时通判濮州有知畧敏于政事以治状闻】
　　髙　琼【燕人太宗时为单州防御使有能名故事亷察以上入朝始有茶药之赐特以赐琼以奨其劳寻改贝州都部署】
　　辛仲甫【邠州孝义人太宗时为郓州观察判官屡雪寃狱入拜右补阙】
　　谢　涛【真宗时知曹州属邑赋税多输睢阳恊饷夏秋霖涝百姓苦于转馈涛奏开广济河以通运道诏从其请】
　　张　煦【开封人真宗时知曹州防江淮灾歉分命大臣抚绥以煦为江南西路安抚都监及旋道过济隂民攀辕乞留上闻之加北作坊使经理河北京东诸路赈恤之务】
　　张　存【字诚之冀州人真宗时知朝城县有治绩时冦凖判开徳府甚礼重之】
　　杨　伟【字子竒建州浦城人真宗时通判单州防巡检步卒与州卒合谋杀巡检使入鼔角门州将不敢出伟闻变单骑往谕之曰若属何为而叛曰将有诉于州非叛也伟曰持兵入府非叛而何且若属俱有父母妻子以一朝忿而鱼肉之乎亟投兵吾罪首恶者众解去按一二人事乃定】
　　陈尧咨【字嘉谟阆州阆中人眞宗时通判济州又为单州团练副使又知郓州请建濬新河自鱼山至下杞以导积水诏从之】
　　王贻永【并州祁人真宗时知郓州郓故通衢春夏多水患贻永筑石道三十余里民甚便之】王克臣【河南虞城人真宗时知郓州时河决曹村距郓尚逺克臣急令筑堤城外水至无患】李昭述【深州饶阳人真宗时通判郸州时牧地侵民田者数千顷昭述悉奏复之】
　　王徳用【字元辅郑州人仁宗时知曹州器量逺治复精明先尝为御史中丞孔道辅所劾防道辅卒归衬过曹徳用郊吊哭尽哀客有谓此害公者徳用曰渠职分当言惜朝廷少一直臣耳】李　璋【上党人仁宗时为曹州观察使有名誉帝尝书忠孝李璋字并秘书图籍赐之】李　及【字幼几郑州人通判曹州州民赵谏素无赖闻及受命諌走京师谒之及不见乃投匿名书诬及毁朝政防上书者发之乃命转运使与及察覈及条上谏前后诸不法事诏御史鞠实斩于都市及由是知名后又知郓州所治简严喜荐下吏而乐道人之善】
　　刘　攽【字贡夫临江新喻人仁宗时知曹州曹为盗区重法不能止邠曰民不畏死奈何以死惧之是坚其念也于是治尚寛平养教兼举数年之后盗亦衰息】
　　戚舜臣【应天人仁宗时通判濮州时贝州王则叛濮人将应之舜臣斩一二讹言者事遂定】郭　谘【字仲谋赵州人仁宗时知济隂县康定初西征上战畧献拒马抢阵法以骑士试上前颇采用之】
　　吕公着【夀州人仁宗时知曹州勤于政治率五鼔起阅案牍黎明出聴事民有讼者悉懐糗待决事无留滞吏无惊扰人皆颂其神明】
　　韩　【相州安阳人仁宗时知郓州京东素多盗捕法以百日不获即抵罪琦请获他盗者比折除过由是吏得从容而盗亦多获】
　　刘　敞【字原父临江新喻人仁宗时知郓州时久旱多蝗敞至而雨蝗亦出境人皆异之】宋　庠【字公序雍邱人仁宗时知郓州以静镇为治不务更张民乐其便易】
　　司马光【陜州夏县人仁宗时通判郓州吏治民瘼无不尽心察访后入为名相】
　　刘　防【字道元建州崇安人仁宗时知郓州时河北大水民饥多盗防发廪赈济民多复业盗亦衰止】
　　许　几【字先之信州贵谿人仁宗时知郓州梁山泺多盗皆鱼者窟穴也几籍其名十人为保使晨出暮归否则以告穷治无得脱者】
　　张　观【字思正绛州人仁宗时知郓州旧法京东路通安邑盐而濒海之地禁私煑观上言天地自然之利当令民取携不禁今利之所在百姓趋之虽日事黥配其利不可絶请弛禁以便民诏许之于是东盐遂兴】
　　宋昌言【字仲谟赵州平棘人神宗时知濮州河决曹村命昌言判都水监护河隄灵平埽成以功进少府监】
　　曽孝寛【字令绰泉州晋江人神宗时知郓州郓旧有孟子庙孝寛请于朝得封邹国公配享孔子庙庭元祐中其弟孝广亦知郓州治政先后齐名】
　　许　将【福建闽人神宗时知郓州上元张灯吏请籍旧为盗者系之狱将曰人将自新而我反疑之非与民同乐意也不聴盗闻之皆感激改悔郓俗士子喜聚肆以谤官政僚属请禁之将曰是使吾闻过也不之禁后亦无谤者】
　　滕元发【初名甫以字行更字达道东阳人神宗时知郓州厯知青州至哲宗时复知郓州时淮南京东大饥元发虑流民旦　将至将蒸为疠疫先度城外废营地劝谕富室使为席屋一夕得二千五百间井灶器用皆具流民感悦所全活五六万人】
　　吕　开【夀州人元丰时为曹州判官转运副使鲜于侁以免役事付之开躬行一路虽深山穷谷咨谋靡不备至后为利州路判官】
　　孙　鼛【临安钱唐人徽宗时知曹州论经始规画之劳转大中大夫徙知郓州以忤蔡京罢后起知单州曹郓之民多闻而受防者】
　　吕希哲【夀州人徽宗时知曹州政本实学顺民而治逺近皆宗之】
　　罗　适【寜海人徽宗时知济隂县多所兴作民劳而不怨】
　　吕本中【夀州人政和中调济隂主簿性清约不烦而治】
　　吕由诚【夀州人徽宗末知乘氏县有治绩后知袭庆府康王移军济阳由诚竭力馈饷军以不乏金兵至城陷不屈死之】
　　杨粹中【正定人建炎初知濮州金兵大入粹中与守御使杜绩固守不下金帅以郡小易之粹中与绩乘其气懈夜其营直至中军金帅跣足走仅以身免乃増长围急攻凡一月余城始陷粹忠与绩皆不屈死之】
　　【附】刘　筠【知曹州详东昌府】陈若拙【知单州详总部】李端懿【济单二州防御使又知郓州曹州详总部】范正辞【知郓州详人物】杜　纮【知郓州详人物】索湘【郓州司理详总部】李　廸【知郓州详人物】郭　劝【知单郓二州详人物】
　　宇文昌龄【知郓州详青州府】刘　挚【知郓州详青州府】
　　金
　　毛　硕【字仲权甘陵人熙宗时知曹州有书生投书于硕词涉谤讪同列俱不能堪硕延之上座谢曰使硕常闻斯言庶乎寡过士论以此重之】
　　公　武【世宗时为范县尹亷洁自持政平讼理时称贤令第一】
　　纳喇呼喇勒【大名路博啰欢明安章宗时为曹州刺史豪酋布萨苏赫立私渡于定陶逃兵刼盗皆籍为囊槖累任莫敢问呼喇勒捕治之穷防其党阖郡肃然】
　　毕叔贤【易州人宣宗时为濮州刺史尝辨絓误狱于时宰全活数万人】
　　张国纲【髙平人宣宗时为濮州刺史刚毅有为遇事不避后死于王事】
　　林之纯【宣宗时为朝城主簿黄河东泛横垄埽兵欲亡去之纯慰谕留之后迁莘县尹以屏盗有方又徙顿邱】
　　元
　　皇甫琰【世祖时知濮州守法度广教化尝聚书八千卷以授生徒士人感之】
　　王　璠【晋寜人世祖时为定陶尹建立城市勤恤囚狱劝农课士靡不尽心邑人诣阙颂之】李徴事【交河人成宗时为观城尹时赋役不均徴事为度民田计户以均平之民感其恵】辛　钧【仁宗时知单州兴学教民政多恵爱】
　　李徳麟【仁宗时知单州勤恪奉公凡利民之事知无不为尝筑隄濬河民劳不怨】
　　赵安世【泰定时知曹州河决城将圯安世乃广旧乘氏县城为治迁民其中民甚便之】莫世荣【燕人顺帝初为范尹政持大体不矜苛察顺民自然民化其徳】
　　明
　　钟　亮【湖广麻城人洪武时知定陶县秩满当迁民奏留之仍复任】
　　刘　郁【洪武时为曹县主簿有善政坐事当免官民诣阙乞宥诏复其职】
　　陈　葵【浙江慈谿人洪武时知单县持躬亷谨爱民礼士逺近称之】
　　潘　福【洪武时为朝城主簿旧治圯于水福奏迁新治必先安复民业民忘其劳】
　　许彦余【浙江人永乐时知钜野县公正亷明而又和平接物吏畏之如神民爱之如母】范希正【字以徴南直吴人宣徳时知曹县有奸吏受赇希正按其罪械送京师吏转诬希正他事坐逮曹民八百余人诣京白通政司言希正亷能为奸吏诬枉侍郎许廓以公事过曹男女老幼皆遮道泣言朝廷夺我贤令事竝闻帝乃释希正使复其官而磔吏于市正统十年山东饥惟曹以先积粟得无害后改曹县为曹州即以希正知州事民负官马不能偿户多逃匿希正裁节公费代偿九十余匹逃者皆复业有吉水人客于曹讼一富民杀其兄认尸无首连坐甚众希正密移吉水其人实无兄遂抵诬坐之治曹二十三年歴知州再考乃致仕归】
　　呉　翔【山西大同人正统时知曹县甚有恵政】
　　毛　晟【浙江秀水人景泰间知濮州时河决城圯乃徙治王村集凡规画建置无一累民者】张　浩【直沧州人天顺时同知曹州亷明刚毅有古良二千石之风】
　　王　肃【北直滑人成化时知曹县修城郭筑隄防民赖其利】
　　孙　宾【北直交河人成化时知定陶县兴学校表节孝民皆欣然向化】
　　刘　林【顺天大兴人成化时知钜野县亷明果断剖疑狱弭剧盗旁邑讼不直者皆质成之】林　璟【福建懐安人成化时同知曹州才识明敏剖断若流同事倚之】
　　杨　祥【直滦州人成化时知朝城县缉豪强寛逋赋勤恤民隠政有实恵】
　　王　栋【字隆吉四川南充人正徳时知濮州时流贼纵横河济间将近濮境栋组甲练兵缮完城郭贼不敢遽入民赖以安】
　　原　黼【山西阳曲人正徳时知观城人亷洁和平出入惟乘一驴游行田野民不知其为官】李　錞【浙江鄞人嘉靖时知朝城县年少明敏政尚简要抚按尝疏荐其才】
　　张慎言【字金铭阳城人万歴时以夀张调曹县每丰嵗輙出库银积粟以待饥后果获济】吕鹏云【字滇南北直东明人万厯时知钜野县均徭役雪寃滞恵政甚多百姓感之】杨天民【字正甫山西太平人万厯时知朝城县询民疾苦剔除夙弊立社仓法民久而颂之】陆梦龙【字君启浙江防稽人崇祯时分巡东兖道盗起曹濮间梦龙亟移驻曹州以扼其吭而分兵四击羣盗悉降嵗复洊饥流民云集梦龙竭力抚绥感愤时事每与僚属言泪尽继之以血】





</div>
    <div class="pagination">
<a href="山东通志_page137.html">上一页</a><span>...</span><a href="山东通志_page133.html">133</a><a href="山东通志_page134.html">134</a><a href="山东通志_page135.html">135</a><a href="山东通志_page136.html">136</a><a href="山东通志_page137.html">137</a><span class="current-page">138</span><a href="山东通志_page139.html">139</a><a href="山东通志_page140.html">140</a><a href="山东通志_page141.html">141</a><a href="山东通志_page142.html">142</a><a href="山东通志_page143.html">143</a><span>...</span><a href="山东通志_page139.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
