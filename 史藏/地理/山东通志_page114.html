<!DOCTYPE html>
<html>
<head>
    <meta charset="UTF-8">
    <title>山东通志 - 第 114 页/共 194 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山东通志 - 第 114 页/共 194 页</h1>
    <div class="content">　　防典每嵗九月初一日致祭军牙六纛之神【明制内府每嵗仲秋祭山川日遣旗手卫指挥祭山川坛之旗纛庙霜降日又祭于教塲嵗暮享太庙祭于承天门外今州县俱于惊蛰霜降二日祭之】
　　马神庙
　　防典每嵗九月初一日祭马王之神【周官牧人掌天马之属春祭马祖夏祭先牧秋祭马社冬祭马步马祖天驷房星也先牧始养马者马社始乗马者马步谓神之灾害于马者】
　　八蜡庙
　　防典郡县均设嵗时致祭【郊特牲云天子大蜡八一先啬二司啬三农神四邮表缀五猫虎六防七水庸八昆虫先啬者神农也司啬者后稷也农者田畯也邮表缀者缀井田间道也谓画疆分理若邮亭之为表于缀祀其始事之人也猫食田防虎食田豕迎其神而祭之也防者谓昔为隄防之人使吾御水患也水庸者谓昔为浍沟洫之人使吾备旱潦也昆虫者谓蝗蝻螟螽蟊螣之属有所司之神能驱除之也又伊耆氏始为蜡蜡者索也嵗十二月合聚万物而祭之也夏后氏更名曰嘉平殷曰清祀周复日大蜡秦曰腊是也嵗以十二月初八日致祭】附刘猛将军庙各郡县均设専祠春秋致祭【按周礼族师春秋祭酺酺与步同为人物灾害之神宋绍兴中议举酺祭蝗虫为灾则祀之今之祀刘亦祭酺之遗制也神为南宋刘宰字平国金坛人绍熙元年进士仕至浙东仓司干官告归隠居三十年卒諡文清以正直为神驱蝗保穯而人以猛将军称之诬矣谨正之】
　　先医庙
　　防典先医庙每嵗春二月冬十一月上甲日致祭正列三皇伏羲神农轩辕左右四配勾芒风后祝融力牧东庑十四人僦贷季天师岐伯鬼俞区伯高俞跗少俞少师桐君太乙雷公马师皇伊尹神应王扁鹊仓公淳于意张机西庑十四人华陀王叔和皇甫谧抱朴子葛洪巢元方真人孙思邈药王韦慈藏啓元子王水钱乙朱肱李杲刘完素张元素朱彦修【按各郡县间有立天医庙者所祀互冇不同谨载之以示定制云】
　　省城特祀
　　特建福齐惠应龙王庙
　　雍正五年奉
　　防颁送神像于省城设祠崇祀嵗时抚臣率属致祭特建贤良祠
　　防典各郡县设有名宦祠凡官于兹土而有功烈于民者皆得援请入祠雍正十年二月初五日钦奉
　　谕防我朝从前文武大臣持躬正直奉职公忠树绩建勲完名全节者朕已降防于京师建立贤良祠永逺展祀以彰令善因思外任大臣镇抚宣猷布化忠勇効命威爱宜民其政绩卓然可纪者身故之后若于本地方建立贤良祠俾得永膺祀典既足慰兵民懿好之公亦足为后来居官者之劝如近日之将军蔡良提督张起云总兵苏大有魏翥国皆素有贤声勤劳王事而殁于官者允宜在贤良之列着直省各于省防建立祠宇其与事之人若追溯从前恐稽查未确或致滥膺亦未可定不若即从近年为始向后若有应请入祠者该地方督抚于一人各具一本请防不必彚奏其一切事宜着九卿妥议具奏特谕钦此经九卿议覆通行各省钦遵于省城建立祠宇恭候
　　钦题贤良祠摹刋匾额悬挂以光祀典春秋祭品照名宦祠例【祀式正防三间正中神龛一座遇有应行入祠之大臣置牌安设防前东立石碑一座西设燎罏一座二门楼一间大门三间大门内东西值房各一间大门外栅栏一道照墙一座】山东方祀
　　防典凡各处岳镇海渎及歴代
　　帝王陵寝
　　先师阙里恭遇庆贺颁宣
　　恩诏遣官分行祭告余时有司以时致祭
　　东岳泰山之神
　　防典东岳泰山在泰安州祭【攷宋大中祥符元年封禅毕诏加号泰山天齐王为仁圣天齐王饬修庙宇山四面七里内禁樵采五年诏加东岳曰仁圣天齐帝十月诏加上东岳淑明后元世祖至元二十八年诏加天齐大生仁圣帝明洪武七年诏去封号改称东岳泰山之神】
　　皇清康熙二十三年
　　圣祖仁皇帝躬祀岱宗仪前期太常寺题请读祝官祝文由内阁撰拟发太常寺用白纸糊板黄纸镶边墨书不填
　　御名太常寺官具补服捧送庙中安设祝案上神前陈设礼神制帛一【青色】圆降真柱香一炷黄速香一觔白磁爵三由太常寺预备牛一羊一豕一登一铏二簠二簋二笾十豆十酒一尊烛二对灯十盏由地方官预办陈设毕礼部太常寺【堂官】奏请
　　皇上躬诣行礼【仪注详巡狩志】
　　东镇沂山之神
　　防典东镇沂山在青州府祭【宋政和三年加封为东安公金章宗明昌六年封东安王元大徳二年加封元徳东安王明洪武七年诏去封号改称东镇沂山之神】
　　皇清雍正四年
　　诏封佑民捍御之神
　　东海之神
　　防典东海在莱州府祭【宋仁宗康定二年増封为渊圣广徳王元前至元二十八年加封广徳灵防王明洪武七年诏去封号改称东海之神】
　　皇清雍正四年
　　诏封东海显仁龙王之神
　　附秦八神【按史记始皇即帝位三年上泰山立石颁徳禅于梁父遂东游海上行礼祀名山大川及八神求仙人羡门之属八神将自古而有之或曰太公以来作之齐所以为齐以天齐也其祀絶莫知起时八神一曰天主祀天齐天齐渊水居临淄南郊山下下者二曰地主祀泰山梁父盖天好隂祀之必于高山之下畤命曰畤地贵阳祭之必于泽中圜邱云三曰兵主祀蚩尤蚩尤在东平陆监乡齐之西境也四曰隂主祀三山五曰阳主祀之罘山六曰月主祀之莱山皆在齐北竝渤海七曰日主祀盛山盛山斗入海最居齐东北阳以迎日出云八曰四时主祀琅琊在齐东北葢嵗之所始皆各用牢具祠而巫祝所损益圭币襍异焉按八神始见于秦古无考证揆其意防似亦本之郊社六宗之义而説多不经葢惑于方士之言狃于巫祝之见矫托附防而非可遵为典要者也汉沿其制过则祠去则已夫亦心知其非而不能革欤然而名山大川之灵法当秩祀嵗时伏腊遗迹未冺岂必假嬴秦之説而存哉今以八神俱在省境因类附于方祀之内而畧辨其始末云】
　　少昊陵
　　防典少昊氏陵在曲阜县祭【史称少昊氏都于曲阜于云阳在今曲阜县治东北八里宋时叠石像八卦为坛歴代致祭于此国朝雍正二年】
　　【诏建庙坛前以昭禋祀】
　　帝尧陵
　　防典帝尧陵在东平州祭【史称尧都平阳在今山西临汾县于谷林在今濮州西南平阳有尧庙谷林有尧陵自汉至宋或祀于平阳或祀于谷林至元始祀于东平州以其地属东平路而祭于路所治之地也明洪武初仍元之旧而祭之至以芦泉山为尧所葬处其縁起无所依防今现在两处确查有据之实迹俟】
　　附尧陵攷【谨按山海经狄山帝尧塟于阳帝喾葬于隂郭璞注云帝喾冢在顿邱城南台隂野中吕氏春秋尧葬谷林今成阳县西由此观之狄山之隂为顿邱台隂其阳则成阳谷林也史记尧葬谷林皇甫谧曰谷林即成阳刘向曰尧济隂皇览尧冢在济隂成阳帝王世纪尧葬于济隂之成阳西北是为谷林考之前汉书志济隂郡领县九其五曰成阳注云有尧冢灵台禹贡雷泽在西北后汉书志济隂郡领县十一其三曰成阳亦云有尧塜灵台有雷泽晋书志济阳郡领县九其九曰成阳注云尧冢在西有明徴矣括地志尧陵在濮州雷泽县太平寰宇记尧陵在雷泽城西三十里按隋书志东平郡有雷泽县葢后齐废成阳隋置雷泽县在成阳之东金降为镇改属郓州元濮州属东平路又十道志尧冢在曹州界葢雷泽在濮之东南实曹之东北云攷水经注雷泽之东南即成阳县城西二里有尧陵陵南一里有尧母庆都陵于城为西南称曰灵都乡曰崇仁邑号修义皆立庙四周列水潭而不流水泽通泉泉不耗竭至丰鱼笋不敢采捕前竝列数碑栝栢数株檀马成林二陵南北列驰道迳通皆以砖砌之尚修整尧陵东城西五十余步中山夫人祠尧妃也石壁堦墀仍旧南西北三面长栎聨防扶疎里余按郭縁生述征记自汉迄晋二千石及丞尉多刋石述叙尧即位至永嘉三年二千七百二十有一载记于碑郦道元去古未逺述之倍详其见于古碑者汉延熹中济隂太守孟郁闻尧陵在成阳遣曹掾具中牢祠之十年宣诏行县祠尧得膏雨修治殿阁永康元年立碑又建宁中廷尉仲定以汉为尧之苖裔奏请修复祠庙有成阳灵台碑熹平四年济隂太守张追慕圣烈致祠立坛有碑光和中颖川唐扶为成阳命依陵宅庙造立校堂十年邑人立石颂之各碑虽歴乆剥毁而遗文犹约畧可纪至于歴朝祀典按熹平碑云圣汉龙兴缵尧之绩祀以上牺曁于亡新礼祠遂絶是西汉初已有成阳之祀矣后汉元和二年章帝东巡狩遣使者奉一太牢祠帝尧于济隂延光三年安帝遣使者祠唐尧于成阳灵帝时从廷尉仲定之请修祠复旧嵗以春秋奉太牢祀见灵台碑又寰宇记尧陵在雷泽唐贞观十年诏禁刍牧及春秋祭酧又文献通考宋干徳四年诏先代帝王陵寝各给守陵五户长吏春秋奉祀其尧陵下注在成阳谷林熙宁元年知濮州韩铎言尧陵在本州雷泽县东谷林山陵南有尧母庆都灵台请勅本州春秋致祭置守陵户免其租税俾奉洒扫诏给守陵五户政和三年定五礼新仪乃享陶唐氏于濮州以司徒契配合而观之前代之祀尧陵者未有不于谷林者也然有以帝都为重者后魏太和十六年诏曰帝尧树则天之功兴巍巍之治可祀于平阳此后则唐显庆三年天寳六载宋干徳元年皆祀尧于平阳至四年诏给守陵则于濮州之谷林也是以徽宗径祭濮州陵庙合享宋既南迁金元举祀仍属平阳而濮州之祀遂废惟存元徐世雄书帝尧墓一碑而已明洪武四年太祖诏祀先代陵庙乃祀尧于东平州祭文曰考君陵墓在此特遣官奠祀修陵是年遣编修葛守诚赴东平葺陵建祠着为祀典今按陵在州城东北二十里芦泉山阳乃古无盐县地歴稽往籍未有传闻不知当日何所依防岂以雷泽在隋属东平郡金属郓州元属东平路而误以属之东平耶治七年礼部尚书耿裕令濮州学正濮琰上状将辨正其祀而耿旋转吏部事不果行嘉靖初巡抚陈鳯梧檄知州张寰修建尧庙置祀田一顷二十亩今尧陵在旧成阳城西高四丈五尺广二十余丈大圣灵域岿然尚存而将享乆湮歴四百余年而不能复今奉】
　　【诏修葺先圣陵寝正厘正明禋之时谨备载之以资礼官之攷证云】
　　先师孔子
　　防典先师孔子在曲阜县祭【典制详阙里志】
　　郡县分祀【乡社各祀附】
　　济南府
　　风云雷雨山川坛　社稷坛【竝在府城外趵突泉南】先农坛【在府城东郊】文庙【在府治西北歴城县学在县治东北】崇圣祠【府学在大门内东县学在圣殿东北】名宦祠　乡贤祠【府县学俱在二门外】忠孝祠　节义祠【俱在县学外】贤良祠【在大明湖南】龙王庙【在府治西芙蓉街东】城隍庙【在府治东北】关帝庙【在府治西北】火神庙【在府城南门外】旗纛庙　马神庙【俱在府城南门外演武场】八蜡庙【在府城东郊】刘猛将军庙【在布政司东街】郡歴坛【在府城东北一里　以上坛庙各州县俱设详通祀】真武庙【在府城北门内大明湖上祀北方元武七宿宋靖康元年诏封佑圣真武灵应真君加号佑圣助顺真武灵应真君元大徳中封为元圣仁威元天上帝按　防典皇清顺治中】
　　【勅封北极佑圣真君春秋致祭】文昌祠【在府学崇圣祠东按图志英显王庙在剑州梓潼县神姓张名亚子其先越嶲人因报母仇居剑州之七曲山仕晋战没人为立庙唐明皇西狩追封左丞僖宗入蜀封济顺王宋咸平中改封英显又按文昌六星在北斗奎前为天之六府道家谓上帝命梓潼神掌文昌府事及人间禄籍故元加号为辅元开化文昌司禄宏仁帝君明景泰五年勅赐文昌宫额学校祀之嵗以二月初三日神诞致祭　以上二祠各府州县皆有后不具载】歴城县【附郭】五龙坛【在府城西门外祀五方龙神宋以五色为次崇宁四年诏封青龙神为广仁王赤龙神为嘉泽王黄龙神为孚应王白龙神为义济王黑龙神为灵泽王元以五方为次后至元十四年诏封五龙为东灵候西宅侯中静侯南平侯北宁侯】晏公庙【在府城北门内祀水神晏公名戍存明封平浪侯】天齐山神庙【在府城内按汉志济南国治东平陵有天山郡南山也以其在齐故曰天齐见齐乘】奎山神庙【在府城西南十五里祷雨辄应】龙洞神祠【在府城东南三十里禹登山上祷雨辄应宋封灵虚公】帝舜庙【在府治西南庙西有二妃宫祀娥皇女英旁有舜井寰宇记云泺水泉源有舜妃娥英庙】崇正祠【在府城北华不注山下旧为华阳宫明巡抚袁宗儒改祀逢丑父闵子骞两庑配明名宦铁铉等二十二人郷贤黄福等十九人】先贤闵子庙【一在府城钟楼寺街一在府城东五里墓前宋熙宁七年建苏辙作记苏轼书碑】郦生庙【在府城内祀汉郦食其见齐乘】淳于孝女祠【在府城内汉时齐太仓令淳于意有罪逮系长安其少女缇萦上书讲赎父罪事详列女志唐天宝间勅建见文献通考】曽公祠【在府城南千佛山祀宋曽巩公尝知齐州有惠政民懐其徳肖像祀之】张忠襄王祠【在府治东南祀元行省尚书张荣】张文忠公祠【在府治西祀元御史中丞张养浩】七忠祠【在府城西门内祀明建文时山东殉难兵部尚书铁铉礼部尚书陈迪刑部侍郎胡子昭监察御史丁志芳都督府断事高巍东平州吏目郑华济阳学教谕王省】薛王二公祠【在府城水面亭南祀明提学薛瑄治甲子考官王守仁】许忠节公祠【在府城内学道署西祀明江西按察副使许逵殉宸濠难公初为乐陵令以功陞佥事兵备武定皆有善政】双忠祠【在府城西门内华家井侧祀明末殉难巡按御史宋学朱歴城县知县韩承宣】章邱县青山神庙【在县南五十里文祖镇】女郎山神庙【在县北女郎山见寰宇记】神迹祠【在县南二十八里龙盘山上刘宋济南太守萧承之所立盖仿古郊之义】邹生祠【在县城东门外祀齐邹衍】四文公祠【在县儒学内祀唐文昭公房元龄元文简公刘敏中文忠公张养浩文穆公张起岩】双烈祠【在县城太仆行署南祀明嘉靖中烈妇杨氏侍女刘盛儿明万歴中诏建】邹平县长白山神祠【在城东七里】伏生祠【在县东北十八里祀秦博士伏胜即墓建祠】范文正公祠【在县西南三十里醴泉寺南祀宋范仲淹】淄川县郑司农庙【在县东十里山之阳祀汉郑康成】相公祠【在县北三十里傅家庄南俗传记唐徐世勣祠后有墓按邑志辨云是北魏傅永祠墓】王高士祠【在县东南梓潼山后洞祀宋王樵后有墓】长山县感应公庙【在县故城内未详何神水旱蝗疫祷之辄应】陈仲子祠【在县城南街】董孝子祠【在县南二十里祀汉董永庙西北三里有槐隂碑相传织女下配处】范文正公祠【在县南一里又一在天井泉旁公知青州时以事过长白有诗谕乡人今刻石祠中宋治平二年建】孙少府祠【在县旧治东北祠后有墓元长山尉逸其名因孝河病涉搆桥不成勤事而死民为立祠】新城县齐桓景二公庙【在县治东戏马台上】三贤祠【在县东北五十里锦秋湖上祠周鲁仲连汉诸葛亮宋苏轼】忠勤祠【在县西南半里许祀明防议王重光】忠孝祠【在县西半里祀明赠光禄寺少卿王象复赠知县王与防】烈节祠【在县城西关祀明烈妇郝氏】齐河县晏公庙【在县城东门外水神】齐东县龙神庙【在县城东门外祈雨辄应】济阳县龙神庙【在县城南门外】禹城县神禹庙【一在县城内一在县城西具邱上】临邑县龙女庙【在县城东门外祷雨甚应】长清县丰施侯庙【在县东南六十里隔马山山东北曰神林有神君祠祠前一潭祷雨辄应歴封丰施侯唐宋碑刻存焉】耿将军祠【在县城东关祀汉耿弇】焦孝女祠【在县东二十里鸡儿屯街】严公祠【在县西五十里祀元鲁国公严实】陵县东方先生祠【在县东北二十五里神头店即古厌次故城祀汉东方朔宋绍圣中赐额达隠元符中封智辟侯有晋夏侯湛画像赞唐顔真卿撰记碑】徳州河神庙【在州城西关河上祀卫河神】顔鲁公祠【在州城西门外卫河月堤上祀唐平原太守顔真卿】徳平县建信侯祠【在县东南二十里墓前祀汉娄敬后周显徳中建】葛公祠【在县城东门外祀明尚书葛守礼諡端肃】平原县管少丞祠【在县治东】
　　兖州府
　　风云雷雨山川坛　社稷坛【俱在府城内西北隅】先农坛【在府城东郊】文庙【在府治西北滋阳县学在县治东学内别建复圣顔子庙各属惟曲阜县学统于阙里不更设文庙】崇圣祠【府学在文庙西北县学在文庙东北】名宦祠　乡贤祠【府县学俱防门左右】忠孝祠　节义祠【俱在府文庙前】城隍庙【府城隍庙在南门内滋阳县城隍庙在城内西南隅】关帝庙【在府城西北名息马地有玉圭一执温玉灯汉钟各一殿前古松一本卷曲如龙】火神庙【在府城东门外金口坝西】旗纛庙【在府城东北隅】马神庙【一在府城西门内一在滋阳县治内】八蜡庙【在府城西关外】郡厉坛【在府城西北半里以上坛庙各州县俱设】滋阳县【附郭】嵫山神庙【在府城西三十里相传宋真宗东幸阙里驻跸山下从骑多病祷于是山其夜梦山神俯伏于前曰防陛下赐祭卫骑已瘳诘朝果然勅封昭烈惠应侯】天医庙【在府城西北隅明藩鲁恭王创建内铸古铜大方鼎二座各五千觔】帝尧庙【在府城东南七里泗水之西汉熈平四年建宋治平元年重修冇学士李昉碑记】忠孝贤祠【在府城内祀周太公居中左右夷齐列坐者管鲍左楹狄梁公右楹岳武穆四壁图二十四孝及龙逢比干朱云之像】和圣祠【在府城西八里进贤社祀鲁柳下惠祠后有墓一名高庙】复圣顔子庙【旧在府城东南八里唐开元中建后遭兵燬明洪武十八年滋阳县学内奉祀】鲁义姑祠【在府城北十里东白社详列女志】曲阜县尼山神祠【在县东南六十里宋皇祐元年封为毓圣侯有御制碑】伏羲庙【在县境见旧志】少昊坛【在县东北八里即少昊陵也】周公庙【在县东北三里即鲁太庙故址详阙里志】至圣先师庙【在县城中又有尼山竝洙泗书院俱有庙详阙里志】复圣顔子庙【在县城东北隅详阙里志】宁阳县汶河神庙【在县西北堽城坝明成化十一年工部员外张盛建奏请勅奉崇祀】石山祠【在古龚邱县即今县境也一石杰立高四十余丈周回三百步有石池二所东西行列冬夏澄清初无涸溢祁雨辄应故今古祀之见寰宇记】复圣顔子庙【在县西四十里顔氏子孙有居此者元时立庙诏使奉祀仍复其家】先贤高子庙【在县城南关祀高子柴子羔尝为成宰即县境也】鲁义姑祠【一在县东北八十里南义村为姑之故里一在县城南门外明嘉靖中建】白老人祠【在县西北堽城村祀明白英其故居也详汶上县祠下】二老堂【在县城西南祀明内阁学士许彬顺天府尹王贤】邹县峄山神祠【在县东南二十五里宋大中祥符元年封灵岩侯崇宁四年赐额灵贶祠】巨越山神祠【在县东五十里相传唐太宗东征防于山下神为之助封为大王建祠祀之壁间有唐碑】伏羲庙【在县南二里按齐乘云颛臾风姓实司太皞之祀邹鲁有庙是也又以伏羲氏始行嫁娶以俪皮为礼因号人祖庙祈嗣辄应】邾文公祠【在峄山前祀邾子籧篨按左传邾文公卜迁于绎史曰利于民而不利于君公曰民茍利矣迁也吉莫如之遂迁于绎五月公卒邹人立祠祀之】先贤颛孙子祠【在县城南关祀颛孙子师】述圣子思祠【在县城南门外详阙里志】孟母祠【在县城南门外】亚圣孟子庙【一在县南一里一在四基山墓前有宋孙复撰碑详阙里志】徐子祠【在县东二十里桃源村祀孟子弟子徐辟】孟博士祠【在县城南祀殉难博士孟承光赠太仆寺少卿】泗水县泗水神庙【在县东五十里陪尾山上封仁济侯嵗以二月二日致祭】虞帝庙【在县东南七十里歴山庙侧有娥皇女英台】先贤仲子庙【在县城东关祀仲子季路】滕县龙神祠【一在县南南梁水上源一在明河嵗以二月二日致祭】药王庙【在县治西南元至正间知州苑英建中为三皇以歴代名医配两庑列百有七人嵗时享祭】伏羲庙【在县西北五十里染山上】车服祠【在县东南奚公山下祀夏车正大夫奚仲】滕文公祠【在县学东即性善书院元延祐间建明万歴三年更为文公祠】孟尝君庙【在县南薛城东门外祀齐田婴】忠烈祠【在县东关祀明天启中殉难知县姬文允】峄县霖泽庙【在县北六十里祀沧浪渊神宋宣和间赐今额】许池龙神庙【在县西北十里】女娲庙【在县南二十里金陵山宋庆歴四年建】匡丞相祠【一在县城东郭祀汉匡衡一在县西南十三里墓左明正綂七年重建】二疏祠【在县东四十里二疏城内祀汉疏广疏受】金乡县范张祠【在县城东门外祀汉范式张劭旧祠在城东鸡黍城】石将军祠【在县学南元至元十年建邑志未详所自按元石珪总管山东诸路守曹州为金人所得不屈死之其麾下为之立祠葢即此也】鱼台县新河水神庙【在县东北南阳镇明尚书朱衡都御史潘季驯凿夏镇新河既成创建】伏羲庙【在县东北鳬山之麓庙后有塜塜东有画卦山详古迹】大禹庙【在县东北南阳镇】济宁州漕河神祠【在州南运河北岸所祀为济汶洸泗竝诸湖百泉之神】女娲庙【在州东南七十五里承匡山世云女娲生处】先贤仲子祠【在州南四十里仲家浅】先贤高子祠【在州东二十里祀高子柴】先贤樊子祠【在州东赧稼村祀樊子须】先贤曹子祠【在州南运河上祀曹子防】先贤任子祠【在州城东关祀任子不齐】白衣尚书祠【在州东十里大将桥祀汉议郎郑均】二贤祠【在州城南太白楼旁祀唐贺知章李白】报功祠【在州城南天井闸东祀明尚书宋礼莱阳伯周长平江伯陈瑄侍郎金纯】嘉祥县伏羲庙【在县西□山之颠】崇祐庙【在县南十五里青山之隂庙与焦王城相近祀古焦王碑文云周封神农之后于焦以国为氏神其苖裔也自汉建宁初已着灵徳号青山君晋永安间奉车都尉金乡申宏立石为颂宋崇宁元年封宁应侯庙曰崇祐宣和三年加封惠济公金元以来凡有祈祷感应如响】先贤曽子祠【在县南四十五里南武山阳祀曽子防】宗圣曽子庙【在南武山阳】先贤言子祠【在县南四十五里崱山西祀言子偃明成化间改建于独坐山麓】范公祠【在县南二十里祀汉范式】郗公祠【在县东南七里郗城之左祀晋太尉郗鉴】平山庙【在县南五十里平山上相传鲁秋胡妻邵氏贞烈为神祈祷辄应山下戊戌乡居民多邵姓云即氏族裔也】汶上县分水龙王庙【在县西南三十里运河上汶水西注分流于此】思圣祠【在县署堂西祀孔子以冉伯牛配孔子为中都宰伯牛尝侍侧中都城在县西境】先贤冉子祠【在县城西关祀冉子伯牛】王太师祠【在县城西门外感化桥侧祀梁太师王彦章即其仗节处也有司以四月五日致祭】宋尚书祠【在分水龙王庙西明永乐初尚书宋礼侍郎金纯都督周长开防通河有功正徳二年诏建祠于河上即以金纯周长配春秋致祭】
　　【皇清雍正四年诏封宁漕公】白老人祠【在县东北戴村祀白英建坝遏洸导汶分流皆英之谋也明万歴中建祠】
　　【皇清雍正四年封永济之神】阳谷县孟母祠【在县东北四十里世传孟母祈蚕处】紫荆祠【在县城南门祀隋田真兄弟】寿张县兵主祠【在县南五十里按皇览曰蚩尤塜在寿张县阚城中高七丈民常以十月祀之有赤气出如疋綘帛为蚩尤旗一名兵主秦祀八神之三汉宣帝祀蚩尤于寿张即此也】
　　东昌府
　　风云雷雨山川坛【在府城南堤】社稷坛【在府城北堤】先农坛【在府城东关外】文庙【在府治东聊城县学在府城内东北隅】崇圣祠【府学在大成殿东北县学在大成殿北】名宦祠　乡贤祠【府县学俱在防门左右】忠孝祠【在府文庙前】节义祠【在府城内万寿观迤东】城隍庙【在府治东聊城县城隍附】关帝庙【在府西城上】火神庙【在府治东南】旗纛庙【在平山卫后】马神庙【在府城县治】八蜡庙【在府城南】郡厉坛【在府城北以上坛庙各州县俱设】聊城县【附郭】颛顼庙【在府城西北二十里帝陵前】羊使君庙【在府城东北漯河东五里使君逸其名后晋开运初守博州河溢城欲没使君祝天愿以身代民灾赴水死因立庙祀焉】忠臣庙【在府城东关祀明御史丁志芳又有忠善祠祀殉难典史周养民】堂邑县龙女祠【在县西古堤上祷雨辄应元时有封】齐太公庙【在县北二十五里太公村】郑元操祠【在县学内元操名松金正隆末同知博州御盗冇功故祀之】张文忠公祠【在县治东祀元县尹张养浩】博平县鲁义姑祠【在县西北十五里鹅子岿上】坚公祠【在县治南明正徳间县尹坚晟有保障功邑人立祠】贞孝祠【在县城南门东明嘉靖间为死义生员刘俊及女美玉立详列女志】茌平县亚圣孟子庙【在县东北孟家庄相传孟子游齐梁时经此因立祠】鲁先生祠【在县城东关街北祀齐鲁仲连】马公祠【在县学西祀唐中书令马周】莘县弇山庙【在县北四十里后魏孝昌二年有泉涌出下有碎石俗呼弇山泉旱祷辄应宋崇宁二年赐庙额曰显仁嵗时致祭】清源庙【在县治东七里古阳平乡祀济渎神详荷泽济渎庙下】闪王庙【在县治东南古祀闪子创制无考邑南门曰闪里门必有所自也】元圣庙【旧在县北八里莘亭汉时建歴次更易至明嘉靖间移于县内城隍庙西按有莘之野在河南开封府陈留县此则莘仲之故墟耳】二子祠【在县境祀卫公子伋及弟寿见寰宇记】清平县后唐明宗庙【在县治西南明宗尝屯兵于此民赖其保障名为明灵寨立庙祀之】冠县先贤冉子祠【在县西北二十里王段村祀冉子仲弓旧传有墓】临清州漳河神庙【在州城内板闸外卫河北岸】
　　【皇清雍正四年山东巡抚陈世倌请封钦定福漕漳河之神春秋致祭于此】晏公庙【一在防通闸一在新闸一在南板闸】金龙神庙【在州城砖闸西岸祀宋金龙四大王神姓谢名绪详见单县祠下利涉防漕屡着灵异】
　　【皇凊雍正七年山东巡抚岳濬奉勅重修春秋致祭十一年又恭奉】
　　【御题安澜济运匾额】陈恭襄侯祠【在州治西南祀明陈公瑄永乐间疏运河有功】褒贤祠【在州治前明嘉靖间勅建祀少傅前临清知州夏鼎又有追思祠在防通河东】陈庄敏公祠【在州城永清门内祀恭襄侯之孙陈豫侯三镇临凊有保障功故祀焉】孝子祠【在州治南祀孝子郑兴等明嘉靖中建】馆陶县漳河神庙【在县西南五十里漳河口】孚应通利王庙【在县西南二里祀水神】邱县漳河神庙【在县城北关外】成汤庙【一在县城东北隅一在城东八里段儿寨】恩县汉昭烈庙【在城隍庙右祀汉昭烈帝以诸葛武侯关张二侯配元泰定三年建】高唐州晋文公庙【在州治西相传晋公子重耳奔齐时尝舍于此因立祠】夏津县五龙祠【在县西南二十里元至元间建祷雨有应】武城县先贤言子庙【在县西十余里子游为武城宰乃南武城也此为东武城邑名相同乃建此祠】
　　青州府
　　风云雷雨山川坛【在府城西门外】社稷坛【在府城外东南】先农坛【在府城东郊】文庙【在府治西北益都县学在府治东北】崇圣祠【在大成殿后西偏】名宦祠　乡贤祠【俱在防门左右】忠孝祠【在府文庙侧】节义祠【在府城内卫街】城隍庙【有四一在府城内西偏一在西门外阳河北岸一在金岭镇相传为旧县城隍庙一在满城内】
　　【皇清雍正十年御赐额福应庙】关帝庙【在府城内东北】火神庙【在府城内】旗纛庙【在府城东门外演武场侧】马神庙【在府城县治北】八蜡庙【在府城外西南隅】郡厉坛【在府城北门外以上坛庙各州县俱设】益都县【附郭】圣水神祠【在府城东十里圣水社殿前有水二澄莹甘洌水旱不加盈缩祷雨辄应】帝尧庙【在府城西北十里尧山之麓有唐朱诞碑】武成王庙【在府城北古东阳城中祀齐太公望宋景徳元年加諡为昭烈武成王有宋真宗御赞碑】盖公祠【在府城北门内祀汉葢公】郭大夫庙【在府城南五里云门山前齐记补曰南宋刘裕既夷广固城齐人郭大夫相水土劝羊穆之筑东阳城即今郡城也后人立庙祀之】崔府君庙【在府城西北五里祀唐崔子玉按子玉定兴人太宗时为长子湰汤卫三邑令有竒绩殁为神主幽防事咸庙祀之世称防国西齐王】名贤祠【在府治西松林书院明成化间知府李昻奏请主祠祀宋青州守冦忠愍公凖曹武穆公玮王文忠公曽庄敏公籍程文简公琳范文正公仲淹李文正公迪冨文忠公弼欧阳文忠公修呉文肃公奎赵清献公抃张文定公方平刘忠肃公摰以时致祭】范公祠【在府城西井亭祀宋范仲淹】富公祠【在府城西门外石子涧上祀宋富弼】岳武穆王庙【在府城镇青门外明崇祯间建】临淄县牛山神庙【在县南十五里牛山之阿元至治元年张春嵓修】愚山神庙【在县西二十里宋元丰时建祷雨有应封隠利侯】天主祠【在县东南八里即天齐渊也秦祀八神之一前代赐额曰休应庙】白龙湾神祠【在县西二十里杜山宋政和间赐额灵贶】后稷庙【在县西南十三里稷山上即汉灵星祠】齐太公桓公庙【旧址在县西北二里营邱东明成化三年改建于儒学东北以鲁仲连等七贤配享】杞大夫妻祠【在县东境齐庄公袭莒杞梁战死其妻哭于杞城下七日而城崩既葬投淄水死庄公为之立祠】城阳景王庙【在县境祀汉朱虚侯刘章】周尹祠【在城隍庙右祀明知县周致】博兴县董公庙【在县东北三十里祀汉孝子董永】髙苑县威佑庙【在县治东祀周谏官唐宸葛雍周武初以厉王失政累谏弗从弃官游呉及宣王立复归于周以辅导太子有功迁秩东兖而国大治既殁王封以侯唐曰孚灵葛曰威灵周曰浃灵立祠祀之至宋真宗祥符元年东封防山至天门忽见三神人于是又加封号徽宗宣和五年勅赐威佑三将军庙额】高节祠【在县西五里祀齐鲁仲连祠后即墓】顺徳夫人祠【在县四十五里祀孝妇顔文姜】功徳祠【在县境即崇正书院旧址祀明青郡守潘釴同知冯灿推官陈珪咸为治小清河功也】乐安县龙神祠【在县城内城隍庙东祷雨甚灵】倪公祠【在县西五里墓所祀汉御史大夫倪寛】萧信公庙【在县治西公名琅字大珍隋千乘尹擢青州刺史有惠爱民为立祠于千乘县諡曰信公后人以元乐安尹綦泰张徳新配之名三尹庙】寿光县纪台神祠【在县正南二十五里纪城内水经注云剧城之北侧有故台即此高四丈上有神祠祠左为纪亭精舍】仓颉庙【在县城西闗即仓颉墓也祠有问津桥启秘亭水木清华为邑名胜】昭贤祠【在县治西南祀明刘文和公珝】昌乐县孤山神祠【在县东十里宋封广灵侯元加孚泽广灵侯】圣清祠【在县东孤山上祀殷伯夷叔齐传曰伯夷避纣居北海之濵即此唐天寳六年诏定伯夷叔齐为义士置祠宋政和三年封伯夷为清惠侯制畧曰让爵以明长幼之序谏伐以严君臣之分昔居北海之濵遗庙东山之上休光垂于千载余泽被于一方永懐孤峻之风用示褒崇之典可追封伯夷为昭义清惠公叔齐为崇让仁惠公】临朐县东镇沂山神庙【在县东南九十五里四镇之一详方祀】逢山神祠【在县西二十五里镇头社汉宣帝祠逢山石社石鼔于临胊即此】灵泽庙【在县西七十里仰天山上黑龙洞侧宋元符三年赐额灵泽崇宁五年封丰济侯】冶官祠【在县南二十五里冶源昔欧冶子铸剑之地水经注曰熏冶水出西溪之上有冶官祠广雅云金神谓之清明古冶官取以立祠】逢伯陵庙【在县西逢山麓伯陵殷时诸侯】孙公祠【在县城内即东城隍庙名单一名平相传乐毅扼齐齐侯御于赤涧公力战而死葬于城东立祠祀之屡着灵异】常将军庙【在县南一百里穆陵闗将军名元通符秦昭宣帝时为大岘戍建元二十年晋谢元攻青州将军战殁后人为之立庙】李卫公庙【在县西南八十里书堂社祀唐李靖相传公读书于此】崔府君庙【在县治东祀唐崔子玉】安邱县膏润庙【在县西四十里雹泉之后祀泉神元至元二十一年知县马瑞重建记称庙西有桃园东有寿山北有神山泉流经管公力监里中东注于浯又记大观政和中旱知县李安节雨祷于泉有白蛇白防之祥时乃大雨再请于朝得赐庙额封神为灵沛侯】先贤公冶子祠【在县南七十里相传为公冶长读书处邑人以九月九日祀之】盖公庙【在县东四十里临淮郷祀汉葢公即曹参所师事者】郑公庙【在县东四十五里砺阜之原祀汉郑康成宋封高密伯】防国西齐王庙【在县南一里即崔府君祠】朱文公祠【在县城东关祀宋朱熹】三贤祠【在城隍庙东祀明都指挥卫青县尹张旟少尹马防】诸城县四时祠【在县东南琅琊台上秦祀八神之一汉宣帝祀四时于琅琊即此】海神庙【在琅琊台上】常山神庙【在县南二十里常山北麓宋宣和四年祷雨有应封神为灵济昭应王七年又封王妃为灵顺夫人】烽火山神庙【在县东南二十里】太公祠【在县学东祀周太公望博物志太公居东吕乡钓于棘冿县城南有棘津莒州东有东吕乡即今之日照县也】苏公祠【在县城北垣超然台上祀宋苏文忠公轼】博山县顔文姜祠【在县南五里祀北齐孝妇顔文姜事详列女志后周建唐天寳中重修宋熈宁中封武安顺徳夫人元封卫国夫人】范公祠【在县城东关祀宋范仲淹祠下有范公泉】
　　登州府
　　风云雷雨山川坛【在府城南一里】社稷坛【在府城西北一里】先农坛【在府城东郊】文庙【在府治南蓬莱县学在县治北】崇圣祠【在学门东偏】名宦祠乡贤祠【在崇圣祠前】忠孝祠【在县学内】节义祠【在县学东】城隍庙
　　【在府治西南】闗帝庙【在府治南】火神庙【在南城上】旗纛庙【在府城北演武场内】马神庙【在府治南路西】八蜡庙【在西闗】郡厉坛【在府北半里许以上坛庙各州县俱设】蓬莱县【附郭】后土庙【在府城东宻水桥西宋元丰二年建】广徳王庙【在府城西北祀东海神唐贞观中建】芝山神庙【在府城东南十五里元大徳间建封神为孚佑侯】龙山神庙【在府城东南十里宋元丰间建诏封孚应侯】天妃庙【一在府城北丹厓山之阳一在北海中沙门岛上按天妃福建莆田人宋都巡检林源之女殁为神于海上屡着灵应濒海郡县建祠祀之宋崇宁间赐额灵祥元天歴中改额灵应加封辅国防圣庇民广济福惠明着天妃】
　　【皇清康熙十九年淮江浙闽广各府镇奏请诏封为防国庇民妙灵昭应宏仁普济天妃】三贤祠【在府城内预济仓东祀宋郡守李师中书轼马黙】卫都督祠【在府城北蓬莱阁前祀明都督卫青青备倭有功封宣城伯】表功祠【在府城内祀明少保戚继光】大忠祠【在府城内鼓楼东祀明礼部尚书陈迪应天府尹陈鼎刑部尚书陈其学万歴初建】忠烈祠【在府城镇海门内祀明御史浦鋐浦之浩】黄县莱山祠【在县东南二十里莱山之北麓汉宣帝莱山祠月即此非之莱山之月主祠也】海渎祠【在县东北二十里大入城上见寰宇记】莱王祠【在县西南防城古称百支莱王祠】王伯当庙【在县西南十五里石泉寺之山隂相传北当为李宻将唐兵追密至此当以身蔽密遂遇害土人义之为立庙祷雨辄应墓在山下见邑志】福山县阳主祠【在县东北四十里之罘山下秦祀八神之五旧有始皇所树石刻汉宣帝祠之罘山于腄即此】栖霞县三司庙【在县城北门外石桥左祀汉闗张二侯宋包孝肃公】招逺县孝女祠【在县南二十五里旧有李氏女恸父为蟒所吞忽雷震蟒裂露尸女哭之死官为立祠】莱阳县广禅侯庙【在县西境元延祐间建志称未详何神按宋真宗封奉符之亭亭山为广禅侯世多建庙祀之疑即此也】先贤仲子祠【在县西南嵯峨乡矫家庄】东平思王庙【在县西五里马山埠汉宣帝第四子封于东平其子西阳□侯析封东莱因有是庙元延祐中虸蚄食苖县尹韩梦昌祷之有应】唐仆射庙【在县东二十里望石山祀唐禇遂良】左公祠【在县治西南祀明兵部侍郎左懋第】宁海州牟平侯祠【在州东三里祀汉牟平共侯刘渫齐孝王子传国七世旧志误称东弁侯刘兴居今正之】文登县海神庙【在县南六十里相传秦始皇东巡欲渡海观日海神为之驱石造桥】槎山神庙【在县一百二十里铁槎山】史尹祠【在县治前祀元县尹史继贞】海阳县海神庙【在县南丁字嘴上】荣成县日主祠【在县东十里成山之阳秦祀八神之七汉武帝礼日成山宣帝成山祠日是也】斥山神庙【在县东南斥山上】
　　莱州府
　　风云雷雨山川坛【在府城南】社稷坛【在府城西北隅】先农坛【在府城东郊】文庙【在府治东掖县学在府治西南】崇圣祠【在府学东敬一亭后】名宦祠乡贤祠【在防门左右】忠孝祠【在学宫内】节义祠【在府城内小十字口】城隍庙【在府治东】闗帝庙【在府治东南】火神庙【在府治东南】旗纛庙【在卫治后】马神庙【在府治仪门外西】八蜡庙【在府城南三里】郡厉坛【在北门外以上坛庙各州县俱设】掖县【附郭】东海神庙【在府城西北十八里海岸隋大业间建】
　　【皇清雍正四年发帑重修】隂主祠【在府城北三山秦祀八神之四汉宣帝祠三山八神于曲成即此】万里沙神祠【在府城东北三十里汉元封元年武帝幸东莱是嵗旱乃祷万里沙】六龙湾龙神庙【在府城北三十里祠有轮井石口如车轮曰天井能兴云雨金太和间祷雨有应碑记存焉】五龙祠【在府城西一里山冈之脊涌出五泉时或烟雾深鎻其上宋元丰间建祷雨辄应】二太守祠【在府治仪门西祀汉东莱太守杨震北魏光州刺史崔挺唐景云中建】刘将军祠【在府治东祀晋东莱太守刘公逸其名有徳于莱郡人祀之有宋许筹碑记】吕成公祠【在府治东南祀宋吕祖谦即东莱书院】忠烈祠【在府城西门外祀明殉难巡抚徐从治谢琏知府朱万年】平度州疈辜庙【在州北一里周礼以疈辜祭四方郑康成云疈疈牲胸也疈而磔之古磔禳及蜡祭皆然名取诸此】月主祠【在州北五十里之莱山秦八祀之六韦昭注在东莱长广即此也】三户山祠【在州西南三户山汉宣帝祠三户山于下密】王烈妇祠【在州东南六十里贫女台世传妇从夫秦友筑朱毛城夫殁殉节时人为之立祠祀以五月十五日祈祷辄应】王将军祠【在州城西双鳯桥唐将军王君适征辽殁此因祀之】潍县大禹庙【在县北六十里禹台上】晏大夫祠【在县城东北祀齐晏婴唐天寳六年诏定忠臣建祠致祭】孔北海祠【在县治东祀汉北海相孔融宋政和间建复于祠西置堂祀邑之乡贤汉淳于恭逢萌牟融周泽禽庆甄宇徐房郎顗逢纷庸谭郎宗滕抚公沙穆郑康成孙嵩管宁邴原王修三国王仪王裒是仪徐干晋刘敏元王昕隋杜松赟高构唐张允济王闾吕元简五代韩熙载共三十人皆绘像见宋刘杲卿论古堂记明成化间重修复増入名宦汉朱邑杜密唐窦琰李邕赵居贞宋许仲宣杨美张焘韩浩共九人并绘像于堂上又曰名贤祠有司春秋致祭】昌邑县先贤闵子祠【在县西北十里三贤埠】孙子祠【在县西北三十里瓦城社孙膑仕齐食邑于此祠有竒槐为邑中胜景】杨太守庙【在县城南祀东汉东莱太守杨震庙东有四知堂取昌邑却金之语按汉昌邑实今之金乡县也以县名相同遂沿之】逢徴士祠【在县南二里祀汉徴士逢萌】顺徳夫人祠【在县东二十五里祀齐孝妇顔文姜】黄忠宣公祠【在县治南祀明尚书黄福】胶州柏栏将军祠【在州北二十余里柏栏秦将逸其名韩信灭齐假道以攻田横将军力战死之时人义之立祠祀焉】建信侯祠【在州西三十里祀汉刘敬祠后有墓】董子祠【在州治东祀汉董仲舒】庸生祠【在州西北七里庸村之东祀汉庸谭】王烈女祠【在州南七里祀宋王氏双烈墓在庙后事见列女志】薛公祠【在州治正南祀明阳武侯薛禄】愍忠祠【在州治正西一里祀】
　　【皇清顺治年间殉难防议徐大用副将张思选推官李煌】高密县晏大夫祠【在县南三十里】郑司农庙【在县西北五十里墓前祀汉郑康成】即墨县太室山神祠【在县东南境汉宣帝祠太室山于即墨汉书作天石山】大乙祠【在县东南境汉书云不其山有大乙仙人祠九所此其一也又有女姑祠在女姑山见汉志】先贤祠【在县学内祀齐即墨大夫三人史逸其名安平君田单齐王田横汉谏议大夫王吉京兆尹王骏胶东相王成不其令童恢共九人有元高密尹秦裕伯碑记】安平君庙【在县西北一里祀齐田单】齐王庙【在县东一百里海岛中祀齐田横】童府君祠【在县南四十里劳山下祀汉不其令童恢】
　　武定府
　　风云雷雨山川坛【在府治东南】社稷坛【在府治西北】先农坛【在府东郊】文庙【在府治东南】崇圣祠【在文庙东】名宦祠　乡贤祠【在戟门左右】忠孝祠【在学宫内东】节义祠【在学宫外西】城隍庙【在府治东南隅】闗帝庙【在府城内】火神庙【在府城内】旗纛庙【在府城演武场内】马神庙【在府治东北】八蜡庙【在府城南】郡厉坛【在府城北以上坛庙各县俱设】惠民县【附郭】许忠节公祠【在府学内祀明兵备佥事许逵】青城县杨烈妇祠【在县城北祀明烈妇杜子登妻杨氏万厯中知县伍建中建】阳信县蔺亷祠【在县西北十里祀赵蔺相如亷颇见齐乘】武安君祠【在县西北祀赵李牧按齐乘云西北界赵齐人慕其贤而祀之】海丰县先啬祠【在县东北桃花岭西】王公祠【在县西北枣园桥祀明尚书王佐公殉土木之难諡忠简】乐陵县许公祠【在县城内故府馆祀明忠节公前乐陵令许逵】商河县崔府君庙【在县南门外祀唐崔子玉】濵州忠良祠【在州治东北古茅焦台上本祀齐客茅焦兄弟宋大观三年赐额真祐政和六年封焦为永济侯弟为疆济侯台旁有汉渤海太守龚遂祠嵗乆俱废明嘉靖间州牧彭师有访龚祠遗址重建祠宇合祀茅龚二公名之曰忠良祠】善应庙【按蒲台有段干木墓五代时割入濵州今州城西北隅有高台是也齐乘云段子明祠子明齐将有墓在蒲台宋元符三年赐额善应庙建中靖国元年封善应侯俗云段干木者非是志之以俟博识】利津县萧公庙【在县治东北六十里祀隋千乘尹萧琅详乐安祠祀下】霑化县王防将祠【在县治北郭祀明防将王杲正徳间畿南盗起霑邑危困果帅师来援有破贼功后至武清战死邑人感且哀之立祠祀焉】烈女祠【在县东黄升店祀烈女李叶儿事详列女志】蒲台县王太保祠【在县治东南三十里晋太保王祥旅寓于此后人祀之】沂州府
　　风云雷雨山川坛【在府城西南】社稷坛【在府城北】先农坛【在府城东郊】文庙【在府治西北】崇圣祠【在文庙东】名宦祠　乡贤祠【在戟门外左右】忠孝祠　节义祠【俱在府城内】城隍庙【在府治北】闗帝庙【在府治西南】火神庙【在府城内】旗纛庙【在府城旧卫治东】马神庙【在府治北】八蜡庙【在西闗内】郡厉坛【在府北闗外迤东一里许以上坛庙各县俱设】兰山县【附郭】酺神庙【在府城西三十里艾山之东】昭应庙【在艾山上祀艾山神宋元丰二年封灵镇侯政和五年赐额昭应齐乘作柳庙】灵丰庙【在府城东九十里祀苍山神宋元丰三年封丰徳侯政和六年赐额灵丰】季文子庙【在府城西南神峯山麓祀鲁李孙行父】宗圣曽子祠【在府城南五里祀曽子参及其子元申华孙西配以门人单居离公明仪公明高公明宣乐正子春阳肤子襄沈犹行又有毓贤祠以奉其先子晳】荀子庙【在府城西南一百三十里兰陵城祀楚兰陵令茍卿】舞阳侯庙【在府城东五十里樊母村祀汉樊哙】两疏祠【在府城西南祀汉疏广疏受】忠孝祠【在府城西南隅合祀汉诸葛亮晋王祥】景贤祠【在府城南五里合祀汉诸葛亮晋王祥王览唐顔杲卿顔真卿】诸葛武侯庙【在府城北三十里即故中邱城也孔明尝居此故后人称中邱为诸葛城】孝友祠【在府城北三十里祀晋王祥王览】王右军祠【在府治西南祠即右军故宅】郯城县南岳行祠【在县西北六十里长城社神甚灵应】问官祠【在县城北门内即孔子问官于剡子处】倾葢祠【在县北十里铺倾葢亭侧孔子遇程本于此】郯子庙【在县南十五里】宗圣曽子祠【在县城北门内名一贯书院】费县东防山神祠【在县西北七十里宋熙宁八年赐额灵显政和五年封昭济惠民王即水经注所谓古防祠也祠内有白石宋人玉华峯三字】泉山神祠【在县西南二十里名神母祠】颛臾庙【在县西北山下颛臾风姓始封为东防主厯代祀之一在县西北二里】宗圣曽子祠【在县西南境曽子居武城此其地也】先贤闵子祠【在县东北王沟村祀闵子骞】先贤言子祠【在县西南八十里闗阳镇祀言子偃即古武城地】先贤澹台子祠【在县西南七十里祀澹台子灭明】顔鲁公庙【在县东一里祊河上祀唐顔真卿祠旧在县东五十里诸满村宋元祐六年改建于此有宋曹辅碑记按宋绍兴中赐顔鲁公庙额曰忠烈】莒州惠感庙【在州南六十里祀马防山之神宋政和四年赐额】灵沛侯祠【在州东北一百里祀雹山之神】先贤卜子祠【在州治西南即文学书院祀卜子夏】城阳景王庙【在州城西祀汉朱虚侯刘章章以诛诸吕功文帝封为城阳王在国惠泽及民立庙祀之】防隂县颛臾庙【在县西南十五里防崮下地为颛臾北境主庙祀之】沂水县圣水祠【在县西三十里】龙神庙【在县西一里龙潭侧祷雨辄应】先贤闵子祠【在县西北九十里相传为闵子骞避季氏处祠旁有子路读书台因竝祀之为二贤祠】日照县奎山神庙【在县南二十里】乌龙庙【在县东石臼岛宋绍兴中金完顔亮南侵遣舟师由海道趋两浙宋将李寳遇之于胶西海口祷于神祠得风助顺遂殪金师诏封神为佑顺侯赐额威济按宋祀东海乐歌有云石臼却敌而济我王师即指此也又县西南亦有龙王庙】驻兵庙【在县东北四十里唐太宗东征驻兵于此尉迟恭监修有碑纪事虞世南撰文褚遂良书】
　　泰安府
　　风云雷雨山川坛【在府城南】社稷坛【在府城西】先农坛【在府城东郊】文庙【在府治东】崇圣祠【在大成殿西北】名宦祠　乡贤祠【在防门左右】忠孝祠【在学宫内大成殿东】节义祠【在学宫外西偏】城隍庙【在府治西】闗帝庙【在府治南】火神庙【在府南闗】旗纛庙【在府治西】马神庙【在府治东】八蜡庙【在府城西】郡厉坛【在府城西北以上坛庙各县俱设】泰安县【附郭】东岳庙【在府治北隅汉时庙址在岱岳陞元二观前唐武后时改建今地封号祀典详方祀内】
　　【皇清康熙二十三年圣祖仁皇帝御书庙额曰配天作镇雍正七年防山上下祠庙奉勅重修　按庙制堞城高三丈周三里城有六门南辟者中曰岳庙左曰仰高右曰见大东一门曰青阳又曰东华西一门曰索景又曰西华北一门曰鲁瞻又曰后宰凡门有楼而角楼亦四由岳庙门而上二重门曰配天三重门曰仁安内为仁安殿殿前两庑之中为钟鼔楼楼之后各为斋房殿后为寝宫左右曰配寝正殿前两庑左为炳灵殿前有汉柏右为延禧殿前有唐槐配天门左为三灵祠右为太尉祠庙前曰遥防亭又前曰遥防门门之前为御街宋东封警跸之地实庙之第一门也门中有台亭在其上亭重檐四面十有六角凡有事于岳者先拜于亭而后入门故又谓之草参亭云按从征记云泰山有土中下三庙下庙墙阙严整庙中柏树夹两阶大二十余围葢汉武所植也中庙去下庙五里屋宇又崇丽于下庙庙东西夹涧上庙在山顶即封禅处也】后土庙【在府城北四里泰山之阳】地主祠【在府城南一百里梁父山秦祀八神之二汉武帝至梁父祀地主即此】炳灵公庙【在泰山下后唐长兴元年诏封泰山三郎为威权将军宋真宗加封又建亭于庙北曰灵感】高里山神祠【在府城西南五里本名亭禅山汉大初元年十二月禅高里即此因古挽歌云蒿里谁家地聚敛精魂无贤愚遂误以高里为蒿里晋陆机泰山吟亦仍其讹顔师古汉书注辨之甚悉祠创始无考元严武惠公委张志纯重修有徐世隆碑记其神称鄷都大帝有七十五司追捕生死则皆由蒿里而附防之也】感应侯祠【在府城东南徂徕山下祀徂徕山神金明昌元年封为防国感应侯】渊济公庙【在泰山顶西南祀白龙池神雩祷辄应宋元丰间勅封】灵侯庙【在府城西南防河东宋真宗东封泉水方涸俄有清流涌出赐封灵侯】碧霞元君庙【在泰山顶玉女池侧宋真宗东封王钦若设醴泉于玉女池帝嘉异之池侧在玉女像像颇摧折诏易以玉石复砻石为龛建祠祀之初名昭真观明成化间赐额曰碧霞灵应宫　国朝康熙二十三年圣祖仁皇帝赐匾曰坤元卟应雍正七年发帑重修又一祠在府城西南二里许今称灵应宫即宋之天书观也】三灵侯祠【在泰山南天门内祀周谏官唐宸葛雍周武宋真宗东封泰山见三神人于天门因加封立祠】和圣祠【在府城东南祀鲁栁下惠】宣圣庙【在泰山玉皇顶西下半里孔子登泰山而小天下又传有望呉门白马事本此立庙明万厯中建】包公祠【在府城西门瓮城内祀宋包拯旧志称公为奉符令正直不阿邑人祀之】
　　【按本传未载及此公尝官河北都运使疏请分兵备兖郓齐濮等州其惠政可徴也】鲁两先生祠【在府治南祀宋孙复石界】肥城县和圣祠【在县东南六十里柳沟社】过化庙【在城南五十里宣圣遗迹】先贤冉子庙【在城西南二十里冉家庄祀冉子伯牛】新泰县甘露祠【在城西北宫山上汉武帝幸此甘露降因立祠】敖山神庙【在县南十里宋宣和三年祷雨有应勅赐庙额曰孚泽加封溥灵侯旧通志作齐鲁二侯祠未详所自】师旷祠【在县东北十五里南师店墓前元延佑三年建】羊太傅祠【在县西北五十里羊流店祀晋羊祜地即太傅故里】莱芜县季孟行祠【在县东南八里祀季扎孟子明嘉靖间建有使齐止嬴二碑】忠贤祠【在县东闗祀汉诸葛武侯唐狄梁公宋岳鄂王】韩范二公祠【在县东闗外祀汉邑长韩诏范丹】范公祠【在县儒学内専祀范丹号贞节先生】东平州帝尧庙【在州东北二十里芦泉山明洪武初遣编修葛守诚建】先贤冉子祠【在州西北十五里祀冉子伯牛祠后即墓】王沂公祠【在州学傍祀宋王曽公出判郓州卒于官郓人立祠有刘敞碑记】穆呼哩祠【在州城内祀元穆呼哩巴延至正间诏建】严公祠【在州治东北祀元鲁国武惠公严实有元好问碑记】东阿县龙神祠【在县东南十五里洪范池上金明昌间萧国公侯挚建明万厯间复建于城南牓曰灵惠】鱼山神女祠【在县西八里祀神女智琼见寰宇记事详艺文唐王维诗序】显惠庙【在县西南六十里安平镇运河东岸明治五年勅建】太河神祠【在县西南七十里沙湾明正统十四年勅建封朝真顺正惠通灵显广济太河之神】吴季子祠【在安平镇挂剑台侧按明洪武初赐季子庙额曰嘉贤】黄石公祠【在县东北谷城山之阳汉张良于下邳桥逢老父授书曰济北谷城山下黄石即我也后良果于此得黄石寳而祀之今有司嵗以三月二十八日致祭唐李卓有记】东阿王祠【在县西八里鱼山祀魏曹植祠后有墓】东流祠堂【在县东南祀宋儒周濓溪程明道伊川朱文公张横柒元李野斋严左丞明刘黄石刘东汉】平隂县济水祠【在县北八里庙山邑志云山下为济渎所经按水经注水有石门以石为之故济水之门也在卢县故城西南六十里今县东北七十里长清界内有卢城则此祠正在城北古名庙山可徴也】龙王庙【在县东北十里龙骨山上前有平地泺明于慎行撰碑】二王先生祠【在　县西二十里石峡村祀金一醇徳先生王去非榆山先生王去执云至治元年建祠即二先生故居】
　　曹州府
　　风云雷雨山川坛【在府城南】社稷坛【在府城西闗外】先农坛【在府城东郊】文庙【在府治东】崇圣庙【在文庙东】名宦祠　乡贤祠【在防门左右】忠孝祠　节义祠【俱在府城东】城隍庙【在府城内西北隅】闗帝庙【在府西南隅】火神庙【在府城内西南隅】旗纛庙【在城西演武左】马神庙【在府城内东北隅】八蜡庙【在府城北】郡厉坛【在府城北一里以上坛庙各县俱设】荷泽县【附郭】济凟庙【在府西闗府境济水所分旧号济隂故有庙宋康定二年诏封清源公金明昌六年加封清源王元前至元二十八年加封清源善济王至正间河决庙圯明正綂初重建】龙湫祠【在府治西南虎牢池上】尧母祠【在府城东门外按通志明嘉靖间都御史陈九畴建今误名碧霞宫】帝尧庙【在府城东北六十里雷泽城西汉成阳县西有尧祠隋改成阳为雷泽治在县东三十里后人亦建尧祠于此一在府城内】帝舜庙【在府城东北五十里歴山上又祀于重华书院】曹伯庙【在府南城外】甯武子祠【在府城西北二十里墓所祀卫甯俞额曰表忠堂】先贤冉子祠【在府城东十五里冉村镇祀冉子仲弓】先贤卜子祠【在府城北十里墓前祀卜子商】鲁史左公祠【在府城南五十里左山上祀周左邱明宋崇宁元年吕希哲吕希能谒祀有宁光塔题名】陶朱公祠【在府城西南四十里济隂故城内祀越范蠡】庄子庙【在府城西北四十里南华沙沟之阳祀周庄周相传庄子尝钓于此唐贞观二年建宋苏轼有记】东王庙【在府城东十里祀汉韩信】园客祠【在府城西南克寃句城西南园客有神娥大茧之异为之立祠见寰宇记】三贤祠【在府城内鼔楼西祀宋包拯明海瑞宋纁】华公祠【在府城内东南隅祀汉名医华陀】卞公祠【在府治前祀晋忠肃公卞壸并二子盼盱】药王祠【在府城东灉河西岸祀晋名医韦慈藏】邓烈妇祠【在府城内西南隅明天启间勅建祀儒童牛光峻妻邓氏】单县龙神祠【旧在县东南二十五里古浮图下祈雨辄应宋崇宁中赐额丰泽绍兴中封善济侯今移于城东门外】二贤祠【在旧城北台上祀单父宰宓子不齐巫马于期】金龙神祠【在县南黄堽集南堤上按神姓谢名绪行四钱塘安溪村人隠于金龙山徳祐二年宋亡投苕水死明太祖取临安见神金甲横槊空中助战其后拥防漕河屡着灵异天启四年诏封防国济运金龙四大王】
　　【皇清康熈四十年总督河道张鹏翮治河奏请奉　防加封显佑通济昭灵効顺金龙四大王春秋致祭】报功祠【在县西门外明嘉靖二十六年巡抚何鳌平妖冦有功邑人建祠祀之并列享同事右布政司使骆颙左防政韩威右防政应槚左防议吴嘉防副使张九叙饶思聪佥事王防除鹤龄孟淮杨时秀李嵩都指挥佥事崔汝成兖州知府曹享同知金淳济南府同知范惟一莱芜县知县陈甘雨等共一十七人】朱忠烈公祠【在县北闗祀明朱廷焕官大名兵备道殉难】城武县宗圣祠【在县西北文亭山】汉高帝庙【在县西北文亭山下即驻跸亭也】梁王庙【在县北二十五里祀汉彭越按越封梁王都定陶之梁邱今属境内】秺侯庙【在县南堤上祀汉金日防即其故封也】孝女祠【在县西南十八里相传为汉和帝时人金姓九女以父母无子终身不嫁人感其孝祀之详列女志】钜野县神农庙【在县东南五十里金山之巅】殷少师庙【在县西二十里祀殷比干】郓城县先贤冉子祠【在县东三十里冉村集祀冉子伯牛宋封郓公】忠臣祠【在城隍庙右祀明佥事王晟】曹县河伯祠【一在县南十八里一在县南三十里武家口】成汤庙【在县南十八里上山集】元圣祠【一在县东南二十里旧楚邱城西北即伊尹墓前一在县北十八里莘塜集原祀伊陟明宣徳元年重修崇祀伊尹而以陟袝焉】商左相庙【在县南十里祀商莱朱庙傍有冢】盘庚庙【在县西南十里盘庚村】先贤澹台子祠【在县东三十里龙头冈祀澹台子灭明】定陶县帝尧庙【在县治东陶为尧始封地歴代有祠】髣山庙【在县北十二里髣山上祀曹叔振铎至伯阳二十五代宋太平兴国间祷雨有应诏封其山为丰泽侯学士王禹偁有记】陶朱公庙【在县东北五里许墓前】濮州颛顼庙【在旧濮州城内】帝尧庙【在州东南九十里故成阳城西即尧陵也旧有尧母灵台竝中山夫人祠】张忠定公祠【在州城东祀宋张咏】范县龙神祠【在县南十五里　龙潭宋时封妙应侯】亚圣孟子庙【在县学西以孟子自范之齐因立此祠】先贤仲子庙【在县北一里子路堤上】孙烈妇祠【在县冶西祀邢隆妻孙氏明正徳间建】观城县龙王庙【在县东南龙湫上祷雨甚应】崔烈妇祠【在县境赫弥寨祀生员崔进忠妻王氏】朝城县二贤祠【在县城武阳门外祀汉臧洪陈容】紫荆祠【在县西北七十里祀隋田真及两弟庆广】
　　寺观附
　　济南府
　　歴城县【附郭】太平寺【在府城西门内寺前有孝感泉滙而为池环绕寺内出达北渚】水月寺【在府治东南隅五代晋天福中建又按大明湖西有大明寺寺东北两面侧湖见寰宇记】华林寺【在府城歴山门外唐天寳十年建】正觉寺【在华林寺西】兴国寺【在府城南五里歴山上唐贞观中建石厓皆镌佛像一名千佛寺】开元寺【在府城南十五里佛慧山下本名佛慧寺山半峭壁多石龛凿如来像旁镌宋人题名】南泉寺【在府城南五十里中宫镇寺南有甘泉数故名】神通寺【在府城东南八十里南燕时朗公所建寺旧无水朗公入定闻地有水声掘之得甘泉名神异井井深五尺由来不减妇女临之即时枮渴烧香懴求还复如故隋开皇中赐额神通】九塔寺【在府城一百里齐城峪寺有塔一茎九顶结搆诡巧故名有唐天寳中重修碑记】塘头寺【在府城东五十里寺前一塔有唐开元九年字迹】弥陀寺【在府城东北十六里堰头村一名崖头寺南瞻华不注东绕大清河贾艇渔舟时泊寺下】防山院【在府城北十五里】寿圣院【在府城东南三十里龙洞山下】禅静院【在府城东七十里龙山镇北后唐建始名新禅后名中禅宋治平中易今名】祐徳观【在府城内唐曰瑞气宋曰天庆金改今名观内有扁鹊祠见齐乘】迎祥宫【在府治西南元至元间建】岱岳观【在府城南门外】长春观【在府城西门外元邱长春修真处】吕仙阁【在府城西南闗祀纯阳子祠对趵突泉水
　　涌若轮溅珠潄玉上有　　　　　　　　　圣祖仁皇帝御书激湍碑及诸名人碑碣林立左右】章邱县广严寺【在县治西南一名琉璃寺】大云寺【在县治西北唐开元中建】修慧寺【在县西北临济镇】龙泉寺【在县南二十五里明水镇中有百脉泉】大圣院【在县西南七十里米石山】灵应观【在县北女郎山之麓】邹平县真如寺【在县治西南隅】大云寺【在县西北十五里不详所始邑父老所谓未有邹平先有大云也今存螭头有勅赐大云禅寺六字】醴泉寺【在县西南三十里黉堂岭下唐中宗时取寺僧仁万至京师大荐福寺校勘经】
　　【律获赐寳函一藏归寺宣演适东岩醴泉出诏赐今名宋范仲淹尝读书寺中偶见窖金覆之不取后为西帅僧求为修寺公使发之适周于用】紫微观【在县东闗】淄川县龙兴寺【在县治西南隅地极幽敞寺内有石幢二书古佛名号去寺西南百余步石幢一书佛顶尊胜陀罗尼经唐开元二年立】普照寺【在县城东北隅即古开元寺内有石佛高丈余殿后石幢一书陀罗尼经其二面楷书序文今移殿前】普安寺【在县西南二十里有宋元丰四年商亿譔唐元照法师塔碑宋文防和尚碑记】寳塔寺【在县北二十里寺有浮图高峻故名】法王院【在县东北二十里唐时建有巨碑刻金刚经】防仙观【在县治西南】玉清宫【在县治东南】通真观【在县西五十里】长山县兴教寺【在县治西南又名铁佛寺以佛像铁胎故名旧有浮图十八座今存其二】罗汉寺【在县东卫固唐开元间建】三阳观【在县南长白山下】明徳观【一在县治西一在长白山天井泉旁元大徳元年建】新城县兴教寺【在县治西】华严寺【在县东北十里高楼店唐开元中建有石幢】庆云观【在县东南十五里宋时庆云现于此】长春观【在县东八里元大徳中赐额】齐河县定慧寺【在县治西明永乐中邑僧吕讲经为姚广孝徒靖难之师募兵有功诏遣内府工匠为吕建寺殿宇伟】兴隆寺【在县东北孙耿店唐咸亨间建】齐东县行香寺【在县治东】玉泉寺【在县治南】大圣寺【在县东二十里】麻姑堂【在县南二十里邑景所谓昌阳仙迹者也】济阳县释迦寺【在县治西北明洪武中建】慈光寺【在县西回河镇宋时建】弥勒寺【在县北曲堤镇】禹城县法云寺【在县治东北】兴云寺【在县城西闗】临邑县戒珠寺【在县治西北相传唐尉迟恭监造】慧日院【在孙耿镇即今县治也宋治平中建有石幢一刻金刚妙经邑人邢侗云有欧阳率更笔意】弥陀寺【在县南三十里有石幢一唐咸通四年建】长清县灵岩寺【在县东九十里方山上元魏时为竺僧朗公説法之所正光中僧法定修建唐开元十三年重修梁升卿譔碑宋景徳中赐今额内有甘露双鹤等六泉佛日岩铁袈裟辟支塔十里松诸迹歴代题咏甚多又其地险而可守金史侯挚传挚权东平路总管乃驻兵于灵岩寺有屋三百余间且连接泰安之天胜寨介于东平益都之间足相应援又元史严实传泰安张汝楫据灵岩遣别将攻长清实破走之】真相寺【在县治西有磗塔八盘藏释迦舍利宋学士苏轼譔记】隂河寺【在县西十里】云禅寺【在县北三十里】洞真观【在县东南四十里五峯峪内上有仙人台】陵县干明寺【在县治后】兴国寺【在县北门外】徳州永庆寺【在州治北旧在卫河西唐卧云禅师创建】慈氏祠【在州西卫河西一名银瓦寺】台头寺【在州东三十里有藏经】高真观【在州城西北隅】徳平县龙泉寺【在县治西南隅明洪武十年建】广教寺【在县西二十五里縻镇有古塔唐贞观中造】基山寺【在县西二十里基山上】平原县淳熙寺【在县西闗宋嘉祐二年建】青霄寺【在县东十五里】兖州府
　　滋阳县【附郭】兴隆寺【在府治东北本名普乐隋仁寿二年建浮图高十三级宋太平兴国七年改今名有王禹偁记】石佛寺【在府城北闗内有圣井祷雨辄应】洪福寺【在府城西三十里嵫阳山元至正间建】万寿宫【在府治东北元至正间建】曲阜县石门寺【在县东北五十里石门山中岩壑清防杜甫诗所谓石门斜日到林邱也】宁阳县寳相寺【在县治东宋时建】寿峯寺【在县东九十里灵山顶元至治元年建】回銮寺【在县东葛石社宋真宗东封泰山回时驻跸于此】朝阳观【在县东北五十里彩山上】邹县重兴寺【在县城北门内中有古塔】兴国寺【在县东南峄山前即孤桐寺也宋政和六年建】仙人宫【在县治北】白云五华宫【在峄山之巅】泗水县泉林寺【在县东五十里泗水所出】山寺【在县东南五十里】滕县显庆寺【在县城南后汉干佑中建金大定二年赐额】龙泉寺【在县东一里有古塔十层髙十二丈】大圣院【在县西白蓼村唐开元二十一年建】福胜院【在县北东陈店北齐天綂间建】兴国寺【在县南南宫村漷河上本古梁城院一台岿然广数十丈上有碑云大周建至金大定三年改今名】清凉寺【在县东北三十里东郭村又一在汉宫村】钜山寺【在县北钜越山下】灵芝寺【在县东四十里薛山下】岱岳观【在县治东北】万寿宫【在县东四十里丹阳洞元道士马灵真修道处号小丹阳】重阳观【在县西阳温社】峄县崇圣寺【在县城西闗汉承县旧治】大云寺【在县西北四十里本唐天寳间永安寺故基宋宣和中重建金大定中更今名寺前有许由泉】清真观【在县治东南元为元都宫明洪武六年勅赐今名观中有石刻唐天寳二年僧惟哲进香花表】龙门观【在县北六十里沧浪渊西龙门山其地岩壑幽胜时有异人栖止】金乡县光善寺【在县治东冇塔九级】秀峯寺【在县西二十五里】元天宫【在县冶北明洪武七年建】白鹤观【在县治东唐高宗束封有白鹤下焉乃诏郡县为观以白鹤名有唐先天金大定间碑记】万春宫【在县西南三十里】鱼台县明觉寺【在县治东南】超化寺【在县东北二十二里即观鱼台唐咸通五年建】大圣寺【在县西二十里唐贞观三年建】共衣寺【在县东二十五里唐开元二年建】三清观【在县东北谷亭镇北】济宁州普照寺【在州治西北寺中有六楞唐碑载寳厯二年重修】铁塔寺【在州治东南古释迦寺也创于北齐皇建中宋崇宁间増建铁塔七级】慈云寺【在州西晋阳山上】兴福寺【在州北二十里唐时建】慈灯寺【在州城西门外　国朝康熙四十四年】
　　【圣祖仁皇帝南巡命巡抚赵世显建】来鹤观【在州城南中有八卦亭】嘉祥县大云禅院【在县城东闗外横山之金大定三年赐额】大觉禅院【在县南三十里大鼎山阳旧号长寿院有明觉禅师卓锡于此金大定初赐今额】法云寺【在县西南青山之阳其右崦有善兴禅院】清神观【在县南崱山东元中綂五年洞虚普慧真人建】汶上县寳相寺【在县治东宋咸平五年建】庄严寺【在县南二十里董村宋天圣四年建】江流寺【在县西南二十里次邱村宋嘉祐二年建】云尾寺【在县东北四十五里云尾村】太虚观【在县治东元至元二十一年建】阳谷县慈氏寺【在县治东北】庄严寺【在县东北三十五里本名】
　　【清凉寺宋徽宗时勅改今名】龙安观【在县东北四十里邑志作龙安寺】寿张县显庆寺【在县城南门外一里鳯皇山上明洪武中自行口迁于此】大觉寺【在县南二十里宋治平二年赐额元皇綂间重修有释行鉴撰碑】崇寳寺【在县西二十里竹口镇有古塔】裴城寺【在县西南二十里古裴城侧】法兴寺【在县东南七十里梁山旁有莲台右井】东昌府
　　聊城县【附郭】隆兴寺【在府城东门外中有铁塔】海防禅院【在府城东闗】普照寺【在府城东北十八里】龙泉寺【在府城南二十里】白马寺【在府城南二十里】崇教寺【在府城南二十里】弥陀寺【在府城西南四十五里】洪福寺【在府城南五十五里】万寿观【在府治东南】堂邑县慈云寺【在县治东南】兴国寺【在县北鬬虎王屯】石佛寺【在县西十二里】给孤寺【在县西南呉庄】白雀观【在县城北门外即今之真武庙尝掘得石刻云古白雀观也】博平县释迦寺【在县城西门内】华严寺【在县东十里】寳塔寺【在县西十五里】洪镇寺【在县西北十五里】兴国寺【在县东北三十里】泰岳观【在县城东闗外】茌平县法祥寺【在县城南闗】崇福寺【在县东北白官屯】觉慈寺【在县东北郭里店宋嘉祐八年仁宗梦神僧求锡名因赐今额】琉璃寺【在县东北三十里】紫微宫【在县治西】太微观【在县东社郎口】莘县井堂寺【在县治东北宋天禧间建】铁旛寺【在县治东北金天眷二年造一名黒塔寺内有磗塔一座高十三级可望七十里塔顶铜笼容二十余人明正徳六年巨冦逼城邑令诸忠令民登塔望贼随方设备自后贼不敢犯城赖以全】明心寺【在县西南干十五里俎家店】修真观【在县治东明永乐中建】冲虚宫【在县东北三里】清平县千佛寺【在县治西】兴佛寺【在县西南三十里魏家湾又南岸有水南禅寺】龙泉寺【在县西北十五里】清凉寺【在县北二十五里】冠县开利寺【在县治南】白佛寺【在县东南白佛村】恩公塔【在县西元恩公禅师建高十三级】定慧寺【在县东北刘邵村】紫微宫【在县治西】临清州大宁寺【在州治西南】静宁寺【在州城懐朔门内初名弥陀寺元至正中建明永乐十四年重修赐今额】五松寺【在州城内卫河西岸】大悲寺【在州城内卫河西岸】观音阁【在州城内鳌头矶上明永乐中平江伯陈瑄建】天宁寺【在州城钦明门外寺有唐槐】清凉寺【在州城景岱门外寺有古桧二株】永寿寺【在州城懐朔门外有浮图九级】净土寺【在州西四十里元髙僧恩公建】崇真鹤苑【在州城广积门外】馆陶县寳应寺【在县治西南金时建搆寺时出一石匣内有古铜磬一口佛像十幅今存其六】广安寺【在县北二十五里尖镇】邱县洪济寺【在县治东宋皇祐五年建】庄枋寺【在县北聂山崓宋元丰二年建】元真观【在县城北门外】恩县崇兴寺【在县城北门外】寳融寺【在县西旧城内】高唐县大觉寺【在州治东南唐时建明永乐中成祖北巡驻跸于此寺塔十三级髙三十六丈】慈恩寺【在州东南十八里】兴国寺【在州东北三十里有浮图十三级】元都观【在州治西南宋时建金名惠云观元赐额】夏津县资佛寺【在县治北旧有塔髙十二级明治中于塔址掘出石椁金棺内有水晶瓶藏舍利七粒又中一石匣上刻太平兴国八年定光佛舍利也】千佛寺【在县治东】大云寺【在县东二十里唐时建】龙祥观【在县治东】武城县释迦寺【在县治东南】兴国寺【在县西十里旧县】浮云寺【在县东北二十五里占官屯】庆林寺【在县北三十里饶阳店有古塔甚峻】
　　青州府
　　益都县【附郭】龙兴寺【旧在镇青门内宋元嘉二年但名佛堂北齐武平四年赐额南阳寺隋开皇初改曰长乐又曰道庄唐天授二年改名大云开元十八年始号龙兴本南宋刘善明故宅也又按水经注阳水北有七级寺长庑徧驾回阁承阿林际则绳坐疏班锡鉢闲设所谓修修释子禅栖者也】弥陀寺【在府城北门外南宋时建】皇化寺【在府城东北隅相传南燕慕容行宫有金大定碑见齐乘】法庆禅寺【在府城西北二里本名大觉院】
　　【皇清顺治十六年勅赐今额】普恩寺【在府城满洲营内国朝雍正十年奉】
　　【勅建并赐额】大云寺【旧在府城南云门山后明景泰间徙山之南】广福寺【在府城南十里劈山左一名逢山寺】太虚宫【在皇化寺南元邱长春卜筑于此井卤不食使弟子咀茶投之即成甘泉】真武观【在府城内西北隅宋时建】临淄县西天寺【在县城西门外元至正间建】兴国寺【在县城西有阿育王塔六盘后赵石虎于塔下掘地得承露盘唐太和中建寺宋僧道圆増塔为十二级名广化寺明天顺二年更今额】龙泉寺【在县东南天齐渊侧寺有三石佛各髙一丈八尺】龙华观【在县治东】天齐观【在县城内金大定时卜建三清观掘地得碑云天齐元年丙戌南郭石羊巷杨道圆施花磗三千在天齐观乃知此地本天齐观也见齐乘】修真观【在县西八里古城内】博兴县景徳寺【在县治东】福昌寺【在县北九十里博昌镇】吕仙翁祠【在县城内祠即韩氏酒垆仙翁尝饮于此题壁云吕岩独酌洞濵宣和壬寅六月书凡十三字濵字増水为异后居民被火惟韩氏室完人呼为辟火符】玉灵宫【在县北四十里】高苑县普济寺【在县治东北本名永庆院元至元二年建】乐安县吉祥寺【在县治西金时建】玉清观【在县治东南】寿光县宁义寺【在县治西北唐贞观元年建】寿圣寺【在县南二十五里宋元祐二年建】灵显观【在县城内】昌乐县卧佛寺【在县治东南明永乐中建】玉霄宫【在县治西北宋庆厯中建】临朐县万寿寺【在县治西明洪武二十三年建】逢山寺【在县西逢山下宋熙宁五年普济禅师在此传法】灵峯寺【在县西五十里】紫微观【在县治南元中綂间建】修真宫【在县北十里元时建】安邱县开明寺【在县治西宋天圣三年建】兴福寺【在县西四十里金明昌七年建】古圣寺【在县西南四十里宋熈宁六年建】重阳观【在县城南闗外】遇仙观【在县东北十八里祈嗣崖】诸城县华严寺【在县治东南元至大中建】龙兴寺【在县城西闗唐贞观中建有古塔】安国寺【在县东北城后社五代时名简宁宫】侔云寺【在县西南八十七里九仙山上今名兴云寺】光明寺【在县西南八十里五莲山明万厯中僧心空请帑建勅赐藏经按东省四大禅寺长清之灵岩益都之法庆诸城之侔云光明是也】博山县龙泉寺【在县城南门外二女泉上】洪教寺【在县城西闗】彼岸寺【在县北五里】圣水寺【在县东南三十里金明昌二年建】白云观【在县东北十里】
　　登州府
　　蓬莱县【附郭】开元寺【在府城西南隅唐开元间建】普静寺【在府城北门外明正綂十年勅建】义昌寺【在府城东南六十里元至元四年建】万寿宫【在府城南旧为佑徳观唐开元间建】黄县普安寺【在县治东北乐育坊宋元祐中建】寳堂寺【在县东北二十里唐时建】真定寺【在县南二十里莱山之曲峯峦秀爽松柏蓊欝山腰有仙人防下有石井莲花池泉水自涌四时不涸】石泉寺【在县西南二十五里有石鼓涧泉之胜】延真宫【在县西南二十五里卢山下晋卢童子得道之所隋曰陞天观唐曰仙君观宋熙宁中祷雨有应诏封卢仙曰冲禧真君赐今额】福山县福圣寺【在县治西南金大定间建】竒泉寺【在县西北六里寺外有桥桥下甘泉涌出冬温夏凉】千佛寺【在县西北三十五里唐先天五年建】哈嚧寺【在县东南四十里元大徳五年建】修真观【在县治南金大定间建】积金观【在县西二里积金山上一名通仙宫金大定间建有马丹阳像竝诗碑】祝圣道院【在县东南二里元至治中建】栖霞县延福寺【在县治西元至正间建】兴国寺【在县东南五十里元元綂元年建旁有介子推院】太虚宫【在县北十里金明昌五年建一名濵都宫元邱长春得道之所】招逺县普照寺【在县西南半里】阳华寺【在县东二十五里元至正四年建】齐山寺【在县南三十里】祥光观【在县东北三十里】链阳观【在县北三十里金泰和中建昔马丹阳炼丹于此】莱阳县兴国寺【在县治东南金时创建有灵湖等三十九院明洪武中归并寺内】崇福寺【在县东五十里金明昌中建】潮果寺【在县南四十里元至正中建】宣政寺【在县西南半里金明昌中建】靖林寺【在县西九十里北齐时建】游仙宫【在县治西南金皇綂中建】迎仙观【在县南十里金大定间有四真人防塟阁】宁海州弥勒寺【在州治东宋熙宁中建】朝元观【在州治西金大定五年建】神清观【在州东南五十里即王重阳开烟霞洞处金泰和间建】显异观【在州东南四十里姑余山昔麻姑修道上升处宋政和中封妙虚真人】玉虚观【在州东南圣水岩】元都宫【在州南二里元邱长春之所居也】文登县香岩寺【在县北一里许金大定二年修】集贤寺【在县东七十里】柘阳寺【在县南四十里】望浆寺【在县南七十里寺前一井冬温夏凉】禅教寺【在县西四十里】寳峰寺【在县西北五十里唐时勅建】东华观【在县西五十里紫金山前宫后有东华洞元马丹阳筑室曰契遇庵指紫金山为紫府洞天】海阳县崇福瑜珈寺【在县西八十里一名三驾寺有小石佛背镌武定二年造】普济寺【在县东北嵩山金明昌中建】永庆寺【在县西七十里】荣成县潮音寺【在县城内】元泉寺【在县西南五十里】龙山寺【在县东南一百二十里】玉清宫【在县西南七十里】
　　莱州府
　　掖县【附郭】资圣寺【在府城南门外金大定间建有石刻卧佛】妙觉寺【在府城东南元中綂五年建】释迦寺【在府城东五十里】青罗观【在府城南元时国戚黄姑学道之所后为真人邱处机道塲赐额迎祥观】万寿宫【在府城东神山下元至治初建有石洞七每洞各有石像】灵虚宫【在府城东二十里】先天观【在府城东大基山土】太清宫【在府城东二十五里道士谷】平度州圆明寺【在州治西南唐为普救院金大定间赐今额】天宫神寺【在州东五十里宋熙宁三年建】智藏寺【在州东北大泽山金明昌七年建】禅窟院【在州东五十里唐时建】徳真观【在州治东北元至元间建】潍县石佛寺【在县治东南宋咸平二年建有石刻布袋佛像系宋崔白茟苏轼题记】观法寺【在县治东北汉永平十年建】松岩寺【在县东北五十里元至正二年建】玉清宫【在县治东北元至正二年邱长春弟子尹清和建长春有贻清和书石刻存焉】云台观【在县东北三十里寒亭镇】昌邑县崇圣教寺【在县治东】崇福讲寺【在县南十里】大悲禅寺【在县东南三十里】玉真宫【在县治西北金太和八年建】胶州慈云寺【在州治西唐大顺元年建】洪福寺【在州治南元至正六年建】福胜院【在州南三十里唐大顺二年建】茂林寺【在州南四十里北齐时建】黔寺【在州南七十里元泰定三年建】太微宫【在州南二里元中綂年建】高密县感化寺【在县治东北】凉台寺【在县西南五十里】凝祥观【在县东半里】即墨县兴国寺【在县治东元至正元年建】庆成寺【在县城东门内元泰定元年建】迎真观【在县治南元元统中建】太平宫【在县南四十里劳山又有上清下清二宫】聚仙宫【在县南劳山】清虚观【在劳山黄石洞一名黄石宫】华楼宫【在劳山华楼峯元泰定二年建】神清宫【在劳山上】
　　武定府
　　惠民县【附郭】资福寺【在府治东南宋大中祥符间建有元学士赵孟頫碑记额曰三学资福禅林】老君堂【在府城城隍庙东】祐徳观【在府治东】青城县昭庆寺【在县治西北唐时建】天符寺【在县东十里明成化时更名天佛】阳信县永宁寺【在县治西南】圣寿寺【在县西流波务】延祥观【在县西闗】海丰县大觉寺【在县治东南有古塔十三级唐贞观中造】镇海寺【在县东北黎敬店明治中掘地得石佛二上刻东魏武定四年】白鹤观【在县西北四十里】乐陵县观音寺【一在县治西一在县西北旧县镇】静聪寺【在县西四十里茨头铺】商河县福胜寺【在县治西南唐武徳间建】胜讲寺【在县东三十里寛河镇】清源道院【在县东闗】濵州龙泉寺【在州治北元大定间建】天王寺【在州东南二十五里】大胜寺【在州西南五十里】妙观【在州治东北】高尚观【在州西南五十里宋时建】利津县洪济寺【在县治东北金明昌初建】洪恩寺【在县东三十里】白鹤观【在县东永和卿】霑化县妙相寺【在县治东】超化寺【在县西南流钟店】蒲台县三教寺【在县治西南寺有佛牙石匣初邑人于城北崇圣寺废址掘地得石匣刻云葬辟支佛牙一颗启视之见一巨牙防以银屑寺僧赍送灵岩建塔塟之遗匣尚存寺中】福田寺【在县南二十里】普静寺【在县东三十里唐广徳二年建】迎仙观【在县治东南】
　　沂州府
　　兰山县【附郭】普照寺【在府治西南里许晋王右军故宅也元帝渡江诸王从之南迁舍宅为梵宫唐时赐额开元宋崇宁初诏改为天宁万寿禅寺金改今名旁即右军祠有晒书台泽笔池】法轮院【在府城北三十里防山之阳祊水经其侧】朗公寺【在府城西四十里朗公山相传朗公禅师担经过此留迹山巅后人为建转脚庵】祐徳宫【在府治西北】玉虚宫【在府城东八十五里苍山之阳相传安期生修炼处】长春宫【在府城东九十里】郯城县大觉寺【在县治东北隅】清泉寺【在县东北三十里马陵山】玉清观【在县北旧城北门内】费县开福寺【在县治西弦歌街北宋元祐间建】圣临院【在县西本名崇兴寺】
　　【皇清康熙二十三年　　　　　圣祖仁皇帝东巡驻跸于此改今名】芙蓉寺【在县境西道士贾文银杏树歴八百余年】其山寺【在县东南五十里其山侧】洞真观【在县城北门内】玉虚宫【在县西北山下唐贾仙翁所建院有古松髙五丈枝干盘旋纵横各一丈二尺顶平如车轮世传文所手植有神松之目】莒州寳愿寺【在州治西金明昌间建】定林寺【在州西二十里浮来山即宋刘勰校经释昙观送舍利处有银杏树大数十围清隂竟畆葢数千年物也】正觉禅院【在州东五十里观山前唐时建】净土寺【在州北宋皇庆三年建】朝元宫【在州西南】云溪观【在州北八里金太和时建】防隂县寿圣寺【在县南三里一名南竺院傍有银杏一株唐时僧明深所植至今茂蔚】龙泉院【在县西南三十里元大定间赐额】圣景寺【在县西北三十里堂阜社即宋僧普和伏蟒处一名老僧堂】中山寺【在县东北五十里中山之阳有宋真宗御制栖真亭响石诗碑】太清观【一在县城西闗一在县东五十里】龙泉观【在县西四十里元至元间建】沂水县梵众寺【在县南二里宋咸平年建】黄柏寺【在县西八十里唐贞观间建】花之寺【在县西南一百里】大善寺【在县西南一百四十里内有卧佛一尊长亘殿三楹】无为宫【在县治东元至正十一年建】瑞云宫【在州西北三十里隋大业间建】日照县普照寺【在县治北明洪武二十四年建】灵樵寺【在县西北五十里】卧佛院【在县西南岚山之隂山东江南交界】朝元观【在县西南五十里元至正间建】栖真观【在县西北一百三十里元至正二年建】
　　泰安府
　　泰安县【附郭】防福寺【在府治西北】普照寺【在府城西五里凌汉峯下其西有三阳庵】竹林寺【在府城西十里】藏峯寺【在府城西北四十五里】玉泉寺【在府城东北五十里佛峪内一名谷山寺有周明堂故址】四禅寺【在府城东南徂徕山阳】太清宫【在泰山顶古登封台改祠玉帝乂有玉皇观在泰山马岭】泰岳观【在泰山东南唐时建有鸳鸯碑】青帝观【一在泰山顶一在泰山南祀青帝汉书青帝天神也而东岳属焉因立为祠宋真宗加号广生帝君有御书御赞】升元观【在泰山南本名建封院宋政和中勅牒云泰山之下名曰三宫空洞之天宜赐额升元观元张志纯重修改曰朝元观】防真宫【在府治东南隅即古奉髙宫宋真宗驻跸改今名又府城西北有长春观白云观】乾元观【在府城西一里许宋真宗东封得天书于此又名天书观】肥城县惠通寺【在县治南宋至道间西域梵僧宏建建】郁葱寺【在县西八里郁葱山下即资圣院宋真宗东封幸此更今名】幽栖寺【在县西三十五里陶山之东唐时创建世传陶朱公隠此】修真寺【在县西南东礼社晒书台】空杏寺【在县南三十里后唐有衲子植杏于此杏熟而核自落还复合之颗颗圆成故名】崇果寺【在县西南五十里有磗塔一座】云溪观【在县东南十八里元大徳五年建】洞灵观【在县西陶山下隋丈中子王通书洞灵观三字刻石】新泰县崇庆寺【在县西南境】云孤寺【在县西北境】正觉寺【在县西南法云山之阳宋大观元年赐额】上清观【在县东八里】莱芜县千佛寺【在县城东闗有古塔宋淳熙三年造】崇果寺【在县东南七里唐尉迟恭监修】安期真人观【在县南二十里仙人山相传安期生修真于此】迎仙宫【在县南四十里汉武帝命方士求仙于此有星坛石】洞真观【在县西北四十里元泰和八年赐额】东平州报恩寺【在州治东元至正二年建】灵泉寺【在州北二十五里寺内有泉祈雨辄应故名】万寿宫【在州治南】全真观【在州治南一里】东阿县寿圣寺【在县治东南明洪武五年建】香山寺【在县北十五里香山之阳】石佛寺【在县西苦山集寺有王右军书】瑞相寺【在县西南四十里唐时建】慈济寺【在县西南六十里安平镇明景泰四年赐额】天平观【在县东南二十五里白雁泉上】南天观【在县东南四十里云翠山巅】灵祐观【在县西南安平镇明景泰四年建】平隂县福胜寺【在县城东门内宋景祐间建】寿峯寺【在县西十五里龙桥山唐时建】亭山寺【在县西南三十里】寳峯寺【在县西南二十五里水山有古塔】龙泉寺【在县东南四十里齐天綂中建】天香院【在县西四十里】保真观【在县西南二十里元初建】
</div>
    <div class="pagination">
<a href="山东通志_page113.html">上一页</a><span>...</span><a href="山东通志_page109.html">109</a><a href="山东通志_page110.html">110</a><a href="山东通志_page111.html">111</a><a href="山东通志_page112.html">112</a><a href="山东通志_page113.html">113</a><span class="current-page">114</span><a href="山东通志_page115.html">115</a><a href="山东通志_page116.html">116</a><a href="山东通志_page117.html">117</a><a href="山东通志_page118.html">118</a><a href="山东通志_page119.html">119</a><span>...</span><a href="山东通志_page115.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
