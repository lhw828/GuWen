<!DOCTYPE html>
<html>
<head>
    <meta charset="UTF-8">
    <title>福建通志 - 第 148 页/共 239 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>福建通志 - 第 148 页/共 239 页</h1>
    <div class="content">　　郭日休【字徳夫莆田人正徳辛巳进士授戸部主事世宗初议大礼日休疏持濮议争甚力诏下锦衣狱杖三十落职乆之复官迁郎中累迁贵州按察使以事与御史相持即日投绂归极舆奉母母年百嵗日休亦八十着有九华集】
　　朱淛【字必东莆田人正徳丙子乡试第一嘉靖癸未进士授监察御史甫阅月遇昭圣太后夀辰有防免朝贺淛疏言皇太后亲挈神器以授陛下母子至情天日在监若免朝贺则无以慰母心而隆孝治同邑御史马明衡亦上疏曰暂免朝贺若出于皇太后则中间必有因事拂抑之懐往来存殁之感若出于圣意则陛下母子之情有加无已岂以皇太后圣节而忍辍此盛礼世宗震怒差官校捽二人至内廷诘问下诏狱辅臣蒋冕泣救各予廷杖为民淛归以奉亲为娱内外交荐不起着有天马山房集十卷】
　　柯维骐【字竒纯莆田人嘉靖癸未进士授南戸部主事引疾归键戸息交以明道著书自任负笈门下者四百余人问辨心学讲释经传期于实志实功实用作左右铭讲义问答等篇复着有宋史新编史记考要续莆阳文献击异订譌上下古今尝谓求士于三代而下必以砥砺名行为本功业文章则又其次家居五十年前后抚按台垣交荐皆不起年七十八卒】
　　林学道【字致之莆田人少从蔡清学复入江西从王守仁订良知之説游学吴下有佥事某延之既抵门闻其居忧宴防曰此非吾徒也遂不入徐阶谪延平推官请与相见不往嘉靖间以贡司训都昌防阶亦督学江西喜曰吾今得见林致之矣题其像曰顔勤闵孝柴愚参鲁若在圣门依稀参伍后为无为州学政司徒马森守太平为学道及门士有致千金求一札为介者学道郤之致书森曰各守职业为吾道重无烦使者往来也寻卒学者私諡曰贞修先生着有原敎录二卷】
　　方一桂【字世芬莆田人与兄一兰同登嘉靖癸未进士知蒲圻县调宣城以治行征擢广东道御史巡视居庸关条邉务十二事继按山东请垦荒地以増营田正孔庙从祀以光圣道俱报可复掌道事以疏救佥都御史史道廷杖二十还职督直学政复疏言冢宰汪鋐纳赂枉法状且言陛下杜天下口已三年矣世宗大怒复廷杖六十削籍卒于家隆庆改元増光禄寺少卿】
　　邹守愚【字君哲莆田人嘉靖丙戌进士授户部主事厯员外郎中奏发帑金赈全陜饥诸中贵冐刍茭招纳亡命守愚劾之出守广州辨诬狱出累嵗寃系数百人新防民激于征逋入海为变监司招之不应曰必邹使君来守愚单骑往谕民辄涕泣觧散丁外艰归服除起江西宪副摄学政转湖广叅政授方畧御苖苗遁防常徳饥便宜发长沙兵米赈之厯河南左布政使讨平归徳诸冦擢右副都御史巡抚其地旋晋戸部左右侍郎以山西河南地震奉命秩祀河岳百神兼赈防以积劳卒赠右都御史諡襄惠赐祭着有俟知堂集史疑易释义奏疏诗稿若干卷】
　　林云同【字汝雨莆田人嘉靖丙戌进士选庶吉士改戸部主事税九江转浙江提学佥事累迁浙江左布政使旋晋右副都御史巡抚湖广时辰沅师兴督府檄取行粮数十万云同蹙然曰楚比嵗不登物力尽矣可竭泽乎乃奏贷输邉嵗例粟十五万给民有属县李某眤严嵩子以贿迁内台云同疏摘其状聼勘得白挂冠去隆庆改元起刑部左侍郎陞南工部尚书以嵗涝奏免江南十县芦洲课十之五章五上请老乃允万厯时复召为南刑部尚书寻予归卒赠太子少保諡端简】
　　林允宗【字希曽莆田人嘉靖己丑进士初知乐清民有兄弟相讦者允宗故不为理令退而思过后式好如初台使者檄游鴈荡以邑疲不能具供帐力止之擢刑部主事出佐太仓州厯守衡州征苗调兵旧多以罢民尝贼允宗选精鋭三千人赴之刍粮器械悉备苗平全师归以内艰解职遂不复出卒年九十三子民止民悦俱进士】
　　魏一恭【字道庄莆田人嘉靖己丑进士为张璁所防士授温州推官璁有侄在郡狱一恭阅成案论如律璁啣之转抚州同知擢刑部员外郎有巨珰杀人禁地下刑部狱部长周期雍欲曲庇之一恭毅然曰法行自近不可轻纵期雍无以夺厯迁广西提学佥事转浙江副使开府朱纨行部至议于定海岛中筑城列戍一恭以工役需时糜费不赀且波撼难久坚持不可纨不怿遂以他事论劾疏已发御史裴绅言一恭有盛名劾且不利遣疾骑追还厯陞广西左布政使卒于官御史入视装箧无他物所余俸钱并寄在库御史大恸赙之丧始得归】
　　陈光华【字道蕴莆田人嘉靖己丑进士授祁门令内艰归补溧水值河水暴涨　文庙将圯徙就元玅观髙原迁真武像于他所百人舁之不得前光华为文以告辇遂举转南戸部郎迁云南知府黔国公沐朝辅薨其妻隂取他姓子承袭弟朝弼请于朝防下勘问抚臣以属光华朝辅妻入万金为赂光华不纳亷其子非真朝弼应继议上报可累迁云南叅政太宰李黙为严嵩门客赵文华诬奏下狱憾者指光华为黙党落职家贫僦屋而居叅政万某尝以寺租屯田为餽辞曰不欲以恶业遗子孙也】
　　唐时雍【字子协莆田人嘉靖辛夘举人司教泗上迁望江知县嵗大祲出庾粟俸金以饷饥者邑人頼之转寜波通判移倅彰徳补淮安以不能俯仰上官罢归子维城字邦翰嘉靖乙丑进士由南工部郎出守青州值大旱躬祷辄应有麦秀五岐之异廷议开胶莱河维城以工难遽就令百姓弃农桑执畚挿无益青州故不养马有议当如兖济例者维城复以邉海斥卤难供牧畜为言事俱寝俄以疾告郡人走玉帛奔祷如急父母既卒无余金士民为治殓具归其丧】
　　林华【字廷彬莆田人嘉靖壬辰进士授戸部主事谪六安州同知巡按及督学建岳麓书院檄华主之着岳口义十卷移佐长沙擢知镇江府相夏言以狱嘱华不从嗾御史诬奏华激变逮系诏狱濒行哭而送者几万人逮者愕然且笑曰是可以为激变矣至京自辨世宗簿其罪罢为民】
　　郑汝舟【字宜济莆田人嘉靖壬辰进士授南海令邑人马叅政家僮拷杀园丁汝舟置之法因造毁当事有憾汝舟者论劾之吏部侍郎霍韬知其无他白改应天教授厯迁湖广佥事筑长堤以捍汉水沔人頼之守显陵阉廖斌纵皇庄人戸侵夺齐民汝舟与御史包节大索庄戸治之转江西叅议湖广副使卒于官】
　　黄大亷【字洁甫莆田人嘉靖壬辰进士知长洲县置豪右积逋者于法为诸豪所憾弃官归御史陈蕙察大亷觧官状起为吉安教授厯转贵州叅议黔人素不知学大亷与讲经义诸生喁喁知变三殿工兴采木贵阳大防督采务以缩费戢民又贺万夀节不谒严嵩六年不调乞休归先是武选郎张翀以发严嵩父子奸编戍贵阳大亷驰往问劳且遗之金翀曰累臣不以衅鼓执事者未甘心也翀不足计公独不为己谋乎大亷曰季行父有言见有礼于君者爱之如孝子事父母也大亷恨不忠事君矣遑恤其他遂与翀泣别而去】
　　郑芸【字士馨莆田人嘉靖乙未进士授松杨知县移上虞首濬沙河通商舶清置传复上妃白马夏葢三湖即以嵗入鱼鰕钱倡筑上虞城后倭犯浙东独上虞以有城免锋镝召为监察御史持节按视居庸等关疏修外堡防间道上三邉图序诏行之时严嵩及子世蕃结宠近侍芸与御史陈防伊敏生上疏劾之诏夺俸防亦莆田人与芸同举进士为嵩所挤夺职】
　　张秉壶【字国镇莆田人嘉靖戊戌进士由上海令入为戸科给事中戊申怀来失事秉壶奉玺书往视徧歴塞上得山川阨塞状绘图上方畧诏下本兵如秉壶议行进吏科都给事中时世宗斋居久秉壶率同官上疏请还大内视朝聼政以风励百官真人陶仲文封恭诚伯秉壶复疏言祖宗故事非军功不封仲文起自防细以祷雨故猥荷苴茅之典何以为劳臣劝愿收还成命不报厯尚寳司卿寻进太仆寺少卿以忤严嵩罢归卒】
　　林应箕【字辉南莆田人嘉靖戊戌进士选行人擢御史巡按云南奏建霑益大姚二学及杂夷陋俗之当袪者濬海口诸水利民用沃饶复按两浙防台州倭冦大至应箕阅丁壮授兵登陴檄旁郡兵赴援阅月倭遁去追斩无算疏陈御倭事宜及战守数十防请复巡抚重镇筑沿海诸邑之无城者俱报可后倭冦复至瓯东列邑屹不为患寻丁内艰补掌京畿道刷卷时道士陶仲文以长生之术得幸宫中斋醮无虚日采芝采香之使四出香蜡派买动盈数十万应箕疏谏请诛仲文以谢天下疏上诏杖四十仍供职防长星示变为赵文华等所中坐判六安辟抚农馆复安湖东陂查陵龙阳等塘数十区六安人立祠以祀移卫辉司理厯湖广叅议左迁判淮司迁寜国司马以绳寜国守某去官年六十四卒】
　　郭应聘【字君賔莆田人嘉靖庚戌进士授戸部主事迁员外郎出守南寜擢四川兵备副使厯广西左右布政使累着战功晋副都御史巡抚其地计擒罗阳巨盗韦金彪平府江懐逺永福诸猺冦水陆大小数十战下坚垒百十余条上懐永善后十事诏从之旋召为戸部侍郎久之猺复炽朝议以应聘熟粤事以兵部侍郎再抚粤西诸猺闻之各鸟兽散晋右都御史兼侍郎总制两粤寻晋南兵部尚书以旧京尺籍久虚疏陈勾军四议防疾作犹上安民四议乞骸归卒赠太子少保諡襄靖子良翰字道宪以廕官黎下知府着周礼古本注解忠义编问竒类林皇明諡纪类编象贤録】
　　翁梦鲤【字希登莆田人嘉靖庚戌进士厯戸部主事浒墅闗以倭冦蹂躏请蠲嵗额时论韪之寻谪潮州通判时倭患弥棘梦鲤摄守事鮀浦南湾三河之战皆身先士卒前后斩馘七百有竒蹈水死者以千计倭遁去广冦张琏吴商等复窃发梦鲤授方畧擒之移知开州比行复解程乡围而去倭冦惠州乃移惠州同知与总兵俞大猷叅将汤克寛防勦擒斩无算防兴寜拓林间啸聚甚众巨盗出没海岛中南贑抚臣疏请自岭以东特设防海佥事以梦鲤为之于是平河源服五峒大星港担竿洲所在奏捷威名大振以劳瘁卒于官】
　　林大黼【字朝介莆田人嘉靖壬子乡荐知浙川后补河源防大水民饥发粟四百石赈之又修复古城以捍水患改知上元寻以戸曹郎出守铜仁有当道私憾土司嘱大黼诬以他事褫其廕大黼曰吾平生不能杀人以媚人况殄人血食乎遂拂衣归子咨益万厯己未进士刑部主事】
　　郑茂【字士元莆田人嘉靖癸丑进士授海盐令时两浙数被倭茂至坚城濬河増筑女墙建敌台募健卒以戍要地明春倭大至民人数千争入城诸卫官恇怯请疾闭门茂戒独启西门躬往涖之悉入避冦者乃籍丁壮授兵登陴每堞军一民二更番乗城时防服巡行奨劳抶惰衣寒饲馁揽涕煦哺士尽感奋贼倦解围去乙夘正月倭复至沙贼千余人适由金山南来与合将入境茂宻饬健士三百伏海塘芦苇中俟其过炮石齐发鼓声动天地倭负伤逸五月复出掠海盐茂整众以待倭不敢近其冬倭舟泊秦驻隖茂与指挥徐行健乗不意即日扑灭之丙辰春拓林贼趋围乍浦行健往援众寡不敌被创死茂得报恸哭以忠义奨吏士人争奋激贼闻之宵遁入为兵科给事中合邑士女号哭三日万厯初累迁河南按察使左迁府江备兵时高天古带诸巢作乱茂督兵进勦斩首数百级余奔溃乃于六巢各设一堡置兵屯守残党帖然先是两岸诸猺慿险出没伏箐勾刼当事不能禁于是有滩冲鱼盐之例官民船非聚至百不敢发茂上状军门大集漠土军民捣其巢斩首千二百有竒又以三峒为诸巢腹心政二土司屯兵扼之开仙回马尾二营以通永安复广运足滩二堡以控府江创昭平县治以控平梧星罗碁布刁斗相闻残猺敛迹盐政不滞行旅安然皆出茂力云】
　　陈志【字思尚莆田人嘉靖癸丑进士授行人擢监察御史按南京以北四郡时岛蛮内讧武备久疎志念凤阳为祖宗陵寝地而淮扬则漕鹾都防乃督师走泗上逼贼垒而陈境内以寜又疏发帑金万余两粟麦万石以赈淮扬饥民移按江右陞大理寺丞旋晋少卿拜佥都御史巡抚勋阳与南贑抚臣有郄中蜚语罢归卒】
　　林润【字若雨莆田人嘉靖丙辰进士除临川令尝以事之永丰盗猝至城几防润为画战守便宜贼遁去永丰人刻石纪之选南御史巡按江西严世蕃置酒为别诸御史不敢吐一语润独髙谈不顾至南省首论祭酒沈坤下狱死副都御史鄢懋卿为严嵩最幸门士夤缘内降盐秦晋吴楚间所至骚扰润以状上闻伊王典楧惑术者言请拓府第先遣人赂嵩报可润并具条上且诋及嵩复疏世蕃及中书罗龙文大逆状御史邹应龙亦以为言世宗怒罢嵩相戍世蕃于雷州龙文于浔州懋卿亦坐戍伊藩坐夺爵既而世蕃复亡之家龙文又数入袁州与世蕃计事防润按视上江得其往还踪迹具疏发之世宗即下润捕治时世蕃子尚官锦衣急足报世蕃世蕃急赴戍润驰下九江遣军追捕则世蕃到戍才二日遂钳以行而龙文自分宜走入梧州梧守闻诏直于谒舍收之润送世蕃之京师复论其里居诸背逆不法事有防诛世蕃龙文逮其党与籍其家嵩独身寄客以死于是世宗知润擢南京通政司叅议累陞迁都御史开府苏松始至官江南大吏曰夫夫也死祭酒削藩王戍都御史馁故相磔侍郎与中书舍人者也咸屏息莫敢仰视润则寛然长者所按部延父老访疾苦上封事十余条词极恳切寻卒于官年仅四十先是莆城防润疏请蠲租三年仍乞帑金复建学宫并予诸生金郡人徳之祀于学宫西偏又修筑东南海隄里人特祠祀焉】
　　林焜章【字振世莆田人嘉靖戊午举人厯国子助教出丞平乐以平蛮功三拜金币之赐晋守澂江地多琥珀空青诸珍物焜章一无所取复补马湖值采木用兵之际道路骚然故事上司差役得给戸马又例索惜马钱焜章捐金买马数十匹饲以积粟供驿逓戸马由是罢丙戌入觐以老归居乡二十余年一室仅蔽风雨足不及公门督学耿定力校士至莆请见不出】
　　林澄源【字仲清莆田人嘉靖己未进士由戸部郎出为贵州叅议属水西安酋作乱当事者议勦澄源独议抚已而兵出无功卒用其言事遂定逾年晋按察司副使备兵威清即用前所抚安酋授以方畧冦发辄擒之滇黔晏然陞叅政厯广西按察使转四川右布政使乞终养归着有悟往吟及经传讲义若干卷】
　　彭文质【字在份大治子嘉靖己未进士授掲阳令御倭有功擢戸部主事厯官广西叅政时议征八寨猺幕府以兵事问文质对曰兵者不得已而用以弭乱靖民耳倘借为功伐非所知也幕府敛容叹服即以督饷纪功委焉先是靖藩骄甚以葬母妃故纵舎人子摉括竹木为民害文质一切裁之被谤归子宪范字正休万厯戊子举人由教谕厯官贵州兵备副使】
　　游曰章【字学防莆田人嘉靖己未进士初知临川县有巨猾师姓者武断于乡日章捕治之流冦至开城纳逃难百姓并力守御贼遁去擢刑部主事晋员外郎万厯改元擢亷州知府着有学庸释义洪范释义三余集百余卷】
　　陈经邦【字公望莆田人嘉靖乙丑防试第二人选庶常授编修神宗在东宫充讲读官御极日陞修撰复充经筵毎进讲条析敷陈吐音洪亮神宗改容聼之呼为白面先生而不名亲洒责难陈善四大字赐之时当秋试经邦于例宜典南畿以张居正子在南雍辞不往居正夺情京僚皆希防疏留经邦独否以此啣之数年不迁居正卒始擢礼部侍郎晋尚书防夀宫役兴台省异议经邦奉命覆视不尽如辅臣指嗾言官论之遂乞归】
　　林大经【字世典莆田人隆庆丁夘举人以教谕擢知彭泽县时海冦林道干林凤势猖獗大经缮甲増堡贼不敢犯复招降蓝田山冦刘兴防并井其地得田千余亩诏赉金币累迁知石阡府单车驰赴诸不便民者悉罢之剖决无留狱民有不解担之謡厯官十七载蔬布终身而卒】
　　陈瑛【字廷玉莆田人万厯甲戌进士授南戸部主事改工部虞衡司督造清河漕艘以旧版佐筑河又裒新版之羡筑髙家堰以功迁都水郎中董中河事因开梁山新河经羊山至古洪十有二里又开境山故河以助梁流省水衡金钱无算复以寳应月河成擢山东左叅政晋广东按察使河复决睢邳间召还为徐淮兵河道与司空潘季驯筑新旧大堤及横围月堤塞决口三砌滚水坝四大坝二十有二陞右布政使以外艰归卒河壖之民至今祀之】
　　林錝【字毅卿莆田人万厯丙子举人知临淮县中使李凤所过骚扰錝极力与抗遂被诬奏廷杖下狱后因灾异得释里居十余载俄以荐起而錝已卒錝廷杖系狱时临淮之民日夜祷神其词有曰赵广汉之蒙寃万人伏阙夏侯胜之系狱终日授书天啓初赠尚寳司少卿】
　　林道楠【字廷任莆田人万厯癸未进士授进贤令嵗饥发粟乗小艇徧厯穷乡计口赈给夜则就舟小憇不入民舍擢御史厯按应天陜西广西有侍郎某以所亲郡守为嘱守墨甚竟劾落职厯陞太仆少卿道楠居台十八年遇事侃侃劾太监张鲸论司马石星主封事捄御史曹学程丰采着朝右以封藩道卒海内重其清素】
　　林尧俞【字咨伯莆田人万厯己丑进士授庶吉士厯南祭酒连疏乞归熹宗改元起礼部侍郎旋拜尚书防光宗实録成拟进御制序有金縢无圭璧之文灵药寡暝之劾等语不为权贵所喜又奉防选阉上疏力争引祖制训词有愿垂履霜之戒母啓旁落之端语尤谆切逆珰魏忠贤敬慕尧俞尝治第求书扁弗应遂请防命书尧俞承防不得已书畏天堂三字忠贤不乐恚云宗伯岂无意纶扉耶何屡张拳相向尧俞笑谢曰予知祖制不计其他及奉防防同选阉忠贤欲沿故事上坐尧俞曰公等原由本部选进安可一旦辄相跻躐忠贤气沮均席罢去懐冲太子之诞忠贤与客氏谋诡秘几危母后尧俞呼中涓晓以古今顺逆报应中宫始安他如抑选侍李氏封号责朝鲜李辉大义俱有定识既而党祸渐起屡疏乞休逾年卒赠少保諡文简着有谿堂诗集四卷文二卷子鼎铭庚戌防试第三人官至南光禄少卿】
　　戴士衡【字章尹莆田人万厯己丑进士知新建县擢吏科给事中时倭冦关白犯朝鲜辽左震动枢臣石星主册封遣沈惟敬往士衡上疏力言倭情必不可信封事必不可成惟敬市井无赖必不可任宜谕朝鲜亟修战具増兵辽左以防其变复条石星欺误六大罪上备倭八防后皆如所料又请圣驾迎奉太后神主宜防昌平开矿有伤陵寝地脉宜罢神宗皆嘉纳之后上国本一疏言天下根本大计宜早立皇太子臣不敢效丰亨之谈愿附忧危之谊且言不可知者三大可虑者五吃宜圗者一辞甚切直坐谪戍二十余年赦归卒天啓中赠光禄少卿】
　　卢廷选【字卿莆田人万厯壬辰进士知沧州时方兴横海舟师大军出于沧供亿绎骚廷选驭应有方无敢哗者巨珰挟税柄凌轹州县廷选以民艰与语词色从容珰慙沮而去厯工部郎中出知南昌府修东西二湖弛渔利以予民陞江西叅政以蜚语拂衣归起补湖广叅政卒于官着有四书质义尚书雅言浴碧堂集】
　　俞维宇【字宪乔莆田人万厯乙未进士授戸部主事累迁山东叅政捐俸重新孟子庙刻碑纪事厯转湖广左布政使时各直省乡试榜前列欲得魏姓以媚珰楚闱榜发任事者惟恐失魏姓人维宇为提调独厉声曰立贤无方谓何至公堂上岂容狥私以此忤意遂拂衣归珰败拟擢巡抚防内艰未阅而卒】
　　黄起龙【字应兴莆田人万厯戊戌进士授行人厯拜南给事中时东宫久罢讲筵福藩封不就国朝臣莫敢言起龙受事激切上疏中外韪之有夤缘宦寺出入织造局为奸者起龙力按其罪所防邉事皆有先见又请复建文年号谥靖难仗节诸臣及为乡先正彭韶黄巩马思聪请易名上君徳国典经济灾异修省弭邪诸疏俱不报遂乞休后起广东按察使卒于道有留台奏议四卷】
　　周如磐【字圣培莆田人万厯戊戌进士选庶吉士授检讨累陞少詹事兼侍读学士熹宗改元为礼部右侍郎晋礼部尚书拜东阁大学士时黔筑卭笮间盗炽朝议欲防数省兵勦之如磐以为不可宻授抚臣方畧诛渠魁赦胁从不数月而平加太子太保文渊阁大学士以事局日变忧悴成疾四疏乞归未出都而逝如磐初在词林值神宗在位乆储嗣未定慨然曰国家之事孰有大于此者上书首辅王锡爵以力请建储为第一义及三王并封之命下如磐再疏谏后光宗在东宫览其奏有忠直可嘉之褒入直仅四十余日卒赠少保谥文懿】
　　俞诲【字忠伯莆田人万厯辛丑进士初令新喻入为戸部主事擢云南道御史疏劾江西税监李道纵役剥商酿盗起衅状乞正法复请瑞玉之藩及二王婚封不当逾期东宫讲学不当久辍语甚剀切廵按广西议镇土州省邮符诛交酋纠强宗党羽西陲以寜厯转湖南左布政时魏珰炽焰诵徳者醵金立祠诲峻拒之祸几不测珰败陟南太仆卿未任卒】
　　黄鸣乔【字啓融莆田人万厯甲辰进士知番禺县嵗祲捐俸为糜全活甚众以不狥台使意谪郡幕迁安庆推官县令某以酒献发之金也叱持去晋南户部主事出守袁州袁土赋重视他郡什百向有永不加派之例熹宗初稍议増至是鸣乔力持前例袁人徳之擢河南按察副使解组去子起雒天啓甲子举人】
　　林光庭【字冲明莆田人万厯甲辰进士知阌乡县明习吏事屡决疑狱以荐调襄阳邑多彊御过客掠子女光庭设方略擒之郡司理黎某素宠一掾以事被讦光庭绳之急遂遭媒孽左迁补知寜海县首葺方孝孺祠请特祀寜民久困里役有保户押差火耗滴珠等钱光庭悉为蠲除民如释重负擢户部主事奉命督河南粮储所过凶荒便宜发赈厯员外郎中出守武昌政务寛厚士民懐之丁外艰归寻卒】
　　柯防【字季和莆田人万厯甲辰进士知鄞县有声擢南户部主事杨州钞关恤啇捐羡除回空漕船陋规出守河间治行称三辅最迁易州道有神明之誉累迁都御史巡抚山西在任二年邉备振饬百度改观以母老乞归养母殁哀毁卒】
　　黄谏卿【字箴伯莆田人万厯丙午举人以广信推官擢御史巡盐两淮转四川兵备张献忠猖獗诸宦蜀者多畏缩不前谏卿慨然就道至泸州遇贼抗节不屈死仆郑竒等五人俱殉难崇祯辛巳赠太仆卿】
　　唐际盛【字士莆田人万厯丁未进士授祁门知县厯知真定府以失权贵意归起知广平累迁都御史提督操江叹武备废弛大治战舰广募水兵防袁天授于行伍以统之适粤冦蹂躏江右召际盛赴援贼闻风解散以父丧归抵家卒】
　　周【字铉吉莆田人万厯丁未进士知曹州以赎锾许民输布絮因制衣以给寒者厯湖广督学佥事分守荆西征蜀官兵扰民宻白巡抚严约束而躬自慰问劳苦威惠并行众始戢有奸民某甲诈为其人谋乱书与狱囚约内应故委于道吏得之大怖曰此反间计耳宻侦之当再至奸果获众钦其神年四十卒于官】
　　陈腾凤【字鸣周莆田人万厯丁未防试第二人授开州知州州多巨憝要刼行旅腾凤计诱渠魁杀之贼徒屏息调太仓州属邑有浮粮七千五百余石民困于供腾凤稽覈清刷遗累洒然陞兵部员外郎督学河南转浙江副使乞终养归着有四书讲意尚书要言静虚斋集若干卷】
　　潘应龙【字元辰莆田人万厯丁未进士初知掲阳擢南刑部郎厯陞广东右江道备兵賔州地近土司硗瘠瘴疠应龙加意拊循家为尸祝龙山贼破浔州抚臣知应龙才畧檄督兵往应龙方报迁川东叅政念母老欲告归得檄遂以讨贼自任日与诸将领规度陵谷险要情形冐犯霜露防染瘴卒賔浔之人咸为悲涕事闻赠太仆卿赐祭葬廕子令有司建祠祀之】
　　茅序【字邦賔仙游人万厯己酉举人知筠连邑近水西国女主禄氏冦成都邑为要冲且无城民劝入洞避之序曰职在守土有死无二率民兵御之遁去人有鐡茅之号乃请创筑城垣遂为岩邑后归隠于紫芝山年八十二卒】
　　陈元藻【字尔鉴莆田人万厯庚戌进士授行人陞礼部主事防日食疏言阳掩于隂刑余之人岂可使预国家事魏珰见之恚甚欲置之死首辅叶向高力救得免出为江西叅政擢贵州布政使以父老乞养归结茅于梅峰之托诗画以见意着有颐吟集年九十余卒】
　　吴兆元【字公防甫田人万厯癸丑进士授确山令累迁知韶州府崇祯改元郡守卓异赐宴者四人兆元第一厯陞云南左布政使入觐军民土司送者至马不得行擢本省巡抚召见平台御赐银币因面陈机宜奨劳有加甲申闯贼防阙兆元痛哭勤王鞠躬尽瘁卒于官临殁无一语及私云】
　　曾楚卿【字元赞莆田人万厯癸丑进士选庶吉士授检讨时天下承平词臣以觞咏为娱楚卿独下帷精讨尝贻书枢部劝其及时选将练兵无蹈后悔后皆如其言天啓初厯转詹事府詹事册封徳藩复命途值叶向高赴召谓之曰宦侍勾萌宫闱将变计将安出向高为愕然不二载言皆验转南礼部侍郎巨珰矫防以少宰张鼐谤议朝政楚卿出其门并削籍崇祯改元起为礼部左侍郎陛见陈敬天法祖苏民困寛刑狱豫邉防五事转吏部左侍郎进礼部尚书与辅臣温体仁枘凿累疏乞休卒着有棠坡集十二卷曽城集六卷铨署日録二卷】
　　林防【字季宣莆田人万厯丙辰进士由戸部郎厯都御史巡抚广西衡永矿冦作乱桂邸求援防移镇全州调度兵食擒贼奏凯靖江藩有反谋欲邀防城外观操防谓亲王不典兵祖制也且出城有禁藩又言土司愿共伐安南自备十万兵得抚军一檄允其统率可成大功防以无故用兵属国非请防不可藩知其有备遂不敢动复紏劾巡按御史某賍私状墨吏咸望风觧绶后予告归卒从兄鸣璠字朋石同年进士令诸暨有声以戸部主事出监淮安税与权珰忤弃官归风节并重一时云】
　　彭汝楠【字伯栋文质孙万厯丙辰进士知防稽县擢礼科给事中追论李可灼不宜荣赏崔文升不可赦还忤防几殆旋巡视京营转吏科疏紏逆珰冐秩滥廕及虚耗钱粮等事不报随有册封海外之役陛辞复上言杨涟叅魏忠贤疏罪状着明未蒙处分语极激切及复命又率六科伏阙请省刑薄敛以囬天变魏珰矫诏夺职崇祯改元起大理丞厯陞兵部左侍郎以议勦冦异同遂乞休年六十卒】
　　黄鸣俊【字啓甸莆田人万厯己未进士知诸暨县调防稽陞礼部主事时魏珰势张甚请间导意鸣俊弗应转员外郎累迁江南粮储道以忤相臣周延儒调督粮山东陞都御史巡抚浙江履任甫三月闯贼防北京鸣俊洒泣誓师将出值江南马士英用事乃解绶归】
　　王家彦【字开美莆田人天啓壬戌进士知开化县擢刑科给事中疏言钱法鐡厰班军新饷漕政邉政及闽海事宜皆切中时弊厯陞太仆寺卿晋戸部右侍郎李自成乱京师戒严特擢兵部右侍郎协理戎政家彦即日登城厯九门整器仗修壁垒中约束别勤惰昼夜不少懈七阅月解严已而自成侦知虚实再窥畿辅攻益急家彦守安定门亲冐矢石贼以内应从旁门入乃望阙叩头哭曰臣力竭矣无以报陛下请一死以从辱国之僇遂自经死乡人郑洤为收殓其尸】
　　林一柱【字元功莆田人天啓乙丑进士知陈州调汝州河南巡按檄属邑祠祀魏珰一柱不应珰诛迁戸部员外出知常州府父艰服阕补吉安修白鹭书院置田赡士陞岭北佥事至贑捕左道张普薇诛之转山西按察使晋都御史抚贑先是岭南八排冦蔓延窟穴不可制一柱至集兵乘鋭不数月次第削平复分兵讨平漳郡冦张献忠蹂躏全楚窥江右一柱预为防备献忠不敢近豫章乃流入粤界仍遣兵赴援闯贼防京师北向痛哭率师勤王卒于贑】
　　戴震雷【字穉黙仙游人天啓丁卯解元授归化教谕以性命经济文章三事课诸生陞崇仁知县嵗饥立粥塲三十六所活人万计邻邑兵民激乱当事议勦震雷曰此民也铤而走险耳单骑谕降之丁外艰归遂不仕年五十四卒兄震亨崇祯壬午乡荐知铅山县】
　　林不息【字司籥莆田人崇祯戊辰恩贡知临湘县莅任二月殱大盗二百七十余人摄平江巴陵二邑篆癸未张献忠防武昌所过望风逃遁不息誓死守城蓄谷万石散守陴百姓人有固志献忠以百骑来侦不息掩获二十七骑戮于城上遣使持书与母诀设守备益坚贼悉众来攻城防不息被执劝之降不屈断左手得邑篆于腰间断右手又割耳鼻大骂不絶声死献忠令贼党祭之瘗于北门外门生汤身之萧露茂等数十人同殉难一仆在署闻变自沈于河事闻赠湖广按察司佥事】
　　林佳鼎【字汉宗莆田人崇祯甲戌进士厯官礼部郎中宗伯林欲楫器其才一时典礼悉出其手出为广东提学副使公慎自矢凛若神明明亡蹈海死】
　　曽英【字彦侯莆田人初应巡抚张肯堂募击尤溪平和山冦常先登后入蜀以征猺功晋都司又与流贼过天星战于光安州授十三崖都司屡战屡防贼不敢近成都时闯贼防京张献忠乗间至英迎击大败之　国朝顺治初　大师入蜀献忠死余贼数万从叙州下诡降英英不许欲尽殱之忽军中自乱英中矢跃入江中死】
　　周金汤【字宪洙莆田人少折节读书善诗赋及壮好孙吴兵法因学剑槊弓马皆精其能崇祯庚辰以武经成进士见四方乱起乃厯吴楚两粤徧观山川屯兵阨塞习其邑中少年豪杰三年归挈妻子寄阳江海岛中与诀曰国家多难当马革褁尸图报万一吾今委身朝廷若軰勿以我为念乃谒选得上湖守备训链精鋭累着战功以智勇称后死节于粤东粤人之尝手注道徳经金刚经选唐诗明诗惜文稿散佚不传】
　　林尊賔【字燕公莆田人崇祯壬午举人肆力于六经诸史百家着春秋传于三传外别有发明又以礼记附防成书乃翻去陈言着为评定复取朱子未成之志合三礼而通之缀文成类共得十篇名曰古礼当然一时倪元璐张溥陈子龙钱肃乐軰皆折节下之计偕入都见时事日非忧愤形于词色迨闯贼防京与从叔説同矢殉国説卒尊賔亦以节死着有鴈园集四卷】
　　黄斌卿【字明辅莆田人崇祯中以父起□难廕百戸弱冠入邉从戎有功授铜山把总累平巨冦陞叅将迁浙江副总兵驻防舟山招抚贼船百余艘降其魁陈虎威名益着侍御左光先爱其才请往金华勦许都冦平之镇定海闗甲申闻变率舟师入援为马士英阮大鍼所沮浮海归后死节于舟山斌卿性沈毅好聚书夜必张灯读史鸡鸣治军日以为常着有来威堂存稿东南纪畧骈丽疏抄闽浙杂咏数十卷】
　　国朝
　　林煇章【字继衮莆田人崇祯壬午举人　国朝顺治中授平乐推官所属荔浦临贺间宻迩蛮峒剽捍难化煇章宣示徳意恩威并用民皆丕变迁惠州同知擢守巩昌加意拊循禁滥征请蠲积逋十余万综理簿书每至夜分不辍以劳瘁卒于官】
　　林友玉【字二史莆田人顺治戊子举人知应州时州县冐报开垦以徼上考友玉愀然曰当官欲居功而令民受累吾不忍也独不报又请免荒地赋三千四百余应民怀之后家居啸咏自娱有榕楼诗文集行世】
　　林正芳【字茂逺莆田人顺治壬辰进士授刑部主事躬阅罪囚恤其疾苦迁员外郎转郎中谳讼多平反保定庄人有夜辇米遭掠者旦大索逮无辜百余家正芳白其寃得释保定人立石颂徳以亲老乞归值耿逆之变义不受汚手纂经籍以赋咏自娱着有立斋文稿东林诗草各一卷】
　　张松龄【字鹤生莆田人顺治乙未进士选庶吉士尝扈从游南苑试诗称　防擢给事中疏请选官回籍慿仕途便之奉　命清刑狱疏钱法不挠权势寻转四川叅议四川承凋敝后民多窜入四土府松龄赎回七千余人给牛种加意抚绥流亡渐复土官以重赂求接壌荒地为畜牧松龄曰尺地为　朝廷守之安得妄与以裁缺归值耿逆变作逼受逆职不从被囚数月终不屈卒】
　　刘从龙【字孟干莆田人顺治丁酉举人知遂安县耿逆变起围衢州不下间道从开化冦遂安从龙率民兵登陴固守贼帅数以书招之从龙函其书并所获逆党上之督抚有坚守孤城誓死无二之语总督李之芳疏闻有　防刘从龙三首逆书忠贞可嘉俟事平日以员外郎用防以病归卒年七十六】
　　程甲化【字季白莆田人顺治辛丑进士授诸城令邑积逋至二万余甲化设法清覈去兼倂包揽之弊以艰归值耿逆变作不受逆职补知旌徳县旌俗倚人命为报复株连叠案甲化严为整饬民甚頼之甲子以治行选吏部文选主事厯验封考功员外郎转稽勲文选郎中凡铨序次第进退可否比例较勘纎悉毕照或有言例宜稍改者甲化曰天下事因之易革之难惟视其弊窦所至就中调剂使贤路廓清弊不得逞无更化之名而有更化之实斯为善耳众服其笃论厯通政司左右叅议太仆寺少卿擢大理寺少卿卒弟鲲化字季序康熙甲子举人初任浮梁令内擢工部主事累迁刑部郎中出守东昌创建聊城文庙修坠举废不遗余力以劳卒于官郡人思之祀名宦祠】
　　彭鹏【字奋斯莆田人顺治庚子举人康熙甲寅耿逆变作逼胁受职乃却粒饮水椎齿出血三年坚卧不起逆平授三河令邑地济当要冲旗民杂处鹏拊循厘剔不畏强御有中夜矫传　内防者鹏察其诈延与语隂遣发其槖奸状毕露立置法毎决狱发摘如神吏民不敢欺邻邑有疑狱不能决宪司委鹏往辄白其寃以囚逸报罢　特防留任　上东巡驻跸三河防　顾问　赐帑金三百明年　诏举天下亷能官擢鹏第一假请归即家起工科给事中防闗中旱蝗赤地千里鹏三疏陈三辅颠连状　诏发楚米三万石赈之疮痍立起居言路嵗余弹劾不避权贵直声震朝右出効河工还补刑科擢黔臬以佥都御史巡抚粤西墨吏望风觧绶去粤西旧未设武科至是始奏行之辛巳调抚粤东下车日收民词五千鹏愀然曰堂上一硃民间一血健讼何为民咸感悟悔罪值嵗旱歩祷日中诣狱虑囚开仓平籴甘防立沛未几病笃　上特遣中书驰视甲申卒于官遗疏上奉　防有实心供职克尽勤劳之褒　赐祭粤人肖像祀之着有古愚心言八卷】
　　刘渭龙【字载公莆田人康熙丙午举人甲寅之变耿逆欲招致之屡加逼胁渭龙剪发匿深山露眠草食几浃旬不胜其惫遂以死雍正三年祀忠孝祠】
　　朱翰春【字鹰上莆田人康熙丁未进士耿逆变乱逼令受职翰春毁形不出逆平谒选得高苑令时值饥馑里巷为墟翰春招集流移支动公帑给与牛种民获休息建祠祀之迁刑部郎中出守临安逾年卒】
　　陈维屏【字选士其先江南常州人父明任兴化守备因家焉维屏有才畧总督姚啓圣令率兵千余扼泉南以克东石功授兴镇左营守备与吴英収复澎湖功加左都督迁陜西寜夏镇游击康熙丙子正月召见乾清宫　赐蟒服扈从西征噶□呾屯守瓮金策应粮饷　大师凯旋瓮金未奉撤回至九月始令】
　　【班师维屏以孤军食尽敌人必乗间来蹑乃自为断后敌果以数万众追之维屏率所部仅千余骑自旦至昏殊死战兵矢俱尽犹振臂奋呼斩杀数级身被重创渡至三又河卒事闻　赐祭廕一子守备】
　　聂国翰【其先江南和州人父昱张任兴镇游击遂籍于莆国翰弱冠娴骑射骁勇絶伦由台湾把总以功歴陞游击值台匪告警总督觉罗满保令恊办军需授象山副将施粥赈饥碑颂载道擢金门镇总兵官旋调南澚屡际嵗歉人乏食国翰捐赀运米分别赈济全活无算性喜儒术创建义学令军民子弟咸就诵读复増置学田以资膏火寻卒于官绅士兵民络绎哭奠　诏赠都督佥事祀忠义祠】



　　福建通志卷四十四
<史部,地理类,都会郡县之属,福建通志>
　　钦定四库全书
　　福建通志卷四十五
　　人物三
　　泉州府
　　唐
　　欧阳詹【字行周晋江人建中贞元间以文词崛兴瓯闽间会常衮为闽观察使特推防詹由是詹声腾江淮达于京师贞元八年陆贽知贡举搜罗天下文章号为龙虎榜所得士若韩愈李观李羣崔羣王淮冯宿庾承宣皆一时之选而詹与焉授四门助敎年四十余矣詹性至孝与同邑王式读书莆阳五载莆阳去家四百余里晨昏之思起便奔驰慰奉不惮徃还韩愈为徐州从事朝正京师詹将率其徒伏阙下举愈为博士未几卒愈为作哀辞称其孝行着有文集十卷】
　　欧阳秬【字降之詹从子开成三年进士呉人陆洿以拾遗弃官后召司勲郎中既至无所建明秬遗书让之其言切直人拟之争臣论洿遂弃官秬名益闻会泽潞刘从諌表秬幕府从諌子祯拒命秬方乞假祯表指斥时政或言秬所为诏流崖州州人皆怜之】
　　宋
　　刘昌言【字禹谟南安人陈洪进擢为功曹叅军掌牋奏力劝洪进归宋太平兴国八年举进士第二人太宗遣中使引登便殿谓曰卿复来应举耶昌言对曰陛下以文明治天下臣遭千载之遇再献薄技耳上纪圣徳诗五十韵太宗尝谓昌言曰卿忠孝两全东南一竒士也累迁同知枢宻院事出知襄州后官至工部侍郎七世孙用行嘉定进士厯零陵巴陵令俱有声诗文典丽有北山漫游十卷杂稿二十卷】
　　曽会【字宗元晋江人端拱二年进士与蜀人陈尧叟并有俊誉太宗覧二人文词藻敏给释褐并授光禄寺丞直史馆祥符末由三司判官出为两浙转运使丁谓建钱塘捍江之役发卒万余倾荡山谷中外无敢言者会奏列其状有防中罢凡出入四十五年厯典七郡子公度公亮公度祥符八年进士】
　　陈从易【字简夫晋江人端拱二年进士初调彭州军事推官王均盗据成都防绵汉诸郡彭人谋杀都监以应从易摄州事擒诛首恶戒将吏严守备积薪舍后戒家僮曰守不支薪焚我矣贼闻有备去召为秘书省著作佐郎迁监察御史召对便殿命赋瑞雪援笔立就真宗嘉奬直史阁寻知广州赐玺书褒美后仁宗擢知制诰飞白书清字赐之除龙图阁直学士先是宰相冦凖恶从易疎已除从易吉州及冦准贬道州丁谓语从易曰庐陵之事可以释憾矣对曰当以故相之礼待之谓有媿色其志行多类此所着有泉山集中书制稿西清奏议】
　　陈纲【字举正同安人淳化三年进士为建州观察推官故事嵗春夏率丁夫数万采茶纲入奏请以北苑茶供御余皆赋民收其租入在民者官复定其直偿之则民不困而国亦利诏如其请建民徳之】
　　蘓绅【字仪父同安人天禧三年进士厯官大理丞上十议进直史馆为开封推官因星变上疏极言时事安化蛮冦宜州绅言今日之患由徃者守将失计而国家姑息太过今宜扼其出路俾进无抄掠之获然后盛兵捣巢谕以送欵且诏旁近诸蛮毋得相为声援不出一年逆冦必就殄灭朝廷用其策蛮遂平又陈便宜八事曰重爵赏慎选择眀荐举异章服适才宜择将帅辨忠邪修豫备帝嘉纳之进史馆修撰改龙图阁直学士出知扬州寻又改集贤修撰知河阳徙河中未行卒】
　　曽公亮【字明仲会次子少客京邸有客泣隣舎甚悲公亮问故客欷歔曰适负钱鬻女于商问其直曰四十万公亮如数与之主人择日送女而公亮已觧缆三日矣天圣二年成进士知防稽县镜湖水溢病田为立陡门泄之田获利后改为诸王府侍讲献所为文拜集贤殿大学士公亮明习朝廷台阁典籍首相韩琦每咨询焉仁宗末年与琦定建储之议又条六事以献皆当时所而便于施行者神宗时累封鲁国公拜河阳三城节度使先是庆卒叛既伏诛而余党未平长安声言营卒怨望将以元夕结外兵为乱公亮张灯与賔佐驩会竟夕卒无他变子孝寛孝纯裔孙恬慥懐从子孝蕴孝序从孙诞俱有声】
　　赵諴【字希平晋江人天圣五年进士通判抚州州有疑狱守刻深趣諴判决諴知翌日有赦故延谳实黎明赦果至获免者多知归州州有淫祠曰巴王嵗夕杀人以祭諴毁祠投像于江州东三十里有新滩前后溺舟不可计屡议疏凿旁滩以防言不果諴条奏利害结庐视役既成人号曰赵江即其庐祀焉入为三司户部判官出知明州卒】
　　林【字卿材南安人天圣五年进士厯知康雅淄泰四州在泰州修筑海埭复良田数千顷课最为淮南第一淄州圭田嵗入之外例输缣六百曰田植五谷绢从何出耶郤不受以光禄卿乞致仕年九十卒侄景渊崇寜进士知恵州有声】
　　蘓缄【字宣甫绅从弟寳元五年进士初授南海簿调阳武尉有剧贼李某州县莫能捕缄率众入其巢纵火廹之贼从中逸缄驰马斩之迁秘书丞知英州侬智髙围广州缄募士数千人赴援广人黄师宓为贼谋主缄擒斩其父复捕不逞者六十余人释无辜者六千人使复业贼势阻将觧去缄分兵扼其归路大破之事闻仁宗语执政曰南事淹时战将未闻成效蘓缄儒生奋勇乃尔擢为供备库副使后知邕州交冦防钦亷乗势廹邕阅州兵仅二千八百民惊震四出缄悉出官帑及私蔵示之曰贼已薄城宜固守以遅外援若一人举足则众心揺矣敢越佚则孥戮汝由是上下胁息缄昼夜令士卒发神臂弓射贼所殪甚众城被围四十二日贼计穷将引去或敎贼囊土傅城高数丈贼蜂拥而登城遂防缄犹领伤卒驰驱战愈厉而力不敌乃曰吾义不死贼手亟还州治杀其家三十六人藏于坎乃纵火自焚冦至求尸不获神宗闻缄死嗟悼至晡时方进膳叹曰可惜蘓缄近世忠义之臣罕见其匹赠奉国军节度使諡忠勇邕人祀之元祐中赐额懐忠】
　　吕夏卿【字缙叔晋江人庆厯二年进士馆阁聨章荐为编修仁宗时陈时务五事见采用英宗时论西北二邉事宜词极切初欧阳修宋祁典领唐史十七年书始成时同预选者皆迁徙不常惟夏卿与范镇自发凡至于终事会议修仁宗英宗正史朝论皆属夏卿后以积劳致疾乞闲职出知頴州卒子科撰唐史音义进呈诏付秘阁仕至建雄军佥判】
　　蘓颂【字子容绅之子庆厯二年进士知江寜调南京留守推官欧阳修委以政曰子容处事精宻一经阅覧修可无省矣时杜衍老居睢阳见颂曰如君真所谓不得而亲疎者皇祐五年召试馆阁校勘同知太常礼院议立郭皇后神宗御殿事曽公亮叹服之迁集贤校理擢知制诰时王安石用事出知婺州泝桐庐江水暴迅舟横欲覆母在舟中防溺颂哀号祈吁舟忽自正母甫及岸舟即覆人以为纯孝所感未防知河阳改知沧州元祐初迁吏部尚书兼侍读奏谓人主聪明不可偏有所向每进读至弭兵息民必援引古今以动人主既又请别制浑仪因命颂提举又出知扬州徙河南辞不行徽宗立进太子太保累爵赵郡公卒年八十二】
</div>
    <div class="pagination">
<a href="福建通志_page147.html">上一页</a><span>...</span><a href="福建通志_page143.html">143</a><a href="福建通志_page144.html">144</a><a href="福建通志_page145.html">145</a><a href="福建通志_page146.html">146</a><a href="福建通志_page147.html">147</a><span class="current-page">148</span><a href="福建通志_page149.html">149</a><a href="福建通志_page150.html">150</a><a href="福建通志_page151.html">151</a><a href="福建通志_page152.html">152</a><a href="福建通志_page153.html">153</a><span>...</span><a href="福建通志_page149.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
