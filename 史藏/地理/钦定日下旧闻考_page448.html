<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 448 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 448 页/共 698 页</h1>
    <div class="content">
钦定日下旧闻考卷五十四举正 

 


 


钦定四库全书 

钦定日下旧闻考卷五十五 

城市外城中城 

 

臣等谨按朱彝尊原书因仍旧制合内外城分中东西南北为五城故前三门外俱谓之南城今制内 
城自为五城而外城亦各自为五城正阳门街居中则为中城街东则为南城东城街西则为北城西 
城今先书外城之中城余以次叙焉原正东坊自正阳门外东河沿至崇文门外西河沿八牌四十铺 
有萧公堂崇真观天庆寺慈源寺清化寺西三里河东三里河芦苇园五城坊巷胡衕集臣等谨按东 
河沿萧公堂以东属南城西属中城萧公堂今存西河沿关帝庙以西属北城东属中城崇真观天庆 
寺慈源寺清化寺俱仍属南城详本条下三里河桥东属南城西属中城芦苇园今名芦草园其地近 
草厂胡衕者为北芦草园近大席儿胡衕者为南芦草园俱属中城补北京正阳门前搭盖棚房居之 
为肆其来久矣崇祯七年成国公朱纯臣家灯夕被火于是司城毁民居之侵占官街搭造棚房拥塞 
衢路者金侍御光辰虑其扰民上言京师穷民僦舍无资藉片席以栖身假贸易以糊口其业甚薄其 
情可哀皇城原因火变恐延烧以伤民今所司奉行之过概行拆缷是未罹焚烈之惨而先受离析之 
苦也且棚房半设中涂非尽接栋连楹若以火延棚房即毁棚房则火延内室亦将并毁内室乎疏入 
有旨停止鸿一亭笔记臣等谨按今正阳门前棚房比栉百货云集较前代尤盛足征皇都景物殷繁 
既庶且富云原四方进士来试南宫者率皆僦居丽正门外燕石集原三里河元时名文明河接通惠 
河为漕储运道今铁闸尚存春明梦余录原漕运总兵官都督杨茂上言京城南原有三里河直通张 
家湾烟郭桥自桥往西疏浚深阔二十余里却将烟郭木桥改作吊桥粮船到彼湾泊可免漂流之患 
若将此河浚深直至三里河作平水坝三四截于内置扁浅剥船令运船由此盘坝以逹京师岁可省 
车脚数百万明疏议辑略臣等谨按烟郭桥明史作烟墩桥郭字误原成化七年十月户部尚书杨鼎 
工部侍郎乔毅上浚河事宜上命同漕运叅将袁佑踏勘勘得城南三里河至张家湾运河口袤延六 
十里旧无河源正统年间因修城濠作坝畜水虑恐雨多水溢故于正阳桥东南低洼处开通濠口以 
泄其水始有三里河名自濠口三里至八里庄始接浑河旧渠两岸多人家庐舍坟墓流向十里迤南 
全接旧河流入张家湾白河其水深处止有二三尺浅处一尺余阔处仅丈余窄处未及一丈又有走 
沙天旱则淤壅浅涩雨涝则漫散冲突势不易开明宪宗实録原大通桥去通州四十里地形髙通州 
五丈置十闸方可行舟三里河在天地坛前去通州五十里形髙通州一丈九尺置二闸便可行舟但 
有一二走沙耳病逸漫记原重建三里河桥碑在桥西铁山寺碑建于正徳十二年翰林院修撰江阴 
周叙撰文铁山寺僧宗洪号也析津日记原周叙重修三里河桥记都城迤南有河焉乃隍水之枝流 
也河之上有桥桥之名曰三里其始创自天顺间厯岁既久土崩石泐而往来乘载者病焉时有坊间 
善士戴通者欲为改作虑其费不赀功未易举因与僧宗洪号铁山者谋之广为募縁不数月而集银 
两千一百七十有竒撤故桥降七尺以为基髙十四尺有竒视旧加四之一衡二十有四尺视旧加六 
之一緃四十尺视旧加六之一益墁石三十尺有竒视旧加三之一石栏板视旧加三之一石栏柱视 
旧加四之一桥之西东各窊五尺増筑砥平衡皆四十尺有竒其东之纵三十尺西之纵六十有二尺 
桥之北南作耳桥者三一瞰乎寺之南泉一拱乎巷之鞭子一揖乎街之半邉不惟达是桥之冲路抑 
且杀河之势而阏流之洑也延袤共七百尺有竒越五月而工成时正徳十二年丁丑臣等谨按鐡山 
寺今存周叙碑已漫漶不可读略辨题名而已原正阳门外东偏有古三里河一道东有南泉寺西有 
玉泉庵至今基下俱有泉脉由三里河绕出慈源寺八里庄五箕花园一带直抵张家湾烟墩港地势 
低下故道俱存冬夏水脉不竭见今天坛北芦苇园草场九条巷其地下者俱河身也髙者即旧马头 
明白易见不假经画稍加修治即可复也但附近势家庄园故成化六年杨茂虽尝建议而不敢尽言 
但请置坝而已后亦竟沮不行成化十二年亦踏勘而势家贿通钦天监以为地居京师子午方位为 
说不知三里河乃在都城巽已实非子午方也今诚按此修浚则公私大船俱可直抵三里河不但便 
船剥而已桂文襄集朱彛尊原按张爵纪五城坊巷胡衕南城正东坊有西三里河东三里河芦苇园 
崇南坊则有南河漕于家湾递运所缆竿市又有三转桥纪家桥板桥双马庄八里庄十里河皆三里 


河入张家湾故道今其名虽存而深谷为陵遗迹渐不可考矣臣等谨按玉泉庵今存在芦草园西席 
儿胡衕内南泉寺缆竿市在三里河桥东隶南城原三里河之故道已成陆矣然时雨则停潦泱泱然 
河也武清侯李公疏之入园中园遂以水胜可泛舟周廊过亭其东梅花亭砌亭为办五镂为门为牕 
绘为壁甃为地笵为器其形皆以梅帝京景物略増吴惟英逰李园泛舟诗海淀微嫌道路长背城特 
地又新庄登舟我欲偕元礼选石君宜学赞皇环榭依台浑是水绕花沿桞半为廊莫愁酒尽双杨下 
村店青帘带夕阳同上臣等谨按李园今废增真武庙在先农坛西五城寺院册臣等谨按真武庙建 
于明代本朝康熙十年修有左春坊左中允翰林院编修左敬祖撰碑增斗姥宫在真武庙西五城寺 
院册臣等谨按斗姥宫本朝康熙三十四年建乾隆二十二年奉勅修北极殿额曰神武镇斗姥阁前 
楹额曰延寿阁阁中额曰普慈皆圣祖仁皇帝御书北极殿前有碑二一为翰林院侍读学士查升书 
一为詹事府少詹事兼翰林院侍讲学士髙士竒书原灵佑宫在南城山川坛之北旧为十方道院止 
一楹尔万厯壬寅始拓为三楹名真武庙越岁癸丑司礼监魏学颜辟地数十亩建阁一为殿五请于 
朝赐额曰护国灵佑宫碑文大学士福清叶向高所撰湖广道御史晋阳潘云翼书行国録臣等谨按 
灵佑宫今存明大学士叶向高碑及天启乙丑王绍征撰重修碑原仁寿寺显徳庙遗址也万厯元年 
伏牛山行者真玉卓锡于此内官张朝因宫女陈秋香闻之仁圣太后遂捐赀属司礼监冯保建寺始 
于是年四月明年正月赐额曰仁寿有李廷机刘效祖二碑析津日记臣等谨按仁寿寺在灵佑宫西 
李廷机刘效祖二碑今俱无存原山川坛在天地坛之西缭以垣坛周回六里中为殿宇以祀太岁风 
云雷雨岳镇海渎东西二庑以祀山川月将城隍之神左为旗纛庙西南为先农坛下皆耤田明一綂 
志原永乐十八年十二月山川坛成眀成祖实録原山川坛在正阳门南之右永乐十八年建缭以垣 
墙周回六里洪武三年建山川坛于天地坛之西正殿七坛曰太岁曰风云雷雨曰五岳曰四镇曰四 
海曰四渎曰钟山之神两庑从祀六坛左京畿山川夏冬季月将右都城隍春秋季月将二十一年各 
设坛于大祀殿以孟春从祀遂于山川坛惟仲秋一祭永乐建坛北京一如其制进祀天寿山于钟山 
下嘉靖十一年即山川坛为天神地祗二坛以仲秋中旬致祭别建太岁坛専祀太岁东庑为春秋月 
将西庑为夏冬月将各二坛前为拜殿宰牲亭南为川井即山川坛旧井有龙蛰其中坛西南有先农 
坛东旗纛庙坛南耤田在焉十年定太岁将祭期岁于孟春享庙岁暮袷祭之日遣官行礼隆庆元年 
礼官议天神地祗旣从祀南北郊仲秋不宜复有神祗坛之祭罢之而太岁之祭如故春眀梦余録原 
嘉靖九年改定风云溜雨神牌次序曰云雨风雷上曰云雨风雷天神也岳镇海渎地祇也城隍人鬼 
也焉可杂于一坛而祭之议以城隍之神归之本庙于常祭外添祭一坛明嘉靖祀典原祭云雨风雷 
岳镇海渎山川诸神每三岁一亲祭以丑辰未戌用事云雨风雷之神四坛南向五岳五镇五山四海 
四渎之神五坛北向京畿山川西向天下山川东向明嘉靖祀典原天神坛方广五丈高四尺五寸五 
分四出陛各九级壝墙方二十四丈高五尺五寸厚二尺五寸棂星门六正南三东西北各一内设云 
形青白石龛四于坛北各高九尺二寸五分春明梦余録原地祇坛面阔十丈进深六丈高四尺四出 
陛各六级壝墙方二十四丈高五尺五寸厚二尺四寸棂星门亦如神坛内设青白石龛山形三水形 
二于坛北各高八尺二寸左从位山水形各一于坛东右从位山水形各一于坛西各高七尺六寸同 
上增神祇坛在先农坛内垣外之东南正南三门缭以重垣东为天神坛制方南向一成方五丈高四 
尺五寸五分四出陛各九级坛北设青白石龛四镂以云形各高九尺二寸五分祀云雨风雷之神壝 
方二十四丈高五尺五寸壝正南三门六柱东西北各一门二柱柱及楣阈皆白石扉皆朱棂西为地 
祗坛制方北向一成广十丈纵六丈高四尺四出陛各六级坛南设青白石龛五内镂山形者三祭五 
岳五镇五山之祇镂水形者二龛下四围凿池祭则贮水祭四海四渎之祇各髙八尺二寸坛东从位 
石龛山水形各一祭京畿名山大川之祇西从位石龛山水形各一祭天下名山大川之祇各髙七尺 
六寸壝方二十四丈髙五尺五寸壝正北三门六柱东西南各一门二柱柱及楣阈皆白石扉皆朱棂 
大清会典臣等谨按天神地祇太岁坛位俱在先农坛内祈雨则遣官祭告雨足则报祀原国初肇祀 
</div>
    <div class="pagination">
<a href="钦定日下旧闻考_page447.html">上一页</a><span>...</span><a href="钦定日下旧闻考_page443.html">443</a><a href="钦定日下旧闻考_page444.html">444</a><a href="钦定日下旧闻考_page445.html">445</a><a href="钦定日下旧闻考_page446.html">446</a><a href="钦定日下旧闻考_page447.html">447</a><span class="current-page">448</span><a href="钦定日下旧闻考_page449.html">449</a><a href="钦定日下旧闻考_page450.html">450</a><a href="钦定日下旧闻考_page451.html">451</a><a href="钦定日下旧闻考_page452.html">452</a><a href="钦定日下旧闻考_page453.html">453</a><span>...</span><a href="钦定日下旧闻考_page449.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
