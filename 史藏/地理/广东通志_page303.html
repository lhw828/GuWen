<!DOCTYPE html>
<html>
<head>
    <meta charset="UTF-8">
    <title>广东通志 - 第 303 页/共 352 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>广东通志 - 第 303 页/共 352 页</h1>
    <div class="content">　　黎被出儋琼名为被实厚毯也黎黎人以蔽下体紫花帨儋织者佳又有假锦帨【琼州志】
　　黎锦出琼州以吴绫越锦拆取色丝间以鹅毳丝线织成人物花鸟诗字浓丽灿烂可以为衾褥幛幕以有金丝间错者为上【广州志　按岭南锦绮不若中州故西京杂记云尉佗献高帝鲛鱼荔枝高祖报以蒲桃锦四匹今黎锦亦是拆取防丝复加组织非能为锦也】
　　琐里国产撒哈剌布以毛织之蒙茸如氊毼有红绿二色【明统志】
　　满剌加出锁袱哈烈亦出一名梭服鸟毳为之纹如纨绮【同上】
　　鵞毛被南蛮多选鹅之细毛夹以布帛絮而为被复纵横纳之【北户录云如稻畦衲之】其温柔不下于挟纩也俗云鵞毛被暖而性不偏冷宜覆婴儿兼辟惊癎【岭表录异】西洋纸被长丈余圆如茧而空其首细看无缝色白如绵云寝其中可以御寒【杂记】


　　广东通志卷五十二
<史部,地理类,都会郡县之属,广东通志>
　　钦定四库全书
　　广东通志卷五十三
　　古迹志
　　古以迹传乎抑迹以古传乎自开辟以来高山大川幽岩邃壑岂不称古而非迹也碛也者前人所畱之轨所履之辙而迹遗焉故曰迹也顾迹亦何时蔑有名臣钜卿之所登览骚人词客之所畱题台榭碑铭非不林立然而当时艶之没卽已焉则又碛也而非古也惟夫九成之台伏波之柱投砚沉香之浦溪记鳄鱼峰名白鹤千百世下见者犹低囘畱之不能去至于梵迹僊踪若浮丘丈人朱明抱朴曹谿大鉴其迹虽殊而古则一也咸摭拾之以资考据志古迹
　　广州府【其各州县缺者不载下仿此】
　　南海县【附郭】
　　五羊城【寰宇记云周时南海有五僊人骑五色羊各持谷穗一茎六出衣与羊色各如五方遗穗与州人腾空而去羊化爲石城呼五羊以此汉赵佗始筑之】
　　赵佗城【在县治东秦任嚣所筑佗益广之】
　　陆贾城【在城西一十里汉陆贾使南越佗未卽前贾筑城以待之】
　　越蕐馆【在府治西十里戙船澳广州记汉南越王佗卽江浒构此以送陆贾因迩朝汉台称朝汉亭唐改曰津亭明成化中都御史韩雍匾曰华亭】
　　南粤王庙【在县治北一里上有尉佗楼后并入侯王庙】
　　陆贾祠【在干明寺侧卽今光孝寺后并入侯王庙今改祠于镇海楼】
　　二孝子祠【在城西二里祀汉孝子罗威唐颂】
　　建德故宅【三国吴虞翻园今爲光孝寺】
　　虞翻庙【在城西北三里】
　　余莫亭【在朝汉台唐刺史李毗建凡使客舟楫避风雨者泊此】
　　光塔【在城内西二里唐时番人建明成化四年都御史韩雍重建】
　　昌华苑【卽显德园亦五代南汉故址在荔枝湾广袤数十里今尽爲民居】
　　朝汉台【在城西硬步五代南汉郊天于此亦名郊台旧志谓在郡北蓆帽山者非】
　　花田【在城西十里三角市平田弥望悉种素馨五代南汉时美人皆葬此至今花香于他处】刘王花坞【在城西六里半塘名华林园其芳华园芳春园俱在城北望春园在城南二里独花坞故址宋末犹存芳华苑在千佛寺侧桃花夹水可通舟楫今俱为民居】
　　铁柱【十有二周七尺五寸高一丈二尺五代南汉铸建干和殿宋柯述取其四植于帅府正防今藩署铁柱是也一没于城东濠一没于直司泥淖中余莫知所在】
　　世德堂【在城西一百里緑潭堡亭子冈爲宋司务罗宠建】
　　石屏堂【在城西宋知广州蒋之竒建其下有池列石嶙峋卽南汉所爲明月峡玉液池旧有含珠亭紫云阁每端午令宫人竞渡其间】
　　潇洒轩【在光孝寺宋知广州蒋之竒建】
　　广安宅【在崇报寺东宋淳熙中运使管鉴兼提举常平请于朝买没官田三十顷七十六亩复以广州没官田以给民户租佃者岁爲米七百余石钱九百余贯贮常平库以给仕宦子孙之流落南土者宋末毁田入官故址卽今南海县】
　　安乐庐【宋嘉定四年经畧廖德明建以待旅人无归者淳祐二年经畧方大琮重修在城西绣衣坊景定二年经畧赵汝曁移六祖寺北】
　　鉴空阁【一在城上一在郡五十里金利都崇福寺前俯江流】
　　天字镇【在西樵北削壁千仞世传元末卢实善倡乱土人筑镇以守遗址尚存】
　　岭南第一楼【在坡山五仙祠前卽禁钟楼明洪武七年行省参知政事汪广洋建十年改铸禁钟体制洪大击之声闻十里】
　　见日台【在西樵山大科峯巅鸡鸣见日旧有古台明嘉靖中湛若水廓新之】
　　花塔【在城内朝天街六榕寺中】
　　番禺县【附郭】
　　任嚣城【在城东二百步宋时爲盐仓卽旧番禺县治】
　　旧番禺县【在城南五十里秦旧县汉交州三国吴广州皆治于此后迁于城东卽盐仓唐复修建】
　　甘溪陆公亭【在城东北五里北山下三国吴刺史陆印自西北百余里筑堤潴水以便民汲民因建亭以志去思唐防昌中节度使卢钧复加疏凿以济舟楫更饰广厦爲踏青游览之所五代南汉广爲甘泉苑中有泛杯池避暑亭卽今韸韸水也】
　　卢循城【在城南十里南岸上至五代南汉时爲仓廪土人呼爲刘王廪故址隐然南粤志云河南之洲状如方壶相传刘宋沈田子破循焚其巢穴卽此地】
　　拱北楼【在藩司前其下爲双门卽唐清海楼宋咸淳初经畧司马伋重建元季燬明洪武七年重建　国朝康熙二十二年巡抚李士正修】
　　广恩馆【在城北一里后爲开善寺今圯唐节度使孔戣建】
　　铜鼔【在南海庙二大者径五尺小减五之一唐高州守林霭得于蛮冢节度使郑絪以献庙中小者传出浔州铜鼔滩亦郡守取纳于庙岁二月十三为祝融诞乡人击以乐神声闻十里】
　　贞节坊【在城北门内宋刺史陆徽爲戍士陈南妻戴氏建】
　　海山楼【在城南门外山川拱揖百粤伟观宋嘉祐中经畧魏琰建】
　　魏公遗爱祠【宋熙宁中广人爲知广州魏瓘建】
　　斗南楼【在郡治后城上东瞰扶胥西望灵洲南瞻珠海北倚越台宋建中靖国中经畧朱师复建】远华楼【旧名粤楼在大市中高五丈余背倚诸峯面临钜海气象雄伟爲南州冠宋绍兴中漕使王正言重建改扁曰共乐元大德中元帅罗璧撤而新之易名远华后燬惟存花桥明成化三年都御史韩雍重疏淤塞楼不复建】
　　番山亭【在府学尊经阁后番山上宋乾道三年经畧使周自强建匾曰九思明景泰中重建　国朝雍正八年布政使王士俊按察使黄文炜修】
　　菊坡生祠【在蒲涧宋端平二年广州士民建祀崔与之】
　　镇海楼【在城北明洪武初永嘉侯朱亮祖建楼五层高八丈许矗立云汉俯极四陲岭南竒观此爲最焉　国朝康熙二十二年巡抚李士正重建】
　　浴日亭【在南海神庙西小峯山巅前瞰大海鸡鸣见日故名明洪武二年平章廖永忠易曰出日】南园【在城南一里许中有抗风轩明孙蕡黄哲王佐李德赵介辈结诗社于此后废爲总镇府花园嘉靖中改大忠祠】
　　海鳌塔【在城东南四十里琵琶洲上明万厯间缙绅郭棐屈群言等建】
　　狮子塔【在石砺山上明万厯间举人李惟鳯刘如性等建】
　　赤冈塔【在城东南二十里明天启间尚书李待问建】
　　顺德县
　　龙潭土城【在北水龙潭村元末卢实善据此称卢左丞与何真角立明廖永忠驻师广州觇实善实善旬日筑土城环海延袤千余丈永忠疑之关敏爲道始克获】
　　谪僊亭【在古楼明知县吴廷举爲邹智建陈献章蒋升有诗】
　　东莞县
　　东官郡城【在县治南二百里东莞场晋咸和间爲郡隋开皇间改县唐至德二年徙置倒涌卽今县治址】
　　东莞故县【一在东莞场北一在大蓢村东】
　　镇象塔【在资福寺前有群象害稼官杀之五代南汉邵廷琄聚象建石塔以镇焉】
　　旧东莞城【宋时置明洪武十四年置南海卫十六年指挥李胜以旧城狭隘改砌石城】亷泉亭【在黄岭宋绍兴中知县张勲建】
　　旧思贤堂【在儒学内宋淳熙中建祀邑令陈谟司户翟杰陈慥】
　　雁塔【在道家山宋淳祐中建邑有举进士者题名其上明崇祯十年邑人郭九鼎等修】竹隐精舎【在县南獭步村宋开庆元年御史周梅叟爲邑儒学李用建御书竹隐精舎四字赐之故址犹存】
　　宋行朝【在梅蔚山宋景炎元年帝昺舟次于此即其地建二殿故址尚存】
　　六君子堂【在儒学寳书阁后祀周敦颐程颢程颐张载朱熹张栻以张九龄余靖崔与之配之后堂废六君子以升从祀遂不复建仍像张余崔于寳书阁下嵗丁日举祀以邑名贤梁文奎通判梁该钱益配】僊履亭【在紫霞坛上道士崔羽羽化之所】
　　览秀亭【在道家山尉廨后元大德三年县尉刘进程刲肝疗母疾于此今圯】
　　鳯凰台【在道家山相传昔有鳯凰翔集于此因名鳯凰冈台址犹存】
　　增城县
　　增城旧县【后汉建安六年置一在开元乡金牛都一在九冈村今为民居】
　　何僊姑井【在僊姑祠前即僊姑遗履处】
　　南山钓台【在城南山秀而丽有石如台】
　　香山县
　　金斗岭【在濠潭即宋金斗盐场绍兴中改为香山场】
　　香山故城【在城南宋绍兴中香山镇始置县元末移县治古寨山明洪武初迁复始筑土城二十六年置香山守御千户所改筑为军营】
　　孝义坊【在赤坎村宋孝子阮与子宅】
　　儒学故址【在水关街宋淳祐中宋之望建】
　　马南寳宅【在沙涌宋端宗驻跸之所后崩碙洲复殡此自闽入广行宫三十余处此其一云】花塔【一在龙眼都一在石岐鳯山】
　　光塔【在县城东南】
　　新防县
　　废冈州【在县北黄云寺前】
　　废义宁县【一在县治东一在县西南三十里天台村旧志宋开宝四年以义宁并入新防其地今有义宁坊明洪武十七年开筑城池改爲军营其天台村故址今爲民居】
　　坡亭【在县北八十里石瀑冈下枕南海九江海宋绍圣中苏轼谪官儋州过此值江涨畱数日居人慕之筑亭于上遗址尚存】
　　睨海亭【在县西龙兴寺后宋庆元中番禺尉方信孺摄县时建元末废】
　　宋行宫【在厓山宋祥兴初帝昺南迁时建宫凡三十环以军舎千余】
　　慈元殿【在行宫后宋帝昺建以奉皇太后杨氏后燬于兵遗址今建全节庙】
　　古冈书院【在县西南元至元中知县沈寿爲罗防正建明洪武十七年以筑城废】庐阜精舎【在县南小庐山上距江门二里明陈献章建】
　　楚云台【明陈献章建知县曹学参修额其堂曰景贤】
　　嘉防楼【在白沙村东北有司爲明陈献章建兵巡道何子明修】
　　三水县
　　云谷泉【在清塘山上晋葛洪洗药于此亦名葛僊井】
　　古三水镇【在昆都山宋置戍于此遗址尚存】
　　金沙井【在蕐山寺古僧复庵洗鉢泉】
　　鸭埠水【水自万山出夏冷冬温鸭鹜乐聚宋狄青西讨经此】
　　僊迹石【在蕐山上寛平如掌有巨迹俗传李僊飞升处】
</div>
    <div class="pagination">
<a href="广东通志_page302.html">上一页</a><span>...</span><a href="广东通志_page298.html">298</a><a href="广东通志_page299.html">299</a><a href="广东通志_page300.html">300</a><a href="广东通志_page301.html">301</a><a href="广东通志_page302.html">302</a><span class="current-page">303</span><a href="广东通志_page304.html">304</a><a href="广东通志_page305.html">305</a><a href="广东通志_page306.html">306</a><a href="广东通志_page307.html">307</a><a href="广东通志_page308.html">308</a><span>...</span><a href="广东通志_page304.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
