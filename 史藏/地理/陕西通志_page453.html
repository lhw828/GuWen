<!DOCTYPE html>
<html>
 <head>
  <meta charset="utf-8"/>
  <title>
   陕西通志 - 第 453 页/共 490 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   陕西通志 - 第 453 页/共 490 页
  </h1>
  <div class="content">
   潼关赋　　　　　　　　　　　　　张翌
　　惟皇王之建国分中外于上京凭山河以作固阈华夷而腾声诚曰咽喉吞八荒而则大是称岩险控万国以来平周有掌货之节礼无关门之征巨防宵扃倚洪波而作镇重扉击柝连太华而为城剏中代之新号变函谷之旧名柱史老耼拥仙云而西迈终军童子建使节而东行文仲不仁废六关而兴诮王元有说封一丸而永清若用备不虞取诸系象作畿之襟带杜奸宄之来往长墉矗兮云屯层楼赫以霞敞登临者皆知其地雄逾越者无漏于天网亦有孟尝奔走长宵未曙何白马之不谈学鸡鸣而乃去逢尉臣之一失或愚者之千虑至如楚汉争雄沛公先入旗鼓照耀兵戈翕习南面则三杰齐驱东井则五星俱集实灵命之所应亦人谋而是及王道廓而已清帝业巍乎乃立穷四塞之艰阻成百王之都邑故知建功定霸期乎此关武侯矜于固险娄敬说乎河山视前列之轨躅览陈迹而跻攀既登髙而能赋希驷马以言还
　　武关赋　　　　　　　　　　　　王启
　　路入商山中横武关呀重门于固防屹峭壁以孱顔昔在危时屯千夫而莫守今当圣日置一卒以常闲观乎地势争雄山形互对西连蜀汉之险北接崤函之塞世乱则阨限区宇时清则通流外内当其六国连谋关防日修则斯地也云屯武雪耀戈矛张仪出以行诈懐王入而竟留縦下客之鸡鸣将开莫可任公孙之马白欲度无由及乎尘起九州波揺四海秦鹿失而襟带难保汉龙兴而山河遽改岂料御冲之所此日全平未知击柝之徒当时安在所谓以兵而备者莫之能守以道而居者莫得而逾千里之金城汤池终为汉有二世之土崩鱼烂自是秦无今则要害何虞平隆已久虽设险以犹在顾戒严而则否萧条古垒岂臧文之废来寂寞空扉似杨仆之移后盖以文修武偃国泰时雍濬四溟而作堑廓八极以为墉遂使鼙鼓无喧一水之寒声决决旌旗常巻千载之暮色重重嗟乎昔为洪枢今成隙地信无外以斯见实善闭之攸致儒有经其所感其事乃曰今朝西去岂无随老氏之人他日东还谁是识终军之吏
　　西都赋　　　　　　　　　　　　李庾
　　洛汭先生客于上京问里人以秦汉咸阳故事里人曰先生不习乎哉秦址薪矣汉址芜矣西去一舍鞠为墟矣代逺时移作新都矣先生曰賔者不识藐然老沈懵嵗亡而日逺愿闻古而知今为我源说恭承玉音里人曰昔者帝兆唐居命隋先基乃假隋权是开中原既权二年为唐迁都周榛秦莽平芜枿余文驱炀迎卒于侑传若天使项氏死劳而授汉休也唐开礼坛新都之门辟殿干宫以朝诸侯时则有若房魏作弼英鄂执律南阳故人河间帝室戎衣既脱瑞气洋溢讙声传于亿兆炀燎致乎太乙乃防汉酺发周赉谧万渟四海遂开国以报功差子男之五等然后搆阁图形荣号凌烟指河带以山砺书天子之缙绅其制度也拥干体正坤仪平两曜据北辰斥咸阳而防龙首右社稷而左宗庙宣达周衢址以十二棊张府寺局以百吏环以文昌二十四署六部提统按星分度俨宪台而四列肃隂宫于北户建倍员于前王总纲维于御史端国仪朝实周察乎左右其内则有太极承端通址含元日出东荣月沉西轩倚九嵕之下麓涵太液之清澜龙道双回凤门五开烟笼凝碧风静蓬莱东则左阁当辰延英耽耽宣徽洞达温室隅南接以重离緜乎少阳是为二宫复道防廊西则月华重啓银台内向中书在焉宻用宰相宦者别省延縁右藏建子亭于屏外设兰锜于庑下天子端朝明庭九賔发少府之冕旒陈奉常之官勲肃勾陈以辟防翼雉扇而对分鸡人乃下鸣鹤先闻千官就日万品趋云漏迟迟而东转风习习而南薫外则国子招徒疏馆开轩左立太学前惇广文膳丰中厨就敎九年稽以博士总之成均秘书典籍品命校郎横阁三重阐正铅黄若六艺之条贯百氏之纵横交错发论礼形而乐声太傅在前少傅在后载言载笔出纳谟诰鹓动鸾飞振玉锵金殷庙羞瑚琏之器楚材产杞梓之林已而燮和隂阳经纬天地采摭轩昊牢笼虞夏辟孔子之学堂敷一代之风雅此王者之文教也亲兵百万制以神防紫身豹首金腰火额猎霞张斾剥犀缀革奋目而虎眦振须而猬磔柔六钧贯七札对天仗以司戈分玉墀而执防别有陈旌赐钺阃外四七依榆关以作镇距栁营而开壁逐冦则出塞飞尘伐叛则救阳作泽此王者之武威也唐礼既行三代同风徴叔孙之春官命伯夷之秩宗则有封禅巡狩谒天拜祖明堂辟雍王者之事有司勿失次有朝廷之位班爵之序器服车马以节文武不僣不滥群臣之事有司以告下有内族外姻以杀以隆五礼各殊陈吉仪凶一室是形天下大同百姓之事有司以教故以内则敬以外则严以家则肥以国则昌卿士翼翼公侯皇皇在野熙熙在朝跄跄夫如是夸周而正鲁胡可殚详洎乎乐之设也以徳配乐陈器以作革木匏竹簨簴磬镈命官二署谐以协律以奏庙貌祖考来格以陈宫庭箫韶九成凤凰来仪以布天下手之舞之足之蹈之及乎御引衣集舞童或献凯作名以宣帝功或布字缀行以达皇风此礼经之所未纪防戛之所不同刑期无刑以辟止辟三章寘汉祖之徳四赦缓穆王之法于是天子御端门诏天下涣汗发泽与民更始建金鸡于仗内耸修竿而揭起其下则税三关觧银铛追共工徒驩兠煦舜浃尧年台收白简吏阁丹笔总秋官之计料不逾乎三十斥匡衡之失论罪温舒之不足司冦无鬼哭之庭大理有乌巢之狱又若荐祖建宫元元之庭霞披云冠飘飘太清天子将有事也嵗豆时笾夏簋殷铏传金炉之御烟开甲帐之琳琅此王者之示孝也对里连街帝宅王家青门列槛棠棣分华勤政外名花萼中题屹云中而佩凤杳天外而舒蜺于是天子设席千羞百醴家人齿筵愉愉济济此王者之示悌也盛则长隄砥平错则缨弁繁伙佩印分鱼九防六佐肃威仪于行盖指戒途于前马待漏未开朝骑沓街鸡鸣朱邸火度青槐先导擘云后车奋雷逓以严声不生防埃人寒物栗统以京尹临人秉杀罔敢不谨豪家戚里金张许史走骑如云行车若水拉枯请命曾不仰视配前王与后赵固异代而殊拟其地势也负秦章台倚汉甘泉带泾渭之富流挟终南之夀山指重城之二华拓外门于两关元素交川灞浐在焉断虹偃蹇而亘梁拖轮走骤而蹄奔度万国以向朝趋魏阙之通门赤县统剧停阡帝乡长安万年干封明堂蓝田左倚鄠杜前张分圻连乎冯翊画郊接乎岐阳排吴山而抵蜀亘氐谷而通商天子穆清环卫陈兵将军之号三番六营至乃辨晓警昏主在金吾鼓列六条外传通衢备以严兵罗以周庐禁动息人用戒不虞其中则御水分沟昆明下流在野决溉入宫环洲菰织蒲纫芰贽菱羞渚戏鹢沙眠白鸥其逺也深有蛟潭派作龙湫涘接河汉波通女牛其近也方塘含春曲沼澄秋戸闭烟浦家藏画舟尔乃农家东作厥土黄壤树以桑柘翳荟乎南亩以秔以稌以黍以稷以输太仓天子之储土厚地中温寒以宜门多杖老室有蕃儿承化发謡帝力不知则有程郑之家白闼朱轩崇基峻砌侍驷髙门木秀茸葩红舒緑繁挺硕果于华林育丰蔬于中园珠箔昼晴金釭夜明罗绣巾防鼓瑟吹笙哗族陈賔以乐乎太平货隧分防物次骈连中署肆师夕咽朝昏越璞楚琛蜀贿巴賨裁绮张绣纹轴蕉桐声教之所被车书之所通交错杂沓斯焉防同黄宅缁庐金篆玉扃以张帝居用壮天庭千形万声不可多名天子奉尧舜之道勤后稷之功当仲夏而献茧立中和而视农然后黼黻时备粢盛告丰其接下也则尧鼓不悬晋木不列镕金作轨四门是掲人靡迷土无讳讦示收材而问眚上谏行而寃达当其万国贡珍四夷纳賮赋用舟通财因辇进地官计国度支主吝百姓既足斯焉充牣复若天府万品以备供职登则光禄献厨命驾则太仆承轼其乐人也大啓九重分开三殿齿羣臣于坐次徴公族于内宴于以训恭俭于以示惠戏族咸在百防迭改视仙童之霓裳覩壮夫之角觝御阶昼隂帝座春生缤纷宫闼窕嫔林既受赐于逮昏尽拜帛而懐金与众之乐一日于此先生独不习乎其四郊也故有乘时之旧址亡国之遗踪天子迎四气防然改容曰是足以懐伤于耳目作戒于心胸且秦政肆刑秦民共倾楚泽大呼分隳列城徒罢骊山役休上林秦址既迁鸿门至今此东郊之事也隋苑广袤置笼南山占地万顷不为人间齐门失耕禽游兽闲代谢物移缭垣不完此南郊之事也丰水悠悠文王作周传艰子孙衰平遂迁乃睠镐都武王宅居国失赧逊丰镐皆无此西郊之事也汉设五畤以主淫祀栾诳徐诬将求永久天子亲拜太牢黍牡事亡地存为天下笑此北郊之事也故因迎春则鉴秦败知恃刑不如恃徳也因迎夏则鉴隋怠知猎兽不如猎贤也因迎秋则鉴周勤知祖基作艰传万年也因迎冬则鉴汉误知去淫即正获天祚也四鉴已陈泽于生人四徳已懋格于上下故我髙祖一呼大定安都居正传今皇帝一十四圣是知禅国也禅都也非得隋之命是得天之命
　　阿房宫赋　　　　　　　　　　　杜牧
　　六王毕四海一蜀山兀阿房出覆压三百余里隔离天日骊山北搆而西折直走咸阳二川溶溶流入宫墙五步一楼十步一阁廊腰缦回檐牙髙啄各抱地势钩心鬬角盘盘焉囷囷焉蜂房水涡矗不知其几千万落长桥卧波未云何龙复道行空不霁何虹髙低防迷不知西东歌台暖响春光融融舞殿冷袖风雨凄凄一日之内一宫之间而气侯不齐妃嫔媵嫱王子皇孙辞楼下殿辇来于秦朝歌夜为秦宫人明星荧荧开妆镜也緑云扰扰梳晓鬟也渭流涨腻弃脂水也烟斜雾横焚椒兰也雷霆乍惊宫车过也辘辘逺聴杳不知其所之也一肌一容尽态极妍缦立逺视而望幸焉有不得见者三十六年燕赵之收藏韩魏之经营齐楚之精英几世几年取掠其人倚叠如山一旦不能有输来其间鼎铛玉石金块珠砾弃掷逦迤秦人视之亦不甚惜嗟乎一人之心千万人之心也秦爱纷奢人亦念其家奈何取之尽锱铢用之如泥沙使负栋之柱多于南亩之农夫架梁之椽多于机上之工女钉头磷磷多于在庾之粟粒瓦缝参差多于周身之帛缕直阑横槛多于九土之城郭管弦呕哑多于市人之言语使天下之人不敢言而敢怒独夫之心日益骄固戍卒呌函谷举楚人一炬可怜焦土呜呼灭六国者六国也非秦也族秦者秦也非天下也嗟夫使六国各爱其人则足以拒秦秦复爱六国之人则逓二世可至万世而为君谁得而族灭也秦人不暇自哀而后人哀之后人哀之而不鉴之亦使后人而复哀后人也
　　集灵台赋　　　　　　　　　　张良器
　　希夷乎人皇居明堂辟隂开阳冠通天兮防华葢发大号兮流耿光将乐瑶池之宴集由喜玉京于夀昌降清问于宣室讨真经于柏梁乃因髙为台顺时谋筑披翳荟剪林麓铲重冈移峻谷量其逺近以议夫土功命彼般倕再度其山木使人以悦无告于劳均力取材不逺而复屹九重以初起凭一篑而始覆其为势也峨峨皑皑粉壁光兮朱门开若方丈与蓬莱其为丽也峥嵘郁煜星柱浮兮云楣肃状灵光与景福有时鸣猿告晓贞松敛霭千峰转日迎秀色于琼楼万嵗传声和幽音于地籁磅礴压乎人境□屴耸乎天外王乔飞舄见鳬影之翩翩神女窥聴鸾歌之俯众山兮如束萦八川兮如带上方向晦宴息斋心防戒乘金根驷玉夸父秉钺蚩尤扬斾铁衣沸渭以焜煌宝马腾骧而沛艾环钩陈而列武士震砰訇兮轶埃壒登夫集灵之台谓天帝而为防奏无声之乐寂寞而难分展无体之礼质素而无文睟容绰约元化氤氲圣主湛恩散作八方之雨清都喜气凝为五色之云彼升龙铸鼎之后捧盘承露之君徒髣象于前载孰能成乎此勋然大造之徳曰生大君之位曰寳未有离于兆庶而谓之至道愿献华封之夀上祝唐尧之盛股肱为良元首作圣用壮辟雍之美乃经灵台之政岂必沐咸池陵倒景脱屣乎防县栖真乎絶岭屇中天之峻极从化人兮习静然后届无何之乡去有为之境者也于是情防其欲徳贵惟恒可大可久不骞不崩动植风靡雍熙日宜其四溟式晏而人和年丰
　　望春宫赋　　　　　　　　　　　阙名
　　青门之左兮层宫嶙峋资睿览以临下得嘉名于望春故在东以就乎阳位当出震必俟于良辰乃发惠和式遵夫月令无劳辙迹自表于时巡其初也度规法大壮标上苑而独出俨复道而明望逺天聴以遂于群生浃皇情用交乎四畅解飚微扇笼轻霭于髙台淑气初临鏁浮光于防仗吾君于是纵目前槛驰神逺郊散晴烟于地表拂佳气于林梢观青阳之煦然载懐祈谷聴鸧鹒之鸣矣不使覆巢布政有孚宸游是假察防明于逺峤睇新緑于平野南山之翠色盈前渭水之素光在下盖将赋籍田于晋代岂比撰吉月于周雅美矣哉矗云楣以重叠焕藻井以辉润居髙而逺无不临泽而动无不顺谅可禆于恭黙非取乐于崇峻况乎流莺欲啭初栁生姿懿祥风之习习增丽日之迟迟伟凤阙之楼台万仰止眄龙鳞之原隰五稼惟时圣上所以成化用彰克勤是务元功所以遐及仁术纷其大布斯宫宁忝后之为斯望匪盘游之故既而天地叶神人和修文以昭士耀武以止戈然则赋望春之事宜乎播大雅而登歌
　　重修周公庙赋【并序　　　　　　宋】王严
　　元祐元年春三月皇帝嗣位肆大眚以新天下诏书之下郡县者有曰前世圣帝明王忠贤哲义有大功利及物列于祀典其陵寝庙貌废缺不完者悉令葺治所以竭防妥灵格于上下稽若古训敦厚风俗其意甚美当是之时有司固当增置然制度狭陋草率茍完不足以奉承朝廷尊大先古圣贤之意今陜西转运使游公元祐六年按行西路饬官吏畀财用大为营建凡一百一十间又因其泉流导之者为畎浍潴之者为池沼植之者为园林培之者为亭榭森布概列落落如画图间使人喜游而肆观焉至其庙貌尊严殿庑华焕左右仗卫塑画罗列剑防森然防绘光耀竦动耳目而圣象巍然居其上髣佛如见当时坐明堂被衮衣抱幼君以朝诸侯四方万里海隅之君奔走俯伏聴命莫敢后时制礼作乐七年而致太平以成周家卜年卜世之久呜呼盛哉此亦天下之壮观也惟周公盛徳大业具见于诗书而法度文物载在周礼及其行事之绪余往往论辨发于史传诸子百家之书仲尼又以其防意于春秋以深究礼法之此固非浅见謏闻所可道也因拾其已传之迹而系之以赋曰
　　粤惟有周肇自履帝后稷不窋忧勤积累公刘基理厘尔士女太王避敌从者如市躬仁蹈义以迨王季文王作则徳与民庇小心翼翼天下有二武拯涂炭昧爽甲子太白授首商纣妲己梯航四海车书一轨天作元辅曰旦翊世文王之子武王之弟武疾未瘳公告天地植璧秉圭请代以死至忠竭诚则始见于金縢受遗托孤则恭承乎玉几爰畀顾命乃摄寳位冡宰作诰百官总己于是辅导幼主笞挞伯禽坐明堂冠冕旒抚四方朝诸侯吐餔握发制礼作乐卜世三十卜年七百营洛邑均道里设官职列朝士序同异封子弟建磐石之固宅维城之利五侯九伯犬牙相制扬文武之烈光率祖宗之大缔监二代之文物掲万世之典礼噫嘻我直如矢我道如砥变生于独惑出于似君子既诚小人乃毁贝锦萋斐箕舌哆侈近则成王不知召公弗喜逺则四国横议曰公不利据手瘏口跋胡防尾羣轻折轴积毁销骨青蝇上璧防白为黒众口铄金呀吻利喙鸮无好音车有载鬼蠭气豺目蛟涎虎噬公于是时了不芥蒂是用居东以伐作诗以遗不顾小忿断以大义诛殛谗乱表暴仁智罪人斯得神告以异大风偃拔开悟主意羣公尽弁乃启金匮曰公勤劳训我孺稚衮衣告归天地荐祉嵗则大熟禾则尽起摄政七嵗明辟复子启封七百土宇世嗣老于京师备道全美巍巍乎髙哉逺哉兮宣徳音以不瑕皭然不滓丰功盛烈与日月而齐光兮烜赫晃耀乎垂千百祀鲁侯受命祭以天子血食万世流泽千纪荣华至今歌颂不已汉唐而降土木其峙想望风采恍惚梦寐载在祀典庙貌簠簋曰岐之阳在水之溪靣终南兮俯清渭瞻睟容兮望遗趾睥睨爽垲兮髣髴英气殿沉沉兮穹窿神其来哉兮昂昻颙颙层垣落日兮古木号风停流澄碧兮晴影涵空丹楹剥月兮绘壁嘘龙繁云翳翳兮暑雨蒙蒙遗波余泽兮几千百年滥而为泉兮滙而为渊酾而为渠兮霈而为川锸云渠雨溉我甫田沃壤万亩泝洄千里契理乱鉴臧否或通或塞或涸或沸守令得其人则决不得其人则止嵗在阏逢漈辟可歴肆沕潏以曼衍极舒徐以逶迤兰泽勃以滂湃晷潎洌其栉比灂堆埼激霄坠宗磈砢瀵泜沚沦湄浒漪靡纾汹汹洞洞瀹瀹泚泚苍崖峩峩兮白石齿齿若乃支分派引旁午错出涤阛阓瀺井里浸淫逆折乎兰若之圃汗漫溥博乎弦歌之地濡鳞翼于将勦蘓根荄于既残惟余闰之所浃无一物而不被至于风亭月榭层楼观阁流珠潄玉清声爽韵洋洋乎方池曲江孤屿絶岛沐浴长养乎春阳而秋艾天波空鳞云山倒影凉飔兮皱轻碧急雨兮敛新霁皓月沉素余霞防绮雁落兮修涟生鱼吹兮圆晕起沙堤兮蓼岸花妍兮草媚客有乘范蠡之舟横桓伊之延驰影以纶钩泛凄飚而脍鲤抹毫而吟挈榼而醉不事王侯屣弃名利而深入乎烟霞之际以索于形骸之外养乎中和之气此智者之所乐而不可胜记夫是之谓周公之水辞曰我思古人兮永想风声徘徊明廷兮瞻仰仪刑野人何知兮桂酒芬馨禳除凶灾兮祈请防灵嵗时丰乐兮吏治不惊奉法循度兮天王圣明我思古人兮姬公孔子忽乎其有见兮邈乎其不可致如有用我者兮期月而已将以敬天之命垂于无穷诣于极治兮请俟周礼
　　西园八咏赋　　　　　　　　　【明】沈周
　　粤惟苑囿园池之属关中者鄙夫无一隅之及一日之覩矧闻之髣髴于今稽之挂漏于古聊准长安之西笑托公子之梦语嗟夫上林芜矣甘泉莽矣御宿稌矣乐游黍矣西郊之兔跧矣宜春之麋麌矣梨园燬而砾矣凝碧夷而土矣皆前王游畋歌舞之区鄙夫蔑有所取也取则不无郭令公之仁里邵故侯之青门李将军之北郭王右丞之辋川俾人追惟于往致俨水木之如存又不无代逺人非于懐慨然然而何地无胜何代无贤何贤无述何胜无传时则有若耀之为郡实古雍地平原膴而裔衍诸陵矗而足峙荆耀而玉韫地灵而雰萃嶻嶭突秀而近拱漆沮流润而暗汇壮哉三原之佳甸洵矣三辅之遗治屏八垠旷荡之风郁大块坱圠之气负隂靣阳审形遵势宜贤者之胥宇嘉胜者之收丽百堵仡千弓迤廼从相卜廼从窆厝廼从搆架廼从树艺孝以为基忠以定位扩中仁制外侔义方之象行圆之比智厚以积徳髙以抗志于是大司马公拓为西园以藏以修存诚而乐道观物而玩化非文饶之锢愚非季伦之豢尤徒悦耳目而恣般游者也有碑勒铭在幕中堂史氏大书灿烂厥章于考世徳于发幽光灵蔡赑屭而荐力文霓昭晰而呈祥其侧有堂两厢翼成櫋兰擗蕙茨芸填蘅浩浩穰穰储书满盈纷者百氏秩者羣经标牙刻玉籖轴荧荧其前有池湜湜且泚不泶不溢不沦不漇擅雪涤之専攻洁垢砚之遗滓日新日资旧染是去方沐之槃譬饮之洗有松于轩徕服其隅离立矫矫直不假扶结瑶为根耸玉为株冒雪而腯被霜而腴负大且固葆贞不渝歴载而夀无度效材而需不訾有栁苞矣栵门之侧匪朝匪夕先公之迹骳骩櫹槮红总翠輑畧和峤千丈之誉袭冯异大树之烈公之理南都也其在黙运畴眤畴测其在独断曷凭曷借祁然而威行沛然而徳化润广则何物不沾庇大则无物不借民仰如云所谓用作霖雨而泽下者也曰州曰藩公所莅止化覃泽加则民之衰孱寡弱犹培而庑犹溉而华转富而易庶若出乎咄嗟民之佩荷激切将以棫朴榛楛比公所树之栁甘棠緑竹比公所艺之花公尚以池凡庶执事爰有污墨沙之汰之荡之激之公尚以记末学肤受琐才小能举録而镇采兼收而并登揆方圆而施用期将就而劝成方我句吴之墟浲流汤汤为割屡年民告饥垫天子简公来旬来宣民乃驩呼拜逆鄙夫亦获瞻承光霁识公宏正而亮镇简约而静渊以之柱石则明堂底定以之调元则庶徴防愆其时也于公之园奚止二四之可赋来百祥之骈骈草灵芝茁木仁理连华峯醴泉涓涓或蒸之孝义或应之忠荩其气在人酬酢于天尚为公赋之以属于篇
　　梦游太白山赋【并序】　　　　　　　康海
　　余歴览载籍所志古人之辞由屈原宋玉以来不可胜计而浮靡侈放之辞益托讽寓兴者之所共趋上林之后益芜益漫亡能尔雅志士之所贱也余感风人之义因梦游太白山歴见竒瑰骇异之状而作赋虽极假借要皆自喻其迹少有虚谬谀驾凌絶之病示诸同志皆曰可録
　　治阏逢摄提格终相之月康子梦游太白与金子可卿乘马领仆各执粮糗饫饲之物浮漆渭跨郿坞环惇物逾武功去约万里四望塞蔽恐怖狞突惶惑震厉若将遂为虎豹之啮有老人者雪髭鹤髪电目龙顔自西而来若爱若识请以前路则笑而不言少顷复去金子曰若非山川之精耶岂将疑我以迷晦顾我以虚诙也乃蹑以其后则豁然四开峦回径折泉下云散予曰是未可止也夫八纮之广独有太白盘礴峵□防□﨑崛神灵秀明嵭□嶪嶭夫是但谓末麓近壑然未邃也乃与蚖蜒仄石转附垂藤升瞷巉壁静啸絶坪忽万里之瞬侧何溟渤之未穷杂卉菁葱石泉沸腾嘉树乎九御神风飒乎太綋騄駬散乎防粒蛟螭视乎细绳电光恍乎山足雷声浩乎广聴零露凝其在衣松涛悠乎启声金子曰快哉游乎夫造物者假我以圣智崇我以令徳我弗用观奈此肤景遂直诣而不回何茫迷之勿骋乃尔若神物之可凭歴千岩之邃岭山石俨乎华嵩细流浩乎沧溟蓬蒿翳乎峰壑坠叶震乎雷霆老人跨鹤从云前下笑曰异乎子之善勇也夫太白始峰炎暑氷沍万夫之勇亡有敢及况迨于是夫是泉脉应乎坤轴遮饰极乎越区天扃迩乎可声神祗恍乎可呼至循崖之前重谷之里百鸟不宿神兽亦避虽至人亦蔑有入也越此百里西下隂壑复辟峻岳则金屋龙栋控亢耸异花杂乎琼瑶仙风泠乎清绰灵芝馥乎满郊麒麟驯乎盈郭龙蹇屈于平池凤翩聫于长漠此则上帝之秘区而太白之关钥也其东百里瑶宫蕋殿万户齐启苍光青氛四靣周起函丹书于亿笈纷朱弦于兆徴散灵茧之如斗歴绮縠之竒靡总百防而具存奚琼桃之如累此又太乙之宅合阳之宫至其南也朱云陆离丹阁□□神桂宿日南极奉尘羽翰极乎丽晖珠贝极乎雕饰鹏鹗驾而凤轩鲸鲵御而兕履是谓朱明之宫天帝之阙北则至幽号曰府紫微之所宿万象之所聚玉台莹光氷柱炫色瑚如林水晶四彻云沆防而守黙气欝森而驰起灵元龙参错其下松桧接乎帝金碧曵乎泉石翼八兽以守衢役百神而司臬夫皆五天之至精万化之枢纽能有至者皆必具灵负秘与抱图膺箓之士有天人之徳者也已而风柔香坠路豁视空若双龙之负引倐灵宇之就中仙姝丽乎两间洞箫错乎万笙浩歌凝乎飞泉朱弦飒乎翠空座列焕乎云端境象委乎穹窿环佩锵乎旖旎礼数仪乎动容予乃摄衣升堂长揖就位悟人世之嚣纷叹灵扃之皇閟乃与金子终身同丈人居之不去
　　华山赋　　　　　　　　　　　　许讃
　　噫吁巍哉华山质耸千万余丈于鳌极之初分其髙无垠根蟠千万余里于混元之始判其大孰伦突出云表直指天津喷吐风雷拂拭星辰慨自洪荒以来羲农之创则轩唐之造钧舜禹治绩汤武革因皆兴起于岳麓之左右孰不法象乎仪则而仰遵乎明神迨夫秦汉以下则但知陈玉帛以徼福具牲醴以致禋而已孰知岳宰西方秉灏灵掌商政令肃贞上天付以收敛劾实之名号委以清汰勤政之权衡凡物之未过者不阻其长养物之太盛者必防其裁成故月无棼次日无逆行云无妄发雨无妄晴禾稼不得过时而畅郁草木不得蓦而妍英夫西行为金金禁也物之流溢茂滥过常度矣禁止之而不得肆金色为白白质也物之炫耀文采失本原矣迫还之使归于情匪曰摧其华节之则复生匪曰伤其英敛之则复荣此岳之性情司令通万古彻八纮而无息无更者也以言其景象则黄河汹涌望岳而南注者若朝泾渭潺湲遵岳而东过者如纬玉井澄冷兮莳寳莲之竒祥月岳窕兮森萝藤之芳蔚坪青柯兮防古树之槎枒观白云兮聴飞泉之鼎沸其至竒者五指嵳峩于凌巅千载具瞻而可畏名为仙掌不知何谓岂以制引烟雾虹霓而节宣化理抑指挥垣度辰而佐调元气乎其名曰华者则以其亭亭万丈而岩峦交匝灵秀万状而四出如猬磥砢无穷棱层难既依稀乎红紫葱旧乎苍翠或析瓣分枝或呈葩衍望之者真如芍药芙渠而四面互植玉树玫瑰千章交芾也名之曰华是为可贵
　　梦游山赋　　　　　　　　　　　杨爵
　　时和煦以转泰兮嵗惟丁夫壬寅余彷佛于梦中兮梦归游于咸秦歴韩魏之故疆兮泛柏舟于渭濵浮防□以逺览兮暂憩夫山之危岑乃吴岳之崔嵬而秀丽兮古号曰西雍之镇峯突屼以峻出兮势若连乎霄辰石巉岩以崚嶒兮百壑砑其嶙峋风习习以清和兮迹迥脱于世尘草与木森森而夭乔兮秀云边其苯防鸟与兽跄跄而颉颃兮若解意以相驯予乃采芝兰以聊茹兮气和煦而苾芬挹清泉以时酌兮荡吾平昔之尘襟忽回顾以寥廓兮百峰罗翼其共临俯仰余长啸而朗吟兮髙胷次以乐真山有庙焉迤逦其麓之东南兮以时妥侑乎岳神栋宇苞翚其壮固兮丹青焕乎维新背嵼而面泾渭兮延广袤其幽沈古取夫萃与涣之大义兮俨岳像以独尊予乃肃容仪以瞻拜兮心栗只其快覩复长跽而祝之曰惟明神其监观于下土以大义而降祯祥与妖孽兮斯固无幽而不烛夫何世事之纷纷乃有稽典训而不兮固予中心其贸予敢筮游衍而不予隠兮愿得夫予夺之防故惟予小子之有生兮何不辰而遭世风波洒忧时之血忱而贞志于孚先兮固久罹于窞坷时省愆而思咎兮求不忝于屋漏于嵗月之阳春兮今已两过念予总角而志学兮每矢心以克迈严歩履以出户兮敢斯须而或怠景先哲以周旋而与归兮忽凶害焉其显祟固予小子反复思之而莫知其谓也语毕凄流泪澘然伛偻伏俯聴神所言惟神冁尔而有声兮复喟然其长叹曰呜呼来汝小子兮是尔之愆尔不闻曲其躬而圆其行兮取封侯以相先或有贞直方而未少回兮死固不免于道边当行而吾行之兮当止而即止斯先达之明训而可敬服兮胡不珍身而量处道固不能无消息兮应斯有常而有否茍相几而或少戾兮夫孰非以灾而自取惟明哲之见髙一世兮动自逺于坎砢烛隠机而尚肥遯兮泛长江之一舸乃有迷检括而寡谐兮拂潜晦以自颐衒昆山之良璧兮人共惜夫楚和履大闲而不茍措兮固自谓世所尚也当枘凿之不而欲强置兮孰不指身心以为讹呜呼小子而今后其尚亹亹焉以克励未可以一蹷而遽挫思福堂之玉汝于成兮方一念之偏颇惟古良士之坚志于患难兮思尚友以切磋宁雉介之耿于罗网兮勿狡兔其爰爰宁松柏挺挺于嵗寒兮勿桃李其灼灼何所往而非吾可安之地兮慎无怵中而懐忧彼皇矣之全赋于有生之初兮惟反身而是求聴吾诲尔之谆谆兮尚不忝于前修茍迷途其终不悟兮将脂韦以自羞予乃再拜稽首而起应噍噍其未已旋周旋以出户忽惊愕以觉悟时东方之既晨愧丝粟于枕衾呜呼天耶神耶教戒恳切诚可信而可遵大道坦坦而无曲兮固不越乎吾之心
　　观宇篇钜赋畧　　　　　　　　文在中
　　夫八郡三陲更仆未易卒业请略道酆鄗之旧而吾子自分寸焉夫关中据六合之上游负函谷之天险庖牺神农轩辕帝喾以来周以凤骞秦以虎啖汉以龙兴唐以豹变隋以鸱张苻坚姚苌西魏后周以狐啸而猿喊玺而皇者五莽而帝者四是谓秦地披山带河四塞以为固入关而都案秦之故此搤天下之吭而拊其背奉春以之而建天防关中左殽函右陇蜀沃野千里南有巴蜀之饶北有狐苑之利三面固守独以一面东制诸侯此所谓金城千里天府之国留侯以之而賛劼谟秦形胜之国带河阻山悬隔千里带甲百万秦得百二地势便利下兵于诸侯譬犹居髙屋之上建瓴水田肯以之而贺庙堑华为堞因河为池据亿丈之城临不测之谿有席巻天下包举宇宙括四海并吞八荒之势长沙以之而过祖龙三辅之地南界江淮北濵河渭汧岭以东商洛以南厥壤肥饶此所谓陆海之地曼倩以之而献武皇前临沙苑后枕虎冈左控桃林右阻蓝田漆沮经其东泾渭绕其北依山为险形势雄壮雍史以之而标地灵则关中形势甲于天下秦中自古帝王州咏于诗人殊非虚也是故金精方盛天毕用权驾艅艎之舟渡渭水之湾过咸阳之域思阿房之宫其下可建五丈旗而坐万人阁道迤逦属乎骊山之陂者殆二百里宫车顗頠而度驰悬桥而轹天宫愚黔首而莫测横半霄之蛟龙虽既招八州朝同列铸戈鋋为钟鐻殄灭三代之子孙隍漮六王之雉墉乃始皇帝之为人下絶地之纪上斩天之脉而剰嗜遐思鞅侼而伏诸胷臆者何其雄撷燕赵之菁英笼郑卫之处子幽郁而闭夹槐垂栁永巷之内且三十六年犹尔屠湘妃之庙冒博浪之椎伐五大夫之松命卢敖徐福驱童男女数万人媻姗扶杖而陟蓬莱方壶嵒龉岝之危峰然而戴岌天之竹冠登华岳芙蓉明星之岭揫苍龙之鬛而西顾系饮海之苴屡跻五月积雪疾风暴雨太白之巅乘陂半瀑布之云而东瞻揖黄河龙门积石万里汹涌之波而问道攀昆仑琼璚三珠之树泛星宿之海而撑船诏渭伯来鼓檝檄泾侯使张驾鸿毛于弱水过黑津而陵澜当其青阳谢朱明统天驰马毕郢奉天之原而□青莎则汉唐之陵垒相望未始不动六合之思而愿为赤龙子天防将军执鞭至若祝融挥汗而却步蓐收鼓浪而潺湲贸杨城之隈以傲盛暑问酒新丰之家而涉灞桥则隋宫虽以陁陼枌榆犹树旧川释十六苑之湖池海薮而幸江都称觞未央而与仲较生理桑枝迁于海上蜀王化为杜鹃红尘万古白云横山布衣与朱黻未知孰尊鸿沟疆界今已涨漫马上防防徒掣龙渊粤惟汉之故都于今实为长安英雄之遗魂何在娥防之粉黛成烟不堪东郊皆禾黍令人咺唏泪泗涟吾闻凿昆明之池以习水战豫章台之石鲸鱼不识其遇雷雨之期而犹鸣咤动其鬐尾而鼓其喉舌秋风瓠子之歌可为呃咽柏梁穷迫几穷之韵东方生于兹乎不复讴左牵牛而右织女空取象于云汉亦防防乎阿陬临影蛾而翫月思宫嫔之乗舟筑通灵以懐旧顾青鸟而生愁毓皇躬于猗兰逢七日而张侜游结衿之太液悲啄菰之鳬鸥经焦濩之古薮防白公之渠流越甘泉之垝垣逾通天之髙丘过栒邑之深谷访大厯之夀湫嘉郑国之灌溉请水工于韩侯颂成云于举锸欲作雨而决沟观彭衙之战处览咸林之莲洲缅缁衣之遗武壮孟明之焚舟阅鴈塔之蠡勒梦学士于瀛洲遾召燕之曲江想天宠之绸缪出种之青门叹邵平之无求啸云霞而覔侣何骈趾而结瘤若乃麒麟之图像十一人而不得与博陵之后典属之前则魂怅惘而若怯凌烟之功臣二十四而谋谟不得房杜次韬畧或与英卫踈则抚遗趾而三叹祗局而踌躇孝文之受厘宣室处今仍在恨不得干前席之泽与少年之洛阳人论鬼神幽明死生之秘说非不防于忥諡但代神荼而鞭度朔之梗魅驾天寳而出宇宙以驰驱明皇之金銮殿沈香亭噊烖而几颓恨不聓李白赐食调羮之宠赋名花倾国之句而赏四本芍药之蓲蕍冯夷击鼓湘妃出歌岑参之兄弟非不好竒每过渼陂而思嘉鱼秋槐叶落万户伤心王维之忠肝一片不下睢阳与常山睇凝碧之池而或为若人三垂胡杜钦对防何如幸芙蓉而下马之董仲舒覩白虎之嶒而阬吾前倾天人性命之世卞氏三刖于荆山之璞而玉何沽张禹说论语尚书何如扶风之峡不辞寒暑而读书之马季长防金华阁之倔佹乎云滩乃知翦篲而读坟典丘索之残篇不翅倚相神淈六经契断八卦笼络风云磊落之才纛于幽僻厥初枉六射而悬弧冀阙未央长乐建章甘泉五柞之瓌谲而纡郁创于秦汉捎天星而千阊阖之闾乃草元执防墨卿翰林可推第一焉惧不得步金门而上玉堂黄衣白凤之辞取而覆瓿仙林望春翠微大明兴庆华清之然浺瀜而博敞经营乎隋唐已遗镐池之苍璧而不寤徒劳由余之鬼为而向愚以采苹之淑而赋楼东以侯夫人之儁而悬朱栋千古大不平事殆如冦鳬况辞人骚客□夫珇士几得志于枚个焉握瑾而持瑜不愿学酂侯藏六家河洛之秘图于石渠而究要害焉得偕子政校七十二乗之奥典于天禄而然青藜桓温非钟期则携手王景畧之豪杰扪虱而谈世务于华山之隂门前水倒流望人十年而不出吾何待则始掩僧一行之北斗七星于瓮中推厯法于铜人之庐王官济河而封殽尸吾将罪穆公不用蹇叔黄发之言而袭郑之东门终非计致大鸟于防前垂关西之师慕设覆防以肆嘲嵗星照于华隅起黄帝而作史悬龙门而垂须良弓藏于鸟尽吊淮隂于栎墟步咸城之北原叹子房之与商山同区轼华胥于蓝郊奠桂酒乎平芜访尊卢于南陂怜牧竖之掘狐帝喾藏骨于郃阳先莘女而孕秀腴苍颉伏緑字于白水聴鬼哭而陵煤濒阳老将梦王翦细栁旌旗忆亚夫杜邮白起复何罪韦侯逍园亦非陈希夷青坪之睡洞可横吾之肱而卧其庐秦王子婴奉玺之枳道徒流涕于始皇之长城而思饭清蔬华子防乃辋川之絶胜安得偕摩诘而戴茱萸特勒骠为六骏之超蹄越醴泉之石刻而踟蹰指戏亭为笑柄举熢燧以悦衿裾有扈氏与帝启战于甘之野则在鄠东鬼块作书三篇责禹乱天下事厥说有根而非诽于肤蹋渭原之草而跟蹡抝黄河之波而陪鳃攀文武之陵而收洎蹠髙景之寝而涕垂翘崇岭则捻跃而欲腾骧俯深崖则掾嬴而谋疗饥经略乎八水之濵而茭荻网防踽乎五陵之衢而飏风吹秦来汉往骚骚焉如麋鹿之逐西陂前古后今覼缕而起在予心如之抽茧丝则吾安得憩鸠摩之净土树兮摘八月之桃实而袖归扶仙人之九节杖兮柱玉女洗头之盆而浣埃缁骑龙首之防以周视兮索渭水樊川之窋防而栖迟餐终南之合离丹青而黜金银兮诵儵黝诘曲之辞于昌黎连亘乎太一之佹挿云霄而直上兮近天都而问阿维陞骊之坂曦东西之两绣兮下盝于温泉濯予缨之飒纚庆之风雷涌面堆阜出兮重俞俊隂阳之说而扶冠缕歴七盘之十二防兮搜蓝关之雪迹于崄巇仲之巉岩兮思围猎而致风雨之涕洟石皷之原问承露之金盘兮逡运而台榭糜王嘉隠于象山兮闻倒兽而询渭湄少华多荆杞佐白帝施雨泽兮崩于宋而乱石陆离凤御图而至扈岫兮轩皇拜而受之青石出于磬山兮废四濵如白矶三石鼎峙于漆水兮万斛如斗形之旖旎获寳鼎于汾阳兮至中山而黄气氤氲以淋滋鳌背之峯峦若龙相之所钧兮吾将郅龙门之悬泉而暴腮九嵕齴齴六百余尺兮上石门攅天之岭诸岫如铺棊紫阁峯隂入于渼陂兮落雁髙絶可通帝座恨不携谢眺惊人诗来问真源于素威始平之原筑于广汉兮白鹦紫鸳旄牛青兕充牣其间徙之上林要非白衣分之攸宜太真终于马嵬兮还一斛之珠竟有赧于梅妃猎五丈之屯懐诸葛之英明兮驰鸿门之阪嘉赤龙屈信之委蛇观长平覆地之盘虫兮识秦国之多赭衣令人俛眉而思古昔兮屈指乎西伯与庖牺西极子曰若淑夫賔之论羕乎融融纚乎洋洋然则雍之美罄兹乎西州賔曰未既夫雍跨有西北厓隒华陲居天地之大半吞边域而为疆迤逦绵亘三千里海内之雄也由京兆至于扶风三百里陇关阻其西益门搤其南五水所防三秦之一此古西伯岐周兴王之地鸑鷟之所骞翥汧陇之间又一大都防也赤乌衔书天柱峣实诞圣瑞爰基镐丰石鸡晨鸣陈仓之峯声闻三十里音中商宫吴岳为雍州之镇晓光连翠巘而容裔望辇大贤竒岫五出墆霓而摩乎层空天水大坂是曰陇山九回不能穷其隈七朝不能越其巅陇头流水不堪聴顾瞻而生悲思肝肠断絶而望秦川诸葛亮与司马懿相拒于五丈之原虎颬颬如欲吞餐逭道之间□化为灰尘迹淹敝而黮□与渭水而波澜吕望钓鱼则在磻溪石室窱而不见徒盼林岑之髙低丹喙鸣于树间鹦鹉出于陇西问上皇之安否假郭浩而寄思萧史吹于凤台致孔雀之翻飞得羽化之妙术偕防玉而齐驰女登感于华阳炎帝生于姜湄临西虢之旧城懐文考之萼辉伤蹇叔之谏郑秦誓之知非周召之所防璋乃喆濬之旧圻惟二张之继产刑范垂于关西由扶风至于汉川七百里地兼梁雍之二州星参翼轸之四宿前瞰河华后蔽巴蜀崖谷险絶千里百折秦之坤地蜀之艮方关头荆尾连髙夹深汉髙帝赤龙之所提剑张鲁之所狐啸而窃据诸葛八阵之所伐魏而六出褒沔之间又一大都防也发源于嶓冡合沔池而为汉嘉陵漭沆沛艾若箭出散关经利阆入大行如匹练在战国为白马之旧都于南郑有褒国之古堑天柱悬崖下有碧钿药妇医夫化石为变石牛粪金五丁擘堰曲盘十八始登江岸金竹之萦流七十二略阳之渡口一百八山桔桀而庨豁水渺弥而诞漫纵使中黄作赑而发弧谁能没羽洞褒斜之云栈惟南北二日之相距亘四百里而为行旅患兽蹄夭矫而不敢过鸟羽谴喘而不能转留侯烧天梯而韩成熙子龙壊赤崖而诸葛诎虽用情之不同皆忠白之仅见匪佐卿之化鹤岂能越飞仙之岭而幻闪脱扁鹊之饮上池水亦难柔山消石穿幞头之七十二洞而揖长缩之真面由扶风至于安定三百里水土杂于河西人烟接于北地咽喉灵武襟带西凉黄流在其北崆峒阻其南陇山环拱渭波夹绕此汉之朝那介于泾原环庆之间又一大都防也惟崆峒之杳防而赫昈兮清烟与玉绳而齐浮轩辕既柴岱宗兮遂陟崆峒之别峯曰鸡头广成子处于东砦之隂穴兮外虑不足滑其灵修屈至尊而稽颡请益兮峭壁幽洞垠堮屹其犹留泾发源于城之白岩兮汭自华亭而上流揖渭水而防陂兮至龙门而洪河投殷之妲己尚有川兮秦王马跑之泉亦涾而成湫皇甫谧读书之处青草櫹槮于灵台兮三都赋序体裁何容与而儵滺烽火动于萧关兮动汉文之西忧武帝登崆峒而出兹兮亮羌夏之襟喉王母垂五色云而来降兮汉帝聴昆丘之謡于西州烟云锁于台馆兮问道之所下于重巘有洞穴之可求此盖古之宻国兮顷闻康公与其王游西北不必秉斧钺兮入我版图已成千秋皇甫规耻不与党人兮自系廷尉而防知愁厥妻草书而属文兮骂羌人而不为夫子遗羞皆溪山之秀气兮邈古昔而寡俦璘与玠之战功兮亦彪炳而可搜由安定至于陇西八百里天水名郡关西重镇倚西倾朱圉鸟防诸山以称雄接壤羌裔通道西川背山面池襟带秦陇之间又一大都防也于春秋三代之前兮本氐羌之所居至非子之养马汧渭兮孝王封于秦都隗嚣与其将王元协谋兮遂偕公孙子阳分陇蜀而﨑岖杜甫过之留诗于万丈之潭兮并西地之十九泉而懐诸李白逸才乃陇西之苗裔兮与其祖广射雕之手夺成纪之膏腴纪信姜维皆伟人兮死君之难轻其躯如锱铢充国产于上邽兮金城方略垂于麒麟而与博陆齐驱雪山冬夏不消兮西倾载于禹迹嶓导东流为汉兮乃大江之头颅庖牺陵在三阳之寨兮盖由履大人之迹于华胥冠三皇而首出兮画八卦而制鸿隅乃知昆仑信天地之元首兮以故关辅为诸圣胚胎之所须由陇西至于武始一百里控边陲而为域接巴嶲之襟裔南得钟存广其腴土北阻大河以为险固臯兰峙其前长城为之障此嬴秦之旧封陇西之故地又一大都防也惟臯兰之岹嵽兮为州之主山其下地势之平坦兮可屯百万之兵而令甲颁峞巍而峙有嵻防兮西秦筑城于此而归炽磐洮河之源出于塞外兮流入本境经数百里而曲盘防防声如万雷兮并东峪三岔潋滟而相连防恬发兵三十万北筑长城盖在斯兮一朝祸起萧墙山东诸侯入于函门李晟之系朱泚息奉天之乱兮望墓草而凄惨由京北至于北地九百里城髙如山池深如泉原阜错列沟涧辐辏境接羌人山川险固为关辅保障镇于邠宁之间又一大都防也惟不窋之旧都兮在昔号之曰北豳宁为古之义渠兮秦灭之而建屯真乃隋之罗川兮获玉真而得名马连出于合水兮九龙绕乎宁城鵞池浚于昌言兮厥洞防窘而凉风生小盐池为三辅之利兮花马与孛罗而相萦陟灵武之台兮肃宗登极之所犹未倾越范仲淹之旧宅兮马既过而复更读郭子仪铁劵之碑兮嘉其孙讷用思之为精岐伯之素问难经于此作兮弼轩皇而究瘽症献吉笔冠一代赤城乃其母家兮访诸故老得之惆怅而意不平由北地至于上郡五百里形胜之地五路襟喉洛水之交三川所防北接边塞南障秦中外之冲锁钥之关又一大都防也惟桥山之蹉兮我轩辕之衣冠逦倚蹇产林木蘙荟兮上有古柏之丸丸防恬扶蘓监兵而筑长城兮何一去而不还黄河流于东北兮洛水经而为长川直捣土门之十八寨兮猿臂之李广不侯而负惭涉奢延无定之波兮□溃咆勃而激乎赫连诵秋风白发陈祐之诗兮我马回复而周环过中部而谒黄帝兮云色苂眼亦向睇夫玉仙少陵豪杰寓于鄜之城南兮囏窭孺弱或啼饥而弥年君子艮穷何悻然而发浩叹兮为饥寒所迫而声喛喛白云片鹤之遇赵鼎兮识中兴之名相于汴前后至吉阳而相逢兮知浮萍世上死生之有定縁由上郡至于云中五百里逺际龙沙四无襟带营堡相望烽燧连烟东枕髙丘西横大波南阻冈陵北迤沙漠此亦雍之一大镇也惟秦之却外患兮树榆枝于塞溪古号为九原与胜州兮盖三辅之障隄经石峨峨而赩赫兮近代筑榆林为城陴有水迤延来自沙漠兮从石而下陡落数千仞如倒甀孤悬一方所谓备榆中之关兮谁其防士马之窳疲安得倜傥大畧之士还我旧物兮寄言当涂勿声腆而遗兹由北地至于朔方五百里黄河绕其前贺兰耸其背灵武古界西陲巨屏西北以山为固东南以水为险于春秋为羌人所居于晋则赫连夏都防之地唐末据于拓跋思恭宋兴城于厥孙徳明此又雍之一大镇也惟贺兰之山巃嵸而慏歴兮丹崖翠峯盘踞数百里以称雄草木菶茸而果园晠兮塞北江南让其云烟之鬔松石觜黒鹰偃蹇而不可路兮琥入惸子涧溪险恶人踪罕到飑飑纷纷独遌兽蹄之倥蒲草鸳鸯洞水澈湙而澹泞兮红花秦梁分河流之波而溉我黍穜贺兰之上有元昊之旧宫兮人虽予赖墙壁犹俨然而横古松筑髙台而临之以极山川之伟观兮沙土万里清黸焉所用其翿幢黒山黄沙征夫之所宿兮闺人出阁望北雁而曜容斯誃而肠断不足言之兮树之丹要不得消此离宗由函谷至于酒泉三千里襟河带山为羌人通驿之路环以祁连合黎之峰漫以居延鲜卑之水万山环抱三峡重围红崖峙其左青海潴于右汉武始置酒泉武威张掖诸郡者即斯地此又雍之一大镇也惟祁连之峻号天山兮草木茂幪冬温而夏凉天梯青岩偕焉支而摩苍昆仑山积雪不消与日相连兮周穆见王母于此跪陈觞而踉蹡积石三危禹之所导兮皆罗列于龙勒之旁风卑禾羌献我青海之地兮鱼鳞背负黒防而饮玉弱之余波入于流沙兮黒水为雍州之西防若夫洮乃吐谷浑之旧邑兮岷亦古之西羌夏禹见长人而受黒书兮是在岷之下遣归霄而遗玉装河州靖逺汉之金城兮红寺防城盛景乔桀而斐亹罗于絶荒爪牙相控将数千里兮屃勒石而追拓边者须户庭夫八荒
　　龙桥赋　　　　　　　　　　【本朝】韩诗
　　逷那石有五以继鳌之左足吾初覩天与地廼补苴之清宁迩掌开芙蓉之西壁钱唐君遂万□其血腥彼羣峰巨江在域中合天地山水为四大得非台莫或与之经若是阳氷七星实津其天汉祖龙表牵牛清渭使帝座接夫三庭不见众轮之外广漠马赖之上木坰非烟凌而欲断云如女而忽停盖下贡黄歕之寳马上流西极之丹青遇雨漰湱望美人于天末则何似一角九头之睇跃于元防说者以治其泾之支也泾尚不附离于道元之撰又孰辨乎朝宗者万表兹之一也而得颉颃于至浊之形崤函东据符禺南屏西则褒斜陇首之孔道北则云阳谷口之依慿观井星而人从繘出慨然念吾手之无梁何罔拟四海之波澄即一带之渺若河山已奚俾夫戴日戴斗之隮升骊龙果飞梁之莫企造舟擅风雅之诞登架鼋鼍而九江坦道填鳷鹊而河鼓媒乘乃有伐蜀之子渡蚁之翁一浮而败一饿而防相期何后相涉何氷遇者作帝之师惠者举相之能云蓊霞蔚波折流兴决渠而降荷挿而成黄支大宛佩玉鸣筝端阿僄狡角觝珑玲目转而意迷体逍遥而节灵若云蒸兮在下若日出兮当心夹两龙兮游苍雾采秋月兮横孤襟于是春涨鲜颢清英载阳王刍蔏藋马帚怀羊无疵诸虑枸檵甘棠叶蕸本宻夏纳晚凉白华野菅桐木桋桑维神蓐收苦菜寒水台亭厯蒲栁权黄纶组帛布冬日为衣菟葵马尾蹶泄樝梨莫不盛往来之观极娱游之乐备口腹之美竭声色之谑襄公过陈而叹兴司马升僊而题作茍骞崩之不葺虽掲厉而难度尔乃制度精巧鴈齿絶程方圆合妙爻象错陈般倕弃其剞劂王茧投其钩绳上象紫宫之峥嵘下等寥廓之无垠南北交防鸡犬相闻羽檄朝至皇华夕陈鸣珂甲第栈阁聫云珠琳梵宇倡丽优伶靓服妖粉白黛青雾縠飘扬纨扇络缨车香马柔洞魄駴睛有时指壁而倒听枫叶有时贳酒而往问黄鹂之声四顾岸峙墱道蹇产画阙朱甍垒防崭岩何必求阆风星林之离立又何羡乎乔松安期之遥逺举杯属月非卿不立非圣不成委裘之登雒北延眺叹其佳美魏亮之崇渭水百姓利其经营偃半月而作势累巨石而代楹少游建大夫之号隠刑逅掷巾之生间者风起涛作天吴震怒懐襄可虞鸿流湍渡壁立赮駮迅澓增步防□□淑溃濩泧漷漩澴荥瀯渨防濆瀑租车壊覆而絶来崩石硉矹以前路盘涡谷转凌海山颓掷蛟龙于大壑澜涴演而云回三更战鼓之登枕上万派海音之响层台韦笮不堪障壁马空复徊吁然后覩河雒之功而唏嘘慕哀曰厥徳其温公哉曷不爼豆持万年之觞哉阳侯瘅威犹恐惧干其庙貌孰东门之老妇望石驼而却走哉亦有游间公子挟弹驰毬乘鲜防肥饮壑食流轻死重气逞欲蒯侯实繁有徒跨府连州赋诗咏懐登眺夷犹骚人失意志士埋忧看出云之初月吸碧涧之长虬引声踏臂竹肉旅酬或裂秋江之銕篴或送塞上之箜篌防啜见青龙而卷甲秦观缆锦鹢而韵抽起万里于展足横百丈以泛艘彻杠彴之辽海飞架汉之僊舟马退而释国士履进而获竒谋水涸则咏溴梁之诗天寒则归龙鹤之俦曷不引人主于文申之宫掷杖而明其矞皇复使闻棋砰于方广跨石梁以释八风之愁桥猗桥桥猗桥我将图三株之松于天外莫问浣花叟孰分其仔细盖大笑秦皇之巡海右架沧津而空九防之万头然后知建不拔者势与空鬭捍大患者力与岸争少保之功业善世窣堵之杰搆文星吾谓事有虚而有实亦一方而一周雁江之浮屠新泥涂以轩冕东西之缺陷簮多寳于芒勾故西周之鼎盛人英物华男秀女贞敦诗服礼秉徳令明公辅硕相哲頴修灵杖携屐过岳峙渊渟聚似京雒贯比重城毂击云动肩摩雷殷其下修额短项腹行脰鸣奋隼归鳬狎鵞家鶤草木夭乔山川出云地灵物众不可胜伦赑功徳之镌自我光禄夫子而余不忍复讯雒鹃之间但见枕席过师治湟伟观子排木曵马载辕堞朋而环如耳而蜷然云装襟带其园胫之所镢脊之所负或怄而涂或眇而附錞于峪而建瓴其患此瓠中之路乱曰神哉丰霳兹下济风雨从之胡然缔茂世之规仁惠伯禹仰嗟黄龙负阳侯遁行澜安步天挺斯人补天系地维坼兮虹梁继山容水意鼋鹊嘒建华以西斗杓离此桥亘空千万嵗卿日尹月周天丽
　　岐山懐古赋【并序】　　　　　　　　王毂
　　平居懐古雅慕岐风筮仕服官怆心周道痛兵燹之相继致民社之丘墟万姓流离一方憔悴荒城日落杳絶炊烟破壁风凄永无人迹曩时名胜悉成瓦砾之场革代繁华尽委荆榛之薮抚今追昔感慨系之登眺兴懐然泣下凄凉触目悲楚填喉爰比赋于兴衰实未裁乎工拙云尔
　　岐繇商祀天作大洪惟亶父肇此西壤地接梁山之脉星分鹑首之乡甲雍州之膏羙种柞棫之幽芳沃厪荼于原隰奠弧矢于隂阳由是山呈厥瑞川贡其祥天柱巍耸太白郁苍汧流分导渭水环襄姬图式廓王业寖昌诞兴奕叶笃生文王化行南国泽溥西方风淳俗厚士秀民厐颂孔迩而如戴歌既醉以不忘近质成于虞芮逺威詟乎戎羌一时人文蔚起政教矞煌鹿驯于囿凤鸣于冈启白鱼之先兆衍赤爵之流光遂有诸臣佐命多士思皇股肱缔造夹辅胥匡绵十五王之厯祚垂八百载之灵长休哉化国展矣名疆自运防有隆替之异将世代为兴废之常降及后季相率孔臧沿为郡县代有纪纲树两京之屏翰镇三辅之金汤矜雄盛者谱丰功于秦汉夸富丽者扬嘉业于隋唐或擅六朝之美或推五代之良歴宋元而太平屡遘迄明时而绥乂丕张廼为逖稽隆胜允诵吉康上也穆穆下也穰穰家敦诵户溢笙簧农服先畴之陇亩士食旧徳之衣裳沐风云者辉聫甲第咏栉比者积满仓箱于是朱楹纷列绣闼成行百廛鳞集万井烟藏货泉填市筐篚盈厢遂有张翠幰驾元骦披锦縠曵明珰风流梁苑富贵荀香诗催金谷花照玉堂莺啼寳榭燕语雕梁兰薫瑶鼎蓉绕纱牀琴协太和之奏歌传卜夜之觞极赏心之乐事骋快举于康荘亦有青山寄傲白屋颙卭牙籖万轴缥帙千缃芸封邺架巻拥曹仓或赌西山别墅或开北海幽房或飡霞于鹤屿或烹字于萤率彼都之葱珩咸结调于琳琅四壁鼓钟佐熙时之礼乐千山花栁映瑞世之文章聿徴休美莫与颉颃不谓天收景庆妖隠欃枪苻蜂起刁斗尘扬兠鍪驰骤羽檄糜忙由是室家沦没原亩抛荒亲知零落骨肉参商断上林之乔梓拆合浦之鸳鸯奔人民于燧镝委陵谷于沧桑是以愁云结而成阵泪雨注而如汪试向空城凭眺不禁四顾凄惶人迹杳絶烟火微茫荆榛塞道瓦砾充墙风摧败栋月冷颓廊饥鸢昼伏野雉宵翔鹘夜泣兮青冢鸟暮号兮白杨鹰隼搏兮署侧狐兔穴兮舍傍画栋烟消莫问繁华故址璚台氷化谁留歌舞遗坊吊古徴竒山川黯淡寻幽选胜草木凄凉膴膴周原想见当年富庶萧萧遗孑半成今日逃亡白骨山髙仅保离羣鸿鴈青燐夜遍空嗟羵首牂羊触目流离谁为绘郑监门之画频年饥馑何从望汲都尉之粮露宿原栖影形共吊星零箨散魂魄相将林莽昏翳怯度溪烟野月村墟灭没惊看人迹桥霜吁嗟噫嘻旧事既难问新愁莫可当一望破垣埋蔓藓几家残墓絶蒸尝无人对月不挥涕到处思乡皆断肠痛莫痛兮家破惨莫兮兵殇可怜革代兴亡慨总付西风呌秃鸧重曰空城寂寞兮逝水泱泱荒原冷落兮衰草云黄时期平定兮风静牙璋重修乐土兮永庆椒
　　闗赋【并序】　　　　　　　　　　　李楷
　　古人为关之义多于郊坰司讥戒出入御暴而销萌以守以战匪但义取于防也天下皆有关独秦之西安以关中为名逖稽周汉隋唐之世建都以控万门户藩篱惟关是赖东有函关西有陇关移函为潼越陇为散乃至于邻沙漠临外域迤周遭莫不有疆域之虑焉或乃以疆域为逺近之程如记里鼓李子过之作关赋以疏其防其辞曰
　　有游奕公子者足有重趼衣垢结鹑舌如星箕其言啍啍眯经之逺猷惟琐屑之为敦以汰吏为封殖及抱关之虮臣谲其词而悦耳如有裨于经纶适适然游于溟涬之野与辰放氏私之曰衣皮之人□木茹皮以御风霜绹髪闺首以蔽灵雨存冉相之淳厐仍神民于隆古不星分于混茫谁判于九土虽山阻而川隔量包容以并举无畛无畦何城何府故扶舆之大同亦先代之希覩后世不然百法烦増各有其宇关隘乃兴歘中防而外拒痞元化而胶凝使通涂其滞碍剰多费之堪憎击柝匪但乎糜禄冗员尤滋乎营蝇无抑末之防客悲贸迁之登思飞渡而不得将弃繻而不能矧锐头之总干倚要害以凭陵俾邻国其生心予叹息而抚膺何不彻去乎赘疣之鄙而示人以大道之乎辰放氏蹙眉而叹曰恶乎可恶乎可子不观夫心乎膜以藏之腹以囊之咽喉呼吸肢体丰昌辅车唇齿元首康强气用其柔食用其刚断坚靭之干胾歠沆瀣之浆颐地天之冲和养荣卫之隂阳又不观乎作宫者乎其丹其雘曰栥曰梁美轮美奂肯搆肯堂实门户之重寄时启闭以为康吾非忍以诳汝请徴稽于亶父之迁疆廼立臯门臯门有伉廼立应门应门将将即石室之绳枢与穴居之岩墙谁其无需于锁钥惜升斗以怆惶是故古人之殷殷逺虑也既建国都遂及关防每先事而预戒盖有鉴于复隍吾与汝遐想乎居重驭轻之势以攷其内外相维之纲缅周人之制法定山薮于职方惟其封建之绣错斯以遥理乎要荒左周亭而右召亭遂分布而相望循封濬之故迹得山河之鬰苍设习坎之险守峩巨镇以雄张时则有若殽陵函谷设关斯当南轘辕而缑岭北孟门之太行挹郏鄏之定鼎巩洛邑之金汤路车不可以驰奔騠駃不可以腾骧歘崒嵂而如劒阁亦诘屈而号羊肠旌旗则有熛怒招拒之五部戈铓则有湛卢露陌之千铓惟借此以省两叶之斧柯讵有惜乎升斗之微粮子不知乎盘古谅有鉴于夏商失其势则代不遽兴戍其险则国可迟亡是以平辙东依于晋鄙关右聿付于秦襄蕃汧渭之驷马成咸雍之虎狼或圣占于紫气或贤隠而羣臧徴流沙之西逝何国步之难匡逮嬴氏之益侈扼六国之背吭来相如连城之璧纳范睢入相之装洵无怯于季子亦纳交于孟尝虽谲资于狗盗克乱正以鸡鸣鉴席卷之威焰作兀蜀之阿房稽此时之建置非一关之嶈嶈武闗峣关防岈激昂屹少习以磊坷排苍野以攘缅尧师于丹水吊古堞于蛮乡诳张仪之六里楚人之一僵蒲坂蒲关河水洋洋固虞氏之京邑判芮野之圃场秦灭晋而一之盖销兵器而资墉坊昔魏侯之论徳险美山河之固而一怠遑纵窥关之有人匪天命之靡常故赤帝子之隆凖而逴絶笑内应者之失措而徬徨三户果楚人之桀桀传檄又义问之煌煌微项重瞳之暴殄于一炬何沛亭长之约法于三章爰至韩信之木既渡魏豹之疑阵斯戕嘅入关之三道每引望而懐伤此则大汉之崖畧也奚重讯乎隋唐游奕子曰处左者防其右都西者备其东云胡不袭其旧阯长建畿于关中孰守其雌孰知其雄且外患之宜虑何先戒乎吾况古今之易姓奚守险之有终不择人而任难幸免于困穷徒缙云氏之迂防将雎鸠氏之难通此剥民以奉军旅者之所宜变计也盍取法乎良工于是欣然大笑拊其背而告之曰子言辩矣吾子不谩古人之有厯数者岂一隅之为安哉嬗者皆冀州以为都征诛则各异其郊坛亳屡迁而众蹙廼吁天于河干吾徳尚有其代运八极环转于无端昭后稷公刘之令绪徴去邠邑岐之艰难开八百之寳祚有禹贡之琅玕泽深广而四被封硕大而且寛汉畧仿于丰镐伟赤城之坚完前乎此为雍为翟为塞维三秦之唇齿相倚后乎此京兆冯翊扶风斯三辅之台曜宻攅以潼束蔽而屏障庶其靖防貐与共驩若夫宜臼趋洛而弃西文叔奋宛以回銮帝不都于关右亦西望乎防岏稽其防微之要防盖尝逺郤夫蹂躏惑魏绛之不智悻贰师之桓桓故汉文之粟红而贯朽武帝之出塞而一抟或加恩于瓯脱或宣威于呼韩门细栁之赳赳羽林健儿之啴啴隋有宿卫之七萃唐立府兵之重防文昌列将相于星纬九野共藩屏于天盘其近而为关者则有蓝田骆谷亘子午于南路泾阳焦获依金锁于同官西达凤翔则有斜谷大散诸葛亮之所出师而伐残也陇闗大震薛防御之所威外而戒隣也又有金牙之峥嵘青岩之屈蟠为陈仓之胜槩映吴岳之雄巅乃入梁汉则有栈道之危削鸡头之岩峦青石之扼要阳平之聚团仙人之缥缈方山之幽寒或将入于劒阁或頫临于汉瀊惟汉阳之址昭烈之所以破夏侯惇也饶风之椒金师之所以怖吴玠也茍忠孝之不渝境以人而不刋其关虎头马岭华阳七盘铁岭清风匪苐奸平凉有瓦亭焉隗嚣之所以戍守唐肃之所以牧马灵武而盘桓也有六盘焉宣宗之所以成功吐蕃之所以失利而蹒跚也至于萧关扼据如石斯盘吴人逺忆诗歌攸叹追英主于汉武犹崆峒以游观藐通稍与大峡咸抱弩而负籣巩昌则有首阳之防大震之岌垣眄玉垒于蜀道思邓艾之征鞍匪三巴之无人得批郤而导髋临洮则有积石锁昆仑之下流金城壮名郡之波澜庆阳北地是惟弹丸不窟攸宅形胜莫殚驿马象其冲突清平消其掲竿延安鄜畤宜设三单
　　【原阙十二字】　　　　　　　亦备可汗永宁为古今之饷道直罗存唐代之衣冠其逺而为闗者则有榆林为镇于胜州防宁接址于乌兰若夫镇逺胜金嘉峪石闗玉门阳关之属莫不处于极西之西极北之北亘不周以岌岌防神臯之涫涫是故关中之域修于区寰我疆我理将无忧患甘泉犹厪于烽火校猎谁尽于豪豲惟王者之大无外经畧之具聿端其或忽钜而重琐琐畧大而事戋戋辟之处于屋漏下筦上簟吾未见其可也谅非过于劳心之于是游奕子其容有蹙其口嗫嚅仰天而叹曰先生之言关也可以铭可以箴可以法古而垂今余小子复何知夫蹄涔哉
　　史皇造字台赋【并序】　　　　　　文龙轩
　　癸夘观涛后五日至颉皇造字台台在昆明池左不知何时改为三防寺宇其上宇三楹外培塿数尺古槐婆娑其畔土人言下有仙草见之者不死故罕遇是时亭午蒹葭满目鳬鹥凌波终南山色袭人渭水晴光揺树四眺者久之忆嘉州空阶鸟迹之咏恍四目颉皇来虚无缥缈间也斯台为古今第一文丘而相寻于荒烟乱楚而莫问爰造斯赋以志胜游
　　我欲搜第一灏灵之菡萼于权舆兮障刼灰其茫茫极逺游诸邃古猎竒迹乎大荒奋亥步而未遂聊驱马于周疆爰按图而求古垒真凭几以数列觞茧余心兮扰扰于逐鹿之秦汉晬盘眎兮骚骚然奕棋之隋唐时维蘂馆娑霓衣之舞涛门下白鹭之翔偕同人而选胜指昆池以腾装有台坟起岿彼平苍四围告垝三宇犹张皤皤焉垂安国之柯郡萋萋兮窝王孙之年芳拾级偃蹇极目周章西州賔告予曰此颉皇造字台也嵗久而圮阯堙于潢变为莲界荡为狐场轩辙罕至鸟迹不彰零露漙文章之府蝉声聒礼乐之堂临风寥阒抚影虚凉伤岑参之野寺揽宋玉之秋光嘅余禁兮宕越怳彼美兮颀长泾阳君睾然为之不平纷鼓颊而琅琅曰闻之九州之隩实右我雍陇坂竪其头颅镐京拓其心胷下圜之以八水上杓之以七衡隂阳届东西之防子午协南北之中宜其胞无极之气孕太初之精故磊块鬰勃蓓蕾而为仰观俯察之神锋尔其珠涌壁卓也地籁自鸣天网重晕倬章不防素质初印邃皇解结盘古破闷日月贲其光华鸿蒙失其混沌文实蕃而粟飘幽情烛而鬼遯蝌蚪绘妍箖箊生韵流为墨池滥为笔陈剡溪裁蹏中山束防坟典垂芒丘索取娉儿孙诸阜臣妾连艮五岳失髙四渎减润锡车指于羣玉之巅剖符节于琅环之峻七十二家之所不敢登万有千嵗之所无能问谁其扬此匹夫标金简玉册之封我其为是片语剖赤县神州之蕴岂谩张掞天之辩空屑粲花之论于凭吊间者耶郇伯裔兄弟晋曰西风渭水落叶长安如叟问影何人探环悼青松于香积访白鹤于楼观认折防于函谷寻腻粉于汤泉凤冈寂寂麐麓漫漫幽径古丘蔓草寒烟游人不道樵子实繁沣浒之云物邈如巻阿之车马冺焉仅有此一度之跫音相与低徊指防于空阶也奚有夫去天三百而壁地五千何以峙之秦州卦台鲁国尼邱可以鼎足而为三厥宇内之絶峯峻巘峥嵘嶙峋者吾嫌其无文咸螟侍若一巻于是晚风鼓浪斜日催鞭怅葭苍其莫溯倐倦飞而思还西州賔不觉粲然曰今日之游竒旷过龙门之马二客之赞开辟迈兰台之班颉皇可作同九锡夫斯言
　　金牛峡赋　　　　　　　　　　　刘棨
　　伊维鸿蒙既辟两仪判形山谷异位髙下殊情或峻极于霄汉或深入乎窅防或险而有鸟道之号或邃而有鬼窟之称幽潜沈鬰突兀峥嵘固职方氏不能穷其数山海经不能悉其名者也若夫耸削壁立竒峭天然隠蔽日月吞吐云烟尽乾坤之奥妙成宇宙之大观孰如金牛峡之险亘古今而无前以彼夹峙两山中通一线危石巉岩魂揺目仰视则长空如带惊翠峦之欲合环顾则崇墉如削疑赤壁之互见哀行人兮地底羡松根兮天半极世境之酷烈兮已令人却步而思返又谁为设此永巷兮长逶迤而不断当其一天霁色万里晴光亭亭日午倐尔辉煌抚清晖兮载路思白昼兮正长犹得把景物以流连任缓步而徜徉若乃重隂凝闭四野同云苍烟大雾没顶连根飞鸟悲鸣而逐伴哀猿长啸以覔群寂寞兮中道迢逓兮前村一举足兮颠越一回望兮迷昏且为歴﨑岖而上下纵呼吁兮难闻至其方幸出谷旋惊陟巘羊肠迂回龙门悠逺摩石蹬兮崚嶒俯谿谷兮危栈乍屈乍伸或仰或俛急贾勇之弗遑敢屏息而定喘李白所以兴嗟于上天之难而何有于九折之坂是盖帝眷王公险设重门一夫当关万夫逡巡畴有徳而当兴遂授此凌霄之城闉即在大禹防凿八载四乘胼胝经营濬海亦不能假神圣之威灵俾冈峦之顿改维彼五丁其力伊何乃挥巨斧手劈嵯峨挟此移山平险之能若使之束甲而横戈应无难取秦人之疆域而为蜀氏之山河区区石牛粪金有几乃以开山勤劳壮士卒启衅而招乱致陨灭其宗祀是固可为贪得者之炯戒而蜀人之愚谅不至此吁嗟乎财役身贱利令智昏古今同慨岂惟蜀人顾此关隘之危峻兮宜乎人之停而回轮奈何来往者之纷纷兮且如雨而如云倘石牛在于今日兮或不惜遄征而宵奔安可以举世之通病兮独诮让乎蜀人
　　呜咽泉赋　　　　　　　　　　叶映榴
　　绥州夹圁水大理而居文屏山屏其南循山而西为雕山故以雕隂名雕山之巅扶苏冢在焉时有白虹出冢中去冢不五里有泉曰呜咽相传为扶蘓自裁处泉流断续余哀怨声名之呜咽甚称己未夏余较士至绥公事毕州守于君吴堡令李君邀余游徘徊久之感慨系焉于李二君属余记而赋之余应之曰唯唯忆昌黎有言凡物不得其平则鸣然鸣亦各异其或忠能折槛颖不处囊独排羣议抗论朝堂其为鸣也激昂其或才人扼腕思妇关情青衫雨泪红袖吞声其为鸣也凄清又或权佞嫉才忠良去国忧谗畏讥吟骚赋鵩其为鸣也哀蹙又或侠客愁深孤军援絶易水悲歌龙沙饮血其为鸣也悲切而兹泉不然如檐之溜如石之沥无瀑布之可悬无珠之可织荷承露而乍倾雨将歇而犹滴水与石濡石为水蚀噫嘻此其所为呜咽者欤聴之泠泠挹之荥荥若泣者之中哽如歌者之不胜欲鸣不可不鸣不能噫嘻此其所为呜咽者欤方其初授军麾含情未絶牵衣请留以止北辙于时可鸣也而不鸣洎乎祖龙已死奸臣矫符真伪未辨上章理诬于义可鸣也而不鸣即谓父不可违从容引决一言而死以殛谗孽于情可鸣也而不鸣而乃闻命衔悲抚剑饮泣引颈自裁流血成碧鬼歗鹃啼风云变色冩怨臆于清泉激哀音于白石阅万古兮千秋恍闻声而于邑噫嘻此其所为呜咽者欤乃为之歌曰雕山嶻州城南冈峦森秀纷烟岚吁嗟忠孝俱此公子扶蘓与防恬防恬墓道沙飞雪扶蘓塜旁泉呜咽塜上长虹白亘天峡里泉声暗流血泣諌阬儒难悟君一麾北监长城军沙丘片纸仓卒下掣剑呼天天不闻公子既死李斯裂子婴诛髙秦亦灭忠魂哀怨泻鸣湍万古悲肠犹百结泉流触石声淙淙千岩万壑吹隂风飒如寒雨滴梧叶如败壁吟秋蛩碎佩丛铃共凄切珠凌断涧自摧折欲哭不哭时吞声如与三十万人诀我行闻此摧中肠长歌入云思激昂弃絶父子蔑忠孝无道未有如始皇呜呼阿房一炬清渭竭骊山锢泉泉亦泄牧童失火烧其陵惟有此泉流不絶
　　黄金峡赋　　　　　　　　　　　邹溶
　　伊银河之澄景映天汉之灵波托涓涓于嶓滙淼淼于江沱趋东海而朝宗广南国而兴歌方其沧浪未逺漾水既同嘘噏丙吐纳褒龙姚墟之西壻河之东厥有天险鎻钥汉中其地则武康雄镇洋川故州玉符徴瑞珠台环流控秦楚以扼塞据郧襄之上游穆王却西征之辔赤帝纾东顾之忧典午设郡于本末拓跋置邑于岩头山则脉连秦岭势接巴陵行回磅礴雾蔚云蒸骆谷逶迤子午杳防万螺叠翠千髻浮青水则支壑咸容细流罔拒馨椒艳桃柔蒲挺苎灙浅潜深贯规溢矩文川武谷之归逊水亷泉之聚羡澈底之澄清无纎毫之尘缕夫何山势促水流湍束断濑泻重滩疑龙门阙竦而斤削恍虎牙杰峙而防攅讵借丁开匪縁灵擘共工之头触诏应龙以尾画绀峯嶻嶪而摩霄赭嶂嵳峩而碍日悬崖鬬角而屏列絶岸夹流而壁立漏天光于一线云起还遮罣瀑布之千寻烟来如织亭午微射曦晖夜分畧窥蟾魄虽盛伏而隂寒縦晴明而晦黒怒涛风鼓雷不夏而常鸣骇浪汤翻雪非冬而恒积游女心悸于苇航交甫魂销而佩失客星犯斗惊回八月之槎仙令朝天悄度双飞之舄若乃蟠萝虬木宻箐丛芒藤有钩吻缨络竹有防箭筼筜岩桂岭松作济川之舟楫秋兰春蕙韫幽谷之芬芳灵禽构虚捷兽腾荒羣蜼股接而饮涧孤狒唇翻而啸冈色分甝虪角别麢麞豹濡雾以泽文麝防脐而怜香獭数月而肝益熊应时而胆藏鳬鹥唼喋雕鹗翺翔浮鸀鳿于沙渚嗅鷩鵫于山梁忘机狎其鸥鸟定偶羡夫鸳鸯鹦防吉了应空谷之清响鹧鸪杜宇呌落月而悲伤尔其竒鳞异甲潜锦昭妍扬鬐耀溜掉尾滉渊既乘波而奋翅亦吹浪而飞涎鼋晾帬于汭际鲤暴腮于垠前出丙穴而嘉美丽槎头而肥鲜或顺时而偶至或土产之自然复有胚玑孕璜含琛藏璞晶珀敛辉球琳未琢斑瑁元百朋双珏皆希世之竒珍岂凡庸之能索惟是金河之水金水之砂注于碧涧养厥黄芽杨迈浮檀经淘汰而呈彩蔓苔麟趾由披拣而显华百炼斯精鉎镠在镕而成器一经兼教鼎叶吉以传家故以黄金命名与丽水而同夸岂非嫓双南之珍重歴千古以休嘉也哉然而天下之险莫之与齐瓦林羊角大小髙低曰笼曰瓮獭掯蒿溪二十四滩九十余里下如陨石上如升梯不辨南北难指东西屈曲驶逸目神迷假使澹台问渡难不遇蛟而投璧纵令摩诃善没曷敢探珠于睡骊第见冯夷蠲忿而亦威罔象懴嗔而犹勇石尤不恶而自阻封姨虽婉而仍猛天吴震荡以滔滔阳侯淜湃而汹汹诚可藐滟滪而傲瞿塘易人鲊而轻惶恐也矧夫云根浸底不测其深石笋满壑砑成林似盆倾而盎注如鼎沸而瓴淋触激回澜銕维欲絶盘涡迅漩羽芥都沉渔人生长于烟波过此收纶犹必逡巡而股栗商子往来于湖海抵兹停櫂不觉怔忡而戒心吾因思世路崄巇俯鉴崇园之侈人情翻覆应惩况穴之淫君子奉椿蘐之遗体奈何侣蛟龙以相寻故寜居易而白璧慎毋行险于黄金
　　骊山赋　　　　　　　　　　　康乃心
　　瞻皇洲之漠漠兮经帝里之茫茫唯周秦之故苑兮繄唐汉之封疆何防岏之绵亘兮横丰镐以回翔柏青青其似黛兮石砢砢而如霜頫清渭之东流兮约浐灞其西行固祖龙之夀域兮伊文帝之崇冈应星躔于井鬼兮镇岐雍于金皇当山河之两戒兮通云汉于天章昔骊戎之所据兮实晋献之攸荒羌烽火之作戏兮俾宗周以丧亡岂层峦之秀丽兮偏游冶以为臧抑列雍于上国兮或亦都人髙士之所彷徨尔其连峰断岭暮雨朝烟层崖叠嶂花馥草芊岑名金斧水出温泉风鸣林错鸟语石妍平眎长乐之苑逺临杜曲之川左龙首以还顾右桃塞之当前既可觞而可咏亦宜隠而宜仙将褰裳乎竟日欲防杖而流连探遗迹于神母访疑义于李筌冀握机其可授识木火之真传极游目于遐表采灵芝于絶巅何崆峒之浩无轩帝之长年已而赤日将防夕阳欲下搔首中天悲生四野感倩艳兮岩阿寄兴亡于颂雅歘零泪兮沾衣或浩歌而盈把睇□岭之牛羊怆九变之铁马嗟百战兮为雄不侮鳏而凌寡胡诸孙兮继起乃莫庇夫庙社既龙飞于兴庆复燕啄乎华清醉朝阳之第一或并辇而同行陟朝元之髙阁顾绣岭而纵横浴鸳鸯于别殿订牛女之私盟慨人天之防合时泣下夫长生矧其红尘一骑惊荔子之飞来緑树重檐怪雪花之未落缥缈骊宫兮遥闻仙乐苍茫丰市兮近见行人怅曲江其已去开偃月之方新固将经时经嵗以夕以朝宴瑶池而永好逢羣玉以久要妃子海棠欢齐乎金母三郎玉夀比夫王乔孰知恩波方承乎太液戎马忽动于燕山催花羯鼓渊渊坎坎兮挞开劒阁霓裳羽衣翩翩袅袅兮舞破潼关天半峨眉凤辇之匆匆方下云中紫阁鸾车之不还霜殿红妆兮长辞金镜马嵬青草兮遂玉环石瓮于残阳咽汤泉之半湾野草凄迷以长緑宫花寂寞而无顔遡开寳之理乱知帝位之维艰茍慎终其如始奚难辨乎忠奸岂兹山兮亡国实不戒夫防顽徒叩头兮泣諌空流恨以潺湲步林椒兮太息毎惆怅夫云鬟聊上下兮千古托规讽于行间乱曰于戏哉雄连两华壮坤舆兮秀接终南丽黄居兮吐纳风云元始墟兮祈灵太乙授鸿书兮烽台绣岭禾黍余兮周道唐宫怨樵渔兮亿万斯年御世膺图夕阳流水顾此嵯峨尚取鉴于古初兮









　　陜西通志巻八十九
&lt;史部,地理类,都会郡县之属,陕西通志&gt;
　　钦定四库全书
　　陜西通志巻九十
　　艺文六【颂　赞　箴　铭】
　　甘泉宫颂　　　　　　　　　　【汉】王褒
　　甘泉山天下显敞之名处也前接大荆后临北极左抚仁乡右望素域其宫室也仍嶻嶭而为观攘抗岸以为阶壅波澜而鳞坻驰道列以逶迤览余阁之靡丽觉堂殿之巍巍径落莫以差错编玳瑁之文防镂螭龙以造牖采云气以为神星罗于题鄂虹蜺往往而绕榱缦倐忽其无垠意能了之者谁窃想圣主之优防时娱神而欵纵坐凤皇之堂听和鸾之弄临麒麟之域验符瑞之贡咏中和之歌读太平之颂
　　司校尉犍为杨世颂　　　　　　王升
　　惟坤灵定位川泽攸同泽有所注川有所通斜谷之川其泽南隆八域所达益域为充髙祖受命兴于汉中道由子午由散入秦建定帝位以汉抵焉后以子午涂路澁难更随围谷复通当先凡此四道垓鬲屯艰至于永平其有四年诏书开涂凿通石门中遭元并西裔虐残桥梁断絶子谷复循上则悬峻窟曲深巅下则入窅硕写输开平阿源泥常防鲜晏水石相距利磨确曙临危抢砀履尾心寒空兴轻骑遮碍弗前恶虫□狩虵蛭毒防未秋截霜稼苖春残终年不登匮餧之患卑者楚恶尊者弗安愁苦之叹焉可具言于是明知故司校尉犍爲武阳杨君厥字孟文深执忠伉数上奏请有司议驳君遂执争百僚咸从帝用是听废子由斯得其度经功饬尔要敞而晏平清凉调和烝民乂寜至建和二年仲冬上旬汉中太守犍为武阳王升字稚纪涉歴山道推序本原嘉君明智美其仁贤勒石颂德以明厥勲其辞曰君德眀眀炳焕弥光刻过拾遗厉清八荒奉魁承杓绥亿衙疆春宣灵雪秋败苦霜无偏荡荡贞雅以方寜静烝庻政与干刚辅主匡君修礼有常咸晓地理知世纪纲言必忠义匪石厥章恢大节谠而益眀探往卓令谋合朝情醳艰自安有勲有荣禹凿龙门君其继踪上顺升极下达川潼自南自北四海攸通君子安乐士庶悦雍商人咸熙农夫永同春秋记异余亦纪功垂深亿载世世叹诵又曰明哉仁知豫识难易原度天道安危所系勤勤竭诚荣名休丽
　　京兆樊惠渠颂【并序】　　　　　　　蔡邕
　　洪范八政一曰食周礼九职一曰农有生之本于是乎出货殖财用于是乎在九土上沃为大田多稔然而地有埆塉川有垫下溉灌之便行趋不至明哲君子创业农事因高卑之宜驱自行之势以尽水利而富国饶人自古有焉若夫西门起邺郑国行秦李氷在蜀信臣治穰皆此道也阳陵县东其地衍隩土气辛螫嘉谷不植草莱焦枯而泾水长流漑灌维首编戸齐氓庸力不供牧人之吏谋不假给盖常兴役犹不克成光和五年京兆尹樊君讳陵字德云勤恤人隐悉心政事茍有可以惠斯人者无闻而不行焉遂谘之郡吏申于政府佥以为因其所利之事者不可已者也乃命方畧大吏麴遂令伍琼揣度计虑揆程经用以事上闻付在三府司农遂取财于豪富借力于黎元树柱累石委薪积土基跂工坚体势强壮折湍流欵旷陂会之于新渠防水门通窬渎洒之于畞畞清流浸润泥潦浮游昔日卤田化为甘壤稉黍稼穑之所入不可胜筭农民熙怡悦豫相与讴谈疆畔斐然成章谓之樊惠渠云其歌曰
　　我有长流莫或遏之我有沟浍莫或达之田畴斥卤莫修莫厘饥馑困悴莫恤莫思乃有樊君作人父母立我亩黄潦膏凝多稼茂止惠乃无疆如何勿喜我壤既营我疆斯成泯泯我人旣富且盈为酒为酿蒸彼祖灵贻福惠君寿考且寜
　　温泉颂　　　　　　　　　　【北魏】元苌
　　夫驾轻烟勒麟凤驰及奔星走攀流月蝉变羽化之民食霞吸露之士斯盖有道存焉自非人世之所覼缕至若泥行水骤血食之夫兴没自天去来非已寸阴危于朝露百龄迅于灭电一物不谐则肬赘以生庻事不康则风火以败故圣人【阙】百姓之多疚撰药石以济之造化愍苍生之鸩毒设甘饵以救之盖温泉者乃自然之经方天地之元医出于渭河之南泄于骊山之下渊华玉彻【阙】清【阙】　灵感超异畯【阙】不测无樵薪之防而扬汤沸于楚镬无【阙】　之【阙】而寒暑调于夏鼎髙唐之云朝发于水巫山之雨夕收于渊际青林碧草含露而匝岸香风蕙【阙】列锦而环渚于是左汤谷右蒙泛南九江北【阙】海千城万国之民懐疾枕疴之客莫不宿粻而来宾疗苦于【阙】水但上无尺栋下无环悠悠君子我将安泊孤忝发轸咸池分条紫汉道属升平弱年斆仕旣历通显朝望已隆爰自常伯出居分陜地居陆海之饶禄享封君之至而报天之效无闻恤民之誉安在每思倾【阙】独【阙】深【阙】以为斯泉天实置之而人畧未备廼剪草开【阙】因林搆宇邃舘来风清檐驻月望想烟露迟羽衣之或硕愿言【阙】　　因兹以荡秽廼作颂曰皇皇山灵愍我苍生浴彼温泉于此丽川其水克神克神克圣济世之医救民之命其圣伊何排霜吐旭其神伊何吞肬去毒无借烟炭谁假樵木湛若虞渊沸如汤谷东枕华山西拒咸阳连畴接畛墟落相望彩林争翠菉树成行香风旦起文灵夕张陂彼丽山望想千里廼作高堂鸿飞凤起三辅之英五都之士慕我芳尘爰居爰止其声旣逺金华屑柱春山九转目送羣羊手【阙】白犬控鹄来思俟我于堂而【篇内原缺二十字】
　　赐华原隐士孙思邈颂　　　　　【唐】太宗
　　凿开径路名冠太医羽翼三圣调和四时降龙伏虎拯衰救危巍巍堂堂百代之师
　　乾元殿颂【并序】　　　　　　　　　王勃
　　臣闻鹏霄上廓琼都开紫帝之庭鼇纪下清珍埜辟黄灵之舘兼山配极照鸾阙于霞标荐水涵元湛骊宫于雾壑斯则神征语怪功潜鸟迹之初理涉非经道昧鹑居之始授凤书而稽碧落仙构罕存按箓而质黄图金模间起粤若风移处闇增巢恢火运之机业据向明上栋括河图之奥三堦布政咏匪日于灵台百堵陈诗颂斯干于考室亦有黄轩瞰月樵门頽九洛之功璿闼排烟牧野构三河之酷御燕台而临北极缺王度于祈招列云阁而拒南山陨黄谟于轵道然则卑宫丧礼采椽轻四海之尊丰屋延灾柏梁非万乘之有虽因时立事奢俭殊流而道在人兴亡迭运灵光末造不窥九室之荣景福宏规犹拥三方之亹闻风旧史逮曹马而无讥观迹故历周隋而未得自我唐太陵迁构均五方于鹤几之前中埜凝图调六气于虬牀之下坐圭台而清俯仰晷纬齐明临鼎邑而重威灵风雷合响得元功于大壮其至在兹乎我大唐鸡浑制极树神宰而制山河鹤防裁仪辟太虚而有天地黄精吐瑞潜龙苞象帝之基紫气征祥鸣凤呈眞王之表髙祖太武皇帝虹星湛色开寳胄于金壶蛟电凝隂发皇明于石纽白蛇宵断行移海岳之符苍兕晨驱坐遘云雷之业属东隣委驭扇虐政于丛祠北拱隳尊紊皇图于寳极蜚鸿集野瞻乌鲜投足之因青犊啸风羣鹿无择音之所天街五裂截鲸浦而飞芒地纽三分触鳌山而按节元虬在御埽圻甸而廓星都黄鸟分麾动扶揺而骇云阵镳宫杖钺跨高陌而登元辔野韬戈陟圮坛而拥号皇图不恃圣人追巻领之风神器无私才子奉褰裳之运太宗皇帝云房揖契压麟玺于庭轩雷渚翔英扰龙铃于周镐八龙亨运抗鸳邸而杖朱髦十乱恢基临鹤州而拥黄钺唐云秘族潜开白水之征代景廻轮光践丹丘之运权舆象纬削茅社而建琼祧草昧风云席罗图而创璿厯紫庭合粹括宇宙于宸襟丹扆凝尊运陶钧于寳思摛碧霄而链石上清耀魄之宫诏寰海而捐珠俯睇阳侯之室功驱偃伯顿鹗视于华封道被来王静龙吟于武库元枢上运卜年开累圣之符丹灶升遐遗范敞谋孙之画皇帝陛下椒庭袭庆曜璿蕚于霞庄兰殿分休湛珠衡于月馆道凝琼鎭下苍掖而照重熙业峻铜楼凭紫轩而揖羣后环四瀛于舜抱漏蚁覃津栖十景于尧衿巢螟荷照上元开箓寳定皇邑之模下武崇基飞龙锡帝台之构贞明启运齐玉镜于鸾门易简成功偃铜符于鹤仗怀降尊于襄野太阶忘七起之劳念负重于焦原巾席托三危之险临翠妫而则道天孕时成坐元扈而披图神超物妙星浔纵淑曳珠绂于铜臯云野防祥抗琼枝于桂浦素蟾登庆六虚充牝马之贞丹雀御林二雅合闗雎之好璿宫夜静居龙幰而调元金房晨开御鸳阶而缉化芝庭揖训逺清和凤之仪兰佩承风竞峻当熊之节皇太子承云紫座翌八柱于干维湛粹青衢揖三枢于地户黄离踵曜太阳分铣树之辉苍震荐音少海控银河之色鹤筌飞奏想丹驾于琼山鲍爼捐芳齿元冠于寳序彤闱问防礼崇监抚之威黼席兴贤义极君亲之爱若乃东门防引叠仙构于熊山西苑承家灵波于鴈沼桐珪作瑞凤毛曜丹穴之英茅壤分维麟距冠元丘之俊巽宫延粹开朱柱于娥台兑野流芬疏芝兰于别馆频隈毓范云扄分戚里之驩覃屿凝规星阁絶郎官之请雕龙命职纵跳泽而骧鳞翠鷃调司顺义飚而抚翼月轩宵伫虞谿降璿纬之精震帐晨披姜水洞金韬之赜飞鹤书而抽海状桂壑于是投纶转麟斾而揖山容松涧由其削衽轩图瑞矞泛花绶于鸡林农纪祥炎濯兰缨于凤水仙台俶务三珪铨棘序之风天秩调邦六府燮槐衢之典金门献纳纵麟笔于苔牋石舘论思覈章于竹椠淹中访礼蹲龙扬璧水之波稷下谈经飞兎跃环林之秀词庭吐凤翫鸟迹于春黉书帐翻萤阅虫文于夏阁杏花千亩绀辕照磨蜃之功桑柘三宫元绂降亲之礼圜丘上辟奉苍璧于灵坛方泽下凝列黄琮于寳墠朱翠瓒履霜怀四飨之尊复霤重檐涓日正三纲之首五灵奔庆冠虵泽于黄枢六祀衔欣飏麟烟于绀席遗弓积慕防深太庙之仪执豆推恩道振明堂之礼瑶山广乐备逸调于宫悬洞庭仙奏纳遗歌于帝府九韶分唱后防清桂序之音六变同和飞凤掌梧轩之律樽爼折旋之数苞举隂阳堂庭节奏之规弥纶宇宙灵襟索隐控风伯于词林睿想钩深诏天吴于笔海神穷独照傍探赤水之珍思洽几深迥写丹谿之韵金坛紫露映银籕而翻华白雪瑶林藻琼章而吐绚蝉机撮化铜浑将九圣齐悬虬箭司更银漏与三辰合运爽鸠分职素云颓鸟喙之祥神獬闗司元水照龙顔之则黄沙鞠草刬丛棘而迁讹丹石滋苔仰甘棠而息讼融臯再稔方闻外户之謡昧谷千箱坐溢康衢之奏百城烟峙望秋露而乘风千室云开合霄霆而组化彤帏独选熊轓下芦雁之祥墨绶分贤犀检降槐鸾之祉筠骖伫信髦士剖竹而相寻苇杖霑仁鲐叟攀轮而不暇龙虵可践野人丰荷杖之驩鸡犬相闻城尉辍鸣桴之响五云抽润湛芳气于璿台六府咸殷唱丰歌于铜阙不戒而畀东户恩周动植之津博施而举南风化偃胎萌之防神谋备豫俨七萃于丹枢邃畧防微肃千庐于紫卫元戎握节黄公授犀阙之图帝座闻鼙女荐龙庭之防赪柯捭刄中权决胜于两阶白羽俄麾善阵推亡于四表朱匡反景之域削虵弭于文防黑山眀月之乡委龙琛于武帐锦轩星骛控干络而观风绣服霞惊浃神纮而问俗川浮没羽鲸谿静丹浦之虞陆荐飞毛熊巘动青云之侦银闗骤雨望紫陌而趋恩铁恍驰风计彤闱而思赤马文猿之实丛积乎郊虞纨牛露犬之贡满盈乎储邸青丘画野不逾征赋之乡苍水奉图未尽提封之贯且夫纬武经文宏业也含幽育明至诚也混齐六合大功也规模百代昌数也故能袭九空而寜庻物划千里而统诸侯休征象德而动嘉符触类而至风扬晷洽藻干庆于芳年水节河谦蔼坤正于明渚瑶枝结庆泉埃荡玉盖之文琼液浮甘天酒缀金茎之色黄麰紫脱凑仙頴于中畿翠萐丹蓂叠灵株于上序骈眸日漾影防池比翰翻风栖光理木祥飞井络震鳞题瑞朔之元祉绚新郊枵兽纪和年之叙具灵篇之絶贶究先谍之殊休天人之际交矣皇帝之道备矣由是三灵物覩扣兰禁而栖诚九服子来咏蒿宫而骋力去奢去甚不矜黄屋之隆匪朴匪雕方顺丹墀之请宸规相宅考周旧于灵都睿览思和获秦余于正殿羣臣列陛奏萧相之遗模天子临轩采荀卿之故事炎洲八桂簉仙栱于林衡岱五松委灵材于梓匠衢宫记范万机抗九五之尊海孽移琛千栾省十家之费飞防巻霭彻烟极而浮甍屏翳收津划星而置瑶阶百雉光悬寳露之坛琼壁万寻影綷崇霞之阁拖虹梁而四注星汉于上荣叠云栋而三休寒暑隔于中霤雕鹤企沓势分规绣桷虬奔殊形别起圎珰布藻罄羽璧于狼泉方镜披莲孕化玑于蜃浦芝楼对幄重传五日之风芸阁列钱彩鍜三旬之雾文疏罩迥隂兎息肩于绮寮翠幌笼霄阳乌铩翼于珠网丰隆按节下复橑而司阶列缺施鞭低丛楹而假道温房伫幸煦芳景于佳辰凉室乘闲凛徂飚于火序金铺夕照若帝圃之辉琼英寳缀晨悬类阿房之聚银烛烟丘碧桂翊珉陛而披香雨岫頳筠夹璿流而飏影九衢翻翠杂仙卉于中逵四照霏红间灵葩于右墄神禽率舞光浮肆夏之轩瑞鸟相鸣响叶钧天之乐钩陈宿列俨双碣于丹霄绮徼霞周辟千门于紫露尔其左扄嵩鎭申侯降太室之正前枕莘郊伊尹发空桑之秀揭熊山而北眺贝阙犹存覩溜而西分琼台易接总交中宇廓川陆而疏畿竟想善隣揆风霜而建野然则因秦构极祖宗耀金防之符作洛恢基我后创璿居之始援天引圣隔代重晖横紫都而可袭配元宫而非逺故能使神光夜烛镜麟趾于文除仙渰晨华委鸾章于绣础灵爻宻发八方昭大有之和寳篆潜开六合启同人之会两仪交庆虚碧墠而翘旌万防披欢指苍车而跸虽青蒲颂德东朝献龙凤之图而丹极鸣谦南动貂羊之诏百神推防望璆径而防诚三让奉符顾瑶坛而肃事书吐瑞按五校而分营凤防扬辉翔八鸾而节步帷宫雾转列芝盖于中天帐殿星离轫蒲轮于大野紫鳞充馈若大帝之共临素鹤翻华类羣仙之广晏花开瑞雪委琼馔而调芳防绚祥云夹珠旗而曳影功推三祖银绳勒东岱之威业峻一人金防奉南山之寿道旣成矣元符集矣代旣贞矣元勲缉矣运三辰而虚玉柄风兑涣其中孚悬五礼而偃金科雷坎光其作解奔烽举爵溢仙酒于中衢叠鼓分肴浃宸辉于下里吞九重而上运控八圣而遐征翔赤骥而睇风区吟翠虬而掩霄甸隐隐轰轰雷动天惊囘舆斜眄而降乎乾元之殿司宫庀职肃坻堮而神行掌舎廵方焕岩廊而洞启赤若朱螭负汉而辉横海之鳞黙若苍鹏架壑而振垂天之翮千官晓次傃银牓而端簪万户宵披琼膏而肃带灵戈列陛天官具三揖之仪云辂充庭宗伯横九宾之礼瑶鲸戒响悬猛于端闱铜狄分形肃严扄于左序排紫微而立极宸仪冠明后之三俯黄道而披轩仙厯用乾元之九荡荡乎何圣人之无外巍巍乎而神功之不穷也臣勃席芳十步企景三冬虽承宣室之谈犹窘灵台之影仙坛逺秘已多谢于祥鹣大厦初成复攀荣于贺雀深梁甫终乖捧日之欢恩极甘棠未动凌云之价神图不测固流绚于丹縢微志可存庶镌芳于翠琬敢献颂曰
　　紫扄垂耀黄枢镇野银树霜披珠台月写向明立极横神廓社大壮摛爻斯干韵雅【其一】鹑居化没徂讹道长琼构霞明璜轩露敞弃人崇欲违天蠧象南巢不救东隣长往【其二】瑶缄考懿金板藏功道凝茅屋业盛蒿宫龙阶察祲鹤阁调风推访华礼酌俭思冲【其三】悬厘结叠传翼生灾千甍岭接万栱星开争图绚侈福极凶来风寒碣馆露惨苏台【其四】十馆莹秦金房砥室千间架汉韬云閟日济恶承危同亡异术倾辀未逺遗墟继出【其五】龙川结祸鹤塞称符尘惊八极雾三都穹庐寳极幕璿枢司宫坠典掌舎沦图【其六】苍衢毓祉丹丘表圣凤矫仙枢龙廻寳命道凝金册功驰玉镜紫气抽华黄辉叠映【其七】神稽鹤防迹播鸡浑重光累极翼子谋孙经天纬象就日提元鸾轩湛粹凤几裁尊【其八】祥抽紫业照彤管珍雀朝翻仙蟾夜满丹墟献迹青台坠卵椒阃仪风芝闺奏【其九】登三建绪明两开仪龙谯雾郁鸳禁霞披浪分璿渚景俊瑶枝黄扉晓列丹毂宵移【其十】文猎彦麟旌放逸桂客攀荣松宾改律紫鸳开纪丹虬耸秩纵壑飚登山奉日【其十一】功融棘序道备槐庭不仁者逺惟道斯行烟揺墨绶电转朱軿境怀春翟野散秋螟【其十二】郑竹分科燕棠辍讽铜机化极珠囊业洞礼贵丹虬乐调朱凤珠坰献寳绵乡委贡【其十三】龙闗静柝鹤塞投歌呈豹尾舞进鸢肩铜挠月斥铁钢星悬绳幽架险驿雾驰烟【其十四】雾坛凝紫河宫湛碧翠萐翻飚丹蓂魄霜均雹散连珠契璧蘤盖笼霏花衢坠液【其十五】年和政美化极风调灵台轸咏考室兴謡循图访典去泰捐雕道存南面谦屈东朝【其十六】望云裁构笼霄建宇方镜星离圆珰月聚梓匠倾思林衡授矩画栱栖烟文轩架雨【其十七】芝房叠翠桂庑流丹霞张万户雾集千栾重扄驻燠洞牖栖寒神加有叙贶入无端【其十八】帝图临御黄僚萃止电防挥霜云旌拒晷紫宫可逼黄街易履凤础腾文麟庭抗礼【其十九】珠泥畅绩银绳郁契鹤岭云明龙坛景惠道超千古功推下济惟帝惟天惟天惟帝【其二十】
　　龙池圣德颂　　　　　　　　　张九龄
　　臣闻昔者元德升闻皇天眷命元圣有作上帝何言而必见意于休征忘象于幽赞惟兹降鉴若曰专精道周万物者其神尤功济生人者其祥大粤若古始肇有君臣巢燧之前寂寥无纪书契之后炳焕可观若乃鬼神睢盱品彚纷错性命未正吉凶不定而太昊氏将通其德则河为之出图人食未粒鸟兽是茹时不耕稼器无耒耜而神农氏将敎其本则天为之雨粟尤不道炎帝不制铜铁铸兵豺狼横厉而轩辕氏将禁其暴则天爲之降女洪水方割下民昏垫尧德莫能弥厥灾舜功不能除其害而夏后氏将厎其绩则洛为之出书自兹以降盖三千岁矣其间木火更王云物告符有若狼衔钩鱼跃舟素灵出黄星见岂不以汤德有慙武善未尽汉道旣杂魏方亦偏唯以一至之应且为兴王之兆则未有天锡贞符圣受休命逺与大禹相续超与上皇比崇如我国家之盛者焉惟龙池盖天之所以祚圣即今上卜居之旧里京师爽垲之地傍无窦泽中忽槛泉非常而灵液涓流无机而神池浸广荣光休气若烟若云所未曾有则此之出虽清可以鉴而深不见底鳞介瑰诡于牣其中时莫知其所然日徒见其有异中宗采识者之议压王气而来逰圣上处或跃之时出飞龙而合应临淄始封也邸第在焉上党歴试也灵符绍至天其以是永命我唐图象丁寜有所底止其若兹也夫成数有时而否至理无代而亡固在乎大圣之生也乘运而作鼓天下之动安天下之危故将顺成功自古之启佑之也如彼克定多难自天之协赞之也如此初中宗违代后党窥隙大盗狃于得志羣慝起而擅朝若缀旌旒然当此时也天与若不取鬼谋若不协则我祖宗之业无乃将坠而亿兆之命亦犹倒悬皇上感之提剑而起雷霆一奋妖沴以清内难旣衰外虞有谧推戴太上照临万邦实天之爲与人更始系皇统维乾纲决绽补坏荡瑕涤秽而乃阙典咸备旧章悉举处穷尽达在困必通品物资以再生寰区为之一变然后反华伪于朴还浇醨于醇以大道为源以至仁为根动推是心以御于事人见德而兴行神享诚而介福故不任于刑罚亦不在于祷请大造化成元猷充塞有如阳春播泽触类皆滋泰山起云无逺不备虽昆虫草木与蛮貊要荒乐其所生安其所习在牛羊而勿践有干戈而载戢又况于衣冠华夏礼乐邦家而不形于斯须不彰于渐渍者也夫然何教非德何化非经何能事之不举何醇精之未极周溥洋溢成平缉熙至于太和莫不允若体包天地之大事出皇王之表岂擎跪曲拳尽礼极力将用彦圣不啻其口所能称诵于吾君所可殆庻于至德且往者之有开也天感精以降圣圣敬命以奉天此诚有元则钦明文思及兹报本必严祗斋栗灵庆以属之神化以答之与初相明其微乃着纷纶先兆非笃信欤由是言之统天者人合符者圣而美德序命殊尤卓絶岂多乎哉至于古之兴王必有所感五帝更尚五运傍通土者黄中之精于金为母水者善利之物于土爲妃茍应期而有来必合德而为表是则然矣天其或者亦阜育羣化发挥蕃祉始告以圣有明征终成乎帝之神册因其立象之本会以相乘之数则载祀六百厯纪千年变而通之胡可量也宗子宗正卿褒信郡王灿若干人伯父伯兄仲叔季弟聚族相与诣阙上言天意昭著固已久矣人事符合亦云至矣而一德是建太阶旣平灵台灵沼赫赫明明天之为大虽莫能名王之在镐岂无颂声上初克让抑而未许至累请乃曰俞哉史臣不敏敢献颂曰体侔天地阜育羣化茫茫元昊载凝载薄在帝庖义继天而作浩浩洪水包山襄陵舜亦命禹夏氏以兴龙图书二主是膺汤武以下夫何足征于烁巨唐乘运而起缵禹之统系尧之纪五圣在天丕命曾孙髙视河洛同符混元亦有黄龙出于灵沼明明穆穆天子之表倬彼东井昭彰于天沈精降液下为灵泉灵泉有泚其深无底泌之洋洋其甘如醴清德之鉴柔道之体洪源濬规实天所启濯濯灵泉洞防皇祗滋液流衍化为神池曰止曰行唯圣之作匪鳣匪鲔唯龙之跃植物斯生动物斯乐天根有见曾是不涸灵有休气纷纷郁郁如山之苞如云之簇潜龙在下瞻乌在屋兆云其吉周爰咨询旣契我又叶我人镐虽旧京其命维新蜿蜒黄龙神池自出灵化惚怳喷云沃日告帝之符其仪孔佶或潜于泉或见在田与时顺动亦应于天克配我皇无得称焉
　　旌儒庙碑颂　　　　　　　　　　贾至
　　观象考厯本乎天辨方正位稽乎地体元御极先乎敎敎之大莫大于儒旌儒有祠新典也昔秦灭羲轩之制废唐虞之则大搜学徒竭索儒党怀书奉檄鳞集麏至然后罪九流之异论尤百氏之殊术杀无辜灭有道寃骸积于坑谷流血淬于泉壤蹈仁义而死者不可胜纪开元末天子在骊山之宫登集灵之台考图騐地周览原隰见乡名坑儒颓堑犹在慷然感亡秦之败德哀先儒之道丧乃诏有司作是新庙牲币有数以时飨祀因祠命乡号曰旌儒人神和悦怨气销散于戏秦皇帝以神武迈古并吞六合扫天下以一篲剪羣雄如众草建官罢侯大权在己自轩辕以降平一宇宙未有若斯之武也夫戡乱以武守成以文文以正崇武以权胜秦皇知权之可以取不知正之可以守向使天下旣定守正崇儒遵六经之谟训用三代之文质则黄轩盛美汤武业不若也观夫坑焚之意乃欲盖先王之能事窃作者之鸿名黈众耳以前闻逞私欲于当代此儒之所忌秦之所志悲夫儒以恭俭为宗秦则疲生人极力宫室儒以道德柔逺秦则竭耗中国劳师四荒儒以宥过议贤秦则刻法峭刑贼虐谏辅儒以述先好古秦则师心徇智播弃坟典夫如是则秦不得不灭儒不得不坑势使然也今天子矫覆车之前轨崇明祠于后叶秦之所废我之所兴斯区夏无疆之休子孙万代之福也昔武王封比干之墓则招谏之道劝矣文表绵上之田则志过之名立矣汉髙防信陵冢则尊义之风着矣夫激扬大敎庙食众贤上兴天地之经次以存颠覆之鉴下以絶厉灾之建一祠而三德具焉鲰臣不敏敢作颂曰于维先王设敎崇儒乃作六经为代典谟降及夫子三千其徒再扬清风文在兹乎天丧斯文道有通塞实生暴秦反道败德窃善攘美师心徇惑焚书坑儒万古凄恻牢落千祠微茫九原骊山之北坎窞犹存草树无顔愁云昼昏时闻夜哭知有寃魂帝在华清登髙访古悯然颓堑悲凉榛莽上感亡秦覆车遗武下哀羣哲飨祀无主爰降嘉诏聿修清祠馈之牲牢奠酹以时幽幽庙门肃肃灵仪防寞求食长无馁而粤自汉初迄于隋闰亦有令主敦儒尚训阙典罔崇斯文莫振昭昭神理长怀幽愤我后濬哲聪明文思敷大敎咸秩神祗鬼无妖灾人不疠疵俾尔苍生福寿无期小臣作颂敢继删诗
　　京兆尹张公德政碑颂【并序】　　　　王维
　　云从龙风从虎气应也圣人作贤人辅德同也君臣同德天地通气以康九有以遂万类惟皇御极二十载光格四表至于海隅日出越小大邦蛮貊师长罔不钦于成宪以承天休然天子犹日省三接列辟日听万方舆颂惧人有未化贤有未登故敭侧陋兼乎十等选宗室及乎九族任事以观材积时以观行乃得我贤京兆焉夫京兆号为难理清静病于不给刀笔拘于守文或以软弱废或以贼杀劾把宿负浅为丈夫用钩距盖非长者我则异于是大道难名大理无法闭闗于任数巧筭不能知坚壁于画一善政不能下摧宿豪如薙草无愠色视大权如歴块无傲容百司之吏总一德以咸服五方之人杂异教而同理受命之始先声已振黠吏恶少闻风族行及乎鸣驺诣府登堂坐定县尹掾史以次上谒守正之人其志髙含章之人其词大见容色而闻号令小人慼而君子泰日者栎阳男子闾里为豪借客报仇聚人为盗或白日手刄或黄尘袖锤政寛则以身先诸偷操急则以事中长吏贰过不已万计自脱公命吏缚之立死铃下于是人入闇室若遇大賔焉前年不登人顇太甚野无遗糠路有委骨天子不忍征于不粒赋于无衣六军从衞以临东诸侯息闗中也帝曰咨天其降威人罔畏罪台恐冦盗乃邑矧曰荡析离居惟尔克济抚兹西土公拜稽首思塞休命布慈惠之政不以利淫震雷霆之威其或宥过饔人减双鸡之膳圉人省五马之秣陶不献服圬不塓舘自身已往振廪同食虽人烟不动道殣相望不思滥以茍生咸守敎以就死是不可能也先是王公或专南山之利司农涸昆明之池收赤岸泽将为田以便官至是悉奏罢之舟渔衡麓之守废蒲荷薪蒸之产入自郊徂邑室有鱼飱斩阴伐阳市多山木人得以赡惟泾有防比岁多决近县疲于力役他山遗于度材公命刮朽壤填巨石辨大水去编菅其始告劳乃终有庆匠石日减功万藏史日省钱亿农始学耒女始安织于是鲐背黄髪之曰我有田畴钟秉其畞我有子弟顔闵其行乡党以睦惸失其独道路有礼汰无与争酒先养老贿不问吏旣无吠狗亦无奸人临年余资窃防惠化其曷以臻兹君子曰此天子至公内举不避亲锡汝明尹张公之力也夫公于国爲外戚于帝为外弟重组累印珥香貂者七叶奉车驸马乘朱轮者十人胜衣则绮襦纨袴通籍则玉墀青动则两骖如舞坐则五鼎成列文轩楚制素女赵舞而公俨兮其若容淡兮其无味心在四敎语称七德目视六籍口诵九歌怀君子令德之忠保诗人锡类之孝悌有过于共被慈有逾于含食恶衣以居公服不敢降也屈体下士王纲不敢替也协二姓之好以正人伦傍无嬖御分一人之忧以审官政下多英杰若夫皇帝敬问之诏御札自书天王赐命之衣上宫所制劳勤则中使接武计议则走马来朝岂惟众臣重其经术为吏杂以儒雅而已且公之德升闻于天非一朝一夕之渐也亦以称职于累官着声于所在其丞秘书也阙文遗简多在大家深为子孙之藏宻有缄縢之固公不惮权贵或抵或诱尽归天阁官书备焉其牧郢人也人有不若德戮之不为人有不保居抚之不爲谄存者考其事壮其食以畜之行者缉其宫艺其树以待之此邦之人旣优他邦之人又至焉未盈一歳遂增万户其守汾也仍歳大旱郡祠介推虽屡舞僊僊而灵应未若公命束蕴取火伐树寘薪酾酒而祝曰有功于人祀为明神无德而禄祸亦覆餗自绛以来人实祀子纯犠大璧不敢爱必以荐也童儿季女不敢黩必以敬也神旣靡答人将安仰若亭午而雨则树其鹭羽执此骍毛不然者火燎将至焮天烁地灵衣且为煨烬丰屋将为茂草尔其图之言未毕而云兴拜未起而雨降周于阖境不入他郡虽封疆咫尺而彼竭我盈嘻若记能事载盛德渭川之竹不足简终南之木不足轴夫训人至于礼义曰德安人免于阽危曰功德者上赏于上下颂于下长老孜孜愿刋于石以予学于旧史来即我谋且维与人编戸与人爲伍与人出入与人言语知风俗之淳弊识敎化之原本属辞媿文书事盖实词曰
　　五代相韩七叶侍汉及我圣朝亦生邦翰大道无形贞蛊以干含章不耀在割能断情伪万端吾道一贯帝选贤尹无以易张金印紫绶京兆之章佩我鸣玉冠我两梁天子休命拜手以将寛而爱人立灭暴强明明天子哀此南亩将息西人遂觐东后我敎我训我镇我守茫茫三秦则罔糊口守死以义徇生不茍王曰外弟视人不佻何以宠之手书以诏何以问之赐衣而朝俾人华胥致君帝尧刻石作颂永世弥昭
　　修华岳庙颂　　　　　　　　　李商隐
　　夫华岳者正西之宗鎭正基周秦之墟仰防二井之曜协金德以王生含素灵而养物其状也则削成万仞秀出云汉芝草植于其庭醴泉流于其下连带岗阜跨抱原野谷之所润则土为神区膏雨所降则泽沾万里斯乃风云之所官府物类之所归藏尽精灵之至极穷山岳之壮丽是以神明居其宅游仙萃其宇往世以来莫不崇之故配天之美载在虞书宗秩之礼列于祭典大唐应期承天受命绍重基于万世阐皇风于五叶敬神炳灵祈之以信而神降之福众祥并应致治太平灾害不作自非诚之所感孰能臻此开元元年九月戊戍遣元舅侍中太宰征东大将军辽西王辽西常英冠军将军礼曹尚书河内公河内荀尚立节将军安定侯直勤侯尼须荐以三特建立殿庙造作碑阙庶使眀神永安其居夫有一善之行尚称之于时立惠于物犹咏之于世况至公配之于两仪仁泽济之于生民稽之于义容可已乎遂命史臣为之颂曰奕奕西岳实曰华山基洞水府峻极于天跨原抱阜苞谷懐川幽壑澄润虚岫扬烟峭防空笼茂林重邃吐纳风云殖生万类体静兼仁惠有攸利神明是居逰仙是庇岩以崇宗谷以虚受则天之髙拟地之厚泽润无穷体实长乆功配两仪德均徽猷朝咨上宰建兹灵宇正以凖绳参以规矩材用不愆显章有厚庻几神居永寜其所
　　李懋功昭德颂　　　　　　　　　张蒙
　　圣唐九叶皇帝平内盗攘外敌建中兴永图以崇王业乃命潼闗鎭国军节度使检校尚书右仆射兼御史大夫华州刺史武康郡王李元谅整兵陇右分鎭京西朝野诉以为宜军州翕而益重复我洮罕期在于兹且谓分星辰之精山河之灵彧穆英明为国而生者也于是行军司马御史中丞董叔经以州人感公救其涂炭荷公拯其瘥厉露表羣言赞于云隄曰臣闻鼓天下之大节莫先于忠义却天下之大难莫出于才能奏勲庸播金石以为天下表莫盛于碑版然则陛下宗臣元谅雄杰英勇沈断明谋虎身之望夙成龙额之封果及武齐七德而克用为模文有九功而能举为法故炳烛方郡粃稗韩彭桓桓然殉国之功皆可揭而昌言也昔陛下薄狩郊甸爰幸巴梁虵虺畜而患生豺狼饱而害作内奰宫阙党与诪张何望之垦掘咸林敬釭窥觑蒲坂同逆相扇倾陷巨州元谅时以散员副戎闗镇无一防之土无一旅之众感愤而发招辑白徒斩贼使于潼津破贼将于敷谷乘胜连击遂克城池闾阎载安室家相庆此其殉国之功一也勇而重闭以备不虞创续墉堤是征板廻环裹于修郭延袤臷于通衢冀防驰突之锋庶窒搜牢之掠四封辐辏不震不惊益凶防东顾之忧壮义夫西讨之势此其殉国之功二也州之器备自昔其空乃剔镬鼓为兵撤氊彯为甲剡蒿揉为弩载箦巩为排严约誓于五申肃部队于三令劳逸斯共甘苦必分德以其怀刑以齐其力义以启其愤忠以发其诚由是士皆向方乐公战矣此其殉国之功三也借马搜乘补卒济师始编簿者二千终载书者一万进次昭应禀命于副元帅之军列屯兴泰分援于尚可孤之垒元凶恃众犯我中营或靡矜而来或掉鞅而去因其去也霆激飚冲分翼夹驰邀覈其阵血鬭浐川之水尸膏灞岸之田狡势迷穷不能复振此其殉国之功四也苍茫御苑横矗长云摧百堵而洞开拥三军而径入姚令言望旗而隤张光晟弃甲而奔彀骑争追若燎于薮贼泚忧迫躬率全军驱其恟恟之徒挥我堂堂之众一鼓而北窜死眞寜氛祲廓而黄道清腥秽消而彤庭肃顿师章敬都邑晏如迎大驾复于咸秦还大兵散于隂晋此其殉国之功五也李懐光阻河拒命窃弄戈鋋北连绛台南抵黄巷选朔方之健将保朝邑之离宫陛下特诏攻围重鞠戎旅总于经畧丕冐平凉或犄击其救兵或邀絶其餫卒力殚命窘因乃求降未殱当道之豺且碟吠篱之犬此其殉国之功六也进屯河县接逻官桥虽竹缆已焚而水口将渡大憝知窘犹懐鬭心乘时出奇幸于有胜迟明遇伏卒以无归恚慼穷城因绞中閤三条以谧三辅斯寜此其殉国之功七也戍羌不道俶扰西陲骤掠邠泾深入盐夏狃其横猾溽暑仍留茍不用权若何攘暴廼励我鹰扬之旅乘其马瘠之时张皇军形缓俘令逸然后排烽结队加灶翻营师未逾于洛源冦已还于河典此其殉国之功八也婪婪藩戎匿诈求和重违修好之言用许寻盟之约诸军毕会是独沈凝陈其不诚请以为备且曰古者诸侯相见兵卫不撤警也今敌人反覆未可以端拱待之乃距平凉二十里所栅为壁堑为壕设晋师敖前之伏修楚臣劲后之殿练鋭三千涉泾式遏旣而升坛将防果以恶来声若河翻势如山进望我旗鼔惊眙而还御侮之道旣折冲之威亦着此其殉国之功九也良原县间在泾陇西压穷边罹彼烟尘剪除荆棘事未经启宻令兴功遂发轸而遽行即建标而特起恢其制度峻以规模役不二旬隐然岳立乃修庐井乃辟田畴商旅载通流庸偕附烽堠交于塞表保障连于峡右虽周筑虎牢汉凭马邑遏式乱畧曾何足云此其殉国之功十也朝廷所以降丕命防髙勲重位以崇之丰爵以荣之歌钟以乐之邸宅以寜之自建中以来卫社稷之臣秉旄钺之将除宰辅董阃外其孰能畴匹于此哉况明允豪贤勤于理要清庶以康黎献简恤以裕公私推信诚敬让薄九赋励三农抑浮窳之风兴防正之教一年而人知禁二年而人知惠三年而人知爱四年而人知诵夫然又安可使懋功昭德沈隐无闻者欤愿听华人篆之乐石制曰可于是寿茘非升古沙门释僧会道士逰方外等千乃心万乃口喜从所欲祈我笔端乃约奏章以纂成绩公本姓安氏武威姑臧人盖黄轩帝孙降居安息髙阳王裔留宅姑臧仆射元魏之肱股武衞巨唐之牙爪世济其贵公又昌明而弱岁羁孤感于知己某某之族从骆统之姓鎭潼闗者五年矣旣申武节克建戎勲天子以敦淳可亲诚明可信更名锡氏以昭实焉书所谓践修厥猷灵承多宠者矣若夫校功王府譔德侯家虽冯异扬言已传徽于昔岁而吉甫作颂庶美于今辰词曰洸洸武康兮有防秉钺即戎临敌兮原火烈烈队如星兮阵如雪进如流兮止如臷转电激兮冲风发坏苑垣兮复宫阙旣东征兮又西伐鼙鼓雄兮才气杰涤昬霾兮扫妖孽河渎清兮渭源澈功旣成兮恩亦结倚铁防兮赉金穴华山丽兮敷水澨惠汪濊兮威凛冽庻甿安兮羣盗絶舞稚童兮歌大耋城窣云兮营偃月望麾幢兮想旌节树丰碑兮颂英哲词不媿兮勲不灭
　　河渎庙颂【节　　　　　　　　　宋】陈振
　　惟此洪河自大观以来变浊为清者畧有三焉干寜保平率以累日惟二年冬见于同州之韩城郃阳其袤百里其乆弥月诏遣尚书臣张劢持祝往祭旣抵其野访故祠得破屋一区风凌雨剥颓圯殆甚惧不足以尊显灵德上副一人诚报之意故已事而还请新庙貌诏可其奏旣赐币劵以经其用又出大农之钱以助其不足鸠工饬材一不在民庀事于政和元年秋八月之壬寅落成于二年春正月之甲子凡为屋之楹三十有四堂崇以延门严以闶有庑如掖有屏如植笾豆之设有位侍衞之列有所轮奂丹雘俨无不肃乃赐灵源为号因命择词臣而记其事部使者猥以属臣振臣振不敢以荒菲辞窃惟洪范之数兆于五行五行之证原于五事尝以传记考之河千岁一清其应在人君寿考天下治安今接岁三清应益昭著自非睿圣抚运溥博渊泉通乎髙深何以及此是宜有以铺张闳休扬厉伟迹而诏乎无穷也如臣鼃坛之陋顾安能识咸寜之太和而调达之姑以区区之见述其万一而预荣焉臣谨拜手稽首而为之颂曰皇帝临御十有三年礼制乐作典章粲然道德之妙格于皇天景星庆云膏露醴泉诸福之物克臻其全大观之初浊河三清干寜保平郃阳韩城有其澄有光其荣诏遣臣劢报祭惟精乃新其宫灵源其名郡县奔走累月而成神歆其旣安且寜皇帝有道山川受职符来贶惟神之锡皇帝有道受福无疆神之听之德音不忘簿领臣振预荣厘事作为声诗垂千万禩
　　瑞麦颂【有序　　　　　　　　　明】刘基
　　天厌元德九州麋沸羣猾并作黎民惶惶奔走无路皇帝提三尺劒奋起草莱指顾之间豪杰景附矛锋所向战克攻取皇帝心知天意之有在爰举有众以与万姓请命一征而取荆襄再征而清浙江三征而闽海率从四征而席巻全齐五征而定周及梁遂取秦晋举燕赵东西南朔海外之邦莫不望风遣使奉朔称臣拜伏阙庭于是民获所归上下神祗咸有依托庆云甘露洊奏祯祥帝心谦抑每让不居洪武三年五月陜西寳鸡县进瑞麦一茎五穗者一本三穗者三本两穗者十有余本盖自兵兴以来王保保据周宋李思齐张思道据秦燕晋赵齐梁之间大豪小猾或凭城郭或聚山寨皆假元为名分割境土擅兵相攻于是燕晋周齐之地弥数千里连岁无雨百谷不生民相杀食且尽今年夏四月王师奏捷于兰州河漠扫平闗陇底定乃天降甘雨滋为嘉瑞和气致祥不亦昭哉周颂有曰绥万邦屡丰年天命匪懈传者谓商之季年比岁旱荒武王克纣受命而天下遂获丰年由今观之信非诬矣汉謡以麦穗两岐歌其太守之美政则是两岐之麦所希有而况于三岐以至五岐者哉颂声之作弗可缺也颂曰
　　神雀赤乌其羽不可以爲仪紫芝甘露其实不可以疗饥岂若五谷之为瑞可以厚民之生丰国之资者哉元失其鹿天下共逐纷纷扰扰强食弱肉皇天震怒诞命眞主肃将天威以靖区宇骑士如云猛将如龙发纵指示悉出帝衷遂定西北居民攸奠品物咸殖爰有嘉麦一本五岐在叶萋萋结实离离旣济旣平先百谷成擢颖扬芒金枝翠英溥彼原田滃若云烟望之油油即之芊芊其种伊何降自穹昊其瑞伊何丰年之兆丰年穰穰颂声洋洋其始至今奕世无疆
　　瘗希夷骸得雷雨颂　　　　　　张光孝
　　遡彼眞源挺生神哲涡水神媪识公超絶维唐长兴公出应时人亦弗耦公志则悲唐末大乱元元涂炭世旣无援公乃浩叹奋志行防经纶欲摅陈桥帝起公笑坠驴矫矫公心窥道之奥引风长防谢世纷藻九室之嵒以幽以灵辟谷炼气蝉蜕其形五龙之仙喜公谈易公亦龙德授术比迹载卜华山龙蛰驻顔野花啼鸟玉峡云闗公名震世人睇以慕辞官于周优游敦素素节逈出不染尘氛达观静理长卧白云宋帝屡辟公志不移礼数优渥爰颂希夷缅思我公行藏芬苾忧民以股守中协吉方其山隐形与天髙屡闻革命颦蹙焦劳伯温有述非浅丈夫盛德大业数舛其途匪直仙姿耽于独善希天之运肖天之彦嗟几千载峡藏道骸云雨应葬吾党乃谐反覆忆公公安所遇卓矣天人谁希髙歩
　　万寿阁颂　　　　　　　　　　　【本朝】鄂海臣闻圣神御世应五百岁之昌期天地凝庥辅亿万年之永祚故瑶星贯月紫电环枢感瑞气于姚墟绕灵光于华渚莫不太和翔洽宝厯绵长自昔有征于
　　今为盛盖皇古递传之道法必
　　至圣始集其精华而山川吸纳之嘉祥至
　　美今日独当其美备钦惟
　　皇帝陛下
　　心涵太极
　　质秉纯干
　　参赞髙深契长生于轩防
  </div>
  <div class="pagination">
   <a href="陕西通志_page452.html">
    上一页
   </a>
   <span>
    ...
   </span>
   <a href="陕西通志_page448.html">
    448
   </a>
   <a href="陕西通志_page449.html">
    449
   </a>
   <a href="陕西通志_page450.html">
    450
   </a>
   <a href="陕西通志_page451.html">
    451
   </a>
   <a href="陕西通志_page452.html">
    452
   </a>
   <span class="current-page">
    453
   </span>
   <a href="陕西通志_page454.html">
    454
   </a>
   <a href="陕西通志_page455.html">
    455
   </a>
   <a href="陕西通志_page456.html">
    456
   </a>
   <a href="陕西通志_page457.html">
    457
   </a>
   <a href="陕西通志_page458.html">
    458
   </a>
   <span>
    ...
   </span>
   <a href="陕西通志_page454.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
