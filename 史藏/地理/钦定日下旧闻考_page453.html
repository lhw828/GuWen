<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 453 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 453 页/共 698 页</h1>
    <div class="content">范安王杲赵兑呉麟阙士翱叶照朱观方逺廖自显郎中刘序李黙邓尚义王道王松范伸刘从学黄 
瓒史麟许继宋锐呉檄卢襄呉缙蕐钥黄祯张经王大化卢蕙荣察汪坚易銮张瑶姚世儒阎溥陈文 
誉刘佐候缄甘为霖丁洪车纯汪汉金中夫员外郎张廷冯世雍李世臣王激王三省呉冲寇天与陈 
良策廖云龙伍余福屠倬王莘郭田王旒吕颛张羽李瑜赵叶杨镛黄澄张邦教余述张淑郁山主事 
杨麒全彻绪顾阳和呉允禄任瀚邝汴汪居安马坤郑琬黄润江汇屠楷陈大珊曾世昌苗汝霖徐子 
贞熊汲何鳌赵时春王学益王应槚徐官骆颙傅好礼汪以达蔡子举李乔陈贯诸杰张臬毛衢贾名 
儒陈耀朱子和苏民夏玉林陈篪程绶屠应埈施昱谢綋郭宗皋王自俊林琼康世隆查懋先诸邦宪 
李翔郭秉聪高仲嗣陆时雍张参王钫冯冠龚辕中书舍人郭俊司务张国纪高臣李克中张鹏呉道 


南李檠于乔张仲良周绅苏民照磨丁律检校宋斌张岦监丞徐炳典簿邓祀博士王廷臣林文卿王 
昺苏璞王金章助教魏琦陈谟陈禧金周陈琦薛侨谭谏林思诚范震臣李邦祥学正房坚任冕蔡竒 
范儒汪屺林文林邦望学録李宾赵志陈界彭元阳典簿曹凤翔凢二百六十人无可否者英国公张 
仑等一百九十八人明嘉靖祀典朱彛尊原按郊祀分合持议异同姓名可见者三百九十八人国史 
所不能具载因备书之盖内外小臣咸得与焉亦以见当日询谋之广也原五月作圜丘于天地坛稍 
北为皇穹宇明典彚原圜丘第一层坛阔七丈高八尺一寸四出陛正南陛阔九尺五寸九级东西北 
面陛俱阔八尺一寸九级坛面及坛脚用琉璃阑干第二层坛面周围俱阔二丈五尺高八尺一寸正 
南陛一丈二尺五寸九级东西北面陛俱一丈一尺九寸五分九级坛面及坛脚用琉璃磗砌四面用 
琉璃阑干壝去坛一十五丈高八尺一寸用磗砌正南棂星门三座中门阔一丈二尺五寸左门阔一 
丈一尺五寸五分右门东面棂星门阔九尺五寸北面西面尺寸同燎坛一座在壝外东南丙地高九 
尺阔七尺上开南出户坛脚东西南三面设陛周围外墙去壝一十五丈正南棂星门三座中门阔一 
丈九尺五寸门外正甬道阔丈尺同左门阔丈丈二尺五寸门外左甬道丈尺同右门阔一丈一尺九 
寸五分门外右甬道丈尺同东西北棂星门阔一丈一尺九寸五分甬道丈尺同存心録原礼臣言圜 
丘之制大明集礼坛上成阔五丈存心録则第一层坛阔七丈集礼二成阔七丈存心録则第二层坛 
面周围俱阔二丈五尺盖集礼之二成即存心録之一层存心録之二成即集礼之一成矣臣等无所 
适从润色叅详是在皇上裁定奉旨圜丘第一层径阔五丈九尺高九尺二层径一十丈五尺三层径 
二十二丈俱高八尺一寸地面四方渐垫起五尺明嘉靖祀典原圜丘外围方墙门四南曰昭亨东曰 
泰元西曰广利北曰成贞内棂星门南门外东南砌緑磁燎炉傍毛血池西南望灯台长竿悬大灯外 
棂星门南门外左设具服台东门外建神库神厨祭噐库宰牲亭北门外正北建泰神殿后改为皇穹 
宇藏上帝太祖之神版翼以两庑藏从祀之神牌又西为銮驾库又西为牺牲所北为神乐观成贞门 
外为斋宫迤西为坛门春明梦余録原皇天上帝正位南向太祖配位西向东一坛大明之神西一坛 
夜明之神东二坛二十八宿之神西二坛云师雨师风师雷师之神明嘉靖祀典原圜丘第二层上设 
大明星辰位居东夜明太歳位居西内壝东设风云雷雨师位天下神祗坛在外壝之内存心録原昊 
天上帝配帝位版长二尺五寸阔五寸厚阙寸趺高五寸黄质金字大明之神金地朱书夜明之神黄 
地素书五星二十八宿周天星辰之神俱緑地金字云师雨师风师雷师之神俱丹漆金书明嘉靖祀 
典补国朝于大祀殿祀昊天上帝凢所谓天皇太乙之类一切革去三代以下祀典之正所仅见也博 
物典彚原永乐十八年北京天地坛成毎歳合祀洪熈元年奉太祖高皇帝太宗文皇帝同配享嘉靖 
九年勅建圜丘于大祀殿之南毎冬至祀天以大明夜明星辰云雨风雷从祀建方泽于安定门外毎 
歳夏至祀地以五岳五镇四海四渎陵寝诸山从祀俱止奉太祖一位配享而罢太宗之配其大祀殿 
则以孟春上辛日行祈谷祭奉太祖太宗同配十年又改以启蛰日行祈谷礼于圜丘仍止奉太祖一 
位配享十七年秋九月诏举明堂大享礼于大内之元极寳殿奉睿宗献皇帝配享元极寳殿即旧钦 
安殿也是冬十一月上皇天上帝尊号十八年春行祈谷礼于元极寳殿不奉配二十四年拆大祀殿 
改建大享殿命礼部歳用季秋行大享殿礼随又命仍暂行于元极寳殿隆庆元年诏罢祈榖大享二 
祭复元极寳殿仍名钦安殿而天地则分祀如世宗所更定云太岳集原圜丘琉璃阑干诏用青色明 
嘉靖祀典原嘉靖十三年二月奉旨圜丘方泽今后称天坛地坛同上原唐时明堂制度其宇上圜覆 
以清阳玉叶清阳色也玉叶亦瓦之类今大享殿及圜丘阑干皆用回青瓦亦清阳玉叶之　唐毎郊 
祀启南门灌其枢用脂百斛今都城南门亦闭不开惟郊祀驾出方启谷城山房笔尘原万厯十三年 
四月十七日上以天旱祷于郊坛自宫中步行而出祷毕仍步还宫累瓦编原蔡羽郊坛诗辇道风淸 
碧野平紫烟常自锁南城行宫歳幸乗龙近仙侣朝来学凤鸣小殿沉香金气鬰圜丘芳草玉蕐淸祠 
官记得天行处万烛光中候佩声林屋集补许榖谒皇穹宇诗分祀崇郊典严居肃帝宫高明一祖配 
陟降八神同紫气团蕐盖元阴接上穹万年瞻秉璧灵贶自无穷石城集原黎民表雨后经天坛沙河 
作平沙雨湿草茸茸白玉高坛紫翠重马上行人看不厌石廊流水遶踈松瑶石山房集原冯琦恭陪 
圣驾步祷南郊纪事诗龙虎新军罢勾陈御路开红尘都不扫留待雨师来北海集增圜丘在正阳门 
外南郊形圆象天南向三成上成径九丈高五尺七寸二成径十有五丈高五尺二寸三成径二十一 


丈高五尺上成石面九重自一九环甃递加至九九二成自九十递加至百六十有二三成自百七十 
有一递加至二百四十有三合一三五七九阳数毎成四出陛皆白石九级上成石阑七十有二二成 
百有八三成百八十合三百六十周天之度柱如之内壝形圆周百有六丈四尺高五尺九寸壝门四 
皆六柱三门柱及楣阈皆白石扉皆朱棂壝外东南丙地燔柴炉一高九尺径七尺甃以緑琉璃瘗坎 
一东南燎炉五西南镫杆三外壝形方周二百十丈一尺高八尺六寸门制与内壝同燎炉四分设于 
壝东西门之左右壝北门后为皇穹宇南向环转八柱圆檐上安金顶基高九尺径五丈九尺九寸石 
阑四十有九东西南三出陛各十有四级左右庑各五间一出陛殿庑覆瓦均青色琉璃围垣形圆周 
五十六丈六尺八寸高丈有八寸南设三门崇基石阑前后三出陛各五级外壝东门外东北隅神库 
神厨各五间井亭一祭噐库乐噐库椶荐库各三间又东为宰牲亭井亭各一壝外内垣门四东曰泰 
元南曰昭亨西曰广利北曰成贞皆朱扉金钉纵横各九昭亨门外东西石坊各一大清会典臣等谨 
按明嘉靖九年定分祀天地之议于大祀殿南建圜丘本朝因之重加缮治其制益备乾隆十四年上 
以圜丘坛位张幄次陈祭噐处宜量加寛广命仍九五之数而展拓焉十八年复鼎新南郊坛宇一切 
规模禀承指示凢崇卑之制象色之宜无不斟酌尽善仰见圣心昭格之虔至周至悉云增歳以冬日 
至祀皇天上帝奉太祖高皇帝太宗文皇帝世祖章皇帝圣祖仁皇帝世宗宪皇帝配以大明夜明星 
辰云雨风雷从祀上帝位第一成南向列圣东西向四从位第二成大明西向星辰在其次夜明东向 
云雨风雷在其次均设青幄上帝苍璧一帛十有二犊一豋一簠二簋二笾豆各十有二尊一爵三炉 
一镫六燔牛一列圣均帛一犊一豋一簠簋各二笾豆各十有二尊一爵三炉一镫四大明夜明均帛 
一牛一豋一簠簋各二笾豆各十尊一爵三琖二十炉一镫二星辰帛十有一云雨风雷帛四均牛一 
羊一豕一豋一铏二簠簋各二笾豆各十尊一爵三琖三十炉一镫二玉帛寔于篚牲载于俎尊寔酒 
疏布羃勺具大清会典增先祀一日皇帝御龙袍衮服乗礼舆出宫至太和门阶下降舆乗辇入坛西 
门至昭亨门外降辇由左门入诣皇穹宇于上帝列圣前上香行三跪九拜礼诣圜丘视坛位视笾豆 
毕由内壝南左门出外壝南左门至神路右升辇诣斋宫同上增祀日日出前七刻皇帝御祭服乗辇 
至外壝南门外神路右降辇由外壝南左门入内壝南左门升午阶至二成黄幄次皇帝就拜位立乃 
燔柴迎帝神乐奏始平之章皇帝诣第一成上帝位前跪上香次诣列圣配位前上香皇帝复位行三 
跪九拜礼乃进玉帛奏景平之章皇帝升坛诣上帝位前奠玉帛以次诣列圣配位前奠帛皇帝复位 
乃进俎奏咸平之章皇帝升坛诣上帝位配位前跪进俎复位行初献礼奏寿平之章舞干戚之舞皇 
帝升坛诣上帝位前跪献爵奠正中退就读祝拜位立司祝奉祝版跪祝案左乐暂止皇帝跪司祝读 
祝毕乐作皇帝行三拜礼兴诣配位前以次献爵行亚献礼奏嘉平之章舞羽钥之舞皇帝升坛以次 
献爵奠于左仪如初献复位行终献礼奏永平之章舞与亚献同皇帝升坛以次献爵奠于右仪如亚 
献复位光禄卿奉福胙进至上帝位前拱举皇帝诣饮福受胙拜位立跪受爵受胙三拜兴复位行三 
跪九拜礼彻馔奏熈平之章送帝神奏清平之章皇帝行三跪九拜礼有司奉祝次帛次馔次香恭送 
燎所奏太平之章皇帝由内壝南左门出至望燎位望燎礼成皇帝由外壝南左门出至昭亨门外升 
礼舆大驾卤簿前导导迎乐作奏佑平之章皇帝回銮还宫同上臣等谨按我皇上御极以来仰承列 
圣敬天之忱毎歳恭遇南郊大典必躬必亲为古帝王所未有乾隆十三年上以祭噐沿明之旧未昭 
备物命凖古制易之二十六年临江得镈钟复勅令参考仿制副以特磬于大祀时敬谨陈设其余一 
噐一物凢折衷至当之处悉经睿裁审定垂示方来大圣人昭事之诚无微不至精忱所格有贯彻于 
仪节之表者亿万年景贶绵长益颂凝承之有自矣增乾隆元年御制冬至南郊诗黄钟应律肇千祥 
喜见天心复一阳子夜灰飞旋淑气泰坛日丽散晴光明禋盛礼稽三代御世鸿猷愧百王祗祝精诚 
通帝载眷予寰海乐仓箱增乾隆四年御制冬至有事于南郊敬成八章章八句于昭天鉴眷于有德 
佑我太祖东土是式帝命不显皇清不灵明徳惟馨以畀万邦一章赫赫太祖天笃其祜穆穆大宗丕 
显丕承骏德光昭爰受鸿名建国纪元肇定大清二章暨我世祖混一区夏圣祖绍之容民厚下民安 
于耕物适于野六十一年惟天降嘏三章皇考翼翼思为君难立纲陈纪祗承克艰授位渺躬受命自 
天敬念绍庭敢忘寅虔四章日惟长至爰卜南郊三斋五戒将事吉朝式瞻百辟玉佩金貂式虔尔心 
无或逍遥五章爰升燔柴燔柴惟烈爰陈俎豆俎豆惟洁惟予小子敬捧苍璧明明帝神尚其来格六 
</div>
    <div class="pagination">
<a href="钦定日下旧闻考_page452.html">上一页</a><span>...</span><a href="钦定日下旧闻考_page448.html">448</a><a href="钦定日下旧闻考_page449.html">449</a><a href="钦定日下旧闻考_page450.html">450</a><a href="钦定日下旧闻考_page451.html">451</a><a href="钦定日下旧闻考_page452.html">452</a><span class="current-page">453</span><a href="钦定日下旧闻考_page454.html">454</a><a href="钦定日下旧闻考_page455.html">455</a><a href="钦定日下旧闻考_page456.html">456</a><a href="钦定日下旧闻考_page457.html">457</a><a href="钦定日下旧闻考_page458.html">458</a><span>...</span><a href="钦定日下旧闻考_page454.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
