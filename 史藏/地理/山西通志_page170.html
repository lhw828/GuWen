<!DOCTYPE html>
<html>
<head>
    <meta charset="UTF-8">
    <title>山西通志 - 第 170 页/共 700 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山西通志 - 第 170 页/共 700 页</h1>
    <div class="content">　　帕　临汾襄陵出
　　铜　曲沃紫金山旧产铜金为铜母故以为名　唐地理志翼城有洞源翔臯二坊翼城蜀山县志书汉文帝赐邓通铸钱地非也　元至元五年立平阳等路提举铜冶司
　　国朝督理钱法田六善疏臣闻直邢台内丘沙河及河南之涉县一带山西之绛县曲沃垣曲夏县以及太行山西南隅一带皆有铜臣不知凡几但山内之物时有时无宜任民采取有铜则税之无铜则听之又闻红铜六分入白铅四分则有光色白铅出于山西亦时有时无之物所出州县照铜收税亦足资鼔铸之用
　　蜡　唐常贡平阳郡岁贡蜡烛三千条
　　鹻　府县多产元史晋寜产硝鹻岁课二十六锭七两四钱
　　酒　河东刘白堕善酿六月以瓮酒曝于日中经旬味不动而愈香美朝士千里相馈号曰鹤觞一名骑驴酒今惟杨寡妇家独胜刘龙故人寄襄陵酒诗注襄陵酒美人皆知之苐以山路险阻难以达于京师故缙绅非宦游晋中者鲜得尝其风味　正德初西涯当国邃老柄铨二公尝评此酒为天下第一　王世贞酒品前后二十絶题襄陵酒色黄白香酽而所致者多过甘不堪釂独赵兵巡赍两醅味极殊絶屡白不厌以无甘味故也
　　干和　桃博　宋窦革酒谱酒之名最古于今不废唐人言酒之美者有河东干和蒲东桃博
　　瓠　潘岳闲居赋河汾之宝有曲沃之悬瓠焉崔豹注悬瓠可为笙出曲沃者善
　　冬韭　出襄陵居人以石为小堤导水其中架以木杂以葭苇覆肥壤于其上入冬韭乘暖气生茎甚壮味视夏秋尤美
　　藕　临汾襄陵洪洞赵城胥产
　　莫　魏风彼汾沮洳言采其莫莫菜也疏莫茎大如箸赤节节一叶似栁叶厚而长有毛刺今人缫以取茧绪其味酢而滑始生可以为羮又可生食五方人通谓之酸迷冀州人谓之干绛河汾之间谓之莫
　　桑　魏风彼汾一方言采其桑
　　藚　魏风彼汾一曲言采其藚水舄也疏一名牛唇如续断寸寸有节拔之可复生其叶如车前草大其味亦相似徐州广陵人食之
　　枣　太平志邑宜徃时树盈野公私赖之邑人有半年粮之谣　曲沃志出晋城者视他处特重投水则沈名晋枣　方域考曰城西多沃壤枣大如　翼城志果惟枣最多有马牙枣长一寸有紫枣圆如铃又名核桃文有川干枣有酥枣坠地则碎
　　柿　赵城洪洞独多入秋贩市者相属于道　曲沃紫金山志山麓宜柿秋深霜清万叶流丹林中墟落错互岩岫间望如赤城矣　翼城志有牛心柿有杵柿有盖柿而盖柿最大
　　菸　曲沃志沃旧无此种邑人张士英自闽中携归明季民穷赖此少有起色名曰烟酒可以已寒疗疾晋人种烟草昉于曲沃今则并代汾潞胥盈望矣
　　鱼　出临汾者迥异凡品刘聪观鱼于汾水以烛继昼鹞　唐髙宗猎于苑中将军史兴宗言晋州出好鹞刘齐贤见为司马请使捕之上曰刘齐贤岂觅鹞人耶
　　蜡嘴　出赵城其喙如蜡故名
　　丹砂　翼城旧志丹山樵者雨后徃徃获丹砂故以名山今无
　　石膏　出灵石石膏山旧志山与尖阳山对峙峰峦壁立谿壑幽深多产石膏且佳
　　芫花　出浮山黄花岭
　　牡丹　绵山介庙红花中间出白花一朶人以为神贾鸣玺绵田纪游诗堦前离披看牡丹变化灵异绛云防
　　龙女发　出翼城石姑山山有草生石缝中叶似莎长四五尺遇旱梳之则雨土人名龙女发旧志昔有龙女至此故名
　　直棘　赵城西北许村有蔺相如墓棘刺无曲钩知县贺定国曰锐似悬针刚如直梃
　　玉　出临汾平山　山海经曰平山平水出于其上潜于其下是多美玉　又出霍州霍山　尔雅曰西方霍山多珠玉今无
　　潞安府
　　秬黍　出长子县羊头山其色至乌其形圆重累百满尺可以累律非其地则不验　汉律厯志以上党羊头山黍度之为尺以定黄钟　明嘉靖间采之定乐律
　　国朝初亦遣使取焉
　　防　明万厯中诏潞安进防二千四百疋未几复命増五千工科都给事中泽州张养率同官力争曰从来奉者织造具题者内臣拟旨者阁臣抄发者科臣今径下部非祖制不从　吕坤停止潞防疏山西岁止有绫绢各五百疋闰月共加八十六疋并无所谓山西潞防者卷查万厯三年坐派山西黄防二千八百四十疋十八年坐派黄防五千疋
　　酒　元宋伯仁酒小史潞州有珍珠红　王世贞酒品潞州鲜红酒盖烧酒也入口味稍美易进而作剧吻咽间如刺或曰即葡萄酒遗法也
　　赤铜　山海经白马之山其阳多石其阴多铁多赤铜今间造赤铜器
　　葱　刘禹锡信方崔给事云顷在上党与李抱真相公作判官李相公以毬杖按毬子其军将以杖相格因伤相指爪角劈裂裹金创药饮酒顔色愈青痛不止有军吏教以取葱新折者煻火煨热剥皮有涕便罨损处仍多煨续续易之三易面色即赤斯须不病
　　笔管菜　潞志拾遗笔管菜即黄精苗所谓薇也芽形似笔黎人以笔头呼之
　　松心墨　拾遗四谱上党松心为墨曰隃糜极佳　成式送温飞卿书隃糜松节絶已多时予髫时犹覩陵川宗侯所制龙墨色味俱长
　　精衞　出长子发鸠山　山海经发鸠山多柘木有鸟焉状如乌文首白喙赤足名曰精衞其鸣自詨是炎帝之少女名曰女娃游于东海溺而不返故为精衞常啣西山木石以填东海
　　鹖　汉书音义上党猗氏县出鹖徐广曰鹖似黒雉出于上党　后汉志鹖者勇雉也其鬬对一死乃止故赵武灵王以表武士秦施之冠加双鹖尾竪左右为鹖冠名武冠　师古注鹖与鳻同集韵音分盖一物而二名也
　　泽马　李翰名马记宋志魏黄初中上党泽马
　　虎　摄虎碑刁黄山有虎咥人唐长子令崔元靖遣首吏孟完赍牒徃摄之虎啣牒而至元靖数其罪当刑虎触阶死
　　豹　出长治长子　山海经有元豹诗有赤豹尾赤而文墨也尔雅有白豹即貘也毛白而文黒郭璞注貘能食铜铁
　　人参　隋书五行志开皇中上党有人宅后每夜有人呼声求之不得去宅一里许但见人参一本枝叶峻茂因掘之其根五尺具人体状呼声遂絶　唐常贡上党郡贡人参二百小两　金潞州贡人参　明纪髙帝曰朕闻人参得之甚艰岂不劳民今后不必进如用当遣人自取因谓省臣曰朕饮酒不多太原进葡萄酒自今亦令其勿进国家以养民为务岂以口腹累人哉尝闻宋太祖家法子孙不得于逺方取珍物甚得贻谋之道也　上党人参产石间沃壤一名人衔一名神草大者径尺小者六寸　本草图经人参大治喘相试上党人参者使二人同走一与人参含之气自如不含者则喘　本草注髙丽人作人参赞云三桠五叶背阳向阴欲来求我椵树相寻人参产壶关紫团山者为紫团参唐韩翊送客之上党诗曰官栁青青匹马嘶回风暮雨入铜鞮佳期别在春山里应是人参五叶齐又周繇以参遗成式诗曰人形上品方志我得真英自紫团惭非叔子空持药更请伯言审细看苏东坡紫团参诗谽谺土门口突兀太行顶岂惟团紫云实自俯倒景刚风被草木真气入苕颖旧为人衔芝生此羊肠岭按紫团山旧有参园后垦为田其他山谷虽产参然服之尠効
　　楟蔾　广志上党楟蔾小而甘
　　瓦松　本草称叶何草生上党屋上如蓬初生髙尺余逺望如松栽酸平无毒生眉发治金创已沙淋通女子经络
　　五灵脂　出黎城平顺等山有鸟如鸡四足肉翅其矢名五灵脂夏月毛采五色自鸣凤凰不如我冬寒毛陨号曰得过且过山中得其撒矢处用索腰下岩以利刃凿取或多至三五百斤　丹铅录谓寒号虫即鹖鴠非
　　长理石　名医别录长理石如马齿方而润泽玉色生长子山谷性苦寒无毒
　　石脂　宋苏颂曰白石脂赤石脂惟潞州有之味甘平疗疾甚多
　　石膏　出壶关赵屋岭者佳
　　地锦草　一名草血竭一名雀儿卧草潞人称小虫卧草
　　莲　潞属诸邑胥有之
　　白菊　黄白二种佳抱朴子曰苗可以菜花可以药囊可以枕酿可以饮　唐草方图白菊上党及建安顺政郡并名羊欢草　又菊有五美赋圆花髙悬凖天极也纯黄不杂后土色也早植晚发君子德也冒霜吐颖象劲直也杯中体轻神仙食也
　　榛　出长治潞城壶关
　　楛　陆机疏楛似荆而赤茎似蓍上党人织为牛筥箱器又揉以为钗故上党调问妇人欲买赭石否谓灶下自有黄土问欲买钗否谓山中自有楛
　　松　后汉书上党记邑带山林茂松生焉　李太白诗上党碧松烟　唐志五龙山有松樵采者罔敢睨名龙山松
　　栢　明一统志山与太行王屋相接多栢称为栢谷桦　出长治黎城其根有花可作酒器
　　榆　先生叶后生荚三月落如小钱其木甚坚　陆机云榆类十余种叶皆相似皮及理异　汉建安十八年魏公使梁习于上党取大材供邺宫室
　　汾州府
　　布　唐常贡昌化郡岁贡布五端今永寜州也
　　蜡　唐常贡文城郡岁贡蜡二百斤今汾州
　　酒　有羊羔玉露豆酒火酒之名羊羔玉露尤美宋张能臣酒名记有汾州甘露堂　王世贞酒品曰羊羔酒出山西汾州孝义等县白色莹彻如冰清美饶风味逺出襄陵之上少挟羶气耳
　　蘑菇出孝义汾州介休一名羊肚永寜乡出
　　芑　陆机疏芑菜似苦菜茎青色白摘其叶白汁出肥可生食亦可蒸为茹青州谓之芑西河雁门芑尤美
　　鲤鱼　出汾阳介休永寜州脊中鳞一道自首至尾无大小皆三十六鳞每鳞上有小黒点能飞亦鱼中神品也
　　鲫鱼　出汾阳介休形似鲤体促脊隆又名鱼鹭鸶　出孝义头有黒毛如丝一名属玉
　　落浦　出平遥
　　獐　出汾阳孝义似鹿而小无角
　　苹果　味美而体松熟至八九者者佳
　　樱桃　一名含桃相莺鸟所含先百果而熟　礼记仲夏天子羞以含桃先荐寝庙　汉明帝宴羣臣大官进樱桃以赤瑛盘赐羣臣月下视之与盘同色今长安含桃始敌晋产耳
　　甘草　出河西山谷一名蜜草一名国老　陶景曰此草为众药之主国老即大帅之称能安和草石而解诸毒　甄权曰甘草治七十二种乳石毒解一千二百种草木毒调和众药故有国老之称
　　柴胡　一名地薫出汾阳孝义永寜味殊芬本草柴胡香直上云间闻者皆气爽又曰解散用北柴胡最良
　　三七　唐汾州贡三七今无李时珍曰人言其叶左三右七盖本名山漆谓其能合金疮如漆黏物也
　　莶　出汾阳介休俗称穷参　宋张咏尝表进备述其少壮穉老之味
　　石膏　出汾阳介休孝义唐常贡西河郡贡石膏五十斤
　　白牡丹　开元末裴士淹使幽冀至汾州众香寺得白牡丹植长安私第为都下奇赏
　　木兰　丛生谷防叶可染皁晋人名黒叶子春初采芽作茹名木兰芽
　　龙须草　唐常贡西河郡贡龙须席十领古今注龙须草一名缙云草　晋东宫旧事太子有独坐龙须席今无
　　烟草　州县间出而味逊曲沃
　　桧　出汾阳寜乡永寜　尔雅桧栢叶松身　字说栢叶栢身叶与身皆曲
　　桐　出汾阳介休孝义一名白桐体最轻虚不生虫蛀斵琴最良一名青桐即梧桐也其子可炒作果立秋日必坠一叶诗云梧桐一叶落天下尽知秋
　　黄垩湼石　山海经孟门之山其下多黄垩湼石大同府
　　靛　元史大同置织染局大使一员副使一员照畧案牍一员　天成亦有织染局
　　油　元大同岁办油麫轮上都生料库供奉内府葡萄酒　富珠哩翀姚天福神道碑仕怀仁为县史元世祖以太弟驻白登公从县以进葡萄酒见而奇之畱侍宿衞
　　青镔铁　金云内州贡青镔铁今废
　　鸿鹄　出大同县
　　鹰　唐成式肉攫部代都赤紫背黒须白睛白毛三斤半以上四斤以下便兔生代州赤岩里向灵丘中山白磵飞　漠北白身长大五斤有余细斑短胫生沙漠之北一名西道白向代川中山飞　白皂骊大者五斤渔阳白道河阳漠北所在皆有生枯栢树上便鸟向灵丘中山范阳章武飞　青斑大者四斤生代北及代川白杨树上细斑者快向灵邱山范阳飞
　　羊　元大同食羊军课三百九十三锭羊市二百二十九锭二十九两七钱
　　黄鼠　出大同县　刘绩霏雪录黄鼠穴处各有匹配人掘其穴见其中作小土窖若牀榻之状则牝牡所居处也秋时蓄黍菽及草木之实以御冬天气晴和时出坐穴口见人则拱前腋如揖状即窜入穴惟畏地猴地猴形小纵入其穴则喙曳而出之味极肥美元时曽为玉食之献置官守其处人不得擅取也
　　白驼　金大同贡白驼
　　栗　出应州广昌二县
　　地蕈　金大同贡地蕈
　　松膏　金大同府贡松脂松明　苏东坡偃松屏赞予为中山守始食北岳松膏为天下冠其木理坚密瘠而不瘁信植物之英烈也
　　安息香　金大同贡安息香
　　独活　出应州　本草一茎独上不为风摇故名　西京张天锡小名独活
　　山查　元大同路山查课三十三锭四十五两七钱今无
　　黄连　金大同贡黄连　本草李时珍曰其根连珠而色黄故名　王微黄连赞黄连味苦左右相因断凉涤暑阐命轻身缙云昔御飞跸上旻不行而至无闻其人
　　神防草神农本草恒山有草名神防置之门上每夜叱人　物类志防门草取置户下或有过其门者草必叱之一名百灵草　王筠寓直诗霜被守宫槐风惊防门草
　　神草十九种　道书福地记恒山有方泉神草十九种服之可以度世
　　蓬蔂　列仙道士昌容自称殷女食蓬蔂根徃来山下三千余年顔色如二十许人
　　苜蓿　出大同天镇应州　史大宛马嗜首蓿　汉张骞使大宛求卜萄苜蓿归因产焉　陶隠居曰长安中有苜蓿园今止用之以供畜刍
　　双离　即榆树也杨述程登恒山记繇紫芝峪山回路转古榆数千百章葳防蓊茂最大者名双离树株可蔽牛而苍枝连理若虬龙轩举之状人以为果老系驴树云
　　不灰木　广昌出者佳
　　碾玉砂　旧出府境　金志大同路贡碾玉砂　宣寜产元志大同路采砂所　至元十六年置管领大同路拨到民一百六戸岁采磨玉夏水砂二百石起运大都以给玉工磨礲之用大使一员今废
</div>
    <div class="pagination">
<a href="山西通志_page169.html">上一页</a><span>...</span><a href="山西通志_page165.html">165</a><a href="山西通志_page166.html">166</a><a href="山西通志_page167.html">167</a><a href="山西通志_page168.html">168</a><a href="山西通志_page169.html">169</a><span class="current-page">170</span><a href="山西通志_page171.html">171</a><a href="山西通志_page172.html">172</a><a href="山西通志_page173.html">173</a><a href="山西通志_page174.html">174</a><a href="山西通志_page175.html">175</a><span>...</span><a href="山西通志_page171.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
