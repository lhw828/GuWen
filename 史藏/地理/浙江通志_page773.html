<!DOCTYPE html>
<html>
<head>
    <meta charset="UTF-8">
    <title>浙江通志 - 第 773 页/共 787 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>浙江通志 - 第 773 页/共 787 页</h1>
    <div class="content">　　湖州作　　　　　　　　　　【元】杨维桢
　　三月三日雨新晴相邀春伴冶西城即倩山妻纱防办更烦小婢犊车轻好语啼春秦吉了仙姿当酒董双成凭君多唱嬉春曲老子江南最有情
　　五十狂夫心尚孩不受俗物相填□兴来自控玉蹄马醉后不辞金当杯海燕来时芹叶小野莺啼处菜花开春山已备红油盖不怕城南小雨催
　　长城小姬如小怜红丝新上琵琶弦可人座上三株树美酒沙头双玉船小洞桃花落香屑大隄杨栁扫晴烟明朝纱防青藜杖更访东林十八仙
　　湖州野客似元真水晶宫中乌角巾得句时过张外史学书不让管夫人棋寻东老林中橘饭煮西施庙下莼无雨无风二三月道人将客正嬉春
　　西湖　　　　　　　　　　　【元】杨维桢
　　西湖风景开图画墨客骚人入咏嗟扇底鱼龙吹日影镜中莺燕老年华苏堤物换前朝栁葛岭人耕故相家今古消沉一杯水两峰长照夕阳斜
　　湖上漫兴　　　　　　　　　【元】张　昱
　　百镒黄金一笑轻少年买得是狂名尊中酒酿湖波緑席上人歌鳯语清蛱蝶画罗宫様扇珊瑚小柱敎坊筝南朝旧俗怜轻薄毎到花时别有情
　　湖上新泥雪渐融门前沟水暗相通裙欺萱草轻盈緑粉学樱桃浅淡红暮雨欲来银烛上春寒犹在酒尊空青绫被薄不成梦又是一番花信风
　　湖楼　　　　　　　　　　　【元】张　昱
　　楼前芳草碧盈盈付与幽禽自在鸣隄上马防红粉过湖中人载画船行日长燕子语偏好风暖杨花体又轻何限才情被花恼独敎书记得狂名
　　西湖漫兴　　　　　　　　　【元】张　昱
　　玉局当年为写真西施宜笑复宜颦朝云暮雨空前梦桃叶栁枝如故人露电光隂千劫外鱼龙波浪一番新伤心最是林逋宅半亩残梅共晩春
　　送杭州谢总管　　　　　　　【元】倪　瓒
　　南省迢遥阻北京张公开府任豪英守臣视爵等侯伯仆射亲民如父兄钱庙有碑刓夜雨岳坟无树着秋声好将饮食濡饥渴何待三年报政成
　　正月十六日游湖上　　　　　【元】钱惟善
　　东风杖屦偶相从试傍新隄覔旧踪花竹园池通一径金银楼阁倚千峰林烟日午青先暝湖水天寒緑未浓卖酒垆头人似玉抱琴时复醉临卭
　　寄余姚滑伯仁　　　　　　　【元】丁鹤年
　　独木桥边薜荔门全家移住水云村猨声专夜丹山静蜃气横秋碧海昬诗卷自书新甲子药壶别贮小乾坤陶渔耕稼遗风在差胜桃源长子孙
　　寄西湖林一贞　　　　　　　【元】丁鹤年
　　锦绣湖山世絶稀东风不放赏心违芙蓉杨栁临清浅佛刹仙宫绕翠防画舫载春天上坐紫骝防醉月中归髙情独有林和靖门掩晴空看鹤飞
　　题前余姚州判官叶敬常海隄遗卷
　　【元】阿里沙
　　潮汐东来势蹴天一隄横捍万家全陵迁谷变人谁在海晏河清事独贤晓日山川神禹迹秋风禾黍有虞田河渠他日书成绩应并宣房与代传
　　越中言懐　　　　　　　　　【元】马　臻
　　分甘茅屋老苍苔不是明时弃不才避社燕归杨栁合趁墟人散鹭鸶来半江落日明渔浦两防回潮掠钓台吴越争雄俱一梦年年杜若满汀开
　　浙江晩眺　　　　　　　　　【元】马　臻
　　昔年吴越事并吞留得青山只断魂落日正明渔浦渡归鸦遥范家村云分雨脚回沙溆帆趁潮头出海门欲问凄凉千古意防夷何处有儿孙
　　西湖放灯　　　　　　　　　【元】张　雨
　　共泛兰舟灯火閙不知风露湿青防如今池底休铺锦此日槎头直挂星烂若金莲分夜炬空于云母隔秋屏却怜牛渚清狂甚便欲燃犀走百灵
　　次韵叚推官观潮　　　　　　【元】张　雨
　　雪涛卷入白螺杯云梦吞将滟滪堆阵马直从天汉落飓风先自海门来青山一向开银壁黄繖中央立露台好在画图留壮观江头白首不堪回
　　和率性大涤诸咏　　　　　　【元】张　雨
　　石色斑斑野鹿胎石身浑裹夜明苔直将瑞气穿龙洞不比游尘污马嵬岩下松枝同不朽月中鹤驾合频来君看怪石英雄坐寂寞于今卧草莱【云根石】
　　第几峰前苍玉洞何年于此凰求凰梧枝宿久毛皆变竹实餐多髓亦香露湿紫苔春似锦月明丹穴夜生光我亦鹓行旧俦侣云中有路共回翔【鳯洞】
　　谁见苍龙劈石开此峰元自胜飞来阑干截断山头雨赑屭翻将地底雷寒甚秖疑云是雪霜余毎恨叶成堆坡仙独对无言説惭愧搜诗日几回【翠蛟亭】
　　涵渟万象一中欲探灵源未易穷丹窖久埋泉眼赤珊瑚长浸石头红评来水味羞扬子收拾砂牀赠葛洪一醉流霞三万日年年分给羽人宫【丹泉】
　　夏晩泛湖　　　　　　　　　【元】厉　英
　　杨栁隂中舣小船芰荷香里耸吟肩雷声惊起云头雨塔影倒摇波底天羣鹭逺明残照外一僧闲立断桥边菱歌袅袅知何处满袖清风骨欲仙
　　灵峰寺栖云楼　　　　　　　【明】刘　基
　　灵峰之中楼倚山山云日夕栖其间九霄雨露随高下六月风雷送往还青嶂晓光浮藻棁银河夜气湿松关天台向上无多路鹫岭烟霞此可攀
　　题水帘洞　　　　　　　　　【明】宋　濓
　　石泉飞雨乱淋漓翠箔银丝万缕齐云屋润含珠网密月钩凉沁玉绳低鲛人夜织啼痕湿湘女晨妆望眼迷恍似水晶宫殿里四檐花雨乱莺啼
　　送愚上人归越并简奎方舟长老【明】贝　琼
　　天界归来亦已迟庭松此日定回枝山中结社无灵运海上留衣有退之鹤去云霄随锡杖龙収风雨入军持西湖若见方舟老为説三山梦里诗
　　送翁镇方归天台　　　　　　【明】贝　琼
　　云气空蒙是赤城髙歌归去不胜情天倾沧海东南迥地接丹邱日月明念我好将黄独寄知君先向石桥行春风一路啼莺鸟定有花间窈窕迎
　　钱塘春日　　　　　　　　　【明】贝　琼
　　三月皇州望欲迷涌金门外草初齐满山云气不见日一雨天街都作泥温室树髙鹦鹉去玉津花落杜鹃啼断桥何日重携酒醉和儿童唱大堤
　　浙江亭观潮　　　　　　　　【明】贝　琼
　　山摧防坼昼防防动地西风带蜃腥沧海倒流吞日月青天中裂走雷霆欲招白马今无迹莫信神鱼尚有灵一气虚空自升降乾坤与我亦浮萍
　　湖州道中　　　　　　　　　【明】韩　奕
　　百里溪流见底清苕花苹叶雨新晴南浔贾客舟中市西塞人家水上耕防转青山红树近湖摇碧浪白鸥明櫂歌谁唱弯弯月彷佛吴侬子夜声
　　霅溪翁山居图　　　　　　　【明】杨　彝
　　门前野水可通渔云里草楼方著书好山谁临北苑画断桥我忆西湖居尘埃自着鸥鹭外霜露正当鸿雁初为报秋风摇落蚤梅花消息近何如
　　桐君山　　　　　　　　　　【明】朱希晦
　　仙驭乘鸾去不停青山依旧抱荒城风香药草春云暖露冷桐花夜月明县近故庐堪认姓鹤归华表自呼名千年徃事俱尘土时听樵林吹笛声
　　苕溪耕隠　　　　　　　　　【明】郭　完
　　苕溪环翠入瓢湖古木云庄即旧居每种秫田秋酿酒剩收桐子夜观书雪晴度岭闲骑犊客至沿溪旋打鱼老我尘中无隠处借君余地着茆庐
　　寄海昌李使君　　　　　　　【明】髙　啓
　　海上波涛夜不惊使君虽老尚能兵荒烟白卤家家灶落日黄茆处处营人杂岛夷争小市潮随山雨入孤城明朝硖石山头路我欲停车听颂声
　　和谢雪坡钱塘见寄　　　　　【明】杨　基
　　经旬不见谢宣城小楷乌丝寄逺情黄篾楼高春梦破緑萝衣薄暮寒生鹤临沙渚鸥俱浴花落江泥燕与争亦欲雨蓑摇短楫西湖新水荡空明
　　送莲社陆道师归镜湖别业　　【明】张　羽
　　一锡横飞下镜湖头颅老去世縁疎庭栽竹少堪容鹤池种莲多不碍鱼满室香云经尽后半窗明月定回初陶潜入东林社在在青山可结庐
　　次韵萧山友人　　　　　　　【明】王　袆
　　长忆萧然山下县去秋为客日招邀夕阳元度飞轮塔晓雨文通梦笔桥搜检虫鱼穷尔雅咏歌草木续离骚旧游回首成凋谢莫遣音书似路遥
　　钱塘　　　　　　　　　　　【明】朱梦炎
　　万户烟销一镜空水光山色画图中琼楼燕子家家酒锦浪桃花防防风画舫舞衣回暮景绣帘歌扇露春红苏公堤上垂杨栁尚想重来试玉骢
　　吴越山川胜槩多防云楼观鬰嵯峨晴岚日照芙蓉影细栁风生翡翠波楚客移舟时见问吴姬抱瑟肯相过片帆明日江东去尚忆樽前对酒歌
　　送勤上人归灵鹫山　　　　　【明】张　绅
　　灵鹫禅房我所思可怜春晩送勤师乱山啼鸟烟霞里一路落花风雨时定有猿看窻外果应知苔防壁间诗门前有迳通三竺欲向中天采石芝
　　次韵夏大卿寄玛瑙寺献上人　【明】镏　泰
　　髙僧占断西湖胜细草斜连石子坡度岭剪来藤作杖翻畦种得菜成窠一龛晓日红蒸衲四壁秋烟翠染罗借问何时开夜讲洗清尘耳定须过
　　镜川　　　　　　　　　　　【明】杨　范
　　斜日一轮山上头轻霞片片漾波流平芜野防碧千亩乔木人家横半楼沙鸟回翔将下宿田夫祓濯欲归休渔舟各已收缗去渐有灯明芦荻洲
　　西溪晩步　　　　　　　　　【明】张　灿
　　空濶川原入望平晩来天色弄隂晴虹边残雨疎疎下鸦背斜阳闪闪明浅渚防波羣鹭浴断堤髙栁一蝉鸣行吟泽畔非憔悴渔父无劳咏濯缨
　　寄杭东卿　　　　　　　　　【明】徐祯卿
　　西湖十月烟水平梅花参差千树明越王城畔气应早林逋宅边江更清驿使章台空寄别霜天玉笛暗霑缨故人若有扬州兴为听春鸿白雪声
　　送耿晦之守湖州　　　　　　【明】徐祯卿
　　逺下吴江向霅川髙秋风物倍澄鲜防防菰叶翠相乱锦石游鳞清可怜邮渚挝频津吏鼓渔歌唱近使君船吴兴岘山足胜事汉水襄阳空昔贤
　　化城寺　　　　　　　　　　【明】王守仁
　　化城髙处万山深楼阁凭空上界侵天外清秋度明月人间防雨结轻隂鉢龙浮处云生座岩虎归时风满林最爱山僧能好事夜堂灯火伴孤吟
　　闻曰仁买田霅上同志待予归【明】王守仁
　　见説相携霅上耕连蓑应已出乌程荒畬初垦功须倍秋熟虽防税亦轻雨后湖舠兼学钓饷余堤树合闲行山人久有归农兴犹向千峰夜度兵
　　严州道中　　　　　　　　　【明】程敏政
　　山逺沙平水似烟篷窻赢得枕书眠暖风一日初黄栁好雨连宵賸緑田傍防鳬鹥如送客随家鸡犬不惊船相看便有江湖恋畊凿娱亲在几年
　　永康　　　　　　　　　　　【明】文　林
　　画舸乘风入永康疎花縁防一溪长山淘麦浪青重叠云衅鱼鳞白茫王事有程行作吏胜游无侣梦还乡直输渔父芦汀畔斗酒浑家醉野航
　　雪晴同邦彦游西湖　　　　　【明】文　林
　　雪后孤山共探梅便乘清兴不须催林边细路和桥断湖上疎花傍竹开云影分明披絮防蹄涔彷佛散银杯酒寛新量诗盈巻不负凌寒此度来
　　登吴兴慈感寺阁　　　　　　【明】史　鉴
　　亭亭髙阁倚斜晖廿载曽从此地归徃事已随春草换重来似觉故人稀孤城近水青山映逺树和云去鸟防欲系扁舟嗟未得蘼芜新緑钓鱼矶
　　昭庆寺看芍药　　　　　　　【明】王　涣
　　一半春光过牡丹又开芍药遍禅闗久辜往约违莲社今续清欢到宝栏垂露几圑花面湿东风一阵燕泥寒酒边何味呈竒供緑笋朱樱正满盘
　　中秋同凌时东董子言陈用明西湖玩月
　　【明】孙一元
　　十里蒹葭雨尽收西湖一望月光浮野袍白帻闻幽事菰米莲房作好秋波静龙听醉语夜凉河汉带渔舟髙情尽在形骸外不用逢人説胜游
</div>
    <div class="pagination">
<a href="浙江通志_page772.html">上一页</a><span>...</span><a href="浙江通志_page768.html">768</a><a href="浙江通志_page769.html">769</a><a href="浙江通志_page770.html">770</a><a href="浙江通志_page771.html">771</a><a href="浙江通志_page772.html">772</a><span class="current-page">773</span><a href="浙江通志_page774.html">774</a><a href="浙江通志_page775.html">775</a><a href="浙江通志_page776.html">776</a><a href="浙江通志_page777.html">777</a><a href="浙江通志_page778.html">778</a><span>...</span><a href="浙江通志_page774.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
