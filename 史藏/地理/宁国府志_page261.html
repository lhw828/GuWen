<!DOCTYPE html>
<html>
<head>
    <meta charset="UTF-8">
    <title>宁国府志 - 第 261 页/共 477 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宁国府志 - 第 261 页/共 477 页</h1>
    <div class="content">
明伦堂在大成殿后。明弘治中知县孙珍建，崇祯中知县叶重光修。本朝乾隆八年，拔贡程丙

然、岁贡于士位、庠生吴等倡修，嘉庆二年朱、仙二姓合修，有碑记。后为尊经阁，明末

圮

。康熙十八年知县马光重建，后徐姓复修。乾隆五十四年，知县张瑗、教谕王家杞倡建。《

采访册》
射圃本国清寺废址，后为豪民所占，署县事胡子亚清复之。又买吴仁伍

空地益焉，教谕王记，今废。旧志

教谕署在明伦堂左。儒学大门系明义民杨廷贵建造，裔孙善鸾重修，嘉庆四年杨裔承修。《采访册》

训导署在明伦堂右。
学官复设教谕一人，训导一人。弟子员额详见前。


祭器书籍学田详县志


书院附

凤山书院在射圃前，一名明德书院。明正德中，知县王时正建。嘉靖中，署县事胡子亚、训

导王重修。隆庆中，知县徐一建楼五楹。今废。旧志

谢侯书院在关帝庙右遗爱堂。明崇祯八年知县谢绍芳建，并置田十亩为诸生会课之费。其

地今为西察院。《采访册》

西津书院在西津桥东浒。康熙十六年，知县马光因凤山书院久废，改建于此，制度轩敞，设

理

学先儒位，置田六亩六分。时里排未革，庠士施自珍等襄建芜关仓廒役竣，复同庠士洪大受

力成之。后知县陈主策复置田三号共六亩四分八厘，及理学会俱各输有田地，为膏火修葺之

资。县旧志

社学凡二所：一在城东北，明隆庆中知县徐一建。一在西街，万历中知县叶之盛建，今为

曾侯祠。旧志


旌德县

县学在县治东。大成殿三楹，左右两庑共十八楹。前为庙门，又前为棂星门，门外为泮池

。

宋初学在县东尉廨间，崇宁元年县令严适建。宣和中毁于兵，绍兴十三年县令赵伯杰重建，

东移十步许。乾道初县令齐庆胄拓之，教授徐锐记。淳熙间县令沈作霖，绍熙间县令李瞻，

嘉定间县令秦、方，嘉熙间县令赵时燧，相继修葺。德间又毁于兵。元至元十四年，

县尹葛师亮命主簿汪必成重建。十八年县尹单执中，二十八年县尹郝弼继修之。三十年县尹

刘瑞，元贞中县尹王贞重修，寻圮。至元中县尹刘性重建，至正九年达鲁花赤亦怜真、县尹

榻宝宝共修，教谕许道传记。末年毁。明洪武三年知县朱铎创建，永乐中知县谭青加修，正

统三年县丞陈贤重建，十一年知县冯本加修，景泰四年知县曹祥，成化初知县彭贤、尹清继

修。嘉靖十年，知县柳应阳徙而稍北，同知叶尚文续修。万历三年知县秦文捷改建，七年知

县卢洪春续修，宣城沈懋学记。二十六年雨坏，知县苏宇庶重修，崇祯末尽毁于兵。

国朝顺治二年，徽宁道张文衡、教谕吴邦俊各捐助创建。后徽宁道郝璧、袁仲魁、孙登第、

田伟抱，知县李滋发、周一熊、王融，教谕毛元策，训导卞日郅、刘完人、刘其液相继修葺

。康熙四十年，知县夏文炳以学宫地势卑下，将明伦堂旧址，并割县署地改建，自为记。雍

正十年，知县纪咸建泮池上石桥及门外左右“德配天地”、“道冠古今”二坊，并照墙一堵

，

有记。乾隆八年，生员方璧捐资，自正殿两庑以及门墙牌坊概行缮葺，命其子郡庠生蛟督工

蒇事，学院观保，知县苏一圻并有记。参订府县旧志。嘉庆十年，

附贡生朱则汉、朱则

偕弟侄等二十五人呈请修造，捐银二万四千两有奇，殿基加高一尺，脊高五丈六尺，瓦覆以

瓷，柱易以石，两庑戟门棂星门泮池石坊皆新之，规模视旧增壮。知府鲁铨记。

《学册》

崇圣祠在教谕署东。国初巡按卫贞元捐资建于正殿东。康熙四十年移学宫，祠亦重建。乾隆

九年徙今所。大殿仪门、大门各三楹，生员方然遵父禄遗命捐建，知县苏一圻记旧志。

嘉庆十年附贡生朱则汉等捐修，祠基移前七尺，增高四尺，间架檐楹焕然宏整。

</div>
    <div class="pagination">
<a href="宁国府志_page260.html">上一页</a><span>...</span><a href="宁国府志_page256.html">256</a><a href="宁国府志_page257.html">257</a><a href="宁国府志_page258.html">258</a><a href="宁国府志_page259.html">259</a><a href="宁国府志_page260.html">260</a><span class="current-page">261</span><a href="宁国府志_page262.html">262</a><a href="宁国府志_page263.html">263</a><a href="宁国府志_page264.html">264</a><a href="宁国府志_page265.html">265</a><a href="宁国府志_page266.html">266</a><span>...</span><a href="宁国府志_page262.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
