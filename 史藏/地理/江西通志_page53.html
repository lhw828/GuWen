<!DOCTYPE html>
<html>
<head>
    <meta charset="UTF-8">
    <title>江西通志 - 第 53 页/共 394 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江西通志 - 第 53 页/共 394 页</h1>
    <div class="content">　　射圃在斋廨舍后
　　奎星楼在明伦堂后巡抚韩雍建
　　新建县儒学
　　学在县治南滨东湖之北宋淳熙二年江万里典藩于洪以濓溪周子尝仕是邦葺宇祠之为宗濓书院元元统初诏天下兴学县令薛方即其地建学别剏宗濂书院于东湖至正壬辰燬于兵　明洪武五年仍以东湖宗濓书院改建宣徳间教谕江玠请于抚按藩臬大新之胡俨记景泰间巡抚韩雍重修巡按段正倡议捐修谢一防记正徳间宸濠兵燬十六年巡按唐龙提学邵锐重修嘉靖二年巡抚盛应期提学周广檄通判钱泽增修之万厯间知府范涞知县佘梦鲤戴士衡相继葺治三十五年知县吴嘉谟濬学前湖砌堤天啓五年知县龙文光复修明末兵燬
　　国朝顺治十八年知县魏双凤重建康熙十八年知县杨周宪重修自为记二十二年巡抚宋荦捐俸檄修四十年知县方峨捐修五十一年提学冀霖檄知县张有光重修五十八年知府汪珏捐修啓圣祠两庑五十九年知县刘辉祖重修
　　社学五所
　　学田以崇真观田入官为之详县志
　　名宦祠祀余靖以下凡一十三人
　　乡贤祠祀谢一防以下凡三十八人
　　忠义孝弟祠祀黄翊以下凡十人
　　濓溪祠宋教授黄灏建朱子记
　　射圃在明伦堂西
　　丰城县儒学
　　旧在县治东南宋绍兴十三年邑令雷继逺徙郭东黄次山记　元至元二十三年陞为州学知州陈元凯修之大徳二年知州姚用中复修揭徯斯记　明洪武元年知州张立重建二年复改为县学知县林弼张敬朱瑄推官杨誉先后增修宣徳四年布政陈智命知县郑子朝训导聂伯埙重修胡俨记成化二年主簿王燧加修十三年副使洪性重修张元祯记治间知县刘燧复修知县何治改濬泮池添设斋舍嘉靖间巡抚盛应期叅政徐赞檄知县李章重新之杨亷记万厯间知县吴达可韩文相继加修明季倾圯
　　国朝顺治十二年知县宗彞重建十五年知县何士锦增新之康熙八年知县房廷祯十三年知县莫风鲲十八年知县蔡毓华三十三年知县王镐四十四年知县薛景莹五十四年知县卢佐斌五十九年知县王履仁均事修葺
　　社学二所
　　学田明尚书杨文恪亷诸生丁泉捐见存田七十五亩零
　　名宦祠祀雷焕以下凡三十二人
　　乡贤祠祀徐穉以下凡一百九人
　　忠义孝弟祠祀傅祁以下凡三十八人
　　射圃在学南知县徐景明建
　　江山秀杰楼在明伦堂后元知州陈元凯建
　　进贤县儒学
　　初在县东南二里宋崇宁三年设县建　元至正十年监县袁州哈雅重修元末兵燬　明洪武初知县施皓改建于县治南李实记永乐间知县李思中余耀修之正统八年知县张冲重剏礼殿胡俨记十二年修明伦堂髙旭记天顺间知县吕声成化间知县林贵陈延治间知县冯经相继修葺嘉靖九年知县沈寅建敬一亭万潮记二十七年知县周美修两庑三十年知县何镗修明伦堂四十一年知县程光甸重修李惟寅记万厯十三年知县林道南重修三十年知县黄汝亨大新之刘曰宁记四十七年署印检校黄奎璧修天啓五年邑人傅冠捐修
　　国朝顺治十七年知县王斗枢修康熙二年知县聂当世重修杨西狩记甲寅兵燬二十七年署县同知谢锡衮捐建五十六年知县张栋捐修
　　社学三所
　　学田明知县周光祖捐置饶位记知县钱士贵续置饶景晖记见存田五十五亩零
　　名宦祠祀梅福以下凡十六人
　　乡贤祠祀臧嘉猷以下凡四十八人
　　忠义孝弟祠祀王用龙以下凡十二人
　　射圃在学门东北
　　文昌楼永乐间知县余曜建
　　文笔楼万厯间知县毛一瓒建
　　文楼万厯间知县沈景初建黄汝亨题额李光元记
　　奉新县儒学
　　学在县西南文明坊宋咸平元年县令徐用和始建县南冯水之上胡旦记元丰六年县令李平迁于南津桥西崇宁二年司户叅军权邑事李大有迁于直庵院东五年复迁南津桥故址建炎燬于兵淳祐八年县令赵撅夫因惠安寺火以学基易其地改剏今所宋末燬　元至元中监县实喇巴哈县令谢季玉重建至正壬辰复燬于兵　明洪武初知县方渊鼎建俞思济相继增修宣徳九年知县璩镇海重修景泰二年知县刘让大顺二年知县田济相继修七年知县谢焌重葺谢一防记正徳十六年提学邵锐知府吴嘉聪知县梁干重修嘉靖元年知县朱云凤再修寻圯隆庆二年知县陈隽申请将真常观竹林寺入官废产召买纳价贮库令义民刘兴镐督修规制一新万厯间知县朱南英沈天啓冯烶丁周先后修葺天啓元年知县袁化复重建明伦堂
　　国朝顺治十四年知县万物育倡修十八年知县黄虞再增修康熙五十年知县庄清度捐葺五十七年知县郑毓谌重修
　　社学六所
　　学田明邑人胡士琇等捐助见存田一顷五十九亩零
　　名宦祠祀罗简以下凡三十一人
　　乡贤祠祀罗简以下凡三十六人
　　忠义孝弟祠祀赵时侉以下凡十八人
　　射圃在学左明知县谢焌建【前志作谢峻误】
　　与防亭隆庆间教谕朱河建
　　青云楼万厯间知县邢祚昌建康熙三年知县黄虞再修
　　靖安县儒学
　　学在县治东近法药院宋绍兴二十二年邑令黄宗谔始建元季燬　明洪武元年知县衡守敬重建八年知县江徳瑜增设堂斋正统七年知县金文英修成化十七年知县刘芳重新之何瑗记正徳十六年知县叶金教谕郭英申请巡抚郑岳提学邵锐大新之嘉靖四十一年知县赵公辅修万厯三年圮邑人舒效盛捐资缮治崇祯五年知县章鸣谦重修明季圮
　　国朝康熙十四年知县陈舜印十七年知县林钟相继修葺二十八年知县髙克藩教谕李日彰重建学署髙克藩自记
　　社学四所
　　学田康熙间知县髙克藩置学田三十亩自为记见存田一十六亩零
　　名宦祠祀周防以下凡八人
　　乡贤祠祀刘眘虚以下凡十四人
　　忠义孝弟祠祀同乡贤祠
　　射圃在县北关王庙西知县江徳瑜建
　　青云楼正徳间知县万士贤建
　　凤翥楼万厯间知县应汝稼建
　　文昌宫康熙三十一年知县髙克藩修教谕李日彰记
　　武宁县儒学
　　学在县治东宋绍兴十一年邑令谢铎【按林志作谢鉴】始建隆兴初知县吴彦防即讲堂上为足才阁以藏书　元至治间县尹李洪涛吕天倪典史伊喇玛丹前后修葺迄工于泰定元年范梈记至正间兵燬　明洪武五年知县马植重建三十一年知县周鉴建学署号房永乐间知县陈铸施大有主簿娄楷相继葺治江振记成化六年提学夏寅因知县黄寯请改迁县西延恩寺故址夏寅记十九年知县冯琦修治十八年知县毛骙再修正徳十五年知县陆浚复迁于县治西南舒芬记万厯间知县胡东阳辟学基修公廨崇祯九年督学侯峒曾允诸生请迁复旧址
　　国朝顺治二年燬于土贼四年知县任天祚方议修而委署营官邓云龙从乱据邑叛天祚解组去六年署县事夏遵虞草创之康熙三年知县冯其世捐修完复旧制岁久圯五十八年知县王智迁建县治西社学二所
　　学田明教谕李士振有学田记今按县志云悉为豪右兼并岁逺莫考止存田二十亩亦于顺治七年奉学道樊批允卖价缴纳矣
　　名宦祠祀范建殊以下凡十五人
　　乡贤祠祀叶顾言以下凡十二人
　　忠义孝弟祠祀段逸以下凡十六人
　　射圃在东门外绍兴间知县谢铎建
　　文明阁治间知县毛骙建
　　青云楼隆庆间知县胡东阳建
　　宁州儒学
　　宁州学在宋为分宁县学元祐八年县令胡璞重修黄庭坚铭之淳熙三年县令谢槃新修杨万里记　元置宁州遂为州学　明洪武三年知州项仲宣重建寻复改为县学成化四年提学李龄募义民陈郇独任捐修夏寅记治五年知县杨信重修杨崇记十六年巡抚林俊奏陞县为州仍为州学正徳二年知州沈重修万厯二十一年知州杨维诚修二十三年知县方沆增饰之
　　国朝康熙四年知州徐永龄捐修二十八年知州臧振荣重建明伦堂三十七年知州程起周重修五十二年武生陈侃言捐修五十六年署事通判田惟扬复修雍正三年贡生陈昌言等捐资重新之
　　社学二所
　　学田按州志田租八十余石官助民捐已失考见存田三十七亩
　　名宦祠祀彭思永以下凡十八人
　　乡贤祠祀余良肱以下凡十四人
　　忠义孝弟祠祀黄蕙以下凡十二人
　　瑞州府儒学
　　学在府治西凤山右宋治平三年州守董仪撤皇华舘以建曾巩记绍兴初兵燬徙水南即今筠阳书院二十一年知髙安郡罗荐可徙今所庆元六年郡守王淹重修　元至正八年总管禹苏福重修李黼记元末灾　明洪武五年知府杨振重修十三年知府徐正让教授罗均友相继新之成化六年同知刘羽建文庙治元年知府刘宇建堂斋正徳三年通判施溥建大成门朱继祖记八年知府邝璠修之傅元记万歴中庙圮知府王以通重修陈邦瞻记四十五年知府李赋秀再修天啓七年知府陶履中重新之
　　国朝康熙六年知府葛全忠捐修二十五年知府髙拱干三十五年知府李橒四十五年知府范大成五十二年知府赵世锡五十八年署府毛士仪相继修之社学详见各县
　　学田八十九亩零
　　名宦祠祀应智顼以下凡三十九人
　　乡贤祠祀黄辅以下凡四十八人
　　忠义孝弟祠详各县
　　射圃在学内
　　化成楼洪武时建贮书籍
　　秀文楼景泰间知府夏防建
　　髙安县儒学
　　昔无学宋淳熙十六年县令陈璟附建于州学讲堂之右宝祐元年洪起畏迁于城西广教坊杨万里记元末兵燬　明洪武四年县丞禇邱迁建今所宣徳七年县丞李以安重修大成殿建櫺星门天顺二年知县杜美建明伦堂戚澜记成化二十年知府李良同知李寛重修张元祯记治七年知县王本义剏讲堂黄璟记正徳九年知府邝璠捐葺嘉靖元年知府胡尧元重修龚守愚记十年知县廖希顔修之万厯间署县同知杨资元教谕萧瑞麟训导丁煃重修敖文祯记
　　国朝顺治十五年知县黄奎龄教谕陈辰贞重建大成殿康熙八年知府刘登科捐葺自为记三十四年知县刘沚捐修
　　社学十四所
　　学田按县志在本县二十五都栎头共计一百九十二石见存五十八亩零
　　名宦祠祀徐应龙以下凡八人
　　乡贤祠祀幸南容以下凡三十四人
　　忠义孝弟祠祀幸当时以下凡八人
　　射圃即小教塲
　　文渊阁在明伦堂
　　文昌阁康熙四十九年知县林运鉴建
　　上髙县儒学
　　初学在县北文庙在县东宋元丰四年县令李懐道并迁于县西苏辙记乾道五年知县赵师复迁今所绍兴二年知县李揆修嘉泰四年知县芮及言重修元至元五年县尹吴文郁大新之马存仁记　明洪武十年知县程益增修正统元年知县严肃继修王纲记成化十二年知县谢纲同知李寛重修二十二年提学冯兰至邑谒庙命知县张罍修之黄景记知县吴一贯童旭谢邦信周包荒相继修葺嘉靖二十七年巡按伊敏生大新之二十九年知县陈廷举増葺明季倾圮
　　国朝顺治十七年知县刘而介捐金庀材未竟而去康熙十年署县事陈常创建十二年知县刘啓泰继新之五十年知县王橒以形势不正公议改建巳集工丁忧去知县焦淳继成之
　　社学四所
</div>
    <div class="pagination">
<a href="江西通志_page52.html">上一页</a><span>...</span><a href="江西通志_page48.html">48</a><a href="江西通志_page49.html">49</a><a href="江西通志_page50.html">50</a><a href="江西通志_page51.html">51</a><a href="江西通志_page52.html">52</a><span class="current-page">53</span><a href="江西通志_page54.html">54</a><a href="江西通志_page55.html">55</a><a href="江西通志_page56.html">56</a><a href="江西通志_page57.html">57</a><a href="江西通志_page58.html">58</a><span>...</span><a href="江西通志_page54.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
