<!DOCTYPE html>
<html>
<head>
    <meta charset="UTF-8">
    <title>广东通志 - 第 305 页/共 352 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>广东通志 - 第 305 页/共 352 页</h1>
    <div class="content">　　舎人巷【在府治南五十余步五代时张超远爲起居舎人因名】
　　鵞城【郡志惠郡称鵞城相传昔浮木鵞至此】
　　野吏亭【在府治东北宋咸平初郡守陈尧佐建皇祐中黄仲通修绍圣初方子容重修苏轼记其壁曰故相陈文惠公建立此亭榜曰野吏】
　　徐处士宅【在水东街】
　　梅夫子宅【今元妙观】
　　唐子西故居【在沙子步宋政和中博士唐庚谪惠寓焉自爲记】
　　畱丞相宅【在郡城北下郭三里宋相畱正故第呉高诗曰乔木尚存丞相宅今圯】文惠堂【在府治旁宋陈尧佐守郡故名有尧佐手植荔枝树苏轼诗曰丞相祠堂下将军大树旁炎云骈火实瑞露酌天浆淳祐初赵汝驭改爲延相堂】
　　合江楼【在府东门外东江西江合流之所宋苏轼甞寓此有诗】
　　松风亭【在县学东北宋苏轼有诗今圯】
　　东坡故居【在白鹤峯宋苏轼谪惠卜居于此】
　　李氏山园【在郡城南龙塘宋琼州安抚使李思纯别墅】
　　万石坊【在郡治南以宋黎献臣李思纯李思义陈周翰陈开五太守所居因名】
　　陈侍讲故居【在舎人巷宋绍兴间陈鹏飞谪惠居此】
　　翟夫子舎【在白鹤峯侧宋翟逄亨藏修处】
　　陈使君堂【宋陈儞知惠州有德及民民生祠之榜曰陈使君堂久废】
　　船澳【在归善上下淮都海滨宋丞相文天祥甞驻师于此】
　　王御史宅【在东平坊明王度死事之后没爲侯邑博宅今爲民居】
　　博罗县
　　废罗阳城【在县西四十里罗溪之南】
　　姚娘庙【郡志汉和平间居民姚氏女正淑爲乡族所称卒后立庙于博罗县东盘陀湾祀之号曰姚娘宋咸平中陈尧佐以潮倅守惠州携潮士许申偕行晚舣舟于岸舟子方击柝俄有骑数辈卒百余指呼甚严云今夕丞相漕使防宿于此慎勿疎虞明日行访其地有姚娘庙及登相位遣人祭告申亦任本路转运使一如其言】
　　梅花村【在罗浮路侧有隋赵师雄醉憩事】
　　轩辕故居【在罗浮山东唐轩辕集隐居之室】
　　七曜洞【唐宗时甞获古乐器于此王维有贺表】
　　赌妇石【郡志博罗苏村昔有一媪偕女采薪因众憇石上媪见石壁峭立下临深渊漫谓众曰若等有能从此下者吾当以女妻之俄一少年腾身跃下浮水而上如涉平滩媪惊且喜明日造庐迎女女翁怒不许论辩久之不决翁乃令少年截竹长尺许剖爲二从石上先后投之矢曰若二竹合流爲一以妇汝不然勿复言顷之风起水涌流泊中洲合爲完竹翁曰此天也相与爲防后人名其洲曰合竹洲石曰赌妇石】
　　长宁县
　　竹子坝【在沭河治中欲于此建县未成而罢隆庆三年知县赵越丁用中在此治事后徙今治旧址尚存】
　　海丰县
　　齐安陆县【在县北三十里坊廓都今爲大安屯】
　　宋师岭【宋师伐南汉聚此累土爲阶级故迹尚存】
　　御宴潭【在县南一百里卽丽江浦下流宋端宗舟次此锡宴故名有梁安诗】
　　桂林石【在县东五十里石高二丈五尺面方二丈宋大中祥符间大中大夫陈谠宦游此大书桂林二字】
　　大颠岩【在县西六十里法留山宋寳祐三年邑人林雷焕建书院刻石志大颠事今圯】登瀛坊【在县东一百里甲子港涯下列十八石宋范良臣家此开禧三年刻登瀛二字】宋帝亭【在甲子所待渡山下宋承奉郎范良臣建】
　　六十甲子【在甲子港有石六十应甲子之数潮退歴歴可指】
　　佛穴【在县东五十里五峯山之麓石洞中一穴水深无底壁立二石佛求嗣防祷探穴随获铜锡瓦砾为男女之兆不许竟日探无所得旁有寺曰环田】
　　海丰故城【在县城外元至正二年废】
　　擎天石【在甲子所北门内嶐然耸峙髙雉堞丈余中开一线俗谓雷打石】
　　武庙【在城内康熈三年贼苏利围寨见城上兵戈森列中有披髪而督战者贼惧不敢进城中困无水神附人持劒画地掘果获泉民感安全之功祠祀以报今重修井在庙前】
　　龙川县
　　白鹿石【郡志唐开元二十五年冬有二白鹿出县东逐之不见掘地得石故名时雷乡令杜楚賔刻白鹿石三字立县治】
　　米穴【旧志龙川霍山青华观即太乙岩也岩内一穴唐防昌中有米从穴出可供十余人后有僧将穴凿大欲其多出乃止岩后有醴泉昔时出酒味极清异日满数斗今泉孔出水犹带酒味】苏陈堂【在白云桥旧名台隐堂宋苏辙陈次升谪惠居此隆兴初循守彭亿更曰苏陈像而祠之后废嘉泰三年州守赵善譩改建于县东五里曰二贤祠元至正间复废于兵燹有宋王迈记】赵佗故宅【在县治西宋改爲光孝寺今仍之】
　　黙化堂【宋周彦质守循于公署西爲堂五间苏轼题其榜曰黙化今圯榜悬公署】
　　就日堂【宋端平中郡守宋诩建】
　　观德圃【宋诩建】
　　邵春园【宋诩建今圯】
　　进贤乡【在县九十里宋嘉熙中诏举贤良明经之士邑人陈大纲与选因名】
　　介寿亭【在雷乡驿左宋郡守韩京因母疾祷于天后而愈乃创于天后宫前今圯】
　　僊台【郡志邓昌龄龙川僊德人爲亲入山采药至啓防介石僊台之境遇一老翁纶巾野服展书石上枕手而卧昌龄窃视之皆古篆不能识再拜恳曰爲母病采药至此乞示一药翁遂授以天文易数指石上草曰此名五加不特疗病可以延年昌龄受教取药拜谢而归遂以愈母昌龄后苦志向学能观星纬穷易占明洪武二十年以明经爲鎭江推官母子俱享期颐云】
　　王尚书故宅【在嶅湖明黄缙居场缙垦辟得宋所佩之珰及古砚刻有砺字】
　　正相塔【塔敧斜欲仆忽于顺治初挺然矗立羣惊爲神异焉】
　　长乐县
　　宋长乐旧址【在县东南五十里九龙冈】
　　忠臣岭【在县南四百里卽前南岭宋文天祥屯兵岭下时军中无烛令卒采竹燃之火光照人地多蛙鸣军士不寐公祝而絶之岭北有泉卽前毒水井军士或饮而死公祷而止之土人以爲忠诚所感遂呼爲忠臣岭】
　　古塔【在县南二里宋建塔于冈遗址尚存】
　　兴宁县
　　古塔【在县城北五代南汉时建今存其半】
　　齐昌府【在县北五里洪塘坪五代南汉刘鋹置使其子鎭之宋开宝中废】
　　武婆故城【在县西二里五代时县妪武姓者纠合村落筑城自卫】
　　畱湖田【在县东南一里东海桥边防云水打畱湖田兴宁出状元宋初河水急旋流于此罗孟郊应之】
　　翰林堂【宋学士罗孟郊故居】
　　洗砚池【在神光山罗孟郊洗砚因名】
　　曾子湖【罗孟郊冬月解衣下湖取鱼供母乡人因名】
　　连平州
　　黄牛仙石【在城北五十余里高峯揷云传爲汉曾衮修炼处石顶余址犹存】
　　石人嶂奕迹【在城北十里石立半山如人状其上端平可坐有对奕仙迹】
　　撑腰石沙洲【在城南十五里石高数丈临涯如柱水深无底中一沙洲清澄可鉴科年遇浮水面入闱多隽谚曰水出沙洲鹿鸣呦呦】
　　圣迹岩【在康仁内管相传平地涌出虚岩有石像在峭壁如观音冠服缨珞悉具其上有石如蕐盖者一其傍如垂旛者七又有白石出地上极其壮丽】
　　河源县
　　秦龙川故城【在旧县东北七十五里赵佗令龙川所筑】
　　正州故城【在县西南一里五代南汉刘鋹所筑】
　　废石城县【在旧县一百里旧清湖都地名县口】
　　象宿楼【在旧县北宋端拱初古成之登进士第同科二十八人时称二十八宿乡人爲建楼今圯】
　　潮州府
　　海阳县【附郭】
　　越王走马埒【在县北十里五代南汉刘鋹祖安仁爲潮长史时筑遗址尚存】
　　揭阳楼【在韩山唐韩愈建后改名思韩】
　　拙窝【旧名遥碧宋廖德明改今名朱熹书扁并刻周敦颐赋于岩石今犹存】
　　熙春园【在西湖山北宋绍兴间知州谢寻建】
　　鳯山楼【下有古瀛洞天绘列僊景又有欵凉延光二亭】
　　思韩堂【宋知州孙叔瑾建堂东亭曰叠翠陈尧佐书北曰独游】
　　文惠堂【宋州判程应斗建】
　　南珠亭【宋守郑厚建】
　　潮阳县
　　乡学【唐韩愈所置鄕校在县西今公馆巷】
　　远游庵【在麻田山中宋呉复古隐居苏轼铭】
　　仰高亭【在县东二百里有石门在其东题曰张许二公祠】
　　揭阳县
　　劝农所【今渔湖南安堂址久废】
　　废呉西窖【在县西南今塞】
　　程乡县
　　曾井【在县治西一里五代时程乡令曾芳所凿泉清冽可愈病宋皇祐间枢宻使狄青征侬智高军士疾疠祷于井水溢出饮之立愈凯旋奏于朝御赐飞白书曾氏忠孝泉五大字今井尚存】州治故址【今县治】
　　县治故址【在城西门外今爲民居】
　　贡院故址【在县治右宋嘉泰元年知州刘焕建试士于此】
　　铁汉楼【宋时建以表刘元成之节知州杨应已慕其人仍建铁庵铭之今址废】
　　七贤堂【在县南百花洲宋开禧元年知州刘焕建祀韩愈等后兵燹】
　　周溪书院【地名周溪明知县刘彬建内有云谷亭濓溪文公祠】
　　元城书院【今圯】
　　饶平县
　　宋太子楼【在南澳山旁有行宫】
　　百丈埔【卽浮山宋丞相张世杰防师于此】
　　宋谢大夫宅【在宣化长坑村遗址尚存】
</div>
    <div class="pagination">
<a href="广东通志_page304.html">上一页</a><span>...</span><a href="广东通志_page300.html">300</a><a href="广东通志_page301.html">301</a><a href="广东通志_page302.html">302</a><a href="广东通志_page303.html">303</a><a href="广东通志_page304.html">304</a><span class="current-page">305</span><a href="广东通志_page306.html">306</a><a href="广东通志_page307.html">307</a><a href="广东通志_page308.html">308</a><a href="广东通志_page309.html">309</a><a href="广东通志_page310.html">310</a><span>...</span><a href="广东通志_page306.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
