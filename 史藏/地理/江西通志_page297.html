<!DOCTYPE html>
<html>
<head>
    <meta charset="UTF-8">
    <title>江西通志 - 第 297 页/共 394 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江西通志 - 第 297 页/共 394 页</h1>
    <div class="content">　　乗光观【在峡江县即郁木洞观宇梁萧子云擕家隠此初名耀真观宋大中祥符中改今名】集真观【在峡江县东乡唐初有女道士危元丽杨道冲居此成道】
　　落云观【在峡江县东乡姚文质修炼处宋靖康间改建雷祠明嘉靖癸丑移祠于山麓之左天啓间复立为观】
　　开明观【在峡江县玉笥乡覆箱峰之西孔真人坛及其居宅母墓在焉朱子有诗】
　　承天宫【即梅子真故宅在峡江县洞天山玉涧之上汉时为玉梁观唐景云中尝遣使建醮祝厘于此宋改为承天观元至元二十六年诏加万夀易为宫详揭徯斯记】
　　大秀宫【在峡江县玉笥山麓其上有天王阁】
　　江西通志卷一百十一
　　钦定四库全书
　　江西通志卷一百十二
　　寺观【二】
　　吉安府
　　东山祥符寺【东山在今府治南其名东山者仍其旧也建自呉建兴二年名束山禅寺宋大中祥符元年改今名治平二年改额慈恩黄庭坚撰仁夀塔记淳熙间僧雍熙并内罗汉院等以扩其寺刘辰翁有记明洪武五年僧仍贯重建二十四年立为丛林有汤长儒碑记后改为白鹭书院再改为县学寻复迁原所崇祯末雪藏居之复得与诸丛林并传本朝知府杨可楹増治殿堂廊庑乃镌其像于石】
　　崇恩寺【一曰天华院按钟文所载又为寳安寺寺居府城西弥陀山呉赤乌间有嚩啰尊者卓锡此地寳安之名因尊者防西城寳镜一圆来也宋景祐间僧智洪重修徳祐间悉毁　本朝康熙丙午僧竹堂重修】
　　南塔寺【在庐陵县水府庙之南内有塔其顶以赤乌记年】
　　灵泉寺【在府城北十里螺子山有井甘洌因名宋欧阳守道有记　本朝康熙三年寺僧海玉构药师堂香积厨稍复旧制】
　　雪山寺【在府城东门外隋大业中四祖住城东祥符寺时被寇城七十日祖令城中禁屠诵佛时城上天王出现赋惧而退城中患疫祖今诵佛如初时六月降雪民疾愈遂改今名明天啓间邹南臯萧拙修以寺歳患水浸改迁今所】
　　永兴寺【在庐陵县安平乡唐贞观初为康国师勅建康善医太宗召之医疾即愈授以官不就归隠本寺赐紫衣有御制碑宋有僧元徽亦辟于朝疏请更寺基未许明年赐名长灯山罢归号济法师庆厯中进士李鉴记其事】
　　祗陀寺【旧名白竺即圣隠山在庐陵县双江之间肇于唐贞观间寺环十八塘】
　　隆庆寺【在府城西二里许唐上元元年置仁山寺黄山谷记云呉顺义中僧冲日筑室于仁山初名广福院宋大中祥符间改隆庆院有罗汉堂元符中富商孟华所创东坡南迁为书八字牓元丰三年庆闲禅师法于此见苏辙碑记寅和初更名徳土院绍兴十三年通判孙霖命僧秉雍新之王泸溪为记元季兵燬明洪武二十四年僧孟泰増修万厯间废本朝顺治十七年资国秀禅师始建祖堂康熙癸夘守道施闰章清复遗址僧维超募建】
　　天赐寺【在庐陵县七十七都唐仪鳯间僧友云建明洪武三年僧永夀重建】
　　能仁寺【在庐陵县西原山唐止观降龙禅师道塲也旧有韩熙载撰碑侍郎王防及刘辰翁重修记】青原净居寺【在庐陵县水东十五里七祖行思道塲唐景龙三年为兰若天寳十年为寺防昌间废大中五年重创段成式有记宋治平三年赐额安隠寺崇宁三年复旧名元末兵燬明洪武九年僧师巩复修二十四年立为丛林嘉靖间绅士创防馆讲学于此万厯末迁防馆于山之阳还其故地】
　　本觉寺【在庐陵县上市街南有塔唐开元时建髙二十仭歴风霜兵燹岿然犹存】
　　大徳寺【在庐陵县教塲后唐开元间僧祖真建号寂照山元僧净观修明洪武五年僧竹汉重修今塔仅存】
　　灵严寺【在庐陵县瑞庆山唐天寳间建明洪武三年僧徳安重兴崇祯初里人郭培慤张在田重葺】石林寺【在庐陵县唐大厯间建本朝戊戌僧印重兴】
　　常田寺【在庐陵县儒行乡唐太和僧如兵开基宋治平间僧慧逺修明洪武七年僧度祥重建】再兴寺【在庐陵县平陂唐防昌间僧防明开创明洪武三年僧无尽重修】
　　永宁寺【在庐陵县吉唐桥唐防昌间僧友云建明洪武三年僧崇徳重建】
　　多寳寺【在庐陵县儒林乡唐防昌间僧虚白建宋咸淳谦禅师重建明洪武十年僧兴道重修】智度寺【在庐陵县剏于唐天复元年名资福宋大中祥符赐今额】
　　慧灯寺【在庐陵县永和镇唐天复二年僧灏开建元延祐间僧嗣重修明洪武元年僧徳泰重兴】永乐寺【在庐陵县葛田唐天祐间僧日成建明洪武五年僧泰登重兴　本朝顺治间僧知林建大士阁】
　　方广寺【在庐陵县华盖山相近剏于唐宋周必大有记】
　　香城山景徳寺【在庐陵县城隍庙右创于唐盛于宋新于明永乐间】
　　龙集寺【在庐陵县河东唐僧言禅师建明洪武二年僧了智重建正统甲子僧惠满修太常少卿程南云书碑　本朝康熙七年僧天如复修】
　　庆源山善余寺【在庐陵县唐建明永乐后屡修】
　　铁佛寺【在庐陵县铁佛桥畔有铁佛三尊唐时所造本朝顺治丙戌燬于兵壬辰僧危言重建】大鹏寺【在庐陵县二十都建自后唐明季萧司马复建勅赐额】
　　金地寺【在庐陵县桐山本王该宅也呉顺义元年有龙见陂田间异僧至云指日是将为寺公宜逺去该听之至南唐保大中龙复见遂为龙田寺后更今名】
　　因果寺【在庐陵县儒林乡杨呉时有僧元感自浙江来卜筑其地明洪武间重建　本朝顺治丁亥僧洞微新之】
　　西峯寳龙禅寺【在府城西南三里旧为藏经院南唐保大六年改今名宋改祥符禅院明洪武年重建仍旧额】
　　靖化寺【在庐陵县左有哦松书院刘舒庵读书处也明崇祯九年其后裔敬亭重修刘士祯为之记】恩褒觉报寺【在府城东门外三里宋时赐额明万厯间僧寂从闽中来于此结大觉庵】报恩讲寺【在府城东南旧名报恩禅寺宋崇宁三年改崇宁万夀禅寺政和元年改报恩广孝禅寺绍兴十二年改报恩光孝禅寺叅政董徳元撰碑元初改今额萧国安记明洪武三年僧昂霄重建已废】
　　益州寺【在府城甘泉门内宋宣和间应禅师自西蜀来结茅于此明洪武中归并丛林永乐初僧益州兴复】
　　龙须山资国院【在庐陵县须山麓唐昭宗时勅建明嘉靖间废　本朝顺治丙申眉庵僧秀重兴】
　　明心院【在庐陵县白沙宋开寳三年僧至明建天圣间仁宗赐御书大雄寳殿四字寳祐间赐额明心之院元至正间僧正净重修明洪武二年僧天然重建】
　　青又庵【在庐陵县距水碓五里许见青原山墨厯记】
　　嘉福观【在府城南恭爱坊旧名王仙观宋治平中赐今额道士刘无心修崇宁元年葛敏重修有记元大徳间道士陈抟鹏募修明洪武十年重建已废】
　　永兴观【在庐陵县南十都晋时有王臯居此名白鹤观寻改永兴观永嘉二年臯道成升举诏改王仙观宋元祐初道士胡紫槩居之大观改元复名永兴】
　　元妙观【在府城内晋建唐开元为紫极宫宋祥符改均庆观天禧改天庆有刘弇碑元至元易今名已废】
　　五岳观【在府城西永丰门外旧名黄真观东晋间黄辅结庐于此宋祥符天禧间道士徐保宁新之治平三年以星灾诏保宁祷之有应真宗勅赐玉虚观内有五岳行宫熙宁三年产灵芝韦骧记隆兴元年袁富重修有记】
　　徊仙观【一在府城内东隅已废一在庐陵县西宣化乡后晋开运二年建宋绍定五年道士陈仙隠重修明洪武十年重建】
　　真常观【在庐陵县来蘓坊呉孙权时有杨真人云游至此祷雨灵应遂标竹为坛后祷无不应宋干徳中尹抱元自玉笥山来劚地立观后坛倾得石像肖杨真人乃建立殿堂治平中赐今额明洪武三年重葺后改为金竹庵】
　　清都观【在庐陵县南永和镇南唐保大间有石基崇髙号为西台宋太平兴国初道士萧徳元结宇于台旱祷辄应赐额曰西台观治平中改今额建中靖国元年苏轼为书清都台三字明洪武辛未道士刘元同重修】
　　紫霄观【在庐陵县东山杨真人炼丹处宋治平甲辰玉笥山廖思开创淳熙丁酉赐今额绍定壬午废天庆观萧苍雪来此重兴元泰定甲子燬毛丹隐彭□堂协图兴复掲徯斯记之至正复燬明洪武初重建】
　　松青观【在庐陵县南淳化乡宋嘉定间道士袁巢云开基元至元三年寇焚仅存殿堂至正间道士刘道重修】
　　招仙观【在庐陵县永福乡宋绍定间道士郭心逸开基元大徳间道士□无瑕修明洪武间道士李西庚重葺】
　　永丰观【在庐陵县宣化乡宋承忠郎胡谏请防勅建元至正间道士石志坚复兴明洪武十年重建】朝仙观【在庐陵县华盖山相传浮丘公控鹤而上约其弟子王郭二真人见此宋刘辰翁有重修记】嘉惠观【在庐陵县天华山元皇庆壬子道士易多福开基元统元年里人龙必富建玉皇阁】青华观【在庐陵县南坊廓乡元延祐间安成夀昌观道士张天全结宇于此一日有簑衣仙邀之去不从明洪武十七年道士朱熙明重建刘敦信有记】
　　髙明宫【在府治演武塲后真君山上元皇庆间里人林浚梅臞往西山玉隆宫得许旌阳遗像归于山顶构祠为道院元季燬于兵邑人王仁英兴复明刘循然刘裕重葺见胡俨记】
　　崇福寺【在泰和县罗团呉赤乌间建元至正重修】
　　普觉寺【在泰和县治东唐上元元年建旧有塔燬于火宋治平二年勅今额元丰中有持真宗仁宗宸翰三十轴到寺寺僧楚金惠思建阁藏之】
　　智林寺【在泰和县治西北唐上元建宋治平三年勅今额寺东有塔与地藏塔对峙宋宣和间建元延祐五年六月现影于法堂未数日雷击其心至正间两现影于民居明成化二十一年夏水入城塔遂倾折嘉靖中重建】
　　防国寺【在泰和县三顾山下唐上元元年建宋治平四年赐额】
　　觉堂寺【在泰和县五十二都唐上元建名报国院宋咸淳间改今额】
　　古城寺【在泰和县下睦即梁李迁仕筑城处唐上元间建宋治平间修葺】
　　兴福寺【在防和县江口唐上元中建元泰定中修葺傍有小塔相传古道者习字于此人施以财不受建塔奉之】
　　甘泉寺【在泰和县甘竹唐防昌二年建宋治平三年赐额元大徳间重修】
　　方里寺【在泰和县六都唐防昌六年建宋治平三年修明洪武间归觉堂寺】
　　三徳寺【在泰和县珠林唐防昌间建元至正二年修明万厯间重修】
　　茶山寺【在泰和县山东唐防昌中建元至正三年修明宣徳中寺僧日天同长老召见官左善世加号国师】
　　灵岩寺【在泰和县忉塘唐咸通九年建元大徳二年修】
　　慈恩寺【即福星寺在防和县东唐干符元年僧一定建宋祥符间赐额明嘉靖寺废仅存普照院藏经阁及快阁】
　　金相寺【在泰和县栎树林后唐天成二年建宋治平间赐额元至正间修】
　　金文寺【在泰和县洞口唐天成间建宋治平三年勅赐今额】
　　地藏寺【在泰和县儒学右宋绍圣间建政和间修殿后有塔瘗佛牙舍利于内建炎兵火阑槛尽废绍兴癸酉忽现影于东南幽室人以为佛牙舍利光彩所发】
　　殊山寺【在泰和县长塘宋绍兴间建】
　　南丰院【在泰和县髙坪唐上元元年建元泰定三年修葺】
　　紫桐院【在泰和县荡原后唐天成间建宋治平间赐今额宋末有邑士曾福可祝髪为僧更名行满北游遇元武宗仁宗授银青荣禄大夫司空而院益有名详见赵孟頫功徳碑记后归龙福寺】
　　彰法院【在泰和县髙龙后唐天成间建宋治平三年勅赐今额明天顺间修】
　　临江院【在泰和县下堡唐天成间建宋治平三年赐额明洪武三年修葺】
　　仁基圣院【在泰和县八都唐建宋末圮元至正间张永年修杨植有记】
　　惠隆院【在泰和县观山宋治平三年建中有爽轩黄庭坚留题元大徳中修葺】
　　隆福院【在泰和县睹陂宋治平间建元至正间重修后归清林寺相传周必大微时宿寺中曽与神人相遇】
　　清云院【在泰和县清凉山元至顺间僧龙虎二师开基每以符水济人凿井投符听人自汲旁塑关圣镇之】
　　济渡庵【泰和县有二一在冠朝唐上元二年建明洪武三年修后归南台院一在龙洲上宋景定间建懐仁渡蛟螭为害结庵镇之后归般若寺明嘉靖间刘应授重修为记】
　　首山庵【在泰和县西明太常寺卿萧士玮静室从子伯升辟为禅林西有陶庵建大士阁丹霞澹归记】崇道观【泰和县有二一在龛村呉赤乌间建宋治平中赐额明洪武初重建一在觉海桥唐贞元建元至正修】
　　太和观【在泰和县沙里晋永嘉二年建元至正间修明洪武间重建】
　　迎仙观【在泰和县茶村王郭二真人炼丹处隋仁夀四年建明洪武二十二年重建】
　　崇元观【在泰和县王山洞口唐上元二年建观后有王匡二仙上升之所明洪武三十年重新】延真观【在泰和县西黄茅冈相传晋永嘉中王子瑶筑坛于此白鹤翔集唐道间立白鹤观宋至道间改名洞虚治平间改今名内有紫薇阁明梁潜记文昌阁王直记成化九年建玉皇阁后灾复建】
　　罗仙观【在泰和县杨村唐髙宗时建元大徳间修明永乐成化间相继修葺】
　　太元观【在泰和县北龙门唐建牛僧孺有记元季兵燬明洪武二十一年新之】
　　太虚观【在泰和县三十一都唐天祐五年道士易时习开基元大徳间修】
　　南冈寺【在吉水县东古孝义寺唐宝厯三年性空禅师创宋绍圣中黄庭坚延青原山惟信禅师主法席　本朝康熙辛酉僧独立重修】
　　归福寺【在吉水县六十都唐刹明末圮本朝康熙己酉僧舒光重建】
　　龙济寺【在吉水县治东南踞东山第一峯后唐修襌师开基　本朝初年邑人李元鼎倡修】龙华寺【在吉水县南坊有元寂禅师墓南唐韩熙载撰碑明永乐时重建崇祯戊辰僧元宗修　本朝康熙辛亥僧梅逢重葺】
　　悟空寺【在吉水县同水乡宋文天祥题额】
　　寳积寺【在吉水县东百五十里宋靖康间建】
　　周岭寺【在吉水县一作洲岭寺明洪武间僧寳重创】
　　大云寺【在吉水县明邑人邹元标毛伯温有诗】
　　南禅寺【在吉水县同水乡乡僧幻影重建】
　　禅悦寺【在吉水县同水乡明刘文襄为释颛愚建】
　　济渡庵【在吉水县宋景祐间驸马都尉张防淑建明正徳间重建徐穆记】
　　净名庵【在吉水县六十二都明刘孟钦兄弟建为藏神宗勅赐书】
　　鹿苑庵【在吉水县同水谷村邹元标书南楼扁额】
　　般若庵【在吉水县东山般若禅师开法于此明罗洪先读书庵内作记】
　　崇道观【在吉水县治北呉赤乌间有人携瓢笠来游一日以笠覆瓢去赐额招仙宋改今名明永乐重修胡广记】
　　崇元观【在吉水县北五十里许旌阳逐蛟于此冶铁镇之呼为元潭观】
</div>
    <div class="pagination">
<a href="江西通志_page296.html">上一页</a><span>...</span><a href="江西通志_page292.html">292</a><a href="江西通志_page293.html">293</a><a href="江西通志_page294.html">294</a><a href="江西通志_page295.html">295</a><a href="江西通志_page296.html">296</a><span class="current-page">297</span><a href="江西通志_page298.html">298</a><a href="江西通志_page299.html">299</a><a href="江西通志_page300.html">300</a><a href="江西通志_page301.html">301</a><a href="江西通志_page302.html">302</a><span>...</span><a href="江西通志_page298.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
