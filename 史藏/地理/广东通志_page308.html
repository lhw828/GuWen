<!DOCTYPE html>
<html>
<head>
    <meta charset="UTF-8">
    <title>广东通志 - 第 308 页/共 352 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>广东通志 - 第 308 页/共 352 页</h1>
    <div class="content">　　内亭县【在县治西九十里下甲乡陆屋村遗址尚存】
　　南宾县【在县西北五里峯子岭下唐贞观中改为灵山县】
　　石室【在县西唐悌原读书之所洞如深室门外一石桥有两石人夹侍】
　　雷州府
　　海康县【附郭】
　　古合州【汉元鼎时始名徐闻不知在州治何地至梁大通间改为南合州在特侣塘边唐天宝二年迁麻歴村贞元初复迁特侣塘旧址后梁开平四年迁于平乐白院村五代南汉仍迁囘特侣塘旧址后又迁今卫治元至元间迁今郡治】
　　海康县故址【隋置在今雷州卫治五代南汉迁县治于澄清坊元至元十八年又以县治设雷州路县迁改不定泰定元年在城南隅恺悌坊面城而立明洪武二年迁郡治后其旧县遗址为军营】雷州县故址【在海康县境隋志云大业初废模落罗阿雷州三县入海康县】
　　贡士荘【宋郡守薛植夫建郡人乐助者买田百余亩为贡士荘凡遇举子防试尽所积以送行元延祐以后雷士合试于湖广省亦资给是荘】
　　观稼亭【在县东门外宋郡守薛植夫建元郭思诚改建城上岁久倾圮明治间指挥宋贤建于城外东北园中】
　　苏公楼【在城南卽宋吴国鉴馆苏辙之所时苏轼亦谪儋耳同处月余靖康间邑令余淳礼建亭设二苏像嘉熙间郡守毛当时即其地建楼以表之咸淳间郡守陈大震迁楼于西湖与寇准祠并元末废明正德间郡守王秉良又即旧址建楼刻二苏诗词于上今并圮】
　　王国才池亭【宋苏辙诗马上初惊香入衣临风骚首驻金羁幽亭深在荷花里道在王家小墨池】
　　三贤堂【宋郡守陈大震建在平湖书院内祠寇准并二苏】
　　梦归堂【宋陆升之寓居胡铨三大字榜楹门】
　　曹氏园亭【宋寇准诗野静长原迥亭开夕吹清登临时一望海树与云平】
　　英灵陈司马宅【宋寇准诗公余策马到英灵幸有官僚伴使星人物煕煕风景盛好将佳防入丹青】
　　薛公生祠【在城内守亷坊宋嘉熙间郡守薛植夫凿渠兴水利有功于民去日郡人立祠于苏祠之东以志不忘祠废今迁附名贤祠】
　　西馆【在平湖书院西宋寇准所居】
　　蓬莱馆【在郡治东蓬莱坊一名光华馆宋守戴之邵建】
　　思亭【在雷州卫治宋郡守张纮建自为记】
　　十贤亭【在西湖上宋咸淳九年郡守虞应龙建以祀寇凖苏轼苏辙赵鼎李纲王岩叟胡铨秦观李光任伯雨】
　　横舟亭【在郡治西宋郡守陈大震建取寇准孤舟尽日横之句而名又有流水孤村等亭今惟放生狎鸥二亭存余俱废】
　　瑞芝堂【在郡旧治宋建名无讼因瑞芝产于堂易今名】
　　百花堂嘉惠亭【俱在郡治宋时建】
　　陆公泉亭【在城北十五里明嘉靖间郡守陆瓒觐行士民送之道遇流泉涌出众因建亭碑勒陆公泉三字今圯】
　　遂溪县
　　废椹川县【旧有椹县隋改曰椹川大业初废入扇沙县】
　　文明书院【在县西南乐民所城内宋苏辙南迁由儋徙亷道经兴亷村宿净行院谓乡士陈梦英曰此地胜境当有文明之祥卽其地建文明书院后圯今为军营】
　　莱公井【在英灵里祭海亭前宋寇准经游斯地饮而甘之因名郡守薛直夫立亭其上】废遂溪县【即古之铁把县宋绍兴二十年迁县西南乾道四年再迁今县遗址尚存】龙爬石【在旧县东五里昆仑阜宋嘉定九年天大雷雨龙盘石上爪痕如凿泉涌为潭乡人遇旱于此求雨】
　　崇犹堂【在文墨乡宋咸淳五年尚志建元末废】
　　祭海亭【在县南英灵村每岁春夏季月十二日郡官遥祭海神于此】
　　徐闻县
　　旧徐闻县【唐贞观间立在麻鞋村元至元中迁于宾朴村】
　　贞女台【在县黑石门山之巅相传昔有女子父母没于此守志不嫁乡人为立台焉】
　　琼州府
　　琼山县【附郭】
　　汉珠崖郡城【在县东南东谭都石陵村基址尚存】
　　梁崖州城【在郡城东南三十里】
　　废舍城县【在郡城东北二百六十里隋大业中置唐于此置崖州宋省入琼山县】废顔卢县【在废舍城县境隋置唐改顔城属崖州后废】
　　废武德县【在陶公山下隋置】
　　赵汝珞营【在白沙口】
　　琼台【在琼治西琼州自唐以来置都督府宋置琼管安抚都监琼台盖当时所名】
　　望阙亭【在县张吴都唐崖州址南李德裕贬时建并有诗】
　　永日轩【唐李德裕建因公有消此永日所以解忧句后人取以名其轩志去思焉】
　　东坡台【在郡城南旧开元寺东宋苏轼甞寓此故名】
　　丽泽亭【宋建在郡学门外江中飞桥径度环植芙蓉最为胜槩后废】
　　广防亭【在城东一里宋隐士唐文严建初名松轩翰林学士陈士徽更名广荫元万户解珣迁于通衢之上】
　　海云楼【在郡治宋建】
　　鉴空阁【在城西宋建】
　　靖端台【在郡治又有虚白缓带退思平理燕喜等堂在通判防者有风月台节爱超然二堂皆宋时所建后废】
　　世德堂【在城西宋户部侍郎沈翥孙悌建】
　　放生池【在城南内谯楼下宋郡守韩璧开并建知乐亭后展城湮其半今钟楼南街微存遗址池北有六瑞堂郡守王光祖建时常开双莲者三堂以此名】
　　番民所【在海口浦今为海田元籍南番兵立其长麻林为总管今圯子孙俱为蛋人】瑞莲亭【在郡城南有双池植莲元至正间开双萼文宗时游亭上扁为瑞莲】
　　考古台【明洪武中教谕赵谦读书处今为筑台】
　　留耕亭【在城东一里明景泰间隐士唐寅建】
　　澄迈县
　　曾口县【在县南七十里曾家东隅都唐贞观间置五代南汉省今为博罗村址】
　　通潮阁【一名通明在县西宋澄迈驿阁苏轼甞憩此有诗李光书扁】
　　文昌县
　　废紫贝县【在紫贝山下汉置后与玳瑁县俱省】
　　废平昌县【在县北何恭都谭步村隋名武德唐武德五年改名平昌后改文昌】
　　废忠州【在定安县西南黎峝中唐咸通间擒黎贼蒋璘等于其地置州兵还遂废】
　　防同县
　　旧县【一在嘉防一在太平】
　　永丰旧邑【在县治北门】
　　乐防县
　　废容琼县【唐贞观置贞元中省入琼山】
　　临高县
　　故临机县【在县西二十里唐置今那虞都海边亦有临机村】
　　买愁村【在县南宋胡铨有诗】
　　儋州
　　儋耳城【在州西三十里高麻都南滩浦溪汉楼船将军杨仆建遗址尚存】
　　宜伦县【方舆志在州西门内隋为义伦县宋太平兴国初更名宜伦绍兴间郡守王齐迁于城北以其地为伦江驿后附城西门内元因之明正统间废】
　　富罗县【在州境本隋毗善县唐初更名富罗五代南汉废】
　　吉安县【在州境唐贞观初分昌化置乾元后省置洛阳】
　　涔阳县【在州涔阳镇唐天宝初置】
　　洛阳县【在州境黎峝中唐乾元后省吉安县乃置后移儋州城下宋省入宜伦县】
　　得月楼【在州城北宋知军孙尚建明成化间改为迎恩馆】
　　尊贤堂【在州治东二里宋苏轼所居后郡守谭景先建堂于其址以祀轼故名】
　　桄榔庵【在州城南宋苏轼谪居时为偃息之所傍有桄榔林故名】
　　继美堂【在州治东宋知军陈适建以其父中孚亦甞为守故名】
　　坚白堂【在州治东宋陈适建】
　　问汉亭【在州大江桥北宋人许康民建胡铨题匾】
　　云锦亭【在城东南宋周自永建】
　　筹边亭【在城东宋知军黄嗣建】
　　涌月亭【在城北本宋郡人陈氏家塾下临大江李光取杜诗月涌大江流句名之】
　　熙春堂【在州治东宋建】
　　湛然庵【在州大江桥北宋人许廷惠建】
　　吏隐堂【在州北隅宋知军陈仲平建】
　　昌化县
　　兴贤堂【宋时为符确建】
　　万州
　　万安州城【在通化都唐置址尚存今名旧州】
　　富云县博辽县【俱在州境唐贞观中置龙朔初属万安州五代南汉省】
　　万宁县【宋置在州城西北明初迁于州治东】
　　爱民堂【在州治后宋建元侍御史丘世杰重建】
　　黎顺亭【在城东山岭下宋端平中知军刘椿有德政民为立亭刻石纪功今碑尚存】鲁亭【在城北僊河溪侧元丘世杰建】
　　崖州
　　乐罗县【在州西百里今有乐罗村按隋后县无此名恐为汉时十六县】
　　临川县【在州东南一百三十里盐场西南山中唐置五代省】
　　落屯县【在州东五十里唐置五代省卽今落屯村熟黎居之】
</div>
    <div class="pagination">
<a href="广东通志_page307.html">上一页</a><span>...</span><a href="广东通志_page303.html">303</a><a href="广东通志_page304.html">304</a><a href="广东通志_page305.html">305</a><a href="广东通志_page306.html">306</a><a href="广东通志_page307.html">307</a><span class="current-page">308</span><a href="广东通志_page309.html">309</a><a href="广东通志_page310.html">310</a><a href="广东通志_page311.html">311</a><a href="广东通志_page312.html">312</a><a href="广东通志_page313.html">313</a><span>...</span><a href="广东通志_page309.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
