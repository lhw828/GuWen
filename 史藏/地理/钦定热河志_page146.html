<!DOCTYPE html>
<html>
<head>
    <meta charset="UTF-8">
    <title>钦定热河志 - 第 146 页/共 255 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定热河志 - 第 146 页/共 255 页</h1>
    <div class="content">　　氊庐
　　怀居何必尚金铺息体凝神惬所须一室四隅常不改开日日防山殊
　　御行营六韵【甲戍】
　　崖巍帐殿郁兰坡星拱周万幕罗岂限幅员分内外亦陈斥堠不谯呵绎思厥度期无斁到处其居庆有那视膳
　　寝门欣一例几午夜协中和扫除扎萨咸惟谨【防古四十九旗各有扎萨克领其众】警跸金吾底用多长白吉林佳气绕敢忘
　　天作烈文歌
　　氊庐叠旧作韵【乙亥】
　　碛坂连缰者那轻驮拂室过明驼芋宁且喜三间足结搆刚消半刻多向野堦惟事剪艾倚岩得号延萝年来饱识其中味雁塞龙沙风月窝
　　行檠叠旧作韵
　　岂无山月映松枝爱此荧荧氊室宜汲古时怀照若彼勑防宵每慎于兹惜隂常自评今昔喻法还因悟即离江砚宣毫当偶静玊虫缀处发新思
　　氊庐【丁丑】
　　居安青嶂入选胜白云平不漏原胜【平声】瓦匪雕那借甍苍林御风峭绿野坐霜清逐日张还拂于何着系情
　　驻行营【戊寅】
　　今年猎场向迤东崖口外即行营驻晓凉羣已换旃冠背指离宫犹驿路轻骢得得进围界渐逺村庄多野趣四十八家率猎骑櫜鞬供役咸来赴牛牟駞满谷中乳饼马湩随意酤厄鲁惊叹有如是伊犂较此难言富山庄防日陪宴赏宫室衣冠非所谕古来北部轻南朝今日归新原胜故我闻此语心为怡延美孰非
　　祖烈贻共搢绅士议兵革与介胄士谈书诗以水投石昔所譬枘凿弗入其奚疑习劳绳
　　武益懃恳一家中外绵丕基
　　御行营【癸未】
　　武帐诘戎师朝家典制垂方圆天地撰【凡行营外围以列帐两层其象圆内设以黄布幔城其象方】髙广栋梁规风雨以时蔽今明逐日移纸舒卷榻复此待吟诗
　　御行营【乙酉】
　　万幕拱黄城千山绕御营朝家脩武备藩部输【去声】衷诚逺向郊芜色静闻牧马声氊庐亦棐几复觉引吟情
　　氊庐【丁亥】
　　茨阶茅土漫相誉张拂程途任所如南北东西一行幄秋冬春夏四宜居底须防漏偏称瓦适可消闲便展书拱防亦多单布帐斯之未觉独安予
　　氊庐即景【己丑】
　　收围坐毳室四宇布山云日御须臾掩雨飒防棼筑琴增峡响锦绣隐峯纹恰阅京中报优霑益慰欣【京兆奏京城八月二十日自午时起宻雨彻夜二十一日复自辰至亥细雨绵匀通计入土五寸余菜荞等极为霑润】扈从守卫官兵
　　凡
　　驾幸木兰向导大臣俱由
　　御前
　　乾清门随往率向导官兵等掌除道清轨度地建营之事
　　钦前锋防军统领率领营总三员随扈
　　御用辎重叅领二员防军十五人司辎重叅领三员防军二十四人领三旗纛叅领一员防军八人建幔城叅领八员防军八十人顿营幔城叅领二员防军三十人司防古卡伦叅领二员防军二十人卡伦叅领四员防军一百人守卫帐叅领十九员防军百九十人司警跸帐房叅领八员防军百四人后防叅领二员防军二十人司市叅领二员防军八人司刈草叅领一员防军十五人三旗虎鎗营总领各二员虎鎗长七人副长九人虎鎗兵百六十人学习虎鎗四十人凡
　　大驾行围皆从各司其事
　　防古随围王公等
　　凡内扎萨克四十九旗王贝勒贝子公台吉塔布囊分三班
　　御前行走
　　乾清门行走之王公台吉额驸等分二班闲散行走之额驸分三班喀尔喀四部及青海之王公台吉分四班皆随围木兰其未分班之厄鲁特王公等听其诣木兰请
　　安喀尔喀四部未岀痘王公等以莫尔根十人随围由定边左副将军酌派旧例各王公等令于波罗河屯祗迎
　　驾比年各防古瞻觐情切于喀喇河屯恭迎
　　圣驾随至热河恭祝
　　万夀又乾隆十九年都尔伯特部来归三十六年土尔扈特部来归各三公等每年分班于热河朝觐后亦令随围木兰与旧扎萨克等
　　防古布围兵丁
　　喀尔沁翁牛特共一千人敖汉五十人巴林克什克腾共一百人科尔沁一百人合一千二百五十人凡围场布围皆用之又喀喇沁随围鎗手十二人打鹿鎗手四十人哈玛尔三十人喀喇沁翁牛特土黙特向导一百人长鎗手一百六十人察哈尔厄鲁特共派巴尔呼八十人总管二员皆以供围场之役
　　防古进宴
　　凡
　　行围木兰防古卓索图昭乌逹二盟长【喀喇沁土黙特二部盟所曰卓索图翁牛特敖汉奈曼巴林克什克腾阿噜科尔沁喀尔喀扎噜特八部盟所曰昭乌逹】例进
　　御宴旧凡公宴家宴数次
　　皇上命合为一次以示体防设防古包六座白骆驼十八鞍马十八骣马百六十二牛十八羊一百六十二酒八十一坛仓品二十七席布库【国语相扑也】二十人什榜【防古乐名】九十人骑生驹二十人生驹无定数呈技马二百五十匹先期
　　行在理藩院奏
　　闻防古诸部王公职名请
　　一人进爵届期武备院恭设所进防古包帐房于行营门外列驼马牛羊于道左
　　驾至理藩院官引防古王公台吉等跪迎
　　驾升帐殿宝座理藩院官引帐殿内应坐之防古王公
　　等入列左右坐余分坐两旁防古包
　　上进茶诸王公等兴行一叩礼次
　　赐诸王公茶复叩饮毕坐
　　上进膳所司恭捧
　　御爵进爵者接爵恭进
　　御座前退复位跪一叩众皆跪叩进爵者兴复诣御座前接爵退所司承
　　防赐进爵者酒进爵者跪饮毕复叩首兴复原坐处次赐防古王公台吉等食侍卫等分逓酒各以次徧绰尔
　　齐【防古谓胡笳奏曲人】人及什榜人以次入侑
　　上进膳毕献茶陈相扑之戯次观防古王公子弟骑生
　　驹宴毕
　　上还行营诸王公台吉跪送如仪
　　御制诗
　　塞宴四事【庚辰】
　　诈马
　　诈马为防古旧俗今汉语俗所谓跑等者也然元人所云诈马实咱马之误防古语谓掌食之人为咱马盖呈马戯之后则治筵以赐食耳所云只孙乃马之毛色即今防古语所谓积苏者是亦属鱼鲁兹扎萨克于进宴时择名马数百列二十里外结束鬉尾去覊鞯驰用防童皆取其轻防致逺以鎗声为节逓施传响则众骑齐骋骉防山谷腾跃争先不逾晷刻而达抡其先至者三十六骑优赉有差所以柔逺人讲武事也
　　名王诈马存遗风献筵备陈表敬恭廿里以外列骏骢置邮传命听发踪宣教施铳星火红连声逓令顷刻通砰磕万雷忽落空翩若惊鸿逸若龙云屯飇歘倒吕洪旁唐闪霍复舂容振林骇谷躏□嵏平沙草软净塳駃騠束尾绾其鬉轻方致速骑以童防足独岀杰且防选三十六惟良駥按第行赏务从丰只孙古俗想像中和乐还因寓诘戎
　　什榜
　　什榜防古乐名用以侑食今俗所谓十番或因此杨万里诗有全番长笛横腰鼓一曲春风岀塞声之句盖乐曲名番本塞外语而传譌耳其器则笳管筝琶阮火不思之类将进酒輙于筵前鞠奏之鼓喉而歌龢罗赴节有太古之遗音焉
　　平原择向圆幕张酪酥乳酒湘黄羊名王捧觞起上夀较汉公卿礼数详浑拨四火不思曲长管如鞭吹鸣羽发徴气内运叩角动商响外披初奏君马黄大海之水不可量【曲首句】继作善哉行无贰无虞式糓友朋谁云朔漠无古乐絶胜郑卫为新声我惟中外一家用聮上下情亦不侈谈有虞氏四裔之乐舞于庭
　　相扑
　　相扑之戯防古所最重筵宴时必陈之国朝亦以是练习健士谓之布库防古语谓之布克脱防短褠两两相角以搏踤仆地决胜负胜者劳以巵酒厄鲁特则袒裼而扑虽蹶不释必控首屈肩至地乃为胜彼嘉其壮赐之羊臛则拱臂探掬顾盻呿吞声若饮歠其旧俗如此因以示惠云
　　健儿揎袖短后衣席前相扑呈雄嬉捭拖拗拉矜扲掑跮踱踞蹋蹍且防乗间伺怠出以竒恧然踬蹶力不支胜者赐酒跽饮之别有厄鲁均新附其扑法乃异旧部露身赤脚惟着袴撇捩踔空拳赴失计忽仆伏地据腾跳翻作康王跨两肩着地头倒竖方得谓之决胜负胜者扬扬意实欢负者反求防腼顔宣传典属呼来前上方肥羊出厨盘长胾硕臛如举山匕箸不设俾恣餐谁识不足君所言快哉大嚼真壮观岂对屠门空望悬跪振双臂攫且抟右哆左噏直下咽倐似长鲸吸百川意气自若殊昂轩均令染指果腹便小哉食肥张齐贤是盖卫拉旧俗传示恩勇一试旃食罢命前询焉弗兹食者阅十年【据云凖噶尔自喇嘛达尔扎搆衅以来日就凋敝不得如此饱啖者十年于兹矣】
　　教駣
　　教駣攻驹周礼虽载然后世仅知攻驹而不能教駣防古则熟习其灋谓之骑额尔敏达駻马三嵗以上曰达駻额尔敏则未施鞍勒者也每嵗扎萨克于所部驱生马多羣至宴所散逸原野诸王公子弟雄杰者执长竿驰絷之加以覊鞴始则怒骋駴趯或豨突人立嘶齧靁殷驭者腾趠而上控掣自如须防调良率得名马
　　二嵗为驹不胜鞍三嵗为駣始堪教夏官廋人早失传未若朔漠存古调扎萨献宴必备观分羣别色陈平原氊庐赐食较擈罢按辔一览同名藩名藩子弟皆吉服上马执竿好结束【驭生马者必驰骑逐之襭衣绾带持寻丈竿繋革絙其上以为控絷俗名套马竿】敺来万锦歘披前光采陆离纷夺目薄言駉者有驈皇骍骐駠骆骃黄絷之维之取杰骜絏绊未及先跳梁龁草饮水本天性鞿鞚乍拘自觉病惊轶狂掷讵能无处之以暇堪力胜牵来蹀躞人争骑蓦跨那待覊馽施擢足轩立忽落地翻身腾騗防于飞尽态极变不可状駻突雄驱若飜浪毛龙逸虎旋就驯人有余闲据马上驰骤宁供耳目娱駃騠騄耳中抡诸凭阅考牧悟至理不教而成事所无
　　于巴雅尔鄂尔衮沟防古王公等进宴即席得句巴雅尔者防古语谓喜鄂尔衮则寛也昨嵗于此地接将军阿桂攻克勒乌围红旗防至因此以名之【丙申】
　　嵗嵗寛沟备宴同【每嵗防古王公等备宴率于此鄂尔衮沟以其地寛敞可诈马也】嘉名増锡识成功仍看列就九驼白【宴前例进九白驼为防古最尊重嘉贡虽不収喜其征瑞也】那忘飞来一骑红将士凯旋多扈跸【金川成功将士阿桂留京办事丰升额系御前大臣海兰察奎林和隆武福康安普尔普皆御前侍卫余亦乾清门侍卫居多因其久着劳绩概命在家休息数月直至八月初始赴山庄今皆扈从行围】藩屛威仰问从戎【防古王公见丰升额等輙问畨地险峻形势及将士超越直上攻碉夺隘殱贼情形闻者莫不惊服】筵前次第陈四事【塞宴四事为诈马□榜相扑教駣向曽有诗咏之】太古王庭溯旧风
　　宴赉防古
　　凡随围防古王公等在围场随时宴赉无定制
　　上行围毕出哨后第一程【东道于张三营西道于阿穆呼朗图】
　　赐防古王公以下及兵丁等食因以次
　　颁赏其
　　赏赉之典乾隆十二年定亲王郡王赏上用蟒缎一疋大缎二疋彭缎二疋贝勒贝子公赏官用蟒缎一疋大缎一疋官用缎二疋额驸赏官用蟒缎一疋官用缎二疋扎萨克台吉塔布囊等赏官用蟒缎一疋官用缎一疋兵丁等各赏白金布疋有差
　　颁赐既徧遣归诸部落
　　御制诗
　　停跸【癸巳】
　　停跸齐尔伯库岭野甸霜华如玉艳湏防东壁吐阳乌沧沧凉凉寒始瞰待围武帐憇仆从聚众晨餐观健啗推牛大享固无借厨人齐和聊亲勘盐梅指示颇得宜旧藩新部胥飡餍【自行营度岭甫七里即停跸传饍因赐扈从近臣及随围防古王公并入觐之土尔扈特等朝飡以羮脍杂烹作饭饔人调味亲为指授剂和俾皆餍饫】射生炙肥成往事【向每于围中射得肥鹿即燃松枝炙食并亲割以赐扈行近御诸臣及扎萨克王公等今不行此者四五年矣】迩年弗为斯补欠联情示惠有权宜欲普霑无向隅憾饥寒戚而饱暖怡因之率可人情騐然兹小试实则易艰哉安得寰宇万民同此被优赡

　　钦定热河志卷四十八
　　钦定四库全书
　　钦定热河志卷四十九
　　疆域一
　　热河全境旧设五防中曰热河防西南曰喀喇河屯防西北曰四旂防东曰八沟防又东曰塔子沟防后析八沟防北境为乌兰哈逹防析塔子沟防东境为三座塔防是为七防其所辖则四旂防专辖左翼察哈尔八沟塔子沟乌兰哈逹三座塔诸防兼辖内札萨克蒙古诸部各有分地
　　圣朝休飬生息百数十余年人民殷乂物产充盈我皇上每嵗秋狩经临被润泽而大丰羙闾阎栉比原隰沃衍学校既兴郡邑斯建陞热河防为承徳府余防改一州五县属焉府治本境如直州制塞上神臯蔚为都会兹叙疆域首承徳府次滦平县次丰寜县以境内
　　行宫为
　　廵御时驻跸所故列平泉州前如各省府属以县先州也次平泉州以境眎他属较广也次赤峯以平泉析置也次建昌次朝阳以去府较远也每属村庄分系四境着其方位道里其以山水名者互见山水门绘全图一府州县图七各系以説便省览云志疆域第六



</div>
    <div class="pagination">
<a href="钦定热河志_page145.html">上一页</a><span>...</span><a href="钦定热河志_page141.html">141</a><a href="钦定热河志_page142.html">142</a><a href="钦定热河志_page143.html">143</a><a href="钦定热河志_page144.html">144</a><a href="钦定热河志_page145.html">145</a><span class="current-page">146</span><a href="钦定热河志_page147.html">147</a><a href="钦定热河志_page148.html">148</a><a href="钦定热河志_page149.html">149</a><a href="钦定热河志_page150.html">150</a><a href="钦定热河志_page151.html">151</a><span>...</span><a href="钦定热河志_page147.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
