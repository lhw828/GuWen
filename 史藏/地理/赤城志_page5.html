<!DOCTYPE html>
<html>
<head>
    <meta charset="UTF-8">
    <title>赤城志 - 第 5 页/共 56 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>赤城志 - 第 5 页/共 56 页</h1>
    <div class="content">　　年叶守籈更今名【事见悟真坊】
　　观桥在州东北一里以近天庆观故名
　　按庆厯七年元守绛建十石梁于河以通车马询之故老谓今两州桥观桥学桥卖茆桥永泰桥保寜桥其旧迹焉余则不可攷矣
　　临海
　　中津桥在县南一里脩八十六丈广一丈六尺淳熙八年唐守仲友建桥之节二十有五籍舟五十规制闳缜为一时壮观先是城临三津其中最要自瓯闽道黄岩而度者肩摩袂属至此每病涉桥成如履通衢顾以潮汐降升朝撞暮春水至夏秋雨溢暴流吞齧久则不支自绍熙元年江守乙祖庆元元年周守二年刘守坦之嘉定四年黄守防六年余守建皆重修之刘更名庆元黄仍其旧十五年齐守硕逆防其坏大加崈葺舟补旧者四十创新者十有四布版道二十有七钩栏一百六十有二又以余材别为舟五穴南岸藏之以备异时更易视旧葢有加矣桥南有亭遇祝圣则于其地放生焉北有皇华亭世传皇华真人上升处南又有飞仙亭【唐守记云郡介括苍天台间水源二山东南流合于城西十五里东注于海城临三津其中最要道出黄岩引瓯闽往来昼夜不絶招舟待济寒暑尤病飓风无时嚚师牟利舡重载命寄毫发仲友以淳熙庚子来守辛丑三月常平使者循行迓于城南戊夜登舟篙工失度比晓乃汔济因问父老江可桥未作何故对以潮汐升降经营为艰食于津与濒江之市又沮之皆中辍仲友自念承乏牧养继歉嵗入境人草食赖朝廷勤恤麰麦告登病少瘳矣桥大利可毋作乃分官吏庀工徒度高下量广深立程度以寸拟丈创木様置木池中节水以筩效潮进退观者开谕然后赋役始于四月丙辰成于九月乙亥筑两堤于皇华亭之东甃以巨石贯以坚木载防以菑楗中为级道两旁为却月形三其层以閷水势南堤上流为夹木岸以受水冲堤间百十有五寻为桥二十有五节旁翼以栏载以五十舟舟置一碇桥不及岸十五寻为六栰维以柱二十固以楗筏随潮与桥岸低昂续以版四鍜铁为四锁以固桥纽竹为缆凡四十有二其四以维舟其八以挟桥其四以为水备其二十有六以系筏系锁以石囷四系缆以石师子十有一石浮图二缆当道者植木为架迁飞仙亭于南岸迁州之废亭于北岸以为龙王神之祠为僧舍及守桥巡逻之室二十有一间南僧舍为僧伽之堂凡桥栏舟栰之役五邑共之黄岩预竹缆之须余皆属临海金木土石之工二万二千七百用州钱九百八十万米四百五十斛酒二百六十石桥既成因其地名之曰中津第赏官吏有差燕犒以落之命临海尉支监官主桥事两指使同视啓闭择报恩寺僧行各二人奉香火置吏属行文书番将校主巡警逻者二人守桥十有四人皆厚其廪给又以度数名物为图志禁防法守为要劵田亩财用为版籍东湖嵗输公帑数百缗改入焉以备葺费命临海黄岩令董葺事所以为桥计者粗备矣夫民可与乐成难与虑始方议作桥则疑中则谤既成则疑释谤弭而说继之是皆常情尔然虑始之难未若保之之难金石至坚久犹刓而泐况他乎故记其大槩使后人知其勤尚或继之且为铭曰台江之津憧憧往来桥之未作吾民其咨岂无智谋亦阻浮议桥之既成其勤在继矜吾民兮闵吾勤兮永诏厥后视斯文兮】
　　怀义桥在县东二里乾道六年向守汮建或云尉舒亶
　　斩恶少于此又云僧怀义建故名
　　东留贤桥在县东七里本茶院桥绍熙五年为徐守子
　　寅建
　　西留贤桥在县西二十里淳熙十六年为沈守作宾建交礼桥在县东三里【一作交鲤言因开元中蛇与鲤鬬而名又一作鲛鲤谓地临江浒此二鱼所出也按祥符间大固乡旧有交礼里则是以里名桥其承袭必不谬前说稍诞后说则近俗矣】
　　通明桥在县东三里以其路通四明故名后有十将郑
　　者居之俗呼十将桥者误
　　大固桥在县东二十里一名双桥滨溪旧多梅花于公桥在县东二十里
　　清化桥在县东二十五里一名下林桥
　　下管桥在县东四十里
　　五家桥在县东四十五里
　　吉祥桥在县西三里天禧中建以近吉祥寺故名乾道
　　六年亭其上
　　浮岗桥在县西一十里
　　八叠桥在县西二十五里
　　船坊桥在县东南五里旧有船塲在东湖与今桥近旧
　　传尝造船于此故名
　　遂仁桥在县东南二十五里一名栏界桥
　　茆思桥在县东南五十里旧传有巫茆其姓者建此故
　　名
　　东逻桥在县东南一百二十五里
　　后岭桥在县西北四里旧名升仙
　　重辉桥在县西北三十里旧名柘溪桥
　　洪桥在县西北三十里
　　黄岩
　　县桥在县南一十五步宣和五年建
　　利涉桥在县北一里嘉定四年令杨圭建脩一百丈广三丈籍舟四十功利次中津南有黄山楼【水心叶侍郎适记云嘉定四年二月黄岩县浮桥成林鼒叔和为其知县杨君言曰桥长千尺籍舟四十栏箘繂索隄其两旁捆图狻猊讫三十旬斤铁九千木石二万五千夫工六万余县东南车马担负而客之涂皆达于桥西北樵采携挈而民之市皆移于桥诸公跨天台陟鴈宕行过黄岩皆喜曰増一桥矣葢奔渡争舟倾覆蹴蹋之患既免而井屋之富防肆烟火与桥相望不絶甚可壮也古无而今有难也桥于江之险又难也台州有桥自唐守始君一县作之抗其力如州倍难也愿子记以为君酬余病未暇也叔和又言曰桥以未成为难众人所知尔以既成为难君所自知也今嵗别一囷以待异日之阙尚惧不足虽然县籍坏七十年矣君聚田百万亩筭而步析之更二载始得经界之旧君之力虽尤难而承其后者易矣易则思思无穷而桥可恃以常存也愿并着之余卧水心久往来皆村野人语不到门外不知君材乃若是郑大夫非异人耶举郑国解落整比大效小验具于春秋至捐一车则天下以为笑彼溱洧之易视今之难奚百倍翅耶岂古人于此则或有故欤世常言极今人所难不足以进古人所易而充古人所易不能为今人所难何哉叔和之论不余质也可无为书余少从叔和兄弟防每为余言县直北山爽气浮动花柳之丽雪月之胜无不在江北余间至程头必徘徊顾瞻辄阻江而返屡矣今既施桥而叔和与邑人日曳杖娱戏于北山潮生汐落随江降升悠然如泳汉浴沂以歌令君之遗徳而余已老不复有四方之事徒慨想而不能从也因附见之亦以志余之不忘斯游尔】
　　孝友桥在县西一里脩六十丈广三丈跨大江别浦元祐中令张元仲累石为之元仲字孝友因以名桥庆元二年圯于水县人赵伯澐纠合重建筑为五洞桥面亦五折取道当中坎两旁以窍水翼栏其上视旧功十倍焉今但呼西桥
　　永寜桥在县东南五十步建炎二年建
　　桂枝桥在县东二里左防居之绍兴二十八年建鲁神桥在县东南五里
　　新罗坊桥在县东北一里即清水闸桥
　　东浦桥在县东北一里二十步即混水闸桥
　　钱家桥在县东南二百五十步一名永利桥
　　东禅桥在县东一里
　　郏家桥在县东南二百步
　　浮桥在县南三里
　　三童桥在县西二里
　　新桥在县东三里
　　徳胜桥在县东南三十里宣和中建以防于此故名石秋桥在县南八里
　　寺家桥在县东南一十里
　　戍浦桥在县北七里一名陈晏桥
　　浄土桥在县东北一十里
　　新城桥在县西北一十里
　　塌水桥在县西北一十里
　　下仙浦桥在县东北一十里
　　桐屿桥在县南二十里
　　东鉴桥在县南二十里
　　下浦桥在县西南五里
　　下洋山桥在县南二十五里
　　栅泾桥在县东南二十五里
　　马铺桥在县南二十五里
　　苦竹桥在县西二十五里
　　龚屿桥在县西南二十五里
　　钱屿北桥在县南二十五里
　　上龚桥在县东一十七里
　　钱屿南桥在县西南五十里
　　新安桥在县东南三十里一名路桥
　　小澧桥在县西三十五里
　　石路窟桥在县东南三十七里
　　长浦桥在县东南四十五里
　　清洋桥在县东南四十里
　　大浦桥在县东南四十二里
　　下新桥在县东南四十五里
　　新湫泾桥在县东南四十九里
　　泽库桥在县南四十五里
　　新桥在县南四十五里
　　丹崖桥在县南四十五里
　　褊屿桥在县南四十五里
　　洋屿桥在县东南四十七里
　　新渎桥在县南五十里
　　鹜屿桥在县南五十里
　　聚石桥在县南五十里
　　鳯城桥在县西五十里
　　下盈桥在县西南五十里
　　白塔桥在县西南五十里
　　三屿桥在县西南五十里
　　关屿桥在县南五十里
　　溪口桥在县南五十里
　　新泾桥在县南五十里
　　安容桥在县东南五十七里
　　白峯桥在县东南五十五里
　　夹屿桥在县东南五十里
　　光明桥在县东南六十里
　　月河桥在县东南六十里
　　囘浦桥在县东南六十里
　　新湫南桥在县东南六十里
　　应田桥在县西南五十里
　　横屿桥在县南七十里
　　楼崎桥在县南七十里
　　湖亭桥在县东七十里
　　马巷桥在县南八十里
　　黄山头桥在县东南一十五里
　　庄土桥在县南三十一里
　　泾土桥在县东南四十九里
　　小屿桥在县东南七十里
</div>
    <div class="pagination">
<a href="赤城志_page4.html">上一页</a><a href="赤城志.html">1</a><a href="赤城志_page2.html">2</a><a href="赤城志_page3.html">3</a><a href="赤城志_page4.html">4</a><span class="current-page">5</span><a href="赤城志_page6.html">6</a><a href="赤城志_page7.html">7</a><a href="赤城志_page8.html">8</a><a href="赤城志_page9.html">9</a><a href="赤城志_page10.html">10</a><span>...</span><a href="赤城志_page6.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
