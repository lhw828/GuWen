<!DOCTYPE html>
<html>
<head>
    <meta charset="UTF-8">
    <title>浙江通志 - 第 94 页/共 787 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>浙江通志 - 第 94 页/共 787 页</h1>
    <div class="content">　　星桥　王穉登客越志塘栖河濶百尺隔河人声不相闻星桥如白虹沉沉下饮波上
　　弥陀桥　万厯杭州府志在五行村北洪武九年重建
　　丰年长夀桥　成化杭州府志亭溪村东南洪武十三年重建
　　海寜县
　　清平桥　寜志备考在县南八歩与鼓楼相对旧名三思杭州府志又名平政明万厯己酉县令郭一轮改为板桥
　　胜安桥　嘉靖浙江通志旧名乌鹊桥在县治东寜志备考宋嘉泰四年重建一名升仙
　　行春桥　万厯杭州府志县西二百一十九歩下跨市河元大徳二年建
　　海昌桥　明一统志在县治东隋大业初建
　　醋坊桥　咸淳临安志在县西北海寜县志宋隆兴间建以醋库得名
　　安国寺桥　海寜县志在县西北三百五十八歩跨放生池元至正三年建
　　光华亭桥　寜志备考县北一里一百三十一歩跨二十五里塘河旧建亭三间于桥上明正徳年间火燬今止存桥【叶簵题光华亭诗画栋朱檐势翼然鼎新气象冠山川鵞黄杨柳浮春晓鸭緑苍波送客船轮奂不妨农事日风光好近麦秋天佐君治简有余暇杯酒从敎尽日传】
　　恵康桥　咸淳临安志在县东北海寜县志宋嘉泰四年建
　　傅家桥咸淳临安志在县西北海寜县志元至正三年建
　　状元坊桥　成化杭州府志宋张九成所居因名聚秀桥　海寜县志在宻家湾对水门由聚秀而北有倪家徐婆邬家板等桥
　　斜桥　成化杭州府志县东北二十里海寜县志明永乐五年重建
　　国朝康熙年间移建于旧址之东
　　景转桥　海寜县志在审山南麓东通黄道湖崇敎桥成化杭州府志县东四十八里袁花市海寜县志元延祐二年建
　　环秀桥　峡川志县东北五十八里即今三环桥在洛塘河流入硖石湖亦名塘桥
　　国朝顺治八年改建
　　紫防桥　峡川志畧在县东北六十里下跨硖石市河元大徳七年建谓紫防山前寺桥也俗谓山后紫防泉上小石桥者误
　　国朝雍正八年里人修
　　崇恵桥　峡川志在县东北六十里跨硖石市河下临崇恵湖通东西两山大路通长水塘明洪武三十五年建
　　王道桥　杭州府志袁花镇北达嘉兴
　　广济桥　万厯杭州府志在金牛山下【杨濬广济桥诗控扼金牛势青山面面扶居人投足易功百郑乘舆】
　　高桥　海寜县志在黄湾市【杨濬高桥诗突兀横前浦排风野墅舠夕阳虹影动蹢落海门潮】
　　万家渡桥　海寜县志在县西北二十里
　　仙鹿桥　海寜县志在县西北二十四里
　　国朝康熙十二年建里人见一鹿絶尘而奔因名虹桥　成化杭州府志县西二十五里地名长安桥亘如虹因名【呉奎虹桥夜月诗渴虹饮涧不曽收化作飞梁卧碧流银汉水分天上下白莲花出海东头鹤归华表吹笙夜龙献明珠觧佩秋载酒长安三十里醉呼鹦鹉更陪舟】
　　庄婆堰桥　海寜县志在县西北三十里跨辛江塘河元至大二年建
　　富阳县
　　东观山闗　富阳县志在县东一百余歩明洪武十九年立杭州卫拨军更守后革寻因夜警不靖宣徳十年知县吴堂奏分东梓逻卒十名更
　　守仍革
　　富新关　南关事书在县南门外【详见税】
　　恩波桥　万厯杭州府志在县西三百歩富阳县志旧名苋浦宋太平兴国九年圯治平二年邑人孙道长重建改名通济绍兴四年令王褒重修更名政恵五年壊于洪水庆元元年令蔡防属邑人谢震募新之复名通济嘉定间令程珌于桥下放生改名恩波元至正甲午又圯明洪武十六年邑人姚福縁捐赀募建盖屋一十七间宣徳十年知县呉堂重建桥屋嘉靖四十四年令施阳得以石易木整固闳壮左右夹以石防为一邑之冠濶二丈余长一百余歩里民周柯王辅等协成之易名永济【陈延龄恩波桥诗富春胜趣锦一幅四面好山青簇簇浙江逶迤东走来千里平铺鸭头緑老夫作官从此防恩波阁道如虹浮凭阑夜半玩星斗会稽分野天南头是时万籁寂不作惟见翺翔双白鹤赤松正与董双成坐驾云轩穷碧落素娥海上来相迎玉笙度曲鸾鳯鸣商音嫋嫋洗人耳惊起葛翁仙梦醒走着衣忙草草开门误踢神炉倒丹光飞起掩月明虎啸龙吟天地老陈子澜恩波桥诗浙江东来第一桥虹霓跨海出云霄栏干咫尺冲牛斗阁道参差接市朝山水绕城春作涨江涛入海夜通潮明年许我重题柱又向中流放去桡】
　　秦望桥　咸淳临安志在县治西北隅地里志云秦始皇尝升此桥故名
　　望仙桥　明一统志在县南三里相传昔董双成白日飞升人皆于此望之遂名富阳县志明洪武十九年里人刘智等重建
　　太平桥　成化杭州府志县西三里通江潮富阳县志明万厯间圯邑人周吉临重建
　　国朝初年桥又圯僧云台募建
　　荣华桥　万厯杭州府志县西五里旧名牛家桥正统四年令呉堂重修因里有陈观暨厥子冕聫登科第扁今名
　　新桥　咸淳临安志在县北十里上有亭名安仁万厯杭州府志宋淳熙甲辰县尉林端厚重建【糜师亘新桥记去县治十里跨溪为梁名曰新桥而敝寔甚盖自淳熙辛丑巨浸之后支撑荡兀风摧雨剥溪湍潮汛相与荡摩马牛担车睥睨而不前行客过之顾视愕眙揶揄咄嗟谓斯民宜有主张是者适嵗荐饥公私俱困无敢议此越甲辰既有秋乃克讲防尉平阳林公寔始掾邑慨焉请任是事爰延致邑之儒先乡贡进士元复暨县学经谕谢邦宠医士王善时为之谋里居之彦各捐私钱三十万仍率其一郷之善视力多寡以序相賛成之且谓昔者纯以木则燥湿不齐用不坚入凿石北山楹梁偃负大小悉具斲长松鋭其首植土中数尺荷杵椎之二十余尺凡八列用木防千章墨锯平其本叠石其上而楹立焉谓若是可以支数百年而旧材之善者尚可移之以修他桥也经始于是年冬十月告成于明年春二月值余秩满去林公贻书丐记因为之书】富阳县志明崇祯九年桥圯十一年邑人俞昌言重建【申屠霆新桥夜泊诗树云低防石桥邉宿鸟惊飞堕露蝉隔岸有风潮未落一灯犹在拗罾船】
　　青云桥　成化杭州府志县西十里元大徳间里人徐学録中举题桥因名
　　白鹤桥　成化杭州府志县东二十里世传赤松子驾鹤于此升仙元至正间令冯祥重修
　　合溪桥　富阳县志在县北二十五里开化村汪家堰千家村二水合流故名乆圯
　　国朝康熙二十一年里人邵士庄重修
　　洪济桥　杭州府志在县东南四十里灵峰村元天厯中里人施岳山凿石为桥富阳县志元末燬于兵明洪武初施叔拳架以木永乐间僧兴易以砖皆不乆而圮正统四年知县呉堂重建以石广一丈六尺长三倍之【俞膺重建洪济桥记渔溪之水发源既逺奔流侧注湍急深险至与江防其势始平距江不一里而近民居两岸非桥莫能渡天厯中里人施岳山凿石为桥名曰洪济不乆而圮正统己未春县令呉侯堂劝农临兹见民病渉因慨叹曰此吾责也即以建桥之事属之赵公自安侯仍捐俸为倡众皆和之于是购匠募工先辟厥址使寛以杀水势然后伐木架梁贯穿廽斡择石累万鱼鳞宻次石既相贴乃除木架而桥穹然横亘于沧波之上矣是役也经始于是年之二月至九月而落成广一丈六尺修三倍于广之数其高则出于民居可以逺眺大江俯接景物当潮平水涨之时防樯来集鸥鹭下上不特洪济于民而且为乡之伟观矣侯以膺熟知颠末命纪其寔以贻后人故记之】
　　桥　万厯杭州府志县南五十五里感化村世传孙钟种于此
　　广恵桥　万厯杭州府志县西驯雉村旧名鮆纲嵗乆圯邑士何永年重建
　　石头湾渡　富阳县志在县东一百五十歩即观山渡县十乡四居江北六居江南凡为津五惟是渡徃来者多初民间自渡宋绍兴间中人张氏创列买扑钱足舟满乃始离岸渡者苦之甚至覆溺进士谢安颐移书弗聼遂陈于府守韩尚书仲通为奏罢未防贵戚复擅之为害尤盛安颐乃叩阍投匦劄下版曹大书镂榜永不许陈乞买扑任民私渡嘉泰中权要又请于府府宻谘访县令陈晃国具述始末申详诸司其説始寝
　　下口渡富阳县志在县南二百五十歩江濶五里一百二十六歩今南门沙洲是也故又名南门渡【范成大下口渡诗不到江湖恰五年歙山青绕屋头邉富春渡口闲舒目落日孤舟浪拍天】








　　浙江通志卷三十三
　　钦定四库全书
　　浙江通志卷三十四
　　闗梁【二】
　　杭州府【下】
　　余杭县
　　通济桥　明一统志在县治东汉熹平中建余杭县志旧名隆兴五代时钱武肃王重建改名安鎭宋绍兴十二年复建改今名以木为梁元至正十八年山防纵火焚之明洪武元年县令魏本初重建通易以石袤二十五丈余广三丈五尺余甲于境内俗呼大桥正统间县丞邱熙岳加石防于两旁
　　国朝康熙五年十一月知县宋士吉重修
　　万歳桥　万厯杭州府志县东半里按察分司之侧张公桥　咸淳临安志在南渠河上余杭风土记云后汉末邑人张俨好学有贤德不乐荣利尝种匏以自给大者可容粟数斗以所市钱为桥俗呼葫芦桥杭州府志宋天圣初邑人支赞支佑重建又名支家桥明万厯间知县戴日强重建
　　莲花桥　万厯杭州府志县北半里东汉熹平二年里人建跨濠池通铺路每夏月池莲盛开故名余杭县志宋淳祐间重建
　　部伍桥　成化杭州府志县东三里桥北有部伍亭因名余杭县志跨余杭塘分南渠河水入港通舟楫吴凌统募民兵立部伍于此以御防故名后圯宋咸淳五年重建明成化间知县武英修正德四年水势倾坏主簿陈祥复建
　　文昌桥　余杭县志在县东四里跨南渠河明万厯二十年令舒嘉兆水中筑防建文昌阁桥翼两侧
　　通仙桥　大涤洞天记在余杭入洞霄宫大路去通真门四里宋建炎年间建旧号石门桥元大德己亥知宫事杨清一重建
　　朝元桥　洞霄宫志在宫外四里俗呼为湖塘桥旧低小毎为山水所坏宋咸淳癸酉増构高广凡二所最大者为朝元桥
　　玉泉桥　大涤洞天记在东天柱岭下俗呼为麻车桥宋建炎间建飞玉泉由此出涧故名
　　鸣凤桥　成化杭州府志去玉泉桥七十歩洞霄宫志在云根石左俗呼为袁家桥宋建炎间建与鸣凤岩近故名
　　丁公桥　嘉靖浙江通志在县西八里梁天监初令丁遵建万厯杭州府志遵为临安令性恬淡交代之后筑室山间隐而学道为桥以济不通
　　双仙桥　洞霄宫志俗呼为双桥头昔郭真君与葛仙翁倚杖对谈于此故名
　　长桥　万厯杭州府志县东二十八里跨余杭塘河通舟楫余杭钱塘二县以长桥为东西两界
　　元同桥　大涤洞天记在洞天福地门里下通池水出翠蛟亭昔元同先生与钱武肃王相度地理凿池驾桥故名
　　临安县
　　长桥　嘉靖临安县志在县东三里安义乡成化间知县方早经始陈猷重建【骆钟麟长桥夜月诗小舟清泛夜光凄满载垂虹月一溪秋影摇天飞素练晚寒滴露湿银堤横塘水曲随鱼出隔岸山青听狖啼解却鹔鸖沽酒后钟声隐隐度村西】
　　国朝康熙八年洪水冲坏知县陈提知倡募重建四十七年复圮知县徐永明重修戊戌乂圯知县张淑郿重建
　　平政桥　咸淳临安志在县西北一里端平二年令王鍨建景定壬戌令家之巽修
　　锦桥　咸淳临安志在县南二里以钱镠名杭州府志明崇祯间僧慧明募建石桥防圮今土人架以木桥
　　普安桥　嘉靖浙江通志在县东三里临安县志宋端平间令王鍨建
　　竹林桥　临安县志凡九水合流南北诸山夹峙而来宋蔡君谟题为山水佳处明宣德七年主簿张升建知县方早完工崇祯元年洪水壊七年高金评修随坏十六年郑允珍重修【冯梦桢游天目山记竹林桥有九洞跨溪如虹苕水涨时如雷霆奔鬬】
　　锦山桥　咸淳临安志在县南三里净土院普明大师僧智闲建
　　蟠龙桥　西天目志在双清庙前桥跨龙节闗秀水喷礴摇曵长虹恒如饮涧
　　马溪桥　万厯杭州府志县北五里高陆乡
　　集贤桥　嘉靖临安县志在县东北七里谷昌乡杭州府志一名华龙桥
　　马带桥　杭州府志县西一十五里福兴乡临安县志武肃王妃戴氏家此歳时归寜卫从军马驻焉故名
　　杜坞桥　成化杭州府志县东一十八里余杭临安以此桥分东西两界
　　埀虹桥　东天目志桥架两峯白水自峰顶泻下白虹倒饮亘天入涧□匌砰湃听之神爽在观瀑亭数十歩名曰西岭埀虹【安希范垂虹桥诗飞流万丈界青茵疑决银河泻碧空迸散寒光珠映日飘飖素影练含风灵源已辨苕溪出逺势应趋震泽中支策石梁看不厌呼童携酒入云丛】
　　玉涧飞桥　临安县志四面皆危壁悬桥往返似飞渡者下有玉涧泉流出瀑布【黄鼎象飞桥诗名山胜迹赤城标度世还元意自饶月吐寳珠开佛偈龙舒金爪渡僧桥千间松厦围坛静百丈苔矶瀑布遥日暮徘徊难忍去忽闻玉女弄笙箫】
　　于潜县
　　千秋关　于潜县志在寜国界
　　【谨按千秋闗即天目山西麓也朱梁干化三年淮南将李涛出千秋岭攻吴越衣锦军岭道险狭钱元瓘使人伐木断淮南军后击之遂虏其军宋南渡后亦置戍守于是有千秋闗元至正十二年董搏霄败徐寿辉将项普略之兵遂复于潜而守之贼犯千秋闗引而南霄击却之遂扼闗以拒贼今亦为要隘又有白沙闗桐岭闗接昌化县界孔夫闗唐舍闗豪千闗接孝丰县界】
　　县桥　咸淳临安志在县西二十歩咸淳四年建名长官桥
　　飞来桥　名胜志四面皆峭壁危崖悬桥架空似仙人飞驾琼軿成化杭州府志宋时以木为之嵗久圮元皇庆间监邑巴图尔克丹易之以石【姚镗飞来桥诗池上飞桥接太空白云丹磴两溟蒙孤笻不怕苍苔滑可道无山着此翁】
　　顺济桥　成化杭州府志县西一里旧名浮溪令邵文炳始创更名邵公桥令赵彦倓程焘相继重建【李延忠浮溪桥记潜之水葢发源天日合石柱之派抱邑而流曰浮溪山高水悍凌岸触石遇霖潦浸淫洪涛稽天砊磕輣轧观者愕立初土人狥习茍简幸其水之缩为略犳以渡稍涨溢心掉足骇溺者甚众既而势横暴继以舟或半济摧篙折舵覆者又益众往来者甚病前令邵君文炳始鸣材木跨溪而梁之作亭其中平夷显敞甲寅秋洚水为菑荡无复存浚仪赵君承其后莅官之明年政通民和按辔溪上履遗迹而太息顾父老曰夫物莫坚于石更以石为之可乎讙曰善乃出帑廪之羡募工采石无丝毫病民邑人相率输金助作得浮屠二人属以役事不逾年告成其袤四十防横二丈崇二十有七尺上为屋覆之神庭中峙歩栏相属总二十有三楹令有感于神祐名曰顺济之桥庆元元年秋八月也洪咨夔浮溪桥碑记浮溪乃吴越往来之津前令邵紫微梁而亭之赵师卿来累以石且屋其上规制坚宻前年秋洪水发诸山直北之桥尽决顺济亦壊渉者仍病焉池阳程君焘至之逾年问与客行溪上思策坠立坏如师卿而重于烦民遂一用紫微成谟酾水为走道巨植骈峙修阑旁翼袤三百二十丈广二寻有二尺东西石梁各一星两亭压岸犹旧先是紫微中桥着亭亭丽于北坐挹两天目以便游息迎湍受激亭仆而桥随之改着于南势相属而不相丽异日亭或不立桥或庶保无恙君廉平有精力得敬事爱人之意视可以兴利除害者不虑费而桥役甚大桥成不务为已惠又以图坚惠远望之后人加于人一等矣绍定元年十月甲子】淳祐十年令赵孟敏与侍郎赵景纬重建
　　后渚桥　咸淳临安志县北三里今名太平桥朱角桥　成化杭州府志县南六里咸淳临安志旧名嘉泰桥
　　九里桥　咸淳临安志在县东九里后名惠政叶丞相建
</div>
    <div class="pagination">
<a href="浙江通志_page93.html">上一页</a><span>...</span><a href="浙江通志_page89.html">89</a><a href="浙江通志_page90.html">90</a><a href="浙江通志_page91.html">91</a><a href="浙江通志_page92.html">92</a><a href="浙江通志_page93.html">93</a><span class="current-page">94</span><a href="浙江通志_page95.html">95</a><a href="浙江通志_page96.html">96</a><a href="浙江通志_page97.html">97</a><a href="浙江通志_page98.html">98</a><a href="浙江通志_page99.html">99</a><span>...</span><a href="浙江通志_page95.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
