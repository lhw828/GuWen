<!DOCTYPE html>
<html>
<head>
    <meta charset="UTF-8">
    <title>畿辅通志 - 第 635 页/共 974 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>畿辅通志 - 第 635 页/共 974 页</h1>
    <div class="content">　冀如锡　字公冶永年人顺治丙戌进士由刑部郎中 出知襄阳府擢副都御史杜夤縁肃纲纪咸　
　　　敬惮之进工部尚书会淮扬河决奉命往救审形 度势指挥所及河流安坦如故如锡才大心小不　
　　　露圭角而经济裕如身系中外重望者三十余 年时以方宋司马公云康熙二十九年祀乡贤　
　温如玉　字公瑜成安人顺治壬辰进士为河南沁阳 令听明恕擢刑科以愼勤称奉使贑芜两　



　　　闗恤商裕国两得其道分巡池太安道佥 事所至皆有盛誉康熙十三年祀乡贤　
　史钦命　清河人浙江嵊县令甫下车饬修学宫端士 习亲教导民化梗还醇轻徭减罚嵊人德之　
　　　以亲老归仿义仓劝乡里出粟 以备荒利济甚众卒祀乡贤　
大名府
　明
　纪　着　开州人元季盗起率乡人隠居避难洪武壬 戌诏举遗才有司荐之授萍乡教谕累官佥　
　　　都御史着向受业伯颜师圣尽得其学 而老成练达礼遇甚隆年七十致仕归　
　董　俊　南乐人由举人受知英宗不俟廷奏擢监察 御史中外竒之未几出为云南副使会寻甸　
　　　府蛮叛俊勒兵讨之兵不血 刃首恶就擒升本省按察使　
　翟　唐　字尧佐长垣人弘治进士授寿光知县擢御 史正德四年出按湖广奏言四川贼首刘烈　
　　　宜图预备时刘瑾窃柄言路久闭唐疏中有壅蔽 语瑾怒切责之久之迁知寜波府有善政以裁抑　
　　　市舶中官崔瑶被诬下狱谪 嵩明州知州终陜西副使　
　李　珏　字廷重开州人弘治进士授长洲令忤逆瑾 诬逮至京邑人争醵金帛以馈瑾谋脱之珏　
　　　闻拒之曰为民获罪复敛民以脱是益之罪也事 竟得白后累迁山东副使备兵除州时巨盗王镗　
　　　聚扰兖济间珏指授方畧督兵讨平之累升右佥 都御史历抚甘肃山西辽东所至有声敌不敢犯　
　　　致仕卒于 家予祭葬　

　王綖　字遽伯开州人弘治进士歴戸部员外郎时 刘瑾窃政羣阉多所请托綖悉格不行迁湖　
　　　广副使中官谷大用以迎立兴世子至安陆骄恣 甚綖不屈弃官归嘉靖中起河南副使转山西参　
　　　政皆有讨贼功累擢江西巡抚入为大 理乡以忤旨左迁山东叅政卒于官　
　吕时中　字以道清丰人嘉靖进士入翰林改都给事 大珰宋姓者数干没大官钱时中疏其奸居　
　　　谏垣凡七年所上疏数 百擢户部侍郎致仕　
　申　旞　字仪卿魏县人嘉靖进士授固始令升刑部 主事改兵部时咸寜侯仇鸾骄恣上疏明职　
　　　守为所阴中廷杖谪莱州推官鸾败召还歴职方 员外郎改吏部验封考功故事避嫌谢客旞交际　
　　　如常风采凛凛京师谓其 锁心不锁门以父忧归　
　郭思极　字致中魏县人隆庆进士擢御史晋大理少 卿寻升佥都御史巡抚应天以母忧归思极　
　　　长才大器年方强仕未尽其用识者惜之倭事和 议初起思极私谓人曰此败局也问何以知之曰　
　　　沈惟敬细人轻信其言 焉得不败其先见如此　
　朱　爵　开州人万历进士歴吏科给事中尝论时政 阙失因疏赵志皋张位罪三王并封制下爵　
　　　切谏谪按察司知事 天启中赠太仆少卿　
　李景元　号元石大名人万历进士由戸部郎备兵汝 雒严法令核兵饷威望逺着调张掖督战有　
　　　功歴迁山西巡抚都御史未几以父忧 归会河决起工部侍郎緫理河道卒　
　郭増光　大名人万历进士知金乡莱阳潍县多有惠 政累官都御史巡抚山西河南修军政核刍　



　　　　　饷练兵卒威望逺着诏赐锦 衣寻迁工部侍郎疾作致仕　
　　　袁　葵　字向一东明人崇祯进士授夏县令流贼犯 县境葵设伏斩其谍贼宵遁调洪洞令夏人　
　　　　　叩阙乞留不报寻丁母忧服除补寿光令 亦多惠政后以终养归卒三邑皆尸祝之　
　　　刘绍璇　魏县人幼孤事寡母至孝抚幼弟成立悉以 已产让之由潞府审理正出为常寜令律已　
　　　　　清介遇物慈祥寜民有贾父复见之誉家居四十 年多善行闯逆之变邑居者窜于乡孤城无主家　
　　　　　人请避绍璇曰此时欲复保身家 乎不去贼闻其谊相戒不敢犯　
　　本朝
　　　成克巩　字青坛大名人明少保大学士 文穆靖之子崇祯癸未进士　
　　　本朝顺治初由馆职歴任卿贰凡所建白皆闗军国大 　　计多见施行十年拜保和殿大学士清端恪愼赞　
　　　　　襄密勿动中机宜 世祖章皇帝有太平宰相之褒　
　圣祖仁皇帝登极一切典礼文章多出其手加少傅兼太子 　　　　太傅以疾三疏乞归康熙三年　
　　予告回籍优游林下者三十余年凡文穆未竟 　　　之事无不次第赞述卒年八十有四　
　　　卢毓粹　字含美东明人顺治丙戌进士授浙江昌化 令昌邑向取本山木造屋无税各蠧勾连闗　
　　　　　差踵门科屋税舆马徧邑中造屋数十金税费且 倍蓰毓粹力请两院永革之民赖以寜升工部虞　
　　　　　衡司 主事　
　　　吕补衮　字翰公长垣人顺治己丑进士授山东日照 令邑滨海土赓补衮亲歴民间时劝谕之人　

　　　　　尚本业勤耕织不数载而富庶甲他邑擢礼部员 外郎以母老乞归居乡敦笃行谊输谷社仓以备　
　　　　荒建塾延师以造士垣 人至今德之卒祀乡贤　
　　　徐谓弟　字篁友长垣人顺治壬辰进士授山东安邱 令以抚字为先虑逃人株连无辜严保甲惩　
　　　　　勾诱境内肃然他邑有不治事悉委判决无不立 断一时号为神明督徐州仓榷淮安闗所至弊除　
　　　　　典试西川以知人称终 山西提学佥事祀乡贤　
　　　崔征璧　字祀功长垣人康熙庚戌进士由中书舍人 佐郡登州以卓异擢守懐庆澄清吏治禁加　
　　　　　派杜苞苴絶千请以亷明称康熙癸未冬 圣祖仁皇帝西巡还渡孟津　
　　命征璧随至沁河赋诗讲易宠遇有加 特授河南开归道一扫积习更立良法凡猾吏蠧役悉无　
　　　　　所售其巧旋迁通政使转工部侍郎管宝源局上 言泉货利切中机宜内立画一之法铜商与监　
　　　　　督并程眞伪为谋国硕论云卒 予祭葬崇祀乡贤所著有诗韵鹄及存仁録等书行世　
　　　李振世　字卧衡长垣人康熙庚戌进士出知获嘉永 丰二县永丰署中旧有妖祠蟒蛇为崇驱而　
　　　　　斩之咸以为正气所胜擢理藩院判累迁戸部员 外郎转刑部郎中以明允称出为湖广驿盐清军　
　　　　　道时夏逆跳梁刻期就职振世单骑入贼垒陈说 大义贼众弃甲归降武昌遂定调守陜西庄凉道　
　　　　　以病乞归所著有退食稿集家课 全集等书先后行世卒祀乡贤　
　　宣化府
　　　明



　李　衍　字文盛延庆州人景泰进士成化初官叅议 督四川松潘粮储行部至彭索河知生蛮扰　
　　　边民不得耕衍以计诛其渠帅乃视要害筑防障 垦荒田千余顷三迁至戸部侍郎权尚书事河北　
　　　连岁饥郡县当输粟塞下者槖银就籴谷腾贵衍 请输银京师以太仓米给边军民便之出督闗陜　
　　　会乆旱衍至即雨又引渭水为渠溉 民田岁大稔召为戸部尚书告归　
　张　俊　宣府前卫人以世职为本卫指挥使擢大同 游击弘治时和硕入寇力战却之歴大同宣　
　　　府总兵官正德中刘六等作乱俊率师进讨 屡败贼俊为将能持亷其卒也家无赢资　
　王　軏　开平卫人弘治进士正德初歴工部员外出 监遵化铁厂乞减岁办数以寛民力诏从之　
　　　嘉靖时巡抚四川讨平芒部陇政迁戸部侍郎出 核勲戚庄田请如周制计品秩以定多寡别亲疏　
　　　以加约损于是兼并者悉 归之官终南京兵部尚书　
　黄　锺　延庆州人正德进士授给事中时彭泽总督 川陜有功权贵忌之诬以法锺与同官王圹　
　　　石天柱共白其诬再迁顺天府丞勲戚巨珰相戒 不敢犯嘉靖初巡抚山西威望大着未几致仕归　
　张　濓　宣镇人正德进士为海盐令邑故徤讼吏奸 又多优伶出入官府不禁濓至一变其俗百　
　　　姓为之语曰堂上无吏人堂下无犯人堂后无优 人擢御史出佥山西按察计擒妖贼周朝事平当　
　　　论功为忌者 所诬罢归　
　杨栢之　宣府前卫人正德进士授行人擢御史风采凛 然乡人江彬方贵幸话所知诱致之栢之坚　
　　　拒竟不一至其门嘉靖初 出为广西佥事以亲老归　

　岳　伦　懐安卫人嘉靖进士授行人使河南见饿食孚 载路疏请蠲赋算发粟赈济又抗疏论宰相　
　　　擅权谪齐东丞稍迁工部郎世宗南巡 已戒行伦疏谏止上怒下诏狱放还　
　董一元　宣府前卫人父旸嘉靖中为宣镇游击遇寇 力战死予赠荫兄一奎歴镇三边以勇敢着　
　　　一元累官宣府总兵击破和尔齐之众移镇延绥 徙辽东土蛮巴图尔等大举入寇一元用计败之　
</div>
    <div class="pagination">
<a href="畿辅通志_page634.html">上一页</a><span>...</span><a href="畿辅通志_page630.html">630</a><a href="畿辅通志_page631.html">631</a><a href="畿辅通志_page632.html">632</a><a href="畿辅通志_page633.html">633</a><a href="畿辅通志_page634.html">634</a><span class="current-page">635</span><a href="畿辅通志_page636.html">636</a><a href="畿辅通志_page637.html">637</a><a href="畿辅通志_page638.html">638</a><a href="畿辅通志_page639.html">639</a><a href="畿辅通志_page640.html">640</a><span>...</span><a href="畿辅通志_page636.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
