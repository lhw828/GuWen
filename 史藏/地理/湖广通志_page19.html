<!DOCTYPE html>
<html>
<head>
    <meta charset="UTF-8">
    <title>湖广通志 - 第 19 页/共 373 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>湖广通志 - 第 19 页/共 373 页</h1>
    <div class="content">　　禹贡荆州之域【新唐书云古扬州南境】六国时其地为楚秦属长沙郡汉武帝分长沙为零陵郡荆州三国呉蜀分荆州零陵以西为蜀后并于呉孙皓分零陵立始安邵陵二郡至晋并属荆州后属湘州防又分零陵立营阳郡宋零陵营阳二郡并属湘州南齐因之梁置永阳郡改营阳为县治焉隋平陈置永州总管府防复改为零陵郡又改永阳郡为县焉唐为永州零陵郡武徳四年分零陵郡置营州五年改曰南营州贞观八年更名道州江华郡属江南西道五代楚有永州宋仍为永州零陵郡属荆湖南路元为永州路属湖广行中书省岭北湖南道明洪武初改为永州府属湖广承宣布政使司
　　皇清因之康熈三年分湖广湖南承宣布政使司领州一县七
　　永州府沿革表
　　总部　　郡　　　州县
　　虞夏　　荆州
　　商　　　荆楚
　　周　　　【荆州楚】
　　秦　　　　　　　长沙郡
　　汉　　　荆州　　零陵郡　零陵营道营浦泠道泉陵东汉　　荆州　　零陵郡　泉陵零陵营道营浦泠道三国【呉】　荆州　　零陵郡
　　晋　　　荆州　　零陵郡　泉陵　祁阳　零陵　营浦
　　湘州　　　　　　　永昌
　　营阳郡　营道　舂陵　泠道
　　南北朝宋　湘州　　　零陵郡　泉陵　零陵　祁阳　永昌
　　营阳郡　营浦　营道　舂陵
　　南齐　　　湘州　　　零陵郡　泉陵　零陵　祁阳　永昌
　　营阳郡　营阳　泠道　营浦　舂陵
　　隋　　　　永州总管府
　　零陵郡　零陵　永阳　营道　冯乗
　　唐　　　江南西道　永州零陵郡　　零陵　祁阳
　　道州江华郡　营道　延唐　江华永明　厯
　　五代【楚】　　　　　　永州
　　道州
　　宋　　　荆湖南路　永州零陵郡　　零陵　祁阳　东安
　　道州江华郡　营道　江华　寜逺　永明
　　元　　　湖广行中书省岭北湖南道　永州路　　零陵　祁阳　东安
　　道州路　　　营道　寜逺　永明　江华
　　明　　　湖广布政使司　永州府　零陵　祁阳　东安　道州
　　寜逺　永明　江华　新田
　　皇清　　湖广布政使司　永州府
　　湖广湖南布政使司　永州府　零陵　祁阳　东安　道州
　　寜逺　永明　江华　新田
　　永州府属州县沿革
　　零陵县【附郭】
　　汉【杲陵县为零陵郡治】东汉　三国呉　晋　宋　南齐　梁陈【并因之】隋【平陈改泉陵曰零陵废零陵郡又省应阳永昌祁阳三县入焉大业初复置郡】唐【为永州零陵郡治】宋【因之】元【置永州路】明【为永州府治】
　　皇清因之编户二十五里
　　附考按明一统志云泉陵东汉零陵郡治按汉志武帝分桂阳置零陵郡而水经注云泉陵县零陵郡故楚矣是前汉泉陵为郡治也
　　祁阳县
　　三国呉【置属零陵郡】晋【因之】宋【泰始初属湘东郡五年复旧】南齐　梁陈【并因之】隋【省入零陵县】唐【复析零陵置祁阳属永州零陵郡】宋【因之】元【属永州路】明【属永州府】
　　皇清因之编户一十四里
　　东安县
　　宋【康熈元年陞东安塲为县属永州零陵郡】元【属永州路】明【属永州府】
　　皇清因之编户八里
　　道州
　　汉【营道县属零陵郡】东汉　三国呉【并因之】晋【江左属营阳郡】宋　南齐【并因之】隋【并泠道舂陵二县入焉属零陵郡】唐【武徳四年以零陵郡之营道永阳等五县地置营州五年曰南营州贞观八年更名道州江华郡十七年省入永州上元三年复置属江南西道】五代【楚有道州】宋【仍为道州江华郡属荆湖南路】元【为道州路属岭北湖南道】明【洪武初为道州府九年改为州属永州府】
　　皇清因之编户三十一里领县四
　　附考旧通志营道县为营阳郡治按水经注晋江左立营阳郡治营浦非营道也
　　寜远县
　　汉【泠道县属零陵郡以泠道之舂陵乡析置舂陵县防省】东汉【因之】三国呉【复置舂陵县】晋【江左立营阳郡舂陵改焉泠道仍属零陵郡】宋【舂陵属营阳郡泠道属广兴郡】南齐【并属营阳郡】隋【省泠道舂陵二县并入营道属零陵郡萧铣改营道为梁兴】唐【改唐兴长夀二年改武盛神龙元年复曰唐兴天宝元年改延唐大厯二年析延唐置大厯县属道州】宋【干徳三年更名寜逺省大厯入焉仍属道州】元【属道州路】明【属永州府道州】
　　皇清因之编户三十一里
　　附考按水经注舂陵县本泠道县之舂陵乡汉长沙定王分以为县宋志舂陵汉旧县舂陵侯徙国南阳省葢省后复为舂陵乡后汉泠道县有舂陵乡是也郦道元谓长沙定王分为县者定王以景帝后二年益封武陵零陵桂阳此益封后所分也永明县
　　汉【营浦县地属零陵郡】东汉　三国呉【并因之】晋【江左置营阳郡治营浦】宋南齐【并因之】梁【置永阳郡】陈【因之】隋【废永阳郡为县并营浦谢沭二县入焉属零陵】
　　【郡】唐【贞观八年复省永阳县入营道天授二年复置天宝元年更名永明县属道州】宋【熈寜五年省永明县为镇元年复为县仍属道州】元【属道州路】明【属永州府道州】
　　皇清因之编户一十七里
　　江华县
　　两汉【冯乗县属苍梧郡】三国呉【分苍梧立临贺郡县属焉】晋【因之】宋【改郡名为临庆】南齐【复为临贺属如故】隋【改属零陵郡】唐【武徳四年析冯乗置江华县文明元年改曰云龙元年复曰江华属道州】宋【因之】元【属道州路】明【属永州府道州】
　　皇清因之编户五里
　　新田县
　　明【季割寜远县之南北二乡置即唐时大厯之故墟也其地旧有新田营因以名县属永州府道州】
　　皇清因之编户一十三里
　　宝庆府
　　禹贡荆州之域【新唐书云古扬州南境】六国时属楚秦属长沙郡汉属长沙国武帝分长沙为零陵郡东汉改长沙为郡并荆州三国呉分零陵北部置邵陵郡治昭陵仍荆州晋元嘉初改湘州宋以邵陵郡之都梁扶二县属营阳郡南齐复并来属隋废邵陵郡为邵阳县属长沙郡唐武徳四年析邵阳置南梁州贞观十年改为邵州邵阳郡江南西道宋宝庆元年以理宗潜藩陞邵州邵阳郡为宝庆府淳祐六年复陞为宝庆军荆湖南路元改为宝庆路湖广行中书省岭北湖南道明为宝庆府湖广承宣布政使司
　　皇清因之康熈三年分湖广湖南承宣布政使司领州一县四
　　宝庆府沿革表
　　总部　　郡
　　虞夏　　　荆州
　　商　　　　荆楚
　　周　　　　【荆州楚】
　　秦　　　　　　　　长沙郡
　　汉　　　　荆州　　长沙国　　昭陵
　　零陵郡　夫夷　都梁
　　东汉　　　荆州　　长沙郡　昭陵
<史部,地理类,都会郡县之属,湖广通志,卷四>





　　宝庆府属州县沿革
　　邵阳县【附郭】
　　秦【长沙郡地】汉【置昭陵县属长沙国】东汉【属长沙郡】三国呉【改昭陵曰邵陵为邵陵郡治】晋　宋　南齐【并因之】隋【曰邵阳属长沙郡废旧邵陵郡并扶夷都梁二县入焉】唐【武徳四年复析邵阳置邵陵建兴二县七年复省邵陵入邵阳属邵州邵阳郡】宋【因之理宗陞邵州为宝庆府治邵阳】元【改府为路】明【又改路为府治邵阳如故】
　　皇清因之编户四十二里坊厢二
　　附考按东汉零陵郡昭阳县前汉所无晋武帝改曰邵阳属邵陵郡宋又改属营阳郡此晋邵阳也昭陵县前汉所立后汉因之属长沙郡三国呉改曰邵陵隋始改曰邵阳此隋邵阳也今邵阳县为隋邵阳与东汉昭阳县无涉水经注邵陵县故昭阳近刋此书者亦颇详覈以为昭阳疑作昭陵也或隋之邵阳并旧邵陵邵阳为一但无考耳新化县
　　宋【熈寜五年开梅山峒以其地置县属邵州邵阳郡后州陞为宝庆府县属焉】元【属宝庆路】明【属宝庆府】
　　皇清因之编户二十一里
　　城步县
　　唐【武冈县地属邵州自隋以前详下武冈州】宋【崇寜五年以邵州之武冈县陞为军熈寜六年废白沙砦置关硖武阳城歩三砦属武冈军】元【属武冈路】明【洪熈间置城步巡检司治十七年置城步县属宝庆府】
　　皇清因之编户九里半
　　附考按城步地元世莫可考元学録赵长翁有儒林书院记其地则城歩之儒林乡属武冈也其时则皇庆二年元仁宗之世也然武冈为郡城步为邑与元史不合明李贒据以入一统志姑仍之武冈州
　　秦【长沙郡地】汉【置都梁夫夷二县属零陵郡】三国呉【属邵陵郡】晋【武帝分都梁立武冈县】宋　南齐【并因之】隋【初井入邵阳县属长沙郡后复置武攸县】唐【武徳四年更名武冈属郡州复省建兴县入焉】宋【崇寜五年陞为武冈军领武冈绥寜临冈三县属荆湖南路南渡后省临冈增新寜】元【为武冈路领武冈绥寜新寜三县属岭北湖南道】明【初改路为府仍领武冈新寜而割绥寜靖州洪武九年改为州省武同县入焉而领新寜属宝庆府】
　　皇清因之编户二十八里猺里二共三十里领县一附考按晋武帝分都梁立武冈县见宋书志而晋志邵陵郡无武冈
　　新寜县
　　两汉【夫夷地】宋【元丰四年以谿峒徽州置莳竹县属卲州八年建临口砦于莳竹县地崇寜五年改砦为临冈县绍兴二十五年省临冈増置新寜县于水头江北属武冈军】元【属武冈路】明【属宝庆府武冈州】
　　皇清因之编户七里半
　　附考按宋史志新寜汉夷地当是汉夫夷地夫夷都梁俱汉县实今武冈州所属地也
　　阙疑宋书志扶县汉晋曰大夷今云扶者疑避桓温父嫌讳去夷然夫不可为县故改扶南齐志亦称扶县然水经注夫水迳扶阳县南本夫夷隋志夫夷又不云隋复旧其县名屡有沿改莫详时代
　　岳州府
　　禹贡荆州之域【新唐书云古扬州南境】三苗之地苍梧之野六国时为楚秦为南郡长沙郡汉改长沙郡为国东汉复改为郡而南郡并仍秦旧属荆州三国蜀呉并因之晋太康元年析呉之巴丘城置建昌郡属湘州防省仍入长沙郡宋元嘉十六年立巴陵郡南齐因之梁置巴州陈因之隋改曰岳州大业初改曰罗州防复为巴陵郡而华容县自两汉属南郡至是亦改焉唐为岳州巴陵郡属江南西道宋宣和元年赐岳阳军额绍兴二十五年改岳州为纯州改军曰华容三十一年复旧属荆湖北路元改岳州路属湖广行中书省江南湖北道明洪武二年为岳州府防改为州十四年复为府二十九年析常徳府所领澧州石门慈利安乡三县入焉湖广承宣布政使司
　　皇清因之康熈三年分湖广湖南承宣布政使司领州一县七雍正七年奉
　　防陞澧州为直州领石门慈利安乡三县今岳州府领县四
　　附考按杜佑云岳州古罗子国而汉志长沙国罗县应劭曰楚文王徙罗子自枝江居此非本罗子国也其云三苗国地则水经注固云三苖之国左洞庭者矣但不当云长沙衡阳诸郡皆古三苖之地耳
</div>
    <div class="pagination">
<a href="湖广通志_page18.html">上一页</a><span>...</span><a href="湖广通志_page14.html">14</a><a href="湖广通志_page15.html">15</a><a href="湖广通志_page16.html">16</a><a href="湖广通志_page17.html">17</a><a href="湖广通志_page18.html">18</a><span class="current-page">19</span><a href="湖广通志_page20.html">20</a><a href="湖广通志_page21.html">21</a><a href="湖广通志_page22.html">22</a><a href="湖广通志_page23.html">23</a><a href="湖广通志_page24.html">24</a><span>...</span><a href="湖广通志_page20.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
