<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 289 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 289 页/共 698 页</h1>
    <div class="content">帝弟馗子绥为范阳王太平寰宇记原馗字季达兄弟俱知名故时号为八达魏鲁相东武城侯康王 
绥字子都初为谏议大夫泰始元年受封在位十五年咸宁五年薨子虓立晋书原虓字武会少好学 
驰誉研考经纪清辨能言论以宗室选拜散骑常侍累迁尚书出为安南将军都督豫州诸军事持节 
许昌进位征南将军惠帝西迁虓与从兄平昌公模长史冯嵩等刑白马歃血而盟推东海王越为盟 
主虓都督河北诸军事骠骑将军持节领豫州刺史刘乔不受越节度乘虚破许虓自拔渡河王浚表 
虓领冀州刺史资以兵马虓入冀州发兵又南济河破乔等于是奉天子还都拜虓为司徒永兴三年 
暴疾薨年三十七无子养模子黎为嗣黎随模就国于长安遇害晋书原永嘉之乱郡陷于河北其间 
建置莫能详悉太平寰宇记原元魏复为范阳郡清类天文分野之书原永安三年移置平州于此魏 
书志原北齐惟领涿逎范阳三县后周省逎县领县二太平寰宇记原隋开皇初改范阳县为逎县隶 
昌黎郡又于古逎城别置范阳郡领涿范阳二县二年罢郡移涿县入郡故廨为幽州大业三年以幽 
州为涿郡县仍属焉同上原唐武德元年废涿郡复为幽州之属邑七年改涿县为范阳县大历四年 
幽州节度使朱希彩奏请于范阳县置涿州仍割幽州之范阳归义固安三县以隶之属幽州都督府 
领县五范阳固安归义新昌新城同上原五代石晋割地赂辽州名如故寻置永泰军清类天文分野 
之书原金仍为涿州方舆纪要原涿州昔为辽南塞边城楼壁俱存及郭药师举城内属不经兵火人 
物富盛井邑繁庶近城有涿河刘李河合范河东流入海故名范阳许奉使行程录补汪藻贺收复涿 
州表臣闻黄帝得天始正阪泉之伐宣王复古爰兴猃狁之师缅惟幽蓟之区久失汉唐之旧厥留丕 
绩以待圣时出成算于九重拓提封之万里风声鹤唳何劳震叠之余簟食壶浆惟恐欢迎之后皇帝 
功髙治古道冒绵区兼收区夏之心克绍祖宗之志得皇天之所覆徕上古之不臣前茅突入殊疆破 
竹遂无遗策臣幸逢嘉会适守遐藩传闻毳带之朝悉陈渭上遥想龙墀之庆独阻周南五百家播芳 
文粹原元太宗八年为涿州路中统四年复为涿州元史原明并范阳县入州清类天文分野之书原 
今之州治本燕之涿邑汉置涿县为涿郡治魏晋以后范阳郡国皆治焉后魏孝昌三年上谷贼杜雒 
周南趣范阳幽州刺史常景破之隋废范阳郡县属幽州唐武德七年改涿县曰范阳宝应二年史朝 
义败走范阳县其将李怀仙遣兵拒守朝义至不得入大历四年幽州帅朱希彩复奏置涿州于此方 
舆纪要补王恽涿州移置考至元八年秋九月予以省觐来涿因拜谒孔子清庙遂读唐贞元中使持 
节都督幽州诸军事彭城刘公建孔庙碑乃知州治本幽州卢龙军属邑范阳县也至代宗大历初诏 
始分范阳归义固安三县为涿州治范阳涿郡即涿郡故地为名按舆地广记汉初髙祖始立涿郡魏 
文帝改范阳郡其地左碣石右督亢南控鄚城百里而遥北连幽蓟百里而近唐以来中间控制蕃戎 
部落甚众又河流萦带前后有林麓陂池之利周广磅礴鬰为雄藩及辨读辽统和廿八年州刺史广 
陵髙公移置碑阴记云旧庙本在南城东北隅是年刺史髙公移置南城东南隅康庄之左因复悟今 
州城南北若连环然意者置州时展筑南城而广大之今市中隔门本故县城南门也观此前后证据 
甚明无可疑者噫予往来幽涿间盖十年于兹尝以隔门之制为惑询访上俗莫详其故且方物之辨 
一事弗知君子耻诸不图闻一得二使数年之疑一旦涣然冰释亦可喜也特表而出之敢贻涿之好 
事君子以俟更考云秋涧集原涿州城明景泰初知州事黄衡始甃以砖石垣髙四十尺基之广倍之 
方各有门门有楼前曰迎恩后曰通济左曰进德右曰积庆铺舍三十二女墙一千八百三十隍深十 
尺广倍之城之中有夹城如人之束带中有券门曰通会上有重楼三楹左钟右鼓以启晨而警夜嘉 
靖乙巳知州何镔所修殷谦为作记涿州志臣等谨按涿州城本朝康熙六年知州李勋重修周围髙 
厚皆仍其旧东西南三门名亦如旧惟北门改通济为拱极增明殷谦重修通会楼碑天顺纪元以都 
指挥同知石公端分守涿州受命以来夙夜惓惓图惟报称励官属训士卒恤民隐除吏蠧植善锄强 
德威并着人心感畏境内之治一新矣而郡无更楼公以询诸耆老对曰去州治西北一里许有门曰
 通会筑土为台上有房三楹以司更漏岁久为风雨所损十余年未有修复之者独台两旁有二小屋 
以悬钟鼓而已公曰兹非缺典欤且更楼必务崇髙吾构之可也先是近城有隙地可二三百亩官禁 
人不得耕耨公令士卒佃其中收其藁以陶瓦甓易其粟以营材木皆有余积公知楼可构也乃筮日 
启工时郡之官属耆庶咸欲捐赀以佐厥工公弗烦众悉却之至于士卒之在役者无虑数百人公皆 
抚恤给俸廪以激励之而官属之莅其事者率以公之心为心由是人皆乐于趋赴群工展艺并手皆 
作士卒效力晨夕弗懈不踰月黝垩丹漆轮焉奂焉而工告完凡构楼三楹其髙广寻丈皆合矩度楼 
成饬更漏戒更卒晨昏钟鼓之期昼夜时刻之节抱开启闭之候咸中法则于是南北往来之人睹其 
楼之宏丽曰何昔之委靡而今之壮观耶缙绅君子考德而问政者曰岂前无作兴之者而今有其人 
耶嗟夫古人以更鼓分明知人之善政公之用心如此其知所务与然公又多方筑城池之未固者治 
城扉之将敝者修护门之垣新撃柝之舍皆人不告劳而事有成效则更楼之构盖公兴滞补阙之一 
事也耆老曹宗勉等丐余为文以彰厥羙于戏有及人之政者人必思之不忘有感人之德者人必颂 
之不已若召伯甘棠之诗羊祜遗爱之碑是也公之崇饬郡事既非一端而其所举又皆德政之切务 
然则郡之人思公之政颂公之德宁不与召伯羊祜同其休羙耶余非能文者重违乡老之命遂书此 
以归之涿州志原通会在郡中上有庭堂幕次左鼓右钟于以安民警盗春秋降雨郊原陇亩浓云密 
霭一望不分郡中之佳景也涿鹿记増行宫在州城南里许涿州志臣等谨按涿州行宫乾隆十六年 
恭建正殿恭悬皇上御书额曰绣野迎薫联曰春色芳菲入图画化机活泼悟鱼鸢西轩内额曰黄图 
揽胜联曰农桑宛绘邠风景游豫还同夏谚情观风楼额曰观风自近联曰雨旸时若天休应风日恬 
和物象舒又曰山容积雪融和盎物象熙春詄荡披皆御书増乾隆十三年御制涿州行宫作千山远 
作屏一水清而抱阶墀足松石节棁无山藻省方适静憩汲古资幽讨不独容膝安已觉悦心好涿鹿 
正面南塔影秋云表増又御制涿鹿览古诗燕云易水带晴川涿鹿城南亸客鞭村指楼桑闻剩碣河 
流挟活始通船挟活河久淤塞前岁经髙斌奏请疏浚今始通舟楫道元故宅询遗老子干荒墟霭暮 
烟省识同然公道在千秋名胜以人传臣等谨按涿州行宫御制诸诗谨绎有关纪述者恭载卷内余 
不备录原汪元量涿州诗卢沟桥下水泠泠落木无边秋正清牛马乱铺黄帝野鹰鹯髙磨涿州城柳 
亭日射旌旗影花馆风传鼓吹声归客偶然舒望眼酒边触景又诗成湖山类集原何中涿州道间雪 
霁作昨日饭良乡今指涿州城此路有终去安能缓车声平野散寒景流辉起浮英蒙烘远树密落削 
僵柳明羖 共鸦牧团瓢忽鸡鸣殊方雪初霁余抱孤赏情胡尔同车人苦云路难行知非堂藁补洪适 
使回至涿鹿诗回首燕然日再西一杯相属使轺归残花媚野不妨好倦鸟投林自在飞可惜光阴销 
客枕不嫌尘上染征衣大明退直清和日已约梯云访翠微盘洲集补胡曽涿州诗涿鹿茫茫白草秋 
轩辕曽此破蚩尤丹霞遥映祠前水疑是成川血尚流咏史诗补石瑶涿郡诗二水争流绕郡南郡城 
东望五云含风生帝子楼桑里月射桓矦浴马潭古俗多年犹慷慨废台无客更游谈津邮日日鸣钰 
鼔看尽行尘拥使骖熊峰集补陈孚涿州诗晨发白沟河薄暮宿范阳残城无雉堞枯木鸣白狼回首 
望中原日落烟茫茫天低鹘没处彷佛见太行缅怀昭烈帝八尺须眉苍平生汉社稷志欲为髙光惜 
哉不得就越在天一方里人亦何知牲酒奠楼桑车盖不复见但有秋草黄我来已十载谁复悲兴亡 
天明登车去尘雾沾衣裳观光集补吴天泰涿州诗寂寂楼桑村下路王孙贩屦竟何之豫州若向幽 
燕起子干应为帝者师星带草堂集原杨士奇涿州行四郊茫茫沙草白青山迢遥亘西北涿州百里 
近都门北来南去无晨昏道边邮亭连古堠时平不置官军守土墙茅屋尽耕屯半插青帘卖新酒牛 
车辚辚冲早寒争先稾秸输县官少年家家便骑射雉兔如林不论价由来意气倾山冈邂逅相逢肯 
相借伐石为碑记古人凄凉遗刻百年存摩挲三叹忆盛德路人为指楼桑村东里集原刘溥赋得涿 
鹿送邱伯绳作平生爱访古走马游四方金台南去百余里乃是涿鹿古战场轩辕骑龙上天去鼎湖 
何处秋茫茫蚩尤死后几千载青山蜿蜒至今在当时妖雾久销沉空余易水东归海海水变桑田天 
地几翻覆龙争虎斗且莫论卷起飞尘纵双目三晋在西齐在东北京正在天之中金楼玉殿仰头看 
日月照耀开鸿蒙万国朝宗必经此舁金载玉何匆匆紫荆崔嵬雁门固塞断蕃兵徃来路一锥古塔 
河间城千仞层冰海边戍下马促沽酒洗我磊落怀扶桑矗天起泰华隔云排手攀北斗发长啸凤凰 
飞上青云呌酣来道上送归人借问归人可同调官亭齐和远游篇燕姬娇笑弄鹍弦不将宝剑舞秋
 月且赠珊瑚白玉鞭草窗集原黄仲昭晓次涿州作青山冉冉夕阳浮绿树微茫见涿州白雁声寒燕 
塞晩丹枫叶落蓟门秋渔舟荡漾归沙浦画角凄凉起戍楼黄帝蚩尤征战地眼前赢得水东流未轩 
集原何景明涿鹿道中作髙城郁莽苍永路多荆棘日气夕以阴游氛浩无极城边古时邱宿草蔓于 
域树木何萧萧狐狸鸣其侧访古思轩辕嵚崟何由陟伊昔奋龙战明明庶邦式神驭飘鼎湖乌号缅 
元德遗踪迈荒野盛烈存兹国谁云戡乱功不俟干戈力风云变俄顷明晦固难测薄暮穷林中惄焉 
长太息大复山人集原周廷用涿鹿道中作涿鹿云黄草树深燕京风物昼阴阴河山尚拥轩皇阵台 
榭虚怜郭隗金雨过凉生高鸟唤天低日落暮蝉吟腐儒未有干时策敢向泥涂叹陆沉八厓集原李 
瓒次涿鹿作故乡杳不见归路亦沾巾匹马燕原州治在城东南隅山外孤城涿水滨莺花从客久风 
雨渡河春底事南亭柳毵毵青向人珠树馆集増曽棨涿鹿道中诗远树孤城出髙原四望遥山从平 
地起雪到暮春消细草承雕辇垂杨拂御桥愁连易水上风色正萧萧涿州志涿州志原刘懿无讼堂 
记大德辛丑大都葛侯叔荗来为州牧扁其厅事曰无讼涿为天下扄闼觐献京师者咸取路焉岁时 
迎饯民役繁剧为最牧守必才能者任之侯下车首建斯堂盖有志乎民者也同上原州儒学在州治 
西南创于唐建中间金元因之明正统元年知州朱巽修之金问为作记隆庆辛未知州沈坤复修之 
申时行为作记同上臣等谨按州学唐贞元中卢龙节度刘济所建金黄久约记云旧庙本在南城东 
南隅是年刺史高公移置南城西南隅康庄之左即今儒学所在也韦稔碑及金元明碑记皆在庙中 
原范阳郡新置文宣王庙碑韦稔撰文张澹行书贞元五年二月立在今涿州金石文字记原唐韦稔 
涿州新置文宣王庙碑天下郡县悉有文宣王庙而范阳郡无者何范阳本幽之属右碣石左督亢流 
</div>
    <div class="pagination">
<a href="钦定日下旧闻考_page288.html">上一页</a><span>...</span><a href="钦定日下旧闻考_page284.html">284</a><a href="钦定日下旧闻考_page285.html">285</a><a href="钦定日下旧闻考_page286.html">286</a><a href="钦定日下旧闻考_page287.html">287</a><a href="钦定日下旧闻考_page288.html">288</a><span class="current-page">289</span><a href="钦定日下旧闻考_page290.html">290</a><a href="钦定日下旧闻考_page291.html">291</a><a href="钦定日下旧闻考_page292.html">292</a><a href="钦定日下旧闻考_page293.html">293</a><a href="钦定日下旧闻考_page294.html">294</a><span>...</span><a href="钦定日下旧闻考_page290.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
