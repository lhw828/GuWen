<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 668 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 668 页/共 698 页</h1>
    <div class="content">河朔饮碧莲花肺槐芽渖绿鬓亲王初守省乗舆去后严巡警太液池心波万顷闲芳景扫宫人户捞 
氍艇圭斋集増立秋日相戒不饮生水曰呷秋头水生暑疿子帝京景物略増都中人民七月祀先用 
麻秸尊酒为诚买纸钱冥衣烧化于坟谓之送寒衣仍以新土覆墓市中卖摩诃罗巧神泥塑人物大 
小不等宫庭宰辅士庶之家咸作大棚张挂七夕牵牛织女图盛陈瓜果酒饼蔬菜肉脯邀请女流作 
巧节会称曰女孩儿节觇小负咎饮宴尽欢次日馈送还家析津志原七夕前数日种麦于小瓦器为 
牵牛星之神谓五生盆燕石集宋褧诗晓凉门巷栁阴蝉九陌晴泥着锦鞯到处帘栊尽相似巧棚人 
静五生蔫同上原七夕宫中最重市上卖巧果人家设宴儿女对银河拜北京岁华记补九引台七夕 
乞巧之所至夕宫女登台以五采丝穿九孔针先完者为得巧迟完者谓之输巧各出资以赠得巧者 
元掖庭记补七月各宫供像生牛郎织女従人麒麟象羚羊海马狮子獬豸兔海味糖果糖菜俱用白 
糖浇成光禄寺志补燕都女子七月七日以椀水暴日下各自投小针浮之水面徐视水底日影或散 
如花动如云细如线觕如椎因以卜女之巧宛署杂记増七夕节宫中立巧山子衣鹊桥补初一起至 
十四日止中元节食银苗菜及水鸭菜乃藕之嫩茅鸭乃先一日煮熟凝成膏甜食房供佛波罗蜜西 
苑作法事放河灯陈琮诗注原七月十三日至十五日迎节送节笑节燕北杂记原十三日天子于宫 
西三十里卓帐宿焉前期备酒馔翌日诸军部落従者皆动蕃乐饮宴至暮乃归行宫谓之迎节十五 
日动汉乐大宴十六日昧爽复往西方随行诸军部落大噪三谓之送节辽史礼志补七月十五日燕 
城乡民薥黍苖麻粟苗连根及土缚竖门之左右别束三丛立之门外供以麫果呼为祭麻谷月令广 
义原中元节前上冡如清明各寺设盂兰会以长椿寺为盛晦日谓是地藏佛诞供香烛于地积水潭 
泡子湖各有水灯北京岁华记补燕市七月十五夜儿童争持长柄荷叶然灯其中绕街而走青光荧 
荧若磷火然隩志原欧阳原功氍家傲词七月都城争乞巧荷花旖旎新棚笊龙袖娇民儿女狡偏相 
搅穿针月下浓妆佼碧玉莲房和柄抝晡时饮酒醒时夘淋罢麻秸秋雨饱新凉稍夜灯呌买鸡头炒 
圭斋集原八月八日辽俗屠白犬于寝帐前七步瘗之露其喙后七日中秋移寝帐于其上辽史礼志 
増车驾自四月内幸上都太史奏某日立秋乃摘红叶涓日张燕侍臣进红叶秋日三宫太子诸王共 
庆此会上亦簮秋叶于帽张乐大燕名压节序若紫菊开及金莲开皆设燕盖宫中内外宫府饮宴必 
有名目不妄为张燕也析津志増是月都城当诸角头市中设瓜果香水梨银丝枣大小枣粟御黄子 
频婆奈子红果子松子榛子诸般时果发卖宣徽院起解西瓜等果时蔬北上迎接大驾还宫同上増 
八月十五日祭月其祭果饼必圆分瓜必牙错瓣刻之如莲华纸肆市月光纸缋满月像趺坐莲华者 
月光徧照菩萨也华下月轮桂殿有兔杵而人立捣药臼中纸小者三尺大者丈工致者金碧缤纷家 
设月光位于月所出方向月供而拜则焚月光纸彻所供散家之人必遍月饼月果戚属馈相报饼有 
径二尺者女归宁是日必返其夫家曰团圆节也帝京景物略原中秋夜人家各置月宫符像符上兔 
如人立陈瓜果于庭饼面绘月中蟾兔男女肃拜烧香旦而焚之北京岁华记补燕都士庶中秋馈遗 
月饼西瓜之属名看月会月令广义补京师八月秋社各以社糕社酒相馈送贵戚宫院多切肉和蔬 


果铺于饭上谓之社饭人家妇女皆归外家姨舅辄以新葫芦贻之云宜外甥自得语原欧阳原功氍 
家傲词八月都城新过雁西风偏解惊游宦十载辞家衣线绽清宵半家家捣练砧声乱等待中秋明 
月翫客中只作家中看秋草墙头萤火烂疎钟断中心台畔流河汉圭斋集原辽俗九月九日打围赌 
射虎少者为负输重九一筵席射罢于地髙处卓帐饮菊花酒出兔肝生切以鹿舌酱拌食之燕北杂 
记増九月车驾还都初无定制或在重九节前或在节后或在八月宫中菊节自有常制驾至大内下 
马大茶饭者浃旬析津志増九月九日都中以麫为糕馈遗作重阳节亦于阛阓中笟筴芦席（口了） 
卖如七夕午节市人又多以小扛车上街沿叫卖士庶官员亦以追节为重往还燕礼如常故事同上 
原重九日勅赐百官花糕宴燕都游览志原九日集无定所而阜成门外真觉寺金刚宝座游人为多 
市上卖糕人头带吉祥字霜降后斗鹌鹑笼于袖中若捧珍宝北京岁华记増九月九日载酒具茶炉 
食榼曰登髙髙山髙阁释而不登但赁园亭闯坊曲为娱耳面饼种枣栗其面星星然曰花糕糕肆标 
彩旗曰花糕旗父母家必迎其女来食亦曰女儿节帝京景物略増重阳前后设宴相邀谓之迎霜宴 
席间食兔谓之迎霜兔好事者列菊花数十层于屋下前者轾后者轩望之若山坡五色灿烂环围无 
隙名曰花城陈琮诗注原欧阳原功氍家傲词九月都城秋日亢马头白露迎朝爽曾上西山覩苍莽 
川原广千林红叶同春赏一本黄花千金镪富家菊谱籖银榜龙虎台前鼍鼓响擎仙掌千官瓜果迎 
銮仗圭齐集原十月朔上冢如中元祭用豆泥骨朶北京岁华记増十月朔日纸坊剪纸五色作男女 
衣长尺有咫曰寒衣有疏印缄识其姓字辈行如寄书然家家修具夜奠呼而焚之其门曰送寒衣帝 
京景物略补十月皇城东华门外朝廷命武官开射圃常年国典析津志补燕市卖鞾人以十月一日 
为鞾生日供具祭之以其阴晴卜一冬寒燠宛署杂记増十月羊始市儿童取羊后胫膝之轮骨曰贝 
石置一而一掷之置者不动掷之不过置者乃掷置者若动掷之而过胜负以生其骨轮四面两端凹 
曰真凸曰诡勾曰骚轮曰背立曰顶骨律其顶岐亦曰真平亦曰诡盖真胜诡负而骚背间顶平再胜 
顶岐三胜也其胜负也以贝石帝京景物略原欧阳原功氍家傲词十月都城家旨蓄霜菘雪韭冰芦 
菔暖炕煤炉香豆熟燔獐鹿髙昌家赛羊头福貂袖豹祛银鼠襮美人来往毡车续花户油牕通晓旭 
回寒燠梅花一夜开金屋圭斋集原辽俗至日帝御天祥殿北南臣僚常服入朝依位赐坐辽人南面 
汉人北面分朋行阄或五或七筹赐膳及茶若帝得阄臣僚进酒讫以次赐酒辽史礼志増冬至日太 
史院进厯回回太史进厯又进画厯后市即有卖新厯者宰相于至日亲率百辟恭贺递手帕随贡方 
物士庶人家并行贺礼析津志増凡时宪书岁以二月一日进来岁书式四月一日颁直省刋刻十月 
一日恭进大清会典补京师最重冬节不问贵贱贺者奔走往来家置一簿题名满幅自正统己巳之 
变此礼顿废孤树裒谈补故事自冬至后至立春日殿前将军甲士赐酒肉名曰头脑酒明典故纪闻 
补冬至日人家画素梅一枝为瓣八十有一日染一瓣瓣尽而九九出则春深矣曰九九消寒图帝京 
景物略增杨允孚杂咏诗试数窗闲九九图余寒消尽暖回初梅花点遍无余白看到今朝是杏株同 
上原十一月人家墐户藏花木于窖食兔羮女子嫁者多归宁为母浣濯曰报娘恩琢石如弹丸置于 
地童子以足送之前后交击为胜始击羯鼓鼓用铁为围单皮覆之每十人五人聚击女子亦然北京 
岁华记原欧阳原功氍家傲词十一月都人居暖阁吴中雪纸明如垩锦帐豪家深夜酌金鸡喔束家 
撤雪西家噱纎指染长宫线弱阳回九九官冰凿尽道今冬冰不薄都人泺官家喜受新年朔圭斋集 
原十二月八日赐百官粥民间亦作腊八粥以米果杂成之品多者为胜此盖循宋时故事然宋时腊 
八乃十月八日燕都游览志増是月八日禅家谓之腊八日煮红糟粥以供佛饭僧都中官员士庶作 
朱砂粥传闻禁中一如故事析津志补陆釴午门腊八日赐食以文征仲韵诗汉宫腊日千官会烂漫 
朱筵傍紫墀浴佛竞传南土俗赐酺初展上方仪瑶阶霁雪辉金仗太液寒云冻玉巵近侍恩波知尔 
共还家须拟少陵诗少石集原腊月束梅于盎匿地下五尺许更深三尺用马通然火使地微温梅渐 
放白用纸笼之鬻于市小桃郁李迎春皆然馈遗尚鲜果羯鼓声益喧曰迎年鼓先除夕一日曰小除 
人家置酒宴往来交谒曰别岁焚香于户外曰天香凡三日止帖宜春小字儿女写好字北京岁华记 
补京师风俗入冬以地窖养花其法自汉已有之汉世大官园冬种葱韭菜茄覆以屋庑昼夜燃煴火 
得温气诸菜皆生召信臣为少府谓此皆不时之物有伤于人不宜以奉供养奏罢之但此法以养菜 
蔬未尝养花木也今内家十月即进牡丹亦是此法然在汉止言覆以屋庑而已今法皆掘坑堑以窖 


之盖入冬土中气暖其所养花木借土气火气相半也疑耀补京师旧俗岁终廿四日谓诸神上界其 
夜家人设祭遣奠致词且有遏恶扬善之属秋涧集补王恽诗五祀开三代人间阅岁华交更同选调 
遣奠具汤茶天阔神骖驭灯青喜结花逢新如有问万一善相夸同上増十二月廿四日以糖剂饼黍 
糕枣栗胡桃炒豆祀灶君以槽草秣灶君马谓灶君翌日朝天去白家间一岁事祝曰好多说不好少 
说记称灶老妇之祭今男子祭禁不令妇女见之祀余糖果禁幼女不令得啖曰啖灶余则食肥腻时 
口圈黒也帝京景物略补燕俗图灶神锓于木以纸印之曰灶马士民竞鬻以腊月二十四日焚之为 
送灶上天别具小糖饼奉灶君具黒豆寸草为秣马具合家少长罗拜祝曰辛甘臭辣灶君莫言至次 
年元旦又具如前为迎灶月令广义臣等谨按京师居民祀灶犹仍旧俗禁妇女主祭家无男子或迎 
邻里代焉其祀期用二十三日惟南省客户则用二十四日如刘侗所称也増十二月廿五日五更焚 
香楮接玉皇曰玉皇下查人间也竟此日无妇妪詈声帝京景物略原岁十二月下旬于西镇国寺内 
墙下洒扫平地束秆草为人形一为狗一剪杂色彩段为之肠胃选达官世家之贵重者交射之至糜 
烂以羊酒祭焉祭毕帝后及太子嫔妃并射者各解所服衣俾蒙古巫觋祝赞赞毕遂以与之名曰脱 
灾国俗谓之射草狗元史祭祀志増除夕五更禁香褚送玉皇上界迎新灶君下界插芝麻秸于门檐 
窗台曰藏鬼秸中不令出也门窻贴红纸葫芦曰收瘟鬼夜以松栢枝杂柴燎院中曰松盆熰岁也悬 
先亡影像祀以狮仙斗糖麻花馓枝染五色苇架罩陈之家长幼毕拜己各自拜曰辞岁己藂坐食饮 
曰守岁是月小儿及贱闲人以二石球置前先一人踢一令逺一人随踢其一再踢而及之而中之为 
胜一踢即着焉即过焉与再踢不及者同为负也再踢而过焉则让先一人随踢其法初为趾踵苦寒 
设今遂用赌如博然有司申禁之不止也帝京景物略补都下寺院每用岁除鍜磨是日作锻磨斋僧 
园逸记补江邻几杂志雄霸沿边塘泊冬月载蒲苇悉用凌床沈存中笔谈信安沧景之间挽车者衣 
韦袴冬月作小坐床冰上拽之谓之凌床今京师在处有之一人挽行滑如帆驶闻明时积水潭尝有 
好事者聨十余床携都篮酒具铺氍毺其上轰饮冰凌中亦足乐也倚晴阁杂抄补京师腊月河冰结 
</div>
    <div class="pagination">
<a href="钦定日下旧闻考_page667.html">上一页</a><span>...</span><a href="钦定日下旧闻考_page663.html">663</a><a href="钦定日下旧闻考_page664.html">664</a><a href="钦定日下旧闻考_page665.html">665</a><a href="钦定日下旧闻考_page666.html">666</a><a href="钦定日下旧闻考_page667.html">667</a><span class="current-page">668</span><a href="钦定日下旧闻考_page669.html">669</a><a href="钦定日下旧闻考_page670.html">670</a><a href="钦定日下旧闻考_page671.html">671</a><a href="钦定日下旧闻考_page672.html">672</a><a href="钦定日下旧闻考_page673.html">673</a><span>...</span><a href="钦定日下旧闻考_page669.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
