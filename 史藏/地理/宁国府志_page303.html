<!DOCTYPE html>
<html>
<head>
    <meta charset="UTF-8">
    <title>宁国府志 - 第 303 页/共 477 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宁国府志 - 第 303 页/共 477 页</h1>
    <div class="content">

政通桥记

宛水故有桥，当宣歙孔道，岁且圮。遭太守去郡，前司封郎中建安李默谪判是邦。方秋摄事

，召吏民问今政孰先，众曰桥先。即日为出帑羡金，使宣城尉彭仲春督治之，别驾南海洗君

涤以十金来佐役，役兴而嗣守。余姚召公煜至，郡丞贵溪叶君尚文、司理乌程王君演并以事

自外入，咸乐相焉。浮鼋驱鹊，民罔时劳。轮蹄交道，如从枕席。默乃言曰：二气欢忻，品

汇滋殖，山川蒸注，云雨降兴，舟车会同，物利四达。有如桥圮道，不可得而达也。故君

子作政以通民也，滞则民壅。揆物考义，桥名曷宜，邵公而下皆曰其惟“政通”之宜明。

明嘉

靖历逾其纪，阏逢敦，春王甲子，伐石铭功，宣民所履，我邦有政，翳桥是视。通判李默

撰。


府题名记雷礼推官

宁国本吴越之地，自古鄣启郡，籍属中夏，孙氏开基，屹为重镇。江左以还，闻人秉麾，相

嬗彬彬，称盛美矣。明兴，定鼎金陵，登列畿辅，列圣又建极于上，匡饬郡吏以尹天下者，

百

八十有年。流风善致，洋洋乎，乎，至今为烈。其宦于斯，皆邦之良也，苟有休德，谁

不为依。乃岁次己亥，凤冈曹公继符，谨身砥行，务广众益。于是陟陵阳，眺敬亭，历览峰

嶂

，而谢、李之迹犹多存者。仰而叹曰：“美哉!江山弗改，世代迁矣，其稽俗哉。”既而

深

喟曰：“官不有绩，誉罔攸垂，心不尚友，风罔攸劝。考则究虑，吾兹试哉。”乃故牒，

搜已施之，宜利加决择焉焉，原作“马”，据《乾隆府志》改。

。因汇牧守以下衔名邑里，岁久近与所终镌之石

。属雷子以言，雷子曰：韪哉!国之兴也，是古今之慨也，政得其纪矣。夫彰往者阐来，

镜古者影今，凡以宅心立准也。东郊之治，周公毖殷始之，君陈有容中之，毕公不刚不柔终

之。虽政由俗革，而道若画一，其心协也。故图治有几，弗徇则通；基化有要，弗倚则裕。

子太叔代子产服如猛之训，谢方明不易前政，义在必更，务秘其迹，兹有得于三后，然者概

诸先达前后异时，行事殊辙，苟监戒昭而劝惩系焉。熟非吾师也哉，且君子为不可朽者而已

。今劝惩所在，荣辱判然，诸曰惧矣乎，凤冈暨诸曰惧矣志之哉。


韩公别业碑记邹守益江西

昌黎韩公家邓之南阳，幼孤，随兄会谪岭表，卒，从嫂郑归河阳。建中贞元间，避地江南，

韩氏有别业在宣城，因就食焉。我朝正德戊寅，督学石崖林子慕公之风，而旧址莫稽，乃择

敬亭之胜，撤佛氏像为公祠，乃置僧守之。而翠云僧徒私崇其教，为徙公于殿傍小亭。嘉靖

己亥，白坡何侯以量移至，慨然叹曰：“公力排释氏而顾寄释氏以居，神其飨之乎?”遂捐

俸鸠

工相地，基而南冈。曹侯适来协图厥成，为堂、为门、为垣，颜曰“唐昌黎伯韩先生之祠

”。祠左一径，夹竹而行，然出祠，后构亭其上曰“敬亭仰止”。门右循山麓而上，松泉

迂曲，甫半里许，设绰楔于桥，大书曰“昌黎别业”。郡之人士来游来歌，恍然若韩子之复

见也。戚生衮、贡生安国请记成绩，以训于来兹。东郭邹子曰：嗟乎!是可以训矣。当唐之

世，广厦名苑，飞庑复壁，列鼎重茵，眩视而骇听者，何限如林甫之偃月、载之芸晖，呼吸

风雷，簸弄日月，曾几何时，而枯蒿栖鹳，冻雨浮埃，徒为唾之资。若公以孤子羁客，迫

寒

饥，水火一时，蓬茨荜门，谁与比较。而七百余载，诸君子剪辟兴颓，竭虔妥灵而俎豆之。

使林甫与载而有知也，慑伏窥窬，曾不得一染指焉。天下万世之得失，即是可以定矣。方公

之论，佛骨而谪潮也，皇甫沮其复进，迨入而向用也。李逢吉忌而欲出之，蚊雷市虎，捷

捷幡幡，内结群党，外建八关，好莠自口矣。然直笔所评，以逢吉之流为蝮蛇野葛，而公岿

然泰山北斗之望，南阳祠之，山阳祠之，潮祠之，袁祠之，孔庙祠之，虽别墅荒基，犹闵闵

恐其弗传焉。天下万世之真心，即是可以定矣。正学弗章，往往弃真而趋妄，以禄位升沉为

得失，以毁誉异同为是非，如呓中恍，芒无所适。诸君子之是举也，其醒艺而俾自得，

</div>
    <div class="pagination">
<a href="宁国府志_page302.html">上一页</a><span>...</span><a href="宁国府志_page298.html">298</a><a href="宁国府志_page299.html">299</a><a href="宁国府志_page300.html">300</a><a href="宁国府志_page301.html">301</a><a href="宁国府志_page302.html">302</a><span class="current-page">303</span><a href="宁国府志_page304.html">304</a><a href="宁国府志_page305.html">305</a><a href="宁国府志_page306.html">306</a><a href="宁国府志_page307.html">307</a><a href="宁国府志_page308.html">308</a><span>...</span><a href="宁国府志_page304.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
