<!DOCTYPE html>
<html>
<head>
    <meta charset="UTF-8">
    <title>江西通志 - 第 75 页/共 394 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江西通志 - 第 75 页/共 394 页</h1>
    <div class="content">　　桂岩书院在髙安县调露乡唐幸南容创宋幸元龙重新之有记周益公必大题额成化间幸顺廸重建刘革记
　　筠阳书院在府治水南朝天坊宋州学基也绍兴二十二年学徙废为广福寺明正徳八年寺废知府邝璠建堂八所榜其门曰筠阳书院有记嘉靖间推官潘仲骖重葺吾与堂置田征租以赡学者祀濂溪明道伊川横渠朱子象山阳明七先生罗念庵记万歴初奉文毁卖侍郎傅孟春捐银抵值越五年知府周之基奉诏重修傅孟春记天啓间魏珰尽毁天下书院奉檄甚亟知府陶履中以改建公署申报明末倾废
　　国朝康熈九年知府刘登科重建复为捐俸置田乐善书院在府治西宋知州王淹建以训宗室之子弟开府仪同三司赵不黥崇祀于此不黥太祖六世孙
　　西涧书院在髙安新丰乡钧山宋屯田员外郎刘凝之读书处幸元龙有氷玉堂记
　　文溪书院在髙安县新丰乡宋咸淳末邑人陈仲征建槐东书院在府治南槐山明正徳间谢廷建熊相记中有先师堂光霁亭贤防亭退省轩竹风亭晚秀楼感道阁洗砚池廖暹有槐东八咏
　　尊道书院在府治南旧为广信寺嘉靖己丑改为小学丁未知县潘仲儒建有亭堂号舎置田赡来学者邑人谢与栋讲学其中邹守益记
　　南嬛书院在府城一笑桥西明吴江吴汇兄弟读书于此
　　息园书院在髙安县碧落山明徐玱如建
　　傍莲书院在郡城南明邑人刘恸子讲学处刘自署柱聫云数十年鍼砭才逼出一盘恶衣恶食之耻皮毛肠胃洒然轻二三子切磋莫夸张防部多闻多见之竒径路坫坛平处实其为学之功可想也
　　正徳书院在上髙县防山元至元间提举姜荣建有大成殿两庑明伦堂致思堂佑善堂先贤祠分六斋课士赵子昻题额吴澄记延祐二年提举陈以忠重脩姚云记又邹民则有书院田记
　　金石书院在上髙儒学前明嘉靖间御史尹敏生建国朝康熈十年知府刘登科重建陈常记
　　留余书院在上髙县大东门外明万歴中佥事李偕建聨璧书院在上髙县田北明末王徽建子鼎坚记之义方书院在新昌县治东宋处士蔡諲筑室百楹以馆来学者元提举胡俊孚重修
　　熊氏书院在新昌县北四都宋粮科院熊襄读书处元末废今其地土人名曰书林
　　虞氏书堂在新昌县五峰山宋大观中虞氏建崔鷃记之
　　梅花书屋在新昌县三十三都宋孝防熊良翰讲诵之所
　　志学精舎在新昌县十七都宋孝防郭廷发与兄松壑弟梅荘讲肄之所其蔵书楼曰梯云楼
　　荷溪书堂在新昌县十七都元李希周建姚云记之石溪书院在新昌县义钧岭下元提举胡俊孚建延请姚云为山长
　　漆氏书堂在新昌县东头塘元教谕漆文可建明永乐中进士漆逺方复新之主事欧阳正记一名养正书院
　　寳善书堂在新昌县治东明永乐中漆用常建
　　尉山书院在新昌县荡石明刘全曜即梅子真墓侧建书院又曰悦云山荘
　　曲江书院在新昌县二十二都明毛懋谏建聚俊秀讲学其中
　　四知书院在新昌县北城外明胡学新建
　　文昌书院在新昌县治左
　　国朝康熈五年知县黄运啓建楼三楹中祀文昌左右为诸生肄业所
　　袁州府
　　昌黎书院在府学西即文公祠明嘉靖间知县徐栻改为书院知府汪若氷脩之彭自新记久圮
　　国朝康熈三年守道施闰章知府李芳春重建推官郑记之
　　南轩书院在府城东湖上夲南轩祠宋端平中州守彭方建元至元间总管张熈祖重修虞集记
　　六栁书院在宜春县横塘明进士袁鲁训及江督袁继咸读书防也
　　秀江书院在府城西明嘉靖间籍严氏产入官抚按允府议改为书院课士
　　髙士书院在府城北学宫右明万歴癸巳提学钱槚建祀乡贤袁京自为记
　　王公书院在府城东门外明侍御王相说建姜曰广记之
　　钤冈书院在分宜县治东宋淳祐初县令王杭改卜西郊建祀濂溪横渠二程朱子仍旧名明崇祯癸未燬于贼
　　宗濂书院在萍乡县东芦溪镇宋周濂溪先生监税是镇尝立书院以教授后人即其地建祠又于县治南立濂溪书院元末兵燬明治间知府朱华重建
　　东轩书院在萍乡县东二里宋朱子门人胡安之读书处
　　昌文书院在萍乡县西明嘉靖间同知杨自治知县蒋时谟先后成之万歴戊寅署县同知陶之肖重修
　　焕文书院在萍乡旧学基
　　国朝康熈七年知县孟宗舜建
　　张岩书院在万载县西获富里元临江儒学教授张千崖立有礼殿以祀先圣有祠以奉周程张邵司马六先生张没其甥萍乡荣氏率族人子弟就学焉虞集记
　　昼永书堂在万载县建成坊明洪武间长史龙镡立坞溪书院在万载县治东明永乐间左布政易节建图南精舎在万载县贯邑明永乐间孝防杨资读书处萧韶记
　　绿隂书屋在万载县治西南明永乐间郭彦正建以课其子弟彦正子瑾永乐甲辰进士仕至刑部侍郎周叙记
　　桐冈书屋在万载县治东北明永乐间刘文忠因山水之胜结屋藏书以教子胡俨潘文奎均有记文忠子荩成永乐乙未进士仕至刑科给事中
　　朱溪书屋在万载县西朱溪桥明处士李克恭建延师以训乡里之俊秀者
　　三书院在万载县东门外明龙国臣建
　　凤鸣书屋在万载县石头山明嘉靖间孝防彭澄建万松书屋在万载县治东明晏朝瑞建因其地周遭万松故名
　　竹泉书屋在万载县东明处士欧阳恕建
　　緑筠书屋在万载县北门外明辛滔建教谕蓝渫记歩云书院在万载县明杨嘉和建
　　吴令讲堂在万载县康乐坊
　　国朝康熈间知县吴自肃建宋继穜记又知县常维祯建讲堂于儒学右敖琏记之
　　临江府
　　清江书院在清江县治东宋著作郎张洽建
　　金凤书院在清江县金凤洲宋国子司业黎立武建芗林书院在府城东门外宋侍郎向子諲致仕归里筑别墅明嘉靖间知府李槃于其址建书院
　　仰髙书院在临江府学东明嘉靖间知府李槃建今名文峰楼
　　石龙书院在城府南明嘉靖间知府钱琦建
　　明经书院在府学内啓圣祠左明隆庆间知府管大勲建号舎六十间知县陆书续置膳田刘松记
　　明宗书院在府城南薫门内明崇祯间知县王心纯建复置田五十亩自为记
　　乐育书院在临江察院行署前
　　国朝顺治八年湖西道蒋显防建
　　萧江书院在清江县治南
　　国朝顺治八年知县洪其清建
　　云岩书院在府城孝感坊
　　国朝康熈二年知县张暥建
　　龙冈书院在清江县章山
　　国朝康熈六年湖西绅士为参议施闰章建李元鼎记惜隂书院明成化间佥事陈竒于陶侃读书台下建立书院设桓公像以靖节配之提学夏寅扁今名寅与罗伦并记之后渐頽废崇祯间知县周文膺复修
　　国朝康熈元年参议施闰章讲学台下知县胡之霖重建并移黄勉斋木主并祀焉
　　髙峰书院在新淦县治东宋县令黄勉斋建明嘉靖元年知县田邦杰重修知府徐问有记隆庆三年知县李乐改建于儒学内题曰勉斋祠明末废
　　国朝康熈四年知县胡之琳移建惜隂书院旧址金川书院在新淦县治东北正徳间提学李梦阳建祀练忠贞子宁题其堂曰浩然有记隆庆间知县李乐重修姚翼记万歴庚寅知县杨宏科移建儒学右祀忠贞及其父伯尚后令王立毂増脩聂心汤记
　　求仁书院在峡江县凤皇山下一名自靖祠明嘉靖间知府钱琦建祠练子宁后通判何坚改建于山麓罗洪先记
　　观澜书院在峡江县大安桥左明万厯中知县郑燿建规制闳厰日与诸生防讲其中徐必登记复置饩田自为记
　　国朝雍正六年署县事景四维因田兴设义学
　　防山书院在新喻县北防山之麓宋司业黎立武建仿嘉眉故事礼先逹以主试月讲季课春秋行释菜礼四方来学者云集及院废乡人谓其地曰状元讲书堂
　　石门书院有二一在新喻县防山明洪武初梁寅建寅字孟敬应召入都议郊祀礼成辞还隠居石门聚书以遗子孙名曰书荘学者称为石门先生一在新喻城东保障坊右即石门祠也侍读张春有记
　　吉安府
　　凤山书院宋开国男曽宏甫覔城西隙地剏建置养士田元初以山长领教事大徳间罢至正三年县尹管文通重新之刘诜记见桂隠集
　　白鹭洲书院在府城东白鹭洲上宋淳祐闲州守江万里以程大中先生尝为庐陵尉乃即是洲建书院以祀周三程张朱六君子有文宣王庙櫺星门云章阁道心堂万竹堂风月楼浴沂亭斋舎庖湢具偹理宗御书额之置田租八百石有竒绕城濠池嵗入租银五十两赡学徒寻即以祀江文忠刘辰翁记其略元设山长一员时黄嘉领教事建山长防欧阳守道记之延祐间有奉浮圗教者在书院傍山长余天民请于总管府撤之立复古亭由是四围民居隙地悉属书院至正乙未总管纳速儿丁重修吴思永记明季知府汪可受重修刘应秋记
　　国朝雍正三年知府吴铨重修以居生徒兴义学光禄书院在庐陵淳化富田宋开寳二年邑人刘玉建凤冈精舎元延祐甲辰诏兴学校推官陈孝祥州判杨应星构精舎于庐陵永和镇奉夫子燕居像以曽子附朔望率乡士肃拜二仲丁日行释菜礼元末兵燬明洪武初税课使魏秀重建
　　梅溪书室庐陵罗宗智建以蔵书又推以教其子孙及乡之俊秀杨士竒有记
　　西原防馆在庐陵能仁寺左明隆庆间建有田以瞻士乡先生陈防山王塘南贺定斋軰相继主教事来学者常数百人每嵗季月小防九月大防贺沚有西原敬止堂记崇祯二年火知府吴率绅士重新刘遇竒有序
　　益公读书台在府城南学宫宋丞相周必大读书于此明学书院在庐陵儒林乡明曽养全建祀文天祥胡铨周必大顔端明罗韬五君子南臯邹元标记
　　依仁书院在郡城内榻水桥明李忠肃邦华建以讲学黄道周侯峒曾题额廵抚觧学龙记之
　　景贤书院即仁夀山景贤堂
　　国朝康熈五年守道施闰章讲学于白鹭洲士人病渉爰就景贤堂旧址剏建书院侍读张贞生记
　　匡山书院在泰和县东匡山下南唐邑人罗韬隠居不仕长兴间以博学能文征授端明殿学士以疾辞归乃建匡山书院聚徒讲学重和间孙罗重葺明永乐中裔孙罗汝止新之邹幼亨记
　　国朝学士张贞生结茅于此辟舎构亭题咏甚多着有玉山遗响
　　龙洲书院在泰和县治南澄江上亦名鹭洲书院宋嘉泰间建甃石为基创至二十楹择春秋补试前列者居之立庠长周必大有记谢枋得有跋后圮于水明治中知县杨南金改济渡庵为之仍额旧名
　　云津书院在泰和县龙洲上宋嘉定间邑人刘逢原建逢原锐意正学乡人争师之曾歴记
　　清节书院在泰和县治北宋萧子荆讲学其中建炎四年卒门人私諡清节元至正辛夘清节宗人继文即其地建书院立祠祀之仍置田聘名师以教来学者
　　文溪书院在泰和县治西二里宋邑人曾季永蔵脩于此绍兴间赵师奭记之久废明治间知县杨南金改西溪寺为之
　　栁溪书院在泰和县治西白鹤观右宋邑人陈徳卿建中有涌翠堂临静斋云锦坡筠坡台诸胜严万全记
　　朴山书院在泰和城西元邑人严周父建聚学徒于其中规制一依白鹿洞明初其从孙国子学正从礼重新之周是脩记从礼之孙士臧复建彭百链记
　　武山义塾在泰和县汶溪侧明洪武初国子学録萧执以亲老乞归其乡人就学者日众同里萧鹏举庐陵王伯衢兄弟相与成之中为讲堂旁列号舎宋濂题额刘楚记
　　南薫书院明永乐中泰和石台萧氏剏刘东园子彦教授其中梁潜有记见泊庵集
　　萃和书社在泰和县儒学右即大墖寺故址明嘉靖间郭应奎建胡松记万歴间知县濮中玉重修
　　清风书院在泰和县南四十里明知县杨南金毁螺山滛祠建见西昌存古録
　　静斋书院在泰和城南龙洲上明御史陈文鸣建初为休笑庵正徳间诏毁天下额外寺观文鸣因佃是庵为之既而拓其基作髙沤草堂三间观莲轩緑野堂万卷楼各为厢房以居防学者罗钦顺记
　　白云书院在吉水县治北宋邑人陈子张所筑曾巩记之
　　磻溪书院在吉水县同水乡宋周泽之建
　　龙城书院在吉水县七都宋曾无疑建无疑名三异尝与朱子论揲筮之数学者称云巢先生
　　文昌书院在吉水县文昌乡元翰林编脩王相建以教其乡之子弟及四方从防者明初王氏重修之
　　白沙书院在吉水县文昌乡元时白沙张氏所建刘岳申有记
</div>
    <div class="pagination">
<a href="江西通志_page74.html">上一页</a><span>...</span><a href="江西通志_page70.html">70</a><a href="江西通志_page71.html">71</a><a href="江西通志_page72.html">72</a><a href="江西通志_page73.html">73</a><a href="江西通志_page74.html">74</a><span class="current-page">75</span><a href="江西通志_page76.html">76</a><a href="江西通志_page77.html">77</a><a href="江西通志_page78.html">78</a><a href="江西通志_page79.html">79</a><a href="江西通志_page80.html">80</a><span>...</span><a href="江西通志_page76.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
