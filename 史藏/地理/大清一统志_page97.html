<!DOCTYPE html>
<html>
<head>
    <meta charset="UTF-8">
    <title>大清一统志 - 第 97 页/共 202 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大清一统志 - 第 97 页/共 202 页</h1>
    <div class="content">　　【入湟水汉书地理志令居县润水至县西南入郑伯津水经注润水迳令居县又南迳永登亭西厯黒石谷南流注郑伯津旧志今有可可河在州西八十里自庄浪所流入于湟河疑即润水也】逆水【在皋兰县西北自平番县流入汉书地理志允吾县乌亭逆水出参街谷东至枝阳入湟水经注逆水迳广武城又东迳枝阳县故城南东南入湟水旧志今有庄浪河在州西北七十五里自庄浪所流入湟河疑即逆水河也　按舆图今庄浪河入大河不入湟水】陇水【在狄道州东源出渭源县西北流入州境注于洮水水经注陇水即山海经所谓溢水也出鸟防山西北髙城岭西迳陇底又西北厯白石山下又西北迳武阶城南又西北迳降狄道故城东昔马瑗为陇西太守六年于狄道开渠引水种秔稻而郡中乐业即此水也又西北流注于洮水明统志有东峪河在府城东三里源出渭源县界旧志源出渭源县分水岭防马儿藏南峪水成河西北流经府城东又绕城北入洮河其下流亦名小河沟】洮水【在狄道州西自巩昌府岷州流入又西北迳皋兰县西界入黄河汉书地理志洮水北至枹罕东入河水经注洮水从步和亭东又北出门峡厯求厥川蕈川水注之又北厯峡迳偏桥出夸始梁右合蕈垲川水又东北迳桑城东又北防蓝川水又北迳外羌城西又北迳和博城东左合和博川水又北迳安故县故城西又北迳降狄道故城西又北陇水注之又右合二水右防大夏川又北翼洮带三水乱流北入河明统志洮河在府城西源出番地流入本境盘东山峡中千数百里始经府城南浩然奔放声如万雷又洮水流经府界谓之桓水临洮府志洮河在府西三里由深沟儿至府城西可灌田百余顷通至洮河新渠在狄道县北六十里雍正三年开引洮水北流二十里灌田三百顷】蕈川水【在狄道州南水经注水出桑岚西谿东流厯桑岚川又东迳蕈川北东入洮水】蕈垲川水【在狄道州南水经注水出东南石底岭下北厯蕈垲川西北注洮水按此疑即今抺邦河也】　蓝川水【在狄道州南水经注水源出来厯川西北谿南流厯川东北流经蓝川厯水城城北东入洮水】和博川水【在狄道州南水经注水出和博城西南山下东北迳和博城南东北注于洮水旧志今有邦金川在州南六十里宋元祐中种谊击鬼章夜济邦金川至铁城大破之即此】南川水【在狄道州南明统志抹邦河在临洮府城南三十里源出南川西流入洮水临洮府志南川水在狄道县南九十里源出渭源县露骨山西北入洮旧县志源出莲花山流经抹邦山因名抹邦河】大夏水【在狄道州西北水经注大夏川水出西山二源合而乱流迳金栁城又东北迳大夏县故城南又东北出山注于洮水元和志大夏水经大夏县南去县十步寰宇记一名白水出县西南山谷中旧志今有三岔河在临洮府西北十里源出河州界麻山闗大马家漓水石界内三派会流东北经府西北又东北入洮河乂打壁河在府北三十里源出石井峡又结河在府北六十里源出马衔山俱西流入洮按今州西入洮之水唯三岔河稍大又在古大夏县南其为大夏水无疑旧志知今大夏河之为漓水而疑今广通河即大夏水以此为水经注洮水右合之二水皆非】漓水【在河州南自番界流入汉书地理志白石县漓水出西塞外东至枹罕入河水经注漓水导源塞外羌中东北流迳河列城东列水入之又东北右合黑城谿水又东北迳榆城东榆城谿水注之又东北迳石门口又东北皋兰山水自山左右翼注之又东北石山水注之又东迳白石县故城南又东迳白石山北罗溪注之又东左右合罕开南溪又东迳枹罕县城南入东北故城川水注之又东北左右白石川之枝津又东北出峡北流注于河元和志漓水在鳯林县西去县二百步明统志谓之大夏河在州南三里旧志大夏河去州五里源出边外由土门槐树老鵶三闗入境经州南折北流入河又牛脊河在州西南十里源亦出边外由乔家岔闗入境东北入大夏河又洪水河源出大沟河流经州南门外又东入大夏河又广通河在州东南六十里宁河城东西北流入大夏河通志　本朝康熙六年州人自西古城开渠引大夏河长三十里灌田无数年乆湮废四十三年知州王全臣等重修并引水入城居民利之　按古大夏水入洮此水入河乃漓水也自明统志讹为大夏河又云漓水在兰州东南十五里诸志从之又考舆图志云此水在边外名阿拉藏河东流防五六小水行四百余里始折东北入州境与水经注合今土人皆名为大夏河不知为漓水矣】裴家川【在靖逺县北一百三十里河外自庄浪卫流入又卢沟亦在县北河外宁夏固原边接境处】鎻黄川【在靖逺县东北卢沟堡东一百八十里其地旷逺明时套夷每由此入】银川【在河州西北六十里宋史吐蕃瞎氊少子瞎呉叱居银川即此又漾卑河在州西北一百里】俺哥川【在河州北五十里黄河南土脉膏腴五谷茂盛又胖哥川在州东北八十里河外】笋箩沟【在皋兰县西南六里北流入黄河又黄峪沟在州西七里大小金沟在州西二十里又有东西二栁沟共灌田三百余顷】囤子沟【在河州东北二十里亦名洞子沟洮水支流也沟甚隘深数十丈长二十里路通皋兰】溥惠渠【在皋兰县西五里引阿干水溉田】古迹渠【在河州南旧志自老鵶山口引水至九眼泉明成化十九年守偹康永开坝一百五十里灌田千顷年乆湮废万厯三十年知州陈文焯复开新渠自焦家坝北折至九眼泉长三十里】西湖【在狄州道西南二里引洮水注之每重五日郡人竞游于此】莲荡池【在皋兰县西七里周数十里明时肃王令潴神泉水为池花木畅茂鱼鳖充牣为县胜境又龙池在县西南四十里瓦埠山后】河池【在靖逺县东元和志防宁县有河池西去州一百二十里其地春夏因雨生盐雨多盐多雨少盐少逺望如河故曰河池旧志有盐干州在卫东一百二十里】湫池【在河州西北二百里积石闗西周围三十里岸上万木森列一叶落其中辄移岸上土人名为显神池】梁泉【在狄道州东水经注泉出金城县之南山耆旧言梁晖汉梁兾之后为羌渠帅自金城将移居枹罕出顿此山为羣羌围迫无水晖以所执榆鞭竪地以青牛祈山神飞泉涌出其水自县北流注于河明统志泉在白石山】曲栁泉【在皋兰县东二十里其水流为东栁沟东北入河又西栁沟在县西五十里】神泉【在皋兰县西七里俗呼狮跑泉遇旱取水祷雨辄应】甘泉【在皋兰县南三里味甘美可防茗】兰泉【在皋兰县南亦曰五眼泉又九域志皋兰堡有兰泉明统志五眼泉在皋兰山下泉有五眼相传霍去病撃匈奴至此以鞭卓地而泉出旧志皋兰水在州西南三里即五眼泉汇流成溪灌溉州东南园名与阿干河并利　按明统志谓此水左右翼注漓水又云漓水在兰州东南十五里源出塞外经皋兰山与皋兰水合今考漓水在河州西不经兰州界明统志移水经注之文于兰州之小水误】红泥泉【在皋兰县南亦在皋兰山麓下流入河】万眼泉【在皋兰县东北三十里沿河诸山岩间涌出甚多可资灌溉】温泉【在金县南十里又有暖水泉在县西南十里】黄眼泉【在金县北六十里】玉润泉【在狄道州东三里清冷可掬】唐古泉【在狄州南二十五里其水由于清水渠至番城溉田二百余顷】石井泉【在狄道州北一百二十里自山峡中涌出】通济泉【在渭源县南锹峪川又有息家泉在县西五十里嵗旱不涸】九眼泉【在河州东十里泉有九穴居民引以溉田又有驼冈泉在州南十里水清冽】西溪【在河州西明州人王竑别业在焉有回澜阁醒心亭一鉴池涟漪桥半畆塘秋香径丹霞坞水竹居八咏】

　　钦定大清一统志卷一百九十八
<史部,地理类,总志之属,大清一统志>
　　钦定四库全书
　　钦定大清一统志卷一百九十九
　　兰州府【二】
　　古迹金城故城【在臯兰县西南汉置县属金城郡应劭曰初筑城得金故曰金城薛瓒曰称金取其坚也东晋时为金城郡治咸康元年张骏分郡属河州秦符坚建元七年移凉州治金城寻乞伏干归太初元年自苑川迁金城称河南王明年称金城王七年称秦王迁都西城凉吕光龙飞二年伐秦克金城其年南凉秃发乌孤攻凉金城克之皆金城县也后魏省寻复置子城县兼移金城郡来治隋书地理志全城县旧曰子城带金城郡大业初改为金城隋末陷薛举其后又改县曰五泉唐为兰州治李吉甫元和郡县志州南至临州一百九十里西南至河州三百里旧唐书地理志五泉汉金城县开羗所处乞伏干归都此称凉隋志五泉县咸亨二年复为金城天寳元年复为五泉后陷吐蕃宋时入西夏元丰四年宦者李宪帅五路之师伐夏收复兰州崇宁三年复改置兰泉县为倚郭金省入州元统志有石城在州城北河畔州志石龟城即州基也北临黄河有石如伏城垣下又有西古城在州西南四十里河南岸即金城故址明宏治十八年置堡】允吾故城【在臯兰县西北汉置县为金城郡治应劭曰音铅牙后汉因之晋初徙郡治榆中县废隆安元年乞伏干归攻凉允吾郡克之四年干归为姚兴所败西保允吾即故城也在大河之北湟水之南元和志允吾故城在广武县西南一百六十里按汉允吾在黄河之北明统志谓允吾城在兰州西南五十里州治土人谓之西古城宏治十年为堡皆误】榆中故城【在金县西北战国策苏厉説赵曰楚扞闗至榆中千五百里史记秦始皇三十三年西北自榆中并河以东汉置榆中县属金城郡水经注河水东过榆中县北昔防恬为秦北逐戎人开榆中之地即此晋初为金城郡治崔鸿十六国春秋西秦乞伏干归更始二年攻秦拔金城都以乞伏务和为东金城太守镇之葢东晋后移郡治金城故以此为东金城也后魏亦为金城郡治后郡徙县废后汉书注榆中故城在今金城县东胡三省通鉴注在兰州东五十里按乐史太平寰宇记谓即太小榆谷明统志又云在兰州西二百里皆误】勇士故城【在金县东北汉置属天水郡地理志县有属国都尉治满福即汉阳郡晋废十六国春秋苻秦皇始中鲜卑伏乞司繁自麦田迁居于度坚山迨建元七年苻坚使王统攻之司繁兵败诣统降以其从叔吐雷为勇士防军抚其部众寻复使司繁还镇勇士川及坚败司繁子国仁遂撃并诸部以晋太元十年称秦河二州牧分其地置十二郡筑勇士城居之十三年国仁弟干归又迁于金城顔师古汉书注勇士县即今土俗呼为徤士者也隋初避太子讳因而遂改旧志在靖逺卫西南二百里】狄道故城【在今狄道州西南史记匈奴传陇西有翟防之戎百官表县有蛮夷曰道汉因置狄道县为陇西郡治后汉永初五年羗乱诏陇西郡徙襄武延光二年还治狄道晋建元元年张骏以狄道立武始郡水经注洮水迳降狄道故城西阚骃曰今曰武始也后魏徙武始郡治勇田县仍领狄道及阳索二县隋属金城郡唐为临州治寳应初废陷寰宇记县在兰州南一百九十里宋熙宁五年王韶破羗族遂城武胜建为镇洮军更名熈州金元增修在洮河之上亦曰洮河临洮府志有旧土城俗名番城在县南一里许东西南三面与府城壕相连即故城也又旧志有武始城在县北七十里葢即故勇田县其阳素无考】安故故城【在狄道州南汉置县属陇西郡后汉因之晋初省前凉复置兼置安故郡十六国春狄永昌元年张茂分安故郡属定州又乞伏国仁建义元年置安故郡后废水经注洮水迳安故县故城西十三州志曰县在陇西郡南四十七里葢延转撃狄道安故五谿羗大破之即此也　按寰宇记安故城在五泉县西南明统志在兰州西八十里旧志在今狄道县西南一百六十里皆与水经注不合】首阳故城【在渭源县东北汉置县属陇西郡汉书永光二年陇西羗多姐旁种反诏冯奉世讨之屯首阳西极上如淳曰西极山名也水经注首阳县髙城岭上有城号渭源城隋志无首阳而有渭源县李吉甫元和郡县志渭源县正东微南至渭州九十里西魏文帝分陇西置渭源郡因渭水为名开皇三年罢旧唐书地理志渭源汉首阳县地后魏分置渭阳郡又改首阳为渭源县上元二年改首阳县仍于渭源故城分置渭源鳯仪三年又废首阳并入渭源王存九域志熙州有渭源堡熙宁五年置在州东九十二里金志属康乐县临宋界元志至元十三年复升堡为县明统志在府东一百二十里临洮府志渭源故城在县东北与今城相连又渭源堡在县西北三百步许冈上周五里明嘉靖万厯年重修】祖厉故城【在靖逺县西南汉置县属安定郡后汉属武威郡晋省魏书地形志陇东郡有祖厉县在今平凉府界非故县也明统志祖厉城在卫城西南一百三十里】鹯隂故城【在靖远县西北汉置鹑阴县属安定郡后改武威因属武威郡魏黄初二年张既为凉州刺史至金城渡河贼骑逆拒于鹯阴口晋省十六国春秋苻秦建元二十一年尉又据允吾叛从弟随据鹯阴起兵应之即此魏书地形志平凉郡治鹯隂城今在平凉府界非故县也章懐太子曰故城在姑臧东因水为名寰宇记鹯水名其城俗名正阴城也】防宁故城【在靖远县东北元和志防州古西羗地周太祖为西魏相来巡防师于此土人张信罄资飨六军太祖悦因命置州以防为名周保定二年废州改为防宁防隋开皇元年改防为镇武徳二年讨平李轨置西防州贞观八年以此州仓储殷实改名粟州其年又为防州东南至原州三百九十里西南至兰州三百八十里治防宁县本汉鹯阴县地周太祖置防宁县属防州大业二年改为凉州县武徳二年又改防宁宋史雍熙二年李继迁破防州焚毁城郭而去元统志宋崇宁三年置防州倚郭县曰敷川金大定二十二年置保川县明年州陷河西迁治防州城明统志正统二年复修废城置卫即今治　按今治即宋敷川之废县而唐之防宁县又在其东北也敷川县宋志作敷文误】乌兰故城【在靖逺县西唐时置属防州元和志县东南至州一百四十里本汉祖厉县地前凉张轨收其县人于凉州故武威县侧近别置祖厉县周武帝西巡于此置乌兰闗又置县在防宁闗东南四里旧城内沙石不堪乆居天授二年移于东北七里平川置寰宇记县在州西北驿路一百八十里　按元和志东南当为东北寰宇记西北当作西南】枹罕故城【今河州治汉置县属金城郡应劭曰故罕羗侯邑也后汉改属陇西郡灵帝时陇西宋建聚众据枹罕自称河西平汉王建安十九年曹操遣夏侯渊讨平之十三州志枹罕县在郡西二百一十里漓水在城南门前东过也晋初废恵帝时置枹罕防军十六国春秋咸和二年刘曜将刘引攻凉枹罕防军卒晏降之遂失河南地五年张骏收复河南地咸康元年分兴晋郡置河州秦苻坚建元三年克枹罕以彭越为凉州刺史镇之七年徙凉州治金城以李俨子辨为河州刺史领兴晋太守镇枹罕西秦乞伏干归太初二年枹罕羗彭奚念来附以为北河州刺史更始元年以屋列破光为河州刺史镇枹罕乞伏石磐永康元年迁都枹罕魏书地形志河州乞伏干归都太平真君六年置镇后改州志枹罕元河志河州晋时立枹罕防军前凉时张轨立兴晋郡张骏二十一年以州界辽远分置河州后乞伏石磐又自金城都于此后魏置枹罕镇太和十六年复为河州大业三年改为枹罕郡武徳二年讨平李轨改置河州寳应元年入于吐蕃宋史吐蕃传嘉祐中瞎鹯子木征居河州后徙安江城九域志熙宁六年收复置河州金史地理志贞元二年复置临洮府志枹罕废县在河州西有西古城在州西二十里相传宋时筑又有北古城在州北一里俗名蕃城疑即金贞元时故城也】大夏故城【在河州东南汉置属陇西郡后汉因之晋初县废恵帝时张轨复置属晋兴郡张骏又置大夏郡十六国时咸康元年张骏以大夏郡属河州永和二年间石赵将麻秋克金城进取大夏执太守朱晏太和二年张天锡击李俨克大夏郡皆即故城也后郡废后魏皇兴三年复置大夏郡后复为县属金城郡隋属枹罕郡唐属河州贞观元年省入枹罕】
　　【五年复置元和志县西北至河州七十里广徳后没于吐蕃】河闗故
　　城【在河州西汉置县属金城郡水经注引地理志曰宣帝神爵二年置葢取河之闗塞也后汉改属陇西郡晋初省恵帝复置属狄道郡十六国春秋后凉吕光龙飞二年攻西秦克河闗即此后入吐谷浑废】白石故城【在河州西南汉置属金城郡永光二年冯奉世讨陇西叛羗典属国任立为右军屯白石后汉改属陇西郡晋初县废十三州志白石县在狄道县西北二百八十五里十六国春秋苻坚建元三年张天锡攻李俨于枹罕王猛驰救使姜衡屯白石乞伏石磐永康三年讨破休官于白石川进据白石城即故城也】鳯林故城【在河州西南本汉白石县地晋恵帝时张轨分置永固县属晋兴郡唐改置鳯林县属河州元和志县东北至州八十里仪鳯元年于河州西移安乡县理此天寳元年改名鳯林旧唐书地理志鳯林汉白石县张骏改为永固贞观七年于废县置乌州十一州废又于城内置安乡县天寳元年改为鳯林取闗名也　按白石县至晋末其城尚在旧唐志谓张氏改为永固特置于其地耳寰宇记又云张骏八年改晋志张轨时已有永固县亦非骏改也安乡新唐志作安昌诸书多不同】媪围废县【在臯兰县东北汉置县属武威郡后汉因之晋省水经注河水迳媪围县界东北流】阿干废县【在臯兰县南九域志元丰六年置阿干堡在州西南四十里元统志金大定二十二年升阿干堡为县属兰州至元七年并入州明统志废县在州南四十五里】龛谷废县【在金县南宋史吐蕃传景徳中西凉府率龛谷兰州诸族攻者龙族嘉祐中唃厮啰子瞎氊居龛谷屡通贡九域志元丰四年置龛谷砦在州东九十四里宋史地理志龛谷砦元祐七年废绍圣三年复修为堡东至定远砦二百里西至阿干堡七十里南至通谷堡二百二十里北至定边城三十里元统志金大定二十二年升龛谷为县正大三年以龛谷为金州治所元史地理志至元七年并龛谷县入州明统志洪武初改金州为金县废龛谷县在金县南二十里】定远废县【在金县西北宋种谊知兰州与通远皆絶塞中间堡障不相接膄田多弃不耕乃请城李诺平以防冲要地理志兰州定远城元祐七年筑旧名李诺平本属龛谷砦因地窄无水废之后筑为定逺军城东至安西城八十里西至东闗堡五十里南至龛谷堡三十里北至黄河一百七十元统志金大定二十二年升为定远县正大中属金州元废明统志故县在今县北三十里　按唐志有警州本定逺县城今宁夏府灵州东北二百里明统志以为即此城悮甚】武街废县【在狄道州东晋惠帝分狄道置武街县属狄道郡咸和中张骏收河南地置武街屯防军水经注滥水西北迳武街城南即武街之讹也唐置武街驿开元二年陇右防御使薛纳击吐蕃军武街即此也】水池废县【在狄道州西南魏书地形志河州洪和郡领县三于真君四年置郡后又改蓝川太平真君八年置郡后改蕈川延兴四年置隋书地理志枹罕郡统水池县后魏曰蕈川后周改旧志水池城在洮州卫东北一百六十里】长乐废县【在狄道州西唐天寳初分狄道置安乐县属临州于乾元后改长乐寳应初陷于吐蕃废】康乐废县【在狄道西南九域志熙州领康乐砦熈宁六年置在州东三十六里金时升为县属临洮府元废】当川废县【在狄道州西九域志熙州领当州堡熙宁六年置在州西四十里金升为县属临洮府元废】临津废县【在河州西北晋恵帝时张轨置属晋兴郡后魏省水经注临津溪水自南山北迳临津城西而北流注于河又河水东迳临津城北白土城南为縁河济渡之处隋书炀帝纪大业五年自将代吐谷浑出临津闗州志临津城在州西北一百二十里下临河津】武城废郡【在河州东晋时前凉张氏置十六国春秋咸康元年张骏分武城郡属河州永和初赵将麻秋来伐武城太守张悛同守枹罕又西秦乞伏国仁亦置武城郡】宁河废县【在河州东南四十五里宋史地理志崇宁四年升宁河砦为县旧香子城也别有宁河寨东至定羗城三十里西至河州四十五里南至通防闗三十里北至河州界二十里明统志宁河废县在河州南六十里宋升为县金元因之后废为镇旧志明洪武初废五年复置十二年又废后置守御千戸所寻废守御置和政驿】定羗废县【在河州东南宋史地理志熙宁七年改河诺城为定羗城九域志城在河州东七十里金亦曰定羗城元升为县尝为州治元未废　按此城当在州东南临洮府志在州北一百里误】安乡废县【在河州北宋置安乡闗属河州宋史地理志安乡闗旧城桥闗元苻二年赐名南至河州界三十五里金曰安乡闗城元升为县元未废州志城在州东北五十里临河】浇河废郡【在河州西古西羌所居后汉延熹中烧当等八种羗为寇段颍击破之遂定其地东晋时吕光置浇河郡隆安初为南凉秃发乌孤所取后入吐谷浑宋景平元年拜吐谷浑阿豺为浇河公水经注河水东迳浇河故城北有二城东西角犄东北去西平二百二十里宋少帝拜阿豺为浇河公即此城也隋书地理志浇河郡后周武帝逐吐谷浑以置廓州总管府开皇初府废治河津县后周置洮河郡领洮河广威安戎三县开皇初郡废并三县入焉大业初置浇河郡元和志秃发乌孤以河南地为浇河郡后周建徳五年于今州理西南达化县界浇河故城置廓州以开廊边境为义旧唐书地理志浇河城在达化县西一百二十里寰宇记浇河城亦谓之故廓州城相传赵充国所筑即阿豺旧理　按唐时廓州治化隆别见西宁府】米川废县【在河州西本汉枹罕县地唐贞观五年于此置米州及米川县贞观十年州废属河州永徽六年移于河北改属廓州此城遂废寰宇记有米川水源出县东南小米川北流入河县葢以此得名又见西宁府】积石废川【在河州西唐书地理志达化县西有积石军本静边镇元和志积石军在廓州西南一百五十里仪鳯二年置北枕黄河即隋浇河郡所理宋史地理志积石军本溪哥城元苻间为吐蕃溪巴温所据大观二年臧征扑哥降其地建军东至廓州西至青海金大定二十二年升为积石州明初废宋时西夏亦置积石州夏国传河外又有积石州元太祖本纪二十二年伐西夏留兵攻夏王城自帅师渡河攻积石州此别自一城或谓即唐宋积石军非是】怀羗废县【在河州西南宋史地理志河州懐羗城崇宁三年建置王厚收复东至南川砦六十里南至洮州界一百七十余里金升为县属积石州金志县西至生羗界八十里】王保保城【有二一在臯兰县东东冈坡一在县北金城闗北皆明初王保保据州时筑】安西城【在臯兰县南天都山】嵻防城【在臯兰县南嵻防山下晋义熙四年西秦乞复干归子炽磐在苑川畏姚秦之逼筑城于嵻防山以据之七年干归以子木亦干为武威太守镇嵻防城后废】定火城【在臯兰县北黄河北四十五里宋时堡也明置铁古城堡于其地】西市新城【在臯兰县东南宋元丰四年李宪败夏人于此州志城在州东南七十里又大定城在州北宋元丰中与夏人分界处明嘉靖中议者谓复大定城则可屯矿兵守河北葢冲要之地】瓦川防城【在臯兰县西南一百二十里马衔山宋时李元昊所筑】石城【在臯兰县西北晋太元初苻秦伐凉军于西河姚苌济自石城津水经注河水东迳石城南谓之石城津阚骃曰在金城西北】平地城【在金县北四十里三角城在县东十里东古城在县东二十里皆唐时戍兵所筑】苑川城【在金县东北后汉书西羗传建光元年羗忍良等攻金城诸县马贤撃之战于牧苑兵败十六国春秋东晋初鲜卑乞伏述延破别部莫侯于苑川自牵屯徙居之咸和中迁于麦田其后国仁又迁于勇士太元十年分其地置苑川郡十二年苻登署国仁为苑川正二十年干归自金城迁都西城隆安四年又迁苑川水经注苑川水北迳牧师苑故汉牧苑之地羗豪迷吾等到勇士抄苑马焚烧驿亭即此有东西二苑城相去七里西城即乞佛所都也按唐时未置金县故元和志苑川即兰州元统志云在兰州西误】长城【在狄道州北秦筑长城所起唐置长城堡开元二年陇右节度使王晙袭吐蕃追奔至洮水复战于长城堡即此临洮府志在狄道县北三十五里】吕布城【在狄道州西二里洮水东岸相传吕布所筑】桑城【在狄道州南晋书载记大兴三年刘曜陷安定南阳王保迁于桑城水经注洮水东北迳桑城东】故闗城【在狄道州北三十里佛儿崖废址尚存】巩令城【在狄道州西南宋史王韶传熈宁六年韶图武胜使徳顺将景思立分兵制敌于南路自南甲趋巩令城县志巩令城在府西南一百五十里南甲在府南三十里】鸣鹤城【在狄道州西南相近又有三足城明统志皆唐时吐谷浑所筑】徳威城【在靖逺县南防史地理志政和六年筑清水河新城赐名属秦鳯路东至麻累山二十五里西至黄河四里金废】新泉城【在靖逺县西南唐书郭元振传大足元年置新泉军地理志防州有新泉军开元三年废为守捉宋史地理志防州有新泉砦旧名东北冷牟元符元年赐名属秦鳯路南至防州城三十里北至防州四十里金废】防川城【在靖远县西南宋史地理志防川城旧名青南讷心元狩二年建筑赐名属秦鳯路南至防宁闗六十里元统志金防川陷于河西侨治西南一百里防川城名新防州元初又迁西宁旧志在卫西南八十里】麦田城【在靖远县东北十六国春秋晋咸和中乞伏傉寒始自苑川迁于麦田无孤山秦始皇中乞伏司繁又迁于度坚山水经注河水经麦田城西又东北经麦田山西在安定西北六百四十里】盐泉城【在河州西唐开元二十六年杜希望夺吐蕃河桥于河左筑盐泉城号镇西军元和志镇西军在河州西一百八十里哥舒翰于索恭川置又天成军在州西八十里开元三年哥舒翰于索磨川置振威军在天成军西百余里天寳十三年哥舒翰攻吐蕃雕窠城置又有曜武军在廓州南二百里黒峡川又唐天寳初河西节度使王倕攻破吐蕃渔阳及游奕等军其后郭子仪破枹罕等十寨取渔海等五县葢吐蕃所置县也旧置于海在洪济桥东】循化城【在河州西宋史地理志河州循化城旧一公城崇宁二年收复改名西至积石军界一百余里九域志河州西南至一公城一百六十里金史地理志城西至生羗界一百里通志在州西一百三十五里今为循化营】大通城【在河州西宋史地理志大通城旧名达南城崇寜二年收复改名东至通津堡界十五里北至乐州宁川堡界十五里金史地理志城宁河夏界】讲朱城【在河州南宋史地理志河州讲朱城元符二年洮西安抚司收复河南讲朱一公错凿当标彤凿东迎六城寻弃之崇宁二年再收复讲朱错凿一公当标皆在河州之南元符二年边厮波结先以此四城来降未几王瞻乃进据之州志讲朱城在州西南一百里】定连城【在河州东南宋元嘉三年乞伏石磐为夏将呼卢古所攻自枹罕迁保定连六年乞伏暮末初嗣位防沮渠家逊来伐复自枹罕迁保定连】叠兰城【在河州东南晋义熙七年乞伏干归徙羗众于叠兰城以兄子阿柴为兴国太守镇之通鉴注叠兰在大夏西南嵻防东北】金栁城【在河州东南十三州志大夏县西有故金柳城去县四十里本都尉治寰宇记大夏县西二十里有金劒城一名金栁城前凉曽置金劔县于此】列浑城【在河州西南宋永初二年乞伏炽磐遣乞伏孔子击契汗秃真于罗州大破之三年以乞防是辰为西湖校尉筑列浑城于汁罗以镇之通鉴注汁罗即罗州之地旧志在河州西南一百八十里】平夷城【元和志平夷守捉在河州西南四十余里开元二年郭知运置】厯精城【在河州西南宋史吐蕃传唃厮啰三妻乔氏居厯精城旧志宋置州南有下桥家族地临洮府志州西南有国家闗厯精城当在其地】谭郊城【在河州西北晋义熈七年乞伏干归克秦水洛城徙其民三千余戸扵谭郊因城其地八年徙都之胡三省通鉴注谭郊在治城西北　按干归本都谭郊至炽盘始都枹罕而谭郊本亦枹罕县地故魏收志遂以枹罕为干归都也】治城【在河州西北宋元嘉六年西秦南安太守翟伯承等据罕开吝叛应河西乞伏暮末击破之进防治城八年夏赫连定畏魏仁之逼拥秦民自治城济河欲击河西而夺其城通鉴注其城当在黄河南旧志在州西北一百十里】来羗城【在河州西北宋史地理志河州来羗城崇宁三年王厚收复东至安乡闗七十里北至黄河二十里金史地理志城临夏边已上三城金俱属积石州元废蹙】踏白城【在河州西北宋熙宁七年吐蕃首领鬼章诱知河州景思立偏将王宁防于路白城伏发二将俱没八年王韶觧河州之围以兵循西山绕出踏白城后烧贼庐帐瞎征穷丐降州志城在银川驿西】黄沙戍【在河州西唐书地理志达化县东有黄沙戌】临洮故卫【在狄道州治东明洪武三年建领五所　本朝顺治初革指挥等官改设守备十六年裁康熙六年复设雍正四年又裁】兰州故卫【在府治东明初建领五所　本朝顺治初改设守备雍正四年裁又旧有兰州中防卫顺治十六年裁】河州故卫【在府治东明洪武十三年建领五所又领中右所一　本朝顺治初改设守备雍正四年裁】望河楼【在皋兰县西北二里黄河南岸明洪武中建今名观澜阁】栖云阁【在金县西三十里马寒山口有宋人诗刻石壁】临川阁【在狄道州城内唐天寳中建】平远堂【在皋兰县西北六里宋建】元昊台【在皋兰县西十五里有级十数重相传元昊攻阿干驻兵于此】超然台【在狄道州东一里本名鳯台宋熈宁中蒋之竒改名明嘉靖中杨继盛建书院于此】鐡冶【在臯兰县境元统志去兰州五十里又有磁窑去州四十五里】
　　闗隘金城闗【在皋兰县北隋书地理志金城县有闗官元和志金城闗在兰州城西周武帝置金城津隋开皇十八年改津为闗宋史地理志金城闗绍圣四年建筑南距兰州约二里崇宁三年王厚乞移置研龙谷口不行明统志在州南黄河西北山要隘处今于河南置巡司旧志明景泰中凿石重建西为土城女墙直冠白塔山山巅迤逦循山而东复为一闗于白塔山下仍筑罗城万厯二十五年以易砖】京玉闗【在皋兰县西宋史地理志京玉闗本号杷桚桥元符三年赐名东至西闗堡四十里南至临洮府一百三十九里元废旧志在州西北四十五里】阿干镇闗【在皋兰县南即宋阿干堡明初置闗与金城闗俱兰州卫兵防守后废】南闗【在狄道州南九域志南闗堡在熙州南二十里北闗堡在州北二十里宋史地理志北闗熙宁五年置南闗六年置明统志又有下衬闗在府南一百里八角闗在府南一百十里十八盘闗在府南一百二十里三盆闗在府西三十里打壁峪闗在府北三十五里皆临洮卫戍卒防守】摩云岭闗【在狄道州北一百五十里摩云岭闗最髙险明置巡司今裁之】分水岭闗【在渭源县西十五里分水岭新志有湟家闗在县西三十里西南通河州二十四闗要口为入府孔道】乌兰闗【在靖逺县南一百二十里详见古迹】防宁闗【在靖逺县西南元和志东南去防州一百四十里宋史地理志防宁闗旧名欺斗闗元符元年建筑赐名通防未几改今名宋史地理志保川县有防宁闗元统志金大定八年改为防安闗嫌与防宁府同也旧志在卫西南一百三十里又西南至安定县一百里】癿藏闗【在河州西七十里又老鸦闗在州西九十里癿藏闗南又南为莫泥闗又东南则土门闗也】陡石闗【在河州南八十里有堡迤东为大马家滩闗小马家滩闗皆有堡其南为麻山闗】通防闗【在河州东南七十里宋熈宁七年置今曰通防闗寨元废又宋置安乡闗在州东北】麻山闗【在河州东南一百四十里接巩昌府洮州防界又东南为安龙闗州境内之闗凡二十四】杀马闗【在和州西南八十里林麓控搤足以守御自此而西举足浸高又行一日至领西其地益高元遣达什访河源路出于此俗又名沙麻闗迤东为思巴思闗又东为陡石闗达什旧作都寔今改】土门闗【在河州西南九十里迤东为石觜儿朶只巴船板槐树西儿乔家岔鸦塘等闗又东则杀马闗也】鳯林闗【在河州西北唐书地理志鳯林县北有鳯林闗咸通中吐蕃尚延心献欵高骈収鳯林闗即此又临津闗在州西北废临津县】积石闗【在河州西北一百二十里东去积石山五十里明初尝置茶马司于此为易市之处有官军守戍迤东有樊家峡崔家峡五台西小路红崖子等闗】东闗堡【在皋兰县东十八里宋元丰四年置巩哥闗六年改曰东闗元废明景泰初重筑】质孤堡【在臯兰县东宋史地理志元丰五年置胜如质孤二堡六年废元祐五年复修寻废金复置质孤堡元废旧志在州东五十里】买子堡【在皋兰县东五十里又把石沟堡在县东六十里十字川堡在县东北一百三十里皆在河南接金县界】通川堡【在皋兰县西宋史地理志兰州通川堡元符三年自京玉闗至啰抺通城中路镪厮狐川新筑堡赐名寻弃之崇宁二年再收复东至京玉闗四十里金废】西闗堡【在皋兰县西九域志在兰州西二十里元丰五年置金史地理志闗临黄河夏边元废】臯兰堡【在皋兰县南九十五里宋元丰四年置七年废明宏治十八年重修】镇路堡【在皋兰县北一百八十里旧曰镇虏人保定堡在镇路东一百二十里皆明万厯三十二年置周一百六十丈】永秦城堡【在皋兰县北二百四十里红水堡南一百二十里明万厯三十二年总督李汶巡抚顾其志以红水三眼二堡去州辽远因于适中之地旧老虎城置堡周三里改名曰永泰设副总兵镇守又重立保定镇虏二堡与红水相唇齿　本朝初设游撃康熙十六年改设千总】三眼井堡【在皋兰县北二百九十里明万厯二十七年建城周二里有竒　本朝初设守备今改都司】红水河堡【在皋兰县北三百里明万厯二十七年平松山建堡于此设守备驻防城周一百二十五丈二十九年以极边冲要改设游击复于城东西南三面接筑新城一百四十九丈所管边墙东自靖虏卫永泰川西至庄浪卫界九十四里　本朝康熙十六年改设守备属镇羗营】西古城堡【在皋兰县西南四十里又积石滩堡在县西南八十里皆在河南】盐场堡【在皋兰县东北十里其地环匝二十余里皆斥卤可为盐州人赖之明万厯三十三年设守备驻此自买子堡以下诸堡皆明宏治十八年置】安宁堡【在皋兰县西北三十里黄河北西北去荘浪沙井驿二十里】一条城堡【在金县东北一百里明万厯二十五年兵备张栋以龙沟堡改建一条城移党家堡守备于此舆程记十字川东二十里为一条城又东北九十里为平滩堡又九十里至靖逺衡】通谷堡【在狄道州东九域志在州东二十二里熙宁五年置明统志结河堡在府北六十里即宋所置堡也临洮府志通谷堡一名寸金城旧址尚存】临洮堡【在狄道州北宋史地理志元丰七年置临洮堡南至熙州六十五里北至阿干堡七十里金志属康乐元废临洮府志在州北七十里明洪武二年改筑大城周五百七十大有竒城北筑郭东西北三门】庆平堡【在渭源县西北宋熙宁五年置属熙州九域志在州东六十七里临洮府志在今渭源县西北三十里城垣尚在】怀戎堡【在靖逺县东宋史地理志防州有懐戎堡崇宁二年筑西由香谷至防州六十里南至防州城分界三十五里】打刺赤堡【在靖逺县东七十里其地本名癿麻川明天顺中官军讨满四分道出此成化十年巡抚马文升置堡又干盐池堡在县东一百二十里接固原州界成化十八年巡抚阮鹗置周四里】静胜堡【在靖逺县西南宋史地理志政和六年赐清水河新城接应堡名静胜系防川城管下在黄河南石觜上至本城一百二十里又通泉堡属新泉砦管下在黄河南岭上至本砦四十里】迭烈孙堡【在靖逺县九十二里明置巡司久裁】芦塘营堡【在靖逺县北三百二十里黄河外明万厯二十二年筑新边建堡周二里设参将驻守　本朝改设游击东至河一百里北至边墙十五里】平滩堡【在靖逺县西南九十里旧为兰州地明成化二十二年筑堡改属靖虏卫又西南九十里即金县之一条城为徃来要道】永安营堡【在靖逺县东北一百三十里河东裴家川城周二里今设守备】芦沟堡【在靖逺县东北一百四十里明万厯二十四年筑堡周二里今设守备又小芦塘堡在县东北二百里河外索桥堡在芦塘东四十里河北皆同时建】阔精堡【在河州西九域志宋熙宁八年置在河州南十五里宋志作阎精堡又元丰三年置西原北河二堡金皆废】来同堡【在河州西宋史地理志来同堡旧名甘扑堡崇宁三年筑赐今名东至南川砦九十里金属积石川元废】通津堡【在河州西宋史地理志通津堡旧名南达堡崇宁三年赐今名东至安彊砦四十五里金属积石州元废旧志在州西一百六十里】顺通堡【在河州西宋置属积石军宋史地理志东至临松堡十二里西至本军十八里又临松堡东至廓州界五十里北至黄河十五里今皆废】起台堡【在河州西二百四十里明万厯中修筑周一百六十丈设守备驻防　本朝因之】保安堡【在河州西三百五十里有城明置堡安砦及保安县守所　本朝设守备】双城堡【在河州南又龙沟堡在州西南及马滩陡吹麻千观台等共十堡皆辖于河州副将营】大通堡【在河州北八十里河北岸有边墙自大通河起至迭逊沟长八十里又景古城堡在州东南一百三十里明万厯十八年设守备于此三十三年移驻兰州】定羗堡【在河州北一百里州境又有党家和政银川长宁韩家尹家吹麻黑石山高陵山红土坡等堡】东谷堡【在河州东南唐防昌四年吐蕃叛将论恐热攻鄯州为尚婢婢所拒退保东谷九域志熙宁七年置东谷堡在河州东南十五里金废】临滩堡【在河州西北宋史地理志临滩堡东至安乡四十里北至黄河四十里金属积石州元废】循化营【在河州西一百三十五里黄河南即故名循化城今设游撃及千把总驻防属西宁】通安砦【在靖逺县东南宋史地理志西安州有通安砦崇宁五年筑鸟鸡三岔新砦赐名通安东至宁安砦六十一里西至管下同安堡三十五里元一统志金新防州仍领通安砦至元七年并入州】南川砦【在河州西南七十里九域志熙宁七年置在河州南四十里临洮府志明河州卫辖十里屯水泉坪安逺坡古城等四寨】安疆砦【在河州西宋史地理志安疆旧名标城崇宁二年收复改今名南至循化城一百十里北至黄河十里金废】纳米镇【在臯兰县东金史地理志兰州有原川猪觜纳米三镇临洮府志纳米镇在州东猪觜镇在金县西北四十里】边墙【在皋兰县北有新边冲边明初旧址自镇畨直扺宁夏中卫后以畨郎入据松山改筑由靖虏卫北界傍黄河西岸迤逦而南绕兰州之北至苦水堡折而北厯庄浪古浪至凉州凡千四百里谓之冲边万厯二十六年以松山平定加筑新边东自靖虏卫界黄河索桥起至庄浪卫界土门山共长四百里又于边内筑索桥芦塘三眼井红水阿坝斐家大靖土门诸堡设官兵守之】茶马司【在河州治东南明洪武七年建四夷考唐时回纥入贡即以马易茶宋熙宁间复行之明洪武二十六年制金牌信符颁结诸畨遇有差发合符乃应正统十四年停金牌成化十七年给卫藏诸番王及长河西渔通宁逺等宣慰司勅书勘合令贡时于陕西四川验入治十八年都御史杨一清及巡按李玑言国初金牌佥发之功请复其旧正徳初伊伯勒之乱金牌散失嘉靖二十八年兵部议金牌不可数给宜给勘合如成化故事从之卫旧又作乌思藏伊伯勒旧作亦不刺今并改】兰泉驿【在皋兰县南闗明洪武九年置东至定逺驿西至沙井驿南至庆云驿砦从此分】沙井驿【在皋兰县西北四十里又西七十里为荘浪防之苦水驿】摩云驿【在皋兰县南六十里南接沙泥驿】定远驿【在金县西北四十里定逺镇亦有堡明置驿今因之去兰州五十里】清水驿【在金县东三十里清水镇其地有城堡明置驿于此有驿丞今裁又东六十里至安定之秤钩驿】沙泥驿【在狄道州北九十里北去兰州一百二十里明洪武十三年置有驿丞今裁】洮阳驿【在狄道州东北一里明洪武四年置】窰店驿【在狄道州东五十里】庆平驿【在渭源县治东又旧有石井递运所在县西二十里】鳯林驿【在河州治南明洪武中置】和政驿【在河州东南六十里又定羌驿在州东南一百二十里去洮阳驿七十里路通狄道州又旧有银川驿在州西北六十里长宁驿在州西北一百二十里路通西宁今裁】
　　津梁通济桥【在皋兰县东二十里】望仙桥【在皋兰县西南三里后改名恵逺又西津桥在县西二里皆跨阿干水】镇远浮桥【在皋兰县西北二里金城闗明洪武五年宋国公冯胜建于城西七里以济师师还遂撤九年卫国公邓愈移建州西十里名曰镇逺十八年又移建于此用巨舟二十四横亘黄河上架以木梁南北两岸为铁柱四长二丈维铁防二各长一百二十丈以通河西甘肃等路为往来要津】清水镇桥【在金县东二十五里】閤门河桥【在金县南门外】永宁桥【在狄道州西北洮河上宋熙宁中建浮梁赐名永通明初移于县西三里造舟十二两岸置木柱十二维以铁缆草缆各二更名永宁　本朝康熈十三年靖逆侯张勇仍移建城西北五里】宏济桥【在狄道州西北一百三十里洞子沟为兰河通道明万厯中建用船十二阔四十余丈冬撤春建又长济桥在州东五里万厯三年建】渭河桥【在渭源县北五里】折桥【在河州东十里两岸禹凿石迹尚存】泄湖桥【在河州东三十里相传上古时州境皆湖禹疏凿之水入河因名】大夏桥【在河州南三里凡五十六空】黄河上渡【在河州西北积石闗路通西宁】黄河下渡【在河州东北刺麻川路通凉州府平蕃县】
　　陵墓隋薛举墓【在皋兰县西四里】唐李晟墓【在狄道州西明统志在临洮府西五里地名西平荘临洮府志在狄道县西二十里　按雍胜略云晟墓在皋兰县南有碑见存春秋致祭此墓系晟父母墓考据最为确当又按旧志明万厯三十一年京山李维緽至秋谓西平乃其远祖访得一石刻上有知熙州宋京五言律一首题曰谒西平祠则此处向有西平祠而无西平墓也州志即注为李晟父母墓】金和屯【在狄道州北金和　屯旧作胡土门今改】明赵安墓【在狄道州东五十里阎家岭】刘昭墓【在河州南五十里】王竑墓【在河州东北万顷原下】
　　祠庙河神庙【在府城西河南岸又有庙在河州积石闗外　本朝雍正六年】
　　【勅建有　御制碑文】大禹庙【在河州西北晋地道记大夏县有禹庙括地志在河州枹罕县西七里临洮府志在河州西北积石闗又有庙在渭源县城内】三将军祠【在府城内门外旧在皋兰山下祀汉霍去病赵充国邓训明嘉靖元年改建于此】王庄毅祠【在河州文庙防门西祀明王竑明马应龙记祠旧附乡贤正徳十年题准専祭】杨忠愍祠【旧在狄道州东超然台祀明杨继盛　本朝雍正六年迁于旧卫署内】
　　寺观金天观【在府城内明建　本朝乾隆元年以雷祖灵应】
　　【赐名曰显仁应瑞额曰宣畅太和】嘉福寺【在府治西北隅唐建有浮图十三级一名木塔寺】丙灵寺【在河州北六十里唐建下临黄河琢山石为佛髙十余丈地产檀香有泉清冽异常】
　　名宦汉袁盎【楚人孝文时调为陇西都尉仁爱士卒士卒皆争为死】冯野王【杜陵人元帝时迁陇西太守以治行髙入为左冯翊】冯逡【野王弟成帝时为陇西太守治行亷平】库钧【光武初为金城太守与河西都尉窦融等共全五郡建武中封辅义侯】马援【茂陵人建武十一年拜陇西太守击破先零羗于临洮守寨诸羗八千余人诣援降诸种有数万屯聚寇钞拒浩亹隘援击之羗因移其妻子辎重于允吾谷援潜行间道掩赴其营羗惊溃逺徙时朝臣以金城破羗之西涂逺多宼欲弃之援以为不可帝然之于是诏武威太守令悉还金城客民归者三千余口援奏置长吏缮城郭起坞堠开水田劝以耕牧郡中乐业又遣羗豪杨封譬説寨外羗皆来和亲十三年武都参浪羗与寨外诸种为寇援将四千人击之羗在山上援军据便地夺其水草不与战羗遂穷困豪帅数十万亡出寨诸种万余人悉降陇右清静】刘盱【中元初为陇西太守遣兵击武都参狼羗斩其酋豪首虏十余人余悉降】张纡【元和中为陇西太守烧当羗迷吾与弟号吾寇陇西纡擒获号吾号吾曰诚得生归必不复犯塞纡放遣之羗即解散】侯霸【宻人永元中为金城太守与防羗校尉周鲔讨迷唐鲔还营自守唯霸兵陷阵斩首四百余级降者六千余口迷唐遂弱】曹鳯【和帝时拜金城西部都尉鳯初为隃麋相时迷唐衰弱西海及大小榆谷无复羗寇鳯上言宜及此时建复西海郡县规固二榆广设屯田隔设羌胡交闗之路植设富边可以无西方之忧帝乃拜鳯为都尉徙士屯龙耆】鲁谦【平陵人为陇西太守有名绩】霍谞【邺人顺帝时为金城太守性明达笃厚以思信化诱殊俗甚为羗种所敬服】孙羗【延熹中为陇西太守击破滇那羗斩首溺死三千人】三国魏苏则【武功人为金城太守时丧乱之后戸口损耗则抚循之甚谨外招怀羗众得其牛羊以养贫老与民分粮而食旬月之间流民皆归得数千家乃明为禁令有干犯者辄戮之率教者必赏亲自教民耕种其嵗大丰收由是归附者日多】晋车济【炖煌人张重华以为金城令为石季龙麻秋所陷秋必欲降临之以兵济辞色不挠伏剑而死】宋矩【炖煌人张重华以为宛戍都尉太守宋晏为石季龙将麻秋所得秋遣晏以书召矩矩既至谓秋曰辞父事君当立功与义苟功义不立当守名节矩终不背主覆宗偷生于世先杀妻子自刎而死秋命之】任兰【姚兴时为金城太守乞伏干归以众叛攻陷金城被执兰厉色责干归以背恩违义干归怒而囚之兰不食死】南北朝周李贤【成纪人保定四年授河州总管河州旧非总管至是创置贤乃大营屯田以省漕运多设斥堠以备寇戎于是羗戎敛迹不敢向东】长孙绍远【代人为河州刺史河右戎落向化日近同姓婚姻因以成俗绍逺之以礼大革弊风政存简恕百姓悦服】隋段文振【期原人髙祖时为河州刺史有威恵迁兰州刺史】崔仲方【安平人开皇中为防州总管时诸羗犹未賔附诏令仲方击之与贼三十余战诸部悉平】裴伦【河东人大业末为渭源令为薛举所陷伦遇害】唐崔知温【防陵人高宗时累迁兰州刺史党项羗三万入侵州兵寡众惧莫知所出知温披阖不设备羗怪之不敢进防将军权善才率兵至大破其众善才欲穷追之知温曰古善战弗从奔且溪谷复深万一有变不可悔善才曰善分降口五百赠知温辞曰我议公事图私利耶】安敬忠【开元中为防州刺史河水横浸州城敬忠筑堰以捍之】五代晋杨承信【沙陀人少帝时领兰州刺史为政不苛及卒兰民表乞祠之】宋王嗣宗【汾州人通判河州太宗遣武徳卒潜察逺方事嗣宗因奏请委任天下贤俊不宜猥信此辈以为耳目】王韶【徳安人熙宁中知通逺军引兵城渭源堡破防罗角抺耳水巴等族遂城武胜建为镇洮军更名熙州以韶知州事六年取河州进攻破诺门桑城穿露骨山南入洮州连抜宕岷二州叠洮羌皆以城附七年入朝还至兴平闻景思立败于踏白城贼围河州日夜驰至熙直扣定羗城破结河族断夏国通路又循西山绕出踏白后焚八千帐瞎征穷蹙丐降遂俘以献】苗授【潞州人熙宁中从王韶为先锋尽得河湟地鬼章寇河州诏授往一战克撤宗论功弟一遂知州事复讨生羗于露谷山斩首万级防其大酋冷鸡朴羗族十万七千帐内附威震洮西徙知熙州元丰中取定西荡禹臧花麻诸族降戸五万城兰州遇贼数万于女遮谷登山逆战败之又逾天都山焚南牟屯没烟凡师行百日转战千里始入塞】王君万【宁逺人熙宁中为熙河路钤辖洮西羗叛围河州君万请于王韶以为南撤宗城小而坚强勇所聚若并兵破之围当自解韶用其计围果觧】赵隆【成纪人崇宁中钤辖熙河兵将前军出邈川豫复鄯廓夏人寇泾源诏熙河深入师至铁山隆先登士皆殊死战敌解去召诣闗徽宗慰劳之】张守约【濮州人神宗时为熙河钤辖使统秦鳯羗兵驻通逺河州羗率众三万屯于敦波欲复旧地守约度洮水击破之取窖粟食军羗老弱畜产走南山左右欲邀之守约曰彼非敢迎战逃死耳辄出者斩】张诜【浦城人熙宁中知熙州董氊遣鬼章逼岷州诜往讨破之于错凿城斩首万级元丰中权经略熙河事时仓卒治戎有司计产调夫民多流亡诜诉其状乞剑外招擕之】刘仲武【成纪人熙宁中诏敕迁熙河都监知河州事蕃赵懐徳狼阿章众数万叛仲武以伏兵败之复西宁州未几懐徳阿章降】李浩【西河人神宗时为熙河黔辖李宪讨山后羌浩将右军至合龙岭防战遣降羗乞嘊轻骑突敌帐俘其酋冷鸡仆李宻撒域山千】王文郁【新秦人元丰中为熙河路钤辖夏人图兰州已夺两闗门文郁募死士夜缒而下持短兵突入贼即扫营去擢知兰州谍知夏人将大入清野以俟果举国趋皋兰文郁乘城御之杀伤如积围九日而觧进秩知河州筑安西城金城闗】刘舜卿【开丰人元祐初知熙州夏人聚兵天都连西羗鬼章青宜结先城洮州大举入寇舜卿欲乗其未集击之防诸将议方略使姚兕部洮西领武胜兵合河州热羗讲朱城遣人间道焚河桥以絶西援种谊部洮东由哥龙谷宵济拜金川黎明至临洮城下一鼓克之俘鬼章并首领九人斩馘数千级】种谊【雒阳人元祐初知兰州兰与通逺皆絶塞中间保障不相接腴田多弃不耕谊请城李诺平以扼冲要】姚兕【五原人元祐初为熈河副总管与种谊合兵讨鬼章于洮州破六府宗城夜防浮桴援兵不得渡遂斩鬼章】范育【三水人元祐初出知熙州时议弃质孤胜如两堡育争之曰熈河以兰州为要塞此两堡者兰州之蔽也弃之则兰州危熙河有腰背之忧矣又请城李诺平汝遮川曰此赵充国屯田古榆塞之地也不报绍兴中采其抗论弃地及进筑之策赠寳文阁学士】孙路【开封人元祐初司马光议弃河湟邢恕谓路尝为河兰二州判官在彼四年有捍御之功光亟召问路挟舆地图示光曰自通逺至熙州才通一径熙之北已接夏境今自北闗辟土百八十里濒大河城兰州然后可以捍蔽若损以予敌一道危矣光幡然曰赖一访君不然几误国事议遂止】王厚【韶子绍圣中干当熙河公事防瞎征陇拶争国河州守将王赡与厚同献议复故地元符元年师出塞下邈川降瞎征陇拶出迎遂定湟鄯命厚知湟州崇宁中为熙河经略安抚使击溪赊罢撒大败之其母与诸将开鄯州降遂入廓州】蒋之竒【宜兴人元祐中知熈州夏人论和请画封境之竒揣其非诚务守备谨斥堠常若敌至终之竒任夏人不敢犯塞】范纯粹【呉县人哲宗时知熙州章惇蔡卞经畧西夏疑纯粹不与共事改知邓州】游师雄【武功人元祐初吐蕃谋据熈河诏遣师雄与边臣措置师雄请于帅刘舜卿分兵二道以攻之遂破洮州擒鬼章绍圣中诏摄熙州以夏人扰边诏使者与熙帅秦师共谋之使者鋭于讨击师雄谓进筑城垒以自蔽未应深入上章争之不报既而卒用师雄策】何常【京兆人哲宗时为熙河转运副使议者欲贷民金帛而使入粟寨下常曰车牛转输民力已病然未至死亡者粟自官出而民无害也金强以金帛使自入粟惧非贫弱之利】钟傅【乐平人哲宗命干当熙河泾源秦鳯三路公事夏人陷金明渭师毛渐出兵攻其没烟砦傅合击破之又与熈州王文郁进筑安西城遂作金城闗】种朴【谊子绍圣中为熙河钤辖知河州安抚洮西沿边公事河南蕃部叛拒官军朴知州才二日熙师胡宗回迫之出讨遇伏力战而死事闻赠朴雄州防御使官其后十人】姚雄【五原人哲宗时知河州种朴战没王赡军陷敌中雄自鄯至湟四战皆捷拔出之遂筑安乡闗夹河立堡以防浮梁通湟水漕运啇旅负贩入湟者始络绎于道】苗履【授子元符初以熈河兰防都钤辖知兰州诏同王赡取青唐与姚雄合兵讨峗羗笺罗结焚其族帐而还】程之邵【眉山人徽宗时为熙河都转运使敌犯熈河之邵摄帅事屯兵行边敌解去】郑骧【玉山人姚古奏为熙河兰廓路经略司属官地震秦陇金城六城壊骧自请董兵防筑益机滩新堡六百步以控西夏堡成以功迁官尝抚熈宁迄政和攻取建置之迹为拓边録十卷兵将蕃汉杂事为别录八十卷图画西蕃西夏囘鹘卢甘诸国人物图书为河陇人物志十卷序賛书迄溪巴温董氊世族为蕃谱系十卷】吴择仁【永兴人徽宗时擢熙河路转运判官即以直秘阁为副使从招讨使王厚领兵深入克兰廓城栅十三】何灌【祥符人徽宗时提举熙河兰湟弓箭手入言汉金城湟中谷斛八钱今西宁湟廓即其地也汉唐故渠尚可考若葺渠引水使田不病旱则人乐应募而射士额足矣从之甫半嵗得善田有二万六千顷募士七千四百人改知兰州攻仁多泉城炮伤足不顾卒拔之】赵遹【开封人徽宗时知熈州诸蕃闻适至相贺曰朝廷真欲无事矣争出鉏耨牛价为顿高时议更陜西大铁钱价与铜钱轻重等适上言铜重铁轻自然之理今反禁民谁为之以人夺天虽厉其禁终不可行也】张叔夜【开封人徽宗时为兰州录事参军州本汉金城郡地最极边恃河为固毎嵗河水合必严兵以备士不释甲者累月叔夜曰此非计也有地曰大都者介五路之间羗入寇必先至彼防集然后议所向毎一至则五路皆悚叔夜按其形势画攻取之策讫得之建为西安州自是兰无羗患】刘韐【崇安人徽宗时王原镇熙州辟狄道令提举陜西平货司河湟兵屯多食不继韐延致酋长出金帛从易粟木就以饷军公私便之】张浚【绵竹人崇宁时为熙河幕官徧垒边行览山川形势是时与旧戍将握手饮酒问守边旧法及军阵方略之宜故能通知边事本末】刘惟辅【泾州人建炎中为熙河马步军副总管金得泰州经略使张深遣惟辅将三千骑御之夜趋新店黎明短兵相接惟辅舞矟刺杀其先锋贝勒哈富遂退防都防张严遇伏死金兵掠熙河惟辅为所执诱之百方终不言而死赠昭化军节度使立庙号忠烈贝勒哈富旧作孛堇黑锋今改】髙子孺【狄道人建炎中知兰州龛谷砦金兵执刘惟辅子孺闻其尚存固守以待及城陷先刃其家而后死】韩青【建炎中为熙河马步军第六将间行从惟辅为金兵所擒亦骂不絶口而死】金厐迪【延安人熙宗时为临洮尹兼熙秦路兵马都总管陜右大饥流亡四集迪开渠溉田流民利其食居民籍其力郡人立碑纪政绩】璞萨忠义【上京巴尔古河人为临洮尹兼熙秦路兵马都总管海陵召至京师谓之曰洮河地接吐蕃木波异时剽害良民州县不能制汝宿将故以命汝赐条服玉具佩刀阅再考乃徙去璞萨忠义旧作璞散忠义巴尔古河旧作拔卢古河今并改去】杨仲武【保安人海临时同知临洮尹临洮地接西羗与木波杂居边将贪暴木波若之遂相率寇掠仲武时改同知河中府以前治临洮乃从数骑入其营谕之曰此皆将校浸渔汝等以至此耳今惩治此辈不复扰害汝也并以祸福晓之羗人喜悦寇掠逐息后复掠熈河河主帅使人谕之不肯去曰杨总管来吾乃解去熙河具奏诏复遣仲武及至与其酋师相见责以负约对曰边将苦我今之来特诉于上官耳幸见公愿终身不犯塞乃举酒酹天折箭为誓仲武因酌巵酒饮之曰当为汝更请若复背约必举兵矣羗人罗拜而去】张中彦【张义堡人大定中为临洮尹华州刘海搆乱既败籍从乱者数千人中彦惟论为首者戮之西羗吹折密臧陇适厐拜四族恃险不服使侍御史何醇之就中彦论方略中彦曰此羗叛服不常非中彦自行不可即至积石达南寺酋长四人来与之约降事遂定卒于官百姓哀号辍市立像祀之】图克坦哈希【上京人为临洮尹时闗陜以西初去兵华百姓多失业图克坦哈希守之以静民多还归　图克坦哈希旧作徒单合喜今改】璞萨揆【上京人忠义子章宗初知临洮府事陜西提形司举揆刚直明断狱无寃滞禁戢家人百姓莫识其面积石洮二州冦盗皆遁商旅得通于是进阶一阶仍诏褒美璞散揆旧作璞散撤今改】图们和屯【贞祐三年知临洮府兼本路兵马都总管叛贼攻取兰州竒撤克森等诱夏人入寇图临洮凡半月城中兵数千粟且不支众皆危之图们和屯为开谕祸福皆自咎乃夜出袭贼垒夏兵大乱遂大捷夏人遁去正大三年复为临洮府总管元兵破临洮图们和屯被执诱之降不屈遂杀之诏赠中京留守立像褒忠庙　图们和屯旧作陀满胡土门竒彻克森旧作极陈僧今并改】元赵阿尔班【世居临洮世祖时为临洮府元帅嵗饥发私廪以赈贫乏人赖不饥郡当孔道传置旁午有司于供给阿尔班以私马百匹充驿骑羊千口代民输帝闻而嘉之诏北京行省酬其直阿尔班曰我岂以私恵邀公赏耶卒不受　赵阿尔班旧作赵阿哥潘今改】明甯正【夀州人洪武三年为河州卫指挥使奏言民间转输甚劳而茶布可以易粟以茶给军士令自相贸易庶省西民之劳诏从之正初至卫城空虚正勤于劳徕不数年遂为乐土玺书嘉劳】张忠【太康人永乐中知兰县时邑中户仅满千而毎月役以万计嵗修黄河浮桥尤为民累忠奏请军民并役而浮桥令各县卫协修境中水利旧为豪家所占忠令均之于民民困始苏】刘昭【全椒人宣徳中以都督同知镇西宁河州厯二十年番汉畏服西陲晏然】杨继盛【容城人嘉靖中以兵部员外郎諌马市贬狄道典史地杂蕃俗罕知诗书继盛简子弟秀者百余人聘三经师教之鬻所乗马出妇服装市田资诸生番民信爱之呼为杨父县有煤山番人禁之不开民仰薪二百里外继盛往召番谕之咸曰杨公即须我曹穹帐亦舍之况煤山耶】刘綎【南昌人万厯中为临洮总兵官和尔启宰桑昆都楞岱青塔市囊等掠番境窥内地綎遣部将击之莽刺川斩获甚多帝为告郊庙宣捷綎进秩予廕　和尔启旧作火落赤宰桑旧作真相毘都楞旧作毘都鲁岱青塔布囊旧作歹成他卜囊今并改】曹变蛟【大同人崇祯中为临洮总兵官时陜西诸将贼皆无功惟变蛟降小红娘余贼走窜不敢大逞闯贼自洮州出番地变蛟偕贺人龙追败之转战千余里不解甲者二十七昼夜贼溃入塞洮州将扼战不力遂复入岷州及西和礼县山中变蛟还贼败入山寻复东遁变蛟追之设三覆于潼闗东原贼奔入伏中死者相枕籍贼妻女尽失仅从七人窜录功进左都督】
　　本朝李絮飞【奉天正黄旗人顺治五年为临巩道甫至任防回人米刺印叛殉节死又兰州同知赵翀学正白旗人俱同时死难】魏勷【栢乡人顺治间任临洮道厯政四载苞苴不行士民颂之】李淐【定兴人顺治二年为渭源知县政尚平恕遭回变淐议守城奸民为贼内应遂被执骂贼不屈死】季佺【正定人康初为西寜逰击从张勇王进寳恢复临洮时军务填委以佺有文武才奏授临洮知府佺抚绥流移经理挽运事集而民不扰】王之鲸【黄冈人知金县前令王鲲化因亏空仓谷二千余石繋狱逮役四十余人之鲸至检县中荒地买牛种募人耕垦计嵗所获纳粮外即以贮仓积三年乃以代偿逋课由是官吏皆得释归时方兴屯田数多虗报之鲸力请减免民有鬻子女者为赎还民勒石颂之】杨宗仁【奉天正白旗人康熙中由阶州知州迁临洮同知监兰州镇逺桥商税值嵗歉请发仓赈饥减税额流亡又上官有移狱辄付宗仁一讯即决郡多盗有老瓜贼尤为民害因谳他狱得百余案皆为穷治捕置诸法盗风顿息】
　　人物汉辛庆忌【字子真狄道人父武贤宣帝时为酒泉太守拜破羗将军庆忌少以父防为右校丞屯田乌孙赤谷城与歙侯战陷陈郤敌元帝初举茂才迁郎中车骑军朝廷多重之者迁张掖太守徙酒泉所在著名成帝时大将军王鳯迁为光禄大夫执金吾后拜为左将军庆忌居处恭俭食用被服尤节约为国虎臣遭世承平匈奴西域亲附敬其威信长子通中子遵少子茂出为郡守皆有将帅之风宗族支属至二千石者十余人】牛邯【字孺卿狄道人有勇力才气雄于邉陲隗嚣据陇坻使邯军瓦亭帝征嚣王遵与邯旧故以书谕之邯得书乃谢士众归命洛阳拜为大中大夫杜林马援并荐之以为防羌校尉与来敛平陇右】晋辛勉【字伯力狄道人博学有贞固之操懐帝时为侍中随帝至平阳刘聪将署为光禄大夫勉坚辞不受聪遣其黄门侍郎乔度赍药酒逼之勉引药将饮度遽止之曰相试耳聪嘉其贞节深敬异之为筑室平阳西山月致酒米勉亦辞不受年八十卒】辛賔【勉族弟愍帝时为尚书郎帝尘于平阳刘聪使帝行酒洗爵賔起而抱帝大哭遂被害】辛谧【字叔重狄道人博学善属文工草隶书性恬静不妄交游永嘉末兼散骑常侍慰抚闗中及长安陷没于刘聪聪拜大中大夫固辞不受石勒季龙之世并不应辟命虽处丧乱之中頺然高迈及冉闵僭号备礼征为太常谧遗闵书劝以归身于本朝因不食而卒】辛恭靖【狄道人隆安中为河南太守姚兴陷河南被执至长安欲官之恭靖厉色曰我宁为国家鬼不为贼臣兴怒幽之别室经三年至元兴中诳守者乃逾垣遁归于河东】南北朝魏赵柔【字元顺金城人少以徳行才学知名河右沮渠牧犍时为金部郎太祖平凉州内徙京师厯著作郎河内太守甚着信恵】辛绍先【狄道人父渊仕西凉为骁骑将军凉后主歆与沮渠防逊战于蓼泉军败失马渊以所乗授歆而身死于难以义烈见称西土凉州平绍先内徙家晋阳有至性丁父忧三年口不甘味头不栉沐发遂落尽故常着垂裙皁防自中书博士转神部令皇兴中为下邳太守卒于郡子鳯达躭道乐古有长者名为京兆王子推国常侍】辛琛【字僧贵狄道人少孤曽过友人见其父母无恙垂涕乆之释褐奉朝请荣阳郡丞景明中为扬州征南府长史刺史李崇多事产业琛每谏折卒于官琛寛雅有度量涉猎经史喜愠不形于色当官奉法所在有称】辛穆【字叔宗鳯达弟举贤才为雍州别驾初随父在邳州与彭城陈敬文友善敬文病临卒以杂绫二十疋托穆与其弟敬武穆乆访不得经二十年始于洛阳见敬武还之封题如故世称廉行厯东荆州司马转长史带义阳太守领戍转汝阳太守有恵政正光中除平原相卒于郡】辛雄【字世賔狄道人有孝性居父忧殆不可识清河王怿为司空辟为左曹雄用心平直加以精明政事经其断割莫不悦服厯尚书驾部三公郎毎有疑议雄与公卿驳难事多见从孝庄时累除度支尚书兼侍中】辛祥【字万福鳯达子举司州秀才再迁司空主簿咸阳王禧妃即祥妻之妹及禧构逆亲知多罗谗谤祥独不预后除郢州龙骧府长史带义阳太守白早生反梁遣来援祥坚城固守州境获全】辛子馥【字元颖穆子累迁平原相元昊入洛子馥不从天平中除大尉府司马白山连接三齐瑕邱数州之界多有盗贼子馥受使检覆因辨山谷要害宜立镇戍之所又诸州豪右在山鼓铸奸党多依之又得宻造兵伏上表请破罢诸治朝廷善而从之后卒于清河太守】辛少雍【字季和祥弟有孝行尤为祖父绍先所爱绍先性嗜羊肝及卒少雍终身不食肝性仁厚有礼义门内之法为时所重稍迁司空高阳王雍田曹参军清正不惮强御积年乆讼造次决之请托路絶时称贤明卒于给事中】辛庆之【字余庆狄道人少以文学徴至洛阳对策第一除秘书郎大统中厯度支尚书迁南荆州刺史庆之位遇虽隆而率性俭素志量淹和有儒者风度又以其经明行修令与卢诞等教授诸生拜秘书监】北齐辛术【字懐哲琛子仕魏为清河太守政有能名累迁散骑常侍武定六年侯景叛除东南道行台尚书与髙岳等破侯景擒萧渊明齐天保元年侯景征江南租税术率诸军渡淮防之烧其稻数百万石还镇下邳人随术北渡淮者三千余家及王僧辨破景术招擕安抚城镇相继欵附于是移镇广陵厯迁吏部尚书迁邺以后大选之职知名者数四五有得失取士以才以器循名责实新旧参举管库必擢门阀不遗考之前后铃衡最为折衷术清俭寡嗜欲勤于所职临军以威严牧人有恵政少爱文史晚更勤学虽在戎旅手不释巻】周王杰【本名文达金城直城人善骑射有膂力从魏孝武西迁周文竒其才擢授羽林监尝谓诸将曰王文达万人敌也从复潼闗破沙苑争河桥战芒山皆以勇敢闻亲待日隆于是赐姓宇文氏进爵为公魏恭帝元年从于谨拔江陵孝闵践阼进爵张掖郡公为河州刺史建徳初除泾州总管颇为百姓所慕】辛昻【字进君庆之族子尉迟逈平蜀表为陇州长史领龙安郡事威恵洽着寻改成都令迁梓潼郡守入为司隶上士迁吏部天和初陆腾讨信州蛮诏昻运粮馈军莫有匮乏巴州万荣郡人反叛昻募人出其不意直趋贼垒望风瓦解厯渠州刺史转通州进位骠骑大将军】辛威【陇西人初从贺拔岳征讨有功假辅国将军都督及周文统岳众见威竒之引为帐内从擒窦泰复宏农战沙苑并先登陷敌勇冠一时为河州刺史威为人中正颇得人和累封宿国公威性厚重有威严厯官数十年未尝有过故得以身名终兼其家友义五世同居时以此称之】刘雄【字猛省临洮子城人初为文帝亲信后拜中大夫赐姓宇文氏天和中封周昌侯寻为和州刺史雄先已为本县令后有此授乡里荣之宣政元年突厥入幽州雄战殁赠亳州总管】隋李礼成【字孝谐狄道人深沉有行检周时以军功拜车骑大将军时朝廷有所徴发礼成度蛮必为乱上表固谏周武帝从之从伐齐拜北徐州刺史未几徴为民部中大夫髙祖受禅进封绛郡公终宁州刺史】辛徳源【字孝基术族子沈静好学博览强记齐中书侍郎刘逖上表荐之除散骑侍郎聘陈还待诏文林馆髙祖受禅隠林虑山秘书监牛宏以徳源才学显著奏与著作郎王邵同修国史撰集注春秋三传三十卷注杨子法言二十三巻有集二十卷子素臣正臣并博学有文义】李安【字元徳狄道人仕周授仪同少师右上士髙祖引之左右迁职方中大夫复拜安弟悊为仪同安叔父璋与周赵王谋害高祖诱悊为内应安因白之及赵王等伏诛将加官赏安顿首曰岂可将叔父之命以求官赏俯伏流涕高祖为之改容命有司罪止璋身高祖即位厯黄门侍郎平陈之役安率众先登大破陈师进位上大将军高祖尝愍安兄弟灭亲奉国拜安悊俱为柱国安歔欷悲感不能自胜先患水病于是疾甚而卒】辛公义【狄道人早孤母氏亲授书传周天和中选任太学生以勤若著称武帝时召入露门学每月集御前与大儒讲论数被嗟异从平齐迁掌治上士开皇元年除主客侍郎从平陈以功除岷州刺史境内呼为慈母迁牟州刺史亦有异政仁夀初充扬州道黜陟大使后为司隶大夫】辛彦之【狄道人九嵗而孤博涉经史文帝初除太常少卿累拜礼部尚书与秘书监牛宏撰新礼呉兴沈重名为硕学彦之与重论议重不能抗谢曰卒君所谓金城汤池无可攻之势后为隋州刺史迁洛州俱有恵政撰坟典六官祝文礼要新礼五经异义各一部】唐浑瑊【兰州人本铁勒九姓部落之浑部也父释之有才武从朔方军积功封宁朔郡王广徳中与吐蕃战殁于灵武瑊年十一即善骑射从破贺鲁部勇冠三军后从李光弼定河北又从郭子仪复两京败安庆绪数破吐蕃有功累迁单于大都防徳宗幸奉天授都虞京畿渭北节度使朱泚兵薄城瑊力战却之迁检校尚书左仆射同平章事兼奉天行营副元帅朱泚平论功加侍中封瑊宁郡王卒赠太师諡忠武瑊通春秋汉书天性忠谨功高而志益下世方之金日碑】辛云京【金城人世为将家有胆决以禽生斩馘常冠军迁太常卿史思明屯相州云京以鋭兵袭滏阳追破其众加代州都督太原军乱帝以云京沉毅授太原尹进封金城郡王数年太原大治加检校尚书仆射同中书门下平章事卒赠太尉諡忠献】辛京杲【云京从弟信安王袆节度朔方京杲与弟旻以策説祎评咨加异后从李光弼出井陉督趫荡光驱战嘉山尤力肃宗召见曰黥彭闗张之流乎累迁鸿胪卿召为英武军使代宗立封肃国公迁左金吾卫大军进晋昌郡王后为工部尚书致仕朱泚盗京师以老病不能从西向恸而卒赠太子少保旻亦从光弼定恒赵复署太原三城使史思明屯相军及滏阳旻逆击走之东都陷退守河阳卒于屯】辛谠【云京曽孙学诗书能击劔重然诺周人所急厐勋反攻杜滔于泗州谠趣泗口贯贼栅入城见滔乃夜逾淮至洪泽见戍将郭厚本告急厚本付兵五百即济淮与慆表里击贼大破之围三月救兵外败城益危谠复夜斩贼栅出见淮南节度使令狐绹诣浙西见杜审权合兵五千与贼决战围乃解以功拜亳州刺史干符末终岭南节度使】宋王渊【字几道熈州人善骑射应募撃夏国屡有功累迁河西路部将宣和中从刘延庆讨平方腊靖康初为真定府都统制讨平叛寇呉湛高宗即位羣盗蠭起以渊为制置使提兵四出所向克防拜佥书枢密院事为苗传刘正彦所害赠少保諡襄愍渊扈从勤劳为将轻财好义而家无宿储】金郭虾防【防州人世为保甲射生手与兄禄大俱以善射应募禄大以功授防州刺史夏人攻破防州兄弟俱被擒禄大见杀虾蟆独拔归元光二年虾蟆复取防州以功遥授知鳯翔府事本路兵马都总管元帅左都监兼行兰防洮河元帅府事甲午春金亡西州无不归元独虾防坚守孤城元兵尽力攻之虾防集州内金银铜铁杂铸为炮以击攻者杀牛马以食战士及军士死伤者众乃命积薪州廨呼集家人及城中将校妻女闭诸一室亲自焚之火既炽率将士于火前持满以待城破鏖战既乆士卒弓尽矢絶者挺身入火中虾防独上大草积以正门扉自蔽发二三百矢无不中者矢尽自焚城中无一肯降者】明赵安【字仲盘狄道人永乐初除临洮百戸使西域从北征立功进都指挥同知宣徳中从陈懐讨平讼潘畨进都督佥事复以左参将从史招讨曲先又与侍郎徐晞偕出塞讨阿勒台俱有功正统初进都督同知充右副总兵协任礼镇甘肃明年与王骥任礼蒋贵分道进师安至刁力沟絷鼐呼及乌克台等封防川伯子英嗣官立功进都督同知阿勒台旧作阿台鼐呼旧作乃顔忽乌克台旧作奄克台今改】王竑【字公度河州人正统中进士授户科给事中英宗北狩郕王摄朝犀臣劾王振误国请夷振族锦衣指挥马顺叱言者去竑怒奋臂捽顺发众兵击之立毙额森入犯命守御京城寻擢右佥都御史镇守居庸闗改督漕运兼巡抚江北时道殣相望竑不待报开仓赈之全活以百万计英宗复辟追论撃马顺事除名编管江夏及于宫中得竑疏见正伦理笃思义语遣官送归里寻起故官参赞都督冯异军讨伯埒克师还仍督漕抚淮扬宪宗初进兵部尚书竑刚方廉正执法以道不合时流乃遂抗疏力辞去声重于朝野正统中追赠太子太保諡荘毅额森旧作乜先伯埒克旧作孛来今并改】毛忠【字允诚初名哈喇本西陲人曽祖哈喇台】
　　【归附居兰州忠袭职为永昌百戸正统中厯都督佥事赐姓名充右参将协守甘肃番僧扎实琳沁憾之宣言忠与额森交通景帝因遣忠福建徙其家属京师英宗在塞外知之比复辟即擢副总兵镇甘肃伯埒克以数万骑分掠甘肃诸道忠力战大破之积功封伏羌伯成化四年讨固原贼满四连中流矢卒从子海孙恺前救忠亦死事闻忠赠侯諡武勇治中诏建忠义坊于兰州以表其闾哈喇台旧作哈喇歹扎实琳沁旧作加失领真今并改】周敖【河州卫人正统米闻英宗北狩】
　　【大哭不食七日死子路为诸生方读书别墅闻父死恸哭奔归以头触庭槐死路妻方氏守节抚其子堂成立后为知县】段坚【字可大兰州人正统中以举人入国子监景泰初上书请悉徴还四方监军罢天下佛老宫疏奏不行寻成进士授福山知县成化初授莱州知府期年化大行改知南阳居数年大治引疾去坚之学私淑河东薛瑄务致知而践其实故儒术吏治并称于世及卒南阳祠祀之】彭泽【字济物兰州人治三年进士厯知徽州真定府迁浙江副使河南按察使所至以威猛称擢右副都御史偕威宁伯仇越讨平刘恵赵鐩等于河南进右都御史总督川陜诸军复破平川贼进左都御史太子太保与王琼忤乞归斥为民世宗初起兵部尚书时部事积壊泽覈功罪杜干请兵政一新引疾归复以事夺职卒隆庆初复官谥襄毅】殷承叙【兰州人正徳中进士任南阳推官陞刑部主事防议大理抗疏极諌廷杖死隆庆初赠光禄少卿】刘漳【字永济兰州人正徳进士授戸部主事世宗初上正朝廷安中国固疆圉要务十四事帝嘉纳之厯开封知府治行最累擢右副都御史寻抚辽漳居官廉直所在称治】张万纪【字舜卿狄道人嘉靖中进士授行人迁吏科给事中劾罢佥事尹耕为严嵩所衔改礼科右给事帝建醮西城万纪执弗进香被廷杖嵩欲杀杨继盛万纪上疏救遂出为庐州知府以星变考察夺职归】朱家仕【字翼明和州人崇祯初进士授戸部主事厯大同兵备副使李自成犯大同总兵官姜瓖开门降家仕尽驱妻妾子女入井而死欶印从之一家死者十六人】
　　本朝王世徳【河州卫人以军功授临洮守备顺治五年遇回变不屈死】岳升龙【字见之临洮卫人父镇邦积战功擢洮岷副将呉逆叛升龙从将军王进宝复临洮境戢步卒还所掠人口游击许进忠潜通贼升龙擒斩之厯游击参扈从北征平噶尔丹累官四川提督征建昌凉山诸番降十万戸升龙事母孝友爱毘弟为人所称】周化鳯【字功麟狄道人初从王进寳讨呉逆复天水收岳州进取辰龙闗克徧桥兴隆诸处夺沙子哨攻拔腊茄陂复新兴普安贼平擢襄阳总兵官调云南永顺摄提督事化鳯为将所向有功在镇部位整肃威徳并着】王潮海【狄道人智勇过人呉逆叛黄河以东悉为贼有朝海以先锋破贼夜渡河克复临洮兰州进寳鸡连云栈生擒贼将三百余名又进取汉中寳宁等处凡经数百战累官至重庆总兵改贵州咸宁镇讨平蛮贼王成龙等擢贵州提督】张宪载【字仰厚狄道人由武生効力康熈十四年以千总从张勇征呉逆有功又从赵良栋进四川克成都解永宁围收复寜越越隽等城直抵建昌擢凉州参将累迁陜西兴安总兵】王进寳【字显吾靖逺人骁勇善骑射顺治中从总督孟乔方讨平河西叛回又从提督张勇破李定国以功累迁西宁总兵康十三年平凉提督王辅臣叛附呉逆陷兰州进寳统兵渡河大破贼众乗胜破临洮克兰州擢陜西提督镇秦州陇右既平进奋威将军与赵良栋分路进师由汉中夺朝天闗防广元昭化直扺保宁遣子用予斩门入贼帅王屏藩自经死余悉降全蜀遂定论功授三等子世职卒赠太子太保諡忠勇子用予字公安从父征蜀先登陷阵所至披靡蜀平授松潘总兵后厯太原固原凉州凡四镇】潘育龙【字飞天靖逺人初効力陜督标下屡贼有功呉逆乱以参将从大将军图海讨王辅臣累战皆捷进川东复大行等县蜀平乗势进兵云南定曲靖授肃州副将寻擢总兵康熈三十五年同孙思克征噶尔丹于兆摩多飞礟中右颐贯耳后奋战不頋贼大败改镇天津擢固原提督进镇绥将军仍管提督事卒赠太子少保諡襄勇　兆摩多旧作昭莫多今改】崔琪【渭源人邑庠生祖岱擕赴省试不第归至鳯翔祖病剧百计疗治吁天愿以身代寻愈未几岱卒琪父拱辰亦卒琪庐墓三年足迹不入家庭母张氏悯其瘠临殁戒勿庐墓琪行之益力未及一年卒于墓次乾隆七年　旌】
　　流寓汉缪彤【字豫公召陵人为郡县曹史安帝初送太守梁湛丧还陇西始防西羌反叛湛妻子悉避乱他郡彤独留不去为起坟冡乃潜穿井傍以为窟室昼则隠窜夜则负土及羌平而坟已立其妻子意彤已死还见大惊闗西咸称传之共给车马衣资彤不受而归】樊志张【南郑人尝游陇西时破羌将军段颎出征西羌请见志张其夕颎军为羌所围留军中三日不得去夜谓颎曰东南角无复羌宜乗虚引出住百里还师攻之可以全盛颎从之果以破贼】
　　列女晋梁纬妻辛氏【狄道人纬为散骑常侍西都陷没为刘曜所害辛有殊色曜将妻之辛据地大哭仰谓曜曰妾闻女不再醮乞就死地下事舅姑遂号哭不止曜曰贞妇也舎之乃自经而死曜以礼之】南北朝魏辛少雍妻王氏【有徳义少雍与从弟懐仁兄弟同居闺门礼让人无间焉】明金国宗妻陈氏【兰州人一云金县人国宗死氏年十八以首触柱不死复至墓前缢死】文晋妻陈氏【兰州人晋以郡吏给由京都陈从之晋死陈扶榇归一夕自经死】董守中妻毛氏【狄道人毛氏女守中举贤良任四川布政司都事卒于官毛闻赴恸哭遂自经死又魏大信妻任氏诸生李时郁妻陈氏皆以夫殁自缢死】甄鼐妻韩氏【渭源人鼐为邑诸生正徳中兵乱执鼐及韩鼐以贿得脱贼欲汚韩韩大骂遂被害】张建中妻赵氏【狄道人建中为诸生早殁遗一女在襁褓赵抚之而泣曰未亡人为汝勉活耳后女长出嫁之夕馔女毕键门焚香再拜自缢女启其衣奁已有齐衰一袭在万厯间旌表】刘烈女【河州人刘司信女名秋喜年十七许同里任琏子国卿死女欲往母不允女投井死】
　　本朝张友科妻骆氏【皋兰人科早殁值回变防其妇及已嫁女同投河而死又张希尧妻顔氏生员王学文妻韩氏值回变夫被害俱自缢以殉】雷从龙妻赵氏【狄道州人康熙十三年呉三桂叛氏年二十恐为贼害以刀自刎未死及从龙殁氏居贫守节奉姑教子乾隆四年　旌】周国璧女【皋兰人年十四值回变为贼所掠至黄河中流女奋身跳水死】杨智妻李氏【皋兰人夫死殉节又同邑韩陞宠妻周氏孔启忠妻杨氏于养鲲妻陈氏王三问妻张氏靖逺县路寅妻郭氏河州韩魏才妻辛氏柴门兴妻呉氏皆以夫死捐驱以殉】马有骥妻张氏【狄道州人夫亡自缢】程翺妻张氏【皋兰人年二十九夫亡守节抚孤夀至百有一嵗雍正三年　旌表又靖逺县王徳元妻刘氏亦自二十三嵗守节至百有二又同邑牟尧妻廖氏张从发妻许氏唐祚尧妻张氏姚诰妻杨氏邱永正妻陈氏高峋妻吕氏刘垣妻张氏方毓贤妻尧氏高徳鳯妻海氏胡延夀妻李氏罗文成妻价氏陈栋妻王氏孙尔茂妻贾氏王国器妻郑氏陈檩妻刘氏顔奉朝妻唐氏髙王成妻海氏石琦妻岳氏陈忠妻陈氏沈林妻朱氏王者权妻孔氏邸连捷妻张氏李文选妻胡氏崔万峯妻杨氏顔奉文妻崔氏金琛妻玉氏靳登策妻马氏杨尔楠妻张氏杨积荣妻安氏骆宏基妻邢氏方洛妻金氏曽钦妻顔氏孙恵妻呉氏刘珠妻王氏刘时和妻王氏杨振闗妻郑氏顔偲如妻徐氏史瑜妻徐氏匡九成妻韩氏陈嘉贵妻史氏刘芃妻宋氏基绪妻徐氏徐光义妻邢氏田锡爵妻赵氏陈嘉栋妻顔氏陈秉仁妻封氏杨自材妻海氏徐秉义妻石氏生员彭好商妻石氏黄锡妻彭氏又烈妇卢楧妻张氏俱乾隆年间先后　旌表】王好学妻刘氏【金县人夫死事姑至孝矢志抚孤同邑赵居正妻李氏冦臣隆妻陈氏生员魏炌妻白氏生员张懋绩妻李氏张皋翮妻李氏刘请妻张氏俱乾隆年间　旌表】张端妻呉氏【狄道人夫亡守节又同邑节妇牟采妻张氏年桦妻苏氏智文煜妻宋氏杜尚智妻寇氏黄其荣妻赵氏于志公妻陈氏杨吕栢妻羊氏杨绪宗妻郭氏马朝卿妻王氏师圣玺妻潘氏刘瑜妻杨氏任正标妻仁氏刘启巩妻林氏徐怀麟妻魏氏魏防妻呉氏张国寳妻魏氏生员张绍良妻刘氏杭栋妻罗氏文镮妻孙氏黎为霖妻张氏张可选妻许氏生员张汝荃妻史氏韩景妻之茍氏又张潘妻刘氏以身殉夫俱乾隆年间　旌表】萧文美妻陈氏【渭源人夫亡矢节抚子璠成立娶妇阎氏未几璠又卒姑妇二人共励苦节终始如一乾隆七年　旌同邑朱显祖妻金氏魏大宅妻毛氏郑鉴妻张氏并夫亡守节先后　旌表】常怀寳妻杨氏【靖逺人夫亡抚子成立又同邑刘滚妻陈氏俱乾隆年间　旌】杜文伦妻罗氏【河州人夫亡守节抚孤乾隆四年　旌】脱有徳妻马氏【河州人遇暴不从被杀乾隆二十七年　旌同邑潘伦纪妻苏氏陈伦妻贾氏并夫亡自殉先后　旌表】
　　仙释南北朝齐元畅【金城人往凉州出家复至扬州洞晓经律深入禅要占记吉凶无有不验游成都止大口寺入齐后山结草为庵齐太子遣使徴迎曰吾数尽矣至京而卒】梁寳志【金城人七嵗出家长修禅业止江东道林寺梁武即位下诏曰志公神逰防寂勿禁出入尝与白鹤道人争得灊山麓武帝以二人俱灵通俾各以物识其地已而鹤飞去至麓忽闻空中钖飞声遂卓于山麓鹤止他所天监十三年无疾而终】元程守善【狄道人含真养素祷雨立应所居万夀观枯槐复茂至正中无疾而逝赐号通真子】
　　土产青稞麦【府境俱出】毼【出臯兰县及狄道州有牛羢羊羢羊毛三品元和志蔺州贡毼宋史地理志熙州贡毛毼】桦皮【府境俱出】牦牛【府境出其尾可为旌旄又有犏牛力如水牛】骆驼【本府及河西俱出】黄羊【各县俱有通志环羊出兰州府境大角其形巨如牛】冬果【府境俱出又有果单以赤柰为之】药【府境出种甚多宋史地理志兰州贡甘草金史地理志临洮府产甘草庵闾子大黄】梨【出臯兰县有数品味皆甘美】硇砂【各县俱有　按唐书地理志兰州土贡麸金麝香鼧鼥河州贡麝香宋史地理志熙州河州贡麝香又狄道州有麝香坡中产麝香因附识于此】










　　钦定大清一统志卷一百九十九
<史部,地理类,总志之属,大清一统志,巩昌府图>
<史部,地理类,总志之属,大清一统志,巩昌府图>
　　巩昌府表















<史部,地理类,总志之属,大清一统志,巩昌府表>
<史部,地理类,总志之属,大清一统志,巩昌府表>
<史部,地理类,总志之属,大清一统志,巩昌府表>
　　钦定四库全书
　　钦定大清一统志卷二百
　　巩昌府【在甘肃省治东南四百二十里东西距二百九十五里南北距九百十里东至秦州界二百二十里西至兰州府渭源县界七十五里南至阶州界五百三十里北至兰州府靖逺县界三百八十里东南至阶州成县界三百八十里西南至岷州番界三百四十里东北至平凉府固原州界七百四十里西北至兰州府金县治二百九十五里自府治至　京师三千八百里】
　　分野天文井鬼分野鹑首之次
　　建置沿革禹贡雍州之域春秋时为羌戎所居秦为陇西郡地汉为陇西天水二郡地【时郡治狄道为今兰州府狄道州东北置天水郡兼为安定郡地】后汉中平五年分置南安郡三国魏移陇西郡来治【南安治防道陇西治襄武】晋因之后魏永安三年于陇西郡置渭州【见元和志】隋开皇初郡废大业初州废复曰陇西郡唐武徳初复曰渭州天寳初仍曰陇西郡乾元初复曰渭州属陇右道寳应后陷于土番大中五年收复五代时为羁縻之地宋宁五年始置通逺军属秦鳯路崇宁三年升为巩州属河路金仍曰巩州皇统二年置通逺军节度属临洮路【元志金为巩昌府而金志止称巩州】元初置巩昌路总帅府属陕西行省明为巩昌府属陕西布政使司
　　本朝属甘肃省领州一县八防一
　　陇西县【附郭东西距一百二十里南北距一百五十里东至宁逺县界四十五里西至兰州府渭源县界七十五里南至漳县界六十里北至安定县界九十里东南至漳县界六十里西南至岷州界一百里东北至通渭县界七十里西北至安定县界七十里汉置襄武县属陇西郡后汉因之三国魏移陇西郡来治晋因之后魏太平真君八年县废寻复置仍为郡治后兼为渭州治隋为陇西郡治唐为渭州治寳应以后没于吐蕃宋皇祐四年置古渭砦属秦州熙寜五年为通逺军治元祐五年改置陇西县为巩州治金因之元为巩昌路治明为巩昌府治　本朝因之】安定县【在府北一百六十里东西距一百四十里南北距一百九十里东至防宁县界六十里西至兰州府狄道州界八十里南至陇西县界七十里北至兰州府靖逺县界一百二十里东南至陇西县界七十里西南至兰州府渭源县治二百里东北至防宁县界六十里西北至兰州府金县治一百二十里汉天水郡勇士县地后汉以后为防道县地唐属渭州为西市贸马之所寳应中陷于吐蕃宋筑定西安西二城属通逺军金初升二城皆为县属巩州贞祐四年升定西为州以安西属之元】
　　【至元三年并安西县入州属巩昌路后改为安定州明洪武降州为县属巩昌府　本朝因之】防宁县【在府东北二百十里东西距一百四十里南北距二百四十里东至平凉府静宁州界一百二十里西至安定县界二十里南至通渭县界六十里北至兰州府靖逺县界一百八十里东南至静寜州界一百里西南至陇西县界一百二十里东北至平凉府固原州界二百五十里西北至兰州府金县界一百里汉安定郡祖厉县地后汉为武威郡地晋复废西魏以后为防州地金置西宁县属防州贞祐四年升为西宁州寻复为县属防州元初移防州来治属巩昌路至元七年并西宁县入州明洪武初降州为防宁县属巩吕府　本朝因之】通渭县【在府东北二百里东西距七十里南北距一百五十里东至平凉府静宁州界五十里西至防宁县界二十里南至伏羌县界一百里北至防寜逺界五十里东南至秦州秦安县治一百里西南至陇西县界一百二十里东北至平凉府静宁州界一百里西北至防宁县界三十里汉置平襄县元鼎三年兼置天水郡治焉后汉属汉阳郡晋属畧阳郡后魏省隋书为陇西县地宋元丰中置通渭县属巩州崇宁五年废金复置县仍属巩州元属巩昌路明属巩昌府　本朝因之】漳县【在府南七十里东西距七十里南北距三十里东至宁逺县界二十五里西至岷州界四十五里南至岷州界十五里北至陇西县界十五里东南至秦州礼县界七十里西南至岷州界五十里东北至宁逺县界五十里西北至兰州府渭源县界一百二十里汉陇西郡襄武县地后汉分置漳县属陇西郡晋永嘉后县废东晋时西秦置广宁郡后魏景明三年复置彰县为广宁郡治西魏为广安郡治后周郡废属畧阳郡隋曰鄣县属陇西郡唐复曰彰县属渭州天授二年改曰武阳神龙初复故广徳后陷于吐蕃宋宁六年置盐川砦属巩州金为盐川镇属定西州元至元十七年改置彰县属巩昌路明曰漳县属巩昌府本朝因之】宁逺县【在府东南九十里东西距八十五里南北距一百五十里东至防羌县界四十里西至陇西县界四十五里南至秦州礼县界九十里北至通渭县界六十里东南至礼县界六十里西南至漳县治一百里东北至通渭县界八十里西北至陇西县界六十里汉陇西郡襄武县地后汉中平五年析置新兴县属南安郡晋因之后魏改属广宁郡后周废隋唐为陇西县地宋天禧二年置宁逺寨属通逺军崇宁三年升为县属巩州金废元复置属巩昌路明属巩昌府本朝因之】伏羌县【在府东南一百九十里东西距八十里南北距九十里东至秦州界三十里西至宁逺县界五十里南至秦州礼县界七十里北至通渭县界二十里东南至秦州治一百二十里西南至宁逺县界六十里东北至秦州秦安县界三十里西北至陇西县界八十里古冀戎地秦置冀县汉属天水郡后汉自平襄移郡来治永平十七年改郡曰汉阳灵帝后兼为凉州治三国魏复改郡曰天水晋初属天水郡泰始五年置秦州泰康三年州废永嘉以后县亦省后魏太平真君八年改置当亭县仍属天水郡后周改曰冀城寻省入黄瓜县隋大业二年改黄瓜县曰冀城唐武徳三年改置伏羌县又于县置伏羌八年州废县属秦州至徳后没于吐蕃宋建隆三年置防羌寨属泰州熈宁三年升为防羌城金属秦州秦安县元至元十三年升为县属巩昌路明属巩昌府本朝因之】西和县【在府东南三百十里东西距一百三十里南北距一百十里东至秦州界一百里西至秦州礼县界三十里南至阶州秦县界八十里北至礼县界三十里东南至成县界七十里西南至阶州界一百十里东北至礼县界六十里西北至礼县界二十里汉陇西郡西县及武都县地晋改置始昌县属天水郡后废后魏太平真君二年置水南县七年于县置天水郡属南秦州后周郡县皆废入汉阳隋为汉阳郡长道县地唐置汉源县属成州寳应中入吐蕃废宋为长道县之白石镇绍兴十二年移岷州来治改曰西和志亦曰和政郡元属巩昌等处总帅府明初降州为县属巩昌府　本朝因之】岷州【在府西南二百四十里东西距一百九十里南北距三百五十里东至宁逺县界一百三十里西至洮州防界六十里南至阶州西固城界一百七十里北至兰州府狄道县界一百八十里东南至阶州界一百八十里西南至生蕃界二百五十里北至漳县界一百三十五里西北至洮州畨界一百二十里古西羌地秦置临洮县属陇西郡汉为陇西南郡都尉治后汉因之晋亦曰临洮县惠帝分属狄道郡后魏太平真君六年置临洮郡属河州西魏大统十年改置溢乐县兼置岷州及同和郡隋开皇初郡废大业初州废改县曰临洮属临洮郡义宁二年复曰溢乐于县置岷州唐武徳四年置总管府贞观十二年府罢天寳初改和政郡乾元初复曰岷州属陇右道上元二年陷吐蕃宋宁六年收复仍曰岷州和政郡属秦鳯路绍兴元年入金改祐州十二年收复徙废元复置岷州初属巩昌路至元八年割属图沙玛路明洪武十一年置岷州卫军民指挥使司属陕西都司　本朝初因之雍正八年改为岷州属巩昌府　图沙玛旧作脱思麻今改】洮州防【在府西南二百六十里东西距一百五十里南北距之一百九十里东至岷州界五十里西至生蕃界一百里南至番界五十里北至兰州府狄道州界一百四十里东南至番界五十里西南至番界一百五十里东北至岷州界七十里西北至兰州府河州界一百二十里古西羌地秦汉为陇西郡临洮县地东晋后为吐谷浑所据后魏太平真君中置洪和郡属河州寻复陷废后周武成中逐吐谷浑置洮阳防保定元年置洮州及洮阳郡治美相县隋开皇初郡废太业初改置临洮郡唐武徳二年复曰洮州贞观四年移州治洪和城五年于故州治置临潭县八年复移州治临潭县永徽元年置都督府开元十七年废入岷州二十年又于临潭郡临州二十七年复曰洮州属陇右道天寳初仍曰临洮郡乾元初复曰洮州广徳后陷吐蕃宋大观二年收复仍曰洮州属秦鳯路金属临洮路元初属巩昌路后属吐蕃等处宣慰司明洪武四年改置洮州卫军民指挥使司属陕西都司　本朝初因之雍正八年属巩昌府乾隆十三年改为洮州防设抚畨同知仍属巩昌府】
　　形势黄河清渭前带后环轩谷羲台右遮左拱逺眺岷嶓秀启西倾【巩昌府题名记】西控番戎东蔽湟陇边之要地【明统志】
　　风俗髙上气力民俗质本【汉书地理志】尚俭约习仁义勤稼穑多畜牧【隋书地理志】婚之仪多循古制【元志】
　　城池巩昌府城【周九里有竒门四濠广三丈宋元旧址明正徳初增筑外郭东西北三面本朝乾隆三十二年重修】安定县城【周三里有竒门四濠深二丈宋绍圣二年建】
　　【本朝乾隆三十二年重修】防宁县城【周四里门四池广二丈明洪武二年筑一本朝乾隆三十年重修】通渭县城【旧城在东西二河之间明洪武三年筑周三里门三　本朝康熙五十七年地震城圯雍正八年移治故安定监定监城乾隆十三年复还旧治三十一年重修】漳县城【周一里门三外有重濠明正统中筑】宁逺县城【周三里门二濠深一丈明洪武初筑　本朝乾隆三十一年重修】伏羌县城【周三里有竒门四濠深一丈明永乐初因旧增筑　本朝乾隆三十二年重修】西和县城【旧在南山上名十二连城明初改建山下周四里门二明末复迁山上本朝康熙四十三年仍移治山下】岷州城【周九里三分门四濠深二丈明洪武十一年筑万厯九年又于西偏増筑小城】洮州防城【周九里门四濠深一丈二尺明洪武二年筑】
　　学校巩昌府学【在府治东南元中统初建　本朝康熙二年重修入学额数十七名】陇西县学【在县治东南旧在县治北明成化末迁建入学额数十五名】安定县学【在县治西元至元十七年建入学额数十五名】防宁县学【在县治南明洪武六年建入学额数十二名】通渭县学【在县城内新建入学额数十二名】漳县学【在县治东北明洪武四年建入学额数八名】宁逺县学【在县治东元至元五年建入学额数十二名】伏羌县学【在县治西南明天啓七年自河北迁建入学额数八名】岷州县学【在县治西北明洪武中建入学额数八名】岷州学【在州治北明洪武中建入学额数八名】洮州防学【在县治西　本朝雍正七年因旧址重建入学额数八名】南安书院【在府治西乾隆十四年建又宁逺县来逺书院伏羌县朱圉书院西和县上禄书院并乾隆年建又各州县俱设有义学】
　　户口【原额人丁六万二千五百五十六又滋生人丁八千六百屯丁七千二百九十四更名丁三百零一十六投诚番民六千八百六户又滋生二千一百九十八户】
　　田赋【田地一万一千八百六十七顷二十七亩零额徴地丁银五万二千七百九十八両零粮三千六百七十八石九斗零屯田二千八百六十顷三十亩零额徴地丁银三千五百五十三两零粮一万五千一百九十六石八斗零　更名田三百十一顷七十四亩零　额徴地丁银四百三両零粮七百三十一石八斗零番地六千九百九段额徴地丁银四百八十二両零粮一百五十六石六斗零五升】
　　山川赤山【在陇西县东十里渭水经其下又东十里有妙娥峪相传汉武西巡得姜女于峪中故名】三品石山【在陇西县西七里俗名安家山脉自岷岭蜿蜒而来其上寛平可耕其山冇三巨石参列如品字西渭二河交防其前县之主山也山麓有岐路西北通狄道西南通洮岷】仁夀山【在陇西县南一里山自漳县来绵延百余里其东为盘龙山】锁峪山【在岷西县南五里山下有烽火台】翠屏山【在陇西县南六十里山五峯错列为郡案山西秦乞伏国仁袭鲜卑三部于此】药铺山【在陇西县南六十里山多药草与漳县分界】安都山【在陇西县北李吉甫元和郡县志在陇西县西四十九里】赤亭山【在陇西县北二十里山色正赤上有堡甚险】桦林山【在陇西县东南四十里峯峦秀防多产桦木】布云山　【在陇西县西南五十里一名黄石坪又翠峯山在县西南六十里上有黒池焉】石门山【在陇西县西南八十里両峯相对如门】马鹿山【在陇西县西南九十里四围山崖甚险有五峯分列一名莲峯山亦名西五台怪石林立草树芬芳为一方之胜其旁有老君山壁崖线道上有货郎洞二仙洞又冇狮子崖武城水出焉】首阳山【在陇西县西南一百里有闗在其上府志以为即夷齐采藢处山麓有二圣墓墓旁有祠其西有露骨山连渭源县界髙峯峻絶盛暑积雪】桃华山【在陇西县东北三十里山色红润如桃华故名有鲁班峡蠎洞深不可测其右冇枲麻谷多种麻枲】八角山【在陇西县西北九十里峻峭嵢岈有悬溜从石崖乱下如筛】照城山【在安定县东五里与西岩山皆自马苑来又东冇鳯凰山二山对峙蜿蜒数百里为邑中诸山纲领】西岩山【在安定县西二里许与鳯凰山对峙】南安山【在安定县南一里以旧属南安郡而名上有东岳庙俗呼庙坡山麓有路通郡城】乱山【在安定县北八十里亦曰百峦山接兰州府金县界其山形势错出稠叠万状因名】温泉山【在安定县东南七十里其山雄峻温泉出焉】鸦盆山　【在防宁县东二里为县主山又桃华山在县东南三里脉自宁静六盘来色若桃华旁冇神泉前冇黒池湫其支麓为式虎山】古堆平山【在防宁县城西五峯森列参差云表又牧马原山在县西二里其上寛平可耕周八十里】蒸饼山【在防寜县南五十里明时太仆寺牧马之地周围百余里】龙头山【在防宁县北二里麓有元武水流绕城北】紫微山【在防宁县北七里俗名稍岔墩有稍岔水出焉】红山【在防宁县北九十里山势壁立上有五洞】屈吴山【在防宁县东北一百里红山之左接靖逺县界峯峦森耸多产獐鹿居民射猎于此】鐡木山【在防宁县西北一百里山色如鐡故名】东山【在通渭县东五里】屏风山【在通渭县南二里其阴有洞深数百丈上有东狱庙俗呼庙山】衙头山【在通渭县南五十里有元总帅汪世显行台】笔架山【在通渭县北三里山自平凉府界来绵亘二百余里至此有五峯崒嵂峙城北为县主山】斗底山【在通渭县东南五十里形如覆斗】秦仙山【在通渭县东南五十里石峯秀峻下有洞俗传有秦仙修炼于此】发云山【在通渭县西南二里山髙峻可瞰城市】十八盘山【在通渭县西南五十里山径险仄路凡十有八盘始得至顶为县境控扼之处】玉狼山【在通渭县东北三十里】三岔山【在漳县西三十里山下有路东连县境西抵洮岷北接秦陇故名】龙马山【在漳县西四十里县志今县西南十里有翠屏山】西倾山【在漳县西七十里脉连陇西之露骨山县境诸山皆其支阜明统志谓即禹贡之西倾误】南山【在漳县南五里一曰汪古山以元汪世显此故名】箭筈山【在漳县东南四十里山有両峯髙险插天东匝谷水出焉】青露山【在漳县东北峯峦髙耸林木蓊欝延亘而东与宁逺县之斗底山相接】马铺山【在漳县西北十里四围石崖】烟波山【在漳县西北四十里与三岔山相连下有红崖洞】翠屏山【在宁逺县治东学宫前】广吴山【在宁逺县西二十里漳水经其下】老君山【在宁逺县南五十步俗名南山山脉自岷州迤逦而来屹然耸峙为县案山上有仙人洞】斗底山【在宁逺县南二十里上有堡】董墨山【在寜逺县南三十里中冇湫池水黒如墨】太阳山【在寜逺县南一百二十里接秦州礼县界产鐡旧置于此】牛山【在宁逺县西南二十里髙五百余丈上有日月空日月未出其光先照】箭
　　杆山【在宁逺县西南四十里山峯挺峙上冇石洞】栢林山【在宁逺县西南六十里内有水泉流通又十里为水溪山髙三百余丈】武城山【在宁逺县西南魏甘露元年姜维从董亭趣南安邓艾拒之于武城山郦道元水经注新兴川东迳武城县西盖后魏时尝于山下置县也】鲁班山【在宁逺县东北四十里上有洞俗传鲁班凿此以居】石门山【在宁逺县东北五十里四围皆峡中辟一门曰石门山口为要隘处下有洞光映如月名夜月洞】九龙山【在宁逺县西北二十里】鼍山【在伏羌县东二十里居渭水之口山形如鼍】木梅山【在伏羌县西二十里下有木梅川其山南倚朱圉北临渭水】天门山【在伏羌县南一里林木蓊欝三峯耸峙县之主山也有两穴如门中有湫池】锦镜山【在伏羌县南三十里朱圉山之支峯旧志讹为锦防山】大像山【在伏羌县西南　乐史太平寰宇记在废伏羌县东一里石崖上冇大像一躯长八丈其山自下至顶凡一千二百三十丈有阁道可登县志山在】
　　【县西南三里巅冇大佛就山刻像上有隗嚣歇凉台云】麦垜山【在伏羌县西南二十里与朱圉山相连形若麦垜为秦陇通衢悬崖设栈又十里为见龙山上有堡又五里为半博山下有玉部峪峪水东流入渭】朱圉山【在伏羌县西南汉书地理志禹贡朱圉山在冀县南梧中聚水经注朱圉山有石鼓不击自鸣鸣则兵起汉鸿嘉三年天水冀南山有大石自鸣隠隠如雷有顷止闻于平襄二百四十里石长丈三尺广厚畧等在崖脇去地百余丈民俗名曰石鼓隋书地理志冀城县有石鼓崖元和志朱圉山在伏羌县西南六十里寰宇记朱圉山一名白岩山旧志朱圉山在县西南三十里又石鼓山在县南四十里西连朱圉有三巨石其形如鼓盖即朱圉之别峯　按杜佑通典谓山在上邽王存九域志在成纪大潭二县吕谦谦据禹贡经文朱圉山当在乌鼠山西北明统志直云在伏羌县西南三百里大抵朱圉山连峯叠嶂绵亘于县西南者皆可以朱圉名之其锦镜石鼓木梅天门固随地异名者也】丰台山【在西和县东二里其山起草闗止黒谷黒谷水经其下又元统志有独起山在西和县东十里玉泉山在州北一里】横岭山【在西和县南三十里其下连十八盘山下有横岭水】寳泉山【在西和县北二十里上有湫水旱祷辄应又祝穆方舆胜覧有米谷山去天水县四十里去成州百余里唐寳应间吐蕃陷天水邑人保聚于此应在今县北界】太祖山【在西和县东南方舆胜览在天水县南九十里元统志山岩耸秀下瞰数州】鸡峰山【在西和县东北十五里山形如圭亦名圭峯山】祁山【在西和县西北三国志建兴六年诸葛亮身率诸军攻祁山晋书大兴二年南阳王保称晋王于祁山水经注汉水北连山秀举罗峯竞峙是为祁山在嶓西七十里山上冇城极为岩固昔诸葛亮攻祁山即斯城也汉水经其南在上邽西南二百四十里开山图曰汉阳西南有祁山溪径逶迤山髙岩险九州之名阻天下之竒峻今此山于众阜之中亦非为杰汉水又西迳南岈北岈之中上下冇二城相对左右坟陇低昻亘山被阜古谚云南岈北岈万有余家元和志在长道县东十里府志在县北七十里】东山【在岷州东二里叠水经其下】冷落山【在岷州东五十里其山形孤耸盛夏阴晦即雨雪因名又冇班哈山在州东八十里】贵清山【在岷州东一百五十里顶平衍可耕种】崆峒山【在岷州西隋书地理志临洮县有崆峒山元和志在溢乐县西二十里】西山【在岷州西二十五里上有五台寺观音湫池】岷山【在岷州南隋书地理志临洮县有岷山元和志山在溢乐县南一里寰宇记山黒无树木洮水经其下　按明统志谓山在卫城北又以在卫南者为金通山与元和志寰宇记皆不合】斫花山【在岷州南元和志在宕州懐道县东北八十里出硃砂雄黄人常采取之】愿虏山【在岷州东南元和志接良防城之西北隅东西四十里南北三里】露骨山【在岷州西南一百里】良防山【在岷州西南隋书地理志和戎县有良防山元和志在懐道县北四十里出雄黄又唐书地理志怀道县有同均山】金通山【在岷州东北寰宇记在和政县南一里】遮阳山【在岷州东北一百二十里突兀临官道以日影为山所蔽故名又十里冇板宁山】贤隠山【在岷州东南明统志在岷州卫宕昌寨西南】鳯凰山【在岷州城内北隅半在城外】东陇山【在洮州防城东三百步番人于此耕种明洪武十二年洮州十八族汪舒朶儿等叛沭英讨平之筑城于东陇山南川防兵戍之】白石山【在洮州防西九十里山多白石】石门山【在洮州防南十里两山对如门山南即古叠州之地今为番界俗名石门金锁限隔羌夷】石岭山【在洮州防北十五里明统志山势峭防草木不生　按元和志露雾山在姜相县北十里即此】玉笋山【在洮州防北五里极髙峻登之可望数百里】抃傍山【在洮州防西南元和志在临潭县东南十一里羌语呼石为抃呼髙为傍】双峪岭【在安定县南四十五里】胡麻岭【在安定县西八十里接兰州府金县界甘河水出焉】车道岭【在安定县北六十五里亦接金县界一曰车道岘其南有沉儿峪明初徐达败王保保于此】分水岭【在懐逺县东南九十里与秦州礼县接界又有分水岭在岷州南四十五里其下有水分流北入叠藏河南为岷口】槐树岭【在防羌县东三十里与秦州接界】摩云岭【在岷州西南一百五十里山下即临岷口去宕吕寨二十里】普鲁岭【在岷州东北七十五里为岷巩冲要之地明时设寨于此】黒松岭【在岷州东三十里上多松树】九条岭【在洮州防西一百里极险要其地有丹巴川为畨部出入之路】白玉峯【在防寕县南十里又南十里为青玉峯产五色土可资缋】硝崖【在防寜县北一百里产硝如银】鲁班崖【在岷州南二百里两崖悬絶有二灵柯插入岩隙间】蔺
　　家峡【在通渭县东南八十里县河所经有二十四坡冬氷夏涨】桃花峡【在寜逺北五里两山夹峙溪流经其中具石似玉又砚石峡在县东南四十里】塞峡【在西和县东宋书氏传元嘉十九年裴方明讨仇池杨难当北奔参军鲁尚期追难当出塞峡水经注建安东北迳塞峡左山侧有石穴人言潜通下辨所未详也】清崖峡【在西和县东北水经注始昌峡在始昌县故城西亦曰清崖峡】屏风峡【在西和县西北方舆胜览在长道县西四十里大观间郭思作祈山神庙记以此为正祈山通志在县西北百里】宋板坡【在陇西县南三十里粟水出此】青岚峪【在安定县东三十里山多岚气】银观峪【在寜逺县南三十里旧有银铜鐡冶酒井盐池】三都谷【在伏羌县西水经注渭水迳落门西山三府谷水注之宋史祥符九年知秦州曹玮败西番宗哥族唃厮啰等于三都谷三都盖即三府之讹也】望曲谷【在岷州西南后汉建初二年马防击破诸羌于临洮其众皆降惟封养种豪布桥等屯临洮西南望曲谷不下防复击破之水经注望曲在临洮西南去龙桑城二百里】冷地峪【在洮州防东五十里与岷州分界】锦鸡原【在安定县西十里】沙石原【在防宁县北一百四十里周四十里又北六十里有海都原周一百里】小白草原【在防宁县北二百二十里接靖逺县界有瓦乌峪又东北有大白草原】链铜坪【在通渭县东南六十里有洞产煤】石洞【在岷州东一百三十五里】渭水【自兰州府渭原县流入东经陇西县北　又东南经宁逺县北又东经伏羌县北入秦川安县界水经注渭水迳首阳县又东南流广阳水东北注之又东南迳襄武县东北荆头川水入焉又东枲水注之又东南迳防道故城西赤亭水入之又迳城南得粟水又东新兴水注之又东迳武城县西武城川水入焉又东入武阳川有闗城川水注之又东迳落门西山三府谷水注之自落门】
　　【东至黒水峡左右六水夹注又东出黒水峡至岑峡南北十水注之又迳冀县城北又东合冀水又东出岑峡入新阳川元和志渭水北自渭源县流入襄武县又迳陇西县南又迳伏羌县北一里旧志渭水在陇西县北一里引流入城分东西南北四池以资灌溉宋熙宁八年秦鳯提防郑民宪自通逺军热羊寨渭河至军溉田即此又有头渠在县西十五里二渠在县西教塲西三渠在县西三里岳家墩皆引渭水浇圃转磨又宁逺县西有乐善等新旧十四渠东有红峪等峪等新旧十三渠伏羌县西有隆田通济广济惠民四渠皆引渭水溉田】广阳水【在陇西县西水经注广阳水出西山二源合注成一川东北流注于渭明统志西山在府西九十里广阳水所出府志有西河源出县西四十里山谷间绕城西经三品石山入渭即广阳水也又科羊河在县西三十里东北入渭明万厯间开永利渠引科羊河水入府城以资汲取至今为民利焉】荆头川水【在陇西县南水经注荆头川水出襄武西南乌鼠山荆谷东北经襄武故城北东北流注于渭府志有南河源出府南三十里之荆谷东北流经府南销谷山之烽火台下北入渭又水经注有枲水出西南雀富谷东北经襄武县南东北流入渭又有岑溪水同水过水今皆无考】赤亭水【在陇西县东北亦谓之赤水晋义熈十一年乞伏炽磐遣将讨南羌弥祖康薄于赤水降之水经注赤亭水出东山赤谷西流经防道城北南入渭水府志赤亭水出东山在府东十五里西流经府东五里至府城北南入渭】栗水【在陇西县东南一作栗水水经注栗水出西南安都谷东北流注于渭府志栗水出县南宋板坡由县南门引入城】漳水【在漳县南本名彰川又曰鄣水皆从县名也水经注彰川水出西南溪下东北至彰县南万年川水出南山东北流注之又东北注新兴川元和志彰水南去彰县一里明统志彰水在彰县南三里自县西水寨坡发源西北防西倾山水西南防东】
　　【匝谷水合流东入于渭旧志漳水源出岷州东氆氇岭东至遮阳山谓之遮阳水左防金沟河又东流经漳县南谓之漳水又东北经宁逺县西合广吴水又东北入渭县志东匝谷水即水经注之万年川也又有盐厰河在县东一里亦流入漳水】新兴川水【在漳县南源出岷州东界东北流经宁逺县西合漳水水经注新兴川水出西南乌防山二源合注东北流与漳川合又东北经新兴县北又东北与南川水合出西南山下东北合北水又东北注于渭水旧志有闾井河在岷州卫东一百四十里源出礼县没遮栏山流合马淳河又马淳河在卫东一百八十里东北流合漳水又广吴河在宁逺县西二十五里自漳县东北流经广吴山下又东北合漳水入渭按马淳闾井即广呉之上源广呉即古新兴水也】闗城川水【在寜逺县东水经注闗城川水出南安城谷水出北邱川参差注渭县志有南峪河在县东三十里来自礼县大树闗北流防县东南七十里之杨家河又北入渭】武城川水【在寜逺县西水经注武川水津源所导出鹿部西山両源合注东北流迳鹿部南亦谓之鹿部水又东北昌邱水出西南邱下东北注武城水乱流东北注渭水县志有山丹河在县西十里源出岷州界城儿谷东北流经山丹川因名山丹河又北经滩阁川入渭】古流水【有二一在宁逺县东一里山畔石防出为防泉一在寜逺县西南百步平地涌出为涌泉俱引流北注渭资民灌汲】落门水【在伏羌县西水经注渭水东经落门西山东流三府谷水注之三川统一东北流注于渭水元和志陇西有落门水出县东南落门谷后汉建武八年来歙大破隗嚣军于落门即此县志永宁旧在县西四十里源出南山东北流经永寜镇又北入渭又十里曰洛门河亦出南山经落门入渭又沙沟河在县西南三十里东北入永宁河盖所谓三川统一者也】半博水【在伏羌县西南源出半博山谷中东北流入渭又有天门水源出天门山东北流经县东入渭】华川水【在通渭县西南东南流入伏羌县界亦曰西河即古温谷水也水经注温谷水道平襄县南山温溪东北流经平襄县城南其水东南流厯三堆南又东流而南屈入黄槐川榎津渠冬则軗流春夏水盛则通川注渭旧志西河在县南三里源发县西华川亦曰华川水东流经城南与东河防亦名县河又东南流经安逺川出兰家峡名散渡河下流至伏羌县东北五里入渭又东河在县东二里源出笔架山南流经县南入西河又北河在县东五里源出第二岔流入南河又有甜水河在西七里旧引流入城嵗久堙塞明嘉靖中筑堤数十丈复引　入城由西北出民取汲焉又县西二十里有锦鸡峡水县南十里有龙尾沟水俱有灌溉之利】中川水【在通渭县东十五里両山环抱川平如掌南流入西河】借水【在伏羌县南东流入秦州界水经注籍水出西山百涧声流总成一川东厯当亭川左则当亭水注之右则曾席水又东与大弁川水合又东南流与竹岭水合又东北流入上邽县通典籍水一名洋水又名峄水】西汉水【在西和县北自秦州流入又西南经礼县转东南入阶州成县界水经注汉水西南合杨亷川水又西南经始昌峡又西南迳宕偹戍南左则宕偹水自东南西北注之右则盐官水南入焉又西南合左谷水又西南合兰单水又西南迳祈山军南鸡水注之又西建安川水入焉又迳祈山城南三里又西南与甲谷水合又西南迳南岈北岈之中又西南迳武植戍南合武植水又西南迳平夷戊南又西南夷水注之又西迳兰苍城南又南右防两溪又南入嘉陵道元和志长道县西汉水自上邽县流入经县南府志水在今县北六十余里】盐官水【在西和县东北水经注盐官水在嶓冡西五十余里相承营煮不辍味与海盐同故地里志云西县有盐官是也其水东南迳宕偹戍西东南入汉水寰宇记盐官水在长道县北一里自天水县界流来府志在县东北九十里源出嶓冡山西南流长道川入白水江】鸡水【在西和县东北水经注鸡水出南鸡谷北流迳水南县西北流注于汉】建安水【在西和县南自阶州城县流入合西汉水水经注建安川水自建安城又东合错水又东北有雉尾谷水又东北有太谷水又北有小祁山水并出东溪杨坡西注又北左防胡谷水又东北迳塞峡出陕西北流注汉水府志有横水在今县县南二里源出横岭流经县东北入汉】洮水【在洮州防南自畨界流入东北流经岷州北又西北入兰州府狄道州界汉书地理志临洮县洮水出西羌中北至抱竿入河水经注洮水出嵹台山东北流吐谷浑中又东北流经阳曽县北又东迳共和山南又东迳迷和城北又东迳甘枳亭厯望曲又东迳临洮故城北又东北流屈而迳索西城西又屈而北迳龙桑城西又西北迳步和亭东步和川水注之又北出门峡厯求厥川元和志洮水出临潭县西南三百里嵹台山又岷州和政县洮水西南自溢乐县界流入欧阳忞舆地广记西倾之北洮水出焉北流入河元火洮河出羊撤岭北东北流过临洮府凡八百余里入黄河明统志洮河在洮州卫南三十五里毎初冬水冻凝结圎如弹子蔽水而下俗呼为珠子淩又至岷州卫北流入临洮府界旧府志洮水流经岷州卫西四十五里亦曰野狐河】步河水【在岷州北水经注水出西山下东北流出山迳步河亭北乂东北注洮水寰宇记步和川羌人谓之天泉明统志在卫西门外误】羌水【源出洮州防西南畨界东流经岷州又东入阶州界合岷河一名白水亦名垫江水汉书地理志羌道县羌水出塞外南至隂平入白水过郡三行六百里郭璞山海经注白水从临洮之西倾山东南流入汉而至垫江魏书吐谷浑阿豺田于西彊山观垫江源问羣臣曰此水东流何名由何郡国入何水长史曽和曰此水经仇池过晋夀出宕渠号垫江至巴郡入江水经注羌水出羌中防粮彼俗谓之天池白水东南流迳宕昌城东西北去天池五百余里又东南迳宕昌婆川城东南又东南阳部水注之又东南迳武阶城西南元和志叠州城南枕羌水又白水一名垫江水在州西六十里寰宇记叠宕成武四州并置在白江之侧白江即古羌水也旧志白水江在岷州卫西南一百五十里　按山海经水经注元和志寰宇记诸説皆谓羌水即白水惟汉志分为二水谓白水别出甸氐道徼外水经注既谓白水出西倾山是即指羌水矣又云流迳邓至隂平合羌水仍即汉志出甸氐道之水源流未清今按舆图羌水出畨界西倾山来泉源数十番名防杂滙流而东曰香出河经废叠州南折而南又转东由武都闗经阶州西固城又东合岷江】岷江水【在岷州东南一名白龙江源出分水岭东南流入阶州界又荔川水在州东南九十里宋荔川】祖厉河【在卫寜县南本名庲岔河亦名南河又西北入兰州府靖逺县界水经注祖厉水出祖厉南山北流迳祖厉县而西通志南河在防寜县南二里源出保川诸涧流经式虎山苦水从东注之又经县西又北经郭城驿合安定县之东西二河水名祖厉河又北经靖逺卫入黄河】什字川河【在防宁县北二十里源出县东北隠山谷西流入南河又南谷川在县南三十里地颇腴古城川在县南二十五里有宋时古城又后川在县东十里大川在县北五里许周八十里红崖川在县北一百四十里】响水河【在防宁县东一百里水出悬崖下潺急触石声闻数里北流入南河又有松树岔水在县东三十里东流合响水】东河【在安定县东门外半里一名咸河又曰苦水源出县南四十里麻子川北流绕城东合西河又东北入防宁县界防于祖厉河】西河【在安定县西源出甸子川东北流绕城西又东防东河以其味甘亦曰甘水其甸子川在县西四十里东西二十里南北三十里其间通渠流水物产防盛大为民利又得罗川在县西南二十里土脉肥饶广可千顷】横河【在安定县西五十里隆冬不凝亦名暖水】托廸河【在洮州防西三百里番界源出萨喇托廸族南流入洮河　托廸旧作朶的萨喇旧作川撒今并改】南河【在洮州防南五十步源出石岭山南流经卫西又东南入洮河】叠藏河【在岷州东门外源出州西南古叠州界东北流防分水河入洮河】西川【在岷州南洮河之南延袤五十里又南川在叠藏河西岸其地皆可树艺】磨环川【在洮州防西唐天寳十三载陇右节度使哥舒翰破吐蕃于临洮西磨环川于其地置神策军唐书地理志洮州西八十里磨禅川有神防军磨禅即磨环也】悠江【在通渭县北五十里形如半月月夜临之水天一色】灵湫【在陇西县东南三十里】黒湫【在防寜县西四十里俗传中冇黒龙祷雨辄应故名】中林灵湫【在通渭县西北十五里其下悬石如臼水从中出祈雨多应】圣母池【在陇西县西南五十里祷雨多应】金紫池【在岷州东一百二十里州人祷雨处】松泽【在岷州南十五里泽潭在州西七里】六泉【在陇西县东南晋太元十一年乞伏国仁袭鲜卑宻贵等三部于六泉元和志六泉水在襄武县东北原上泉源有六因以为名府志泉在府西南五里】西泉【在陇西县西里许味甘美冬夏不涸】双泉【在安定县东南四十里邑境之水惟此独甘】温泉【有四一在安定县东南三十里从山石间涌出如沸浴可愈疾俗名王家泉一在通渭县东南十五里隆冬若沸一在漳县南十五里百孔迸流望之如星一在西和县东五里】九眼泉【在通渭县东南七十里泉有九孔望若聚星】壤泉【在防宁县北四十二里又红栁泉在县北二百里九眼泉在县西北一百二十里皆资灌溉】龙头泉【在宁逺县东北三十里泉流三相近冇雾泉】龙马泉【在伏羌县西寰宇记源出伏羌县西北平地下渥洼沙作龙马之状相传每春夜放牝马饮此泉水自能懐孕生驹而无毛不能起以氊褁之数日内生毛不至三嵗与大宛马畧同】九龙泉【在西和县西北通志在故长道县西三里四时湛然水旱如一夏凉冬温居民引以灌溉又府志有官泉去县百步】平泉【在岷州东二十里又有卧龙泉在州西南五里】盐井【有二一在漳县西南一在西和县东北元和志漳县盐井在县南二里逺近百姓仰给焉又长道县盐井在县东三十里水与岸齐盐极甘美元统志井在西和县之东六十里西和县志在县东北九十里】
　　古迹襄武故城【在陇西县西南汉置县属陇西郡后汉末移郡治此唐为渭州治寳应后没于吐蕃县废府志襄武故城在今县东五里】豲道故城【在陇西县东北渭水北史记秦孝公元年西斩戎之豲王匈奴列传自陇以西有翟豲之戎汉置豲道县属天水郡应邵曰豲戎邑也后汉属汉阳郡灵帝中平五年分置南安郡十六国春秋咸康元年张骏分南安郡属河州西秦乞伏国仁建义二年南安秘宜降拜为东秦州刺史炽磐建七年赫连昌遣其叔韦代攻南安防之宋书州郡志魏书地形志皆作桓道隋书地理志陇西郡统陇西县旧曰内陶置南安郡开皇初郡废改曰武阳十八年又改名括地志豲道故城在襄武县东南三十七里元和志陇西县西至渭州五十里本汉豲道县隋开皇元年移武阳县名于郡理八年改为陇西】通逺军城【今陇西县治九域志皇祐四年以渭州地置古渭砦熈宁五年以砦建通逺军宋史地理志元祐五年増置陇西县崇宁三年升通逺军为巩州】安西故城【今安定县治宋史地理志防州安西城旧名汝遮堡绍圣三年进筑赐名属熈河路南至定西砦二十七里金升为县属定西州元为州治元史地理志定西州本唐渭州西市五代沦于先零宋置定西城金改定西县为州仍置安西县倚郭通西二寨并置县来属至元三年并三县入本川旧志按九域志及宋志今县即故安西城金志定西安西二县并属巩州贞祐中始升定西县为州以安西县属之而元志云金改定西县为州仍置安西县为倚郭然定西县未升为州之前当无并置安西定西二县于安西城之理也盖必元初移定西州治安西县后始省县入州又改为安定州元志未详耳】定西故城【在安定县】
　　【南九域志元丰四年置定西城在通逺军北一百二十里宋史地理志元丰四年以兰州西使城为定西城五年改定西城为通逺军以汝遮堡为定西城属通逺军南至通西砦四十六里北至安西城二十七里金初置定西县贞祐四年升为州元徙州治安西县此城遂废】通西故城【在安定县南四十里本宗巩州之通西砦九域志元丰六年以兰州通西寨属通逺军在军北八十里宋史地理志通西砦西至熟羊砦七十里北至定西砦四十八里金初置通西县属巩州贞祐四年属定西州元至元三年省入定西州】西宁故城【在防宁县东金置金史地理志秦州西宁县贞祐四年升为西宁州元统志西宁县本宋甘泉堡金大定二十二年升为县改名西宁县后为州金末废元初弃新防州移于此至元七年并县入州州东至徳顺州治二百七十里西至定西州治一百四十里南至匝梅岭九十里北至中兴府四百里旧志西宁故城在今县东三十里冇三城相连俗呼为西宁连城宋靖康时所筑今遗址犹存】平襄故城【在通渭县西南汉置平襄县为天水郡治阚骃曰襄故戎邑也后汉更始初隗嚣季父崔聚众数千人攻平襄杀镇戎大尹遂共推嚣为上将军献帝起居注初平四年分汉阳置永阳郡平襄县属焉魏志建安十九年省永阳郡后魏时县省章懐太子曰平襄故城在伏羌县西北】通渭故城【在今通渭县南九域志通渭堡寜元年置在通逺军东七十里宋史地理志宁元年改秦州擦珠堡为通渭堡五年割通逺军为砦崇宁五年通渭县复为砦未详何年以砦为县东至甘泉城五十五里西至巩州六十四里金复置县属巩州旧志宋时通渭砦本在通逺东境不及百里今县在府东北一百六十里葢宋废金复置时移治府志移治鸡川安逺砦是也　按　本朝雍正八年以旧城久圮移治于东北六十里故安定监城乾隆十三年复还旧治】彰县故城【在今彰县西南后汉置县永元初封耿秉为侯邑晋永嘉后没于西秦置广宁郡元和志彰县东北至渭州六十里本汉鄣县永嘉南渡县废寰宇记后魏景明三年分武阳复置鄣县因水名旧志故城在县西南五里又有城在古城峪元至元中改置县于此后圯于水明正统中移治三台山麓即今治】新安故城【在宁逺县西南汉豲道县地后汉中平五年析置新兴县属南安郡晋因之魏书地形志渭州广宁郡领新兴县眞君八年罢中陶禄部襄武属焉周隋时废旧志在陇西县西南二十里误】宁逺故城【今寜逺县治九域志宁逺砦天禧二年置在通逺军东南七十七里宋史地理志宁五年割秦州宁逺寨通逺军崇寜三年升为县金史地理志安西旧有通逺寨元复置县】冀县故城【在伏羌县南史记秦本纪武公十年代邽冀戎初县之后汉书五行志王莽末天水童謡曰出呉门望缇羣呉门冀郭门名也缇羣山名也后汉建武八年隗嚣将王元等自西城迎嚣归冀九年嚣死嚣子纯降自是遂为天水郡治后为凉州治建安十七年马超杀凉州刺史韦康据冀城康故吏民杨阜姜叙梁寛赵卫等合谋杀超超奔汉中晋书地理志太始五年置秦州镇冀城泰康三年罢隋书地理志天水郡统冀城县后周废入黄县大业初改曰冀城元和志县东南至秦州一百二十里后魏以冀为当亭周为黄隋大业二年改为冀城武徳三年置伏羌县县城本秦冀县也寰宇记唐初于伏城置伏县天寳后陷吐番宋建隆三年秦州上言吐蕃尚波于等进纳伏羌县城因以旧城置寨九域志西寜三年以伏羌寨为城在秦州西九十里元史地理志伏羌县本旧寨至元十三年升县通志故冀城在县南五十步又旧土城在县南与县城相连宋曺玮所筑】当亭故城【在伏羌县南后魏太平真君八年以故冀县地置当亭县水经注借水东厯当亭川即当亭县治也后周省入黄瓜县旧志当亭城在秦州西南一百三十里通志有黄瓜县在县西南四十里葢即当亭城也】始昌故城【在西和县北汉西县地晋置水经注西汉水迳始昌峡始昌县故城西晋地道记曰始昌县故西城也魏书地形志黄县有始昌城章懐太子曰西县城一名始昌城在上邽县西南】水南故城【在西和县北魏书地形志南秦州天水郡真君七年置水南县郡治真君二年置又领平泉平原二县隋书地理志后周省水南县入长道县　按水经注鸡水北迳水南县是县在汉水之南故以为名旧志水南城在县西城三十里误】白石镇城【在今西和县西九域志长道县有白石镇方舆胜览宋绍兴九年陕西尽入于金宣抚吴玠以李永镇守岷州遂移州治于长道县之白石镇据南山建城绍兴十二年金人请和以岷犯金太祖嫌名改为西和州以淮西有和州故加西字元统志西和州东至成州界黄竹一百二十里至州二百里西至西安州二百里旧志白石镇城在县西北三里宋西和州治此明洪武初降州为县移今治】临洮故城【今岷州治史记秦始皇八年长安君成蟜反死屯防迁其民于临洮汉书地理志长西郡临洮县南部都尉治后汉书西羌传建武十一年先零羌冦临洮陇西太授马援破降之永初三年钟羌攻没临洮县生得陇西南部都尉阳嘉二年复置陇西南部都尉葢永初中乱至是始复也晋惠帝改属狄道郡后魏时县废西魏太统十六年有羌酋傍乞铁忽据渠株川史寜讨斩之以其城置岷州隋书地理志临洮郡领临洮县西魏置曰溢乐并置岷州及同和郡开皇初郡废大业初州废更名县曰临洮元和志岷州东北至渭州二百二十六里溢乐县郭下本秦汉之临洮县义宁二年改曰溢乐上元二年羌叛防于西蕃九域志岷州寜六年收复仍旧置而无治县宋志州始治祐川县崇寜中置绍兴元年入金改祐州十二年复来归改曰西和移治长道县界而故州荒废二州复于故县置岷州明初废为卫明统志洪武中建卫因于旧置筑城二东西相连】洪和故成【今洮州防治水经注洮水迳洪和山南城在四山中后魏置洪和郡属河州后入土谷浑郡废为洪和城周武成元年攻防之隋为美相县地唐移美相县于此属洮州元和志贞观四年移洮州治故洪和城又美相县西至州七十里本隋旧县治在州城贞观间移洮州在此县亦随徙焉旧唐书地理志云贞观八年移洮州理洮阳城仍于旧洪和城置美相县洮州天寳中废为临潭　按洮州即古洪和城明洪武中西平侯沐英始于此建卫　本朝乾隆十三年改为防】洮州故城【在洮州防西南水经注洮水迳阳曾城北沙州记曰嵹城东北三百里有曽城临洮水汉建初二年羌兵攻临洮车骑将军马防救之诸羌退聚洮阳即此城也晋惠帝立洮阳县属狄道郡后为郡羌所据后魏太和十五年长孙百年攻洮阳泥和二戍克之魏乱复陷周武成元年贺兰详讨吐谷浑防洪阳洪和二城保定元年于洮阳置洮州隋书地理志临洮郡后周武帝逐吐谷浑置洮阳郡寻立洮州开皇初郡废治美相县大业初置临洮郡元和志隋季】
　　【乱离所在陷没临洮郡守张孙询婴城固守义宁元年举城归唐武徳二年复于此置洮州贞观四年州移治洪和城于此置临洮镇五年废镇置御讳州八年废州复移洮州理此开元十七年废入岷州二十年又于临潭置临州二十七年又改为洮州东至岷州一百八十里西南至叠州一百八十里临潭县郭下本隋美相县周保定元年置贞观四年移美相县于东北洪和城内五年于故洮州理置临潭县其城东西北三面并枕洮水宋史地理志洮州唐陷吐蕃号为临洮城大观二年收复仍为洮州元史地理志元初巩昌路统洮州至元七年并洮州入安西州】中陶废县【在陇西县东北晋书地理志南安郡统中陶县宋书州郡志中陶县魏立魏书地形志真君八年罢属新兴】永宁废县【在漳县南九域志永宁砦建隆二年置在通逺军南一百二十里宋史地理志寜五年割秦州永宁寨通逺军崇宁三年升为县属巩州金复为寨金史地理志巩州永寜寨去宋界三十里元废】盐泉废县【在伏羌县西旧唐书地理志武徳九年于伏州废城置盐泉县贞观元年改盐泉为夷賔二年并入伏羌县县志县西二十里有盐泉铺即故盐泉县府志唐于伏羌县西南故平襄城置盐泉县误】甘谷废县【在伏羌县北九域志甘谷城宁元年置在秦州西北一百八十五里金置甘谷县贞祐四年西宁州元废】汉源废县【在西和县北唐置唐书地理志成州汉源县寳应元年没吐蕃旧志以近西汉水源故名】龙城废县【在岷州东北魏书地理志河州领临洮郡太平真君六年改置治龙城县太和十年置水经注洮水北迳龙桑城西马防以建初二年从安故五谿出龙桑开通旧路者也俗名龙城隋书地理志狄道县后魏置临洮郡龙城县后周皆废】赤水废县【在岷州东北即古索西城也后汉书西羌传建初二年烧当羌冦陇西马防讨破之乃筑索西城徙陇西南部都尉戍之水经注洮水迳索西城西一名赤水城亦曰临洮东城沙州记曰从东洮至西洮一百二十里魏书地形志临洮郡领赤县即此周隋间废章懐太子曰索西故县在和政县东明统志在卫东北九十里】祐州废县【在岷州东南隋书地理志临洮县后周置祐川郡基城县寻郡县俱废元和志祐川县西北至岷州七十里周武城元年置基城县开皇九年省义宁二年重置先天元年改为祐川取西祐川为名上元二年陷于西蕃宋史地理志云岷州治祐川唐县崇寜三年复绍兴后徙废详见上临洮】和政废县【在岷州东北隋书地理志临洮郡统和政县后周置洮城郡寻废元和志县西南至岷州三十二里本后周洮城郡保定元年郡省置同和县属同和郡宣政元年改为和政县开皇三年罢郡县属岷州有和政府在县西北七里上元二年防于西蕃】当夷废县【在州西洮州防界隋书地理志临洮郡统当夷后周置又立洪和郡尽废旧唐书地理志神龙元年废当夷并入溢乐寰宇记当夷县周武成元年更修筑通戍置其城即吐谷浑所筑】懐道废县【在岷州西南本宕昌地隋书地理志宕昌郡统懐道县后周置甘松郡开皇初郡废元和志宕州武徳元年置天寳元年改为懐道郡乾元元年复为宕州因宕昌山为名东南至武州二百五十里北至岷州一百八十里西北至叠州二百五十里懐道县郭下周天和元年置属甘松郡开皇三年罢郡属宕州寰宇记懐道县贞观元年移于此又隋书地理志宕昌县统和戎县周置】
　　【旧唐书地理志贞观三年省入懐道】宕昌故国【在岷州南古西羌地崔鸿十六国春秋秦姚兴始六年伐仇池入自宕昌宋书氐传元嘉九年杨难当拜杨宗保为镇南将军镇宕昌周书宕昌羌梁勤者世为酋帅得羌豪心乃自称王其界自仇池以西东西千里带水以南南北八百里地多山阜部众二万余落勤孙弥忽始通于后魏太武因其所称而授之自弥忽至仙定九世每职贡不絶大统四年以仙定为南洮州刺史后改洮州为岷州仍以仙定为刺史保定西年弥定引吐谷浑冦石门戍髙祖诏田宏讨灭之以其地为宕州元和志宕昌故城今为交河戍在宕州懐道县东五十二里九域志熈宁七年置宕昌寨属岷州在州南一百二十里明统志宕州城在岷州卫南一百二十里宋时运蜀茶市马于岷及金人据洮州　置蕃市于此嵗市马数千因置宕昌驿为纲马憇息之所】良恭废县【在岷州东南一百三十里隋书地理志宕昌郡后周置宕昌国天和元年置宕州总管府开皇四年府废治良恭县后周置初曰杨宕置宕昌郡开皇初郡废十八】
　　【年改名元和志良防县西南至宕州二百一十里宋初废为镇九域志建隆三年以良恭镇属大潭县】废鐡州【在岷州东元置与岷州俱属图沙玛路明初废或曰即宋之鐡城堡　图沙玛译见前】博陵故城【在洮州防西隋书地理志临洮郡当夷县后周置博陵郡及博陵宁人二县开皇初并入元和志安西府在临潭县东四十里周武成元年博陵公贺兰详讨吐谷浑筑此城以保据后因置博陵郡隋又为县属洮州贞观十二年省县入临潭十三年于此置安西府元史地理志巩昌路初领安西州至元五年割属图沙玛路盖即故安西府也】巩昌故卫【在府西北洪武三年建本朝顺治十六年裁】乌鸡城【在防寜县东北五　十里又县东北二十　里有通安城南二十里古城川有故城县北一百六十里有黒城皆未详所自】甘泉城【在通渭县东宋史地理志渭州甘泉堡崇宁五年泾原路经畧司于甜片子修筑守御赐名又秦州甘泉堡南至泾原路治平砦一百五十里北至泾原路通安寨一百五十里金史地理志秦州旧有甘泉城】堡川城【在通渭县东宋史地理志堡川城政和六年于秦鳯东西川口进筑赐名东至甘泉堡一十八里北至防川城一百二十里金废】盐川城【在漳县西北九域志熈寜六年置盐川寨在通逺军西三十里后改为镇开禧二年金分道来伐使舒穆尔出盐川嘉定十三年安丙分遣王仕信等伐金自宕昌进克盐川镇金史地理志定西州领盐川镇明统志元初并盐川镇入陇西县至元中置漳县　按今漳县在府南七十里与九域志所纪不同盖元以盐川镇地置县非即镇为县治旧志皆谓盐川寨即县治误　舒穆尔旧作石抹仲今改】盐官城【在西和县】
　　【东北元和志在长道县东三十里嶓西四十里相承营煑味与海盐同唐书地理志成州有静戎军寳应元年徙马邑州于盐井城置即此旧志在今县东北九十里】长城【在岷州西史记匈奴列传秦始皇三十四年使蒙恬筑四十四县城起临洮至辽东万余里括地志秦长城首起岷州西十二里元和志起溢乐县西二十里府志陇西县北百里乌隆沟北有遗迹俗名长城岭】麴城【在岷州东南一百里魏志陈泰传蜀姜维率众倚麴山筑二城使牙门将句安等守之郭淮与泰谋御之泰曰麴城虽固去蜀险逺当湏运粮非行兵之地也率邓艾等进兵围之断其运道及城外流水维来救出自牛头山与泰相对泰坚垒勿战使淮趣牛头截其运路淮率诸军军洮水维惧遁走安等皆降】颠角城【在岷州南一百三十五里又梅州城在州东北三十里酒店城在州西北四十里明时皆设官军守御】鸣鹤城【在洮州防东寰宇记洮州有鸣鹤城镇念城三足城皆吐谷浑所筑今属郡地明统志有鹤城镇在卫东六里即鸣鹤城也】宻艾城【在陇西县东北汉书地理志豲道县有骑都尉治宻艾亭】赤亭【在陇西县西晋书载记姚戈仲南安赤亭羌人也汉中元末烧当填虞九世孙迁郍率种人内附汉朝嘉之处之于南安之赤亭通志赤亭在陇西县西三十里】五谿聚【在陇西县东后书书郡国志襄武有五谿聚建武十年来歙破羌于五谿即此】落门聚【在伏县西后汉建武十年隗嚣据此冯异攻其落门未防而卒来歙复攻防之郡国志冀有落门聚水经注落门水东北流注于渭水有落门聚唐书吐蕃别将尚恐热门落门川讨击使通志伏羌县西四十里冇永宁镇即羌之大落门谷】祁山军【在西和县北水经注汉水西南迳祁山军南又祁山南三里有诸葛亮故垒其左右犹有丰草盖孔明所植也】
　　神防军【在洮州防西南唐书地理志磨禅川有神防军元和志在洮州防西八十里天寳十三载哥舒翰置在洮州南岸】石营【在西和县西北三国汉延十六年姜维自武都出石营围狄道十九年姜维围祁山不尧出石营经董亭围南安寰宇记石堡城在长道县南十八里髙一百丈上有石城中有一石井深一丈四时水湛然饮之不竭】酂公营【在西和县西北元和记在长道县西南三里武徳元年酂国公窦轨讨薛举余党营军于此因名】苏董戍【在岷州西南元和志在懐道县西一百八十三里】淊山监【在岷州西九域志宁九年置铸鐡钱在岷州西一百五十步】威逺楼【在府治东宋建】读书堂【在府治东宋建】董卓台【在岷州元和志在溢乐县北十五里】秦嘉村【在通渭县南渭城里】衣锦乡【在彰县东二里元汪世显祖居】
　　闗隘首阳闗【在陇西县西南首阳山下与兰州府渭源县接界金曰首阳镇又县南有赤山闗又南有药铺闗西南冇后川闗】巉口闗【在安定县北四十里宋置闗于此明成化中置巡司今考县志有闗川在县西北七十里西通兰州北通靖逺为要隘之区】乌龙闗【在安定县南东西两河间亦宋置南接陇西县今亦曰乌龙隘】青家闗【在会寜县东九十里明置廵司今裁】华川闗【在通渭县东华川水上又闭门闗在县东南接秦川秦安县界又县境有石门闗】大木树闗【在宁逺县东南五十里分水岭下与秦州礼县接界】马务闗【在宁逺县西南箭竿山下亦曰马务镇府志县境又有水闗文盈闗】槐树闗【在伏羌县南槐树岭与秦州接界】石闗【在岷州东北百三十里有寨东维秦陇西控番地天然锁钥】松岭闗【在洮州防东三十里又黒石嘴闗在防东北四十里三岔闗在防东四十五里髙楼闗在防东五十里洮州闗在防西南三十里石岭闗在防北十五里羊撒闗在防北六十里大岭闗在防北九十里八角闗在防东一百四十里明时皆冇官军防守今松岭三岔髙楼皆废为堡】锦布隘【在陇西县北六十里锦布谷明置锦布镇逓运所于此又北有兰州隘亦曰深安隘又有沙湾口截道等隘】蔺家峡隘【在通渭县东南八十里蔺家峡又县有田家峡砥石峡谈家峡石嘴峡袁家峡金带峡凡七峡】研石峡隘【在宁逺县东南研石峡又太阳山鲁班山石门山皆有隘口又花崖山口木林峡二隘皆在县东北】天门隘【在防羌县南天门山下】青阳峡隘【在西和县南与阶州成县接界又县境石堡城盐官镇等旧城皆有秦州营兵防守】天衢镇【在陇西县东四十五里接宁逺县界又金志巩州有赤嘴镇旧志在县二十里今为铺】龟儿嘴镇【在安定县东宋史地理志定西城东至龟儿嘴镇六十五里旧志镇在县东百里接会宁县界又西巩镇在县东六十里秤钩湾镇在县北六十里】翟家镇【在防宁县东四十五里明置翟家逓运所于此】鸡川镇【在通渭县旧城东南七十里与秦州秦安县接界】安逺镇【在通渭县东南九域志天禧二年置安逺寨在秦州西北一百二十五里旧志安逺镇在今县东南六十里旧羌县界即古寨也】威逺镇【在宁逺县南宋置九域志大中祥符七年置威宁寨熙寜八年改为镇在通逺军南一百里后废】来逺镇【在宁逺县西南宋置九域志天禧元年置来逺寨宋史地理志熙寜五年割入秦州来逺寨通逺元丰七年废寨为镇属永寕寨金史地理志来逺寨去宋界二十五里旧为镇旧志在县西南三十里】落门镇【在宁逺县东三十里亦曰小落门宋志秦州有小落门寨即此以伏羌有大落门也】纳泥镇【在宁逺县西四十里接陇西县界】榆盘镇【在宁逺县北六十里接通会县界】长道镇【在西和县西北接秦州礼乐界九域志长道县有长道故城白石盐官谷骨崖石平众马务八镇通志有永宁镇在县西四十里元乌噜千总所筑　乌噜旧作奥噜今改】广恩镇【在洮州防西元和志广恩镇在洮州防潭县西一百八十里】热羊寨【在陇西县北九域志寜元年置在通逺军北四十里金史地理志安县有热羊寨临宋界府志金为镇】平西寨【在安定县北宋史地理志防州平西寨绍圣四年赐名地本青石峡属熈和路南至安西城三十三里府志明洪武二年元故将烘郭袭据兰巩境内三年遣徐达等御之逹至平西寨烘郭退屯军道岘　烘郭旧作扩廓今改】南谷寨【在西和县东北元统志在天水东南五十里去成州一百二十里】荔州寨【在岷州东九域志熈宁六年置在岷州东八十里又七年置床州寨在州东二十里闾川寨在州东一百二十里】临江寨【在岷州南九域志在岷州南一百四十里雍熈二年置属秦州宁二年改属岷州又宕昌寨在州南一百二十里即古宕昌城也】茶埠峪寨【在岷州东十五里自是而东又有冷落山永宁堡弄松堡三寨】鸦山寨【在岷州东南三十五里又东南有红土坡荅竜沟等七寨】栗林寨【在岷州南十五里又南有凌兀赤分水岭等十寨】木音寨【在岷州西南十五里又西南有呉麻沟鹿儿坝栢木植镇羌三岔五寨】曹家寨【在岷州西十五里又西有中寨野狐桥冷地峪三寨】水磨沟寨【在岷州北五十里又马崖子砦在县北七十里】梅川寨【在岷州东北三十里又东北有】
　　【酒店子普鲁岭二寨】三岔堡【在陇西县北九域志熈宁四年置在通逺军东北二十五里宋史地理志熙宁五年割三岔堡军金史地理志安西县旧有南三岔堡府志又有何家堡在县北八十里接安定县界】内官营堡【在安定县西甸子川明肃王置】者达堡【在通渭县西南宋史地理志西宁五年废者达本当七麻三堡今通渭县仍领七麻等堡不知何年复置】广吴堡【在宁逺县西广呉山下九域至宁逺寨领广吴哑儿二堡宋史地理志熙寜五年割秦川乜羊广吴渭川哑儿等堡通逺军元丰五年废广呉等四堡】达隆堡【在伏羌县西北九域志达隆堡庆厯五年置在秦州西北一百五十五里又伏羌城领得胜榆林大像方园探长新水柽林两龙石人驼项旧水十一堡又甘谷城领陇西大甘吹藏陇诺尖竿五堡】见龙堡【在伏羌县西南四十五里永宁镇西一面倚山三面悬崖又石峡堡在县北三十里外其堡一面倚山三面阻水天成险峻】湫池堡【在西和县东宋置方舆胜览去天水县七十里元统志去成州九十里以防秦州陇成县入本州界东柯谷及北马寨入永川路】遮阳堡【在岷州东九域志在岷州东一百里宁七年置又置谷藏堡在州西四十里又铁城堡十年置在州东八十里】旧洮州堡【在洮州防西七十里即旧州也自移卫而东以其地为堡南接生番两陵川虏明隆庆五年设守偹万厯元年修筑周二年门二　本朝仍设守偹】乌藏堡【在岷州防西二十二又官落堡在堡西二十五里驴房堡汪懐堡皆在防西又有丁河及土桥小岭等堡俱系要冲】茶马司【在洮州防治西南】通逺驿【在陇西县东北明初置西至渭源庆平驿七十里东南至宁逺所九十里又东至伏羌所一百里旧有北闗逓运所在县北二里又有甸子川逓运所在县西四十里热羊镇锦布谷逓运所在县北六十里今并为一】延夀驿【在防羌县治北相近有安定逓运所】通安驿【在安定县南七十里南至府九十里又有好地掌逓运所在县南四十里】西巩驿【在安定县东七十里西巩镇路通固原冇驿丞今裁有巩西逓运所】秤钩驿【在安定县西北六十里秤钩湾镇冇驿丞今裁有秤钩湾逓运所西至兰州府金县靖水驿六十里】保宁驿【在防宁县治东有防宁逓运所西至西巩驿六十里】干沟驿【在会宁县北八十里干沟镇有干沟逓运所】郭城驿【在会宁县北一百六十里郭城镇有郭城逓运所西北去兰州府靖逺县一百里】青家驿【在防宁县东九十里冇驿丞今裁又东南至平凉府静宁州九十里】三岔驿【在漳县西三十里三岔镇明初置又三岱逓运所亦在焉西至酒店民驿九十里山】山驿【在岷州治东】西津驿【在岷州西南九十里】酒店驿【在岷州东九十里酒店城相近有酒店逓运所又有梅川逓运所在州东北三十里梅州城】
　　津梁古渭桥【在陇西县北】广惠桥【在安定县北一里】永济桥【在安定县东六十里】西宁桥【在防宁县东三十里又东十里有后川桥俱跨松树岔河】朝阳桥【在通渭县旧城东百步】溉桥【在通渭县旧城东十五里一名芳水桥】凤凰桥【在漳县西四十里鳯凰墩】底上桥【在伏羌县东北五里渡渭徃秦州秦安县路又有防下桥在县北三里渡渭徃通渭县路】朱圉上桥【在伏羌县西二十里俗讹为猪嘴桥】大水桥【在西和县南三百步】白水桥【在西和县北三百步又有卧龙桥在县北九十里】叠藏长桥【在岷州东门外】茶埠谷桥【在岷州东十五里】野狐桥【在岷州西十里由洮入岷所必经】梅川桥【在岷州东北三十里】旧桥【在洮州防东南四十里又新桥在防西南七十里明时皆有闗官兵防守今废】
　　陵墓三国汉姜维墓【在伏羌县西南五十里又冇姜氏墓去维墓不数武维先莹也】晋姚弋仲墓【在伏羌县东晋书姚弋仲载记弋仲之柩为符生所得生以王礼之于天水冀县旧志在狐盘谷】唐李贺墓【在陇西县仁夀山后】金郭斌墓【在防宁县东山之麓】元汪世显墓【在漳县南山小盐井河侧】
　　祠庙伏羲祠【在府治东郭内】夷齐庙【在陇西县南首阳山麓按夷齐饿于首阳之下马融以为在蒲坂曺大家注通幽赋云在陇西索据庄子北至岐山西至首阳之文以为在岐山之西説文以为在辽西刘延之以为在偃师方舆胜览亦云在陇西府志今陇西县首阳山麓之左有二贤塜近于塜旁立庙明郡人阳闳着辨以陇西之首阳为是其説不一今并存之】酂祠【在伏羌县治西祀汉萧何】董公祠【在通渭县旧城内文庙后祠汉董仲舒】忠节祠【在西和县北明嘉靖二年建祀宋知州陈寅】
　　名宦汉陈立【临卭人天水太守劝民农桑为天下最】樊晔【新野人建武中拜天水太守政严猛善恶立断吏人及羌胡畏之道不拾遗行旅至夜聚衣装道傍曰以付樊公】马棱【茂林人永元二年转汉阳太守有威严称】赵博【永初五年为汉阳太守汉阳人杜琦王信叛与先零诸种羌合攻陷上邽城博遣故吏杜习刺杀琦】厐参【缑氏人永初中拜汉阳太守抑强扶弱以惠政得民】桥元【睢阳人桓帝时为汉阳太守上邽令皇甫祯有贜罪元收拷髠笞死于冀市一境皆震】种暠【洛阳人桓帝时为汉阳太守化行羌戎禁止侵畧】傅爕【灵州人灵帝时为汉阳太守叛羌懐其防化并来降附乃广开屯田列置四十余营金城贼王国韩遂等进围汉阳城中兵少粮尽爕犹固守时北胡骑数千随贼攻郡皆夙懐爕恩共于城外叩头求送爕归乡里爕子干年十三从父官舍知爕性刚有大义恐不能屈志以免劝爕弃郡而归爕慨然叹曰汝知吾必死耶盖世之节次守节世乱不能养浩然之志食禄又欲避其难乎吾行何之必死于此遂麾左右进兵临阵战殁】盖勲【炖煌广志人光和中为阴阳长史时武威太守倚势贪纵从事苏正和案知其罪凉州刺史梁浩畏其贵戚欲杀正和访于勲勲素与政和有讐或劝勲可従此报隙勲曰不可谋事杀良非忠也乘人之危非人也鹄从其言政和得免中平初叛羌围校尉夏育于畜官勲以兵救育为贼所执羌戎服其义勇不敢加害送还汉阳后刺史杨雍即表勲领汉阳太守时人】
　　【饥相食勲调谷廪之先出家粮以率众存活者千余人】三国魏梁习【柘人为令长所至有治名】南北朝周元定【洛阳人明帝初拜岷州刺史威恩兼济甚得羌豪心先时生羌据险不賔者至是并出山谷从征赋焉及代还羌豪等咸恋慕之】刘璠【沛人明帝时左迁同和郡守璠善于抚御涖职未期生羌降附者五百余家秋毫无所取妻子并随羌俗食血衣皮始终不改洮阳洪和二郡羌人越境诣璠讼理】于翼【洛阳人为渭州刺史翼兄实先涖此州颇有恵政翼又推诚布信事存寛简夷夏感悦比之大小冯君】豆卢勣【徒何人武帝时拜渭州刺史甚有惠政夷人悦服大致祥瑞鸟鼠山俗呼为髙武陇絶壁千寻由来乏水诸苦之勣马足所践飞泉涌出又有白鸟翔至防前民为之谣曰我有丹阳山出玉浆济我民夷神乌来翔因号其泉曰玉浆泉】隋辛公义【狄道人开皇中为岷州刺史土俗畏病一人冇疾即合家避之父子夫妻不相防养由是病者多死公义欲变其俗因分遣官人巡检部内凡有疾病皆以牀舆来安置防事公义亲设一榻独坐其间市药迎医疗之躬劝饮食于是悉差因召其亲戚谕之诸病家子孙惭谢而去此风遂革合境呼为慈母】皮子信【为洮州刺史开皇三年吐谷浑冦临洮信死之】髙劢【蓚人开皇中拜洮州刺史下车大崇威惠民夷悦服其羌相率诣府称谒豪猾屏迹路不拾遗】慕容三藏【燕人开皇十五年授叠州总管党项羌时有反叛三藏随便讨平之部内夷夏咸得安辑】宋髙遵裕【防城人神宗初主管西路羌部驻古渭砦分所部羌兵为三等教以军法寻以古渭为通逺军命知军事持附顺羌部图籍及绘青唐武胜形势入献俾归治师师至野人闗羌人旅拒引亲兵一皷破之进营武胜城下羌众遁去遂据其城诏建为镇洮军又命知军事从王韶取岷州下之令士众曰生获老纫与得级同全活数万加岷州刺史羌围河岷二州岷城军缺守者恐遵裕登西门命将縦击别选精骑由南门噪而出合击之羌败走时朝廷以岷城逺难守议弃之诏至贼巳溃矣以功进团练使】张守约【濮州人神宗时鬼章围岷州守约以熙河铃辖提敢死士鸣鼓张帜髙山上贼惊顾而遁遂知岷州降其首领千七百人】种谔【洛阳人熈宁中知岷州董氊将鬼章聚兵于洮岷新羌多叛谔讨袭诛之又从李宪出寨收洮州下逋宗讲珠东宜诸城斩首七千级】种谊【洛阳人元祐初知岷州鬼章诱杀景思立后益兵入冦结属羌为应谊与姚兕合兵出讨羌迎战击走之追奔至洮州谊急进攻鬼章就执】姚雄【五原人知岷州绍圣中渭帅章楶城平夏雄部熈河兵防援夏人倾国来争雄大破之斩首千余俘虏数万诸道始得并力城成擢秦州刺史】王渊【州人知巩州宁逺寨诸羌入冦经畧司讨之表渊总领岷山番兵将兴师城泽州羌众来争渊奋击大破之】何灌【祥符人徽宗时知岷州引邈川水溉间田千顷湟人号广利渠】赵彦呐【彭州人嘉定十二年闗外西河州新被兵制使安丙檄使经理金人再至战却之在州五年得军民心】陈寅【绍定初知西和州元兵入境寅自执旗鼓激励将士迎战兵退制置使以寅功遍告列郡元兵増至数十万围城寅率兵民昼夜苦战援兵不至城遂陷朝服登战楼望阙焚香号泣再拜伏剑而死賔客同死者二十八人赠右文殿修撰即其所居乡所守州立庙諡襄节】贾子坤【懐安军人理宗时为西和州推官与郡守陈寅誓死守城城陷子坤朝服与其家十二口死之赠承议郎封其父崧承务郎官其子仲武宣教郎】金喀尔库守中【咸平人大安二年迁通逺军节度使至宁末移彰徳军未行夏兵数万入巩州守中乘城偹守兵少不能支城陷官吏尽降守中独不屈夏人壮之且诱且胁守中益坚遂载而西至平凉要以招降府人守中佯许至城下即大呼曰外兵矢尽且遁矣慎勿降夏人交刃杀之喀尔库守中旧作夹谷守中今改】乌库哩长夀【临洮度府第五将图们旅人兴定中】
　　【为通逺军节度使夏人攻定西时弟世显已降夏人夏人执世显至定西城下谓长夀曰若不速降即杀汝弟长夀不顾奋战夏兵退世显既降二子当缘坐宣宗嘉长夀功释之未防夏人复至攻甚急长夀乘城拒战矢石如雨夏兵死者数千被伤者众乃觧去　乌库哩长夀旧作乌古论长夀图们旧作突门今并改】完顔哈达【正大二年驻兵陕西巩州田瑞反哈达讨之诸军进攻哈达移文谕之曰罪止瑞一身余无所问不数口曰瑞弟济杀瑞以降哈达如约抚定一州民赖以寕完顔哈达旧作完顔哈今改】完顔仲徳【海兰路人正大六年移知巩昌府兼行总帅府事时陕西诸郡已残仲徳招集散亡得军数万依山为栅屯田积谷人多归焉一方独得小康号令明肃路不拾遗　海兰路旧作合赖路今改】明于光【都昌人洪武初镇巩昌烘郭袭兰州光以兵赴援至马兰滩战败执殉城下光大呼曰我不幸被执公等坚守大军旦夕至矣遂被杀赠懐达将军祀功臣庙　烘郭译见前】孙亶【江阴人永乐中知巩昌府均赋恤刑民懐其惠遭防将归民诣阙乞防夺情还任后两遇考满皆进秩视事】李达【定县人永乐初以都指挥佥事镇洮州厯四十年为番汉所畏进都督佥事正统中致仕】郭完【宣徳中知宁防县防洁正直以被诬就逮民伏阙乞还许之】戴浩【勤人正统中知巩昌府嵗大祲即发边储三万七千石赈贷上疏待罪曰愿以臣一人之命易千万人之命诏原浩而令民偿所贷上官檄浩趣之浩曰疮痍未复而速征不如无赈约三嵗逓偿闗山孔道冦时刼掠商旅浩设方畧殱之道路无虞民为之歌曰君侯守边惠政无前我行我道荡荡便便】朱廷彰【晋府宗室崇祯中为巩昌府通判署秦州事为人防置政尚严十六年流贼陷秦州拥见贼帅使跪叱曰吾天朝宗室头可断膝不可屈大呼曰今日惟求一死神色自若乃见杀】应昌士【临海人崇祯末知安定县流贼陷城昌士不屈为贼磔死】
　　本朝杜懋哲【直人顺治四年官岷州同知立法严整诸悉除回贼作乱执懋哲欲降之懋哲骂不絶口被害同时有道标中军守偹刘继祖与贼巷战死】龚佳育【仁和人康二年授安定知县自明末兵燹后流移多未复民多逋赋佳育尽以所入耗羡代之前令被劾者皆得释归明断果决狱无系因初上官胥役持檄到县多索人财佳育皆执而杖之自是无敢干法者】
　　人物汉任棠【海阳人有竒节隐居教授厐参为太守先徃之棠不与言但以薤一大本水一盂置户屏前自抱孙儿伏于户下主簿白以为倨参思其微意良久曰棠是欲晓太守也水者欲吾清也防大本薤者欲吾击强宗也抱儿当户欲吾开门恤也叹息而还】三国汉姜维【字伯约冀人建兴六年诣诸葛亮亮辟为仓曹掾加奉义将军封当阳亭亮与蒋琬书曰姜伯约忠勤时事思虑精宻其人凉州上士也亮卒迁卫将军与费祎共録尚书事维自以练西方风俗建负其才勇每欲兴大举费祎常裁之姜不从祎卒加维督中外军事屡出陇西狄道破魏兵于洮西进为大将军宦官黄皓防权维疑惧徃防中不复还城都防钟防兵至汉夀维守剑阁拒之后主降于邓艾敕维至防与姜维宻表后主图杀防以复蜀土为魏兵所杀】魏厐徳【字令明南安貆道人初平中从马腾击氐羌数有功迁校尉建安中拒袁谭将于平阳大破之拜中郎将每战常陷阵却敌勇冠腾军太祖定汉中素闻其骁勇拜立义将军封闗门亭后败于樊下不屈死焉文帝赐諡曰壮】薛夏【字宣声天水人博学有才黄初中为秘书丞帝每与夏推论书传未尝不终日呼薛君而不名】杨阜【字义山冀人初为凉州刺史韦康别驾太祖追马超至安定将东还阜説曰超有信布之勇甚得羌胡心若大军还不严为之备陇上诸郡非国家有也超果率诸戎击陇上郡县攻降冀城杀刺史太守阜与外兄姜叙等合谋击超超遂南奔张鲁陇右平以功赐爵闗内侯明帝时累迁将作大匠每朝廷防议阜尝侃然以天下为巳任数谏争不聼乃屡乞逊位及卒家无余财】赵昻【字伟章冀人马超攻冀城昻与尹奉戮力讨超功闻朝廷迁益州刺史】晋朱冲【字巨容南安人少有至行闲静寡欲好学而贫常以耕艺为事咸宁四年诏补博士称疾不应每闻徴书至辄逃入深山时人以为梁管之流冲居近夷俗以礼让为训邑里化之路不拾遗猛兽皆不为害】南北朝魏杨机【字显畧冀人祖防恩徙居洛阳因家焉机少有志节世宗诏选清直之士机见举为京兆王愉国中尉愉甚敬惮之厯洛阳令司州别驾清河内史河北太守并有能名永中除度支尚书方直之心久而弥厉奉公正已为时所称家贫无马多乘小犊车时论许其清白】赵善【字僧庆南安人少好学涉猎经史初为尔朱天光长史孝武时厯位尚书左右仆射性温恭有器量虽位居端右而愈自谦退世人称其有公辅量从战邙山为敌所获卒于东魏】周赵防【字长舒南安人以材力闻魏孝昌中拜都督太祖擢为相府典籖积功封章武县伯累骠骑大将军开府仪同三司时氐羌数反防悉平之世宗录前后功进爵长道郡公赐姓宇文氏】唐赵憬【字退翁陇西人志行峻洁不自贾寳应中天下荐饥憬褐衣上疏请杀礼从俭李泌荐之对殿中占奏明辨通古今拜给事中贞元中累进中书侍郎同中书门下平章事憬精治道常以国本在选贤节用薄赋寛刑恳恳为帝言之又陈前世损益当时之变献审官六议帝皆然之辅政五年卒谥贞宪憬性清约位台宰而第室僮仆犹儒生家】李晟【字良器临潭人防孤奉母孝年十八事王忠嗣以功累迁试太常卿大厯初李抱玉署晟右将军吐蕃冦灵州授以五千兵击之晟曰以泉则不足以谋则多以千人往执其帅纂容谷钟虏乃解建中二年为神策先锋围朱滔将郑景济于清苑决水灌之又击破田悦王武俊引兵战白楼会帝幸奉天召拜神策行营节度使与朔方李懐光聫垒屯咸阳懐光阴通朱泚晟徙屯东渭桥缮甲兵治陴隍以图恢复名皆从晟懐光畏惧奔河中帝加晟兵马副元帅遂自东渭桥簿都城大破贼张廷芝等乘胜入光泰门贼惊溃朱泚率残兵西走晟遣吏分慰居人秋毫无扰露布至梁徳宗泣曰天生李晟以为社稷非为朕也拜司徒兼中书令寻拜鳯翔陇右泾原节度使行营副元帅封西平郡王帝后惑张延赏之譛进太尉中书令罢其兵贞元九年薨赠太师諡忠武】李宪【晟子性仁孝长喜儒以礼法自矜制太和初迁岭南节度使所厯皆以吏能显】李愬【字元直晟子有筹畧善骑射早防所生为王夫人所鞠王卒晟以非嫡勅诸子服缌愬独号恸不忍晟乃许服缞晟薨与宪庐墓侧厯坊晋二州刺史进詹事宪宗讨呉元济以愬为随唐邓节度使入蔡擒元济以功进检校尚书左仆射山南东道节度使封凉国公李师道反诏愬帅府宁军与贼战凡十一遇擒其队帅五十俘馘万计淄青平进同中书门下平章事徙帅魏愽长庆初幽镇乱杀田正愬素服令军勒兵以会疾以太子少保还东都卒赠太尉谥曰武】宋王君万【宁逺人以殿侍为秦鳯指挥使斩别羌新罗结及药厮逋复破北闗南市功最多累官客省使】李彦仙【字少严巩州人有大志所交皆豪侠士每出必阴察山川形势常为种师忠部曲入云中获首级补校尉金兵至郡县募兵勤王遂率士应募授承节郎以兵事见陕州守臣李弥大与语壮之防为禆将戌殽渑间后复陕州即命知陕州兼安抚使金再攻陕城陷投河死赠彰武军节度使諡忠威官其子彦仙以信义治陕犯令者虽贵不贷与下同甘苦士乐为用闗东皆下陕独存以孤城扼其冲再逾年大小二百战金兵不得西城陷民无二心妇女亦升屋以瓦掷敌哭李观察不絶】王徳【字子华通逺热羊寨人后以武勇应募熈帅姚古尝从十六骑入隆徳府治执伪守太师械献于朝时呼为黒王夜义又从刘光世平济南冦李昱池阳冦张遇败李成斩苗瑀又平信州贼王念经秀州贼邰青绍兴中累迁左获军都统制张俊觧頴昌围取宿州乗胜入亳州以功封陇西郡侯金兵自合淝入徳追至柘臯与战敌大败刘琦曰昔闻公威畧如神今果见之请以兄礼事卒赠少府二子琪顺亦以骁勇闻】马堃【宕昌人家世以忠勇为名将堃与六郡镇抚使守咸淳府元将杨文安与堃同里闬谕使降元堃不从文安乃列栅攻城潜遣勇士蹑云梯宵登斩闗纳外兵堃悉力巷战兵败力屈而死】马塈【堃弟咸淳中知青州徙邕州抚诸蛮及治闗隘皆有条理边陲晏然宋亡塈因防静江总屯戍诸军守城元将阿里哈以兵夹攻兵败使人招降塈发矢射之攻三月前后百余战讫无所屈城破塈率死士巷战被执杀之断其首犹握拳起立逾时始仆　阿里哈旧作阿里海牙今改】元汪世显【字仲明防昌盐川人仕金屡立战功官至镇逺军节度防昌便宜总帅金亡丗显独守城皇子濶端至始降从征蜀有功拜总帅秦防等二十余州事追封陇右王諡义武子徳臣字舜辅袭爵巩昌等四路都总帅屡立战功蜀人惮其威名追封陇西公諡忠烈弟良臣从兄徳臣出征辄当锋世祖时统兵平四川授中书左丞四川行省平章追封梁国公諡忠恵徳臣子惟正字公理幼颖悟蔵书二万卷喜谈兵袭父爵累官中书左丞行秦蜀中书省事改陕西行省左丞卒】明张锦【字尚防成化进士岷州有进士自锦始歴刑部郎中録囚山东出赈真定诸府皆有声累迁右副都御史巡抚宣府劾中官张成杨总等不职请定天下武学嵗贡额制为例治初为刑部左侍郎安逺侯栁景为秦纮所劾贜钜万属贵幸祈免锦卒论如律】范镛【字鸣逺巩昌卫人治进士擢御史鲠直不避权幸歴四川副史中官恽其风采不敢横时议开矿镛奏罢之正徳中以右佥都御史提督江稽核戎伍清权门役占戎政肃然累擢右副都御史巡抚云南以亮直为王琼所恶左迁湖广防政嘉靖初卒复官諡恭恵】李壮丁【安定人嘉靖中北冦入犯获其母壮丁与鬪母得逸去而壮丁被杀】闗永杰【字人孟巩昌人崇祯进士授开封推官累推睢陈兵备佥事陈故贼冲嵗被蹂躏永杰缮城修备李自成率数十万众来攻遣使説降斩其头悬城上贼怒攻破之永杰格杀数贼身中数刃大骂而死赠光禄卿】
　　本朝王雄【字玉山寜逺人顺治五年河西回变征有功授逰击领兵征川擒郝摇旗恢复武隆等八州县累官至西寜总兵】王万祥【防寜人初王进宝麾下每遇敌辄奋勇先登从复临巩平凉诸郡进取汉中攻武闗以功擢兴化总兵改镇台湾进福建提督在任十七年得军民心闽人为立生祠】杨庆【陇西人防頴悟五六嵗从父授书即能了大义及长笃志实学穷理慎独为要坐立举止皆中规合矩中年去科举之业凡制度典章名物莫不探索原委所着有大成通志及佐同録诸书百余卷】何明通【陇西人性纯孝母臂生疽医药莫效明通吮血出毒母亡擗踊哭泣举殡之日一恸而絶乾隆三年　旌】巩建丰【伏羌人康熈癸巳进士入翰林典试四川号称得士督学云南絶请托防寒畯士咸颂之厯官翰林院仕读学士卒乾隆二十九年奉】
　　【防祀乡贤祠】
</div>
    <div class="pagination">
<a href="大清一统志_page96.html">上一页</a><span>...</span><a href="大清一统志_page92.html">92</a><a href="大清一统志_page93.html">93</a><a href="大清一统志_page94.html">94</a><a href="大清一统志_page95.html">95</a><a href="大清一统志_page96.html">96</a><span class="current-page">97</span><a href="大清一统志_page98.html">98</a><a href="大清一统志_page99.html">99</a><a href="大清一统志_page100.html">100</a><a href="大清一统志_page101.html">101</a><a href="大清一统志_page102.html">102</a><span>...</span><a href="大清一统志_page98.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
