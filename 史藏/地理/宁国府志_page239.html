<!DOCTYPE html>
<html>
<head>
    <meta charset="UTF-8">
    <title>宁国府志 - 第 239 页/共 477 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宁国府志 - 第 239 页/共 477 页</h1>
    <div class="content">曰桧：《嘉

定志》：宣城有湖山高三百尺，松桧生焉。
曰枫：国朝佟赋伟诗：“

清霜十月著平林，枫柏红酣树树深。”
曰紫檀：产太平黄山莲蕊峰僻

坞洞中，香翠覆地。
曰乌柏：子为油烛，以他本接活，其实乃繁，民

以为利。见《宁国县志》。
曰冬青：唐赵嘏《宛陵冬青树》诗：“碧

树如烟覆晚波，清秋欲尽客重过。”
曰梧桐：唐李白诗：“秋色老梧

桐。”
曰棕榈：国朝施闰章诗：“田家饮泣罢为农，悔不将田全种棕

。无苗高坐忍饿死，无棕榜系千家空。”按：棕榈树本宁郡土产，但产不甚多，向派民间采

办

，不能作数，购自他方，吏胥从中包揽扰累。愚山先生故作是诗。自乾隆三十七年，抚藩道

以宣民控告，严禁扰累闾阎。立碑在府门首，现在奉文采办，地方官各自遣属向芜湖等处购

买，并不派累民间。
曰株树：有二种，子皆可作腐。
曰漆树

：出宁国山，夏伏时用斧斫树皮，以蛤壳承其液。国朝沈泌《割漆谣》：“吾

乡风土颇茂淳，漆栗笔蜜物宜盛。”
曰楮树：皮可作纸，花皮木檀皮

木亦可为纸。宁国山处处植之，利与殖货等。见《宁国县志》。
曰槐，曰椿：
嫩芽可食。
曰梓，曰香榔，曰杨，曰柳，曰黄杨，曰柽：

即西河柳，一名观音柳。
曰枳：俗名鸡爪。
曰桐：子可为油。
曰桦，曰栎：即橡实。
曰桑，曰柘

，曰槲，曰栋，曰槿，曰黄，曰敷盐，曰望春。


竹之属
曰金竹，曰水竹，曰斑竹，曰毛竹，曰筋竹，曰慈竹，曰箭

竹，曰实

竹，曰鸡鸣竹，曰凤尾竹，曰猫头竹，曰象牙竹，曰灰筐竹，曰护基竹，曰紫竹，曰苦竹，

曰瓦竹，曰淡竹，曰油竹，曰茎竹，曰石竹，曰天竹。


药之品
曰芝：《嘉定志》：太平黄山轩辕峰有紫芝源，

轩

辕黄帝于此源采紫芝，今有紫芝生焉。
曰木瓜：明时岁贡，出宣城新城

者

佳。宋梅尧臣诗“大实木瓜熟”。国朝沈泌《木瓜谣》：“瀹汤澡躬除，岂惟瓜德见瓜

性。此物并梨东南乡，吾家塌里产最良。”按：圆者为木瓜，长者为木桃，近来产不甚多。


曰黄连：以九节坚重，相击有声者为胜。国朝巡抚钟《题请全折黄连疏

》，其略曰：宁国古称宣州，方书所载宣连，唐、宋入贡，元朝罢之。洪武定制，太平县岁

进四十斤，至万历年间裁减其半，其宣、南、泾、宁、旌五县，岁派黄连

一千七百斤，历来俱解折色。我朝定鼎，因川途阻滞，亟需黄连，故尽改折为本。臣愚谓黄

连以蜀省为佳，宁连既非土产，乞将本色全改折色。部覆方议准。黄连诸书疏详载《艺文志

》。
曰朱砂：《嘉定志》：太平县朱砂峰内有朱砂洞，高峻之极，虽猿

猱不能到，

《神仙》补缺云，昔浮邱公与黄帝采此砂炼丹，故天下独贵。
曰白术：
出浙江于潜县，故名于术。宁国县与浙连界，山阳属潜，山阴属宁，其野者生于山谷间，

土人移种平地，谓之移山术，

不及野者远甚。太平县亦产术草。明焦云壑诗：“红泉声里独徘徊，黄帝亲曾洗药来。怪底

余香至今在，四时芝术有花开。”
</div>
    <div class="pagination">
<a href="宁国府志_page238.html">上一页</a><span>...</span><a href="宁国府志_page234.html">234</a><a href="宁国府志_page235.html">235</a><a href="宁国府志_page236.html">236</a><a href="宁国府志_page237.html">237</a><a href="宁国府志_page238.html">238</a><span class="current-page">239</span><a href="宁国府志_page240.html">240</a><a href="宁国府志_page241.html">241</a><a href="宁国府志_page242.html">242</a><a href="宁国府志_page243.html">243</a><a href="宁国府志_page244.html">244</a><span>...</span><a href="宁国府志_page240.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
