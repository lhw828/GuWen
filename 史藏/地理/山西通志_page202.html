<!DOCTYPE html>
<html>
<head>
    <meta charset="UTF-8">
    <title>山西通志 - 第 202 页/共 700 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山西通志 - 第 202 页/共 700 页</h1>
    <div class="content">　　宋新学碑东南隅元祐七年二月初十日右通直郎知县事张元淳立石李毅撰文
　　宋重修夀阳驿舎碑绍圣乙亥秋九月河东节度推官刘仲适题额夀阳令孟天常书主簿杨旦县尉赵日进立石潞州司戸参军张山撰文
　　李长者行迹碑在昭化院崇宁元年七月沙门宗胜立石
　　宋学士张商英碑在方山上寺殿壁间
　　宋敕赐显教妙严长者法号碑在昭化院宋邑宰员逢源诗比缘守臣章天子念往哲恩泽贲丘衍赐号良炳灼
　　宋政襌师行迹碑方山下知县事郭瑄撰文
　　金王雷游方山诗碣在下寺殿壁间时癸未仲秋诗云车轮马足徧人间岂意穷荒逢此山
　　盂县
　　厹繇城治东里许春秋仇犹国故墟周九里旧志智氏灭仇犹置原仇城又县东桃园村北有仇犹君钓鱼台韩非子智伯欲伐厹繇而道不通乃铸大钟遗之厹犹之君除道将纳之赤章蔓支谏不听因断毂而驱至于齐七日而厹繇亡
　　臯牢城东三十里赵置周五里旧为上艾北界今名臯牢村
　　抚城故县西百里乌河上川凌井村后魏置抚城县唐武德三年改名乌河贞观元年省
　　蔵孤洞北三十五里蔵山相传晋程婴蔵孤处也夫子岩北四十里兴道村
　　云阁县西邢村尉迟恭监造有碑又芹泉驿相传有尉迟恭寄马荘
　　说法台县九十里相传李长者説法处
　　浴疾亭北百二十里温泉旁相传济南王有疾求药山中有鹿毛已落浴泉复生王亦就浴疾旋愈
　　仙台石假村北相传仙人刘八郎葬此夜晦常如月照智伯钟相传牧民街太湖石下智伯钟
　　蜕殻仙槐文庙东侧自建学来有之宋大观碑覆其下元新修文庙碑治中学士虞集撰文
　　元蔵山神祠碑西三十里中书左丞吕思诚撰文乐平县
　　昔阳城东五十里左传昭公十二年晋荀呉伪防齐师因假道于鲜虞遂入昔阳八月壬午灭肥以肥子緜臯归杜预注昔阳肥国都今乐平沾县东有昔阳城县志七国时赵戍此
　　沾县城西南三十里汉为沾县属上党郡隋置辽州于此址微存
　　追城北魏志沾县有追城
　　龙且城东五十里野头村北址存
　　仓角城南二十里一名阳濠城址存
　　库城东七十里库城村南址微存
　　乐平故郡晋置隋开皇初废
　　东山故县隋志开皇十六年析乐平县置大业初废入焉
　　状元窰距县八十里杨赵水旁相传金时杨云翼偕赵秉文肄业于此云翼明昌五年进士状元及第秉文大定二年进士至今名杨赵河窰为状元洞
　　松峰书院元孔克威建中书左丞吕思诚撰记云县治南罗荘孔氏作书院于三都别墅盖罗荘于三都一社也又近在松子岭下故名思诚松风书院额又书夫子燕居殿一楹闻诗闻礼二斋又有松峰书院寄孔伯仪诗
　　民安里元国子司业王构游民安里诗乡社询遗老川原访旧墟何时谋二顷来卜里仁居
　　龙安寨元王构游民安里诗下马龙安寨仙人五字诗白云君去后翠巘我来时
　　金杨文献公神道碑铭正大中左司郎中元好问撰文

　　山西通志卷五十九
<史部,地理类,都会郡县之属,山西通志>
　　钦定四库全书
　　山西通志卷六十
　　古迹【四】
　　忻州
　　忻口故城北五十里相传汉髙祖自平城还驻此筑城新兴故城南二十里汉末筑一名建安城址存一载平定州志
　　肆州故城西北五十里河营村东南后魏时建址存隋立秀容县隶州治
　　北恒州城唐志武德八年以蔚州寄治忻州秀容之北恒州城按北魏志天平二年恒州尝寄治秀容郡城
　　平寇故城东十五里故郡乡隋志后齐置平寇开皇十年废
　　北罗城西北五十里西髙都南址存
　　六郎城南四十里石岭闗北宋杨延昭驻兵地址存孟良城西北七十里蒲阁寨东又云内口东有教址存
　　新兴故郡旧唐志义旗初置领秀容一县武德元年改为忻州
　　秀容故县西北五十里即所谓南秀容也后魏肆州治此文献通考即积粟所在谓之羊肠仓后周徙州治雁门隋立秀容县明洪武九年省入忻州北魏志秀容县有秀容城
　　肆卢故县北魏志肆卢县治新防城真君七年并三防隶焉即肆卢城也又北魏肆卢县有台城大防城旧志西北五十里肆卢川土人名四六竒村
　　敷城故县北魏志隶秀容郡始光初置郡真君七年改为县
　　铜川故县隋置隶秀容郡开皇初置大业初废
　　怀化故县唐志贞观五年以思结部落于秀容县境置怀化县隶顺州十二年隶代州后省
　　公孙里金何师常公孙厚士祠记云迄今九原以公孙为里而有三社又北门外有贸儿沟相传婴杵臼谋易孤处
　　九原故墟元遗山天庆观记吾州跨西冈而城冈占城之半是为九龙之原檀弓志晋大夫之葬直谓之九原水经谓滹沱经九原城北流此其地也金何师常公孙厚士祠记今之九原即古赵氏田邑檀弓晋献文子成室篇疏曰九京即九原文子世家旧葬地也或云在襄陵乃武之后非武之先隋精道寺碑云地连三晋城带九原卢君窃号之邦赵氏言归之地迁史以为南并北代非此何谓焉
　　赤塘谷西五十里白马山谷昔刘赤塘隐此故名唐志有赤塘闗
　　美良川西五里相传唐太宗与秦琼败尉迟恭处今名三涧沟按闻喜县有美良川
　　薛云谷在系舟山五代时薛云居此因名
　　元德明读书处在系舟山东岩赵秉文诗山头佛屋五三间山势相连石岭闗名字不经从我改便称元子读书山又遗山诗从此晋阳方志上繋舟山是读书山
　　留月轩金元好问建诗云丈室何所有琴一书数册闭门无车马明月即佳客
　　桂轩金王万钟有题元氏桂轩诗
　　野史亭南十里韩严村元遗山纂金史筑亭
　　白鹤观治西九龙冈上元遗山天庆观记始为七圣观创自唐天寳间其后有白鹤之异改白鹤观宋祥符间又改为天庆观每歳二月望道家云是老君诞日及期有鹤降此多至十数翔舞阶庭三日乃罢予两见之特乱后不至耳因为招鹤谣并刻之石明万厯间州城工竣仲春月望羣鹤复集魏允贞诗云谁知三百年来后又睹聮翩下碧云
　　凌云台在东门外磨台上元李中立诗谁见凌云清况处夜凉空翠湿阑干
　　犬墖在张家烟梁相传昔有人醉卧畜犬随之俄而火作犬以身就水湿草灭火狂奔乏絶主生而犬毙主就其地筑墖葬焉
　　陈豨狱在西门内迤北相传汉锢陈豨于此址存唐灵显王庙碑在独担山顶贞观中命薛遵度采云母封山神为灵显王建庙立碑
　　宋神宗辟雍诏碑郡旧学址剥碑尚存按诏中称神考又云元祐学术悉禁非神宗诏也诏后序书崇宁元年以徽宗为正
　　金修天庆观功德碑元好问撰文中云能知雄水笔极风涛起伏之变有蜀两孙之风张永淳天蓬四圣毛发生动威重可怖号为河东名笔
　　金庙学记碑徐州姚孝锡撰
　　元遗山墓铭在秀容先茔元翰林侍读学士郝经撰文定襄县
　　古定襄城距县百里马家庄东魏土地记夏后氏筑北魏志有定襄城
　　阳曲古城旧唐志后汉末移阳曲于太原界乃于阳曲古城置定襄县
　　抚城北魏志定襄有抚城
　　永安城旧为横水镇内有只吉大王殿明治间移建县后堂
　　蓝台国语知襄子还自卫三卿宴于蓝台知襄子戱韩康子而侮段规知伯国闻之谏曰主不备难必至矣曰难将由我我不为难谁敢兴之对曰异于是夫郤氏有车辕之难赵有孟姬之谗栾有叔祁之愬范中行有函冶之难皆主之所知也夏书有之曰一人三失怨岂在明不见是图周书有之曰怨不在大亦不在小夫君子能勤小物故无大患今主一宴而耻人之君相又弗备曰不敢兴难毋乃不可乎夫谁不可喜而谁不可惧蜹蛾蠭防皆能害人况君相乎弗听自是五年乃有晋阳之难段规反首难而杀知伯于师遂灭知氏又智村有知伯故里相传知伯居此
　　蔵孤台在武峪山相传程婴蔵赵孤于程侯山诸将索之急乃谋取他儿为匿山中更匿赵孤于武峪后人名藏孤台
　　漆郎洞无畏庄有七郎洞相传豫让漆身处又邢村南有豫让桥
　　卫村相传汉元朔间卫青出定襄驻此村有将台亦传建旗鼓处按汉定襄郡在大同西北非今定襄县也
　　霍去病别业宋王鼎东岳庙记云当社是汉丞相霍光之别业瓜分豆剖郡有三霍之名今县有东霍小霍西霍三霍村相传霍光生东霍村
　　吕布池在中霍村东相传布得龙马于此党承志诗千载故乡踪迹泯犹存名姓涴清池按吕布五原人忻州号九原而定襄迩忻州故譌传
　　居士台东南二十五里居士山石室有古碑云魏武定四年任城王居士室台因以名上有浮图欧阳修集古録跋后云魏宗室封任城王者数人其国中絶不知武定中封任城王者何人也按武定为孝静帝年号是时元度袭封
　　摩诘故居东南二十五里居士山相传唐王维王缙读书于此
　　圣阜楼治东北二十里圣阜山元好问诗危亭何日架晴空
　　遗山读书处傅纳诲神山记逾牧溪而西有山曰神山孤立平野一名遗山元好问少爱神山读书其间因号遗山有一丘一壑真堪老且共神山烟景休之句
　　棠棣堂元周元帅献臣宅元好问诗来迟不及西堂宴犹想分香入棣华
　　余庆堂亦周元帅宅元好问诗五年霜防照康庄万里春风拥画梁
　　钓鱼台在圣阜山下李子敬钓隐处
　　宋増修真容院碑唐大厯中打地和尚真身墖元祐四年六月三日学士张商英撰文
　　宋东岳庙碑祥符中王鼎撰文
　　金阳曲令周鼎墓表在南王里西元中统时四川按察使王利用撰文
　　金张安宁墓表在南邢村元好问撰文
　　霍去病墓碑在西邢村西碑文一千四字铭一百七十六字延祐己未前翰林国史编修官李洞撰碑中叙流派名字多不可读
　　元元帅周献臣神道碑在南王里西元中统中四川按察使王利用撰文
　　静乐县
　　楼烦王城距县百里马家庄之东址存楼烦子爵周王防图有楼烦子又县南七十里有楼烦城宋金置县元省为巡检司址存
　　楼烦监唐置监今楼烦镇旧唐志先隶陇右节度使至德后属内飞龙使龙纪元年罢
　　赵武灵王城南三里天柱山左东南北俱跨山西临汾水昔武灵自代至隂山守楼烦于此练兵垒存
　　三堆城在县城内隋筑有堆阜因名周师取平阳齐后主猎于三堆晋州告急冯淑姬请更杀一围是北齐时尚未有城也
　　襄阳城北九十里古宁化军南十八里址存
　　下马城东南六十里相传魏孝文帝驻骑于此址存楼烦宫宋景和元年春二月魏主濬驻楼烦宫
　　林溪故宫北一百五十里隋炀帝避暑建离宫金天防间改圣夀寺
　　清安堂金大定中宪州守刘焕建有清安堂铭并序宋阳光洞碑宪州尉杜时亮撰文天庆观道士阎若进建
　　金昌宁公庙碑在定河村明昌五年大梁张守愚撰文元明威将军周美去思碑至元十五年十一月王邦宪撰文
</div>
    <div class="pagination">
<a href="山西通志_page201.html">上一页</a><span>...</span><a href="山西通志_page197.html">197</a><a href="山西通志_page198.html">198</a><a href="山西通志_page199.html">199</a><a href="山西通志_page200.html">200</a><a href="山西通志_page201.html">201</a><span class="current-page">202</span><a href="山西通志_page203.html">203</a><a href="山西通志_page204.html">204</a><a href="山西通志_page205.html">205</a><a href="山西通志_page206.html">206</a><a href="山西通志_page207.html">207</a><span>...</span><a href="山西通志_page203.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
