<!DOCTYPE html>
<html>
<head>
    <meta charset="UTF-8">
    <title>福建通志 - 第 141 页/共 239 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>福建通志 - 第 141 页/共 239 页</h1>
    <div class="content">　　【雍正乙夘科】
　　福寜府赵国佐【康熙庚申科】翁任芝【康熙甲子科】陈壮猷【康熙庚午科辛未进士】郑宪　邵威【俱康熙癸酉科】林祖成【康熙癸巳　恩科戊戌进士】曽龙文【康熙甲午科】陈更【雍正癸夘恩科】髙和鸣【雍正丙午科】林奏凯【雍正壬子科】张为霖【雍正乙夘科】
　　福安县吴兆绣【康熙辛酉科】潘作霖【侯官人第一名康熙甲子科】连儁【康熙丁夘科】李嘉模【康熙丙子科】王之臣【康熙庚子科雍正癸夘　恩科进士】陈勲　郭廷秀【俱雍正癸夘　恩科】刘彰【雍正乙夘科】
　　寜徳县黄世徳【雍正己酉科】
　　夀寜县郑宪章【康熙庚午科】张宜玑【康熙甲午科】
　　台湾府陈进元【康熙壬午科】萧凤来　施世黼　洪竒英叶桢　黄应魁　黄彩　黄继防【以上俱康熙乙酉科】吴朝佐【康熙戊子科】林培　林大瑜【壬辰进士俱康熙辛夘科】王元光　苏学海　洪壮猷　曽天玺【以上俱康熙甲午科】王桢镐【第一名】赵竒遇【俱康熙丁酉科】汪玉润【康熙庚子科】蔡聨芳　洪秉彛【俱雍正癸夘　恩科】刘大璸【雍正甲辰科】
　　台湾县阮洪义【康熙癸酉科甲戌进士】王之彪【康熙己夘科】洪国珠王臣【康熙壬午科】李清运　蔡志雅【俱康熙乙酉科】许兆昌
　　薛保琳　周良佐【以上俱康熙戊子科】陈士成【康熙辛夘科】黄廷魁【康熙癸巳恩科】许庄威　苏时亨【俱康熙甲午科】范学海【戊戌进士】黄彦彰　李眀徳【以上俱康熙丁酉科】曽英杰　萧凤求【俱康熙庚子科】施世爵【雍正甲辰科】杨逄春【雍正丙午科】许志刚【雍正乙夘科】凤山县林逄秋【康熙庚午科】许仪凤【康熙丙子科】卓飞虎【康熙己夘科】吴有声【康熙壬午科】张化龙　柯参天【己丑进士俱康熙乙酉科】谢希元　蔡朝凤　蔡一聪　翁士俊【以上俱康熙戊子科】顔士骏【康熙辛夘科】李行可【康熙丁酉科】李朝龙【雍正癸夘恩科】郑和防【雍正壬子科】苏惟豫【雍正乙夘科】
　　诸罗县曽国翰【康熙己夘科】许防【康熙乙酉科癸巳进士】许兴【康熙戊子科】余立赞【康熙辛夘科】林中頴【康熙癸巳恩科】洪竒猷【康熙丁酉科】张光国【雍正壬子科】黄绍辉【雍正乙夘科】
　　彰化县刘长青【雍正壬子科】顔振云【雍正乙夘科】
　　永春州李防　潘允济【俱康熙庚申科】林睿功　林谋胜【俱康熙辛酉科】余髙贤【康熙甲子科】郑如浦　陈天宠　郑毅　孙士澜【甲戌进士以上俱康熙丁夘科】薛陈朝【康熙癸酉科】洪象麟　周朝麟【俱康熙己夘科】陈万言【康熙乙酉科第一名】郑丙遇【康熙戊子科】顔必爝【康熙辛夘科】王奋【康熙丁酉科】顔希哲　顔必燇【俱康熙庚子科】
　　徳化县邓士垓　邓士坡【俱康熙丁夘科】林大丰【康熙壬午科】许应曜【雍正甲辰科】徐天攀【雍正乙夘科】
　　龙岩州林嘉【康熙丙子科】苏国祯　翁茂亨【俱康熙己夘科】
　　漳平县刘崧【康熙癸酉科】黄大武【复姓陈】陈克【俱康熙丙子科】陈思深【康熙丁酉科】陈劦【雍正乙夘科】
　　将军标郭英【康熙辛夘科】危防【雍正甲辰科】范国卿【雍正己酉科】贾良辅【雍正壬子科】
　　督标林从时【康熙辛夘科】李徳【康熙癸巳恩科】林兴【康熙丁酉科】王友【康熙庚子科】林得功【雍正癸夘恩科】李有增【雍正甲辰科】齐眀【雍正丙午科】周建【雍正己酉科】郭世徳【雍正壬子科】
　　抚标陈起龙【康熙辛夘科】陈祥【康熙丁酉科】魏廷相【雍正癸夘恩科】周文　曽尚功【俱雍正甲辰科】蔡登麒【雍正丙午科】李竒【雍正己酉科】
　　陆路提标王封【康熙甲午科】庄景福【雍正癸夘恩科】陈辉竒【雍正甲辰科】王长夀【雍正丙午科】林俊【雍正己酉科】
　　水师提标杨雄【康熙庚子科】
　　福寜镇标林眀【祖成子雍正癸夘　恩科甲辰　钦赐进士】
　　福州城守标李宗白【康熙甲午科】
　　邵武城守标曽标【康熙癸巳恩科】
　　诏安营标李科【雍正壬子科】
　　国朝武功【闽省由行伍著绩致位副叅游者甚多前志未载歴年既久无从查考今只载提镇以上其有大勲建列五等者已入封爵亦不复载】
　　福州府何傅【福清人山东提督传见人物】程汉鹏【闽县人海坛总兵】何应元【闽县人古北口总兵】胡骏【官人崇明镇总兵】姚珩【福清人紫荆关总兵】张忠【福清人湖广荆州等处水师总兵官】黄英【罗源人金门镇总兵】何勉【官人云南鹤庆镇总兵】
　　兴化府吴英【莆田人福建水师提督有传】朱天贵【莆田人平阳镇总兵加太子少保】朱光祖【莆田人金门镇总兵】林宗【莆田人登州总兵】林承【莆田人福兴泉邵等处总兵】张应金【莆田人汀州总兵】游观光【莆田人碣石总兵】聂国翰【莆田人南澚总兵传见人物】吕瑞麟【莆田人金门镇总兵】
　　泉州府万正色【晋江人福建陆路提督传见人物】黄登【晋江人广东提督】万际瑞【晋江人正色子浙江提督】林贤【晋江人海坛总兵】洪范【晋江人海坛总兵】阮钦为【晋江人南澚总兵】林逹【晋江人贤子黄岩总兵】张国【晋江人定海总兵】黄助【晋江人琼州总兵】王元【晋江人汀州镇总兵】张天福【晋江人海坛总兵】施而寛【晋江人狼山总兵】潘承家【南安人碣石总兵】陈防【南安人防湾总兵】黄有才【南安人温州总兵】朱文【南安人海坛总兵】施应元【同安人建昌总兵】陈昻【同安人碣石总兵】许盛【同安人宣府总兵】陈良弼【同安人碣石总兵】林君陞【同安人舟山总兵】陈伦烱【同安人台湾总兵】骆俨【惠安人康熙丙辰进士军功初授汀州游击歴陞楚姚等处总兵】徐日升【惠安人海坛总兵】李日□【安溪人永州镇总兵传见人物】林孺【安溪人安茏镇总兵】黄龙【安溪人南澚总兵】蔡勇【晋江人海坛总兵】
　　漳州府姚堂【山东人入籍龙溪福建陆路提督】蓝理【漳浦人福建陆路提督】蓝廷珍【漳浦人福建水师提督有传】许贞【海澄人广东水师提督加宫保】许良彬【海澄人福建水师提督】吴陞【海澄人本姓黄福建水师提督加太子少保】吴郡【海澄人浙江提督】苏眀【平和人一品内大臣】陈龙【龙溪人金门镇总兵加赠太子少保】康陵【龙溪人南澚镇总兵】吕孝徳【龙溪人广东左翼镇兵】谢希贤【龙溪人广东左翼镇总兵】林秀【龙溪人兴化镇总兵】詹六竒【漳浦人南贑吉总兵】林葵【漳浦人鹤庆总兵】蓝瑗【漳浦人金门镇总兵】蔡禄【漳浦人河北总兵加宫保】陈华【漳浦人州总兵】蔡璋【漳浦人顺徳总兵】蔡元【漳浦人古北口总兵】杨世懋【漳浦人海坛总兵】陈耀【漳浦人碣石总兵】林寳【漳浦人河北总兵】汤眀【漳浦人海坛总兵】蓝凤【漳浦人广州总兵】李近【漳浦人黄岩总兵】林亮【漳浦人舟山总兵】欧阳凯【漳浦人防湾总兵有传】陈平【海澄人抚建广总兵】柯彩【海澄人威寕等处总兵】陈祖训【海澄人南澚总兵】陈昌【海澄人狼山总兵】许凤【海澄人温金衢等处总兵】蔡添畧【海澄人髙雷亷总兵】苏眀良【海澄人台湾总兵】林万禧【平和人南贑吉总兵】黄翼【平和人福建水师右路总兵传见人物】黄蓝【平和人漳州左路总兵】黄盛【平和人福建水师右路总兵】林国贤【平和人临元澂江等处总兵】杨富【诏安人南瑞总兵加宫保】郭义【诏安人南宁总兵加宫保】李超【诏安人大定镇总兵】沈勇【诏安人顺徳镇总兵】
　　国朝任子
　　福州府陈一夔【以父丹赤难廕附父丹赤传见人物】陈祺【以父子逹廕】何勲【以兄傅廕歴官南雄知府】胡御【以父骏廕沔阳知州】闫惟光【以父国相防匪越狱遇害廕衞千总】蒋尚忠【以父子龙防湾阵亾廕衞千总】林伯师【以父文煌防湾阵亾廕衞千总】林秉忠【以父彦防湾阵亾廕衞千总】黄正纲【以父英　赐三品廕生】马建勲【以父定国台湾阵亡防衞千总】陈朝恭【以祖士虎攻克澎湖招抚台湾廕拜他喇布勒哈畨】
　　兴化府朱源淳【以父天贵廕歴官武定知府】陈允植【以父良弼廕光禄寺署正】吴应鹏【以父英廕行人司改授福建水师前营游击】陈鉽【以父维屏廕三等侍衞】
　　泉州府黄志琬【以父徽孕廕官光禄寺典簿】黄志璋【以父徽孕廕】黄志延【以父熙孕廕】黄志宣【以伯父徽孕廕】黄志亷【以父熙孕廕】黄之藻【以祖熙孕廕】黄基岩【以父熙缵守安庆城功袭三等阿逹哈哈畨】洪士铭【以父承畴廕癸未进士授大理寺寺丞】洪奕沔【以祖承畴廕三等阿逹哈哈畨】施世纶【以父琅廕传见人物】陈俞侯【以父洪谧廕歴官川东副使道】万际璋【以父正色廕歴官广东盐法道】李清馥【以祖光地廕官盛京戸部员外郎】黄文晖【以父龙廕歴官户部郎中】刘廷选【以祖得功袭廕浙江提标游击】骆为香【以父俨廕官归顺州知州】洪斌【以父缺　廕官礼部仪制司员外郎】苏宗武【以祖耀勦罗乂阵亡袭廕拖沙哈畨】
　　漳州府郭逄培【以父熺廕】郭应弼【以祖熺廕】黄朝阳【以父寅平台军功袭廕阿逹哈哈畨】许国成【以父应麟平防袭廕拜他喇布勒哈畨】吕衍昺【以祖孝徳克岛防袭拖沙喇哈畨】何元英【以祖国宾廕入监】陈防【以父义难廕见武功部】陈祖训【以父谦难廕见武功】陈汝键【以父龙廕歴官平海叅将】陈一鹏【以祖辉廕防庄营游击】陈一鹄【以父辉廕福建水师提标中军副将】陈琪【以父辉廕平垣游击】陈啓蘅【以父平廕授襄阳游击】蔡宗琚【以父禄廕治中】林邦桢【以父葵袭廕阿逹哈哈畨】黄继龙【以父易廕授繁峙知县】黄溥之【以祖陞廕补治中】
　　汀州府刘徳佐【以父国轩廕汉军佐领】












　　福建通志卷四十二
　　钦定四库全书卷
　　福建通志卷四十三
　　人物【一】
　　人禀五行之秀以生知自贵于物矣然惟修身行道名于后世乃称人物焉古人谓立徳立言立功三者其选也闽僻处东南自唐神龙以后歴宋至眀名儒硕彦与中州上国齿岂非所谓彼有人焉者欤我
　　皇上中和立极表正宇内海滨邹鲁之邦朴以皇质雕
　　以唐文久矣
　　圣作物覩人杰地灵黼黻太平之儒霖雨苍生之彦当必有突兀前代者多士生郅隆之世免砖瓦之姿可无勉欤志人物
　　福州府
　　唐
　　侯固【字子重闽县人太和九年及第官至鄜坊灵武易定节度使同平章事固操履仁厚虽谈笑亦有规凖乡人爱而敬之侄岳大中十二年进士】
　　林朂【字公懋闽县人大中五年以开元礼登科为吉州刺史清节着闻于民无所取饮吉水而已以艰归补刺吉州】
　　林慎思【字防中长乐人咸通十年进士复中宏词科拜校书郎干符中羣盗蜂起百姓流殍僖宗日与宦者燕嬉慎思与莆田余镐累疏切谏不纳出为万年令广眀元年黄巢防长安慎思领兵出战力不支欲自刭贼执之逼降慎思踞床大骂北向稽首遂遇害年三十七友人周岌匿慎思母与妻子及所着续孟子二卷伸防子三卷文集二卷南归】
　　张谨【字信美闽县人累官福建招讨使黄巢乱贼兵数万防闽中谨迎战多所冲防后与贼遇于铁山杀伤甚众贼以奇兵絶饷道士卒乏食疲困谨意气自如偏将郭荣力能挽一石弓举千觔谨与荣及将校十八人持白刃突入贼阵斩首百余级贼探知无援奋击不已自旦至晡十八人与荣俱死谨被创甚乃握刀箕踞骂贼被害谨妻子及荣妻皆骂贼死】
　　黄碣【闽县人初为闽小将喜学问抗志希古以战安南有功髙骈表为漳州刺史徙婺州有治绩董昌为威胜军节度使表碣自副昌反碣谏请先死云不忍见大王之灭族昌怒斥出之碣又移书幕府李滔或窃其书示昌遂为所害并其家百口坎镜湖之南同瘗焉诏赠司徒】
　　李彦坚【字成实闽县人累官银青光禄大夫御史中丞干符间黄巢防闽僖宗以彦坚家世居闽素知山川险隘命守建州未至刺史李干佑弃城走彦坚召募民兵与贼战于政和之髙宅不克退保东漈贼进逼之自刃死】
　　翁承赞【字文饶福清人干寜三年进士第三人再中博学宏词科歴右拾遗抗章言方镇交结权幸终必悮国直声震中外持节两册闽王迁谏议大夫归赐乡名文秀里曰光贤朱温以门下侍郎召称疾不起宋刘崇之赞为天祐谏臣元吴澄称其忠言蹇谔有古直臣风着有昼锦宏词等集见唐书艺文志】宋
　　连光裕【闽县人太宗朝知应山县有功于民后歴磁郢二州推官其卒也应山人思光裕惠政迎柩葬之子正因家焉正子舜宾舜宾子庻庠皆举进士舜宾有行欧阳修为作墓表】
　　谢徳权【字仕衡闽县人父文节为南唐将拒宋师战殁徳权自南唐归宋补殿前承旨咸平初以功擢阁门祗歴都廵检使供奉官内殿崇班终西染院使徳权有干局善经画朝廷兴作之事悉以委之其持论毎依忠厚为廵检使时防有诬执政与许州民隂搆西夏者真宗命徳权与温仲舒谢泌鞫之按騐无状徳权等对便殿泌请追摄执政具狱徳权曰大臣无罪不可辱如泌言则人君何以使臣事乃觧甞领防汴河分路筑堤自为大锥试筑之虚实植树数十万以固岸基又建议废京师铸钱监徙西窑务于河隂大省劳费一时称为能臣天子毎嘉赏之性狷急自矜其亷见官吏徇私者必靣斥之时为朝士所嫉云】
　　刘若虚【字叔闽县人父甫仕吴越以孝亷闻若虚举咸平五年进士歴大理评事知永嘉县迁寺丞知温泉县移通判保定军再迁太常博士通判洪州改尚书屯田员外知邵武军卒蔡襄铭其墓若虚严眀有大略通五经大要摘其防义以为脩身治家之要丁谓为宰相私致天下士士必归之乃得进闻若虚名欲屈见之若虚辞不徃居家事亲亲有疾不食酒肉居亲侧虽大暑中夕必严衣冠其莅官敏于决疑静于临剧初若不更意虑及施下皆当理要守法不贷而民不欺子弈异孙康夫】
　　林高【字子羽福清人大中祥符八年进士歴知建平县县素多盗髙性慈惠喜怒不形于色政简而民化之盗贼屏迹狱无系囚官至屯田员外郎请老卒】
　　蔡伯俙【字景蕃福清人大中祥符九年应童子科授秘书正字真宗赐诗曰七闽山水多灵秀四嵗竒童应盛时家世应传清白训婴孩自有老成姿才当学歩来朝谒方渐能言便赋诗更励孜孜圗进益青云万里有前期寻赐进士出身侍东宫读书偶图村民蒿目菜色真宗见而问之对曰臣所居瘴鄊其人皆然帝嗟叹久之元符初以司农卿致仕年八十七卒】
　　王平【其先河南人父廷简闽王审知署为安逺使遂为官人平举天禧三年进士为许州司理叅军数与强贵人抗曲直活疑狱论死者数十人调临安簿累迁尚书都官员外郎判荆南府寻召为侍御使时台中风闻一事皆争言塞责平独不为附和至排斥权幸则披沥剀切多同官所不能言者防奏事殿中疾作归不起仁宗悯悼厚赙之官其一子】
　　刘奕【字防伯若虚子天圣八年进士及第授惠州推官累迁尚书屯田员外郎庆厯间用兵韩琦为经畧使辟奕凤翔府判官兵民事剧多倚办集连年兵败民穷奕上书朝廷言兵所以败民所以穷之状格不报又请备邉宜募土人给以闲田使自衞其境可以省费言数十条歴通判漳州漳浦县有防民四百余人入县买官所卖盐令捕之民因闘拒令遂鞫其私贩穷治之法俱应死囚久系痩殍相属奕为察其非私贩而出其不闘拒者坐法数十人而已改判润州卒敛无新衣囊无余资吏民集钱二百千以赙奕妻辞却之蔡防为铭其墓奕文章以理道为的不茍为声律从之学者咸以道自处弟异字成伯同榜进士授大理评事歴屯田员外郎】
　　林概【字端甫髙之子景祐元年进士试礼部第一以秘书省校书郎知长兴县歳饥出俸粟以周贫乏兼劝输全活甚众移知连州康定初数上疏请复唐府兵法又言行阵出扵临时将帅定于仓卒兵权委于宦侍虽得古之才行今之法亦必屡败徙淮安军防蜀大饥上救荒防所言皆切事情官至集贤校理卒所着有史论百篇辨国语四十篇】
　　卓祐之【字长吉闽县人景祐元年进士歴秀州判官为人正直自谓死当为神及卒里人即所居闽山祀之建炎三年建寇猖獗端平中邵山冦发寳庆中汀冦发祐之毎现灵空中呼曰闽山吾故宅也贼皆惊退事闻于朝立庙赐侯爵子孙后迁罗源】
　　郑洙【字教先官人寳元元年擢三礼科仕至虞部郎中初郡未立学洙与试助教黄询武为请于权州谢防于是始表立学闽人徳而祀之学宫】
　　陈襄【字述古官人少与陈烈周希孟郑穆为友时学者沈溺于雕琢之文以道学为迂濶四人者相与倡道海滨久之信从者众乡人重之称为海滨四先生襄登庆厯二年进士调浦城主簿有偷儿莫知主名襄曰某庙钟能辨盗犯者扪之当有声乃隂涂以墨帷蔽之命羣盗徃扪中一人畏钟有声不敢触视手无墨遂伏罪转知河阳县教民种稻郡守富弼器之荐为秘阁校理判祠部值权贵乞寺观以度僧道襄言秉政大臣不为陛下爱惜典刑首为凟乱所有诏令未敢奉行知常州运渠为害濬而导之旁郡兼受其利入为开封府推官盐铁判官以奉使争坐主客有违言出知眀州改侍御史论青苗法不便曰臣观制置司所议引经为言实则称贷取利为中外讥笑管商之术非圣世所宜行请斥王安石吕惠卿以谢天下又乞罢韩绛政府以杜大臣之争利而进者召试知制诰以言不行乞补外朝廷惜其去留修起居注又辞手诏谕之乃就职安石累挤之帝不聼逾年擢知制诰寻直学士院安石竟摘其制诰小失出知陈州改知杭州卒赠少师諡忠文家居古灵时称古灵先生襄在经筵时神宗甞访以人才襄对司马光吕公着韩维可备心膂不宜久外郑侠愚直敢言愿丐生还又荐范纯仁程颢张载苏轼苏辙等三十三人帝不能尽用着有古灵集】
　　刘彛【字执中若虚从子从胡瑗学登庆厯六年进士为邵武尉调髙邮簿移朐山令邑人纪其事目曰治范熙寜初为制置三司条例官以言新法非便罢神宗择治水官除彛都水丞为两浙转运判官知处州着正俗方训斥尚鬼之俗使易巫为医加直史馆知桂州禁与交人互市以交趾防钦亷邕三州坐贬寻除名元祐初复以都水丞召道病卒赠银青光禄大夫彛故眀胡瑗学熙寜三年召问从学何人对曰臣少从学于安定胡瑗神宗曰其人文章与王安石孰优彛曰胡瑗以道徳仁义教东南诸生时王安石方在塲屋修进士业臣闻圣人之道有体有用有文君臣父子仁义礼乐歴世不可变者其体也诗书史传垂法后世者文也举而措之天下能润泽其民归于皇极者其用也国家累朝取士不以体用为本而尚声律浮华之词是以风俗媮薄臣师瑗当寳元明道之间尤病其失遂明体用之学以授诸生二十余年始自苏湖终于太学故今学者眀圣人之体用以为政教之本皆臣师之功也神宗曰其门人今在朝为谁对曰若钱藻之渊笃孙觉之纯眀范纯仁之直温钱公辅之简谅皆陛下所知也神宗恱着有七经中义眀善集居易集水经注礼记大全等书】
　　陈烈【字季慈官人性孝友居防勺饮不入口者五日学行端饬动遵古礼里中人敬之冠昏防祭必请命而后行从学至数百人以乡荐试京师不偶遂絶意仕进仁宗屡诏不起卿大夫郡守交荐以为本州教授欧阳修又言之召为国子直讲皆不拜元祐初部使者申荐诏以宣徳郎致仕眀年复以为本州教授在职不受俸家有余租推以周贫窭者】
　　周希孟【字公辟官人通五经尤邃于易部使者相继荐其贤诏赐粟帛授将仕郎试国子监四门助教上表辞门下教授七百余人前后州守多造庐问业及卒门人相与祠于五福寺所着有诗春秋义并文集】
　　方寘【官人皇祐间官钤辖领前锋以征蛮防侬智髙平广南功陞都防条奏安邉七事一选将帅以镇蛮疆二清虚冐以招精壮三收民心以固本根四行屯田以减餽运五募土兵以代守戍六设烽塘以防蛮变七明赏罚以肃军威仁宗嘉纳之累进少保金紫光禄大夫嘉祐七年赐所居坊名光禄元祐间卒赐祭寘豁逹识大体治军严肃凡有颁赐悉分给士卒人乐为用卒后乡人祭之于社屡显灵异】
　　孙奕【字景山闽县人皇祐元年进士歴知南陵海陵二邑吕诲知开封荐知封邱诲为御史中丞又荐为监察御史论新法不便为邓绾所劾出监陈州酒税陈襄知杭州辟佥判襄在经筵复言奕事行着于乡闾节义信于朋友歴官所至以善政闻可谓循吏宜使当一路以厚俗安民元祐初除福建转运使】
　　郑穆【字闳中官人皇祐五年进士积官集贤校理歴岐王嘉王侍讲出知越州奏免鉴湖田逋租万缗未满任请老与祠元祐初召拜国子祭酒三年为荆府侍讲又为杨府翊善太学生乞为师复以祭酒兼徐府翊善六年请老又与祠范祖禹疏留不报太学生数千诣阙请留亦不报穆归公卿大夫各为诗赠行空太学出祖汴东门外眀年卒于家穆性醇谨故人张景晟死以子托遗金五百两穆字其孤长反金焉子璆军事推官】
　　王回【字深甫平之子嘉祐二年进士为衞真簿不合称病去居颖州朝士多荐之治平中以为忠武军节度推官知南顿县命下而卒王安石志其墓曽巩序其集回尝作告友欲闻其过论甚粹卒后友人常秩上其文集诏补回子汾郊社斋郎弟向字子直同年进士冏字容季嘉祐六年进士皆有文名】
　　林旦【字次中概之子嘉祐二年进士熙宁中由著作郎歴监察御史里行以论李定事罢久之乃起签书淮南判官元祐初复拜殿中侍御史疏论蔡确章惇既去其余党常懐丑正恶直之心愿留宸虑以折邪谋又论吕惠卿邓绾虽贬斥未足尽其罪乞投散地以谢天下出为淮南转运使子肤亦有名坐元符上书防党籍】
　　许将【字冲元闽县人嘉祐八年举进士第一欧阳脩读其文曰王沂公軰人也累官知制诰不试而除出于特命士论荣之契丹以二十万兵压境求代地歳聘使不敢徃神宗以命将将请诣枢蜜检阅而行至契丹馆客果以代州为言将随语折之馆客不能诘又与肄射将发先破的朝廷闻之甚恱遂有意大用累进翰林学士权知开封为蔡确所防防治虞藩狱诬逮御史府逾月方解黜外歴知郓州故事每上元张灯吏必籍为盗者系狱将曰是絶其自新之路也悉纵遣之讫将去任无一人犯法者狱为之空召为兵部侍郎屡上言兵事悉中机宜属西方用兵神宗遣近侍问兵马之数将立具奏明日以问枢臣不能对也元祐三年复为翰林学士绍圣初拜门下平章事章惇蔡卞方日夜求元祐诸人罪欲举汉唐故事大行诛殛将谏曰本朝治道所以逺过汉唐者未尝輙戮大臣也哲宗乃止惇卞又欲发司马光墓将进谏曰发人之墓恐非盛徳事哲宗又纳其言将仕三朝宠荣无替御史中丞朱谔者故蔡京门下人嫉将隂庇元祐诸君子遂诬劾将左右视利出知河南府屡丐致仕奉祠卒諡文定】
　　刘康夫【字公南若虚孙奕子奕判润州卒僚佐怜而厚赙之康夫尚幼谓母曰勿污吾父却不受长学于周希孟主乡校者三十余载刺史张伯玉元绛程师孟皆优礼之治平中诏举孝亷本道以康夫应诏坐后时罢熙寜中广东人乞请康夫主番禺学朝廷索所为文进志述二十七卷竟以未任不合格止异日大臣有言于神宗曰刘康夫天下士惜其几老不得用诏命垂下而寝主泉州学规矩恪端泉人蔡彰録其温陵教授之功以传诸人元祐三年以特奏名举前二日卒郑侠表其墓谓自事亲事长以及恤穷抚稚训养豪隽成就才哲发于诚心施于行事无不可以勒金石感鬼神为文下笔千百言若不繇思虑而羽翼诗书根柢仁义其言蔼如也着有经训杂文古律诗行于世】
　　陈祥道【字祐之闽清人治平四年进士尝着礼书一百五十卷近臣以闻诏尚书给纸笔録进除国子监直讲官终秘书省正字又有论语解行于世弟字晋之绍圣进士着乐书二十卷少宗伯赵挺之称其贯穿明备与祥道礼书同上于朝官终礼部侍郎】
　　郑侠【字介夫福清人治平四年进士调光州司法叅军素为王安石所知秩满至京特谒其门时初行新法令选人中者超京官安石欲进侠以未尝习法辞他日安石问所闻对曰青苗诸法与邉鄙用兵在侠心不能无区区也安石不荅侠遂退不复见久之监安上门安石犹遣谕意欲辟为检讨侠曰仆所以来欲执经门下耳今相公发言輙以官爵为招所待士亦浅矣防天久不雨侠见饥民流离困苦状因绘圗以进请罢新法诣阁门不纳乃假称宻旨发马递上之银台司神宗览图长吁数四夜寝不寐翼日为蠲放十八事又下诏求言越三日大雨执政入贺乃知出于侠也安石忿上章乞罢政务吕惠卿柄国尽复新法持之愈坚侠又论惠卿取唐魏征姚崇宋璟李林甫卢传为两轴题曰正直君子邪曲小人在位之臣与之暗合者各以其类为书以献惠卿大怒诋侠讪谤欲寘之死朝廷谓其忠诚不深罪乃窜英州元祐初苏轼孙觉表为泉州教授元符中再窜徽宗立赦还复故官为蔡京所夺归家无所有一拂而已自号一拂居士里人揭其闾曰郑公坊祀于学】
　　夏臻【字几道福清人熈宁六年进士初令仙居上言青苗之法不便于民擢权知制诰直学士院出知梧州兼管内劝农事有惠政母老告养以朝请大夫致仕子之邵之文重和元年同榜进士之邵初为南剑法曺有平防功歴江西提刑进阶通议大夫之文累官江西提刑副使所至有声】
　　李撰【字子约连江人熈寕六年进士授彭泽令时括民田转运使务为苛扰欲多得匿户羡田为功撰持不可抱牍抗论且请就劾解印绶去使者知不可屈从之适王安礼为郡刺史使者以其状告欲搆撰罪安礼曰以县官敢抗部使者此必清介有守士也亟呼吏就使者草疏荐之元祐三年朝议遣使修小吴河撰上复河赋三篇言河不可复两任州判官至朝奉大夫卒赠少卿着有广孟子説养气论孟子讲义十四卷】
　　刘诜【字应伯福清人熙宁九年进士精通乐律歴大理丞崇寜初置大晟府典乐官诜上歴代雅乐因革及宋制作之防因言今乐音髙急曲鄙俚恐不足感召和气宋火徳也音尚徴臣按古制旋十二宫以七声得正徴一调似不可缺徽宗善其言即以诜司典乐之职他日出古钟二召诜按考诜曰此与今太簇大吕声协取大成钟扣之果应又言钟击无余韵不如石声复取合之音益谐累官宗正鸿胪衞尉太常少卿纂续因革礼卒诜性至孝居母防有双芝产墓鄊人异之】
　　林子充【福清人著论语诗五十首林之竒解论语多引用之又指南集三卷诗二卷同邑林仲嘉亦工于诗郑侠王圣时林圗南李天与俱与为友有诗三卷时号古屯二贤】
　　许天瑞【福清人家贫以道自乐尝解六经语孟弟人瑞亦知名人号为二许】
　　杨朏【闽县人元祐六年进士元符初以渭州推官摄长汀督催租赋不扰而集盗贼啸聚捕治首恶境内肃清眀年之渭州道繇京师上书论绍圣奸臣以元祐为讐肇立党锢贬死故老大臣成废后之谋戮上书之士日食彗见饥馑荐臻皆由于此言甚切直除知建阳终建寜节度推官】
　　李复【字履中闽县人绍圣间行部关中犹及识横渠先生尝论孟子集义养气之义谓其动必繇理故仰不愧俯不怍无忧无惧而气自充舍是则明有人非幽有鬼责自歉于中气为防矣故曰无是馁也朱熹称其独得大防又曰近世诸儒多以遇髙失之不若此説为得着有潏水集】
　　萧磐【字安固闽清人绍圣元年进士官至朝请大夫权知梧州军管勾学事兼管劝农事提举钱盐课农桑兴学校百废俱举暇则引诸儒饮射读法有古循吏风丐休赐紫金鱼袋】
　　辛炳【字如晦闽县人元符三年进士累官监察御史兼权殿中侍御史先是蔡京废发运司转般仓为直逹纲炳极疏其京怒谪监南剑州新丰塲绍兴初复召为侍御史首言公道壅塞风俗頽薄连疏三省乖失数十事又请谕大臣勿废都堂公见之礼罢福建八州添差冗食官八十余员皆从之苏湖地震炳应诏劾丞相吕颐浩罢之张浚召赴行在炳论其败事悮国浚坐落职除御史中丞复抗疏言和议必不可从所当讲求者守御攻战之法以疾乞外除显谟阁直学士知漳州未赴卒贫无以葬诏厚赙其家】
　　林遹【字述中福清人元符三年进士浮沉十余年丁母忧庐墓甘露再降宣和间知南剑州治尚清简言五刑之属三千一言以蔽曰罪疑惟轻靖康元年福州兵害其帅拥众数千道出南剑遹遣司録谢如意谕以祸福斩巨魁二十余人建炎初诏録熙宁元祐忠谠后遹以县人郑侠闻因追赠官其孙苗刘之变遹为中书舍人不失节髙宗嘉之寻以徽猷阁待制知福州兼福建路安抚使未几奉祠归里进寳文阁待制知广州终龙圗阁学士赠少师有妙峰集四十卷】
　　许份【字子大将之子崇寜二年进士累官国史编修政和中简功臣子牧郡份知邓州政尚宽平囹圄几空改蔡州奉诏赈饥置塲列室具噐用鸣鼔给食率三日一徃问饥饱而察羸疾所活二万六千九百有竒洪水暴涨没城份登城祝曰政有失郡守溺死无恨百姓无辜翼日水退改州值金兵告警檄兵勤王解亳州围诸援兵至者份抚驭有法莫敢纵掠维之民获安迁龙圗阁学士去之日百姓□留】
　　黄年【字徳邵永福人崇宁五年进士累官河北西路提举入为太常博士靖康中拜监察御史累迁殿中侍御史秦桧为右相举朝未知其奸胡安国亦荐桧贤年独首论劾桧乃罢桧与祠年又劾桧党王防等罢之且言桧行诡而言谲外缩而中邪不畏天下之议无所忌惮合投裔土桧竟禠职又乞发明诏暴桧隠恶以破奸臣之胆消朋比之风年攻桧不遗余力桧深憾之迁中书舍人以言者罢归绍兴中桧再相司谏大方希桧意复论年坐落职寻卒于家年防时或许以女及贵女家落矣人劝其别娶不从任子恩先官其弟之子乡人义其行子衡仕至湖南提举】
　　朱庭杰【字世英永福人崇寜五年进士建炎中为潍州北海令寻摄倅时兵戈纷扰官属悉遁庭杰独坚守不去城隅有水度防至必饮之投以野葛饮者皆死俄而防入城庭杰死之勅于郡之桑溪原】
　　郑强【字南羙官人崇寜五年进士任萍乡令清心洁已勤民疾苦邑素多瞽强以县治为飞凤形凿双池于南以象两目民遂无瞽病卢溪水涨为民害筑堤障之民号郑公陂有厉鬼为祟剏南源寺以镇之患遂息迁知汀州兴学校増饩廪惓惓作人多所造就郡人祀之】
</div>
    <div class="pagination">
<a href="福建通志_page140.html">上一页</a><span>...</span><a href="福建通志_page136.html">136</a><a href="福建通志_page137.html">137</a><a href="福建通志_page138.html">138</a><a href="福建通志_page139.html">139</a><a href="福建通志_page140.html">140</a><span class="current-page">141</span><a href="福建通志_page142.html">142</a><a href="福建通志_page143.html">143</a><a href="福建通志_page144.html">144</a><a href="福建通志_page145.html">145</a><a href="福建通志_page146.html">146</a><span>...</span><a href="福建通志_page142.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
