<!DOCTYPE html>
<html>
 <head>
  <meta charset="utf-8"/>
  <title>
   大清一统志 - 第 92 页/共 202 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   大清一统志 - 第 92 页/共 202 页
  </h1>
  <div class="content">
   &lt;史部,地理类,总志之属,大清一统志,榆林府表&gt;
　　钦定四库全书
　　钦定大清一统志卷一百八十七
　　榆林府【在陕西省治北一千三百五十里东西距六百八十五里南北距二百二十三里东至山西汾州府临县界九十五里西至甘肃宁夏府灵州五百九十里南至绥徳州米脂县界一百六十五里北至鄂尔多斯界五十八里东南至山西汾州府永寕州界三百四十里西南至甘肃庆阳府环县界八百二十里东北至鄂尔多斯界一百三十里西北至鄂尔多斯界八十里自府治　京师一千七百九十里】
　　分野天文井鬼分野鹑首之次
　　建置沿革禹贡雍州之域春秋时翟地秦为上郡地汉为上郡龟兹奢延等县地兼置属国都尉后汉末废晋义熈中赫连勃勃据地称大夏国名其城曰统万后魏始光四年平为统万镇太和十一年改置夏州兼置化政郡西魏改郡曰宏化后周置縂管府隋开皇初郡废大业初府废改夏州为朔方郡唐初为梁师都所据贞观二年复为夏州置都督府属闗内道天寳初复改朔方郡乾元初仍曰夏州贞元三年置夏州节度使中和二年赐号定难军五代因之宋为西夏地元为绥徳州地明成化七年始置榆林卫为延绥镇治
　　本朝雍正八年改置榆林府乾隆元年以所属之定邉靖邉二县改延安府以葭州及神木府谷二县改属榆林府领州一县四
　　榆林县【附郭东西距一百五十五里南北距一百七十五里东至葭州界九十五里西至懐逺县界六十里南至绥徳州米脂县界一百六十五北至邉墙十里东南至葭州界一百二十一里西南至懐逺县界八十五里东北至邉墙八十里西北至邉墙四十里汉置龟兹县属上郡为属国都尉治后汉因之晋省后魏为夏州地止周置弥浑戊隋开皇初改徳静镇大业九年置徳静县属朔方郡唐贞观七年于县置北开州八年改曰化州十三年州废县属夏州五代因之宋没于西夏元为米脂县地明永乐初置榆林寨成化七年置榆林卫为延绥镇治　本朝雍正二年省卫入绥徳州八年置榆林县为榆林府治】懐逺县【在府西南一百六十里东西一百九十五里南北距一百十里东至榆林县界一百里西至延安府靖邉县界九十五里南至延安府安定县界九十里北至邉墙二十里东南至绥徳州米脂县界百八十里西南至延安府安塞县界一百七十里东北至榆林县界一百二十里西北至靖邉县界一百三十里汉置奢延县属上郡后汉因之晋省后魏置岩緑县为夏州及化政郡治西魏为宏化郡治隋为朔方郡治唐贞观二年改曰朔方为夏州治宋没于西夏元为米脂县地明天顺中置懐逺堡属榆林卫　本朝雍正二年改属绥徳州雍正九年置懐逺县属榆林府】葭州【府东南一百七十里东西距六十二里南北距二百七十里东至山西汾州府临县界二里西至绥徳州米脂县界六十里南至绥徳州吴堡县界一百十里北至神木县界一百六十里东南至临县界二里西南至绥徳州界八十里东北至神木县界一百十里西北至榆林县界一百七十里汉为西河郡圜阴县界晋时荒废西魏置真乡县北周置真乡郡隋开皇初郡废属雕阴县唐属银州宋初属西夏元丰中収复置葭芦砦属石州临泉县元符二年以砦置晋寕军属河东路金贞元元年属汾州大定十二年升为晋寕州二十四年改名曰葭州兴定二年属延安府元仍为葭州属延安路明属延安府　本朝雍正三年升为直州领吴堡神木府谷三县乾隆元年分吴堡县属绥徳州仍以葭州及神木府谷二县并属榆林府】神木县【在府西北二百四十里东西距一百八十里南北距一百四十里东至府谷县界一百三十里西至邉墙五十里南至葭州界一百三十里北至邉墙十里东南至山西太原府兴县界一百里西南至葭州界一百里东北至府谷县界八十里西北至邉墙三十里汉恵帝五年置国阴县属西河郡后汉因之晋时荒废后魏置石城县北周改曰银城隋属雕阴郡唐初属胜州开元中析置麟州后废天寳元年复置兼置新秦县为治其年改新秦郡乾元初复曰麟州属関内道五代周时属北汉宋曰麟州新秦郡干徳五年升建寕军节度端拱元年改置西军属河东路元豊中于银城县界置神木寨政和四年省银城县入新秦金特地属西夏州县皆废元初于神木寨置云州至元六年废州为神木砦县属葭州明因之本朝乾隆元年改属榆林府】府谷县【在府西北二百里东西距一百里南北距九十里东至山西保徳州黄河界三十里西至神木县界一百里南至保徳州界一百步北至沙汉界九十里东南至保徳州界一里西南至神木县界四十里东北至保徳州河曲县界九十里西北至木园邉墙一百里汉西河郡地隋唐为银城县地五代后唐置府谷县兼置府州晋置永安军周显徳元年升为莭度使宋曰府州永安军莭度属河东路崇寕元年改曰靖康军政和五年赐名荣河郡金时地属西夏元初仍曰府州至元六年州废二十三年县属葭明因之　本朝乾隆元年改属榆林府】
　　山川榆溪为九塞岩险第一绵亘千里【郑汝璧都督题名记】边墙千二百余里连墩勾堡横截套口内复壍山湮谷是曰夹道【明郑晓吾学编】邉陲冲要全陕籓篱北临沙漠巍然重镇【延安府志】东界黄河西绕芦水峰蛮回抱道路险阻【葭州志】
　　风俗地接邉荒多尚武节【隋书地里志】人物劲悍善战【宋史种谔传】懐忠畏法果悍敢勇多将材有节气【郑晓吾学编】
　　城池榆林府城【即旧卫城周十三里三百余步门七东枕驼山西南临河明正统初剏筑成化九年增筑北城宏治五年拓南城嘉靖隆庆万厯中相继甃砖南関外有外城正徳十五年西门外乂有罗城七里隆庆元年筑　本朝乾隆十四年重修】懐逺县城【即旧堡城周二里余门三明天顺中筑　本朝乾隆二十三年重修】葭州城【周三里有竒门二明洪武初因旧址改建　本朝顺治中增筑乾隆三十二年重修】神木县城【周四里有竒门四明正统中改筑　本朝乾隆十一年重修】府谷县城【周五里有竒门六因河为池明正统中增筑　本朝乾隆十一年重修】
　　学校榆林府学【在府治西即旧卫学明成化八年定本朝顺治十年重修入学额数十二名今榆林县学亦附焉入学额数八名】懐逺县学【在县治东　本朝乾隆八年建入学额数八名】葭州学【在州冶东南明成化中改建　本朝顺治中重修入学额数十二名】神木县学【在县治东南明洪武十四年建入学额数八名】榆阳书院【在榆林县城内乾隆十九年建神木县有希文书院在县城内又麟城书院乾隆十九年以旧道署改建懐逺县有懐逺书院在县城文庙之右乾隆十二年建各州县并设有义学社学】
　　户口【原额人丁十四万六千八百又滋生人丁一万一千三百六十屯丁五万七十六滋生屯丁一万七千八百】
　　田赋【田地一千五百二十顷六十亩二分七厘九亳零额徴地丁银六千四百二十六两七钱五分二厘零粮五千九百八十九石八斗三合零　屯田二千九百九十顷九十六亩八分四厘零额徴】
　　【地丁银三千三百十三两六钱六分七厘零粮四千二百五十四石一斗四升九合零】
　　山川驼山【在府治东高数十丈府城半居其上俗呼为东山土人穴山为居山之西有堡児山三峯并立上有高塔秀出名文笔峯】塔皃山【在榆林县东防山堡东南二十里】黑山【在榆林县西十里有黑水出其下水甘艸茂北人相侵必驻此以便水草明成化中巡抚余子佼筑塞堡植栁万株其下】嗣武城山【在榆林县南一百三十里鱼河堡南五十里由石磴而上四靣石岩高百丈旧为啰兀城】红山【在榆林县北十里山环拱若屏障上皆红石落日返照霞采烂然山之两崖为红石峡榆溪獐河滙流其中其上有欵贡城镇北台易马台昔夏李继迁葬其祖障水别流作石为穴既葬复水漫其上疑即此中有复道飞檐望之如画榆栁阴暎鳬鹭唼呷榆溪獐河之水所自出峡在红山墩左】万佛洞山【在榆林县东南十二里高峯特起其北十余里有凌霄塔】木神山【在榆林县东南五十里明成化中尝有妖神栖此后有道士经此焚其祠妖遂息】羊羔山【在榆林县东南五十余里木神山东乂南十里有暖泉山】王墓山【在榆林县西南十里冇残碑无字相传为夏元昊祖墓】马神山【在榆林县东北二里每秋祭马神于此】赤木山【在懐逺县西六十五里峙万山中峻险特出】横山【在懐逺县南宋熈寕中韩绛宣抚陜西用种谔策规取横山元丰中谔复上言横山延袤千里多马宜稼且有塩铁之利夏人恃以为生其城垒皆控险足以守御即此旧志横山即古桥山兴延安府安定县接界】契吴山【在懐逺县北崔鸿十六国春秋赫连勃勃北防契吴叹曰美防临广泽而带清流吾行地多矣自马岭以北大河以南未之有也李吉甫元和郡志山在朔方之北七十里】五龙山【在懐逺县东南四十里上有楼台殿阁建于唐代】盘龙山【在懐逺县东南八十里横江怪石盘绕河邉下有石佛泂上有盘龙寺建于明季为向水堡之屏障也】马鞍山【在懐逺县东南土门砦北五里】龙凤山【在懐逺县西南十五里】牛心山【在懐逺县西南威武堡南十余里】西岭山【在葭州西五里葭芦川旁宋将薛义败夏人于葭芦西岭即此又相近有桃李坞在申家湾东绕芦水西峙怪石】天池山【在葭州西六十里】鳯皇山【在葭州北八十里南黄河高数百仭】无量山【在葭州北百六十里高家堡石崖上有东南士人王兴书塞北蓬莱四大字】白云山【在葭州东南五里石洞峥嵘重叠为中州名胜】塔儿山【在葭州西北百四十里】麻春山【在葭州西北百五十里】了高山【在神木县东一百步一名纱防山】茟架山【在神木县西三里大川经其下山有张家洞】龙眼山【在神木县东南一百步上有二穴透穿如龙眼】白龙寺山【在神木县东南十里四靣壁立中通一径乂东有凤皇石】石盘山【在神木县西南柏油堡东南接榆林府界相接为沈家寺山有巨人足迹长尺五寸】沈家寺山【在神木县西南三十里】鳯头山【在神木县东北一里旧名香炉山明正徳十三年幸榆林驻跸于此因赐名】锦屏山【在神木县东北形峻峭丹翠布列如屏四时不改泗沧之水缳绕其下】五龙山【在府谷县东一里五峯兀起状如伏虎亦名五虎山】方台山【在府县东二里县有东岳行宫乂黑山去县十里】鐭子山【在府谷县西六十五里】半坡山【在府谷县西北十里】小木山【在府谷县西一百里】水寨山【在府谷县北十五里两川夹流山峙川中】陶家山【在府谷县北二十里】天台山【在府谷县西南二百三十里山接神木县界】龙峯山【在府谷县东北三十里山形盘曲纡回上有高峯时立树木阴翳旱祷輙应】梁家山【在府谷县东北五十里清水堡中】三山【在府谷县东北七十五里】古城山【在府谷县东北七十五里又瓦缶山在县东北七十里】髙寒岭【在神木县东北永兴堡东又有响石崖在堡南】沙井岭【在府谷县西北王存九域志豊州西五十里至沙井岭西北三十七里至暖泉峯北六十里至龙尾房东北九十里至超没渡元统志皆府州】第一峯【在葭州北五里髙出羣峯】卧牛峯【在神木县东北永兴堡东南十五里宋时夏将】
　　【吪厐东侵宋将郭恩被执于此】龙头冈【在葭州东南百步其东有果老洞层崖横出洞临黄河】狮子崖【在葭州南三里其下为龙虎湾相近有嵯峨峯】石鼓崖【在葭州北百里汉楼子沟西又花石崖在葭州北一百十里】点军崖【在神木县西南柏林堡南三十里接榆林府界】青石崖【在府谷县东北黄甫营北】马湖谷【在榆林县南无定河西接米脂县界】万户峪【在葭州北八十里凤皇山西南雍胜略万户峪古为沃壤有民万家宋咸平中啜吪引赵保吉自此入冦麟州至松花砦麟州今属神木县延绥志峪在高家堡南一百二十里】檀家坪【在葭州南五十里地滨河又州南六十里冇艾蒿坪即子午岭之北垂】大会坪【在葭州北二十五里宋史夏国传元丰二年夏人自满堂川入大会坪】箭筈坞【在葭州西三十里地多竹箭】秋千坞【在葭州东北一百里有大树植两山之巅其下为路行者望之若秋千架】一黄河【自塞外流入迳府谷县东又西南迳神木县东南界乂南迳葭州东又南迳吴堡县东又南入绥徳州界郦道元水经注河水自君子济南左合树頽水乂南太罗水注之又左得湳水口又左合善无水又南过西河□阳县东□水注之又东端水入焉又南诸次之水入焉又南汤水注之又南过离石县西奢延水注之元和志麟州东至岚州界黄河一百二十里元统志府谷县东至保徳州界黄河五里神木县东至保徳州界黄河一百里葭州东至太原路界黄河五里吴堡县东至石州界黄河一里南至孟门县界黄河五里又曰黄河自西丰州冯家会村入府谷县境流一百五十里至神木县碾谷村又西南流十里至葭州长夀村又南迳吴堡县东下流至丰村出境通志河水自故胜州东北折而流塞垣为府谷东境迳太了滩唐家滙合黄甫清水二川又西南为天桥峡两岸悬崖攒合河流甚狭隆冬积氷成桥亦谓之氷桥峡又西南迳府谷县东南百步东岸为山西河曲县保徳州孤山川东南流入之又西南至盘塘渡入神木界又西南迳县东南百二十里东岸为山西兴县屈野河入焉又西南至枣峪沟又葭州界又西南秃尾河入焉又少折而南行迳州东一里东岸为山西临县至卧龙湾葭芦川入焉又南合神泉乌龙诸水至螅蜊谷入吴堡县界乂南迳县东一里东岸为山西永宁州又少折而西南至家康塔入绥徳州】二西河【在榆林县西即帝原水汉书地理志肤施县有帝原水水经注帝原水西北出兹县东南流又东南注奢延水延绥镇志西河在镇城西即榆溪源出塞外葫芦水南流有常县堡所出之獐河西流入焉乂南流迳红石峡入邉为西河合芹河水龙王泉乂南钟家沟水西注之又南五里屈而东流合刘指挥河栁河又南得三岔川又东南骗马井水注之又南得黒水河又南至鱼河堡西入无定河】三芹河【在榆林县源出塞外有湖随山势曲折两岸芹藻缤纷故名东南流邉又东南入西河又有小沙河在芹河西亦自邉外流入而合于芹河】四刘指挥河【在榆林县南源出县东北十里水掌儿西南流抵蓝家桥入西南亦名南渠居民引以溉田】五栁河【在榆林县西南五十里发源自东南流入西河长湖数顷其地可耕】六西流搃河【在榆林县南二十里一自常乐杀草湾发源为石窑沟水一自常乐刘家湾发源为焦家川水皆西流一自纪家湾东注防为一水入西河又黑河在县南五十里入西河】七无定河【自邉外流入懐逺县北又东南迳榆林县西南流入米脂县界即奢延河后汉书叚颎传建宁九年颎追羗至奢延泽击破之晋书载记赫连勃勃于朔方水北黒水之南营都城水经注奢延水出奢延县西南赤沙阜山海经所谓生水出孟山者也俗因县土谓之奢延水又谓之朔水东北流迳其县故城南赫连隆升七年于是水之北筑城池又东北与温泉合又东黒水入焉又东合交兰水又东北与镜波水合又东迳肤施县帝原水入焉元和志朔方县无定河一名朔水一名奢延水源出县南百步又流入徳静县郑樵通志无定河俗名滉忽都河源出龙家堡南宜家畔合静邉城西之红栁河城东之菆麦河东流出塞至懐逺县之清平堡东北又入邉墙右合清平水栁儿狄青原诸支水又东迳威武堡北合海棠水又东迳懐逺县北复出塞合塞外之固水及打狼河口窑川水至波罗堡复入而东南流黑木头沟水东流防之又迳响水堡东东南入榆林界又迳鱼河堡西与榆林之西河合乂南迳镇川堡西入米脂界】八石窑川河【在懐逺县北即黒水也晋书载记赫连勃勃于黒水之南营都城止史魏太武伐赫连昌次黒水去城三十余里水经注黒水出奢延县黒涧东南厯沙陵注奢延水元和志乌水出朔方县乌涧本名黒水避周太祖讳改名唐书地理志朔方县真元七年间延化渠引乌水入库狄泽溉田二百顷通志黒水今名石窑川河在威武堡北塞外东南流迳懐逺为乱窑川河又有打浪河自于塞外南流迳懐逺入焉又东南迳波罗堡入滉忽都河　按此水在邉外名哈栁圗河防数入邉为石窑川即黒水亦无定河之别源也延绥镇志谓之圁水误辨见神木县】九黑木头沟河【在懐逺县东南四十里源出威武堡邓家墕王家墕东流合鲍家寺水至响水堡入无定河通志　按水经注交兰水出龟兹交兰谷东南流注奢延水疑即此】十大理河【在懐逺县东南一百五十里自清平堡南东流合小理河迳县境一百里入绥徳州界又小理河在县东南一百二十里源出清平堡东老虎墕东流至巡检司沟合大理河】十一屈野河【在神木县西宋史夏国传麟州西城枕睥睨曰红楼下瞰屈野河九域志连谷银城二县皆有屈野川县志屈野河一名曲源水在城西百步源出塞外五兰峁儿绕苇架山之阳至县一百二十里由河峁头入黄河又有柏油河在县西三十里有东西二源俱出柏油堡境外南流入邉又东合柏林城东関王峁水入屈野河又林柏河在县西柏林堡西泗沧河在县东永兴堡西皆自塞外南流入屈野河】十二龙王泉水【在府城中自山半涌出山滙而为池防而为窦周灌城中居人皆汲饮此又西南入西河一名南门河又名南泉又一自钟楼街中出者为北泉渟潴不流其上皆有龙王庙故名】十三圁水【在葭州北自邉外流入下流入河汉书地理志上郡白土县圁水出东入河水经注圁水东迳鸿门县又东梁水注之乂东迳固阴县北又东桑谷水注之又东迳圁阳县南东流注于河隋书地理志开光县有固水顔师古曰圁音银今银州银水即是通志有秃尾河自建安堡北塞外流入又东南迳髙家合永利河蒺藜川乂东南合于开光川西又东南入河盖即圁水也其永利河源有二一出神木县西柏林堡境外野麻湾一出水洞岔俱西南流入故林堡南水掌儿水至髙家堡北注秃尾河蒺藜川在州北百三十里源出建安堡东南流入秃尾河开光川发源州北百二十里黒龙潭东南流至三角城南入秃尾河　按元统志引舆地广记云银河东北有无定河即圁水土俗以河流不定故以无定为名明统志遂谓奢延水一名圁水今按元和志银州无定河乃奢延水也及水经注奢延水在南圁水在北二水源流逈别且元和志谓银州之得名因蕃语称縂马为乞银之故亦与圁水无涉旧志为今秃尾河即圁水汉志水经注水道甚合之今従之】十四端水【在葭州北水经注水西出号山东流注于河州志有宁河在州东北四十里源出州北八十里王元沟东南流与寕河寨水合流四十里入河疑即端水也又有弥勒河在州北七十里秃尾河北自神木界东至州北万戸峪南入河】十五葭芦水【在葭州西自榆林县流入即古诸次水也水经注诸水自榆林县流入长城小榆林水合焉又东合首积水又东入河元和志真乡县有葭芦水源出县理西北宋史夏国传李继迁诱败曹光实于葭芦川明统志川在州西五里岸多葭苇故名州志一名沙河自榆林界流入合真乡川五女川在州城西山下凡一百八十里乂东入黄河又有闗家川在州西北百三十里真乡在州西北百里五女川在州西北十里下流俱入葭芦河】十六湳水【在府谷县北水经注湳水出美稷县俗亦谓之为遄波水东南流入长城东咸水出长城西咸谷东入湳水又东南浑皮水出西北穷谷东南流注之湳水又东迳西河富昌县故城南又东流入河】十七九股水【在府谷县西南一名孤山水源出草地九源并合为一流东南流入邉墙经镇羗堡东孤山堡西又东南流入河又桑家沟在县西北一名长沙沟源出塞外南流迳镇羗堡西折而东南入九股水又木口河亦自塞外流入迳木园西西南流入九股水】十八兔毛川【在神木县北九域志新秦县有兔毛川县志在县西北十里源出塞外流入屈野河】十九黄甫川【在府谷县东北六十里自塞外牛武城南流迳黄甫堡东至县东杨家川口入河】二十清水川【在府谷县北五十里自西北沙漠界流入迳清水堡过欢喜梁折而东流又东南注于河邉方士骑赖以汲饮乂有石山子沟在清水堡东自塞外流入清水河】杨官海【在榆林县西二十里又西十里曰方家海又西十里曰酸梨海又少南曰天鵞海凡水之所会渟而不流者邉人通谓之海】塩沟【在葭州北八十里东拒黄河西抵沙漠地出塩泥为州北要枢】黑龙潭【在葭州西北三十里清泉出崖罅中旱祷有应】神泉【在葭州西十里许初出仅一线数武之外泉流四出至谭家坪入河】官泉【在葭州西北一里自石罅中出下注石池清冽而甘又苦泉在州西郭门外味苦天旱蛇居中牛饮之立死】龙泉【在神木县西北十八里旱祷冇应】
　　古迹龟兹故城【在榆林县北汉书地理志上郡龟兹县属国都尉治后汉书光武建武六年罢郡都尉官和帝永元二年复置上郡国属国都尉乂永夀元年南匈奴薁鞬等冦美稷左东羗复应之安定属国都尉张奂进屯长城招诱东羗因据兹使南匈奴不得交通水经注帝原水出龟兹县县因处龟兹降胡著称】奢延故城【在懐逺县西汉置属上郡晋省水经注奢延水出奢延县西南东北流迳其县故城南】夏州故城【在懐逺县西本汉奢延故地晋书载记义熈中赫连勃勃自称大夏改元凤翔以叱干阿利领将作大匠发领北夷夏十万人于朔方水北黒水之南营起都城自言方统一天下君临万邦可以统万为名蒸土筑城锥入一寸即杀筑者而并筑之后尅长安还统万以宫殿大成刻石颂功徳名其南门曰朝宋东门曰招魏西门曰服凉北门曰平朔北史魏太武始光四年西伐赫连昌尅其城城高十仞基厚三十步上广十步宫墙五仞其坚可以砺刀斧魏书地理志夏州赫连屈子所都始光四年平为统万镇太和十一年改置治大夏领化政郡太和十二年置领革融岩绿二县隋书地里志朔方郡后魏置夏州后周置縂管府统岩緑县西魏置宏化郡开皇初废大业初置朔方郡元和志夏州即赫连勃勃都城隋末为贼帅梁师都所据贞观二年讨平之改为夏州东至银州一百八十里东南至延州四百里西南至塩州三百里西北至丰州七百五十里理朔方县本汉旧县后魏更置岩緑县贞観二年改名其城土色白而牢固有九敌楼峻险非人力可攻乐史太平寰宇记朔方县后魏太平真君六年更名岩绿县其子城在罗城东门曰凤阳本有三门夷人多尚东故向东开有真珠楼通天楼皆勃勃建在城内宋史夏国传夏国本拓抜氏居夏州号平夏部唐末拓跋思恭镇夏州统银夏绥宥静五州地讨黄巢有功赐姓李遂世有西土至太平兴国七年李继捧率族人入朝赐姓赵更名保忠其族弟继独出奔后数为外患渐以强大咸平六年遂都于灵州旧志夏州城在榆林卫西南二百里又唐时冇云中都督府管小州五呼延州都督府管小州三皆党项部又桑干都督府管小州四又安化州寕朔州固仆州三都督府皆寄冶朔方界　按夏州本汉上郡地北去朔方尚逺自隋代移朔方之名于此元和志遂谓即汉朔方郡寰宇记従之皆误辨见邉外鄂尔多斯古迹下】真乡故城【在葭州西元和志县西至银州一百里汉圁阴县地周保定二年置真乡县属银州寰宇记后周于今县理置真乡郡隋开皇元年一切文书避中字改为真乡县兼废中郷郡以县割银州郡延安府志真乡故城在今葭州西北一百里鼓楼尚在土人呼为圎峯子延绥志真乡城在防山堡南三十里】开光故城【在葭州北隋书地理志雕阴郡领开光县旧志开光郡开皇三年郡废元和志县西南至银州二十里汉圁阴县地周保定二年于今县理置开光郡大象二年废郡置开光县属抚寕郡隋罢郡以县属银州旧唐书地理志开光隋县贞観二年属绥州八年改入拓州十三年拓州废来属银州寰宇记隋大业中开光县废以其地入真乡县唐贞観二年平梁师都于此复置县宋史地理志银州领开光县五代为西夏所有延绥镇志开光城在建安堡南开荒川州志在今州北百里】麟州故城【在神木县北元和志天寳元年王忠嗣奏割胜州连谷银城两县置麟州东北至胜州四百里西南至银州三百里治新秦县寰宇记汉武帝徙贫人于闗以西及充朔方以南新秦中麟州盖其地也周隋以降为银胜二州地唐开元十二年置麟州并县至十四年乂废郡以属邑还胜州天寳元年复置寻改为新秦郡乾元元年复为麟州升为振武麟胜等节度以胜为支郡宋史地理志麟州新秦郡干徳初移治吴儿堡九域志麟州北至丰州一百六十里东北至府州一百二十里西北至夏州一百二十里元统志麟州周显徳五年刘崇不賔移垒小堡宋初又徙吴儿堡后又置麟府兵马司金皇统八年地防西夏不复立明统志麟州城在今神木县北四十里】银城故城【在神木县南隋书地理志雕阴郡领银城县后周置曰石城后改名元和志县北至麟州四十里本汉圁阴县汉末乱其地遂空讫魏晋初立州县至后魏时置石城县废帝改为银城县武帝保定二年移于废石龟镇城即今县理是也贞観元年属胜州天寳元年属麟州九域志县在麟州南八十里宋史地理志政和四年废银城县属新秦城砦明统志故县在今神木县南四十里】连谷故城【在神木县北隋书炀帝纪大业三年北巡猎于连谷唐置县属麟州元和志县南至州四十里本汉固阴县地隋文帝于此置连谷镇炀帝改为连谷戍大业十三年废戌贞観八年于废戌置连谷县入胜州天寳元年割入麟州宋史地理志政和四年废连谷县入新秦延安府志故城在今神木县北七十里】府州故城【今府谷县治寰宇记府州本河西蕃界府谷镇土人折大山折嗣伦子従阮招回纥归国诏以府谷县建府州以扼蕃界仍授従阮为府州刺史寻以辽人与小蕃侵扰移州于留得人堡即今州理也晋高祖赂辽人以云中河西之地辽欲尽徙河西之民以实辽东人心大扰従阮因保险拒之少主嗣位北絶虏好伦代为镇将后唐荘宗天祐七年以代北诸郡屡为外患于是升镇为府谷县八年麟州刺史折嗣诏従阮出师明年従阮率兵深入连拔十余砦汉祖建号従阮率众归之寻升府州为永安军折振武之胜州并沿河五镇焉干祐元年従阮入觐朝廷命其子徳扆为府州团练使周显徳元年升府州为节镇复以永安为军额就拜徳扆为节度使东过河至火山军四十里南过河至岢岚军一百四十里西至麟州一百五十里东北至唐龙镇一百五十里马端临文献通考周升府州为永安节度宋崇寕四年改为靖康军后又改保成军置麟府路军司马以太原府代州路铃辖领之属河东路其地在河之西控扼西夏绍兴间折氏不防守入于金元统志金皇统八年麟府为西夏所据元初収附复建州治改属延安路至元六年州废二十六年以县属葭州东至大同府武州二百里西至神木县二百里南至保徳州五里北至东胜州五百里】徳静废县【在榆林县西元和志县西南至夏州八十二里周武帝于此置弥浑成南有弥浑水因名隋改为徳静镇寻废镇为县旧唐书地理志徳静隋县贞観七年属北开州八年改北开州为化州十三年废化州以县属夏州】宁朔废县【在榆林县南元和志县西北至夏州一百二十里本汉朔方县地周于此寕朔县入化政郡隋罢郡以县入夏州唐书地里志夏州宁朔县武徳六年置南夏州贞観二年州废县省入朔方五年复置来属长安二年省开元四年又置九年省其后又置又旧唐书地理志定襄都督府管小州四逹浑都督府管小州五皆寄治宁朔方界】通秦废县【在葭州西北宋史地理志晋宁军有通秦砦地名升啰岭元符二年赐名东至黄河二十九里西至女萌骨堆界五十里北至通秦堡十七里南至神泉砦四十二里乂通秦堡地名精移堡元符二年同砦赐名东至黄河十七里西至龙移川界堠五十里南至通秦砦二十七里北至宁河砦十七里金志葭州仍领通秦砦通秦堡兀统志金正大三年葭州领通秦县至元六年省入州延安府志砦在葭州北少西五十里明初置税课司于此延绥志在防山堡南一百里】弥川废县【在葭州北宋史地理志晋宁军领弥州砦地名弥勒川元符二年赐名东至黄河六十里西至砦浪骨堆界堆七十里南至弥川堡十五里北至麟州大和砦三十里又弥川堡地名小红崖元符二年同砦赐名东至黄河四十里南至寜河砦二十五里西至祖平四十里北至秦平堡十里金志葭州仍领弥川砦弥川堡元统志金正大三年葭州领弥川县至元六年并入州延安府志弥川故砦在葭州北一百十里】圜阴废城【在神木县南汉书地理志西河郡圜阴县恵帝五年置晋废水经注圜水东迳固隂县北顔师古曰圜字本作圁县在圁水湾之隂因以为名也王莽改为方阴则是当时已误为圜字元和志银州汉圜隂县之地】圜阳废县【在神木县东汉置晋省水经注圁水迳圁阳县南】鸿门废县【在神木县西南汉书地理志西河郡领鸿门县后汉省水经注圁水东迳鸿门故县故鸿门亭地理风俗记曰圁阴县西五十里有鸿门亭】太和废县【在神木县西南宋史地理志麟州有太和砦地名太和谷元符二年进筑赐名东至神木砦五十里南至弥川砦三十里西至饶咩浪界堠七十里北至清水谷二十里又太和堡地名麻也娘元符二年进筑赐名东至肃定堡二十五里西至松本晋堆界六十五里南至清水谷二十里北至银城砦十五里元统志金葭州领太和县至元六年并入神木府志有旧县城在县西南五十五里】建宁废县【在府谷县西北宋史康定中张亢传管勾麟州军马事筑建宁堡元统志金葭州统领建寕县本宋银城县砦地至元六年并入府谷县志建寕堡在县西北七十里】废榆溪州【在榆林县西唐书地理志覊縻州有榆溪州以契苾部置乂幽陵都督府以拔野古部置延绥镇志榆溪州废址在镇城西四十里唐处契苾之部于此俗名古城儿乂幽陵都督府在卫东高家堡东五里唐开元中置】废丰州【在府谷县北宋史地理志丰州庆厯元年元昊攻陷州地嘉祐七年以府州萝泊州掌地复建为州政和五年赐郡名寕丰九域志丰州南至府州一百十五里西南至麟州一百四十里元统志五代折従阮取辽人城堡十余萝泊州在中其地方圃百余里如掌之平故于此置治圗册云属西京　按丰州有三处隋唐时豊州在今榆林邉外河套内迳金志又有豊州在今黄河东归化城界此宋嘉祐中所置豊州亦在邉外以近府谷故附入此】长城【在榆林县西水经注诸次水东入长城乂走马水东北入长城注奢延水元和志秦长城在徳静县西二里寕朔县北十里】石堡城【在榆林县南唐武徳初延州縂管段徳操击梁师都石堡城三年师都石堡留守张举来降宋元豊四年克米脂进攻银石二州破石堡城遂以进夏州皆即此】欵贡城【在榆林县北红山上中有镇北台易马台俱明万厯五年巡抚涂宗濬甎筑又有茟架城在县西北明嘉靖四十五年套夷陷此】乌延城【在懐逺县北唐书地理志朔方县长庆四年节度使李祐筑乌延宥州临塞阴河陶子等城于芦子関北以达塞外宋史夏州传元丰五年沈括请城古乌延城以包横山使夏人不得絶沙漠】察罕淖尔城【在懐逺县北元世祖十七年作行宫于察罕淖尔筑土为墙明洪武四年杨和攻察罕淖尔擒猛将虎臣永乐中縂兵栁升请修察罕淖尔城景泰中石亨请移寕塞堡于此不果】杨家城【在神木县西北明正统五年副都御史陈鉴移县于杨家城王翺以杨家城在西北十五里山巅不便乃复故处】卧牛城【在府谷县西北孤山堡东北又有连城在木堡北又夀州城及神古城在黄甫营东北延绥志黄甫营北滨河往往有城郭遗址皆隋唐故县也】碎金故镇【在榆林县南一百三十里通志宋史康定初黄徳和以二千人屯碎金谷即此】葭芦故砦【今葭州治宋置九域志石州临泉县有葭芦寨宋史地理志晋寕军本西界葭芦砦元豊五年収复元祐四年以葭州给赐夏人绍圣四年收复元符二年斥为晋寕军东至尅狐寨隔河五里西至神泉砦二十五里南至吴堡一百七十里北至通秦砦二十里金史地理志葭州本晋寕军大定二十二年升为晋寕州二十四年更今名元统志葭州金初为夏人所践皇统三年复立军治后为州元领葭卢县至元六年并入州东至太原路临州一百二十里西至米脂县一百二十里西南至绥徳州一百八十里东北至兴州一百八十里西北至定州九十里延安府志葭州故城在今州南三百步】神木故砦【今神木县治宋置九域志银城县有神木砦宋史地理志属新秦县元统志金时银城陷西夏唯存神木砦贞元中拨葭州収附后剏立云州于神木砦延安路至元六年废州为神木县东至保徳州二百里西至定西州一百八十里南至葭州一百九十里北至古麟州四十里明统志云州故城在县东三里县志明正统八年徙今治】镇羗废所【在神木县治西明正徳二年建今废】竺绿台【在府谷县黄甫川东北临邉凭黄河南北俱有石纒名莲花纒西有一峯特立名尖山会】桃园【在州西三十里地多桃树】栁树防【在葭州西北一百里有寨依山而立寨外地势寛平有水泉灌溉之利】百花坞【在府谷县内石晋后折氏世为府州刺史创此坞于郡□为一方之胜】
　　闗隘三防关【在懐逺县东二十里众山环列中通一道颇称险要又旧有懐徳関在县西波罗堡南威武関在县西威武堡西今俱废】桃花関【在葭州东城外下临黄河】合河闗【在神木县唐开元九年叛蕃康待宾与党项大攻银城并州长史张说将步骑出合河関掩击破之元和志麟州东一百二十里黄河上有合水関元统志唐合河関在银城北为河外直道自折氏世有府谷即大河通保徳以便府人而故関路废】常乐堡【在榆林县东三十里东至防山堡四十里东南至葭州一百四十里北至大邉半里其地名岔山明成化中巡抚卢祥于今堡南二十里剏治二年巡抚刘忠因其地沙积无水以徙建于此城在平川周三里五十步门三为极冲中地】
　　【本朝初设守偹驻防雍正十年与防山及响水镇靖安邉等堡俱改设都司】双山堡【在榆林县东少南七十里东至建安堡四十里东南至葭州一百三十里北至大邉十里随唐真郷县地明正统二年筑水地湾寨成化中余子俊移筑今堡城在山冈周三里九十歩门三东北深沟南面峻坡深壑唯西稍平为极冲中地今有都司驻防】归徳堡【在榆林县南四十里南至鱼河堡西至响水堡皆四十里明成化中余子俊置城周二里六十七歩门二为腹裹中地今有把总】鱼河堡【在榆林县南八十里东至榆林石佛堂界六十里东南至米脂县九十里西至响水堡四十里唐银州地名黒土圪塔明正统二年置鱼河砦于九股水成化十一年余子俊移置今所城在半山周三里三百歩门二居无定明堂两河之防为腹裹上地今有守备又镇川堡在县南一百四十里西北至鱼河堡五十五里明嘉靖二十九年廵抚张珩建周一里有竒】保宁堡【在榆林县西三十里东南至归化堡西南至波罗堡皆四十里北至大邉一里旧名古梁城明嘉靖四十三年廵抚胡志防增建城在平地周】
　　【二里一百四十步门一为极冲下地今有守备】波罗堡【在懐逺县东少北四十里北至大邉十三里明正统十年廵抚马防置以冇波罗寺因名城在山畔周二里二百七十歩门二为极冲中地　本朝设延绥中恊副将驻此管辖绥徳常乐双山响水懐逺保宁鱼河清平归徳威武等十营】响水堡【在懐逺县东八十里东至归徳堡四十里北至大邉七十里明正统二年置成化二年尚书王复移出黑河山易名平夷堡九年复还响水城在山坡周三里二百十歩门二为极冲中地今有都司】威武堡【在懐逺县西南四十里南至安塞县三百里北至大邉四里地名响铃塔明成化五年廵抚王锐置堡城在山阜周二里八十歩门为极冲上地今冇把总】清平堡【在懐逺县西南八十里东北至威武堡四十里南至延安卫屯七十里北至大邉十五里旧名砖营儿明成化初廵抚王锐置城在山原周三里八十歩门二为拯冲中地今有守偹已上自常乐西至清平为中路】建安堡【在葭州北一百五十里北至大邉五里东至高家堡四十里西至防山堡五十里地名崖寺子明成化十年巡抚余子俊增置城在山畔周二里有竒邉垣长二十里今有都司驻守】髙家堡【在葭州北一百五十里北至大邉三里东至柏林堡四十里西至建安堡四十里地名飞鸦川明正统四年巡抚陈鉴建成化中増修城在平川周三里有竒邉垣长四十二里今有都司】柏林堡【在神木县西南六十里东至柏油堡二十里西至榆林高家堡四十里南至黄河一百二十里北至大邉二里明成化初巡抚芦祥置城在山原周二里有竒邉垣长四十三里今有分防守偹】大柏油堡【在神木县西三十里南至黄河一百二十里北至大邉百里明治初置城在山上周二里有竒邉垣长二十七里今有守偹】永兴堡【在神木县东北六十里东至府谷县镇羌堡三十七里南至黄河九十里北至大邉十三里地名黒城儿明成化中余子俊置城在山上周二里有竒邉垣长六十二里今有守偹】镇羌堡【在府谷县西北八十里东至孤山堡四十里西至永兴堡四十里南至黄河一百二十里北至大邉十里明初置在东村成化二年巡抚卢祥改建城在山原周二里有竒邉垣长四十五里今有都司】孤山堡【在府谷县西北四十里西至镇羌堡四十里东至木园四十里南至黄河四十里北至大邉四十里本孤圪塔马营明正统中置在西山成化初移置城在山畔周三里有竒邉垣长三十七里今有都司】木园堡【在府谷县北五十里东至清水营三十里西南至孤山堡四十里北至大邉三十里即明初木园砦成化十六年改置堡二十三年展筑中城治十四年増新城城在山上周三里有竒邉垣长三十三里有分防守偹】清水营堡【在府谷县东北六十里东至黄甫川十里西至木园三十里北至大邉六十里明成化中置城在山坡周三里有竒邉垣长三十二里今设把縂】黄甫川堡【在府谷县东北七十里东至黄河二十里西至清水营十里北至大邉二十里明天顺中置入清水营治中添设関城城在山畔周三里有竒西北就山东南临川邉垣长三十里今设防击驻防】东胜堡【在府谷县东北宋史康定中麟府都軨辖张亢以府州焦山有石灰穴为筑东胜堡下城旁有一蔬畦为筑金城堡不逾月又筑清塞百胜中侯建寕镇川五堡麟府之路始通嘉祐四年诏废府州诸堡砦惟留中侯百胜清塞三堡九域志县有河滨斥堠靖化西安四堡宋史地理志有寕川堡本府州安丰砦外第九砦元苻元年赐名又寕疆堡宣和元年以独移荘岭建赐名金时皆废】乌龙砦【在葭州西南宋史地理志晋寕军领乌龙砦元符二年进筑赐名东至神泉砦二十五里金志葭州领乌龙砦又有永作康定二砦元统志永作康安二堡乌龙寨明统志寨在州西南五十里】神泉砦【在葭州西宋史地理志晋寕军领神泉砦地名榆木川在废葭芦砦北元苻元年赐今名东至晋寕军二十五里金志葭州领神泉砦州志在州西十五里下即神泉上有古城】宁河砦【在葭州北宋史地理志晋寕军领寕河砦地名窟薛岭元苻二年赐名东至黄河三十里又寕河堡地名哥崖岭元苻二年同砦赐名又靖川堡东至黄河三十里南至寕河砦十二里北至弥川堡十三里延安府志寕河砦在州北六十里】银城砦【在神木县东南九域志银城县有银城神木建宁三堡肃定神木通津栏干四堡宋史地理志皆属新泰县金志惟有神木寨通津堡入葭州元废县志银城砦在县东南四十里栏干堡在县东六十里】神堂砦【在神木县北宋史元祐四年夏人犯麟州神堂寨九域志新秦县有神堂静羌二堡恵寕镇川二堡金时地入西夏皆废县志神堂砦在县东南六十里镇羌砦在县东南百里】宁逺砦【在府谷县西宋史咸平六年于府州西寒岭置砦赐名寕逺又九域志县有安丰寕府百胜三砦又宋志有寕逺砦地名端正平元符二年进筑赐名元废】紫城砦【在府谷县东北百里直接大漠】邉墙【在榆林府入北境明成化八年余子俊剏筑东起清水营西抵花马池延袤千七百七十余里皆凿崖筑墙掘堑其下连续不絶每二三里敌台烽砦为巡警之所治十七年巡抚文贵以屯田多在邉外于是修筑大邉防防屯田而以子俊所筑者为二邉】红山市【在榆林县北十里明嘉靖中与套或互市于花马池隆庆五年为吉防乞贡复请开市因市于此】榆林驿【在府城内明天顺八年置南至归徳驿四十里归徳驿属绥徳州管辖后入榆林今皆裁】
　　津梁榆杨桥【在府城南榆溪水上】碧浔桥【在府城西门外榆溪水上旧曰清波　本朝康熈十年重建改名】响水桥【在懐逺东响水堡南东滉忽都河上延绥镇志都河广半里水従崖落明成化中有僧従水底作通三窟河流其下人行岩上为石梁是为下响水桥其上响水桥亦然今旁两窟崩惟中一窟存河水而伏行】葭芦上桥【在葭州西三里又葭州下桥在州南五里上桥亦曰西板桥下瞰深沟上眺危峯乌道百尺又子川桥在州北百二十里三桥皆冬架夏撤】页沙梁【在神木县北永兴堡西为邉境要冲又堡南有走马梁】黄草梁【在府谷县西北木堡东南】欢喜梁【在府谷县北清水堡西南又南有白马梁】桃花渡【在葭州东黄河上路通山西临县】浮圗峪渡【在葭州西南四十里又州六十里有関沟渡八十里有荷叶平渡一百十里有螅蜊谷渡】大防坪渡【在葭州北二十里又州北四十里有官泥河沟渡一百里有鬬鱼渡】
　　隄堰骆驼堰【在神木县西北百里唐张説追党项经此】
　　陵墓宋折克行墓【在府谷县西五十里】明姜汉墓【在榆林县南归徳堡南十里子奭孙应熊皆附】冯祯墓【在榆林县南三岔川北】
　　祠庙余肃敏祠【在府城南门外祀明延绥巡抚余子俊】姜愍忠祠【在府城南门内祀明寕夏縂兵官姜汉】火井祠【在神木县西南汉书地理志西河郡鸿门县有天封苑火井祠火従地出】
　　寺观东泉寺【在府冶东明正统元年建内有石泉清灌溉田园】大宁寺【在榆林县东三十里常乐堡明治元年建】盘龙寺【在懐逺县东南九十里响水堡明成化七年建本朝康熈六十年修】波罗寺【在懐逺县东南四十里波罗堡寺有睡佛殿明成化十一】
　　【年建万厯十四年修】法云寺【在懐逺县东南四十里五龙山明成化十九年建】兴国寺【在葭州南六十里隋开皇初建】金佛寺【在葭州北七十里唐时石岭顷内有金佛一尊因建此寺】龙岩寺【在葭州北八十里金时青龙现此又名青龙岩】大佛寺【在神木县东门外】迎福寺【在府谷县西北八十里镇羌堡明成化五年建】龙泉寺【在府谷县北八十里黄甫川城内一在县北四十里】凖提庵【在府谷县东门外康熈三年李旃建】三清观【在府谷县治西隅】
　　仕宦南北朝魏源子雍【西平乐都人孝明时迁夏州刺史时沃野镇人破六韩拔陵首为乱统万逆徒应之子雍婴城自守城中粮尽煮马皮食之无有离贰以饥馑转切欲自出求粮留子延伯据守遂率老弱向东夏运粮为贼帅阿各拔所邀力屈被执乃宻遣人斋书间行与城中与共固守又为贼陈安危祸福之理劝令降阿各拔将従之未果而阿各拔死其弟桑生代縂部众竟随子雍降时东夏尽叛所在屯结子雍转鬬而前九旬之中凡数十战仍平东夏徴税租粟运于统万于是二夏渐寕】隋达奚长儒【代人高祖时为夏州縂管匈奴惮之不敢窥塞】豆卢通【昌黎徒河人开皇中迁夏州縂管在政以寛恵闻】唐王方翼【并州祁人永顺初迁夏州都督属牛疫民废田作方翼为耕耦法张机键力省而见功多百姓颇赖】张仁愿【华州下邽人景龙初为朔方军縂管始朔方军与突厥以河为界北厓有拂云祠突厥每犯邉必先谒祠祷觧然后料兵度而南时黙啜悉兵西击突骑驰仁愿请乗虗取汉南地于河北筑三受降城絶南冦路中宗従之六旬而三城就斥地三百十里自是突厥不敢逾山牧马朔方益无冦嵗捐费万计减镇兵数万】顔真卿【雍州万年人开元中以监察御史使河泷时五原有寃狱久不决天且旱真卿辨狱而雨郡人呼御史雨】杜希全【醴泉人徳宗时为朔方节度使军令整严士畏其威后兼夏绥银节度都统请城塩州诏従之由是吐蕃不敢轻入】李愿【洸州临潭人元和初领夏绥银宥节度使政简而严部有失马者愿署牒于道以金购之三日所失马并良马署下且曰逸而至不告罪当死谨以一二良马赎愿归失马而縦其良境内肃然】傅良弼【清河人实厯初擢夏绥银节度使异时蕃帐亡命来者必偿马乃与良弼至皆执付其部酋种欢悦】李福【襄邑王神符五世孙大中时党项羌震扰言者以邉帅贪暴致生怒心议择儒臣治邉乃授福夏绥银节度使宣宗临轩谕遣福以善政闻党项遂安】郭锋【贞元中为麟州刺史土蕃陷州锋死之】宋折徳扆【云中人父従阮自五代晋汉以来独据府州控扼西北中国赖之周世宗建府州为永安军以徳扆为节度使率师攻下河市镇斩并军五百级宋初破沙谷砦干徳初败太原军于城下擒其杨璘卒赠侍中子御勋御卿孙惟正惟昌惟忠曾孙继闵皆相継知府州有名】曹光实【雅州百丈人太平兴国中李継捧入朝以光实为夏银绥麟府丰宥州都巡检使継捧弟継迁逃入蕃落为邉患光实乗间掩袭至地斥泽破其族帐获継迁母妻及牛羊万计継迁仅免使人绐光实期某日降于葭芦川光实従数百骑往伏发遂遇害】尹宪【并州晋阳人太平兴国中获夏州兵破三汉丑奴荘岌伽罗腻叶十四族及诱其渠帅降之诏书褒美雍熈初诏就知夏州攻破李継迁之泉地斤泽継迁乃遁走俘获四百余帐奏请于所部抽移诸帐别置骑兵号曰平砦以偹其用诏従之】安守忠【并州晋阳人雍熈中徙知夏州每西戎犯邉战无不防】许均【开封人端拱初以指挥使従李継隆秦翰赴夏州擒赵保忠均率兵围守俄屯夏州贼犯境一日十二战走之又従石普击贼于原州牛栏砦深入获牛羊汉生口甚众】翟守素【任城人开寳中判四方馆会麟府内属戎人争地不决因致扰乱命守素驰往抚谕守素辨其曲直戎人悦服】张咏【鄄城人太宗时通判麟州】曹璨【灵夀人枢宻使彬之子淳化中为麟府等州铃辖辽兵入侵屡战有功至道中厯麟府浊轮副部署出蕃兵邀李継迁俘馘甚泉】刘文质【保塞人太宗时知麟州改麟府浊轮砦兵马铃辖击蕃首万保移走之越河破辽兵拔黄太尉砦杀获万计】髙继勲【蒙城人咸平中为麟府铃辖时屯兵河外馈运不属継勲扼兔毛川援送军食师乃济】张佶【渭南人咸平中为麟府路铃辖夏人来侵佶率兵与战亲射杀酋帅俘获甚众余党遁去诏书褒之】张旨【河南人明道中通判府州州依山无外城旨筑之垂就敌大至乃聫巨木补其罅守以强弩中外不相闻者累日人心震恐库有杂防数千段旨矫旨赐筑城卒卒皆东望呼万嵗敌疑以救至也州无井民取河水以饮敌防其路旨夜开门率兵攻贼少却以官军壁两房使民出汲复以渠泥覆积艸敌望见以为水有余督居民乗城力战敌遂觧去以功迁都官员外郎】苗继宣【潞州人庆厯初知麟州事赵元昊团城凡二十七日城中无井水竭乃拍泥以涂藁积偹火箭所射元昊望见涂积觧围去初被围时继宣募得通引官王吉求援于外吉髠衣羽服挟弓矢赍糗粮作为羌人夜防城而出遇敌问则以羌人答之两昼夜得出贼寨外诣府州告急州遣兵救之吉复间道入城连围觧诏除吉奉职本州指挥使】髙继宣【继勲弟仁宗时知并州帅兵屯府谷初元昊声言侵関陇宣请偹麟府未防羌兵果侵河外陷丰州俄侵麟府维宣帅兵营陵井抵天门関及河黒暴合舟不进乃具牲酒为文以祷已而凌觧师济进屯府谷间遣勇士夜乱敌营又募军得二千余人号淸邉军军次三松岭敌数禹众围之清邉军奋起斩首千余级其相躏借死者不可胜计乃筑寕逺砦相视地作石出泉而城五砦】郭恩【开封人仁宗时管勾麟府军马事与夏人力被执恩不肯降乃自杀赠同州观察使】张亢【临濮人庆厯中管麟府军马事时元昊引兵屯琉璃堡縦防抄麟府间二州闭壁不出黄金一两易水一杯亢单叩城入即縦民出采薪刍汲涧谷筑东□金城安定三堡置兵守之又引兵龚破夏人弃琉璃堡去时麟州馈路犹未通勅亢自防赏物送麟州贼以兵数万趋柏子砦来邀亢以三千人撃败之乃修建寕砦夏人数出争于兔毛川贼又大溃不逾月筑塞百胜中侯建寕镇中川五堡麟府之路始通】王凯【太原人仁宗时为麟州都监夏人围麟州乗城拒鬬昼夜三十一日始觧去麟州路縁邉都巡检使与巡检张岊防粮道于青眉浪冦猝至分兵出其后夹击之又入兔毛川贼众三万凯以兵六千陷围流矢中靣闗不觧斩首百余贼自躁践死者以千数管麟府军马事夏人二万冦青塞堡凯出鞋邪谷转四十里至杜川大败之复得所掠马牛以还畧使明镐言凯在河外九年有功遂领资州刺史】窦舜卿【安阳人仁宗时辟府州兵马监押夏人侵塞舜卿欲袭撃举烽求援于大王凯凯勿应舜卿度事急提州兵出胜之明日畧使问状凯惧乃以同出为报舜卿驩然相许不自以为功】郝质【介休人仁宗时为府州驻泊都监主管麟府军马与田朏兵防军需餽麟州道遇西夏数千冦钞质先驱力斩首马数百又与朏行邉至柏谷敌堑道以阻官军质御之于寒岭下转鬬逐北遂修复寕逺诸栅以扼敌冲】何灌【祥符人仁宗时为府州大山军巡检盗苏延福狡悍为二邉患灌亲斩其首贾胡疃有泉辽人常越境而汲灌申尽界堠遏其来忿而举兵入侵灌迎髙射之发辄中或着崖石皆没镞敌惊以为神逡巡敛去后三十年辽萧太师与会道曩事数何巡检神射曰即是也萧矍然起拜】折克行【継闵子初仕军府与夏人于葭芦川斩甚众擢知府州秦兵讨夏克行率部落先驱大酋咩保吴良以万来蹑克行为后拒度贼半度隘縦撃大破之杀羊保吴良王正中出塞克行先拔宥州每出必脒夏人畏之益左厢兵専以当折氏太原孙覧议城葭芦召克行问防即顿兵吐浑河约勒部佐为深入穷讨之状敌疑不敢动既讫役又入津庆龙横川斩级三千克行任邉三十年善拊士卒功最多羌人呼为折家父】司马朴【夏县人徽宗时调晋寜军士曹参军通判不法转运使王似讽朴伺其朴不可曰下吏而陷长官不惟乱常人且不食吾余矣似贤而荐之】杨震【代州崞人岳宗时知麟州建寕砦初辽小鞠防攻麟府诸城郭震父宗闵领本道兵马屡摧败之俘其父母妻子靖康元年太原陷鞠防驱幽蓟叛卒与夏人奚人围建寜报之时城中守兵不满百震与军士约斩一级赏若干官帑竭以家人服珥史士感激自奋越旬矢尽力乏城不守与子居中执中力没】徐徽言【西安人知晋寕军兼岚石路沿邉安抚使金人欲拔晋寕建炎二年自蒲津涉河围之徽言出兵縦撃斩罗索贝勒索堇之子时环河东皆陷独晋寕军墉横当强敌徽言与金人大小数十战所俘杀当又广下城东河一下堑命诸将画隅分守金围之益急城无井寄汲于河金人载茭石湮壅支流城中水絶禆校李位石斌启外郭纳金兵徽言与兵马都监祁昻决战门中格杀甚众退保牙城金人攻之不已徽言置妻子室中积薪自焚仗剑坐堂上金兵至罗索贝勒就见劝之降徽言慢骂不已金人遂射杀之祁昻亦不屈而死徽言子冈同死事焉】金宁古贞【本名绰哈西南路招讨人兴定二年权元帅左都监守晋安府三年十一月元兵破城贞与府官十余人皆死之】明秦纮【单县人天顺时知葭州纮初为雄县令坐擅杖奉御杜坚従人下诏狱民五千诣阙讼乃调知府谷寻迁知州】汤绩【濠人东瓯王和之曾孙成化初充叅将守御延绥孤山堡堡无城戊卒不习战三年敌大入绩率麾下百余人邀于城上力战众不敌死之】许宁【江都人成化中以防擢延绥縂兵官镇榆林冦至辄击败之与巡抚余子俊筑邉墙増营堡邉境获寕】梁震【新野人嘉靖中袭榆林卫指挥使进延绥防击将军亷勇好读兵书善训士卒挽强命中数先登擢副縂兵与縂兵官王效却敌镇逺闗吉农侵犯延绥震败之黄甫川寻复以十万骑入冦又大破之干沟先后被奨赉干沟凡三十里当敌冲震濬使深广筑土墙其上冦不复犯论防进右都督移镇大同】周尚文【西安后卫人嘉靖中以縂兵官镇延绥冦犯红山堡力战而败之】李懐信【大同人万厯中迁延绥中路防将进定邉副縂兵布色圗和尔启都哩巴顔泰等无嵗不扰定边居延绥西被患尤棘懐信勇敢有谋冦入辄败故邉患虽剧而士卒不衰】麻贵【大同右卫人万厯中以功擢縂兵官镇守延绥布色圗纠诸部深入定邉营张春井贵乗虗捣其帐于套中斩首二百五十有竒还复邀其零骑防冦留内地久转掠至下马関寕夏縂兵萧如薫不防御贵赴援连战皆防明年布色圗复大入麻贵勒兵大破之】杜桐【延安卫人万厯中擢延绥搃兵官时布色圗西助和尔启共扰河西达尔罕子圗黙与他部明安谋乱桐率轾骑自榆林往袭大破之馘明安还】杜松【桐弟万厯中迁延绥防将麻贵大举捣巢松以右军出清平塞多所斩获寻擢都督佥事镇延绥套冦安邉懐逺松大破之】杜文焕【桐子万厯中以廕厯延绥防击将军累擢寕夏縂兵官延绥被冦文焕赴救大破之遂代官秉忠镇延绥累败冦于安邉保寕长乐西路和尔启布顔大惧相率降沙计数盗邉为文焕所败遂纳欵】白尔心【吉州人天启初知府谷县性捐介人不敢犯簿书悉自裁决一时亷能吏称最】曹文诏【大同人崇祯中厯延绥路副搃兵王嘉允久据河曲文诏克其城嘉允脱走转掠至阳城南山文诏追及之其下斩以降以防擢临洮縂兵】都任【祥符人崇祯十六年以右布政使饬榆林兵偹时李自成据西安遣其将以精卒数万来冦搃兵王定迯去城中益空任急召军民慷慨流涕谕以大义以废将尤世威为主将与诸废十数人誓死固守贼遣使招降斩以狥自十一月望被围坚守杀贼甚众至二十七日城陷任犹巷战力不支被执贼曰若好男子降我无忧富贵也任大骂不屈遂见杀】王家禄【黄冈人崇祯末以户部员外郎督饷榆林闯贼来攻与都任协守围急男子皆乗城家禄命妇人以水灌城结为氷贼攻少沮及城陷自刎死同时死者副将魏显清涧人被执大骂贼惜其勇系至神木服毒死防将刘廷极绥徳人募死士乞师套部其众将至贼分兵拒却之及被执贼恨甚磔之至死骂不絶口】
　　本朝徐之龙【江阴人顺治四年知神木县王永疆之乱婴城固守城陷死之赠按察使佥事】髙光祉【寕晋人康熈六年擢榆林兵偹副使整饬邉疆兴屯立学兵民安之十四年朱龙叛自定邉进逼榆林光址率军民乗城坚守贼觇知有偹遂遁去】谭吉璁【嘉兴人康熈九年为榆林同知以清恵称朱龙叛与副使高光址搃兵许觇魁协力守御城赖以全榆林自明以来为重镇而志乗未修规制难攷吉璁苦心搜访为延绥镇志考据精祥他志罕有及之者】杨三知【良乡人康熈十一年补神木道朱龙之乱守将孙崇雅潜通贼贼至逼取勅印三知骂贼不屈被害时神木知县孙世誉正红旂人亦以不屈死事闻赠三知光禄寺卿世誉布政使防议】韩奕【满州籍鄜州人为榆林同知有声奕居官清介政绩甚着推临洮知府军民攀留者万计】
　　人物隋李和【朔方岩绿人少勇敢有识度仕周厯夏二州刺史以仁恕称开皇初迁上柱国立身刚简老而愈励诸子趋事若奉严君】李彻【字广达和子性刚毅有气干累拜车骑大将军周武帝破齐师录彻前后防加开府宣帝即位従韦孝寛畧定淮南每为先锋及淮南平即授淮州刺史安集初附甚得其欢心髙祖受禅加上开府突厥沙鉢畧犯塞彻率精骑五千遇于白大道出其不意掩击大破之沙鉢畧遂请降累封杨城郡公】史祥【字世休朔方人少有文武才高祖践祚拜仪同领交州事转骠骑将军従李世绩伐陈拔江州加上开府炀帝初汉王谅作乱遣其綦良自釡口狥黎阳塞白马余公理自太行下河内帝以祥为行军搃管祥简精锐袭破公理遂东趋黎阳讨綦良大败之累进左光禄大夫兄云官至莱州刺史弟威武贲郎将有干局】唐杨朝晟【字叔明夏州朔方人起行伍従李懐光讨刘文喜斩获多加骠骑大将军李纳冦徐州従唐朝臣往讨常冠军懐光反朝晟父懐賔为韩防瓌将斩贼党张昕及同谋者授御史中丞及诸军图河中懐宾战甚力懐光平帝以朝晟为防瓌都虞侯父子皆开府宾客军中以为荣后为邠寕节度使请城方渠合道木波以遏吐蕃路帝纳其策已城吐蕃悉众至度不防争乃引去后复城马岭而归开城三百里】戴休顔【字休顔夏州人家世尚武勇郭子仪为大将谕平党项羌以安河曲封咸寕郡王兼朔方节度使使城邠州防最迁塩州刺史朱泚反率兵三千昼夜驰奔诣行在徳宗嘉之帝进狩梁洋留守奉天李懐光屯咸阳使人诱之休顔斩其使勒兵自守懐光骇自泾阳夜走迁检校工部尚书奉天行营节度使合浑瑊兵破泚偏师斩首三千级追至中渭桥京师平又与瑊率兵趋岐阳邀泚残党拜左龙武军统军弟休璿厯开府仪同三司封东阳郡王休晏厯辅国大将军封彭城郡公俱以将畧称】宋杨荣【麟州人七世同居真宗时旌表仍蠲其课调】张岊【字子云府谷人以赀为牙有胆畧善骑射天圣中西夏观察使阿遇侵麟州虏邉戸按抚使遣岊诘问岊竟造帐中以顺逆谕之悉归所虏补来逺砦主杀伪首领夺其甲马时年十八名动一军元昊侵鄜延岊以都教练使従折継闵破浪黄党児両族斩伪军主敖保时敌骑方炽中人赐军衣至麟州不得前岊驰骑往防之遇敌接战流矢贯防頬防矢战愈力敌攻府州岊乗埤大呼战飞矢中右目下身被三鎗昼夜督守又帅死士开関防州人汲于河为麟府州道路巡检近郊民田比秋成未敢获岊以步卒防之大败贼于龙门川内侍宋永诚传诏砦下岊防永城遇敌三松岭矢中背犹跃马驰射敌皆溃明镐奏为麟州路驻泊都监兼治邉都巡检使累迁苑洛使前后数中流矢创发臂间卒】杨畋【字乐道麟州新秦人进士及第累迁殿中丞讨平湖南徭贼厯吏部郎判流内铨改知制诰进龙图阁直学士知谏院畋出于将家折节喜学问为士大夫所称性清介谨畏自奉甚约及卒家无余赀】王文郁【字周卿新秦人为府州巡检韩琦荐为麟府驻泊都监熈寕初讨夏国文郁败之吐浑河其将香崖欲举众降许之众忽变噪以出文郁击之追奔二十里拒险大战矢下如雨文郁徐引渡河谓士吏曰前追强敌后背天险韩信驱市人且破赵况尔曹皆百战骁勇耶士感奋进撃夏人溃降其众二千神宗召问招降事对曰生羌识乡能抚之乃致敌上策帝于是决意招纳多获其用诏官其二子迁知麟州官至兾州观察使】折可适【其先世为府州刺史因家焉可适未冠有勇驰射不习而能补殿侍羌夏人十万入侵可适先得其守烽卒姓名诈为首领行视呼出尽斩之烽不传因卷甲趋疾大破之于尾丁硙回次柽阳沟敌举军来可适邀其归路尽殱之论防至皇城使其嵬名阿埋昧勤都逋皆夏桀黠用事者诏可适宻圗之会二酋以畜牧为名防境上可适遣兵夜往袭并俘其属族三千人遂取天都山帝为御文徳殿受贺以其地为西安州后知卫州拜义康军节度使移知卫州子彦质绍兴中签书枢宻院】李翼【新秦人宣和末为代州西路都巡检使屯崞县金兵取代遣使招降翼率士卒坚守义胜军统领崔忠夜引金兵入城翼挺身战达旦不敌被执富尼雅罕欲臣之翼不屈而死】朱昭【字彦明府谷人以效用进宣和末为震武城兵马监押摄知城事金兵至夏人乗虗尽取河外诸城震武拒府州三百里最为孤絶昭率老弱婴城募骁鋭夜缒出薄其营杀获甚众其酋乌里格尔齐邀昭降时诸城降者多昭故人相率以言诱昭大骂引弓射之众走被围四日不可复支昭招诸将谓曰城且破妻子不可为敌汚径领数卒屠其家人舁尸纳井中将士将妻孥又皆尽杀之谓众曰我与汝曹俱无累矣贼登城昭勒众于通衢巷战自暮达旦尸填街不可行昭勒马従缺城出马蹶坠堑贼欲生致之昭瞠目仗剑无一敢前旋中矢而死】毕浩【葭州人以义兵屯通秦塞遂兼知州恤孤赈乏四境内无惊扰他郡民咸归之为立碑乌龙镇】明彭清【字源洁榆林人初袭绥徳卫指使治中擢副搃兵守甘肃従许进恢复哈宻有功遂代刘寕为搃兵官清御士有恩久镇西陲威名甚着性亷洁在镇遭母及妻妹四丧贫不能归葬卒之日将士及庶民妇防皆流涕遗命其子不得受赙故其丧亦不得归帝闻之命抚臣发帑钱资送归里焉】姜汉【榆林人治中嗣世职为本卫指挥使充延绥镇为防撃将军冦犯寕夏兴武营汉率所部击败之又援宣大有功正徳四年擢寕夏搃兵官甫数月而安化王寘鐇谋逆执汉胁令従已汉怒骂不屈遂遇害贼平诏赐祭有司为立碑春秋祭之嘉靖中赐额愍忠子奭嗣职为都指挥佥事厯甘肃搃兵官御贼数有防奭子应防孙显祚曾孙弼相継为搃兵官姜氏为大将最着防凡五世】武城【榆林卫人正徳间武举与千戸李江管本镇司事嘉靖初御贼于红山児贼兵盛城力战不支遇害】王效【延绥人读书防文辞娴韬畧骑射絶人嘉靖中中武会试累官都指挥佥事延绥防将以防累擢寕夏搃兵官吉农入犯效以少击众连战破之移镇宣府卒諡武襄效言行谨饬善用兵兼谋勇威名著西陲为当世名将】陈凤【榆林卫人嘉靖中以世廕累官署都督佥事镇大同坐事夺职久之起固原防撃将军俺荅巴图冦大同凤与寕夏防撃朱玉夹撃之遂遁去帝大喜擢署都督佥事寻进延绥副搃兵三十六年冦入常乐堡鳯与次子守义逆撃众寡不敌战死守义亦被创赠鳯左都监擢守义都指挥佥事】赵岢【榆林卫人年十四持刀出塞外遇冦三人抶岢岢夺其挺反扑之连斩三人首以归由是知名嘉靖中嗣指挥职积防至延绥搃兵官移镇大同改宣府岢三临大镇辄督将士捣巢多获首防数被赏赉俺荅既受封朝议虞反侧岢大缮垣堡进都督同知】郭江【榆林卫人厯固原搃兵官嘉靖中冦大入战于定邉死之】张臣【榆林卫人蹻防精悍战常好陷坚由队长立防知名厯延绥卫防击将军隆庆初土蛮大入畿北防骑至滦河诸将莫敢战臣独率所部千人驰撃追至棒槌崖斩获甚众万厯初累寕夏搃兵官三嵗互市毋敢哗多锦青哈扰邉移臣镇蓟多锦青哈惧欵阕稽首进署都督同知厯固原甘肃和尔启犯洮河布色圗助之臣逆战水泉三道沟大败之生获其爱女卜失兔大恸逃匿西海不敢归巢已属宰桑谢罪乃还其女而使归套时诸部桀骜甚经畧郑洛専主欵臣以为不足恃上书陈言八难五要议与左乞归臣善抚士卒更厯四镇名著塞垣为一时良将】王保【榆林卫人骁勇絶人万厯中起行伍积防为蓟镇搃兵官多锦青哈败盟犯大青山保提兵追遂擒其心腹小郎児以还多锦青哈惧而谢罪献还被掠人畜补贡互市如初进署都督同知徙镇辽东卒子学书崇祯中累迁宣府搃兵官病免归李自成攻榆林与同里故帅尤世威王世钦等协力拒守城陷被执不屈死　本朝乾隆四十一年　　赐諡烈愍弟学诗学礼并至副縂兵】张承廕【臣子由父廕积功为延绥副搃兵勇而有谋尤精骑射数鏖战未尝挫衂万厯三十七年代王威为总兵官沙律及孟克什哩数犯邉承廕邀击屡败之积防进署都督同知移镇辽东战于抚顺死之赠少保左都督立祠曰精忠　本朝乾隆四十一年　　赐諡忠烈子应昌全昌官皆至縂兵徳昌至副搃兵】尤继先【榆林卫人万厯中积防为固原搃兵官和尔启蚕食畨族且扰西寕闻官军大集徙河北走牧莾刺川南山継先奋撃大破之遂徙西海録防增一秩徙镇辽东改蓟州罢归継先眇一目习兵敢战时称独目将军】官秉忠【榆林卫人万厯中起世廕厯官寕夏甘肃副搃兵甞与主将达云大破冦于红崖伊腾达春屡败挫去积防擢搃兵官镇延绥套冦数犯塞秉忠随所向以劲骑遮撃先后斩获无算济农率诸部大举入冦秉忠与援兵合撃却之被劾去官召令佥书前府赴援辽东辞疾归子抚民亦为寕夏搃兵】王威【榆林卫人万厯中为延绥防将従搃兵麻贵大征套冦屡立战防累进右都督镇大同时顺义王彻克彻哩卒孙布色圗与他部搆衅塞上多事威训兵饬防邉场晏然前后为将五十年九佩将印以功名终】贺世贤【榆林卫人万厯中従军积功累擢搃兵官镇沈阳时四方宿将鳞集独世贤有功同列多忌之天启元年大兵薄沈阳世贤战败绩身中十四矢降丁入内防撤外桥不得入或劝走辽阳世贤曰吾为大将不防存城何靣目见袁经畧决鬬而死　本朝乾隆四十一年赐諡忠烈】尤世功【榆林卫人武举乡试积功至副搃兵守沈阳防廷弼爱其才倚任之袁应泰代廷弼荐为搃兵官未行大兵下沈阳战死赠少保左都督立祠曰愍忠本朝乾隆四十一年赐諡曰忠刚】张拱防【神木人万厯中为三屯营副将善骑射膂】
　　【力絶人抚士卒有恩时邉事告急拱防闻檄即兼程而行临战敌为辟易既夕觧鞍少息敌围之矢石雨下拱防啮臂大呼驰马左右突杀数十人絶死之　本朝乾隆四十一年　　赐諡烈愍】李继志【字绳叔府谷人万厯中举人为宿迁令嵗歉山东饥民二万余口入境継志皆赈给全活之转西河防督船厯两淮运司所至以亷称】姚慕虞【葭州人性至孝父疾防香泣祷祈以身代及殁庐墓三年事闻旌表】李卑【字侍平榆林卫人崇祯中神木千搃厯延安防将孤山副搃兵擢临洮搃兵官于陕西山西屡立战防又授剿河南湖广都御史卢象干方倚卑办贼遽以疾卒卑行兵善持纪律所至军民安堵为人有气度当仓卒镇定如常赠右都督】猛如虎【本塞外降人家榆林骁果善战与虎大威齐名崇祯八年以防将剿平山西贼巡抚吴牲荐加副縂兵擢蓟镇中协搃兵官坐事落职督师杨嗣昌请于朝令従入蜀为正总统追贼于巴州所将止六百余骑皆左良玉部兵素优间不战张献忠窥官军无后防宻抽壮骑乗之防将刘士杰与如虎之子先防战死如虎力战决围出収残卒下荆州扼徳安黄州会疽发背不防战移驻南阳李自成来攻如虎杀贼数千已而城破如虎持短刀巷战大呼冲撃血盈袍袖过王唐门北靣叩头谢上自称力竭为贼揕死】虎大威【本塞外降卒居榆林勇敢娴将畧积战功官山西防将崇祯中剿贼陵川潞安阳城沁水连胜之従撃贼介休殱其魁九条龙移守平阳巡抚吴甡察诸将中惟大威与猛如虎沈毅可属兵事委任之髙加计据岢岚马上舞挺不可当大威射杀之余党悉平进副縂兵寻擢山西搃兵官従縂督卢象升统兵入卫转战至钜鹿贾荘被围数匝象升死大威溃围出坐觧职令従军办贼従搃督杨文岳破贼于鸣皋于邓州又败之郾城后攻汝寕贼寨中炮死大威为偏裨最有声及为大帅值贼势益张所将止数千人身经数十战卒死王事论者贤之　本朝乾隆四十一年　赐諡忠烈】髙従龙【榆林卫人崇祯中为固原防将调征流冦至三水遇贼力战而殁赠左都督族子锽为北京神畿营防将李自成陷京师合门自焚死　本朝乾隆四十一年赐諡烈愍妻子并入忠义祠】刘光祚【字鸿基榆林卫人初为诸生弃去従军积功至保定搃兵官河南贼盛従督师丁启睿援兵数千人力剿过南阳唐王邀以共守城　本朝乾隆四十一年赐諡节愍】尤世威【世功弟崇祯中厯居庸山海搃兵官罢归李自成陷西安传檄榆林招降搃兵王定弃城走时城中士马单弱人心汹汹布政都任集诸将议守城众推世威为主将遂防血誓师简乗缮甲仗守具未偹贼已抵城下官军力拒杀贼无算贼益众来攻七昼夜城破世威犹督众巷战力尽被执自成欲降之不屈见杀　本朝乾隆四十一年　　赐諡烈愍従弟翟文为靖邉营副将甞従洪承筹追闯贼于鳯翔大败之至是卒敢死士出南门奋撃杀伤过当中矢死】王世钦【威子早従父行间谙兵畧以廕迁山海搃兵官在関数年有劳绩后谢归榆林李自成遣将来攻世钦与従弟世国破家财佐军誓死守城陷被执至长安自成亲释其防世钦大骂不屈与世国俱死世国威弟保定搃兵官継子由栁沟营兵官罢归甫数日竟拒贼以死　本朝乾隆四十年中并　赐諡莭愍】尤世禄【榆林卫人由世职累擢辽东縂兵官于诸将最称精悍经畧防廷弼袁应泰皆倚任之厯固原山海宣府三镇罢归李自成攻榆林与子拱极固守新添门城陷见执不屈死拱极厯官防将常従父世禄破贼河曲有功擢山海搃兵谢病归及城陷与父同死　本朝乾隆四十一年赐諡烈愍】尤岱【榆林卫人由步卒起家至山海铁骑营防将与上官忤弃职归李自成攻榆林岱守西水门城陷自杀本朝乾隆四十一年　　赐諡烈愍一时同死者里居户部主事张云鹗不屈死指挥崔重观自焚死传佑与妻杜氏自缢死钟茂先先杀妻子自刭死中军刘光佑骂贼死材官李耀善射矢尽自刎死同营李光裕趣家人死亦自刎张天叙焚其积贮自缢死指挥黄廷政与弟千戸廷用百戸廷弼奋力杀贼同死千户贺世魁偕妻栁氏自缢死防将马鸣节聚妻子室中自焚里居战死则山海副搃兵杨明逺定邉副搃兵张发孤山副縂兵王永祚西安防将李淮在官死事则防撃传徳潘国臣李国竒晏维新陈二典刘芳馨文国中军杨正哗栁永年旂鼓文经国守偹尤勉贺大雷杨以伟指挥李文煜文灿而副将常懐李登龙防撃孙贵尤发鲲守偹白慎衡李宗叙亦以守乡土遭难诸生陈义昌沈濬沈演白拱极白含章骂贼死张连元连防李可柱胡一奎李应祥自刭死其他妇女死义者数千人无一人降者　本朝乾隆四十一年并　予入忠义祠】郭天吉【榆林卫人由武进士厯官至甘肃西协副将贼攻甘凉城陷天吉巷战被擒不屈贼怒磔之本朝乾隆四十一年　　赐諡忠烈】党威【字振宇神木人幼负勇力善驰射以西安防将立功擢副搃兵従督师汪乔年剿李自成河南时贼众八十万一日十七战威身被十余创贼益众乔年移驻防县威与曹文诏以兵万余卫之贼围急威登城见贼大纛即跃马引劲骑出西门従间道冲其营斩左右数十人搴其旂还次日又率千余骑突出所向披靡会食尽外救不至城陷乔年自刎威复持短刀格战被数创自刎尸不仆者移时贼惊以为神本朝乾隆四十一年　赐諡忠烈】张光斗【字元图神木人由贡生授南皮知县迁河间府同知流贼陷城光斗骂贼而死妻单氏亦死之　本朝乾隆四十一年　　赐祀忠义祠】
　　本朝髙第【字汉冲榆林卫人顺治初大兵下河南第由西路进兵所到风靡寻为河南开归二郡搃兵官镇防城招降一千五百余寨诸冦以次勦平初至防城县官未至见城垣頽圮即出赀修筑置鼓城楼有寃抑者令撃之輙为申理约束营将虽亲故不少贷性好施与周防贫民无倦色累加少保兼太子太保】张天禄【榆林卫人明末以义勇従军积功至池浦搃兵官豫王南下上其籍于募府军资器械山积一无所私以招抚江南防迁苏松提督时海冦出没天禄抚勦兼施威恵并行降者接踵在官十年累赠秩授一等男世袭性忠勇乐善好施尤防礼接士人为时所称】张鹏程【字云图榆林卫人起行伍従髙杰于江南豫王南畧鹏程首先归附授寕国副将以招抚江南防授二等轻车都尉世袭顺治十一年擢偏沅搃兵官李定国犯常徳鹏程率兵夜袭其营又设要撃破之康熈初移镇安顺水西长安坤负固奉】
　　【命与吴三桂会师进勦以计禽其酋岔喀拉贼大溃水西遂平乃改设流官置寕武等四府以疾乞归子玉麟袭世职为保定防将甞以百骑破张可大万众累迁台湾搃兵官吞霄杜吐畨叛提兵禽斩渠魁海疆以寜改镇福寜卒】李化龙【字跃禹榆林卫人康熈初以従征黔蜀防官建寕防撃江西贼入盘龙隘化龙率兵追及于严塘奋力撃贼中鸟铳而卒民立祠祀之又倪光祐定邉人为福建连江副将顺治九年与海冦力战死周士英榆林人康熈初由行伍授顺徳镇标守偹陞防击搃兵刘忠叛士英统兵至黄冈力战死赠防如制】髙如玉【葭州人居防尽哀抚防宗族州南谭家坪地滨河如玉凿石引流以资灌溉民赖其力同州李在淑防孤事母至孝俱雍正九年　旌表】髙跂毕【葭州人幼年失恃时深号泣父老艰于举步常负背出防以悦亲心父殁即于柩前哀恸而亡又同州屈防谦事継母至孝父年近百嵗出入扶持不敢偶忽均于乾隆三年奉　旨旌表】孙奕世【神木人奕世生周年父防幕蜀中十余年不归奕世少长立志寻亲徒步抵川父又防黔复步至黔寻回旋又防幕江左母病奕世奉汤药防诚祈祷愿以身代殁后庐墓三年复徒步江左劝父回里勉供甘旨乾隆十一年奉　旨旌表】苏藩【府谷人藩九嵗丧父恸哭防絶及长奉継母郭氏以孝闻及継母疾衣不觧带药必亲甞殁后庐墓三年乾隆三十二年奉　旨旌表】
　　流寓明李昌龄【镇畨人崇祯中为延绥搃兵数有战功以军政罢因家榆林流冦来攻布政都任等与各营诸将集议効死共推昌龄宿将知兵署领镇事城陷被执至西安大骂不屈贼杀之】
　　列女宋贾宗望母【府谷人宣和末宗望为朱昭部将戍震威夏人入冦城危急昭自屠其家母适过前昭起呼曰媪邻人也吾不欲刄请自入井母従之遂覆以土时将士母妻及女多自死无一汚贼者】　赵元妻髙氏【神木人嘉靖五年元阵殁高氏闻讣即自缢以殉诏表其门】郑纪妻白氏【神木人夫殁无子既殡白氏即自缢未絶人救之白氏跽泣柩前日夜不起食饮不进七日死】乔迁妻张氏【葭州人年十八夫亡事孀姑尽孝抚孤成立守节六十八年万厯中旌表】崔国安妻米氏【榆林卫人流贼陷城氏率羣妇匿避巷中贼至艶其色欲汚之大骂被杀】王伸妻髙氏【榆林卫人伸死守节十三年亲党罕见其靣城破防子妇投井死数日贼去出之顔色如生合夫圹香闻数里】杨坤妻栁氏【榆林卫人初闻贼警举家谋自全氏独曰妇道以洁身为正惟有死耳城陷投井死】呉守忠妻杨氏【榆林卫人守忠殁守节四十余年崇祯末贼至其孙一鲲泣请避氏曰吾年八十余苦不得死所耳去将焉之城陷衣新衣赴井死】王勤妻赵氏【榆林卫人崇祯中勤为本卫百户御贼建安堡见杀氏三日不食自缢死旌表】陈寛妻刘氏【榆林卫人夫死无子自缢柩前崇祯中旌表】
　　本朝任士修妻张氏【葭州人顺治六年王永疆之变贼兵突至氏虑为所汚投河死同州刘嗣京妻李氏亦投崖死】张问礼妻金氏【榆林人问礼为延绥营卒康熈七年従征殁氏年二十一闻讣痛絶以翁姑年老强起侍养未防翁姑俱殁鞠遗腹子成立备厯艰辛同县任则荣妻黄氏亦早寡矢节事翁姑以孝闻俱雍正五年　旌表】杜映秋妻石氏【榆林人守节三十六年督课三子皆成立又同县苏文锦妻王氏李珍妻何氏刘全忠妻陈氏秦杰妻刘氏施得实妻任氏刘昌鲁妻王氏郝起凤妻李氏马中騠妻叶氏陈运昌妻宋氏王有才妻折氏杨运隆妻秦氏张升妻冯氏觧鸣鹏妻宋氏刘名兴妻韩氏马防妻崔氏申维贤妻朱氏栗朝栋妻傅氏张辅韩妻白氏张珍妻吴氏俱乾隆年间先后　旌表】韩国宰妻李氏【绥徳州人适榆林韩国宰夫亡苦节四十七年训子谯成名乾隆四年　旌表】任余荣妻白氏【懐逺人夫亡孝侍姑嫜抚孤成立又同县张国威妻何氏王玉妻曹氏恵琼妻李氏邵文瑞妻郭氏俱乾隆年间先后　旌表】髙文运妻髙氏【葭州人夫亡翁得瘫疾侍奉尽孝子幼亦防抚之有成又同州韩镛妻张氏郭毓珩妻李氏曹居相妻马氏张铠之妻申氏髙天禄妻乔氏韩鋭妻高氏张□妻李氏张尔诚妻曹氏张宗和妻李氏俱乾隆年间先后　旌表】王进贤妻髙氏【神木人夫亡姑老子幼躬磨豆面养姑课子又同县董正儒妻乔氏黄元勲妻杜氏觧仲选妻孙氏马良骥妻王氏康珍妻张氏王心明妻贺氏张云汉妻王氏杨妻张氏王建极妻单氏张継枢妻周氏张星辰妻郝氏张维妻栁氏武城士妻郝氏李守兴妻王氏谢宗舜妻张氏姜文辅妻武氏乔兴盛妻芦氏韩式琦妻张氏王化虎妻贺氏乔相娄妻刘氏王烈妻赵氏王化贵妻贺氏俱乾隆年间　旌表】张继先妻陈氏【府谷人夫于口外身故氏亲赴扶柩归孝养八旬老姑训幼子成立又同县秦中贤妻李氏苏益之妻赵氏生员王灿妻苗氏刘永年妻韩氏俱乾隆年间　旌表】
　　仙释明王辅【榆林卫人应袭千户以让弟经入武当山深谷中修炼年八十余步履若飞经往迎之归嵗余一日谓经曰我以某日还山至日端坐而化】玉风真人【不知何许人万厯中至葭州白云山施药济人甞独居一室七日不大嵗旱祷即应诏赐蔵经号为玉风真人后去莫知所之】
　　土产麻布【元和志夏州赋】盐【汉书地理志上郡龟兹县有塩官延绥志有碎金驿马湖峪塩在鱼河堡其塩以人力煎熬而成又大塩池在卫西接寜夏界又有长塩池红塩池西红塩池锅底池狗池】角弓【元和志夏州贡】酥【元和志夏州贡】羊【寰宇记夏州产】马【寰宇记夏州府州产】駞【寰宇记夏州产】苣　霜荠【元和志俱夏州贡】葱【寰宇记夏州土产味辛】乞物鱼【寰宇记夏州土产】氊【九域志丰州贡】黄鼠【明统志神木县出】玛瑙【元统志府谷神木二县出】药【寰宇记麟州药有麻黄升麻当归庵闾宋史地里志府州丰州贡甘草延安府志葭州出猪苓全蝎】




　　钦定大清一统志卷一百八十七
&lt;史部,地理类,总志之属,大清一统志&gt;
&lt;史部,地理类,总志之属,大清一统志,兴安府图&gt;
&lt;史部,地理类,总志之属,大清一统志,兴安府图&gt;
&lt;史部,地理类,总志之属,大清一统志,兴安府表&gt;
&lt;史部,地理类,总志之属,大清一统志,兴安府表&gt;
　　钦定四库全书
　　钦定大清一统志一百八十八
　　兴安府【在陜西省治南六百八十里东西距七百六十里南北距七百六十里东至湖北郧阳府郧县界四百十五里西至汉中府西乡县界三百四十五里南至四川达州太平县界三百五十里北至商州镇安县界四百一十里东南至郧阳府竹谿县界五百四十里西南至四川达州太平县界四百四十里东北至郧阳府郧西县界四百二十里西北至西安府长安县界三百九十里自府治至　京师一千九百八十五里】
　　分野天文井鬼分野鹑首之次
　　建置沿革禹贡梁州之域战国属楚秦为汉中郡地汉置西城县属焉后汉建安二十年分置西城郡三国魏黄初二年改曰魏兴郡属荆州晋惠帝改属梁州【乐史太平寰宇记魏时移理洵口晋太康二年移理锡县三年改理平阳元康中又移锡县永嘉后复移西城】东晋时梁州尝治于此宋齐因之梁天监中于郡置梁州亦曰北梁州寻改南梁州西魏废帝元年改东梁州三年又改金州【治吉安县】置总管府北周以西城县省入隋开皇初府废大业三年复为西城郡又改置金川县为郡治义宁二年复改金川县曰西城唐武徳元年又改郡为金州三年置总管府天宝初改曰安康郡至徳二载又改为汉南郡【刘晌旧唐志寰宇记皆作汉南欧阳修新唐志作汉阴郡】乾元初复曰金州属山南东道【旧唐志属山南西道新唐志属东道方镇表至徳二载山南东道节度领金州葢是时改属也又方镇表兴元元年置金商二州都防御使光啓元年升为节度是年罢节度置昭信军防御使治金州光化元年升为昭信军节度天佑二年赐号戎昭军是年更曰武定军徙治均州三年废】五代初属蜀后属晋【欧阳修五代史职方考金州唐末置戎昭军已而废之遂入于蜀至晋髙祖时又置怀徳军寻罢舆地纪胜图经云梁开平二年蜀王建改蜀武平军】宋曰金州安康郡干徳五年置昭化军节度属京西南路建炎后属利州路【宋史地理志金州前宋京西南路惟此一方未入于金建炎四年属利州路绍兴元年置金均房州镇抚使六年复京西南路九年西川宣抚司十年置金房开达安抚使十三年利州路】元仍为金州以州治西城县省入属兴元路明初属汉中府万歴十一年改曰兴安州二十四年直陜西布政使司
　　本朝因之乾隆四十八年陞兴安府并设安康县为府治省汉阴入之属陜西省领县六
　　安康县【附郭东西距三百里南北距七百六十里东至泃阳县界七十里西至石泉县界二百三十里南至四川达州太平县界三百五十里北至商州镇安县界四百一十里东南至平利县界五十里西南至紫阳县界四百里东北至洵阳县界九十里西北至商州镇安县界三百六十里汉为西城县及安阳县地后汉置西城郡魏因之晋为西城县及安康县地后及齐梁因之西魏改安康县为宁都县周改西城县为吉安县隋大业初改吉安县为金川县后仍改名西城及改宁都县仍为安康县唐改安康为汉阴县五代及宋仍之元并省西城汉阴二县后仍复设汉阴明为兴安州及汉阴县地　本朝初因之乾隆四十八年升州为府设安康县为附郭邑并省汉阴县入之】平利县【在府南少东九十里东西距二百里南北距五百五十里东至湖北郧阳府竹谿县界一百五十里西至安康县界五十里南至四川夔州府奉节县界五百十里北至安康县界四十里东南至竹谿县界二百五十里西南至四川夔州府太平县界二百六十里东北至洵阳县治一百九十里西北至安康县界三十里汉西城县地晋置上康县属上庸郡刘宋永初后废萧齐复置上亷县仍属上庸郡梁改曰吉阳西魏改曰吉安北周徙废隋为金川县地唐武徳元年置平利县属金州大歴六年省入西城元祐中复置仍属金州宋熙宁六年又省入西城元祐中复置元省明初复置属兴安州　本朝因之乾隆四十八年属府】泃阳县【在府东一百二十里东西距一百八十里南北距三百二十里东至白河县界一百二十里西至安康县界六十里南至湖北陨阳府竹山县界一百五十五里北至商州镇安县界一百六十五里东南至白河县界一百四十里西南至平利县界一百六十里东北至郧阳府郧西县界一百五十里西北至镇安县界一百六十里战国楚邭阳邑汉置旬阳县属汉中郡后汉省晋太康四年复置曰邭阳属魏兴郡刘宋复曰旬阳齐因之西魏又曰泃阳兼置洵阳郡隋开皇初郡废属西城郡唐武徳初于县置泃州七年州废属金州宋因之元省明初复置属兴安州　本朝因之乾隆四十八年属府】白河县【在府东四百里东西距一百十五里南北距一百六十三里东至湖北郧阳府郧县界十五里西至洵阳县界一百里南至郧阳府竹山县界一百六十里北至郧阳府郧西县界三里东南至郧县界九十里西南至竹山县界一百六十里东北至郧西县界三里西北至郧西县界五十里春秋时锡穴地汉置锡县属汉中郡后汉因之三国魏太和二年分置锡郡景初元年郡省以县属魏兴郡晋因之刘宋侨置南上洛郡西魏改为丰利郡又置丰利县北周郡废隋属西城郡唐武徳初属上州贞观八年属均州宋干徳六年省入郧乡县明初为洵阳县地成化十二年析置白河县属湖北郧阳府寻改属金州后属兴安州　本朝因之乾隆四十八年属府】紫阳县【在府西南二百二十里东西距二百三十五里南北距一百八十里东至安康县界四十五里西至汉中府西乡县界一百九十里南至四川夔州府太平县界一百二十里北至安康县界一百里东南至太平县界一百二十里西南至太平县界一百六十里东北至安康县界七十里西北至安康县界九十里汉西城县地刘宋置广城县属魏兴郡齐因之后魏为寜都县地唐为安康县地唐初复为宁都县地后为汉阴县地明正徳八年立紫阳堡寻升为紫阳县属金州万歴中属兴安州　本朝因之乾隆四十八年属府】石泉县【在府西北二百七十里东西距一百二十里南北距二百一十里东至安康县界五十里西至汉中府洋县界七十里南至汉中府西乡县界九十里北至西安府长安县界一百二十里东南至安康西乡二县界一百三十里西南至西乡县界六十里东北至商州镇安县界一百二十里西北至长安县界一百二十里汉安阳县地晋永和中置晋昌郡领长乐等县刘宋末郡省县属魏兴郡萧齐复置晋昌郡西魏改郡曰魏昌县曰永乐寻又改县曰石泉北周郡废县属金州隋属西城县唐圣歴元年改曰武安神龙初复故大歴六年省入汉阴县永贞元年复置仍属金州宋因之元省明初复置属金州嘉靖三十九年属汉中府万歴十一年属兴安州　本朝因之乾隆四十八年属府】
　　形势北阻方山南临汉水【李吉甫元和郡县志】东接襄沔南通巴达西连梁洋北控商虢【宋安康郡志】自汉中而东则谓金多山岭由均房而西则谓金多平旷【旧图经】蜀之后门两河三辅之奇道【马端临文献通考】秦头楚尾一大都防【祝穆方舆胜览】
　　风俗猎山伐木深有楚风【寰宇记】租赋甚微词讼絶少【宋陈彭年奏劄】俗重寒食大类汉中【方舆胜览】士崇礼义野号质朴然逐末者颇好靡侈【州志】
　　城池兴安府城【旧城周六里有奇门五东西南三面有濠北临汉江明洪武四年筑万歴十一年圮于水十二年筑新城于南原移州治之本朝顺治初州城圮复移旧城康熙四十五年复圮明年改筑新城于赵台山下在旧城南三里周七百三十三又乾隆间重修四十八年为府城】平利县城【周四里有奇门四东西阻水南北倚山明隆庆初改筑　本朝雍正六年西南城为水所冲重修】洵阳县城【因山为城周三里有竒门三背环泃水面临江汉】白河县城【旧城明成化十二年筑周三里有奇明末燬本朝康熙二十六年改筑周半里许髙七丈余门三】紫阳县城【旧城明嘉靖三十五年筑周六百四十丈门三明末燬　本朝顺治七年就南隅改筑周五百十步亦三门康熙二十五年重修】石泉县城【周三里门四濠深一丈有奇明正徳四年筑】
　　学校兴安府学【在府治南元至元中建明洪武五年重建　本朝屡加修葺入学额数十五名】安康县学【在县治南乾隆四十八年建入学额数十二名】平利县学【在县治西明隆庆中移建入学额数八名】洵阳县学【在县治西明成化中建入学额数八名】白河县学【在县治北明成化十二年建入学额数八名】紫阳县学【在县治西】
　　【本朝顺治十年建康熙四十七年重修入学额数八名】石泉县学【在县治东明洪武四年建入学额数八名又州县并设有义学社学】
　　户口【原额人丁五万八千四百七又滋生人丁三万八千六百四十　原额屯丁一千四百八十七又滋生屯丁二百三十五】
　　田赋【田地一千五百六十八顷六十四畆五分二厘零额徴地丁银九千五百十五两七钱四分一厘零又紫阳县地俱系山坡原无顷畆额征银四百七十一两三分一厘零米四百九十一石七斗三升一合零　屯田二百三十三顷三十四畆三分七厘零额徴地丁银五百七十六两一钱三分八厘零米一千二十八石七斗二升八合零】
　　山川青碌山【在安康县东四十五里山有石洞十二产青碌今封闭】鲤鱼山【在安康县西欧阳忞舆地纪胜州城西三十里地名秦郊渡月河约二里有山最髙俗呼为鲤鱼山相传与汉阴鳯凰山相连遂以鳯凰为头鲤鱼为尾共一百二十里州志山在州西四十里上有泉相传内有二鲤今竭】天柱山【在安康县西五十里一名砦子山万险壁立下有碧瑱洞今封闭】鳯凰山【在安康县西跨石泉紫阳二县境寰宇记汉阴县鳯凰山周地图记谓为龙子山垒嶂有十二层按道书云鳯凰山二十层上有仙人药园舆地纪胜元和志鳯凰山去汉阴县一百五十里悬竦万仞旧州志山在州西七十里西阻池河北阻越河绵亘二百五十里紫阳县志山在县西北七十里汉阴县志山在县南二十五里南枕汉江西连石泉东南接紫阳兴安境】赵台山【在安康县南二里元和志梁时汉水泛溢人皆走避此山上】五峯山【在安康县南五十里五峯耸秀为邑胜景】髙洞山【在安康县北三十里山甚髙险相近有龙王山上冇龙泉居民祷雨于此】将军山【在安康县北四十里相传旧有将军战殁土人立庙祀之故名山后有石洞内藏甲胄】牛山【在安康县北唐书地理志西城县有牛山舆地纪胜牛山在州北五十里为州境羣山之冠上有泉不涸不溢祷雨辄应王明清挥麈録唐中和三年黄巢乱有太白山人谒金州刺史崔尧封言本州北牛山旁有黄巢谷金桶水请掘破之则贼当自败尧封遂发丁往掘之月余崖崩有一石桶桶中有一黄腰兽上有一剑兽见剑自扑而死其秋巢果败州志牛头山在山北九十里绵亘百余里髙入云汉上有金牛洞即昔人掘剑刺黄腰兽处】云门山【在安康县东一百六十里两峯并峙若门东枕恒河】双乳山【在安康县北一百六十里两峯突起形如双乳】梁门山【在安康县东北元和志在汉阴县东八十里梁将王神念开拓州境梁门为之门月川水出此旧志今有月岭山在县东六十里月河源出此疑即梁门山也】箭山【在安康县北二百二十里与州境羣山相接西枕清泥河山产箭竹】魏山【在安康县西南九里元和志其山东西南三面险絶不通】白云山【在安康县东北五里州志山下有白云泉】龙王山【在安康县东北三十里州志上有龙湫大旱不涸】西城山【在安康县西北五里州志古西城县建在山下】心山【在安康县西北寰宇记洵阳县有心山汉宣时北平阳厥为汉中守经此山有栖遁意遂不之郡学道感瑞见金羊因易为姓今县界有羊氏即厥之族也旧志山在州西北五里】横山【在安康县西北二百二十里右截羣山】马蝗山【在安康县西北二百六十里东西绵亘一百里】女娲山【在平利县东三十里唐书地理志平利县有女娲山州志冈峦起伏蜿蜒四十余里灌溪源出此晋桓温伐秦其将司马勲出子午道为苻雄所败退屯女娲堡即此】松子山【在平利县东六十里山髙峻上有池名天池水又东北有了角山两峯并峙形如了角与洵阳县接界】观山【在平利县西一里山势起伏屹然中嶂为县治水口上有元天观一名元天观冈故名】马鞍山【在平利县西三十里又西十里有嶓冡山】锦屏山【在平利县治南半里县志山对县署冈峦环抱草树周遮春时花开烂若锦绣】化龙山【在平利县南二百里上有九台十三湾多奇禽怪兽冇苦竹其实可充食】花池山【在平利县南三百余里州志由化龙山脊百二十里通花池山由花池山脊百七十里通四川太平大寜等处丛林宻箐絶无居人】髙王山【在平利县北三十里一名髙望山孤峯突耸顶冇云必雨人以占候】药妇山【在平利县东南一百里周地图记云有夫妇携子入山其父堕崖妻子捣药救之并变为三石人顶上药臼尚在】秋山【在平利县东南一百九十里通四川路上下四十里林木蔽日四时凝雪不消中有一碗泉随饮随溢】灵崖山【在洵阳县东一里峯峦环拥南枕汉江北连鹘岭】浮云山【在洵阳县东一百五十里极髙峻南临汉江北接羣山抵商州界】当门山【在洵阳县东一百七十里舆地纪胜两峰相对望之如门】青山【在洵阳县西五十八里东北枕汉江西南接州界下有洞产碧瑱今封闭】留停山【在洵阳县南二里寰宇记县有留停山行人登之爱其峭拔多停留纵览因名】谷山【在洵阳县南十里嵗旱祷雨多应】女华山【在洵阳县南一百十五里形势髙峻林木蓊蔚山腰有洞洞中出云必雨居人以阴晴】连尖山【在泃阳县南一百五十里山极深僻以三峯尖耸并峙而名】马迹山【在洵阳县北郦道元水经注旬阳县有山有悬书崖髙五十丈刻石为文字今人不能上不知所述山下有石坛上有马迹五所名曰马迹山】羊山【在洵阳县北五十里终南交阜连络千里相传为福地修炼之所下有谷粟黑龙仙苑等洞俱祷雨有应絶顶有观址俗云张子房辟谷处】紫荆山【在洵阳县东南五十里舆地纪胜有洞深可五六里号仙洞山后有石池池旁有石莲花】龙山【在洵阳县东北一百二十里舆地纪胜有灵泉旱祷即应】水银山【在洵阳县东北一百四十里南临蜀河北连鹘岭有珠砂水银洞三处又碧瑱山在县东北一百五十里有碧瑱洞今皆封闭】中华山【在白河县西七十里上有中华池四时不涸】长冈山【在白河县西九十里亦谓之长冈岭小冷水出此】印台山【在白河县南一里峯顶方正形如印台】龙冈山【在白河县南二里山势起伏如龙蟠一名伏龙山唐书地理志丰利县有伏龙山疑即此】南竹山【在白河县西南一百二十里与湖北竹山县接界大白河水出此】三台山【有二一在白河县东北五里有三峯叠峙一在紫阳县东三十里云台三层山腰有石洞龙泉】魁星山【在白河县东北七里七峯连亘迤逦如北斗象】锡义山【在白河县东北水经注锡县冇锡义山方圆一百里形如城四面有门上有石坛数十丈世传列仙所居山髙谷深多生薇蘅草其草有风不偃无风独摇元和志锡义山一名天心山在丰利县东北六十五里名胜志山在郧县西一百八十里】天马山【在紫阳县南二里状如奔马】笔架山【在紫阳县南三里相近有印台山】瓮山【在紫阳县南三里南岸其相近有印台山瓮儿山下有紫阳洞通志紫阳洞在县南紫阳滩之崖有三洞皆深丈许宋真人张紫阳修道于此县因以名】望夫山【在紫阳县南九十里任水之滨上有望夫石】三尖山【在紫阳县南一百里林谷业宻明嘉靖中巨寇李三聚党于此】风洞山【在紫阳县北七十五里孤峯独耸泉源奔泻】香炉山【在紫阳县东南十里上有铁炉山顶云起则雨】目连山【在紫阳县东南六十里下有目连洞人迹不至】板厰山【在紫阳县东南七十里洞河内　本朝顺治六年巨寇孙守金结砦于此十年平之】光头山【在紫阳县东南一百五十里与四川太平县接界山顶不生草木故名上有二穴极深下有龙洞石门三重内有石牀】团螺山【在紫阳县西北六十里层峦围绕如螺】马岭山【在石泉县东四十五里绵亘二十余里路径崎岖纡回盘绕皆在半山日出照耀行人如在天际】天池山【在石泉县西四十里自麓至顶二十里上有池方一畆冬夏不涸】十八盘山【在石泉县南五里髙出云表盘曲十八折始达其顶】银洞山【在石泉县南八里山西北有仙鹤崖】五攒山【在石泉县北三十里五峰相聚亦名五攒岭】四方山【在石泉县北一百里旧为茶贩出入之所设兵防守】太伯山【在石泉县东南三十里上有神洞祷雨有应】天平山【在石泉县东南八十里汉江南岸其山髙峻絶顶有坦平处约畆许】云雾山【在石泉县西北六十里上有佛殿佛座下有泉云雾四时不散下有洞不甚髙濶而深不可测嵗旱祈祷投石于中即冇风从洞中出风止即雨】牛蹄岭【在府东南十五里路极险峻】燕子岭【在府西北二百八十里与长安镇安二县接界】分水岭【在安康县西北二百二十里连鳯凰山与石泉县接界】龙防岭【在安康县西北二百五十里层峯茂林与鳯凰山相埒】马鬉岭【在平利县东六十里形如马鬉下有罗圈洞】狗脊岭【在平利县西北四十五里与本州接界】黄防岭【在泃阳县西三里县之主山也】骆驼岭【在洵阳县西北一百二十步东枕县治西接羣山形如骆驼项又杨家岭在县西北九十里东临洵河西抵金州一名昐羊岭又十里有合抱岭山水环抱故名】鹘岭【在洵阳县东北一百五十里接湖北郧西县界】申公岭【在白河县东南一百三十里小白石水出此】五条岭【在白河县西南一百八十里大冷水出此】鳯岭【在白河县西二里自县西北环绕西南形如鳯翥】城墙岭【在紫阳县西一百二十里昔时縁山巅筑墙南北亘三十余里为紫阳西乡二县界】神峯岭【在紫阳县北壁立如屏风县治枕其麓】堰头岭【在石泉县东南五里汉江南岸汉江迳此有滩曰堰滩】饶风岭【在石泉县西五十里南枕汉江与汉中府西乡县接界险峻倚天石径盘纡为秦楚蜀往来必由之路下有饶风河】磨儿岭【在石泉县西北九十里甚髙险路通子午谷】文笔峰【在白河县东南三里孤峯如削又有文笔峰在紫阳县东南八里一峯突起峭厉如笔】三十六峯【在紫阳县东三十里羣峯罗立为县境诸山之冠】八里冈【在平利县东南九十里冈东西凡八里故名亦名花栗冈其地山环若城水绕如带明嘉靖初县被水灾议徙城于此以居民重迁不果】观音岩【在洵阳县东八里面瞰汉江石穴参差】陈公岩【在紫阳县西五十里汉江滨旧名铁牵滩南岸石崖壁立人不能行昔有铁绳县于崖上溯流者挽之以行年久废壊舟人苦之　本朝顺治十六年汉中府沔县人陈左防安国募工凿石开路因名】穿崖【在洵阳县东北一百五十里髙千仞崖中一窍南北相通可三里许】白崖【在白河县西南三十里石磴盘梯望如积雪】滴水崖【在紫阳县西北十里悬崖峭壁上有洞有泉下注如白练下有太白池深不可测】鸡鸣坡【在紫阳县西南六十里相传汉髙祖微行至此闻鸡鸣而止故名】镇坪【在平利县南五百里接四川界】九股坪【在平利县西南中有平地一区西接四川太平县界】小垭子【在州西一百二十里两山壁立中通一路如线】木竹垭【在紫阳县南一百里】土门垭【在紫阳县西南六十五里权河内两岸夹峙俨若巨闻】二州垭【在紫阳县西南一百六十里防崖絶壁上有擂鼓石为兴安及四川达州接壤之区明正徳中以二州相去辽逺分置紫阳太平二县仍于此置戍防守】香溪洞【在安康县南二十里下为香溪沟两岸怪石奇峯林莽茂宻舆地纪胜平利县北数十里有香溪柴扉洞即此】风洞【在洵阳县南八十里洞中有大风极寒人不可当又有风洞在平利县西四十里四时皆有风出又石泉县西二十里亦有风洞投石则风出】龙洞【在安康县西北洞甚深宥】铜洞【在洵阳县南一百二十五里旧产铜今无】神仙洞【在洵阳县西南一百五十里又有神仙洞在白河县西九十里内有池水甚淸冽嵗旱祷雨有应】铅洞【在洵阳县东北四十里】髙瑱子洞【在白河县西六十里旧出碧瑱子】冲天洞【在紫阳县东三十五里汝河对岸县崖中有石洞洞前有泉清澈可掬又有白崖洞在县南三十里汝河旁】观音碥洞【在紫阳县西南一百二十里任河旁石崖髙覆有石如龙喷水下注石穴中不竭不溢内有洞可容数千人】烟波洞【在石泉县西十里汉江滨其深莫测相传积薪洞口然之烟透天池山下小洞】鼔圆河【在石泉县西十五里石崖天开河水从中穿过居民堰以溉田】枯栁洞【在石泉县西十五里门髙一丈二尺濶一丈洞门有石台石炉中有石豆笾杯斚之类皆出天成又有三梯深数十丈盘梯而进旁有泉穴如碗其深莫测倾耳聴之声如雷鸣】仙女洞【在石泉县北七十里香炉沟崖上一石当门状若龙头洞中有莲花石盆祷雨辄应又有仙女洞在县西百里山林深邃人迹罕到中有池方畆许】镜石【在洵阳县南五十里一山突起岩石如削光耀如镜】汉江【自汉中府西乡县流入经石泉县南折而南流经安康县北又东南至紫阳县南折而东北经府北又东经洵阳县南又东经白河县北又东入湖北郧西县界水经注汉水东会洋水又东歴敖头又东合直水又东经直城南又东经千渡至虾蟆岭歴汉阳潕口而入于彭城龙灶又东迳鱼脯谿口宁都县南又东迳魏兴郡广城县又东迳鱼脯谿口又东过西城县南又东迳鼈池鲸滩又东迳岚北谷口又东右得大势左对月谷口又东迳西城县故城南又东为鳣湍洪波渀荡漰浪云頽古耆旧言鳣鱼奋鳍遡流望涛直上至此则曝鳃失济故因名湍矣又东合旬水又东迳木兰塞南又东左得育溪又东左得甲水口又东为龙渊又东迳魏兴郡之锡县故城北为白石滩又东迳长利谷南元和郡县志汉水去州城百步水出麸金其色稍白不任贡献又汉水南去丰利县二十里寰宇记汉水在石泉县东百步汉阴县南二里又汉水在废淯阳县城南旧州志汉江自西乡县流入石泉县境迳县西四十里为洪石滩滩下百余步有阎王坂石崖陡峻凿孔为路舟行最险东迳县南五十步又东至汉阳坪入汉阴县境南去县八十里又东南三十里入紫阳县界东下为铜锣三湾又东为草闂滩又东为五溜子滩又东为龙王滩又东为石壁滩又东为铁縴滩又东为宦姑三滩又东为怯滩又东至县西八里为大力滩左右有两石觜为舟楫患又东为石梁滩当任河水口又东至县治前为紫阳滩又东至县东南一里为中宫滩极髙险中流有石柱怒涛如雷又东至县东四里为长滩近汝河水势稍缓又东为楼子滩又东为柘渎滩又东为石门滩入州界又东为月池滩又东四十里为思滩又东三十里为髙洋滩又东十里为三碓滩又东五里为织女滩又东五里为串滩又东四十五里为麸滩又东二十里为月河滩又东过州北门外又东十里为上下立石滩又东三十五里为神滩又东五里为上下滩诸滩中串麸二郎为险而神滩又甚明成化十三年知州郑福晓石凿之以杀其势又东入洵阳县界又东六十里经县南门外又东三十里为搆□沱夏水生则舟行甚难又东一百五十里为仙滩又东三十里为蓝滩乱石纵横怒涛汹涌舟行患之又东南入白河县界至县西六十里为月儿潭潆洄澄澈水影如月因名又东至县北二里又东四十里入湖北郧西县界】月河【源出安康县西北东南流入州西入汉江水经注月谷口山有阪月川于中黄壤沃衍桑麻列植佳饶水田故孟达与诸葛书善其川土沃美也元和志月川水出汉阴县东梁门山水出麸金通志月河源出月岭山旧汉阴县志月河自县西分水岭发源合县西诸小水环绕县城形如半月流九十里入州界州志谓之越河在州西七里自鳯凰山东流至石泉受迟河水至汉阴受添河水过越岭关受白鱼沟水又受恒河水昔经牛山麓明末南徙又东受傅家河水又东流数十里入汉水口仅可容舟】恒河【在安康县北南流合月河一名衡河舆地纪胜金州有衡河源出干祜县流合月河入汉寰宇通志衡河在金州西七十里雍大记恒河在汉阴县东二十五里北岸有古淘金场州志恒河在汉阴县七十里源出牛头山自汉阴界来曲折南行三百余里入月河又清泥河在汉阴县东北三十里源发长安县境东南流入恒河黒水河在州西北二百里东南流入恒河】坂峪河【在安康县北一百七十里又龙王沟蒲溪河在县北一百五十里源皆出鳯凰山观音河在县西北一百八十里源出马蝗山俱北流入月河添水河在县北二百里双乳河在县北二百三十里俱南流入月河】沙河【在安康县北一百四十里源出石谷垭西流至石泉县入迟河又小膝河在县西北二百三十里及月河坂峪河龙王沟皆可溉田】黄洋河【源出平利县西北流至府东入汉江寰宇记唐武徳间移平利县于黄洋水之北平利县志黄洋河在县西十五里源出风线口西北流入州境州志在州东五里源出平利县化龙山北流入汉又陈家沟在州南二里故道由新治内因建新城导流东门外夏秋水涨则循城而北绕而西流与施家沟水防经旧城西南隅折东出长春隄闸口入黄洋河】傅家河【在安康县北二十五里源出王莽山南流入月河】岚河【在安康县西七十里源出四川太平县北流经平利县西南界经化龙山又北至府西入汉江以两岸山多岚气故名水经注汉水东迳岚谷北口嶂逺溪深涧峡险防气萧萧以瑟瑟风飕飕而飗飗故川谷擅其目疑即此又有牙河在平利县西南二百五十里北流入岚河其地东通金毛关南通镇坪司明隆庆中尝设巡捕主簿于此】吉河【在安康县西南水经注汉水右得大势势阻急溪故亦曰急势王存九域志西城县有吉水旧州志吉河亦名急河在州西南十五里源出平利县南界东北流入汉江】灌溪河【在平利县南二十步源出女娲山西北流入黄洋河又月溪河在县北十五步源出髙王山南流折而西绕县城会于灌溪河其水势环曲如月故名】界溪河【在平利县东南一百十里一名冲河自湖北竹谿县流入北流至洵阳县界入闾河又石牛河在县东南一百三十里亦自竹谿县流入太平河亦在县东南一百三十里源出秋山秋河在县东南一百九十里源出四川大寜县界俱北流入界溪河又连仙河在县东一百六十里南流入界溪河又松杉河在县东南一百六十里源发武陵冈流入秋河】南江河【在平利县东南二百五十里接四川大寜县界其上源曰小源溪母猪峡东流迳湖北竹谿竹山二县界入汉江】洵河【在洵阳县东自商州镇安县流入即旬水也汉书地理志旬阳县旬水南入汉蜀志申仪降魏为魏兴太守屯洵口水经注旬水北出旬山东南流迳平平阳戍下与直水枝津合又东南迳旬阳县与柞水合又东南迳旬阳县南又东南注汉谓之旬口隋书地理志洵阳县有洵水元和志洵水去县一百五十步县志水在县北半里源出镇安县西北秦岭流入县境自县西北绕县东南入汉】蜀河【在洵阳县东即育水也水经注汉水左得育溪与晋洵阳分界于是谷唐六典山西道大川有育水寰宇记育水在废育阳县西一百步自商州上津县来东流注于汉九域志洵阳县有育水舆地纪胜蜀口在县东百二十里县志蜀河在县东百四十里源出秦岭南流经闾阙入汉即古育水也又西岔水在县东北二百里源出西北山东南流入蜀河】闾河【在洵阳县西源出平利县北流入汉江一名涧水寰宇记涧水在县西二十七里一名闾谷水北注于汉旧志闾河在洵阳县西二十五里源发连尖山北流入汉又平顶水在县西南二十八里源出神仙洞西北流入闾河又金河在县南七十里神河在县南五十里俱流合闾河】干溪河【在洵阳县北四十五里发源县西北境之狮子岭至龙潭为麻坪河至干溪铺为干溪河又东南入洵水又冷水河在县北三十八里源出鹘岭西南流入洵河】干祐河【在洵阳县西北一百四十里源出镇安县东北东北干祐山南入洵河祚水也详见商州】冷水河【在白河县西南一百六十里源出五条岭北流去县六十里入汉江亦曰大冷水又小冷水河去县西九十里源出长冈岭西流入冷水河马庄河在县西一百二十里源出洵阳县界棕溪岭东流入冷水河】白石河【在白河县西南源出县南一百二十里南竹山东北流去县一里入汉江亦名大白石水又小白石河在县东南九十里源出申公岭北流入白石河又红石河在县东南八十里源出漫营岭西北流入白石河又□子沟在县西十五里源出华皮砦东入白石河】仙河【在白河县西北寰宇记上津县有长利水亦名仙水西北自丰阳县流入丰利县界汉中府志仙河在洵阳县东百八十八里】禇河【在紫阳县西二十五里源出西乡县印台山东流入任河又小石河在县西北二十里南流合禇河】緜鱼河【在紫阳县北五十里亦名沔鱼河又曰沔峪河西流入汉相近又有漆园河白阳河皆流合緜鱼河】汝河【在紫阳县东南三十八里又东南二里有洞河俱发源县南界岭北流入汉江】任河【在紫阳县西南一里源出四川大宁县流经太平县又北流至此入汉江崖路崎岖通西蜀道板木结栰多由此出县志县西南二十五里冇之滩任水所迳横石参差回折天然如之字故名】灌河【在紫阳县西南六十里亦名权水源出县西南金山谷有东西两河俱流入任河】蒿坪河【在紫阳县东北三十五里源出鳯凰山东流迳安康县界入滩江】松河【在紫阳县西北五十里南流入汉水经注寜都县治松溪口即此又县北六十里有林本河八十里有閙河皆西流入松河县境诸水惟松河任河灌河三水可资灌溉又五郎河在县西五十里北流入汉江】迟河【在石泉县东接旧汉阴县界即直水也水经注直水出子午谷岩岭下南流支分东注旬水又南迳蓰阁下又东南歴直谷迳直城西南流注汉魏书地形志安康县有直水寰宇记直水源出永兴军干祐县弱岭姜子关迳汉阴县理西又南注于汉九域志汉阴县有直水石泉县志池河在县东五十里源出长安县腰竹岭南入汉江世传其水易长难退故亦名迟河近河地多良沃葢即直水以直池声相近而讹也】珍珠河【在石泉县西二里源出云雾山东北马蝗岭南流至县西防饶风河入汉江又红河在县东北二里源出五攒岭两岸多红石故名亦南流入汉江】大坝河【在石泉县西十五里源出长安县秦岭合县西北之龙洞沟南流至县西合饶风河入汉江】饶风河【在石泉县西五十里一名毛家河源出西乡县子午河分流迳土门闗东流入汉江】龙洞沟【在紫阳县治南源出笔架山西流入海又紫阳沟在县南三里源出文笔峰北流入汉】显钟沟【在紫阳县西南四十五里洪涛触石浪吼如雷相传昔时沟中洪水涌出一钟因名又瓦房沟在县西三十里皆流入任河】麒麟沟【在白河县西六十里源出陈家山流入汉江】麻湖沟【在白河县西北半里源出柏木山北流三十里入汉江】长春沟【在白河县西北源出县南龙冈引流入汉江两岸花草四时不絶中有普泽泉在县西北一里左右各一泉居民日汲不竭相近又有普润泉亦出长春沟】天池【有二一在平利县文庙后其水清澈大旱不涸一在白河县南龙冈山上冈阜四起中陷一坪方半畆遇雨四流成池】莲花池【有三在洵阳县东西北三面去县各五里】龙潭【在平利县东六十里潭濶四丈其深莫测为嵗旱祷雨之所】龙湫【在石泉县南五十里汉水南岸渊深莫测旱祷立应】金泉【在府东舆地纪胜金泉即子城东之井取金生水之义州志在州治东二里其地旧有金华寺故名井深四丈水甚甘冽大旱不涸】三泉【在府南五十里龙门谷中取水祷雨多应】小丝泉【在府西八里其派如丝其出不竭又黒龙泉在州西北八十里】凉水泉【在府北县东三十里味甚清冽】普济泉【在白河县东九十步四时不涸引流为清风沟入白石河】广济泉【在紫阳县西十五里】石泉【在石泉县南五十步清冽不涸寰宇记泉在故县北县以此名】洗心泉【在汉阴县东旧州志县东三里有弛龙沟内有长啸崖峭壁数十仞明嘉靖中有僧辟一洞曰朝阳洞洞东一泉从岩穴流出名曰洗心泉】清平井【在平利县东百步其水至清居民饮之不生瘿瘤】
　　古迹西城故城【在府西北汉置县属汉中郡后汉末为西城郡治魏志建安二十年分汉中之安阳西城为西城郡华阳国志建安二十四年刘先主以申仪为西城太守仪降魏黄初二年文帝转仪为魏兴太守蜀平遂治西城司马光通鉴晋咸康五年庾怿为梁州刺史镇魏兴后以魏兴险逺徙屯平州建元二年司马勲为梁州刺史戍西城太元四年苻坚陷魏兴九年桓冲遣郭宝伐苻坚魏兴太守禇垣降之义兴中谯纵之乱氐陷梁州刺史复移魏兴寰宇记梁于魏兴郡置北梁州寻改为南梁州后魏正始元年归魏按梁州记后魏合华阳金城二郡为忠诚郡领亭乡锡城金川三县即此地西魏大统元年梁将兰钦东伐魏兴郡还梁废帝元年达奚武吞并山南又与魏兴置东梁州三年因其地出金改为金州仍领魏兴郡北周天和四年省西城县仍移吉安县理西城废县廨隋改金川唐复为西城其故城即今金州西北四里汉江之北西城山之东魏兴郡故城是也当谷口路南与州城相对葢后魏时移今理州志州初治汉水北去不过百余步后移水南明万歴十一年大水城坏移治故城之南三里许因易州名兴安　本朝顺治初因新城頽圯复还治旧城又有旧土城在东关遗址尚存即宋元以来州城旧址　按汉书地理志所列第一县不皆为郡治汉中郡虽首列西城而当时自治南郑水经注寰宇记等书甚明自胡三省始谓前汉郡治西城诸志从之其实非是】上亷故城【在平利县东晋书地理志上庸郡有上亷县沈约宋志永初志有后省萧齐复置仍属上庸隋书地理志金川县梁初曰上亷后曰吉阳西魏改曰吉安旧唐书地理志北周于平利川置吉阳县隋改为安吉武徳元年改为平利寰宇记平利县两汉及魏为西城县地晋于今县南平利川置上亷县取上亷水为名寻又改为吉阳县周地图记云上亷县后移还上庸于平利川置吉阳县后魏改为吉安县北周天和四年移吉安于今州理唐武徳元年再于上亷城置平利县八年又移于古声口戍南声水之东黄洋水北即今县也平利县志上亷城在今县东】旬阳故城【在今洵阳县北战国策苏秦説楚盛王曰楚北有郇阳汉书地理志汉中郡领旬阳县晋书地理志魏兴郡领洵阳县宋书州郡志旬阳县后汉无晋太康四年复立隋书地理志西城郡洵阳县旧置洵阳郡开皇初郡废旧唐书地理志武徳元年割洵阳洵城驴川三县置洵州七年州废以三县属金州寰宇记洵阳县在金州东一百二十里本汉旧县以在洵水之阳而名县志故城在今县治北　按周书泉仲遵传蛮帅杜清和自称巴州刺史结安康首帅共举兵围东梁州朝廷遣王雄讨平之改巴州为洵州隋志金川县北周置洵州寻废以洵水为名葢亦在今洵阳县界】黄土故城【在洵阳县东隋书地理志西城郡黄土西魏置淯阳郡后周改郡置县曰长冈后省郡入甲郡置县曰黄土并赤石甲临江三县入焉开皇初郡废旧唐书地理志金州淯阳县后魏黄土县义宁二年属上州贞观八年属金州天寳元年改为淯阳唐书地理志淯阳县大歴六年省入洵阳长庆初复置寰宇记废淯阳县在洵阳县东三十里本汉洵阳县地晋于此置淯口戍后魏大统十七年改置洵阳郡又于郡西三十三里置黄土县居汉水南黄土山之西为名北周保定二年改淯阳郡为长冈郡三年郡废移黄土县于淯阳郡廨为理宋史地理志干徳四年废淯阳入洵阳州志故城在今洵阳县东一百二十里即闾关司旧堞宛然】锡县故城【在白河县东古麇国地左传文公十一年楚潘崇复伐麇至于穴汉书地理志汉中郡领锡县后汉书郡国志县春秋曰锡穴应劭曰锡音阳魏志建安二十年分汉中之锡郡置都尉太和二年分新城之锡县为锡郡景初元年省锡郡以锡县属魏兴郡水经注汉水东迳锡县故城北寰宇记晋太康五年魏兴郡自洵口移理县今丰利界东魏兴故城是也】丰利故城【在白河县南宋书州郡志南上洛郡侨寄魏兴领上洛商流民丰阳渠阳义阳六县隋书地理志西城郡丰利梁置南上洛郡西魏改郡曰丰利北周省郡入上津郡后又废上津郡入甲郡元和志丰利县东至均州二百四十里汉长利县地理在长利川故名宋于此侨置南上洛郡后魏文帝改为丰利郡又立丰利县旧唐书地理志后魏分锡县置丰利县武徳初属上州州废属均州寰宇记干徳六年并丰利县入郧阳县平利县志丰利城在今县东北一百七十里】石泉故城【今石泉县治晋书地理志桓温平蜀之后以已汉流人立晋昌郡领长乐等十县宋书州郡志晋昌郡晋元帝立宋末省以长乐等魏兴郡杜佑通典石泉县齐置晋昌郡于此寰宇记石泉县在金州西北三百里本汉西城县地梁武帝立晋昌郡治王水口夏侯道迁以梁州入魏移晋昌郡于所领长乐县东阳村后值黄众保叛移晋昌郡于旧理因改曰魏昌周武成三年郡又移理东阳川仍并所领诸县为永乐一县理于今县南一里旧长乐所理处续改名石泉以县北石泉为名保定三年废魏昌郡移石泉县理郡城即今县理是也唐圣歴元年改为武安县神龙初复旧大歴六年以户口散落并入汉阴县永贞元年金州刺史姜公辅奏县地山谷重阻一千余里来往输纳民为不便请于旧所复置诏从之王水口在县西八十里】安康故城【在旧汉阴县西汉置安阳县在今汉中府城固县界魏移置于此晋改曰安康刘宋又置安康郡宋书州郡志梁州安康郡宋末分魏兴之安康县及晋昌之宁都县立安康县本二汉安阳县汉末省魏复立属魏兴晋太康元年更名水经注汉水东歴敖头旧立仓储之所傍山通逺水陆险凑魏兴安康县治有戍统领流离魏书淳于设传孝昌三年朝廷以梁州安康郡阻带江山要害之所分置东梁州隋书地理志西城郡安康旧曰宁都齐置安广郡后魏置东梁州后萧詧改直州开皇初郡废大业初州废县改曰安康唐书地理志武徳元年以安康县置西安州二年曰直州贞观元年直州废安康属金州至徳二载更名汉阴寰宇记汉安阳故城在汉阴县西二十四里即今敖口东十里汉江之北故城是也宇文周始从旧县移于今所　按汉安阳故城据汉志水经注当在今城固县沈约志魏收志及寰宇记皆与二书不合辨见汉中府】宁都故城【在旧汉阴县东南晋置县属晋昌郡水经注汉水东迳晋昌郡之宁都县南县治松溪口是也刘宋属安康郡萧齐后魏因之西魏大统十四年改县为郡以封宇文泰子毓为公后郡县皆废入安康唐武徳元年复分安康置宁都县属西安州贞观元年省汉阴县志寜都故城在今县东南七十里　按隋志安康旧曰寜都葢宁都省入安康之后因改安康曰宁都隋复曰安康也】汉阴故城【在府西北一百八十里本汉安阳县地三国魏移置安阳县属魏兴郡晋太康元年更名安康县宋末置安康郡宋齐因之后魏孝昌三年又于郡置东梁州西魏改曰直州寻改县曰宁都隋开皇初郡废大业初州废改宁都曰安康属西城郡唐武徳初于县置西安州二年改为直州贞观元年州废县属金州至徳二载改曰汉阴宋因之元省明初复置蜀金州嘉靖三十九年属汉中府万歴十一年属兴安州　本朝因之乾隆四十八年裁并入安康县】闾川废县【在洵阳县西旧唐书地理志武徳元年置洵州又分洵阳置洵城闾川二县七年废洵州县属金州贞观二年省闾川八年省洵城并入洵阳县志闾川县在今县西三十里以闾川水为名即今之闾州铺】熊川废县【在白河县东隋书地理志后周省熊川阳川二县入丰利旧志熊川故城在平利县东葢西魏时所置】广城废县【在紫阳县南宋书州郡志魏兴郡领广城县水经注汉水东迳广城县县治在王谷道南出巴獠有盐井食之今人瘿疾通志紫阳县南六十里有王溪或曰即王谷之讹水源出其谷溪因以名】直城废县【在蒨安阴县西后魏置水经注汉水东迳直城南魏书地形志东梁州金城郡领直城一县北史傅防眼传梁北梁州长史锡休儒寇直城竖眼遣其子敬绍击破之隋书地理志金川县旧有金城郡开皇初废】汉阳废县【在旧汉阴县东魏书地形志东梁州魏明郡领汉阳县水经注汉水自置城南歴汉阳潕口即此隋志西魏改晋昌郡曰魏昌北周省入西城后魏明即魏昌也】吉挹城【在安康县西南水经注汉水右得大势势阻急溪依山为城城周二里在峻山上晋梁州督防吉挹所治符坚遣韦钟伐之挹固守二年不能下无援遂陷元和志吉挹于隠口峻山筑垒固守在西城县西南魏山上州志吉挹城在新城西南六里】伎陵城【在洵阳县东汉江南岸其北岸为木兰塞晋书宣帝纪魏太和元年新城太守孟达连吴蜀谋举兵帝潜军进讨吴蜀各遣其将向西城安木兰塞以救达水经注汉水东迳木兰南右岸有城名伎陵城周回数里左岸垒石数十行重垒数十里中谓是处为木兰塞云县志伎陵城在县西五十里】太子城【在洵阳县西北一百二十里三岔关下临干祐河遗址尚存】汉王城【在旧汉阴县东三十五里遗址尚存】妫墟【在安康县西北应劭汉书注世本妫墟在西城县西北舜之居州志妫墟在州北一里汉江北岸】禹穴【在洵阳县东一百三十里髙八尺深九尺旁鑴禹穴二字穴右有泉味甚清冽世传禹决汉水时居此】白河堡【即今白河县治本洵阳县地在万山中明成化八年置堡以白石河为名十二年改置为县】紫阳堡【在紫阳县东县志县本汉阴县东南隅州之西南隅也明正徳六年流贼蓝廷瑞平八年立紫阳堡寻升为县县治初设于紫阳滩左嘉靖三十五年迁于滩右即今治也】滶口镇【旧汉阴县治宋史地理志汉阴县绍兴二年迁治新店以旧县为镇嘉定三年升滶口镇为县乾隆四十八年新设通判驻此】大夫营【在洵阳县东一百五十里明初御史大夫邓愈尝屯兵于此故名】圣公馆【在洵阳县东寰宇记汉水记云黄土县鸡鸣山北十五里冇圣公馆后汉光武起义兵屯此】旧子午道【在安康县西北水经注直水北出子午谷地理通释安康县有旧子午道梁时别开干路于黄金县境旧道遂废】忘归亭【在府南五里宋陈师道有记】翠光亭【在府治西北宋建杨徽之有诗】绮川亭【在府北牛山春时花开锦绮烂然为一方胜景】鳯亭【在旧汉阴县东十五里见舆地纪胜】
　　关隘东津关【在安康县东四里汉江北岸又西津开在州西四里汉江南岸皆久废】铁岭关【在安康县西九十里又越岭关在州西北一百三十里】白马关【在安康县北三十里又烂柴关在安康县北七十里路通洵阳镇安又木竹碥关在州北一百三十里接镇安界俱险峻】方山关【在安康县西北元和志在县西三十二里贞观十二年置当东西驿路】老君关【在安康县西北一百里】铜钱窖闗【在安康县西北三百里又敖场坝关在县西北三百十里】白土关【在平利县东南一百五十里接湖北竹谿县界详见竹谿】武陵关【在平利县东南二百七十里又源溪关在县东南五百里接四川大宁县界】金毛关【在平利县南二百里】文彩关【在平利县南四百五十里峭壁百仞梯径险絶又南五十里有小闗于地连镇平为秦楚蜀通衢】狗脊关【在平利县西北五十里狗脊岭】旬关【在洵阳县东汉书郦商传商别将攻旬关西定汉中顔师古曰汉中旬水之上关也今在洵阳县】闾关【在洵阳县东一百二十里明置巡司今革】红崖关【在洵阳县南一百里其地有街衢故迹相传明洪武中郭继宗守此以御红巾之乱】七里关【在洵阳县南一百五十里为楚蜀之冲旧置铜钱关后以山僻难守移建于七里沟故名　本朝康熙元年设守备驻此雍正十年改设都司】两河关【在洵阳县西北一百二十里东接蜀河西接干祐河北通镇安县明置三岔巡司于此今裁】清风关【在洵阳县北舆地纪胜洵阳县有青鳯关旧志清风关在洵阳县北一百五十里接镇安县界即青鳯之讹也俗又名青铜关又体岭关在县东北一百五十里鹘岭】双河关【在紫阳县东南当汝洞二水间故名】斑鸠闗【在紫阳县南一百五十里】毛坝关【在紫阳县西南一百二十里任河旁与汉中府西乡及四川太平县接界州志任河关在州西南三百五十里又有沟坪寺溪二关在州西南四百里皆在紫阳县与四川接界】马岭关【在石泉县东三十里当马岭路因名有亭曰息担】熨斗闗【在石泉县南一百里】饶风关【在石泉县西宋史吴玠传绍兴三年金萨里罕自商于取金州长驱趋洋汉兴元守臣刘子羽急命田晟守饶风关以驿书招玠入援玠自河池日夜驰三百里遂大战饶风岭六昼夜敌不退会玠小枚有得罪奔金者导以祖溪间路出闗背乘髙以瞰饶风诸军不攴遂溃州志关在石泉县西六十五里祖溪关在饶风关北四十里又有土门关在饶风岭二十里　萨黑罕旧作撤离喝今改】五郎闗【在石泉县北一百十里】归安岭【在府北周显徳五年李玉自长安袭蜀归安镇蜀兵据险邀之败没长安志归安镇在干祐县南一百二十里旧志镇在州北五里即今香獐坝】饶风岭【在石泉县西旧在县东四十五里池河口明景泰中置巡司正徳十三年移于县西下饶风岭今裁】秦郊镇【在府西三十五里】衡口镇【在府西九域志西城县有衡口镇葢即衡河合月河之口今州西七十里有恒河铺】镇坪【在平利县南六百里接四川大宁县界明正徳中置巡司今裁】白土露营【在平利县东南八里冈今设游击守备驻此】马家营【在紫阳县西北九十里相传汉髙祖尝屯兵于此】连绵寨【在平利县东一百五十里三面壁立盘曲十五里方至其巅与洵阳县分界】药妇寨【在平利县东南八十里又天救寨在县东南一百五十里极险峻】金鸡寨【在平利县东南二百里自金毛关平地特起一山髙百丈周环有水明正徳中流寇尝屯兵于此又红军寨在县东南六十里】九龙寨【在平利县南六百里山连八里冈俗传为古蛮王砦砦后三里有九龙洞故名又双峯寨在平利县白土营对过马盘山】香子寨【在平利县西南七十里】兴平寨【在洵阳县南四十里四面陡絶髙处极寛平可容千人上有水泉旧为土人避兵处相近又有黒山寨又搆皮寨在县东一百里山下产皂矾】羊山寨【在洵阳县北五十里地险絶又星辰寨在县北一百二十里世传张飞尝屯兵于此】白崖寨【在白河县西南三十丈又影身寨在县西南九十里桦皮寨在县西五十里柏木寨在县北六十里】七宝寨【在紫阳县西南六十里七峯连起如连环然】十女寨【在紫阳县西十五里峯顶寛平相传昔有十女避兵于此】三台寨【在石泉县东一百里】三渡市【在安康县北舆地纪胜在汉阴县东南十五里】
　　津梁仁夀桥【在府东门外　本朝康熙三十二年重建又长春桥在府东二里长春堤上】康阜桥【在府西门外　本朝康熙三十二年木桥水冲重甃砖建石桥是年并建虹桥于西城濠】安康桥【在府南门外明万歴十一年为大水所壊三十二年重建以陈家沟施家沟水防流于此名为源桥】汉阳桥【在白河县东二里又迎仙桥在县东南二里】　通汉桥【在白河县西五十五里】感化桥【在白河县北二里跨长春沟又临江桥在县东北二里跨长春沟尾逼近汉江故名】迟水桥【在石泉县东迟水上】大坝桥【在石泉县西十五里大坝河上】通济桥【在紫阳县西南一百八十里跨任河路通川蜀】中津渡【在府城东北隅又东津渡在府东六里石梯渡在府东三十里江滨石崖连亘渡处凿为磴如梯故名神滩渡在府东四十五里西津渡在府西三里流水渡在府西南九十里皆汉江津济处又黄洋渡在府东三十里恒口渡在府西七十里】汉江渡【有三一在洵阳县南一百十步一在白河县北二里一在石泉县南五十步】白石渡【在白河县东南二里】大黄滩渡【在白河县西五里又月儿潭渡在县西六十里吴家渡在县西九十里皆汉水渡】中沙渡【在紫阳县东十五里】西渡【在紫阳县西南任河口通西乡太平二县又双河渡在县西四里松河渡在县西北三十里】
　　堤堰长春堤【在府东一里州境凡水涨时黄洋河与汉江会合涌溢上行堤介黄洋汉江二水间凿窦为闸以时啓闭明成化十五年知州郑福増筑万歴崇祯间复修为一城保障其相连者又有白龙堤】黄洋堰【在府东七里引黄洋水为渠以溉田】磨沟堰【在府西三十里月河南岸开渠灌田五百畆又赤溪堰在州西四十里渠二道灌田千余畆】千工堰【在府北七十里引恒河开渠三道灌田千余畆】大济堰【在府北二十五里引傅家河开渠六道灌田八千七百余畆亦名大积堰】鳯亭堰【在安康县北一百二十里引龙王沟又池龙卢谷铁溪等七堰皆在县东】永兴堰【在安康县南一百五十里引坂峪河】月河堰【在安康县北旧汉阴县西门外明成化二十一年筑又西有观音墩溪仙溪池龙卢峪沐浴等堰】钟河堰【在安康县北二百三十里】长安堰【在平利县东一百十里相近有石觜黄沙二堰俱引界溪水又石泉县东五里汉江南岸亦有长安堰引汉水灌田】秋河堰【在平利县东南一百五十里又县西南九十里有线口堰】汉坝堰【在洵阳县南二十八里引平顶河又县南五十里有神河堰县南七十里有金河堰县南一百五十里有七里关堰】麻坪河堰【在洵阳县北九十里又县北一百三十里有水田坪堰】七里堰【在石泉县西七里引珍珠水又兴仁堰在县西十里其相近有髙田堰俱引大坝河溉田】
　　陵墓明张鳯翔墓【在洵阳县西】屠济墓【在安康县东】
　　祠庙女娲祠【在平利县东十五里九域志女娲山上有女娲庙】帝喾庙【在洵阳县南】虞舜祠【在府城北帝王世纪西城县有虞舜祠水经注西城县故城内有舜祠汉髙帝庙置民九户嵗时奉祀焉通志旧庙废明隆庆中重建于汉江北岸里许万歴中复加修建今惟存碑记】禹庙【在洵阳县东禹穴】汉髙祖庙【有二一在府南三里一在洵阳县西寰宇记梁州记云洵阳县南山下有汉髙祖庙洵阳县志庙在县西二十里其侧有泉遗址尚存】汉昭烈庙【在安康县北元至正三年建】酂侯庙【旧在府城内明成化十八年移新城】忠惠王庙【有二一在府北牛山一在府西二里祀唐金州刺史崔伟】王公祠【在府城西祀宋知代州王忠植】郭公祠【在府城西宋淳熙初建祀宋知金州赠少保郭浩】原公祠【有三一在府城内一在洵阳县治东一在紫阳县治西俱祀明郧抚原杰】刘公祠【在府城东门外祀明守道刘致中】忠烈祠【在府治西祀署商洛道袁生芝知州屈良贵州判孙嘉任俱　本朝顺治三年守城徇节者】
　　寺观新罗寺【在府西六里有唐懐让禅师庵】天圣寺【在府西西津渡之南宋建明洪武十七年重修中有古柏二株枯而复生　本朝顺治十六年重建规模壮丽】万春寺【在府北白云山下初名万顷寺唐建在今寺之东后移此更名万春前有万春洞洞内外多唐宋名人题名　本朝顺治十六年重修康熙二十三年于洞门刋白云深处四字为一郡名胜】龙兴寺【在安康县北龙冈下】东明庵【在紫阳县西八十里明成化年建亭台壮丽甲于汉南】纯阳宫【在府东南隅一名柴扉道院相传有吕仙遗迹】皇道观【在洵阳县西旧有古铜钟隋开皇中铸】
　　名宦晋吉挹【冯翊莲勺人孝武初为魏兴太守寻加轻骑将军领晋昌太守苻坚将韦钟攻魏兴挹遣众拒之钟率众欲趋襄阳挹又邀击斩五千余级钟怒回军围之挹又屡挫其鋭其后贼众继之挹力不能抗城陷被执不言不食而死追赠益州刺史梓桐守周虓顺阳守丁穆同日徇难】南北朝梁裴邃【河东闻喜人天监中迁北梁秦二州刺史开创屯田数千顷仓廪盈实消息边运人吏获安相率饷绢千余匹邃从容曰汝等不应尔吾又不可逆纳其绢二匹而已】周杨异【华阴人闵帝时为寜都太守甚有能名】裴蕴【闻喜人文帝时为真州刺史有能名】唐张仲方【曲江人宪宗时补金州刺史宧人夺民田仲方三疏申理卒与民直】崔伟【为金州刺史黄巢乱伟谨守封疆掘破牛山败黄巢军民赖以安】李康【广明初为汉阴令黄巢乱僖宗出幸兴元道中无供顿康以骡负糗粮数百防献之从行军士始得食】冯行袭【均州人唐末为戎昭军节度使镇金州境旱有蝗飞鸟为食之嵗凶田中卤谷自生】宋鲁有开【亳州谯人治平中知金州有蛊狱当死者数十人有开曰欲杀人衷谋之足矣安得若是众耶讯之则诬天方旱狱白乃雨】王彦【上党人髙宗时为金均房州安抚使知金州时中原盗起加以饥馑无所资食惟蜀富饶巨盗往往窥觊贼桑仲直金州白土关众号三十万彦勒兵取长沙坪阻水据山设伏以待贼见官军少蚁附战彦麾士死鬬贼败走追奔至白碛复房州绍兴元年李忠反攻金州诸关彦退屯秦郊令将士尽伏山谷间设奇以待贼众逆战大败之追袭至秦岭遂复干祐县桑仲既败复鸠集散亡西据圴阳分众三道一攻注口关一出马郎岭一洵阳彦遣副将焦文通御注口自以亲兵营马郎相持一月大战六日贼大败仲为其下所杀又有王辟董贵祁守中阻兵窥蜀彦悉讨平之】郭浩【陇干人绍兴初知金州兼永兴路经畧使金州残弊特甚户口无几浩招辑流亡开营田以其规制颁示诸路他军以匮急仰给朝廷浩独积赢钱十万缗以助户部朝廷嘉之凡有奏请得以直达累迁枢宻院都统制屯金州仍建帅府淳熙中赐立庙金州】蹇彞【潼川通泉人端平中通判金州元兵攻蜀彞坚守战不能敌被擒不屈而死其子永□复力战城破举家死焉】和彦威【理宗端平三年彦威独守饶风关孤城外絶救援坚壁屹立元兵数攻不下引还明年夏从谷中奄至金州陷彦威死之】明郑福【深州人成化中知金州疏凿汉江滩石筑堤以御水患开市通商民生滋殖】阴子淑【内江人成化中知金州以礼义教民风俗为之变】何尚徳【猗氏人嘉靖中知金州以亷称】金之纯【广济人崇祯中知兴安州流贼薄城之纯率乡兵殱其魁嵗饥多方赈恤以劳瘁卒于官】何宗孔【北直通州人崇祯中为紫阳县典史流贼陷城死之】
　　本朝仰九明【河州人顺治中为紫阳路游击邑多盗九明出奇兵屡败之入山其巢贼悉就擒】王章【锦州人康熙初为兴安知州甫到官值军兴总兵青州民输粮牧马民大困章申请上官立禁之州故无校士所为出资创建十七年防兵进茅麓山盗刍粮器械应机立辨郧抚徼州民运饟章念民力已竭竟不应】
　　人物晋王逊【字邵伯魏兴人仕郡察孝亷累迁上洛太守私牛马在郡生驹犊者秩满悉以付官转魏兴太守永嘉四年为寜州刺史时吏士散没城邑邱墟逊披荒纠厉收聚离散征伐诸夷威行宁土遣于澄奉表劝进于元帝累加散骑常侍安南将军赐爵褒中县公李雄遣李骧寇宁州逊使将军姚崇防琛大破骧等在州十四年卒諡曰壮】周李迁哲【字孝彦安康人世为山南豪族迁哲少有识度慷慨善谋画父元真仕梁为衡州刺史留迁哲本乡监统部曲事抚驭羣下甚得其情累迁东梁州刺史大统十七年周文遣达奚武王雄等略地山南迁哲被执周文以其信着山南今与贺若敦同往经略遂平寇乱巴濮之人降款相继授中书除直州刺史与田宏同讨信州留镇白帝明帝初授都督信州刺史天和三年进位大将军镇襄阳大破陈将章昭达进爵安康郡公卒諡壮武】王杰【本名文达金州直城人从孝武西迁周文奇其才尝谓诸将曰文达万人敌也从复潼关破沙苑争河桥战芒山皆以勇敢闻亲待日隆于是赐姓宇文氏恭帝元年从于谨围江陵时栅内有人善用长稍杰射之应而倒遂拔之孝闵帝践祚进爵张掖郡公为河州刺史建徳初除泾州总管颇为百姓所慕卒追封鄂国公諡曰威】隋何妥【字栖鳯西城人少机警有儁才髙祖受禅除国子博士尝言苏威不可信任又上八事以諌帝令考定钟律作清平瑟三调声又作八佾鞞铎巾拂四舞以太常所传宗庙雅乐深乖古意奏请用黄钟复上封事论时政损益并指斥当时朋党于是苏威卢恺薛道衡等皆坐得罪寻为国子祭酒卒赐諡曰肃撰周易讲防孝经义疏庄子义防及封禅书乐要文集并行于世】唐李袭志【字重光安康人仕隋始安郡丞大业末盗起袭志倾私产募士得三千人乗城拒盗萧铣林士宏屡攻之不下闻炀帝丧与士民缟素三日临固守凡二年力穷援絶为铣所陷武徳初髙祖命其子元嗣召之袭志约岭南首李光度潜图归国及铣卒岭南六十余州皆送款袭志诱而致云授桂州总管封始安郡公守桂二十八年政尚清省南荒便之】李袭誉【字茂实袭志弟通敏冇识度髙祖定长安召授太府少卿诏委典运以饟东军累擢扬州大都督府长史江南巡察大使多所黜陟召为大府卿为人严慤以威肃闻居家俭厚于宗亲禄廪随多少散之以余资写书罢扬州载书数车尝谓子孙曰吾性不喜财遂至屡乏然负京有赐田十顷耕之可以食河内千树桑事之可以衣江都书力读可进求官能勤此无资于人矣】明谢文【字显道金州人成化中进士选庶吉士改御史巡阅通州竹木居庸诸关军耗长芦盐法漕运四川边储所至刬弊纠奸不避贵近迁河间知府赈饥有方庭无留牍终山东参政】张鳯翔【字光世洵阳人生有异质强记博览为文雄杰卓荦与李梦阳同举于乡既至京师名出梦阳上成进士同授户部主事未几卒梦阳辑其遗文六卷梓行之】屠济【金州人嘉靖中举人为长子知县一介不取沍冬着敝鞾无袜民冇以袜进者正色叱去及归里鹑衣百结恬如也】刘四科【紫阳人隆庆进士授长治知县擢吏部主事歴兵部尚书兼副都御史巡抚蓟镇练兵恤民多善政卒赠太子少保】罗世济【字虚州平利人万歴中举于郷为沔池教谕闻李自成入关以死自誓既而沔池陷世济率家人力战被执不屈死之子得鸿练乡兵守平利杀贼甚多城破与妻子俱死　本朝乾隆四十一年予入忠义祠】
　　本朝吴锦【兴安诸生顺治三年流贼余党陷兴安锦与乡人谭文达并骂贼不屈死】康绍文【兴安诸生顺治三年流贼陷城父子俱被掠贼欲杀其父绍文乞以身代贼杀之父竟免于难】康应祥【兴安人家贫好义尝路拾黄金六十两俟失者还之事继母以孝闻流贼过其门曰此孝义士也相戒勿犯】覃训【紫阳人少孤事继母宋甚孝待继母弟诲极友爱土贼乱训负母逃难诲稍缓为贼所获训倾赀诣贼赎以归同县诸生许应选事亲亦至孝母病目失明应选朝夕号泣吁天母目忽明】
　　流寓宋吕希纯【夀州人绍圣初父公着追贬希纯亦以屯田员外郎分司南京居金州杜门著书】陈师道【号后山彭城人髙介有节安贫乐道诸经皆有训传尤防于诗礼累迁秘书正字客居金州】明吕柟【字仲木髙陵人正徳间殿撰为理学名臣有五经注疏行世避逆瑾乱微服寓金州之纯阳宫】
　　列女明柏夀妻王氏【金州人夀殁家贫甚中外无倚有劝改适者氏断髪自誓事姑以孝闻守节六十年疾笃不令医诊视其守身严谨类此】梁廷臣妻刘氏【金州人廷臣殁氏年二十一遗二孤在襁褓家贫甚舅姑欲夺其志即剪髪毁面誓以死有豪强谋聘之氏闻执刀刺颈血流被地救之始苏乃纺织自给抚子成立旌表其门】水中二烈女【兴安州人崇祯末州遇大水死者甚众有结筏自救者邻里多附之忽闻波中呼救声渐近见二女于附一朽木倐沈倐没引筏救之年皆十六七问其姓氏不答二女见筏上男子有裸者叹曰吾姊妹倚木不死冀有善地可存也今若此何用生为擕手跃入波中死】陈大策妻张氏【兴安州人明末汉水溢大防溺死氏不食七日而死】余养龙妻王氏【紫阳人夫故氏孝事翁姑训子成立苦节四十余年天啓七年旌表同县魏访妻侯氏亦以守节抚孤于崇祯十年旌表】安汝翼妻王氏【石泉人夫故守节三十余年及同县魏人仰妻周氏均以节孝旌表】陈必琦妻黄氏【汉阴人夫故推散家赀不食十二日死万歴间旌表同县胡文炜妻王氏年二十文炜病故宻缝身衣缢死柩侧乂王道直妻郑氏诸生杨天培妻郭氏经歴陈光啓妾王氏崇祯间城陷恐被辱皆自刎】任砻妻杨氏【汉阴人夫亡守节抚孤四十余年同县曽武妻王氏张世华妻陈氏闵进孝妻王氏蓝正元妻吴氏解鹤妻骆氏蓝敏妻陈氏茹士珍妻尹氏陈光耀妻蔡氏皆夫亡守节课子成名】
　　本朝梁信成妻喻氏【旧兴安州人顺治三年为流贼所执大骂不屈乱刃交下而死同时州人谢贤谟母胡氏妻刘氏陈于堂妻席氏王建极妻蒋氏范文奎妻侯氏陈五美妻刘氏并以义不汚贼自杀】崔尚志妻单氏【旧兴安州人康熙十四年吴三桂乱贼党纵掠民间氏知不免以其子托邻妇投崖死】杨裔昌妻刘氏【旧新安州人年十六夫亡事舅姑尽孝鞠遗腹子至成立同里赵应泰妻王氏贾廷弼妻马氏俱以早寡孝事舅姑抚孤成立旌表】蓝旐妾郑氏【旧汉阴人旐夫妇死于贼郑负嫡子立避难备尝险阻乱定家业荡尽防麻糊口训立至于成立】鲁镛妻马氏【旧兴安州人年二十二夫殁抚遗孤宏汉誓守及宏汉为诸生完娶与妇先后死又抚孙成楷成立雍正三年　旌表】杨啓勇妻李氏【平利人年二十七夫亡事舅姑甚孝及殁丧尽礼教二子皆成立雍正四年　旌表】谢得龙妻何氏【旧兴安州人夫亡苦节三十年乾隆十三年　旌表同州朱纬妻沙氏马显名妻马氏陈知新妻王氏俞珍妻廖氏朱光煦妻周氏王前峩妻黄氏万士荣妻刘氏俱夫亡守节先后　旌表】段啓志妻廖氏【旧兴安州人夫故殉节乾隆十六年　旌表同州吴忠聘妻惠氏匪窃相犯不从被扎身死于乾隆十九年　旌表】王作位妻黄氏【平利人夫殁家贫抚孤守节五十余年同县王从政妻李氏左吉防妻王氏王国柱妻罗氏魏必威妻崔氏胡世典妻王氏符节妻陈氏王明世妻王氏彭永夀妻古氏赵良臣妻王氏钟士彦妻梁氏俱于乾隆年间　旌表】李聨芳妻谢氏【洵阳人夫亡守节清苦自持年七十余卒又同县宋英妻吉氏钟衍庆妻吴氏王谕妻马氏刘裕妻张氏钟簴妻吴氏宋书妻余氏李本朴妻刘氏王绍曾妻彭氏皆夫亡守节先后　旌表】任豫妻孙氏【紫阳人年二十三嵗夫亡养姑训子苦节五十余年又同县任顼妻严氏寇抚徳妻魏氏康廷英妻吴氏俱以节孝先后　旌表】尚其志妻赵氏【紫阳人夫被虎咥氏奋不顾身追虎夺回而夫伤重旋卒氏甘贫守节孝事翁姑乾隆十年　旌表】谈世海妻柯氏【白河人不辱强暴投河自尽又同县烈女张器姐拒奸致死并于乾隆年间　旌表】夏之相妻汪氏【旧汉阴人夫亡守节上事翁姑养生送死克尽孝道同县温永馨妻赵氏郭祚逺妻温氏曾述志妻张氏陈国典妻胡氏尹原淳妻刘氏均以节孝　旌表】
　　仙释宋张用成【号紫阳金州人有僧能入定出神数百里间顷刻即至紫阳谓之曰禅师今能与游乎僧曰愿同往扬州观琼花乃瞑目趺坐紫阳与僧至各折一花顷之觉僧袖手皆空紫阳乃拈花与僧把翫治平中访扶风马黙于河东以所着悟真篇授之元丰五年夏趺坐而化　本朝雍正十一年加封大慈圆通禅仙紫阳真人】
　　本朝寂莲【旧汉阳人居莲花寺寺在万山中人迹罕至粮尽尝啖黄精以饱性好游悬崖峭壁跣足如飞因号赤脚禅师一日与寺僧先尅逝期至日遂积柴端坐而化】
　　土产纸【寰宇记金州土产】茶【唐书地理志金州土贡茶芽】椒【唐书地理志金州土贡】漆【唐书地理志金州土贡干漆实寰宇记金州土产漆本草漆生汉中山谷金州者最善世重金漆出金州也】蜡【寰宇记金州土贡蜡】蜜【明统志州境出】降香【明统志州境出降香乳香】白胶香【唐书地理志金州土贡】麝香【唐书地理志金州土贡】熊胆【明统志州境出熊胆鹿茸】药【唐书地理志金州土贡杜仲雷丸枳殻枳实黄蘗寰宇记金州土产黄蘗钟乳厚朴九域志金州贡黄蘗枳实枳殻杜仲州志州产天南星稀莶草茯苓瞿麦等药　按唐书地理志金州土贡麸金又西城汉水汉阴月川水皆有金今并无采者又明统志载金州出自然铜石青石緑碧钿唐宋采取明初封闭故附记于此】






　　钦定大清一统志卷一百八十八
&lt;史部,地理类,总志之属,大清一统志,同州府图&gt;
&lt;史部,地理类,总志之属,大清一统志,同州府图&gt;
&lt;史部,地理类,总志之属,大清一统志,同州府表&gt;
&lt;史部,地理类,总志之属,大清一统志,同州府表&gt;
&lt;史部,地理类,总志之属,大清一统志,同州府表&gt;
　　钦定四库全书
　　钦定大清一统志卷一百八十九
　　同州府【在陕西省治东北二百四十里东西距一百七十八里南北距三百三十里东至山西蒲州府永济县界五十八里西至西安府富平县界一百二十里南至商州雒南县界一百五十里北至鄜州洛川县界一百八十里东南至河南陕州阌乡县界九十五里西南至西安府临潼县界一百四十里东北至山西绛州河津县界二百六十里西北至鄜州宜君县界一百九十里自府治至】
　　【京师二千一百三十里】
　　分野天文井鬼分野鹑首之次
　　建置沿革禹贡雍州之域战国时魏临晋邑秦置临晋县汉属左冯翊后汉建安初为冯翊郡治晋改县曰大荔【见李吉甫元和郡县志晋志不载】后魏太和十一年置华州及华山郡改县曰华隂西魏改郡县皆曰武乡改州曰同州【元和志禹贡云漆沮既从沣水收同言二水至此同流入渭城居其地故曰同州】隋开皇初废郡存州大业初改县曰冯翊改州为冯翊郡唐武徳初复曰同州天宝初曰冯翊乾元初复改曰同州闗内道【旧唐书地理志同州防御长春宫使同州刺史领之唐书方镇表兴元元年以同州为奉诚军莭度是年罢干寜二年升同州为匡国军莭度天祐三年罢】五代因之【乐史太平寰宇记唐匡国军梁改忠武军后唐同光初复旧周显徳六年降为刺史】宋曰同州冯翊郡定国军莭度属永兴军路金属京兆府路【金史地理志定国军后改安国军】元初以州治冯翊县省入属奉元路明属西安府
　　本朝雍正三年改为直州属陕西省十三年升为同州府领州一县八防一
　　大荔县【附郭东西距四十里南北距九十里东至朝邑县界十里西至蒲城县界三十里南至华州界五十五里北至澄城县界三十五里东南至华隂县界五十里西南至西安府渭南县界五十里东北至朝邑县界三十里西北至蒲城县界三十里秦取大荔戎筑其地曰临晋汉设左冯翊置临晋县后汉为冯翊郡治魏晋因之晋武帝改名大荔北魏改冯翊郡为华州更县为华隂县西魏改名武乡县为同州武乡郡治隋改冯翊县为冯翊郡治唐析置临沮县寻废五代宋金因之元省县入州明因之　本朝雍正十三年同州升为府置县为府治】朝邑县【在府东三十里东西距四十八里南北距九十里东至山西蒲州府永济县界二十八里西至大荔县界二十里南至华隂县界四十里北至郃阳县界五十里东南至华隂县界六十里西南至华隂县界四十里东北至郃阳县界五十里西北至澄城县界五十里汉临晋县地后魏太和十一年置南五泉县属澄城郡西魏改曰朝邑隋属冯翊郡唐初属同州乾元三年割属河中府改名河西大厯三年复曰朝邑仍属同州五代宋金元明因之本朝雍正十三年属同州府】郃阳县【在府东北一百十里东西距六十里南北距一百里东至山西平阳府临晋县界四十里西至澄城县界二十里南至朝邑县五十里北至韩城县界五十里东南至山西蒲州府永济县界四十里西南至澄城县界四十里东北至韩城县界五十里西北至澄城县界四十里本古有莘国战国魏合阳邑汉置郃阳县属左冯翊后汉初废永平二年复置仍属左冯翊晋因之后废后魏太和二十年复置属华山郡后周属澄城郡隋属冯翊郡唐武徳三年割属西韩州贞观八年还属同州五代梁改属河中府后唐天成元年复故宋因之金贞祐三年改属桢州元初复属同州明因之　本朝雍正十三年属同州府】澄城县【在府北一百里东西距六十里南北距一百三十里东至郃阳县界二十里西至白水县界四十里南至大荔县界六十里北至鄜州雒川县界七十里东南至朝邑县界六十里西南至蒲城县界六十里东北至韩城县界九十五里西北至雒州县界九十里春秋晋征邑汉置徴县属左冯翊后汉废晋为郃阳县地后魏太平真君七年置澄城县兼置澄城郡隋开皇初郡废以县属冯翊郡唐属同州五代梁改属河中府后唐同光中复故宋金元明因之　本朝雍正十三年属同州府】韩城县【在府东北二百里东西距一百四十里南北距一百六十里东至山西平阳府荣河县界十五里西至鄜州雒川县界一百二十五里南至郃阳县界四十里北至延安府宜川县界一百二十里东南至荣河县界二十里西南至郃阳县界七十里东北至山西绛州河津县界六十里西北至宜川县界一百二十里本古梁国战国策魏少梁邑秦置夏阳县汉属左冯翊后汉因之晋属冯翊郡后魏属华山郡后省入郃阳隋开皇十八年改置韩城县属冯翊郡唐武徳三年属西韩州八年徙州治此贞观八年州废以县属同州天祐二年改名韩原县五代梁改属河中府后唐天成元年复曰韩城还属同州宋因之金贞祐三年升为桢州元至元元年州废二年复置六年又废以县属同州明因之本朝雍正十三年属同州府】华州【在府南一百八十里东西距六十七里南北距一百十里东至华隂县界四十里西至西安府渭南县界二十七里南至商州雒南县界八十里北至渭南县界三十里东南至华隂县界一百十五里西南至渭南县界六十里东北至太荔县界三十五里西北至渭南县界三十里周为郑国春秋属晋战国为秦魏二国境秦置郑县汉属京兆尹后汉因之晋属京兆郡后魏太平真君元年置华山郡孝昌二年置东雍州西魏始改为华州隋开皇十年郡废太业二年州废县属京兆郡义寜元年复置华山郡唐武徳初仍名华州垂拱元年改曰太州神龙元年复故天宝元年仍名曰华州属闗内道干寜四年改太州宝应元年仍曰华州属闗内道干寜四年改太州兴徳府光化三年复曰华州五代因之宋曰华州华隂郡兼镇潼军节度属永兴路金属京兆路元以州治郑县省入属奉元路明属西安府　本朝雍正三年升为直州十三年改属同州府】华隂县【在府南一百六十里东西距六十五里南北距六十里东至潼闗防界三十五里西至华州界三十里南至商州雒南县界四十里北至朝邑县界二十里东南至雒南县界四十里西南至雒南县界八十里东北至朝邑县界三十里西北至大荔县界六十里禹贡华隂地战国魏隂晋邑秦恵文王六年更名寜泰汉髙帝八年改曰华隂属京兆尹为京辅都尉治后汉建武十五年启属宏农郡晋因之后魏属华山郡隋属京兆郡唐属华州垂拱元年改曰仙掌神龙元年复曰华隂上元二年改曰太隂宝应元年复曰华隂五代宋金元明因之　本朝雍正十三年属同州府】蒲城县【在府西八十里东西距九十里南北距八十里东至大荔县界四十里西至西安府富平县界五十里南至西安府渭南县界四十里北至白水县界四十里东南至大荔县界四十里西南至西安府临潼县界七十里东北至澄城县界七十里西北至西安府同官县界九十里秦置重泉县汉属左冯翊后汉因之晋属冯翊郡后废后魏太和十一年置南白水县属白水郡西魏改县曰蒲城隋属冯翊郡唐初属雍州开元四年改曰奉先天祐三年改属同州后唐还属雍州宋建隆中属同州开宝四年复曰蒲城天禧四年改属华州金元明因之　本朝雍正十三年属同州府】白水县【在府西北一百三十里东西距八十里南北距七十五里东至澄城县界四十里西至蒲城县界四十里南至蒲城县界五里北至鄜州雒州县界七十里东南至蒲城县界三十五里西南至蒲城县界五里东北至澄城县界六十里西北至鄜州宜君县界七十里汉置粟邑县属左冯翊后汉初废永元九年复置晋因之后废后魏太和二年始置白水县兼置白水郡隋郡废以县属冯翊郡唐属同州五代宋金元明同之　本朝雍正三年改属耀州十三年属同州府】潼闗防【在府东北九十里东西距十里南北距四十一里东至河南陕州阌乡县界五里西至华隂县界五里南至商州雒阳县界四十里北至山西蒲州府永济县界一里东南至闵郷县治六十里西南至华隂县界三十里东北至山西平阳府临济县界二里西北至朝邑县界六十里汉华隂县地后汉建武中始置潼闗明洪武七年设潼闗守御千户所属陕西都司九年置潼闗卫属河南都司永乐六年改中军都督府　本朝属西安府雍正四年置潼闗县属华州十三年改属同州府乾隆十二年裁县为防】
  </div>
  <div class="pagination">
   <a href="大清一统志_page91.html">
    上一页
   </a>
   <span>
    ...
   </span>
   <a href="大清一统志_page87.html">
    87
   </a>
   <a href="大清一统志_page88.html">
    88
   </a>
   <a href="大清一统志_page89.html">
    89
   </a>
   <a href="大清一统志_page90.html">
    90
   </a>
   <a href="大清一统志_page91.html">
    91
   </a>
   <span class="current-page">
    92
   </span>
   <a href="大清一统志_page93.html">
    93
   </a>
   <a href="大清一统志_page94.html">
    94
   </a>
   <a href="大清一统志_page95.html">
    95
   </a>
   <a href="大清一统志_page96.html">
    96
   </a>
   <a href="大清一统志_page97.html">
    97
   </a>
   <span>
    ...
   </span>
   <a href="大清一统志_page93.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
