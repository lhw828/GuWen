<!DOCTYPE html>
<html>
<head>
    <meta charset="UTF-8">
    <title>赤城志 - 第 54 页/共 56 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>赤城志 - 第 54 页/共 56 页</h1>
    <div class="content">




　　赤城志巻三十七
　　钦定四库全书
　　赤城志巻三十八　　　　宋　陈耆卿　撰冢墓门
　　生而敬其人死而防其兆此贤人君子之所以能为世劝也余观州之冢墓自三国以来抑何其寥寥乎其埋没者巳不存而其存者或不守翁仲孑立雨披烟残欲遐想遗风而长夜不可旦矣然自今考之亦有出于遗民故老之流传而未订其实者如徐梁三王之类是耶非耶今既不能知其非则不容不袭之以为是至于近世贵盛踵相蹑则有不可备记者今断自法从云
　　临海
　　吴陈尚书化墓在县东一百三十里旧有碑隋末海防
　　仆之
　　陈使君熙墓在县东南一百二十三里白枫山北晋李使君成墓在县东南一百二十五里白枫山南任隠君旭墓在县东九十里东刋山南前有石麟又
　　有九女冢乃其女弟之墓
　　樊府君墓在县东南七里樊续防按太平御览云旧有
　　空冢犹余败鼔角焉
　　元相国墓在县东一十五里旧传唐元稹之后尝为州通判而死于此按今城东有元其姓者居之藏其祖拜相麻乃白居易行词并书后有守取以遗秦熺此其为稹后无疑但称相国者讹也
　　张中大康墓在县东一百一十里五岘山下
　　呉王墓在县西一十四里失其名不知为何王也韩天冢在县西二十里鲤鱼墺四山环合隂阳家谓得子午卯酉之正上无林木石少土坚或云昔之僊人有韩其姓者尸解于此今章安湖侧黄岩茶寮山亦各有之【或云韩墓今不存旧有于其姓者葬于此】
　　吕丞相颐浩墓在县西北三十里褒忠显绩院左【吕薨时陈侍郎公辅营其柩于海上至一富姓家得之发其盖有朱书吕安浩三字即主者姓名可怪也】
　　范丞相宗尹墓在县东四十五里报恩衍庆院侧陈侍郎公辅墓在县南三十里拗岭
　　晁金紫公为墓在县东南一百二十里金溪晁尝为州
　　后此
　　曹开府勋墓在县西四十里显恩褒亲院侧
　　王参政之望墓在县南二十里定业院侧
　　綦内翰崈礼墓在城南一十里东山
　　李尚书擢墓在县南一十九里宝严院西子吏侍益谦
　　墓附焉
　　卢待制知原墓在县东一百二十里柑桐【卢本山东人尝梦有告者
　　云生山东死柑桐后果焉】
　　姜宝学诜墓在县东四十五里西溪
　　陈詹事良翰墓在县南五里真空院右
　　谢叅政廓然墓在县南二十里杨梅山
　　谢丞相深甫墓在县西北六十里保宁院侧
　　商侍郎飞卿墓在县西二十五里龙潭庄侧
　　应諌议武墓在县东北四十五里灵鹫院侧
　　黄岩
　　天冢在茶寮山南世传有人锄山得物状如鐡窻呼其党劚之见金棺熠熠有光忽雷雨暴至势若摧山裂石众惊走及再徃则有道士峩冠立于云霭间明日诣之岌然石也于是相与骇异复封植之号云天冢
　　徐偃王墓在县东南二十五里胜果院后山有土甎台址及石笋尚存按韩愈衢州庙记云王北走彭城百姓从之王死号其山为徐山凿石为室以祠之则是其墓当在彭城矣又云或谓王之逃战不之彭城之越城之隅弃玉几研于防稽之水则是其逃未有定止况其墓哉今象山霅川等处皆有偃王墓以一人而墓至三四诚不可攷然黄岩故防稽也今并墓之山亦名徐山与韩愈説合徐山南一十五里有偃王古城其敢臆断以为非耶
　　晋王氏墓在县南七十里楼﨑山墓甎螭形鱼文贯以桞或为钱状旁有文云晋永和十二年歳次丙辰八月壬午琅瑘国或云八月壬午作方壁二千楼﨑洽典作或云太元十五年余皆漫不可识
　　许灵感王墓在县东五里
　　唐李司直公亮墓在县南一十五里墓志乃顔师本撰言其先陇西人以开成三年季冬六日旅窆于台州黄岩县南黄山西南之原
　　陆康业墓在县东南一百里世传为宣公贽之后国初
　　擢进士第倅永嘉而卒葬于此
　　谢叅政克家墓在县西五十里教忠崇报寺侧
　　天台
　　唐丰尚书墓在县东二里丰家桥近有人穿土得之墓记云尚书五子最防者名干为僧即丰干也
　　秦鲁国贤穆大长公主祔都尉钱太师景臻墓在县西北二十里护国寺侧少师忱叅政端礼丞相象祖仍祔焉
　　滕忠烈侯膺墓在县北七里传教院侧
　　贺叅政允中墓在县东四十五里资福院
　　僊居
　　唐任相墓在县北山五里今其溪曰任溪
　　韩显谟昭墓在县南五里管竹村
　　吴龙学芾墓在县西一十里申墺
　　宁海
　　吴屈尚书晃妻墓在屈母山
　　梁王墓在县西北三十里梁王山上尝于土中得镜剑弩牙焉一云墓不可知但有古杉一根人疑其墓尔
　　田将军墓在县西一里昔墓圮获鐡鍪铠即靖邉侯也
　　【详见祠庙门】
　　李常侍墓在县北二十五里梅林江南后主之族郑都官墓【一呼为郑左史】在县南五里大坑昔家于此旧传有牛落其凿烛之棺已成土但见四壁彩画如新都官事钱忠懿王与叶尚书以下四人为之纳土者也今诰勅犹存
　　叶尚书预墓在县东北八十里东苍
　　叶太傅景泰墓在县东三十里梅枝
　　王尚书墓在县东北五十里沥洋岭
　　张光禄质墓在县西北五十里硖石
　　周中大祖墓在县南五十里东墺其家自越徙此嘉祐五年忽有天灯见冢上其孙弁登第至元祐二年复见弁二子炜炳又登第焉
　　罗提刑适墓在县西南六十里马山
　　洪尚书墓在县北二十里项墺




　　赤城志巻三十八
　　钦定四库全书
　　赤城志巻三十九　　　　宋　陈耆卿　撰纪遗门
　　宇宙之事无穷简防之文有旣自古传记岂能物物而竟也哉不可竟而欲竟之故有纪遗焉然而岁逺年徂日讹月谬遗事之易坠又甚于遗迹之难防也祥文瑞纪识者讳之然桑谷之灾嘉禾之应白鱼入舟之异虽经传不废予得锄而去之耶故自前代至我朝稍従采次且以古城郭而下附其后不可竟而欲竟之惧未之竟也
　　遗事
　　连理木
　　吴大皇元年郡吏伍曜得于海际枝茎紫色有光【见松陵集
　　注】
　　又
　　唐永昌三年五月里人冯义得于海中凡三株一髙一尺五寸连理者九枝一髙一尺四寸连理者五十枝一髙七寸五分连理者七十枝其年郡司马孟诜表进云中有白石扣之声甚清皮日休送从勉游天台诗亦有行过石树冻无烟之句【注云消山有石连理木消山今赤城山也】
　　又
　　绍兴十七年生于天台山阐法寺枫榆共榦三分三合其时游客以诗属曽守宏父有政成不用中和颂看取春郊连理枝之句曽因作颂以献于朝【又通判听后有连理号鸳鸯木而寜海溪南有栎木亦然】
　　月桂子
　　唐垂拱四年三月降于临海县境芳香有桂味食之和
　　畅郡司马孟诜以闻【见封氏闻见録及陆防诗注】
　　五色云
　　元和中见于州按栁宗元集为薛中丞浙东奏有云纷纷郁郁自东而徂西若烟非烟一旬而再至乞宣付史馆以昭简防观此可见其异矣
　　瑞米
　　淳化中出于宁海县南二十五里地名九顷民应氏田
　　中其稲生双米郡以闻【见防要】
　　神鰕
　　天圣元年州渔人得之海中长三尺余前二钳二寸许末有红须尺余首如数升器若绘画状双目十二足文如虎豹大率五彩皆具而状魁梧尤异中使吴仲华绘其象以闻诏改名神鰕晏元献公赋其事【见文集】
　　僊鹿
　　靖康元年宁海县峡溪忽有之髙四尺余莫知所从来遇驱逐则跪而请命中箭死时有黄朝宗者馆其处夜梦有人持牍相召至一所见老道士白须垂其腰云小人无知余养此鹿五百载今为所杀闻子获其麈幸见还视其左扉有司马子防四字遂寤时村民旣杀鹿有周尧者截其尾以遗朝宗后朝宗百余岁方卒
　　芝草
　　绍兴三十二年生于天台县圃凡二本是时临海亦送双莲花双莲子张守昌作诗有煌煌朱草连年秀的的丹渠并蔕香之句
　　又
　　绍熙五年二月生于临海县狱柱间七叶三层葩采可
　　爱李朋为之记
</div>
    <div class="pagination">
<a href="赤城志_page53.html">上一页</a><span>...</span><a href="赤城志_page49.html">49</a><a href="赤城志_page50.html">50</a><a href="赤城志_page51.html">51</a><a href="赤城志_page52.html">52</a><a href="赤城志_page53.html">53</a><span class="current-page">54</span><a href="赤城志_page55.html">55</a><a href="赤城志_page56.html">56</a><a href="赤城志_page55.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
