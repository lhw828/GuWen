<!DOCTYPE html>
<html>
<head>
    <meta charset="UTF-8">
    <title>广西通志 - 第 146 页/共 315 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>广西通志 - 第 146 页/共 315 页</h1>
    <div class="content">　　欣欣亭宋李大异有诗二絶原注在全州作濯缨亭在磐石宋折彦质有诗
　　依緑亭在州圃中宋守陈岘有诗
　　晚静亭在莲池上
　　揽翠亭在镇湘门
　　雩亭在镇湘门外
　　全胜亭在湘山
　　露胜亭在湘山半峰之间明正徳甲戌州守顾璘建
　　镇湘亭在宜湘渡
　　有本亭在栁山中
　　秋高亭在栁山之阳又有曲水亭俱宋守赵必愿増建
　　应泉亭在栁峰之半旧有达泉乆涸明守顾璘浚得之并以名亭
　　俟贤亭在应泉亭上
　　甲峰亭在率性堂左下至极高明亭并明守顾璘因宋林岊栁山书院遗址重修载张灿记　案旧志作宋王禹偁建禹偁未尝守全张孝忠甲亭记有王黄州所谓江山猿鸟云泉竹树为天下甲此亭皆具之语当以是误
　　寸月亭在率性堂右张鐄有诗
　　熙熙亭在寸月亭后
　　咏归亭在燕居堂下又有静观育徳诸亭
　　翠光亭在能仁寺
　　魁瑞亭在洮阳驿傍莲花池
　　广利亭在歌陂潭
　　升平亭在升乡文家桥
　　聚贤亭在升乡宜湘市
　　田心亭在平塘
　　广济亭在黄沙渡
　　孝诚斋在州学中
　　宋学士陶崇墓在升乡安道市翁仲石兽尚存宋银青光禄大夫刑部尚书唐承墓在城西官道觉山铺下
　　明右通政使黄骥墓在栁山之原
　　明户部右侍郎陈琬墓在湘山寺北仁寿山谕葬祭
　　明监察御史萧珪墓在飞鸾桥南卸水岭嘉靖戊申知州王莹之为立神道碑
　　明左佥都御史陈瑶墓在能仁寺南
　　明太子少傅兵部尚书张灿墓在胜全山谕祭葬明少傅户部尚书蒋昪墓在七里桥谕祭葬明工部侍郎蒋曙墓在升乡栁浦巡司对岸谕祭葬
　　明工部侍郎蒋淦墓在升乡官道深溪铺谕祭葬明谨身殿大学士蒋冕墓在尹家塘谕祭葬明总兵官武毅墓在长乡玉柱岩侧
　　明工科给事中姚伯善墓在湘山寺门内东隅天顺间奉诏采木岭表道卒湘源葬于此
　　明广东道监察御史太仆寺卿曹学程墓在湴塘谕祭钦表孝子曹正儒附葬墓道
　　灌阳县
　　观阳县呉置隋废入湘源萧诜复置唐初省上元中复置在县治西二十里雀儿山下
　　月冈公馆在县北六十里
　　四友堂在县治西隅宋淳祐中县令黄子成建江万里记
　　爱道亭在城北台山顶邑进士李高建其南有观澜亭亭西又有皆春亭
　　北亭在北门外二里
　　栢亭在县城北三里古栢下因以名明知县刘篪有诗
　　石匮闗亭在县北八里石匮归樵为八景之一又十一里为南湾亭
　　赤头冈亭在县北二十里
　　思栁亭在县城西三里通真岩后明全州守顾璘建
　　王楼山亭在县西三里明顾璘建
　　曲水亭在县北五十五里登瀛桥侧与古昭义闗对峙石分曲字中可流觞昔人方之兰亭
　　明碑在大觉寺载岳武穆讨剧贼功其石光明如镜十步外可鉴毛发碎于兵燹文不能备録仙人迹在县西三里王楼山上有二仙人迹宛如跣足影于石上
　　马蹄石在县南七里华山其上一大石方五六尺甚平正具四大马蹄
　　明监察御史杨鏊墓在丁塘去城四十里
　　明监察御史李高墓在县城二十里绵谷庄平乐府
　　平乐县【附郭】
　　乐州本平乐旧县唐初置后改为昭州宋大中祥符间徙州治故城在府治西南三里荔江口孤州城即古州在府治东南四十里名胜志云相传隋唐时筑唐中书令崔元晖为武三思所谮贬古州司马被杀于此
　　永平县在府治东北东乡里唐证圣元年割永平乡置宋开宝中并入平乐
　　茶城县名胜志县治津平里虎埠江口有废茶城县址
　　沙亭县在府治东南十里唐武徳间置贞观间废今走马坪即其故址
　　昆仑城在府治东南四十里
　　镇粤台在城东一里今为寿佛庵
　　筹边楼在城东南元万户刘克刚建至大四年徙于城西南皇庆元年防访佥事呼圗克徙旧所后燬
　　国朝康熙三十一年知府陆钟吕重建
　　三瑞楼在城西又名七松楼
　　卷楼在子城西
　　书云楼在府城南
　　政平楼在府治前今改安定门楼元吕思诚有云防山容檐外立月将波景槛前浮之句
　　昭文楼在府学后明宣徳十年建绘古勤学者于壁以劝励多士提学佥事何自学有记
　　寜远楼即府城西门楼其北门楼曰镇夷
　　鸣阳楼在旧平乐署内今属学院署
　　鳯凰楼在鳯凰山巅太和宫前又有鸣冈亭揽辉亭府志俱在鳯凰山
　　江楼在城东袁太常景星建着有江楼二十咏景极幽胜
　　清华阁在城北仙宫岭下宋邹浩寓昭州时建有记
　　来仙阁在仙宫岭下旧名澹翠宋守王藻以邹浩有偶向人间作谪仙忽然来此住经年之句故更此名
　　拾青阁在仙宫岭宋邹道乡寓舍徐俯有诗双榕阁在府东二里江边踞双榕之间元秦竹山诗风撼双榕老树秋谓此
　　天绘阁在城北北山寺中宋邹浩常居此
　　天绘亭夷坚志昭州瘴毒地而山水颇清婉郡圃有亭名天绘建炎中郡守李丕以与金年号同欲更之有范姓者为易名清晖后李视积壤中有片石载邱寺丞濬所作记其畧云予择胜得此曰天绘取其景物自然也后某年月日当有俗子易名清晖者可为一笑考命名之日与此不差其地在西山寺前背依金岭面漓乐二水宋邹浩有诗明秀亭在城南门外元刘怀远有诗明蔡云翰有记
　　十爱亭在城西北宋郡守梅挚建有十爱亭诗梅公亭在城东宋梅挚建以昭州所为诗及五瘴説刻石嵌扵壁
　　观风亭明嘉靖间副使伍箕有观风亭写兴诗今莫考其地
　　翺风亭宋邹浩谪昭时尝舍王进士拾青阁王于山腰松竹深茂处筑亭避暑浩为题此名有记直节清踪亭在感应泉旁明成化中知府袁衷因旧亭改题此名又有直諌流芳亭嘉靖间建点翠亭在漓乐二水间印山上又名印山亭明正统七年知府唐复建曹学佺有印山点翠亭落成诗
　　国朝康熙四十八年署县事张载龄重建雍正八年知府袁承糼重修
　　逢年亭明崇祯间平乐知县郑圭建县志未详所在今莫考
　　贞心亭在城北青狮山下明知县郑圭为所千户刘登凌建胡廷宴有诗
　　洞仙亭在仙宫岭下
　　国朝知府杨荣防建环亭皆池池中遍植芙蕖为一郡胜地
　　得月亭在城北即明唐吏部逸我山庄旧址
　　国朝康煕二十二年副总文养谧建总督呉兴祚题额
　　北山亭在城北明陈公相有诗
　　溅珠亭在城东滴珠岩俗呼接官亭
　　清香亭在平乐旧治内宋知县杨汝济建于亭外凿池种莲州守呉绎题额
　　得志轩在仙宫岭下木梁塘宋邑士张云卿所居邹浩有记
　　拱北轩在仙宫岭下宋邹浩建自为记
　　宛在园甘坦斋别业在桃竹池之中央
　　梅园在天绘阁后宋邹浩有记并作拱梅亭诗金沙泉在府治东南隅即唐李商隠诗所谓绳烂金沙井是也
　　邹道乡祠堂碑记宋张栻撰
　　鲁般石在东乡榕津渡相传鲁般所凿
　　唐儋州司马蒋季昶墓今莫考
　　明冡宰严起恒墓起恒山隂人明季死难藁葬南寜青山桂王为立鉴湖先生石以志后其次子文驯扶榇归里经平乐装尽不能归遂葬于津平里之杨梅村羣鸦数百绕墓而啼土人至今传以为异
　　明平乐守将朱旻如墓在城北得月亭西冈余见本传
　　万人塜在城西南更鼓滩上罗定都司呉锡绶等战没处事见名宦传
　　恭城县
　　谢沐县汉置隋废水经注谢沐在冯乘县西乐水贺水及灌阳之观水皆出其界　案今在县境又在贺县境
　　故城唐置在县治东鳯凰山下三面逼江废址犹存今名老县基明成化十三年知县夏玮移徙黄牛冈之原即今县治
　　御史堂在城东五里宋周渭故居秀峰罗列溪水环流去居里许又有御史台即蟠驼石
　　马迹石在县北六十里石上印马迹者三傍一石状类人其色红紫遇旱童子赤身以泥涂之即雨泥净雨止乡人春秋祀之
</div>
    <div class="pagination">
<a href="广西通志_page145.html">上一页</a><span>...</span><a href="广西通志_page141.html">141</a><a href="广西通志_page142.html">142</a><a href="广西通志_page143.html">143</a><a href="广西通志_page144.html">144</a><a href="广西通志_page145.html">145</a><span class="current-page">146</span><a href="广西通志_page147.html">147</a><a href="广西通志_page148.html">148</a><a href="广西通志_page149.html">149</a><a href="广西通志_page150.html">150</a><a href="广西通志_page151.html">151</a><span>...</span><a href="广西通志_page147.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
