<!DOCTYPE html>
<html>
 <head>
  <meta charset="utf-8"/>
  <title>
   徐霞客游记 - 第 2 页/共 13 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   徐霞客游记 - 第 2 页/共 13 页
  </h1>
  <div class="content">
   二十一日晨谒岳神出殿东向太室絶顶嵩当天地之中祀秩为五岳首故称嵩高与少室并峙下多洞窟故又名太室两室相望如双眉然少室嶙峋而太室雄丽称尊俨然负扆自翠防以上连崖横亘列者如屏展者如旗故更觉岩岩崇封始自上古汉武以嵩呼之异特加祀邑宋时逼近京畿典礼大偹至今絶顶犹传铁梁桥避暑寨之名当时之盛固可想见太室东南一攴曰黄葢峯峯下即岳庙规制宏壮庭中碑石森立皆宋辽以来者登岳正道乃在万岁峯下当太室正南予昨趋卢岩时先过东峯道中见峯峦秀出中裂如门或指为金峯玉女沟从此亦有路登顶乃觅樵预期为今遂从此上近秀出处路渐折避之险絶不能径越也北就土山一缕仅容扳跻约二十里遂越东峯已转出裂门之上西度狭脊望絶顶行是日浓云如泼墨余不为止至是岚气愈沉稍开则下瞰絶壁重崖如列绡削玉合则如行大海中五里抵天门上下皆石崖重叠路多积雪者指峻絶处为大铁梁桥折而西又三里绕峯南下得登高岩凡岩幽者多不畅畅者又少回藏映帯之致此岩上倚层崖下临絶壑洞门重峦拥防左右环倚台嶂初入有洞岈然洞壁斜透穿行数武崖忽中断五尺莫可着趾者故老樵獧防如猿猴侧身跃过对崖取木二枝横架为阁道既度则岩穹然上覆中有乳泉丹灶石榻诸胜从岩侧跻其上更得一台三面悬絶壑中者曰下可瞰登封逺及箕颍时浓雾四塞都无所见出岩转北二里得白鹤观址址在山坪去险就夷孤松挺立有旷致又北上三里始跻絶顶有真武庙三楹侧一井甚莹曰御井宋真宗避暑所濬也饭真武庙中问下山道者曰正从万岁峯抵麓二十里从西沟悬溜而下可省其半然路极险峻余色喜谓嵩无竒以无险耳亟从之防杖而前始犹依岩凌石披丛条以降既而从两石峡溜中直下仰望夹崖逼天先是峯顶雾滴如雨至此渐开景亦渐竒然皆埀沟脱磴无论不能行且不能止愈下崖势愈壮一峡穷复转一峡吾目不使旁瞬吾足不容求息也如是十里始出峡抵平得正道过无极洞西越岭趋草莽中五里得法皇寺寺有金莲花为特产他处所无山雨忽来遂借榻僧寮其东石峯夹峙每月初上正从峡中出所称嵩门待月也计予所下之峡即在其上今坐对之祗觉云气出没安知身自此中来也
　　二十二日出山东行五里抵嵩阳宫废址惟三将军栢鬰然如山汉所封也大者围七人中者五小者三栢之北有室三楹祠二程先生栢之西有旧殿石柱一大半没于土上多宋人题名可辨者为范阳祖无择上谷冦武仲及苏才翁数人而已栢之西南雄碑杰然四面刻蛟螭甚精右则为唐碑裴逈撰文徐浩八分书也又东二里过崇福宫故址又名万寿宫为宋宰相题防处又东北为启母石大如数间崖侧有一平石如砥又东八里还饭岳庙防宋元碑西八里入登封县西五里从小径西北行又五里入防善寺茶榜在其西小轩内元刻也后有一石牌仆墙下为唐贞元戒坛记汝州刺史陆长源撰文河南陆郢书又西为戒坛废址石上刻镂极精工俱断委草砾西南行五里出大路又十里至郭店折而西南为少林道五里入寺宿瑞光上人房
　　二十三日云气俱尽入正殿后登南寨南寨者少室絶顶也高与太室等而峯峦峭防负九鼎莲花之名俯环其阳者为九乳峯蜿蜒东接太室其隂则少林寺在焉寺甚整丽庭中新旧碑森列成行俱完善夹墀二松高伟而整如有尺度少室横峙于前仰不能见顶逰者如面墙而立輙谓少室以逺胜予昨暮入寺即问少室道俱谓雪深道絶必毋徃凡登山以晴朗为佳予登太室云气弥漫或以为山灵见拒此山魁梧正须止露半面若少室工于掩映虽防云岂宜防滓今则霁甚适逢其防乌可阻也乃从寺南渡涧登山六七里得二祖庵山至此忽截然土尽而石石崖下坠成坑坑半有泉突石飞下亦以珠帘名之予防杖独前愈下愈不得路久之乃达其岩雄拓不如卢岩而深峭过之岩下深潭碧僵雪四积再上至炼丹台三面孤悬斜倚翠壁有亭曰小有天探幽之屐从未有抵此者过此皆从石脊仰扳直跻两旁危崖万仞石脊悬其间殆无寸土手与足代匮而后得升凡七里始跻大峯峯势寛衍向之危石又截然忽尽为土从草棘中莽莽南上约五里遂凌南寨顶屏翳之土始尽南寨实少室北顶自少林言之为南寨云葢其顶中裂横界南北北顶若展屏南顶列防峙其前相去仅防丈中为深崖直下如剖两崖夹中坑底特起一峯高出诸峯上所谓摘星台也为少室中央絶顶与北崖离倚彼此斩絶不可度俯瞩其下一丝相属予解衣从之登其上则南顶之九峯森立于前北顶之半壁横障于后东西皆深坑俯不见底罡风乍至几欲假翰飞去从南寨东北转下土山忽见虎迹大如升草中行五六里得茅庵击石炊所携米为粥啜三四碗饥渴霍然去倩庵僧为龙潭道下一峯峯脊渐窄土石间出棘蔓翳之悬枝以行忽石削万丈势不可度转上跻望峯势蜿蜒处趋下而石削复如前徃复不啻数里乃迂过一坳又五里而道出则龙潭沟也仰望前迷路处危崖欹石俱在万仞峭壁上流泉喷薄其中崖石之隂森崭嶻者俱散成霞绮峡夹涧转两崖静室如蜂房燕垒凡五里一龙潭沈涵凝碧深不可规以丈又经二龙潭遂出峡宿少林寺
　　二十四日从寺北西行过甘露台又过初庵北四里上五乳峯上初祖洞洞深二丈濶杀之达摩九年面壁处也洞门下临寺面对少室地无泉故无栖者下至初祖庵庵中供达摩影石石髙不及三丈白质黑章俨然畨僧立像中殿六祖手植栢大三人围碑言自广东置鉢中携至者夹墀二松亚少林少林松栢俱脩伟不似岳庙偃仆盘曲此松亦然下至甘露台土阜雄起上有藏经殿下台歴殿三重碑碣散布目不暇接后为千佛殿崇丽罕匹出饭瑞光上人舎防骑趋登封道过轘辕岭宿大屯
　　二十五日西南行五十里山冈忽断即伊关也伊水南来经其下深可浮数石舟伊阙连冈东西横亘水上编木桥度之而西崖更危耸一山皆劈为崖满崖鑴佛其上大洞数十高皆数十丈大洞外峭崖直入山顶顶俱刋小洞其内尺寸之处无不镌佛望之不可数计洞左泉自山流下滙为方池余防入伊川山高不及百丈而清流淙淙不絶为此地所希伊阙摩肩接毂为楚豫大道西北歴闗陜余由此取西岳道去
　　游太华山日记【西安府华隂县】
　　二月晦入潼闗三十五里税驾西岳庙黄河从朔漠南下至潼闗折而东闗正当河山隘口北瞰河流南连华岳惟此一线为东西大道以百雉锁之舍此而北必渡黄河南必趋武闗而华岳以南峭壁层崖无可度者未入闗百里外即见太华兀出云表及入闗反为龙冈所蔽行二十里忽仰见芙蓉片片已直造其下不特三峯秀絶而东西攅拥诸峯俱片峭层悬惟北面时有土冈至此尽脱山骨竞发为极胜处
　　三月初一日谒西岳神登万寿阁向西岳南趋十五里入云台观觅者于十方庵由谷出入两崖壁立一溪中出玉泉院当其左循溪随谷行十里为莎罗宫路始峻又十里为青柯坪路少坦五里过寥阳桥路遂絶攀锁上千尺防再上百尺峡从崖左转上老君犁沟过猢狲岭去青柯五里有峯北悬深崖中三面絶壁则白云峯也舍之南上苍龙岭过日月岩去犁沟又五里始上三峯足望东峯侧而上谒玉女祠入迎阳洞道士李姓者留予宿乃以余晷上东峯昏返洞
　　初二日从南峯北麓上峯头悬南崖而下观避静处复上直跻峯直顶上有小孔道士指为仰天池旁有黑龙潭从西下复上西峯峯上石耸起有石片覆其上如荷叶旁有玉井甚深以阁掩其上不知何故还饭迎阳上东峯悬南崖而下一小台峙絶壑中是棋盘台别道士从旧径下观白云峯圣母殿在焉下至莎罗坪暮色逼人急出谷黑行三里宿十方庵出青柯坪左上有杯渡庵毛女祠出莎罗坪右上有上方峯皆华之支峯也路俱峭削以日昏不及登
　　初三日十五里入岳庙西五里出华隂西门从小径西南二十里入谷即华隂之西第三谷也两崖参天而起夹立甚狭水奔流其间循涧南行倐而东折倐而西转葢山壁片削俱犬牙错入行从牙罅中宛转如江行调舱然二十里宿于木柸自岳庙来四十五里矣初四日行十里山峪既穷遂上岭十里蹑其巅北望太华兀立天表东瞻一峯嵯峩特异土人云赛华山始悟西南三十里有少华即此山矣南下十里有溪从东南注西北为华阳川溯川东行十里南登秦岭为华阳洛南界上下共五里又十里为黄螺铺循溪东南下三十里宿杨氏城
　　初五日行二十里出石门山始开又七里折而东南入隔凡谷西南二十里即洛阳县谷东南三里越岭行谷中十里出山则洛水自西而东即河南所渡之上流也渡洛复入岭曰田家原五里下谷中有水自南来入洛溯之入十五里为景村山复开始见稻畦过此仍溯流入南谷南行五里至草树沟山空日暮借宿山家自岳庙至木柸俱西南行过华阳川则东南矣华阳而南溪渐大山渐开然对面之峯峥峥也下秦岭至杨氏城两崖忽开忽合一时互见又不比木柸峪中两崖壁立有回曲无开合也
　　初六日越岭两重凡二十五里饭坞底坌其西行道即向洛南者又东南十里入商州界去洛南七十余里矣又二十五里上苍龙岭蜿蜒行岭上两溪屈曲夹之五里下岭两溪适合随溪行老君谷中十里暮雨忽至投宿谷口
　　初七日五里出谷大溪自西注东循之行十里龙驹寨寨东去武关九十里西向商州即陜省间道马螺商货不下潼关道中溪下板船可胜五石水自商州西至此经武关之南歴胡村至小江口入汉遂趋觅舟甫定雨大注终日不止舟不行
　　初八日舟子以贩盐故久乃行雨后怒溪如奔马两山夹之曲折潆洄轰雷入地之险与建溪无异已而雨复至午抵影石滩雨大作遂泊小影石滩
　　初九日行四十里过龙闗五十里北一溪来注则武闗之流也其地北去武闗四十里葢商南境矣时浮云已尽丽日乘空山岚重叠竞秀怒流送舟两岸浓桃艶李泛光欲舞出坐船头不觉欲仙也又八十里日尚未晡榜人以盐易柴竹屡逗留夜宿山涯之下
　　初十日五十里下莲滩浪扑舟中沾囊湿箧二十里过百姓滩有峯突立溪右崖为水所摧岌岌欲堕出蜀西楼山峡少开已入南阳浙川境为秦豫界三十里过胡村四十里抵石庙湾登涯投店东南去均州上太和葢一百三十里云
　　游太和山日记【即武当山　湖广襄阳府均州】
　　十一日登仙猿岭十里余有枯溪小桥为郧县境乃河南湖广界东五里有池一曰青泉上源不见所自来而下流淙淙地又属浙川葢二县界址相错依山谿曲折路经其间故也五里越一小岭仍为郧县境岭下有玉皇观龙潭寺一溪滔滔自西南走东北葢自郧中来者渡溪南上九里冈经其脊而下为蟠桃岭溯溪行坞中十里为葛九沟又十里登土地岭岭南则均州境桃李缤纷山花夹道幽艶非常山坞中居庐相望沿流稻畦高下鳞序不似山陜间矣但途中蹊径狭行人稀且闻虎日方下舂竟至坞中曹家店
　　十二日五里上火头岭下岭随流出峡四十里下行头冈五十五里抵红粉渡汉水汪然西来崖下苍壁悬空清流绕面循汉东行抵均州静乐宫当州之中踞城之半规制宏整停行李南城外计明晨登山
　　十三日骑而南趋石道平敞三十里越一石梁有溪自西东注即太和下流入汉者越桥为迎恩宫西向前有碑大书第一山三字乃米襄阳笔书法飞动当亦第一又十里过草店襄阳来道亦至此合路渐西向过遇真宫越两隘下入坞中从此西行数里为趋玉虚道南跻上岭则走紫霄间道也登岭自草店至此共十里为回龙观望岳顶青紫揷天然相去尚五十里满山乔木夹道宻布上下如行緑幕中从此沿山行下而复上共二十里过太子坡又下入坞中有石梁跨溪是为九渡涧下流上为平台十八盘即走紫霄登太和大道左入溪即溯九渡涧向琼台观及八仙罗公院诸路也峻登十里则紫霄宫在焉紫霄前临禹迹池背倚展旗峯层台杰殿高敞特异入殿瞻谒由殿右上跻直造展旗峯之西峯畔有太子洞七星岩俱不暇问共五里过南岩之南天门舍之西度岭谒榔仙祠祠与南岩对峙前有榔树特大无寸肤赤干耸立纎芽未发傍多榔梅树亦高耸花色深浅如桃杏蒂垂丝作海棠状梅与榔本山中两种相传帝揷梅寄榔成此异种云共五里过虎头岩又三里抵斜桥突峯悬崖屡屡而是径多循峯隙上五里至三天门过朝天宫皆石级曲折上跻两旁以铁柱悬索由三天门而二天门一天门率取径峯凹间悬级直上路虽陡峻而石级既整栏索钩连不似华山悬空飞度也太和宫在三天门内日将晡竭力造金顶所谓天柱峯也山顶众峯皆如覆钟峙鼎离离攅立天柱中悬独出众峯之表四旁崭絶峯顶平处纵横止及防丈中奉帝及四将炉案供具悉以金为之督以一千户一提防需索香金不啻御夺予入叩匆匆门已阖竟托宿太和宫
　　十四日更衣上金顶瞻叩毕天宇澄朗下瞰诸峯近者鹄峙逺者罗列诚天真奥区也遂从三天门之右小径下峡中此径无级无索乱峯离立路穿其间逈觉幽胜三里余抵蜡烛峯右泉涓涓溢出路旁下为蜡烛涧循涧右行三里余峯随山转下见平丘中开为上琼台观其旁榔梅数株大皆合抱花色浮空映山绚烂岩际地既幽絶景复殊异予求榔梅寔观中道士禁不敢答既而曰此系禁物前有人携出三四枚道流株连破家者数人余不信求之益力出畀数枚皆已黝烂且订无令人知及趋中琼台予复求之主观仍谢无有因念由下琼台而出可徃玉虚岩便失南岩紫霄奈何得一失二不若仍由旧径上至路旁前溢处左越蜡烛峯去南岩应较近忽后有追呼者则中琼台小黄冠以师命促予返主观握手曰公渴求珍植幸得两枚少慰公懐但一泄于人罪立至矣出而视之形侔金橘漉以蜂液金相玉质非凡品也珍谢别去复三里余直造蜡烛峯凹中峯参差亷利人影中度兀兀欲动既度循崖宛转连越数重峯头土石徃徃随地异色既而闻梵颂声则仰见峯顶遥遥上悬已出朝天宫右矣仍上八里造南岩之南天门趋谒正殿右转入殿后崇崖嵌空如悬廊复道蜿蜒山半下临无际是名南岩又名紫霄岩为三十六岩之最天柱峯正当其面自岩还至殿左歴级坞中数抱松杉连隂挺秀坞中层台孤悬高峯四眺名飞升台暮返宫贿其小徒复得榔梅六枚再索之不可得矣十五日从宫左趋雷公洞洞左悬崖间予欲返紫霄由太子岩歴不二庵抵五龙舆者谓纡曲不便不若由南岩下竹笆桥可览滴水岩仙侣岩诸胜乃从北天门下一径隂森滴水仙侣二岩在路左飞崖上突泉滴沥于中中可容室皆祠真武至竹笆桥始有流泉声然不随涧行依山越岭一路多突危岩间错于乱蒨丛翠中时时放榔梅花映耀逺近过白云仙诸岩共二十余里循级直下涧底则青羊桥也涧即竹笆桥下流两崖蓊葱蔽日清流延回桥跨其上不知流之所去仰视碧落宛若瓮口度桥直上攅天岭五里抵五龙宫规制与紫霄南岩相伯仲殿后登山里许转入坞中得自然庵已还至殿右折下坞中二里得凌虚岩岩倚重岩临絶壑面对桃源洞诸山嘉木尤深宻紫翠之色互映如图画为希夷习静处前有传经台孤瞰壑中可与飞升作匹还过殿左登榔梅台即下山至草店华山四面皆石壁故峯麓无乔枝异干直至峯顶则松栢多合三人围者松悉五鬛实大如莲间有未堕者采食之鲜香殊絶太和四山环抱百里内密树森植蔽日参天至近山数十里内则异杉老柏合三人抱者连络山坞盖国禁也嵩少之间平麓上至絶顶樵伐无遗独三将军柏巍然杰出耳山谷川原候同气异予出嵩少始见麦畦青至陜州杏始花栁色依依向人入潼关则驿路既平垂杨夹道棃李参差矣及转入谷层冰积雪犹满涧谷真春风所不度也过坞底岔复见杏花出龙驹寨桃雨栁烟迷离竟望忽忆日已清明不胜景物悴情遂自草店越二十四日浴佛后一日抵家以太和榔梅为老母寿闽游日记
　　崇祯改元之仲春发兴为闽广游二十日始成行三月十一日抵江山之青湖为入闽登陆道十五里出石门街与江郎为面如故人再晤十五里至峡口已暮又行十五里宿山坑
　　十二日二十里登仙霞岭三十五里登丹枫岭岭南即福建界又七里西有路越岭而来乃江西永丰道去永丰尚八十里循溪折而东八里至梨岭麓四里登其巅前六里宿于九牧
　　十三日三十五里过岭饭于仙阳仙阳岭不甚高而山鹃丽日颇可爱饭后得舆三十里抵浦城日未晡也时道路俱传泉兴海盗为梗宜由延平上永安余亦久蓄玉华之兴遂觅延平舟
　　十四日舟发四十里至观前舟子省家早泊余遂过浮桥循溪左登金斗山石磴脩整乔松艳草幽袭襟裾过三亭入帝宫由殿后登岭兀兀中悬四山环拱重流帯之风烟欲暝步步惜别
　　十五日辨色即行悬流鼔楫一百二十里泊水矶风雨彻旦溪喧如雷
　　十六日六十里双溪口与崇安水合又五十五里抵建宁郡不止
　　十七日水涨数丈同舟俱阁不行上午得三板舟附之行四十里太平驿四十里大横驿过如飞马三十里黯淡滩水势奔涌余昔逰鲤湖过此但见穹石崿峙舟穿其间初不谓险今则白波山立石悉没形险倍昔时十里至延平
　　十八日以轻装出西门为玉华洞游南渡溪令奴携行囊由沙县上水至永安相待予陆行四十里渡沙溪而西将乐之水从西来沙县之水从南来至此合流亦如延平之合建溪也南折入山六十里宿三连铺乃瓯宁南平顺昌三县界
　　十九日五里越白沙岭为顺昌境又二十五里抵县县临水际卲武之水从西来通光泽归化之水从南来俱防城之东南隅隔水望城如溪堤之帯流也循水南行三十里至杜源忽雪片如掌十五里至将乐境乃杨山故里也又十五里为高滩铺隂霾尽舒碧空如濯旭日耀芒羣峯积雪有如环玉闽中以雪为竒得之春末为尤竒村氓市媪俱曝日提炉而予赤足腾踔乃大快也二十五里宿山涧渡之村家
　　二十日渡山涧溯大溪南行两山成门曰莒峡溪厓不受趾循山腰行十里出莒峡铺山始开又十里入将乐出南闗渡溪而南东折入山登滕岭南三里为玉华洞先是过滕岭即望东南两峯耸立翠壁嶙峋逈与诸峯分形异色抵其麓一尾横曵回防洞门门在山凹间不甚轩豁而森碧上交清流出其下不觉神湛骨冷山半有明台庵洞后门所经予时未饭复出道左登岭石磴萦松透石三里青芙蓉顿开庵当其中饭于庵仍下至洞前门觅善者乃碎斫松节置竹篓中导者肩负之手提铁落置松燃火烬輙益之初入歴级而下者数尺即流所从出也溯流屈曲度木板者数四倐隘倐穹倐上倐下石色或白或黄石骨或悬或竪惟荔枝柱风泪烛幔天帐逹摩渡江仙人田葡萄伞仙鼓仙钟最肖沿流既穷悬级而上是称九重楼遥望空蒙忽曙色欲来所谓五更天也至此最竒恰与张公洞由暗而明者一致葢洞门斜启明映彻犹未覩天碧也从侧岭仰瞩得洞门一隙直受圆明其洞口由高而坠含竒瑰亦与张公洞同苐张公森悬诡丽者俱罗于受明之处此洞炫巧争竒遍布幽奥而辟户更拓两洞同异正在伯仲间也拾级上达洞顶则穹崖削天左右若青玉頳肤实出张公所未偹下山即为田塍四山环锁水出无路汩然中坠葢即洞间之流此所从入也复登山半过明庵庵僧曰此山石骨棱厉透露处层层有削玉裁云态苦为草树所翳故逰者知洞而不知峯遂予上拾鸟道下披防茸得星窟焉三面峭壁丛悬下坠数丈窟旁有野橘三株垂实累累从山腰右转一二里忽两山交脊处棘莽四塞中有石磴齿齿萦回于夹石间仰望峯顶一笋森森独秀遂由洞后穹崖之上再歴石门下浴庵中宿焉
　　二十一日仍至将乐南门取永安道
　　二十四日始至永安舟奴犹未至
　　二十五日坐待奴于永安旅舍市顺昌酒浮白楼下忽呼声不絶则延平奴也遂定明日早行计
　　二十六日循城溯溪东南二十里转而南二十五里登大泄岭岧嶤行云雾中如是十五里得平坂曰林田时方下午雨大竟止林田有两溪自南来东浑而赤西则一川含緑至此合流
　　二十七日溯赤溪行久之舍赤溪溯澄溪共二十里度坑源上下桥登马山岭转上转高雾亦转重正如昨登大泄岭时也五里透其巅为宁洋界下五里饭于岭头时旭日将中万峯若引镜照面回望上岭已不可覩而下方众岫骈列无不屐下献形葢马山絶顶峯峦自相亏蔽至此始廓然为南标询之土人宁洋未设县时此犹属永安今则岭北水俱北者属延平岭南水俱南者属漳州随山奠川固当如此建置也其地南去宁洋三十里西为本郡之龙岩东为延平之大田云下山十里始从坑行度溪桥而南大溪遂东去逾岭复随西来小溪南行二十里抵宁洋东郭绕城北而西则前之大溪经城南来恰与小溪防始胜舟
　　二十八日南下传盗警舟不发者两日
　　四月初一日平明舟始前溪从山峡中悬流南下十余里一峯突而西横絶溪间水避而西复从东折势如建瓴曰石防滩乱石丛立中开一门仅容舟舟从门坠高下丈余余势屈曲复高下数丈较之黯淡诸滩大小虽悬殊险更倍之也众舟至此俱鳞次以下每下一舟舟中人登岸共以缆前后倒曳之须时乃放过此山峡危逼复嶂揷天曲折破壁而下直如劈翠穿云三十里过馆头为漳平界一峯又东突流复环东西折曰溜水滩峯连嶂合飞涛一缕直舟从云汉身挟龙湫矣已而山势少开二十余里为石壁滩其石自南而突与流相扼流不为却捣击之势险与石嘴溜水而三也下此有溪自东北来合再下夹溪复自东北来合溪流遂大势亦平又东二十里则漳平县也宁洋之溪悬溜迅急十倍建溪葢浦城至闽安入海八百余里宁洋至海澄入海止三百余里程愈廹则流愈急况梨岭下至延平不及五百里而延平上至马岭不及四百里而峻是二岭之高伯仲也高等而入海则减轰雷入地之险宜咏于此初二日下华封舟行数里山势复合重滩叠溜若建溪之太平黯淡者不胜数也六十里抵华封北溪至此皆从石脊悬泻舟楫所不能过遂舍舟逾岭凡水惟滥觞之始不能浮槎若既通而下流反阻者止黄河之三门集津舟不能上下然汉唐挽漕缆迹犹存未若华封自古及今竟无问津之时拟沿流穷其险处而居人惟知逾岭无能为
　　初三日登岭十里至岭巅则溪水复自西来下循山麓俯瞰只一衣帯水耳又五里则隤然直下又二里抵溪舟行八十里至西溪西南陆行二十里即漳郡顺流东南二十里为江东渡乃泉兴东来驿道也又顺流六十里则出海澄入海
　　初四日舆行二十里入漳之北门访叔司理署印南靖去郡三十里雨中出南门夜舟往南靖
　　初五日晓始达南靖以溯流迂曲也溪自南平来至南靖六十里势与西溪同其浩荡经漳郡南门亦至海澄入海不知漳之得名两溪谁执牛耳也
　　后游闽日记
　　庚午春漳州司理叔促赴署余拟是年暂止防屐而漳南之使为道叔祖念峩翁高年冐暑坐促于家遂以七月十七日启行
　　二十八日至龙防觅得青湖舟去衢尚二十里泊于樟树潭
　　三十日过江山抵青湖舎舟登陆循溪觅胜得石崖于北渚崖临回澜澄潭潄其址隙缀茂树石色青碧森森有芙蓉出水之态僧结槛依之予踞坐石上有刘对予者一见如故为予言江山北二十里有左坑岩石竒诡探幽之屐不可不一过予欣然返寓已下午不成行八月初一日冒雨行三十里一路望江郎片石咫尺不可见先拟登其下比至路口不果越山坑岭宿寳安桥初二日登仙霞越小竿岭近雾已收逺峯尚漫不可见又十里饭于二十八都其地东南有浮葢山跨浙闽江西三省衢处信宁四府之境危峙仙霞梨岭间为诸峯冠枫岭埀西毕岭东嶂梨岭则其南案也怪石拏云飞崖削翠予每南过小竿北逾梨岭遥瞻丰采輙为神徃既饭兴不能遏徧询登山道一牧人言由丹枫岭而上为大道而逺由二十八都溪桥之左越岭经白花岩上道小而近予闻白花岩益喜即迂道且趋之况其近也遂越桥南行数十歩即由左小路登岭三里下岭折而南渡一溪又三里转入南坞即浮葢山北麓村也分溪错岭竹木清幽里号金竹云度木桥由业纸者篱门入取小级而登初皆田畦高叠渐渐直跻危崖又五里大石磊落棋置云罗松竹与石争隙已入胜地竹深石转中峙一庵即白花岩也僧指其后山絶顶峦石甚竒庵之右冈环转而左为山庵由里山越高冈两重转下山之阳则大寺也右有犁尖顶左有石龙洞前瞰犁岭可俯而挟矣予乃从其右二里憇里山庵山至大寺约七里路小而峻先跻一冈约二里冈势北垂越其东坞下水皆东流即浦城界又南上一里越一冈循其左而上是谓狮峯雾重路塞舍之逾冈西下复转南上二里又越一冈其冈左亦可上狮峯右即可登龙洞顶乃南向直下约二里抵大寺石痕竹影白花岩正得其具体而峯峦环列此真独胜雨阻寺中者两竟日初四日冒雨为龙洞游同僧砍木通道扳乱碛而上露滃棘铦芾石笼崖狞恶如竒鬼穿簇透峡窈窕者益之诡而藏其崄屼嵲者益之崄而敛其高如是二里树底睨峭萼扳踞其内右有夹壁离立仅尺上下如一似所谓一线天者不知其即通顶所由也乃爇火篝灯匍匐入一罅罅夹立而高亦如外之一线天苐外则顶开而明此则上合而暗初入其合处犹通窍一二深入则全黑矣其下水流沙底濡足而平中道有片石如舌上吐直竖夹中高仅三尺两旁贴于洞壁洞既束肩石复当胸无可扳践逾之甚艰再入两壁愈夹肩不能容侧身而进又有石片如前阻其隘口高更倍之予不能登僧援之既登僧复不能下脱衣宛转久之乃下予犹侧伫石上亦脱衣奋力僧从石下掖之遂得入其内壁少舒可平肩水较深所称龙池也仰睇其上高不见顶而石龙从夹壁尽处悬崖直下洞中石色皆赭黄而此石独白石理觕砺成鳞甲遂以龙神之挑灯遍烛而出石隘处上逼下碍入之自上悬身而坠其势犹顺出则自下侧身以透胸与背既贴切于两壁膝复不能屈伸石质刺肤前后莫可悬接每度一人急之愈固几恐其与石为一也既出欢若更生而岚气忽澄登霄在望由明峡前行芟莽开棘不半里又得一洞洞皆大石肤叠如重楼复阁其中燥爽明透徘徊久之复上跻重崖二里登絶顶为浮葢最高处踞石而坐西北雾顿开下视金竹里以东崩坑坠谷层层如碧玉轻绡逺近万状惟顶以南尚鬰伏未出循西岭而下乃知此峯为浮葢最东由此而西蜿蜒数峯再伏再起极于叠石庵乃为西隅再下为白花岩矣既连越二峯即山趋寺之第三冈也时予每过一峯輙一峯开霁西峯诸石俱各为披露西峯尽又越两峯峯俱有石层叠又一峯南向居中前耸二石一斜而尖是名犁头尖石二石高耸数十丈堪为江郎支庻而下俱浮缀叠石数块承以石盘如坐嵌空处俱可徙倚此峯南下一支石多嶙峋所称双笋石人攅列寺右者皆其也峯后防为五峯回环离立中藏一坪可庐亦高峯所防得者又四越两峯为浮葢中顶皆石累叠而成下者为盘上者为葢或数石共肩一石或一石复平列数石上下俱成层台双阙浮葢仙坛洵不诬称矣其石高削无级不便扳跻登其巅羣峯尽出山顶之石四旁有苔如髪下垂柔緑浮烟娟然可爱西望叠石石仙诸胜尚隔三四峯日已西还饭寺中别之南下十里即大道已梨岭之麓登岭过九牧宿渔梁下街
　　初五日下浦城舟行四日抵延平郡
　　初十日复逆流上永溪泊榕溪其地为南平沙县之中各去六十里先是浦城之水小而永安之流涨故顺逆皆迟
　　十一日舟曲随山西南行乱石峥□奔流悬迅二十里舟为石触榜人以竹丝绵纸包木片掩而钉之止涌而已又十里溪右一山瞰溪如伏狮额有崖两重阁临其其上崖下圆石高数丈突立溪中于是折而东又十里月下上一滩泊于旧县
　　十二日山稍开西北二十里抵沙县城南临大溪雉堞及肩即溪崖也溪中多置大舟两旁为轮闗水以舂西十里南折山间右山石骨巉削而左山夹处有泉落凹隙如玉筯又西南二十里泊洋口其路通尤溪东有山曰里丰为一邑昨舟过伏狮崖望而见之今绕其西而南向
　　十三日西南二十里渐入山又二十五里至双口折而西北行五里至横双口溪右一水自北来至此合其北来之溪舟通岩前可七十里又五里入永安界曰新凌铺
　　十四日永安境中始闻猿声南四十里为巩川上大滩十里东南行忽望见溪右峯石突兀既而直逼其下则突兀者转为参差为崩削俱盘亘壁立为峯为岩为屏为柱次第而见中一峯壁削到底或大书其上曰凌霄于是溪左之竒亦若起而争胜者已舟折西北左溪之崖较诡异而更有出左溪上者则桃源涧也其峯排突溪南上逼层汉下瞰回溪峯底深裂流泉迸下仰其上曲槛飞栏遥帯不一争停舟登焉循涧而入两崖仅裂一罅竹影逼溪内得桥度涧再上有门曰长春圃亟趋之则溪南之峯前所仰眺者已在其北乃北上路旁一石方平如砥时暮色满山路纵横不可辨乃入大士殿得道人为随之北即循崖经文昌阁转越两亭俱悬崖缀壁从此折入峭夹间其隙仅分一线上劈山巅逺透山北中不能容肩凿之乃受累级斜上直贯其中予所见一线天数处武夷黄山浮葢曾未见若此之大而逼逺而整者既而得天一方四峯攅列透隙而上一石方整曰棋枰中复得一台一树当空根盘于上有飞桥架两崖间上下壁削悬空而度峯攅石裂岈然成洞曰环玉出洞复由棋枰侧歴西坞而上得一井水甚甘冽跻峯北隅有亭甚豁苐北溪下绕反以偪仄不能俯瞰由此左下又有泉一滙为池以暮不及徃乃南上絶顶一八角亭冠其上复从西路下山出倚云闗则石磴垂絶罅间一下百丈葢是山四面斗削惟一线为暗磴百丈为明梯逰者以梯下而一线上始尽竒概舍此别无可阶也还至大士殿昏黑不可出道人命徒碎木然火送之溪旁孤灯穿緑坞几若隂房燐火道人云由长春圃二里有不尘馆旁又有一百丈岩皆有胜可防余颔之返舟促舟子夜行不可乃与奴軰并力刺舟幸滩无石月渐朗二鼔泊废石梁下行二十里去永安止二里
　　十五日抵城西桥下桥已毁而大溪自西来桥下之溪自南来依然余游玉华时也绕城西而南溯南来之溪以去五十里至长倩溪出山右路循山左乃舎溪登岭越岭两重西南过溪桥五里南过溪鸣桥又五里直凌西南山角以为已穷絶顶其上乃更复穹然不复上循山半而南纡折翠微间俯瞰山底溪回屈曲惟闻吼怒声而深不见水盖峻峦削岫错立如交牙水潄其根上皆丛树行者惟见翠葆浮空乆之偶于树隙稍露回湍浑赤如血又五里与赤溪遇又五里止于林田十六日沿山三里有峯自南直下峯东有小溪西为大溪俱北防林田而注于大煞岭西者渡小溪循峯南上共五里至下桥逶迤南跻又八里得上桥一涧飞空悬桥而渡两旁髙峯挿天度桥路愈峻十里从山峡中直跻髙峯之南登岭巅回视两髙峯已在舄下计其崇峻大煞浮葢当皆出其下南下三十五里抵宁洋县十七日舟达华封
　　十八日上午抵陆渐登山阪溪从右去以滩高石阻舟不能前也十里过山麓又五里跨华封絶顶溪从其下折而西去遥望西数里外滩石重叠水势腾激至有一滩纯石中断而不见水者此峡中最险处自念前以雨阻不能达今奈何复失之乃北下三里得村一坞以为去溪不逺沿坞西行里许欲临溪不得路始从蔗畦中下蔗穷又有蔓植者花如荳细荚未成复践蔓行土流沙削不受屦方借蔓为级未几蔓穷皆荆棘藤刺丛不能入初侧身投足不辨高下时时防石坎挂树杪既忽得一横溪大道沿之西三里瞰溪咫尺溪声震耳谓前望中断之险必当其处时大道直西去通吴镇罗埠觅下溪之路久不得见一小路伏丛棘中乃匍匐就之初犹有路影未几下皆积叶高尺许蛛网翳之上则棘莽蒙宻钩髪悬股百计难脱比脱则悬涧注溪危石叠嵌而下石皆累空间登其上始复见溪而石不受足转堕深莽计不得前乃即从涧水中扳石践流遂抵溪石上其石大如百间屋侧立溪南溪北复有崩崖壅水水既南避巨石北激崩块冲捣莫容跃隙而下下即升降悬絶倒涌逆卷崖为之倾舟安得通也踞大石坐又扳渡溪中突石而坐望前溪西去一防之势险无逾此久之溯大溪践乱石山转处溪田层缀从之始得路循而西转过所踞溪石二里许滩声复沸如前则又一危矶也西二里得小路随山脊直瞰溪而下始见前不可下之滩即在其上流而岭头所望纯石中断之滩即在其下流此觜中悬两滩间非至此则两滩几隠矣逾岭下舟明日抵漳州司理署
　　后游天台山日记
　　壬申三月十四日自寜海发骑四十五里宿坌路口其东南十五里桑洲驿乃台郡道也西南十里松门岭为入天台道
　　十五日渡水母溪登松门岭过王爱山共三十里饭于筯竹岭庵其地为宁海天台界陟山冈三十余里寂无人烟昔弥陀庵亦废下一岭众山杳冥中得村家瀹茗饮石上又十余里逾岭入天封寺寺在华峯下为天台幽絶处郤骑同僧无余上华顶寺宿净因房月色明莹其地去顶尚三里予乘月独上误登东峯之望海尖西转始得路至华顶归寺已更余矣
　　十六日五鼓乘月上华顶观日出衣履尽湿还炙衣寺中从寺右逾一岭南下十里至分水岭岭西之水出石梁岭东之水出天封循溪北转水石渐幽又十里过上方广寺抵昙花亭观石梁竒丽若初识者
　　十七日仍出分水岭南十里登察岭岭甚高与华顶分南北界西下至龙王堂其地为诸道交防处南十里至寒风闗又南下十里至银地岭有智者塔已废左转得大慈寺寺旁有石为智者拜经台僧恒如为炊饭乃分行囊从国清下至县予与仲昭兄以轻装东下高明寺寺为无量讲师复建右有幽溪溪侧诸胜曰圆通洞松风阁灵响岩
　　十八日仲昭坐圆通洞寺僧导余探石笋之竒循溪东下抵螺溪溯溪北上两崖削石夹立树巅飞瀑纷纷践石蹑流七里山回溪坠已至石笋峯底仰面峯峦莫辨以右崖掩之也从崖侧逾隙而下反出石笋之上始见一石矗立涧中涧水下倒其根悬而为瀑亦水石竒胜处也循溪北转两崖愈削下滙为潭是为螺蛳潭上壁立而下渊深扳崖侧悬藤踞石遥睇其内潭上石壁中劈为四岐若交衢然潭水下薄不能窥其涯涘最内两涯之上一石横嵌俨若飞梁梁内飞瀑自上坠潭中髙与石梁等四旁重崖回映可望而不可即非石梁所能齐也闻其上有仙人鞋在寒风阙之左可逾岭而至雨骤不成行还憩松风阁
　　二十日抵天台县至四月十六日自鴈宕返乃尽天台以西之胜北七里至赤城麓仰视丹霞层亘浮屠标其巅兀立于重岚攅翠间上一里至中岩岩中佛庐新整不复昔时凋敝时急于琼台双阙不暇再蹑上岩遂西越一岭由小路七里出落马桥又十五里西北至瀑布山庄登岭五里上桐栢山越岭而北得平畴一围羣峯环绕若另辟一天桐栢宫正当其中惟中殿仅存夷齐二石像尚在右室雕琢甚古唐以前物也黄冠久无住此者羣农见逰客至俱停耕来讯遂挟一人为西三里越二小岭下层崖中登琼台焉一峯突瞰重坑三面俱危崖回绕崖右之溪从西北万山中直捣峯下是为百丈崖崖根涧水至琼台之足一深碧如黛是名百丈龙潭峯前复起一峯卓立如柱高与四围之崖等即琼台也台后倚百丈崖前即双阙对峙层崖外绕旁絶附丽登台者从北峯悬坠而下度凹脊处咫尺复扳枝仰陟而上俱在削石流沙间趾无所着也从台端再攀歴南下有石突起窟其中为龛如琢削而成者曰仙人坐琼台竒在中悬絶壑积翠四绕双阙亦其外绕中对峙之崖非由涧底再上不能登也忆予二十年前同云峯自桃源来溯其外涧入苐深穷其奥窟今始俯仰于崖端髙深俱无遗胜矣饭桐柏宫仍下麓南从小径渡溪十里出天台关岭之官道复南入小径隙行十里路左一峯兀立若天柱问知为青山茁又溯南来之溪十里宿于坪头潭之旅舎
　　十七日由潭西南八里至江司陈氏渡溪左行又八里南折入山陟小岭二重又六里重溪回合中忽石岩髙峙其南即寒岩东即明岩也今僮驰先炊饭明岩寺余辈遂南向寒岩路左俱悬崖盘列中有一洞岈然洞前石兎蹲伏口耳俱备路右即大溪萦绕中一石突出如擎盖心颇异之既入寺向僧索龙须洞灵芝石即此也寒岩在寺后宏敞有余玲珑未足由洞右一穴上视鹊桥而出由旧路一里右入龙须洞路为莽棘所翳上跻里许如歴九霄其洞圆耸明豁洞口斜倚一石颇似鴈宕之石梁而梁顶有泉中洒与寳冠之芭蕉洞如出一冶下山仍旧路口东溯小溪南转入明岩寺寺在岩中石崖四面环之止东面八寸闗通一线寺后洞窈窕非一洞右有石笋特起虽不及灵岩之雄伟亦具体而防矣饭后由故道骑而驰三十里返坪头潭又北二十五里过大溪即西从闗岭来者是为三茅又北五里越小涧二重直抵北山下入防国寺宿焉
　　十八日晨急诣桃源桃源在防国寺东二里西去桐栢仅八里昨逰桐栢时留为还登万年之道故先寒明及抵防国知其西有秀溪由此入万年更可收九里坑之胜于是又另趋桃源初入涧口里许得金桥潭由此而上西山愈束翠壁穹崖层叠曲折一溪介其中溯之三折而溪穷瀑布数丈由左崖防溪中予昔来瀑下路穷莫上仰视穹崖北峙溪左右双环诸峯娟娟攅立岚翠交流几不能去今忽从右崖丛莽中防得石径层叠遂不及呼仲昭冒雨拨棘而上登级既尽复叠石横栈度崖之左已出瀑上更溯之入直抵北岩下蹊蹬俱絶两瀑自岩左右分道下遥睇岩左犹有遗磴从之则向有累石为桥于左瀑之上者桥已中断不能度睇瀑之上流从东北夹壁中来止容一线可践流而入计其胜不若右岩之瀑乃还从大石间向西北上跻抵峡窟下得重潭甚厉四面俱直薄峡底无可缘陟苐从潭中西望见石峡之内复有石峡瀑布之上更悬瀑布皆从西北杳冥中来至此则缤纷乱坠于回崖削壁之上岚光掩映石色飞动久之还出层瀑下仲昭以觅路未得方独坐观瀑遂同返防国闻桃源溪口亦有路登慈云通元二寺入万年路较近时以秀溪胜故饭后仍取秀溪道西行四里北折入溪溯流三里渐转而东向是为九里坑坑穷一瀑破东崖下坠其上乱峯森立路无可上由西岭跻绕出其北回瞰瀑背石门双揷内有龙潭在焉又东北上数里逾岭山坪忽开五峯围拱中得万年寺去防国三十里矣万年为天台西境正与天封对石梁当其中寺中古杉甚多饭于寺又西北三里逾寺后高岭又向西升陟岭角者十里乃至腾空山下牛牯岭三里抵麓又西逾小岭三重共十五里出防墅大道自南来望天姥山在内已越而过之以为防墅乃平地耳西北下三里渐成溪循之五里宿斑竹旅舍
　　后游雁宕日记
　　余与仲昭兄游天台为壬申三月至四月二十八日达广岩再访雁山觅骑出南门循方山十里折而西南行三十里逾秀岭饭于岩前铺五里为乐清界五里上盘山岭西南云雾中隐隐露芙蓉一簇雁山也十里郑家岭十里大荆驿渡石门涧新雨溪涨及马腹五里宿于张家楼是为雁山之东外谷张氏盛时建楼以憩山防之屐今旅肆寥落犹存其名
　　二十九日西入山望老僧岩而趋二里过其麓又二里北渡溪上石梁洞仍还至溪旁西二里逾谢公岭岭以内为东内谷岭下有溪自北来夹溪皆重岩怪峯突兀无寸土雕镂百态北折渡溪百许入灵峯寺峯竒峭离立满前寺后一峯独耸中列一璺上透其顶名灵峯洞蹑千级而上石台重整洞中罗汉像俱更新下饭寺中同僧自照胆潭越溪左观风洞洞仅半规风蓬蓬出射数步外遂以溪左歴探崖间诸洞还寺雨大至予赤足持伞溯溪北上将抵真济寺山深雾黑茫无所覩乃还过溪东入碧霄洞守愚上人精舍在焉予觉其有异令僮还招仲昭亦践流而至恨相见之晩薄暮返宿灵峯
　　三十日冒雨循流西折二里一溪自西北来合其势愈大渡溪而西溯而西北行三里入浄明寺雨益甚云雾中仰见两崖重岩夹立层叠而上莫辨层次衣履沾透益深穷西谷中有水帘谷维摩石室説法台诸胜二里至响岩岩右有二洞飞瀑罩其外予从榛莽中履险以登其洞一名龙王一名三台二洞之前有岩突出若露台然可栈而通也出洞返眺响岩之上一石侧耳附峯头为聴诗叟又西二里入灵岩自灵峯西转皆崇岩连嶂一开而为净明一璺直入所称一线天也再开而为灵岩叠嶂回环寺当其中
　　五月初一日仲昭与予同登天聪洞洞中东望圆洞二北望长洞一皆透漏通明苐峭石直下隔不可逾予乃复下至寺中负梯破莽率僮逾别坞直抵圆洞下梯而登不及则斫木横嵌夹石间践木以升复不及则以绳引梯悬石隙之树梯穷济以木木穷济以梯梯木俱穷则引绳揉树遂入圆洞中呼仲昭相望而语复如法蹑长洞而下巳日中矣西抵小龙湫之下欲防剑泉不可得踞石碛而坐仰视回嶂逼天峭峰倒揷飞流挂其中真若九天曳帛者西过小剪刀峯又过铁板嶂嶂方展如屛高揷层崖之上下开一隙如门惟云气出没阻絶人迹又过观音岩路渐西岩渐拓为犁尖复与常云并峙常云南下伏而复起为戴辰峯其伏处有凹曰马鞍岭内谷之东西分者以是岭为界从灵岩至马鞍岭凡四里而崇峦嵽嵲应接不暇逾岭日渐薄崦嵫二里西过大龙湫溪口又二里西南入宿能仁寺
　　初二日从寺后坞觅方竹无佳者上有昙花庵颇幽寂出寺右观燕尾泉即流自龙湫来者分二股落石间故名仍北溯流二里西入龙湫溪口更西二里由连云嶂入大剪刀峯巍然立涧中两崖石壁回合大龙湫之水从天下坠坐防不足亭前对龙湫后揖剪刀身在四山中也出连云嶂逾华严岭共二里入罗汉寺寺久废卧云师近新之卧云年八十余其相与飞来石罗汉相似开山巨手也予邀师穷顶师许同上常云而雁湖反在其西由石门寺为便时已下午以常云期之后日遂与其徒西逾东岭至西外谷共四里过石门寺废址随溪西下一里有溪自西来合即凌云寳冠诸水也二水合而南入海乃更溯西来之溪宿于凌云寺寺在含珠峯下孤峯揷天忽裂而为二自顶至踵仅离咫尺中含一圆石如钱尤竒絶循溪北入石夹即梅雨潭也飞瀑自絶壁下激势甚雄不似空蒙雨色而已
　　初三日仍东行三里溯溪北入石门停担黄氏墓堂歴级北上雁湖顶道不甚峻直上二里向山渐伏海屿来前愈上海輙逼足下又上四里遂逾山脊山自东北最高处迤逦西来散为四支皆易石而土四支之脊隐隐隆起其夹处滙而成洼者三每洼中复有脊南北横贯中分为两摠计之不止六洼矣洼中积水成芜青青弥望所称雁湖也而水之分堕于南者或自石门或出凌云之梅雨或为寳冠之飞瀑其北堕者则宕隂诸水也皆与大龙湫风马牛无及云既逾冈南望大海北瞰南閤之溪皆逺近无蔽惟东峯尚高出云表予欲从西北别下寳冠重岩积莽莫可寄足复防旧路下石门西过凌云从含珠峯外二里依涧访寳冠寺寺在西谷絶坞中已久废其最深处石崖回合磴道俱絶一洞高悬崖足斜石倚门门分为二轩豁透爽飞泉中洒内多芭蕉颇似闽之美人蕉外则新箨高下渐已成林至洞闻瀑声如雷而崖石回掩了不可得见乃下山渉溪回望洞之右脇崖卷成罅瀑从罅中直坠下捣于圆凹复跃出凹成溪去其髙亚龙湫较似雄胜故非宕山第二流也东出故道宿罗汉寺
　　初四日早望常云峯白云蒙翳然不为阻趣卧云同上东逾华严二里由连云嶂之左道松洞之右跻级西上共三里俯瞰剪刀峯已在屐底一里山回溪出龙湫上流也渡溪过白云云外二庐又北入云静庵庵庐与登山径脩整俱异昔时卧云令其徒采笋炊饭既饭诸峯云气倐尽仲昭留坐庵中予同卧云直跻东峯又二里渐闻水声则大龙湫从卷崖中防下水出絶顶之南常云之北夹坞中即其源也溯水而上二里水声渐微又二里逾山脊此脊北倚絶顶南出分为两枝东枝为观音岩西枝为常云峯此其过脉处也正脊之东为吴家坑其峯之回列者近为铁板嶂再绕为灵岩又再绕为浄明又再绕为灵峯外为谢公岭而尽脊之西其坑即龙湫背其峯之回列者近为龙湫之对崖再绕为芙蓉峯又再绕为凌云又再绕为寳冠上为李家山而止此雁山南面诸峯也而观音常凌二峯正当其中已伏杖履下惟北峯若负扆然犹屏立于后北上二里一脊平峙狭如亘墙两端昂起北頽然直下即南閤溪横流界不若南面之环互矣予从东巅跻西顶倐踯躅声大起则骇鹿数十头也其北一峯中剖若斧劈中则石笋参差乱崖森立深杳无底鹿皆奔聚其中想有陨堑者诸僧至复以石片掷之声如裂帛半响始沉鹿益啼号不已从此再西则石脊中断峯亦渐下西北瞰雁湖愈逺愈低予二十年前探雁湖东觅高峯为断崖所阻悬绠而下即此处也昔歴其西今东出其上无有遗憾矣返下云静庵循溪至大龙湫上下瞰湫顶龙潭圆转夹崖间水从卷壁坠潭跃而下喷光怪不可廹视遂逾溪西上南出龙湫之对崖歴两峯而南其岭即石门之东罗汉之西南出为芙蓉峯又南下为东岭者也芙蓉峯圆亘特立在罗汉寺西南隅既至其下始得路东达寺日已西仲昭亦先至矣
　　初五日别卧云出罗汉寺循溪一里至龙湫溪口凡四里逾马鞍而下北望观音岩下有石璺若门层裂非一仲昭已前向灵岩余挟一僮北抵峯下循樵西转二里直抵观音常云之麓始知二峯上虽遥峙其下石壁连亘成城又循崖东跻里许出石璺之上丛木密隂不能下窥崖端盘石如擎盖上平如砥下四面皆空坐其上久之复下循石璺而入层崖悬裂皆可扪而通也璺外一峯特起薄齐云片圆顶拱袖高若老僧岩俨一小儿拱立出路隅居多呉氏有呉应岳者留余飡予挟之溯溪入即絶顶所望呉家坑溪也在铁板观音之间欲上溪左黄岩层洞崖在铁板嶂西洞在岩左若上下二层者抵其下不得上出其上洞又在悬崖间无可下也乃循崖东行又得一石璺望其上层叠可入计非构木悬梯不能登从此下一小峯曰莺嘴岩与呉别东过铁板嶂下见其中石璺更大下若有洞流而成溪者亟溯流入抵洞下乱石窒塞而崖左有路直上凿坎悬崖间垂藤可扳遂奋勇上衣碍则解衣杖碍则弃杖凡直上一崖复横歴一崖如是者再又栈木为桥者再遂入石璺中石对峙如门中寛广得累级以升又入石门两重仰睇其上石壁环立青天一围中圆如井壁穷透入洞洞底日光透处有木梯猱升其上若楼阁然从阁左转复得平墟后即铁板嶂高列东西危崖环绕南面石璺下伏轩敞回合真仙灵所宅矣内有茅屋一楹虚无人居隙地上多茶树故坎石置梯徃来其间耳下至溪旁有居民遂越小剪刀峯而东二里入灵岩与仲昭防初六日挟灵岩僧为屏霞嶂之逰由龙鼻洞右扳石罅上半里得一洞甚竒又上半里崖穹路絶有梯倚崖端葢烧炭者所遗缘梯出其上三巨石横叠两崖间内覆石成室跨其外者为仙桥其室空明幽敞蔽于重岩之侧虽无铁板嶂石门之竒瑰攅合而幽邃自成一天复透洞左上扳藤歴栈遂出屏霞嶂之中层葢龙鼻顶也崖端亦寛垲可庐后嶂直倚霄汉嶂右有岩外覆飞泉落其前由右复扳跻崖石几造嶂顶为削石所阻其侧石隙一缕草木缘附可着足遂随之崖间多修藤垂蔓各采而携之当石削不受树树尽不受趾輙垂藤下如是西越石冈者五重降升不止数里始下临絶涧即小龙湫上游也其涧发源雁顶之东南右即铁板左即屏霞二嶂坠为絶壑重崖亏蔽上下无径非悬绠不能飞渡也入涧践石随流东行里许大石横踞涧中水不能越穴石下捣两旁峭壁皆陡立行者路絶乃缚木为梯升崖端复缒入前涧下流则横石之下空然中空可树十丈旗水从石后建瓴下注滙潭漾碧翛然沁人左右两崖俱有洞高峙由此而前即龙湫下坠处也余两次索剑泉寺僧輙云在龙湫上人力鲜达今仍杳然知沦没已久欲从此横下两峯遂可由仙桥达石室乃斫木缚梯盘絶巘者数四俯视独秀双鸾诸峯近在屐底既逼仙桥隔崖中断日已西疲甚乃返觅前辙复经屏霞侧石室返寺擕囊过净明投宿灵峯
　　初七日溯寺前溪观南碧霄洞轩爽无他竒又三里西转望真济寺在溪北坞中是溪西由断崖破峡而来峡南峯为五马朝天峥嵘尤甚两旁逼仄石蹊内无居民行里许径塞云迷不可穷歴北过真济寺寺僻居北谷逰屐不到寺右溯小溪三里登马家山岭路甚峻登巅望雁顶棱簇如莲花状北瞰南閤已在屐底飞舄而下四里余得新庵弛担于中溯南閤溪探宕隂诸胜南閤溪发源雁山西北之箬袅岭去此三十余里与永嘉分界由岭而南可通芙蓉入乐清由岭而西走枫林则入瓯郡道也溪南即雁山之隂山势崇拓竹木蓊茸不露南面嵲态溪北大山自箬袅迤逦而来皆层崖怪峯变换阖辟与云雾争幻至閤而止又一山北之溪自北閤来防俱东下石门潭门内平畴千亩居民皆以石门为户牖此閤所由名而南北则分以溪也南閤有章恭毅宅西入有石佛洞散水岩洞仙岩诸胜北閤有白岩寺旧址更西有王子晋仙桥为尤竒余冒雨穷南閤先经恭毅宅聚族甚盛溯溪五里过犁头庵南即石佛洞以路芜不能入西十里至庄坞夹溪居民皆叶姓散水岩在北坞中石崖横亘飞瀑悬流崖左登岭有小庵时暮雨土人留宿庄坞具言洞仙院之胜
　　初八日雨未止西溯溪行三里山涧愈幽随溪转而北又二里隔溪小径破云磴而入东渡溪从之忽峯回溪转深入谷中则烟峦歴乱峯从庄坞之后连亘至此又开一隙现此瑰异问之人曰此小纂厝也洞仙尚在其外大溪上流复出而渡溪里许有溪自东来入即洞仙坞溪矣渡大溪溯小溪东上其中峯峦茅舍与前无异洞仙即在其内崖倚峯北向层篁蔽之乃破莽跻石隙而入初甚隘最上渐寛仍南出庄坞东还犁头庵终不得石佛洞道遂出过南閤访王子晋仙桥在北閤底尚二十里念仲昭在新庵甚近还晤庵中日已晡竟不及为北閤逰东趋大荆而归
　　游五台山日记【山西太原府五台县】
　　七月二十八日出都为五台游越八月初四日抵阜平南闗山自唐县来至唐河始宻至黄葵渐开势不甚穹窿矣从阜平西南过石梁西北诸峯复嵱嵷起循溪左北行八里小溪自西来注乃舍大溪溯西溪北转山峡渐束又七里饭于太子铺北行十五里溪声忽止回顾右崖石壁数十仭中凹如削直下上亦有凹乃瀑布所从溢者今天旱无瀑瀑痕犹在削凹间离涧二三尺泉从凹间细孔泛滥出下遂成流再上逾鞍子岭岭上四眺北坞颇开东北西北高峰对峙俱如仙掌揷天惟直北一隙少杀复有逺山横其外即龙泉闗也去此尚四十里岭下有水从西南来初随之北行已而溪从东峡中去复逾一小岭则大溪从西北来势甚壮亦从东南峡中去当即与西南之溪合流出阜平北者予初过阜平舍大溪而西以为西溪即龙泉之水也不谓西溪乃出鞍子岭凹壁逾岭而复与大溪之上流遇大溪则出自龙泉者溪有石梁曰万年过之溯流望西北高峯而趋十里逼峯下为小山所掩反不覩嶙峋之势转北行向所望东北高峯瞻之愈出趋之愈近峭削之姿遥遥逐人二十里间劳于应接是峯名五岩寨又名吴王寨有老僧庐其上已而东北峯下溪流溢出与龙泉大溪防土人搆石梁于上非龙闗道所经从桥左北行八里时遇崩崖矗立溪上又二里重城当隘口为龙泉闗初五日进南闗出东闗北行十里路渐上山渐竒泉声渐防既而石路陡絶两崖危峯峭壁合防攅竒山树与石竞丽错绮不复升陟之烦也如是五里崖逼处复设石闗二重又直上五里登长城岭絶顶回望逺峯极高者亦伏足下两旁近峯拥防惟南来一线有山隙彻目百里岭之上巍楼雄峙即龙泉上闗也闗内古松一株枝耸叶茂秀防干云闗之西即为山西五台县界下岭甚平不及所上十之一十三里为旧路岭已在平地有溪从西南来至此随山向西北去行亦从之十里五台水自西北来防合流注滹沱河乃循西北溪数里为天池庄北向坞中二十里过白头庵村去南台止二十里四顾山谷犹不可得其彷佛又西北二里路左为白云寺由其前南折攀跻四里折上三里至千佛洞乃登台间道又折而西行三里宿
　　初六日风怒起滴水皆冰风止日出如火珠涌吐翠叶中循山半西南行四里逾岭始望南台在前再上为灯寺由此路渐峻十里登南台絶顶有文殊舍利塔北面诸台环列惟东南西南少有隙地正南古南台在其下逺则盂县诸山屏峙而东与龙泉争雄接势从台右道而下途颇夷可骑循西岭西北下十五里为金阁岭又循山左西北下五里抵清凉石寺宇幽丽高下如图畵有石为芝形纵横各九歩上可立四百人面平而下锐属于下石者无几从西北歴栈拾级而上十二里抵马跑泉泉在路隅山窝间石隙仅容半蹄水从中溢出窝亦平敞可寺而马跑寺反在泉侧一里外又平下八里宿狮子窠
　　初七日西北行十里度化度桥一峯从中台下两旁流泉淙淙幽靓逈絶复度其右涧之桥循山西向而上路欹甚又十里登西台之顶日映诸峯一一献态呈竒其西面近则蔽魔岩逺则雁门闗歴歴可俯而挈也闭魔岩在四十里外山皆陡崖盘亘层累而上为此中竒处入叩佛龛即从台北下三里为八功德水寺北面左为维摩阁阁下二石台耸起阁架于上阁柱长短随石参差有竟不用柱者其中为万物阁佛俱金碧旃檀罗列辉映不啻万尊前复有阁二重俱三层其周庐环阁亦三层中架复道徃来空中当此万山艰阻非神力不能运此从寺东北行五里至大道又十里至中台望东台南台俱在五六十里外而南台外之龙泉反若更近惟西台北台相与连属时风清日丽山开列如须眉予先趋台之南登龙翻石其地乱石数万涌起峯头下临絶坞中悬独耸言是文殊放光摄影处从台北直下者四里隂崖悬冰数百丈曰万年冰其坞中亦有结庐者初寒无几台间冰雪种种而是闻雪下于七月二十七日正予出都时也行四里北上澡浴池又北上十里宿于北台北台比诸台尤峻予乘日色周眺寺外及入寺日落而风大作
　　初八日老僧石堂送予歴指诸山曰北台之下东台西中台中南台北有坞曰台湾此诸台环列之概也其正东稍北有浮青特鋭者恒山也正西稍南有连岚一抹者雁门也直南诸山南台之外惟龙泉为独雄直北俯内外二边诸山如蓓蕾惟兹山之北防峭削层叠嵯峨之势独露一班此北台歴览之概也此去东台四十余里华严岭在其中若探北岳不若竟由岭北下河省四十里登降余颔之别而东直下者八里平下者十二里抵华严岭由北坞下十里始夷一涧自北一涧自西两涧合而羣峯凑深壑中一壶天也循涧东北行二十里曰野子塲南自白头庵至此数十里内生天花菜出此则絶种矣由此两崖屏列鼎峙雄峭万状如是者十里石崖悬絶中层阁杰起则悬空寺也石壁尤竒此谓北台外防山不从此出几不得台山神理云
　　游恒山日记【山西大同府浑源县】
　　去北台七十里山始豁然曰东底山台山北尽处即属繁峙界矣
　　初九日出南山大溪从山中俱来者别而西去予北驰平陆中望外界之山高不及台山十之四其长缭绕如垣东帯平邢西接雁门横而径者十五里北抵山麓渡沙河即为沙河堡依山瞰流砖甃高整由堡西北七十里出小石口为大同西道直北六十里出北路口为大同东道予从堡后登山东北数里至峡口有水自北而南即下注沙河者也循水入峡与流屈曲荒谷絶人数里义兴寨数里朱家坊又数里至葫芦嘴舎涧登山循嘴而上地复成坞溪流北行为浑源界又数里为土岭去州尚六十里西南去沙河共五十矣遂止居民同姓家
　　初十日循南来之涧北去三里有溪自西来合共东北折而去余溯西涧入又一涧自北来遂从其西登岭道甚峻北向直上者六七里西转又北跻而上者五六里登峯两重造其巅名箭筸岭自沙河登山渉涧盘旋山谷所值皆土魁荒阜不意至此忽跻穹窿然岭南犹复阿蒙也一逾岭北瞰东西峯连壁隤翠蜚丹流其盘空环映者皆石也而石又皆树石之色一也而神理各分妍树之色不一也而错综成合锦石得树而嵯峨倾嵌者幙以藻缋而愈竒树得石而平铺倒蟠者縁以突兀而尤古如此十五里直下至坑底则奔泉一壑自南注北遂与之俱出坞口堡临之村居颇盛皆植梅杏成林蔽麓既出谷复得平麓其北又有外界山环之长亦自东而西东去浑源州三十里而去应州七十里龙谷之临外界高平逺近一如东底山之视沙河峡口诸山也于是沿山东向望谷之东山愈嶙嶒斗削问为龙山龙山之名旧着于山西而不知与恒岳比肩至是既西渉其阃域又北览其面目从不意中得之可当五台桑榆之收矣东行十里为龙山大云寺寺南面向山又东十里有大道徃西北直抵恒山之麓遂折而从之去山麓尚十里望其山两峯亘峙车骑络绎破壁而出乃大同入倒马紫荆大道也循之抵山下两壁削立一涧中流透罅而入逼仄如无所向曲折上下俱成窈窕伊阙双峙武夷九曲俱不足以拟之也时清流未泛行即溯涧不知何年两崖俱凿石坎大四五尺深及丈上下排列想水溢时揷木为阁道者今废已久仅存二木悬架高处犹栋梁之巨擘也三转峡愈隘崖愈高西崖之半层楼高悬曲榭斜倚望之如蜃吐重台者悬空寺也五台北壑亦有悬空寺拟此未能具体仰之神飞鼓勇独登入则楼阁高下槛路屈曲崖既矗削为天下巨观而寺之防缀兼能尽胜依岩结搆而不为岩石累者仅此僧寮位置适序凡客坐禅龛明窻暖榻防丈之间肃然中雅既下又行峡中者三四转则洞门豁然峦壑掩映若别有一天者又一里涧东有门榜三重高列阜上其下石级数百层承之则北岳恒山庙之山门也去庙尚十里左右皆土山层叠岳顶杳不可见止门侧土人家为明日登顶计
　　十一日风翳净尽澄碧如洗策杖登岳面东而上土冈浅阜无攀陟劳盖山自龙泉来凡三重惟龙泉一重峭削在内而关以外则土脊平旷五台一重虽崇峻而骨石耸拔俱在东底山一帯出谷之处其第三重自峡口入山而北西极龙山之顶东至恒岳之阳亦皆藏锋敛锷一临北面则峯峯陡削悉现岩岩本色一里转北山皆煤炭不深凿可得又一里土石皆赤有虬松离立道旁亭之曰望仙又三里崖石渐起松影筛隂名虎风口石路萦回始循崖乘峭而上三里有杰坊曰朔方第一山内则官廨厨井俱备坊右东向拾级上崖半为寝宫宫北为飞石窟相传真定府恒山从此飞去再上则北岳殿也上负絶壁下临官廨殿下云级揷天庑门上下穹碑森立从殿右上有石窟倚而室之曰防仙台台中像羣仙环列无隙予时欲跻危崖登絶顶还过岳殿东望两崖断处中垂草莽者千尺为登顶间道遂解衣扳蹑而登二里出危崖上仰眺絶顶犹杰然天半而满山短树蒙宻槎牙枯竹但能钩衣刺领扳践輙断折用力虽勤若堕洪涛汨汨不能出予益鼓勇上久之棘尽始登其顶时日色澄丽俯瞰山北崩崖乱坠杂树蒙翳是山土山无树石山则有北向俱石故树在北浑源州城一方即在山麓北瞰隔山一重苍茫无际南惟龙泉西惟五台青青与此作伍近则龙山西亘支峯东连若比肩连袂下扼沙漠者既而下西峯防前入峡危崖俯瞰茫茫不敢下忽回首东顾有一人飘摇于上因复上其处问之指东南松栢间望而趋乃上时寝宫后危崖顶未几果得径南经松栢林先从顶上望松栢葱青如蒜叶草茎至此则合抱参天虎风口之松栢不啻百倍之也从崖隙直下恰在寝宫之右即飞石窟也视予前上隘中止隔崖一片耳下山五里由悬空寺危崖出又十五里至浑源州西闗外












　　徐霞客游记卷一下
&lt;史部,地理类,游记之属,徐霞客游记&gt;
　　钦定四库全书
　　徐霞客游记卷二上
　　明　徐宏祖　撰
  </div>
  <div class="pagination">
   <a href="徐霞客游记.html">
    上一页
   </a>
   <a href="徐霞客游记.html">
    1
   </a>
   <span class="current-page">
    2
   </span>
   <a href="徐霞客游记_page3.html">
    3
   </a>
   <a href="徐霞客游记_page4.html">
    4
   </a>
   <a href="徐霞客游记_page5.html">
    5
   </a>
   <a href="徐霞客游记_page6.html">
    6
   </a>
   <a href="徐霞客游记_page7.html">
    7
   </a>
   <span>
    ...
   </span>
   <a href="徐霞客游记_page3.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
