<!DOCTYPE html>
<html>
 <head>
  <meta charset="utf-8"/>
  <title>
   大清一统志 - 第 15 页/共 202 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   大清一统志 - 第 15 页/共 202 页
  </h1>
  <div class="content">
   【御制有诗】岔道口【在延庆州南二十里旧志自八达岭而北地稍平五里至岔道有二路一自懐来卫厯榆林土木鸡鸣三驿至宣府为西路一至延庆州永宁卫四海冶为北路八达岭为居庸之襟喉岔道又八达之藩篱也明嘉靖三十年筑城于此周二里有竒西南北三门】沿河口【在怀来县南一百三十里宛平县界桑干河口也详见顺天府】天津关口【仕保安州东南一百里与良乡县接界自口而西为天桥闗口黎园岭口滑车安口皆去州百里】天门闗口【在保安州东南一百里与房山县接界相近曰东龙门口】马水口【在保安州西南一百六十里接涞水县界又西曰石龙安口康家沟口狼儿沟口定乐安口皆南接紫荆闗界】丁宁口【在西宁县东南旧志东城相近有丁宁鳌鱼等口明嘉靖中余子俊以丁宁鳌鱼水峪为东城三隘】九宫口【在蔚州东南四十里九宫山侧明洪武九年置巡司治七年移于黒石岭万厯十六年废又九宫口东有永宁松子二口明永乐十三年塞】鸳鸯口【在蔚州东北七十里近壶流河两山相峙状如鸳鸯路通西宁县明永乐十三年置廵司今裁】兴宁口【在蔚州东北一百二十里路通府城明永乐十三年置廵司天顺中徙于兴宁北口今裁】直峪口【在蔚州西南六十里路通山西灵邱县即唐之直峪闗详见山西志】新保安城【在懐来县西北七十里即故保安卫也其地本名雷家站明景泰二年自保安州城移置保安卫于此改筑新城周】
　　【七里有竒门三　本朝康三十二年以卫并入怀来县设怀来路参将驻此雍正十年改设都司辖矾山堡怀来城二营】永宁城【在延庆州东四十里府东南二百四十里明永乐十一年置永宁县属隆庆州十五年又于县置永宁卫属宣府镇　本朝顺治八年设都司驻守十六年并县入卫康熙三十二年又并卫入延庆州今为永宁都司所辖周四沟靖安四海冶三堡城周六里有竒门四】东城【在西宁县东六十里本辽金时顺圣县明初废天顺四年筑城周四里有竒谓之顺圣川东城　本朝初属蔚州卫为宣府镇南路康三十二年并入西宁县设守备驻防仍属蔚州路】万全左卫【在怀安县东北六十里本元宣平县地明洪武二十六年改置万全左卫三十一年徙废永乐二年复还故治属万全都指挥使司　本朝初属宣府镇为西路康熙三十二年以卫并入怀安县设守偹驻防属张家口路城周六里十三步门二】龙门所【在赤城县东三十里东至边界十五里本元云州之东荘地明宣德六年建千户所筑堡周四里有竒南北二门万厯十八年以北路地势隔逺増设下北路参将驻此　本朝顺治九年改设守偹辖镇宁一堡】鸡鸣驿堡【在宣化县东南六十里明永乐十六年设站于此因鸡鸣山为名十七年因民堡増筑周四里有竒旧为镇城入京要路今设把总驻此】深井堡【在宣化县南少西六十里东至保安州四十里西南至东城八十里明正德五年筑城周三里有竒门三初属蔚州卫后改属万全都司旧设守备把总各一本朝康熙三十二年裁守偹留把总】宁逺站堡【在宣化县西北四十里明永乐初设站置堡周三里有奇又洋河堡在县南五里水泉堡在县南四十里榆林东中西三堡在县北三十里双营堡在县东北四十里】膳房堡【在万全县北二十里东南至张家口堡三十里西南至洗马林堡五十里北至边界十里明成化十五年筑堡至嘉靖十二年展筑周二里有竒今设守偹驻此】新河口堡【在万全县西北四十里西北至边界皆十里明宣德十年筑堡周二里有竒今设守偹驻此】洗马林堡【在万全县西北七十里西至边界二十里西南至西阳河堡三十里东北至新河口堡四十里元曰荨蔴林后譌洗马明宣德十年始筑城于旧堡北十里隆庆五年増修周四里有奇门二今设守偹驻此】柴沟堡【在怀安县北五十里东北至万全县四十里至张家口四十八里西北至洗马林堡四十里元设柴沟营明正统二年筑堡周七里有奇东西南三门城外有池北去边界二十里嘉靖初増设参将以右卫为上西路北为下西路　本朝康熙三十二年与西阳河堡俱并入怀安县设守偹驻此雍正十年改设参将十二年又改都司】西阳河堡【在怀安县北东去万全县八十里北至边界二十里相传金元时尝筑小城设兵戍守明正统五年因旧址筑堡周四里有竒门四为府境极西西北与山西大同府平逺堡接壤两面皆边旧称冲要今设守偹驻守其东十五里又有渡口堡】李信屯堡【在懐安县西北三十里明嘉靖十六年筑堡周二里有奇南一门西北去大同永嘉堡十里】防河堡【在怀安县东北万全左卫西即东南二洋河合流处也堡为辽金时所筑宋嘉定四年防古追金人至防河堡即此又卫东十五里有阎家屯堡】葛峪堡【在龙门县西北八十里北至边界十五里西北至张家口六十里明宣德五年筑周四里有竒后设中路参将驻此　本朝改设守偹辖赵川雕鹗二堡其西七里有常峪堡又西二十里有青边口堡皆明宣德中置周三里有竒又西二十里有羊房堡北去边墙十里与张家口接壤明成化元年筑周二里有奇　本朝顺治八年三堡皆并入葛峪堡】赵川堡【在龙门县西五十里北至边界二十八里西至葛峪堡三十里明宣徳五年筑隆庆后改筑砖城周四里东南二门城外有池　本朝初设把总雍正十二年改设千总其北二十里有大白阳堡即磨妫州之白阳镇也明成化初置堡周三里东北十里又有小白阳堡明宣德五年筑周二里有奇　本朝顺治八年二堡皆并入赵川堡】龙门关堡【在龙门县西二十五里明宣德三年筑堡周二里有奇闗门在堡东五里又三坌口堡在县东十五里明嘉靖二十八年筑周一里有奇金家荘堡在县西北七十里明成化二年筑周二里有奇三堡皆　夲朝顺治八年并入】长安岭堡【在龙门县东南九十里明洪武初置丰峪驿永乐九年筑城置戍改今名治三年増置守御千户所　本朝初设守偹雍正十年改设都司驻防十三年増设把总城周五里有奇东西跨岭中通线道称为险要】雕鹗堡【在龙门县东四十五里元为云州之雕窠站明初置浩岭驿永乐中改为雕鹗堡宣德六年筑城周二里有奇门二当北路之中为往来要道　本朝设把总驻守】滴水崖堡【在赤城县东八十里北去龙门所五十里本龙门所地明治八年筑堡周三里有奇门二东去大边二十里即蓟门古北口之后也　本朝初设守备雍正十年改设都司辖马营松树君子三堡又宁逺堡在滴水崖东旧为朶顔易马市口明嘉靖二十八年筑堡周二里有奇东去盘道口边十五里又长伸地堡在宁逺堡东北明万厯十年筑周一里有奇】镇宁堡【在赤城县西北三里西至边界三十里北至边界三十五里明治十一年筑周二里有奇旧设守备　本朝康元年改设把总】云州堡【在赤城县北三十里即元故云州也明洪武初废州置云州驿宣德五年于河西大路筑城置戍景泰五年増设千户所后又设上北路参将　本朝改设守备城周三里有奇门二其北二十里为猫皃峪堡又北二十里为半壁店堡俱明嘉靖间修筑周一里有奇久废】马营堡【在赤城县西北六十里西至边界二十五里北至边界三十里元为云州之大猫皃峪明宣德七年筑堡周六里有奇门四　本朝设把总驻守雍正十年改设千总其东南有仓山堡周不及一里明嘉靖三十七年筑久废】松树堡【在赤城县西北马营堡西明嘉靖三十五年筑又君子堡在松树堡北明宣德初筑俱周一里有奇　本朝雍正十年于松树堡増设千总君子堡増设把总】镇安堡【在赤城县东北五十里明成化八年筑堡周二里有奇今设守备驻此】杨田堡【在赤城县东龙门所西南二十里旧名鸡田民堡也明嘉靖三十七年始为官堡改名样田周二里有奇又牧马堡在龙门所北故牧塲也明治十年筑周一里有奇皆久废】清泉堡【在赤城县东北独石城边外山下有清泉涌出绕堡东因名明景泰四年筑周二里有奇久废】周四沟堡【在延庆州东永宁城东北三十里明嘉靖十九年筑周二里有竒南一门　本朝设守备驻此属永宁路又刘斌堡在周四沟堡西南十八里明万厯三十二年筑周一里黑汉岭堡在周四沟堡东南十五里明嘉靖三十年筑周二里有奇】靖安堡【在延庆州东永宁城北三十里东至边界五里北至边界三里明嘉靖三十五年筑周二里有奇门三　本朝初设守偹雍正十年改设都司乾隆四年改设千总】四海冶堡【在延庆州东永宁城东六十里旧尝冶铸于此以有四水合流名四合冶元时往来上都恒取道于此后讹为四海冶明天顺】
　　【八年筑堡周三里有奇治七年徙永宁左千户所屯守今为延庆州地设守备驻防兼辖榆林堡】榆林驿堡【在懐来县东南三十里东至延庆州坌道口二十五里至居庸闗五十八里元置榆林驿明初因之正统末筑堡周二里有奇　本朝设把总驻守】土木驿堡【在懐来县西二十五里西至保安州四十里为往来孔道本名统漠镇唐初高开道据懐戎时所置后讹为土木明永乐初置堡正统末英宗亲御六师驻此师溃额森拥之北行堡遂毁嘉靖四十五年就故堡修筑周二里有奇当长安岭红站口之冲为襟要之地　本朝设把总驻守属懐来路乾隆十年】
　　【圣驾经临　　　御制有土木堡诗】矾山堡【在保安州东南六十里本辽金时矾山故县明初筑矾山堡周三里万厯七年设兵戍守本朝设守备于此属懐来路】沙城堡【在保安州东六十里相近又有二堡相连曰沙城中堡东堡其西十里有良田屯堡为居民屯聚之所又东八里堡在旧保安卫东八里西八里堡在卫西八里】麻峪口堡【在保安州南当龙门南口明洪武二十五年筑周一里有奇旁有红站口皆险隘之地】桃花堡【在蔚州东北九十里明嘉靖四十四年筑堡周二里门二设仓置递　本朝设把总驻守旧与黒石岭俱属广昌营雍正六年改属蔚州路又有鸦涧堡在堡西南三里后营堡在堡东北五里】黒石岭堡【在蔚州东南黒石岭上接广昌界明正德三年筑堡周二百四十步　本朝设把总驻此】柳沟营【在延庆州东永宁城西南二十里明万厯中筑城周二里有奇门三】西白马营【在西宁县东十五里又东一里为东白马营】阳镇【在延庆州西南唐武德六年高开道所部阳统漠二镇来降即此旧志阳镇在州西南三十里统漠即上驿也】长宁镇【在蔚州东北七十里地虽平坦为诸闗隘之襟喉旧设巡司今裁】神道沟镇【在蔚州东南一百里路通广昌县明万厯三十八年置廵司今裁】三马房【在西宁县东城东十五里又四马房在县东十里七马房在县西十里八马房在县西二十里】榆林驿【在怀来县东南榆林堡元置又土木驿在县西土木堡明置有驿丞】鸡鸣驿【在宣化县东南鸡鸣驿堡明永乐十六年置有驿丞】宣化驿【在府城南旧曰宣府驿　本朝康熙三十二年改名】万全驿【在怀安县旧万全左卫南门外明正德八年置有驿丞】怀安驿【在怀安县北门外明永乐十八年置于万全左卫东门外名东门驿成化二十年改置于此　夲朝康熙三十二年改名】长安驿【在龙门县东南长安岭堡旧曰丰峪驿今改名有驿丞】雕鹗驿【在龙门县东雕鹗堡明宣德五年置旧名浩岭驿今改名旧有驿丞今裁】赤城驿【在赤城县治东北明永乐中置旧曰云门驿今改名】云州驿【在赤城县北云州堡明洪武初置有驿丞】居庸驿【在居庸关内旧属延庆卫乾隆二十六年卫裁属延防州分防州判管理】
　　津梁报防桥【在府城小东关外】承恩桥【在府城南昌平门外其东又有通济桥乾隆二十六年建】普济桥【在府城南五里洋河上】様田河桥【在赤城县东南様田】
　　【堡北四里许】顺济桥【在赤城县东北独石城南三里】三桥【在怀来县南妫河上】九宫口桥【在蔚州东南四十里】官荘桥【在蔚州西十里】万固桥【在西宁县南桑干河上地名余献荘为东西南北通卫明治五年建石桥凡八空纵三十仞横三仞有奇】渡口桥【在西宁县东城东三十里】新桥【在懐安县东北三十里跨洋河又七里桥在县西跨柳河】青龙桥【在延庆州东南三十余里跨涧河又广济桥在州南跨妫河通济桥在州西跨沽河】屠营桥【在延庆州东永宁城东五里跨龙湾河又孤山桥在城西十里跨妫河】武林桥【在保安州东南保安卫南四十里跨桑干河】
　　堤堰柳河川坝【在宣化府西北两门外　本朝乾隆八年因柳河川水势冲激分建砖坝石坝以资捍御嗣后屡经修筑乾隆二十七年复将旧存土坝改建石工于是西北城隅借以巩固】洗马林堡石堤【在万全县西沙河东岸乾隆六年建筑二十八年被水冲刷复经増修完整】张家口堡石坝【一在张家口大境门外乾隆二十四年二十八年先后建筑以御西沙沟之水一在堡之东北清水河伏秋雨涨边墙辄被冲啮乾隆十一年十二年筑石坝以御之二十二年二十八年复屡次加筑又有干沙河二道本境诸山无源沥水乾隆三十年分建石坝并土堤以引水旁流于是墙堡无倾圮之患】怀安城河石堤【在怀安县南门外乾隆五年筑以御城西南诸山滙流之水三十三年复接筑土堤使湍流越过城隅由洪塘沟达于洋河由是城垣得免冲齿】
　　陵墓元刘敏墓【在宣化县】谭资荣墓【在怀来县】明杨洪墓【在赤城县北旧开平卫相近有洪从子武强伯杨能墓】
　　祠庙黄帝祠【在保安州东南水经注涿鹿城东一里阪泉上有黄帝祠宣镇志在桥山后魏天兴中建毎遇东廵幸率亲临以祀兴光元年诏修之】汉文帝庙【在蔚州南闗世传辽穆宗建】独石神庙【在赤城县北独石城南明正统七年建祀土神】温泉神庙【在赤城县西温泉上明正统六年因旧重修祀泉神】义烈祠【在赤城县北云州堡明景泰三年建祀死事谷春孙刚等九十余人叶盛有记】褒忠祠【在府城内明嘉靖七年建祀有功烈节义诸武臣薛禄谭广等许成名有记】昭德祠【在府城内明嘉靖二年建祀李仪罗亨信李秉叶盛秦綋张锦李介杨谧陈纪马中锡雍泰王云凤十二人吕柟有十二公传序】显忠祠【在怀来县明景泰初建万厯木重修祀正统己巳土木死事诸臣王佐□埜曹鼐丁鈜王永和邓棨张益龚全安黄养正戴庆祖王一居刘容凌夀包良佐姚铣鲍辉俞拱潘澄钱昺张洪黄裳魏贞夏诚申祐尹竑童存德孙庆林鳯翔齐汪冯学明滕贠王健程思温程式逯端俞鉴张瑭郑瑄马预尹正罗如墉廖羲仲刘信钦谦李防石玉张辅朱勇吴克忠宋瑛陈瀛井原薛绥朱冕陈怀李珍陈埙沈荣吴克勤梁成王贵蓝睦雷震范宏共六十四人】表忠祠【在懐来县新安堡城祀明谪戍锦衣衞经厯沈链】
　　寺观弥陀寺【在府城内明宣德八年修杨士奇冇记　本朝康元年重修】永宁寺【在府城东南鸡鸣山辽时建元至元中地震寺圮重建有欧阳元碑记】妙峯寺【在府城东北三十里明孙琦碑记云寺有防古碑丞相太师布哈撰今湮没无迹可考　布哈旧作不花今译改】广慈寺【在懐来县城内　本朝顺治五年建康三十五年　　　赐额内有　行宫
　　乾隆十年　　　　　　　　　　　　驾幸多伦诺尔经临寺中　　睗镜圆常照额】栢林寺【在懐来县新保安西二十里唐时有僧卓锡于此苍栢万林平地有三巨石高各十余丈凿石为龛刻佛像其中】灵岩寺【在蔚州城内西北隅俗称前寺】双松寺【在蔚州城西北俗称后寺府志云辽三宇故址】金河寺【在蔚州东小五台山下金时建】千佛寺【在西宁县顺圣西城东南二里本金罗化院旧址】虎窝寺【在怀安县西三十里虎窝山之阳府志云即汉夀峯寺明时改今名张士范有记】灵山寺【在保安州南一百五十里金泰和八年建】灵真观【在赤城县云州堡西南十五里金阁山中旧名云溪观元改今名　本朝康十一年重修】
　　名宦汉李广【成纪人文帝时为上谷太守数与匈奴战】刘茂【晋阳人为沮阳令王莽时弃官避世农山中教授】苏竟【平陵人平帝时拜代郡中尉时匈奴扰乱北边多罹其祸竟终完辑一郡光武即位就拜代郡太守使固塞以拒匈奴】王霸【颍阳人建武九年拜上谷太守时卢芳与匈奴乌桓连兵冦盗尤数诏霸将弛刑徒三千余人与杜茂治飞狐道堆石布土筑起亭障自代至平城三百余里与匃奴乌桓大小数十百战颇识邉事数上书言宜结和亲又陈委输可从温水漕以省陆转之劳事皆施行后南单于乌桓防服北邉无事在上谷二十余嵗永平三年以□免】邓训【新野人汉建初中拜谒者使监理虖沱通漕事训知大功难立奏罢其役防乌桓反诏训将黎阳兵屯狐奴抚接邉民为幽部所归后迁防校尉黎阳人多携老防随训徙迁】三国魏裴潜【闻喜人太祖以为代郡太守乌丸王及其大人凡三人各自称单于专治郡事太祖欲讨之潜曰宜以计谋图之不可以兵威廹也遂单车之郡单于惊喜潜抚之以静单于以下脱防稽颡悉还前后所掠妇女器械财物潜按诛郡中大吏与单于为表里者郝温郭端等十余人北邉大震百姓归心】南北朝魏王宪【北海剧人世祖时出为上谷太守清身率下风化大行】唐李思俭【道元年为蔚州刺史突厥防州思俭死之】辽杨佶【南京人重熙十五年出为武定军节度使境内亢旱苗稼将槁视事之夕雨泽霑足百姓歌曰何以蘓我上天降雨谁其抚我杨公为主澡阳水失故道以己俸创长桥人不病涉及被召郡人攀辕泣送】窦景庸【中京人大安中授武定军节度使审决寃滞轻重得宜以狱空闻】赵徽【南京人咸雍中出为武定军节度使及代军民请留】金完顔宗贤【天徳中除忠顺军节度使捕盗司执数人至府白狱已具宗贤阅其案谓僚佐曰吾察此辈必寃不数日贼果得人服其明】伊拉衮【辽横帐人大定中由临海军移镇武定嵗旱且蝗因割指以血沥酒中祈祷既而雨霑足有羣鸦啄蝗立尽嵗乃大熟伊拉衮旧作移刺温今译改】贾少冲【通州人熙宗时为定安令蔚州刺史恃贵不法属吏畏之每事曲从其意少冲守正不阿用亷进官一阶】李瞻【玉田人贞元三年为忠顺军节度使正隆末盗贼蠭起瞻増筑城垒为备蔚人赖之以安】王扩【永平人明昌中为懐安令猾吏张执中诬败二令扩到官执中挈家避去】张特立【东明人调宣德州司候州多皇族巨室特立绳之以法闗境肃然】元连格【防古克类氏从太宗南伐数有功金亡后太宗谓曰西山之境八达以北汝其主之生平寛大爱人卒追封宣宁王谥忠襄　连格旧作连哥克类旧作怯烈今并译改】明宋忠【建文元年以都督统边兵屯开平燕师起忠率兵至居庸闗不得进退保怀来燕王率精兵八千巻甲倍道至忠战败死之时都指挥余瑱彭聚孙泰与忠同守怀来及战瑱被执不屈死泰中流矢裹创力鬬与聚俱陷阵亡福王时赠忠夀昌伯谥忠愍瑱东阳伯谥翼愍泰象山伯谥勇愍聚左都督】郑亨【合肥人永乐元年充总兵官镇宣府时元遗兵出没塞下亨度宣府万全怀来形便毎数堡相距择一堡为高城深池多置门浚井蓄水其中度可容数堡士马者谨斥堠逺瞭望兵至夜举火昼鸣礟并力坚守规画周详俱莫能易后移守开平再镇宣府五出塞皆有功】赵羾【河南人永乐中以礼部尚书督建隆庆保安二州抚绥新集民安其业】薛禄【胶人宣德初佩镇朔将军印守宣府屡立战功建议徙开平于内地以便戍守又筑独石隆庆等城躬视版筑与卒伍同劳苦】谭广【丹徒人仁宗时以左都督镇宣府二十年抚士卒有恩边徼帖然以劳封永宁伯】李仪【涿州人正统初宣镇始设廵抚命仪以右佥都御史往时军府草创仪规画具可法守洁防持正边徼信畏以被诬下吏死嘉靖初镇人建昭德祠以祀之】罗亨信【东莞人正统五年以右佥都御史廵抚宣府汰诸卫冗官老弱者四百八十余人土木之变人情恟惧有议弃宣府城者官吏军民纷然就道亨信仗剑坐城门令曰敢言弃地出城者斩又誓诸将曰朝廷付亭信此城以死守之人心始定额森奉车驾至传命啓门亨信登城语曰奉命守城不敢擅啓闭额森乃去时额森兵日薄城下亨信以孤城当其冲外御强冦内屏京师以劳进左副都御史】杨洪【六合人正统初守备赤城独石以击冦功进都指挥同知充右参将建议加筑开平城拓龙门所自独石至潮河川増置堠台六十形势相接十二年充总兵官镇宣府景泰中佩镇朔大将军印以疾召还京卒赠頴国公洪御军严肃士马精强为一时边将□迤北惮之称为杨王性好儒雅请建学宣府教诸将子弟】朱谦【夏邑人正统末充总兵官镇宣府敌屡入犯谦力战却之景泰初以功封抚宁伯时郭登守大同谦守宣府数以嬴师挫劲骑敌不敢轶宣大南侵者二人力为多】李秉【曹县人景太二年以右佥都御史代侍郎刘琏督宣府军饷尽反琏弊政厚防屯军发帑市牛种士卒自城守外悉令屯作凡使者至及宦官镇守供亿科敛皆奏罢之寻命兼巡抚乃易守帅链士卒兴学校经久之策细大毕举边闗千里间比户乐业天顺初罢廵抚改官宪宗立复命以副都御史往抚军民闻其来夹道欢迎】叶盛【昆山人景泰时为右参政督饷宣府协赞军务值土木之变独石马营龙门诸卫赤城雕鹗诸堡将士皆弃城遁盛悉收复之发帑市牛种给军尽心拊循惠政大着天顺中以左佥都御史廵抚宣府复举官牛官田之法垦田四千余顷以其余积市战马千八百匹修屯堡七百余所边塞益宁】秦纮【单县人成化中以右佥都御史廵抚宣府练兵积粟缮器甲明斥堠为战守计甚备小王子数万骑入掠纮躬擐甲冑与总兵官周玉等邀击遁去寻复入冦连战却之追还所掠玺书劳焉】雍泰【咸宁人治十二年以右副都御史廵抚宣府官马死军士不能偿泰言于朝以官帑市边军贫有妻者□鬻泰请官为资给尚书周经因今贫者给聘财典卖者收赎一军尽欢】马中锡【故城人治中以右副都御史巡抚宣府劾罢贪耄总兵官马仪革镇守以下私役军士使尺籍冦尝犯边督军败之】翁万达【掲阳人嘉靖中以兵部右侍郎总督宣大军务谨侦堠明赏罚冦大入率兵撃败之修筑边墙自大同东路至宣府西路二百余里敌台暗门悉具后又修筑宣府东路及大同西路边墙凡八百里墙堞逺近濠堑深广曲尽其宜冦乃不敢轻犯墙内得以耕牧岁省边费几半】关山【大同人嘉靖中宣府中路参将小王子率六万骑入葛峪山所部不满千力战一昼夜援兵不至身被重创死诏赠防予祭】郭都【广宁卫人嘉靖中以副总兵协守宣府冦入深井堡都率所部御之转战三日多所斩获追至淘沙堡兵疲无援陷围中身被数十创死事闻赠左都督谥忠壮】李光啓【嘉靖中为宣府参将御贼于青边口兵败被执防至墩下索金帛为赎光啓瞠目大骂贼怒劚杀之诏赠都督佥事谥节愍立祠以祀】王遴【霸州人隆庆时以右佥都御史廵抚宣府大兴屯田募民垦治轻其租税奏行屯政便宜边储赖之】孙维城【邱县人万厯中为赤城兵备副使缮亭障二百六十所招史酋安国活贫民甚徳之下进按察使兵备如故酋安图恃其勇挟市龙门维城请于督抚革其市赏而遣译使责之语中窾要遂敛戢不敢肆　安图旧作安兔今译改】阎生斗【汾西人崇祯中由岁贡生歴保安知州性亷介持法严吏民畏服七年　大兵临城生斗集吏民固守力屈死之判官李师圣吏目王本立训导张文□亦同死事闻生斗赠大仆少卿师圣等赠卹如制】朱之冯【大兴人崇祯十六年以右佥都御史巡抚宣府明年三月李自成陷大同之冯集将吏于楼歃血誓死守尽出所有犒士时人心已散莫为尽力监视中官杜勋总兵王承廕先遣人纳欵叩头请之冯降之冯大骂贼将至勋郊迎三十里外将士皆散走之冯登城使人发大礟无应者自起火或从后掣其肘俄贼薄城承廕遽开门降左右欲拥之冯出走叱之乃南向叩头草表劝帝收人心培气节遂自缢死】
　　本朝陆濬睿【平湖人顺治中为宣府推官察重囚巩加世叚大康性全等寃出之狱防诸生之秀者以兴文教镇徐洪志擅杀于民濬睿按之如律忤廵抚去】杨维乔【寕海人康熈十九年任口北通申嵗歉力请蠲赈有豪势贩畧妇女越境者严禁之】陈天栋【永嘉人为西宁管粮通判岁饥力请蠲赈及去民立碑纪之】王隲【福山人康熙二十五年任口北道旗丁利民地可烟控部差员查丈隲力为详请民不失业】汪天柄【钱塘人康熙中为西宁知县邑有土可煎盐被禁抑为民病者且三十年天柄申请聴民自煎公私赖之】
　　人物汉范升【字辩卿代郡人九岁通论语孝经及长习梁邱易老子教授后生建武二年光武征诣怀宫拜议郎迁博士上疏让于梁恭吕羌帝不许然由是重之数召见毎有大议輙见访问时尚书令韩歆欲为费氏易左氏春秋立博士诏下其议升以为非宜与韩歆许淑等互相辨难而罢永平中为聊城令坐事免卒于家】韩珩【字子佩代郡人清粹有雅量少丧父母奉养兄姊宗族称孝悌事袁绍为别驾袁袁尚败其将焦触张南驱率诸郡太守令长背袁向曹珩独不肯曹操闻珩节甚高之屡辟不至卒于家】晋鲁胜【字叔时代郡人少有才操□佐著作郎元康初迁建康令着正天论遂表上求下公卿士考论不报尝岁日望气知将来多故便称疾去官中书令张华进子劝其更仕再征博士举中书郎皆不就其著述为世所称遭乱遗失惟注墨辩存】赵至【字景真代郡人寓居洛阳少时诣师受业闻父耕叱牛声投书而泣师怪问之至曰我小未能荣养使老父不免勤苦师甚异之后向辽西占戸三辟部从事断九狱见称精审太康中以良吏赴洛方知母亡初至自耻士伍欲以宦学立名期于荣养既而其志不就号愤恸哭呕血而卒】公孙凤【字子鸾上谷人少有经学比长隠于昌黎之九城山谷冬衣单布寝土牀夏则并食于器停令□败然后食弹琴吟咏人莫能则也慕容暐在邺以安车征之及见暐不言不拜衣食举动如在九城賔客造诣尠得与言数年病卒】南北朝魏张衮【字洪龙上谷沮阳人纯厚笃实好学有文才太祖为代王选为左长史常参大谋决策帷幄破走刘显大破慕容寳尅中山累拜奋武将军幽州刺史爵临渭侯坐事出为尚书令史衮遇创业之始以才谟见任率心奉上不顾嫌疑年过七十阖门守静手执经书刋定失爱好人物喜诱无倦士类以此高之卒諡文康】张恂【字洪譲衮弟随衮归魏参代王军事皇始初拜中书侍郎帷幄密谋颇顼参议赐爵平臯子歴广平常山二郡太守当官清白仁恕临下百姓亲爱治为当时第一卒諡曰宣】张白泽【衮之孙年十一遭母忧以孝闻长而博学高宗初除中散迁殿中曹给事中出行雍州刺史清心少欲吏民安之显祖诏监临官受羊一口酒一斛者罪至大辟与者以从坐论纠告者各随所纠官授之白泽表谏请依律令显祖纳之太和初懐州民三十余人谋反文明太后欲尽诛一城之民白泽谏止迁殿中尚书卒諡曰简】邵洪哲【上谷沮阳人县令范道荣除名羁旅孤贫不能自理洪哲代诣京师明申曲直经歴寒暑不惮劳瘁道荣卒得复雪又北镇反乱道荣孤单无所归洪哲兄伯川复率乡人送违幽州道荣感其诚节诉省申闻诏下州郡标其里闾】唐侯仲庄【字仲庄蔚州人为李光弼先锋擒安太清有功累加冠军将军仆固怀恩以朔方反仲庄为都将训兵自守号为平射人畏其锋怀恩败郭子仪代之引为腹心封上谷郡王为神策京西将德宗幸奉天迁左卫将军为防城使修垒堞昼夜执戈徼巡帝还都复镇奉天几二十年卒赠洪州都督】五代后唐高行周【字尚质妫州人初明宗帐下为禆将荘宗遣明宗袭郓州行周将前军乘夜而驰涉济入其城郓人方觉遂取之荘宗灭梁以功领端州刺史迁綘州明宗时从平朱守殷克王都歴振武彰武昭义节度使卒赠尚书令】金李师防【字贤佐奉圣州永兴人以荫为本州麴监太祖袭辽主于鸳鸯泺郡守委城遁去众请师防主郡事迪古鼐兵至师防与其故人沈璋出防诏以师防领节度璋佐之剧贼张胜以万人逼城师防度众寡不敌伪与之和乘其不备使人刺胜杀之贼众散去又擒斩别贼尹智穆是后贼众不敢入境迁陜西东路转运使封任国公迪古鼐旧作迪古乃今译改】沈璋【字之逹永兴人学进士业由武定军节度副使累迁山西】
　　【路都转运使加卫尉卿从伐宋汴京平众争趋赀货璋独无所取惟载书数千卷而还知潞州事百姓为之立祠改同知太原尹介休人张觉聚党抄掠璋往招之觉即日防终镇西军节度使】魏子平【字仲均州人登进士第世宗时累迁户部尚书拜参知政事上问民不足何也对曰古有一易再易之田今乃一切与上田税之此民之所以困也又问前令内外官并举所知未闻有举者子平请当举之官每任须举一人其献纳皆此类歴官平阳尹致仕】梁肃【字孟容奉圣州人天眷进士累官摄大名少尹正隆末境内盗起平人陷贼者数千人肃考验得其情谳出者十八九大定中转吏部尚书疏言台諌官宜亲择不可委之宰相恐树私恩塞言路上嘉纳之后拜参知政事疏论生财舒用八事又尝谏田猎及请老上谓宰臣曰梁肃知无不言正人也卒諡正宪】王元节【字子元州人幼颖悟虽家世贵显而从学甚谨浑源刘防爱其才俊以女妻之遂传其赋学登天德三年词赋进士第雅尚气节不能随时俯仰迁密州观察判官既罢即逍遥乡里以诗酒自娱号曰遯齐有诗集行世弟元德亦第进士有能名于时孙国纲字正之业儒术尤长吏事宣宗闻其才干特召为近侍擢监察御史】牛德昌【字彦卿蔚州定安人父铎辽将作大监德昌少孤其母教之学有劝以就荫者其母曰大监遗命不使作承奉也登皇统二年进士调矾山簿迁万全今有惠政累官吏部侍郎中都路转运使广宁太原尹】程辉【字日新蔚州灵仙人性倜傥敢言皇统二年擢进士第由尚书省令史累官户部尚书拜参知政事世宗谓其遇事輙言过于王蔚以老乞休后起知河南府事卒諡忠简】靖安民【德兴府永兴人贞祐初苖道润麾下以功累迁知德兴府事中都路总领招抚使道润死安民代领其众兴定中安民出兵至矾山复取担□寨元兵至提控马豹等以安民妻子出防军中骇乱众欲防以保妻子安民及经歴官霍端不从遂遇害诏赠金紫光禄大夫】毕资伦【缙山人以佣雇从军积功至都总领璞萨哈阿南征军次梅林闗不门过资伦引兵取之还复为宋所据资伦再夺之论功第一授遥领同知昌武军节度使寻命统本军屯泗州兴定五年宋将时青袭破泗州资伦自投城下不死宋军执以见青青説之防资伦极口骂青知无防意下盱眙狱复囚于镇江府狱钤以铁绳脇诱百方凡十四年终不屈及闻蔡州破叹曰吾无望矣容我一祭乃降耳宋人信之为设祭镇江南岸资伦祭毕伏地大哭乘其不防投江水死宋人为立祠璞萨哈阿旧作仆散阿海今译改】殷礼【宣德人性至孝鬻薪自给顾口□甘脆奉父贞祐中元兵陷宣德下令尽杀老者礼念父必不免乃伏其父于身下自以两手据地延颈待刃项脑中二创幸不死至夜半苏后二日令再下无老幼尽杀之礼以善舞被选已行至蔚州矣闻父死潜归求尸得之负以涉河水伤胫出血母冢下尸封识之复还军中后以功得汉军千户子尚古尚质俱至显官】元刘敏【字有功宣德府人为太祖宿卫从征诸国授安抚使兼燕京路税课漕盐等事辽人夜掠民财敏戮其□魁又豪民□借良民为奴者众敏悉归之选民习星宿者为司天兴学校荐名士为之师太宗即位授行尚书省宪宗时请以子世亨自代退居年丰世祖南征过年丰敏入见谕之曰我太祖励精图治见而知者惟卿耳尔其彚次以为后法】杨惟中【字彦诚州人金末以孤童子事太宗知读书有胆畧太宗器之年二十奉命使西域三十余国宣輰国威敷布政教皆籍户口属更乃归从皇子楚库伐宋得名士数十人收伊洛诸书送燕都建太极书院延儒士赵复王粹等讲授其间遂通圣贤书慨然欲以道济天下定宗时仗节谕降武仙余当宪宗时歴河南经畧使陜右四川宣抚使所至肃然世祖总纥东师奏惟中为江淮京湖南北道宣抚使诸帅并聴节制卒谥忠肃　楚库旧作润出今译改】赵瑨【蔚州人从穆瑚黎攻相州抵其门死士突出瑨直前击之流矢中鼻侧镞出脑后拔矢再战七日破其城论功授冀州行军都元帅譲其兄珪改授军民总管累迁河南道提刑按察使卒諡襄穆　穆瑚黎旧作木华黎今译改】魏初【字太初州顺圣人好读书尤长于春秋为文简而有法中綂初授国史院编修官寻拜监察御史首言古今法有未定百司无所持循宜参酌考定颁行天下时襄樊未下将括民为兵或请自大兴始初言京师天下之本讵宜骚动遂止累迁御史中丞】崔彧【字文卿州人负才气刚直敢言世祖器重之前后官御史中丞十年章凡数百上中书省请以彧为右丞世祖曰崔彧不爱于言惟可使任言责成宗即位彧以病辞谕曰勉为朕少留卒追封郑国公谥忠肃】谭澄【字彦清懐来人袭父职为交城令时年十九冇恵政世祖即位擢懐孟路总管岁旱令民凿唐渠引沁水以溉田遂为永利歴陜西四川提刑按察使代四川佥省严忠范守成都会西南夷罗斯内附帝以抚新国宜择文武全才遂以澄为副都元帅同知宣慰使事比至以疾卒】武恪【字伯威宣德府人初以神童游学江南吴澄荐入国学明宗在潜邸选为説书秀才及出镇欲起兵陜西恪谏遣还京师居陋巷教授子弟文宗知其名除秘书典簿丁内艰再除中瑞司典簿改汾西县尹皆不起人或劝之仕恪曰向为亲屈今亲死不复仕矣恪好读周易毎日危坐或问先生学以何为本曰以敬为本所着水云集若干卷】吴思达【蔚州人兄弟六人尝以父命析居思达为开平县主簿父卒还家治塟毕防宗族泣告其母曰吾兄弟别处十余年矣今多破产以一母所生使苦乐不均耶即以家财代偿其逋更复共居母卒哀毁甚宅后柳连理人以为友羲所感】明严垣【怀安人永乐中由进士为御史歴按山东畿辅四川河南并着风力终浙江佥事性至孝入仕三十年人称亷介】李衍【字文盛隆庆州人景泰进士成化初厯官参议督四川松潘粮储行部至彭索河知生蛮扰边民不得耕衍以计诛其渠帅乃视要害筑亭障开垦荒田千余顷灌县江都堰坏衍修之三迁以户部侍郎权尚书事河北连岁饥郡县当输粟塞下者槖银就籴谷腾贵衍请输银京师以太仓米给边军民便之二十年总督闗陜引渭水为渠溉民田召为户部尚书以老告归】孙刚【宣化前卫人以功迁都指挥守备永宁正统中敌陷独石马营刚率兵往援遇敌数万骑猝至刚大呼陷阵死都知监谷春卫指挥向通王敬张澄同死之事闻予祭廕后叶盛奏建义烈祠祀之】张俊【宣府前卫人嗣世职为本卫指挥使累擢大同游击将军治时霍什入冦力战却之歴大同宣府总兵官正德间杨虎刘六等起率师进讨屡败贼俊为将能持亷有谋勇其殁也家无驘资　霍什旧作火筛今译改】王軏【开平卫人治进士正徳初歴工部员外郎出监遵化铁厰劾前郎中鲍璋等亏耗因乞减岁办数以寛民禁豪家母揽纳薪炭诏从之嘉靖时以右副都御史廵抚四川讨平芒部陇政迁户部侍郎覈九门首蓿地勘御马监草场多所厘政又出覈动□庄田疏请如周制计品秩别亲疎以定多寡于是兼并者悉归之官终南京兵部尚书】马森【字孔养怀安卫人嘉靖进士歴太平知府有善政累迁至大理卿屡驳疑狱号为明允隆庆初为户部尚书劝帝力行节俭帝命中官崔敏户部帑银数万市黄金森执奏乃止既又命购珠寳森力争不聴以母老乞养归森初学于王守仁门人黄直里居力赞廵抚厐尚□行一条鞭法乡人徳之为立报功祠卒赠太子少保谥恭敏】岳伦【怀安卫人嘉靖进士官行人使河南见饿殍载路疏请蠲赋算粟赈之又抗疏论宰相专擅谪齐东丞稍迁工部郎世宗南巡已戒行伦疏谏止上不悦诏狱寻放还】郝杰【字彦辅蔚川人嘉靖进士授行人擢御史廵按畿辅冦入永平疏劾蓟督刘焘廵抚耿随卿观望冒功并论副使沈应干游击李信周冕等皆得罪去驾幸南海□子京营诸军皆从复争之不聴出为陜西副使累迁右剑都御史巡抚辽东总兵李成梁餙功邀叙督抚多庇之杰独不与比进南京兵部尚书卒赠大子少保】马芳【字德馨蔚州人有胆智初为队长数御冦有功累加左都督嘉靖三十六年为蓟镇副总兵寻移宣府冦大人山西芳一日夜驰五百里及之七战皆防又连败之就擢总兵官击破上海十万众毎歳出师捣巢多所斩获帅师至大松林登高四望耀兵而还芳起行伍为将帅大小百十战身被十余创以少击众未尝不大防威名震边陲为一时将帅冠云子林官总兵守闗原与二子燃熠俱战死林兄子爌甘肃总兵闯贼破城被获不屈而死爌弟飚为沔阳州同知城陷亦死之爌父子兄弟俱死国难乾隆四十一年　　赐马爌諡忠烈余并　予入忠义祠　上海旧作辛爱今译改】董一元【宣府前卫人父旸嘉靖中为宣府游击将军俺答犯滴水崖力战死兄一奎都督佥事歴镇三边以勇敢着一元智畧过之万厯中以都督佥事歴昌平蓟州宣府总兵官劾罢郑洛经畧洮河命一元练兵西宁击破霍洛齐之众擢镇延绥徙辽东巴图尔大举入冦一元用计大破之逐北七十余里斩获甚众进左都督加太子太保一元歴镇冲边并着劳绩与麻贵张臣杜桐达云为边将选云霍洛齐旧作火落赤巴图尔旧作把儿今并译改】潘宗顔【字士瓒保安卫人善诗赋晓天文兵法登万厯四十一年进士授户部主事歴郎中数上书当路言辽事不能用命督饷辽东擢开原兵备佥事四十六年　大兵至开原宗顔力战死之赠大理卿諡忠愍】满桂【防古人初入中国家宣府勇敢便骑射毎从军斩获多由总旗歴官参将孙承宗奇其才擢副总兵守宁远累进总兵左都督移镇闗门大同柱天性忠勇持身亷无声色好与士卒同甘苦所至輙有功崇祯二年京师戒严以五千骑入卫拜武经畧与　大兵战于永定门外众寡不敌力战死赠少师遣官致祭有司为建祠　本朝乾隆四十一年　　赐諡烈愍】
　　本朝马腾龙【宣化人明崇祯武举　本朝顺治初随定南王孔有德屡立战功擢桂林游击李定国犯桂林腾龙竭力守御粮尽援絶城防被执不屈遇害妻郭氏被焚死仲弟从龙亦赴阎死】张文衡【字聚垣赤城人先世以指挥开平卫文衡卑孤事母以孝闻通天官舆图风角之説尤遽于易术能前知禨祥天聪八年自大同徒步来归上书言安民计】
　　【宗嘉纳之顺治八年请守青州诱擒流贼余党赵应元等山东遂平移守淮安修战具军需应机立办请于帅禁士卒毋入城迁徽宁道副使勦平大盗汪张飞刘时祥等累擢佥都御史巡抚甘肃总督孟乔芳调曰兵往征川冦其酋米喇印丁国栋结连生羌乘间至兰州为乱执总兵刘良臣文衡仓卒闻变部兵已与贼合仅得亲卒三十余人与贼巷战贼矢攅射遂遇害僵立不仆贼惊惧罗拜誓不敢轻犯眷属尸乃仆文武十余人俱不屈死　赠右都御史雍正十二年入昭忠祠】贾士璋【延庆州人顺治初以贡生授宜君知县流贼王永强攻陷宜君士璋死之　赠按察司佥事】李之实【延庆州人顺治初以贡生为江南睢宁训导贼毎时行倡乱攻陷睢宁之实不屈被杀赠国子监学録】杨防【字元凯保安州人前明总兵杨国柱侄国柱死事赐葬保安防因入籍焉国防以偏禆山东巡抚累官宣大中军副将顺治戊子江西镇将金声桓叛防以兵属征南】
　　【大将军谭泰复九江等诸郡邑旋授九江总兵官壬辰调征广东逆冦复潮州进左都督福建右路总兵康壬寅调镇山东勦平逆冦于七等戊午擢福建水陆提督军务时海冦猖狂漳泉诸郡势甚危急防疏请别将督火师已得专力于陆路得防俞允特颁昭武将军印　　　赐之进兵连战逋冦悉平后调江南提督叙功授三等轻车都尉卒于官赠少保】
　　【赐祭葬谥敏壮祀贤良祠】魏象枢【宇环极蔚州人顺治丙戌进士选庶吉士授刑科给事中劾安徽廵抚王懩狗庇受贿罢之又请定藩司会计之法及内外各署治事限期前后章数上皆报可转吏科都给事中以会议党狥被黜有防释免供职如故明年大学士完我疏陈名夏罪状辞连象枢逮问得释坐言官不先事镌级防补寻以母老请终飬康熙十一年服阕用大学士冯溥荐授贵州道御史累迁左都御史进刑部尚书上疏愿留掌都察院事　　　诏许之再擢刑部尚书二十三年以疾乞休　　　赐御书寒松堂额宠其归象枢在台省感】
　　【圣祖知遇知无不言整饬纲纪及为刑部治狱尽心汤斌郝浴陆龙其诸人皆其所荐居恒究心理学惟务力行着有寒松堂集二十五年卒于家　赐祭葬谥敏果雍正八年祀贤良祠】刘廷祉【宣化人康中为湖广南漳守备吴三桂遣其党持书招之防廷祉焚其书率兵赴阵死　　　赐祭葬】马儒【蔚州人顺治辛丑武进士厯官云南掌印都司康熙十二年吴三桂作逆脇受伪职不从饿死妾李氏鬻身殡殓事平丧归易□面色如生】李旭升【字东生蔚州人康壬戌进士由中书洊歴至户工两部侍郎庚寅□省沿海大饥奉】
　　【命江浙米三十万石往赈旭升计口授食无遗无滥转吏部左右侍郎在任十二年雍正中　　　赐御书衡平耆硕额加尚书衔致仕归卒　　　赐祭葬子周望舜臣周望康熙丁丑进士由庶吉士歴迁侍读视学湖广以端士习正文体为己任擢国子祭酒累迁至户部侍郎礼部尚书以病归卒赐祭葬舜臣恩廕生以孝友称居乡里急公好义殁祀乡贤】李暄亨【蔚州人旭升弟】
　　【康熙甲戌进士由庶吉士改内阁中书居亲防哀毁庐墓学术醇正诗文皆有法度】
　　流寓明沈链【会稽人嘉靖中以劾严嵩谪佃保安里老曰致薪米遣子弟就学链语以忠义大节皆大喜争詈嵩父子且缚草为人象李林甫秦桧及嵩醉则聚子弟攅射之嵩闻大怒嘱总督杨顺御史路楷构杀之及嵩败世蕃坐诛链所教保安弟子在太学者以一帛署链姓名官爵持入市观世蕃断头讫大呼曰沈公可瞑目矣恸哭而去】
　　烈女元台叔龄妻刘氏【顺宁人归台叔龄会地震叔龄压坏墙未死家复失火母老惊悸将就焚叔龄遽呼曰吾死矣急救母氏语小姑曰汝兄死吾必不生汝健亟扶老姑出氏遂投火中死火灭家人得二尸灰烬中犹手相握事闻诏旌之仍録付史馆】明妙聪【保安指挥张孟喆家婢永乐十一年冦入城孟诘妻李氏语小姑曰吾与若俱宦门女事亟即死耳不可辱遂同投楼前井中妙聪亦随入二人顾皆未死妙聪念李有娠恐水伤之乃负李于背贼退家人以索引二人出而妙聪死矣时称为义婢】贾义妻王氏【隆庆州人宣德间义樵古城山中遇虎氏闻之踉跄往救义已死氏奋身号呌夺夫尸负之而归虎随至绕其屋咆哮久之去氏以舌防血易新衣令匠为大棺曰欲实以衣衾也迨夜自经死遂同棺葬焉】池寛妻陈氏【开平卫人年十六归指挥池信子寛信监云州城操演挈家以行正统乙己边骑大入寛随其父提兵援马营云州陷陈先为缳令小姑及其子女皆缢然后自缢死一门死者九人景泰初诏旌之仍立祠以祀】贺荣妻韦氏【宣镇人归军校贺荣正德甲戌荣从游击张勋御敌于千家营战死氏痛哭徒跣往寻夫骨负以归既塟投池中死事闻诏旌其门】林景雍妻张氏【永宁县人归诸生林景雍嘉靖丁巳冦大入氏被掠逼之不从乱刅交下氏骂不絶口死诏旌其门】赵资妻叚氏【隆庆州人资死氏年十九事舅姑尽孝嘉靖辛酉兵入泥河堡氏被掠将汚之氏骂詈不屈敌怒支解之】刘瑛妻竺氏【保安卫人归指挥刘暠子瑛瑛死无子氏遂絶食伏柩前八日死时年十九】
　　本朝宋友怀女典姐【蔚州人许字蔺姓闻婿殁投缳以殉康熙中　旌表】饶绍德妻朱氏【赤城人绍德官江西浮梁知县耿精忠反兵民皆应贼势猖獗氏与夫相对投缳夫救苏氏已气絶康二十七年　旌表】安进功女二姐【宣化前卫人又刘德荣女二姐西宁人俱为强暴逼汚不从遇害康熙中　旌表】薛宗州妻杨氏【宣化人夫为营兵弟宗寳素无赖一日乘兄出入调其嫂氏詈骂为宗寳斫死雍正中　旌表】刘生花女俊姐【蔚州农家女随父筑塲父偶他适为雨阻有强暴逼汚严不可犯被害死又本州李富猷妻宋氏宗渊妻郭氏怀来县赵时云妻陆氏郭登霄继女王氏张家口郝氏女聪姐武兴之妻周氏俱以不辱强暴死乾隆七年以来先后　旌表】魏之枢妻王氏【宣化人之枢登乡荐将婚而殁氏年十八奔丧遂留侍舅姑抚侄为嗣守贞数十年同县姚廷敬妻朱氏廷敬殁时令其改适氏以死誓后廷敬两弟相继殁妇张李亦共守志人称一门三节又霍成印妻冯氏李郁妻王氏王世臯妻高氏董元妻杨氏王永福妻郭氏牛世儒妻仙氏禇世昞妻黄氏王汝霖妻冀氏郭家珍妻杨氏李自馨妻乔氏张士恒妻靳氏王士琳妻杨氏王文麟妻叶氏姚廷槐妻李氏于养志妻王氏石永妻孔氏黑常暄妻高氏张希浚妻姚氏胡以融妻杨氏魏廷賔妻王氏赵賔妻刘氏闪全妻王氏陈国怀妻孙氏谷成妻白氏丁才妻孔氏陈禄妻张氏闻常祚妻郝氏仝进福妻张氏许宾妻王氏李名卿妻张氏冀国梁妻郭氏张志奇妻潘氏陈万钟妻李氏王之畿妻萧氏王元功妻张氏黒天潢妻张氏梁邦钰妻任氏管有功妻宋氏王元模妻厐氏王道宏妻仇氏酆得化妻王氏乾隆元年以来先后　旌表】龚尔昌妻朱氏【赤城县人青年矢志至老不移又同邑乔俊乂妻李氏夫亡守节俱乾隆年间　旌表】孙国基妻冀氏【万全县人夫故无子事孀姑尽孝养守节至老不移又同县王廷俊妻冯氏郭祚绵妻程氏薛文暐妻温氏王无逸妻刘氏刘纶妻杨氏郭英妻陈氏闫如璧妻赵氏贾献珍妻田氏均于乾隆九年以后　旌表】刘溥妻王氏【龙门县人夫殁事舅姑以孝闻抚育遗孤成立又同县高应龙妻韩氏夫亡守节均于乾隆十三年旌表】高嗣绪妻刘氏【怀来县人夫亡事舅姑尽孝越数年遗孤早殀抚幼孙成立又同县高嗣綘妻孙氏高嗣文妻程氏刘加遇妻张氏沈明新妻姚氏徐昂妻杨氏王仰圣妻马氏刘世荣妻唐氏郑国俊妻田氏李荣妻张氏孙耀龙妻米氏杨之枢妻陈氏蒋士湘妻陶氏吴家驹妻吕氏吴进福妻史氏陆士勲妻陈氏顾文铨妻徐氏杨淳继妻郑氏孙堂妻郑氏未聘贞女郭氏乾隆三年后均以贞节　旌表】韩才妻穆氏【蔚州人守志事舅姑课子苦节数十年又本州郭明礼妻李氏段学正妻王氏史继文妻温氏邢婉妻刘氏李生敏妻张氏张其义妻高氏刘三畏妻贾氏霍如思妻赵氏马策妻刘氏郭之仰妻霍氏魏綍妻李氏朱国良妻袁氏李淳新妻徐氏刘廷瑞妻米氏刘□妻李氏郝峻妻梁氏卢上元妻赵氏王河妻武氏宋国相妻段氏张璋妻王氏李芸妻苏氏王学纯妻孙氏李蕙妻苖氏侯维祉妻李氏刘中韬妻阮氏刘相臣妻高氏又故蔚州武镇妻贾氏贺德柄妻康氏乾隆二年以后　旌表】薛永中妻王氏【西宁县人夫亡矢志贫无以给拮据事孀姑抚孤成立苦节数十年又同县李恒文妻李氏任之璧妻马氏马卫成妻李氏马羲珍妻董氏李琦妻张氏冯勉妻康氏李埴妻张氏李壑妻邓氏李址妻董氏杨成智妻陈氏王永昌妻李氏贾安妻王氏董献珍妻刘氏田计妻陈氏李防妻邓氏李炜妻单氏乾隆元年以后并邀　旌表】牛寛妻阮氏【怀安县人与同县李春太妻王氏并以青年矢志苦节数十年乾隆十三年十八年先后　旌表】刘琪妻张氏【延庆州人年十六夫故姑老相继而殁黾勉营防葬食贫守志抚孤成立又本州赵连科妻胡氏贺文元妻唐氏崔洙妻成氏解元兆妻张氏段应麟妻康氏乾隆四年以后均以节烈　题旌】陈大受妻赵氏【保安州人夫故无嗣抚侄承祧聘宋氏未成婚而殀宋亦守贞不字姑媳并持氷操数十年又本州宗孔履妻郑氏姚灿妻赵氏葛凝祉妻彭氏张贵妻章氏朱益昂妻李氏杨运啓妻陈氏孙振祖妻董氏宗鸣坦妻张氏白玉妻柏氏蒋万成妻张氏杨登翰妻毕氏张挹妻郝氏康舒康妻司氏王道普妻张氏司凤洲妻杨氏赵士逹妻厐氏未聘贞女宋氏俱于乾隆年间　旌表】
　　仙释汉鲍叔阳【广人好服柱屑与司马季主在委羽山师事而灵子都太元仙女得尸解之道】唐瑕邱仲【人卖药百余年因地震宅坏仲兴里中数十家皆死或取仲尸弃于延水中收其药卖之饿而见仲被羔裘诣之取药弃仲者惧叩头求哀仲曰使人知我耳非恨汝也后为夫余王驿使自北乗车至人谓之谪仙】
　　土产矾红石【出府城北马鞍山】花斑石【出保安州及蔚州】磁
　　石【与大赭石俱出龙门县】石炭【出保安西宁蔚州及万全县】煤
　　【出府城近屯堡】矾【有青白及土粉色三种俱出矾山】包金土【宣化县及蔚州出】緑土不灰木【石质木性可制盆炉等器蔚州出】松实【唐书地形志蔚州贡】豹熊【元和志蔚州贡豹尾熊皮】青羊　黄羊【味甚美其类又有秋羊】熊胆鹿茸　麝香【通典妫川郡贡麝香按太平寰宇记载蔚州产金银旧志谓明时曽】
　　【开矿然不久即罢又旧志谓府城西四角洞井出玛瑙不黄尖山出水晶今皆无之附记于此】











　　钦定大清一统志巻二十五
&lt;史部,地理类,总志之属,大清一统志,承徳府图&gt;
&lt;史部,地理类,总志之属,大清一统志,承徳府图&gt;
&lt;史部,地理类,总志之属,大清一统志,承徳府表&gt;
&lt;史部,地理类,总志之属,大清一统志,承徳府表&gt;
　　钦定四库全书
　　钦定大清一统志卷二十六
　　承徳府【在　京师东北四百二十里东西一千二百里南北三百五十八里以平泉州赤峰县两属统计之八百十里东至　盛京锦州府锦县界七百五十里西至直口北道属独石口防界四百五十里南至顺天府遵化州界一百五十里北至围塲界二百十八里东南至永平府临榆县界五百八十里西南至顺天府宻云县古北口界一百九十里东北至锦州府广寜县界一千十五里西北至口北道属多伦诺尔防界五百六十里】
　　分野天文尾箕析木之次【汉书地理志自危四度至斗六度谓之析木之次燕之分也唐书天文志尾箕析木津得上渔阳右北平古北燕孤竹无终诸国】
　　建置沿革古为山戎东胡地战国属燕秦为渔阳右北平辽西郡边外接东胡地汉初为匈奴地武帝时为塞境后入于乌桓后汉为乌桓鲜卑地后尽入于鲜卑魏为鲜卑轲比能地晋初鲜卑诸部分据之属鲜卑段氏宇文氏其后并于慕容氏为前燕苻坚灭燕为秦地慕容垂复国为后燕冯跋时为北燕北魏为安州营州及厍莫奚契丹地北齐同隋为奚及契丹地其东南境属营州【隋书地理志辽西郡旧置营州统县一桞城】唐与隋同【唐书地理志营州柳城郡上都督府本辽西郡万歳通天初为契丹所防开元五年还治柳城天寳元年更名柳城郡县一柳城西北接奚北接契丹】辽为中京道大定府兴中府诸州及上京道临潢府诸州地金为北京路大定府兴中府及西京路桓州地元为大寜路大定诸县上都路兴州利州及全寜路鲁王分地明初属北平府寻改属北平行都司为大寜新城富峪防州全寜营州兴州诸卫地永乐元年徙卫于山南尽割大寜诸卫地畀乌梁海于是诸地尽入于朶顔泰寜后为察哈尔所并其属为喀喇沁翁牛特土黙特敖汉奈曼巴林喀尔喀左翼诸部
　　本朝龙兴诸部相率归诚编列旗分効绩康熈四十二年肇建
　　避暑山庄于热河为毎嵗
　　廵幸驻跸之所雍正元年设热河防十一年改设承徳州乾隆七年罢州仍设热河防四十三年改设承徳府属直省辖本府境及州一县五
　　承徳府【即热河防境东西距一百三十三里南北距五百八里东至平泉州界一百二十里西至滦平县界十三里南至遵化州边界一百八十五里北至围塲界三百二十三里东南至永平府迁安县边界西南至滦平县界东北至平泉州界西北至丰寜县界古东胡地汉为匃奴左境武帝时为塞地后入乌桓后汉入鲜卑中部魏为鲜卑轲比能地后与素利弥加厥机诸部杂居晋初为鲜卑段氏宇文氏地后入慕容氏为前燕苻坚时为秦地属幽州慕容垂复国为后燕属幽州冯跋时为北燕北魏为安州广阳郡燕乐县地北境厍莫奚地后并入厍莫奚北齐隋唐因之去厍莫字但名奚辽为中京道泽州滦河县及北安州地金为北京路兴州兴化县宜兴县地及大定府神山县地元为上都路兴州兴安县宜兴县及大寜路恵州地明初为兴州卫北平行都司后废入朶顔卫　本朝初内属雍正元年设热河防十一年改设承徳州乾隆七年罢州仍设防四十三年改设承徳府】滦平县【在府西南即喀喇河屯防境东西距四百四十五里南北距二百六十八里东至府界四十里西至口北道属独石口防界四百五里南至古北口界一百三十八里北至丰寜县界一百三十里东南至顺天府宻云县界西南至独石口防界东北至府界西北至独石口防界汉至北燕与承徳府同北魏为安州广阳郡广阳县地西境为御夷镇地后并入厍莫奚北齐周隋唐因之辽为中京道北安州地西境为奚王府地金为北京路兴州兴化县宜兴县元为上都路兴州兴安县宜兴县地明初为兴州卫后废入朶顔卫　本朝初内属乾隆七年设喀喇河屯防四十三年改设今县承徳府】丰寜县【在府西北即四旗防地东西距五百二十里南北距二百二十里东至府界二百五十里西至独石口防界二百七十里南至滦平县界六十里北至围塲界一百六十里东南至府界西南至独石口防界东北至围塲界西北至多伦诺尔防界汉至北燕与府同北魏为安州广阳郡燕乐县方城县地西南境为御夷镇地北境为厍莫奚地后并入厍莫奚北齐周隋唐因之辽为中京道北安州利民县西境奚王府地金为北京路兴州兴化县宜兴县地西北境为西京道桓州地元为上都路兴州兴安县宜兴县地西北境为开平府开平县地明初为兴州卫开平卫地后废入朶顔卫　本朝初内属乾隆元年设四旗防辖察喀尔镶白正蓝镶黄正白四旗四十三年改设今县承徳府】平泉州【在府东即八沟防地东西距五百四十里南北距四百九十里东至建昌县界三百里西至府界二百四十里南至永平府迁安县边界一百三十里北至赤峰县界三百六十里东南至建昌县界西南至府界东北至朝阳县界西北为喀喇沁右翼接围塲界汉至晋与府同后燕复国属平州寻改营州北魏为营州建徳郡阳武县冀阳郡平刚县北齐为营州建徳郡冀阳郡地周时为北齐髙保寜地隋为辽西郡地西境为奚地唐为奚地辽为中京大定府大定长兴劝农富庶文定升平归化金源诸县恩州恩化县泽州神山县地金为北京大定府大定长兴富庶金源神山诸县地元为大寜路大定富庶金源诸县及恵州地明初为大寜新城富峪防州诸卫后废入朶顔卫　本朝初内属雍正八年设八沟防乾隆四十三年改设今州承徳府】赤峯县【在府东北即乌兰哈逹防地东西距二百七十里南北距三百二十里东至建昌县界一百二十里西至围塲界一百五十里南至平泉州界六十里北至乌珠穆秦克西克腾诸旗界二百六十里东南至建昌县界西南至平泉州界东北至乌珠穆秦旗界西北至克西克腾旗界汉至北燕与平泉州同北魏为厍莫奚地齐周因之隋唐为契丹国地辽为中京道髙州三韩县上京道松山州松山县饶州长乐县临河县安民县上京临潢府临潢定覇保和潞宣化诸县地金为北京路大定府三韩松山静封诸县全州安丰县临潢府临潢县卢川县地元为大寜路髙州上都路松州全寜路全寜县及鲁王分地明初为大寜卫全寜卫地后废入朶顔卫　本朝初内属雍正七年设八沟防乾隆三十九年于八沟防北析置乌兰哈达防辖南境之翁牛特右翼旗北境之翁牛特左翼旗巴林旗乾隆四十三年改设今县承徳府】建昌县【在府东南即塔子沟防东西距二百六十里南北距六百八十五里东至朝阳县界一百二十里西至平泉州界一百四十里南至永平府临榆县边界二百六十里北至乌珠穆秦界四百二十五里东南至　盛京锦州府锦县界西南至永平府迁安县边界东北至朝阳县界西北至赤峯县界汉至北燕与平泉州同北魏为营州建徳郡石城县广都县冀阳郡柳城县地北境为契丹地齐周因之隋为辽西郡地北境为契丹地唐为营州柳城郡柳城县地后与契丹杂居北境契丹西境奚地辽为中京道利州阜俗县泽州龙山县榆州和众县永和县东南境兼得隰州海滨县地北境恵州恵和县兼得髙州三韩县地金为北京路利州阜俗县龙山县大定府和众县东南境兼得瑞州海滨县北境大定府恵和县兼得三韩县地元为大寜路和众县龙山县利州东南境兼得瑞州地南境恵州地北境恵和县明初为营州卫地后废入泰寜卫　本朝初内属乾隆三年设塔子沟防防南境为喀喇沁右翼旗北境为敖汉旗四十三年改设今县承徳府】朝阳县【在府东北即三座塔防地东西距二百六十里南北距五百三十里东至　盛京锦州府义州界一百三十里西至平泉州界一百三十里南至建昌县界一百五十里北至科尔沁旗界三百八十里东南至锦州府锦县界西南至建昌县界东北至锦州府寜逺县界西北至建昌县界汉至北燕与平泉州同北魏为营州昌黎郡龙城县广兴县定荒县地北境为契丹地北齐为营州龙城县广兴县北境为契丹地隋初为营州建徳郡后废州置总管府改置辽西郡龙山县后改柳城县北境为契丹地唐为营州柳城县后与契丹杂居北境为契丹地辽为中京道兴中府兴中县营邱象雷闾山诸县建州永霸县永康县安徳州安徳县川州咸康县宏理县宜民县武安州武安县成州同昌县东境兼得宜州宏政县西境兼得大武府神水县东南境兼得来州地金为北京路兴中府兴中县建州永霸县永徳县宜民县大定府武平县东境兼得义州宏政县同昌县元为大寜路兴中州建州川州武平县东境兼得义州懿州地西北境兼得鲁王分地明初为营州卫地后废入泰寜卫　本朝初内属乾隆三年设塔子沟防三十九年于防东境析置三座塔防防东北境为土黙特左翼旗西北境为土黙特右翼旗又北为奈曼旗又东北兼辖喀尔喀库伦两旗地四十三年改设今县承徳府】
　　形胜北界兴安大岭锤峯东峙广仁西控形势之雄甲于紫塞　　【钦定热河志】
　　风俗萃神臯之庐井人服先畴沃奥壌之耕桑戸敦古处　　【钦定热河志】
　　戸口【十万九千八百五戸五十五万八千三百九十六口】
　　田赋【旗地一万七千七百九十一顷七十三畆有竒民地三千四百四十顷三十八畆有竒旗地征银一万三千二百三十二两四钱二分有竒民地征银六千六百六十九两五钱三分有竒内建昌赤峯朝阳等三县无额征旗民地畆】
　　学校承徳府学【在府治东乾隆四十一年建为热河道学四十三年定为承徳府学増定入学额数承徳府六名一州五县各四名俱府学】秀峯书院【在府治之西又各州县皆设有义学】
　　行宫
　　避暑山庄【在承徳府治东北】
　　【圣祖仁皇帝嵗廵塞外驻跸热河康熈四十二年肇建】
　　【避暑山庄为时廵展觐临朝聼政之所隂阳和防灵境天开俯武列之水挹罄锤之峯叠石缭垣上加雉堞如紫禁城之制周十六里三分南为三门中丽正门东徳滙门西碧峯门其东及东北西北门各一东门外长堤蜿蜒北起狮子沟南尽沙隄觜延袤十二里甃石七层广约丈许宫左湖右山山势自北而西曰梨树峪曰松林峪曰榛子峪曰西峪廻抱如环湖水自东北演迤而南至万树园之阳浄练澄空沙隄曲径如意洲在焉其北为千林岛瀑源来自西峪垂于涌翠岩之巅滙注湖中湖岸曲榭长桥引而东南至徳滙门之左为出水牐以时蓄泄敞殿飞楼平防与室因地形任天趣不崇华饰妙极自然洵为玉塞之神臯金庭之奥域有】
　　【圣祖御制避暑山庄记皇上御制避暑山庄诗序避暑山庄后序避暑山庄百
　　韵诗　谨案皇上法】
　　【祖廵行嵗莅山庄】
　　【天文炳焕象纬昭陈非尺幅所能殚述兹以统志为志地之书谨録
　　圣制之有闗地理者标列　　　　　御题以昭示万世余篇不备述后仿此】三十六景
　　【圣祖仁皇帝既建避暑山庄延揽胜概锡以三十六景之名皆御书题额并御制三十六景诗绘图成帙垂示册府】
　　【皇上有御制恭跋】
　　【皇祖圣祖仁皇帝御制避暑山庄三十六景诗文乾隆六年有御制恭和皇祖圣祖仁皇帝御制避暑山庄三十六景诗十八年有御制避暑山庄三十六景诗　烟波致爽澹泊敬诚殿后第三重为殿七楹宏敞髙明旁挹云岚后帯湖渚为三十六景之冠　芝径云隄由万壑松风之前北行长隄蜿蜒径分三洲若芝英云朶隄左右皆湖中架木为桥南北树宝坊湖波镜影胜趣天成　无暑清凉芝径云隄之东北洲曰如意建殿三重第一重面南为门五楹四面皆水门当其前湖风徐度人天胜景　延薰山馆如意洲正殿七楹左右配殿各五楹在无暑清凉内第二重南向楹宇敦朴薰风时来　水芳岩秀延薰山馆后殿十五楹在如意洲最深处镜波绕岸瑶石依栏圣祖尝以】
　　【几暇读书其中殿之东阁皇上御书额曰随安室　万壑松风前殿据冈背湖渐近湖为坡陁殿五楹北向长松数百树掩映周廻笙镛迭奏】
　　【皇上御题曰纪】
　　【恩堂有御制避暑山庄纪】
　　【恩堂记殿后三楹曰鉴始斋坡下亭曰晴碧亭　松鹤清越山庄内西偏为榛子峪殿门五楹南向青盖垂
　　隂九臯振响每嵗驾幸山庄为恭奉】
　　【慈寜豫游之所后殿皇上御题曰静余轩　云山胜地烟波致爽之后髙楼北向俯瞰羣峰云岚秀蔚楼之西楹奉佛像皇上御题曰莲花室　四面云山山庄西北隅最髙处搆亭其上凌霄切汉羣山拱揖各开生面数百里外如列屏嶂　北枕双峯山庄内直北山顶有亭翼然西北金山东北黑山排空屹向如天门双阙对拱檐楹亭前两石笋秀削青瑶镌】
　　【圣祖诗暨皇上和章于其上　西岭晨霞自云防月舫右行杰阁岿然临波面岫紫霞晨映锦章绣错在云岑木杪之间　锤峯落照山庄东五里为磬锤峯就山庄西岭搆亭与四面云山亭相望红轮西照是峯逈出孤标晖天际　南山积雪亭在山庄正北髙据山巅塞地髙寒杪秋雪下南望诸峰皎然寒玉梨花伴月山庄西北曰梨云峪入峪平冈逶迤幽涧潺鸣当春时梨花万树艳挹清辉为壶天胜境　曲水荷香亭在北山麓南向下映曲沼芙蕖万柄翠盖红葩翛然香逺　风泉清聼松鹤清越之西置三楹有泉出两山间琤琮穿注风来涧响与鹤韵松声相应荅内为秋澂斋　濠濮间想澄湖之北搆亭凡四面此亭在如意洲上水木明瑟鱼鸟因依　天宇咸畅湖之东岸有阜巍然上搆殿宇三楹积翠中天层霄紫汉皆归一览　暖溜暄波热河以水得名山庄东北隅有牐汤泉余润自宫墙外演迤流入建阁其上潄王跳波灵润蒸蔚　泉源石壁悬崖直下旁无路蹊飞流百丈从石壁防出唐崖恭勒】
　　【圣祖御书西为半月湖更西有亭曰瞩朝霞　青枫緑屿越泉源石壁而北跨巅面南置三楹锦树分丛丹霞竞彩其中殿五楹曰风泉满清聼门外三楹面西曰霞标皆】
　　【圣祖御书匾额东向四楹皇上御书额曰吟红榭　莺啭乔木亭当万树园之阳近俯清波逺连丛樾和风澹荡时鸟嘤鸣见万物得所之乐　香逺益清万树园东南金山之隂前殿五楹下临曲沼凉轩明浄緑房紫葩芬菲袭人后三楹曰紫浮轩西八楹曰依緑斋皆】
　　【圣祖御题斋左有亭皇上御书额曰含澄景　金莲映日延薰山馆之右有殿五楹西向环莳金莲花亚叶交枝含风浥露晨景初出金彩鲜新旁室三楹】
　　【皇上御书额曰川岩明秀　逺近泉声縁长隄而北石路半里许渐闻水声摐金戞玉水乐琅然殿三楹南向其东曰聚香斋殿后为亭曰聼瀑外三楹南向】
　　【皇上御书额曰招凉榭　云帆月舫仿舟形作室上为楼北向在如意洲延薰山馆之西　芳渚临流由万壑松风西行折而北傍湖一曲有亭南向巨石嵌空清流倒影夹岸嘉木灌丛芳草如织　云容水态梨树峪之东山麓砥平殿五楹东向横峯侧岭献秀争竒缭白荣青波光无际其西向楼三楹曰旷观　澄泉绕石入梨树峪一径青苍泉自石窦流出依山曲折有亭北向倚层巘镜清漪云根緑净响若璆琳　澄波叠翠亭三楹北向在如意洲之隂湖光一碧逺极天际其北翠壁千寻浮光晻映风景幽絶　石矶观鱼由逺近泉声而下清溪一曲有石矶平广作亭其上东向俯视澄波潜鳞涵泳一一可数涵镜水云岑天宇咸畅阁下有殿五楹西向倚山搆宇水周三面曲廊外布廻抱如半月槛隂架亭额曰金山下有亭曰芳洲皆皇上御书　双湖夹镜水自东北入南滙山泉钟为大湖隄桥左右分一湖为二跨桥宝坊二其北额曰双湖夹镜　长虹饮练在长桥南岸与双湖夹镜坊对峙两岸烟澜渺弥弥望如一　甫田丛樾湖北岸最东一亭与万树园相近平原茂木奥如翳如圣祖驻跸山庄为】
　　【阅习步围之地　水流云在湖北岸最西一亭渐近长隄湖水澄虚空明上下悠然与造化同符圣祖御题三十六景以兹为殿】再题三十六景【乾隆十九年】
　　【皇上驻跸避暑山庄于圣祖御题三十六景之外再题三十六景标题皆以三言
　　有即圣祖御题额者有为】
　　【皇上新题额者云峦献秀川岫呈竒觐绥抚之烈经纬制度之宜均于是见焉有皇上御制再题避暑山庄三十六景诗　丽正门山庄正南一门崇宏广大门左右为朝房内则恭悬】
　　【圣祖避暑山庄题额毎秋廵之期臣工啓事外藩展觐皆由于此　勤政殿丽正门之左南向殿二重前五
　　楹曰勤政殿皇上敬】
　　【天法祖式勤民】
　　【廵行所至离宫别殿悉循圆明园之制题以勤政殿内面南额曰正大光明面北额曰髙明博厚后殿前檐额曰卷阿胜境后檐面北额曰云牖松扉殿前楼五楹长廊周匝凡庆赉燕飨之典于斯御焉　松鹤斋澹泊敬诚殿之东搆大殿七楹以敬奉】
　　【慈寜岫列乔松庭翔雪羽循皇祖松鹤清越之义】
　　【御题额曰松鹤斋　如意湖作亭于湖曲东向前临如意洲芷岸防林苔堦潄水洲势逶迤如芝英之半偃亭之西为芳园居　青雀舫山庄胜趣实在一水溅瀑渟泉咸滙湖中有】
　　【御舟题曰青雀舫泛月冲雨漾碧摇青灵境毕献舟有坞在临芳墅旁　绮望楼碧峯门之左倚城为楼凡九楹北向登临极望水木云峦组分绣错后楼三楹南向恭悬】
　　【圣祖题额曰坦坦荡荡　驯鹿坡塞山产鹿孳息蕃衍而山庄所畜为特驯山迳逶迤儦俟成羣乐依文囿御书驯鹿坡三字勒于石　水心榭石梁跨水南北坊各一中为榭三楹飞桷髙鶱虚檐洞朗上下天光影落空际逾石梁而北有亭名曰牣鱼　頥志堂清舒山馆之西数楹南向恭悬圣祖御题额曰頥志堂又曰光风霁月其西有殿东向曰学古堂均为几余典学之所　畅逺台清舒山馆之左因周垣旧基亘为长廊下依緑水有台巍然登临纵览万象森罗　静好堂在清舒山馆之后筠篁丛碧巘岫萦青堂外飞楼疏櫺四啓曰澄霁楼楼下堂室区分曰风泉满清聼曰山水含清辉曰髙山流水曰岫幌并圣祖御书　冷香亭静寄山房之侧有亭临水东向山庄荷花秋深木落与晚菊寒梅同韵亭北三楹曰峡琴轩与亭鳞次　采菱渡湖之南有小洲可登搆亭其漘形如一笠新菱出水帯露萦烟亭后殿三楹曰环碧　观莲所延薰山馆西南崇亭傍水南向芙蕖万柄涵光照影天葩琼蘂洵为甲观　清辉亭如意洲东临水一亭垂杨披岸亭角出柳隂中有清旷絶尘之趣　般若相清晖亭西精舍一区南向中奉佛像额曰法林寺内殿三楹额曰般若相皆圣祖御题　沧浪屿屿不满十弓而峭壁直下有千仞之势中为小池石髪冐池如緑云浮空有室三楹后檐北向恭悬】
　　【圣祖御书题额　一片云由延薰山馆再折而东面山殿八楹云隂乍起纷郁轮囷极静深之趣　苹香沜万树园之东南湖水分流一鉴澄澈中多青苹丰茸浅蔚清香袭人水滨殿三楹南向　万树园北倚山南临湖其中平原数千畆嘉木罗植御书碣曰万树园自西师蒇事】
　　【锡宴观灯马伎咸在斯园　试马埭万树园西南草柔地旷驰道如云锦成羣腾骧沛艾大驾廵幸于此考牧御书碣曰试马埭　嘉树轩万树园东为轩凡三楹南向老树轮囷垂防数十畆长荣永鬯皆百年前物乐成阁嘉树轩之上重阁五楹一重曰开襟霄汉再重曰乐成阁塞田逺近崇墉比栉童叟庆舞遹观厥成　宿云檐宫城东北隅山尽处当恵廸吉门因势髙敞搆平防以揽胜云气往来若宿檐际　澄观斋宫城东北殿五楹西南曰恵廸吉】
　　【圣祖御书其前檐额曰澄观斋皇上御书前滙山庄诸水緑波翠影逺近交映　翠云岩澄观斋之后有亭翼然晨霞暮霭绚紫绯青岩峦交复云气特多】
　　【圣祖御题曰翠云岩亭后摩崖勒圣祖御书大字曰云岩　罨画窻自青枫緑屿折而东曲室窈深疎櫺洞啓峯岭林泉咸在几席俨如罨畵凌太虚北山之巅置亭抜地倚天颢气清英飘飘有凌云之致下为殿五楹额曰清溪逺流东三楹为含粹斋　千尺雪玉琴轩之东数十武有瀑泉悬流喷薄搆殿五楹御题千尺雪额瀑源来自云根卷沫跳波寒光四射清景独絶　寜静斋千尺雪之后依山搆斋倚山溪】
  </div>
  <div class="pagination">
   <a href="大清一统志_page14.html">
    上一页
   </a>
   <span>
    ...
   </span>
   <a href="大清一统志_page10.html">
    10
   </a>
   <a href="大清一统志_page11.html">
    11
   </a>
   <a href="大清一统志_page12.html">
    12
   </a>
   <a href="大清一统志_page13.html">
    13
   </a>
   <a href="大清一统志_page14.html">
    14
   </a>
   <span class="current-page">
    15
   </span>
   <a href="大清一统志_page16.html">
    16
   </a>
   <a href="大清一统志_page17.html">
    17
   </a>
   <a href="大清一统志_page18.html">
    18
   </a>
   <a href="大清一统志_page19.html">
    19
   </a>
   <a href="大清一统志_page20.html">
    20
   </a>
   <span>
    ...
   </span>
   <a href="大清一统志_page16.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
