<!DOCTYPE html>
<html>
 <head>
  <meta charset="utf-8"/>
  <title>
   八闽通志 - 第 165 页/共 184 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   八闽通志 - 第 165 页/共 184 页
  </h1>
  <div class="content">
   建宁县
　　水明楼在县治北。　清辉阁在儒学畔。　浚川阁在县治东镇安桥畔。旧名“圆应”，县令廖邦杰改今名。　来仪阁在凤山。　平远阁在县南潍江之滨。　西峰堂在县东武调保。　流绿亭在县治北。　魁星亭在儒学门左。　江月亭在县东临濉江。　野渡横舟亭在县东街。　濉城亭去县一里。　跨鳌亭在东山绝顶。下瞰何潭。　斗角亭在何潭堤上。宋淳祐十二年县令廖邦杰建。(上三亭俱在县东。)　练江亭在县南青山之上。　复道亭在北街显武坊。　青云亭在青云岭旁。(上二亭俱县北。)　越王台在县北蓝田保百丈坳。相传闽越王无诸游田于此，因筑台。故址犹存。

 光泽县
　　钟秀楼在交溪。邑士黄孟舟建。　玉虚阁在县西止马。　半空烟雨亭在县南云岩山上。宋时建，颇佳致。　瑞竹亭在县尹廨舍。宋上官均以言事谪宰邑时，有竹生于庭，一根四干十八节，人以为瑞。元至元二十四年朱万初由馆阁出尹，有惠政，行复生，因构亭，匾曰“瑞竹”。进士建安雷机为记。　环翠亭在坑头市。　玉佩隐居在县西莲花山下。后唐光州人郑璩以仆射镇兹邑，北居于此。元至正间其玄孙良贡构隐居之所7，匾曰“玉佩”。翰林杜本为记。

　　　　　　兴化府

 莆田县
　　谯楼在兴化卫前之东。宋太平兴国八年知军事段鹏并建。绍兴六年，经狂卒纵燎，知军事刘登重建。层楼翼张，置更漏鼓角于其上，揭军额于其下。左为“宣诏亭”，右为“班春亭”，后圮。国朝景泰间巡海参政李颙重建。　望壶楼在旧郡治内。宋绍兴二十八年郡守韩彬建。以壶山名。　万卷楼在府城东北尊贤里延寿溪。唐徐寅所居也。徐氏有联句云：“壶公山下千钟粟，延寿溪头万卷书。”徐氏复迁壶山下梅陇，故云。　尊经阁在府学大成殿西。　登瀛阁在府城东北望江里岩昭灵庙。苏直为记。　眠云阁在蔡溪岩旁。　通游阁　宣寂阁(上三阁在府城西北广业里。)　儒雅堂旧郡治小厅也。宋天圣六年知军李余庆建，乡贡进士陈安国为记。后更名“儒雅”。隆兴二年郡守刘韫又更名“平理”，乾道五年郡守何称复旧名。　桂籍堂宋崇宁四年郡守郭重建。追考至道以来郡进士题名，刻石置堂上，军学教授胡份为序。宣和七年郡守廖刚立石续记，堂旧在大厅之东，后徙于小厅之北。　和简堂宋绍熙元年郡守赵彦励建。堂之后曰“思无邪斋”。　三瑞堂宋天圣六年郡守李余庆创，匾曰“清心”。绍兴二十年，有五色雀集于大厅榕木之上，芝草产于后圃；麦秀两歧，郡守陆涣因更名“三瑞”。　壶山堂在旧郡圃内。初名“望山亭”，郡守陆涣更名“五芝亭”，林光朝为记。乾道间郡守张允蹈8又更名“壶山堂”。堂之后有台曰“流觞”，其东又有台曰“见遽”9，盖允蹈所创也。淳熙初，郡守潘畴更名“龢风”。　流化堂在旧通判厅之东。宋通判庄草名。　志喜堂在通判厅之右。通判周必达以“喜雨”名。其西南隅有“望壶台”。(已上七堂俱在旧郡治内，今废。)　无毡堂在军学西教授厅之右。旧名“无隐斋”，乾道间教授陆琰更今名。堂之东又有冷轩。　尊德堂在郡学礼殿东北。宋淳祐中郡守杨栋建，以处刘弥邵，弥邵卒，黄织继之。　思贤堂在旧莆田县前，即今县学泮池之北也。旧有亭，临水，曰“水亭”。唐乾符五年建。宋咸平中薛奎作邑，增辟为堂。更名“梦草”，后废。宣和间知县吕之材即其旧址而增筑之，匾曰“思贤”。盖以奎入参大政，民思之，故去。又为亭于池之南，曰“鉴亭”，跨城作榭曰“观稼”。乾道十年知县林介重修。越明年，知县李宗甫绘简肃之像于堂。　徐复宅在府城东二十里。按艾轩与守书，但言在城东二十里，不言其处。复赐号“冲晦处士”，老于杭之万松岭，南渡后故宅犹存。　蔡襄故居在府城南忠惠坊内。　扶春馆在旧郡治宅堂后。旧以酴醿名“翠香亭”。乾道元年郡守张允韬更今名。后敞一轩，北向，曰“山人方丈”。　正己斋在儒雅堂之西庑。旧名“学古”，郡守潘畴更今名，自隶额。　强为善斋在旧通判厅之左偏。通判周必达名之。　靖共亭在旧郡治小厅之后。天圣六年郡守李余庆创，名“式宴”。淳熙元年郡守潘畴更曰“北窗”。十三年郡守朱端学改今名。　手诏亭在谯门外宣化坊之南。　嘉禾亭在旧县治后圃。圃有古木樛曲如龙状，宋知县丘铎因以名亭。　慨然亭在府治西宋行衙之后。　使星亭在府治北里许。宋绍兴十一年郡守杨大任建。　望海亭在梅峰之上。由共乐台循城西偏数百步而至，面势豁然，苍莽无际。正字方翥为记。　将迎亭在乌石山之南。旁有一山，亭居其下，故以北亭名之。　绿野亭在旧宁贞门外二里许。宋殿中侍御史郑伯玉归田时所作，郡守俞希孟命以是名。今伯玉祠堂即其址也。　龟纹亭在府城西北龟纹岭上。为游人憩息之所。　远香亭在县学内。洪武间知县任益筑台于薛公池中而亭其上，匾曰“咏归”，成化二年知府岳正改今名。　章公亭在望海门外章公斗门桥之上。元至正十二年建。俗呼“花亭”。　潮信亭在熙宁桥之西。宋靖康二年郡守张读建。亭临白湖，风静波平，壶山例影于此。绍熙二年郡守赵彦励重建。　民信亭在熙宁桥之东。靖康二年建。(上二亭俱度。)　濯缨亭在景得里国清塘上。宋淳祐间里人林国钧建。接官亭在拱辰门外。俗呼“第一亭”。宣德间县丞叶叔文建为送迎之所。　果满亭俗呼“第二亭”。元至正十四年建。(上二亭俱东厢。)　猿臂亭在延兴里。俗名“第三亭”。元至正十五年建。　鼓楼亭在奉谷里海滨。　此心亭洪武二十年里人宋怡斋建。　却金亭在南哨。景泰间，都指挥佥事王胜提督海道，有惠以及于人，后闻其被荐，将北上，乃相率囊金赆之。胜悉却不受，因为立亭道左，匾曰“却金”。(上二亭在武盛里。已上十亭俱府城东。)　四览亭在永丰塘上。俯瞰塘水。宋崇宁四年郡守郭重建。淳熙九年郡守林元仲斥亭前隙地之半创艾轩祠。绍兴二年郡守赵彦励重建。今废。　关王庙前亭永乐十一年通判董彬重建。　锦亭洪武七年建。(上三亭在南厢。)　莆阳亭在文赋里，今濑溪铺是也。(上四亭俱府城西南。)　至止亭在孝义里。　清宁亭在涵江清宁桥。宋绍兴二十三年建。　蘸绿亭在囊山寺前。正统十二年重建。(上二亭在延寿里。)　使华亭在常泰里。旧名“延寿亭”，右驿路也。宋建炎二年建。临溪之西，瀑布高可百尺。先辈徐寅之别墅在焉。翁纬诗云：“走青奔碧月潺湲，势与晴江远接连。沙草翠侵驱马路，岸花红湿钓渔船。烟生远店收寒雨，风起高梧咽暮蝉。徐氏旧居人识否？渡南溪下白云边。”　常思亭　阜民亭在松岭之上。永乐二年兴化县知县吴旭建。(上二亭在广业里。已上六亭俱府城东北。)　致爽轩在旧县治内，即今府治也。宋知县元伯泾建。并为记。　共乐台在府治后州峰之巅。郡城中登眺最胜处也。初名“共乐亭”。蔡襄诗云：“庭有美音非独乐，会当炎暑有多风。山川形势阑干下，井径追游月色中。”宣和六年郡守廖刚重修，更亭曰台，后有轩曰“岸帻”，亦曰“后乐”。台前数百步有亭，曰“平远”，又曰“竞秀”。隆兴二年郡守刘韬榜其门，曰“芳菲谷”。淳熙九年郡守林元仲重修，即台之东偏榜曰“共瞩”。

 仙游县
　　大隐楼在县治旧尉厅之东。宋时建。旧名“见山”，县尉周端赏改今名，并为记。又尉厅之前有“南轩”，西有“梅林轩”，梅林之北有“思贤堂”，县尉黄岩孙为记。堂之前旧有“熙春台”，循台而北有“环秀亭”，郡人陈宓书匾。　望秀楼在县治厅事之西。　丰登楼在旧兴化县宣化桥之上。宋隆兴二年县令陆楠建，林光朝为记。　齐云楼　横翠楼(上二楼在县北兴泰里旧兴化县治。)　平政堂在县治厅事之后。　平易堂在平政堂之后。旧名“清心轩”，又名“捐永”，后改名“五柳”。(上二堂俱宋嘉熙间知县姚遇重建。)　道爱堂在县治厅事之西。宋嘉定十二年知县许伯诩、宝祐四年知县赵与泌重建。　吏隐堂在旧兴化县治厅事之西。县令丁大容诗：“白马岭头回首处，黄绸被里报衙时。真成吏隐神仙地，往往宦游人未知。”　澄心堂在旧兴化县北山之巅。(上二堂俱县北兴泰里。)　迎仙馆在县东九仙门外东塘之侧。唐为迎宾馆。其外有迎宾□10，郑士良为记。宋崇宁三年知县钱闻重建，更名“十洲亭”。宝祐元年知县赵崇迁修，更名“迎仙馆”，中有“爱香亭”。四年知县赵与泌复修，更名“九仙馆”，卓得庆为记。国朝永乐十年县丞宁保倡邑人张得宏、林以升重建，复名“迎仙”。　衮华馆在县西功建里。宋淳熙元年建。　登瀛馆在折桂里。宋淳祐元年建。　皇华馆在旧兴化县治之西隅。(上二馆俱县东北。)　移风厅　游圣亭　日新亭　中鹄亭(上厅并亭凡四处在儒学内。宋咸平五年县尉段全建。)　色笑亭在儒学内。宋时建。亭之前旧有皂荚树，每值诏岁11，树所生荚，辄应举人之数，因名之曰“瑞荚堂”。绍定六年知县董登改今名。　爱香亭在县治东圃锦香径之中。循爱香而北，又有亭二，曰“横琴”，曰“制美”。循“制美”而南，有台二，曰“清越”，曰“玉照”，皆宋时建。其所谓“东圃”即“东旧梅圃”也。　鸾栖亭　乐香亭(上二亭在县治旧主簿厅之左右。旧名“高士矮屋”，俱宋主簿林建，后改今名。)　恩波亭在县治西二百步旧西塘之侧。塘久为邑民侵筑，宋乾道四年知县赵纲厘正之，浚为放生池，而作亭其上，是岁莲生，因名亭曰“瑞莲”。淳祐三年知县蔡次传重建，易今名。今废。　俞潭亭在香田里。宋绍兴元年建。国朝洪武十五年重修，岁久而圮。景泰元年龙华寺僧可成重建。　锦井亭在常德里。元至正二年建。国朝洪武三十四年修。　里尾亭在折桂里大溪北岸石马桥上流里许。　白泉亭在香亭里。景泰元年里人李伯让募众建。(上四亭俱县东。)　大济亭在善化里大济岳前。宋绍兴末并建，国朝景泰四年里人郑訚募众重建。　龙首亭在仁德里。元元贞二年建。以龙华寺之路由兹亭而入，故名。　归仙亭在善化里归仙岭上。洪武二十年建。　屏山亭在文贤里屏山之下。成化八年里人翰林检讨郑纪肇建。(上四亭俱县西。)　仙溪亭在仙游桥南。宋绍熙八年建，国朝永乐十年修，景泰七年重修。　沧浪亭宋天圣二年建。　双林亭其地有温泉，故立亭为游人盥濯之所。宋宝祐六年建，元至正五年修，国朝成化年间里人重建，匾曰“日新所”。　仙岭亭洪武元年建。(上三亭在永兴里。已上四亭俱县南。)　风亭亦名“枫亭”。在太平桥之北。宋淳熙二年、元至正二年俱尝修之。国朝成化十年驿丞曾铉复修。　马岭亭元末龟塘黄景德建，国朝洪武三十年修，天顺六年里人林吉轩等募众重修。今为枫亭驿迎送使客之所。　锦岭亭正统间里人郑彦辉募众建。　濯缨亭在枫亭太平桥之北。正统元年里人郑万、王秀募众建。　蓝岭亭在枫亭之南三、四里许。天顺七年里人募众修。　清泽亭在濯缨亭之南数百步。成化十一年里人户部郎中陈迁并建。　黍稌亭在塔斗山下后洋垅中。成化十二年里人封户部主事陈德通倡众并建12。(上七亭在连江里。)　长岭亭宋咸平二年建。国朝永乐四年重建。天顺二年象峰僧无外募众修。　南浦亭洪武间建。以地而名。成化间里人募众重建。(上二亭在香田里。已上九亭俱县东南。)　宦游亭　双桂亭　惠政亭在惠政桥之上。　使星亭　十里亭在旧兴化县治之南十里，故名。　鲤湖亭(上六亭在县东北兴泰里。今俱废。)　凤顶亭在县西北兴贤里九座寺凤顶峰下。宋宝祐二年建。

　　　　　　福宁州

 本州
　　栖碧楼在四十三都。宋里人黄馆建。馆有诗：“窗分芳树绿，帘卷夕阳红。幽鸟管絃脆，远山图画同。”　光风霁月楼在儒学内。宋咸淳七年知县李季可建。　林嵩草堂在于都太姥山。唐林嵩读书之所也。　清远亭　绿猗亭　瑞莲亭因泮沼有双莲之瑞而名。(上三亭俱在儒学内。元大德十一年州知事沈仲祥建。)　绣谷亭在建善寺前。　息心亭在东门外。永乐八年邑人募众重建。　桂枝亭在赤岸。唐观察使李晦为进士林嵩建。　驻履亭在昆田里铁障山下。宋时里人程氏建为游息之所。(上四亭俱州东。)　冈溪亭永乐十四年邑人募众建。　迎恩亭在教场之右。正统六年知县项智建。　九重亭在温府里。宋德祐间建。(上三亭俱州西。)　接官亭在州治南南峰岭下。永乐十四年知县秦海建。

 宁德县
　　迎凤楼在县东一都。　观澜亭在南坛之旁公馆之后。下瞰池塘，盖塘属于学，而亭亦为学建也，故以“观澜”名。　超览亭在灵溪寺之西。旧名“晴晖”，后改今名。宋淳祐十二年知县徐梦发重建。　憩亭在白鹤岭之半。宋枢密曹辅建。国朝成化十五年县丞潘旋重建。　骖鸾亭　跨鹤亭(上二亭在白鹤岭旁。宋嘉定间县丞王克宽建。)　天峰亭在白鹤岭之巅。宋淳祐十二年知县徐梦发建。(已上五亭俱在县东一都。)　枫岭亭在二十二都。洪武二十年宦源黄伯源建。　石壁亭在二十三都。正统四年道土陈卢中建13。(上二亭俱县西。)　应石岭亭在县北六都。元大德五年建。

 福安县
　　飞凫阁在重金山之麓。　锦屏堂在县治西。四旁环植海棠五千余株，故名。　玉春堂在扆山之东。堂左右环植梅花。(已上阁、堂凡三所，俱淳祐八年知县林子勋建。)　桂芗亭在旧市易库之北。　依仁亭(上二亭俱在黄崎镇。今废。)　扆峰亭在县治后山顶。为县僚登眺之所。　平远台在县城南。山水环绕，为邑胜处。(上亭、台凡二所，俱宋淳祐间知县林子勋建。)
　　校　注
　　1　乾隆《福建通志 古迹》作“明林弼建，著书其中，号梅雪斋”。光绪《漳州府志 艺文》载有林弼《梅雪斋文集》。是梅雪斋为林弼所建，“福字”衍。
　　2　乾隆《福建通志 古迹》作“馆其甥曾从龙”。
　　3　乾隆《福建通志 古迹》作“谢知几建”。
　　4　民国《福建通志 古迹》作“在府城西”。
　　5　民国《福建通志 古迹》作“邹总管铉建”。
　　6　民国《福建通志 古迹》作“王塘”。
　　7　民国《福建通志 古迹》作“卜居于此，元至正间，其孙良贵构隐居之所”。
　　8　民国《福建通志 古迹》作“张允韬”。
　　9　民国《福建通志 古迹》作“曰见道”。
　　10　民国《福建通志 古迹》作“其外有迎宾亭”。
　　11　诏岁指封建皇朝所定乡举之年。民国《福建通志 古迹》作“每岁乡举”。
　　12　民国《福建通志 古迹》作“陈迁创建”。
　　13　民国《福边通志 古迹》作“陈虚中建”。

卷之七十五

　　寺　观
　　缁黄有庐，昉于后汉，而东南郡县犹未有也。自吴孙权始建。建初寺于江东，建洞元观于方山，而后寺观始蔓延诸郡以及于闽。历晋、宋、齐、梁而始盛，又历隋唐以及伪闽而益盛，至于宋极矣!名山胜地多为所占，绀宇琳宫罗布郡邑。自二氏较之，佛氏之居，视老氏又十八九焉。洪惟我太祖高皇帝创制立法，自非古有赐额为国祝厘者悉令归并，郡县并限僧之名数，而复禁其私度私创，使之自废。今之存者特千百之十一耳。然不考其已废者而并载之，则圣神之见度越前代帝王之远，孰得而窥之哉？乃志寺观。
　　　　　　福州府

 闽县
　　开元寺在灵山之西。旧属怀安，梁太清三年置。旧名“灵山”，寻改“大云”，唐初改“龙兴”，开元二十六年改今名。寺之后有芝山，故复匾其门曰“芝山”。会昌中汰天下寺，州存其一，即此是也。宋天禧中灾。庆历三年合开元、庄严二寺之地重建，更名“开元庄严禅寺”，国朝为祝圣之所。中有平怀堂。　普光塔寺在府城东隅甘棠坊内。宋熙宁五年建。旧有塔五级，国朝洪武间增为七级。宣德间徙建于寺西百步许。(上二寺俱府治东。)　万岁寺在九仙山之西。唐天祐元年王审知建。五代梁赐今额。内有定光塔、金粟台。　南法云寺五代唐清泰元年伪闽建。初名地藏通文寺，宋祥符间赐今额。国朝宣德中内使卓广梁重建。　法海寺在九仙山之西北罗山之下。五代晋开运二年建，名“兴福院”，亦名“罗山寺”，宋祥符中改今名。政和中改为“神霄宫”。宣和初改为“女贞观”。建炎初复旧。内有放生池。我国朝初有司以储军器。正统二年重建。(上三寺俱府治东南。)　鼓山涌泉寺在鼓山里。唐建中四年有龙现于山之灵源洞，因建寺镇焉。王审知尝命僧神晏居于其中，而倾其国资以给之。乾化五年改为“鼓山白云峰涌泉院”。中有华严台、妙峰阁、一多庵、痴坐轩、憨睡室、无尽门，总名曰“华严”。国朝复改寺，宣德初重建。　云门寺在南洋屿1。宋嘉定间建。中有吸江亭、石莲。国朝永乐间太监郑和重建。　石泉寺洪武三年建。(上二寺在江左里。)　衡山寺2在江右里。唐景福二年建。　海文殊寺在嘉登里。　大乘爱同寺在东山。梁大同六年置“大乘寺”，十二年置“爱同寺”，唐大中十一年，合二寺为一，因名。宋元祐中，许将请为功德院，中有夜光台、神僧室、鉴净轩、放生池。　文殊般若寺唐景龙四年建。咸通中赐额，曰“东山文殊般若寺”。国朝成化七年重建。寺之山旧产金沙。(上二寺在瑞圣里。)　华严寺在浦头。宋太平兴国八年建，即地藏塔院也。其地本唐翁承赞之第，有昼锦亭、狎鸥池。　宝月寺唐乾宁初建。宋乾道六年陈诚之请为功德院，改曰“广因报先”。国朝永乐元年重建。　东禅寺在白马山。旧名“净土”。唐武宗时废为“白马庙”。咸通中，撤庙为寺，号“东禅净土寺”。中有放生池。国朝成化三年重建，改名“东禅宝降禅寺”。　地藏寺唐乾宁元年建。(上四寺在易俗里。)　太平兴国寺在光俗里。旧名“咸通般若寺”。宋太平兴国四年　赐今额。　灵洞寺在至德里。唐咸通四年建。　龙瑞寺唐天复元年建。国朝天顺二年重修。　云林寺宋绍圣三年建。(上二寺在永南里。已上一十五寺俱府城东。)　妙峰寺在仁峰里妙峰山之巅。宋建隆元年建。　梁山寺在还珠里。　枕峰寺宋建隆元年建。西峡渡之南，驿道往来候潮之所。国朝正统九年重建。　吉祥寺宋景祐元年建。国朝成化间知府唐珣建。(上二寺在归义里。已上四寺俱府城南。通上寺凡二十四所俱存。)　祥光龙华寺梁时建。　华林寺陈天嘉中建。(上二寺在鼓山里。)　祥光延祐报恩寺在桑溪里。　圆明寺在易俗里。　方山寺在光俗里。陈天嘉元年建。有贾岛、章敬碑铭。　瑞迹寺在开化里。唐咸通元年建。(上六寺俱府城东。)　报恩光孝寺在时升里。宋崇宁二年建。政和初改“天宁万寿禅寺”，绍兴间累改今名。有李纲所撰《瓯粤铭》。　头陀万寿寺在嘉崇里。宋至治二年建。　兴福藏寺在还珠里。　白鹿寺在精善里白鹿山之榕溪。唐元和四年建。诛茅之日，白鹿适至，咸通中因赐今额。前有白鹿亭。(上四寺俱府城南。)　唐兴寺梁天监元年建。　佛力寺梁普通五年建。　闽光寺梁大同二年建。　陈棋寺　塔林寺(上二寺俱陈大建元年建。)　香林寺隋开皇十年建。(上六寺见旧记。已上寺凡一十六所，俱废。)　九仙文殊院唐景二年王潮建。　嘉福院宋大中祥符四年建。　圆明院在九仙山之南。五代周显德五年建。　内汤院在府治东北。宋嘉祐间建。有温泉。(上四院俱存。)　报慈崇恩经院在开元寺东。宋太平兴国六年置。后并入开元寺。　九仙天王院宋天圣元年建。　九仙育王院宋嘉祐二年建。有海月堂。郡守程师孟有诗。　安福院在丁戊山。唐咸通十三年建。五代梁乾化二年王审知建。木塔七级，俗呼新塔。　妙严院在东南隅。宋天禧四年建。有熙春亭。(上五院俱废，已上九院俱在府城中。)　弥勒院在桑溪里。唐时建。又光德里亦有弥勒院，宋天圣九年建。　妙相院在鼓山里。　飞泉院唐武德元年建。　幽居院五代唐天成元年建。　甘泉院宋政和四年建。又开元里亦有甘泉院，唐开元元年建。　招善院宋庆历六年建。　香炉院五代晋天福二年建。　云岩院五代周显德六年建。(上六院在合北里。)　香岩院五代唐天成元年建。　清福院宋熙宁七年建。　保福院宋嘉定中建。又嘉崇、瑞圣、还珠三里各有保福院。　重云院元至正二十年重建。(上四院在江左里。)　清胜院在嘉登里。宋元符二年建。　东报恩院五代晋天福十年建。　资福院宋建中靖国间重修。又易俗、嘉崇、西集三里各有资福院。　兴善罗汉院宋天禧中建。　东峰资圣院宋熙宁二年建。又方岳里亦有东峰院，宋明道二年建。　瑞林院宋元丰元年建。(上五院在孝义里。)　圣泉院唐景龙元年建寺。旧名“法华”，先天二年立今额。有多宝塔、御书堂，放生池。　灵泉院唐咸通二年建。又光俗里亦有灵泉院。　永和院五代唐天成元年建。　报慈院五代晋天福元年建。　宝峰院宋乾德二年建。　华严院宋景德四年建。　眠云院宋庆历五年建。　闽山塔院宋庆历七年建。　普贤院庆历八年建。　凤山院(上一十院在瑞圣里。)　顺峰院唐咸通九年建。　三昧院唐中和五年建。　东报国院唐天祐元年王审知为昭宗建，名“报国资圣院”。　东林院五代梁开平二年建。又光俗里亦有东林院，五代梁开平中建。　无量寿院宋乾德二年建。　楞严院宋建德五年建。同庆院宋开宝三年建。　舶塔院开宝七年建，号“舶塔天王寺”。有宝鸡亭，以东望金鸡山故也。　崇福院宋太平兴国三年建。　崇寿院宋咸平元年建。　罗汉院　福林院(上二院俱天禧四年建。)　多宝院宋景福四年建。　南报国院　广福院(上二院俱宋治平四年建。)　德慧塔院宋元符三年建。　观音院宋大观二年建。又古山、永北、光德、至德、永庆、钦仁六里各有观音院。　瑞圣院宋天禧二年建。(已上一十八院在易俗里。)　国德院唐景龙三年建。清凉院唐咸通五年建。又永南里亦有清凉院，五代晋天福五年建。(上二院在光俗里。)　广明院　光启院唐光启二年建。　佛顶院又瑞圣里亦有佛顶院。俱宋天历八年建。(上三院在至德里。)　崇林院在官贤里。宋治平三年建。　灵山院梁大同元年建。　泗洲院宋开宝七年建。　广福院　西方院(上二院俱宋康定元年建。)　西坊塔院宋康定二年建。　龙卧院宋嘉祐八年建。(上六院在仁惠里。)　石湖院唐广明二年建。　天王院宋太平兴国元年建。又归善、高详二里各有天王院。　鹫峰院宋熙宁三年建。(上三院在永北里。)　保圣院在开化里。宋元祐四年建。(已上六十二院俱府城东。)　玉泉院在时升里。宋景祐二年建。　超功院陈大建元年置。　高盖院唐咸通七年建。(上二院在仁丰里。)　圣迹院五代梁贞明二年建。　钓龙台院宋淳化四年建。中有达观亭，蔡襄有诗。碧光亭，程之邵有诗。　弥陀院宋开宝二年建。又官贤里亦有弥陀院，国朝洪武间以其址为白湖铺也。　兴圣院宋靖康元年重建。(上四院在嘉崇里。)　河口弥勒院在高惠里。宋乾德二年建。　报恩堂院五代梁贞明五年建。　隐峰院宋绍圣二年建。　兴福藏院　龙山院　隆兴院(上六院在还珠里。)　瑞峰院五代晋天福元年建。又易俗里亦有瑞峰院，宋建隆二年建。　宝积院宋天禧二年建。　勤峰院天禧间建。　新兴院(上四院在西集里。)　灵湖院宋雍熙二年建。　西岩院雍熙四年建。　五仙观音院唐天宝二年建。　紫薇院宋天圣三年建。　新兴院　文殊院宋景祐二年建。(上六院在方岳里。)　香云院在永庆里。宋大中祥符元年建。　应天院五代周广顺四年建。　三峰院宋元丰八年建。(上二院在清廉里。)　西林院在灵岫里。唐咸通中建。　大悲院咸通七年建。　开化院咸通八年建。　应瑞院宋开宝八年建。(上三院在绍惠里。)　宝林院宋乾德二年建。　广济院宋太平兴国七年建。　福圣院唐大中十二年建。　释迦院五代晋天福四年建。　报恩院　福兴院　应圣院　瑞云院(上八院在钦仁里。)　灵合院在积善里。唐开成二年建。　崇寿院在归义里。(已上四十院俱府城南。)　真隐院在永北里。唐光化二年建。院近西峡，往来者多憩焉。有止堂。　银峰院　兴福文殊院唐大中元年建。(上二院在高详里。已上三院俱府城东南。通上院凡一百五所，俱废。)　净业尼院在府治东南秀实坊。五代梁贞明六年建。　崇庆尼院宋雍熙元年建。(上二院俱存。)　九仙资福尼院宋元祐五年建。(上二院俱府治东南。)　法林尼院在易俗里。梁大通元年建。闽之尼院自此始。　栖隐尼院在瑞圣里。又光德里亦有栖隐尼院，五代唐同光四年建。　报恩尼院在孝义里。又嘉崇、方岳二里各有报恩尼院。　宝林尼院在孝义里。　栖林尼院宋绍兴中建。　崇圣尼院宋元丰二年建。　南法林尼院宋政和中建。(上三院在官贤里。)　水陆尼院在嘉崇里。宋元丰元年建。　福兴尼院　新兴尼院(上二院在还珠里。)　松峰尼院在归善里。宋宣和七年建。(已上一十二尼院俱废。)　大悲庵在孝义里。宋太平兴国五年建。　新尼庵在永福里。　慈氏堂在还珠里。(已上庵堂凡三所俱废。)　九仙观在府治东南。初，郡人谓九仙、乌石两山左弱右强，乃建观于九仙山之巅，时宋崇宁二年也，号“天宁万寿”，绍兴间改为“报恩广孝”，寻复改“广孝”为“光孝”。政和间尚书黄裳增建楼阁。元至正初改为九仙观。国朝永乐间太监郑和、正统间内使柴山、左布政使周颐俱尝修建。成化十八年镇守太监陈道复修建一新。郡人王孜诗：“汉唐兴废犹昨日，沧海茫茫天一碧。西风杯洒须尽欢，当时九鲤成陈迹。”现有石刻古记一篇，大概谓有金埋于于山，但其文类谶讳语，莫晓所谓。　玄妙观在府城东门外。宋大中祥符三年建，名“天庆观”，元元贞元年改今名。国朝洪武二十四年并为丛林。　泰和观在府城东易俗里三昧山下，废。　中山嵩岳崇福行宫在府治东南岳临坊内丁戊山巅之南。　太华宫在光俗里。　玉虚堂在临清河边。元至正间建。又府城南时升里亦有玉虚堂，元大德九年建。　云寓堂在闽县前。元参政魏天祐建。(上二堂府治东。)　真武堂元至正间建。　北斗堂永乐六年建。(上二堂在府治东北。)　混元堂在光俗里。元大德间建。　玄元堂在府城南绍惠里。元至正二年建。

 侯官县
　　神光寺在乌石山之麓。唐大历三年析南涧为“金光明院”，七年改为“大云”，会昌间废。大中三年，监军孟彪构亭凿池其间，号“南庄”，明年舍为寺，又明年赐今额。国朝两经回禄，随复建。成化十九年镇守太监陈道重建。　仁王寺在神光寺之右。五代晋天福三年伪闽连重遇建，国朝洪武间修。有雨花阁、横山楼，寻毁。天顺七年重建。　南涧报国寺在神光寺之左。梁大通六年建。唐宁二年王审知创天王殿，改号“南涧3”。护国天王以其在南涧之旁，故名。又有净胜轩。国朝景泰三年灾。成化十九年镇守太监陈道重建。　石塔寺在南涧寺之东。唐贞元十五年，德宗诞节，观察使柳冕造石塔，赐名“贞元无垢净光”。五代晋天福六年王延羲重建。国朝永乐、宣德、景泰、成化间俱尝修建。　地平瑜珈教寺在乌石山之北。元至正十七年建。国朝正统间镇守奉御来住重修。景泰六年奏改名“法禅寺”。俗呼“地平堂。”　弥勒寺在释迦寺东。(已上六寺俱在府城中。)　怡山西禅长庆寺旧号“信首”，隋末废。唐咸通八年重建。寻改名“清禅”，又改“延寿”，又改“长庆”，宋景祐五年敕号“怡山长庆寺”。中有奎华阁、紫翠亭、放生池。国朝宣德二年重建。正统间相继修建一新。　楞伽寺唐大历六年建。(上二寺在一都。)　石松寺宋大中祥符三年建。国朝成化九年重建。　奉先寺梁乾化三年建。　龙安寺唐乾宁元年建。国朝成化三年重建。(上三寺在三都。)　安元寺在五都。宋景祐二年建。国朝正统三年修。(上六寺在府城西。)　精岩寺在七都。唐长兴二年建。有妙观亭、独露庵、金界亭、盘陀石、金刚窟、清凉台、月华庵、华峰亭、绿阴亭、喜见亭，俱宋元符间建，国朝洪武间重建。　灵隐寺在八都。唐咸通二年建。(上二寺在府城南。)　仙宗寺在五、六都。五代唐同光二年建。后毁，元至正二十三年重建。有历峰亭、白鹤岭、洗钵池、昙花磴、枢松关、金鸡岩、卓锡泉、垂萝径，号八景。　禅林寺在六都。五代唐天成五年建(上二寺在府城西南。)　雪峰崇圣禅寺在二十八、九、三十都。唐咸通十一年建。乾符二年赐号“真觉”，宋太平兴国三年赐号“崇圣”。有山阁、枯木庵、留香堂、文殊台、白云堂、卧云堂、乘云台。　超山报国寺在十三都。隔大江沿浦而入，有孤阜超然突起，故名。元泰定初建。　南禅寺在十四都。五代梁乾化二年建。　新兴寺唐中和元年建。　香林寺五代晋天福六年伪闽建。(上二寺在二十四都。)　灵峰寺在三十五都。宋庆历七年建。(上六寺俱在府城西北。已上二十二寺俱存。)　大沩寺唐中和五年建。宋大观间余深请为坟庵。　应真寺唐光化二年建。　西报恩寺唐天复三年建。　松山寺　末山寺(俱五代晋天福四年伪闽建。)　永隆寺宋开宝元年，吴越钱氏建。　香岩寺宋淳化元年建。　显报寺宋祥符元年建。　观音台寺宋建炎三年建。(上九寺在一都。)　唐安寺陈天嘉二年建。　开元寺宋景祐四年建。　显庆寺宋庆历六年建。(上三寺在草市都。)　云居寺唐乾符五年建。　鸿恩寺唐广明元年建。　隆安寺宋淳熙元年建。(上三寺在三都。)　双峰寺在四都。唐咸通五年建。六年赐号“护圣禅院”。宋绍兴三十一年以为枢密富直柔功德院，号“崇因荐福”。　妙峰寺　洪山寺(上二寺在□都4。已上一十八寺俱府城西。)　栖云慈峰寺在七都。唐乾宁元年建。　佛座寺宋元祐元年建。　幽林寺宋大观三年建。(上二寺在九都。已上三寺俱府城西南。)　雪峰寺唐建中初建。　石门兴福寺唐光启三年建。　明山寺宋天圣二年建。　宝庆寺宋庆历三年建。(上四寺在十二都。)　仁王寺在十二、三都。宋庆历八年建。　药山寺晋太康元年建。　象峰寺梁太清元年建。　石泉寺宋乾德三年建。(上三寺在十四都。)　白龙寺五代晋天福二年伪闽建。　囷山广福寺天福四年伪闽建。(上二寺在十五都。)　南山寺在十九都。唐光启二年建。　邓山寺在二十五、六都。宋治平三年建。　金砂寺在二十七都。宋建炎三年建。　镇国寺在三十四都。唐中和元年建。　灵塔寺在十一都。晋太康三年建。唐武德二年赐额。(已上一十五寺俱府城西北。通上凡三十五寺，除大沩、妙峰、洪山、灵塔四寺久废，其余三十一寺，国朝洪武间并为丛林。今渐次俱废。)　宝峰寺在甘蔗州。　明空寺刘宋升明三年建。　妙果寺齐永明三年建。　临江寺梁天监三年建。　花山寺梁大通四年建。(上五寺俱见旧记，赵宋时已不存矣。)　南报恩寺在南涧寺。南唐大中十一年以隙游亭之地创寺并塔七级。咸通中，敕号“神光塔院”，曰报恩塔院。周朴诗：“风云会处千寻险，日月中时八面明。”闽之浮屠始于萧梁，高者三百尺，至有倍之者，峻拔相望。乾符五年巢寇焚殄无遗。其后，王审知父子相继创建，凡七塔。宋谢泌诗云：“城里三山千簇寺，夜间七塔万枝灯。”国朝两经回禄，随复建，并入南涧寺。　上生院唐大中六年建。中有放生池。　千福院唐乾光三年置5。　延祥院五代晋天福五年置。本闽之邮馆，宋绍兴五年屯驻水军因以为延祥寨。　释迦院宋天圣四年建。(上五院俱在乌石山。)　育王塔院在右一坊。闽王时建。　龙山院宋端拱二年建。　开化院宋景祐四年建。(上二院在府治西。)　万寿院在府治南隅。五代晋天福元年王继鹏以太平宫改建。　祖堂院宋开宝四年建。　道清天王院五代梁乾元二年建。(上二院在府治西南。)　法祥院在府城南闽山。宋建隆初建。　佛国院宋太平兴国二年建。　云林院宋天禧二年建。　兴福院天禧五年建。　翠峰罗汉院宋天圣五年建。　普通院(上五院在草市都。)　应真院唐光化六年建6。　西罗汉院唐乾化二年建7　西观音院五代梁贞明六年建。　太平兴国院宋太平兴国元年建。　报亲院宋大中祥符元年建。　极乐院宋天圣元年建。　清泉院宋景祐四年建。　东观音院宋庆历三年建。　报国东院　石山院宋熙宁元年建。　永寿院宋大观元年建。　长汀院宋崇宁二年建(上一十二院在一都。)　罗汉功德院唐大中十三年建。咸通六年赐额。　廊回院唐咸通五年建。　吉祥院宋大中祥符九年建。　报先院宋至和元年建。　保庆院　瑞林院(上六院在二都。)　安元院在十二都。宋治平中建。　保福院在十二、三都。宋天圣三年建。又十九、二十一、二十二都，三十二、三都亦有保福院，俱府城西北。　仰月院在十三都，宋庆历八年建。　南禅院五代梁乾化三年建。　林洋院宋开宝二年建。　南峰院　资福院又二十八、九、三十都，三十一、二、三都亦有资福院。　荐福院(上五院在十四都。)　龙泉院唐麟德元年建。　三峰永宁院唐咸通二年建。　罗洋院五代晋天福九年建。　怡山院宋开宝元年建。(上四院在十六、七都。)　慈恩院宋景祐二年建。　归宗院　灵峰院(上二院俱宋庆历间建。)　万回院宋至和三年建。　广福院　延庆院　翠峰院(上七院在三十五都。已上四十二院俱府城西。)　资圣院唐大中十一年建。　奉天院五代梁乾化二年建。　香积院梁贞明六年建。　历山院宋天禧元年建。白莲院(上五院在三都。)　鸿恩院在三、四都。唐广明元年建。　白云院　五云院(上二院俱唐天复三年建。)　积善院唐光启二年建。　中峰院光启三年建。　禅林院五代唐天成五年建。　保圣院宋熙宁八年建。　宝林院宋景祐二年建。(上七院在五、六都。)　福胜院唐大中十三年建。　新安院五代周广顺元年建。　靖安塔院宋大中祥符元年建。　圆庆院宋皇祐元年重建。　靖安院宋政和四年重建。(上五院在七都。)　安德院唐大中初建。　新兴院唐咸通中建。　灵源院宋嘉祐中建。(上三院在八都。)　报恩院在九都。宋至和元年建。又府城西北二十五、六都亦有报恩院，宋庆历三年建。(已上二十二院俱府城西南。)　龙龛院宋太平兴国七年建。　沩山竹林院宋乾德五年建。(上二院在十一都。)　福山院唐咸通九年建。　罗汉院五代唐长兴四年建。　慈云院宋皇祐元年建。　凌霄院宋元丰八年重建。(上四院在十五都。)　龙丘院在十八都。宋大中祥符五年建。　应山资福院五代汉乾祐中建。　净名院宋开宝九年建。　兴化院宋太平兴国六年建。　龟峰院宋政和元年重建。　福钱院(上六院在十九都。)　云顶院五代梁贞明二年建。云际院宋太平兴国元年建。　福兴塔院宋康定元年建。　黄洋院　福兴院　雁湖院(上六院在十九、二十、二十一、二十二都。)　应天院五代周广顺二年建。　广寿院宋景祐二年建。　福圣院(上三院在二十三都。)　邓山院宋治平三年建。　弥陀院宋熙宁三年重建。(上二院在二十五、六都。)　方山院五代汉乾祐元年建。　锄洋院　华岩院(上三院在二十七都。)　禅林院宋天禧三年建。　延寿院宋治平中建。　观音院　西林院　兴福院又二十四都、三十四都俱有兴福院。(上五院在二十八、九、三十都。)　保安院宋庆历四年重建。　法云院　保寿院(上二院在三十一、二、三都。)　宝积院五代唐同光三年建。　崇庆院五代汉乾祐三年建。　崇寿院宋开宝七年建。　东林院宋治平中建。　龙瑞院　瑞云院　普贤庄院　清凉院　西林院(上二院俱宋天圣间建。)　瑞林院(上一十院在三十四都。)　报国院宋熙宁元年建。　妙峰院　南际院　福山塔院　佛顶院　广因院(上六院在三十六都。已上五十一院俱府城西北。)　西法林尼院在府治西南。宋崇宁二年建。　崇福尼院　资福尼院又十二都亦有资福尼院。宋庆历七年建。　西崇福尼院宋大观三年建。(上三院在一都。)　兴福尼院在十二都。宋天禧三年建。又七都亦有兴福尼院，五代唐清泰二年建。　新兴尼院宋至和二年建。　灵石尼院宋政和三年建。(上二院在十四都。)　观音尼院在三都。宋元丰八年建。　灵泉尼院在八都，宋景德四年建。又二十四都亦有灵泉尼院。　神安尼院唐乾符元年建。　灵峰尼院(上二院在三十一、二、三都。)　南际尼院在三十六都。　广林尼院　飞泉尼院(上二院在二十七都。)　荐福尼院在二十三都。　雪峰庵在府城南隅福星坊内。乃侯官雪峰崇圣禅寺廨院也。成化十八年镇守太监陈道重建。　寻山庵在七都。陈大建元年建。　紫极宫在府治南聚英坊内之北。唐乾宁五年建。　冲虚宫在府城西西禅寺之南。按旧志，梁王霸父增自齐时渡江入闽，居西禅，善黄老术。霸自幼亦好之。尝于怡山之南凿井，有白龟吐泉，炼药既成，能点瓦为金。是岁闽中斗米千钱，乃鬻金运米以济贫民。后以所余药服之，旬日蜕去。唐贞元中观察使李若初尝登楼西，望有五色云当其宅，遂建冲虚宫，塑任敦、董奉、徐登及霸像为四仙祠。伪闽王延翰重建。

 怀安县
　　乾元寺在府城北隅越山之南麓。晋太康三年建。初名“绍因”。唐乾元三年赐额。今其北为军营。　华林寺在越山之东麓。宋乾德二年郡守鲍修让建，号“越王吉祥禅院”。有环峰亭、绝学寮、胜会亭。国朝宣德六年重建。正统九年右参政宋彰奏请今额。　北法云寺在府治北。五代周显德四年建，宋祥符八年赐今额。其址今为军营。　大中寺在府城西南隅。内有小山曰“钟山”。梁普通二年建，隋改为“鸿业寺”，唐上元中更名“福唐寺”，大中四年赐今额。有定慧塔，五代唐开平中王审知建。　太平寺本开元寺地。五代唐同光元年王审知建。宋屡毁，隋复修建。建炎三年敕奉安濮安懿王神主，遂以其寺之半为嗣王行府，绍兴五年因以为外宗正司，今福州中卫乃其故址地也。　庆城寺在狮桥之东北。本伪闽王延羲之第，五代晋天福间建为“永隆金身罗汉禅寺”。宋祥符三年赐今额。国朝洪武十三年重建。(上二寺俱在府治东北。)　灵光寺在府城西一都。宋建炎四年重修。中有凤凰池。　安国寺在二都。始曰“龙丘”。唐会昌间废。乾宁间王审知复之。中有笺经台、放生池。　升山灵岩寺陈天嘉三年建。唐兴元间赐额。　贤沙寺在升山之下。五代梁开平元年建。绍兴间丞相朱淖请为功德院，赐额“教忠崇报”。国朝永乐七年重建。　凤池寺五代汉乾祐元年建。二年赐“凤池报恩”额。宋绍兴八年以为颜门、下岐焚修之场，改“显忠嗣庆”额。中有华藏阁。(上三寺在三、四都。已上四寺俱府城北。)　剑池院在越山剑池之上。唐元和十四年建。　保寿院宋乾德五年建。　越峰罗汉院宋太平兴国中建。(上二院在府城北隅。已上三院俱存。)　天宫院在越山。五代晋天福四年建。宋改为西外敦宗院。　灵山天王院在城东隅。宋皇祐三年建。　隆庆院在城东北隅。　荐福院宋天圣四年建。今为左卫。(上四院俱废。)　泗洲院在府城西一都。又五、六都、十一都亦各有泗洲院。　偃峰院五代梁乾化二年建。　香灯资福崇福院唐同光三年建。　太平山地藏院同光四年建。　白龙院五代晋天福元年建。　保福院五代周广顺二年建。　闽山院宋乾德四年建。　西峰院宋宝元元年建。　马鞍山地藏院宋开宝二年建。　兴圣院宋庆历三年建。　灵源院庆历五年建。　螺峰院宋嘉祐二年建。　资福院　北天王院　兴庆院宋开宝七年建。　仙宗塔院宋天圣二年建。　南塔院宋皇祐元年建。　秀峰院皇祐四年建。　大慈院宋元丰三年建。　凤山院　洪福院唐太和三年建。　鹿苑院宋崇宁五年建。　资圣院宋开宝九年建。　报先院宋元祐五年建。　菩提院宋元符二年建。　资国院　观寂院(上二十六院在二都。)　金华院唐大顺三年建。　崇福院宋太平兴国二年建。　药师院宋开宝八年建。　慈峰院　普明院宋开宝三年建。　宝峰院　普闻院宋太平兴国二年建。　白莲院　莲花院唐大顺二年建。　林阳院五代唐长兴二年建。　兴福院宋开宝四年建。　大仙宗院宋雍熙四年建。　报恩院宋大中祥符八年建。　盐山院宋庆历八年建。　资圣院宋熙宁三年建。　保福院宋绍兴三年建。(上一十六院在三、四都。)　幽居院唐广明元年建。　兴国院　隐峰院(上二院俱唐天复二年建。)　清凉院唐光启三年建。　广平院唐天祐四年伪闽建。　大林洋院五代晋天福元年伪闽建。　瑞云院天福三年伪闽建。　祥云院天福四年伪闽建。　慈云院　奉慈院(上二院宋太平兴国七年建。)　鹫峰院宋天圣二年建。　万安院宋嘉祐元年建。　长生院宋元丰三年建。(上一十三院在十六、七、八、九，二十一、二都。)　九峰院唐大中二年建。　东林院唐咸通三年建。　小资福院唐大顺三年建。　五台院唐光化三年建。　灵峰院五代唐同光三年建。　翠微院五代唐天成元年建。　崇福院　三峰院(上二院宋太平兴国三年建。又古蕉溪屯及府城东北五、六都亦有崇福院。)　丁山院宋元祐二年建。　瑞云院宋政和二年建。　兴福院　翠云院　保福院(上一十三院在二十二、三、四、五都。已上六十八院俱府城北。)　清流院唐太和三年建。　建兴院宋元丰四年建。　观音院又九都、十都亦有观音院。(上三院在七、八都。)　鹫峰院唐太和八年建。　白泉院唐天复三年建。　大善院　保寿院五代晋天福六年伪闽建。　弥陀院宋开宝二年建。　香灯地藏院　龙安院宋庆历元年建。　弥勒院宋嘉祐三年建。　保安院宋绍圣二年建。(上九院在九都、十都。)　南山院唐太和十年建。　兴义院五代晋天福八年建。　建瑞院(上三院在十一都。)　吉祥院唐咸通六年建。　栖隐院五代汉乾祐三年建。　云居院周显德三年建。　普济院宋开宝四年建。　重林院宋天禧元年建。　三明院宋熙宁六年建。(上六院在十一、二都。已上二十一院俱府城西南。)　石泉院在越王山之北。石壁峭立，泉出其下。唐元和中建院于泉侧，敕号“石泉”。又府城西南杨崎里亦有石泉院。　华岩院宋开宝七年建。　山院　资国院五代晋天福三年建。　西峰院　翠林院唐太和三年建。　新兴院　庆安院　寿山广应院唐光启三年建。　芙蓉院唐太和中建。咸通中赐“咸通延庆禅院”额。宋改“太平兴国”额。　资圣院唐天复四年建。　瀑布院五代梁乾化二年建。　灵峰院五代晋天福九年建。　罗汉院　云际院(上二院俱宋元丰七年建。)　前观音院　后观音院　五云院　秀峰院　资福院　中兴院(上二十一院俱在府城东北五、六都。)　广明郁林院唐广明元年建。　香溪石峰院五代唐天成元年建。　龙兴院五代周显德元年建。号“仙宗”。后改今额。　宝胜院宋建隆二年建。　报先院　法云院　宴云院　云林院(上二院俱宋太平兴国三年建。)　净安院　仰山院　庆云院闽王舍花园创建。后废。宋皇祐元年复建。　西台院宋淳化五年建。　般若院宋元丰六年建。(上一十三院在十三、四、五都。)　嵩山院五代梁乾化元年建。　白云院宋端拱元年建。　荐福院宋皇祐二年建。　西灵院(上四院在十一、二、三、四、五都。已上一十七院俱府城西北。)　景尼院在府城内东北。陈大建二年建。　崇林尼院在府城西九都、十都。宋绍兴二十年建。　保安净居万定尼院五代梁乾化三年建。　释迦尼院宋元祐八年建。　观音尼院宋嘉祐二年建。　新兴尼院(上四院在二都。)　报恩尼院又府城西北超胜里亦有报恩尼院，宋雍熙四年建。　灵石尼院(上二院在二十二、三、四、五都。已上六院俱府城北。)　云溪尼院在十一、二都。五代唐长兴二年建。　祥山尼院在九都、十都。宋元祐八年建。　资福尼院在七都、八都。崇宁二年建。(上三院俱府城西南。)　昙山尼院宋崇宁五年建。　香林尼院(上二院在十三、十四、十五都。)　西林尼院在三十四、五都。(上三院俱府城西北。)　烟霞女贞观在府治东子城坊。　冲真道观在府治西登云坊内。元至正二十年建。国朝正统初知府张徽修。成化十六年知府唐珣重修。　虚夷观在府治北中渎越峰之阳。五代唐长兴二年建。宋嘉定二年赵汝会重建虚夷堂于越王山之巅。今俱废。　祐圣宫在府治西新营巷内。　迎仙道院宋时迎玉蟾真人于此，故名。嘉定二年赐今额。　西河道院在眉寿坊内。元大德九年建。旁有玄坛祠。(上二道院俱府治西。)　太清堂永乐九年建。　朝真堂在小鼓楼。洪武二十八年建。(上二堂在府城东北。)

 长乐县
　　观音寺在县东隅。唐咸通四年建。　天王寺在县西隅。唐大中七年建。有天王阁。　资寿寺在九都。宋太平兴国二年建。　光岩寺在十三都。陈大建九年建。(上二寺俱县东。)　西峰寺在六都。五代梁开平二年建。　当阳寺在七都。唐咸通六年建。有山月堂，陈郊有涛。　竹林寺在十二都。唐大中十一年建。中有安适轩，又有三十六庵。宋庆历中并为寺，庵遂废。　灵峰寺在十九都。唐大中七年建。寺有石洞，里人尝见龙乘云而归，因号“龙龛山灵峰院”。八年赐额。陈襄诗：“天柱支南极，蓬山压巨鳌。云崩石道险，潮落海门高。客馆间鳌鼓，秋风忆蟹螯。凭栏望乡国，千里楚江歌8。”张徽诗：“云蒸洞穴秋成雨，泉落庭除夏结冰。”湛俞诗：“万里碧光晴望海，一堂幽响夜听泉。”陈珏诗：“石洞云归春雨足，海门月上夜潮生。”林迥诗：“门前红日海千里，池上白莲山四邻。”僧子耶诗：“松欺腊雪千年在，竹引溪风六月寒。”(上四寺俱县东南。)　岩泉报恩寺唐天复二年建。　灵山寺在二十一都。唐咸通五年建。　皇恩寺在二十三都。梁太清元年建。　棋山寺在二十四都。唐咸通五年建。　祥云寺在方安里。唐光化二年建。　崇信寺在大宏里。唐咸通二年建。(上六寺俱县东北。已上一十四寺俱存。)　灵隐寺在九都。梁大通二年建。　县山寺梁大同五年建。　兴国寺陈大建五年建。　灵芝寺唐永泰元年建。(上三寺宋时已废。)　甘泉院在县西隅。五代晋天福九年伪闽建。　资圣院在县西隅。宋太平兴国八年建。寺之南有石涧如船，俗呼“石船资圣院”。　龟石泗洲院在十都。宋太平兴国元年建。　泗洲院唐大中六年建。　地藏院宋建隆元年建。(上二院在十三都。)　龙宫院唐乾符三年建。　广顺院五代周广顺元年建。　北观音院宋太平兴国二年建。(上二院在旧絃歌里。已上六院俱县东。)　新安院五代唐同光元年建。　灵握院唐广明元年建。　秀峰院五代唐长兴二年建。　中峰院宋端拱初建。(上四院在四都。)　南栖林院唐中和元年建。　阮山院唐中元二年建。　南崇福院五代晋天福二年建。　东庵院宋太平兴国四年建。　乾元院　保福院(上二院俱宋太平兴国七年建。已上六院在五都。)　新成院在十八都。唐大中十三年建。　大溪新丰院在十九都。宋淳化二年建。　南阳院唐景福元年建。　宝林院宋太平兴国二年建。初名“栖林”，治平中赐今额。　灵台院太平兴国八年建。(上三院在二十都。已上一十五院俱县南。)　南观音院唐咸通四年建。　南福兴院唐天祐二年建。　小门院五代晋天福二年建。　瑞峰院五代周广顺二年建。　灵源院宋开宝二年建。　极乐院宋太平兴国元年建。　南甘泉院宋太平兴国二年建。　报先院宋端拱二年建。(上八院在八都。)　建林院唐永泰元年建。　龙泉院唐大中十三年建。　兴国院唐大顺二年建。　福安院唐天祐二年建。(上四院在十一都。)　法涧院梁太清元年建。　光泽院唐天宝二年建。(上二院在十二都。)　五云院唐大中间建。　鸿庆院宋建隆元年建。　华藏院宋开宝九年建。　报恩院宋太平兴国九年建。(上四院在十七都。)　灵光院在旧海滨里。　灵鹫院(上二院俱唐咸通九年建。)　宝藏院宋太平兴国三年建。(上二院在旧昆由里。)　福兴院唐咸通二年建。　南崇信院咸通八年建。　净林院五代梁乾化二年建。　幽林院五代晋天福二年伪闽建。　三峰院　西崇福院(上二院俱五代汉乾祐二年建。)　灵山塔院宋开宝三年建。(上七院在旧崇丘里。已上二十八院俱县东南。)　双峰院唐咸通五年建。　资福院五代唐清泰二年建。　北崇福院五代晋天福十年建。　妙峰院五代汉乾祐二年建。　越峰院宋太平兴国七年建。(上五院在二十一都。)　灵瑞院在二十三都。唐天祐二年建。(上六院俱县东北。已上寺院凡六十一所俱废。)　禅林尼院唐咸通八年建。　栖林尼院五代晋时建。(上二尼院在十三都。)　金沙尼院在十一都。唐咸通五年建。　永寿尼院在旧昆由里。宋开宝三年建。　南山塔庵　普照庵(上二庵在西隅。)　东华观在县治北东偏。宋开宝元年建。　万寿道院在县东南十七都。宋宣和六年建，国朝成化十八年重修一新。

 连江县
　　龙卧寺在钦平上里。隋仁寿三年建，国朝正统四年重建。　宝积寺在二十七都。宋嘉宋二年建，国朝正统元年重建。　永宁寺在二十九都。宋嘉祐二年建，国朝正统初重建。　龙兴寺在嘉贤下里。宋建隆初建，国朝景泰四年重建。(上四寺俱县东。)　大中玉泉寺在清河里玉泉山。隋大业元年建。有玉泉岩。国朝永乐二年修，成化五年复修。　北禅寺宋天禧三年建。　护国天王寺唐大中二年建，国朝宣德五年重建。　崇寿寺宋天圣四年建，国朝宣德七年重建。(上三寺在钦平上里。已上四寺俱县西。)　石门寺在县南新安里。唐中和元年建。　宝应寺在仁贤里。唐乾宁三年建，国朝正统元年重建。　清洋寺五代周广顺元年建，国朝景泰三年重建。　龙漈报恩寺唐乾宁元年建，国朝景泰四年重建。(上二寺在贤义里。已上三寺俱县北。)　光化寺在保安里。唐乾宁元年建。　报国寺在安德里。(上二寺俱县东北。)　西林寺隋大业二年建。　安善寺陈至德元年建。　建宁寺梁大同二年建。　藏寺陈天嘉六年建。　双林寺隋仁寿元年建。(已上五寺见旧志。宋时已无所考。)　宝相院宋皇祐元年建。　弥陀院(上二院在钦平下里。)　大柘院在二十九都。宋太平兴国中建。　兴教院宋太平兴国元年建。　澄岩院宋天禧三年建。　延安院旧号“崇福院”，宋嘉宋二年改赐今额。　慈云院(上四院在安庆里。)　东宝安院在永贵里。五代唐同光三年建。旧名“永安”。　广应院唐乾宁三年建。　东招庆院宋开宝元年建。　龙漈院宋嘉祐二年建。(上三院在嘉贤上里。)　地藏院宋政和三年建。　宝寿院宋皇祐元年建。(上二院在嘉贤下里。已上十三院俱县东。)　北天王院在钦平上里。五代周显德三年建。　陀岭院唐咸通二年建。僧道坚植松千株以荫行人。寻移洋门岭，又创云际院，亦植松八百株。　义安院唐大顺中建。　长生院五代梁贞明二年建。　兴庆院　宝岩院(上二院俱五代周广顺元年建。)　西兴庆院宋建隆元年建。先在小湾山，大中祥符五年移建白石山。　广顺院宋太平兴国元年建。　石桥院宋天圣元年建。　西白莲院宋庆历元年建。(上九院在清河里。)　西招庆院唐大中三年建。　灵山院五代晋天福元年建。(上二院在中鹄里。)　宝山院在安仁上中里。唐光启二年建。(已上一十五院俱县西。)　保福院宋乾德四年建。　新泉院宋景德四年建。(上二院在新安里。)　白莲院在安庆里。宋建隆元年建。(上三院俱县西。)　灵果院宋康定元年建。　西瑞岩院宋乾德四年建。　国兴院宋庆历元年建。　净居院旧号“白岩”，宋嘉祐二年改今名。　逍遥院唐大中元年建。　宝峰院五代唐天成元年建。　北山院　少法华院(上八院在安仁上中里。)　宝林院在中鹄里。唐大中六年建。　天宫院宋元丰元年建。　宝月院宋政和二年建。　法林院(上三院在贤义里。)　西保安院唐中和元年建。　东禅庄院宋元祐七年建。　长明院宋建中靖国元年建。(上三院在仁贤里。已上一十五院俱县北。)　资寿院在县东南钦平下里。宋开宝三年建。　东灵应院唐乾符五年建。　涌泉院唐广明元年建。　瑞云院五代唐同光元年建。(上三院在建兴里。)　贤沙院唐大同元年建。　仙宗院五代唐同光四年建。　罗汉院宋开宝元年建。　东宝福院宋乾德四年建。　永兴院(上五院在保安里)。　净安院旧名“祗洹寺”。梁大通元年建，唐咸通中更是额。　月华院唐大顺三年建。　报慈院宋庆历元年建。(上三院在安德里。)　峡山护国观音院唐元和四年建。　弥勒院　隐峰院(上二院俱宋开宝三年建。上三院在集政上里。通上一十四院俱县东北。)　大明院五代晋天福四年建。　瑞峰院宋天禧四年建。　云峰院宋元祐二年建。　小洄院宋庆历四年建。　清凉院宋天圣四年建。　感应院(上六院在光临里。)　西灵应院在安定里。唐乾符三年建。　灵峰院在中鹄里。五代梁贞明二年建。　广化院在凤凰山。唐乾宁元年建。　药师院五代晋天福中建。　五峰院宋明道二年建。(上三院在仁贤里。已上一十一院俱县西北。)　东禅林尼院　崇庆尼院　兴善尼院(上三院在县东钦平下里。)　西禅林尼院在县治西钦平上里。　瑞林塔尼院在县北安仁上中里。　河山庵元至正四年建，国朝永乐二年重修。　塔庵宣德八年重建。(上二庵在钦平下里。)　福岩庵在永贵里。元至正四年建。　净居庵在安庆里。宣德元年重建。　普照庵在二十六都。　海潮庵在二十七都。永乐二年建。(上六庵俱县东。)　宝华岩庵唐大中元年建，国朝永乐十七年重修。　观音塔庵唐大中初建。　驼岭庵唐咸通二年建。(上三庵在县西清河里。)　永恩庵在县南安庆里。洪武二十二年建。　巍峰庵在县东北保安里。宣德八年建。　真如庵正统三年建。　中际庵(上二庵在县西北光临里。)　瑞光堂　独觉堂　瑞云堂　龙兴观在钦平下里。宋景定三年建。国朝永乐十六年修，正统十六年复修。　玄都观在永贵里。(上二观俱县东。)　清隐院在县北中鹄里。元至正四年建。　三仙观在县东北安德里。元至正十五年建。　玄初道院　玄童道院(上二院在县东永贵里。)　真圣道院在清河里。　双溪道院在仁贤里。(上二院俱县西。已上三道院俱废。)

 福清县
　　圣迹寺在县北隅。五代唐天成五年建。有灵源洞、放生池。　龙卧寺在方成里。唐咸通五年建，国朝永乐三年重建。　瑞岩寺在新安里。宋宣和四年建，国朝洪武二十三年重建。永阳林泉生诗：“江流阔狭潮来往，山色有无云卷舒。”莆阳刘无竞诗：“亭柱半边危立壁，石岩千仞小无门。”范阳孛罗天章诗：“酒兴诗狂知趣少，水光山色得秋多。”　佛顶寺五代间建。　报慈寺宋元符元年建。(上二寺在永东里。已上四寺俱县东。)　灵石寺在县西清源里。唐武宗时始建为庵。宣宗时创精舍名“翠石院”。懿宗赠“灵石俱胝寺”额。宋天圣初复广寺宇，中有十胜，曰“仙人碑”、“偃松亭”、“竹帘轩”。余见《山川志》。又自香城北沿岭十里西入有蟠桃坞、石屏，又有“漱玉亭”、“溪光亭”、“散花堂”、“放鹤楼”、“待月楼”、“高视亭”、“白莲社”，俱废。又有“苍霞亭”，朱文公书额尚存。　黄檗寺在县西南清远里。唐贞元五年建。初名“般若堂”，大辞堂宇于其东。德宗赐建“福禅寺”额。国初重建。丁公言诗：“莫言尘世人来少，几许游方僧到稀。”(上三寺俱洪武间并为丛林。)　重兴寺在县南光贤里。五代周显德二年建。初为庵，名“大悲”。至是始拓之，因改今名。旁有石高峰、石马泉。　福兴寺在化南里。宋庆历四年建，国朝洪武二年重建。　嘉福寺在化北里下都。宋大中祥符三年建。(上二寺俱县东南。已上一十寺俱存焉。)　陈田寺在县南江阴里白屿之巅。宋建隆元年建。　崇福寺在县东南化北里。宋嘉祐二年建。　水陆寺在县西南。宋天圣四年建。寺西瞰长溪，有“泠泠亭”。(上三寺俱废。)　瑞峰寺在县东方成里。宋元丰元年建。　积谷寺在县东南化北里。宋熙宁中建。　安善寺在安香里。宋至和二年建。　应林寺在灵德里。宋祟宁中建。(上二寺俱县西南。)　敛石寺唐大中四年建。　天竺寺唐咸通中建。后有仙屏、石茶碾，碾覆石上，有两膝跪碾及足指之痕，旁又有汲桶痕，相传仙人碾茶汲泉之处。(上二寺在县西北方兴里。已上六寺俱存。)　白沙寺宋太平兴国中建。　择善寺宋大中祥符中建。(上二寺在永宾里。)　延庆寺五代唐长兴间建。其北有灵曜岭，因名“灵曜”，宋天圣中赐今额。山泉味冽，试茶极佳，其地所产茶亦胜常品。　永寿寺五代晋天福八年伪闽建。(上二寺在新安里。已上四寺俱县东。)　广平寺在县西隅。唐广明间建。　囷山寺五代晋天福间伪闽建。华岩寺宋嘉祐五年建。　鹿苑寺宋元祐中建。　小香山寺宋绍圣中建。(上四寺在善福里。)　瑞峰院宋皇祐间建。　大泽寺宋嘉祐中建。(上二寺在新宁里。)　云洞寺五代唐长兴二年建。　灵云寺宋至和二年建。　龙溪寺五代晋天福二年伪闽建。　卢岩寺宋熙宁八年建。(上四寺在永福里。已上一十寺俱县西。)　大兰寺在浔洋里。宋绍圣间建。　新福寺宋庆历中建。　双林寺宋嘉祐中建。(上二寺在仁寿里。)　新兴寺五代周广顺元年建。　香灯寺宋元丰四年建。(上二寺在平北里。)　观音寺在平南里。宋大观元年建。　南泉寺宋崇宁四年建。　东林寺崇宁五年建。(上二寺在新丰里。已上八寺俱县西。)　义泉寺宋建隆元年建。　龙居寺宋端拱二年建。　龙泉寺宋元丰二年建。(上三寺在县北遵义里。)　黄檗塔寺在清远里。宋太平兴国中建。运使熊彻诗：“月塔影分山店北，暮钟声落海门边。”　竹浦寺宋太平兴国二年建。　泗洲寺宋嘉祐二年建。　资圣寺宋庆历七年建。(上三寺在临江里。)　灵隐寺在隆仁里。宋政和五年建。有不溢泉、平步台、海月庵，上又有小龙潭。　应泉寺在井得里。宋元符三年建。　北塔寺在化北里。宋嘉祐四年建。(上七寺俱县东南。)　资福寺在安香里。五代晋天福二年建。　栖隐寺在苏田里。宋大观元年建。　西方寺宋治平二年建。　白岩寺宋元丰三年建。　上林寺宋元祐二年建。　幽岩寺宋熙宁四年建。(上四寺在灵德里。已上六寺俱县西南。)　净明寺宋开宝二年建。　应乾寺宋皇祐二年建。(上二寺在修仁里。)　地藏寺在方兴里。五代唐清泰间伪闽建。(上三寺俱县西北。已上四十二寺俱废。通上凡四十八寺俱洪武间并入黄檗寺。)　石竺寺在县西北修仁里。唐大中元年建。见存。　龙卧塔寺宋天圣元年建。(上二寺在方成里。)　涌泉寺五代时孝子林安所居宅也。安尝庐墓于此，石裂泉涌，闽王赐是额。　常丰寺唐景福元年建。　上林寺　报恩寺宋天圣中建。又县南浔洋里亦有报恩寺。　栖林寺　瑞龙寺(俱宋明道中建。上五寺在新安里。)　药师寺唐天祐中建。　施水坊寺宋大观间建。　白莲寺宋绍兴二十八年建。(上三寺在永东里。已上一十寺俱县东。)　方乐寺陈大建元年建。　东林寺宋元祐中建。　后塘寺宋政和七年建。　龙溪寺　招福寺　龙居寺　少林寺　大仵寺(上八寺在新宁里。)　里塔寺唐大中四年建。　感德寺宋太平兴国中建。　文殊寺　乌岩寺　福兴寺　香山寺宋天圣元年建。(上六寺在清源里。)　延寿寺宋康定二年建。　中峰寺(上二寺在善福里。)兴国寺宋天圣元年建。　中溪寺宋崇宁三年建。(上二寺在永福里。已上一十八寺俱县西。)　钟山寺陈天嘉二年建。　罗汉寺(上二寺在仁寿里。)　天王寺在浔洋里。　闲居寺唐开成二年建。　广济寺宋景祐四年建。(上二寺在江阴里。)　灵瑞寺唐大中四年建。　弥勒寺宋天圣元年建。　大中寺宋元祐四年建。　罗汉寺　龙水寺《三山志》作“流水院”。(上五寺在福唐里。)　护国寺唐开元中建。　高盖寺宋大中祥符中建。(上二寺在平南里。)　资国寺在时和里。宋太平兴国中建。　新兴寺在光贤里。宋太平兴国中建。本崇福院旧址，翁仁凯庐墓之处也。(上一十四寺俱县南。)　鹫峰寺五代汉乾祐间伪闽始建庵，宋宝元二年升为寺。有静轩。　弥陀寺宋宝元中建。(上二寺在县北隅。)　灵应寺陈天嘉三年建。　禅林寺唐天复二年建。　云林寺　寿山寺(上二寺宋宝元二年建。)　天福寺宋绍兴中建。　地藏寺宋太平兴国中建。　普贤寺宋熙宁五年建。(上七寺在遵义里。已上九寺俱县北。)　龙泉泗洲寺宋庆历二年建。　观音寺宋宣和间建。(上二寺在海坛里。)　瑞峰寺在方民里龙山之巅。西有红莲楼，上有石浮屠七级，可以观日出之处。　香林寺宋建炎三年建。　福林寺　栖岩寺(上三寺在隆仁里。)　竹浦塔寺在临江里。　灵庆寺在井得里。唐乾宁二年建。　应泉寺在化北里。宋太平兴国中建。(上九寺俱县东南。)　林泉寺陈永定元年建。　福胜寺唐大中四年建。　安福寺唐大中间建，宋嘉祐间重建。有熟梅轩。宋林希逸诗：“梅子黄时四月秋，小轩流水最清幽。山僧坐到禅机熟，不挂眉头一点愁。”　弥勒寺宋治平二年建。(上四寺在清远里。)　西峰寺宋宝元间建。　观音寺宋天禧四年建。　云岩寺宋崇宁中建。(上三寺在苏田里。)　灵凤寺唐大中元年建。　地藏寺宋宝元二年建。　新福寺(上二寺在灵德里。)　灵峰寺在安香里。唐景德元年建。(上一十一寺俱县西南。)　栖隐寺宋元丰二年建。龙山寺　齐云寺宋崇宁二年建。(上三寺在方兴里。)　瑞云寺在修仁里。宋崇宁四年建。(上四寺俱县西北。已上七十六寺今废。通上凡七十七寺俱洪武间并入报慈寺。)　应峰寺在县西清源里。唐大中间建。见存。　凤林寺梁大同元年建。　岩泉寺陈永定元年建。　文殊寺五代梁开平中建。(上三寺在新安里。)　宝林寺在永东里。陈天嘉二年建。(上四寺俱县东。)　显庆寺在善福里。唐开元间建。初名“宝庆”。宋绍兴三十年枢密黄祖舜请为功德院，改名“教忠显庆”。　罗汉寺在清源里。唐大中间建。　庐山寺在永福里。陈永定元年建。　护国报恩寺唐乾符元年建。　仙井寺唐大顺二年建。(上二寺在永寿里。)　新城寺在新宁里。五代梁开平四年建。(上六寺俱在县西。)中峰寺在浔洋里。宋大中祥符三年建。　报恩寺唐乾符中建。　五峰寺宋天圣元年建。(上三寺在江阴里。)　龙兴寺在福唐里。　福山寺唐大中二年建。宋郑侠尝读书于此。　南谷寺唐乾宁二年建。(上二寺在新丰里。已上六寺俱县南。)　仙岩寺　大乘寺(上二寺唐大中十四年建。)　天王寺梁大通二年建。初号“法建”，唐咸通二年改是额。有湖渟。　神泉寺五代唐天成五年建。　招庆寺宋乾德二年建。景祐二年赐，因名“招庆院”额。(上五寺在县北遵义里。)　栖林寺在隆仁里。五代梁贞明二年建。　上资寺在井得里。唐大中四年建。(上二寺俱县东南。)　香城寺在清远里。唐中和三年建。　太平寺宋元祐元年建。(上二十五寺今废。已上凡二十六寺俱洪武间并入灵石寺。)　法建寺梁大通中建。　灵曜寺陈永定元年建。　清泉院宋皇祐五年建。又县南江阴里亦有清泉院，宋天禧二年建。　资寿院(上二院在县西永福里。)　妙吉祥院在县南南匿里。　金峰院宋天圣二年建。　天福院宋绍兴十八年建。　罗汉院又海坛里亦有罗汉院，宋太平兴国六年建。　云际院(上四院在县北遵义里。)　五峰院宋天圣四年建。　宝胜院宋元祐五年建。　永乐院(上三院在旧栖仁里。)　国清院在拜井里。　无礙浴院在旧方乐南里。(上五院俱县东南。)　云峰院在安香里。宋雍熙二年建。　报恩院在清远里。宋康定间建。　应天院亦宋康定间建。　斋堂院在万安里。宋政和七年建。(上二院在万安里。)　上林院在苏田里。(上五院俱县西南。)　崇庆院宋大中祥符间建。　兴福院宋至和二年建。(上二院在修仁里。)　香林院在方兴里。宋明道三年建。(上三院俱县西北。通上二寺并一十二院俱见旧志。久废。)　大悲尼院在县东新安里。宋崇宁二年建，国朝洪武二十八年重修建。　锦亭尼院在县南仁寿里。永乐十五年重修。(上二院俱存。)　栖林尼院在永东里。宋熙宁五年建。　观音尼院在文兴里。宋天圣五年建。(上二院俱县东。)　庐尼院在县西永福里。宋天圣九年建。　清胜尼院在县南江阴里。宋太平兴国五年建。　宝林尼院在县北遵义里。宋元丰四年建。又县西南苏田里亦有宝林尼院，宋建炎四年建，旧在渔溪市，后改作“真人宫”。　新成尼院在县东南隆仁里。宋乾道二年建。　义成尼院在县西南万安里。宋祥符二年建。(已上八尼院俱废。)　泗洲庵在县南南匿里。　清凉庵在县东南海坛里。五代唐清泰元年建。　龟山塔堂　讲堂(上二堂在县东方乐里。)　泗洲堂在县南南匿里。　普光堂在县东南归化北里。(已上庵堂凡六所，俱见旧志。久废。)　福真观在县东方民里海口。宋元祐七年建。政和二年赐额。　玉峰道院在县治西塘边。元至元二十五年建，国朝永乐八年重修。(已上观并院俱存。)　灵宝观在县南二里许。宋绍圣二年建。宣和三年为“灵宝道院”。乾道九年丞相史浩重修。　水南观在县南新丰里。又名“朝元”。　芳林道院在县东文兴里小孤山。宋咸淳间里之林斤9建于北梅亭之南畔，匾曰“三教堂”，即寒斋高士家也。内有“和靖寒斋祠”。(已上观并院各废。)　佑圣宫在县南时和里。元至元二十七年建。
　　校　注
　　1　民国《福建通志 名胜》、乾隆《福州府志 寺观》俱作“在江左里洋屿云门山”。
　　2　民国《福建通志 名胜》、乾隆《福州府志 寺观》俱作“衡山院”。
　　3　民国《福建通志 名胜》作“南涧寺”，并载：“唐乾宁二年王审知创天王殿。”
　　4　乾隆《福州府志 寺观》载：“上二寺在二都”。
　　5　按唐天州光年号。民国《福建通志 名胜》作“梁乾化三年建”。
　　6　民国《福建通志 寺观》作“唐光化二年建”。
　　7　民国《福建通志 名胜》作“梁乾化二年建”。
　　8　按《蔡忠惠公集》有《游灵峰院龙龛山》诗。末句作“千里楚江皋”。与此诗同，惟此处陈襄应为蔡襄之误。
　　9　民国《福建通志 名胜》作“里人林氏建”。

卷之七十六

　　寺观
福州府

 古田县
　　吉祥寺在县治后街。宋太平兴国四年建。有石浮屠。国朝成化间修。　极乐寺在县西十二都。唐天宝元年建。有息见亭、目真轩、放生池。国朝永乐三年重建。成化十七年修。宋知县李堪诗：“层崖太虚半，双壑瀑流斗。苔空绿钱死，松老清阴瘦。静鹤何孤恻？深萝苦纷构。怪石人所容，曲木天与寿1。”　幽岩寺五代晋天福五年伪闽建，国朝洪武十一年重建，成化间修。(上三寺俱洪武间并为丛林。)宋章孝参诗：“挂崖屋似六和塔，入路门如九里松。遥想空庭明月夜，浮图桂树影重重2。”　崇寿寺五代周广顺二年建。(上二寺在四十一都。)　宝兴寺在三十一都。五代唐长兴二年伪闽建。　禅林寺在三十六都。宋景德四年建，国朝永乐元年重建。　秀峰寺在四十都。五代汉乾祐元年建。(已上五寺俱县东。)　牛头寺一名“大云”。在一都。五代唐天成元年建。有白云堂、寒林轩。宋程师孟诗：“前日闽都旧长官，穷冬从此据征鞍。牛头寺里千峰月，水口村边万石滩。竹叶尽宋堂少暖，荔枝无处地多寒。明朝出境重回首，依约三山马上看。”张浚诗：“暮出牛头寺，朝离虎节门。东风知我意，送我过前村。”　同云寺在三都。宋皇祐二年建。　清峰寺在四都。五代唐长兴二年建。　曹山寺宋开宝元年建，国朝成化十八年重修。　龙安寺五代周广顺二年建。(上二寺在七都。)　开宝寺宋开宝元年建，国朝成化八年重建。　资福寺宋熙宁七年建，国朝成化间修建。(上二寺在八都。)　灵瑞寺在十都。宋至道二年建，国朝天顺间修。(已上八寺俱县西。)　天王寺唐中和二年建，国朝成化间修建。　奉回寺宋大中祥符二年建。(上二寺在十五都。)　弥勒寺在十六都。宋大中祥符四年建。　齐云寺宋治平三年建。　上生寺五代周显德四年建。(上二寺俱国朝成化六年重建。)　凤栖寺宋景德四年建。(上三寺在十七都。)　宝慈寺宋政和二年建。旧志有“宝华寺”而县志不载；县志有“宝慈寺而旧志不载。疑即一寺而字之误也。　报恩寺宋景德四年建。国朝成化元年重建。(上二寺在十八都。)　慈云寺在二十都。宋乾德二年建。　瑞峰寺在二十二都。宋景德间建。　鹫峰寺在二十三都。宋元祐七年建。　灵峰寺在二十四都。宋太平兴国三年建。　宝庆寺在二十六都。五代唐长兴元年建。　双峰寺在二十七都。唐咸通元年建。　灵岩寺宋太平兴国二年建。　北岩寺宋雍熙元年建。(上二寺在二十八都。)　景福寺在二十九隆二年建。　布金寺宋大中祥符元年建，国朝成化元年重建。　宝泉寺宋建隆都，宋建二年建。　善庆寺宋崇宁二年建。(上二寺俱国朝成化十四年重建。已上三寺在三十都。通上二十寺俱县北。)　大目寺在县东南四十六都。唐咸通二年建，国朝永乐十六年重建。宋刘克庄诗：“寺小于诸刹，山高似众峰。未寒先得雪，已夏尚如冬。”　凤林寺五代唐天成三年建。　香林寺宋景德四年建，国朝成化间重建。(上二寺在三十五都。)又县西五都亦有香林寺，五代唐天成二年建。今废。　长生寺在四十三都。唐光启二年建，国朝成化八年重建。　瑞岩寺宋庆历四年建，国朝天顺六年修。　竹林寺五代晋天福四年伪闽建。(上二寺在四十四都。)　小凤林寺唐咸通二年建，国朝成化十四年重建。　西峰寺唐开元元年建，国朝成化间修。(上二寺在四十五都。已上八寺俱县东北。通上寺凡四十三所俱国初改为寺，今皆存。)　广福寺在县坊。　长兴院在三十一都。宋景德二年建兴庆院唐咸通元年建。　保福院宋建隆二年建。　瑞云院宋庆历元年建，(上三院在三十七都。)　善得院宋熙宁二年建。　香泉院宋雍熙三年建。(上二院在三十八都。)　保福观音院宋开宝七年建。　龙兴院宋乾道三年建。　灵峰院唐咸通十年建。　芹泮院宋开宝二年建。(上四院在四十一都。已上一十一院俱县东。)　中峰院在一都。　大吉山资圣院唐天宝六载建。名“天王院”，宋大中祥符八年改“天王资圣禅院”。宋林夔孙诗：“华峰跨苍穹，下有云一壑。翬飞二百秋，蜂窠几千落，灵泉际空溜，宿雾临除箔。山呈万古姿，木陨十月箨，当年贤令尹，神交契冥漠。怀哉精魄归，永矣香火托。至今壁间诗，读者为嗟愕。好事继前志，刳岩成此阁。仰看斗插椽，俯听风入铎。晤言千载心，英气凛欲作。西南望冢顶，跻攀计已昨。忽复良友同，共写襟期乐。遐登破嵘屼，幽讨待绰约。磅礴富蒸郁，阴翳茫纷错。再拜五华君，许莅他日约。霜威净余氛，晴宇洞寥廓。”　慈云院宋景德四年建。　兴福院宋太平兴国元年建。(上三院在二都。)　龙爬院宋庆历元年建。　香峰院宋太平兴国三年建。　应山院宋景德四年建。(上三院在四都。)　永兴院五代周显德元年建。　圣寿院宋景德间建。　龙华院　灵鹫院(上二院宋景祐元年建。已上四院在五都。)又十一都亦有灵鹫院，宋天圣二年建。　茶亭院在七都。宋乾德三年建。　金峰院宋乾德四年建。　应福院宋大中祥符八年建。　建福院宋熙宁七年建。　永福院宋庆历五年建。(上四院在八都。)　五泉院宋开宝三年建。　越峰院宋太平兴国二年建。　太平院太平兴国六年建。　灵应院宋崇宁二年建。(上四院在九都。)　西峰院唐开元间建。　广福院唐咸通元年建。　淳化院五代晋天福四年伪闽建。　宝峰院在黄檗山下。五代周显德间建。　寿山院五代周广顺元年建。　释迦院宋建隆元年建。　瑞林院宋至道二年建。　瑞应院宋太平兴国四年建。　普门院宋元祐二年建。(上九院在十都。)　崇福院在十一都。宋开宝三年建。　建隆院五代梁开平三年建。　降迹院宋庆历三年建。　报恩院宋景德四年建。　北台院宋皇祐五年建。　福胜院宋崇宁二年建。(上五院在十二都。已上三十六院俱县西。)　华岩院五代周广顺元年建。　天宫院广顺三年建。　双漈院宋雍熙三年建。　荐福院宋景德二年建。　法云院宋大中祥符三年建。　泗洲院宋皇祐元年建。　灵洞院宋治平四年建。(上七院在十五都。)　皈依院五代梁开平四年建。　慈恩院宋太平兴国五年建。　灵圣院宋大中祥符三年建。　延福院宋治平三年建。(上五院在十六都。)　显德院五代周显德三年建。　延寿院宋乾德二年建。(上二院在十七都。)　灵皈院在十八都。宋绍圣元年建。　西林院宋明道二年建。　翠峰院宋熙宁四年建。(上二院在二十都。)　报恩院唐天宝元年建。　灵安院唐咸通元年建。　清泉院宋元祐三年建。　寿峰院五代唐清泰元年建。　罗山院清洲院(上二院俱宋开宝二年建。)　石嶂院宋嘉祐八年建。(上七院在二十一都。)　慈峰院宋乾道四年建。　白云院宋景德四年建。(上二院在二十三都。)　白莲院宋开宝二年建。　上洋院宋大中祥符二年建。　三峰院宋绍圣二年建。(上三院在二十七都。)　南泉院五代唐清泰三年建。　资寿院宋开宝二年建。　宝寿院宋开宝四年建。　文殊院宋太平兴国九年建。(上四院在三十都。已上三十二院俱县北。)　观音院宋庆历元年建。又县东北四十四都、县北二十都亦各有观音院，俱太平兴国中建。　资福院宋太平兴国七年建。(上二院在三十四都。)　广胜院在四十四都。唐咸通元年建。又旧邵南里亦有广胜院，宋开宝九年建。　游池院宋乾德五年建。又县西五都亦有游池院，宋庆历元年建。　福林院唐天祐三年建。又县南七都亦有福林院，宋开宝七年建。(上二院在四十五都。)　普贤院宋明道元年建。　宝林院宋景德四年建。又县北十五都、二十五都亦各有宝林院，俱宋时建。　新兴院宋皇祐二年建。　吴洋院宋熙宁三年建。　竹阴院宋元丰元年建。　云漈院宋元丰八年建。(上六院在四十三都。已上一十一院俱县东北。)　郑洋院宋至道二年建。　双林院(上二院在县东旧邵南里。)　僧伽院宋元祐二年建。　龙复院宋至道四年建。(上二院在县西旧和平里。)　崇福院宋元祐二年建。　应德院(上二院在县南旧崇礼里。)　永安院　天王台院(上二院在县北旧保安里)。　五峰报国院在旧邵南里。唐景福元年建。　天宝院在旧横溪里。唐开元二十九年建。　净戒院在旧保安里。宋淳化二年建。有凝翠阁、双溪亭。(上一十一院见旧志。)　独峰尼院在县东四十都。五代周广顺四年建。　永福尼院在县北十六都。宋景德四年建。　金仙尼院在县东北四十二都。宋绍圣元年建。(通上凡一百三院俱废。)　金仙庵在县东十四都。　西竺伏虎庵在县西十二都。元至元四年建，国朝成化间修。　龙石庵在县南十三都。　翠屏庵在十三都。洪武十八年建。　古佛庵在十七都。唐中和四年建。　石塔庵在二十一都。(上三庵俱县北。)　九峰庵在县东北三十四都。　西来堂在县治南。元大德三年建。　玉京观在三十六都杉洋。元延祐五年建。　紫极宫在县坊。　金仙宫在县东五里。元元统二年建，国朝永乐十年修。　瑞迹宫在县西五都。元时建，国朝永乐间重建。　嵩山道院在县坊。元至元二十九年建。今废。　醴泉道院在县治西仙亭山下。元时建。　栖真道院在县西南八都王华山之巅。元延祐间建，国朝成化十三年重建。(上二道院俱存。)

 永福县
　　方广寺旧名“方广岩”。在县东旧保安里。五代汉乾祐二年建，国朝永乐十四年重修。　重光寺在县南开平里。唐大中二年建。宋侍郎吴栻诗：“晓阁浓阴云半岭，夜堂清影月双溪。池开今日青铜鉴，碑立何年碧玉圭？”有放生池、罗汉阁。　能仁寺在县西南旧保德里。五代梁天祐二年建。初名“寄林”，唐清泰二年3改名“瑞峰”，宋政和中又改“能仁”。有放生池。　天柱观音院唐咸通二年建。　龙兴院唐乾符三年建。　下龙泉院　中和院(上四院在旧永安里。)　大兴院唐咸通二年建。　新兴院唐乾符三年建。　惠安院唐光启元年建。初为“大普慈报国禅院”，宋大中祥符八年改今额。　下资福院唐光化二年建。　梅山院宋开宝元年建。　禅林院宋太平兴国元年建。　灵源岩院　陆山院(上八院在旧保安里。)　云际院唐大中五年建。　上龙泉院唐咸通十年建。　中峰院唐中和间建。　鹫峰院五代晋天福元年伪闽建。　仙峰院　武陵岩院　中观音院(上七院在旧待旦里。已上十九院俱县东。)　布泉院唐乾宁二年建。　文殊院唐光化三年建。　宝积院　揔持院(上二院五代梁开平二年建。)　灵峰院五代梁乾化二年建。　延寿院五代唐同光六年建。　越峰院宋开宝元年建。有玩芳亭。　善净塔院宋太平兴国九年建。　极乐岩院宋太中祥符二年建。(上九院在旧开平里。)　北山院唐天复三年建。　清凉院五代梁乾化三年建。　凤栖院五代晋天福二年建。(上三院在旧光德里。)　三峰院唐咸通二年建。　栖林院咸通三年建。　白云院唐广明二年建。　报恩院五代晋景福元年建。　香林院(上五院在旧新丰里。)　高盖名山院唐文德元年建。五代唐天成中赐额。宋知县施常诗：“步尽千山与万山，白云深处叩禅关。晓猿夜鹤应相笑，笑我劳生几度闲。”　灵居院五代梁乾化四年建。　谢岩观音院五代梁开成三年建。　闲居院五代唐同光五年建。(上四院在旧平盖里。)　瑞应院唐广明元年建。　翠峰院唐乾宁二年建。　集禅院乾宁三年建。　佞草院五代梁乾化三年建。　凤凰岩院五代晋天福六年建。　翠林岩院宋太平兴国元年建。(上六院在旧安乐里。)　枕烟院唐永徽元年建。　上林院　上生院(上二院唐咸通二年建。)　仙岩罗汉院唐光化二年建。　安仁院　下崇寿院宋太平兴国二年建。(上六院在旧唐元里。已上三十三院俱县南。)　灵鹫院在龙津里。五代梁开平二年建。上资福院唐景福元年建。　香泉院唐乾宁二年建。有乐贤亭。　上崇寿院五代唐长兴二年建。　大会岩院(上四院在旧义仁里。)　安善院唐景福二年建。　上观音院宋建隆二年建。　北林院宋太平兴国八年建。(上三院在旧感应里。)　香盖院五代唐同光二年建。　秀峰院五代汉乾祐二年建。(上二院在旧保德里。)　资国院五代梁天祐二年建。　北岩院五代梁贞明二年建。(上二院在旧英达里。已上一十三院俱县西南。)
　　报恩尼院唐光化二年建。　景星尼院宋淳化四年建。　保寿尼院宋庆历元年建。(上三尼院在县南旧开平里。)　普门庵在县南旧唐元里。　三清观在县治之东。旧名“东岳”，宋端平元年改名“三清观”。　蓝田宫在二十三都。有朝元阁。　狮子宫在三十三都。石壁临溪，峭耸百余丈，中有一穴，出于天成，因构宫宇于其内。(上二宫俱在县西。)　银凤宫在县西南二十九都。双峰峙立若笔架然，宫后巨石上有仙人迹。　乌石宫在县西北三十五都。唐末建。

 闽清县
　　白云寺在贺恩里。宋景祐三年建，今为丛林。　报恩普贤寺在护仁里。五代梁贞明二年建。有放生池。(上二寺俱存。)　禅林院唐咸通二年建。　保福院唐乾宁元年建。又县南盖平里亦有保福院。　偃峰院唐光化二年建。　大漈院五代梁贞明二年建。　象峰院五代晋天福元年建。　法林院宋淳化二年建。　观音院宋天禧元年建。(上七院在县东安仁里。)　仁王院唐大顺二年建。　香山院五代唐同光二年建。　云居院五代唐长兴元年建。　东林院宋景祐二年建。　钟山院　兴福院　慈恩院　泗洲院(上八院在贺恩里。)　宝山院唐大和元年建。初名“池坑”，后更名“幽林”，咸通间始赐“宝山观音”额。　陈园院唐咸通十四年建。　灵岩院五代梁乾化元年建。　法华院五代梁龙德三年建。　中峰院五代唐天成五年建。　瑞林院五代晋天福元年建。　南泉院五代周显德三年建。　观音院宋雍熙三年建。　福山院宋天圣五年建。　应福院(上十院在仁寿里。)　灵应院在宣政里。宋咸平元年建。　宝积院唐大中八年建。　资圣院　瑞云院(上三院在居仁里。)　新兴院　安乐院　龙兴院宋庆历五年建。又宣政里亦有龙兴院。　庆安院　宝胜院　名山院　罗汉院　宝林院　普安院(上九院在护仁里。)　鹤林院五代唐同光元年建。　宝峰院　云际院　云峰院　五峰院　许坑院　栖林院　中洲院(上八院在金砂里。)　药师院唐咸通二年建。　鹫峰院宋淳化二年建。　五台院淳化三年建。　西华院宋治平二年建。　广德院宋熙宁五年建。　崇庆院(上六院在孝顺里。已上四十五院俱县西。)　开明院唐天复二年建。　资福弥陀院宋乾德二年建。　报恩观音院宋雍熙三年建。(上三院在宣政里。)　灵洞院宋元丰二年建。　崇福院五代晋天福七年建。(上二院在孝顺里。)　兴隆院五代晋天福六年建。伪闽匾曰“瑞阳山”。　地藏院宋太平兴国中赐额。　文殊院宋太平兴国元年建，天圣二年重修。　资福院宋端拱二年建。　积善院宋大中祥符三年建。状元许将诗：“为爱山居乐，居山又忆家。菊黄来日蕊，梅白去时花；水阔离情远，霜晴别路赊。前程回首望，空指暮天霞。”　大悲院宋天圣九年建。　报恩院　保福院(上八院在盖平里。已上一十三院俱县南。)　普应院五代梁开平二年建。　天王院宋大中祥符九年建。　感应院宋天禧三年建。　育王塔院(上四院在县北宣政里。)　崇善尼院在护仁里。　石圳尼院在居仁里。(上二院俱县西。通上凡七十三院见旧志。俱废。)　圆通庵在县西宣政里。见存。　北庵宋太平兴国元年建。　南庵太平兴国二年建。(上二庵在县东居仁里。)　兴福庵宋开宝三年建。　泗水庵宋景德四年建。(上二庵俱县西。)　翠峰庵宋天圣元年建。　云居庵宋太平兴国五年建。　霜峰庵太平兴国四年建。(上三庵在孝顺里。)　紫台庵五代晋天福五年建。　白莲庵宋乾德四年建。　慈氏庵宋太平兴国九年建。　石门庵宋元丰六年建。　大坑庵　重兴庵(上六庵在盖平里。已上九庵在县南，俱废。)　云津堂在居仁里。正统十二年建。　福善堂在平盖里。宣德六年建。　金沙堂在金沙里。宋绍兴二十年建，国朝正统四年重修。　双溪堂在普贤寺前。景泰三年建。　漳溪堂宣德八年知县叶宗仁建。(上二堂在贺恩里。已上三堂俱县西。通上凡五堂并存。)　芹山仙源道观在县南钟山之左。元末废。

 罗源县
　　水陆寺在东隅旧县址也。五代周显德四年建。国朝洪武三十二年，知县傅希悦修为公馆，后圮。成化三年重建为寺。内有井泉，甚清冽。　金粟寺在临济里。五代唐清泰二年建。(上二寺俱县东。)　应德寺五代唐清泰二年建。国朝洪武二十四年并为丛林。　小云峰寺唐大顺二年建。　仙岩寺宋元符二年建。(上三寺在新顺里。)　兴王寺唐大顺二年建。　光化寺五代梁乾化二年建。　净明寺宋建隆元年建。(上三寺在梅溪里。)　普明寺在善化里。宋嘉祐元年建。(已上七寺俱县西。)　圣水寺在莲花峰下。宋绍圣三年建。中有八景，曰笔砚峰、龙虎岩、仙源泉、补陀岩、玉壶井、金钟潭、栖云洞、眠鹤亭。龙漈寺在拜井里。五代唐清泰二年建。(上二寺俱县南。)　资福寺在县北新丰下里。五代唐天成五年建。　信安寺在县东南拜井里。唐咸通元年建。　翠峰寺五代梁乾化二年建。　龙华寺五代唐长兴二年建。(上二寺在县东北徐公里。)　凤山寺五代梁开平元年建。　观音寺宋乾德三年建。(上二寺在旧霍口里。)　圣寿寺五代唐天成二年建。　龙兴寺唐咸通十三年建。(上二寺在罗平里。)　庆田寺唐乾宁元年建。光化二年赐额。　白塔寺在铁嶂山下。宋开宝二年建。(上二寺在旧安金里。)　崇寿寺五代唐天成二年建。有放生池。　宝胜寺在宝胜山中。国朝宣德二年建。(上二寺在新丰上里。)　大云寺唐天复二年建。　旃檀寺唐广明元年建。　曹山尼寺五代周显德三年建。(上三寺在黄童下里。已上一十一寺俱县西北。通上凡二十六寺俱存。)　灵泉院　祥云院(上二院在临济里，俱宋时建。)　白马院唐时建。　西云院五代唐时建。　三学院宋时建。(上三院在招贤里。已上五院俱县东。)　报恩院在新丰里。唐时建。　灵山院在梅溪里。五代晋时建。　观音院唐时建。又县北临济里亦有观音院，五代晋时建。　白塔院塔尚存。　四明院(上二院宋时建。已上三院在旧安金里。)　灵岩院　荐福院(上二院在新顺里，俱宋时建。已上七院俱县西。)　崇胜院在新丰里。唐时建。　护国院五代唐时建。　慈氏院五代周时建。(上二院在徐公里。)　明安院五代周时建。　福兴院五代唐时建。(上二院在临济里。)　白云院在安金里。宋时建。(上六院俱县北。)集云院五代唐时建。在县东南旧安金里莲花山麓。　神光院　仙茅院(上二院在县东北徐公里，俱唐时建。)　灵应院　南峰院(上二院在旧霍口里。)　资寿院在安金里梅岭之东。　安善院(上四院俱唐时建。)　泗洲院宋时建。(上二院在临济里。)　清泉院唐时建。　洪福院　报国院(上三院在罗平里。)　西峰院在林洋里。　翠岩院在善化里。(上四院俱宋时建。)　慈恩院在梅溪里。五代晋时建。(已上一十一院俱县西北。)　香林尼院　栖云尼院(上二院在县东徐公里，俱宋时建。)　灵峰尼院在县西北临济里。宋时建。(已上三十五院俱废。)　西溪庵在县治南。景泰三年重建。其地溪水清冷，林木蕃茂，亦胜处也。　梅峰庵在旧安金里。宋绍圣三年建，国朝成化元年重建。　紫峰庵在徐公里。洪武九年建。(上二庵俱县北。已上三庵俱存。)　泗洲庵在县东南旧安金里。宋时建，今庵废。　普贤堂在县西南登高山下。景泰三年重建。　文殊堂在县西玉华山侧，今废。　洞宫天庆观在县东北起步桥之北。唐天宝七载建。内有八仙亭。

　　　　　　建宁府

 建安县
　　白云崇梵寺在光禄坊。五代晋天福中肇建于从化坊，名“白云广福”。宋庆历六年改为“白云崇梵”。国朝洪武十三年以其地为永丰库，遂移建今所。　永安寺在黄华山之麓。五代唐长兴九年建。初为功德院，伪闽更名“永安”，宋元丰中复更名“十方”。国朝洪武间重建。　真如寺在光禄坊白鹤山之麓。元为“天堂庵”。洪武十二年大建殿宇。二十四年改今额。　洪福寺在吉苑里。宋咸淳六年建。(上四寺俱府城东。)　冷水禅寺在府城西将相里，即旧冷水院也。南唐保大间建，国朝洪武七年重建。　慈恩寺在府城南登仙里。宋乾道二年建。(已上六寺俱洪武二十四年并为丛林。)　崇圣寺在吉苑里。五代梁开平二年建。　资庆寺在将相里。宋治平二年建。　灵应寺在东川里。宋时建。(上三寺俱国朝洪武间并入永安寺。)　北岩寺唐乾符四年建。　保福寺宋绍兴二年建。　泗洲寺宋咸淳二年建。　能仁寺元延祐二年建。(上四寺在东苌里。)　重兴寺唐龙纪元年建。　龙峰寺　报恩寺(上三寺在东川石里。已上七寺俱洪武间并入真如寺。)　新丰寺宋隆兴二年建。　兴福寺宋庆历二年建。　迴龙寺宋嘉定八年建。　翠岩寺宋淳祐八年建，国朝永乐十一年重建。　能仁寺旧名“承天”，伪闽时建。宋至道中赐今额。元大德六年重建。　西峰寺南唐保大间建，元大德元年重建。　集福寺宋嘉定八年建。　仰山寺元大德间建。　广福寺(上九寺在吉苑里。)　永安寺旧名“永安真梵”。五代唐长兴三年建。　归复寺五代周显德五年建。　常乐寺宋治平三年建。　昭庆寺宋咸淳三年建。(上四寺在建宁里。已上一十三寺俱国朝洪武间并入洪福寺。)　东林寺宋绍兴五年建。　报恩寺宋嘉定九年建。(上二寺在吉苑里。)　药师寺在将相里。南唐保大间建。　慈恩寺宋淳化元年建。　文殊寺宋庆历七年建。威岩寺旧名“归岩院”。宋嘉祐中建，国朝永乐十三年重建。　重兴寺宋庆历五年建。　天王寺伪闽时建。　资福寺宋太平兴国元年建，国朝永乐十三年重建。　报恩寺宋嘉祐六年建。(上七寺在南才里。)　安国寺宋时建，国朝洪武七年重建。　泗洲寺五代周显德中建。　安福寺(上三寺在安泰里。)　香山寺唐会昌中建。　福兴寺宋庆历三年建。　温洋寺宋绍兴二年建，元皇庆间重建。(上三寺在东苌里。已上一十六寺俱国朝洪武间并入冷水寺。通上凡三十九寺俱府城东。)　曹山寺旧名“曹山广福寺”。五代周显德六年建。　兰峰寺宋乾道二年建，国朝洪武十年重建。　集峰寺宋时建。　南岩寺宋建炎二年建。　药师寺元至正十年建。　龙岩寺元至正二年建。　思善寺元毁。国朝洪武八年重建。　西峰寺　宝峰寺(上九寺在房村上里。)　瑞龙寺在登仙里衢村。(已上十寺俱府西。)　广教寺　善因寺　清流寺　昭庆寺(上四寺俱在府城南泰溪内里。)　卧云寺南唐保大中建。宋为报恩寺，元改今名。　兴国寺宋时建。　西山寺宋建炎三年建。　承天寺元至正二年建。　云漈寺　保国寺(上二寺俱元至正四年建。上六寺在登仙里。)　云峰寺　报恩寺(上二寺俱南唐保大中建。)　西高寺宋建炎二年建。　双漈寺　南兴寺(上二寺俱宋时建。)　崇隐寺元至正四年建。(上六寺在秦溪外里。已上一十二寺俱府城西南。通上凡二十六寺俱国朝洪武间并入慧恩寺。)　龙居寺　五峰寺在黄华山下。　报恩塔寺　西塔寺　东禅寺其址洪武间改建白云崇梵寺。(上五寺在光禄坊，俱宋时建。)　南漈寺　黎峰寺　福寿寺　泗洲寺　地藏寺　石龙寺　云岩寺　常居寺　大佛寺(上九寺在南村里。)　报恩寺五代晋时建。　天王寺　保庆寺　普照寺(上三寺宋时建。)　观音寺　资福寺　普田寺(上七寺在东苌里。)　龙峰寺　灵岩寺(上二寺宋时建。)　资福寺　普顺寺(上二寺元时建。)　连云寺　临水寺　新兴寺(上七寺在顺阳里。)　广福寺五代唐时建。　资圣寺　报丰寺　灵集寺　崇圣寺(上五寺在安泰里。)　西岩寺　庄岩寺　石门寺　新兴寺　瑞峰寺　泗洲寺(上六寺在吉苑里。)　安福寺在建宁里。　延庆寺　广福寺　奉亲寺(上三寺在川石里。已上四十三寺俱府城东。)　西岩寺　泗洲寺　大源寺　龙池寺　圣寿寺　龙门寺　罗汉寺(上七寺俱在府城西房村上里。)　瑞迹寺在县南秦溪内里。　能仁寺在登仙里。　观音寺　重兴寺　乾峰寺　泗洲寺(上四寺在房村下里。已上五寺俱府城西南。)　芦山尼寺在建宁里。　资福尼寺在南村里。　净居尼寺在安泰里。　龙居尼寺在东苌里。(上四尼寺俱府城东。通上凡五十五寺俱废。)　五台山庵在府城东吉苑里。元至正二年建，国朝永乐二年重建。　大隐庵元至正四年建。　瑞兴岩庵元至正间建。　圭峰岩庵　竹林庵(上二庵俱洪武元年建。)　回龙庵洪武二年建。　善庆庵洪武十四年建。　石鼓岩庵洪武二十四年建。(上七庵俱在府城西房村上里。)　天王堂在县治东兴贤坊。五代梁开平三年建，国朝洪武十七年重建。　注云堂在吉苑里。宋咸淳五年建，国朝洪武二十二年重建。　云峰堂在顺阳里。内有井，其泉甚佳。成化十年重建。(上二堂俱府城东。)　云山堂唐时建，国朝洪武十七年重建。　东山堂洪武十三年建。(上二堂在府城西南房村下里。)　报恩光孝观在府城东。陈永定间建，旧记云：“陈顾野王故宅也。旧曰‘白鹤’，后更名‘开元’，宋大观中更名‘天宁万寿’，绍兴七年更名‘报恩’，十三年改今额。后毁。国朝洪武间复建。殿左有玉泉井，水甚清冽，凡岁旱必祷雨于此。”崇福道院在府城东南林里。元至正间建。　碧岩仙庵在府城西秦溪内里。　天堂庵在府城西南秦溪外里，元时建。　仙云庵在府城东北安泰里。

 瓯宁县
　　大中寺在和义坊。旧名“律寺”4，唐贞观中建，大中初赐今额。旧有塔，甚壮丽。杨亿诗：“鸡园开净土，雁塔倚寒空。”国朝两毁于火，一圮于水。随复建。　显亲寺在移忠坊。五代晋天福八年建，国朝洪武十四年重建。(上二寺俱府治西。)　云溪寺在吉阳里。南唐保大间建，国朝洪武十八年重修。　灵岩寺在麻溪里。伪闽龙启中建，国朝洪武二十四年重修。(上二寺俱府城西。)　开元寺在云际山之麓。晋太康中建。初名“林泉”，唐赐今额，国朝洪武二年重建。蓝静之《九日开元寺登高》诗：“古木寒溪入翠微，西风九日扣禅扉。金银宫阙生秋草，锦绣山河下夕晖，陆羽泉荒龙已去，吕蒙祠古鸟空归。诸公且尽登临兴，莫叹尊前往事非。”　报恩广孝寺在紫芝坊。唐时建。旧名“龙兴”，宋咸平间赐额曰“景德”，绍兴间更今名。国朝洪武、永乐间屡尝修建。　南禅寺南唐保大元年建，国朝洪武三年重建。　罗汉寺在铁狮峰下。伪闽龙启间建，旧名“罗汉院”，国朝洪武十九年重建。(上二寺在西隅。)　方广寺在紫芝上坊。洪武元年建。初为“七里庵”，后改今额。(已上五寺俱府城南。)　吉祥寺在北隅太平坊。伪闽龙德中建于鸡谷滩侧，南唐保大八年移建今所。国朝洪武三年重建。　永乐寺在紫溪里。元至正二年重建，国朝洪武二十二年修。(已上二寺俱府城北。)　双石寺唐大顺中建，乾宁五年赐额，国朝洪武十二年重修建。　斗峰寺洪武三年建。(上二寺俱在丰乐里。)　楞伽寺在禾义里。洪武十五年重修。(已上一十四寺俱洪武二十四年并为丛林。)　龙山寺在龙首山下。初建于长汀，名“龙山福王院”，五代梁贞明元年移建今所。内有瑞松亭。国朝洪武二十一年重建。　西禅寺在和乐坊。唐末建于西津门外，匾曰“西禅福圣”。宋天圣间移于今所。国朝永乐间圮。成化二年，寺僧复即西津门外及和乐坊二故址各建屋以居。　高砂寺在府城西北丰乐里。宋端平二年建，元至正十五年重建。(上三寺国朝洪武间俱并入大中寺。)　乾明寺在府城西敬客坊，宋大中祥符间建。　禅祖寺在府城西北慈惠里。旧为“西庵”，宋崇宁元年改为院。(上三寺国朝洪武间俱并入显亲寺。)　云峰寺唐时建，元至正十年重建。　瑞竹寺唐时建，元至正间重建。　禅林寺五代晋天福二年建。　云际寺宋时建，元至正八年重建。　上重寺宋淳熙间重建。　文殊寺宋绍兴二年建，元至正间重建。(上六寺在吉阳里。国朝洪武间俱并入云溪寺。)　福庆寺南唐保大间建，国朝洪武三十一年重建。　圣龙寺宋雍熙二年建，元至正二十五年重建。　报恩寺宋政和二年建。　大明寺宋绍兴三年建，国朝洪武十九年重建。(上四寺俱在麻溪里。)　大照寺南唐保大间建，元至正二十三年重建。　兴福寺南唐保大三年建，国朝洪武六年重建。　西林寺南唐保大间建，元延祐五年重建。　龙山寺宋嘉定间建，国朝洪武十五年重建。　真珠寺宋时建，国朝洪武十七年重建。(上五寺在高阳里。)　瑞峰寺唐咸通元年建，国朝洪武五年重建。　崇寿寺宋绍兴元年建。　观音寺宋天圣七年建。　云际寺　郭岩寺洪武八年重建。(上五寺在梅岐里。已上一十四寺洪武中俱并入灵岩寺。通上凡二十寺俱府城西。)　郭际寺五代唐长兴元年建。　西瑞寺在封山。旧名“西瑞相院”。　东瑞寺旧名“东瑞相院”。(上二寺俱宋建中靖国初赐额。上三寺在崇安里。国朝洪武间俱并入光孝寺。)　中山寺唐时建，元至正五年重建。　真净寺　永兴寺(上二寺俱五代晋天福二年建。)　常乐寺元大德三年重建。　香山寺洪武十年重建。　迴龙寺伪闽时刺史许文缜匾曰“三峰迴龙寺”。　珠源寺(上四寺俱南唐保大间建。)　王源寺宋雍熙三年建。　尚历寺宋时建，元至正十二年重建。　光山寺永乐二年重建。　普安寺　隐峰寺(上三寺俱宋绍兴三年建。)　楮林寺　彭源寺(上二寺俱宋淳祐间建。)　寺源寺元泰定二年建。　庆安寺泰定三年建。　善集寺　逍遥寺(已上一十八寺在禾义里。洪武间俱并入楞伽寺。)　云岩寺唐元和三年建。　林泉寺　广福寺　吴际寺(上三寺俱唐乾宁三年建。)　资福寺　南山寺宋绍兴三年建。(上六寺在禾供里。)　云居寺唐乾宁三年建。　报圣寺五代梁龙德二年建。　安福寺五代晋天福二年建。(上三寺在禾吉里。)　上蓝寺唐嗣圣三年建。　双溪寺五代梁龙德二年建。　极乐寺五代晋天福元年建。　龙护寺南唐保大十三年建。　游源寺宋建炎三年建。　小资福寺宋绍兴二年建。　圣恩寺绍兴四年建。　香山寺宋端平二年建。(上八寺在紫溪里。已上一十九寺国朝洪武间俱并入永乐寺。通上凡三十八寺俱府城北。)　资化寺在紫芝下坊。南唐保大七年建，国朝供武十五年重建。　永庆寺在云际山上。旧曰“云际”。宋庆历中赐今额，国朝洪武十八年重建。　文殊寺在开元寺右。南唐保大元年建，国朝洪武间重建。(上三寺俱府城南。)　北岩寺在德胜坊。五代唐天成中建。　大悲寺　宝光寺五代晋天福八年建，元至正二十年重建。　金山寺元至正十年建。(上三寺在崇安里。)　西林寺唐会昌中建，国朝洪武二年重建。　天堂寺元至正十六年建。　开化寺至正十二年建。　原历寺　临池寺元延祐七年建。(上五寺在西乡里。)　清凉寺　报国寺(上二寺俱元延祐五年建。)　双溪寺(上三寺在禾供里。已上一十二寺俱府城北。)　灵岩寺在府城西北慈惠里。宋淳熙十六年建。(上一十六寺国朝洪武间俱并入罗汉寺。)　升山寺旧名“朗山资庆寺”。南唐保大间建，宋改今额。杨亿诗：“层峦连近郭，占胜有招提。”国朝洪武六年重建。　观音教寺南唐保大间建，国朝永乐十四年重修。(上二寺在县南紫芝上坊。)　报恩寺在县北崇安里。宋时建。(上三寺国朝洪武间俱并入方广寺。)　大密寺　深溪寺(上二寺在府城北崇安里，俱宋咸淳间建。)　东历寺　西历寺(上二寺在慈惠里，俱宋大中祥符三年建。)　湆溪寺伪闽龙启中建，国朝天顺四年重建。　西峰寺五代晋天福八年建，元至正三年重建。　寺源寺元至元间重建。　妙湛寺(上二寺俱宋绍兴间建。)　灵峰寺宋淳熙三年建，国朝洪武五年重建。　资福寺宋嘉定间建，元至正元年重建。　洪历寺宋端平二年建。　天宝寺元至正间建。(上八寺俱在府城西北丰乐里。已上一十二寺国朝洪武间俱并入双石寺。)　天王寺在亲睦坊。闽王审知建。　庆成寺在移忠坊。五代唐时王延政建。　上生寺五代晋时建。　崇福寺宋时建。　北禅寺宋时重建。(上三寺在德胜坊。)　南禅塔寺在敬客坊。南唐保大中建。　太源寺　西林寺　居福寺　吴源寺(上四寺在吉阳里。)　西岩寺在麻溪里。　幽山寺　归皈寺(上二寺在高阳里。)　冯岩寺　福庆寺(上二寺在梅岐里。已上十寺俱府城西。)　三塔寺旧名“泗洲三塔院”。南唐时建。　梅福寺在梅仙山。　随求寺在铁狮峰下。(上二寺俱宋时建。已上三寺在府城南紫芝坊。)　寿山寺南唐时建。　福庆寺(上二寺在鸡笼山下。)　地寺　灵岩寺　琦源寺　杉山寺　归林寺　石龟寺　兴福寺(上九寺在崇安里。)　大资福寺　泔洋寺　报恩寺(上三寺俱宋时建。)　董源寺　弥勒寺　黄檀寺　保福寺　龙归寺　龙安寺　迴龙寺　上漈寺在黄村　东漈寺　化成寺　延福寺(上十四寺在紫溪里。)　东漈寺宋时建。　罗汉寺旧名“寿山罗汉院”。　北坑寺　五峰寺在禾供里。　幽林寺　大源寺　峰源寺　云峰寺　宝福寺　上漈寺　洪福寺　南涧寺旧名“大坑南涧寺”。　大漈寺　同源寺　吕源寺　永隆寺　中林寺　中漈寺　灵感寺(上一十五寺在禾义里。)　西福寺　梁源寺　西林寺　禅岩寺旧名“岩院”。　北坑寺　苏源寺　北岩寺(上七寺在禾吉里。)　石橱寺　进福寺　龙林寺　新溪寺　大源寺(上五寺在西乡里。通上五十四寺俱府城北。)　北岩寺旧名“北岩乾峰寺”。五代梁时建。　报恩寺　慈云寺　云漈寺　北坑寺　西岩寺　资圣寺　华岩寺　香山寺　兴国寺　佛岭寺　洪源寺(上一十二寺在慈惠里。)　杨源寺　报恩寺　保福寺　福兴寺　护国寺　曹山寺　回龙寺　翠岩寺　居福寺　陈原寺　大悲寺　回岩寺　地藏寺　大源寺　万历寺(上一十五寺在丰乐里。已上三十七寺俱府城西北。通上九十九寺俱废。)　圆通庵在县治西敬客坊。洪武十二年建。　东山庵元延祐三年建。　双峰岩庵元至正二年建，国朝永乐十五年重修。　五福庵元至正十年建。　白莲庵元至正十九年建。　东林庵元至正二十二年建。　蹑云岩庵元时建。内祀马氏神仙，旱涝祷之多应。国朝永乐元年重修建。金凤岩庵元至正间建。　白云庵洪武五年建。　东林山顶庵洪武二十二年建。　华光庵永乐九年建。(上十庵在高阳里。)　登云庵元至正八年建。　显祐庵洪武十五年建。　瑞云庵洪武十九年建。(上三庵在麻溪里。)　福兴庵宋咸淳六年建。　玉山庵元至正七年建。　西观音庵洪武五年建。　花光庵洪武二十六年建。(上四庵在海岐里。)　石塘岩庵在吉阳里。洪武二十二年建。(已上一十八庵俱府城西。)　西山庵元至正元年建。　金盘庵元至正十七年建。　正觉庵洪武四年建。　定光庵洪武十三年建。　北岩庵(二所上六庵在禾供里。)　谢叔庵唐嗣圣三年建，国朝洪武十二年重建。　黄石庵宋建中靖国间建，国朝永乐七年重建。　定源庵洪武三年建。(上三庵在崇安里。)　圣佛庵唐嗣圣间建，宋熙宁四年修，绍兴八年重修。　擎天岩庵宋至和间建，国朝永乐八年重建。　翠峰庵　云岩庵(上二庵俱宋绍兴间建。)　北坪庵洪武三年建。(上五庵在西乡里。)　蒋山庵元至正七年建。　禅岩庵洪武十七年建。(上二庵在禾吉里。)　通济庵元至元二年建。　龙潭庵元至正二十七年建。(上二庵在禾义里。)　天堂庵在紫溪里。洪武二十二年建。(已上一十九庵俱府城北。)　云岩庵宋淳熙十六年建。　归宗岩庵宋咸淳二年建，国朝永乐九年重修。　宝石岩庵元至正二年建，国朝洪武十八年重修。　狮子岩庵洪武三年建。(上四庵在府城西北慈惠里。)　观音堂在府城西吉阳里。永乐十一年建。又府城北禾吉里亦有观音堂，洪武五年建。　集福堂宋绍兴二十二年建。　圆通堂洪武七年建。　玉峰堂永乐十四年建。(上三堂在禾供里。)　仁寿堂在禾吉里。元至正二十二年建。　紫竹堂元至正三年建。　西乐堂元至正二十五年建。　明德堂洪武十八年建。(上三堂在禾义里。)　报恩堂在紫溪里。元至正十九年建。　西乾堂在西乡里。元至正八年建。(已上九堂俱府城北。)　普庵堂洪武十一年建。　明心堂洪武二十七年建。(上二堂在府城西北丰乐里。)　玄妙观在府城西玉清洞之右。宋大中祥符中改名“天庆”，元元贞元年改名“玄妙”，国朝洪武四年重建。　凝真观在府城南通仙桥头。宋绍兴间建，国朝洪武十五年重建。　隆兴观在府城北吉阳里。元至正元年建。　南昌宫在府城南紫芝坊。相传汉南昌慰梅福炼丹之所也。元初建，国朝永乐十年重建。西有丹成阁。　玉宸道院宋熙宁十年建。　清真道院元泰定元年建。　集仙道院元至元二年建。(上三院在崇安里。)　紫霞道院在禾义里。元延祐二年建。(已上四院俱府城北。)

 浦城县
  </div>
  <div class="pagination">
   <a href="八闽通志_page164.html">
    上一页
   </a>
   <span>
    ...
   </span>
   <a href="八闽通志_page160.html">
    160
   </a>
   <a href="八闽通志_page161.html">
    161
   </a>
   <a href="八闽通志_page162.html">
    162
   </a>
   <a href="八闽通志_page163.html">
    163
   </a>
   <a href="八闽通志_page164.html">
    164
   </a>
   <span class="current-page">
    165
   </span>
   <a href="八闽通志_page166.html">
    166
   </a>
   <a href="八闽通志_page167.html">
    167
   </a>
   <a href="八闽通志_page168.html">
    168
   </a>
   <a href="八闽通志_page169.html">
    169
   </a>
   <a href="八闽通志_page170.html">
    170
   </a>
   <span>
    ...
   </span>
   <a href="八闽通志_page166.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
