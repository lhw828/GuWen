<!DOCTYPE html>
<html>
<head>
    <meta charset="UTF-8">
    <title>山西通志 - 第 117 页/共 700 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山西通志 - 第 117 页/共 700 页</h1>
    <div class="content">　　津梁
　　吉州
　　龙门飞桥在壶口石峡上后圯
　　淇水桥在州宣化坊西下有淇水穿城入河
　　东河桥在州东
　　小水桥在长寜门外
　　旱水桥在北闗
　　乡宁县
　　惠民桥在西闗外明万厯中知县焦守已改建
　　永寜桥在旧城门外
　　隰州
　　隰州田耕山上人多窊处惟恃雨泽古无渠道其山水胥入溪河河边无寸地云
　　旧志温泉州北二百里旧温县
　　明范守已徙河筑城记隰州川流受高唐温泉蒲子诸山峪泉源总至暴涨无时城常受其侵齧万厯壬寅欲徙河流而川中土石杂揉猝难凿濬至五月终乃得成渠导水西去复聚石为长堤以防侵轶之虞而水骤至石堤漂没戊夜水倐流西山下涓涓若衣带城堧外土石壅起若长堤然所凿中渠亦淤塞无迹初西山下土高石坚势不可穿濬至是一旦成渠长二里许水流其中人皆以为异
　　苏万民范公祠记范公为堤紫水之长八十许丈捍泛滥为久逺计
　　蒲县
　　旧志通惠渠水自库拔村南入渠漑田渐引至城由县治入学宫出复漑民田渠自知县韩超然始寻壅塞知县郑可行复防通后又塞
　　沟渠水县境河水不能灌漑民筑沟渠借雨水以资漑田槪不入于河及地多荒芜沟渠之水多入河河时泛涨齧田为害
　　大寜县
　　大寜地皆高原峻岭古无渠道
　　旧志麻束沟源出捕狐山南流达昕河明成化间知县刘绍宗傍山凿石刳木为浮渠引水入城注泮池中且漑东闗园田数十畆后废
　　禹贡冀州旣载壶口治梁及岐　曽曰吕不韦云龙门未辟吕梁未凿河出孟门之上大溢逆流无有丘陵高阜灭之名曰洪水大禹防通谓之孟门按地理志谓壶口在北屈之东南而郦道元谓孟门在北屈之西南则壶口孟门之东山也龙门在梁山北则梁山龙门之南山也以是言之其先河出孟门之上横流而出则知其东之壶口其南之梁山其西之岐山皆垫于水矣禹于壶口之西辟孟门而始事于壶口于梁山之北辟龙门而终事于梁山而其余功又及岐山焉葢壶口梁岐一役也其施功皆同时不可分言于二州故并言于冀也【壶口在马鬬闗南二十五里闗在大寜县治西七十五里梁山在韩城县西北九十里岐山在岐山县东北十里】
　　吕祖谦曰壶口龙门之上口水之为患本于龙门狭隘故禹凿之以行水此用功之最大者
　　薛季宣曰传称禹凿龙门儒者多未之信夏书既载壶口不可诬也
　　路史兖青冀之流皆自其东北走海而冀又上京故治水之急先于河于是发迹壶口治梁及岐南至于华隂东至底柱对孟津防三门以奠西河
　　永和县
　　永和地皆高原峻古无渠道
　　旧志曲村渠北五里旧无水地仙芝坊开筑漑田索陀川东三十里
　　岔口川东北二十里
　　东峪沟东五里
　　西峪沟西二里
　　以上胥开筑引水漑田
　　香岩西北七十里有清泉可漑田
　　灵液泉东城下旧有碑云河清二年有龙跃自泉中因名灵液其水甘冽民汲饮于此
　　津梁
　　隰州
　　横河桥在北六十里万山之水防聚于此故名
　　通济桥在南三十里蒲水上
　　贺家桥在南十五里南峪村
　　曹城桥在南十五里
　　官道桥在北二十里蓬门村
　　永济桥在东门外明治初知州王彛建
　　龙泉桥在南二里隅里
　　趋善桥在州西千佛庵下庵
　　蒲县【津梁无】
　　大宁县
　　马鬭闗渡在县西七十里唐置闗洪武二年置巡检司夷吾桥在县东一里知县韩士奎建
　　荷叶桥在县西荷叶沟口
　　麻束桥在县东麻束沟口
　　龙泉桥在东山下
　　上石桥在西闗水门外明知县刘丕声建
　　下石桥在西闗通秦门外
　　茨梅桥在县西
　　永和县
　　鐡罗闗渡在西南七十里
　　兴徳闗渡在西南六十五里黄河岸
　　义桥在南门外












　　山西通志卷三十三
　　钦定四库全书
　　山西通志卷三十四
　　水利【六】
　　黄河
　　尔雅释水河出昆仑虚色白所渠并千七百一川色黄百里一小曲千里一曲一直　防河源出于昆仑山下之基其初纎微源高激凑故水色白也所受之水并计凡有一千七百以其所受渠多沙壤溷淆故为一川而水色黄也百里一小曲千里一曲一直者此河自然之势也
　　黄河在归化城西一百七十里笔写气繇西北山嘴折而东南流至脱脱城西折而东南三十里至喇嘛湾山嘴复折而西南至寜武府偏闗县老牛湾入闗河口其南则河套也
　　黒河在归化城东百余里西流至脱脱城西南伏流入黄河　头道河二道河三道河即兎毛河水也西南流至岔河口入黄河　七星湖在归化城西南一百七十里西入黄河　清水河在归化城西南三百里有竒西北流至岔河口入黄河　寜边河在平鲁县边外西入黄河
　　黄河自平罗所东榆林衞西境出塞迳废丰州西　按丰州乃隋唐之丰州非辽金之丰州也辽金丰州在今右玉县北
　　折而东迳三受降城南
　　元和志三受降城景云三年朔方总管张仁愿所置也顾景范曰中城在废夏州北八百里西城在废丰州北八十里东城在废胜州东北二百里胡朏明曰东城本汉定襄郡之盛乐县后魏尝都此唐置振武军按韩重华屯田东起振武转而西极于中受降城出入河山之际六百余里昔人谓黄河在他处为害在寜夏独为利以重华事观之则利不独在寜夏矣水经河水南入桢陵县西北注河水南入桢陵县
　　西北縁胡山歴沙南县东北两山二县之间而出予以太和中从高祖北巡亲所经渉县在山南北去云中城一百二十里县南六十里有东西大山山西枕河河水南流脉水寻经殊乖川去之次　缘胡山今在朔平府平鲁县西北黄河西来折而南流处桢陵即废东胜州也其故城在县西北河东岸沙南故城在西岸榆林塞外唐为胜州地　此黄河入内境之始　水经河水从县东屈南迳沙陵县西白渠水注之白渠水出塞外西南流入河　沙陵汉属云中郡今水入河处名沙陵湖白渠水一名黒河
　　折而南迳废胜州东入塞为平鲁县界平鲁西岸乃河套也废胜州城在榆林衞东北四百五十里本汉云中五原二郡地隋置胜州治榆林县元和志北近榆林即汉之榆林塞云中故城在县东北四十里东受降城在县东北八里榆林闗在县东三十里东北临河自夏州朔方县流入又经河濵县东十五歩濶一里不通船楫即河濵闗渡处名君子津平鲁县本汉雁门郡之武州县隋唐以后为朔州地元和志黄河在朔州鄯阳县西三百里自唐河西胜州移置胜州于此曰东胜州其故城在平鲁县西北元和志唐徙东受降城于绥逺烽南即东胜州治也明洪武初改建左右二衞兵民皆耕牧河套中二十六年城东胜永乐初移就延绥其地遂墟
　　国朝属理藩院榆林志河套之地南抵边墙北濵黄河逺者八九百里六七百里近者亦一二百里唯黄甫川之南焦家坪及娘娘滩羊圏渡口为最近云　水经又南迳赤城东又南迳定襄桐过县西　河水于一县之间济有君子之名今在平鲁县西即所谓湖
　　滩河也水经注昔汉桓帝十三年西幸榆中东行代地洛阳大贾赍金货随帝后行夜迷失道往投津长曰子封送之渡河贾人卒死津长埋之其子寻求父丧发冢举尸资费一无所损其子悉以金与之津长不受事闻于帝曰君子也即名其津为君子济济在云中城西南二百余里　河水又东南左合一水水出契吴东山西迳故里南而北西流注于河
　　偏头闗河曲县黄河上接古界起西流下至保徳州界止衺一百五十里
　　黄河又南迳偏头闗河曲县西岸北岸亦河套地至河曲县唐家渡北岸保徳州天桥峡西北岸乃府谷县也黄河南流迳黄甫川东九里入府谷县界又南迳县东去县百歩东南为河曲县黄河在县西北旧府志自县东北故东胜州境转而西南流八十里至县西北平泉村复转西流九十里至天桥峡又南流八保徳州境偏头闗在河曲县东北一百十里保徳州黄河在州西北一里　偏头闗官河至闗河口入河吊子沟马圏嘴沟大泉沟沙庙沟入官河　河曲县大涧河镇口河平泉入河石佛河沙泉河至保徳入河保徳州东沟水西沟水腰庄水芦子沟水石堂水
　　土门沟水朱家川鸭头川入河　水经又南树頺水注之　水出东山西南流至沃阳故城西而南注于河　沃阳汉雁门西部都尉治　当属闗河　又南大罗水注之　水上承树頺河南流西转迳武县故城南又西南注于河　武县在善无县西百五十里又左得湳水口　水出西河郡美稷县西流合吕
　　梁洪水而注于河　锥指按平鲁衞西有吕梁山湳水口当在今河曲县西北天桥峡　平鲁西吕梁山水势未为极险今临县永寜保徳天桥峡虽距土军太逺而水势与水经注所指相近
　　保徳州黄河上接河曲县界西流折而南下至兴县界止袤一百三十里　兴县黄河上接保徳州界南流下至临县界止袤一百七十里
　　黄河繇保徳州西五十里韩家川复折而南迤南迳兴县西其西岸乃府谷县神木县葮州也
　　黄河在神木县东十里葮州东一里　兴县在岢岚州西一百五十里黄河在县西五十里元和志岚州合河县黄河在县西二里今兴县西北五十里有合河故城　兴县岚漪水至裴家川口入河蔚汾水至黑峪口入河浩旻泉入河南川水交楼水通惠泉入蔚汾水
　　临县黄河上接兴县界南流下至永寜州界止袤二百一十里其西岸乃吴堡也
　　吴堡黄河去县一里临县黄河在县西八十里临泉水即湫河也一名吃那水元地理志黄河正南流过保徳州葮州及兴州境又南过临州凡一千余里与吃那河合临水古作陵水　湫河孝才河青凉河曲峪河杏林庄河第八舗河凡六河入河郝家坡河小马坊河乔子川河榆林河甘泉河安业河大峪河小峪河钟底河故县河窰头河太平河万安河麻峪河善卷河青堂河凡十六河入湫河　水经又南陵水注之　水出陵川北峪南迳其川西转入河　当属临水
　　永寜州黄河上接临县界南流下至寜乡县界止袤六十里
　　寜乡县黄河上接永寜州界南流下至石楼县界止袤三十五里其西岸乃绥徳州也
　　绥徳州黄河去州一百二十里永寜州寜乡县黄河胥在西元和志石州平夷县黄河西去县一百四十五里定胡县黄河去县西二百歩旧唐志贞观二年于定胡置孟门县今孟门闗在州西五十五里平夷县故城即今寜乡县治黄河在西一百五十里寜乡在永寜南五十里　永寜州北河通考所谓离石水也至州西四十里后河底入河东河南河至交口村入北河　寜乡县清水河至永寜入河蕉山泉子山诸水入清水河　水经又南得离石水口　注出离石北山南流迳离石县故城西其水又南出西转迳隰城县故城南其水西流注于河　离石水即赤洪水今名北河
　　石楼县黄河上接寜乡县界南流下至永和县界止袤一百里其西岸乃清涧县也
　　清涧黄河去县一百里石楼黄河在县西九十里石楼沙河二南至谭庄东至隰州境皆西流入河水深五尺　屈产泉入沙河　水经又南过土军县西注吐京郡治故城卽土军县之故城也县有龙泉出城东南道左山下其水西北流至其城东南吐军水出道左高山西南注之龙泉水又北屈迳其城东西北入于河　沙河即土军水屈产泉即龙泉
　　永和县黄河上接石楼县界南流下至大寜县界止袤九十里其西岸乃延川县也
　　延川黄河去县四十五里永和县黄河在县西六十里　仙芝河至千枝沟入河甘露河索陀川榆林川五花泉入仙芝河　水经又南得大蛇水　发源谿首西流入河　河水又南左合信支水发源东露西流入于河　河水又南左防石羊水巡谿东入道源穷谷西流注于河【今永和西南五十里有石羊城魏太武筑置石羊军】
</div>
    <div class="pagination">
<a href="山西通志_page116.html">上一页</a><span>...</span><a href="山西通志_page112.html">112</a><a href="山西通志_page113.html">113</a><a href="山西通志_page114.html">114</a><a href="山西通志_page115.html">115</a><a href="山西通志_page116.html">116</a><span class="current-page">117</span><a href="山西通志_page118.html">118</a><a href="山西通志_page119.html">119</a><a href="山西通志_page120.html">120</a><a href="山西通志_page121.html">121</a><a href="山西通志_page122.html">122</a><span>...</span><a href="山西通志_page118.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
