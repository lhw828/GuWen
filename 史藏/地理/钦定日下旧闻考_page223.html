<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 223 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 223 页/共 698 页</h1>
    <div class="content">知所始訽之土人并无台也析津日记朱彛尊原按金时郊台在南城外丰宜门者金之南门也丰台 
疑即拜郊台因门曰丰宜故目为丰台云尔增丰台在宛平县西草桥南接连丰台为近郊养花之所 
元人园亭皆在此今毎逢春时为都人游观之地自柳村俞家村乐吉桥一带有水田桥东有园其南 
有荷花池墙外俱水田种稻至蒋家街为故大学士王熙别业向时亭台极盛今亦荒芜矣其季家庙 
张家路口樊家村之西北地亩半种花卉半种瓜蔬刘村西南为礼部官地种植禾黍豆麦京师花贾 
比比于此培养花木四时不绝而春时芍药尤甲天下泉脉从水头庄来向西北流约八九里转东南 
入南苑北红门归张湾水清土肥故种植滋茂春芳秋实鲜秀如画诚此地难得之佳壤也京城古迹 
序增乾隆三十九年御制丰台作丰台仍是旧名呼接畛连畦种植俱点缀韶光宁可少偷移天巧得 
曾无幻开顷刻欺殷七下策火攻学阿奴日下南门精数典谓当花事祝蕃庑日下旧闻引析津日记 
谓丰台之名不知所始朱彛尊按以丰台疑即拜郊台因南门曰丰宜故目为丰台云云其解未确考 
丰台为京师养花之所元人园亭多在其地丰盖取旧庑之义台则指亭台而言耳增乾隆四十一年 
御制丰台行广甸（辶寅）迤临丰台丰台村景殊他哉郭驼遗风杂树种殷七妙术繁花开树种花开 
今复古丰台植花木自胜朝已然见日下旧闻村人世业如商贾何不治田为农夫惜矣垦植斯膏土 
更思敷治在顺民百万亿分斯一分丰台种花树之地在京城内不过亿万分之一耳所失或多得或 
少如禁其种花树而令种田则失业者或反致多耳法令禁制徒纷纭冬雪春霖今岁好嫣红姹紫看 
夹道黄荃画中五里行李贺诗囊益不少胜朝酬唱多雅人饮酒挟妓遨游频百年来却鲜继者亦足 
以见风俗淳增王士正丰台看芍药诗回首旗亭画壁时重来已是十年迟应刘逝后风流尽只有恒 
河照鬓丝宫锦千丝费翦裁 他婪尾殿春杯老颠剩欲相料理乞取齐奴步障来雨雨风风态自殊花 
花叶叶不曾孤更添练鹊和蝉蝶便是徐熙六幅图沾湿春衣更不嫌花枝娅姹雨亷纤鬓丝禅榻心 
情改闲看儿郎插帽檐渔阳诗集增陈维崧丰台看花歌南人为园种花蕋北花只在野田里园里栽 
花爱惜多花时其奈狂风何田里栽花不如草偏到开时花倍好燕市风光毂雨余丰台芍药弄晴初 
绝怜紫艳红香队不在髙楼小院居畴醉曲栏供掩映谁添软幔助扶疎空村细雨行人摘破庙斜阳 
野叟锄今年偶向花间走狼籍娇香一回首人世遭逢亦复然沈吟且进杯中酒更忆睢阳看牡丹鞓 
红欧碧望中寛我怜青帝千堆锦人作神农百草看刈去宋清帘底买捆归扁鹊市中摊将花持比南 
中菜菜亦南中有人爱君不见四月东吴赏菜花千园绣幄烂朝霞此间芍药如泥贱苦荬瓜蒌共一 
车湖海楼诗集增沈德潜丰台看芍药诗丰台远近并栽花拄杖敲门野老家随意殿春搴一朶狂来 
欲插帽儋斜柔枝秾态若为情客里看花眼倍明略似少陵临水见五家合队丽人行文窗雕砌付苍
 烟开到名花转可怜犹有园丁闲把耒逢人还诉旧平泉载酒闲园赋折枝风流七子忆南皮廿年鸟 
影匆匆过互对名花看鬓丝归愚诗钞补丰宜门外西南行四五里有乡曰宜迁地偏而嚣远土腴而 
气淑郊邱带乎左横冈亘其前中得井地三九之一卜筑耕稼植花木凿池沼覆篑池旁架屋台上隶 
其榜曰远风以为岁时宾客宴游之所者韩氏之昆仲总管通甫判府君美也秋涧集朱昆田原按今 
之丰台疑即远风台之遗址臣等谨按前条丰台下朱彛尊按语云疑因门曰丰宜目为丰台昆田又 
云疑为远风台似俱涉傅会矣增韩御史先世禹城人城南远风台为别墅诸老有诗析津志补王恽 
寒食日韩氏南庄燕集诗重城鞍马压红尘春草池塘发兴新自拟啸歌知道在不分宾主更情亲青 
山似喜谈时事白髪空惭满领巾黙数向来投辖饮不应惊坐独陈遵秋涧集朱昆田原按韩氏南庄 
即远风台臣等谨按韩氏远风台今无考增葆台在南城之南去城三十里故老相传明昌时李妃避 
暑之台无碑志有寺甚壮丽乃故京药师院之支院也析津志臣等谨按葆台及寺今俱无考原百泉 
溪在府西南一十里丽泽关平地有泉十余穴汇而成溪东南流入柳村河明一统志原百泉地卑泥 
泞四时不干一僧誓填之功未就旋坏已数年矣燕石集原宋褧南城俚歌柳村南路百泉涌陷车踬 
马沮洳深茕茕一僧力负土治道不成徒苦心同上 
钦定日下旧闻考卷九十 
钦定四库全书 
史部 
钦定日下旧闻考卷八十九九十 
详校官庶吉士臣范逢恩 
检讨臣德生覆勘 
总校官进士臣程嘉谟 
校对官进士臣单可璂 
誊录监生臣陶闻溥 
钦定四库全书 
钦定日下旧闻考 
卷九十一郊垧西一 
原彰义金之正西门新城筑于明嘉靖中其西门曰广宁而都人至今以彰义呼之析津日记臣等谨 
按今广宁门俗称彰义特沿金源以来旧名耳其实金之彰义当在今广宁门外之西南距右安门外 
地稍远于方位始合何以明其然也金之内城正南门曰宣阳门外桥曰龙津桥外门曰丰宜周辉北 
辕录范成大石湖集纪述甚明为今右安门外地其丰宜之西南当为景风门再西当为丽泽门凡经 
两门然后及正西彰义门今虽不能据右安门外之丰宜实指金之彰义为何处而右安与广宁相去 
甚近其非金彰义之旧凿然无疑也増世宗御制广宁门新修石道碑文周礼地官小司徒令野修道 
遂师廵其道修秋官野庐氏掌达国道路至于四畿礼月令季春之月命司空循行国邑周视原野修 
利堤防道达沟渎开通道路毋有障塞是知古先圣王经国理民之方纤悉备具至于道涂之间咸所 
加意焉京师为四方会归万国朝宗之地我国家幅员广大文轨所同廓于无外梯山航海者联镳接 
轸络绎而交驰广宁门其必由之路门外通逵轮蹄所践岁月滋久渐至深洼时雨既降潦水停注则
 行旅经涉淹蹇泥淖之中朕甚悯之乃命奉宸苑相度修治至自广宁门小井村长一千五百丈皆填 
洼为高砌以巨石其广二丈凡费户部帑金八万两工既竣司役之臣请纪其事朕宵衣旰食勤求治 
理凡可以济人利物者惟恐智虑之未周而施行之不力念兹国门之外辐辏之区稽于经籍王政所 
重宜以时修治且期坚固永久使仕宦商旅车马徃来胥游于荡平正直之路朕心慰焉爰濡笔而记 
之诗曰周道如砥其直如矢以是达之天下庶冀经国理民之方莫不备举云尔増皇上御制重修广 
宁门石道碑文广宁门在京城四南隅为外郛七门之一然天下十八省所隶以朝觐谒选计偕工贾 
来者莫不遵道于兹又当国家戎索益恢悉荒徼别部数万里辐辏内属其北路则径达安定德胜诸 
门而迤西接轫联镳率由缘边腹地会涿郡渡卢沟而来则是门为中外孔道尤不与他等乾隆丁丑 
十月敇所司重修石道以利行者至庚辰七月乃竣于是上溯我皇考命工剏建时逮今三十年矣兹 
役也因旧趾修筑者一千九百八十四丈有奇又新道増筑者四百七十七丈有奇凡支帑金十三万 
八千一百有奇崇先制诏后来不可无以记也系之词曰阊阖之门天垣所直掲以杓檇言归有极圣 
者法象度地经涂讵惟同轨在闼孰隃睠时垓埏日就星拱巍阙中亘层闉外巩西南坤位利用安贞 
鱼钥曙开荡荡由庚总总撙衔斑斑叱驭嘉此康馗叙其轚互赤畿望紧放乎澨陬冠帯毕徕 面纒头 
纪功伊始岁届辛亥譬涂塈茨逮兹卅载石不可转亦刿而刳冬皲冱冻夏啮潢污大井之村卢沟是 
属捄之凿之为经缘督万指蒇事帖妥弗欹广则由旧而修益之其修几何匪作繄述其益几何居五 
之一里鼔中顿堠亭前遮胥尔逖听若轃厥家予临天下道在无颇夐哉壤歌何有于我臣等谨按广 
宁门外小井村恭建世宗御制碑亭大井村西恭建皇上御制碑亭皆在石道北南向増乾隆五年御 
制彰义门诗彰义门外城墙下土垒背城面平野上留方孔下孔圆不知此是何为者旁有老翁指点 
言传闻讵识实与假明代堵筑防流贼孔以施礟垒拒马少时见垒已倾頺荆榛栉比知者寡我闻此 
语兴咨嗟感怀欲置不能舍胜国君臣守御严即今胡为屋其社由来守德胜守险地利不如人和也 
长歌一曲非夸强周鉴在殷殷鉴夏臣等谨按彰义门御制诗恭载首见之篇余不备录又按彰义门 
亦称彰仪恭绎御制诗题曰彰仪盖从其通称也原陈文烛都门送别诗落日青丝骑西风白苎词广 
宁门外栁折尽向南枝二酉园集原隋仁寿间幽州弘业寺建塔藏舍利神州塔传原隋文帝遇阿罗 
汉授舍利一囊与法师昙迁数之莫定多少乃以七宝函致雍岐等三十州州建一塔天宁寺塔其一 
也塔高十三寻四周缀铎万计风定风作音无断时寺僧云音敛则光现塔前一幢书体遒美亦开皇 
中立帝京景物略原释宝岩幽州人住京下仁觉寺守道自娯仁寿下勅召送舍利于夲州弘业寺即 
元魏孝文之所造也旧号光林依峰帯涧面势高敞自开皇末舍利到前山恒倾摇未曽休止及安塔 
竟山动自息又仁寿初岁天降剃刀三十三枚用甚铦利而形制殊别今僧常用以剃剪也又初造石 
函明如水镜文同玛瑙光似琉璃内外照彻紫焰光起函外生纹如菩萨像及似众仙禽兽师子林树 
杂相非一四月三日夜放大光明照天地有目皆见续高僧传原仁寿二年正月分布舍利五十一州 
建立灵塔幽州表云三月二十六日于弘业寺安置舍利石函始磨两面以水洗之明如水镜内外相 
通紫光焰起其石斑驳又类玛瑙润泽炫耀光似琉璃至四月一日起斋行道至三日亥时舍利前焚 
香供养灯光照庭众星夜朗有素光舒卷在佛舆之上至八日舍利入函自旦及辰石现文彷佛象有 
菩萨光采纷藻又似众仙其间鸟兽林木诸状不惑者众实难详审其有文理照显分明今画图奉进 
广宏明集原隋弘业寺唐开元中改额天王寺长安客话原金大定二十一年改弘业寺为大万安禅 
寺湛然居士集原至宁元年八月赫舍哩执中作乱入自通元门是日变起仓卒中外不知所为善延 
实库乃住天王寺召大汉军五百人赴难与执中战于东华门外金史夲传按善延满洲语白色也实 
库撒袋内衬格也旧作鄯阳石古今译改原寺当元末兵火荡尽文皇在潜邸命所司重修姚广孝退 
</div>
    <div class="pagination">
<a href="钦定日下旧闻考_page222.html">上一页</a><span>...</span><a href="钦定日下旧闻考_page218.html">218</a><a href="钦定日下旧闻考_page219.html">219</a><a href="钦定日下旧闻考_page220.html">220</a><a href="钦定日下旧闻考_page221.html">221</a><a href="钦定日下旧闻考_page222.html">222</a><span class="current-page">223</span><a href="钦定日下旧闻考_page224.html">224</a><a href="钦定日下旧闻考_page225.html">225</a><a href="钦定日下旧闻考_page226.html">226</a><a href="钦定日下旧闻考_page227.html">227</a><a href="钦定日下旧闻考_page228.html">228</a><span>...</span><a href="钦定日下旧闻考_page224.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
