<!DOCTYPE html>
<html>
<head>
    <meta charset="UTF-8">
    <title>皇清职贡图 - 第 2 页/共 44 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇清职贡图 - 第 2 页/共 44 页</h1>
    <div class="content">　　神辉
　　册府版章式廓辨星辰自兹络绎趋王防按籍凭将粉本循
　　【臣】王际华恭和
　　六幕羣霑我泽春丹青寰宇迩遐均瞻云岂惮重研防缩地从教万里亲籍按皇舆恢亥步图开昧谷接寅賔南夷象赂频求献青海龙媒况毕臻寜为旅獒登异物偶縁孔鸟纪方人明堂作绘还依古花面添毫却肖真弥望风邱都入画未分星夜共朝辰充庭写像邀
　　鸿藻格被
　　勲髙仰
　　舜循
　　【臣】钱汝诚恭和
　　绍庥
　　圣绪泽如春规外飱
　　恩效贡均鳞集氊茸元日防象来琛賮百蛮亲典仪菉币胪方物画史图形备逺賔寳玉名驹鱼贯列雕题缓耳鴈行臻凥连欵塞编都防体荐迎门委舌人盘礴丹青毛髪动经营缣素服裳真拓疆方喜逾西极受吏同趋拱北辰直轶周书唐粉本永垂
　　隆轨万年循
　　【臣】钱维诚恭和
　　风调六幕徧生春属国来同道里均如日方中咸覆冒光天之下共尊亲黄支乌弋通千丹穴空桐列九賔
　　累叶重熙增式廓诸蕃徯应恰骈臻分明繁露爻闾防指防雕题闟耳人仆鉴衣冠描欲肖兜离言语译偏真朝宗直拟川归海环向遥同星拱辰拓土况今逾二万
　　威行捐毒与休循
　　【臣】窦光鼐恭和
　　我
　　皇厎治泽如春绵宇
　　声名职贡均
　　谟烈自承
　　三圣逺车书共识一家亲为依故事图王防正喜新疆徕国賔置尉列邮皆绮错制驼驾象尽云臻扶桑东影无分土弱水西流有度人海色岳形全欲似雕题深目各成真珍同盖地辉元圃象法周天拱北辰保业底须君奭训
　　敷言作极万年循
　　【臣】蒋檙恭和
　　騐风入贡世如春四海梯航
　　帝泽均
　　徳播外方皆面内
　　威加疏属亦来亲千屯麦熟输都防九府流泉逮罽
　　賔自
　　昔幅员原式廓于
　　今琛賮更咸臻明都声暨寒门域日际光临月竁人吚嗢展时聴稍辨防顤列处写全真岂夸右相昌唐迹直迈成周防洛辰永共球图昭世寳
　　宸章炳焕亿年循














　　钦定四库全书　　　　史部十一
　　皇清职贡图　　　　　　地理类三【都防郡县之属】
　　提要
　　【臣】等谨案
　　皇清职贡图九卷乾隆十六年奉
　　勅撰以朝鲜以下诸外藩为首其余诸藩诸蛮各
　　以所之省为次防
　　圣武逺勘定西域拓地二万余里河源月之外梯航鳞集琛賮旅来乃増绘伊犁哈萨克布鲁特乌什巴达克山安集延诸部兵为三百余种分图系説共为七卷告成于乾隆二十二年迨乾隆二十八年以后爱乌罕霍罕启齐玉苏乌尔根齐诸部咸奉表入觐土尔扈特全部自俄罗斯来归云南整欠景海诸土目又相继内附乃广为续图一卷每图各绘其男女之状及其诸部长属众衣冠之别凡性情习俗服食好尚防不具载考南史载梁武帝使裴子野撰方国使图广述懐来之盛自荒服至海表凡二十国张彦逺厯代名画记载梁元帝有职贡图史绳祖学斋占毕引李公麟云元帝镇荆州作职贡图状其形而识其土俗凡三十余国其为数较今所绘不及十分之一至山海经所载诸国多出虚撰槩不足凭汉书西域传以下史家所述多出传闻核以道里山川亦往往失实又不及今之所绘或奉贽贡篚亲覩其人或仗钺乗轺实经其地允摄提合雒以来所未覩之隆轨然伏读
　　御题长律方以
　　保泰承庥殷殷咨儆此
　　景命所以重申
　　天声所以益播也自今以往占风騐海而至者当又不知其凡防珥笔之臣且翘伫新图之更续矣乾隆四十三年八月恭校上
　　总纂官【臣】纪昀【臣】陆锡熊【臣】孙士毅
　　总　校　官【臣】陆　费　墀












　　钦定四库全书
　　皇清职贡图卷一
　　朝鲜国夷官
　　朝鲜国官妇
　　朝鲜国民人
　　朝鲜国民妇
　　琉球国夷官
　　琉球国官妇
　　琉球国夷人
　　琉球国夷妇
　　安南国夷官
　　安南国官妇
　　安南国夷人
　　安南国夷妇
　　安南国
　　安南国妇
　　暹罗国夷官
　　暹罗国官妇
　　暹罗国夷人
　　暹罗国夷妇
　　苏禄国夷人
　　苏禄国夷妇
　　南掌国夷官
　　南掌国官妇
　　南掌国老挝
　　南掌国老挝妇
　　缅甸国夷人
　　缅甸国夷妇
</div>
    <div class="pagination">
<a href="皇清职贡图.html">上一页</a><a href="皇清职贡图.html">1</a><span class="current-page">2</span><a href="皇清职贡图_page3.html">3</a><a href="皇清职贡图_page4.html">4</a><a href="皇清职贡图_page5.html">5</a><a href="皇清职贡图_page6.html">6</a><a href="皇清职贡图_page7.html">7</a><span>...</span><a href="皇清职贡图_page3.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
