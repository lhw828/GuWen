<!DOCTYPE html>
<html>
<head>
    <meta charset="UTF-8">
    <title>钦定盛京通志 - 第 42 页/共 330 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定盛京通志 - 第 42 页/共 330 页</h1>
    <div class="content">　　兴京定始基三闗层设御明师天阊自有虎豹守【第一闗名雅尔哈即汉语豹也】地险还应雕鹗底【第二闗名代岷即汉语雕也】札喀度兵众志合【第三闗名札喀即汉语边也】界藩防役
　　圣谟竒【明经畧杨镐等分兵四路来侵　兴京　　太祖率贝勒大臣等统兵以御大贝勒代善领兵先往抚顺迎敌过札喀闗与达尔汉侍卫扈尔汉集兵以待　　太宗以祀事后至谓大贝勒曰界藩山上我筑城夫役在焉倘明之将帅奋力攻之防夫役奈何宜急进以安夫役心大贝勒称善即率军士趋太兰冈对明兵列阵而待余见前萨尔浒诗注中】尔时
　　上下同心亹剏业规模奕世垂
　　恭谒
　　永陵
　　肇运
　　兴基土
　　景膺
　　显命初溯源一脉近
　　宅兆万年余山檿攘犹忆神榆防越舒　　【永陵内寳鼎前生瑞榆一株轮困盘郁圆覆　　城匡实北我大清万年景祚向曽尊曰　神树为赋敬纪之】春秋阅廿四【自甲戍瞻谒　　祖陵距今二十四年矣】弹指顷相如
　　谒显佑宫
　　歴歴丹梯拾遥遥碧殿深升芗由振古
　　锡羡匪斯今胥宇周原膴侯兴
　　上帝临太平兹久矣益励守成钦
　　景佑宫瞻拜六韵
　　花宫向平楚松栢百余年指月何曽悟心香且展防屏营为【去声】祈岁惕息念承干
　　景佑非今矣防呵自古然小其衣锦喻殊彼迈邦篇旧里
　　缅
　　先泽惟怀奕叶传
　　兴京叠癸亥旧作五言十韵
　　阅年廿四久拜
　　祖仲秋时定鼎缅
　　初剏契龟溯始基四攻分路入【我　　太祖已未嵗二月明帝遣杨镐等统兵二十万号四十万来攻左翼中路以杜松等督兵六万由浑河出抚顺闗右翼中路以李如栢等督兵六万由清河出雅鹘闗左翼北路以马林等督兵四万由开原合叶赫兵出三岔口右翼南路以刘綎等督兵四万合朝鲜兵出寛甸口期并趋我　兴京】一战启
　　神思雄奋子兮弟志同
　　尊与卑搴旄多上勇决防自
　　英姿明将身膏斧败军血染陂【萨尔浒吉林崖斐芬尚间崖等处之防已见前诗注中时南路刘綎等之兵复近逼　兴京　　太祖命扈尔汉率千人往御复　　命二贝勒率兵三千继之大贝勒三贝勒亦相继行　　太宗请同行因亦驰往而刘綎所率精鋭二万将趋登阿布达哩冈太宗率右翼兵往先引精兵三十人超出众军前自山驰下奋击战甚酣后军随至并力冲突大贝勒】
　　【亦自山之西夹攻　　太宗縦兵奋击殱其两营兵万人刘綎战死康应干寻亦遁去经畧杨镐闻三路兵败大惊急檄总兵李如栢等回军复为我兵击杀四十人明兵夺路而逃相蹂践死者复千余是役也明以倾国之兵云集辽沈五日之间悉为我军诛灭死者不啻十余万我军邀　　天佑助以少击众仅损二百人自古克敌制胜未有若斯之神者也】朝鲜降合栅【初朝鲜兵与康应干合营于富察之野其兵被纸甲胄以栁条为之火器层列太宗既破刘綎遂督兵攻之明兵朝鲜兵竞发火噐忽大风骤作走石扬沙烟尘反扑敌营昏防昼晦我军乗之飞矢雨集其兵二万人殱焉明游击乔一琦奔朝鲜营众贝勒慗兵逐一琦遂攻朝鲜其都元帅姜功烈惧请执一琦以降一琦自缢死姜功烈遂率众降】叶赫惧旋旗【先是叶赫贝勒锦台什布扬古欲助明与潘宗顔合甫至开原中固城闻明兵败大惊而遁】豳野安斯固沈阳取不迟
　　艰辛伊古独
　　缔构至今垂书事述
　　实録【屡读　　太祖实録于萨尔浒之战益信　　天命脊佑之不爽且其时地之里未盈数千兵之众弗满数万而　　亲冐矢石授方畧　　同兄弟子侄之众率股肱心膂之臣用集鸿勲以开万年丕绪每披读及此木尝不起敬起慕起悲曽恭依　　实録叙述书事一篇以示我大清亿万年子孙臣庶期共勉以无防　　祖宗开创之艰难云】期均薄海知
　　赫图阿拉
　　横甸襟
　　兴京【赫图阿拉在　兴京之南乃我　　祖宗发祥地今土城遗迹尚存国语赫图阿拉即汉语横甸也】皇涧过涧似
　　当年斯馆豳王业实基此
　　兴京城郭存横甸余荒址至于创盛京居然丰镐矣遐想我朝初颇类周家始彼实独重农我亦重耒耜而兼武偹修故致威无比农以养我民武以侵彼鄙后且屡欲和而彼弗甘耳【初　　太祖以七大恨告天征明复讐萨尔浒之战破明四路兵二十万众声威大振明之国势遂蹙太宗复　　亲统军薄明燕京围而弗取议和而还继又破明兵十三万于松山寻复克锦州图宁逺明国惧而求和　　太宗许之而明人书词不实太宗乃陈述　　天道及我朝盛徳并斥其求和不实之故】师称直为壮是用邀
　　天諟
　　缔搆诚艰哉敬因告孙子
　　再题赫图阿拉
　　阿拉即云甸赫图乃训横【赫图阿拉以汉语译之即为横甸在　兴京南我四祖时旧居也】曩时似豳地其北即
　　兴京移沈非走马迁居以就城　　【太祖既得辽阳集贝勒诸臣议曰　　天既眷我授以辽阳将迁居此城耶抑仍还我国耶众俱以还国对　　太祖曰国之所重在土地人民今还师则辽阳一城敌且复入据守舍已得之疆土而还后必又烦征讨非计之得也且此地乃明及朝鲜防古接壤要区　　天既与我即宜居之众皆曰善遂定迁都乃筑城于辽阳城东五里太子河边剏建宫室迁居之名曰东京居三年复迁都沈阳规模益大定矣】俭勤与仁武
　　大圣善经营
　　回銮过三闗再咏
　　三闗
　　兴京西设险
　　天锡久然当我
　　祖际言创不言守明兵倾国来迎出攻而取【明经畧杨镐率兵二十万号称四十万分四路来侵　兴京一由浑河出抚顺一由清河出鸦鹘闗一由开原出三坌口一出寛甸口我西南两路侦卒并来告　　太祖曰来者使我先见南路有兵者乃诱我也其由抚顺来者必大兵乃　　亲率贝勒大臣统兵往御侦卒又以清河路有兵来告大贝勒代善曰清河路仄兵难骤至宜前往抚顺以逆敌遂率众过札喀闗集兵以待　　太宗亦至因画防先趋界藩击败明兵复败之于萨尔浒尚间崖诸处五日之间殱明兵十余万斩其宿将十余人详见萨尔浒书事篇】斩将与搴旗纷彼败以走乃知御敌法贵夺不贵受如明之盛时其边非不九
　　能入复能出彼何曽掣肘然在今言今守实在九有
　　恭谒
　　福陵
　　歩是山川内瞻如霄汉边秘灵原自古锡
　　圣盖由
　　天俎豆万千载松楸二百年永思
　　开创烈守业凛仔肩
　　恭谒
　　昭陵
　　一源缅
　　髙祖五叶逮元孙
　　徳胜唐宗逺【我　　太宗文皇帝庙号及　　昭陵尊称适与唐太宗同然唐太宗惟亲歴战阵尚不愧开创之业若其事由逆取巳逺逊我朝得天下之正且衅起家庭致贻慙徳虽贞观多善政其失亦不能掩岂若我国家　　列圣相承　　燕诒裕后家法之美善更非唐太宗所能比方万一哉】
　　训垂金帝尊　　【太宗尝称金世宗为声名显著之贤君以其奋图法祖勤求治理惟恐子孙仍效汉俗屡以无忘祖宗为训衣冠语言悉遵旧制时习骑射以修武功允宜效法因　　命文臣宣金世宗夲纪　　申谕诸王贝勒大臣俾万世咸知法守　　圣谟垂示实深逺矣】
　　惟怀安万姓　　【太宗应运　兴爱育羣黎辑宁诸国顺者抚之以徳逆　威之以兵征服朝鲜混一防古羣臣再三请上尊号乃　　即皇帝位于沈阳建国号曰大清复破明兵十三万于松山寻克锦州定宁逺　　规模益大然亦惟　　谕和以安百姓且天聪初　　太宗亲统大军征明师薄燕京唾手可得　　太宗躬莅城边阅视以攻城恐失良将劲卒为虑振旅而还盖深知　　天命攸归留以有待
　　大圣人经画诚非众人所能窥测也】
　　不屑取中原积悃申瞻拜继绳心默存
　　昭陵石马歌用旧作赵霖画唐太宗六马图歌韵当年石马后世诏永
　　示艰难意深妙翁仲之间立两龙曹霸丹青逊曲肖尔时西伐常兴师卧榻岂容鼾睡为况有大恨不共戴凛然
　　明告千秋垂　　【太祖以　　景祖　　显祖皆为明所害誓不共戴乃以七大恨告　　天征明太宗嗣统善继　　先志以大恨未雪屡议征讨】沈阳辽阳取次第矢在
　　上奚容置
　　太祖丕显
　　太宗承本以仁而行以义建都称帝徕逺人　　【太祖既得辽沈遂定议迁都沈阳制度畧备至　　太宗天聪十年诸贝勒大臣及防古汉人文武羣臣以　　太宗承天眷佑应运而兴爱育羣黎辑宁诸国征服朝鲜混一防古更获玉壐以昭符瑞请上尊号乃祭告天地　　太庙筑坛　　即皇帝位建国号曰大清改元崇徳规模日渐恢宏遂　　肇万载丕基】
　　【矣】松山之战仍
　　躬亲立破明兵十三万
　　指挥计授诸荩臣兵贵乘机更贵断
　　鼻衂力前神弗乱　　【太宗遣睿亲王多尔衮肃亲王豪格攻宁逺明总督洪承畴集援兵十三万于松山二王以敌兵甚众奏　　太宗闻之即亲统六师往讨　　启行时适患鼻衂因行急衂益甚三日方止诸王贝勒请徐行　　太宗谕曰行军制胜利在神速恐敌人闻朕亲至将潜遁若不逃破之如縦犬逐兽易于拾取惜无翼可飞岂宜迟缓乃画夜疾驰六日而扺松山　　太宗环松山而营敌兵来犯击败之追至塔山而还夺其积粟濬濠断杏山松山路　　太宗度明兵必遁　　分遣诸王大臣设伏截击凡十余处　　预授机宜明兵果皆奔窜所出之路悉如　　睿算掩击穷追殱殪明兵计五万三千余赴海死者甚众浮尸漂荡多如雁鹜我　　太宗神谋勇畧制胜出竒指挥间破明兵十三万如摧枯拉朽云】二马御
　　圣安吉行出险曽无衔橛难唐宗六马陵道间受伤痕迹想血殷岂如二马靡少害是诚全胜得之难千秋小白与大白较彼唐骏増光色独予景仰缅
　　昔年未能躬睹滋太息









　　钦定盛京通志卷十四
<史部,地理类,都会郡县之属,钦定盛京通志>
　　钦定四库全书
　　钦定盛京通志卷十五
　　天章
　　皇上圣制
　　乾隆四十三年戊戌
　　御制古今各体诗卷下
　　乾隆四十五年庚子
　　御制敬题重绘
　　太祖实録战图诗






</div>
    <div class="pagination">
<a href="钦定盛京通志_page41.html">上一页</a><span>...</span><a href="钦定盛京通志_page37.html">37</a><a href="钦定盛京通志_page38.html">38</a><a href="钦定盛京通志_page39.html">39</a><a href="钦定盛京通志_page40.html">40</a><a href="钦定盛京通志_page41.html">41</a><span class="current-page">42</span><a href="钦定盛京通志_page43.html">43</a><a href="钦定盛京通志_page44.html">44</a><a href="钦定盛京通志_page45.html">45</a><a href="钦定盛京通志_page46.html">46</a><a href="钦定盛京通志_page47.html">47</a><span>...</span><a href="钦定盛京通志_page43.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
