<!DOCTYPE html>
<html>
<head>
    <meta charset="UTF-8">
    <title>山东通志 - 第 55 页/共 194 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山东通志 - 第 55 页/共 194 页</h1>
    <div class="content">　　【命周公后裔东野沛然为博士】
　　【臣】闻缁流沐宠别派于萧梁羽士邀荣误他镳于元魏【李义山诗他镳并老庄】是以洪绪拜重裘之赐爰思道脉绵长绣圻捐一嵗之租益表儒门沾被【王勃碑云宋微子之洪绪今因】
　　【幸五氏子临　孙皆被】
　　【恩赐而衍圣公有狐腋蟒黑貂褂之赐】
　　【臣】闻青女霜寒不改贞柯之色绛帷风暖益垂寳婺之芒是以
　　御墨淋漓表松筠之节操
　　宸章刻画悬绰楔以辉煌
　　【赐孔毓圻祖母陶氏坊额】
　　【臣】闻栁下坟茔尚厉采樵之禁信陵墓域犹防奉祀之司是以卒史百人被簮缨而汛扫佳城千顷掩骸骼以恢基【汉置百石卒史今奉】
　　【命复设百户以卫林庙扩林地十一顷有竒】
　　【臣】闻义峰揷汉森象纬于奎章词海荡云迅波澜于寳翰是以观舞鳯蟠龙之
　　圣藻不复尊元帝之书读敲金戛石之
　　睿文咸欲陋真宗之赞
　　【臣】闻岱宗特峻絜
　　圣徳以斯卑离象允光分
　　帝图之末照是以穹碑巨刻摛千古之大文景运元符赫
　　万年之至教
　　恭纪
　　圣徳崇儒颂【有序　　　　　　翰林院编修】黄叔琳
　　今
　　天子化成天下尊崇
　　孔子之道于是薄海内外逺近学舍莫不建立圣庙以嵗时修其祀事而阙里之地实为圣人所居尤宜崇饰庙貌以法式天下缅惟讲堂之辟则在建宁之时其后嵗时修葺必官为经理汉魏以还代加増饰唐宋而后倍见恢至于干封有诏天禧有勅则于嵗修常典之外别为崇峻广厉之文者也总而论夫儒宫之废兴规模之建置则一厄于金之贞祐而鼎新于元之大徳再灾于明治之己未而落成于治之甲子迄今二百年以后追思二千年以前厯考先代御府之文遐稽遣告穹碑之记如政和所颁门防二十有四明昌所拓黉舍四百余楹靡不増髙岱岳助广泗流然而丹櫺碧瓦之辉煌蟠螭交龙之镂错嵗月已遥能无頽圮固有待于崇儒重道之圣人为之増华饰美者也昨者我
　　皇上停舆鲁地亲祀礼成徘徊燕寝之间俯仰廊庑之下
　　周巡徧览从容永日而
　　御书万世师表之锡曲柄
　　御盖之赐自立庙以来所未曽有乃者
　　回銮以后
　　特帑金大加修葺务使栋梁重峙丹艧维新千秋道术尤表于今时万载儒风独隆于此日岂直青衿素领之士鼔箧如归褎衣博带之儒横经有地而已哉昔者鲁颂所载新庙有作则其臣史克有泮水閟宫之诗以扬其休美今我
　　皇上广扬文教启儒宫如此其盛莫之能京允宜从史
　　克之后作为歌诗仰宣
　　圣化不敢以陋浅为辞乃拜手稽首而献颂曰
　　奕奕新庙尼山所宅
　　天子有命増华于昔经之营之孔曼且硕是断是度丸丸松柏惟此松柏其髙参天杏坛之侧泗水之边睠言庙貌灵祠岿然其庭殖殖其楹闲闲
　　銮舆至止大小咸喜劳我
　　圣皇亲举玉趾宫寝廊庑周览环视赫赫严严
　　天顔在咫
　　帝眷圣道尊崇无外褒以
　　云章锡以
　　御盖广运精思以赋古桧凡厥后裔沾恩汪濊惟帝有念念兹儒宫嵗时修葺厯代或崇鼎新革故则待鸠工其涂丹艧以契予衷乃命司天撰辰择吉乃命司空度材营室出自
　　内府朱提万镒刻桷雕甍其成不日庙事既举来觐来斋抠衣屛息厯级升阶士无怠气人无惰懐肃肃雍雍以莫不谐惟我
　　孔子万世之纲惟我
　　天子万方之王阐扬圣教其道大昌作兹新庙巍巍煌煌阙里之泽天下之光
　　驾幸阙里恭颂　　　　　　　【国子监监丞】陆鸣珂函夏升平日
　　深宫暇豫辰
　　六飞勤法驾百辟望清尘虞典燔柴旧轩皇问道新岱宗崇秩祀阙里覩明禋车服先型古馨香
　　御气亲大官供俎豆仙乐奏伶伦拜舞聨丹陛趋跄接绛宸
　　圣情余缱绻
　　睿藻焕丝纶翠盖分天上穹碑立泗濵徘徊虬桧健俯仰
　　壁经湮爵土褒宗子
　　恩施逮兆人道心千载合元防两仪淳望气奎光聚观风
　　盛事陈太平欣有象
　　至治快无垠幸际斯文启咸占吾道伸东巡告成礼奕禩颂
　　皇仁
　　圣驾东巡幸阙里恭纪　　　　　【纂修官】姜宸英轩皇传裳得天纪七曜聚合如璧珠经嵗四千五百六贞元之防今同符康熈纪元
　　天子圣二十三年文教敷
　　临雍雷振灵鼍鼓拜洛天浮龙马图舜干乍挥荒服静神鞭再投海水枯爰议时巡降
　　清问礼官具仪
　　帝曰俞
　　徳音始涣万物泰所过尽
　　赐明年租礼崇望告首东岱制度一一准有虞简省舆卫止除道奔走父老宁需扶既陋五土事封禅亦笑八骏徒驰驱阙里临幸有故事跨汉轶唐礼数殊泉林游泳证道妙鲁门未到心先输有司宿戒壶濯陈羮铏饭簠笾脯朐笋鳞虚臝编磬备和以琴瑟笙箫竽乐工肄成太常部三十六舞纷萦纡是月仲冬日己卯轸中朗概明前栌风和气暄翼云防
　　冕旒肃穆中殿须云靁之尊牺象二祭器罗列商周模祝
　　辞亲制
　　皇帝献告防币嘉酌清酤賛称九拜献三跪此事今有古所无烟燎既举神洋洋千官并起锵瑶瑜
　　皇帝更衣御行幄胪传进讲骈生徒如聆金石壁中奏复见诗礼庭前趋缔观象设展图绘始知妙手神明俱
　　帝乃载歌歌五言音成雅颂文典谟摩挲手植生意尽化
　　工回斡欣重苏
　　鸾旂北指庙扉阖羲和停辔俨未晡墓门髙瞰大庭库石梁径渡城隂洙千年隧道絶荆棘四方移种饶檀榆黄玉一閟不复见惟见羣雀鸣相呼举酒三酹复再拜草间翁仲闻都吁灵蓍目击心自契隂阳变化谁能摹
　　六师乆严先辂动
　　皇情欲去増踟蹰青云留拂翠华葆垂露交辉金牓乌四
　　氏承
　　恩拜稽首填观万姓皆睢盱逾年庙碑复载徃
　　睿藻挥洒翰墨濡碑用西山夺玉石白镪赍运出中帑盖用琉璃瓦兼两树之金声门右隅排抉幽扃焕长夜晶晶悬日当天衢百家腾恣仁义塞可怜圣路乆榛芜元和大中祗文具汉镌唐搨空糢糊我
　　皇好道不旁骛但言鲁国唯一儒岐阳峄阳先后圣巍峨并列穹龟趺从此胶庠盛经术弦歌讵独邹与邾人文化成休气应阳和鼓动天地炉羣臣不知所报答
　　陛下万嵗长懽愉
　　请赐宋儒周敦颐后袭博士疏【康熈二十五年】
　　【左佥都御史】姚缔虞
　　题为
　　圣心重道方殷先贤表彰未尽亟请
　　勅议褒恤以昭
　　盛治之旷典事【臣】惟我
　　皇上徳盛化神治隆道备崇重
　　先师之典礼録恤周公之子孙
　　恩纶屡沛炳若日星猗欤盛哉真千载一时矣乃有以一人而当理学絶续之关躬继徃开来之任上接孔孟下啓程朱厥功甚钜而表扬未及若不及今陈请徒令世逺人湮【臣】请得为
　　皇上陈之【臣】按道学之传孔孟而后荀扬之徒不精不详洎乎五季昏昧已极宋儒道州周敦颐出直接孟氏之传太极图説阐河洛之精微易理通书辟天人之秘蕴潜修黙契闇极而章洛人程珦遣二子颢颐受学焉皆能唱鸣道学以大发有宋一代之盛故朱熹之序敦颐曰世所谓二程先生者其原盖自先生之也可谓不防所自矣【臣】又按宋嘉定十三年諡敦颐为元公其辞曰先生博学力行防道有元脉络贯通上接乎洙泗条理精宻下逮乎河洛以元锡名庶防百世之下知孟氏之后明圣者必自濓溪始淳祐元年追封汝南伯元延祐六年加封道国公明正统元年葺理敦颐祠墓优免子孙差役景泰六年查道州周敦颐嫡长子孙一人周冕授翰林院五经博士世袭拨给墓田至明季而遂失其传矣窃念先有敦颐然后有程朱今二氏世袭弗替而敦颐子孙沦落祠地荒圮揆之典章不无挂漏幸逢我
　　皇上崇儒重道理学修明【臣】请
　　勅廷臣集议详考敦颐当理学絶续之际启程朱道脉之传即行楚抚查其子孙果否曽世授五经博士
　　特赐洪恩酌加恤録不惟慰先儒于地下亦可以励百世
　　之人心矣
　　奏谢
　　御赐庙碑疏【康熈二　　　　　　衍圣十六年　　　　　　公】孔毓圻奏为恭谢
　　天恩事切防
　　皇上钦赐
　　圣庙碑石本年二月内工部等衙门防议得大成门外左厢金声门之右髙明爽垲可以建立碑亭动支
　　内帑五百两差内务府广储司员外郎皁保工部都水司员外郎卞永式督修等因奉
　　防依议钦此钦遵随于二月二十八日砻石盖亭一体兴
　　工复防
　　皇上命内务府广储司员外郎皁保带领鸿胪寺序班朱圭前来勒石于五月二十五日竪碑于七月初十日镌完讫复防
　　皇上赐到緑琉璃瓦一万五千于九月二十八日碑亭俱
　　已完工仰惟
　　皇上
</div>
    <div class="pagination">
<a href="山东通志_page54.html">上一页</a><span>...</span><a href="山东通志_page50.html">50</a><a href="山东通志_page51.html">51</a><a href="山东通志_page52.html">52</a><a href="山东通志_page53.html">53</a><a href="山东通志_page54.html">54</a><span class="current-page">55</span><a href="山东通志_page56.html">56</a><a href="山东通志_page57.html">57</a><a href="山东通志_page58.html">58</a><a href="山东通志_page59.html">59</a><a href="山东通志_page60.html">60</a><span>...</span><a href="山东通志_page56.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
