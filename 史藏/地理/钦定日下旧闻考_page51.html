<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 51 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 51 页/共 698 页</h1>
    <div class="content">情牵处忧劳畧释懐砌花都色喜檐鸟亦音谐旸雨幸时若孙曽绕膝偕还期就闲此仍复侍萱斋乾 
隆四十三年御制宁寿宫遣懐诗葺治宁寿宫戒奢固非俭以俟归政时老景消荏苒屈指十七年万 
几仍勤览余素志俟八十五岁即拟归政兹距其期尚十七年仍励精勤政不敢预存懈忽之心也即 
今望雨切深愧诚无感宁遯咏周雅真遯吾何敢常笑宋孝宗图逸非佳范宋孝宗在位廿八年未满 
髙宗大祥之期即托固疾不能行孝禅位于光宗是盖□自逸而不以国事为念耳无论人君之孝与 
常人异即人君所行胥当埀法子孙以为万世恒守若如孝宗之孝则凡继世之君皆当甫即位即禅 
位以尽其子职有是理乎孝宗之事余每非薄之余则必待临御六十年始为倦勤之退实异于彼所 
为也乾隆四十四年御制宁寿宫诗斋居有暇夏方长歩辇看工亦趂凉率已成之先十五葺治寜寿 
宫拟为归政时所居所司以明年为七旬万寿率即告成已先十五年矣如斯茂矣据中央前为皇极 
殿后即养心殿图临他日颐而养敢懈今时敬不遑一节憪然于意者嫌他铺设为去声端阳宫中每 
遇佳节宫殿例有陈设兹以端午陈设节物阅之转觉不惬臣等谨按宁寿宫御制诗谨绎有闗纪述 
事实者恭载卷内余不备録宁寿宫后亘以横街其东即保泰门西即蹈和门正中为养性门门内为 
养性殿殿之东暖阁御书聨曰太和道共养纯嘏性弥敦其南牖额曰明牕聨曰蜃牕日暖兰喷雾鸡 
树风轻玉霭春西暖阁之北为仙楼聨曰泰符占岁美颐志叶春和又聨曰图书采秘蕴钟鼎玩清嘉 
其西南室额曰长春书屋聨曰花鸟引机绪诗书蕴道荄养性殿西宇额曰香雪堂堂两庑壁嵌置敬 
胜斋石刻乾隆四十一年御制养性殿诗养心期有为养性保无欲有为法动直无欲守静淑放弥与 
退藏一起应一伏伊余居养心勤政恒自朂久而弗肯懈可以盟幽独设诚六十年八旬有五足允宜 
归大政余日享清福是用构养性一仿养心屋引义为长言如愿未敢卜又御制明窗诗养性明牕异 
养心养心殿东暖阁临窗坐 颜曰明窗□取窗纸通明亦寓明目达聪之义养性殿虽仿其制为之 
然系他日归政后所居仅取明窗本义否亦借喻淡泊明忠而已惟应六一是知音他年若得遂初愿 
浄几还欣帖背临欧阳修引苏舜钦之言云明窗浄几笔砚纸墨皆极精良亦自是人生一乐然能得 
此乐者甚稀云云余倦勤后果能坐此临帖岂非人生大乐乎臣等谨按养性殿明牕御制诗皆恭载 
首见之篇余不备録养性殿后为乐寿堂额曰与和气游聨曰座右图书娱画景庭前松栢蔼春风寳 
座屏聨曰乐同乐而寿同寿智见智而仁见仁楹间聨曰土香阶色纔苏纽风细盆梅欲放花又聨曰 
动静得其宜取义异他徳寿性情随所适循名同我清漪东暖阁聨曰乐惟四时适寿与万方同又聨 
曰波含素影澄心镜鱼跃清渊识道机北室聨曰景清神谧天常泰水趣山情静可论东宇聨曰亭台 
总是长生境鹤鹿皆成不老仙西暖阁南室聨曰智者乐兼仁者寿月真庆共雪真祥西室聨曰趣为 
永哉畅非俗乐惟仁者寄于山又聨二一曰夏鼎商彛共左右墨华笔露永鲜新一曰闲披芸简牕前 
朗静聴松风户外敲后厦聨曰笼庭水树宜凉影匝砌烟花带露姿阁之上聨四一曰鸟吟花笑有余 
乐月白风清无尽藏一曰智水仁山从体道竒花瑞草总含芳一曰成阴乔木天然爽过雨闲花自在 
香一曰智仁适 动还静枕葄无非史与书西北阁上聨二一曰商鼎周彛自典重槛花苑树相芬芳 
一曰庭饶芳毯铺生意座有芸编结古欢后厦阁上聨曰心触清机亲翰墨目游润景足精神乾隆四 
十一年御制乐寿堂诗寄兴由来在山水向以万寿山背山临水因名其堂曰乐寿屡有诗后得董其 
昌论古帖知宋髙宗内辉后有乐寿老人之称喜其不约而同因以名宁寿宫书堂以待倦勤后居之 
绍兴先我篆题铭因名寳额待他日冀叶贞符娱曼龄忧则付人乐则寿存吾顺事没吾宁用张子西
 铭语廿年屈指居斯俟 许之乎赖昊灵臣等谨按乐寿堂御制诗恭载首见之篇余不备録乐寿堂 
之西为三友轩楣间额曰胸中常养十分春乐寿堂后为颐和轩轩雨庑壁亦嵌置敬胜斋帖石刻正 
中额曰太和充满聨曰景欣孚甲含胎际春在人心物性间又聨曰丽日和风春淡荡花香鸟语物昭 
苏东暖阁之南室额曰随安室聨曰庆烟糺缦笼青琐淑景和誾丽紫宸西暖阁之西室聨曰随时自 
适天倪协即事多欣道味涵北室聨曰境是天然赢绘画趣含理要入精微西暖阁外亭额曰如亭后 
厦额曰导和养素聨曰静延佳日春常盎茂对祥风景总宜乾隆四十一年御制颐和轩诗即渐莵裘 
构居图豫立那此时仍尽瘁他日拟颐和奢愿谁能息髙年彼任磨虽然期廿岁驹隙度羲娥又御制 
随安室诗廿五前随安读书乐羣诚多欢廿五后随安勅几切己为君难期八旬有五归政仍是室也 
心应寛一日未息肩万几敢惮烦随安随地励斯志欲冀他年无事坐此恣盘桓臣等谨按颐和轩随 
安室御制诗皆恭载首见之篇余不备录颐和轩后门额二一曰引清风一曰挹明月门内为景祺阁 
阁东 宇三楹阶前湖石上刻文峯二字石洞口刻云窦二字山亭额曰翠鬟皆御书乾隆四十一年 
御制文峰诗昨于西山得玲峰树之文源阁既为之歌兹以其副置于景福宫之门名曰文峰而系以 
诗物有一兮必有偶伯兮叔兮相与友玲峯既峙文渊阁文峯讵复藏岩薮贲然肻来树塞门景福宫 
前镇枢纽是处拟为归政居老谢逺游迩斯守皇山较此实卑之却笑犹堪拜米叟巨孔小穴难计数 
诡棱奇（石卉）自萦纠西山去京无百里车载非闗不胫走洞庭湖石最称珍博大似兹能致否宋家 
花石昔号纲殃民耗物鉴贻后岂如畿内挺秀质弗动声色待近取抑仍絜矩于人材政恐失之目前 
咎设因文以寓词锋姑俟他年试吟手臣等谨按文峯御制诗恭载首见之篇余不备录养性门至景 
祺阁是为宁寿宫之中一路保泰门北崇楼三重上额曰畅音阁中额曰导和怡 下额曰壶天宣豫 
其北与畅音阁相对者为阅是楼楼下中宇聨曰开窻鱼鸟含天趣欹案诗书味道腴东室聨曰芝篆 
薫晨鼎（辶革）檠检夜书西室聨曰挿架牙籖照今古开编芸气吐芬芳又聨曰闲情空外寄妙道个 
中参楼上中宇聨曰日长莲漏三阶正春到梅花合殿香楼后东宇聨曰澄懐观物真超矣得意忘言 
亦快哉阁后殿宇前后共四所前殿额曰寻沿书屋乾隆四十二年御制寻沿书屋诗寻绎黄家语沿 
回学海澜用行说云斆有术孟言观讵在工章句要于审委端待当谢机政枕葄沃心安臣等谨按寻 
沿书屋御制诗恭载首见之篇余不备录后殿之东曰景福门正中南向者为景福宫殿东阁下聨曰 
每闻善事先心喜或见竒书輙手抄皆御书西壁恭悬御制五福颂圣祖御制景福宫颂慈颜懿教祇 
奉铭箴福祉灵寿遐龄喜深松筠玉树绕砌清音淑徳纯嘏萱枝茂林挥毫敬颂永日葵心皇上御制 
景福宫五福颂有序宁寿宫后曰景福宫我皇祖奉孝恵皇太后所居也余既豫葺宁寿宫为归政后 
燕憩之所而景福宫则仿建福宫中静怡轩之制鼎新之轩有屏尝撰五事箴掲之以代铭座斯宫义 
取颐养实惟五福为宜夫五福世所艳称顾昔人无阐之者爰颂而列诸黼扆第考洪范五福传疏或 
分诠或递释无所専主余以为寿富康宁及考终命皆受之于天而好徳则备之于人玩五皇极之辞 
曰予攸好徳汝则锡之福与此互相发明中庸言位禄名寿必推本于大徳足为五福主徳之证而正 
 所云徳者福之基福者徳之致尤深切而着明余故于攸好徳之颂详畅厥 然帝王之福乃天下 
之公而非一身一家之私其征自与常人异诚如所期信为备福余益惟敬修徳以迓天庥而弗敢期 
其必箕畴凡九极建惟五敛时五福其目未谱于九详焉寿为初祜华封所祝麦邱所语唐尧则辞齐 
景则喜叶圣弗圣兮于斯可覩景福之宫肇我皇祖竹苞松茂以养圣母叶岁久重葺倦勤拟居叶作 
此屏扆五当其数叶衍绎范言颂是曼寿叶诗引昌黎敢怠永乆叶即用韩句右寿国君大夫问富答 
殊有天下者奚问答诸既艰问答其富若无然亦有焉乃在民乎宣尼正对万世帝模省力薄赋犹可 
勉图时若雨旸屡丰难期叶是用危惧敢诩尊居又若求材常苦不足叶艰致者多讵曰金珠菟裘豫 
营勒此屏辞叶诚符望肩缷心娱右富皇清开国承运奉天宅中建极敷锡八埏兹百余载将万斯绵 
三圣继承谟烈丕宣藐予小子佛时仔肩治国康宁夕惕朝干爱民祈岁察吏求贤虽有梗化弗致蔓 
延九州岛安内万里拓边幸未陨越敢为躗言八旬有五拟兹引年敬之一字用作心传右康寜福何 
由生端在乎徳徳复在好人我胥棘顾名思义行道有得然殊吉凶原道言忆吉则征善凶必召慝应 
好共善乐乃无射五福之四赅彼四则皇极敷锡无好必斥作汝用咎禄贤是笃五九相应训君尤亟 
励以多年子云敬式垂老弗谖蕲告方来叶右攸好徳践阼之初炷香告天设 洪庥厯六十年便当
 归政以授后人岂图逸豫有愿于中叶于穆皇祖幼龄居尊六十一载化被海壖小子廿五继体乘干 
敢同祖厯耆耋况臻新兹景福爰待即闲存吾顺事横渠铭焉九畴所云五福冀全然未敢必敬俟天 
恩右考终命乾隆四十一年御制题景福宫式拟静怡室是宫仿静怡轩之制为之名则仍景福之旧 
题仍景福楣琴书无俗韵花木有仙姿雨后润生础新正屡雪昨复微雨地气湿润大似江南春来日 
下墀缀辞成五颂好徳敢忘之近制五福颂掲之此处屏间颂意以攸好徳为主兼用自勉也臣等谨 
按景福宫御制诗恭载首见之篇余不备録景福宫正殿后为梵华楼楼稍西为佛日楼楼下御书聨 
曰鸟雀聴经皆宿慧风旛说偈自髙标自保泰门至佛日楼是为宁寿宫东一路蹈和门内曰衍祺门 
门内东宇额曰抑斋聨曰心田浄洗全如水鼻观清芬讵必莲东南隅亭额曰撷芳亭其北额曰矩亭 
皆御书抑斋后为古华轩轩西亭额曰禊赏亭亭中恭刋御笔临董其昌兰亭记亭北为旭辉庭聨曰 
鼎篆兰烟直窻前旭景新古华轩后为遂初堂额曰养素陶情堂东室门聨曰墨斗砚山足遣逸琪花 
瑶草底须妍室内聨曰屏山镜水皆真縡萝月松风合静观乾隆四十一年御制遂初堂诗周书称初 
服勤政要始终楚骚称初服谢政适其躬二语胥宜味放卷用不同书堂额遂初辽待廿年中设果如 
所愿乐哉叩苍穹臣等谨按遂初堂御制诗恭载首见之篇余不备録东配殿额曰惬志舒懐堂后迭 
石屏门刋额曰承晖曰挹爽其西为延趣楼东向楼上聨曰轩亭喜淳朴瓯砚总清嘉楼外亭额曰耸 
秀亭北为萃赏楼楼下中宇聨曰闲庭不改风还月欹案依然易与诗西室门额曰聚景聨曰四围应 
接真无暇一晌登临属有余又聨曰金界楼台思训画碧城鸾鹤义山诗东室聫曰髙居因见逺贞复 
会旋元楼上中宇之左额曰积芳又额曰延緑西室聫曰素壁题诗还自检明窻披帙雅相亲再西佛 
室聫曰便有香风吹左右似闻了义示縁因萃赏楼西连楼六楹为云光楼楼内额曰养和精舍楼下 
南室聫曰四壁图书鉴今古一庭花木验农桑其东佛室门额曰西方极乐世界赡养道场聫曰一龛 
古佛钟鱼寂半榻天风衣袂寒室内聫曰春鸟有言率和乐上林无树不森沉乾隆四十二年御制养 
和精舍诗和于气为春和于理为仁夫人所宜养最要者为君九 及万物方寸懐应肫有时或用义 
</div>
    <div class="pagination">
<a href="钦定日下旧闻考_page50.html">上一页</a><span>...</span><a href="钦定日下旧闻考_page46.html">46</a><a href="钦定日下旧闻考_page47.html">47</a><a href="钦定日下旧闻考_page48.html">48</a><a href="钦定日下旧闻考_page49.html">49</a><a href="钦定日下旧闻考_page50.html">50</a><span class="current-page">51</span><a href="钦定日下旧闻考_page52.html">52</a><a href="钦定日下旧闻考_page53.html">53</a><a href="钦定日下旧闻考_page54.html">54</a><a href="钦定日下旧闻考_page55.html">55</a><a href="钦定日下旧闻考_page56.html">56</a><span>...</span><a href="钦定日下旧闻考_page52.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
