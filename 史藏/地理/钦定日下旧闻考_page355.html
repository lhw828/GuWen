<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 355 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 355 页/共 698 页</h1>
    <div class="content">
国朝宫室十三西苑一 

 

西华门之西为西苑榜曰西苑门入门为太液池国朝宫史臣等谨按西苑太液池源出玉泉山从徳 
胜门水闗流入汇为巨池周广数里自金盛时即有西苑太液池之称名迹如琼华岛广寒殿诸胜厯 
元迄明苑池之利相沿弗改然以供逰憩而已我朝列圣相承励精图治于此引对臣工综理机务或 
宴赉王公卿士或接见朝正外蕃以及征帅劳旋武科较技例于苑内之惇叙殿涵元殿瀛台紫光阁 
亲莅举行龙光燕誉赓拜扬休冬月则陈氷嬉习劳行赏以简武事而修国俗云乾隆二十三年御制 
仲春西苑即景诗鸾辂西华祭后移趯台更服便畴咨还余清暇千官退朅对韶光一赏宜积素已消 
檐际雪轻黄欲上柳稍丝聴鸿楼上看回鴈春色人间许共知乾隆四十一年御制幸西苑接见朝正 
外藩年班回部哈萨克来使及四川土司土舍头人等之初次觐谒者即事得句歩辇西华西苑巡匪 
游图觐逺徕臣夹衢左右纷迎接露冕笑言普拊循回部更畨乆依例库车三品阿竒木伯克阿克伯 
克等十三人朝觐如年例内旗扎萨旧称宾内扎萨克四十九旗之蒙古王公台吉等轮岁朝正旧称 
 古宾客以示优异土尔读作平声扈入朝如鴈土尔扈特及杜尔伯特新附之王公台吉等亦每年 
轮畨入觐哈萨克流仰集鳞哈萨克汗阿布赉遣使卾托尔齐等朝贡适至来享来王来贺节土司土 
舍土头人两金川平定以后其余各土司羣吁瞻仰因许其照回部例轮班朝贺今初次来京之土司 
明正宣慰司甲尔参徳沁等八人及绰斯甲布土舍绰尔甲尔参等三人土守偹加头等侍卫木塔尔 
等十一人徳尔格特头目索特纳木拉布坦等七人即命成都将军明亮统率以行兹于西苑门外随 
众夹道叩谒随传 询慰并加赏品级顶带及冠服有差抚兹武偃文修世益切盈持泰保寅臣等谨 
按西苑御制诗谨绎有闗纪述事实者恭载卷内余不备録御制氷嬉赋有序陆行之疾者吾知其为 
马水行之疾者吾知其为舟为鱼云行之疾者吾知其为鹍鹏鵰鹗至于氷则向之族莫不躄躠胶滞 
滑擦而莫能施其技国俗有氷嬉者 膝以芾牢鞵以韦或底合双齿使啮凌而人不踣焉或荐鐡如 
刀使践氷而歩逾疾焉较东坡志林所称更为轻利便 惜自古无赋者故为赋之其辞云岁暮星穷 
和叔告冬阴凝北陆律中黄钟景长而土圭可测瑞兆而云物皆同抚序兮羣辟殷聘考时兮三农蒇 
功有厉疾之征鸟鲜求信之蛰虫呌严颷兮栗烈凛肃气兮穹窿于斯时也火井无燠温泉不热何水 
不凝何波不结阻平川之 海徒望　潫勒奔峡之倾流惟闻幽咽澌盈九曲谢神禹之剔鬟冻合三 
山驻王乔之旌节跃鱼之表孝曽传覆鸟之昭祥见说则有镜呈太液璧冩龙池占昏危之应宿值颛 
顼之司时冱而不流兮碍矜鳞之鲤凝而原澈兮疎倒影之梅叶皓皓皑皑兮暎白塔之孤矗溓溓泠 
泠兮隔玉蝀之横欹载取载藏兮顺彼月令以训以赉兮陈我氷嬉爰荅岁华率循旧典陈旅集众既 
雷动而风行结部整行埒春搜而秋狝元冥受律戢水族与波臣蚩尤秉旗乃暴御而祟遣于是戎士 
慿怒武卒振拳渴思一试遑虑谁先齐撙撙其轇轕兮昈陆离以属聨骇营营其佖路兮纷偨傂以罗 
骈袒刘吕之左右兮各殊事以布班倐阴阳之闭合兮期奏绩以勤宣衣短后膝蔽前鞾齿双利鞵刀 
两儇编伍森列齐队便旋于斯少息以待号令之传焉尔其屯万人于中坚兮属堪舆以壁垒奔八神 
以周卫兮招丁甲而发指亘长縆以节止兮羣总总而切儗驿彩旌以传符兮看纵纵之立俟心无别 
营目不他视遂乃朱旗飐 歩腾缇衣扬轻武　耸擢布濩豗逐 趟踧沑波流蠭轶猋惊闪如曵电 
疾若奔星蹂蹈云衢扬挥玊京故其为声也軯礚隠訇礌硠激越硡砰殷辚杂沓震迭謍振天枨响匉 
地臬慑波底之娵隅堕林间之巢鹘元武缩殻而屏气烛龙守珠而闭阙起涌泉 奔物虽天籁之号 
窍比千钧于一髪其为状也似东皇整驾于若木之墟羲帝弭节于扶桑之津应真挂钖以凌虚茅君 
骖龙以羾天叶过骥羣而骏足抢捍上扶遥而鹏翼图南叶蠖略回翔演沲纠纷镜大圆而晶晶皛皛 
珠万琲而烂烂璘璘交差曼衍歴落皴鳞突都卢兮轻趫迅龙骧兮麟振奕六虬兮沛艾御八风兮穆 
旼首进者却视而小憩继至者错履而蹵跟虞后来之比肩更前往而擢身杰者得帜畴与比伦遗者 
失志苐如逡巡复有革戏其名圆鞠汉家有执机之譬黄帝作练戎之俗武由是习兮其争也君子好 
谋而成兮如祭则受福申明誓兮众听无哗陈广场兮各司其局乃其氷床驻于琉璃之界豹尾扈于 


鸑鷟之隈千官俨立于悬圃万队伫待乎瑶阶歴天之旗影捎朶殿昭云之盖光熻趯台殆而容与惄 
若 徊执事者中立而不倚争 者有前而无回珠球一掷虎旅纷来思摘月兮广寒之窟齐趂星兮 
白榆之街未拂地兮上起忽从空兮下回突神龙之变化蕤翔鳯之  鶣　燕居姌袅鸿猜怡情悦 
目有如是哉夫其伯仲分甲乙第并前行赏纵后亦逮叶勇者特旌任者均赐普被曰仁有差曰义则 
岂啻西苑餙红板之柁温泉设锦鞍之戏而已乎重曰仲尼有言射观徳兮安不忘危旧是式兮惟岁 
之宴以休以息兮一日之乐匪赉曷得兮敬告后人无或逾则兮御制蜡日坐氷床渡太液池志兴破 
腊风光日日新曲池凝玉净无尘不知待渡霜花冷暖坐氷床过玉津太液人行歩玉花金鳌遥望鎻 
烟霞胜游不数琼华岛爱听寒林噪暮鸦臣等谨按御制蜡日坐氷床渡太液池志兴诗载于乐善堂 
集今恭録卷内乾隆七年御制太液池泛舟诗新水一篙深载舟犹力弱偶来弄澄碧沧浪意可乐天 
空鳬鴈闲波静鲂鲤跃是时春始半夹岸夭桃灼旋惹东风吹红英贴波落韶华固不牢长歌兴所托 
乾隆十一年御制太液氷嬉十二韵顺时陈国俗择地试雄观号令传何若威仪纪水官光凝元玉浦 
声咽碎珠滩散处云驰宇纷来雪喷湍端因智独胜奚必力俱殚疾以徐斯疾安其危乃安御风列应 
譲逐日夸无难迅似岩飞电温知犀辟寒超羣殊闪 作势更媻珊拟议弦催箭形容镜舞鸾一时夸 
夺帜独歩早登坛妙义韬钤外慿人着眼看乾隆十二年御制太液池泛舟诗玉蝀桥头驻六骢溶溶 
太液一舟通苑花堤栁添烟景弱苇新蒲茁露丛烟中楼阁座中移雨后风光慰后思忧虑勾消诗数 
首清和恰似昨年时漭沆澄波迭翠涵天光云影适来参独舂依苇毵毵白逺嶂疎眉淡淡岚树沃浓 
青花发红畴人占节报南风是日立夏钦天监奏南风占云五谷熟一般西苑经行处却与前朝逈不 
同二十日幸圆明园停跸西苑传膳正望雨际也乾隆二十八年御制液池泛舟三首飞龙蓬岛御风 
轻蓬岛飞龙液池舟名尚前明物时加修饰供御用畅好液池新水生却是西蒙人不识直云天上坐 
而行时爱乌罕等部陪臣请瞻仰御舟允之并喜诧以为得所未覩盆梅堤桞争春色岸芷汀兰勒水 
芳何必其来盻衮衮会看一到去堂堂玉蝀金鳌亘卧虹承光楼阁倒涵空胜朝遗迹春明梦殷监兼 
存水监中乾隆三十三年御制太液池泛舟即景杂咏液池春水恰胜篙浅漾鞾文静息涛素艇居然 
利转动层楼傍岸繋龙艘 池中有瀛海飞龙船层楼飞甍势甚闳丽盖明时旧制歴年修葺壮观而 
已以艰于举动每系岸不用第一名泉逺溯津新波暗长拍船唇书云回雁即去雁字栁今人非昔人 
水面楼台镜里图当年占毕记曽吾庭前菶菶萋萋者几换新梧伴旧梧春菜青随冬菜生园欣丰泽 
重农情即看土脉含香润指日行将此试耕烟光澹澹接波光松色青青栁色黄鳬雁翱翔真得所笑 
他也自托君王过闸还须小歩堤犁然水便有高低又看桂棹兰桨荡聊为乘闲快觅题三海何曽五 
里遥液池旧有三海之名盖明时内监所称相沿未改其实两檎隔之耳经行不过五里若革虚□可 
见一班人张大笑前朝心无俗便神仙境韩众安期底用招承光台殿郁嵯峨金踬元颠明复磨祗有 
东厢古松树春来依旧发新柯乾隆三十六年御制太液池泛舟诗初生春水緑波清六棹兰舟送以 
轻不廿日前朅尔忆拕床曽是碾氷行永安寺名白塔矗岧嶤掬手波中若可招氷水设还相较量究 
欣漾影此为遥黄薫岸桞緑生莎春意舒迟觉渐多漫惜新花犹未发雪英缬树匪梅何苍云缥缈望 
瀛台分付吟情俟再来登岸合教还紫禁封章应有待批裁凡驾行之日虽无轮班引见之员而各省 
督抚奏折仍即以时批发乾隆四十年御制太液池泛舟诗液沼氷融可泛舟致斋前偶试清游还宫 
况此为路便监水因他作楫求鱼跃雁回化工畅天光云影静机投鸣榔声里忙登岸为接军书报置 
邮连日盻望军邮甚切适于舟上接阿桂富徳奏函随命登岸与中启阅将回宫批荅不暇游览臣等 
谨按太液池御制诗谨绎有闗纪述事实者恭载卷内余不备録西苑门循池东岸西折临池面北正 
门曰徳昌门门内为勤政殿殿后为仁曜门国朝宫史臣等谨按徳昌门内正殿五楹北向恭悬圣祖 
仁皇帝御书额曰勤政皇上御书聨曰常切单心归宥密每懐勅命凛几康乾隆七年御制勤政殿对 
雨诗梅雨频沾欲作霖坐来九夏豁烦襟风花带湿飞残瓣惊鸟冲烟觅逺林阶齿暗琴纷作响檐牙 
细溜乱如斟封章览罢饶清课芸简闲披获我心臣等谨按勤政殿御制诗恭载首见之篇余不备録 
仁曜门南为翔鸾阁阁后东楼曰祥辉西曰瑞曜由阁而南为涵元门门内东向为庆云殿西向为景 
星殿正中南向为涵元殿国朝宫史臣等谨按翔鸾阁广七间左右延楼回抱各十九间涵元殿正中 
恭悬皇上御书额曰天心月胁东室额曰含经味道聨曰四面波光动襟 三山烟霭 壶洲又曰风 


篁叶韶濩云树蔼蓬壶西室聨曰于此间得少佳趣亦足以畅叙幽情皆御书乾隆七年御制冬日涵 
元殿诗揷架三千玉帙陈明牕领略小阳春庭虚时听松风古香静还思梅萼新阶草向暄犹织毯液 
波知暖尚拖银底縁未释中心闷多少茅檐失所人乾隆三十八年御制题涵元殿趯台贻胜国庭树 
百年枝古殿临中正新题易柍楣旧名香扆殿乾隆辛酉易此额瓦阴余积雪帘额煦春曦物物涵元 
化钦哉茂对时臣谨按涵元殿御制诗谨绎有闗纪述事实者恭载卷内余不备録涵元殿之东为藻 
韵楼西为绮思楼正北相对为香扆殿国朝宫史臣等谨按藻韵楼绮思楼上下各六楹香扆殿三楹 
殿之东有室三楹北向额曰溪光树色聨曰图画参生动诗书阅古芳北接三楹西向额曰虚舟聨曰 
</div>
    <div class="pagination">
<a href="钦定日下旧闻考_page354.html">上一页</a><span>...</span><a href="钦定日下旧闻考_page350.html">350</a><a href="钦定日下旧闻考_page351.html">351</a><a href="钦定日下旧闻考_page352.html">352</a><a href="钦定日下旧闻考_page353.html">353</a><a href="钦定日下旧闻考_page354.html">354</a><span class="current-page">355</span><a href="钦定日下旧闻考_page356.html">356</a><a href="钦定日下旧闻考_page357.html">357</a><a href="钦定日下旧闻考_page358.html">358</a><a href="钦定日下旧闻考_page359.html">359</a><a href="钦定日下旧闻考_page360.html">360</a><span>...</span><a href="钦定日下旧闻考_page356.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
