<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 670 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 670 页/共 698 页</h1>
    <div class="content">恐无专功并洛人家亦精办敛手未敢来争雄主人官属司徒公好客往往尊罍同我虽北人本南产 
饥肠不受饼饵充惟到君家不须劝大嚼颇惧冰盘空膝前新生两小童大者已解呼乃翁愿君饤饾 
常如丰待我醉携双袖中篁墩集原燕山酒颇佳馆宴所饷极醇厚名金澜盖用金澜水以醸之者北 
辕录补周麟之金澜酒诗金澜酒皓月委波光入牖冰台避暑压琼艘火坑敌寒挥玉斗追欢长是秉 
烛游日髙未放传杯手生平饮血狐兔场醸麋为酒毡为裳犹存故事设茶食金刚大镯胡麻香五辛 
盈柈雁粉黒岂解玉食罗云浆南使来时北风冽冰山峨峨千里雪休嗟北酒不醉人别有班觞下层 
阙或言此酒名金澜金数欲尽天意阑醉魂未醒醆未覆会看骨肉争相残一双宝榼云龙翥明日朝 
辞倒壶去只留余沥酹昭台帝乡自有蔷薇露海陵集増御酒坊后墙有街曰长连又一街曰短连总 
曰廊下家答应长随多住此卖酒京师称廊下内酒家相传明武宗曽遣宫人杂扮垆妇亲贳酒歇宿 
即此西河诗话原蓟州薏苡仁酒周氏第一成氏次之三屯营所造更胜清冽秀羙有出色香味之表 
者凤洲笔记补张能臣记天下酒名保定军有知训堂酒杏仁酒曲洧旧闻补予憩燕京会同馆有梁 
大使者先朝内侍官也入馆传旨赐金澜酒二缾银鱼牛鱼二盘缾盘皆金银为之升龙交错形制甚 
精古且并令留之古乐府曰月穆穆以金波又曰洞庭秋月生湖心层波万顷如镕金金澜之名其取 
诸此乎银鱼长尺余比南方者尤大牛鱼出混同江其大如牛或云可与牛同价故名又燕中暑月于 
冰窖造御酒甚清冽使至尝被赐女贞人多酿麋为酒盛馔以雁粉为贵以木柈贮之其渖墨色以生 
葱蒜韭之属置于上又俗重茶食阿古达开国之初尤尚此品若中州饼饵之类多至数十种用大盘 
累钉髙数尺所至供客赐宴亦用焉一种名金刚镯最大海陵集增酒之属蒲萄酒枣酒椹子酒析津 
志补卫侯以百花露名酒多至百种大内每需之赖古堂集补大都酒使司于葡萄酒三十分取一至 
元十年抽分酒户白英十分取一为御史台所察议得葡萄酒浆虽以酒为名其实不用米曲难同酝 
造别酒一体办课仍改正三十分取一元典章补大都之盐于南北二城置局十有五处每局日卖十 
引设卖盐官二员以岁一周为满元史食货志臣等谨按以上榖食类増膏腴蔬蓏果实稻梁之类靡 
不毕出而桑柘麻麦羊豕雉兔不问可知大金国志増亦有嘉蔬奇葱丰本黄芽赤根天花石菌芜菁 
芸薹葵茄姜堇莱菔赪于夏莼水苏脆于冬笋明黄佐北京赋增蔬百畦可当五帛相思桃李芳实杂 


沓明王嘉谟石瓮记增乾隆六年御制剪蔬诗雨畦烟甲茁珠露垂阑干绿润披微风生意何翩翻圃 
师为剪摘聊复凭栏看翠浪应手折香霏齿颊寒采采已盈筐适可供盘餐仍复留新颖用以待滋蕃 
鄙事足会心髙吟兴未阑增乾隆二十一年御制菜花诗黄萼裳裳绿叶稠千村欣卜榨新油爱他生 
计资民用不是闲花野草流宿雨初收羃野烟金英千顷远蔫绵几株红杏低枝照大似苏堤春晓天 
特清风味不妖芬韡熻光中驿路分连垄绿牟相映处此黄云先去声彼黄云臣等谨按剪蔬及菜花 
御制诸诗是为首见之篇谨编载卷内原鸡头北燕谓之(上艹下浚)方言原天坛生龙须菜清明后 
都人以鬻于市其茎食之甚脆析津日记原松伞产盘山土人目为紫蘑菇盘山志补京师无笋以芦 
芽为笋按杜诗渚秀芦笋短又云泥笋苞初荻又云春饭兼苞芦注苞芦芦笋也则唐时已尚之排闷 
录补大房山有草叶初生类椿芽微有白毛上方山僧摘以为蔬食之甚腴目为莿头菜奥室记增家 
园种莳之蔬白菜莙荙蔓菁同蒿葫芦萝卜王瓜茄天菁葵赤根青瓜稍瓜冬瓜蒲笋葱韭蒜苋匏塔 
儿葱茴茴葱析津志增京南北东西山土地所宜之蔬壮菜蕨菜解葱山韭山薤黄连芽木兰芽芍药 
芽青虹芽洒花芽灰条紫团参槐柳椿梨芽山药沙参皮袴脚马齿苋黄雀花摘蒜刺榆红七击菜段 
木芽赤子儿芃科豆芽带三句络英磨菰英山石榆句黄必苗句养术苗句莺雀儿句人杏句山蔓菁 
春不老甘露白皮苦马里句沙芥地椒山葱戏马菜白菜同上原野蔬之品苍耳子莠子稗草子芃蒿 
子金荞麦黄腊子紫苏子仁杏子乔麦花叶海藻同上臣等谨按析津志所载山野之蔬多系药物以 
其可葅聂作食故列入蔬类今仍之增菌之属茴茴葱髙丽菜苦茴菜爽头句磨菰句懒头句香蕈沙 
菌析津志增白菜一名菘北方多入窖内不见风日长出苗叶皆嫩黄色脆美无比谓之黄芽乃白菜 
别种广群芳谱增擘蓝南方谓之芥蓝叶可擘食故北方谓之擘蓝叶大于菘根大于芥台苗大于白 
芥子大如蔓菁同上增苦益菜沟涧中多有之似野菊有浮毛三月间采之霉干亦佳盘山志增百合 
产盘山涧中秋冬劚之甘食可食同上增豆苗菜丛生似豆苗山家采食之作羮极鲜美同上增菌木 
生者如芝草生者如盖土生者如钉土人总名曰蘑茹惟冻黄天花延寿猴头鸡腿羊肚为最畿辅通 
志增北人萝卜一种四名春曰破地锥夏曰夏生秋曰萝卜冬曰土酥农书增苋有马齿苋红苋白苋 
北人呼荇乃苋音误也询蒭录增王瓜出燕京者最佳种之火室中逼生花叶二月初即结小实学圃 
余蔬臣等谨按以上蔬蓛类原牡丹近数曹亳北地则大房山僧多种之其色有夭红浅绿江南所无 
也渌水亭杂识增燕地苦寒江南群芳不可易得即有携种至者仅可置盆盎中为几席玩其有进御 
者皆为火迫而发冒朝夕之艳无经岁计也长安可游记増右安门外草桥唐时有万福寺寺废而桥 
存天启间建碧霞元君庙其北土近泉宜花居人以种花为业冬则藴火暄之十月中旬牡丹已进御 
矣帝京景物略増栽剔接治各有其法谓之弄花陆游牡丹谱增牡丹栽之法分之法接之法洗之法 
医之法一如博州洛下近有藤花而牡丹叶者曰髙丽牡丹帝京景物略增乾隆十年御制牡丹八韵 
畹蕙还舒艳源桃早逊香不嫌迟好节应为殿韶光妃子亭边妬蜂儿蕋底忙标名偏许洛极爱独称 
唐响识金铃缀阴看锦幙张每当花绽朶常值麦抽芒几度忧云汉何曾命羽觞摧隤栏榭畔孤负众 
芳王增乾隆十一年御制咏盆中温牡丹诗才破青韶未匝旬盆中烂漫火催春女夷应不禁萧寞故 
遣花王馈岁新堂堂镂瓣叶娑娑好处惟应唤奈何尔许春光回照处文筵重得晤东坡东坡有和述 
古冬日牡丹诗月想丰姿霞想烘重帘不畏妬花风韩湘纵是饶仙术枝上应无两度红臣等谨按牡 
丹并温牡丹御制诗是为首见之篇谨编载卷内增花之品牡丹芍药桃梅杏御黄子李林檎柰子频 
婆樱桃石榴海棠荼 合欢花枣荷芡秋子御马缨紫荆石竹葵花金盏儿花山丹松丹木香蔷薇刺薇 
粉团月季紫菊金莲雁传书狮头石竹长十八马蔺儿大花菊句楼子芍药玉簮析津志补京师多海 
棠初以钟鼓楼东张中贵宅二株为最嘉隆间数左安门外韦公寺万歴中又尚解中贵宅所植髙明 
区中允大相诗解家海棠帝苑边开时车马日喧阗是也今旧本俱无存矣隩志增海棠上西府次铁 
梗次垂丝赝者木瓜辨之以其叶木瓜花先叶海棠叶先花韦公慈仁二寺皆京师海棠盛处帝京景 
物略增丁香紫白二种畿辅通志增乾隆二十六年御制戏题紫白丁香诗同是春园百结芳紫丁香 
逊白丁香白者香紫者不香故戏及之山人衣好僧衣俗郑谷清词趣独长臣等谨按丁香花御制诗 
是为首见之篇谨编载卷内增紫薇北人呼为猴郎达树谓其无皮猴不能捷也北地其树绝大有环 
数夫臂者酉阳杂俎补燕中榴花有千瓣白千瓣粉红千瓣黄大红者比他处不同中心花瓣如起楼 


台谓之重台石榴遵生八笺补玫瑰花有二种其一种色黄出燕中花稍小于紫玫瑰同上朱昆田原 
按黄玫瑰京师目为刺梅者是也补纣以红蓝花汁凝作燕脂以燕国所生故名中华古今注增燕支 
叶似蓟花似蒲公英出西方土人以染名为燕支中国人谓之红蓝以染粉为面色谓之燕支粉今人 
以重绛为燕支非燕支所染也燕支花所染自为红蓝尔旧谓赤白之间为红即今所谓红蓝也崔豹 
古今注补燕脂本燕国所出故名今人写燕字加月甚有因旁加月者失其本矣余氏辨林补荷包牡 
丹草本一名朝鲜牡丹花似僧鞵菊而深紫色其以牡丹名者因其叶相类也京师槐树斜街慈仁寺 
药王庙花市恒有之六街花事增隆恩寺小轩蜡梅一株甚大江南亦不多得燕都游览志增六宅使 
何承矩议因陂泽之地潴水为塞欲自相度恐其谋泄日会僚佐泛船置酒赏蓼花作蓼花游数十篇 
绘为图梦溪笔谈増乾隆六年御制蓼花诗临水参差影摇风绰约丛霞光不争烂秋信与添红疎景 
供幽览分阴类转蓬文鳞瀺灂处掩映镜波中臣等谨按蓼花御制诗是为首见之篇谨编载卷内补 
燕地苦寒惟草花异种最多江南委之水滨篱外者无不酿艳蒸芳鲜奇炫目至有不能辨名者长安 
问花记补丰台种花人都中目为花儿匠每月初三十三二十三日以车载杂花至槐树斜街市之桃 
有白者梨有红者杏有千叶者索价恒浮十倍日昳则虽不得善价亦售矣桃花白者见于诗人吟咏 
绝少红梨则欧阳永叔有诗所云红梨千叶爱者谁白髪郎君心好奇是也杨廷秀杏花诗于中更有 
红千叶且道化工奇不奇斯亦上苑之异种矣闻百花陀所产更异双厓一涧下上皆花村民多有不 
知其名者惜无荷担者载之入市也六街花事增乾隆五年御制雨中看红梨诗只道宜晴雨亦宜偏 
亲诗客露丰姿暂游洛浦将飞际小浴温泉未起时浓抹几畨因洗净淡妆无力倩谁持天公应惜胭 
脂褪故把珠帘四面垂臣等谨按红梨御制诗是为首见之篇谨编载卷内增京师左安门外十里曰 
草桥居人以花为业都人卖花担每辰千百散入都门入春而梅而山茶而水仙而探春中春而桃李 
而海棠而丁香春老而牡丹而芍药而孪枝入夏榴花外皆草花花备五色者蜀葵莺粟凤仙三色者 
鸡冠二色者玉簮一色者十姊妹乌斯菊望江南秋花耐秋者红白蓼不耐秋者木槿金钱耐秋不耐 
霜者秋海棠木槿南种也最少菊北种也最繁种菊之法自春徂夏辛苦过农事菊善病菊虎类多于 
螟螣贼蟊圃人废晨昏者半岁而终岁衣食焉帝京景物略增京师粥花者以丰台芍药为最南中所 
产惟梅桂建兰茉莉栀子之属近日亦有佛桑榕树榕在闽广其大有荫一亩者今乃小株仅供盆盎 
之玩佛桑重台者永昌名花见萟林伐山香祖笔记增析津日记云京师丰台芍药连畦接畛荷担市 
者日万余谨按北地芍药之美胜于江南不特丰台所产也涿州志增今京师腊月即卖牡丹梅花绯 
桃探春诸花皆贮暖室以火烘之所谓堂花又名唐花是也按汉书召信臣传信臣为少府大官园种 
冬生葱韭茹覆以屋庑昼夜燃藴火待温气乃生唐人诗内园分得温汤水二月中旬已进瓜盖汉唐 
以来皆然居易录增乾隆二十四年御制戏咏唐花诗 煴袅袅万芳新巧夺天工火廹春设使言行信 
</div>
    <div class="pagination">
<a href="钦定日下旧闻考_page669.html">上一页</a><span>...</span><a href="钦定日下旧闻考_page665.html">665</a><a href="钦定日下旧闻考_page666.html">666</a><a href="钦定日下旧闻考_page667.html">667</a><a href="钦定日下旧闻考_page668.html">668</a><a href="钦定日下旧闻考_page669.html">669</a><span class="current-page">670</span><a href="钦定日下旧闻考_page671.html">671</a><a href="钦定日下旧闻考_page672.html">672</a><a href="钦定日下旧闻考_page673.html">673</a><a href="钦定日下旧闻考_page674.html">674</a><a href="钦定日下旧闻考_page675.html">675</a><span>...</span><a href="钦定日下旧闻考_page671.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
