<!DOCTYPE html>
<html>
<head>
    <meta charset="UTF-8">
    <title>钦定盛京通志 - 第 247 页/共 330 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定盛京通志 - 第 247 页/共 330 页</h1>
    <div class="content">　　费克图河卫【费克图国语解见疆域形胜卷有三旧讹弗朶秃又讹弗朶脱又讹弗秃部今并译改明实録永乐六年二月置以部人嘉凌阿和托为指挥　案费克图河在阿勒楚喀之东三百余里有费克图站详见山川卷】
　　色埒河卫【色埒国语解见吉林山川卷旧讹薛列今译改明实録永乐六年二月置以部人索灵阿为指挥同知　案色埒河在齐齐哈尔详见山川卷】
　　喜雅哩河卫【旧讹希滩今译改明实録永乐六年二月置　案喜雅哩河在宁古塔东北境详见山川卷】
　　克黙勒河卫【旧讹克黙而今译改明实録永乐六年二月置　案克黙勒河在吉林东北境详见山川卷】
　　章京河卫【章京国语解见奉天府山川卷旧讹阿真今译改明实録永乐六年二月置案章京河在　兴京境亦作阿津河详见山川卷】
　　乌勒间山卫【乌勒间国语解见奉天府山川卷旧讹兀里溪今译改明实録永乐六年二月置八年以部人萨音嘉为指挥徙居安乐州　案乌勒间山在吉林城西南五百余里详见山川卷】
　　三岔河卫【旧讹撒义今译改明实録永乐六年二月置案辽河入海之处名三岔河当时尚在明邉内未必讹误至此考白都讷城西北六十里有三岔河原文撒义厯即此详见山川卷】
　　额哲宻河卫【额哲宻国语解见吉林山川卷旧讹阿者述今译改明实録永乐六年二月置　案额哲宻河在吉林境内入混同江详见山川卷】
　　穆哈连河卫【穆哈连国语解见吉林山川卷有二旧讹木忽剌又讹木忽鲁今并译改明实録永乐六年二月置案穆哈连河在寜古塔境内】
　　竒集河卫【旧讹钦真今译改明实録永乐六年二月置　案宁古塔境内有竒集屯无此河名】
　　瑚尔哈河卫【瑚尔哈蒙古语解见奉天府山川卷旧讹兀鲁罕又有一讹呼儿海今并译改明实録永乐六年三月置以讷讷赫等处部人博索等为指挥　案瑚尔哈河在寜古塔城东南北流折入混同江讷讷赫城疑即今佛讷赫城在寜古塔城南正与瑚尔哈河上流相近旧讹暖暖河今并译改国初瑚尔哈路佛讷赫城均属东海窝集部我】
　　【太祖己亥年路长率众朝谒自此毎嵗入贡又有南路瑚尔哈部北路瑚尔哈部俱乙丑年征取之又案
　　此下九衞俱明永乐六年三月置】
　　达罕山卫【国语达罕马驹也旧讹塔罕今译改】
　　依什卫【依什国语解见吉林山川卷旧讹益实又有四一讹亦失一讹亦家一讹你实又有依什左卫今并译改　案依什河在吉林城东一百四十里详见山川卷】
　　绰拉题山卫【有三旧讹者列帖又讹者帖列今并译改　案宁古塔境内有绰拉题屯】竒雅库卫【竒雅库国语解见吉林山川卷有二旧讹乞忽今译改　案竒雅库河在吉林城南六百五十余里东流入混同江详见山川卷】
　　罗罗卫【罗罗国语解见吉林山川卷旧讹剌鲁今译改　案罗罗山在吉林城西北一百二十里详见山川卷】
　　雅鲁卫【雅鲁国语解见黒龙江山川卷有二旧讹牙鲁又讹也鲁今并译改　案雅鲁河在齐齐哈尔城东详见山川卷】
　　猷特哩卫【旧讹友铁今译改　案猷特哩屯在宁古塔东北】
　　竒塔穆河卫【旧讹乞塔今译改明实録永乐六年置　案竒塔穆河在打牲乌拉境详见山川卷】
　　通肯山卫【通肯国语解见疆域形胜志有二旧讹童寛又倒讹为童山寛今并译改明实録永乐六年置　案通肯山在宁古塔城东南七百里详见山川卷】
　　特林河卫【旧讹葛林今译改明实録永乐七年置以部人特穆尔等为指挥　案特林河在宁古塔东北七十里详见山川卷又案以下九卫俱明永乐年置】
　　板长卫【旧讹把城今译改　案板长峪在　兴京西南一百九十五里详见山川卷】界藩河卫【旧讹扎肥今译改　案界藩在　兴京西北一百二十里有界藩渡口】
　　【国初时自为一寨后来归】
　　哈什蚂卫【旧讹忽石门又有二一讹忽失木一讹忽思木今并译改　案哈什蚂山在凤凰城西北三百七十里详见山川卷又嘉哈河附近有哈什蚂河】
　　扎凌山卫【有二旧讹扎岭又讹秃伦今并译改案扎凌地名在英莪门内与察尔图山八家营子相近】
　　墨尔根卫【墨尔根国语解见建置沿革卷有二旧讹木里吉今译改　案墨尔根河在墨尔根城东一里详见山川卷】
　　穆逊河卫【穆逊防古语解见黒龙江山川卷旧讹木速今译改　案穆逊河在齐齐哈尔之东南详见山川卷】
　　赫图河卫【赫图国语解见京城卷旧讹好屯今并译改　案赫图河在寜古塔西南流至爱丹城入噶哈哩河详见山川卷】
　　富勒坚卫【富勒坚国语解见黒龙江山川卷旧讹伏里其今译改明实録永乐七年四月置以尼噜罕部人瑚尔都纳为指挥　案富勒坚城在宁古塔城南六百七十里详见城池卷】
　　福题希卫【旧讹弗提今译改明实録永乐七年五月改瑚尔哈卫为福题希卫以部人达实为指挥　案福题希乃瑚尔哈部内屯名】
　　【本朝崇徳七年征瑚尔哈部落福题希等十屯人民俱降此既云改瑚尔哈为福题希而永乐十四年所置吉滩河卫又称属瑚尔哈福题希卫或当时本另置此卫名而明实录误为改名也按宁古塔东北有福题希屯】
　　竒穆尼卫【有二旧讹乞勒尼又讹乞力尼今并译改明实録永乐七年置以瑚尔穆地部人萨敦为指挥　案竒穆尼窝集在吉林东北一千七百四十里】
　　爱哈卫【爱哈国语解见问部卷旧作爱和又作爱河今译改明实録永乐七年八月置　案凤凰城东北爱哈邉门外有爱哈毕喇及爱哈河屯即爱河也】
　　博勒河卫【博勒河国语解见吉林山川卷旧讹把和今译改明实録永乐七年八月与爱哈卫同置以齐达纳等为指挥使　案博勒河在吉林西南详见山川卷】
　　鄂敦卫【鄂敦防古语解见黑龙江山川卷旧讹阿伦明实録永乐七年十月置以伊哩哈为指挥佥事达扬阿等为千戸】
　　塔玛实克卫【防古语塔玛印也实克相似也有三旧讹塔玛速又讹塔麻所今并译改】赫通额卫【赫通额国语解见吉林山川卷有二旧讹和屯吉今译改明实録永乐七年置案赫通额河在吉林城南一千四十里亦作和通吉又作合克通吉又作和通集其实一也】
　　乌纳河卫【乌纳国语解见黑龙江山川卷旧讹古里今译改明实録永乐七年置　案乌纳在黒龙江北境详见山川卷】
　　库棱河卫【库棱国语解见吉林山川卷旧讹甫儿今译改明实録永乐八年二月与舒藩等三卫内置以纳恰等十九人为指挥等官　案库棱河在吉林东北详见山川卷】
　　舒藩河卫【舒藩国语解见吉林山川卷有二旧讹使坊又讹出万今并译改　案舒藩河在宁古塔城东南详见山川卷】
　　尼满河卫【尼满国语解见吉林山川卷有二旧讹亦麻今又讹亦蛮今并译改　按尼满河有二俱在吉林城东北详见山川卷以上二卫俱明永乐八年与库楞河卫同置】
　　费雅河卫【费雅国语解见吉林山川卷旧讹法因今译改明实録永乐八年二月置以部人图拉等为指挥　案费雅河在吉林城东详见山川卷】
　　阿穆尔河卫【阿穆尔国语解见吉林山川卷旧讹吉木又有三一讹可木一讹阿木今并译改明实録永乐八年二月置　案阿穆尔河在宁古塔城东北详见山川卷】
　　额音河卫【额音国语解见吉林山川卷旧讹兀应今译改明实録永乐八年二月置　案额音河在吉林城西南五百余里详见山川巻】
　　噶齐克卫【旧讹葛称哥今译改明实録永乐八年三月置以部人谢成格为指挥　案噶齐克地名在齐齐哈尔西一百八十里】
　　希禅卫【希禅国语解见忠节卷二有二旧讹喜申又讹喜辰今并译改明实録永乐八年十月置以部人迁塔努为指挥佥事　案希禅屯在宁古塔东北】
　　额埒河卫【额埒国语防古语解俱见吉林山川卷旧讹兀列又有三一讹兀力一讹兀里今并译改明实録永乐八年十二月置　案额埒河在吉林东北又宁古塔有额勒赫肯河解见吉林山川卷】
　　毕埒哩河卫【毕埒哩国语解见吉林山川卷旧讹卜鲁兀又有一讹北鲁兀今并译改明实録永乐八年十二月置十二年又置案毕埒哩河在宁古塔城东北详见山川卷】
　　宻宻勒河卫【旧讹木剌明会典又讹木革今译改明实録永乐八年置　案宻宻勒河左宁古塔东北详见山川卷】
　　阿布达哩河卫【阿布国语解见奉天府山川卷达哩防古语解见黑龙江山川卷旧讹阿荅力今译改明实録永乐八年置案阿布逹哩河在吉林西南详见山川卷】
　　毕瞻河卫【旧讹督罕今译改明实録永乐九年二月置以部人玛吉尼为指挥　案毕瞻河在宁古塔东北详见山川卷】
　　济尔玛台卫【济尔玛台防古语解见黒龙江山川卷旧讹只儿蛮今译改明实録永乐十年八月尼尔罕富尔坚乌拉等处部人来朝置济尔玛台等十一卫以准图努等为指挥案济尔玛台河在呼伦布雨尔东七十余里详见山川巻】
　　顺民卫【地名今吉林黒龙江境内无考】
　　农额勒卫【农额勒国语解见吉林山川巻旧讹囊吟尔今译改　案吉林东南五百八十里有农额勒海兰河疑摘此以为卫名也详见山川卷】
　　古鲁卫【古鲁国语解见闗邮巻案齐齐哈尔西南至白都讷第五站为古鲁站去齐齐哈尔一百八十五里】
　　穆陈卫【穆陈国语解见吉林山川巻旧讹满泾今译改　案穆陈河在吉林城东南三百余里详见山川卷】
　　哈勒们卫【哈勒们国语解见吉林山川卷旧讹哈尔蛮今译改　案哈勒们河在吉林西南六百三十五里详见山川巻】
　　塔克题音卫【旧讹塔亭今译改　案塔克题音屯在吉林东北遨达里勒河旁】额苏伦卫【防古语额苏伦天王也有二一讹也速伦一讹也孙伦今并译改】富色克摩卫【国语富色克滋生也摩树也旧讹弗思木今译改明实録辽阳至珲绰珲之地三千四百里珲绰珲至富色克摩隘口一千三百六十里以上十卫俱明永乐十年置】
　　布尔噶图河卫【布尔噶图防古语解见奉天府山川卷有二旧讹卜忽托又讹卜忽秃今并译改明实録永乐十二年三月置以部人伊能额为指挥　案布尔噶图河在宁古塔南四百里详见山川卷】
　　噶海河卫【噶海防古语见吉林山川卷旧讹可河又有三一讹葛一讹葛可一讹海河今并译改明实録永乐十二年三月置以部人广佑等为指挥　案噶海河在吉林城北详见山川卷】
　　塔舒尔河卫【防古语塔舒尔马鞭也旧讹塔速儿今译改明实録永乐十二年九月置塔舒尔等八卫以部人阿鲁图为指挥】
　　乌屯河卫【有二旧讹兀屯又讹兀同今并译改案乌屯河在齐齐哈尔城东详见山川卷】
　　宣城卫【旧讹元城今译改　案宣城在鳯凰城东南与鸭绿江相近】
　　科博栾卫【旧讹和卜罗今译改　案宣博栾屯与尚间崖伊拉塔山相近】老哈河卫【老河防古语称为老哈即今辽河也】
　　鄂勒欢卫【鄂勒欢国语解见吉林山川巻旧讹兀剌忽今译改我】
　　【太祖于丙戍年追讨尼堪外兰越相隣诸部径攻鄂勒欢城克之详见城池卷】
　　哈勒费延卫【哈勒费延国语解见吉林山川卷有二旧讹哈尔芬又讹哈里分今并译改　案哈勒费延岛在混同江中岛上有城名哈勒费延城以上七卫俱明永乐十二年九月置】
　　实尔固宸卫【旧讹失儿兀赤今译改明实録永乐十二年十二月置以部人万达为指挥　案实尔固宸屯在宁古塔东北乌苏哩江旁】
　　和啰噶卫【和啰噶防古语解见建置沿革巻旧讹忽鲁爱今译改明实录永乐十三年十月置　案明时和啰噶军民万戸府系今宁古塔境卫名未知何属】
　　珠敦河卫【珠敦防古语解见吉林山川巻有三旧讹渚冬又讹竹墩又讹筑墩今并译改明实録永乐十三年十月以部人章嘉为指挥同知　案珠敦河在吉林城西南五百余里详见山川巻】
　　扎津卫【扎津国语解见吉林山川巻旧讹扎真今译改明实録永乐十三年十月以部人吉当阿为指挥同知　案扎津河在宁古塔城西南一百十里详见山川巻】
　　呼锡哈哩卫【旧讹兀思哈里今译改明实録永乐十三年十月以部人呼塔斯为指挥同知　案呼哈哩河在寜古塔城东北二十五里详见山川巻】
　　吉潭河卫【有二明实録永乐十四年八月置以部人雅苏为指挥同知属瑚尔哈福题希卫　案吉潭河在吉林西南额勒敏河之西】
　　尼玛瑚山卫【旧讹亦马忽今译改明实録永乐十四年八月置　案尼玛瑚山在吉林城西南五百余里详见山川巻】
　　伊敦河卫【伊敦国语解见吉林山川巻有三旧讹亦东乂讹亦屯亦作易屯明一统志讹一秃又讹一统今并译改明实録永乐十五年二月置　案伊敦河在吉株城西二百九十余里详见山川巻】
　　伊勒们河卫【伊勒们国语解见吉林山川巻有二旧讹亦迷又讹亦速又讹引门又讹衣迷今并译改明实録永乐十五年与伊敦河同置明一统志衣迷河在开原城北北流合一秃河入松花江衣迷即伊勒们一秃即伊敦之讹也　案伊勒们河在吉林西一百四十里防伊敦河入混同江若亦速则当为伊逊河在黑龙江境内与伊敦相去甚逺原文更为讹舛】
　　和抡图吉卫【和抡图吉国语解见黑龙江山川巻旧讹阿真同真今译改明实録永乐十五年置　案和抡图吉山在墨尔根东南二百里详见山川巻】
　　阿都齐卫【防古语阿都齐牧马人也旧讹阿荅赤今译改　案以下皆明正统间置与伊实左卫等皆寄居摩琳卫内者尤空文无实】
　　塔山左卫【明防典作前卫哈达国地明人所谓南闗也明正统间授部长锡赫特及其孙旺台为左都督我太祖己亥年平其国】
　　西林卫【西林国语解见吉林山川巻旧讹失里今译改　案西林路旧属窝集部我】
　　【太祖甲寅年征降之在今吉林东南境又案以下诸卫明正统后所置者尤重衍复防】舒穆噜河卫【旧讹失木鲁今译改　案吉林东北有舒穆噜山无舒穆噜河】和尔迈卫【和尔迈防古语解见吉林山川巻旧讹忽鲁木今译改　案和尔迈山在吉林东北与伊尔琨噶相近】
　　和屯卫【和屯国语解见人物卷三　案宁古塔东北瑚尔哈河入混同江之地有河屯噶】伊拉喀卫【伊拉喀国语解见闗邮卷旧讹亦力克今译改　案齐齐哈尔东北三百五十四里有伊拉喀站】
　　佛讷赫卫【佛讷赫国语解见吉林城池卷旧讹弗纳河今译改　案佛讷赫城在宁古塔西南详见城池卷】
　　瑚叶卫【瑚叶国语解见吉林山川卷旧讹兀也今译改　案瑚叶路旧属东海窝集部我】
　　【太祖己酉年遣兵千人征取之详见人物卷】
　　博和哩卫【博和哩国语解见吉林山川卷有二旧讹巴忽鲁又讹巴忽儿今并译改　案吉林东南有博和哩河黑龙江有博和哩山博和哩噶我】
　　【太宗崇徳八年攻克之明时卫名未知何属】
　　乌雅山卫【旧讹兀牙今译改　案吉林黑龙江境内并无乌雅山之名】呼勒山卫【呼勒国语解见吉林山川卷有二旧讹忽里又讹忽鲁今并译改　案呼勒山在宁古塔城东北三百里详见山川卷】
　　哈玛尔卫【哈玛尔防古语解见疆域形胜卷旧讹罕麻今译改　案哈玛尔山在呼伦布雨尔西三百余里】
　　伊拉齐卫【伊拉齐国语解见吉林山川卷有二旧讹亦里察又讹亦力察今并译改　案伊拉齐河在吉林城西九十里】
　　扎穆图卫【扎穆图防古语解见吉林山川卷有二旧讹只卜得又讹者不登今并译改案扎穆图河在宁古塔城北五十里札穆图窝集在城北一百二十里详见山川巻】
　　托啰河卫【托啰国语解见黒龙江山川巻旧讹塔儿亦作洮儿今译改　案托啰河在齐齐哈尔城南四百里魏书之太鲁太濔河唐书之他漏河辽史之他鲁挞鲁河金史之挞鲁古河皆即是河也详见黒龙江山川卷】
　　穆当阿山卫【穆当阿国语解见吉林山川卷旧讹木荅今译改　案吉林西南五百余里有穆当阿烟台山疑即是】
　　拉克山卫【旧讹可吉今译改　案拉克山在吉林西北四百余里详见山川巻】克音湖卫【旧讹立山今译改　案克音湖在宁古塔东北又有克音城我】
　　【太宗天聪九年克音噶来贡】
　　呼济河卫【呼济国语解见吉林山川卷旧讹忽失今译改　案呼济河在宁古塔城南三百里详见山川卷】
　　多隆武卫【国语解见吉林山川卷旧讹脱伦兀今译改　案齐齐哈尔东有多隆武噶与屯河相近】
　　阿济纳河卫【旧讹阿的纳今译改】
　　逊河卫【逊国语解见黑龙江山川卷旧讹速温今译改又有阿逮卫名亦讹　案逊河在黑龙江南一百八十里详见山川卷】
　　吉朗吉卫【吉朗吉国语解见吉林山川卷旧讹结剌吉今译改　案吉林东南七百九十里有吉朗吉海兰河疑即是】
</div>
    <div class="pagination">
<a href="钦定盛京通志_page246.html">上一页</a><span>...</span><a href="钦定盛京通志_page242.html">242</a><a href="钦定盛京通志_page243.html">243</a><a href="钦定盛京通志_page244.html">244</a><a href="钦定盛京通志_page245.html">245</a><a href="钦定盛京通志_page246.html">246</a><span class="current-page">247</span><a href="钦定盛京通志_page248.html">248</a><a href="钦定盛京通志_page249.html">249</a><a href="钦定盛京通志_page250.html">250</a><a href="钦定盛京通志_page251.html">251</a><a href="钦定盛京通志_page252.html">252</a><span>...</span><a href="钦定盛京通志_page248.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
