<!DOCTYPE html>
<html>
<head>
    <meta charset="UTF-8">
    <title>福建通志 - 第 191 页/共 239 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>福建通志 - 第 191 页/共 239 页</h1>
    <div class="content">　　苏氏【同安举人苏国兰女年二十适蔡元珪四载而寡遗腹七月依母家以居进士蔡骥良其孤也卒年五十二】
　　周氏姊妹【同安进士周家椿孙女也姊辰姑适陈渤年二十渤卒周剪髪一缕纳荷囊中示无他志事翁孝翁殁抚孤以终妹申姑适苏开世年十七夫且死语氏曰别矣家贫无子奈何申姑泣指腹曰天未絶君生男誓以死抚之不然从地下尔后亦抚孤以终人称双莭】
　　林氏【同安举人林炌女诸生陈苏来妻年二十八夫殁欲殉舅姑慰之曰抚孤胜殉死乃从命抚孤霞克底成立夀六十八】
　　钟氏【同安顔德继室二十而寡前室有三歳孤抚之至成立厥后孙妇李氏亦年二十寡遗腹不育欲自经钟劝以立嗣氷霜共矢】
　　蔡氏【同安儒士张铸妻二十八而寡事姑教子孀守六十余载康熙五十二年　旌表】
　　郑氏【同安诸生陈骥妻二十七而寡矢志抚周嵗孤年八十余卒子尚朂明经】
　　王氏【同安人知县王廷□孙女叶登逺妻年二十二夫亡悲恸濒死者屡姑以立嗣慰止之家贫抚训嗣子游于庠寻夭与妇詹氏抚孤孙相依励操阃外罕得闻声】
　　陈氏【同安儒士林文球妻夫死遗腹生子廷干荼苦抚养弱冠有声邑庠】
　　詹氏【同安陈珊卿妻二十而寡姑殁母讽再适不从孝事舅及舅妾三十余年夫弟生子请于舅立为嗣年五十有五卒】
　　刘氏【同安进士刘望龄女蔡鑛妻年二十而寡矢莭终身】
　　叶氏【同安儒士陈衡卿妻年二十七夫卒遗腹生男抚养成立年五十五卒男昌祚明经】
　　胡氏【同安人诸生陈琦妻琦入闱病殁胡年二十二守志事翁姑立夫侄为后抚课成立】
　　薛氏【同安人诸生洪道亨继室二十八而寡终身茹素不施膏沐督课儿孙后子宸钦贵人艳之寿九十一】
　　陈氏【同安人年十七适诸生林洪谟三载而寡苦节三十余年事姑孝敬不衰】
　　周氏【同安儒士李禹锡妻年二十寡事姑克孝终身无玷夀七十四】
　　许氏【同安周兴宗妻兴宗客死许年二十九事舅姑抚孤儿苦节可钦】
　　蔡氏【同安诸生刘长庚妻青年守节终始无瑕】
　　林氏【同安刘运应妻年二十二寡舅宦游林脱簪珥为夫弟毕婚妯娌继夭资其丧葬而育其孤】郭氏【同安诸生李时升妻年二十七夫死守节不二】
　　胡氏【同安人陈家相妻年二十八而寡抚七嵗孤遭兵燹背祖像二轴以行所遗祀田宗器兢守不失子烺登武科】
　　刘氏【同安儒士张俞卿妻年二十四寡育子事姑力贫不懈歴年八十余】
　　刘氏【同安诸生顔文髙妻年二十五而寡时值饥馑百挫不移卒年六十九】
　　杨氏【同安洪赐妻年二十一赐殁子方周嵗抚养成立卒年六十二】
　　庄氏【同安儒士叶寅馥妻年二十三夫卒以纺绩营葬三世柩拮据课孙曹读书】
　　李氏【同安孺士叶孕郁妻二十八而寡抚子事姑险阻备尝无改志】
　　陈氏【同安黄亦谦妻二十九而寡苦节四十三年抚孤衍璜成立入邑庠】
　　陈氏【同安儒士叶敦毅妻年十八归毅未几毅殁苦节自持抚嗣子成立】
　　黄氏【同安许天骥妻年二十夫死就缢者三母慰留之遂依母家勤女红寡言笑浯岛播迁夫家仅遗一幼侄抚养成人】
　　叶氏【同安陈重防妻夫死栢舟自矢孝养舅姑乡人义之】
　　吴氏【同安连以敬妻年二十一夫亡苦志育孤一生氷洁】
　　柯氏【同安孙廷芝妻年二十一苦莭孝养舅姑立孤承祀】
　　方氏【同安粟克昌妻年二十而寡抚督遗孤终身不修容饰以寿终】
　　侯氏【同安林谦益妻二十七而寡遗一孤家极贫守节至七十四嵗】
　　赵氏【同安黄兆美妻年十八归黄生男学舜五月而兆美殁时滨海变迁家计中落艰险备尝晚嵗学舜入成均孙阁蜚声庠序孙曾满前年九十而卒】
　　蒲氏【晋江谢廷栻妻年二十五夫亡矢志三十五载康熈五十九年　旌表】
　　李氏【晋江儒士郭彦郁妻年二十夫亡抚孤必绪成立任仪封令夀八十五雍正二年　旌表祀节孝祠】傅氏【晋江儒士李光鼎妻年二十四夫亡抚孤成立卒年八十有七雍正二年　旌表祀节孝祠】黄氏【南安人儒士洪道烱妻年二十六而寡下抚幼子上事舅姑勤女红不辍歴节四十年雍正三年旌表祀节孝祠】
　　陈氏【惠安儒士朱中晢妻年二十夫亡食贫矢志事姑抚子年六十一卒雍正三年　旌表祀节孝祠】洪氏【惠安儒士骆道妻年二十五寡矢节抚孤至七十余嵗雍正三年　旌表祀节孝祠】刘氏【惠安诸生骆绍髙妻二十一而寡奉姑教子孀居六十载雍正三年　旌表祀节孝祠】余氏【惠安儒士张龙起妻年二十五夫卒奉老姑抚遗腹子孀守四十余载雍正三年　旌表祀节孝祠】黄氏【惠安贡生张煃妻年二十一夫殁号恸欲絶强起奉老姑训诸子避冦难手挈老姑入山生死不忍相离督诸子皆游泮夀八十一雍正三年　旌表祀节孝祠】
　　苏氏【惠安诸生张伟如妻年二十五夫殁哀毁欲殉念堂有祖姑及姑二子在襁矢志孀守备歴艰辛至八十二歳后二子及孙皆相继游庠雍正三年　旌表祀莭孝祠】
　　骆氏【惠安举人张焻妻焻殁骆年二十五歴节三十余载卒雍正三年　旌表祀节孝祠】
　　张氏【惠安诸生骆其骅妻二十二歳夫亡食贫抚子勤俭减飱以葬舅姑年六十七卒雍正三年　旌表祀节孝祠】
　　陈氏【晋江人川东道陈俞侯女郑承栋妻年十八夫殁守节三十八载雍正三年　旌表祀节孝祠】王氏【晋江监生陈兆麟妻年二十八而寡奉养舅姑克尽妇道抚二孤成立至五十一歳卒雍正三年旌表祀节孝祠】
　　黄氏【晋江诸生林登骊妻适数载无子促夫纳妾抚庶子如巳子年二十八夫亡女工累积营葬舅姑及夫寿八十有四雍正三年　旌表祀节孝祠】
　　孙氏【晋江儒士苏防妻年二十八守节抚孤歴五十三载雍正三年　旌表祀节孝祠】
　　傅氏【晋江儒士黄时可妻年二十三丧夫抚子成立寡守三十余载雍正三年　旌表祀节孝祠】洪氏【南安儒士王中静妻年十九而寡勤女红以事舅姑立夫侄为嗣抚如巳子孀守三十三载雍正四年　旌表祀节孝祠】
　　李氏【南安举人李乔栋女诸生黄异望妻年二十三夫殁有遗腹子抚之成立寿八十五雍正四年　旌表祀节孝祠】
　　王氏【晋江儒士杨铭鼐妻二十五而寡誓死抚孤卒年八十一雍正五年　旌表祀节孝祠】陈氏【晋江监生黄颐騧妻年二十七而寡与妾田氏共抚四孤成立卒年五十八雍正五年　旌表祀节孝祠】
　　李氏【同安人太常李懋桧孙女适儒士张应斗年二十四而寡遗腹六月苦节抚孤孤对墀有文名辛丑进士任太康令氏孀居四十六载雍正六年　旌表祀节孝祠】
　　何氏【同安儒士王天祐妻年二十丧夫抚周嵗儿事七旬舅姑皆从纺纴中出值边海播迁舅姑继殁家无担石拮据殡殓如礼抚子成立寿八十有九雍正六年　旌表祀节孝祠】
　　姚氏【晋江儒士杨朝勲妻年二十八夫殁姚事姑育子歴六十余载雍正八年　旌表祀节孝祠】刘氏【晋江车乘鳯妻年二十七寡家贫抚二子事老姑茹荼矢志三十五载雍正九年　旌表祀节孝祠】蔡氏【同安黄忠妻早寡苦节三十余年雍正十年　旌表入节孝祠】
　　陶氏【晋江周泰可妻年二十八而寡卒年八十四雍正十一年　旌表入节孝祠】
　　刘氏【安溪谢复淑妻年二十九夫卒抚孤守志寿逾百龄子孙俱入泮登贤书雍正十一年　旌表入节孝祠】
　　陈贞姑【晋江人父年老丧媪贞姑未字治女红以奉甘脆遂自誓不嫁父年九十五卒贞姑哀痛继殒里人比之北宫婴儿云　以上节孝】
　　张氏【晋江儒士李肇骅妻肇骅殁未殓张具盛服拜哭遂闭户自经年二十有六】
　　朱氏【晋江人归吕氏子事翁姑孝夫殁既殓即欲殉其家防之宻至卒哭日乘间键户经死】林氏【泉州永宁卫人夫欧阳八哥以医游四方林纺纴自给顺治丁亥山贼至林恐为所汚偕女子二人投于刘衙前之池里人葬之时林之母家嫂妹三人一经于卧内二赴水死葢同日有六节云】
　　郑氏【儒士苏献臣未婚妻夫殁闻讣闭阁饮泣至夜沐浴更衣私嘱幼婢曰死必合葬于苏遂自经死顔色如生】
　　阮氏【名清霜晋江尚书林学曾养女也年二十嫁张开宗甫一年开宗死越五日阮服嫁时衣键户自经】二烈妇【同安人失其姓顺治戊子冦乱嫂与小姑避贼石马冦至挟小姑不从以刅揕其胸血溅冦面死旋挟嫂嫂又不从冦乱斮之二尸顔色如生】
　　欧烈女【永宁卫人许字林氏子未归而殒女誓不更适既父母殁一弟十歳女摩其顶哭曰吾死于林义也顾父母死尔何依不偷活无以谢先人自是躬纺绩而坐弟于旁课读不辍顺治丁亥遭冦自破其面捣药汁和血涂之弟被执女哀号抱持濒死不去主兵者怜而释之弟成立女一恸而絶】
　　曾氏【晋江人适陈保素夫殁曾以夫弟幼忍死抚之至成立乃告庙曰叔巳受室陈氏之不馁矣未亡人今得死所遂絶粒七日卒】
　　林氏【永宁卫人归欧廷琰顺治丁亥土贼入据卫城林率二女赴水死里中女从死者十余人数日尸浮皆相抱持紏结不可解】
　　扈氏【北平人年十七归邓宦某为妾嫡妬闭氏幽室数年不得见邓殁嫡乃出之氏奠柩前自经死衣带有诗云征尘万里伴夫君冷落深闺哭不闻薄命蛾眉终见妬一缣传送到燕云又云飞燕伯劳此日分断膓无计暗消魂愿从野蝶依青草携手双双到门】
　　张氏【惠安儒士王锡祉妻夫殁恸哭几絶至成服日嘱夫兄弟代事翁姑遂投缳而死】
　　李氏【名瑞娘南安诸生叶应选妻生一男不育应选卒乃洁治衣服佯为归宁计家人不及防遂自缢年二十一】
　　周氏【同安儒士陈是演妻夫卒恸絶复苏私办殡具至卒哭日沐浴更衣缢死】
　　郑氏【仙游人适惠安王汝夫卒顺治十三年冦至系郑马上过洛阳江遂投江死】
　　殷氏【安溪儒士柯仲妻未逾年仲殁殷自缢姑救苏之顺治巳丑邑乱有乡豪欲强委禽殷恸吁于官卒自经死年二十一】
　　蔡五娘【同安纪四妻顺治丙申贼掠其家刼以刄不受辱贼杀之至死犹手执衣带不脱】许氏【名髙娘同安黄安观妻夫亡恸絶复苏者屡及周年父母诳使归寕欲夺其志许于夫小祥曰伺母外出遂自经死】
　　黄二娘【同安陈泗观妻夫卒自缢死】
　　黄氏【名月娘晋江儒士欧阳复妻夫疾祷天愿以身代及死絶水浆六日沐浴毕拜辞舅姑就缳死年二十五】
　　许氏【名吉娘晋江陈元超妻元超商于粤卒许闻讣哀恸欲殉念舅老无依乃止既而舅殁许鬻衣具险服毕遂自经】
　　陈氏【惠安人王定安妻媳游氏顺治十三年冦至姑妇俱为所获男被杀游投井死陈号泣曰妇能殉夫余忍独存亦继之】
　　苏聘娘【惠安人许字孙髙年十七未嫁孙髙为虎所咥聘娘闻讣欲身殉姑以年老家贫哀谕遂留奉姑逾年竟喘絶死】
　　吴氏【晋江儒生翁嗣光妻夫卒誓不独生越七日拜辞舅姑从容就缳死】
　　陈氏【南安儒士吴肇焞妻翁宦江岭肇焞往省父殁于途陈闻讣遂入室语侍婢抱幼子出闭户自经年二十一】
　　蔡氏【晋江人适吴生瓜生殁蔡日夜哀号水浆不入口十余日复自缢】
　　黄氏【举人黄鳯翼女适惠安王锡祉夫病经年汤药罔懈及死三日后自缢以殉】
　　郑氏【同安诸生周之翰妻康熙十三年逆卒数掠城中郑恐不自保竟舍二子赴水而亡】
　　傅氏【名敏娘南安赵芳妻芳卒傅年二十二无子奉姑抚幼叔数载有豪弁欲夺其志氏若勿闻者为夫措窀穸于祖坟之旁旋属佣为吾留一席地约所善女伴云将有逺行某日幸相过女伴疑其戯耳寻白姑曰小郎渐长妇死无憾矣姑力挽之佯诺夜自经后园橘树下即向所预约之期也】
　　林氏【同安吴子俊妻夫死卒哭日缢家人解之复引药自刅皆以救故不获死乃佯为欢笑如平时防稍懈遂自尽】
　　叶氏【同安刘畿妻畿殒于盗叶即自经以殉】
　　许氏【蔡廸愚妻晋江人寓厦门夫死自缢】
　　郑氏【名随舍同安举人郑中阶女年十八适刘脩脩殁誓不独生明年投缳死】
　　林城娘【同安人适陈氏子夫死林年十七遂以夫魂帛经死】
　　黄氏【同安陈双妻双死黄自经以殉】
　　郭氏【同安儒士叶朝妻家贫脱簪珥佐中馈夫亡郭年二十四毁形絶粒而卒】
　　王氏【同安杨六妻夫死王年十七撒帷之日集父母兄弟曰勿惊吾继姑也投缳而逝】
　　杨氏【同安沈勇妻勇死自缢殉之年二十四】
　　许氏【名初娘同安陈京妻为豪家所逼义不受辱被豪击死尸无完肤后豪母见许为祟死】陈氏【同安曾家妇曾溺死陈自经死之】
　　邱氏【同安魏准生妻夫死年二十二母劝其再适不从小祥日自尽】
　　黄招娘【同安许彭妾遇悍卒张考强汚不就死之】
　　纪氏【同安陈阵舍未婚妻阵舍殁纪奔丧殉烈】
　　刘宜娘【同安人许字蔡德德死宜娘誓不再嫁有议婚者至遂投缳死】
　　林科娘【同安人许字李燕未婚燕卒科娘闻讣自经死缳絶坠地犹挺立不仆】
　　洪标娘【同安人诸生郑毓濬未婚妻毓濬试台湾船被风飘逾年无踪父欲再议婚不从遂自尽】林雅娘【同安人许字海澄谢昻昻病剧母彷佛见女子榻前以为祟也禳之如故昻死雅娘自缢昻母怜之往视其敛惊曰曩之日侍儿病者乃吾妇也耶吾习其容久矣两家异之卒归葬于谢焉】
　　张氏【同安人许聘陈郊郊殁张年十九闻讣奔丧越三年自缢死与郊合葬】
　　黄奕娘【同安人许字王鳯鳯殁台湾讣至奕娘自经】
　　陈八娘【同安人许字林万燧闻夫死八娘遂以身殉】
　　吴氏【同安人许字林烇烇殁年十九闻讣奔丧一恸而絶】
　　石锦娘【同安人许字林原原殁锦娘闻讣服药而毙】
　　黄氏【晋江儒士陈仕蘅未婚妻仕蘅卒黄即自缢雍正二年　旌表祀节孝祠】
　　徐氏【晋江儒士黄汝观未婚妻夫死自经以从雍正五年　旌表祀节孝祠】
　　郑氏【惠安儒士孙洪筹妻嫁三月夫亡哭奠期年投缳死】
</div>
    <div class="pagination">
<a href="福建通志_page190.html">上一页</a><span>...</span><a href="福建通志_page186.html">186</a><a href="福建通志_page187.html">187</a><a href="福建通志_page188.html">188</a><a href="福建通志_page189.html">189</a><a href="福建通志_page190.html">190</a><span class="current-page">191</span><a href="福建通志_page192.html">192</a><a href="福建通志_page193.html">193</a><a href="福建通志_page194.html">194</a><a href="福建通志_page195.html">195</a><a href="福建通志_page196.html">196</a><span>...</span><a href="福建通志_page192.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
