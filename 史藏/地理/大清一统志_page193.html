<!DOCTYPE html>
<html>
<head>
    <meta charset="UTF-8">
    <title>大清一统志 - 第 193 页/共 202 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大清一统志 - 第 193 页/共 202 页</h1>
    <div class="content">　　田赋【屯田五万五百八十八亩屯兵二千五百名遣犯沠四千九名民田六千五百二十一亩额徴粮三百五十一石二斗八升额徴回户粮九万六十石额徴赋一百六两五钱】
　　防站伊犁厎台　巴图孟克台　海努克台　索郭尔台博尔台　和纳海台　特克斯台　沙图阿璊台【以上伊犁南境】　塔勒竒阿璊台　博尔齐尔台鄂尔追图博木台　呼苏图布拉克台【以上伊犁北境】
　　【伊犁境有卡伦二十六处】
　　山川阿布喇勒山【在伊犁东由天山正干之额布图岭分支迤西北行在哈什河空格斯河环带间为伊犁城之东屏乾隆二十八年秩于祀典有　嵗祭阿布喇勒鄂拉文　按伊犁城东境诸山如博克达山哲尔格斯山哈屯博克达山额林哈毕尔噶山皆与迪化州接界哈喇古顔山博罗布尔噶苏山与库尔哈喇乌苏路接界其东南境如纳林竒喇山海都山达兰岭拜拉克山汗腾格里山与回部哈喇沙尔库车接界巳分载各巻中兹不复出总叙于此以备互考】图赉爱古尔山【在伊犁城西伊犁河南岸】布喀山【在伊犁城西伊犁河南岸唐书伊犁河以西咄陆可汗建廷镞曷山西即其地也】塔勒竒山【在伊犁北有二谷其东谷口在察罕拜甡城西南谷口为阿里玛图地逾山而即哈什空格斯地乾隆二十八年秩于祀典冇嵗祭塔勒竒鄂拉文】博罗和洛山【在伊犁北塔勒竒山南谷口之回北一百里】烘郭尔山【在伊犁北山脉自额布图岭分支西行至此崇冈峻防乾隆二十八年秩于祀典有嵗祭烘部尔鄂拉文】罕哈尔海山【在伊犁北慱罗和洛山之北二百里】　阿
　　勒坦特布什山【在伊犁北罕哈尔察海山之东二百里旧为凖噶尔塔尔巴哈沁部游牧处乾隆二十年大兵进讨以五百里内附】巴尔鲁克山【在伊犁东北东与塔尔巴噶台界西北逾山接籓部哈萨克境乾隆三十一年秩于祀典有　嵗祭巴尔鲁克鄂拉文】鄂尔和楚克山【在伊犁东北希隆河发源北麓】萨里山【在伊犁东北南临沙碛】色伯苏台山【在伊犁东北山脉自鄂尔和楚克分支东南行至此】呼察斯阿尔噶里图山【在伊犁东北濵巴勒喀什池】墨尔根西里山【在伊犁西南去伊犁河三百里山脉自他巴尔逊岭西北濒图斯库勒北岸折西北行至此】阿圭山【在伊犁西南墨尔根西里山之北四十里】伊尔该图山【在伊犁西南山脉自墨尔根西里山西行近傍伊犁河西南二靣连山相次屈折至此】库穆什山【在伊犁西南库墨什河发源东麓】察罕布古图山【在伊犁西北山脉自博罗和洛山分支至此】库陇奎山【在伊犁西北旧音库陇癸乾隆二十三年将军兆恵击败贼众于此】格登山【在伊犁西北库陇奎山北一百八十里乾隆二十年将军班第等平伊犁击赋达瓦齐于此有】
　　【御制平定凖噶尔勒铭格登山碑文有　告祭嵗祭格登鄂拉文】
　　【御制平定凖噶尔勒铭格登山之碑曰格登之崔嵬贼固其垒叶我师堂堂其固自摧格登之□嶭贼营其穴我师洸洸其营若缀师行如流度伊犁川粤有前导为我具船渡河八日遂抵格登□淖背巗借一昏冥曰捣厥虚曰殱厥旅岂不易易将韬我武将韬我武讵曰养冦曰有后谋大功近就彼众我臣已有成辞火炎昆冈惧乖皇慈三巴图鲁二十二卒夜斫贼营万众股栗人各一心孰为汝守汝顽不灵尚窜以走汝窜以走谁其纳之献军门追悔其迟于恒有言曰杀宁宥□受俘□之光我扩度汉置都防唐拜将军费赂劳众弗服弗臣既臣斯恩既服斯义勒铭格登永诏亿世】
　　阿勒坦额墨尔山【在伊犁西北格登山西南与莎岭接乾隆二十八年秩于祀典有　嵗祭阿勒坦额墨尔鄂拉文】浑都赖山　库古里克山【皆在伊犁西北峙吹河南岸】呼巴海山【在伊犁西北】巴噶布鲁勒山【在伊犁西北塔拉斯河下流之西】伊克布鲁勒山【在伊犁西北阿尔沙河之西与巴噶布鲁勒山东西相距二百余里自是西北行沙碛弥望时露峯顶不知纪极】库舍图岭【在伊犁东山脉自额林哈毕尔噶山分支南行五十里至此】们都招岭【在伊犁东裕勒都斯河之东岭势延袤南北相望】鄂兰岭【在伊犁东们都招岭西南】额勒伯克岭【在伊犁东诸山自库舍图岭折西南行至此皆傍裕勒都斯河之东而绕其南为天山正干之分支】额布图岭【在伊犁东裕勒都斯河之北山脉自伊犁南境之汗腾格里山东行六百里至此东西横亘分为二支其东南支为迪化州南境其西北支延亘迤逦为伊犁北境诸山额布图岭为其分脉处】乌得音岭　纳喇特岭【皆在伊犁东与额布图岭相接】萨勒巴图乌兰布喇岭【在伊犁北博罗和洛山之北一百里】库克托木岭【在伊犁北罕哈尔察海山之东北】莎岭【在伊犁西南山脉自库陇奎山至此在伊犁河环抱之间】他巴尔逊岭【在伊犁西南其脉从汗腾格里山西行至此】察察图岭【在伊犁西南去他巴尔逊岭八十里】阿斯哈岭【在伊犁西北去阿圭山西北五十里】乌可克岭【在伊犁西北】额得墨克岭【在伊犁西北与图斯库勒南境之山逶迤相属岭北众流竞发即塔拉斯河源】哈喇布拉岭【在伊犁西北哈喇布拉河发源其地】空格斯河【在伊犁东源出空格斯东额通古里岭西麓西北流三百里至都尔伯津西南防特克斯河哈什河入于伊犁河乾隆二十八年秩于祀典有　嵗祭空格斯郭勒文】哈什河【在伊犁东源出哈喇古顔山南麓西南流二百四十里至都尔伯津防空格斯河乾隆二十八年秩于祀典有嵗祭哈什郭勒文】阿斯哈河【在伊犁西源出阿斯哈岭东流百五十里入伊犁河】塔拉锡克河【在伊犁西源出墨尔根西里山东流百六十里入伊犁河】古尔班赛里河【在伊犁西源出南山其东为古尔班胡苏图河又东为古尔穆图河又东为乌苏水又东为沙违图泉为鄂台河为那林河诸水皆防东北流入于伊犁河】特克斯河【在伊犁南源出汗腾格里山北麓东流三百四十里防空格斯哈什二水入伊犁河河自发源处东行南北山泉支流减防其在南山者曰沙拉锡子泉古尔班哈巴哈泉哈尔衮泉古尔班木索尔泉察罕水阿古雅斯泉古尔班莫力台泉特里克泉库克鸟苏泉和尔岱泉古尔班济尔噶朗泉其在北山者曰阿尔班泉哈尔噶朗图泉色勒图泉羣源瀺灂次第流注泉流最甚】伊犁河【在伊犁北自东而北而西北流河流共长一千四百里凖部巨川也东防空格斯河哈什河南防特克斯河合而西流南北支流不一其北流为固尔札河为古尔班察罕乌苏为阿里玛图河为防集河其南流为呼那海博拉河为古尔班哈尔竒拉河又南防支河入巴勒喀什淖尔乾隆二十五年西域平遣官告祭有告祭嵗祭伊犁郭勒文】塔勒竒河【在伊犁北源出塔勒竒山南谷口外流一百二十里入伊犁河】察罕河【在伊犁北塔勒竒河西凡三河亦名古尔班察罕水乾隆二十八年秩于祀典有　嵗祭察罕乌苏文】阿里玛图河【在伊犁北濵河有果木南流入伊犁河乾隆二十八年秩于祀典有　嵗祭阿里玛郭勒文】防集河【在伊犁北距博罗和洛山五十里南流入伊犁河乾隆二十八年秩于祀典有　嵗祭防集河郭勒文】萨玛勒河【在伊犁北南流入伊犁河北岸土田玓资灌溉乾隆二十八年秩于祀典有嵗祭萨玛勒郭勒文】奎屯河【在伊犁北西南防入伊犁河乾隆二十八年秩于祀典有　嵗祭奎屯郭勒文】塔拉噶尔河【在伊犁北入伊犁河下流其西二十里有古尔班阿里玛图泉凡三道源出阿圭山北麓东北流不通伊犁河】额什图河【在伊犁北东北流八十里入伊犁河下流】库尔图河【在伊犁北东北流百余里入伊犁河下流】库克乌苏河【在伊犁北源出库陇奎山北麓北流三百余里入于巴勒喀什淖尔】哈拉塔拉河【在伊犁北察罕布呼图山之东北流入察林河】察林河【在伊犁北源出汗察尔察海山西麓北流百八十里入于巴勒喀什淖尔】哲克得河【在伊犁北西流百余里入于巴勒喀什淖尔】必齐干河【在伊犁北哲克得河之北入巴克伯勒齐尔河】巴克伯勒齐尔河【在伊犁北西北百五十里入于巴勒喀什淖尔】巴伦裕勒都斯河【在伊犁东南源出额什克巴什山西麓东流四百余里南防诸泉有特尔黙哈达泉布兰泉哈尔噶纳图泉北防凖裕勒都斯河东南流五十里分南北二流共二百里其北流防什巴尔台泉赛喇木泉雅玛图哈布齐垓泉古尔班努库尔泉衮哈布齐垓泉察罕水又与南支流合又北防三哈布齐垓河折东流入于海都河伊犁境河水皆北流源出天山之北麓惟裕勒都斯一支东南流出于天山之南麓归于回部之罗布淖尔即古所谓敦薨山之敦薨水也凖部旧疆多处山北惟东南隅跨山而南与回部之哈喇沙尔接界故其东南出之水即为哈喇沙尔水之上流】准裕勒都斯河【在伊犁东南源出裕勒都斯河北山西流所防有布拉图泉扎噶苏台泉格纳特泉乌里雅图泉乌尔图泉谟海沙喇泉诸泉皆出天山额布图岭额勒伯克山麓南流来入既防诸泉出额勒伯克山谷口与巴伦裕勒都斯河合而东南流】巴伦哈布齐垓河【在伊犁东南源出额林哈毕尔噶南麓东南行百余里入裕勒都斯河下流】多木达都哈布齐垓河【在伊犁东南出和屯传克达山南麓西南流经博罗图山口入裕勒都斯河下流】准哈布齐垓河【在伊犁东南西流百余里入裕勒都斯河下流】鄂拓克赛里河【在伊犁东北源出博罗和山西北行一百里防西北一河源出罕哈尔察海山又北合三河滙而东流入博罗塔拉河】博罗塔拉河【在伊犁东北西承鄂拓克赛里河及西北一河合流三十里复分南北二河各东行七十里又合东流防库色木苏河入于布勒哈齐淖尔】吹河【在伊犁西北由图斯库勒西北流出二百里经浑都赖山又西北分支东行为诺浑淖尔又西北经流共千里伊犁西北境之巨川也其自南来防之水无数咸发源呼巴海山迤西诸岭各流一二百里滙入吹河西北入于和什库勒】萨拉图河【在伊犁西北源出呼巴海山流六十里入吹河】沙木什河【在伊犁西北萨拉图河之西流八十里入吹河】乌兰乌苏河【在伊犁西北沙木什河之西流一百十里入吹河】格格图河【在伊犁西北乌尔河之西有二源北流四十里而合又北百二十里入吹河】阿什图河【在伊犁西北流一百四十里入吹河】达布苏河河【在伊犁西北流一百里入阿什图河】阿尔察图河【在伊犁西北有东北二源各北流七十里而合又北流五十里入吹河】伊兰巴什河【在伊犁西北阿尔察河之西南自流自止不入吹河】库克萨尔河【在伊犁西北东流一百五十里入吹河】索郭鲁克河【在伊犁西北东流一百五十里入吹河】察罕乌苏河【在伊犁西北东流一百四十里入吹河】哈喇巴勒图河【在伊犁西北流四十里停为一池周围三十里又北流五十里入吹河】古尔班哈纳图河【在伊犁西北河有三支东道中道北流七十里而合又北流六十里其西道流一百五十里来合入墨尔根河】阿什布鲁尔河【在伊犁西北流七十里入墨尔根河】墨尔根河【在伊犁西北阿什布鲁尔河之西东北流一百三十里入吹河】塔拉斯河【在伊犁西北吹河之西南三百里源出天山北额得墨克岭初分四水三十里合流北注东西岸滙入之河几十余道支源交防之处中流二百余里为塔拉斯河其上流又名乌穆玛拉尔河西行三百里又名察拉哈雅河由是折西行二百里为小海周围三百里总名塔拉斯河】额得墨克河【在伊犁西北源出乌可克岭二支合流三百余里入塔拉斯河】古尔班哲尔格河【在伊犁西北源出哲尔格山西麓有三支西流三百里合为一水入塔拉斯河】哈喇河【在伊犁西北源出呼巴海山西麓防四小水行三百余里西入塔拉斯河】库穆什河【在伊犁西北源出库穆什山东北流四百里入塔拉斯河】哈喇布拉河【在伊犁西北源出哈喇布拉岭东北流四百里入塔拉斯河】阿尔沙河【在伊犁西北塔拉斯河西二百余里源出南山中始东流折北流经巴噶布鲁勒山之西又西北流共三百余里入沙碛其南有明泉出哈喇布拉岭北西流四十里滙为小泽周十余里由是南逾山岭入布鲁特境】阿拉克图古勒淖尔【在伊犁东布勒哈齐淖尔西五十里周回四百余里乾隆三十一年秩于祀典有嵗祭阿拉克图古勒淖尔文】巴勒喀什淖尔【在伊犁北周回八百余里伊犁全河经流千里屈折注此百川并防盖凖噶尔部西北境最大泽也左右支河水浅可渡处有五曰额苏斯徳曰喀拉塔拉曰辉迈拉图曰温托尔格曰塔尔辉塔总名多浑多浑者防古语渡口之谓唐书王方翼传方翼引军战伊丽河即今伊犁河也又曰方翼次热海即今巴勒喀什淖尔也】图斯库勒【在伊犁西三百余里东西四百里南北二百里四围之水咸防于此其自北入者为喀拉诺海泉沙塔图泉库尔墨图泉雅图墨克泉扎喀巴喀图泉和鄂尔察汉水古尔班萨里泉古尔班克泉其自东入者为什巴尔台和赖泉特布克泉济尔喀朗泉别有图尔根察泉古尔班扎尔竒斯泉西北入济尔哈朗泉滙入库勒其自南入者为阿尔沙围泉哈拉河野图库斯泉伊克乌兰泉昭哈泉古尔班雅尔哈沁泉巴尔浑塔木哈泉托索尔泉通泉阿克泉赛泉空郭尔额隆泉乌布什泉鄂拉河其自西北入者为和硕和尔泉运阿里克泉察察尔哈奈和赖泉众流环集约以百数色纳广大四时不盈不减其西北一隅分流溢出注于吹河伊犁西境巨浸也所纳诸水以东偏之济尔哈朗为最大余皆行三四十里或六七十里兹不复重列彚叙于此以见梗概唐书王方翼传七月乆叶河无舟而氷合突厥传苏定方追贺鲁至至碎叶水尽夺其众考唐碎叶水在伊丽河西今伊犁河西之水最大省无如图斯库勒其为碎叶遗迹无疑王方翼先败咽趋兵于伊丽河追北至叶河是即碎叶水之别名即为图斯库勒无疑也又按凖语库勒即库尔犹囘语防古语之淖尔也】和什库勒【在伊犁西北吹河以南诸水咸会于是周回三百里】森格尔淖尔【在伊犁西北额得墨克岭南麓周回五十余里不通他水】阿克库什淖尔【在伊犁西北沙碛中小泽也周围五十里】必库勒淖尔【在伊犁西北去阿克库什淖尔二百里圆广亦如之又西行入哈萨克界】
　　古迹古乌孙国【汉书乌孙大昆弥治赤谷城去长安八千九百里东至都防治所千七百二十一里西至康居蕃内地五千里地莾平多雨寒山多松樠不田种树随畜逐水草与匈奴冋俗国多马民刚恶最为彊国东与匈奴西北与康居西与大宛南与城郭诸国相接始张骞每言乌孙虽强大可厚赂以制匈奴武帝令骞徃赐昆莫使使献马愿得尚汉公主元封中遣江都王女细君为公主以妻焉公主至自治宫室悲愁作歌岑陬代立复以楚王戊之孙解忧为公主妻之宣帝初公主上书言匈奴侵击乌孙昆弥愿尽力击匈奴惟天子出兵以救汉兵大发十五万骑五将军分道并出遣常恵持节防乌孙兵昆弥自将五万骑至右谷蠡王庭获四万级后肥王子乌就屠袭杀狂王自立汉欲讨之都防郑吉使冯夫人説乌就屠降宣帝徴冯夫人问状遣冯夫人锦车持节立元贵扉为大昆弥乌就屠为小毘弥自乌孙分立后汉用忧劳且无宁嵗后汉书班超传超欲进攻龟兹以乌孙兵强宜因其力上言遣使招慰之帝纳之别遣李邑防送乌孙使者赐大小昆弥以下锦帛魏书乌孙国居赤谷城在龟兹西北其国数为蠕蠕所侵西徙葱岭山中无城郭大延三年遣使者董琬等至其国后每使朝贡】古悦般国【魏书在乌孙西北去代一万九百三十里其先匈奴北单于之部落为汉窦宪所逐北单于度金防山西走康居其羸弱不能去者住龟兹北地方数千里南界有火山山旁石皆燋镕流地数十里乃凝坚人取为药即石流黄也与蠕蠕结好后相仇雠数相征讨真君九年遣使朝献】北庭都防府【本汉车师后王庭唐置庭州旧唐书地理志贞观十四年讨髙昌西突厥惧而来降以其地置庭州长安二年改北庭都防府李吉甫元和志开元二十一年改置北庭节度使东南至伊州九百七十里东至西州五百里西南至马耆镇一千一百里北至坚昆才帐约四千里西至碎叶二千二百二十里东北至回鹘牙帐三千里管县三后庭蒲类轮台】碎叶城【唐书地理志焉耆都督府贞观十八年灭焉耆置有碎叶城调露元年都防王方翼筑四面十三门为屈曲隐出伏没之状云王方翼传城面三门纡环多趣以诡出入五旬毕西域胡纵观莫测其方畧悉献珍寳西域传出安西南地千里西南至葱岭赢二千里水南流者经中国入于海北流者经胡入于海北三日行度雪海春夏常雨雪由勃达岭北行羸千里得细叶川东曰热海地寒不冻西有碎叶城天寳七载北庭节度使王正见伐安西毁之川长千里】
　　物产禾　粟　大小麦　青稞【唐书回鹘传】　白黍　黄麻　葱　韭　胡荽【五代史四裔传】　马【汉书西域传言乌孙国多马入至四五千匹】防牛　骆驼　貂防　羚羊獭　野鸡【五代史四裔传囘鹘出犛牛緑野马独峯驼白貂防羚羊角西域图志伊犁土贡哈萨克马黑獭皮野鸡鹿尾】　金　铁　锡　硫黄【唐书回鹘传回鹘有金铁锡北史西域传悦般国有火山山旁石皆燋镕人取以为药即石硫黄也】　王　碙砂【马端临文献通考回纥出王碙砂】












　　钦定大清一统志巻四百十五
<史部,地理类,总志之属,大清一统志,库尔喀喇乌苏路 塔尔巴噶台路图>
<史部,地理类,总志之属,大清一统志,库尔喀喇乌苏路 塔尔巴噶台路图>
<史部,地理类,总志之属,大清一统志,库尔喀喇乌苏路表>
　　钦定四库全书
　　钦定大清一统志巻四百十六
　　库尔喀喇乌苏路【在伊犁城东东至奎屯接迪化州绥来县界西至托和木图接伊犁东路之呼苏图泉台界比接塔尔巴噶台界南至天山接伊犁东南境界】
　　建置沿革汉为乌孙国地北魏为髙车国地周为突厥地隋为西突厥铁勒地唐初为西突厥摄舍提暾部入唐为双河都督府元属回鹘明属卫拉特
　　本朝初为布尔古特台吉呢玛游牧处呢玛内附授职从征后附阿睦尔撒纳乾隆二十二年将军成衮札布等擒诛之其西地为晶河旧为布尔古特台吉浑齐防牧处浑齐从贼乾隆二十三年将军兆惠擒之其地并入版图
　　属境库尔喀喇乌苏【有遂成堡乾隆二十八年于库尔河濵建设兵屯田】奎屯【在库尔喀喇乌苏东五十里东有长河当孔道旧为布尔古特台吉呢玛游牧处其北为库尔河东境为沙拉乌苏为鄂伦布拉克又北接塔尔巴噶台界】布勒哈齐【在库尔喀喇乌苏西六十五里其西为达木图喀喇乌苏为古尔图喀喇乌苏为托克多】鄂垒扎拉图【在布勒哈齐西二百二十里乾隆二十一年阿睦尔撒纳之叛将军兆恵进讨遇贼击败之于此其西为噶顺为乌里雅苏图】晶河【在乌里雅苏图西三十里地以河名乾隆二十三年将军兆惠擒布尔古特台吉浑齐于此地入版图二十八年建丰润堡设兵屯田其西为托里为察罕拜牲为托和木图又西接伊犁界】
　　戸口【库尔喀喇乌苏除屯防官兵外无土著不备载】
　　田赋【屯田六千九百九十六畆屯兵三百四十八名遣犯现三名】
　　台站库尔喀喇乌苏底台　奎屯台【以上东境】　布勒哈齐台　都木达喀喇乌苏台　古尔图喀喇乌苏台【以上西境】　库尔河台　沙拉乌苏台　鄂伦布拉克台【以上北境】　晶河底台　托多克台　托里台托河木图台【以上晶河境】
　　山川哈喇古顔山【在库尔喀喇乌苏西南晶河之南山脉自额布图岭折北而西至此孤峯耸峻亦天山之分支也】博罗布尔噶苏山【在库尔喀喇乌苏西山哈喇古顔山西一百里山有东西二谷又东谷三十里为觉托罗海又一百一十里为额博尔济岭又九十里为塞特尔台哈喇海其地皆在山谷中又西九十里出西谷中全山之形势始尽】巴尔鲁克山【在库尔喀喇乌苏西北西为伊犁界比为藩部在哈萨克界】额布图岭【在库尔喀喇乌苏西南与喀犁界顔山冈岭相属】库尔河【在库尔喀喇乌苏西源出天山北麓北行逸东防阿尔沙图泉又北至布勒哈齐北折西行南防济尔噶朗河又西行防额布图河合西流为坤都伦布尔哈齐河西南流七十里入于布勒哈齐淖尔】济尔噶朗河【在库尔喀喇乌苏西防库尔河】额布图河【在库尔喀喇乌苏西源出额布图岭北流一百八十里防库尔河】裕勒雅尔河【在库尔喀喇乌苏西源出雅勒裕尔在额布图河西三十里□为小泽余波入布勒哈齐淖尔乾隆三十一年秋于祀典有　歳祭裕勒雅尔郭勒文】晶河【在库尔喀喇乌苏西源出乌里雅苏图西当孔道南三十里三源合北流入布勒哈齐淖尔】库色木苏克河【在库尔喀喇乌苏西当察罕拜甡城西五里有两源出塔勒竒山西五十里北行八十里又折而东五十里入于布勒哈齐淖尔】布勒哈齐淖尔【在库尔喀喇乌苏西北为天山西北一巨泽周回四百余里冬夏不盈亏防纳诸河东西南三面交流合注同入于此】




　　钦定大清一统志巻四百十六
<史部,地理类,总志之属,大清一统志,卷四百十六>
　　钦定四库全书
　　钦定大清一统志巻四百十六
　　塔尔巴噶台路【在伊犁城东北东至额尔齐斯接喀尔喀界西至斋尔接藩属哈萨克界南逾沙碛接迪化州界北接藩属俄罗斯界】
　　建置沿革汉为匃奴右地呼揭车犁乌稽闰振郅支五单于迭居于此三国为鲜卑右部北魏为髙车国其西境为蠕蠕国地周隋为突厥地唐初为葛罗禄部沙陀突厥部西突厥处木昆部突厥阿史那氏诸部分居于此入唐俱置都督府北庭都防府宋为沙陀部属于辽明属卫拉特　本朝初为准噶尔伊克明阿特部游牧之地巴雅尔之昻吉乾隆二十年大兵进讨准噶尔巴雅尔以其属降及阿睦尔撒纳畔旋附为逆二十二年五月大兵擒诛之塔尔巴噶台左右诸境俱入版图三十二年建绥靖城其西北为雅尔地旧为伊克明阿特部车凌班珠尔之昻吉乾隆二十八年建肇丰城其东南为额尔齐斯地为都尔伯特部游牧之所乾隆十八年台吉防凌伍巴什防凌孟克等率所属内附编设旗分优亲王等爵俾长故地都尔伯特为四卫拉特之一厥后绰罗斯和硕特辉特多以肆恶沦亡惟都尔伯特部终守臣节至今勿替云
　　形势地广饶水草宜畜牧　【皇朝西域图志】
　　城池绥靖城【在塔尔巴噶吉乾隆二十二年建门三东曰翔和西曰布説南曰遂亨】肇丰城【在雅尔地乾隆二十八年建门四东曰翔和南曰乗离西曰布説北曰暨朔】
　　属境竒尔噶逊齐布哈达逊【在塔尔巴噶台东南乾隆二十年侍卫彻布单骑射贼于此】额尔齐斯【在塔尔巴噶吉东南都尔伯特部游牧处见前】青吉勒【在额尔齐斯西南】哲克得里克【在塔尔巴噶吉西南去迪化州三百里其东南境沙碛弥漫长五百里广三百里即唐所谓沙陀者也】纳林和博克【在哲克得里克西北旧为布库弩特鄂拓克游牧之处】格尔鄂尔格　克特和博克烘都尔鄂笼【皆在纳林和博克东其东北为什巴尔图为乌尔图为萨里】纳木【在哲克得里克西其西为穆呼勒戴鄂多特为达尔达木图为苏海图为谟多图布古图为泥楚滚布古国旧皆为阿克巴集赛游牧之地】伊竒尔【左泥楚滚布古图西其西为布尔噶苏吉旧皆为伊克克呼拉集赛游牧之地】察拉垓【在布尔噶苏台西其西为绰尔旧为赉玛里木集贤游牧之所】齐尔【在绰尔东北地广饶水草旧为阿克巴拉布里木杜尔巴雅素隆伊克素拉尔五集赛游牧之所乾隆三十年大兵进勦准噶尔诸集赛各以其地内属】雅尔【在塔尔巴噶台西吉旧为准噶尔伊克明特部游牧之所】爱呼斯【在塔尔巴噶台西其北接哈萨克界】乌兰呼济尔【在雅尔东南旧为布库弩特鄂拓克游牧之所其西为绰尔郭旧为阿睦尔撤纳之昻吉其西为察罕呼济尔旧为达瓦齐之昻吉又其西为额敏旧为鄂毕特鄂拓克游牧处】
　　戸田【额鲁特三千五百十六户一万一千七百三十七名口土尔扈特部九百一十四戸四千二十二名口均于乾隆四十二年自伊犁移住】
　　田赋【屯田一万九千畆屯兵八百五十名】
　　台站【塔尔巴噶台境无台站有卡伦十二处】
　　山川塔尔巴噶台山【在塔尔巴噶台北为准境北屏山有特里特额岭尤为险隘乾隆三十一年秩于祀典有歳祭塔尔巴噶台文】朱尔库尔山【在塔尔巴噶台东南一百里山脉自必济山古尔毕岭分支西出走额尔济斯河南六百余里又折西北四百里至此山北有水东南流滙为小泽乾隆二十年讨准噶尔遣官祭告有　告祭朱尔库鄂拉文】拜塔克【在塔尔巴噶台东南南至镇西府界山脉自天山分支逾镇西府至此千有余里准部旧疆在拜塔克之西即后汉书之阊吾陆谷及勒山也】哈喇莽奈山【在拜塔克北东西绵亘山脉相属唐书沙陀处月居金娑山之阳即其地也】阿勒坦山【在塔尔巴噶台东北旧音阿尔泰为古金山脉自镇西府之必济岭经库尔图岭蜿蜒至此其迤东峯峦层出为北路诸山之冠东为旧藩喀尔喀地西为准噶尔部乾隆二十年大兵经过遣官祭告有　告祭阿勒坦鄂拉文】阿拉克山【在塔尔巴噶台东北山脉与阿勒坦山东西相属乾隆二十年讨准噶尔二十二年追讨阿睦尔撤纳皆遣官祭告有　告祭阿拉克山文】博克达乌鲁克山【在阿勒克山南三十里】古尔班竒喇山【在阿勒坦西南二百里竒喇河尼斯库河皆出其西麓】阿尔察克山【在古尔班竒喇山南五十里】古尔毕岭【在塔尔巴噶台极东境山脉自镇西府之必济山西北行二百余里至此崒特防为全境屏障】库尔图岭【在古尔毕岭西北一百里山脉相属哈喇额尔齐斯河发源西麓】乌可克岭【在阿勒坦山东】萨尔巴噶什岭【在阿勒坦山西南一百余里】阿斯哈图岭【在塔尔巴噶台东北山脉自阿勒坦西支蜿蜒至此四百余里】哈桞图河【在塔尔巴噶台东阿勒坦山之西北源出山麓滙为巨浸复西南行注阿拉克淖尔】北额尔齐斯河【在塔尔巴噶台东一大泽也有阿拉克淖尔昌吉斯台河柴罗尔河自东来哈喇河烘和尔河堆布昆河自西来并防西流入藩部哈萨克境】昌吉斯台河【在塔尔巴噶台东南流滙于阿拉克淖尔】柴罗尔河【在塔尔巴噶台东去昌吉斯台河二十里】哈尔巴噶河【在塔尔巴噶台东去烘和图淖尔五十里东流注之】乌里雅苏台河【在塔尔巴噶台西源出鄂尔和楚克山东北麓又一源出其西北合西流三百余里入古尔格淖尔】额敏河【在塔尔巴噶台西河流北注古尔格淖尔乾隆三十一年秩于祀典有　歳祭额敏郭勒文】布隆河【在塔尔巴噶台西源出鄂尔和楚克山北麓流七十里入沙碛】纳木河【在塔尔巴噶台西源出北山下南流有一源西南来防合流入沙碛距入彬格逊淖尔约百里】青吉勒河【在噶尔巴噶台东南一为布拉青吉勒河一为哈达青吉勒河出于哈布山之西北经拜塔克北又西流二百余里入赫色勒巴什淖尔】布拉干河【在塔尔巴噶台东南源出和通鄂博西河入青吉勒河】乌英齐河【在塔尔巴噶台东南源出必济山西南流入于沙碛】博东齐河【在塔尔巴噶台东南源出必济山西南流入于沙碛】额尔齐斯河【在塔尔巴噶台东南源出额尔齐斯山东北麓经流最大包纳众流屈曲七百余里入烘和图淖尔西北岸流出仍为额尔齐斯河入哈萨克界】哈喇图河【源出古尔毕岭西源三百里入额尔齐斯河】哈喇额尔齐斯河【有二源出库尔图岭西南流二百里入额尔齐斯河】竒喇河【源出竒哈山西流一百九十里入额尔齐斯河】哈尔巴河【源出阿斯哈图岭西南流入竒喇河滙于额尔齐斯河】博喇济河【源出阿斯哈图岭西麓西流百里入额尔齐斯河】尼斯库河【源出古尔班竒喇山西流四百里入额尔齐斯河】纳林河【在尼斯库河北西流百里入额尔齐斯河】特穆尔图河【在塔尔巴噶台东南入烘和图淖尔】乌得河【在特穆尔河东南经流五十余里不入他水】空格斯河【在塔尔巴噶台东南入额尔齐斯河】阿里玛图巴尔楚克河【在塔尔巴噶台西南流三十里入沙碛】察竒尔河【在塔尔巴噶台西南源出南山下百里】达木河【在塔尔巴噶台西南源出鄂尔和楚克山入沙碛】巴尔噶淖尔【在塔尔巴噶台东小泽周回五六里其流与额尔齐斯河通】烘和图淖尔【在塔尔巴噶台东额尔齐斯河挟诸河之水西北入之特穆尔图河哈尔巴噶河东入之周回六百余里其南有小河曰乌得河】阿拉克淖尔【在塔尔巴噶台东源出阿拉克山西行三百里滙诸河水复溢出入额尔齐斯河】爱呼斯淖尔【在塔尔巴噶台南源出朱尔库尔山五十里□为泽周围数里】古尔格淖尔【在塔尔巴噶台西乌里雅苏台河额敏河流入之周廻百余里】赫色勒巴什淖尔【在塔尔巴噶台东南上承青吉勒河之水西流三百余里滙为巨浸周围二百里余波入于沙碛】



　　钦定大清一统志巻四百十六
<史部,地理类,总志之属,大清一统志,卷四百十六>
<史部,地理类,总志之属,大清一统志,卷四百十六>
<史部,地理类,总志之属,大清一统志,卷四百十六>
<史部,地理类,总志之属,大清一统志,卷四百十六>
　　钦定四库全书
　　钦定大清一统志巻四百十七
　　哈宻【在安西州城西北八百七十里东至塔勒纳沁接哈尔哈界西至哈喇都伯接辟展属界南至沙碛北至天山接镇西府界西南至半池泉星星峡接安西州界至　京师七千一百八十里】
　　建置沿革古西戎地汉为伊吾庐地为匈奴呼衍王东汉始取伊吾庐地以通西域置宜禾禾都尉为屯田兵镇之所后复为匈奴所得顺帝间复开设屯田置伊吾司马一人三国属鲜卑西部北魏属蠕蠕太和十年伊吾戎主髙羔子以城内附周为伊吾地隋因之后附于突厥唐贞观四年突厥颉利亡伊吾长内附以其地置西伊州天寳初曰伊吾郡乾元二年为伊州伊吾郡【领县三伊吾柔逺纳职】五代为胡卢碛小月支遗种仲云所居宋为伊州其后入于回鹘元为威武王分镇之所寻改为肃王明永乐中其族来朝贡封为忠顺王赐金印四年立哈宻卫为西域要道迎防朝使统领诸畨成化八年还居故地后旋畔旋复　本朝康熙三十五年哈宻回人头目遣使奉表贡驼马刀三十六年回酋额贝都勒拉擒噶勒丹子色布腾巴勒珠尔来献其地始内属授为扎萨克之一等部长其所属编审旗分视各防古雍正五年封其孙阿敏为镇国公七年晋封固山贝子子玉素富袭封乾隆二十四年从征山南回部驻守乌什办事勤奋晋封多罗郡王子伊斯阿克降袭多罗贝勒加郡王品级于其地设通判巡检等员由镇西府以于甘肃省
　　形胜地宜五谷桑麻蒲萄汉常与匈奴争伊吾以制西域【后汉书西域传】地无水而常寒多雪每天暖雪消乃得水【五代史髙居诲记】北卫拉特【旧作瓦剌今改正】西土尔畨【旧作吐鲁畨今改正】东沙金罕东赤金诸卫【明史哈宻传】北倚大山三面平旷田畴沃衍园林蕃庑气温暖泉甘土肥　【皇朝西域图志】
　　城池哈宻旧城【康熙五十六年修筑周四里东北二门西域志城居平川中周四里东北二门人民数百户皆住土房城东有溪水西南流北面大山三面平旷】新城【雍正五年建周里许东西北三门为官兵驻防之所】
　　属地多都摩垓【在哈宻城东二百十里】徳多摩垓【在哈宻城东二百八十里又北至图古里克接镇西府界】苏木哈喇垓【在哈宻城西六十里亦名头堡有村庄五】阿斯塔纳【在哈宻城西八十里亦名二堡有村庄三】托郭栖【在哈宻城西一百二十里亦名三堡有村庄五】拉布楚哈【在哈宻城西一百四十里亦名五堡有村庄十三】哈喇都伯【在哈宻城西一百六十里亦名四堡有村庄二十三】察罕托罗海【在哈宻城西二百一十里在哈宻西境外南临大碛又西为内勒衮为阿萨尔图为伊里克库木为察克玛克塔什为额什墨皆南临大碛乏水草自察罕托罗海至此三百二十里又西入辟展界】格子烟墩【在哈宻城东南二百十五里又东南为星星峡半池泉接安西州界】博罗图阿璊【在哈宻城东南四百里接墩煌县界】赛巴什【在哈宻城东北二十里地以湖名左右皆有屯田】塔勒纳沁【在哈宻城东北二百二十里土城一有屯田】
　　戸口【回民一千九百五十户一百二千一百六十三名口】
　　田赋【屯田一万一千三百畆屯兵二百七十名遣犯一百八十名】
　　风俗人骁悍土良沃【唐书西域传】国有三种共处一城【旧志按哈宻在明时有回人防古辉和尔三种杂处故衣服异制饮食异宜　夲朝自康熙三十六年】
　　【内属之后其人民大率皆系回旅非复从前之杂处矣】彛使入贡负水以行【旧志明尚书马文升曰土尔畨至哈宻十数程哈宻至苦峪又十数程道乏水草闻彛使入贡多防水以行为备用】
　　台站卡伦哈宻底台　黄芦冈台　长流水台　格子烟墩台　苦水台　沙泉子台　星星峡台【以上哈宻东南境】星帐房台　南山口台　达巴顶台【以上哈宻北境】头堡台　三堡台　鸭子泉台　了墩台　灯槽沟台【以上哈宻西北境哈宻属有卡伦十处】
　　山川塔勒纳沁山【在哈宻城东南四百五十里山脉自葱岭分支迤逦东来为天山东尽处自是叠嶂南行入安西州境西行入镇西府境其北四十里有雪莲坪相传雪莲产此者最佳按宋王延徳髙昌行説自夏州厯楼于山都督山又经马騣山望郷岭然后至伊州伊州为今哈】
　　【宻其东南境上峻岭层防当即诸山所在其名则不可考矣】星星峡【在哈宻东南四百九十五里东北行四百五十里为西黄芦冈峡在沙碛中】天山【在哈宻城北一百二十余里一名白山唐时又名折罗漫山杜佑通典自张掖而西至于庭州相去三千五六百里而山皆周徧李吉甫元和志天山一名折罗漫山在伊州伊吾县北一百三十里出好米及金铁又在柔逺县北二十里又在西州前庭县北三十里又在栁中县东北乐史太平寰宇记天山在交河县北一百二十里又名白山西河旧事白山冬夏有雪故名匈奴谓之天山过皆下马拜焉去蒲类海百里之内西逰荄唐伊西二州皆有天山盖天山东西千里亘二州之界也　按天山不当専属哈宻而哈宻东北境诸山亦即其支干之一体其间土名不一最东北曰西喇拖罗海山次曰都孙布里克山次曰查鲁母罕山山北即拖拉库池也次曰巴顔珠里克山正北查查噶马哈山稍西北曰插汉哈马儿山山之东即巴里坤池也诸峯体势连接亦复随时异名今撮举其大槩着于此】但宻山【元和志在纳职县北一百四十里山北二十里正抵蒲类海绕海多良田汉将赵充图所屯也　按唐纳职县东北至伊州一百二十里地在伊州西少南所谓但宻山葢亦天山别名耳蒲类海即今之巴里坤池也已入镇西府部赵充图以本始二年为蒲类将军出酒泉期出塞二千里当与乌孙合击匈奴于蒲类泽是蒲类去酒泉二千里也充国出塞千八百里西去山斩首捕虏而还是不及蒲类海尚二百里也计今自肃州抵哈宻之天山千七百里道里亦颇相合然则但宻山当在哈宻西北而充国所至之山当在哈宻东北都孙布里克山及查鲁母罕山之间查鲁母罕山西北有拖拉库池亦众水所潴但广大不如巴里坤耳充国兵行至山未必至但宻山且得胜即回非久屯于此元和志谓绕海多良田为充国所屯非也】碑岭【哈宻城北往巴里坤军营路必由此土人名阊石图谓碑岭也上有唐碑文多驳落尚存侯君集十四万军等字　按唐贞观十三年拜侯君集为交河道大总管以薛万均萨孤吴仁副之契苾何力为葱山道副大总管牛进达为行军总管以伐髙昌十四年防其城髙昌降君集刻石纪功而还髙昌即土尔畨地东去哈宻尚一千二百里哈宻在唐时为伊州伊吾县自贞观四年内附即置州县此岭在天山上当是君集既平髙昌凯旋而东过此山因而勒名唐书侯君集传及西域传所云刻石纪功即指此碑当时必以此山髙峻仿窦宪勒铭燕然之意震耀武功非勒石于髙昌国都也】黒水河【在城东门外土人名喀喇乌苏南北长百里许】西长流水【在哈宻东南一百三十里源出天山南麓西南流入于沙碛　按明统志辉和尔河在哈宻城东一百三十里与今西长流水里数相合应即此水】塔勒纳沁河【在哈宻西南源出塔勒纳沁山南北二支分流南源行格子烟墩之北北源分二支一经徳都摩垓地一西流为长渠至哈喇和屯地　按旧志有那济河应即纳沁河又有塔拉河盖即指其所分之支河也】赛巴什河【在哈宻东北二十里湖分三渠曰大榆树沟小榆树沟庙儿沟分溉田畆】南湖【在哈宻南二十里赛巴什湖东来入之又滙南山口以西诸泉西流二百里入于沙碛】鞭杆泉【在哈宻城东六十里源出塔什岭南麓防必栁泉入赛巴什湖】必栁泉【在哈宻东九十里出必栁岭南麓西流入赛巴什湖】巴克塔什泉哈里勒齐马克泉　恩纳尔泉　哈套泉　乌
　　拉台泉　哈什马克泉　察罕哈什马克泉　和頼泉【以上诸泉皆在哈宻东自一百二十里至二百三十里皆出天山南麓资以灌溉水利最饶下流渗入沙碛】纳林乌里雅苏台泉【在哈宻西五十六里源出天山南麓】和洛鲁克泉　哈喇垓图泉　塔里雅图泉　纳林泉　库克雅尔泉　萨勒竒台泉　博罗布尔噶苏泉【以上诸泉皆在哈宻南山口自六十里至一百八十里不等皆出天山南麓南流入于南湖旁引灌田沮洳浸润为西陲膏壤】半池泉【在哈宻城东南六百里与安西州界】栁谷水【元和志柔逺县栁谷水自东西二源出县东北天山南流十五里合】茨萁水【唐书地理志伊州纳职县自县西度茨萁水】甘露川【元和志伊吾军在伊州西北三百里折罗漫山北甘露川置刺史为使景龙四年置】娘子泉【明统志在辉和尔河东土人呼为哈屯布拉克　按自栁谷水至娘子泉四水系旧志原文今未详其所在姑存之以备考　辉和尔旧作畏吾儿哈屯布拉克旧作可敦卜剌今俱改正】盐池海【元和志在伊吾县南三百里周迥百余里州东北四涧水并南流至州南十八里合流为一水侧近皆有良田　按唐书地志伊吾县南二里有盐池海其里数与元和志不同今哈宻南亦无此水】陆盐池【元和志在伊州南六十里周廻十余里无鱼水自生如海盐月满则盐多而甘月亏则盐少而苦】
　　古迹古伊州【在哈宻境内唐贞观四年置元和志禹贡九州之外古戎地称昆吾周穆王伐昆戎昆吾献赤刀复转为伊吾周哀为匈奴所得汉武时骠骑将军击破匈奴右地始筑令居以西初置酒泉郡复分置武威张掖敦煌列四郡置两闗马两闗即玉门阳闗也王莾时地属匈奴后汉明帝永平十六年北征匈奴取伊吾庐地置宜禾都尉以为屯田兵镇之所未为郡县后复为匈奴所得自建武至于孝和三通三絶至顺帝时以伊吾旧膏腴之地傍近西域匈奴资之以为钞暴开设屯田如故事置伊吾司马一人至魏立伊吾县晋立伊吾都尉并寄理敦煌北界非今之伊州后魏及周又有鄯善人来居之大业三年得其地以为伊吾郡隋末又为羣夷居焉贞观四年内附于其地置伊州州境东西一千一十五里南北四百九十里西南至西州七百三十里东南取莫贺碛路至州九百里正南防东至沙州七百里领县三伊吾柔逺纳职旧唐书地理志伊州天宝初曰伊吾郡乾元初复曰伊州南去玉门闗八百里东南去阳闗一千里新唐书地理志伊州伊吾郡本西伊州贞观六年更名土贡香枣隂牙角胡桐律】古伊吾县【在伊州郭下元和志本汉伊吾屯地贞观四年置县后汉书西域传伊吾地宜五谷桑麻匍匋其北又有栁中皆膏腴之地故汉常与匃奴争之以制西域后魏书太和十二年蠕蠕伊吾戎主髙羔子以域内附隋书大业四年薛世雄击伊吾自玉门闗孤军度碛伊吾请降世防于汉伊吾城东筑城号新伊吾留戊而还唐书地理志伊州伊吾县贞观四年置并置柔志县神功元年省入焉在大碛外南去玉门闗八百里东去阳闗一千七百三十里有折罗漫山亦曰天山南二里有监池海】古桑逺县【在古伊州东南元和志柔逺县西北至伊州二百四十里县东有柔逺故镇因以为名唐书地理志神功元年省县入伊吾】古纳职县【在古伊州西南元河志纳职县东北至伊州一百二十里其城鄯善人所筑夷谓鄯善为纳职因此名县焉唐书地理志纳职县贞观四年以鄯善故城置开元六年省十五年复置南六十里有陆盐池自县西经独泉东华西华驼泉度茨萁水过神泉三百九十里有罗防守促又西南经达匪草堆百九十里至赤亭守捉与伊西路合别自罗防守捉西北上乏驴岭一百二十里至赤谷又入谷口经长泉龙泉一百八十里有独山守捉又经蒲类一百六十里至北庭都防府宋史外国传伊州次经益都次厯纳职城城在大患鬼魅碛之东南望玉门関甚近地无水草载粮以行凡三日至鬼谷口避宻驿又西至泽田寺又西至髙昌即西州也　按古柔逺纳职二县在今哈密西南安西州西境外地以旧为伊州所属故附识于此】古城【苏门沙勒城在哈密西稍北八十余里又西北四十里有阿思塔那城又西北六十里有抱火齐城其南稍西四十里有拉普楚城又西南三十里有哈拉多博城哈拉多博城在哈宻正西一百八十里建置皆无考】
　　物产玉石　镔铁【宋史伊州有砺石剖之得镔铁谓之吃鐡石】马　槖驼羊【宋史伊州有羊尾大而不能走尾重者三斤小者一斤肉如熊白而甚羙】穄米
　　豌豆　楸子　胡桐律【唐书地理志伊州土贡宋史胡桐树经雨即生胡桐律】隂牙角　香枣【以上三物并唐书土贡】【哈宻所产最佳】



　　钦定大清一统志巻四百十七
<史部,地理类,总志之属,大清一统志,卷四百十七>
<史部,地理类,总志之属,大清一统志,卷四百十七>
　　钦定四库全书
　　钦定大清一统志巻四百十七
　　辟展【在镇西府城西六百里东至塔呼接哈宻界西至伊拉里克接哈喇沙尔界南至大沙碛北至博克达山接迪化州界至京师八千一百一十里】
　　建置沿革汉为狐胡国车师前国治车师栁谷后汉并入车师后复立三国为车师国地晋为髙昌郡地魏为蠕蠕所并后复立周隋为髙昌国地唐贞观十四年平髙昌置栁中县属西州交河郡宋为髙昌地统有南北突厥诸部雍熈中入朝后属于辽元为鲁克察克【旧音鲁古尘今改正】地明属栁城　本朝乾隆二十一年将军和起追擒叛贼巴雅尔至此公额敏和卓以兵来防莽噶里克呢玛兵叛寻即擒诛辟展复定设兵驻防为回部东境门戸全属城堡甚众辟展尤为重地云
　　形势北望天山西北倚金岭南临沙山傍崖为城民居鳞接啇贾辐凑　【皇朝西域图志】
　　风俗西域诸国大率土著有城郭田畜与匃奴乌孙异俗【汉书西域传】东且弥国庐帐居逐水草颇田作【后汉书西域传】
　　属境塔呼【在辟展城东八百八十里倚托来岭地多斥卤曲径如凿车马艰于行涉】纳呼【在辟展城东二百十里四围皆山滨湖之地可驻牧为辟展东境闗隘】齐克塔木【在辟展城东七十里有水草可驻牧有墩有城】特库斯【在辟展城东二十里有墩有山有巴哈水】哈喇和卓【在辟展城西二百六十里有旧城圯废民居小堡土膏肥羙唐髙昌县治也】玉门口【在辟展城西二百七十里东北两山陡立径寛平内外皆有墩防为土尔畨及哈喇和卓往山北大路旧传此为汉玉门闗者误】勒木丕【在辟展西南二百八十五里有小城南抵沙碛唐蒲昌县地西南四百里至罗布卓尔】土尔畨【在辟展西南三百二十三里北倚金岭有泉南流周绕国城唐交河县安乐城遗址乾隆二十一年封莽噶里克为扎萨克公驻其地寻畔伏诛封额敏和卓子素赉满于此　土尔畨旧作吐鲁畨今改正】招哈和屯【在辟展城西三百五十里亦称交河城招哈河出其北分道南流环城左右即汉时交河旧地也】雅木什【在辟展城西三百七十里城周里许东倚金岭西北望都鲁山招哈水流经南境】安济彦【在辟展城西三百七十五里城周里许不当孔道】布□【在辟展城西八十三里城周二里许有哈毕尔噶水】托克三【在辟展城西四百十三里城周二里许西北直都吾岭】伊拉里克【在辟展城西四百五十三里城周里许为辟展西偏尽境】洪【在辟展城南二十里有城当山谷口东南通额什墨】楚辉【在辟展城西南二十里背山为城有泉水从辟展流经境南】色尔启布【在辟展城西南六十里近山不当孔道】鲁克察克【在辟展城西南二百十里有长河为辟展西最大聚落汉为栁中长史所居唐栁中县治也雍正初年土尔畨回酋避准噶尔侵掠迁于此十二年移驻州乾隆二十四年西域平复还故地】连木齐木【在辟展城西四百十三里周二里许西北行直都鲁岭】雅图库【在辟展城西南七十里有小城为汉车师都尉国地】罕都【在辟展城西北一百里有土城西南小山上十有二墩相传汉时所筑】苏巴什【在辟展城西北一百五里有小堡两崖石壁峭立沙坡斜倚水流甚急汉郁立师国也】森尼木【在辟展城西北一百三十五里有城为汉卑陆前国所谓干当国也】汗和罗【在辟展城西北一百五十里山形环抱地势幽敞为汉卑陆后国】穆图拉克【在辟展城西北一百九十五里不当孔道】布拉里克【在辟展城西北二百五里汉刼国地】
　　戸口【回民二千九百三十七户一万三百七十三名口】
　　田赋【屯田三万三千八百九十一畆曰戸民田三万四千二百三十二畆额征粮三千四百二十三
　　石二斗土贡粮三千石】
　　防站　辟展底防　苏鲁图防　齐克塔木防【以上东境】连木齐木防　森尼木防　土鲁畨防【以上西境】
　　山川天山【一名祈连山一名雪山一名白山一名折罗漫山西域中干以天山为总名东西六千余里南为回部北为凖噶尔部辟展为回部门户其北山即天山东干也山自葱岭分支自哈什噶尔之北迤东为哈克沙勒山东为萨瓦布齐山又东为木素尔山木素尔谓雪也又东为汗腾格里山汗腾格里谓天也又东为纳喇特岭又东北为额布图岭又东为哈屯博克达山又东为阿拉癸山又北为博克达山在辟展境又东入哈宻镇西府境随地异名皆天山之支体汉书西域传其北有大山是也】苏巴什山【在辟展南山脉自博罗图纳林竒喇诸山迤逦东属经辟展南境逾东界而止其北谷口有两大石入谷行十里微有水草葢古车师通马耆道也】博克达山【在辟展北二百里天山最髙峯也山脉自乌鲁木齐东南之托克喇山折东北百余里髙峯突起乾隆二十年讨凖哈尔道经其麓西域平秩于祭典有　告祭嵗祭博克达鄂拉文】纳林竒喇山【在辟展西北山峯最髙处为额尔坤岭自谷口迤西南山崒如屏】博罗图山【在辟展西北当哈喇沙尔东北境山多积雪博罗图河发源其北乾隆二十六年遣官祭告有告祭嵗祭博罗图鄂拉文】金岭【在辟展北脉系天山分支自廸化州东出为都鲁岭经土】
　　【尔畨城北东至辟展四百余里所属诸城皆以此山为屏障山麓诸泉导之绕城以溉田园唐书地理志西交河郡金山都督府宋史外国传传有水泉源出金岭导之周围国城王延徳髙昌行纪厯交河州凡六日至金岭口宝货所出又两日至汉家砦又五日上金岭岭上有龙堂刻石记云小雪山也岭有积雪行人皆服毛罽】额得墨克岭【在辟展北为博克达迤西之支峯】都鲁岭【在辟展西北山脉属于金岭东西百里有圆泽周数里流出岭谷间名鄂尔淖尔】齐克塔木河【在辟展东源出南山中东北流三十里入于地】辟展河【在辟展城西源出楚辉城南山东北流二十里经辟展城西出孔道北十余里入于沙碛】鲁克察克河【在辟展西源出金岭南麓西南行过色尔启布城又西行至鲁克察克城南其北流傍岭分二支经连木齐木左右诸土田咸资灌溉】洋赫河【在辟展西洋赫城北源出金岭南麓北流十余里入于地】土尔畨河【在辟展西源出金岭南流经土尔畨城西南行数里入于地北流逾布拉里克西折而东至森尼木西又折而南入玉门口分为二支其东支经哈喇和卓城东为哈喇和卓河其西支经哈思塔克城西各十数里入于地】招哈河【在辟展西土尔畨河之西十里亦名交河源出招哈河屯此金岭中南流分为二支环城左右而南注此城南折西南流数十里入于沙碛汉书西域传河水分流绕城下故号交河即其地也】济木萨河【在辟展西二源出天山南麓合而南流十里入于地】托克三河【在辟展西源出博克达山南麓有三源合而南流名鄂兰泉过都鲁岭南托克三左右诸城土田咸资灌溉】伊拉里克河【在辟展西伊拉里克城东源出金岭西南流入托克三河】博罗图河【在辟展西源出博罗图山北谷口折而西流经阿拉癸山南西行百一三十里出阿拉癸出西谷口环流交映清泚沦潏称为胜地】塔什海河【在辟展西源出察罕通格西北二十里分二支其一支迤东行一百里当额尔坤岭之南其一支南行绕出山峡经乌山克山东】塔呼库勒【在辟展东塔呼境南周回十余里潴于库克扼罗海北麓】纳呼库勒【在辟展东纳呼境北当四山中渟潴不流周回十余里】
　　古迹古车师国【有前王后王二国汉书车师前王国治交河城去长安八千一百五十里西南至都防治所千八百七里至焉耆八百三十五里车师后王国治务涂谷去长安八千九百五十里西南至都护治所千二百三十七里元和志自汉迄于后魏车师君长相承不絶后魏之后髙昌据其地髙昌本汉时车师前部之髙昌壁晋咸和中张骏置髙昌郡后魏真君中沮渠无讳袭据之后为蠕蠕所并蠕蠕以阚伯周为髙昌王后髙昌人立麹嘉为王嘉孙伯野隋炀帝以宇文氏女为华容公主妻之子文泰立遣使贡献后失臣礼贞观十四年诏兵部尚书侯君集统兵讨之下二十城列其地为西州管县五宋史髙昌昌传建隆三年西州回鹘都督来贡旧志髙昌国元时为辉和尔地明曰土鲁畨　按土鲁畨即古车师前王国唐初破髙昌以为西州者也其车师后王庭唐初为西突厥地髙昌既破惧而来降置庭州北庭都防府在州西北五百里】戊己校尉【后汉书元帝置戊己二校尉于车师前王庭永平十六年取伊吾庐地置宜禾都尉以屯田遂通西域明年始置都防戊已校尉建初元年章帝不欲疲敞中国乃迎还戊已校尉不复遣都尉永和三年班超定西域复置戊已校尉领军五百人居车师前部髙昌壁复置戊部侯居车师后部侯城相去五百里延光中以班永为西域长史西屯栁中自建武至延光西域三絶三通自敦煌西出玉门阳闗涉鄯善北通伊吾千余里自伊吾北通车师前部髙昌壁千二百里自髙昌壁北通后部金满城五百里此西域之门戸也故戊已校尉更互屯焉旧志和卓城在土鲁畨城东一百里即唐西州地元时其地始名和卓明永乐五年入贡后为土鲁畨所并城近西北山色青红如火故名其东有荒城基云古髙昌国汉戊己校尉居此又栁城东亦名栁城相传即汉栁中地西域长史所居唐之栁中县也东去哈宻十里中经大川沙碛无水草城广三里四面多田园西去和卓七十里】
　　物产谷　　麦　穄麦　豆麻【北史西域传髙昌谷麦一嵗再熟明史西域传栁城土宜穄麦豆麻】桃　李　枣　　蒲萄　柽栁胡桐　白草【汉书西域传鄯善多柽栁胡桐白草明史西域传栁城宜桃李枣而蒲萄最多小而甘无核名锁子蒲萄】漆　羊剌草【北史西域传髙昌多漆有草名羊剌其上生蜜而味甚嘉】牛　羊　马　槖驼【明史西域传栁城畜有牛羊马驼】水獭【西域图志辟展附近罗布淖尔回民嵗贡水獭皮】碙沙　硫黄【西域图志产天山中】
</div>
    <div class="pagination">
<a href="大清一统志_page192.html">上一页</a><span>...</span><a href="大清一统志_page188.html">188</a><a href="大清一统志_page189.html">189</a><a href="大清一统志_page190.html">190</a><a href="大清一统志_page191.html">191</a><a href="大清一统志_page192.html">192</a><span class="current-page">193</span><a href="大清一统志_page194.html">194</a><a href="大清一统志_page195.html">195</a><a href="大清一统志_page196.html">196</a><a href="大清一统志_page197.html">197</a><a href="大清一统志_page198.html">198</a><span>...</span><a href="大清一统志_page194.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
