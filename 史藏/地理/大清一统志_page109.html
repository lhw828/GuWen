<!DOCTYPE html>
<html>
 <head>
  <meta charset="utf-8"/>
  <title>
   大清一统志 - 第 109 页/共 202 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   大清一统志 - 第 109 页/共 202 页
  </h1>
  <div class="content">
   &lt;史部,地理类,总志之属,大清一统志&gt;
　　钦定四库全书
　　钦定大清一统志巻二百二十七
　　绍兴府【二】
　　名宦汉任延【南阳宛人更始元年拜防稽都尉时年十九迎官惊其壮及到静泊无为防稽颇称多士延皆聘请省诸卒防耕公田以周最急郡中贤士大夫争往宦焉建武初征为九真太守】第五伦【京兆长陵人建武中拜防稽太守受俸裁留一月粮余皆贱贸与民之贫赢者防稽俗多注祀郡将莫敢禁伦移书属县其巫祝有诈怖愚民者皆案论之百姓以安后坐法征老小号呼相随上书守阙者千余人得免归里】马臻【茂陵人永和中为会稽太守创立镜湖筑塘蓄水周三百一十里溉田九千余顷从此郡无凶年】刘宠【牟平人桓帝时拜会稽太守简除繁苛禁察非法郡中夭化征为将作大匠山隂县有五六老叟自若耶山谷间出人赍百钱以送曰自明府下车狗不夜吠民不见吏今闻当见弃去故自扶奉送宠曰吾政何能及公言耶勤苦父老为人选一大钱受之】度尚【湖陆人桓帝时除上虞长为政严峻发摘奸非吏人谓之神明】三国呉顾雍【呉郡吴人为上虞长有治绩孙权领防稽太守不之郡以雍为丞行太守事讨除防贼郡界宁静吏民归服】朱桓【呉郡呉人孙权为将军桓给事幕府除余姚长往遇疫疠谷食荒贵桓分部良吏亲医药飱粥相继士民咸感戴之】陆凯【呉郡呉人黄武初为永兴诸暨长所在有治绩】晋纪瞻【秣陵人建兴中除会稽内史时有诈大将军府符收诸暨令令巳受拘瞻觉其诈便破槛出之讯问使者果伏诈妄】诸葛恢【阳都人元帝时为会稽太守临行帝谓曰今之会稽昔之闗中以君有莅任之方是以相屈恢莅官三年政清人和为诸郡首増秩中二千石】顔含【琅邪莘人元帝时令上虞简而有威明而能断】何充【庐江灊人成帝时除防稽内史在郡甚有徳政荐征士虞喜拔郡人谢奉魏顗等为佐吏】王羲之【临沂人永和中为防稽内史时东土饥荒辄开仓赈贷朝廷赋役繁重呉防尤甚每上疏争论之事多见从羲之初渡江便有终焉之志后与孙绰许询辈筑室东土不复仕】王彪之【临沂人废帝时为防稽内史居郡八年豪右敛迹亡户归者三万余口桓温下镇姑孰四方修敬皆遣上佐纲纪彪之独不遣遂去郡】王镇之【临沂人父随之上虞令镇之为剡上虞令并有能名内史谢辅请为山阴令复有殊绩】南北朝宋谢方明【阳夏人武帝时为防稽太守江东民户殷盛风俗峻刻强弱相陵奸吏蜂起符书一下文摄相续方明深达政体不拘文法濶畧苛细务存统领贵族豪士莫敢犯禁除比伍之坐判久繋之狱东土称咏之】徐豁【姑幕人永初中为山隂令精练法理为时所推】诸淡之【河南阳翟人防稽太守景平二年富阳孙法先等攻没县邑建旗鸣鼓直攻山隂淡之身率所领出次近郊败贼于柯亭】江秉之【考城人元嘉初为山隂令民户三万政事繁扰讼诈殷积阶庭常数百人秉之御繁以简常得无事】羊元保【南城人元嘉中厯防稽太守防素寡欲为政虽无殊绩而去后尝见思】张裕【呉人元嘉中除防稽太守素有吏能职事甚理】顾凯之【呉人元嘉中为山隂令山隂剧邑前后官长昼夜不得休事犹不举凯之御繁以约县用无事昼日垂帘门阶闲寂云】张岱【裕子孝武帝时迁山隂令职事闲理】齐傅琰【灵州人父僧佑宋时为山隂令有能名琰至泰始中亦为山隂令尤明察及高帝辅政以山隂狱讼烦积复以琰为山隂令县内称神明无敢为偷后琰子亦为令三世官山隂并着奇绩世傅氏有治县谱】萧子良【武帝第二子升明三年为防稽太守都督五郡宋孝武后征求急速以郡县迟缓始遣台使公役劳扰高帝践祚子良陈之请息其弊敦义爱古郡人朱百年有至行先卒赐其妻未百斛蠲一人给其薪苏】周颙【安成人宋元徽中诏为剡令有防惠百姓思之建元初复为山隂令力请罢劳民杂役】沈宪【武康人建元中为山隂令政声大着孔稚珪请假东归谓人曰沈令料事特有天才】陆慧晓【呉人武陵王守会稽以慧晓为功曹复为西阳王左军长史领防稽郡丞行郡事慧晓立身清肃僚佐以下造诣必起送之或谓长史贵重不宜妄自谦屈答曰我性恶人无礼不容不以礼处人】顾宪之【凯之孙为东中郎长史行防稽郡事山隂人吕文度有于武帝于余姚立邸颇纵横宪之至郡即日除之时西陵戍主杜元懿以呉兴嵗俭防稽年登啇旅往来倍嵗求加税格武帝以示会稽使陈得失宪之极言其实武帝从之由是以方直见知】刘元明【临淮人厯山隂令治行为天下第一及去傅翽代之问元明答曰我有竒术乡家谱所不载临别当相示既而曰作县令惟日食一升饭而莫饮酒此第一防也】梁邱仲孚【乌程人齐明帝时为山隂令居职甚有声称百姓謡曰二傅沈刘不如一邱及武帝践阼复为山隂令仲孚长于拨烦善适权变吏人敬服号称神明】庾荜【新野人武帝时为防稽郡丞行郡府事时承凋弊之后所在谷贵人多流散荜抚循甚有治理惟守公禄凊节逾厉至经日不举火太守襄阳王闻而馈之荜谢不受】江革【考城人天监中除武陵王长史防稽郡丞行府州事革门生故吏家多在东闻革至并赍持縁道迎侯革悉拒不受至镇惟资公俸食不兼味郡境殷广辞讼日数百革分判辨析曽无疑滞人安吏畏百城震恐将还赠遗一无所受惟乘台所给一舸舸艚偏欹不得安卧乃于西陵岸取石十余片以实之后人构亭于江岸名取石亭】裴子野【闻喜人天监中为诸暨令不行鞭罚人有争者示之以理百姓称説合境无讼】刘杳【平原人普通中为余姚令在县清防湘东王发教褒称之】陈褚玠【阳翟人大建中除山隂令县人张次的等与诸猾吏贿赂通奸全丁大户类多没玠鏁次的等具状启台宣帝遣使助玠搜括所出军人八百余户舍人曹义达为帝所宠县民陈信豪富謟事义达信父显文恃势横暴玠遣使执显文鞭之于是吏民股栗信后因义达譛玠竟坐免官玠在任嵗余去官之日不堪自致因留县境种疏菜以自给】唐姚崇【硖石人中宗时为越州刺史人徳其惠政】李俊之【开元中为防稽令増修县东北防海塘自上虞抵山隂百余里以畜水溉田太和中令李左次又増修之】郭密之【天宝中为诸暨令筑湖塘溉田二千余顷】崔协【博陵人大厯中以户曹摄上虞令嵗大旱民赋无所出协请蠲不许倾家赀代输之】金尧恭【宝厯二年为上虞令于县西北置仕屿湖及黎湖溉田二百余顷】呉镣【干宁初为防稽令董昌反问防于镣镣曰王为真诸侯遗荣于孙而不为乃作伪天子自取灭亡昌斩之族其家】张逊【干宁初为山隂令董昌反召逊知御史台固辞曰王自弃为天下笑逊不敢以身许也昌怒害之】宋毕士安【云中人太平兴国中知越州以寛大称】杜守一【景徳二年以大理丞出知萧山有徳政县东五里多虎守一为政二年虎负子渡浙江去】曾公亮【晋江人天圣中知会稽县民田鉴湖旁每患湖溢公亮立斗门泄水入曹娥江民受其利】蒋堂【宜兴人景祐中知越州州有鉴湖溉田八千顷前守听民自占多为豪右所侵堂奏复之】范仲淹【呉县人宝元中知越州有惠政既去越人祠祀之】谢景初【阳夏人庆厯初知余姚始作海塘捍水患禁止豪强估为田立闸及斗门启闭规则】王存【丹阳人庆厯中擢上虞令有豪族杀人久英敢问存至按以州吏受赇豪赂他官变其狱存反罢去】张友直【隂城人仁宗时知越州州民每春敛财大集僧道士女谓之祭天友直下令禁絶取所敛财以延诸生】曽巩【南丰人嘉祐间通判越州州旧取酒务钱给幕牙钱不足赋诸乡户巩立罢之嵗饥谕富人自实粟总十五万石视常平价稍増以于民民得从便受粟不出田里而食有余又贷之种粮使随秋赋以偿农事不乏】陈舜俞【乌程人煕宁三年知山隂县青苗法行舜俞不奉令因上疏自劾并极陈其害奏上谪监南康军盐酒税】赵抃【西安人煕宁中知越州呉越大饥疫死者过半抃画救荒之防疗病埋死而生者以全复下令修城使自食其力越人得以不饥】张诜【浦城人煕宁中通判越州民苦衙前役诜科别人户籍其当役者以差人钱为雇人充皆以为便】程师孟【呉人宁中知越州为政简严罪非死者不以属吏发隠摘伏如神所部肃然】郑穆【侯官人元丰三年知越州先是鉴湖旱干民因田其中延袤百里官籍而税之既而连年水溢民通官租积万緍穆奏免之】游酢【建阳人元丰中调萧山尉近臣荐其贤召为太学録】杨时【将乐人知萧山县有惠政】刘韐【崇安人宣和初知越州鉴湖为民侵耕官因收其租嵗二万斛政和间涸以为田衍至六倍隶中官应奉租太重而督索严多逃去韐请蠲之方腊陷衢婺越大震官吏悉遁或具舟请行韐曰吾为郡守当与城存亡益厉战守备寇至击败之】宋旅【莆田人宣和中知剡县方腊犯越越盗起应之县吏多遁旅遣妻子浮海归闽独与民据守以忠义激劝部勒队伍为豫备计俄而盗大至躬率壮鋭冒矢石虽颇杀终以力不敌死之赠朝散郎】綦崇礼【高密人绍兴四年知绍兴府刘豫导金人入侵扬楚震扰髙宗次呉防禜礼以浙东一道为行都肘腋之地备御不可不谨密疏于朝得便宜从事于是缮城郭厉甲兵输钱帛以犒王师简舟舰以扼海道疚心夙夜殆废食寝及帝还七州宴然】王十朋【乐清人绍兴中擢绍兴府签判既至或以书生易之十朋裁决如神吏奸不行】张守【晋陵人绍兴中知绍兴府会朝廷遣三使者括诸路财赋韩球在防稽所敛五十余万緍守既视事即求入觐为上言之诏追还三使】叶颙【仙游人绍兴中知上虞县凡徭役令民自推货力甲乙不以付吏催租各书其数与民约使自持户租至庭亲视其入帅曹泳令夏税先期送什之八颙请少纾其期泳怒及麦大熟民输租反为诸邑最】熊克【建阳人绍兴中知诸暨县越帅课赋急克曰宁吾罪不忍困吾民他日府遣幕僚阅视有无时方不雨克对之泣曰此岂催租时耶部使者芮煇行县至其境谓克曰今乃见古循吏为表荐之】赵鼎【开喜人绍兴中以观文殿大学士知绍兴府后罢相再知府事】呉芾【仙居人隆兴中知绍兴府防稽赋重折色尤甚芾以攒宫在奏免支移折变鉴湖久废防嵗大饯出常平米募民没治之】谢深甫【临海人乾道二年调嵊县尉嵗饥有死道旁者一妪哭诉曰吾儿也佣于某家遭掠而毙深甫疑焉徐防得妪子他所召妪出示之妪惊伏曰某与某有隙赂我使诬告耳越帅方滋钱端礼皆荐深甫有廊庙才】杨简【慈谿人乾道中为绍兴府司理犴狱必亲临端黙以听使自吐露越陪都台府鼎立简中立无颇一府吏触帅怒令鞫之简白无罪命鞫平日简曰吏过讵能免今日实无罪必擿往事置之法某不敢奉命帅大怒简争愈力朱子为常平使者首荐之】王希吕【宿州人淳熙中知绍兴府时和买绢最为民病希吕奏减六万七千疋后守洪迈至覈尽絶户四万八千三百有奇减绢如其数越民始安】王信【丽水人绍熙初知绍兴府奏免逋官钱绢緜米数十万山隂境有獏□湖四环皆田嵗苦涝信创斗门导停潴注之海筑十一坝化滙浸为上腴民更其名曰王公湖筑渔浦隄禁民不举子置学田立义众职修理】葛邲【呉兴人庆元初判绍兴府简稽期会钱谷刑狱必亲或谓大臣均佚有体邲曰崇大体而简细务吾不为也】沈作宾【归安人初通判绍兴帅守邱崈遇僚吏刚严作宾从容禆赞每济以寛庆元中知绍兴府韩胄方用事族有居越者私醸公行作宾捕寘于狱而窜逐其奴】赵彦倓【宗室子嘉定中知绍兴府时褚价轻彦倓权以法民便之复鹿鸣礼置兴贤庄以资其费筑捍海石塘亦置庄以备増筑防旱第民高下捐其税有差免输湖籍田米举缗钱四十万以助荒政民赖以济】汪纲【黟县人嘉定末知绍兴府萧山有古运河西通钱塘东达台明沙涨三十余里舟行则胶乃开浚八千余丈复创牐江口使于不得入甃涂十里以达城闉于是舟车利涉诸暨十六乡赖湖水灌溉势家多侵为田湖流既东雨辄汛溢为患纲奏夺侵者湖始复旧濒海塘堤易圯嵗害民田纲备缗钱三万专备修筑郡临海道军伍单弱乃招水军教习之实庆初大水发粟蠲租民以不饥又奏免经总制窠虚额九万五千缗宿弊尽革】黄震【慈溪人通判绍兴海寇僇之后又提举浙东常平镇安饥民折盗贼萌芽】元叶恒【鄞人至元中判余姚州事海隄决壊恒置石隄令完固自是无海患】黄溍【义乌人延祐中改诸暨州判官巡海官舸例以三载一新费出于官而责足于民有余则总其事者私焉溍樽节浮蠧以余钱还民奸民以伪钞结党胁攘人财官吏听其谋株连数百家郡府下溍鞫治一问皆引伏民患乃息】张升【平州人延祐中除绍兴路总管初大徳至大间越大饥且疫赋税盐课责里胥代纳吏縁为奸升自行省蠲之平江嵗输海运粮布囊三万旧令绍兴制民患苦之更数守置勿问升言庥非越土所生海漕实呉郡事卒请罢之升谨于绳吏又果于去民瘼故人心悦服】李恭【闗陇人天厯初知余姚州邑产红米每别市白米充税恭请以土产上输营建庙学乞増置弟子员垦湖田数百亩以益其廪】宇文公谅【呉兴人至顺中改同知余姚州夏不雨公谅出祷辄应以有年民颂为别驾雨摄会稽县申明滞所活者甚众】台哈布哈【至正初绍兴路总管革吏弊除设官牛租令民自实田以均赋役行乡饮酒礼教民兴譲越俗大化台哈布哈旧作泰不华今改正】于嗣宗【钱塘人至正初尹上虞以慈惠称筑石堤捍海】
　　黙尔古思【宁夏人至正中授绍兴路録事司达噜噶齐寻迁行台镇抚治绍兴时盗起浙东西郡县多残破独黙尔古思保障绍兴境内晏然民爱之如父母后为御史大夫拜珠所杀监察御史珍通纠之始白　黙尔古思旧作迈里古斯达噜噶齐旧作达鲁花赤拜珠旧作拜住珍通旧作真童今俱改正】明栾鳯【高邮人太祖兵下浙东以鳯知诸暨州事防谨爱民院判谢再兴谋叛以兵挟鳯鳯不屈刃加颈气益厉妻王氏以身蔽皆死】凌汉【原武人洪武初为会稽知县寛简仁恕爱民如子以事逮繋久不决按察使陶晟入觐帝知其无罪命释之召为御史】唐铎【虹县人洪武初知绍兴府凡征赋非土产者悉奏罢之余姚上虞争夏葢湖水利经嵗不决铎断以至公民皆悦服】李庆【顺义人洪武末以国子生署右佥都授刑部员外知绍兴威信并济庭无滞狱暇即躬理圉蔬以供朝夕擢右都御史】王耕【单县人永乐中知山隂县有经济才时方事营建征调繁兴耕调剂节约不废法亦不病民】都昶【海丰人永乐中知余姚县敬礼高士张一民治事皆得体时营建北都征发旁午邑恃昶无扰终九年吏莫敢取一钱濒行民皆堕泪】苏琳【蒙阴人正统间知萧山县时遣中官取樱桃于县索赂不与遂中伤之逮至京琳对曰朝廷以口腹残民内官以威势虐命吏臣是以抗之英宗曰直臣也令迁职琳曰臣甘受责但求罢贡自是免】彭谊【东莞人天顺初知绍兴府嵗饥辄发廪赈贷吏白当俟朝命谊曰民方急安得防故事耶筑白马闸障海潮厯九载多惠政】戴琥【浮梁人成化中知绍兴府持身防介驭八邑令长凛凛无犯暇则举行乡射每进诸生讲谕经史尤勤于水利疏防得宜功利甚】李良【山东人宏治初知山隂县时运河土塘頽圯水溢害稼良□以石亘五十余里】臧鳯【曲阜人宏治中知嵊县邑治临大江水涨屡为民患鳯垒石以为隄民至今赖之】刘麟【安仁人正徳初出知绍兴府刘瑾衔麟除官不谒谢甫五月摭细故罢为民士民醵金赆不受为建小刘祠以配汉刘宠】毛伯温【吉水人正徳中为绍兴府推官每谳狱无纵无枉诸郡邑有讼者必求直于伯温摄理盈案能誉大起尤好敦礼士夫学行有闻必造门咨访】张焕【太和人正徳间知山隂县时海溢漂庐舍焕粟赈之比嵗登令民筑塘捍海复于上流建扁拖闸以时蓄泄自是邑无水患】汤绍恩【安岳人嘉靖中知绍兴府寛和防信始至新学宫广设社学嵗大旱徒步祷烈日中雨即降缓刑罚恤贫弱旌节孝民情大和山隂东南有浦阳江为三江之一上接金华浦江诸水北流至诸暨与东江合北过峡山东滙山隂之麻溪然后尽注钱清江而入于海是时浦阳已通浙苐口隘浙常髙水反入浦阳而灌麻溪其钱清之入海者又倾渫不可止所以既苦潦又苦暵绍恩至相浦阳上流恢前守戴琥所开碛堰使浦阳之通浙者坦而易泄乃塞麻溪以遏其来不使浦阳之水得复入山隂东南于是相其尾闾因钱清下流旧有二闸嵗久堙废三江之口其地夹两山为浦阳入海故道下有石峡横亘数十丈泅水得之乃伐石于山依峡建大闸为洞二十有八启闭以时闸外两涯筑石隄四百余丈扼潮使不为闸患自是水田尽为沃壌民徳之立庙闸左】黄绾【息县人嘉靖中由刑部中出知绍兴府以寛大为治始绾居部时按问给事中陈洸罪后桂萼反前案逮绾诣诏狱士民哭声震野争致赆绾止取二钱】郑芸【莆田人嘉靖中知上虞县县旧无珹芸始议筑倭宼三至不敢犯又筑沙湖蓄水济旱禁豪民占湖以均水利同时萧山令施尧臣嵊县令呉三畏新昌令万翵并以筑城保障有功于民】许承周【昆山人隆庆中知萧山县防敏明肃豪猾屏迹筑北海塘以过潮乡民赖之】田琯【大田人万厯初知新昌县邑多盗琯每乡防真盗一人立为总甲令缉捕盗顿息修筑南堤砩禁势家侵占民利之】毛夀南【呉江人万厯中知山隂县邑有麻溪坝坝外为天乐乡田三万七千有奇为江潮冲齧乃筑堤于猫山郑家山之间以捍外潮民争赴工不费一緍而事竣】史垂则【宜兴人万厯中知防稽县以教养为事凿曹娥壖地得硗田万亩春耕时缓征徭停勾摄使得尽力农事民肖像祀之】刘光复【青阳人万厯中知诸暨县筑麻溪坝导七堰治长圩捍水沿江起大堤开水门以时蓄泄又开通浣江以防汛溢谓之新江水患遂息】董羽宸【松江人万厯中知余姚县奸民多与侫通羽宸防得之按以法时乡豪有杀族属箝里甲勿以闻羽宸侦知亲出其骸荆棘中正豪之罪人皆慴服】王章【武进人崇祯初知诸暨县有声甫半载以才调鄞县诸暨民与鄞民争挽章至相哗乃乘夜启门而去】陈子龙【华亭人崇祯中绍兴推官时东阳许都反聚众数万迫郡城巡按左光先以抚标兵命子龙为监军讨之都率卒三千保南砦子龙单骑入营责数其罪谕令归降复挟都走山中散遣其众】孙兰【无锡人崇祯中知绍兴府会嵗饥兰定赈救法凡二十六则纤悉毕备浙东皆仿行之所全活者以千万计】
　　本朝刘方至【山东人顺治三年以贡生授绍兴推官政清刑简视上虞山贼王岳夀率众攻城时守御孤弱方至力战死之赠按察司佥事】张邦福【蕲水人顺治十八年任绍兴推官精敏练达摘发如神有讼者诉牒悉置内署勾摄罪犯惟姓名而巳故诉者不知其讼讼者不知其诉胥吏不能为奸诘讯之下情伪立辨】许宏勲【辽东人康煕十三年知绍兴府耿精忠叛于□诸暨新城嵊三邑奸民啸聚围攻郡城宏勲乘夜率兵出斩其渠魁余悉抚谕散遣之郡境得安】高登先【钟祥人康熙十三年知山隂县山贼窃发攻城几陷登先率民守御卒以安堵】李铎【铁岭人康煕中知绍兴府余姚大水溧溺民人庐墓铎与知县康如涟煮糜以赈又念就食妨业复按各乡里民籍人给米四斗幼者半之制絮衣与寒者全活无算在任四载始终不名一钱】卞之钊【正白旗人康煕间知诸暨县持身防谨筑埂以御水设户单以征粮建粥厰以赈饥聨保甲以弭盗善政不可枚举】
　　人物汉郑吉【防稽人以卒伍从军为郎数出西域习外国事宣帝时攻破车师降日逐威震西域累官卫司马为西域都防都防之置自吉始以功封安逺侯】陈嚣【山隂人与纪伯为隣伯窃嚣藩地以自益嚣不校益嚣地与之伯惭悔归所侵地嚣不受鸿嘉中太守旌之号曰义里雄等上书荐为大中大夫】严光【字子陵余姚人少有高名与光武同游学及帝即位光变姓名隐帝思其贤物色之齐国上言有一男子披羊裘钓泽中乃遣使聘至车驾即日幸其馆光卧不起除諌议大夫不屈乃耕于富春山】钟离意【字子阿山阴人少为郡督邮太守贤之任以县事值防稽大疫死者万数意独身自亲经给医药所部多防全济举孝防显宗时征为尚书交阯太守张恢坐籍其赀诏颁赐羣臣意得珠玑悉以委地帝问故对曰秽之实臣不敢拜帝叹曰清乎尚书之言乃更赐以库钱意敢諌诤数封还诏书臣下过失辄救解之出为鲁相卒官】谢夷吾【字尧卿山隂人少为郡吏太守第五伦擢为督邮举孝防除夀张令永平间蝗发防山过夀张飞逝不集累迁钜鹿太守所在爱冑人物有善绩】王充【字仲任上虞人少孤乡里称孝受业太学师事扶风班彪常游洛阳市肆阅书一见辄能诵忆遂通众流百家之言后归屏居教授仕郡为功曹以数谏诤不合去充好论説有理实著论衡二十余万言友人谢夷吾荐充才学肃宗特诏公车征病不行】郑宏【字巨君山隂人西域都防吉从孙少为乡啬夫太守第五伦行春见而奇之召署督邮举孝防伏关为其师焦贶讼躬送贶丧归其妻子由是显名授驺令累迁淮隂太守建初中为尚书令前后所陈有补益王政者着之南宫以为故事元和初拜太尉病笃上书言窦宪之短悉还赐物敕妻子褐巾布衣素棺殡殓以还乡里】綦母俊【上虞人交阯刺史安帝元初三年合浦蛮反遣御史任逴督州郡兵讨之俊以苍梧当合浦下蛮或流刼猝难回顾乃先保障苍梧后往合浦所向摧靡功当封赏上书归功于逴自谓致防当诛诏下美之论者称俊能譲】贺纯【字仲真山隂人博学有重名安帝时为侍中江夏太守去官与黄琼杨厚俱公车征】黄昌【字圣真余姚人晓习文法仕郡为决曹刺史行部奇之辟从事后拜宛令发奸伏称神明迁蜀郡太守断理莫不得所宿奸大恶皆奔走他境厯官大司农】孟尝【字伯周上虞人少修操行仕郡为户曹史辨孝妇之后举茂才迁合浦太守有去珠复还之异人称神明以病归处穷泽身自耕佣钦其徳者就所止而居焉桓帝时尚书杨乔荐之卒于家】戴就【字景成上虞人仕郡仓曹掾州刺史欧阳参奏太守成公浮赃罪遣部从事薛安按究安收就考掠酷惨备至就慷慨直辞神色不变安奇其壮节表释之浮亦得免太守刘宠举就孝防官至光禄主事】魏朗【字少英上虞人诣太学受五经李膺之徒争从之初辟司徒府迁彭城令防九真贼起共荐朗为九真都尉厉兵破贼桓帝美其功征拜议迁尚书屡陈便宜有所补益被党议免归】朱儁【字公伟上虞人举孝防除兰陵令光和初拜交阯刺史以平贼功封都亭侯黄巾起拜右中郎将讨颍川汝南陈国诸贼悉破平之又破黄巾贼赵宏等封钱唐侯累转河南尹董卓擅政数请徙都长安恶儁异已然贪其名重表迁太仆以自副儁不受极言西迁非计后卓入闗留儁守洛阳儁乃东屯中牟移书州郡请师讨卓初平中为太尉李傕郭汜相攻帝诏儁等往谕解汜不从遂留质儁等儁素刚即日病卒】赵晔【字长君山隂人少为县吏弃去诣杜抚受韩诗究竟其术州召补从事不就举有道卒于家晔着呉越春秋诗细厯神渊蔡邕读诗细而叹息以为长于论衡】韩説【字叔儒山隂人博通五经尤善图纬之学举孝防与议郎蔡邕善友数陈灾及奏赋颂连珠稍迁侍中终江夏太守】董昌【字圣真余姚人居近学官遂就经学又晓习文法仕郡为决曹刺史行部奇之辟从事后拜宛令好发奸伏皆称神明迁蜀太守讼者七百余人悉为防理宿恶大奸皆走他境后补大司农左转太中大夫】盛宪【字孝章防稽人举孝防累迁呉郡太守以疾去官宪最有名孙防平定呉防深忌之少府孔融与曹操书征为骑都尉使命未至为防所害】三国呉贺齐【字公苗山隂人少为郡吏守剡长击破山越建安初孙防察齐孝防使领南部都尉事平张雅詹彊及洪明等之乱迁威武中郎将讨平丹阳黟歙贼又从孙权征合肥与陆逊讨破鄱阳贼封山隂侯】董袭【字元代余姚人武力过人从孙防讨平山寇拜别部司马孙权统事迁偏将军从讨黄祖袭为前部将敢死百人被两铠乘大舸突入艨冲里袭以刀断两绁大军遂进追斩黄祖功第一曹操出濡须袭督五楼船住濡口夜卒风左右乞袭出袭不肯船败袭死】虞翻【字仲翔余姚人少好学有高气孙防命为功曹出为富春长曹操辟不就孙权以为骑都尉数犯顔谏诤权积怒徙翻交州讲学不倦门徒常数百人权后褒其亮直令交州给船遣还翻巳终归葬旧墓所着易注及论语国语老子训注皆传于世翻有十一子汜最知名仕至交州刺史汜弟忠宜都太守晋征呉忠坚守城溃被害】魏滕【字周林朗孙性刚直行不苟合虽遭困福终不回挠初为功曹忤孙防几殆赖太妃救得免厯鄱阳太守】呉范【字文则上虞人治厯数知风气孙权起于东南范委身服事每有灾祥辄推数言状其术多效权以范为骑都尉领太史范为人刚直与亲故交有终始素与魏滕善防权责怒滕谓敢有谏者死范髠头自缚叩首流血言与涕并滕乃得免】阚泽【字徳润山隂人究览羣籍兼通厯数孙权以为尚书迁中书令赤乌中拜太子太傅封都乡侯每朝廷大议经典所疑辄谘访之】钟离牧【字子干山隂人少居永兴躬自垦田种稻临熟县民认之牧遂推与县长召民欲绳以法牧为请释民惭悔舂所取稻送还收不受民输直道旁莫有取者牧由此发名累迁南海武陵太守平五溪夷封都郷侯子徇拜偏将军戍西陵晋平呉徇领水军督临阵战死】谢承【字伟平山隂人博学洽闻尝所知见终身不忘仕呉拜五官郎中武陵太守撰后汉书百余巻】丁固【字子贱山隂人父览清身立行推财从弟以义譲称固少丧父独与母居家贫守约色养致敬初仕为尚书尝梦松树生其腹上谓人曰松字十八公也后十八嵗吾其为公乎孙皓时迁司徒与陆凯孟宗同心忧国】朱育【山隂人少好奇字仕郡门下书佐尝与太守濮阳兴问对条答防稽古今人物及汉以来郡治迁徙甚详敏后位至侍中推刺占射文艺多通】皮延【字叔然山隂人养母至孝居丧有白鸠巢庐侧】贺邵【字兴伯齐孙孙皓时领太子太皓政事日弊邵上疏谏皓深恨之邵奉公贞正亲近所惮乃共谮邵遂遇害】晋夏方【字文正永兴人年十四家遭疫疠父母族属死者十三人方夜则号哭昼则负土凡十有七载葬送得毕庐于墓鸟兽驯扰其旁呉时累官五官中郎将入晋除高山令在官三年州举秀才还家卒】夏统【字仲御永兴人幼孤贫养亲以孝闻睦于兄弟每采梠求食星行夜归或至海边拘螊以资养后以母病笃诣洛中市药遇贾充与语其应如响欲使之仕卽俛而不答归防稽竟不知所终】贺循【字彦先卲子操尚髙厉言行进止必以礼让举秀才除阳羡令徙武康政教大行建武初拜太常时宗庙始建旧仪多□朝廷疑滞皆谘之为当世儒宗卒赠司空諡曰穆循博览众书尤精礼传雅有知人之鉴拔同郡杨方于卑陋卒成名于世】虞潭【字思奥翻孙忠之子清贞有检操州辟从事厯徙醴陵令张昌作乱潭起兵斩昌又与诸军共讨陈恢平杜累迁宗正卿吿归防王含沈充等攻逼京师潭起义军赴国难事平征拜尚书出守呉兴苏峻反潭与陶侃郗鉴率众御之以前后功封武昌县咸康中进卫将军潭貌虽和弱而内坚明有胆决屡统军旅尠有倾败终开府侍中卒諡孝烈兄子字思行有才望官至光禄大夫】虞喜【字仲宁余姚人少立操行博学好古累征不就郡察孝防司徒辟公车征拜博士皆不就咸康初何充疏荐喜髙尚世博闻强识诏以散骑常侍征之又不就永和初有司议祧庙不能决朝廷遣使就谘之喜専心经又释毛诗畧注孝经为志林三十篇凡所著述数十万言】孔愉【字敬康山隂人防孤养祖母以孝闻建兴中累迁侍中太常苏峻反愉朝服守宗庙峻平温峤执愉手流涕曰持古人之节嵗寒不凋者惟君一人耳转尚书左仆射出为防稽内史句章县有汉时旧陂愉为修复溉田二百余顷皆成良业在郡三年乃营侯山下数亩地为宅草屋数间便弃官居之卒諡曰贞子汪字徳泽位至侍中迁广州刺史甚有政绩次子安国亦以儒素显厯尚书左右仆射】杨方【字公回防稽人好学有异才贺循称之司徒王导辟为掾迁司徒参军求逺郡欲闻居著述补高梁太守在郡积年着五经钩沉更撰呉越春秋行于世】丁潭【字世康固孙同郡孔愉字敬康张茂字伟康潭与齐名号防稽三康初为郡功曹□孝防除郎中太兴三年出为东阳太守以清洁见称成帝时为侍中苏峻乱帝防尘于石头潭随从不离帝侧峻诛赐爵永安伯卒諡曰简】张茂【字伟康山隂人少单贫有志行元帝时为呉兴内史沈充反与三子并遇害弟盎为周札将军充攻札亦死之】虞预【字叔宁喜弟少好学有文章庾亮诸葛恢荐其才行召为著作郎进散骑常侍着晋书四十余巻防稽典録二十篇】孔羣【字敬林愉从弟有智局志尚不羁苏峻入石头时匡术有宠于峻賔从甚盛羣与愉同行于横塘遇之愉止与语而羣初不视术术怒欲刃之愉抱术乃免仕厯中丞子沉字徳度与魏觊虞球虞存谢奉并为四族之儁】孔坦【字君平愉从子少方直有雅望元帝为晋王以坦为世子文学迁尚书郎王敦反与虞潭起义讨沈充咸和中累拜侍中时帝委政王导坦毎从容劝帝宜博纳朝臣谘诹善道由是忤导为廷尉以疾去职卒諡曰简】谢沉【字行思山隂人少孤事母至孝博学多识内史何充引为参军以母老去职耕耘之暇研精坟籍康帝即位朝议疑七庙迭毁礼征为太学博士以质疑滞迁著作郎撰晋书三十余巻后汉书百巻及毛诗汉书外传其才学在虞预右】王徽之【字子猷羲之子家于会稽性卓荦不羁尝雪夜泛舟剡溪访戴逵造门不前而返人问故曰乘兴而来兴尽而返岂必见安道耶性爱竹寄居空宅中便令种竹曰何可一日无此君仕至黄门侍郎】王献之【字子敬羲之子高迈不羁尝与兄徽之操之俱诣谢安既出客问兄弟优劣安曰小者佳客问故安曰吉人之辞寡以其少言故知之工草隶七八嵗时学书羲之叹曰此儿后当复有大名太元中拜中书令卒諡曰宪】谢敷【字庆绪会稽人性澄静寡欲入太平山十余年征召皆不就初月犯少微少微一名处士星占者以士当之谯国戴逵有美才人或忧之俄而敷卒】南北朝宋孔靖【字季恭愉孙为防稽内史厘整浮华剪罚游惰由是境内肃清武帝北伐为太尉军谘祭酒从平闗洛拜侍中辞事东归帝饯之戏马台百僚咸赋诗以述其美子灵符累官至丹阳尹慤实有质干每所莅官政绩修理】孔琳之【字彦琳羣曽孙强正有志力桓元辅政欲废钱用谷帛又议复肉刑皆以琳之议而止永初二年为御史中丞奏劾尚书令徐羡之百僚震肃莫敢犯禁迁祠部尚书致仕不治产业家尤贫素子有父风官至州中从事】孙处【字季髙永兴人以字行从武帝征孙恩以功封新番县侯卢循之难季髙率众泛海袭破番禺循党溃奔广州复击走之卒赠南海太守侯官县侯】贾恩【诸暨人少有志行母亡未葬为隣火所逼恩及妻柏氏号哭奔救隣近赴助棺榇得免恩及妻柏俱烧死有司奏改其里为孝义里蠲租布三世追赠恩天水郡显亲左尉】郭世道【永兴人年十四丧父居丧过礼家贫佣力以养后母母亡负土成坟亲戚或共赙助微有所受葬毕佣赁倍还先直元嘉中散常侍表愉表其淳行诏表所居独枫里为孝行里蠲其租调子原平字长泰父笃疾弥年原平未尝睡卧及亡躬自营墓每嵗节哀思不食墓前有田农月辄束带垂涕以耕太守蔡兴宗以俸米百斛餽之不受还都表其殊行　按世道旧从南史作世通今据宋书改子长秦旧作长恭系沿南史之譌今亦据宋书改】严世期【山隂人性好施与瞻贫乏恤老病殡葬宗亲存育孩幼元嘉四年有司奏榜门曰义行严氏之门复其身徭役蠲租税十年】虞愿【字士恭余姚人元嘉中为湘东王国常侍明帝立除通直散骑侍帝起湘宫寺费极侈愿正色言曰此百姓卖儿贴妇所为有何功徳帝大怒使人曳下殿愿无异容出为晋安太守有异政后迁廷尉领东观祭酒着五经论问撰防稽记文翰数十篇】朱百年【山隂人少有高情携妻孔氏入防稽南山伐樵采箬为业以樵箬置道旁须者随其所堪多少留钱取去时为诗咏往往有髙胜之言与同县孔觊友善家素贫母以冬月亡衣无絮自此不衣绵帛尝寒时就觊宿觊以卧具覆之既觉引去曰绵定奇温因流涕悲恸除太子舍人不就卒山中蔡兴宗为会稽守饷百年妻米百斛遣婢诣郡固让时以比梁鸿妻】韩灵敏【剡人早孤与兄灵珍并有孝性母亡家质无以营葬兄弟共种朝采子暮生已复遂办丧事】齐公孙僧逺【剡人居父丧至孝事母及伯父甚谨年饥省飡减食以养母及伯父兄弟亡贫无以葬身败贴与隣里供送终之费躬负土种松柏兄姊未婚嫁乃自卖为之成礼髙帝即位诏表门闾蠲租税】孔道徽【山隂人父祐于四明山太守王僧防与张绪书曰孔祐敬康曹孙行动幽只徳标松桂引为主簿遂不可屈此古之遗徳也道徽少厉髙行能世其家风隠居南山终身不窥都邑豫章王嶷辟西曹书佐不至乡里宗慕之道徽兄子总亦有操行遇饥寒不可得衣食县令邱仲孚荐之除竟陵王侍郎竟不至】孔逷【字世逺山隂人好典故学与王俭至交宋升明中为齐台尚书仪曹郎屡箴阙礼多见信纳帝谓王俭曰逷真所谓仪曹不叅厥职也永明中为太子家令卒】虞悰【字景豫余姚人少以孝闻仕齐累迁祠部尚书鬰林废悰窃叹曰王徐遂缚袴废天子天下岂有此理耶延兴初领右军明帝立悰称疾不陪位帝欲引参佐命悰曰公卿戮力宁假朽老以匡赞维新因恸不自胜朝议欲纠之仆射徐孝嗣曰此亦古之遗直乃止称疾笃还】孔稚珪【字徳璋山隂人少学涉有美誉高帝为骠骑召为记室参军与江淹对掌辞笔累迁太子詹事稚珪风韵清疎好文咏不乐世务凭几独酌门庭之内草莱不剪中有蛙鸣或问之答曰我以此当两部鼓吹】戴僧静【永兴人少有胆力便弓马髙帝即位以功封建昌侯累除淮南太守永明中巳东王子响杀僚佐武帝召僧静领军向江陵对曰天子儿过误杀人忽遣军西上人情惶惧臣不敢奉敕上不答而心善之徙高平太守卒諡壮侯】孔琇之【山隂人举孝防为乌程令有吏能还迁通直郎补呉令又以职事知名出为临海太守在任清约隆昌初迁晋熙王冠军长史行郢州事明帝辅政欲令杀晋熙王辞不许遂不食而死】魏温仁【上虞人仆射徐孝嗣为东昏所杀故人莫敢收视独温仁奔赴以私财营其丧当时称之】梁贺玚【字徳琏循元孙祖道力善三礼有盛名仕宋为建康令父损亦传家业玚举明经为太学博士天监初为太常丞兼五经博士为皇太子定礼撰五经义时武帝创定礼乐玚所建议多见施行着礼易老庄讲疏数百篇及宾礼仪注百四十五卷子革字文明躬耕供养通三礼仕至南郡太守】孔休源【字庆绪山隂人举秀才除尚书仪曹郎每逺访前事休源随机防决曽无疑滞任昉谓之孔独诵厯尚书左丞兼御史中丞正色直绳无所回避百僚咸惮之普通中授宣惠将军监州事休源风范彊正明练政体尝以天下为已任武帝深委仗之累居显职性缜密未尝言禁中事及卒帝为之流涕諡曰贞子】贺琛【字国宝玚弟子家贫常贩粟养母闲则习业尤精三礼聚徒教授到溉闻名相造就席问难叹曰通儒硕学复见贺生因荐为郡公曹辞以母老普通中始应辟命累迁尚书左丞凡郊庙诸仪多所创定武帝与语常移畧刻省中语曰上殿不下有贺雅琛容止闲雅故时人呼之所撰三礼讲疏五经滞义及诸仪注凡百余篇】孔子祛【山隂人少孤贫勤苦力学遂通经术尤明古文尚书为西省学士助贺琛撰録书成累迁中书通事舍人武帝撰五经讲疏及孔子正言専使子祛检阅羣书以为议证后加通直正员着尚书周易注及集礼论共三百余巻】孔佥【山隂人通五经尤明三礼生徒数百人三为五经博士后为海盐山隂二县令】张嵊【字四山剡人镇北将军稷之子起家秘书郎累迁呉兴太守侯景防京城嵊起义收集士卒缮筑城垒卲陵王至钱唐遗板授嵊征东将军贼将刘仁茂破义兴遣使説嵊降嵊斩其使仍遣军逆击之侯景闻遣军助仁茂嵊拒战被执以送景子弟同遇害者十余人贼平世祖追赠侍中中卫将军开府仪同三司諡忠贞】王琳【字子珩山隂人少好武遂为将帅以功封建宁县侯从王僧辩破侯景拜湘州刺史寻移广州元帝为魏围逼征琳赴援师次长沙闻帝遇害率三军缟素举哀檄诸方为进取计时陈武帝推立敬帝以侍中司空征不赴大营楼舰图义举败陈将侯安都周文郁于沌口及敬帝亡琳立梁王引兵东下与陈师遇琳乘风举大忽风逆反烧遂溃入齐封防稽郡公镇夀阳会陈将呉明彻攻齐琳谓呉兵甚鋭勿轻鬬齐将不从战败城陷被杀諡忠武】陈孔奂【字休文琇之曽孙好学善属文遭母忧以至孝闻武帝受禅除晋陵太守有惠政天嘉初征为御史中丞奂性刚直纠劾不避权贵朝廷敬惮又建于政体百司滞事皆付咨决大建六年为吏部尚书凡所甄拔莫不悦服】虞茘【字山披余姚人博览坟籍善属文梁武帝用为士林馆学士以文史见知文帝即位领大著作初茘母随茘入台卒寻城陷情礼不伸终身蔬食布衣不听音乐虽任遇隆重而居止俭素淡然无营性沉宻凡所献替莫有见其际者弟寄字次安弱冠举秀才对防髙第陈宝应据闽中得寄甚喜欲引为僚属固辞及宝应有逆谋寄毎陈顺逆之理知不可谏伪称疾不起后又因书极谏宝应既擒敕寄还朝除建安王谘议寄少笃行造次必于仁厚至临危执节词气凛然白刃不惮也】贺徳基【字承业会稽人祖文发父淹仕梁俱为祠部郎并有名当世徳基少游学京邑积年不归于礼记称为精明位尚书祠部郎三世儒学俱为祠部时论美其不坠】隋虞绰【字士裕余姚人博学有俊才大业初为秘书学士奉诏撰长洲玉镜等书绰所笔削帝未尝不称善累迁著作佐】唐贺徳仁【山隂人与从兄徳基师事周宏正以文辞称人为语曰学行可师贺徳基文质彬彬贺徳仁兄弟八人时比汉荀氏太守王伯山改所居甘滂里为高阳云徳仁在隋为齐王府属髙祖时为东宫学士从子纪敳亦博学髙宗时纪为太子洗马敳率更令兼太子侍读皆为崇贤馆学士】虞世南【字伯施茘子出继寄为后辞章赡博名重当时太宗践阼擢宏文馆学士世南貌儒谨而中抗烈议论持正疏陈凯切帝尝作宫体诗使赓和世南曰圣作诚工然体非雅正恐此诗一传天下风靡不敢奉诏帝深嘉之毎称其徳行忠直博学文词书翰为五絶累封永兴县公卒諡文懿】孔绍安【山隂人与兄绍新俱以文词知名陈亡入隋徙居京兆闭门读书外兄虞世南叹异之髙祖受禅绍安间行来奔因侍宴应诏咏诗时人称之诏撰梁史未成卒有文集五巻】孔若思【山隂人早孤其母躬训教长以博学闻擢明经厯库部中尝曰仕宦至郎中足矣座右置水一石明止足之义中宗初敬晖桓彦范当国以若思多识古今凡大政事必咨质后行三迁礼部侍郎出为卫州刺史以清白著称諡曰惠子至厯著作郎明氏族学撰百家类例】康子元【防稽人仕厯献陵令开元初诏举能治易老庄者张説以闻累擢秘书少监帝将东之泰山张説引子元等商裁封禅仪官至宗正少卿】贺知章【字季真永兴人证圣初擢进士开元中累迁礼部侍郎兼集贤院学士明皇自为赞赐之肃宗为太子知章迁宾客授秘书监晚节自号四明狂客每醉属辞笔不停书咸有可观天宝初请为道士还乡里诏许之赐镜湖剡川一曲既行帝赐诗太子百官饯送乾元初赠礼部尚书】秦系【字公绪防稽人天宝末避乱剡溪留守薛兼训奏为右卫率府仓曹参军不就客泉州南安九日山注老子弥年不出张建封闻系之不可致请就加校书郎系与刘长卿友善以诗相赠答其后东渡秣陵年八十余卒】徐浩【字季海越州人擢明经有文辞张説荐为集贤校理肃宗立授中书舍人四方诏令多出其手兼尚书右丞建言故事有司断狱必刑部审覆自李林甫杨国忠当国令有司就宰相府断事尚书以下未省即署殊乖慎恤意请如故便诏可徳宗时授越王傅进防稽郡公始浩父峤之善书以法授浩益工世状其法曰怒猊抉石渴骥奔泉】罗珦【防稽人宝应初诣阙上书授太常寺太祝署曹玉臯幕府累迁副使臯卒军乱珦取首恶斩以防召为奉天尹奸吏屏息擢庐州刺史再迁京兆尹并有惠政以老疾求解徙太子宾客子让字景宣以文学早有誉举进士宏辞贤良方正皆髙第为咸阳尉父丧几毁灭不应辟者十余年累迁江西观察使】许伯会【萧山人举孝防上元中为衡阳博士母丧负土成坟不御絮帛尝滋味野火将逮茔树悲号于天俄而雨火灭嵗早泉涌庐前芝生墓侧又同邑俞仅着孝友一门四代老幼八十余口并经术贡防观察使孟简书于图经以励风俗】孔述睿【山隂人笃孝嗜学大厯中擢司勲员外郎史馆修撰徳宗时累官秘书少监述睿性退让未始忤物虽亲朋宴集严黙终日人皆畏之所次地理志本末最详子敏行字至之元和初官谏议大夫李绛遇害事由监军杨叔元时无敢言独敏行上书极论其罪卒赠工部侍】张万和【诸暨人力学明经遭父母丧负土成坟兄弟庐于墓万和卒子孝祥亦庐墓俱二十余年诏旌其门】呉融【字子华山隂人祖翥有高节大中时赐号文简先生融力学富辞藻龙纪初及进士第韦昭度讨蜀表掌书记累迁翰林学士昭宗反正御南阙羣臣称贺融最先至帝有指授叠十许稿融诡作诏少选而成语当意详帝咨赏良久进户部侍郎】五代呉越顾全武【余姚人事钱镠为武勇都知兵马使董昌乱其将徐淑合淮南兵共围嘉兴全武将兵往救破二寨还守西陵会苏州吿急全武请先取越后复姑苏遂引兵攻昌擒之航海至嘉兴破淮南十八营乘胜取苏州拔松江无锡常熟华亭诸郡县】鲍君福【字庆臣余姚人以骁果称归武肃王功为诸军之冠任衢州刺史一十二年后迁湖州累职太保检校太尉同平章事天福五年卒諡忠壮】宋齐廓【字公闻会稽人举进士第累迁江淮西南转运使时奉使者竞为苛刻邀声名独廓奉法如平时人以为长厚积官光禄卿直秘阁改秘书监卒】杜衍【字世昌山隂人总髪厉操尤笃于学大中祥符初擢进士甲科厯知外郡不以刑威督下吏民惮其清整仁宗特召为御史中丞奏大臣宜迭召见赐坐便殿以尽献替兼判吏部流内铨吏不能为奸拜枢密使与富弼韩琦范仲淹共事欲尽革众弊修纪纲而衍劲正清约尤裁抑侥幸毎内降恩率寝格不行积诏旨至十数辄纳帝前拜同平章事寻罢后以太子少师致仕封祁国公卒諡正献】孙沔【字元规防稽人天禧进士材猛过人所在皆着能绩三知庆州边人服其能迁广南安抚使会狄青败侬智高沔留冶后事反还召为枢密刺使致仕后英宗即位又以欧阳修荐起知河中府徙庆州复徙延州卒】石待举【字宝臣新昌人天圣进士知上饶邑大治迁保州通判有云翼军与中贵人作乱待举率州兵数百人讨之兵溃遂遇害】齐唐【字祖之山隂人少贫苦学得书皆自写诵过一二即不忘登天圣进士两应制科皆首选两对防皆在第一当道忌其切直复排去迁著作佐郎佥判南雄会交阯进麒麟唐据史传非之众服其博物以职方员外致仕鉴湖东北有山最奇伟唐名之曰少微而卜筑焉】顾临【字子敦会稽人通经学为馆阁校勘同知礼院神宗诏编武经要畧陈言兵以仁义为本动静之机安危所系不可轻也因条十事以献元祐二年擢给事中拜河北都转运使苏轼等言临姿性方正学有根本封驳议论有古人风宜留左右以补阙遗不报寻召还厯翰林学士绍圣初知定州徙应天河南府忌者指为党人斥饶州居住卒】裘承询【会稽人达祖尚于晋义煕时徙居云门山前当赵宋初年逾六百载十九世无异爨子弟习诵乡里称其敦睦大中祥符间诏旌门闾】陆佃【字农师山隂人居贫苦学夜无灯映月读书受经于王安石而不以新法为是擢熙宁甲科补国子监直讲安石以佃不附巳专付之经术不复咨以政徽宗时为尚书右丞每欲防用元祐人才尤恶奔竞又上言不宜穷治元祐党防者遂诋佃名在党籍罢至亳州所着有埤雅礼象春秋后传诸书二百余巻】石公弼【本名公辅字国佐新昌人元祐进士徽宗时擢殿中侍御史论东南军政之弊苏杭造作局扰民之害大观初拜御史中丞劾蔡京罪恶章数十上京始罢又言吏员猥冗宜复旧制仕途为清进兵部尚书出知防州京再相谪台州安置赦归卒】陈过庭【本名庭字宾王山隂人绍圣进士厯御史中丞睦寇窃发过庭言窜蔡京王黼二人则寇自平又未勔父子窃取名器宜昭正典刑与权贵忤谪黄州安置钦宗立擢尚书右丞奉使至金金人拘之军中后卒于燕山建炎中赠开府仪同諡忠肃】李光【字泰发上虞人崇宁进士师事刘安世钦宗受禅擢右司谏首陈制国用之要与太原攻守之防迁侍御史言王安石学术邪辟蔡京兄弟祖述其説毒流四海不宜诏榜朝堂建炎中除知宣州盗戚方来攻光随宜扼守城卒以全进防知政事极言秦桧懐奸悮国谪琼州安置桧死复官卒諡庄简子孟传字文授累官太府丞韩胃愿见之不肯以朝请大夫直宝谟阁致仕所着诗文九十余巻博学多闻持身甚严时推能世其家】石公揆【字道任新昌人政和进士高宗时拜侍御史疏论秦桧之奸章十上桧再相下公揆建昌狱久不释而卒子昼问当父下狱时年十四奉母屏居苦学及桧死叩阁讼父诏复职昼问补将仕郎论两淮塲互市营田官庄之弊皆切时务官至朝请大夫】陈槖【字徳应余姚人登政和上舍第绍兴初赵鼎李光交荐其才除御史累迁权刑部侍郎时秦桧力主和议槖疏谓和不可行桧憾之因力请去除徽猷阁待制知广州留镇三年民夷悦服后改婺州致仕槖博学刚介不事产业既谢事归剡中侨寓僧寺日籴以食王十朋论会稽人物曰杜祁公之后有陈徳应云】傅崧卿【字子骏山隂人政和中擢甲科授考功员外郎兼太子舍人以不从方士林灵素授符録被谮出为蒲圻县丞髙宗初除直龙图阁知越州常慷慨欲以功名自见在上前议论尤慼激未及大用而卒时人惜之有溪风集六十巻所作夏小正传最行于世】蔡定【字元应防稽人家世微且贫父革依郡狱吏佣书以生使定学游乡校有称狱吏以舞文坐罪革以诖误年七十余法当免胥削其年而入之罪狱具定号诉请代弗许知父终不可赎乃预为志铭其墓又为状若诣府者结置袂间皆叙陈致死之由冀其父之必免也以建炎元年自赴河死府帅闻之惊曰真孝立命出革厚为定具敛而抚周其家】黄开【字必先诸暨人父汝楫宣和间方腊犯境掠士女索金帛汝楫罄数万緍赎千余人归开登绍兴进士博学好古于经术所着有论孟发挥周易圗説诸书官崇安令】胡沂【字周伯余姚人父宗伋号醇儒沂颖异六嵗诵五经皆毕绍兴初登进士陆沉州县三十载孝宗受禅擢殿中侍御史论列殿帅成闵罪状及龙大渊曾防市权植党直声震中外乾道中厯礼部尚书沂性恬退无所依附数请去遂以龙圗阁学士提举兴国宫卒諡献肃】王佐【字宣子山阴人绍兴中廷对第一为秘书省校书郎时秦熺提举秘书省佐未尝交一语熺不能平嗾言者论去之桧死起为尚书吏部员外郎桧妻王氏陈乞自称冲真先生佐驳之知建康府预发妖人朱端明不轨事知潭州讨捕柳州贼陈峒以忠劳备着起拜显谟阁待制徙知临安府进权户部尚书】石墪【字子重新昌人绍兴进士授桂阳簿调尤溪尉丞相史浩荐于朝召对言甚剀切上嘉纳之天性髙迈究心理学与朱子讲明经传宗防所着中庸集解朱子尝采之为集注一时学者多师事之及卒朱子为作墓志有文集十巻集周易大学中庸解数十巻传于世】陆游【字务观佃之孙年十二能诗文廕补登仕郎试礼部置前列为秦桧所嫉桧死始以荐除敕令所删定官孝宗初迁编修官召见赐进士出身以忤和议出为通判王炎宣抚川陜游为炎陈进取之防又请以呉玠子拱代蜀帅吴挺以絶祸患及挺子防叛其言始验范成大帅蜀游为防议官以文字交不拘礼人讥其放因自号放翁累陞寳章阁待制致仕游才气超逸尤长于诗所着有剑南渭南等集行于世】黄度【字文叔新昌人隆兴进士监登闻鼓院言养兵为巨患具屯田府卫十六篇上之绍熙四年守监察御史乞分蜀帅呉曦兵柄不从后曦果叛光宗以疾不朝重华宫度上书切諌宁宗即位改右正言韩胄用事度具疏将论其奸胄假御笔除知平江府厯知福州建康兼江淮制置使罢科籴输送之扰活饥民百万除见税二十余万降巨盗招归业者九万家度以推挽人才为已任每曰无以报国惟有此耳迁礼部尚书吿归卒諡宣献度志在经世而以学为本着经説史通厯代边防诸书行于世】王厚之【字顺伯诸暨人乾道进士官至浙东提刑以寳谟闭致仕平生好古博物尤注意金石刻文所着金石録考异考古印章等精鉴絶识刻画浅深牋辨无遗识者赏其博雅】刘汉弼【字正甫上虞人嘉定进士擢监察御史宰相史嵩之引用私人布列要地汉弼首疏劾之即引去既复以左司諌召疏论立圣心正君道谨事机伸士气收人才五事除侍御史密奏宜听嵩之终丧言皆剀切以戸部侍郎卒諡曰忠】王爚【字仲潜新昌人嘉定进士咸淳十年为左丞相兼枢密使徳祐初进平章军国重事累辞不许以言者罢平章充醴泉观使寻卒爚为人清修刚劲贾似道归葬母过新昌爚独不见之后以元老入相值国势危亡之际天下属望卒与陈宜中不合而去】毛遇顺【字鸿甫余姚人嘉定进士拜侍御史首论史嵩之不当起复三学诸生皆朝廷元气不宜斤逐前后疏数十上理宗书其名于屏宝祐初进两淮制置使后论贾似道丁大全必误国乞罢斥不报终太理卿】孙子秀【字元实余姚人绍定进士调呉县主簿厯知金坛县通判庆元府主管浙东盐事皆以政绩着闻累迁金部郎与丞相丁大全议不合去官开庆初为浙西提举常平徙提刑狱击贪举防风采凛然犴狱为清度宗即位进太常少卿兼知临安府以言罢起知婺州卒】陈非熊【字思齐新昌人景定中授稽山院长宋亡与呉观奉赵宗室集义勇缮城守以圗恢复元兵薄城力战死观字叔大景定中入太学上书言边事与非熊同为院长城陷被执不屈遇害】唐震【字景实会稽人少有介节既登第厯官所至以公防称擢浙西提刑忤贾似道免官咸淳十年起知饶州元兵畧饶坚守不下明年元兵大至城破被执不屈与其兄椿反家人皆死之赠华文阁待制諡忠介】孙嵘叟【字仁则余姚人第进士擢监察御史论贾似道罪重法轻当斩以示国法徳祐初乞复倚任文天祥窜陈宜中留梦炎吕师孟等以作忠义之气居官竭忠尽智排斥奸回不为身谋官至礼部侍郎卒諡忠敏】何云【字士云诸暨人徳祐中元兵至倾赀倡义筑栅率乡人御战不支与其子嵩并死之】朱光【字吉甫诸暨人元兵下江南遣裨将至县招抚光与同邑张轸等率乡兵抵御被执以火燃之三日始絶轸亦不屈死】唐珏【字玉潜山隂人嘉木喇勒智发宋诸陵弃骨草莽间珏不胜愤痛行贷得百余金邀里中少年易以他骨造石函六收遗骸葬兰亭山后又移宋故宫冬青树植其上以识　嘉木喇勒智旧作杨琏真珈今改正】元潘音【字声甫新昌人甫十嵗宋亡见长老谈崖山事辄涕下长从呉澄学泰定间澄以荐召欲行音止之不从遂筑室南洲山中居不出】韩性【字明善会稽人博综羣籍尤深性理之学文博达儁伟自成一家四方受业者辐辏其门宪府举为教官辞不就卒赐諡庄节先生所着礼记説诗音释书辨疑若干巻】王艮【字止善诸暨人尚气节读书务明理以致用累辟为吏所至以防能称官至淮东道宣慰副使】石明三【余姚人与母居山中一日自外归覔母不见见壁穿而卧内有三虎子知母为虎所害乃尽杀虎子砺巨斧立壁侧伺母虎至砍其脑裂而死复往倚岩石旁执斧伺斫杀牡虎明三亦立死不仆张目如生所执斧牢不可拔】陆思孝【山隂樵者性至孝母病痢医祷久不效思孝方欲刲股肉为糜以进忽梦寐间恍若有神人授以药剂得而异之即以奉母疾遂愈】石永【新昌人事亲至孝值乱兵掠乡里父谦孙年八十老不能行永负父匿山谷中乱兵执其父欲杀之永亟前抱父请以身代兵遂杀永而释其父】黄义贞【字孟防余姚人笃学好修事亲以孝闻大徳间征授博士辞不就隠居鳯亭夀一百五嵗】董旭【新昌人博通羣书与黙尔古思友善黙尔古思欲兴师讨方国珍台臣怨其不禀命杀之遂归山中已而国珍据台庆欲罗致幕下强之终不屈遂遇害　黙尔古思改见前】杨维桢【字防夫诸暨人自号铁崖泰定进士暑天台尹会修辽金宋三史成著正统辨千余言欧阳元功读之叹曰百年后公论定于此矣擢江西儒学提举未上会兵乱避地富春山徙钱塘张士诚累招之不屈明洪武初召修礼乐书作老寡妇谣以见意诣阙留百余日所纂叙例畧定即乞归维桢以诗名擅一时号铁崖体及门张宪字思防山隂人维桢尝曰吾用三体咏史古乐府不易到惟宪能之】明王冕【字元章诸暨人幼贫父使牧羊窃入学舍听诸生诵书因令就学会稽韩性録为弟子遂称通儒秘书卿台哈布哈荐以馆职不就于九里山树梅千株桃杏半之自号梅花屋主太祖下婺州授谘议参军　台哈布哈改见前】钱宰【字子子会稽人元至正间中甲科亲老不仕洪武初征修礼乐书授国于助教进博士后命订正尚书蔡氏传书成赐归】宋元僖【字无逸余姚人元至正间授繁昌教谕弃归隠山泽枢省屡辟不行明初征修元史事竣典福建乡试称得人晚穷濂洛之学为文缜密有尺度】杨恒【字本初诸暨人少頴悟为文竣洁知名于世居白鹿山带经躬耕啸歌自乐自号白鹿生太祖既下浙东命栾鳯知州事请为州学师不就乃令州中子弟即家问道政有阙失辄贻书咨访恒告以利病裨益为多后唐铎知绍兴欲辟之复固辞恒性醇笃家无儋石而临财甚介乡人奉为楷法】吕不用【初名必用字则行新昌人年十三应元至正乡举主文者奇之因其不终试为之深惜不用传孔孟之学而故以文豪与陈东之宋濂刘基等为友洪武初以经明行修辟授本县训导时兵革初靖士不识文艺不用疏六纬四籍诸史之学授生徒一时蒸然向化后引疾解官累辟不起】赵俶【字本初山隂人元至正进士洪武六年征至论经史贯串古今除国子博士请以正定十三经颁示天下屏战国防及隂阳防卜诸书勿列学官明年择诸生颖拔者三十五人命俶专领之教以古文以翰林待制致仕赐内帑钱治装宋濂率同官暨诸生千余人送之子圭王兵部侍郎出知莱州有声】董曽【字贯道旭之弟通经史善古文方国珍据台庆兄旭以不屈被害曽避居东阳太祖至金华以礼招致授无为知州陈友谅攻城被执不屈死】王纲【字性常余姚人与弟秉常敬常并以文学名洪武初刘基荐之年已七十太祖防以治道擢兵部郎除广东防议抚定潮州乱民还遇海寇曹真截舟舁之去欲以为帅纲不从遇害子彦达年十六亦骂贼求死其酋曰父忠子孝杀之不祥令缀羊革褁父尸而出彦达以父廕当得官痛父终身不仕】唐肃【字处敬山隂人通经史兼习隂阳医卜书数洪武初用荐召修礼乐书擢应奉翰林文字科举行为分考官免归子之淳字愚士潜心著述建文时以方孝孺荐擢翰林侍读领修书事卒于官】谢肃【上虞人学问该博洪武中以明经举授福建佥事坐事死与山隂唐肃齐名时号会稽二肃】赵谦【字防谦初名古则余姚人幼孤贫寄食山寺长游四方与诸名人为友博究六经百氏之学尤精六书洪武中命词臣修正韵谦应聘授国子典簿后为琼山教谕卒于番禺所着有六书本义及声音文字通】刘谨【字维勤山隂人洪武中父坐法戍云南谨方六嵗问家人云南何在或以西南指之辄朝夕向之拜年十四遂奋身往寻阅六月抵其地艰苦万状遇父于逆旅相持号恸俄父患疯痹谨告官乞代国法戍边者惟十六以上嫡长男始许代时谨未成丁而兄谦先死乃归家携兄子以往悉鬻其产畀兄子始奉其父还家贫力营甘旨以飬人称其孝】韩宜可【字伯时山隂人洪武初荐授山隂教谕擢监察御史疏劾丞相胡惟庸等憸恶奸佞出为江西佥事巳入朝会赐诸司没官男女为奴婢宜可不受且极论合门连坐之非所宜帝是其言后坐事将刑帝御谨身殿鞫之忽雷火绕殿中遂免建文时累拜左副都御史】周观政【山隂人洪武初荐授九江教授擢御史尝监奉天门有中使将女乐入观政止之中使曰有命观政执不听中使愠而入顷之出报曰御史且休女乐巳罢不用观政又拒曰必面奉诏巳而帝亲出谓曰宫中音乐废缺欲令内家肄习朕巳悔之御史言是也累官江西按察使】胡粹中【名由以字行山隂人博通经史尤长春秋洪武中聘为儒学训导终楚府长史着读史笔记元史续编】叶砥【字履道上虞人洪武进士除定防丞坐事谪建文元年以荐授编修改广西佥事有御寇功永乐初坐书靖难事多微辞被逮籍其家惟敝庐圗书数箧仍与史职迁考功仁宗在东宫以砥为侍讲乞郡出守饶州有惠政卒官孙冕正统进士厯官副都御史所至有声】陈思道【字执中山隂人洪武中进士授刑部主事帝赏其执法超拜兵部右侍防介自持人莫敢干以私改礼部左侍郎三疏乞归居家不殖生产守令造门不得见时人钦其风节】刘季篪【名韶以字行余姚人洪武进士除行人使滇蜀朝鲜悉却其餽擢陜西防政奏罢逋赋碙砂建文中召为刑部侍郎吏亏官钱诬千余人俱为辨免寃狱多所平反永乐初预修大典后坐失出下狱降授兵部主事】陈性善【名复初以字行山隂人洪武进士授行人司副迁翰林检讨奉敕入便殿录秘书帝威严见者多震詟失措性善独从容详慎字画端好太祖大悦建文帝即位擢礼部侍郎问治天下要道使手书以进深见采纳燕师起改副都御史监军灵壁战败被执北去俄纵还性善曰辱命罪也遂跃马入河死　本朝乾隆四十一年】
　　【赐諡节愍　按当时与性善同死者有黄墀陈子方皆余姚人又有云门僧若耶溪樵皆殉节不知姓名者并于乾隆四十一年列入祀典】蒋贵【字大富诸暨人由燕山防卫卒从成祖起兵积功至昌国卫指挥同知进指挥佥事宣徳二年以平松潘叛蛮进都指挥同知镇守密云诸闗以功进总兵官佩平蛮将军印正统初以败阿尔台多尔济巴勒功封定西伯佩平羗将军印又以平云南麓川思任发父子进封侯正统三年卒赠经国公諡武勇　阿尔台旧作阿台多尔济巴勒旧作朶儿只伯今俱改正】吕升【山隂人永乐初为溧阳教谕以荐擢江西按察佥事改福建所至有清慎声入为大理少卿】赵绅【字以行诸暨人父秩永乐中为髙邮州学政考满赴京至武城县堕水绅奋身下救河流湍悍俱不能出明日尸浮水上绅两手抱父臂不释宣徳五年旌其门】呉中【字孟庸山隂人举进士授监察御史总阅诸道疑狱成祖虑法司论罪多遣大臣覆讯他囚辄忿诉不巳惟中所讯者无异词按蜀四年及还诏求直言中上疏极论时政无所忌讳上怒坐他事论死俄得赦复官出为山西左防政】贝秉彛【名恒以字行上虞人永乐进士授卲阳知县以忧去补东阿善决狱能以礼义导民政绩最着九载考满入都诏进一阶以耆老乞留还任宣徳初卒官】章敞【字尚文会稽人永乐进士由庶吉士授刑部主事屡辨狱宣徳五年擢礼部右侍郎两使安南谕黎利父子得使臣体还致厚赆不受正统初转左时晋府以防卫军田庐请英宗命敞理之至则计军分授余给与民又同尚书胡濙考定新旧令式吏无能为奸】魏骥【字仲房萧山人永乐中以进士副榜授松江训导召修永乐大兴迁太常博士擢太常卿正统初进吏部侍郎时王振怙宠凌公卿独严重骥累进南京吏部尚书景泰初致仕骥居官务持大体家居忧国及民老而弥笃倡修邑中诸塘堰以免水患布衣粝食不营产业教子孙孝弟力田倡理学勗后进虽在林野有补治化卒諡文靖】谢泽【字时用上虞人永乐进士厯广西防政考绩赴阙值英宗北狩遂以凙为通政使提督居庸白洋等闗时守闗士卒皆散敌大入泽犹率羸卒以御势不支遇害】杨信民【名诚以字行新昌人举于乡宣徳时除工科给事中正统中清军江西还奏民隠五事多议行擢广东参议景帝监国用于谦荐守备白羊口会广东贼黄萧养攻广州以信民为右佥都御史巡抚其地既至使人持檄入贼营谕以恩信萧养曰得杨公一言死不憾信民单骑往谕贼党争罗拜将降信民忽暴卒军民聚哭建祠祀之成化中赐諡恭惠】黄玺【字廷玺余姚人兄伯震商十年不归玺出求之经行万里不得踪迹至衡州祷南狱庙梦神授以纒绵盗贼际狼狈江汉行二句一书生吿之曰此杜甫舂陵行诗也舂陵今道州曷往寻之玺从其言既至无所遇一日入厠置伞道旁伯震适过之曰此吾乡伞也取视之玺出问讯悲喜交至遂奉其兄以归】俞钦【字振恭新昌人景泰进士由庶吉士授礼部主事成化初官兵部郎中会九姓土獠作乱诏本兵督师往讨以钦参谋建议进兵拔二十余寨斩六千余人陞太常卿累官兵部侍郎大同有警悉力区画边境以安】毛吉【字宗吉余姚人景泰进士除刑部主事锦衣指挥门达恬势作威吉执法不挠达怒甚以疾失朝下锦衣狱达简健卒挺击几死天顺中擢广东佥事分巡惠潮讨平程乡贼杨辉进副使移巡高防雷三府成化初余贼攻新会县吉屡败之贼遁于阳江云岫山官兵乘胜深入贼并力合攻师溃力战死之赠按察使諡忠襄】王渊【字志黙山隂人天顺初进士除南京吏科给事中以气节自持宪宗即位与同官王徽等疏言宦官宜遵祖制母许预政典兵置产立业家人义子悉编原籍为民严禁官吏与之交接中官牛玉安置南京渊复同徽等疏劾玉罪重罸轻乞正典刑并诋斥执政李贤逺诏狱谪茂州判官终顺天府治中】丁川【字大容新昌人天顺进士授监察御史成化中以灾异上言请修徳以回天变又言会昌侯孙继宗父子权重宜加裁损万贵妃専宠干预外政复上疏论諌迁顺天府丞值旱蝗疏救荒御灾十五事陞廵抚延绥进安边十策悉允行闻母丧归以哀毁卒】何鉴【字世光新昌人成化进士擢御史廵宣府大同劾巡抚郑宁以下数十人出为河南知府赈饥有法治中以右副都御史巡抚江南疏呉淞白茆诸渠以除水患厯刑部侍郎正徳中为兵部尚书大盗刘六刘七倡乱逼近畿旬鉴处分守御悉中机宜贼以次荡平加太子太保宸濠谋复防卫鉴力遏之为奸党所攻遂致仕】谢迁【字于乔余姚人成化进士廷对第一授修撰简侍东宫孝宗立中官郭镛请预选妃嫔迁论止之以詹事入内□累迁兵部尚书兼东阁大学士尚书马文升以大同边警饷餽不足请加南方两税折银迁执不可乃寝迁秉节直谅与刘健李东阳同心辅政而迁见事尤敏天下称贤武宗嗣位请诛刘瑾不允遂致仕世宗登极复召用寻乞归卒赠太傅諡文正】吕献【字丕文新昌人成化进士授刑科给事中出使交趾却赠金不受因灾异陈八事皆见纳夀宁侯张鹤龄兄弟怙势献反覆极论杖阙廷累官顺天府丞忤刘瑾久不调后以南京兵部侍郎致仕】张嵿【字时俊萧山人成化进士治中累官刑部郎中正徳初迁兴化知府忤刘瑾落职瑾诛起知南雄府厯江西左布政宁王宸濠欲拓地广其居嵿执不可进右副都御史巡抚保定与佞幸钱宁江彬等相拒移疾归世宗即位命总督两广军务平剧贼蔡猛三等后以工部尚书致仕】潘府【字孔修上虞人成化进士孝宗践阼府抗疏劝行三年丧知长乐县有治绩迁南京兵部主事陈军民利病七事父丧除补刑部值灾异上救时十要厯广东提学副使母老乞归嘉靖初言官交荐起太仆少卿改太常致仕屏居南山惟以发明经传为事及卒世宗重府孝弟特诏予葬】何竞【字邦植萧山人父舜宾为御史坐事谪戍广西庆达卫遇赦归与县令邹鲁有怨鲁诬以潜逃复解庆逺又令爪牙杀之中途竞痛愤值鲁迁去隂令亲党伏道旁鲁过竞袖铁键奋击曤其两目乃与鲁连锁赴法司被严刑欲令诬伏母朱氏挝登闻鼓讼寃遣廷臣覆治会解人任寛首实于是当鲁死罪竞遣戍后赦归竞自父没及卒凡十六年服衰终其身】孙燧【字徳成余姚人治进士正徳中累官河南布政宸濠逆谋日露朝议欲有节大臣制之擢燧副都御史巡抚江西燧至与副使许逵谋密为备七疏言宸濠必反辄为奸党所匿不得达宸濠将反防生辰宴官属明日燧及诸大吏入谢宸濠伏兵左右宣言奉太后密旨监国燧张目大骂偕许逵奋起力争宸濠麾兵缚之皆挺立不屈骂不絶口遂遇害世宗即位赠礼部尚书諡忠烈长子堪字志健为诸生能文有膂力闻父讣与苐墀陞挟刅赴之后以廕厯都督佥事事母至孝母殁哀毁卒墀字仲泉文学通赡官尚宝卿亦以孝闻陞字志高嘉靖进士及第授编修官至礼部尚书痛父死终身不书宁字亦不为人作夀文严嵩柄国不肯依附卒諡文恪】陶谐【字世和会稽人宏治进士选庶吉士授工科给事中正徳初刘瑾乱政谐请以瑾等误国罪吿于先帝罪之无赦瑾怒罗他事下诏狱廷杖谪戍肃州嘉靖初复官累迁兵部侍郎总督两广勦平羣盗入为兵部左侍郎致仕卒諡庄敏孙大顺字景熙嘉靖末进士谙练有裁决律身防洁累官广西巡抚大临字虞臣嘉靖进士及第授编修呉时来劾严嵩大临为定疏草仕终吏部侍郎】葛浩【字天宏上虞人宏治进士擢御史敷陈时政阙失孝宗多采纳正徳初以劾刘瑾下诏狱黜为民瑾诛起知邵武府入觐陈利弊五事悉施行晋广东防政平新宁寇不妄杀一人厯大理卿致仕】王守仁【宇伯安余姚人父华字徳辉性至孝成化进士廷对第一累官南京吏部尚书守仁登宏治进士授刑部主事改兵部正徳初以论救言官戴铣等忤刘瑾杖阙下谪龙塲驿丞瑾诛移庐陵知县厯鸿胪卿擢右佥都御史巡抚南赣平横水左溪桶冈浰头诣巨贼宁王宸濠反围安庆守仁起兵勤王攻下南昌逆击大破之遂擒宸濠世宗立拜南京兵部尚书封新建伯思思田州土酋卢苏王受反命守仁总督两广至则定议招抚苏受乞降进破断藤峡贼攻克仙台花相诸峒蛮尽平八寨事竣以病乞归至南安卒守仁天姿异敏其学专主良知隆庆初追諡文成从祀孔庙曽孙先通以伯爵掌前军都督府印甲申敕命守城城陷被执骂贼触怒断舌取心死极惨毒先通子业泰亦于乙酉殉难】胡东臯【字汝登余姚人宏治进士厯南京刑部郎中谳大狱数十多所平反累迁茂威兵备副使讨平西畨耿勺之乱进都御史巡抚宁夏奏□花马池贺兰山边墙三百余里改抚郧阳未几召还内台陈时政十二以抗直忤执政会太庙灾自劾去归里后与宋冕胡铎号姚江三防冕字孔瞻沉毅有识厯官副都御史巡抚郧阳】胡铎【字时振号支湖余姚人宏治进士选庶吉士改刑科给事中忤刘瑾出为河东运副瑾诛复官擢福建佥事奬儒雅雪寃狱迁督学副使士风丕变人称为胡道学铎造诣正大力排异説为南太仆卿闭门著述作典学説异学辨诸书各有论説】徐爱【字曰仁余姚人正徳进士知祁州值刘六之乱有保障功官至工部侍郎初王守仁被谪里居爱与山隂蔡宗兖朱节从之学爱及门最先渊冲和粹守仁深器重之及卒守仁哭之恸宗兖字希渊节字守中皆正徳进士宗兖官至四川提学佥事节以御史巡按山东致仕】郁采【字亮之山隂人正徳进士由主事谪教谕迁裕州同知流贼起河北采率裕人坚守多所斩城陷被执采骂贼不絶贼碎其辅颊而死赠光禄少卿】萧鸣鳯【字子雝山隂人少从王守仁学登正徳进士授御史抗章论救胡世宁又劾王琼江彬逞忿谪言官高公韶及江彬恃宠恣肆士论壮之巡视山海闗武宗将出塞捕虎鸣鳯疏諌因具陈官司掊尅兵民疾苦状不报引疾归起督南畿学政嘉靖初督学河南广东皆防正无私】陈克宅【字即卿余姚人正徳进士嘉靖中官御史坐争大礼繋狱拜杖释先后按贵州河南多所弹劾以忤礼部尚书廖纪出为松潘副使累迁右副都御史巡抚贵州斩都匀苗阿向移抚苏松罢归】汪应轸【字子宿山隂人少有志操登正徳进士选庶吉士武宗南巡同舒芬等疏諌廷杖几毙出知泗州治行称最嘉靖初召为户科给事中嵗余所上凡三十余疏咸切时弊官至江西督学佥事】季本【字明徳会稽人弱冠举于乡连遭父母丧不入内寝家居十二年穷载籍闻王守仁良知之训乃悔其旧学登正徳进士除建宁推官征授御史以言事谪掲阳主簿守仁方总督两广建敷文书院令本教之由是南宁人皆向学累迁长沙知府落职归平生考索经传著述甚富】张怀【字徳珍余姚人正徳进士授礼部主事武宗南巡伏阙谏廷杖嘉靖中议大礼复受杖厯广东防政归】张逵【字懋登余姚人正徳进士嘉靖初官刑科绐事中以争大礼廷杖复疏劾武定侯郭勋奸横与妖贼李福达为党忤防被逮问戍边卒戍所隆庆初赠光禄少卿】顾遂【字徳申余姚人正徳进士授刑部主事武宗南巡伏阙疏谏廷杖几死嘉靖登极厯郎中出知惠州法严政平民戴若父母迁广西副使厯陞南刑部右侍以伸戢为事】俞孜【字景修山隂人为诸生敦行谊嘉靖初父华为流人徐铎所害铎亡走孜誓以死报踪迹数十郡不可得后闻匿其甥杨氏家乃结力士十余人往来侦伺且谒知府南大吉乞助大吉义之遣数卒与俱夜半骤入杨氏家呼铎出见缚送于官寘之法孜自是不复应举养继母以孝闻】王畿【字汝中山隂人受业王守仁之门守仁征思田留畿与钱徳洪主书院举嘉靖进士厯官武选郎中夏言斥为伪学谢病归益务讲学学者称龙谿先生】钱徳洪【字洪甫余姚人与王畿同受业于王守仁举嘉靖进士累官刑部郎中坐论郭勋死罪斥为民遂周游四方以讲学为事学者称绪山先生】吕光洵【字信卿新昌人嘉靖进士知溧阳县治最擢御史论罢居守大臣擅增员役又请薛瑄陈献章从祀文庙巡按苏松疏通水利奏免旱租六十余万斛破海寇大洋还京与仇鸾争马市一日章十三上累迁右都御史巡抚云南讨平叛蛮加兵部尚书率兵进攻武定馘其渠魁拓地置卫隆庆初移南工部尚书致仕归】叶经【字叔明上虞人嘉靖进士除常州推官擢御史劾严嵩受诸藩贿滥予封爵嵩憾之又二年经按山东监乡试试録上嵩指发防语为诽谤激帝怒逮繋诏狱廷杖八十斥为民创重卒隆庆初赠光禄少卿】谢瑜【字如卿上虞人嘉靖进士拜御史时武定侯郭勋请复遣内侍出镇守瑜抗章奏始寝疏劾严嵩欺罔奸状帝留疏切责又以边防大譲上言张瓒与郭勋胡守中严嵩为四凶陛下已去其二何不并屏逐之疏入复被谯责贬官逾三载大计嵩讽主者除名隆庆初赠太仆少卿】沈錬【字纯甫防稽人嘉靖进士知溧阳忤御史调茌平入为锦衣卫经厯性刚直疾恶如讐会谙达犯京师诏廷臣博议錬昌言敌由严嵩父子上疏劾嵩十大罪帝大怒杖之数十谪佃保安边人慕錬忠义多遣子弟就学錬恶嵩父子缚草象李林甫秦桧及嵩令子弟攒射之总督杨顺巡按路楷承嵩旨诬錬与白莲妖人阎浩等谋乱遂弃市隆庆初赠光禄少卿天启初諡忠愍谙达旧作俺答今改正】徐学诗【字以言上虞人嘉靖进士厯刑部郎中谙达薄京师既退】
　　【诏陈制敌之防诸臣多掇细事以进学诗独疏陈严嵩父子权奸醸成宼患帝颇感动方士陶仲文谮之下诏狱削籍归隆庆初起南京通政司防议　谙达巳见前今改正】沈束【字宗安会稽人嘉靖进士厯礼科给事中以论总兵周尚文及死事董江瀚宜予防典忤严嵩廷杖几死锢诏狱十八年衣食屡絶惟日读周易为疏解嵩败束妻张氏伏阙上书请代三上不报乃与妾潘氏治女工给槖饘及束得释还隆庆初擢南京右通政以疾辞不赴卒后张潘亦旋死时称一门风节】赵锦【字元朴余姚人嘉靖进士擢南京御史清军云南因元旦日食锦以为权奸乱政之应驰疏劾严嵩罪逺下诏狱拷讯斥为民穆宗即位起故官擢太常少卿寻巡抚贵州平叛苗龙得鲊等万厯初厯南京礼吏二部尚书以忤张居正乞归后拜左都御史改兵部尚书卒赠太子太保諡端肃】孙鑨【字文中燧之孙陞子举嘉靖进士厯武选郎中世宗斋居鑨请朝羣臣且力诋近幸方士不报引疾归万厯初累迁大理卿进吏部尚书大计京官力杜请谒与考功郎赵南星剖别邪正凡政府私人贬黜殆尽由是执政皆不悦遂乞休疏十上乃得归卒諡清简子如法字世行万厯进士官刑部主事以谏阻郑贵妃进封贬朝阳典史如游字景文亦万厯进士累迁礼部尚书光宗诏封李选侍为贵妃选侍要太子欲得皇后立号格如游议而止熹宗立加文渊阁大学士致仕卒諡文恭】呉兑【字君泽山隂人嘉靖进士为武选郎清武爵之讹滥大盗曽一本久啸海上闽帅以歼魁捷闻朝论且行赏兑曰魁之真伪未可辨也请覈实后一本果未得凡边功覈而赏自此始累迁右佥都御史抚治宣府等处复总督蓟辽先是屯粮溢额军多积逋兑疏请赦逋流人归业者给以牛种由是耕夫云集因火器之利造大小炮练为阵法督抚九年府庾充牣边境巩固擢兵部尚书世袭锦衣千户数月请吿归】张岳【字汝宗余姚人嘉靖进士擢给事中因言事语侵权要出为云南防议万厯初厯南京佥都御史张居正居父丧谋夺情南京尚书潘晟及诸言官咸上疏请留岳独驰疏言宜令奔丧居正怒岳遂落职后累官左副都御史】陈有年【字登之克宅于嘉靖进士厯验封郎中与张居正不合谢病去起稽勲厯考功文选谢絶请寄除目下中外皆服迁太常少卿以佥都御史廵抚江西累迁吏部尚书引用辽属极一时选选别邪正斥贪顽崇退譲进遗佚朝野想望丰采执政大臣不便其所为会廷推阁臣列故大学士王家屏等名不称上意谪文选郎顾宪成等有年疏救不纳累疏乞归有年风节髙天下两世膴仕无宅居其妻孥卒諡恭介】骆问礼【字缵亭诸暨人嘉靖进士厯南京刑科给事中隆庆初陈皇后移别宫问礼偕同官张应治抗疏争之不报张居正请行大阅御史詹仰庇以直言禠官问礼皆力谏复条上面奏事宜十事帝不悦宦寺搆之谪楚雄府知事万厯初官至湖广副使】徐渭【字文长山隂人天才超轶工诗古文为诸生有盛名总督胡宗宪招致幕府筦书记宗宪得白鹿将献诸朝令渭草表以进世宗大悦宗宪以是重之渭知兵好奇计宗宪平定倭冦渭皆预谋及宗宪下狱遂发狂自废后坐事繋狱得救免遂恣游名山归键户作书画自给】孙鑛【字文融鑨弟万厯初防试第一有文名为考功文选郎澄清铨法名籍甚累迁兵部侍郎总督蓟辽军务经略朝鲜时闗白破朝鲜请封贡尚书石星主之鑛力排星议疏言倭情多诈宜严为之备星不听俄倭起兵封贡议絶星下狱鑛亦罢后官南京兵部尚书】周汝登【字继元嵊人万厯进士授南京工部主事榷税芜湖闗时当道増税额汝登不忍苛民以缺额谪两淮盐运判官建学延师塲民向化累官南京尚宝卿汝登师事王畿论者谓王守仁之学再传至汝登云】姜镜【字永明余姚人万厯进士授礼部主事进主客员外郎时皇储未建郑贵妃与司礼田义潜畜异谋镜上疏劾奏义大怒条旨杖午门外神宗以其言直改革职光宗即位赠光禄卿镜曽祖荣以劾逆瑾贬外父子羔以忤严嵩罢归反子逄元以修三朝典要忤魏珰见屏姜氏世以直节闻而镜尤卓卓云】陶望龄【字周望防稽人父承学嘉靖进士累迁礼部尚书望龄少有文名举万厯防试第一廷试第三授编修妖书狱起沈一贯欲杀侍郎郭正域望龄见朱赓正色责以大义愿弃官与正域同死赓言于一贯其狱始解厯官国子祭酒与弟奭龄皆讲学有盛名卒諡文简】朱燮元【字懋和山隂人万厯进士除大理评事厯四川布政天启初永宁奢崇明反燮元方入觐就道还治兵击败贼解成都□擢右副都御史巡抚四川时安邦彦复叛贵州加燮元兵部尚书总督五省军务合兵进勦斩奢崇明降安位黔蜀荡平崇祯中论功进少师十一年卒于官】王思任【字季重山隂人万厯进士博通文籍三为邑令迁袁州府推官有能声厯刑工二部主事佥事江西鲁王监国授詹事府詹事礼部侍郎未几郡城失守思任屏家依祖墓于鳯林搆草亭顔之曰孤竹庵巡按御史王应昌请拜新命思任复书谢之自是遂不饮食卒】钱象坤【字宏载会稽人万厯进士泰昌初官少詹事直讲筵毕见中官王安与执政议事即趋出安使人延入坚不可时行立枷法惨甚象坤率同列固争熹宗恻然多所寛释天启中再迁礼部侍郎六年廷推南京礼部尚书魏忠贤私人指为缪昌期党落职崇祯元年复召拜礼部尚书寇警条御敌三防奉命登陴分守祁寒不懈帝觇知遂进东阁大学士后为周延儒所嫉五疏引疾去卒赠太保】刘宗周【字起东山隂人万厯进士天启初为礼部主事劾魏忠贤客氏厯右通政削籍归崇祯初起顺天府尹时帝方综核刑名宗周以仁义之説进又请除诏狱免新饷帝以迂濶不省谢病归再召授工部侍郎极陈当日政复请吿出国门疏劾温体仁体仁力诋遂斥为民帝终不忘宗周复起吏部左侍郎未至擢左都御史复以论救姜采熊开元革职归福王监国起原官痛陈时政劾马士英刘孔昭刘泽清髙杰又争阮大铖必不可用皆不纳乞骸骨归杭州失守絶食二十三日死宗周学以诚意为主慎独为功清修笃行不愧衾影所着刘子全书百余巻学者称念台先生　本朝乾隆四十一年以宗周望着清标言多谠论纯修无两介节独持特赐专諡忠介宗周子汋字伯绳甘贫乐道能传其学】陆梦龙【字君启防稽人万厯进士厯刑部员外郎谳问张差梃击事侍郎张问达从梦龙言命十三司会讯狱乃具累迁贵州右防政监军讨贼屡有战功进广东按察上官建魏忠贤祠列梦龙名亟遣使铲去之崇祯初分守固原流贼来犯击却之巳贼陷隆徳围静宁州梦龙率游击贺奇勋石崇徳御之抵老虎沟兵止三百余人贼矢石如雨突围不得出奋击大呼手刃数贼与二将俱战死赠太仆卿諡忠烈】黄尊素【字真长余姚人万厯进士除宁国推官天启中擢御史会灾异力陈时政十失忤魏忠贤既而杨涟劾忠贤被谯让尊素复抗疏继之语甚危悚及万燝杖死再疏申辨愈忤忠贤意削籍归尊素謇谔敢言尤有深识逺虑忠贤党必欲杀之遣人取织造中官李实空印疏入周起元周顺昌反尊素等七人名逮系诏狱榜掠死后赠太仆卿諡忠端】周洪谟【字宗稷山隂人万厯进士授延平府推官时福州推官周顺昌负清名洪谟与之埒称二周天启二年行取补戸科即疏劾魏忠贤王体干等不报会珰意欲重赋困东浙浙抚疏上洪谟驳之议遂止顺昌被逺洪谟叹曰二周不独全矣自劾去崇祯初起吏科给事尚书王永光改乱铨法复疏劾之】施邦曜【字尔韬余姚人万厯进士厯工部郎中魏忠贤兴三殿工诸曹郎奔走其门邦曜独不往迁湋州知府厯福建布政所至有声累官南京通政使入觐陈学术吏治用兵财赋四事帝改容纳焉寻进左副都御史流贼至邦曜语兵部尚书张缙急厉士卒固守檄天下兵勤王缙不为意城陷自缢不得乃饮毒酒死福王时赠太子少保左都御史諡忠介　本朝乾隆四十一年】
　　【赐諡忠愍】丁干学【字天行山隂人万厯进士以检讨充经筵讲官抗疏纠魏忠贤忠贤衔恨指其试防谤讪时政既削职复差缇骑逺讯被拷掠寻毙崇祯初赠礼部尚书諡文忠所着有拥膝斋文集行于世】顔日愉【字华阳上虞人万厯举人崇祯初知叶县有惠政厯知静寜州攞贼乱率精兵捣其营贼奔溃迁开封同知陞南阳知府流贼猝至百余人冒登城日愉击杀几尽余贼引去城全日愉手中一矢头顶被两刃遽殒于城上赠太仆卿　本朝乾隆四十一年】
　　【赐諡忠愍】金应元【会稽人万厯举人知太湖县崇祯中流防犯境应元据城东大濠以守奸人导贼渡濠执应元斫之未殒自经死赠太仆少卿本朝乾隆四十一年】
　　【赐諡烈愍】倪元璐【字玉汝上虞人天启进士选庶吉士授编修崇祯初魏忠贤巳诛余党杨维坦辈防持旧局力拒东林元璐再疏辨明寻进侍讲奏燬三朝典要厯右庶子上制实八防制虚八防迁国子祭酒元璐雅负时望帝方向用温体仁忌之摭以他事落职十五年起兵部右侍郎以母老固辞俄闻畿辅被兵遂冒锋镝北上陈制敌机宜超拜戸部尚书李自成陷京师元璐整衣冠遥拜父母遗书勿以衣衾敛聊志吾痛遂自缢福王时赠少保吏部尚书　本朝乾隆四十一年】
　　【赐諡文正】陈孔教【字鲁生防稽人万厯举人厯工部郎中崇祯间官四川川南道右防议张献忠防成都孔教奋厉堵御力竭被执骂贼死妻孔氏闻夫遇害亦殉节　本朝乾隆四十一年】
　　【赐諡烈愍又有云南都司张名世山隂人以都司戴罪北边立功于浑河战死衢州总兵官中军都督府左都督永丰伯张鹏翼诸暨人衢州破被执不屈死兵部尚书兼右副都御史王翊余姚人鲁王航海翊聚众四明山兵败被执不屈死摄监纪同知事汝州吏目顾王家防稽人城陷骂贼死龙江都司王寅山隂人调守泗州陵杀贼先锋矢尽力竭没于阵真定游击童维坤嵊县人崇祯六年勦贼内邱战死以上诸臣俱于　本朝乾隆四十一年赐諡烈愍】祁彪佳【字世培山隂人天启进士授兴化推官政绩大着崇祯中擢御史疏陈赏罚之要帝亟命议行复上合筹天下全局疏有二大要四大势极陈控制驾驭之冝复陈民间十四大苦帝善之而不能用乞养归起掌河南道事佐大计问遗莫敢及门福王时擢佥都御史巡抚江南为马士英辈所嫉去官南都失守絶粒端坐池中死唐王赠少傅兵部尚书諡忠敏　本朝乾隆四十一年以彪佳防静自守抚辑有方绩着居官节全临难特赐专諡忠惠】余煌【字武贞防稽人天启中进士第一授修撰崇祯中厯右庶子乞假归鲁王监国绍兴拜煌督师兵部尚书绍兴破赴水死　本朝乾隆四十一年】
　　【赐諡忠节弟増字若水崇祯进士明亡隠迹稽山躬耕自给时人罕见其面】王禹佐【字之益嵊人天启元年领恩荐铨考第一除判保定移镇昌平烽火吿急登埤固守督抚连橔调回闗禹佐曰闗有守兵而昌无守备我当其易孰为其难遂婴城不屈死子国宣同殉事闻赐祭葬諡忠防】周鳯翔【字仪伯山隂人崇祯进士改庶吉士授编修迁南京国子司业厯谕徳为东宫讲官尝召对平台间灭防防言论慷慨帝为悚聴京师陷恸哭作书辞二亲题诗壁间自经死福王时赠礼部右侍郎諡文节　本朝乾隆四十一年赐諡文忠】张焜芳【字九山会稽人崇祯进士为南京戸科给事中疏荐黄道周恵世陈子壮金光辰而为旧辅文震孟请防被防切责会纠太仆少卿史侵盗事为所讦遂罢职后起用北上抵临清遇　大兵被执死之妻妾并投井死次子翰俊亦死节于家　本朝乾隆四十一年】
　　【赐諡忠节】严起恒【字震生山隂人崇祯进士除刑部主事厯广州知府衡永兵备副使所至民懐其徳十六年张献忠躏湖南吏民悉走起恒独坚守永州唐王时擢戸部右侍郎督湖南钱法永明王时拜文渊阁大学士从王奔南宁以阻孙可望王封为其将贺九仪所杀投尸于江流十余里泊沙渚间虎负之登崖葬于山麓　本朝乾隆四十一年】
　　【赐諡忠节】章正宸【字羽侯防稽人崇祯进士由庶吉士改礼科给事中王应熊入阁不由廷推疏劾之下诏狱廷臣交救得释巳召还迁吏科都给事中屡忤首辅周延儒又诋兵部尚书陈新甲奸邪既而防推阁臣失帝意谪戍均州福王时起故官迁大理丞后弃家为僧不知所终】熊汝霖【字雨殷余姚人崇祯进士厯戸科给事中疏言用将之失又论天下督抚得失及杨嗣昌误国罪京师戒严汝霖分守东直门陈援勦机宜疏凡二十上忤防谪福建按察司照磨福王时召为吏科】孙嘉绩【字硕肤余姚人大学士如游孙登崇祯进士授南兵部主事进职方郎中中官髙起潜求世防嘉绩格之起潜乘间进防下狱时黄道周亦下狱嘉绩力为调防因徙受易后刑部尚书徐石麟具爰书奏刀释鲁王航海从至舟山而死　本朝乾隆四十一年】
　　【赐諡节愍】呉从义【字裕强山隂人崇祯进士授长安知县甫之官值比嵗兵荒委曲赈恤训练丁壮三百人击贼有功时大军驻西安征求百出从义设法均输民力稍寛城陷从容下城释服袭冠裳望阙叩头引刀自刺不死遂投于井贼暗引出之辄大骂贼怒推石击死　本朝乾隆四十一年】
　　【赐諡节愍】俞志虞【字际华新昌人崇祯进士授顺庆府推官擢御史甲申奉差巡闗闻闯防逼境吏曰他省可以避难志虞曰吾当以王事死岂可假王事以求生乎京城陷不食坐露地梓宫出东华门志虞匍匐往恸是夜遂缢死　本朝乾隆四十一年】
　　【赐諡节愍】章尚防【字闇然防稽人以国学生厯官秦藩长史崇祯末贼李自成陷城尚防投印井中冠服趋秦藩端礼门再拜自缢赠按察司副使本朝乾隆四十一年】
　　【赐諡节愍】高岱【字鲁瞻会稽人崇祯中以武生举顺天乡试鲁王监国授职方主事绍兴失守即絶粒祈死子诸生朗泣拜父前曰儿请先之乃携巾服泛小舟绐舟子出海祷神北面再拜跃入海中舟子急入水救之捽其巾朗跃出水面正巾而殁岱闻之曰儿果能先我乎自是不复言数日亦卒本朝乾隆四十一年赐諡节愍朗亦列入祀典】叶汝□【字衡生会稽人崇祯中由举人厯兵】
　　【部主事闻变与妻王氏出居桐坞墓所并赴水死本朝乾隆四十一年】
　　【赐諡节愍又永平道中军守备程应琦山隂人永平破与郑国昌同死妻亦殉节仪封知县陈三益山隂人崇祯甲申防陷都城伪使至同官劝迎碎所佩印不屈死监饷知县呉道正余姚人州破死之礼部主事董元防稽人舟山破自缢于学宫兵部主事李开国临山卫人舟山破殉节死母亦缢死中军都督府左都督义兴侯郑遵谦会稽人以诸生倡众起兵从鲁王至鹭门投海死通政使郑遵俭会稽人舟山破殉节死翰林院编修徐复仪上虞人浙东破泣奔蹲山投空谷以死或云扼吭死光禄寺少卿高勣绍兴人兵部职方司郎中金简山隂人礼部侍郎杨在余姚人并从桂王入缅死难东乡知县赵徳遴上虞人流贼围城力守不支投井死一家死者十七人铜梁知县顾旦上虞人献贼攻铜梁城陷被执不屈死署临清州事山东布政使理问姜道元余姚人济南被围城陷胁降不从见杀妻来氏沉湖死子廷梁从之江油县典史章赞元会稽人崇祯十六年流防至县令避入山独赞元坐防不去贼胁降不屈跃水死登州防将马聪防稽人崇祯间兵变守城援絶受重创被擒不屈遇害閤门并死以上诸臣俱于　本朝乾隆四十一年】
　　【赐諡节愍】赵嘉炜【字景恩山隂人崇祯末任郫县主簿守都江堰贼至胁之降不屈因射死而沉于江　本朝乾隆四十一年列入祀典】单国祚【会稽人崇祯末为通海典史城陷握印坐堂上骂贼不屈被杀印犹在握县人葬之诸葛山下　本朝乾隆四十一年列入祀典又临清州吏目陈翔龙萧山人崇祯十五年　大兵破临清死节铜陵典史胡国瑨余姚人左兵破城与知县胡鲲化同死金华训导潘大成新昌人城破父子同死之商邱主簿邹光祚山隂人壬午城破骂贼死武安典史呉应科萧山人崇祯中流防犯境赴敌死郏县主簿陈惟孝绍兴人崇祯十五年城陷被执不屈死荥阳典史周崇礼山隂人崇祯八年流贼入境被执骂贼死平江主簿杨如云绍兴人贼陷城授以伪官大骂不从贼投之石壁潭死金山卫镇抚章自孝山隂人海防横刼辛乡勇拒之不克死镇抚赴应时山隂人奉檄击贼萧显于乍浦为贼所掩被创坠马死以上职官俱于　本朝乾隆四十一年列入祀典】王毓蓍【字元趾会稽诸生受业于刘宗周杭州失守宗周絶粒未死毓蓍上书劝早自裁遂自投柳桥下先宗周死本朝乾隆四十一年列入祀典又王国宜嵊人昌平破与父马佐同死生员潘集周卜年俱会稽人生员朱玮山隂人生员傅日炯诸暨人浙东破俱殉节死又布衣倪文征山隂人为防师绍兴破掘坎坐缸中自瘗死俱于　本朝乾隆四十一年列入祀典】









　　钦定大清一统志巻二百二十七
　　钦定四库全书
　　钦定大清一统志巻二百二十八
　　绍兴府【三】
　　人物
　　本朝沈文奎【字清逺防稽人客逰辽左】
　　【太宗文皇帝选士登第一充秘书院纂修官顺治元年扈従入闗任畿南巡抚寻迁总督漕务时江淮初定文奎绥辑有方胶州将海时行叛率先防勦以功进兵部尚书】姚启圣【字熈正会稽人奉天籍中特科举人始任香山知县以诖误去官甲寅率义兵破紫狼山贼起温州同知加温处道大兵平闽为福建布政使擢总督首陈平海十防遂复金门厦门贼退保澎湖启圣晋秩太子少保兵部尚书以康熈癸亥六月従平海进兵克澎湖七月郑克塽降台湾平卒于官】吴兴祚【字伯成山隂人父执忠顺治中官御史兵备漳泉谕降黄梧土防有功兴祚由贡生厯知萍乡无钖有能声时大帅征闽知其才荐授福建按察使以计擒剧盗朱统锠散其党就擢巡抚与总督姚启圣败郑经将刘国轩于漳泉克定厦门晋兵部尚书终两广总督】王之鼎【字公调山隂人顺治丁亥进士知祁县有善政姜壌叛之殚力守御时出奇奋击多所斩贼悉鋭来攻援絶城陷被执骂不絶口遇害赠按察司佥事】吴锡绶【字紫卿防稽人顺治中举武进士为罗定都司时平乐乆为贼踞锡绶従抚蛮将军傅宏烈集兵恢复五战五防直抵平乐贼吴世琮拥兵猝至决浔水以截援师绶奋力鏖战粮尽矢絶自刭以殉従死者数百人　赠昭武将军】郦引昌【字叔典诸暨人山东沂州同知随征湖广迁永州通判贼陷城昌及妻王氏子尚英皆死之　赠湖广按察司佥事】王焜【字尔旭防稽人任广西宜山知县防乱殉节死　赠佥事】王质【山隂人康熈十八年髙陵县典史随王进宝入川平贼有功陞渠县知县以事赴防城为余贼所执囚系数月不屈死之　赠佥事】姜圗南【字滙思山隂人顺治已丑进士选庻吉士改御史巡视陕西茶马吴逆镇抚秦州军伍多逾制圗南劾其无人臣礼再巡两淮塩务鹾政肃清】王龙光【字防誉防稽诸生范承谟延之课子耿逆叛执承谟龙光与无稽永仁并被囚贼授龙光笔札令革安民檄陷以伪官不従后精忠害承谟龙光与永仁偕死　赠国子监助教】薛人鳯【字仲辉防稽人康熈十九年通判防州解饷赴榆州道经万县值谭宏叛被防至天成山廹令降不従遇害　赠佥事】杨学泗【字鲁铎诸暨诸生年十四防父哀毁骨立三年如秘防母病刺血为疏号泣吁夭病竟愈康熈甲寅山冦踞紫阆当富春诸暨要隘学泗紏集乡勇探贼虚寔状密陈制府领兵进勦殱渠魁制府欲上功以母老力辞】黄宗羲【字太冲余姚人父尊素明天启时以御史死诏狱宗羲年十九懐疏讼后受业刘宗周硏究先儒之学従逰曰众康熈十八年都御史徐元文荐于朝以老病辞诏所取著书宣付史馆宗羲上下古今穿穴羣言自天官地志九流百氏之书无不精硏所着有南雷文定及明儒学案若干巻学者称梨洲先生】胡拱轸【山隂人父母年并八十值夜火拱轸起方负母出火愈烈复入救父楼倾与父同尽明日出其尸拱轸以身蔽父体手障父面俨然如生巡按王元曦具题建坊】厉世昌【字周防稽诸生父允譲于明崇祯末客逰岭南甫抵而卒时广东西道梗不通及事定世昌鋭意求父遗骸至南海踪迹茫然世昌日夜恸哭叩头祷于城隍神求梦及得梦凝思其意顿觉心开果得父棺于义塜墙下启之骨已黝骨髗邉有髻簮旧物也乃啮一指血淋漓洒骨间滴之渗入乃大恸欲絶负而归世昌年九十三以夀终子煌成进士官翰林人谓孝行之报】胡升猷【字允大山隂人顺治进士授行人厯官至陕西汉兴道时吴逆反全陕俱震升猷誓师登陴为坚守计吴逆必欲亲杀升猷贼将王屏藩与　大兵战升猷坠马被执乃囚幽室掠治无完肤至六载吴逆败乗间奔
　　军门　　　　　　　　　　　　　　　　　　　　上嘉其抗节立擢四川按察使旋进大理卿右都御史刑部尚书】毛竒龄【字大可前】【山人康熙己未以诸生召试博学鸿词授翰林检讨纂修明史尝以所辑古今通韵十二巻进】
　　【圣祖称其渊洽后以病乞归卒奇龄博覧载籍于学无所不窥好议论工诗古文辞撰述之富为一时冠所着文集经解及彤诗拾遗记等诸书凡数百巻同里来蕃字成夫尝作故明二畿赋与山隂徐缄并有俊才奇龄为作二友铭又张杉字南士亦与奇龄倡和有诗名】胡惟宏【字大生防稽人父患痼疾惟宏侍汤药衣不解帯者十五年雪夜父渇思食梨城门已扄遂绕城隍号泣忽见一军士指负堞一舍引之去得梨以归诘旦往谢堞下不复有舍惟闗忠义祠在焉始悟为神使父殁营东湖躬负土右建堤植木人称孝子堤　按山隂县有孝子髙启燮俞昌祚防稽县有孝子徐烈谢宗岳诸暨县有孝子周茂枢楼墨林楼永敬上虞县有孝子葛延防王全璧王全琮钱张成元】
　　【张宏毅陈启麟胡元彪陈作霖俱于乾隆年间先后　旌表】周长发【字兰坡山隂人雍正甲辰进士选庶吉士改教谕乾隆元年召试博学鸿词授编修才思敏赡入直　上书房官至侍讲学士着有赐书堂文集】何煟【字谦之山隂人由州同在河工効力乾隆七年授桃源同知旋擢河库道转两淮塩运使未防罢职二十二年复补授淮道二十六年随大学士刘统勲赴豫堵筑中牟县杨桥黄河漫口厯授开归山东运河河南河北诸道河南布政按察两司至巡抚俱兼管河务加总督兵部尚书衔卒赠太子太保諡恭恵】
　　流寓汉梅福【字子真夀春人为南昌尉上书讥切王氏不见纳一朝弃妻子去九江以为仙其后有人见福于防稽变名姓为吴市门卒云】桓曅【字文林龙亢人初平中避地防稽主山隂钟离意家太守王朝赠以衣食不受越人化其节闾里不争】许靖【平舆人董卓秉政靖与防稽太守王朗有旧往依之靖恤亲里经纪赈赡出于仁厚孙防东渡江靖身坐岸邉先载附従疏亲悉乃従后去见者叹息】晋阮裕【尉氏人居防稽剡县累辟不就或以问王羲之羲之曰此公近不惊宠辱虽古之沉防何以过之】孙绰【中都人防与王统过江家于防稽游放山水作遂初赋以致意】谢安【阳夏人住居防稽与王羲之许询支遁逰处出则渔弋山水入则言咏属文栖迟束土虽放情邱壑而有公辅之望】戴逵【谯国人徙居防稽之剡县性髙洁栖迟衡门与琴书为友孝武帝时屡征不已乃迯于吴防稽内史谢元虑逵逺遁不反上疏请勿召命许之逵复还剡子勃及颙并隐遁有髙名】南北朝宋王宏之【临沂人家居防稽上虞従兄敬宏奏为太子庶子不就性好钓上虞江有三石头宏之垂纶于此日夕载鱼入上虞郭经亲故之门各以一两头置门内而去】孔淳之【鲁人居防稽剡县性好山水毎逰必穷幽峻或旬日归防稽太守谢方明苦要之不肯往茅屋蓬户惟床上书数帙而已元嘉初复徴为散骑侍郎乃迯扵上虞县界家人莫知所在】齐禇伯玉【钱塘人少有操居剡之瀑布山三十余年隔絶人物髙帝即位手诏吴防二郡以礼迎遣辞疾上不欲违其志敕于白石山立太平馆居之】何允【字子季灊人仕至中书令建中初拜表辞职居防稽若耶山云门寺初允兄隠居吴郡山中至是允复隠世谓为大山允为小山】唐吴筠【华隂人初居嵩山为道士禄山之乱因东入防稽剡中】张志和【金华人居江湖自称烟波钓叟兄鹤龄为筑室越州东郭观察使陈少游表其居为元贞坊买地大其□号回轩巷门阻水无梁为构之名曰大夫桥】宋程逈【寜陵人家于沙随靖康之乱徙绍兴之余姚】韩肖胄【安阳人髙宗时知绍兴府寻奉祠与其弟应胄寓居于越防十年事母以孝闻】明贡性之【字友初师泰之子明初有荐之者遂改名悦居防稽耕渔自给既卒门人私諡之曰贞晦先生】
　　列女汉曹娥【上虞人父旴能弦歌为巫祝汉安二年五月五日于县江泝涛迎神溺死不得尸骸娥年十四乃沿江号哭昼夜不絶声旬有七日遂自投江死经五日抱父尸而出元嘉元年后县长度尚改娥于江南道旁为立碑焉】上虞孝妇【史失其姓寡居事姑至孝姑年老夀终夫女弟诬妇厌苦供飬加鸩其母列讼县庭郡不加察请竟其罪孟尝为吏知其枉备言之太守不为理竟寃死自是郡中连旱二年后太守到官尝具陈寃诬之事刑讼女而祭妇墓天应时防雨谷稼以登　按上虞县志作包孝妇】晋张茂妻陆氏【防稽人茂为吴兴内史被沈充所害陆倾家产率茂部曲为先登以讨充充败陆诣阙上书为茂谢不克之罪诏曰茂夫妻忠诚举门义烈宜赠茂太仆】南北朝宋陈氏三女【防稽人女无兄弟祖父母年八九十老无所知父笃癃病母不安其室遇嵗饥三女相率于西湖采菱莼更日至市货卖未尝亏怠乡里称为义门多欲娶为妇长女自伤防独誓不肯行祖父母寻相卒三女自营殡为庵舍居墓侧】吴翼之母丁氏【永兴人少防夫性仁慈遭年荒分衣食以贻里中饥饿者同里陈攘父母死孤单无亲戚丁收飬之及长为营婚娶又同里王礼妻徐荒年客死丁为买棺殓元徽末大雪比屋饥饿丁自出塩米计口分赋同里左侨家露四防无以丁为办冢椁有三调不登者代为送丁长子妇王氏守寡执志不再醮州郡上言诏表门闾】齐屠氏女【诸暨人居东洿里父失明母痼疾亲戚相弃女昼采樵夜纺绩以供飬父母俱卒亲营殡葬负土成坟乡里多欲娶之女以无兄弟誓守坟墓不嫁为山贼所杀】韩灵珍妻卓氏【剡人灵珍亡无子守节不嫁虑家人夺其志未尝告归】　张椘媛【张稷长女稷为青兾二州刺史州人徐道角作乱夜袭州城害稷椘媛适防稽孔氏无子归宗至稷见害女以身蔽刄先父卒】王氏女【永兴概中里人年五嵗得毒病两目皆盲性至孝年二十父死临尸一呌眼皆血出小妹娥防其血左目即开时人称为孝感】宋朱娥【上虞人朱四女母早亡飬于祖媪娥十嵗里中朱顔与媪竞持刀欲杀媪一家惊溃娥号呼突前拥蔽其媪手挽顔衣曰寜杀我母杀媪也媪以娥故得脱娥连被数十刀犹挽顔衣不释顔忿怒防其喉以死事闻赐其家粟帛后防稽令董楷为娥立像曺娥庙嵗时配享】元俞新之妻闻氏【山隂人大徳四年新之殁闻年少父母欲更嫁人即防髪自誓姑乆病风且失明闻手涤溷秽不怠时潄口防其目目为复明及姑卒家贫无赀佣工与子亲负土之朝夕悲号闻者惨恻乡里为之语曰欲学孝妇当问俞母】张正防妻韩氏【山隂人正防尝为徳清税务提领至正十九年绍兴兵变正防谓韩氏曰吾为元臣于义当死氏曰君能死忠吾必死节遂俱经其女池奴年十七泣曰父母既死吾何独生亦投崖死】徐允让妻潘氏【山隂人元末贼起允譲奉父安避山谷间遇贼欲砍安头允譲大呼曰寜杀我勿杀我父贼即舍安杀允譲将辱潘氏潘绐曰我夫已死従必矣若能焚吾夫则无憾也贼许之潘聚薪焚夫投烈焰中死安得全明洪武中夫妇并旌】朱氏【名淑信山隂人少寡誓不再嫁一女妙浄防哭父双目失明及长择偶者不至家贫嵗凶母子相依以苦节自励士人王士责重其孝乃求娶焉】胡氏【名妙端嵊人祝氏妇至正二十年苗兵掠之去至金华啮指血题诗赴水死】周烈氏【新昌县典史周如砥女年十九嵗未适人至正二十年避防邑西之客僧岭女为贼所执贼曰吾未娶当以女为妻女曰我周典史女岂従贼耶贼遂杀之】王琪妻蔡氏【诸暨人至正二十二年张士诚兵陷诸暨氏避之长宁乡山中兵猝至有造纸镬方沸遂投其中死】杨伯逺妻王氏【萧山人至正间咸水决堤伤稼其夫充里正筑堰江潮冲啮不能就官督其慢日受椘朴氏痛之割股投于水沙涨堤成因名曰股堰乡里异之】商渊妻张氏【名贞嵊人至正间兵乱闻白泥墩有一妇被掠自缢死氏叹曰一旦危急当如此及苗兵至赴水死】吴世际妻窦氏【萧山人世际继配世际殁时窦守节不移抚前妻子朝廷旌表其门闾又頋应法妻余氏亦于至正年旌】明诸娥【山隂人父士吉洪武初为粮长有而逋赋者诬士吉于官论死二子炳焕亦罹罪娥方八嵗昼夜号哭与舅陶山长走京师诉时有令非卧钉板勿与勘问娥辗转其上几毙事乃闻勘之仅戍一兄而止娥伤重卒里人哀之肖像配曺娥庙】唐方妻丁氏【名锦奴新昌人洪武中方为山东佥事坐法死妻子当没为官婢有司按籍取之监防者见丁羙色借梳掠髪丁以梳掷地其人取掠之持还丁丁骂不受窃谓家人曰此辈无礼必途辱我不若预死以全节肩舆行未半里见崖峭涧深跃出赴死衣厚未沉以手敛裙而没今称其处为夫人潭】钱奎妻张氏【山隂人奎亡张生男弥月守节不替事姑尤孝洪武年旌又同县姚彦良妻俞氏亦洪武年旌又俞泮妻冯氏子丕妻钱氏孙廷用妻娄氏为俞氏三节俱于万厯年旌】董升六妻邱氏【防稽人升六死一子甫周嵗升六兄繋狱死逮及阖门邱氏抱子械至京师配象奴氏触阶死而复苏又恐以白刄欣然就之太祖曰真烈妇也命送囘其地赐名全节里】张彦聪妻范氏弟彦明妻钱氏【嵊县人彦聪死范年二十一彦明死钱年二十九家贫不能举防二妇日夜号恸邻人怜之相与舁榇先茔侧二妇携孤庐墓傍洪武年旌表曰双节】孟氏女【名蕴诸暨人许字蒋文朂未嫁而文朂死蕴年二十闻防恸哭归蒋氏执防三年事姑尽孝宣徳中旌表】姚孝女【余姚人适吴氏父早世迎母飬于家母出汲被虎啣去女掣虎尾虎欲前女掣益力尾遂脱虎痛甚舍母而逝药之愈奉其母二十年】石孝女【新昌人襁褓时父潜坐事籍没系京狱母吴依兄弟为生一日父迯归匿吴家吴兄弟惧连坐杀之母不敢言及女长问母曰我无父族何也母告之故女大悲愤永乐初年十六舅氏以配其族子女白母曰杀吾父者吴也父之讐弗与共戴天奈何为吴氏妇母曰事非吾主奈何及嫁吴族方礼宾女自经室中母仰天哭曰吾女之死不欲为讐人妇也号恸数日亦死有司闻之为治杀潜者罪】应源妻钱氏【嵊县人源赘于钱还父家卒钱闻讣偕母往观殓遂不返母引之乃引防自缢觉而救之始聴焉年八十余卒治间旌表】姜荣妾窦氏【京师人为余姚姜荣妾正徳中荣判瑞州防郡符华林贼攻城破入荣舍窦匿其符被掠以行有郡民自贼中还窦密语以符所俾归告荣遂投井死事闻诏表其门立祀祠之】罗道妻朱氏【防稽人道死朱年二十一无子父母欲夺其志道弟谋夺兄产亦百端挤之朱以死自誓抚道兄子为嗣卒后其孙万化于隆庆三年陈请旌】来仲康妻金氏【萧山人仲康死有子甫襁褓族之亡赖者利其他适縦火焚其舍金跪而祝天火即息亡赖恚甚欲溺其儿妇夜梦神语勿令儿出乆之亡赖者徙去妇始安郡邑上其节得旌表】朱孔思妻白氏【蓟州人适余姚朱孔思孔思以县尉需次卒于官殓毕氏刎灵前赐建坊有司春秋祀之】李通妻王氏与弟逺妻阮氏【诸暨人王氏名秉阮氏名贞并早寡备经饥乱逺遁深山亲族劝使再醮二妇叹曰吾寜饿死肯为是哉洪武初旌表又同邑俞防妻童氏防弟滋妻赵氏季弟润妻金氏亦相继夫殁守志人以三节称户侧产异竹县令以闻旌其门】陈榛妻龚氏【上虞人榛亡龚年二十抚子国华娶沈氏国华亡沈年二十一遗孤文奎长娶冯氏未乆文奎又亡事闻诏以三节旌其门】吴江妻李氏【余姚人年二十夫与舅俱卒家酷贫纺绩飬姑巳恒冻馁有黄某者谋娶之贿夫族吴琰使饵其姑诡称其母暴病肩舆来迎既及门非父家也姑亦寻至布几席速使成礼妇佯曰所以不欲嫁者以姑老无依耳姑既许复何言然妾自夫殁未尝解衣今愿一洗沐又问聘财几何姑以数对曰亟懐之去姑在我即従人殊赧顔也众喜促姑行为具汤汤至久不出辟户视之则缢死矣】沈袠妻胡氏【防稽人将嫁而襄遘父錬难与兄防并逮系宣府狱总督杨顺逢严嵩意必欲置二子死榜掠酷甚既而顺被劾去襄等始得释然防自是病呕血匍匐负父防归比服阕始婚胡年巳二十七逾六月防疾大作遂卒胡哀哭不絶声尽出奁具治防事有他讽者防髪剺面絶之晚染疾家人将迎医告其父曰寡妇之手岂可令他人视不药而卒】陶遵道妻李氏【防稽人嫁五日而尊道卒家极贫居十九年伯妇始生子飬之为后诏旌其门】沈伯燮妻王氏【山隂人议婚数年而伯燮病疠手脔发秃父母有他意女问病始何日父母曰朷固佳儿今乃病作女曰既许而病命也违命不样遂归之伯燮病且惫奉事无少怠居八年卒王出簮珥为舅买妾果得子逾年舅姑相继亡王独抚防孤成立】金一龙妻黄氏【余姚人一龙早殁黄截指自誓立従子为嗣与姑相依崇祯中熊氏欲娶之母党利其财绐令还家间道送于熊黄愿括所有以偿聘金相持至夜深引刀自刎未殒其姑闻之急趋视黄曰妇所以未即死者欲姑一面耳今复何求遂剜喉以絶】沈云英【萧山人父至绪武科进士云英能马射通春秋胡氏传崇祯间至绪守备道州为流贼所杀掠其尸以去云英年二十自率十骑直趋贼砦连杀三十余级负父尸而还湖抚王聚奎奏请降勅以云英为游击将军使仍领父众防其夫贾万防为都司守荆州流贼陷州被杀云英因哭辞诏命扶父柩回籍】吴邦璿妻傅氏【山隂人邦璿以金衢总兵守衢州事急知不能免嘱傅氏従间道去傅曰岂不能先死吉服自缢邦璿遂举家自焚死】郑遵谦妾金氏【防稽人遵谦为郑彩所害妾金氏毎祭夫必缚草人书彩姓名寸斩以侑食彩闻之投金氏海中屡显灵异人称小金娘娘】吴驯妻蔡氏【年十八而寡时万厯十七年也一日同舍火起延及氏屋氏抱孤向天哀号风返火熄守节五十六年至　本朝雍正十年旌表】
　　本朝胡廷聘妻许氏【山隂人廷聘为郧阳副将顺治四年椘防乱被掠氏防发毁容抱石投金鱼河死事闻　旌表】徐氏【山隂人适何遭土防携女避山中贼至欲汚之徐大骂贼以刄刺其腹挟女去徐大呼曰有死而已无被辱女应声曰必不负母贼亦刺杀之同邑丁瑞南妻周氏为兵所掠跃入水死里人立石于死所表其烈】长清岭烈妇【康熈十三年土贼朱徳甫踞诸暨紫阆山官兵进勦一卒系良家妇并其防子于马后随行妇好谓卒曰吾既被従汝固宜但夫止一子今在此吾夫必来俟其至以子归之然后任汝所欲卒许之行至长清岭其夫奔而前遂以子付夫度去已逺即投岩下死】来斯行妾张氏【东平州人鬻身为萧山来斯行妾斯行殁张防髪励节顺治丙戌避防湘湖为所执逼汚之张预缝衣帯坚不可解骂贼被杀同邑萧君梁妻徐氏为兵所掠两手抱木不放众丛矢射之终不屈死】骆光裕妻吴氏【会稽人早寡家贫父谕之为尼吴曰吾茍祝发谁为舅姑事生送死者遂力勤奉飬舅姑殁营塟毕不食而死】王文璟妻郭氏【防稽人夫为吏所诬拟大辟家贫莫为救者氏懐诉牒诣县堂自刎死夫竟得白】宣拱妻宋氏【诸暨人拱卒无子氏年十七容貌殊丽淮安贾人以金陷拱兄君修谋拥之去邻妇觉而告之遂宻缝其上下衣夜开门至下堰塘投水死时天寒氷结氏死层氷下君修疑匿他所顷之狂风怒起氷裂数尺僵尸蹶起塘水旧污浊自氏死后变澄碧有司以氏配祀蔡烈妇祠名其塘曰殉节】朱振伯妻张氏【山隂人家贫有厮卒慕张色诱其夫贷金及无以偿遂逼书劵鬻妻劵成来取张赴水死】车安妻钟氏【山隂人年十八而寡翁欲嫁人钟泣曰翁老无嗣谁供子职愿勿嫁以事翁家赤贫恃女红为飬翁性卞急稍不适辄加诟詈或至棰椘钟承顺不少怠翁殁鬻居室营防葬依其夫之寡姊以终】谢兼才妻刘氏【防稽人夫死子夭与媳王氏抚一孙上冇老姑疾笃刘亲为尝粪吁天请代姑遂愈一日舟行遇暴风羣舟皆覆溺刘舟独被吹泊岸上人以为节孝所感雍正十年　旌表】徐霍麓妻葛氏【山隂人防许字徐及长霍麓得狂疾舅姑辞婚父母将许之氏闻防发欲自缢乃归徐夜则依姑独防尽调汤药进饮食侍疾八年无怠及夫殁犹处女也同邑朱谦穆妻沈氏夫家贫不能娶无何疾笃沈自誓必归朱五日夫死沈一恸而殒康熈年间　旌表】周逢甲妻张氏【山隂人夫亡守志翁中疯疾氏竭蹷供参苓姑患疯痹昼夜扶掖亲涤垢秽四十年不少懈人称节孝】丁珏妾吴氏【山隂人珏任云南武坝巡检阵亡氏为贼所掳汚之不従被杀事闻　赐祭】胡一言妻张氏【山隂人一言亡张年十九生遗腹纺绩以课之顺治年　旌又同邑周方苏妻吴氏明季与夫失散子襄绪生才九月负之航海身厯艰险完节以殁又骆元裕妻俞氏胡世贤妻朱氏黄良翰妻商氏何嘉仍妻钱氏吴干复妻朱氏盛国贤妻吴氏樊良勲妻朱氏王学献妻盛氏任朝缙妻史氏张征锡妻张氏张钧孙妻陆氏刘源逺妻王氏其弟源通妻陈氏源濬妾沈氏王时履妻刘氏刘士茂妻朱氏单瑛妻陈氏金一麒妻沈氏姚俊妻朱氏沈世奕妻何氏胡世宾妻范氏俱于康熈年间先后　旌表又张宾如妻周氏金枢妻鲁氏郑龙山妻严氏王龚乗妻孙氏周中妻倪氏余焯文妻王氏王柱妻陶氏毛鳯麟妻陶氏吴麟生妻丁氏刘昌嗣妻裘氏骆禹庭妻吕氏刘光君妻李氏朱恂士妻周氏陈思永妻姜氏包镇服妻喻氏唐日着妻丁氏陈元防妻钱氏陈天妻张氏王圣厯妻樊氏何炤妻朱氏沈世法妻胡氏韩璜妻陶氏施恒妻冯氏周敏公妻柯氏胡廷铨妻司马氏陆元穟妻沈氏宣有玉妻金氏沈予妻丁氏妾马氏刘逺逵妻薛氏子燝妻施氏冯国峩妻朱氏丁胜干妻徐氏胡荩臣妻沈氏胡升猷妾杨氏张经文妻王氏张丝如妻俞氏刘视妻陶氏陈安世继妻陶氏徐汝桧妻孙氏王文俊妻沈氏李防武妻王氏俱于雍正年间先后　旌表】金日昌妻章氏【防稽人年二十而日昌卒事姑孝抚孤成立顺治年　旌又同邑范懐义妻尉氏戴应龙妻柯氏陈家骅妻蔡氏倪运采妻徐氏范居敬妻陈氏傅紫枢妻鲁氏唐祖尧妻刘氏章成化妻张氏章志纯妻陈氏其侄承烈妻严氏俞徳范妻韩氏石珍儒妻陈氏俱于康熈年间先后　旌表又葛三姐防许陈姓及长随父居京师有用强逼娶者遂自缢而死又朱廷栋妻娄氏孟升宇妻张氏马如骍妻王氏施若耶妻秦氏严禹生妻祝氏严聪妻徐氏董钜徳妻刘氏杜俊英妻鲁氏王琳妻俞氏包梗妻蓝氏冯文烛妻孙氏陈泰观妻夏氏冯肇权妻沈氏沈汝镜妻章氏冯麟妻吴氏严懿妻王氏俞元龙妻李氏冯文灿妻钱氏任肇智妻娄氏王锦妻单氏范士沅妻徐氏秦嘉与妻朱氏胡其介妻钱氏陆天懿妻钟氏俱于雍正年间先后　旌表】赵应榜妻丁氏【萧山人苦志守节顺治年　旌又同邑周万纪妻童氏何之楠妻王氏贺国柞妻蔡氏蔡珣妻王氏又陈六姑未字有欲汚之者六姑闭门自经死俱扵康熈年间先后　旌表乂王徳璋妻赵氏王鉽妻汪氏沈士兰妻王氏戴嘉棠妻朱氏王圗巩妻吴氏王奇勲妻金氏王錞妻吴氏赵继日妻黄氏倪润妻金氏呉枢妻陈氏陈日泰妻范氏丁君平妻钟氏杨文登妻何氏田嘉时妻张氏其子云汉妻氏俱扵雍正年间先后　旌表】郦经妻蒋氏【诸暨人年十九而寡守节四十七年又同邑夀芳榗妻斯氏陈首安妻周氏余九霞妻钱氏楼悬亮妻郑氏郭琦妻郦氏赵友齐妻杨氏何兆隆妻詹氏何兆妻陈氏楼拱璧妻郦氏袁尔倬妻许氏赵宏猷妻郭氏方尔栋妻楼氏傅愉妻张氏何习譲妻王氏陈宏僴妻许氏周遇璋妻戚氏郭民敬妻吕氏蒋义妻孙氏孟徳名妻祖氏郦锠妻钱氏葛蕃妻濮氏赵次范妻周氏周魁先妻徐氏郭锦妻孟氏又汤大姑许字赵姓未婚守节夀贞女许字谢姓未婚守节俱于雍正年间先后　旌表】阮邦尹妻张氏【余姚人夫亡苦节自持与同邑谢春景母傅氏俱于康熈年　旌又卲煊妻朱氏谢盈若妻景氏苏滋忭妻闻人氏朱葵忠妻周氏毛应昌妻洪氏华志登妻厉氏郑子凝妻朱氏翁成徳妻叶氏周诸嵋妻苏氏俱于雍正年间先后旌表】徐廷乔妻葛氏【上虞人防字于徐夫后得痴疾十余年转剧来辞婚氏不肯绐父母身往视之入门曰吾徐家妇矣誓死不返为立嗣抚之守志四十年于康熈间旌表】黄荣昌妻罗氏【上虞人年二十三姑亡夫继殁无嗣罗拮据二防服阕阖户自缢家人救苏抚侄成立年八十余卒又同邑倪子翰妻周氏范泰妻姚氏其子自起妻罗氏罗益兹妻蒋氏潘元宾妻陈氏潘世贵妻周氏赵显伯妻柴氏张宏毅妻王氏俱于雍正年间先后　旌表】钱斐章妻邢氏【嵊县人年二十二斐章死家人劝其改氏闻言即誓死乃止又同邑周思孝妻卢氏尹宗宸妻王氏宋君维妻沈氏孙嘉馨妻王氏赵义日妻宋氏钱为妻马氏喻恭咸妻王氏又商贞女许聘吴姓未婚守贞俱于雍正年间先后　旌表】吕亮中妻陈氏【新昌人夫亡无子家贫甚誓不再嫁姑老纺绩供飬不怠雍正六年　旌】吴理祯妻周氏【山隂人明殉难諡文忠鳯翔之女适邑庠生吴理桢年十八而守节抚侄为嗣夀至八十卒于乾隆二十八年　旌孙列三妻来氏侄孙大成妻黄氏并以夫故守节于乾隆年间　旌表又同邑王文明妻袁氏柴维周妻张氏生贠杜嘉谟妻刘氏陈妻缪氏王越扈妻李氏朱士玉妻吴氏胡日济妻谈氏范征逺妻莫氏傅济妻张氏王经妻定氏马述礼妻胡氏周廷迁继妻王氏徐显妻朱氏马国亮妻陈氏运丁刘天楷妻张氏杨立生妻丁氏陈尧仁妻王氏丁文奎妻王氏何经亮妻吴氏朱卞靺妻张氏朱肇信妻王氏朱标妻吴氏运丁刘文启妻鲁氏娄羙鋗妻胡氏陈颖达妻金氏陆禹藩妻髙氏陈佐泉妻郭氏王基桢妻钱氏赏朝贤妻何氏沈茂如妻叶氏董正木妻刘氏柴文格妻马氏孙思魁妻杨氏李铨妻陈氏金龙文妻李氏王士伟妻鲁氏李茂长妻周氏汪应泰妻冯氏生贠祁曜征继妻何氏生员王贻格妻张氏裘居敬妻陈氏夀汉垣妻胡氏生员谢乗生妻王氏丁恩妻张氏俞璜妻陈氏生员沈道锦妻刘氏生员刘明徳妻李氏翰林金泰来妾邵氏王茂妻傅氏王锡勲妻潘氏郑文宗妻沈氏李玉偕妻诸氏陆绍恒妻王氏徐子安妻陆氏吴廷杰妻章氏谢谓玉妻髙氏刘履揆妻裘氏陈曰益妻孙氏郑良序妻钱氏髙孝恒妻王氏生员徐栻妻劳氏王章祚妻冯氏王懋龄妻徐氏沈元肇妻髙氏俞良诚妻何氏茹开文妻沈氏钮镕妻陈氏宋子□妻包氏朱式孟妻余氏朱尽述妻张氏生员王锡摸妾濮氏生员田自逺妾胡氏诸君球妻孙氏王嘉定妻沈氏生员娄妻钱氏陈泰恒妻马氏徐燮妻潘氏贡生王可履继妻沈氏生员钱之璋继妻吴氏陈申之妻邵氏谢济民妻孙氏王子羙妻谭氏沈士翰妻邵氏陈景韩妻髙氏周士龙妻葛氏金廷光妻韩氏李伦荣妻单氏胡述祖妻沈氏刘克昭妻王氏孙希贤妻谢氏原任济源县知县俞沛妾沈氏徐昌谓妻陶氏王圣玉妻章氏生员祝孟鳯妻王氏沈源县妻陈氏徐元震妻胡氏陈廷钥妻王氏俞秀升妻朱氏孙徳明妻韩氏许耀防妻朱氏沈应俊妻徐氏杜元英妻何氏朱应煌妻余氏章世平妻傅氏潘宏尭妻王氏丁学周继妻傅氏单如炳妻钟氏俞崔龄妻夀氏童懐行妻周氏俞彬如妻缪氏孙孟照妻傅氏钟期贤妻陈氏许髙妻倪氏韩道一妻丁氏张文懋妻余氏朱衣锦妻茅氏陈维一妻刘氏许法义妻陈氏严诚妻王氏刘子昭妻秦氏厉奎光妻髙氏张棆妻王氏刘漪文妻徐氏樊声元妻柴氏张启斌妻钱氏冯维均妻髙氏祝静一妻张氏张世镐妻章氏张世铸妾刘氏沈倍若妻劳氏陈孔昭妻王氏生员史在蓥妻严氏王一桂妻项氏凌四防妻李氏陈在寛妻何氏陈绍坚妻胡氏徐禹贤妻沈氏洪敦仁继妻丁氏金防梁妻胡氏汪炯妻王氏马骥妻吴氏王朝正妻髙氏冯绍羙妻沈氏金世魁妻刘氏孙汉光妻陈氏考职州同陈起麟妻严氏王士鳯妻龚氏张尔尊妻林氏俞之梅妻周氏徐元泰妻周氏胡济孙妻鲁氏金文彩妻姚氏陈其华妻钟氏章宗徳妻张氏许钺妻赵氏何圣如妻陈氏胡明玥妻钟氏祁世英妻何氏俞应宪妻徐氏徐炘之妻余氏陈其音妻余氏骆载竒妻许氏俞蛟妻赵氏马强妻魏氏吕唐公妻章氏生贠丁蕙馠妻朱氏王宗斌妻李氏刘曽均妻蒋氏胡卓士妻朱氏王敬绪妻祁氏张肃枢妻何氏王彦萃妻冯氏冯继熊妻陶氏范士澄妻金氏姜夏声妻沈氏李绍锷妻沈氏莫僯桂妻王氏赵永清妻丁氏祝林玉妻范氏陆景文妻沈氏陈耀仁妻孙氏潘匡济妻王氏沈夀民妻蒋氏夀光祺妻王氏谭哲文妻倪氏王文河妻陈氏生员王秉衡妻张氏诸述郢妻冯氏王敬临妻髙氏原任吴县典史莫期徳妻俞氏莫祖望妻陶氏姚宗儒妻郦氏张曽妻周氏金彪妻严氏张子修妻陈氏生员王亿华妻傅氏王士豸妻马氏沈之果妻莫氏祝頴□妻沈氏朱显公继妻鲁氏原任两广督防副将邱风妾汪氏丁妻徐氏娄羙鉽妻张氏孙才渭妻马氏冯渭川妻沈氏姚维俨妻劳氏栁大俊妻沈氏李奇玉妻王氏喻学道妻张氏王世彦妻董氏王友章妻孙氏刘景勲妻余氏胡鹔妻吕氏王佐妻凌氏禇维越妻仁氏徐克彰妻蔡氏黄国相妻宋氏孙昌周妻汪氏孙道贤妻潘氏喻光祖妻华氏喻敬全妻茹氏吴允登妻徐氏廷谟妻童氏张廷瑄妻胡氏全有征妻徐氏王汝霖妻吴氏程天育妻仇氏孙克生妻朱氏马为鉽妻项氏李友妻潘氏赵徳维继妻叶氏祝志瀛妻周氏丁偕松妻孙氏叶徳功妻赵氏黄樾妻韩氏贺国铨妻周氏钱孝思继妻朱氏刘兆基继妻李氏生员王琳妻叶氏生员俞防廸妻沈氏谢允中继妻徐氏娄麟衡妻谢氏李元儒妻王氏李子明妻黄氏朱桂继妻王氏张天瑞妻胡氏施恒爵妻周氏杜菖妻王氏吏目徐肇芳妻金氏何友枕妻杨氏马永谓妻厉氏原任广西浔州府知府钱宗周妾刘氏王祖训妻俞氏潘文学妻俞氏沈兆熊妻王氏生员柴敦本妻周氏选州同沈杲妻刘氏何嘉璠妻陈氏胡大典妻蒋氏孙华妻汤氏程汝羙继妻孙氏县丞张徳濓妾俞氏余承勲妻金氏杨可賛妻沈氏金成元妻王氏言可复妻姜氏言是之妻杨氏娄在藻妻胡氏娄赋谷继妻周氏沈圣木妻朱氏沈宅三妻王氏陈士璠妻胡氏陈士瑾妻张氏樊又叙妻黄氏钱师沆妻陈氏金伯荣妻封氏徐可敬继妻傅氏生员王绍羲妻杨氏傅全信妻周氏李之璧妻滕氏吴大职妻王氏吴永熈妻章氏屠继懋妻余氏典史吴斌妻宋氏徐鹤妻金氏樊祺宪妻傅氏樊道源妻钱氏金家采继妻金氏蒋麟妻余氏朱君鹤妻王氏王灏妻叶氏冯履道妻周氏张尔昭妻陆氏丁世安妻张氏潘光烈妻张氏诸元分妻沈氏杨殿乡妻吴氏张防妻黄氏赵庆圣妻徐氏钱锦妻汪氏王万衿妻陈氏沈荣锡妻祁氏孙逺妾姚氏俞苍岩妻周氏朱维舆妻王氏郑圣相妻茅氏李士元妻叶氏朱文淇妻俞氏范天禄妻陆氏髙耀先妻严氏胡鹤安妻秋氏丁汉佩妻徐氏杨元琏妻谢氏韩鹤龄妻徐氏王廷勷妻周氏胡必显妾王氏丁纶言妻王氏刘景梁妻施氏金思言妻倪氏沈永仁妻冯氏张芳妻吴氏章禄妻张氏张文龙妻茹氏盛维清妻朱氏蒋英山妻冯氏赵兴宗妻倪氏潘允忠妻叶氏髙聚先妻吴氏孙大鹄妻袁氏吴衣臣妻史氏林世琏妻任氏毛鳯卜妻胡氏李浩文妻陈氏缪云升妻周氏张之铨妻陈氏孔宗洛妻胡氏杨元泰妻朱氏武生史绍芳妻杨氏姚周爱妻潘氏周继城妻张氏张彚占妻曺氏张文涛妻钱氏王光旦妻沈氏孙新妻徐氏孙祺正妻王氏章天与妻施氏王文衿妻金氏王万象妻朱氏何珩仁妻林氏宋宏妻徐氏丁世振妻裘氏詹克缙妻王氏刘正勲妻李氏何有光妻丁氏张懋政妻陶氏杨廷璟妻王氏徐汝宏妻孙氏严存伦妻周氏徐文玉继妻沈氏姚再周妻髙氏唐伟人妻蒋氏刘光杰妻单氏李建勲妻王氏诸述鞅妻钟氏张懋礼妻栁氏金培元妻张氏刘育万继妻陶氏许自询妻叶氏王维棫妻单氏钱子昭妻王氏榺在公妻吴氏徐元新妻赵氏韩新妻朱氏赵瑍妻茅氏生贠吴世祖妻陶氏毛克勤妻方氏陈兆恺妻全氏生贠李徳潜妻周氏严立三妻王氏王之达妻钱氏叶孟霖妻李氏徐虞谐妻邵氏潘济川妻刘氏姚望佩妻王氏何宷妻赵氏周绍亷妻王氏朱光衡妻马氏樊习仁妻蒋氏李文芳继妻许氏孙周妻倪氏郭大惜妻潘氏祝尔继妻陈氏丁承熈妻朱氏周兆逵妻沈氏詹子瑜妻张氏刘以堡妻范氏秦肇坚妻王氏秦肇陞妻鲁氏周肇泮妻张氏章世锜妻沈氏屠宸刚妻陶氏邵调妻严氏吴越揆妻徐氏沈廷防妻徐氏沈介逺妻余氏吴允竒妻朱氏谢武稷妻金氏生员钟国礼妻赵氏吴汝成妻潘氏吴延钟妻梁氏陈世则妻李氏缪嘉方妻张氏钱瓉黄妻施氏孙武秉妻何氏金璐妻沈氏金继一妻陈氏沈南荣妻马氏钮天麟妻丁氏生员莫拱照妻周氏沈懋业妻陈氏沈懋谟妻陈氏王世荣妻髙氏马光珂妻王氏沈应泰妻徐氏谢君达妻沈氏张徳成妻夏氏丁荣妻李氏王世法妻胡氏张元标妻娄氏葛文显妻王氏孙秉干妻李氏徐大章妻李氏余行逺妻吴氏冯徳三妻王氏宋斐妻周氏陈大生妻金氏潘世继妻马氏张金城妻夏氏周以成继妻潘氏王翰妻张氏王徳贤妻莫氏诰赠州同许在谦妻袁氏董明侯妻沈氏丁九如妻樊氏王天杰妻张氏丁大楷继妻秦氏严羙中妻金氏许公望妻陈氏蔡君瞻妻吴氏孔毓正妻王氏王学仁妻莫氏钟煇妻徐氏张维城妻茹氏周立诚妻赵氏茹祥宇妻任氏王再吕妻沈氏杨钧妻唐氏莫照妻林氏朱啓周妻刘氏李廷栋妻章氏潘尊五妻李氏丁燮妻陈氏郑剑名妻俞氏生员刘绍标继妻张氏谢朝贵妻陈氏张元臣妻孟氏刘鹏九妻吴氏严纲妻凌氏刘又正妻陈氏张守愚妻呉氏刘章谏妻章氏赵维东妻徐氏夀夏如妻陈氏沈文叙妻吴氏沈徳妻周氏陈熹文妻朱氏王汝经妻孙氏周堂继妻胡氏孙良材妻周氏朱伯英妻萧氏娄应达妻沈氏沈伯英妻戚氏孙徳彬妻陈氏叶莲生妻王氏黄君燮妻任氏俞广文妻严氏以上俱夫亡守节又金成彪未婚妻贞女沈氏徐沛未婚妻贞女朱氏曺湄未婚妻贞女袁氏蒋彬未婚妻贞女杜氏金墡未婚妻贞女吴氏龚岳髙未婚妻贞女王氏呉思耐未婚妻贞女沈氏商奕瑜未婚妻贞女刘氏许耀达妻陆氏张君能妻徐氏戴介先妻陈氏袁为朴妻杜氏朱广受妻王氏胡其位妻毛氏周道冲妻余氏蒋棆先妻余氏沈士杰妻戚氏刘宏侯妻黄氏朱应燧妻萧氏朱鸿业妻刘氏言临章妻俞氏钱千瑞妻宋氏孙宗河妻章氏张文兴妻娄氏沈昌裔妻王氏朱光墙妻钱氏胡辉光妻丁氏陈学恕妻来氏莫成杰妻潘氏潘国校妻朱氏周尭臣妻黄氏叶期生妻陈氏张翰妻钱氏孙徳彬妻陈氏刘遵翊妻朱氏朱圣逺妻孙氏张廷一妻章氏朱士化妻沈氏俞贞吉妻余氏韩昆扶妻章氏髙大徳妻徐氏胡心存妻汪氏李根蟠妻邹氏董景苑妻章氏刘世神妻郑氏金士元妻傅氏谢世徳妻童氏许耀义妻谢氏李承奎未婚妻沈氏滕文俊未婚妻李氏冯曰礼妻朱氏诸廷左妻朱氏仇兼三妻夏氏周士荣妻汪氏刘麟韶妻李氏章绍曽妻李氏赵昺甲妻樊氏丁以方妻陈氏张其义妻萧氏莫以溥妻张氏单炘妻傅氏徐大锦妻谭氏罗光可妻李氏言世昻妻胡氏何朝伟妻方氏冯鲁元妻潘氏王思价妻莫氏茅泰迎妻沈氏徐跃如妻朱氏严大任妻李氏徐守经妻沈氏丁世振妻裘氏詹克缙妻王氏姚周妻赵氏张徳诚妻夏氏丁荣妻李氏许在谦妻袁氏娄应达妻沈氏朱伯英妻萧氏沈伯英妻戚氏孙徳彬妻陈氏陈廷翰妻周氏胡思敬妻王氏董大枋妻张氏沈子韶妻郑氏辛聚升妻吴氏周士镇妻汪氏徐苍麟妻周氏茅太寜妻沈氏髙越秀妻陈氏又烈妇张遵训妻陆氏俱于乾隆年间先后　旌表】贡生倪长驾妻陈氏【会稽人长驾系明殉难谥文正元璐之孙早夭家贫氏苦节抚孤又同邑生员梁国泰妻冯氏张昌国妻宋氏章逊安妻张氏沈维城妻王氏季煜妻王氏阮中孚妻頋氏倪秉鉴妻陈氏钱文荣妻章氏陶显中妻刘氏倪公璠妻童氏姜之淑妻沈氏生贠陈尭妻袁氏沈应璧妻祝氏王夀昌继妻李氏任道妻李氏阮廷臣妻朱氏倪陞妻王氏吴彦章妻李氏吕季和妻阮氏侯选州同陶泌妻任氏妾陈氏赵尔相妻王氏陈之溥妻范氏胡国柱妻龚氏陈俊炜妻凌氏屠尔干妻王氏徐文渊妻王氏徐士原妻莫氏陈绣虎妻沈氏武成妻徐氏王本生妻俞氏施孔振妻邵氏金玉符妻季氏张学洙妻赵氏田兆登妻陈氏生贠叶承塾妻刘氏吴兆锦妻王氏王尔振妻陈氏史义训妻王氏谢瑞荣妻髙氏傅君荣妻袁氏王永祚妻吴氏谢穆风妻陈氏卢维屛妻范氏马如祯妻黄氏鲁文魁妻章氏徐恵生妻史氏王天桂妻贺氏潘绍元妻张氏徐述征妻沈氏临桂县县丞娄一圻妻朱氏沈公范妻张氏王圣俞妻施氏陶之梗妻陈氏宋尭年妻陆氏袁永行妻钱氏王元汴妻史氏张绍志妻赵氏陈坦妻鲁氏祝天祺妻杨氏刘宗琪妻杨氏娄临侯妻茹氏黄文祥妻周氏陈绣章妻汪氏莫熺耿妻陈氏金朝英妻丁氏王尔治妻秦氏王汝锡妻张氏陈师仁妻张氏选州同陈光耀妻张氏金振英妻陈氏蒋亮文妻季氏蒋次敬妻周氏唐天禄妻季氏李徳升妻杨氏王昆妻薛氏俞锦妻张氏王大绶妻钱氏选县丞王国柱继妻罗氏贡生倪长驾妻陈氏裘名钰妻张氏朱兆琳妻任氏生员黄瀚继妻叶氏姜文若妻许氏章师説妻頋氏章师曽妻张氏杨茂公妻史氏刘上公妻李氏陈履乆妻沈氏生员姜坦妻金氏周季章妻潘氏周溍妻王氏谢羽翽妻王氏沈大胜妻郑氏沈起鳯妻周氏生员薛玠妻罗氏生员李登淇妻王氏张世章妻沈氏薛嵉妻刘氏徐国义妻钱氏王武千妻沈氏贺国铣妻韩氏陈廷瓉妻杜氏余曽礼妻朱氏王法成妻曹氏范士英妻张氏金宗泗继妻陶氏刘志逺妻吴氏邵能叔妻蒋氏娄克济妻卢氏王琦妻胡氏王子妻陈氏罗绍祖妻谢氏罗大徳继妻胡氏沈崇道妻金氏金昭辉妻沈氏钟子元妻许氏王法信妻商氏王法贤妻章氏王登元妻章氏选县丞李仪一妻沈氏金璠妻龚氏朱朝宪妻杨氏娄憇安继妻闵氏孔恺明妻邉氏娄学礼妻樊氏陈徳载妻沈氏莫飬初妻徐氏季子英妻王氏季炯妻李氏生员章国望妻陈氏章士琏妻朱氏章辂妻商氏陶世抑妻胡氏徐士麟妻陈氏章士标妻陈氏丁子祥妻裘氏何坤妻沈氏阮遐龄妻任氏陈望洲妻髙氏章华相妻陈氏王士焕妻潘氏冯世琮妻俞氏闻人涛妻骆氏陈樾妻林氏金季传妻王氏孟肇妻贺氏葛瑞卿妻诸氏严伯瑞妻鲁氏章予攀妻李氏童鹤清妻秦氏娄琯妻沈氏葛昆甫妻杨氏周徳昌妻王氏周祁昌妻包氏宋克宣妻张氏宋行宣妻赵氏生贠陈如玉妻张氏陈俊运妻俞氏丁肇南妻莫氏王介夏妻陶氏夏鸿翥妻胡氏宋竒可妻房氏章志斌妻诸氏沈曽华继妻孟氏何海妻沈氏宋光耀妻蔡氏吴肇统继妻王氏宋绣虎妻鲁氏宋佩玉妻龚氏傅谨妻余氏鲁志道妻刘氏余询妻朱氏厐防先妻沈氏陶峑继妻俞氏宋戴青妻沈氏宋彦徴妻潘氏张望原妻宋氏杜询英妻张氏陈子长妻金氏傅文震妻沈氏钟邦信妻汪氏王公瑞妻蘧氏余曽祚妻蒋氏生员姚有序妻陈氏孟尔承妻何氏贡生张翼振继妻姜氏陈辰作妻邵氏曹子建妻樊氏朱照妻沈氏宋茂志妻莫氏王士灿妻陈氏宋星伯继妻蒋氏丁思吉妻陈氏陈允大妻沈氏金挺生继妻章氏周绍荣妻俞氏倪文衍妻裘氏王于灿妻陈氏陶伦三妻吴氏章元麟妻冯氏范士竒妻郑氏章孔集妻钟氏俞徳宜妻鲁氏马思孝妻钟氏章屺妻范氏范国光继妻罗氏王文彬妻章氏潘桂妻季氏沈賛妻徐氏陶徳源妻胡氏生员马贤昌妻陈氏司马念祖妻冯氏阮辅妻陆氏章昌临妻陈氏金大徳妻范氏王垓妻李氏阮谦如妻章氏何文起妻尉氏徐尚木妻章氏徐立三妻曺氏金范四妻唐氏曹有章妻陈氏江西宜春县巡检王尔震继妻闫氏朱徳甫妻张氏王大源妻胡氏施国羙妻杨氏王奉髙妻陈氏钟玉振妻吴氏马骏妻张氏王子英妻沈氏陈子范妻董氏蔡惇妻胡氏生员章偹继妻朱氏刘克生妻樊氏章尚恭妻王氏章锡文妻周氏章筹妻王氏刘灿如妻周氏杨成觉妻汤氏周如镕妻宋氏李镇妻陈氏刘光岩妻王氏姚惟诚妻王氏陶应家妻张氏李洲妻潘氏选州同赵桢妻王氏施瑞宇妻王氏范家防妻陈氏杜润英妻陈氏王元绍妻陈氏朱菼妻马氏陈吉仁妻汪氏茹橒妻陆氏夏鸿文妻倪氏钱敬仔妻金氏娄安侯妻王氏陈伯成妻李氏俞徳正妻姜氏栁圣音妻沈氏栁浩妻樊氏徐再闻妻秦氏杜文谟妻何氏杜光干妻王氏贺炯妻虞氏王宗麟妻钱氏俞大经继妻王氏陈应魁妻曹氏叶锡爵妻胡氏杨士本妻张氏刘光岳妻朱氏倪盛雅妻董氏生员孟时华妻余氏孟俊龄妻汪氏陶用卿妻章氏陶守忠妻朱氏徐昌祐妻章氏生员鲁孔论妻胡氏妾张氏许应相妻滕氏举人沈五鳯妾徐氏頋国显妻章氏胡乐山妻徐氏陈学良妻郑氏钱益垣妻谢氏韩文卜妻余氏金沅妻陈氏陶日俞妻俞氏生员姜秉仁妻王氏沈岗妻王氏许际飞妻陈氏钱遂昌妻金氏周之纯妻陈氏陶徳嘉妻何氏生员沈正元妻朱氏倪大贤妻程氏屠二典妻车氏王克昌妻钟氏汪伯朋妻頋氏吴焯文妻陆氏寜晋县县丞平升妻冯氏章应张妻何氏陶实生妻倪氏王伯伦妻钟氏屠秉政妻孟氏张孟贵妻王氏钟邦才继妻陶氏范方宝妻髙氏薛廷芬妻胡氏何釲妻陶氏余飬和妻刘氏章斌妻董氏陈益鳯妻张氏张允公继妻赵氏卢稽两妻詹氏王奕恩继妻李氏金叔明妻严氏钟文祥妻赵氏沈芳桂妻范氏章光绪妻刘氏阮阶平妻陈氏张攸寜妻陈氏张仲宣妻陈氏胡廷奎妻朱氏沈珠麟妻王氏王文源妻马氏钟煇妻徐氏诸世镇妻沈氏赵汉章妻沈氏陈康侯妻沈氏周拱元妻田氏叶廷璋妻周氏杜建中妻陈氏陈上彩妻潘氏余文永妻徐氏徐具瞻妻丁氏何鍸妻王氏章承裕妻王氏严廷琮妻于氏何存三妻秋氏范天生妻倪氏鲁岳龄妻朱氏陶舒妻陈氏陈锡光妻徐氏张富妻袁氏陈灏妻唐氏陈学连妻金氏沈雯彬妻任氏鲁宏琠妻胡氏陶元英妻陈氏陶鸣千妻章氏马廷妻胡氏潘梁妻范氏章逈凡妻陈氏范绍防妻赵氏范绍槱妻孙氏张士楹妻陈氏沈天乐妻许氏王曰俞继妻叶氏邵羙八妻冯氏蒋际川妻金氏蒋天禄妻李氏邵先周妻莫氏蒋宏秀妻杭氏马防妻钮氏生员陈鲁唯妻齐氏童圣妻倪氏谢浚妻倪氏戴茂芝继妻何氏朱郁文妻单氏钟大成妻谢氏贡生赵起倓妻李氏童建中妻王氏圣芝妻汪氏郦祖任妻赵氏陈大化妻朱氏任象九妻冯氏金大伦妻邵氏潘大科妻章氏孙师仁妻姚氏章元炳妻李氏谢君卿妻陆氏裘得禄妻王氏孙学先妻姚氏谢伯先妻沈氏陈瑛妻章氏余立勲妻鲁氏范元铭妻严氏陈思言妻吴氏王继羙妻郦氏施邦安妻张氏周廷枚妻马氏祁士棫妻潘氏王季良妻范氏孟行之妾陈氏陆之仁妻金氏李大焜妻季氏范家让妻潘氏朱锡范妻陆氏徐承坤妻陈氏周济妻张氏陈协和妻何氏谢于臣妻倪氏鲁棨妻逺氏朱焜妻陆氏陈宗道妻商氏生员陈明偹妻章氏范念祖妻孟氏朱干学妾王氏陈鹤亭妻孟氏王文灿妻孟氏王文彩妻赵氏倪承祚妻钟氏娄坎孚妻倪氏姚与斋妻陶氏余秉均妻娄氏王杨宗妻蔡氏李大林妻谢氏王闻宷妻赵氏沈宏岱妻陈氏孙天永妻田氏叶光晟妻范氏叶光升妻余氏金文恒妻平氏鲁楫妻周氏举人鲁防锡妻杨氏马培徳继妻钱氏宋彩臣妻王氏鲁学思妻李氏孟原域妻沈氏李賛元妻陈氏杨成羙妻陈氏倪则华妻俞氏叶春章妻何氏邱万安妻严氏童萃华妻屠氏孙徳辉妻王氏邵友恭妻陈氏阮大千妻王氏朱廷基妻马氏孙陟山妻范氏鲁之垣妻王氏陈述甫妻王氏俞正已妻汪氏施友賔妻屠氏单瑄妻朱氏单瑛妻范氏陆尔行妻谢氏冯时通妻陈氏陶漠文妻严氏孙尽庸妻张氏童绍祖妻常氏刘萼年妻陈氏鲁敷锡妻朱氏童大匡妻诸氏夀睿明妻朱氏娄朂臣妻重氏章卜臣妻吴氏夏华竒妻魏氏章埙妻陶氏夏云竒妻李氏钱啓显妻陈氏陈辉严妻髙氏孙震三妻赵氏鲁之重妻陈氏俞安道妻陈氏章执圭妻厉氏俱夫亡守节章环未婚妻贞女沈氏周尚贤未婚妻贞女金氏包为熊妻郑氏陶旷妻钟氏沈彜羙妻张氏王光祖妻陈氏袁为楣妻胡氏周子升妻姜氏杜子厚妻陈氏阮昭侯妻陆氏章于徳妻任氏鄜佳鳯妻王氏郦应奎妻徐氏童学望妻朱氏陶萃成妻盛氏范天山妻陆氏陶亦毅妻章氏万才防妻李氏王防尚妻秦氏吴成龙妻陈氏沈秦川妻张氏童兰墨妻张氏章友升妻陶氏陈学礼妻王氏沈鉴妻李氏沈瑞诗妻金氏徐章儒妻胡氏鲁炯妻陈氏李观潮妻孟氏陶可宗妻章氏陶可观妻王氏邵简臣妻頋氏王国化妻刘氏章青妻沈氏秦声先妻罗氏程思剡妻吴氏张士显妻屠氏程永光妻范氏屠徳宜妻张氏薛永妻章氏季镐妻鲁氏马干一妻王氏章志清妻胡氏周诚着妻范氏周诚性妻章氏周诚化妻金氏周诚教妻章氏朱拱三妻孙氏韩焟妻赵氏谢鹤友妻茹氏举人赵廷锡妾马氏袁天一妻冯氏胡叶文妻俞氏贡生赵启倓妻马氏夏华章妻魏氏章埙妻陶氏夏云竒妻李氏吴御六妻陈氏章岐妻王氏陶用宾妻王氏陈组妻周氏屠徳宜妻张氏陈佩玉妻周氏王廷筠妻沈氏余庆县典史章士□妻沈氏陶是未婚妻贞女蒲氏陶自选未婚妻贞女胡氏陈志泰未婚妻贞女范氏刘文爖未婚妻贞女闻人氏范有闻未婚妻贞女王氏钟永祐未婚妻贞女祁氏姜士麟未婚妻贞女何氏陶次郊未婚妻贞女吕氏俱于乾隆年间先后　旌表】汪楷妻王氏【萧山人楷为淇县典史后妾徐氏遗一子偕徐艰辛抚育成立并于乾隆二十九年　旌又同邑陆东妻王氏陈宗恵妻胡氏何锡朋妻毛氏生贠瞿文雄妻张氏王增辉妻来氏周茂臣妻富氏周肇妻吴氏蔡文扬妻童氏沈士标妻来氏楼拱辰妻侯氏郁煜妻任氏吴祐妻黄氏陈锟妻蔡氏王森妻来氏张逸之妻何氏孙岳钟妻来氏钟煜妻周氏吴人鉴妻王氏王之岳妻张氏黄千冠妻蔡氏张应元妻沈氏陈禹宗妻王氏来一邦妻钱氏生员杨光斗妻赵氏杨升妻韩氏王锡田妻何氏生员任华妻胡氏吴应芳妻来氏萧继恵妻苏氏杨瑞妻张氏蔡文治妻来氏王谦吉妻曹氏徐家彪妻黄氏徐家妻翁氏生贠蔡如兰妻俞氏蔡杏元妻陈氏举人汪烈妻孙氏生员毛诗妻任氏楼时若妻傅氏楼允元妻俞氏曹臣源妻丁氏张羙基妻傅氏王肇芳妻蔡氏王增妻蔡氏朱肇翰妻史氏蔡际纬妻来氏阮国麟妻李氏曹一楠继妻丁氏孙应元妻娄氏武生汪坦妻徐氏朱正已妻何氏朱大典妻吴氏蔡际经妻王氏周曽学继妻金氏钟妻朱氏朱宏义妻吴氏单国晋妻张氏方文秀妻魏氏王文龙妻摇氏钟亮妻张氏王廷榉妻蔡氏陈鋭妻来氏周大器妻徐氏蔡文芳妻任氏妾杨氏周范春妻陈氏于章宗妻周氏贡生吴允恭妾程氏髙氏沈士蔺妾吴氏生员瞿佐妻单氏鲍交谟妻丁氏黄防周妻王氏贡生陈若羣妻丁氏陈泰昌妻单氏任燕古妻张氏生员黄象霖妻周氏徐松妻陈氏孙方寜妻韩氏妾丁氏陈克昌妻童氏单国球继妻周氏张大庆妻王氏谢世炜继妻丁氏周元珍妻史氏张统逺妻王氏莫恭徴妻陈氏蔡廷灿妻来氏夏圻妻陈氏张其进妻华氏翰林院编修陈至言妾王氏来武圣妻汤氏夏惟妻施氏蔡集妻沈氏何征吉妻徐氏韩徳章妻蒋氏沈元熈妻薛氏韩国顺妻王氏朱绍衣继妻丁氏朱世隆妻王氏韩廷献妻蔡氏韩羙中妻朱氏考职州同张宏道妻章氏主簿朱元正妻周氏生贠丁同揆妻金氏徐武承妻周氏汪文雄妻潘氏倪昌隆妻丁氏童学伊妻王氏杨名试妻孟氏生员何锡山妻周氏钱士相妻陈氏钱文爖妻丁氏杨耀先妻汪氏沈荣钺继妻刘氏朱国治妻何氏何妻赵氏于宗徳继妻王氏华雄西妻陈氏陈明妻单氏陆宏思妻何氏黄云鹤妻陆氏陆英球妻陶氏之纶妻周氏生员何漋妻王氏赵钰继妻曹氏蔡铭妻曹氏史希良妻倪氏王修敬妻来氏王文澄妻谢氏童之璋妻富氏以上俱夫亡守节又汤鳯彩未婚妻贞女金氏蔡进妻张氏陆奕塘妻毛氏杨晓苍妻来氏汪达妻俞氏蔡时桂妻周氏王毓麟妻潘氏傅学洪妻来氏楼瓉未婚妻金氏翁徳溥妻陈氏郭廷魁妻蒋氏王文澄妻谢氏俱于乾隆年间先后　旌表】郭本澄妻赵氏【诸暨人又同邑生贠赵宏芳妻何氏卢妻屠氏斯栋妻石氏郭本治妻陈氏虞采章妻阮氏俞文茂妻李氏陈恂妻周氏俞安公妻楼氏生贠赵国竒妻陈氏蔡世昌妻沈氏蒋羙云妻徐氏袁佑啓妻黄氏生员洪法左妻赵氏汤成佐妻王氏返永裕妻黄氏楼文华妻章氏刘猷妻杨氏刘天章妻蔡氏石帝建妻骆氏洪振龙妻郦氏蒋绪周妻郦氏宣涛妻骆氏詹有义妻赵氏骆声温妻赵氏赵宏勲妻陈氏郦京妻陈氏虞静安妻髙氏生员张宏猷妻杨氏陈声九妻蒋氏赵凯妻夀氏骆敦五妻楼氏姚际尭妻娄氏余文生妻方氏吕国祥妻夀氏屠燕芳妻朱氏元进妻金氏蒋志周妻钟氏宣正冠妻楼氏何家驺妻汤氏蔡方濈妻黄氏楼可郡妻氏赵学礼妻周氏石上进妻汤氏胡大震妻徐氏石徳恵妻徐氏侯鲁禽妻陈氏生员夀星弢妾刘氏俞汝相妻蒋氏楼嘉谨妻周氏张素妻陈氏柴兆华妻诸氏王栋妻陈氏郭本润妻金氏傅宷来妻蒋氏蒋誉麟妻冯氏毛敬与妻汤氏傅广行妻徐氏楼元亮妻郑氏傅方城妻杨氏汤有来妻杨氏何瑞云妻宣氏骆廷相妻杨氏俞绍曽妻夀氏夀君宠妻陈氏赵御琏妻应氏黄居怡妻郭氏吴瑞景妻斯氏余光宗继妻鲁氏徐正防妻孙氏斯日魁妻周氏举人余桂芳继妻朱氏陈宏先妻何氏郭圣安妻郦氏钱宏章妻吴氏徐汝呈妻黄氏魏嘉言妻陈氏姚大彰妻徐氏楼培本妻魏氏余本先妻石氏徐大鳯妻陈氏魏继如妻石氏翁徳博妻陈氏郭廷魁妻蒋氏俱夫亡守节又赵学溥未婚妻贞女黄氏举人骆志尹未婚妻贞女李氏孙有亲未婚妻贞女申氏屠天瑞未婚妻贞女李氏孙志逺未婚妻贞女丁氏宣贵隆妻孝妇黄氏应誉妻陈氏傅象坤妻姜氏胡本润妻张氏贡生姚有涧妻裘氏俞国栋妻周氏汤嘉禾妻陈氏楼廷伟妻姚氏楼廷宰妻姚氏陈祖法妻石氏罗允业妻俞氏蔡方液妻陈氏生员陈宗稷妻杨氏周廷谷妻赵氏骆世松妻楼氏徐大鳯妻陈氏郭配仁妻杨氏王永清妻张氏陈兆鲤妻徐氏烈妇頋英竒妻石氏頋纲未婚妻姚氏陈守义妻俞氏蒋六谷妻傅氏并于乾隆年间先后　旌表】王贻森妻邵氏【余姚人又同邑徐世权妻张氏马启正妻戚氏邵宏镶妻陈氏苏新镛妻赵氏黄萃禧妻朱氏倪见峯妻许氏生员郑文耀妻邹氏周日庠妻邹氏胡祖鍳妻吕氏选州同徐熹妻蒋氏卢邦基妻李氏李家相妻张氏孙承泉妻王氏李承龙妻杨氏罗君揆妻袁氏方绩生妻张氏孙安继妻宋氏倪继寛妻黄氏黄千仭妻龚氏赵心一继妻陈氏闻人彬妻俞氏闻人徳昌妻张氏潘相宰妻周氏杨淇园妻俞氏陈大魁继妻邵氏孙卫妻李氏黄景暠妻赵氏翁世茂妻朱氏胡世沛妻翁氏蒋拱辰妻陈氏蒋天铭妻黄氏劳廷式妻童氏茅光四妻严氏吕奏大继妻胡氏闻人涌妻许氏严京千妻韩氏严仲涉继妻邹氏吕深妻邵氏史义桂继妻张氏闻人洪妻王氏胡羽宸妻陈氏徐豫端妻孙氏夏建明妻邵氏吴云锦妻华氏吴云彩妻尹氏何在坦妻张氏谢孔彰妻周氏魏宗孟妻王氏王景坦妻洪氏劳振金妻谢氏马璋妻沈氏周翼谋妻谢氏李家学妻赵氏黄子才妻李氏黄绍基妻李氏杜廷佐妻叶氏张亨遇妻吴氏朱允昭妻鄢氏宋履谦妻杨氏鲁益生妻周氏马旭如妻褚氏陈世熈妻胡氏朱従奎妻李氏张守约妻罗氏韩天簠妻徐氏俱夫亡守节又蒋徳谦未婚妻贞女禇氏蔡徳伟妻李氏李世文妻朱氏罗士忠妻胡氏余士登妻严氏朱文燨妻胡氏张起先妻毛氏孙大猷妻张氏朱廷桂妻徐氏张友朱妻严氏陈公璠妻郭氏谢天培妻宋氏胡武范妻谢氏汤北涯妻胡氏黄良才妻章氏汤一妻吕氏马宣义妻沈氏邵思礼妻于氏沈士鋐妻周氏徐秉义妻胡氏沈民则妻戚氏周起鸿妻杨氏赵敷文妻华氏徐之璋妻韩氏并于乾隆年间先后旌表】生员俞梦台妻徐氏【上虞人又同邑葛毓来妻周氏陈璟妻李氏陈】
　　【应鹍妻陆氏陈尚志妻朱氏谢为丕妻赵氏頋公瓉妻俞氏赵国对妻頋氏万鳯溪妻项氏周宗绅妻钱氏周彬贻妻沈氏谢徳嘉妻张氏俞廷光妻何氏钱士陞妻任氏朱垣妻陈氏钟之蕃继妻孙氏唐士宏妻王氏陈仲灿妻曹氏谢公妻俞氏俞国书妻严氏周士福妻朱氏应昌妻陈氏徐维周妻桑氏朱人政妻褚氏袁大来妻罗氏陈鲲妻李氏陈尹谐妻俞氏徐及祖妻陈氏徐循祖妻黄氏钟文妻黄氏郑懋徳妻陈氏生员曹咸吉妻罗氏严四如妻徐氏生贠钱铨妻谢氏许念九妻范氏赵方胜妻杭氏陈亮如妻严氏杜徳英妻沈氏杜景孝妻朱氏王光宗妻周氏方尚贤妻陈氏陈克嶷妻徐氏戚廷元妻章氏李国士妻金氏赵允昌妻袁氏郑汝铨妻潘氏王积荣妻赵氏姚竒妻袁氏张言纶妻项氏陈鳯占妻戚氏徐象贤妻葛氏李天如妻陈氏赵兰妻张氏何元恭妻卢氏徐廷坚妻董氏陈时谓妻何氏朱滋善妻谢氏生员曹鸿庆妻单氏曹绍会妻谢氏徐公悦妻刘氏生员徐虎文妻陈氏王武匡妻车氏陈文治妻范氏王我偹妻陈氏赵思佐妻龚氏俞秉鋐妻邵氏曹起鳯妻吴氏陈廷勲妻张氏陈日髙妻倪氏陈俊亮妻倪氏赵祖尤妻王氏赵祖法妻林氏金玉妻张氏陈敏伯继妻童氏葛晋继妻丁氏俞文俊妻赵氏陈拭妻余氏陈横妻徐氏陈克新妻陶氏陈以孝妻吕氏陈志耀妻王氏俞徳显妻朱氏陈中文妻鲁氏姚天生妻钟氏陈景仁妻谢氏蒋圣瑞妻陈氏陈徳鳯妻严氏黄存恕妻沈氏陈星中妻黄氏生员陈时生妻张氏赵奎妻沈氏谢廷彦妻李氏范佩及妻许氏杨茂九妻张氏杨茂士妻项氏戚绍妻范氏生员陈体仁妻范氏金长叔妻吴氏丁斯羙妻王氏王宰四妻李氏林朋纲妻任氏頋协勲妻蒲氏何锦生妻朱氏竺期圣妻范氏万燮妻张氏陈人一妻董氏罗圣臣妻陈氏谢司诏妻陈氏许长仁妻陈氏朱常六妻谢氏金宗光妻唐氏李会芳妻陈氏朱常六妻谢氏陈鸣廷妻俞氏陈士良妻俞氏钱万遴妻朱氏生贠钱恭礼妻叶氏赵允祈妻陈氏頋圣恵妻郑氏陈玑妻谢氏生员王子防妻郑氏陈一相妻吕氏葛常夏妻沈氏朱夏冕妻褚氏姚立方妻赵氏王尔式妻杜氏頋世羙妻王氏徐一鹤妻王氏张忠妻孙氏沈华八妻刘氏沈元信妻钱氏马浩妻张氏谢克极妻袁氏马秉仁妻王氏王介儒妻俞氏章天照妻杨氏赵如楠妻任氏项若济妻万氏陈维孝妻朱氏頋淮士妻陈氏杜仲山妻黎氏潘子安妻邵氏钱应奎妻丁氏黎银妻王氏钟仲防妻夏氏曹防妻龚氏頋士法妻李氏頋廷标妻朱氏王若泗妻陈氏陈国祥妻葛氏陈勲妻頋氏赵时及妻陈氏徐均可妻黄氏陈宗文妻吴氏王子芳妻倪氏丁重光妻周氏刘天聪妻王氏王定逺妻陈氏郭举伯妻姜氏许鳯山妻夏氏宋允文妻贺氏章俨若妻倪氏陈宏学妻王氏桑国定妻蒲氏生贠田观澜妻毛氏赵显卿妻李氏戚克仁妻陈氏应宏文妻陈氏俞季妻张氏陈邦宪妻吴氏张应龙继妻姚氏李建中妻林氏胡尤济妻严氏生员贾素书妻孙氏赵环水妻田氏虞济羙妻林氏吕恺一妻余氏王君佑妻刘氏戚君侍妻頋氏夏尔恒妻韩氏葛席简妻朱氏黄子侯妻丁氏郭子成妻陆氏生员葛翼妻周氏黄斌妻郑氏陈防武妻章氏生员曹思参妻宋氏谢尔杰妻任氏史景增妻任氏吕灿义妻頋氏王寳山妻胡氏张徳安妻车氏叶天秀妻金氏王继华妻梁氏许亦焘妻李氏钱绍虞妻严氏任渭滨妻车氏田尔衡妻屠氏徐斯敏妻周氏頋君锡妻章氏叶珩妻頋氏髙思孝妻陈氏钱克诜妻魏氏陈大珍妻谢氏石盛公妻陈氏谢寜相妻蒋氏陈嘉宾妻王氏章服周妻陈氏何君佐妻吕氏陈于尽妻赵氏徐文徳妻丁氏吕嘉祐妻李氏邵汝桐妻赵氏吕如防妻頋氏俞克竒妻阮氏万兆清妻王氏金文科妻邵氏吕思孝妻頋氏赵九龄妻茅氏頋国佐妻徐氏陈绍妻任氏陈士萃妻王氏赵申锡妻頋氏车绍藩妻任氏田延三妻罗氏罗名达妻石氏谢兆昌妻倪氏何奎儒妻潘氏韩大宗妻邵氏周三聘妻何氏何公佐妻韩氏周雪千妻丁氏张鳯岗妻朱氏谢文道妻王氏赵越正妻陈氏程大成妻张氏朱禹昌妻陈氏罗继羙妻王氏钱景妻曹氏何万盛妻叶氏何邹侯妻沈氏俱夫亡守节又何文法未婚妻贞女严氏王珩未婚妻贞女曹氏杨徳未婚妻贞女頋氏谢四闻未婚继妻贞女沈氏唐奎妻王氏唐佐清妻俞氏石陈范妻罗氏頋尔宜妻葛氏頋再虞妻王氏頋允诏妻罗氏陈子竒妻陆氏罗继羙妻王氏胡鉴妻马氏生员王维桂妻朱氏烈妇姚大芳妻张氏俱于乾隆年间先后　旌表】赵子新妻屠氏【嵊县人又同邑裘孟玉妻祁氏马其逹妻汪氏王世武妻陈氏郑懐仁妻傅氏张孕彩妻周氏张雍起妻裘氏金维清妻赵氏楼于礼妻张氏赵明如妻胡氏沈思齐妻黄氏楼绍显妻周氏郑懋逹妻周氏生员华鲲继妻孙氏史起灿妻金氏徐继声妻髙氏卢伯升妻赵氏喻大广妻郑氏生员孙楷妻黄氏汪宏防妻郑氏生员赵家辂妻钱氏生贠王肇修妻徐氏周拱元妻袁氏魏翼之妻竺氏周宣元妻金氏莫如徳妻张氏张文模妻喻氏喻大采妻马氏邢谋训妻周氏喻大璋妻屠氏汪景华妻周氏章成绅妻吕氏沈文荣妻裘氏宋一和妻尹氏李世安妻葛氏宋干骧妻陈氏崔炯妻朱氏任秉国妻张氏钱肇业妻黄氏商琳玉妻周氏俞承荣妻姜氏相明行妻裘氏相啓泰妻裘氏支全龙妻丁氏张家振妻吕氏丁光被妻童氏裘克思妻马氏生员史楠滨妻沈氏吴乃炯妻梁氏赵景英妻孙氏黄球妻裘氏周世荣妻商氏钱勲世妻邢氏尹逺照妻赵氏周斯羙妻宋氏袁肇琏妻张氏王惟巽妻周氏裘元焘妻张氏钱洪义妻朱氏俱夫亾守节又孝女张三姑终身不字以事亲俱乾隆年间　旌表】生员俞元益妻吕氏【新昌人又同邑何日宣妻吕氏石月才妻吕氏石月霖妻陈氏生员陈鳯岐妻吕氏生员张秉礼妻吕氏潘师妻吕氏生员俞肯构妻吕氏生员吕妻俞氏生员何机妻俞氏何明妻徐氏陈大受妻张氏生员俞呈逵妻张氏生员吕逢玉妻张氏吕宜音妻俞氏俞廷坡妻吕氏俱夫亡守节又孝妇宣黄氏姑乆病瘕氏调防不懈一日出籴值邻火延舍氏趋入救姑俱死并乾隆年间　旌表】
　　仙释汉魏伯阳【上虞人丹成得道着参同契三巻名胜志县南百楼山即伯阳所居】三国吴介象【字元则防稽人有诸方术又虞翁生山隂人受介象食日精法狼五山中后仙去】晋竺潜【字法深剡山哀帝两遣使召至建康简文尤敬礼之】支遁【河南人住剡东峁山王羲之守防稽遁与孙绰共载往因论老子逍遥逰作数千言才藻新竒王遂披襟流连延住灵嘉寺】宏明【山隂人止云门寺诵法华经瓶水自满有童子自天而下以供使令虎时入室】唐慧忠【越州诸暨冉氏受六祖心印居南阳白崖山　本朝雍正中】
　　【勅封真实大证禅师】灵一【越中云门寺僧持律甚严同时又有灵澈亦越僧并善诗】明圆澄【字湛然防稽人俗姓夏得戒于云栖莲池以古佛期之掩闗六年澄素不晓文字一旦通豁讲经典俱有妙理开显圣道宗风大畅】
　　土产盐【郡有五课司商贩毕集塩利甚溥旧志郡之所产常以竹盘烧之故味羙而色白为他郡最】茶【嘉泰志日铸岭下坡名油车朝暮冇日产茶絶竒】酒【名酒记越州蓬莱酒今越酒行天下其品颇多而名老酒者时行】罗【越之旧产故称越罗唐书地理志越州土贡寳花花纹等罗】绫【元和志开元贡交梭白纱贞元后别进异纹吴绫及单丝吴绫朱纱等纎丽之物九域志土贡越绫又有茜绯花纱轻容纱】藤纸【剡之藤纸得名最旧其次苔牋今独竹纸名天下】竹箭【尔雅东南之羙者有防稽之竹箭葢二物也周礼有菭菹笋菹郑康成云竹萌曰笋箭萌曰菭】筋竹【郭之羙罗浮山记筋竹坚利南中人以为矛叚成式酉阳杂俎筋竹笋未竹时堪为弩又桃枝竹篾殊韧可作箪西京杂记会稽嵗时献流黄箪是也】笋【旧志越中有燕来笋以燕子来时得名黄莺笋乃笋之黄苞者又有猫笋花笋箭笋三品絶佳冬月取猫笋萌土中者曰箪笋尤为土产之最】越【本草生越中陈藏器云越色正白越人当果食之】杨梅【出余姚之烛湖者最佳次则萧山又山隂之项里何塔皆产其最佳者名官长梅色深紫次曰线梅实大核小】
　　【土人以雀眼竹筐盛贮为遗】莼【萧山湘湖出柔滑而腴】橘【祖冲之述异记越多橘园越人嵗税谓之枨橘户亦曰橘籍有小如弹丸者名金橘如者名金如豆者名金豆俱嵊县产】玉芝【广舆记防稽陶晏岭出玉芝花生叶下其根一嵗生一臼取其臼以褁炊熟日吞三枚可以辟谷】禹余粮【嵊县了山产皮似茯苓肉赤味澁相传禹弃余粮化为此草服之令人不饥】紫石英【诸暨县出】吐绶鸟【出嵊县太白山中状如鸡文采五色口吐緑绶长数尺按谈荟吴越时越窑愈精谓之柴窑或云制器者姓或云柴世宗时始进御然陆防诗巳有九秋风露越窑开夺得千峯翠色来之句乃知唐世已有今则不闻有产者又越絶书赤堇之山破而出锡若之溪涸而出铜今其地不复见采】







　　钦定大清一统志巻二百二十八
&lt;史部,地理类,总志之属,大清一统志&gt;
&lt;史部,地理类,总志之属,大清一统志,台州府图&gt;
&lt;史部,地理类,总志之属,大清一统志,台州府图&gt;
&lt;史部,地理类,总志之属,大清一统志,台州府表&gt;
&lt;史部,地理类,总志之属,大清一统志,台州府表&gt;
　　钦定四库全书
　　钦定大清一统志巻二百二十九
　　台州府【在浙江省治东南五百七十七里东西距三百七十里南北距二百五十五里东至海一百八十里西至处州府缙云县界一百九十里南至温州府乐清县界一百十里北至绍兴府新昌县界一百四十五里东南至海一百九十里西南至温州府永嘉县界二百五十里东北至宁波府象山县界二百八十里西北至金华府东阳县界二百七十里自府治至　京师四千七百七十八里】
　　分野天文牛女分野星纪之次
　　建置沿革禹贡州之域春秋为越地后属楚秦属闽中郡汉置回浦县为防稽南部都尉治后汉建武初改曰章安仍属防稽郡为东部都尉治三国呉太平二年析章安县地置临海县又分防稽东部置临海郡晋及宋齐以后因之【乐史太平寰宇记台州梁为赤城郡而隋唐志皆不载】隋平陈省郡入处州大业中属永嘉郡唐武徳四年以临海县置海州五年改曰台州【因天台山为名】天寳初复曰临海郡乾元初复曰台州属浙江东道五代属呉越宋亦曰台州临海郡属浙东路元至元中改台州路隶江浙行省明初改台州府属浙江布政使司
　　本朝因之属浙江省领县六
　　临海县【附郭东西距二百五十里南北距一百十里东至海岸一百八十里西至仙居县界七十里南至黄岩县界四十五里北至天台县界六十五里东南至黄岩县界一百二十里西南至仙居县界五十里东北至宁海县界五十五里西北至天台县界六十五里汉置回浦县属会稽郡后汉改曰章安三国呉太平二年分置临海县为临海郡治寻徙郡治章安以县属焉晋以后因之隋省章安以临海县属处州大业中属永嘉郡唐为台州治五代及宋因之元为台州路治明为台州府治　本朝因之】黄岩县【在府东南六十里东西距二百十里南北距六十里东至海岸六十里西至仙居县界一百五十里南至温州府乐清县界五十里北至临海县界十里东南至太平县界六十里西南至乐清县界一百七十里东北至临海县界六十里西北至临海县界七十里汉回浦县地后汉为章安县地隋为临海县地唐上元二年析置永宁县属台州天授元年改曰黄岩五代及宋因之元元贞初陞为黄岩州属台州路明洪武二年降为县属台州府　本朝因之】天台县【在府西北九十里东西距二百二十里南北距七十五里东至宁海县界四十里西至金华府东阳县界一百八十里南至临海县界二十五里北至绍兴府新昌县界五十里东南至临海县界四十里西南至仙居县界一百里东北至宁海县界六十里西北至新昌县界五十里汉回浦县地后汉章安县地三国呉析置始平县属临海郡晋太康初改曰始丰宋齐以后因之隋省县入临海唐武徳四年复置始丰县属海州八年省贞观八年复置属台州上元二年改曰唐兴五代梁开平中呉越改曰天台石晋改为台兴宋复曰天台仍属台州元属台州路明属台州府　本朝因之】仙居县【在府西少南九十里东西距一百四十里南北距一百五十里东至临海县界四十里西至处州府缙云县界一百里南至温州府永嘉县界一百里北至天台县界五十里东南至黄岩县界一百五十里西南至缙云县界一百里东北至天台县界八十里西北至金华府永康县界一百十五里汉回浦县地晋初为始丰县地永和中析置安乐县属临海郡宋齐以后因之隋省入临海唐武徳四年复置乐安县属台州八年省上元二年复置仍属台州五代唐长兴元年吴越改为永安县宋景徳四年改曰仙居元属台州路明属台州府　本朝因之】宁海县【在府东北一百八十里东西距一百七十五里南北距一百八十五里东至宁波府象山县界一百十里西至天台县界六十五里南至临海县界一百十五里北至宁波府奉化县界七十里东南至海二百五十里西南至临海县界一百二十里东北至象山县界一百二十里西北至绍兴府新昌县界九十里汉防稽郡鄞县地晋永和三年析置宁海县属临海郡宋齐以后因之隋开皇九年省入临海郡唐武徳四年复置属台州七年复省永昌元年又置仍属台州五代及宋因之元属台州路明属台州府本朝因之】太平县【在府东南一百四十里东西距七十五里南北距七十八里东至海四十里西至温州府乐清县界三十五里南至海三十三里北至黄岩县界四十五里东南至海五十里西南至海七十里东北至黄岩县界四十五里西北至乐清县界四十里汉回浦县地后汉章安县地唐以后为黄岩县地明成化五年割县南界太平繁昌方岩三乡置太平县属台州府本朝因之】
　　形势双阙云耸琼台中天穷山海之瓌富尽人神之壮丽【晋孙绰天台山赋】西鎻括苍北连闗岭盘山南固桐岩东阻【唐崔尚桐柏山碑】环千峯而拱揖防三江之蜿蜒【宋王象祖语】南西北三面逼山东际溟海【宋尤袤玉霄亭记】巾峯对峙如入几席三江合流环拱郛郭足以奠城社表宅里【明谢铎赤城志序】
　　风俗其人朴静其俗俭约【宋呉子良州学记】台介东南之陬里无贵游百姓习樵猎不识官府【陈公辅记】自朱子绍伊洛之正绪道受业者台为特盛【明宋濓集】士秀而文重道徳尚名节言行本乎礼义闾巷诵之声相接【方孝儒集】
　　城池台州府城【周十八里有竒门五宋大中祥符间重筑　本朝顺治康熙中屡修】黄岩县城【周七里门五明嘉靖中筑东南临海西北枕江　本朝顺治十五年屡修乾隆二十七年重修】天台县城【周五里门四又四隅各有小门明嘉靖三十四年因旧址筑　本朝乾隆三十一年重修】仙居县城【周十里门五明嘉靖三十六年筑　本朝顺治七年修乾隆三十一年重修】宁海县城【周七里门五城外为隍明嘉靖三十一年筑】太平县城【周四里七十七步门六水门二明嘉靖三十六年筑　本朝顺治十五年重修】
　　学校台州府学【在府治东南宋康定二年建　本朝康熙雍正中屡修入学额数二十五名】临海县学【在县治东南宋宝庆初建　本朝康熙四十七年重建入学额数二十五名】黄岩县学【在县治东宋元丰六年建　本朝康熙四十七年重建入学额数二十名】天台县学【在县治东南宋庆厯七年建　本朝顺治十六年重建入学额数二十名】仙居县学【在县治东宋天圣中建　本朝康熙十八年重建入学额数十二名】宁海县学【在县治西南宋绍兴六年建入学额数十六名】太平县学【在县治东南明成化七年建入学额数十六名】近圣书院【在府城东　本朝康熙五十二年知府张聨元建又临海县有上蔡书院在东湖上宋景定中建祀谢良佐又鉴溪书院在县东北一百三十里元建白云书院在府治后大固山明建赤城书院在白云山麓明建又黄岩县有回浦书院在县东五十里元建太平县有方岩书院在方岩山明谢省建李东阳有记　按黄岩县又有文献书院在委羽山侧元建祀朱子太平县又有缑城书院在县东南三百步明万厯中建仙居县又有桐江书院在县西四十五里元皇庆中建又安洲书院在县东二十五里至元中建今皆圯废谨附记各县并有义学社学】
　　戸口【原额人丁一十七万六千五百一十四又滋生人丁一百三十四万三千四百五十二】田赋【田地山塘湖潭等共三万六千八百二十六顷四十亩四分零额徴地丁银一十六万三千二百七十五两四钱七分零米四万二千一百十五石九斗五升七合零】
　　山川巾子山【在府治东南一里又东南一里曰小固山二山相连两峯如帢帻顶有双塔下瞰城郭郊薮山川一览而尽其南麓为南山岭髙与城齐下瞰灵江】大固山【在府治西北髙八十丈周五里蜿蜒螃礴环府治状如屏障自治后而北曰北山自北而东曰白云实一山也晋隆安末孙恩为冦刺史辛景于此掘堑守之恩不能犯王象之舆地纪胜宋绍兴间道士恵徳风斸地得晋防碑有龙顾山字故一名龙顾山旧有子城在山上】靖江山【在临海县东七里上有塔俗名白塔山旧辛景破孙恩于此】少两山【左临海县东八里俗譌为小梁山下临澄江】东刋山【在临海县东九十一里山极髙峻又名天柱山】石鼓山【在临海县东一百五里临海记黄石村有山山上有石似鼓兵兴则鸣旧有栅城唐贞观初刺史李元奏置兵三千防之】玉岘山【在临海县东一百七里旧名黄石一名黄礁俗黄石公曾居此唐天寳六载改今名中有石涧可容数百人四围多林木隂翳蔽天山中泄水九层沿崖注落如白练东南有钟乳穴极深邃】石笋山【在临海县东一百二十里与仙岩洞相连形极髙险其絶顶数峯如笋中有石笋湫每云露覆其上翌日必雨】宴室山【在临海县东一百五十里中有越玉望海馆下有湖】崛门山【在临海县东一百五十里海中乐史太平寰宇记山腹有孔上达于顶其中有声即大风水必有大兵呉将平孔内有声逺闻十里】龙符山【在临海县东一百七十里海中本名覆釡顾野王舆地志云章安县东五十里海际有山似覆釡刘世轨记以为夏王登此山得龙符之瑞唐天宝六年改今名】秀丽山【在临海县东二百里海中旧名芙蓉山临海记州东北七十里海中有芙蓉山望之竦如红莲始开山有石龛方圎二丈巉岩如斵唐天宝六年改今名】日山【在临海县西五里面东朝日视诸山独髙】清潭山【在临海县西二十五里洪迈夷坚志旧有陂广十余里淳熙间大水推一山纳陂中山之大小正与陂等林木宛然】石塘山【在临海县西三十里石峡飞瀑下注塘中喷激如雷左右有白石可坐四五十人】新罗山【在临海县西三十里与八叠岭相望鸟道防岏登陟艰阻山多野菓土人利之】宜山【在临海县西六十里上平衍有良畴千顷潭瀑沾溉旱不能害】古塘门山【在临海县南二十里两峯对峙中空十余丈旧海门在焉】葢竹山【在临海县南三十里一名竹叶山中有洞名长耀宝光之天道书以为第十九洞天第二福地上有石室香炉天门三峯周八十里朴子可合神丹惟大小台华山少室山葢竹山无山精木魅之扰即此】亭山【在临海县南一百里旧有寨由郡泛舟入黄岩者潮于此】许孝山【在临海县北四十五里旧有许姓者居丧至孝毎一恸则羣鸟悲鸣因以名之】白鹤山【在临海县西南二十里有展旗峯剑崖诸胜寰宇记上有深湖中有盘石前有石鼓昔有白鹤飞入防稽雷门鼓中击之声闻洛阳郡国志汉末有徐公于此山成道控鹤腾空而去故名白鹤】石新妇山【在临海县东南七十里寰宇记山旁有竒石如妇人状石悉绀色宋文帝尝遣画工模冩山状时人盛图于白扇】九盘山【在临海县东南七十里山路萦回九转絶顶可眺大海】金鼇山【在临海县东南一百二十里宋建炎四年金兵至髙宗泛海泊此四十日始迁绍兴后文天祥随少主航海亦驻泊于此其并峙者曰海门山对立如阙】赤山【在临海县东南一百三十里絶顶有古塔隋书地理志临海县有赤山即此】白山【在临海县东南二百五十里逺望如雪其上有湖】髙丽头山【在临海县东南二百八十里自此分路可入髙丽国一峯屹立如人首因名】括苍山【在临海县西南四十里接仙居县界寰宇记括苍山髙一万六千丈神仙王方平居昆仑往来罗浮括苍山宋元嘉中尝遣名画写状于团扇旧志真山本名括苍唐天宝中改今名又名天鼻山周三百里与仙居韦羌山接四面石壁容数千人亦名苍岭】临海山【在临海县东北二百四十里枕海岸本名牛头山下有二溪亦名临溪山】白鹄山【在临海县西北六十里山巅有水倾注遥望如白鹄倒挂故名临海志白鹄山中有深湖鱼大如二百斛舟】永宁山【在黄岩县东五里以旧县名石壁峻特四望皆方一名方山山阴曰白龙山】大仁山【在黄岩县东十五里山顶有二池水极清久旱不涸】东镇山【在黄岩县东二百四十里临海记洋山东有东镇大山去岸二百七十里有四岙极险峻明统志山产海藻甲香等物】松岩山【在黄岩县西十五里沿崖而上凡七里始登石梯梯数百级俗名古仙百步街上平广有古松碧潭之胜】栢嘉山【在黄岩县西三十五里每旱祷山鸣即雨又号鸣山上有三峯下有九溪萦回瞰之宛如飞鳯】华严山【在黄岩县西四十五里上有跏虎岩下有石井并居涧底其深莫测俗与长潭通】灵石山【在黄岩县西五十里又名甘露山临海记孙恩宼境毁木为船石从空坠贼以伤去故名】三山【在黄岩县西六十里周二十余里分上中下三初至下则两山夹水而入其胜处名云荘风磴又二里许即中两山蹲踞名石门前有巨溪汹激溪中石柱屹立数十寻又四里许即上石洞空濶尤为竒胜居人皆以造楮为业】夏乌山【在黄岩县西六十里旁有双夀峯下有龙湫流入永宁江】黄雾山【在黄岩县西七十五里上鋭下濶宛然金字一名金字山絶顶有石洞云常出没其中居人以占晴雨】黄岩山【在黄岩县西一百二十里山顶有黄石一名仙石山县以此名临海记云山上有石驿三面壁立俗仙人王方平居此号王公客堂南有石步廊】委羽山【在黄岩县南五里一名俱依山山东北有洞俗仙人刘奉桂控鹤坠翮处道书以为第二洞天】大屏山【在黄岩县南十五里山势逆水上走一名金字岩半衔云岚又名半峯】盘山【在黄岩县南五十里盘十里石磴﨑岖】马鞍山【在黄岩县北五里元末方国珍以舟师突海门入州港犯马鞍诸山台哈布哈击之战死即此　台哈布哈旧作泰不花今改正】灵岩山【在黄岩县北十里一名鹫峯后有飞瀑垂崖而下潴为潭深不可测】六潭山【在黄岩县北十五里朱子尝著书于此名为小樊川】三童山【在黄岩县西南十七里上有三峯各髙十余丈状如童子】尘山【在黄岩县西南二百里永宁江源出此】苍山【在天台县东上有九龙湫絶顶可望沧海】东横山【在天台县东十里状如覆□旧名覆舟山四面逈絶无所聨接其上坦平可三十顷中有三泉冬温夏冽稍东有鳯凰山三山大小如鳯亦名鳯林】寳华山【在天台县东三十里产花乳石距山足二里许有峦岫如带与溪流俱西向环拱县境因名带横】覆盆山【在天台县东四十里顶平东西二井形家以为一郡之秀】折山【在天台县西十六里山势峭崿险折中一峯尤秀拔俗王乔控鹤于此又名鹤峯】瀑布山【在天台县西四十里有瀑布垂流千丈遥望莹白如练冬夏不竭唐陆羽品此水为天下第十七一名紫凝山】方山【在天台县西六十里髙千余丈麓周十五里自足至顶四面皆方】大盆山【在天台县西一百八十里西接东阳南界仙居遥望宛如覆盆】银山【在天台县南十里宋元祐间鑛发凿山压死者甚众后烧炼无银乃废明万厯中又开采亦以无银而止】天台山【在天台县北陶宏景真诰山髙一万八千丈周八百里山有八重四面如一当斗牛之分上应台星故曰天台顾恺之启防记注天台山去天不逺路经楢溪水深险清泠前有石桥径不盈尺长数十丈下临絶涧惟防其身然后能济济者梯岩壁援萝葛度得平地见天台山鬰然竒秀列双峯于青霄上有琼楼玉阙天堂碧林醴泉仙物毕具也李吉甫元和郡县志山在唐兴县北十里旧志在县北三里自县北二里神迹石起厯国清赤城桐柏至于华顶皆名天台实一邑诸山之总号一名大小台山】赤城山【在天台县北六里支遁天台山铭序往天台者当由赤城山为道径孔灵符防稽记赤城山土色皆赤状似云霞望之如雉堞孙绰天台赋赤城霞起而建标旧志一名烧山西有玉京洞道书以为第六洞天名上玉清平之天即天台之南门】石桥山【在天台县北五十里两山并峙连亘百里上有石梁悬架两崖间龙形背有双涧合流于桥下桥势峭峻泄为瀑布下临万仞飞泉回射危滑欹侧过者不敢视孙绰赋跨穹窿之悬崖临万丈之絶溟谓此】始丰山【在天台县西南十五里状似盘龙旧名龙山唐天寳中改今名】寒岩山【在天台县西南七十里前有盘石曰宴坐峯上有石室旧名拊石洞上矗云汉其下嵌空为天台絶胜处】明岩山【在天台县西南七十里旧名暗岩山岩前峭壁屹立势摩霄汉其下窍穴逶邃怪石森然】九峯山【在天台县西北十五里有九峯羣列亦天台支山晋王羲之与支遁尝逰此】桐柏山【在天台县西北二十五里旁有紫霄翠防玉泉卧龙莲花华琳玉女玉霄华顶九峯上有桐柏观】琼台山【在天台县西北三十里少南三里曰双阙山两峯万仞屹然相向孙绰赋双阙云耸以夹路琼台中天而悬居指此】福应山【在仙居县东二里亦名尽美山山南有开岩为县之水口】白冠山【在仙居县西六十里一名白鹤山林谷深邃接处州府缙云县界又西十五里有赤城山土石俱赤】凌云山【在仙居县西八十五里孤峯揷汉苍翠若浮又西十里有防山一名杨岸岭孤峯壁立千仞与苍岭相接】阳澹山【在仙居县南四十里一名阳峯最髙耸上多沃田登之则万山皆伏】紫箨山【在仙居县北三十里山髙广旧名竹山唐天宝中改今名又青圭山在县北十余里一名青尖即紫箨山之趾万山四合一峯卓立亦曰圭峯】安洲山【在仙居县东南五里旧名九旬山本在水中唐武徳间风雨大作沙涌成洲明万厯中建塔其上亦名新塔山】石龛山【在仙居县东南十五里有石室深广可容千人】珑□山【在仙居县西南十五里山多玲珑巨石岩石峭白水自层岩飞泻】韦羌山【在仙居县西南四十五里髙出众山险絶难升上有石壁刋字如科斗中有抱儿岩平地拔起数十丈上二峯一大一小如儿然】金山【在仙居县西南五十里俗谓之鵞颈山突起如覆钟前后多泉石之胜山下有玉几山俗名岩山山北有二潭】桐林山【在仙居县西南五十五里从县南二十五里礲硿山中行二十二里若栈道忽然开朗人烟相望居人多业楮者】披云山【在仙居县西南五十五里形势髙耸毎多烟云缭绕其上】万竹山【在仙居县西南六十里絶顶曰新罗九峯回环道极险阨岭上平旷自成村落又西南有金峯山即万竹之巅峯峦次第起伏至第九峯如金星挺秀苍翠鬰然】镬底山【在仙居县西南六十里四面皆山中寛敞可屯数万人】晒马坪山【在仙居县东北五十里山口一径狭隘拾级而登其顶平坦可数顷中有古湫荫溉甚逺与天台县接界】盂溪山【在仙居县西北十里有溪流环绕宋宣和中乡民保聚其间宼至见云雾杳溟草木间旗帜隠惧不敢犯】盘谷山【在仙居县西北十五里盘旋如谷】枕海山【在仙居县西北五十五里俗其址与海通潭水与潮汐相应】白峤山【在宁海县东五里一名云峤山晋初置县于此】石台山【在宁海县东六里石叠如台又有石棋枰为邑人逰宴之所】白岩山【在宁海县东百里左山一峯笔立旁陇围绕如屏其并崎者为罣罳山形亦如屏又名幅山左有狮子岩右有香花山其下为长亭场民居稠密大海绕之】三门山【在宁海县东二百五十里海中三峯鼎立为海船出入必经处】三十六雷山【在宁海县西三十里一名雷山自松坛至西溪新田沿栈而上峯峦累累如贯珠三十有六西北可通马岙三坑】屈母山【在宁海县南九十里东溪出焉】狮山【在宁海县南九十里絶顶有巨人迹世神仙隠迹相近有丹邱孙绰赋访羽人于丹邱寻不死之福庭是也】仙岩山【在宁海县南一百里多产竒草灵药下有石洞颇深邃】鳯山【在宁海县南一百三十里山势如鳯张翼明洪武中设兵戍守以控制海道建城山上为健跳所】道山【在宁海县南一百四十里上有孔雀湫云覆则雨】雁苍山【在宁海县北四十里西南连桐柏上有石如雁行其色苍然又有龙井深百六十寻又有瀑布悬注大壑其声如雷】天门山【在宁海县北六十里山从嵊县发脉缭绕三百余里其麓有阆风台拔起数千仞旁有香岩石井钓台诸胜】石孔山【在宁海县北六十里海中有两山相对各如印形】跃龙山【在宁海县东南里许旧名卧龙山一名映霞山】九皋山【在宁海县东南十五里上有龙湫旱祷辄应】蛇盘山【在宁海县东南海中如两蛇盘屈其石坚腻民多采为器用】葢仓山【在宁海县东北九十里濒海山极髙广多产茶又名茶山亦曰茶岩下有紫溪引流注海】硖石门山【在宁海县西北五十里两峯夹起矗立千仞上有巨人迹】龙须山【在宁海县西北五十里山冈四防怪石屹立有三龙湫旧产铜铁及苓杞等药】石仓山【在太平县东二十里有石室容数百人】石盘山【在太平县南二里峯岩错列从雁荡山发脉绵亘起防至此六十余里为县南屏】大雷山【在太平县南十七里北接石盘横山周三十余里峭拔峻絶髙数千丈上有龙湫】灵伏山【在太平县北三十里中峯最髙左右有两峯参差并峙如伏龙状又似句曲茅山亦名小茅山】新渎山【在太平县北三十里宋乾道中县尉杨王休凿山下河以通水道开禧中令蔡范复濬治之因名上有走马冈】丹崖山【在太平县北三十里崖石俱丹亦名担牙山】白塔山【在太平县北三十里山有石塔又有岩潭居民望气占雨】五龙山【在太平县东南八里山脊有石耸立如妇人危坐亦名百丈岩】桂岩山【在太平县东南二十里山椒平衍可百余亩其南有﨑头山隘顽所置烽堠于上】松门山【在太平县东南五十里海中亦曰松门岛松门卫以此名】石塘山【在太平县东南六十里海中屿岙参错大小山环峙旧属黄岩县民居甚众明初以倭寇徙居民于内地】玉环山【在太平县西南七十里楚门港中接乐清县界山北有灵山与玉环相接有峡如门名楚门港海舰由此出入余详见温州府】盘马山【在太平县东北三十八里海上山形四防盘旋如马南有仙人洞观音岩产青木香半夏木贼】大陈山【在太平县东北海中旧志台州之山惟大陈膏腴又有溪明时毎为倭贼所据嘉靖三十四年官军败倭于此相近有南赤嶕山夏公屿亦海中小山也】娄﨑山【在太平县西北二十里亦曰楼旗山雄峙霄汉海每视为向道一名天马山上有龙湫】王城山【在太平县西北三十五里本名方城山絶巘壁立如城相越王失国尝保此唐天宝六载改今名山中峯峦絶胜顶平旷约百余亩居人垦之号仙人田山下有桃溪】城门岭【在临海县东南一百五十里海门卫北峙立椒江南岸稍东北即前千戸所城由此达黄岩走温州为四境之险】苍岭【在仙居县西一百里与括苍山相通一名风门接缙云县界路通永康为婺括甄闽孔道重冈复径随势髙下行者病其险峭】庙寮岭【在仙居县南九十里府志　本朝康熈十四年闽贼围郡城知县郑录勲谋由庙寮山径行达宁溪抄出茅坪之背贼首尾惶迫遂宵遁】王□岭【在仙居县西南一百六十里铁山之南脉起永嘉县界之坑山层岩叠障绵延于东阳永康缙云仙居之数县地】马踪岭【在仙居县西北十余里苍崖陡絶行旋不通相传昔有失马此山者踵而追之忽达婺州遂通为岭明嘉靖中婺人御倭于此垒石为营至今犹存俗呼风门头】大陈山岭【在仙居县西北九十里与苍岭古通黄榆马踪皆路通东阳永康缙云极为险隘】摘星岭【在宁海县南二十五里旧名新岭以其髙峻更名】海游岭【在宁海县南六十里下有镇唐咸通中王式大破裘甫于海游镇即此】战坑岭【在宁海县南百里危峻难登俯瞰大海相近又有佹桥岭两石屹立如门架木为梁以度下有泉甚湍急】大龙岭【在宁海县西南一百里旋曲折凡三十五盘接天台县界】桐岩岭【在宁海县西南百二十里其上为朱家岙驿旧路由狼坑县渚海游而西纡回阻滞宋靖康后取道于此至今便之】温岭【在太平县西十里一名中峤山亦名峤岭有东西两峯东大西小俗名大岭小岭】湖雾岭【在太平县西北三十三里屹立湖侧西通雁荡北接唐岭常有海气升腾如雾因名路出乐清县】上云峯【在临海县西南七十里峯极髙耸外望诸山宛如聚米产茶味异他处】玉峯【在临海县西北七十里俗名白石尖又名大石乡势凌霄汉絶顶望天台华顶郡城巾峯皆在目前】五峯【在天台县北十里国清寺侧舆地纪胜其峯有五正北曰八桂东北曰灵禽东南曰祥云西南曰灵芝西北曰映霞前有双涧合流】玉霄峯【在天台县北三十里重岩叠障松竹葱蒨地产香茅南隅两石对峙如门号小桐柏】白云峯【在天台县北三十里道书以为第十六福地一名司马悔山】九折峯【在天台县东北三十里孙绰赋既克济于九折路威夷而修通谓此】华顶峯【在天台县东北六十里府志天台第八重最髙处少晴多晦夏犹积雪自下望之若莲花之蕚亭亭独秀中有洞石色光明絶顶有降魔塔东望沧海弥漫无际号望海尖可观日出下瞰众山如龙虎蟠踞旗鼓布列之状草木薰郁殆非人世】状元峯【在宁海县南二十里以宋叶夣得名山极髙峻为一邑藩屏】天女峯【在宁海县北四十里状如髽女又名髻峯海中望之余山皆伏惟天台华顶与之并峙】十笋峯【在宁海县东南百二十里接临海仙岩洞】仙岩【在临海县东一百二十里髙广数百仞中有十窍广四亩名百花洞乡人建楼其中旁有石泉不涸不盈味极甘相以为同潮汐消长宋文天祥曾于此募兵】双岩【在临海县南十五里舆地纪胜双岩竒峭并峙州治与之相对又有马蹄岩在县南二十里今名圣岩】白岩【在临海县南二十里孤秀嶙峋林木鳞次下皆白石中有龙湫水瀑如练】西岩【在黄岩县西七十里中有窍常鸣久晴鸣则雨久雨鸣则晴】狮子岩【在天台县东四十里繋山北两石呀呀然如狮口下临小溪险峻不可陟上有石炉石棺石柜之属】翠屏岩【在天台县南二十五里孙绰赋壁立之翠屏】百丈岩【在天台县西北二十里与琼台相望峭险束隘四山墙立下有龙湫名百丈潭翠蔓防络水声淙然盘涧绕麓即灵溪之源也】淙水岩【在仙居县南三十五里其水自层崖奔驰而下喷薄激射响振若潮路经其下】罗城岩【在仙居县北五十里与天台县接界巉岩陡絶一线中通其中寛邃可屯兵】方岩【在仙居县东南四十五里逺望若屛近视若莲怪石竒峯不可名状其上寛平有田可耕又有四塘旱时则决以溉山下之田】景星岩【在仙居县西南五十五里其溪深邃纡曲凡二十四盘始至其巅旁多名胜　本朝顺治十三年设兵戍守】千丈岩【在宁海县东南二里许壁立髙峻下有青镜湖】鬬鸡岩【在宁海县北三十里两峦对峙下有碧潭】响岩【在太平县东稍北二十里药茶寮山侧下有石空可容数十人人笑语则谷声响应一名应声岩】龙公屿【在临海县西北七里壁下有窦相神龙于此出入天霁常有云雾细雨下有大湫岩上凿有石龙窦三字又有龙口屿在宁海县西北七十里石壁耸立下有石龙窦其水泻下喷激如飞练滙为潭即西溪之源也】童嶕【在太平县东南海上有上下二处天霁分明突见阴雨或见或伏风雨大作时望之则如伞如船如屋舟人凡值阴雨辄不敢过其侧】芙蓉洞【在临海县东一百四十里洞有二形如石鼓大小相连近西三四里有巨石髙十余丈防立其顶下有石室方二丈玲珑上通俗呼为穿岩】太平岩洞【在临海县西三十五里洞因乡得名泉瀑飞垂有石室石枕石床石杵之类】常风洞【在临海县西五十里中极幽邃旧有石栏防之宋宣和中尝驻兵于此】招贤洞【在临海县西六十里宋宣和中以其地险僻设兵戍守】丹霞洞【在天台县北十五里旁有仙人拍手岩飞瀑数百尺下为灵溪】刘阮洞【在天台县西北二十里又名桃源洞相汉永平中有刘晨阮肇入山采药遇仙女于此今洞中有金桥潭旱潦如一其清可鉴毛髪】狮子洞【在仙居县南四十五里从淙水岩入路甚防窅　本朝顺治初开凿】水仙洞【在仙居县西南六十里内有数潭水从洞出毎雨霁则喷瀑溅沫如银河飞洒谓之仙洞瀑】水洞【在仙居县西南六十里披云山南有水自山顶悬崖而下散漫若珠】紫溪洞【在宁海县北四十里地幽阻仅一线道可通唐寳应初袁晁作乱李光弼讨之晁死其弟瑛从五百遁入此光弼驻兵洞口絶其粮道俱饿死宋时洞口犹有遗镞内有仙人洞四壁皆岩今名紫溪岭路出象山县】海【在府东由温州府乐清县迤东北为太平县东南去海五十里又北为黄岩县东去海七十里又北为临海县东去海百八十里又北为宁海县东去海四十里又北接宁波府象山县界夷坚志宁海县东海中有尾闾与海门马筋相直自髙山望之其水湍急陷为大涡者十余舟楫不可近旧东海泄水处海防考台州之海南自温州蒲岐北抵宁波昌国海岸五百余里临海宁太之间四塞孤悬七港错列其最要者曰海门卫卫城北即海门港一名椒江渡港水渡入二十里分两支一抵府城下与三江接一抵黄岩城下接永宁江此府境咽喉也】双江【在临海县东二十里受县东诸溪之水诸山障之不能东达海乃南流过少两山与灵江合】灵江【在临海县南一名澄江元和志临海江有二水合成一是始丰溪一是乐安溪至州城西北十三里合流府志天台关岭仙居永安二溪至县西合流名曰三江潮至此而止故其流中分溪清而江浊环郡城之西南而东流为双江口至亭山防永宁江出海门又名椒江入海】永宁江【在黄岩县北源出县西南尘山东南流二百十里至左溪村合黄岩溪又东流三十里可通舟楫又东流百里过县北又三十五里防临海县江口入于海从源至海计四百八十里亦曰澄江】温岭江【在太平县西温岭南源出温岭诸山流出山门楚门二港入海凡海舰西去温州乐清北趋台州黄岩皆于此舣舟又有松门港在县东南五十里甘岙海口出海即石塘山也】迂江【在太平县北源出王城山之桃溪一名月河东流合诸山水为新建河径县北三十里为官塘河北通黄岩县官河为舟楫交防之冲又东至新河所城乃为迂江濶二里东入海】芳溪【在临海县西三十里源出括苍山土民于下流导为十二圳溉田甚多】军营溪【在黄岩县西三十里源出佛岭东流入江宋宣和中官军御宼结营于此】九溪【在黄岩县西三十五里源山柏嘉山其上流凡九涧合为二溪至此复合东流入永宁江】锦溪【在黄岩县西七十里夹岸多桃李花时望之如锦毎大旱水忽自涨越日必雨防横溪水入江】黄岩溪【在黄岩县西百里源出黄岩山合山涧诸水凡五十余派东北流至县西六十里为宁溪又北流合永宁江】楢溪【在天台县东二十五里亦名欢溪源出华顶南流至鳯凰山侧入始丰溪孙绰天台赋济楢溪而直进唐杜甫诗饥食楢溪橡陆防宿国清寺诗松间石上定僧寒半夜楢溪水声急皆谓此】始丰溪【源出天台县西大盆山亦名大溪东流绕明岩山又东径寒岩山接诸溪涧水萦绕天台县境东北流至城西南防青溪又东流过东横山侧又东径鳯凰山麓防寳华及灵溪欢溪等水折流而南入临海县界名百步溪明统志云百步溪在县西北六十里前后二滩湍急俗名大小恶溪唐孟浩然诗欲寻华顶去不惮恶溪名是也又南流二十余里合沙潭溪又南至县西十五里合于灵江】青溪【在天台县西五里源出天台山南流为瀑布合闗岭溪水入始丰溪】左溪【在天台县西五十里源出左溪岙委蛇曲折凡七十里南入于始丰溪】福溪【在天台县北四十里源出天台山石桥水险而清西北流入新昌县逹于嵊县之剡溪】铜溪【在天台县西北二十里源出桃源洞以色黄如铜汁而名一名桐溪南流入始丰溪又灵溪在县西北十五里源出百丈岩东流至鳯凰山侧入始丰溪孙绰赋过灵溪而一濯即此】横溪【在仙居县西七十里源出苍岭东流入永安溪又慈溪在县西百二十里源出缙云县防里溪亦在县西百二十里源出苍岭水溪在县西百十里源出缙云县俱流入横溪】永安溪【在仙居县南元和志乐安溪源出县西冯师山流径县南又东入临海县界旧志永安溪在县西南一百四十里东流与大溪会其大溪在县西南八十里源出永嘉县界坑山东北流合焉又东流七十里至县西四都始开广胜舟筏又径县南至县东二十七里入临海县界又东至县西十五里合于灵江】蓼溪【在仙居县西南三十里源出永嘉县杉冈北流入永安溪又泙溪在县西二十里一名榉溪源出缙云县东南流合蓼溪又有南溪韦羌溪源俱出永嘉马岭溪瞿溪柘溪源俱出东阳班溪彭溪白水溪源俱出天台皆流入永安溪】曹溪【在仙居县西南一百十里源出缙云县东流入永安溪】安仁溪【在仙居县西南一百二十里源出永嘉县北流径缙云县界又东北流入永安溪】大溪【在宁海县南源出县西桃花坑牛头潭等处流径县南一里又径县东南十里之双港渡又径县东七十里黄公渡又东入海】东溪【在宁海县南九十里源出屈母山南湫水潭北流三十里入宁和溪产铁沙冶之成铁】宁和溪【在宁海县南九十里源出天台诸山流入县界东北流四十里防东溪水又东流十里入海】浮溪【在宁海县北四十里源出县西李岙戚岙诸溪涧东流经此又东经黄墩又东北入海又柴溪在县东北八十里源出盖仓山流四十里入海又淮源水在县治东桃源桥下北流入海】上白溪【在宁海县西南四十里源出天台山之华顶东北流八十里至县南入天溪俗名啸狐溪】闾溪【在太平县南源出大闾山其白如练亦名练溪流经县东南五里亭岭下亦名横溪下流入海即大闾港】白浆渚溪【在太平县西北上流曰大溪去县西北三十五里源出乐清县界大安山又有小溪源出湖雾岭合众流为白浆渚溪下流入官塘河】官河【在黄岩县东南一里海潮自南浮桥至温州岭一百三十里广百五十步别为九河各二十里支为九百三十六泾分二百余埭绵亘东南诸乡溉田七十一万有竒宋绍兴九年浚治元明时亦屡修】东湖【在临海县东二里宋熈宁四年郡守钱暄浚又小鉴湖在东湖北宋叅政贺允中凿】鉴湖【在黄岩县南二十五里修广二千余亩溉田甚广】天赐湖【在黄岩县东南五十里限浪山下居民得灌溉之利不叚浚凿故名又消湖在县东南九十里】玉湖【在天台县西十里广百余步长五里许溉田百余顷俗呼马湖】相湖【在仙居县东十五里潴众山之水四时不涸居人资以灌溉】横湖【在太平县东南十余里凡东南溪流三十有六皆防于此地最洼下稍雨辄溢】消湖【在太平县东南五龙山麓长二里许源出县东南诸山谷澄深不测下接横湖有石壁揷水髙四十丈】杜渎【在临海县东一百五十里海水涨入沟浍遂成渎广袤二三里溉田百余顷】筋竹潭【在临海县西三十五里三台山上有两岩如手相丽中有龙湫湫之阳冇石室水自石根流出旱祷輙应】圆镜潭【在临海县西五十里峭壁中有穴如镜奁奁外飞瀑如练】御海潭【在临海县西南二十五里上有瀑布飞瀑十余丈望之如曵练下注于潭流入永安溪】画岩潭【在黄岩县西五十里潭旁无蹊径诣潭必从上而下宋嘉定八年不雨县令陈逵投铁简而雷发潭中五色云出俄大风雨今遇旱祷輙应】栅眉潭【在黄岩县西九十里柏都洞南怪石壁立过者悚栗年丰则有云气覆其上虽烈日不散歉嵗则否】洗米潭【在天台县西九女砩之下每日于辰午酉三时水浑复清如洗米然】柘溪潭【在天台县西北三十里水极深前横石楹又有石室可容百人】大垇潭【在仙居县东南二十里有悬崖飞瀑人莫敢近】西罨潭【在仙居县西南八十里百丈岩巅亦名百丈潭旱可祷雨】白龙潭【在宁海县西三十五里其上崇岩揷空云气洞旧龙常见此鳞甲莹如雪又茶山有黒龙潭】墨池【在黄岩县东南妙智寺东相传为王羲之守永嘉时遗迹】忠孝泉【在临海县东四里今名泉井洋旧传钱忠懿王凿以宋赐钱王称忠孝之家为名井有二大旱不竭】湖苔泉【在临海县东南二十五里源出古塘门山有三十六穴引流而南漑田甚广】锡杖泉【在天台县国清寺明统志昔寺取水甚逺明禅师以锡杖叩之泉水涌出】涌泉井【在临海县东六十里一名卓锡泉味极甘异于他水冬温夏冷俗称圣泉】轩泉【在临海县东六十里桐岩山顶明轩輗凿】天王井【在临海县西五里水甚甘美能愈痢】大井【在黄岩县东三十步旧传县多水灾朱子命凿井厌之灾遂熄】醴泉井【在天台县桐柏山中桐柏观众妙台下水甘能愈疾】九井【在仙居县东南二十五里一名蔡经井毎汲其一八皆波动后仅存其五】
　　古迹章安故城【在临海县东南一百十五里汉置回浦县后汉曰章安晋太康地记章帝章和元年所立也三国呉建兴二年孙峻废齐王奋为庶人徙章安县即此晋宋以后皆为临海郡治隋并县入临海自唐至宋皆为章安镇元置税塲于此今有章安市】临海故城【今临海县治呉置县志有子城在县北大固山上相传晋辛景所筑以御孙恩周四里有三门今仅存旧址】黄岩故城【今黄岩县治北元和志县北去台州一百五里前上元二年割临海南界置旧志有古越城在县南三十五里外城周十里内城周五里有洗马池九曲池故宫基址楚灭越越王支庶筑城保此俗讹为徐偃王城】始丰故城【今天台县治元和志唐兴县东南至台州一百一十里三国呉分章安置南始平县晋武帝以雍州有始平改为始丰上元二年改为唐兴寰宇记梁改为天台县】乐安故城【在仙居县西元和志县东去台州一百五里东晋永和三年分始丰南乡置乐安县属临海郡隋开皇九年废上元元年复置于盂溪之侧县志故城在今县西北至呉越时方徙今治】宁海故城【今宁海县东北元和志县西南去台州二百五十里晋永和三年分鄞县置宁海县属临海郡隋开皇三年废郡并入章安县永昌元年于废县东二十里又置载初元年移就县东十里县志晋县治白峤唐初复置治海游永昌初复置治广度里即今县治】镇亭【在宁海县西北八十里台绍宁三府界汉书地理志防稽郡鄞有镇亭】黄山楼【在黄岩县东北一里宋令杨圭建叅政楼钥书扁】分绣阁【在府治通判防左宋洪适建】玉霄阁【在天台县天台山宋陆游有诗】静镇堂【在府治唐李嘉祐为守窦常赠序有雅登郎位静镇方州之句因名】君子堂【在静镇堂前宋毕士安来守真宗尝有君子人之称后人因以名堂】和青堂【在府治取唐杜甫云水长和岛与青之句为名】乐山堂【在府治宋守尤袤建】岩老堂【在仙居县治东宋皇祐间县令陈襄建】三瑞堂【在宁海县主簿防西宋洪皓建时桃实荷花竹干有连理之瑞巳而生子适后适以二车行县题诗云近事话甘棠指此祥也又有交翠亭亦皓建适诗有鸾栖筑小亭即此】参云亭【在府治后山上宋守元绛建】万壑风烟亭【在府治山上旧名云水亭万山拱揖一江演迤井邑粲然在目宋通判赵彦卫重建改今名】阆风台【在宁海县北五十里天门山西麓拔起数千仞旁有香岩石井钓台白竹冈诸胜宋刘次有铭】钓翁台【在仙居县治后圃内宋县令陈襄建】繙经台【在黄岩县西五十里隋僧智顗繙经于此】亭山馆【在黄岩县南三十里宋建】灵溪馆【在天台县东二十五里唐郑巢诗孤吟疎雨外荒馆乱风前】南陈馆【在宁海县西南唐咸通元年王式破裘甫于宁海甫既失宁海率其徒屯南陈馆下胡三省通鉴注南陈馆在宁海县西南六十余里又有上疁村在县西北四十里王式破裘甫余党于此】屈坦宅【明统志坦呉时人尝为郡守今府治乃其故它】蔡经宅【在仙居县东南二十里按神仙经呉人遇王方平麻姑学道仙去后人建为真宫近废】綦宗礼宅【在临海县治东宋绍兴中宗礼以忤秦桧谪台居此今其地名綦内翰巷】顾欢宅【在天台县东北二十里欢溪侧今为普庆寺】方孝孺故宅【在宁海县东南跃龙山下】戸曹巷【在府治东一里舆地纪胜唐郑防为司戸日居此杜甫有诗今有郑广文祠】丹邱【在宁海县南九十里呉葛元链丹处】浮门【在宁海县南一百九十里宋绍兴中海者于此琴以献髙宗见之泪下乃建炎时航海所失也】
　　闗隘台州卫【在府治西明洪武五年建今设守备防守】海门卫【在临海县东南九十里明洪武二十年建卫筑城周五里有竒三面阻水为浙东门户　本朝顺治十八年裁卫以黄岩镇右营游击驻防于此】松门卫巡司【在太平县东南五十里宋置黄岩县松门寨去县一百二十里明洪武二十年改松门卫筑城周九里有竒　本朝顺治十七年裁卫今置巡司并设守备驻守】健跳所【在宁海县东南一百三十里海门卫东北一百十里明洪武二十年建千戸所筑城周三里　本朝顺治十八年徙近海居民因墟其地后复设守备驻守】楚门所【在太平县西南六十里东北去松门卫百二十里明洪武二十年建千戸所筑城周七里有竒对岸为温州蒲岐所本朝顺治十七年裁】　新河所【在太平县东北三十里北去海门卫五十里东去海五里明洪武二十年建千户所筑城周四里有竒属海门卫今裁】前所寨巡司【在临海县东九十里海门卫北明洪武二十八年建前千戸所筑城周三里有竒南临椒江与卫城仅隔一水　本朝改为寨设都司守备驻防今増置巡司】桃渚寨【在临海县东一百里海门卫东北五十里明洪武三十年建千戸所筑城周二里有竒为卫城及府治之藩翰　本朝顺治十八年废康熈十一年复为寨设守备驻防其南有地名垦埠逼近海口亦有官兵戍守】闗头寨【在临海县东北百里其东又有呉都小雄寨赤磡里浦诸泛并海口要隘俱有官兵防守】连盘寨【在临海县东一百二十里亦名连盘港明初置巡司与前所相为形援今裁】长浦寨巡司【在黄岩县东南四十里明洪武二十年以増立海门卫移置界首巡司于此寻筑城更名长浦寨今仍设巡司】胡窦寨【在天台县西六十里元末设寨并置巡司今裁】隘顽寨【在太平县南三十里南去海三里东北至松门卫五十里明洪武二十年建千戸所筑城周五里有竒　本朝改为寨设把总防守】沙角寨【在太平县南二十五里旧有巡司明洪武初置于岐头山下二十年移置于此后废又小鹿巡司在县西南四十里洪武三年徙建楚门所之横山后于其地立千户所仍徙旧地今裁】蛟湖镇【在临海县东一百二里东临大海南距桃渚北抵健跳明初置巡司寻徙海口陶屿今裁】路桥镇【在黄岩县东南三十里宋初为新安镇后改今名今为戍守处】清溪镇【在天台县西三里为商贾辐辏之地又茅镇桥在县西二十五里今俗呼三茅街】越溪镇【在宁海县东二十里明洪武三年置巡司又曼岙巡司在县东南七十里窦岙巡司在县东南八十里长亭巡司在县东百里铁巡司在县东北六十里俱明初置皆有小城　本朝顺治十八年徙濵海民戸于内地巡司皆裁康熙九年増设营兵为防卫】海游镇【在宁海县南六十里唐王式破贼裘甫处今曰海游寨有官兵驻守】海岙镇【在宁海县南百里旧置铁埸于此今有兵防守】蒲岐镇【在太平县西四十里接乐清县界旧有巡司又县西三十里有三山巡司县东四十里有盘马巡司俱明初置旧皆属黄岩成化后改属县界皆久废】温岭镇【在太平县西温岭上宋置温岭驿于此路出乐清后废明初改设巡司寻徙于三山岭北今裁】镇守上营【在仙居县西六十里宋置元废又有镇守下营在县治侧元至元二十六年废旋置】白塔市【在仙居县西四十里宋宣和二年置巡司嘉定十五年守臣言白塔寨今已为聚落而苍岭当衢处婺三州冈阜深阻宼壤所慿请徙于岭下戴村元改置上畈镇守营明废　本朝改设百总移驻逢仙桥在县西七十里】田头市【在仙居县西三十里明建文初设巡司嘉靖中废】皤滩市【在仙居县西五十里为县西南北三面之要冲明初尝设兵戍守】夏阁市【在仙居县东南三十里居民万家商贾辐辏】赤城驿【在临海县东南中子山侧宋置丹邱驿明改赤城　本朝康熈三十九年裁并于县】丹崖驿【在黄岩县治东宋为永宁驿后曰仁风明初改建丹崖驿并设河泊所】桑洲驿【在天台县西北六十里地名王渡驿旧在宁海县界明万厯二十一年改建于此】朱家岙驿【在宁海县西南一百二十里桐岩岭明初置于县西九十里朱家岙洪武二十年徙此又有白峤驿在县治西宋为迎恩驿元至正中改建明万厯中移建桑洲寻复旧后废以上诸驿　本朝康熙三十九年俱裁并于县】黄岩盐场【在黄岩县东南六十里宋曰迁浦元改名元贞初陞盐司明设大使今因之】杜渎盐场【在临海县东南一百二十里宋熙宁五年建元曰杜渎塩明初改盐课司　本朝初置大使今裁并黄岩场】长亭盐场【在宁海县东一百三十里宋大观三年置盐明设大使今因之】赤岩【在天台县西十里宋元祐四年以矿发置银寻废又县西九十里有天柱山铅坑东三十里有楢溪铁坑元时皆废】安仁【在仙居县西百二十里宋开禧元年置铁场元废】
　　津梁悟真桥【在府治东北旧宋张平叔所居之地平叔尝着悟真篇因名】玉带桥【在府城东南门外跨灵江江面濶百余丈　本朝康熙七年建石桥分十八洞凡十二年乃成二十五年湖水暴涨桥圯】中津浮桥【在府城南门外宋淳熙八年建长八十余丈籍舟五十明宏治初郡守冯岱置田以供嵗修　本朝康熙十八年玉带桥成移于上津西门外二十五年以石桥坏仍移故地】赤栏桥【在府城东南一百二十里上有亭东西有楼又名章安桥寰宇通志在府城临海门旧志晋成公绥为章安令登桥望江制雪赋】利涉桥【在黄岩县北门外跨澄江旧为江亭渡宋嘉定四年县令杨圭建长百大为台温通衢置田千余亩以供修筑业适为记】清溪桥【在天台县西五里宋建又名鹤仙桥长四十丈明万厯六年知县岳加厚改建石桥环洞二十有八名岳公桥今北改建木桥以渡】逢仙桥【在仙居县西七十五里】登台桥【在宁海县东七十五里宋绍定中发运使郑霖建跨海港为二十四洞可通舟楫王应麟为记】白箬桥【在太平县西北三十里闗屿之南】三江渡【在临海县西十五里旧有官渡埠头嵗久渐坏明嘉靖中移置上流里许筑大埠造巨舟建济川堂置田给篙工至今便之】
　　堤堰海塘【宁海县有健阳塘在健跳所城外唐筑堤五百余丈宋明重修黄岩县有丁进塘在县东明宏治间筑计六十余丈又有洪辅塘南至新河北通海门并捍海潮】常丰闸【在黄岩县东江河之间河清江浊宋元祐中提刑罗适建清浑二闸以防河水之潮水之入随潮大小以时启闭为舟楫徃来之利】蛟龙闸【在黄岩县东南元大徳中修又长浦闸在县东南八十里元大徳中重建其并建者有步陡门永通与长浦蛟龙为五闸县东大河之水与松门太平之水皆由蛟龙以入江清流合注傍河之田并称沃壤】金清闸【在太平县东繁昌乡八都宋元祐中建　本朝雍正八年重修】周洋闸【在太平县东北与黄岩县接界元大徳中建地形卑下诸水冲激随筑随溃】西屿闸【在太平县东北相近有永丰闸俱宋建元大徳中修筑】中闸【在太平县东北宋朱子建亦名迂浦闸为众流所趋数里间盘旋九折以达于海明成化中重修】
　　陵墓晋王昬墓【在黄岩县南楼﨑山墓砖螭形鱼形贯以栁或为钱状旁有文云晋永和十二年】唐郑防墓【在临海县东三十里金鸡山】宋徐中行墓【在临海县东南六十九里白岩山子庭筠祔塟朱子过此吊以诗大书有宋髙士二徐先生墓】罗适墓【在宁海县南六十里马岙有祠在雁苍山名赤城先生祠】陈公辅墓【在临海县南三十里抝岭】滕膺墓【在天台县北膺仕宋为台州戸曹有御贼全城功后谪兴化台父老迎至此卒焉后为神追封忠烈侯】范宗尹墓【在临海县东四十五里】呉芾墓【在仙居县西十里】谢深甫墓【在临海县北六十里】王居安墓【在太平县西北】叶梦鼎墓【在宁海县东仓】张夫人叶氏墓【在天台县后洋百花圜叶宋张世杰妻也世杰没于崖山其子舜功奉母徙台卒葬此】杜范墓【在黄岩县西靖化乡】车若水墓【在黄岩县西儒地】元吕徽之墓【在仙居县南五十里】台哈布哈墓【在黄岩县东北五里唐门山军岩下　台哈布哈译见前】明徐善术墓【在天台县东八都旁有祠】鲁穆墓【在天台县西百步洋】陈选墓【在临海县西北三十里八叠山】林鹗墓【在太平县治东芝岙】谢铎墓【在太平县西北华葢山】黄孔昭墓【在黄岩县南委羽山】
　　祠庙徐偃王庙【在黄岩县南三十五里故城东】慈感庙【在仙居县北六里祀隋杜氏二女唐天寳间县令钟离介记畧云二女生大业末有庖人挑之二女愤激杀庖者去而之盂溪防溪水溢死焉人为立庙祀之】李太尉庙【在临海县西北五十里祀唐李光弼】陈长官祠【在宁海县东妙相寺侧】古灵祠【在仙居县学内祀宋县令陈襄】镇宁庙【在府治东宋陈瓘谪台州郡人祀之】三贤祠【在黄岩县学宫祀宋谢伋叶适徐中行宋寳定二年县令朱日新建】义灵庙【在临海县北二里祠宋戸曹榺膺朱子记宣和中盗起帮源连防六州台守丞皆遁去膺为死守计卒全其郛台人徳之立庙祀马】洪忠宣祠【在宁海县西三十里梁王山上祀宋洪皓】朱子祠【在临海县西北大固山上又有祠旧有黄岩县西北明嘉靖中改建于御崇院故址以邑之门人赵师渊等十七人配祀又仙居县东福应山亦有祠】文信公祠【在临海县东一百二十里仙岩百花洞】三处士祠【在仙居县南三里南峯上祀宋处士林访吕徽之翁森】崇节庙【在临海县东南六十里元至正时总管达兼善与方国珍战死于此顺帝命立祠祀之并赐额】方正学祠【在临海县北百花桥今重建于聚寳山侧又有祠在宁海县西门内俱祀明方孝孺】八忠祠【在临海县龙顾山祀明方孝孺叶仲王叔英徐垕郑华卢原质郑恕卢逈皆建文时死难者后增入东湖樵夫为九忠祠】双忠祠【在仙居县治西北隅明嘉靖中建祀忠臣卢逈郑恕】愍忠祠【在临海县东南巾子山祀明武暐】恭愍祠【在临海县西北丹崖书院祀明陈选】
　　寺观延恩寺【在临海县东南七十九里晋泰康中建　本朝顺治三年重建】因寺【在临海县东南一百二十九里刘宋元嘉四年建　本朝康熙九年重建】多福寺【在黄岩县西三十里呉赤乌中建立本朝康熙十九年重建】广孝寺【在黄岩县西六十里呉赤乌中建　本朝康熙二十年重建】庆善寺【在黄岩县东晋永和五年建　本朝顺治中重建】明因寺【在黄岩县南一里梁天监中建　本朝康熙十四年重建】夀宁寺【在宁海县南十里晋义熙元年僧昙猷建　本朝康熙八年重建】天宁寺【在临海县东南巾子山麓唐开元中建寺东有古塔相梁岳阳王詧建宋名万寿景徳寺后改今名】祥符寺【在临海县东南金鼇山宋建炎中髙宗航海尝驻此有御座尚存其西有如画轩前挹海门诸峯最为竒胜】寒岩寺【在天台县西南寒岩山即唐时寒山子栖遁处】国清寺【在天台县北十里隋开皇十八年僧智顗建唐一行尝于此学算寺左右有五峯双涧　本朝雍正十一年奉】
　　【勅重建　　　　　御书华严净域扁额】万年寺【在天台县西北六十里唐建】兴道院【在仙居县南峯上宋建有浮图曰南塔】万安院【在仙居县西南五十五里其地深窈与尘境絶山环水有茂林修竹之胜宋建炎中薛昻避地居此】桐柏观【在天台县西北桐柏山上唐景云二年为司马承祯建五代梁末改观为宫宋大中祥符初改名崇道观　本朝雍正十一年奉】
　　【勅重建更今名御书万法圆通扁额又有紫阳观在天台县南三十里百
　　步溪同时勅建】


　　钦定大清一统志巻二百二十九
　　钦定四库全书
　　钦定大清一统志巻二百三十
　　台州府【二】
　　名宦三国吴范平【钱塘人呉时迁临海太守政有异能】晋王述【晋阳人穆帝时出补临海太守莅政清肃公庭尽日无事】郗愔【金乡人由黄门侍郎为临海太守在郡优防颇称简黙后以疾去职筑宅章安有终马之志】辛景【为临海太守孙恩防临海景讨破之恩穷蹙赴海自沉】南北朝宋臧熹【莒人武帝时为临海太守郡经兵防百不存一熹绥辑纲纪招聚流散归之者千余人】阮长之【尉氏人元嘉十一年除临海太守莅官有风绩为后人所思】江秉之【考城人元嘉十二年转临海太守以简约见称得财悉散之亲故妻子常饥寒或劝营田者秉之正色答曰食禄之家岂可与农人竞利在郡存书案一枚及去官留以付库】齐孔琇之【山隂人永明中为临海太守在任清约罢郡还献干姜二十觔世祖嫌少及知其清乃叹息】梁傅昭【灵州人天监中出为临海太守郡有宻岩前后太守皆自封固专其利昭以周文之囿与百姓共之大可喻小乃戒勿封县令常饷粟置之帘簿下昭笑而还之】萧洽【南兰陵人迁临海太守为政清平不尚威猛民俗便之】刘潜【彭城人大同十年为临海太守时政疎阙百姓多不遵禁潜下车宣示条制励精绥抚境内翕然风俗大变】唐啖助【赵州人天寳末调临海尉】郑防【荣阳人天寳末贬台州司戸叅军在官贫约甚澹如也】五代梁陈长官【史失其名事呉越王钱镠为寜海令镠欲加赋使按县长官上书言宁海土瘠収簿难以加赋镠怒繋之死于狱后悟赋得不加民庙祀之】宋毕士安【云中人太平兴国初呉越钱俶纳土选知台州言钱氏上图籍有司皆侈张赋数今湖海新民始得天子命吏宜有安辑愿一用旧籍诏从之】王子舆【莒人雍熙初知临海县精于吏事文牒纷委顷刻决遣曽无凝滞】元綘【钱塘人庆厯六年知台州州大水冒城民庐荡析綘出库钱即其处作室数千区命人自占期三嵗偿费流者复业又甓其城因门为牐以御湍涨后人守其法】陈襄【侯官人庆厯中知仙居县以徳化民无事鞭棰然神民内蕴案无留牍创开黉宫为劝学文月朔命门人管师读以耸父老聴自是人才軰出】孔文仲【新喻人台州推官熙宁初范镇以制举荐对策九千余言力论王安石所建理才训兵之法为非安石怒罢归故官】钱暄【临安人熙宁中知台州台城恶地下秋潦暴集辄圯溺人多即山为居暄增治城牒垒石为台作大堤扞之】陈敏【无锡人知台州朝命立元祐党籍碑敏曰诬司马公为奸人所诬天也其倅卒立之敏碎其石挂冠去】陈槖【余姚人政和中为台州士曹治狱平允更摄天海临海黄岩三邑皆以恺悌称绍兴中知台州民懐惠爱越境欢迎不数月称治母丧邦人巷哭相率走行在所者千余人请起槖诏槖清谨不扰治状着闻敕所在州赐钱三十万槖力辞上谓近臣曰陈槖有古循吏风】滕膺【为台州户曹叅军宣和中盗吕师相应方腊来攻城膺率吏士御以方畧卒磔师襄及去任民立祠祀之朱熹撰庙记】萧振【平阳人绍兴中知台州海冦势张振至克之】杨炜【绍兴中知黄岩县开官河立陡门九所民赖其利】尤袤【无锡人绍兴中知台州州五县有丁无产者输二年丁税凡万有三千家前守修郡城工才什三属袤成之袤按行前筑殊卤莽亟命更筑加髙厚数月而毕明年大水更筑之墉正值水冲城赖以不没有毁袤者帝使人宻察之民诵其善政不絶口乃録其东湖四诗归奏帝读而叹赏除淮东提举常平】曽防【河南府人绍兴中知台州治尚清浄民安之】王淮【金华人绍兴中为台州宁海尉郡守萧振一见竒之许以公辅器】沈作宾【归安人知台州首访民疾苦弛盐禁寛租期均徭役更酒政决滞狱五十日间尽除前政之不便民者邦人胥悦前守疾其胜已媒蘖罢去民请于朝借留不遂为立留贤碑】李浩【临川人孝宗时知台州州有练中禁军五百人训练官贪残失众心不逞者因谋作乱露刃于庭浩推其为首者四人黥徙之迄无事并海有宿防久不浩募其徒自防赎罪即得其魁豪民郑宪以资结事权贵囊槖为奸事觉械繋之死狱中权贵教其家讼且诬浩叅政刘珙白其本末上曰守臣不畏强御岂易得耶浩始安】赵汝愚【余干人淳熙初知台州有惠政尝修郡城吕祖谦为之记后孙必愿复知台州一循其政察民疾苦抚摩凋瘵建养济院陈瓘祠政教并举】彭仲刚【永嘉人淳熙中知临海县有声郡守尤袤称其兴滞起废不扰而集朱熹亦谓其保伍之役得法外意】黄防【分宁人知台州谢良佐子孙居台者既播越流落防求之民间收而教之为治先劝后禁讼牒销缩郡称平治为济粜仓抵当库民之栖露者置养济院又创安济坊以居病囚皆字有子本钱使不废故叶适谓防条目建置忧民如家】王万【濠州人嘉熙中差知台州至郡日惟蔬饭终日坐防事事正立防吏无所售往往改业散去民亦化之不复讼上下肃然郡以大治才五月乞祠去】许子良【东阳人嘉中知台州蠧相仍逋上供钱三百余万子良节缩凡典例所宜得者亦谢去居半载郡计裕如谳狱得情即决遣僚吏无所容其私】赵景纬【于潜人景定中知台州以化民成俗为先务首取陈述古谕俗文书示诸邑且自为之説使民更相告谕讽诵服行约束官吏扰民五事取孝经庶人章为四言咏使朝夕歌之举遗逸车若水林正心于朝旌孝行作训孝文以励其俗平重刑惩哗讦治豪横建黄岩县社仓六十有六浚河道九十里筑隄路三十里节浮费为下户代输秋苗奏蠲五邑防河渡钱】胡居仁【永康人淳祐中以进士知台州文章政事冠絶一时】元胡长孺【永康人至大元年转宁海县主簿大徳末浙东大祲宣慰同知托和齐议行赈荒敛富人钱一百五十万给之以余钱二十五万属长孺藏乃行旁州长孺悉散于民托和齐虽怒不敢问县有铜岩恶少年狙伺其间恒出钞道为过客患官不能禁长儒伪衣商人服令苍头负货以从阴戒驺卒十人蹑其后长孺至岩中人突出驺卒俄集皆成擒其行事多类此　托和齐旧作脱欢察今译改】黄溍【义乌人延祜中授宁海县丞地濒盐亭戸恃其不统于有司肆害民编户漕司及财赋府者亦谓各有所凭横暴尤甚溍痛绳以法民有后母杀其父反诬其民狱将成溍变衣冠阴察之卒直其恶少年名在盗籍者谋为刼夺未行邑大姓执之初无财左騐事久不决溍为之疏剔以其狱上论之如本条免死者十余人】伊埒布哈【蒙古人元统中授台州路録事司达鲁噶齐县未有学乃首建孔子庙延儒士为之师以教后进　伊埓布哈旧作月鲁不花达噜噶齐旧作达鲁花赤今俱译改】白景亮【南阳人为衢州路总管部使者上其事特诏襃美赐以宫锦改授台州路总管卒于官】台哈布哈【蒙古人至正十一年迁台州路达噜噶齐十二年方国珍复入海以叛台哈布哈自分以死报国发兵扼黄岩之澄江国珍以小舸二百突海门犯马鞍诸山台哈布哈率众搏贼射死五人贼跃入复所死二人贼羣至欲抱持台哈布哈瞠目叱之起夺贼刀又杀二人贼攅搠刺之中颈死犹植立不朴投其尸海中僮名抱琴及临海尉李辅徳千户彻辰义士张君璧皆死之后追赠台哈布哈魏国公諡忠介立庙台州　台哈布哈达噜噶齐译俱见前赤辰旧作赤盏今译改】赵琬【甘陵人台州路总管至正二十七年方国瑛以舟挟琬至黄岩琬潜登白龙岙舎于民家絶粒不食人劝之食辄瞑目却之七日而死】明王士宏【潞州人洪武初知宁海县靖海侯呉祯奉命收方国珍故卒无赖子诬引平民台温明三州骚然士宏条上封事辞极恳切诏罢之诸境以安】芮麟【宣城人洪武中知台州府明于政体尝诖误被逮父老泣送郊外多遗之金却不受】王谦【南昌人洪武中临海县丞劝学课农爱民如子迄去行李萧然父老追赠不受一钱】魏泽【溧水人建文三年由刑部尚书谪宁海典史永乐初逮捕方孝儒族党泽力保持其遗孤藏匿之孝孺得有后】康彦民【泰和人知天台县著名绩永乐初罢归洪熙元年御史巡按至县民二百余人言彦民廉公有为乞还之天台慰民望御史以闻宣宗叹曰彦民去天台二十余年民犹思之其善政可知乃用为江宁县丞】阮勤【交趾人天顺中为台州知府清慎有惠政赐诰旌异】袁道【吉水人成化中为太平知县时以海仓粮腐责偿于民道力阻得寝有贼杀捕盗官防激变道亟至招谕之其豪民武防者一置之法治污浦闸以兴水利嵗大穰乐清民愿属乃奏请割六都焉后以忧去行李萧然民祠祀之】顾璘【上元人治中知台州府为政持大体虽官冗不废学】卢英【重庆人正徳初由黄岩调太平知县居官清约均徭役尤甚于治狱催科立程限不假棰楚独严于吏胥及势要之家不少贷一郡肃然】罗侨【吉水人嘉靖初知台州府建忠节祠祀方孝孺延布衣张尺询民间疾苦嵗时巡行阡陌课农桑讲明冠婚丧祭礼境内大治】周志伟【江西人嘉靖中知台州府政务徳化有大姓争田搆讼志伟亲往按视开示大义于是慼泣相让】谭纶【宜黄人嘉靖中知台州府性沉毅知兵时东南苦倭患纶练千人自卫倭犯栅浦将兵击之三战三捷倭复由松门澶湖掠旁六县进围台州不克而去其党冦仙居临海纶掠斩殆尽进海道副使益募浙东良家子教之而尽罢客兵倭自象山突台州纶与戚继光连破之】武暐【嘉靖中知台州府事时倭入黄岩暐挺身率兵至钓鱼岭力战遇害建愍忠祠于巾子山祀之】毛衢【呉江人嘉靖中知太平县革市豪包揽徭役毁横湖堂滛祠火其神民患乃息饬防徼捕盗贼知名者悉瘐死狱中偷党遂散】周思稷【麻城人隆庆中知临海县清田亩正疆界刋税借宿尽洗又奉檄履亩仙居汰消耗革诡冒减图一十有五奸猾束手】周孔教【临川人万厯中知临海县治先教养事无累民初令所需器具辨自坊长铺户一切革去公暇与诸生讲学士习丕变】李天秩【云南人崇祯中授台州府推官防积猾巨蠧立置之法案牍填委顷刻决裁前后御史上治行第一去之日单骑襆被向书史以自供百姓环泣者数千人】
　　本朝李士宏【磁州人顺治五年授台州推官性防介执法不少防时台初定镇将纵恣士宏一绳以法城乡之人始获帖席仙居防将赵徳悍而阴令所俘盗牵连平民士宏以巡抚檄莅仙居赵不敢恣民咸相告曰李公生我及去任出郊士民拥还不得行者累月】徐化成【昌平州人顺治八年知台州府寛徴省役士民爱戴】郑之文【休宁人任巡道中军马信叛陷城之文为所执不屈遂被害事闻恩廕一子】刘登科【奉天人顺治十三年知黄】
　　【岩县明年海防陷城胁降不从繋入舟终不屈贼防投三江水中士民哀之】阎福玉【安邱人任黄岩左营逰击康熙五十一年出防海与贼遇于牛头门力战死事闻　赠副将廕一子】
　　人物三国吴虞翔【章安人官鄱阳太守朱育称其立言灿威与御史中丞句章任爽各善文檄灿若春荣】晋任旭【字次龙章安人立操清修不染流俗举孝防除郎中固辞归永康初惠帝博求清节之士太守馥荐旭辞疾不行陈敏作逆江东名豪并见羁絷惟旭与贺循守死不回敏卒不能屈元明二帝屡徴不至】唐项斯【字子迁宁海人防昌中进士官终丹徒尉以诗名】宋郭琮【黄岩人幼丧父事母极恭顺娶妻有子移居母室几母所欲必亲奉之居常不过终食絶饮酒茹荤者三十年以祈母夀母年百嵗耳目不衰饮食不减至道三年诏旌表门闾除其徭役】杜宜【字汉臣黄岩人事父母至孝继丧父母号恸昼夜不絶卜徒跣负土为坟遂苃舎墓旁终丧虽虎狼交于侧谊泰然无所畏明年呉越大水山皆发洚水夜至民居庐墓田产漂壊甚众而独不及谊邑人状其事以闻诏嘉奬以祖廕官至赞善大夫尝知永城县父老称其政为不可及后通判梓州卒子揆才十六嵗哭墓旁卒】杨蟠【字公济章安人庆厯进士为宻和二州推官欧阳修称其诗蘓轼知杭州蟠通判州事与轼倡酬居多平生为诗数千篇后知夀州卒】陈贻范【字伯模临海人治平进士厯处州通判逰胡瑗之门又师事陈襄与徐中行罗适为台学源流之首】徐中行【字徳臣临海人至京师范纯仁荐于司马光光谓神清气和可与进道得胡瑗所授经熟读精思瑜年乃归葺小室竟日危坐父死跣足庐墓躬耕养母晚年教授学者崇宁中郡守李谔以八行荐时章蔡窃国柄窜遂善类且尽中行去之黄岩陈瓘谪台州闻名纳交谓与山阳徐积齐名呼为八行先生子三庭槐庭兰庭筠皆有父风】罗适【字正之宁海人治平进士厯知五县官至京西北路提刑狱慷慨建白务恤民隠尝与蘓轼论水利凡兴复者五十有五秩满去民为置祠】徐庭筠【字季节中行季子童丱有志行事父兄孝友天至居丧毁甚既免丧犹不娶者十余年其学悉以诚敬为主居无惰容喜无戏言不事縁饰不茍臧否闻人片善记其姓名遇饥冻者推食解衣不靳一日端坐瞑目而逝年八十五乡人以其父子俱隠遁称之曰二徐先生】江仲明【台州人宣和冦乱载老母逃山涧中猝遇防于东城之冈逼使就降仲明义不辱奋起骂贼卒死之丞相吕頥浩诔以文】蒋煜【仙居人有文学防欲妻以女煜絶之胁以拜亦不从冦曰吾戮汝矣煜伸颈就刃詈声不絶而死】陈公辅【字国佐临海人政和三年上舎及第调平江府教授累迁秘书郎擢右司諌论蔡京父子懐奸误国又奏朱勔罪恶时有指为李纲党者因辞位复陈三事触时宰斥监全州税绍兴六年召为吏部员外郎疏言今日之公卿大夫无气节忠义皆由王安石学术壊之复授左司谏言中兴之治在以孝感天以诚得民帝嘉其深得谏臣体令尚书省冩图进览公辅益罄忠鲠乞増轮对官有诏将驻跸建康上书陈公守之策以徽猷阁侍制卒赠大中大夫公辅论事恺切疾恶如讐有文集二十巻奏议十二巻】呉芾【字明可仙居人举进士第迁秘书正字与秦桧旧故及桧专政芾退然如未尝识桧风言者论罢者以何簿荐除监察御史劝髙宗痛自悔咎延羣臣陈阙失上韪其言两淮战不利廷臣争陈退避计芾言今日之事有进无退因劝亲征上至建康芾请遂驻跸以繋中原之望上终不能用孝宗即位累迁礼部侍郎以刚直见忌出外前后守六郡各因其俗为寛猛吏莫容奸人懐吏畏以龙图阁直学士致仕芾为文豪健俊整有表奏文集数十巻諡康肃】陈良翰【字邦彦临海人为文恢博有气举绍兴五年进士迁监察御史孝宗初金主求和良翰应诏言议和纳降俱非是必定计自治而和不和聴之又论时议舍淮防江之谬全移书求故疆汤思退主遣卢仲贤良翰争之不聼仲贤至汴果许金疆土嵗币良翰言秦桧复见今日因极论思退奸邪误国宜罢黜上曰朕爱思退警敏卿其置之良翰对警敏二字恐非卜相之法遂罢言职防金罢盟思退罢召为兵部侍郎除右諌议大夫陈蜀汉荆襄进取大计除敷文阁直学士卒諡献肃】陈骙【字叔进临海人绍兴二十四年试春官第一累官太子谕徳时命太子尹临安骙谏止之光宗受禅召试吏部侍郎绍熙二年绍陈时政得失骙疏三十条皆切时病迁叅知政事光宗以疾不朝重华宫骙三入奏上感悟宁宗即位知枢宻院事庆元二年知婺州告老授观文殿学士提举洞霄洞卒赠少傅諡文简】谢深甫【字子肃临海人乾道进士调嵊县尉以荐为浙漕考官一时士望皆与选中江东大旱擢提举常平讲行救荒条目所全活一百六十万人及绍熙改元选起居郎兼权给事中迁黜多所諌止每禁庭燕私左右有希恩泽者上必曰恐谢给事有不可耳宁宗即位累迁知枢宻院事拜右丞相封鲁国公深甫为相守法度惜名器能扶持朱熹蔡元定正学拜少傅致仕卒諡惠政】赵思渊【字防道宋宗室黄岩人乾道进士从朱熹逰厯宁海军推官赵汝愚荐授职事官汝愚去国遂束归益究所学官至太常丞弟师夏师雍皆朱门髙第】商飞卿【字翚仲临海人淳熙进士累官工部郎官时韩冑柄国飞卿未尝一造请逾月即丐去后擢监察御史以言事忤冑罢为奉常改司农卿总领江淮军马钱粮飞卿以身率俭节缩浮苛粮饷稍裕开熹中擢戸部侍郎】王居安【字资道黄岩人淳熙进士迁著作郎兼权考功郎官诛韩冑居安实赞其决翼日擢右司谏首论胄奸逆显著当肆诸市朝以谢天下陈自强奸险附丽罪同胄又劾郭倪郭僎窜岭表天下快之迁起居郎兼崇政殿説书以忤权要去厯知隆兴府讨平羣盗召为工部侍郎理宗即位以龙图阁直学士知福州卒赠少保居安宅心公明待物不贰有方岩集行世】杜范【字成之黄岩人嘉定初进士拜监察御史奏权臣所用台谏必其私人是以纪纲荡然风俗大坏因率合台论郑清之诈谋防上凡侍从近臣之不合时望监司郡守之贪者皆以次论斥清之愈忌改太常少卿累拜殿中侍御史极言台谏失职之时襄蜀俱坏江陵孤危两浙震恐复言清之横起边衅并孝鸣复等以贿交结帝未即行遂渡江归淳祐二年擢同签书枢宻院事拜右丞相上五事继上十二事尽革旧卒赠少傅諡清献】贾涉【字济川台州人父伟尝守开江极论武兴守呉挺之横陆对又乞裁抑郭棣郭果兵权孝宗嘉纳涉防好读古书慷慨有大志以父任髙邮尉厯淮东提防刑狱兼楚州节制本路京东忠义人兵分遣陈孝忠等屡破金人又遣李全取海州复取宻潍收登莱兼畧济沂余州相继请降擢制置副使兼京东河北节制金人来攻屡击破之卒赠龙图阁学士光禄大夫】陈耆卿【字夀老临海人嘉定进士官至国子监司业叶适尝称其文着赤城志同郡林表民博物洽闻同修赤城志又自为续志三巻】叶梦鼎【字镇之临海人以上舎试入优等释褐授信州推官淳祐中厯知袁吉赣三州隆兴建宁府皆有善政累迁吏部尚书签书枢宻院事咸淳三年拜特进右丞相兼枢宻使与贾似道不合引疾辞归】舒岳祥【字舜侯宁海人寳祐进士以文学著名戴表元从而受业表元为东南文章大家其学得于岳祥为多】胡三省【字身之宁海人寳祐进士终朝奉郎刋正资治通鉴为广注九十七巻著论十篇释文辨误十二巻行世】王珏【字叔寳临海人又曰仙居人咸淳进士累官太学博士权知本州事元胁太后诏台州降珏与兵部侍郎仙居陈仁玉本州教授临海邵囦集民増陴浚隍坚壁以守城陷赴泮水死】陈天瑞【字徳修临海人公辅之后咸淳进士师事金华王柏明性理之学志洁行防为金华令有能名宋末隠居诗文极髙古效渊明书甲子有文集五十巻】车若水【字清臣黄岩人与同郡周敬孙杨珏陈天瑞等师事金华王柏讲明性理若水博学工古文自号玉峯山名著宇宙畧记玉峯冗藁】杜浒【字贵卿范从子少负气侠徳祐元年有诏勤王浒纠集民兵得四千人文天祥开阃平江往附焉及天祥北行客无敢从者浒慨然请行至京口以计得脱天祥偕走淮甸由海道达永嘉益王即位授司农卿空坑兵败又与天祥跋涉患难以出天祥移屯潮州浒趋厓山兵溃被执忧愤卒】牟大昌【字逢时黄岩人性忠义骁勇絶伦景炎中应文天祥义檄与侄天与聚兵勤王浙东提刑杜渊文其贤辟为都将天与副之未防台州陷率众御之遇敌于黄土岭力战而死元兵屠其家宗族男女死者不可胜计】徐副尉【失其名天台人率众拒元兵于闗岭宋主得浮海去元兵抵台閤门皆遇害独□媪哺其所乳儿寄居王氏家得存三传生善术人谓忠节之报】元黄超然【字立道黄岩州人从王柏逰得性理之传尤深于易着周易通义三十巻两与乡贡及元代宋遂絶意仕进筑四清道院居之赐諡康敏】陈孚【字刚中临海人防读书过目不忘至元中署上蔡书院山长调国史院编修官摄礼部郎中副梁増使安南至则诘世子日燇不庭之罪且责其当出郊迎诏讲新朝尚右之礼往复三书宣布天子威徳辞直气壮其所赠悉却之使还除翰林待制帝方欲置之要地廷臣忌之厯台州路总管府治中大徳七年州旱民饥道殣相望托欢彻尔怙势立威不恤民隠孚诣宣抚使愬其不法蠧民事一十九条按实治罪命有司亟发仓赈饥民赖以全活孚亦以此致疾卒于家　托欢彻尔旧作脱欢察儿今改】周仁荣【字本心临海人父敬孙宋太学生初金华王柏以朱熹之学主台之上蔡书院敬孙与同郡杨珏陈天瑞车若水黄超然朱致中薛松年师事之受性理之旨敬孙尝着易象占尚书补遗春秋类例仁荣承其家学又师珏天瑞治易礼春秋而工为文章用荐署美化书院山长泰定初召拜国子博士厯集贤待制弟仔肩字本道延祐进士终奉议大夫惠州路总管府判官与其兄俱以文学名】孟梦恂【字长文黄岩人与周仁荣同师事杨珏陈天瑞梦恂讲解经书体认精切务见行事四方从逰者皆服焉以荐署本郡学録至正十三年以设策御防救乡郡有功授常州路宜兴州判官未受命卒赐谥曰康靖先生所着有性理本旨四书辨疑汉唐防要七政疑解及笔海杂録五十巻】张惟贤【字允徳仙居人猿臂善射能挽十石弓至正中荐授南漳监镇累勲擢武徳将军进侯爵与明兵战兰谿被获将就刑刘基劝勿杀义士因戍武林不食七日而死】柯九思【字敬仲仙居人与虞集赵孟頫为友工诗善绘仕至奎章阁学士】明陶凯【字中立临海人博学善属文尤工诗领至正乡荐除永丰教谕不就洪武初徴修元史书成授翰林应奉教习大本堂授楚王经三年擢礼部尚书与崔亮等酌定诸礼仪时初举制科令凯定科举式颁于天下明年防试以凯为主考帝亲策士得人之盛自此始凡诏令封册歌颂碑碣多命凯属草复请伊唐宋防要纪载时政帝从之出为湖广叅政以晋王府右相致仕后被杀】叶兑【字良仲海宁人以经济自负尤工天文地理卜筮之学元末知天运有归以布衣献书太祖列一纲三目言天下大计时太祖已定宁越规取张士诚方国珍而李察罕兵势甚盛发使至金陵招太祖故兑书于三者筹之特详太祖竒其言欲留用之力辞赐金币袭衣以归后数嵗削平天下规模次第畧如兑言】方克勤【字去矜宁海人洪武四年擢济宁知府治以徳化为本不喜近名视事三年户口増数倍自奉简素一布袍十年不易士大夫被逮过郡者輙赒恤之八年入朝太祖嘉其绩赐宴遣还寻为属吏所诬谪江浦后以空印事逮死子孝闻十三丧母蔬食终制】陶宗仪【字九成黄岩人少试有司一不中即弃去务古学无所不窥工诗文尤刻忠字学习旧氏赵雍法甚精家贫教授自给洪武初累徴不就常客松江躬亲稼穑暇则休于阴有所得摘叶书之贮一破盎十年积盎以十数一日发而録之得三十巻名辍耕録又葺説郛书史防要四书备遗传于世】徐一防【字大章天台人工文洪武二年诏纂修礼书一防与焉明年书成将绩修元史王祎为总裁官以一防荐一防遗书论史宜置日厯甚详核以疾辞不至未防用荐教授杭州召修大明日厯书成将授翰林院官又以足疾辞赐文绮遣还】朱右【字伯贤临海人元末屡举不就洪武初宋濂荐修元史史成辞归以徴修日厯寳训授翰林院编修迁晋府右长史卒于官】陈圭【黄岩人洪武时父叔宏为讐所讦当死圭诣阙上章日臣为子不能諌父致陷不义罪当死乞原父使自新帝大喜曰不谓今日有此孝子宜赦其父以风励天下刑部尚书开济奏不宜屈法乃聴圭代而戍其父云南】叶伯臣【字居升宁海人以国子生授平遥训导洪武九年因灾异上书凡数千言曰分封太侈曰用刑太繋曰求治太速帝览书大怒命系刑部瘦死狱中福王时追赠御史谥忠愍】郭濬【字士渊宁海人伉爽不羣师事宋防与方孝孺为友洪武九年以诸生贡太学应诏上书论当时急务甚切召对忤旨今学于太学同学嫉之与学官语不合诬奏抵罪以死】郑士利【字好义宁海人兄士元刚直有才学由进士授懐庆府同知擢湖广按察司签事屡触权贵怒洪武九年考校钱谷册书空印事觉凡主印者论死佐贰以下榜一百戍逺方台吏因陷士元遂繋狱帝方盛怒莫敢谏防星变求言士利方欲上书既而读诏有假公言私者罪恐祸及兄待士元免死出乃为书数千言言数事而于空印事最详且言陛下奈何以不足罪之罪而坏足用之材帝览书大怒下丞相御史杂问士利辞不屈与士元皆输作江浦而竟杀空印者】朱煦【仙居人善事父母父季用为福州知府洪武十八年诏尽逮天下积嵗官吏为民害者赴京师筑城季用居官仅五月亦被逮病不能堪时诉枉令严至有抵极刑者煦奋曰诉不诉等死耳万一父縁诉免即戮死无恨即具状叩阍太祖悲其意立赦季用复其官同时以例复官者十四人同时危贞昉字孟阳临海诸生父孝先洪武中进士官陵川丞坐法输作江浦贞昉诣阙上疏言父筋力向衰而大母年逾九十愿代父俾父归养太祖恻然从之贞昉即解儒服杂众佣力作体弱不胜劳阅七月病卒】方孝孺【字希直一字希古克勤子防警敏读书日盈寸师事宋濂濓及门知名士尽出其下恒以明王道致太平为已任洪武二十五年以荐召见上顾皇孙曰此端士当老其才以辅汝除汉中府教授蜀献王聘为世子师名其庐曰正学建文即位召入为翰林文学博士侍经筵一时诏命皆出其手燕王入召使草诏孝孺衰绖至号哭彻殿陛燕王降榻劳之顾左右授笔札曰诏非先生革不可孝孺大书数字掷笔于地曰死即死耳诏不可草遂磔于市弟孝友同就戮妻郑二子中宪中愈先自经死二女投秦淮河死福王时赠太师諡文正妻諡贞愍孝友赠翰林待诏　本朝乾隆四十一年赐孝孺諡曰忠文所着有侯城集希古堂稿学者称正学先生】卢原质【字希鲁宁海人方孝孺姑子也洪武中廷对第二授编修厯官太常少卿建文时屡有建白燕兵至不屈被杀弟原朴等皆死福王时赠原质礼部尚书諡节愍　本朝乾隆四十一年赐諡节愍】王叔英【字原采黄岩人洪武中与杨大中叶见泰方孝孺林右并徴至叔英固辞还乡二十年以荐为仙居训导迁汉阳知县多惠政建文时召为翰林修撰上资治八策帝嘉纳之燕兵至淮奉诏募兵广徳巳知事不可为沐浴其衣冠书絶命词自经成祖既登极陈瑛簿録其家妻金氏己自经二女下锦衣狱赴井死嘉靖中建忠节祠并祀其妻及二女福王时赠礼部侍郎諡文忠　本朝乾隆四十一年赐谥忠愍】林右【字公辅临海人洪武中为中书舎人与方孝孺友善尝奉玺书行边有功进春坊大学士命辅导皇太孙以事谪中都教授弃官归闻孝孺死为位哭于家成祖召之不至械至京犹欲官之不屈成祖怒劓之死福王时赠礼部尚书諡贞穆】郑华【字思孝临海人洪武进士授行人奉使有声坐诖误贬东平州史目燕兵至州长贰尽弃城走华谓妻萧曰吾义必死萧泣曰君不负国妾敢负君华曰足矣率吏民凭城固守力疾战城破不食五日死福王时赠太仆少卿諡贞庄　本朝乾隆四十一年】
　　【赐諡节愍】卢逈【字士恭仙居人洪武中以贡入太学累官户部左侍郎燕兵起与郭任主抗御之防京师陷抗节不及死　本朝乾隆四十一年赐諡节愍】郑恕【字本忠仙居人好古博雅洪武中由昌国县训导知萧县甚得民心建文四年燕将王聪破萧不屈死二女当配亦死之子濂湜谪北平福王时諡惠节　本朝乾隆四十一年】
　　【赐諡节愍】林嘉猷【初名升以字行宁海人与郑公智师方孝孺孝孺喜曰匡我者二子也洪武中以儒士校文四川建文初入史馆为编修寻迁陜西佥事燕王称帝坐方党被逮死福王时赠太仆卿諡穆愍　本朝乾隆四十一年赐諡节愍】郑公智【字叔贞宁海人为方孝孺所知荐于蜀王王甚礼之建文时以贤良举为御史持法不阿后坐方党诛　本朝乾隆四十一年赐諡节愍】叶惠仲【临海人与兄夷仲并有文名建文初以知县充史官修太祖实録迁南昌知府永乐元年坐书靖难事中多指斥论死籍其家福王时赠太仆少卿】徐宗实【名垕以字行黄岩人少頴悟力学洪武中荐授铜陵簿请告迎养忤帝意谪戍淮阴驿帝选驸马都尉东川侯胡海子观在选中择师难其人以命京实中使置附马位南向而布衣席东向宗实手引驸马位使下然后为讲説左右大惊帝闻而嘉之洪武末通判蘓州有惠政建文二年超擢兵部右侍郎奉使两淮燕事急使两浙招义勇成祖立乞骸骨归逾二年坐事逮至京卒于道】东湖樵夫【不知其姓名樵临海之东海日负薪入市口不二价靖难之变闻诏书至恸哭投湖水死又天台东乡野老无姓氏不知其从来永乐改元诏至亟走山中倚树哭逾昼夜不食死　本朝乾隆四十一年赐入祀忠义祠】石永常【字恒徳宁海人洪武进士陞河南佥事有清操永乐初谪戍归过金陵旧宫痛哭不食而卒】顾硕【字景蕃仙居人洪武中以通经儒士累官吏部主事成祖立召之不赴为富家牧牛尝作牧牛行四顾无人辄慷慨悲歌人不知其为硕也后遇赦归】徐善述【字好古天台人洪武中贡入太学授桂阳州学正永乐初简宫僚为春坊司直郎见重皇太子每作诗辄令指摘数过乃定时赐书翰迁左赞善太子每称为先生坐累死仁宗即位赠太子少保諡文肃命立祠墓侧春秋祀之】陈璲【字廷嘉临海人永乐中乡防试皆第一殿试问礼乐刑政璲为推原其本且极言靖难师起骨肉之间不无惭徳诛戮黄子澄方孝孺等其如礼乐刑政何帝不之罪授庶吉士预修五经大全诸书乞休荐起督学江西致仕】鲁穆【字希文天台人永乐进士有清操除御史仁宗监国屡上封事汉王宫奄将校不法莫敢言穆上章劾之不报然直声振朝廷迁福建佥事理狱摧豪强民间呼鲁铁面正统初擢右佥都御史奉命捕蝗还以疾卒尚书呉中为治棺衾乃克殡子崇志登进士授给事中厯应天府尹防直有父风】章朴【字元质宁海人与弟宗简字原佳俱登永乐中进士改庶吉士后以收藏方孝孺文集为杨善所搆被逮宗简愿以身代并逮之朴言孝孺効忠蒙戮其文章明先王之道不宜深罪帝益怒骈戮于市朴妻金氏不逾月以哀伤卒】陈员韬【字从周临海人宣徳进士擢御史出按四川黜贪奨防雪死囚四十余人正统末大军征邓茂七往抚其民释被诬为贼者千余家都指挥蒋贵擢所部贿部督范雄病不能治军皆劾罢之擢广东右叅政迁福建右布政使闽越当防乱后皆抚循备至得士民心员韬持操甚洁而量能容物人谓员韬徳性四时皆备云】范理【字道济天台人宣徳进士知江陵县以卓异闻杨溥荐知徳安府又以最迁福建布政使移贵州左布政擢南京工部侍郎请鬻芦新苇及内库旧贮布帛葺造郊庙宫殿内外诸署城楼街表并战船食器皆以次成而民不知又奏省馈粮米嵗万石备赈贷从之转南吏部侍郎以疾卒子絪由进士知滨州王恕奏治行第一】齐汪【字源澄天台人正统进士累官车驾郎中土木之变汪扈驾不去遂死之】林鹗【字一鹗太平人景泰中进士授御史英宗复辟出知镇江革举废治甚有声居五年以才任治剧调蘓州成化初超迁江西按察使厯左右布政使嵗饥奏减民租十五万石擢刑部右侍郎执法不挠十二年疾卒鹗交逰不茍对妻子无惰容公余辄危坐读书事生母孝谨母稍不怡必垝请得其欢乃已殁不能具棺敛友人为经纪其丧嘉靖中赠尚书諡防肃】夏壎【字宗成天台人景泰进士授御史天顺初清军江西发镇守中官叶达恣横状达为敛威以荐超擢广东按察史成化初奏猺獞弗进用兵无功由有司抚字乖方请慎选监司守令抚绥遗民帝深纳其言厯迁右副都御史巡抚四川壎刚介善聴防所至民无在蜀三年民夷威服年未五十即求退既归杜门养亲不接宾客】黄孔昭【初名曜后以字行改字世显太平人天顺进士授屯田主事成化九年为文选郎中故事选郎卒闭门谢客孔昭曰苟以深居絶客为髙何由知天下才俊公退遇客辄延见访以人才书之于册除官以其才髙下配地繁简由是铨序平允其以私干者悉拒之累迁南京工部右侍郎奉诏荐举方面以知府樊莹佥事章懋应后皆为名臣孔昭嗜学敦行为士类所宗嘉靖中赠礼部尚书諡文毅孙绾字宗贤以议大礼官至礼部尚书】谢铎【字鸣治太平人天顺末进士改庶吉士授编修性介特力学慕古讲求经世务成化九年因校勘通鉴纲目上书言时政帝不能从复条上备边事宜与边将之语皆切至进侍讲直经筵遭两丧服除以亲不逮养遂不起治中起为南京国子祭酒寻谢病去再擢礼部右侍郎管祭酒事严课程杜请谒増号舎置公廨三十余属其属诸生贫者赒恤之死者诸官为之殓居五年引疾归铎经术湛深为文章有体要性好赒恤族党自奉则布衣蔬食卒赠尚书諡文肃】陈选【字士贤临海人员韬子自防端慤寡言笑以圣贤自期天顺四年防试第一授御史巡按江西尽黜贪残吏广冦流入赣州奏闻不待报遣兵平之宪宗初疏劾马昂救罗伦一时惮其风采督学南畿颁礼仪于学宫令肄业作小学集注以教诸生改督河南学政汪直被命出巡都御史以下皆拜谒选独长揖久之进按察使多所平反囹圄为空厯广东左右布政使严条约革和买减泛役屡触市舶中官韦眷怒诬以罪被徴至南昌病卒选务克已因自号克庵正徳中追赠光禄卿諡恭愍】厐泮【字元化天台人成化进士授工科给事中治初御史畅亨劾中官张庆反为诬讦泮疏直之迁刑科都给事中副使杨茂元被逮泮率同列疏救茂元得薄谴武刚知州刘逊以事忤岷王王劾之命锦衣逮泮率同列争之忤旨下诏狱寻释停俸威宁伯王越谋起用中官蒋琮李广有罪外戚周彧张鹤龄纵家奴杀人泮皆极论直声甚着擢福建右叅政厯广西左布政使致仕】王纯【字宏文仙居人成化中进士为工部主事防诏罢南京兵部尚书王恕官纯抗章言不宜罢杖之阙下贬思南推官治中累迁湖广提学佥事】夏鍭【字徳树壎之子成化进士治四年谒选入都上章请复主事李文祥庶吉士邹智御史汤鼎等官罢辅臣刘吉忤旨下诏狱既释归久之始赴选除南京大理评事疏论赋敛徭役马政盐课及宗藩戚理侵渔之状帝不省鍭素无宦情服官仅嵗余念母老乞归侍养家居三十余年竟不复起】王爌【字存纳黄岩人治进士正徳时屡迁刑科都给事中武定侯郭勋镇两广行事乖谬奉诏自陈多强辨爌等驳之都察院彭泽覆奏不録爌言爌并劾泽御史林言年直言下狱浙江佥事韩邦奇忤中官被逮爌皆论救车驾幸大同久不返爌力请回銮俄以论救彭泽忤王琼调惠州推官嘉靖中累擢南京右都御史以忤夏言谢病归爌尝与御史潘壮不相能壮坐大狱诏爌提问爌力白壮罪至忤旨人以此称爌长者卒赠工部尚书】戴徳孺【字子良临海人治进士厯工部员外郎监芜湖税有清名再迁临江知府宸濠反遣使收府印徳孺斩之誓死守旋与王守仁共灭宸濠以忧去世宗以徳孺驭军最整独増三秩为云南右布政使舟次徐舟覆水死后赠光禄寺卿予一子官】徐寛【字仲栗临海人正徳进士厯文选司郎中世宗时争兴献大礼下诏狱戍海南隆庆初赠大理寺卿】应良【字原忠仙居人父昌字尭盛少孤事母极孝仕分宜尉良正徳中进士改庶吉士授编修王守仁在吏部良学焉亲老归养讲学山中者将十年世宗朝以荐起伏阙争大礼忤旨廷杖张璁黜之为山西副使谢病归卒】王宗沐【字新甫临海人嘉靖进士授刑部主事厯江西提举副使修白鹿洞书院引诸生讲求其中隆庆中擢拜右副都御史总督漕运兼巡抚鳯阳极陈运军之苦请旨优防又以河决无常运道终梗欲复海运因条上便宜七事徐邳俗悍多奸盐徒出没六安霍山矿贼窃发宗沐奏设守将又召豪侠巨室充义勇责令捕盗后多有功进刑部左侍郎罢归卒赠尚书天启初追諡襄裕子士崧士竒士昌皆进士士官至右副都御史廵抚大同士昌官至右佥都御史巡抚福建并有名于时】曽铣【字子重本江都人世居黄岩嘉靖中举进士授御史巡抚辽东值兵变铣擒斩首恶事遂定厯右佥都御史巡抚山东再抚山西二十五年以兵部侍郎总督陜西三边军务铣有胆畧长于用兵又感帝知遇图报称念防居河套又为中国患遂上疏请摇其巢条八议以进已又献营阵八图并优旨下廷议严嵩言铣开边衅遂逮铣嵩又使仇鸾讦铣斩于市妻子徙二千里铣防既没家无余资天下之隆庆初赠兵部尚书諡襄敏】呉时来【字惟修仙居人嘉靖进士授松江推官摄府事以御倭功擢刑科给事中劾罢严嵩私人兵部尚书许论宣大总督杨顺巡按御史路楷嵩疾之甚出使琉球将行复劾嵩父子招权不法嵩怒宻奏陷之下诏狱遣戍横州隆庆初召为工科条上治河事宜又荐谭纶俞大猷戚继光宜用之蓟镇皆从之累擢南京右佥都御史迁广东巡抚旋罢归万厯十二年始起湖广副使终左都御史】王士性【字恒叔宗沐从子万厯进士由确山知县徴授礼科给事中首陈天下大计言朝廷要务二官司要务三兵戎要务四疏凡数千言深切时多议行劾杨巍阿辅臣申时行时行纳巍邪媚皆失大臣谊又请召还沈思孝呉中行等十六人忤旨不报迁吏科出为四川叅议厯鸿胪寺卿卒】卢明诹【字君教黄岩人万厯进士授太常博士厘正郊庙大祀典章擢给事中倭警上六事时内侍顿隆犯罪寻见原云南嵗进矿金初议量减寻复故明诹并疏叅驳忤中官又疏请召还直臣张栋等又请起用阁臣王家屏尚书沈鲤员外郎邹元标时家屏方建言忤旨防枚卜吏部首列家屏名顾宪成坐谪明诹复疏救之帝怒削籍归】呉执玉【字朗公黄岩人天启初进士除济南推官徳州建魏忠贤祠独不赴崇祯三年徴授刑科给事中言理财先保民请蠲畿辅加派又捐助搜括宜速罢帝切责之已劾吏部尚书王永光专务匪僻亦不纳俄因风霾陈谨边防择守令二事报闻后劾首辅周延儒揽权为奸利忤旨执政者复中构之下诏狱释归其学以立诚为本立朝更着风节卒于家】应昌士【字君宁仙居人崇祯中特赐进士授安定知县流贼破潼闗城陷被执不屈贼先杀其妻女以胁之终不屈伪帅释其防盛具延上座从容劝降昌士举杯击伪帅首遂被害本朝乾隆四十一年】
  </div>
  <div class="pagination">
   <a href="大清一统志_page108.html">
    上一页
   </a>
   <span>
    ...
   </span>
   <a href="大清一统志_page104.html">
    104
   </a>
   <a href="大清一统志_page105.html">
    105
   </a>
   <a href="大清一统志_page106.html">
    106
   </a>
   <a href="大清一统志_page107.html">
    107
   </a>
   <a href="大清一统志_page108.html">
    108
   </a>
   <span class="current-page">
    109
   </span>
   <a href="大清一统志_page110.html">
    110
   </a>
   <a href="大清一统志_page111.html">
    111
   </a>
   <a href="大清一统志_page112.html">
    112
   </a>
   <a href="大清一统志_page113.html">
    113
   </a>
   <a href="大清一统志_page114.html">
    114
   </a>
   <span>
    ...
   </span>
   <a href="大清一统志_page110.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
