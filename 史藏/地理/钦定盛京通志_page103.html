<!DOCTYPE html>
<html>
<head>
    <meta charset="UTF-8">
    <title>钦定盛京通志 - 第 103 页/共 330 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定盛京通志 - 第 103 页/共 330 页</h1>
    <div class="content">　　太祖时我国逺路之兵亦陆续至与大贝勒兵合明总兵杜松之后营游击龚念遂李希泌统步骑万人驾大车持坚楯营于斡珲鄂谟地环营掘壕外列火器
　　太祖见之与
　　四贝勒率兵不满千人分其半下马步战明兵发火器拒
　　敌
　　四贝勒引骑兵奋勇冲入步兵继进遂斫其车破其楯明兵大败龚念遂李希泌皆阵没焉防大贝勒使至以明兵营尚闲崖告
　　太祖不待
　　四贝勒兵引侍从数人往日中至其地见明兵四万布列谕趣我军先据山巅向下击众兵方欲登山而马林营
　　内之兵与壕外兵合
　　太祖曰是将与我战也我兵且勿登山宜下马步战命大贝勒往谕时左二旗兵下马者方四五十人而明兵
　　已自西突至大贝勒言于
　　太祖曰兵已至矣即怒马迎战直入其阵二贝勒阿敏三贝勒莽古尔泰与众台吉等各鼓勇奋进遂败明兵斩首捕卤过当方战时我六旗兵见之不及布列行阵人自为战前后弗相待纵马飞驰直逼明营明兵发鸟鎗巨礟我兵冲突纵撃飞矢利刅所向无前明兵不能支又大败遁走我兵乗胜追撃明副将麻岩及大小将士皆阵没总兵马林仅以身免灭迹扫尘案角陇种尚间崖下河水为之尽赤
　　太祖复集军士驰往斐芬山攻潘宗顔军令我兵之半下马仰山而攻宗顔兵约万人以楯遮蔽连发火器我兵突入摧其楯遂破之宗顔全军尽没叶赫贝勒锦台什布扬古引兵助明至开原中固城闻明兵败大惊而遁是日
　　太祖收全军至固勒班地驻营而明兵由南路进者已近
　　逼都城
　　太祖命大臣扈尔汉先率兵千人往御翼旦复
　　命二贝勒阿敏率兵二千继之
　　太祖率众贝勒大臣还军至界藩行祭纛告
　　天礼大贝勒代善请曰吾先归从二十骑防行探信祀毕上徐来
　　太祖许诺三贝勒莽古尔泰亦相继行
　　四贝勒请以俱往
　　太祖曰汝兄防行往探汝随吾后行
　　四贝勒曰兄独往吾留此未安也遂亦行日暮大贝勒回
　　至都城诣
　　内庭慰告曰抚顺开原二路敌兵已斩戮尽南来兵已遣将往御我待
　　父皇命当即往破之复出城十五里迎于大屯之野太祖自界藩申刻起行五更还都城平明
　　命大贝勒三贝勒
　　四贝勒统军士御明总兵刘綎留兵四千于都城待明总兵李如柏副将贺世贤等之兵初刘綎兵出寛甸进栋鄂路我居民避匿深山茂林中刘綎悉焚其栅寨杀其孱弱我驻防官托保额尔讷额赫率五百兵迎敌刘綎兵围之数重额尔讷额赫死之并伤我卒五十人托保引余兵与扈尔汉合扈尔汉伏兵山隘以待巳刻大贝勒三贝勒
　　四贝勒引兵甫出瓦尔喀什窝集刘綎遣精鋭万人前掠将趋登阿布达哩冈列阵大贝勒欲引兵先登驰下击之
　　四贝勒曰兄统众军留此相机为援吾先督兵登冈自上下撃之大贝勒曰善吾引左翼兵出其西汝引右翼兵登山俾将士下击汝立后督视勿违吾言辄轻身入也
　　四贝勒遂率右翼兵往先引精鋭三十人超出众军前自山驰下奋撃之兵力交接战甚酣后军随至冲突而入大贝勒又率左翼兵自山西至夹攻之明兵万人败溃
　　四贝勒乗势追撃与刘綎后队两营兵遇綎仓卒不及阵四贝勒纵兵奋击殱其两营兵万人刘綎战死是时明海盖道康应干步兵合朝鲜兵营于富察之野其兵执筤筅长鎗被藤甲皮甲朝鲜兵被纸甲其胄以栁条为之火器层叠列待
　　四贝勒既破刘綎兵方驻军众贝勒皆至遂复督兵进攻敌竞发火器忽大风骤作走石扬沙烟尘反扑敌营昏防昼晦我军乗之飞矢雨发又大破之应干遁去其兵二万殱焉先是二贝勒阿敏偕扈尔汉前行遇明逰撃乔一琦兵击败之一琦收残卒奔固拉库崖朝鲜都元帅姜功烈营众贝勒复整兵攻之姜功烈知明兵败大惊遂按兵偃旗帜遣通事执旗来告曰此来非吾愿也昔倭侵我国赖明助我获退倭兵今以徳报之故奉调至此我兵之在明行间者已被尔杀明兵逃匿于我者止逰击一人及所从军士而已当执之以献大贝勒与二贝勒三贝勒
　　四贝勒定议乃曰尔等降先令主将来否则必战姜功烈先令副元帅来降尽执明兵掷于山下付我明逰撃一琦自缢死翼日姜功烈率兵五千下山降
　　众贝勒宴劳之送诣都城时明经畧杨镐驻沈阳闻三路兵败大惊急檄总兵李如柏副将贺世贤等回兵如柏等自呼兰路遁归我哨兵二十人见之据山上鸣螺系帽弓弰挥之作招集大兵状已而呼噪下撃杀四十人获马五十匹明兵夺路而逃相蹂践死者复千余人是役也明兵云集辽沈又招合朝鲜叶赫分路来侵五日之间悉被我军破灭其宿将重臣暴骸骨于外士卒死者不啻十余万我士卒仅损二百人大军驻南路三日籍所俘获人马辎重铠仗而还
　　老城【城南八里周围十一里六十步门四城内西有小城周围二里一百二十步门二城内东有堂子周围一里九十八步城外有郭自城北至城西南共九里九十步亦有四门我太祖髙皇帝丁亥年筑此城癸夘年自此迁都】
　　【兴京】
　　鹻厰新城【城南一百四十八里周围一百十步西南一门】
　　【本朝天聪七年筑】
　　界藩城【城西北一百二十里在铁背山上周围一里东一门又一小城周围一百八十步西一门本朝天命三年我】
　　【太祖髙皇帝取抚顺自兴京迁至此依山筑城居之　城之南即界藩渡口】
　　事迹
　　谨稽
　　实録嵗甲申明神宗十二年六月
　　太祖率兵攻玛尔墩寨其寨主纳申奔界藩十三年二月太祖率披甲之士二十五卒五十畧界藩寨寨内人觉之遂回兵界藩等四城之主合兵追袭至太兰冈之野
　　太祖单骑回斩纳申射巴穆尼毙之遂引归不遗一骑四
　　月
　　太祖征哲陈部界藩等五城闻之集兵八百整陈以待太祖败其众又追至界藩险隘吉林崖立其巅见败兵十
　　五人趋冈
　　太祖射前至一人贯其脊而殪余悉坠崖死乃收军还天
　　命三年五月
　　太祖令筑城界藩居之四年二月命夫役一万五千赴界藩城骑兵四百卫之三月既败明四路兵于萨尔浒阿布达哩冈等处殱杜松刘綎等四月
　　太祖遂谕诸王大臣宜于近邉之地牧马屯田筑城界藩
　　设兵守御以卫农人于是
　　太祖西行示筑城基址六月破开原班师
　　太祖谕贝勒诸臣即于界藩筑城以居遂驻
　　跸焉是月所建宫室皆成
　　兴京界内厯代旧有城址
　　髙丽旧城【城南一百二十里周围三里三十步南与西各一门　城西曰钟家河村小峪里又西曰一堵墙】
　　鹻厰旧城【城南一百四十六里周围二里九十步南与西各一门　以上二城建置年月无考】
　　章嘉城【城东北三十余里北曰欢寨西曰玛前寨】
　　兴京界内诸堡
　　清河堡【城西南一百六十里周围四里一百八十步门四又北有堡曰镇静堡我】
　　【太祖髙皇帝壬戌年抚降之】
　　事迹
　　谨稽
　　实録明神宗十六年我
　　太祖始于清河闗口互市天命三年秋七月
　　太祖统大兵进鸦鹘闗围清河堡明副将邹储贤以兵一万固守城上礟手约千余一时竞发滚木矢石齐下我军树云梯不避锋刅飞跃而上明兵皆溃遂抜其城邹储贤及兵万人尽殱焉其一堵墙鹻厰二城官民皆弃城遁大军遂趋辽东行二日复还军毁一堵墙鹻厰二城尽迁其粮谷而还山羊峪堡【城西南一百九十五里周围一里一百四十步南一门西有小堡曰景家堡】玛哈丹堡【玛哈丹防古语解见彊域形胜卷城西南二百十里周围二里一百三十四步东南二门南闗一城周围一里一百四十步东西二门我】
　　【太祖髙皇帝于戊午年征明抚降之仍设汛焉以上诸堡今皆为
　　兴京城守驻防分汛地】
　　奉天府
　　府城即
　　盛京城详载
　　京城志其各州县界内
　　本朝初所筑城堡及厯代城址分注于后
　　承徳县【附郭详载】
　　【京城志并详古迹卷注】
　　抚西城【城东八十里旧名抚顺城明洪武二十一年设千户所亦曰抚顺関其城周围一里七百三十六步池深一丈濶二丈门二今则周围三里东南北三门盖明初为千戸所后改为镇城时重修也本朝康熈二十九年设章京驻防乾隆四十三年奉】
　　【防重修四十八年有御制抚顺城诗恭载】
　　【天章门】
　　事迹
　　谨稽
　　实録明神宗十六年我
　　太祖始于抚顺清河靉阳寛甸四闗口互市以裕财源自
　　此国富民殷云天命三年四月壬寅
　　太祖率步骑兵二万征明临行书七大恨告
　　天是夕大兵至古哷地驻营翼旦分两路以进令左四旗
　　兵取东州玛根丹二处
　　太祖与诸贝勒率右四旗兵及八旗防军至斡珲鄂谟地
　　驻营是晚防雨隂晴不定
　　太祖欲还军大贝勒代善曰我与明和好久矣因其不道是以兴师今既临其境若遽旋师将与明复修和好乎抑相仇怨乎兴兵之名谁能隐之天虽雨吾之军士皆有御雨之衣所用弓矢亦有备雨之具更有何物虑霑湿耶且
　　天降此雨以懈明邉将之心使我进兵正出其不意耳是
　　雨利于我不利于彼也
　　太祖善其言遂于亥刻进兵天忽晴霁月色如昼大军分队星驰队伍绵亘百里黎明围抚顺城执一人令特书以
　　谕逰撃李永芳永芳得书冠带立城南门上言纳欵事仍令军士治守具我兵见之树云梯不移时登其城永芳乃冠带下马匍伏
　　太祖于马上以礼答之其城中人诫令勿杀并抚辑之于是抚顺东州玛哈丹三城及台堡寨共五百余悉下乃令诸将各营于所至之地
　　太祖驻跸抚顺城明日留兵四千毁其城
　　太祖率诸贝勒还至嘉班驻营论功行赏以俘获人口牲畜分给之编降民为一千户时有山东山西江南浙江来抚顺城贸易者十六人皆厚给赀费书七大恨之言付之遣还即以毁城兵四千防降民及所获人口以归
　　太祖与诸贝勒合兵四万出明邉境行二十里将驻营谢哩甸明广宁总兵张承廕辽阳副将颇廷相海州叅将蒲世芳率兵一万来追侦者以告
　　太祖遂率大军前进明兵据山之险分营为三掘壕引火器以待及两军以拒我八旗兵奋勇击射初风自西起忽反风尘沙转向敌营我军乗势冲入明兵不能支遂溃破其三营死者相枕藉阵斩总兵张承廕副将颇廷相叅将蒲世芳逰撃梁汝贵等追撃四十里而还获马九千匹甲七千副兵杖器械不可胜计明兵逃者十无一二我兵止损二人诸贝勒大臣奋勇先进者论其功之大小军士被伤者按其伤之轻重分别赏赉有差
</div>
    <div class="pagination">
<a href="钦定盛京通志_page102.html">上一页</a><span>...</span><a href="钦定盛京通志_page98.html">98</a><a href="钦定盛京通志_page99.html">99</a><a href="钦定盛京通志_page100.html">100</a><a href="钦定盛京通志_page101.html">101</a><a href="钦定盛京通志_page102.html">102</a><span class="current-page">103</span><a href="钦定盛京通志_page104.html">104</a><a href="钦定盛京通志_page105.html">105</a><a href="钦定盛京通志_page106.html">106</a><a href="钦定盛京通志_page107.html">107</a><a href="钦定盛京通志_page108.html">108</a><span>...</span><a href="钦定盛京通志_page104.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
