<!DOCTYPE html>
<html>
<head>
    <meta charset="UTF-8">
    <title>畿辅通志 - 第 125 页/共 974 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>畿辅通志 - 第 125 页/共 974 页</h1>
    <div class="content">
卷十七

钦定四库全书
　畿辅通志卷十七
　　山川
　古者建国邑必依于山川葢以天地成而聚于髙归
　物于下髙者山之聚下者川泽之归材用于是乎出
　衣食于是乎生故曰水土演而民用也原有小大气
　有厚薄聚有众寡故自古帝王之都必择形胜而无
　若渤碣之间为两戒山川所总会者其山则大行东
　来环神京之北而恒山镇其西二山连延限河北道
　之东西以为天下脊信乎其天作而地成也其川则
　卫白二河为要合卫之川滹沱为大合白之川桑干
　为大而漳滏入于滹沱滋沙滱易濡涞徐雹并入于
　桑干滦河及寛渝恒漆诸川自入于海其泽则在畿
　南者为广阿即禹贡之大陆也土人呼为泊泊之南
　羣水入焉者十泊之北羣水入焉者十有二近海有
　东西二淀或云即古笥沟旧有九十九淀支相灌输





　　今
　　京畿州县诸沽淀是也粤稽禹贡大河北条之山自岍
　　　岐至于碣石而川泽随之史记天官书亦曰海内山
　　　川东北流其维首在陇蜀尾终于渤碣而　臣 　伏读
圣祖仁皇帝御制文深究地络泰山实发源于长白三江贯
　　　海铁山皇成鼍矶脊脉时现伏于海中至登州福山
　　　丹崖而陆起西南八百余里结为太山以拥
　　神京之左岂惟两戒山川总会于是哉抑乃四海地络
　　　所周环也是以五种咸宜六扰并硕转漕便利百货
　　　阜通诚所谓原大则饶气厚而聚多者欤谨备列支
　　　山支川陂池泽薮以备山师川师之籍俾后有考焉
　　　　山
　　顺天府
　　　西山　宛平县西三十里太行山首起河内北至幽
　　　　州第八陉在燕羣峯秀拔若龙翔鳯舞云连星拱
　　　　于




皇都之右
　　西山苍苍上干云霄重冈叠阜来朝皇阙　金李晏 碑记　
　　太行首于济源伏于河折北而尊为恒山支峦复
　　冈毕赴于燕复纚属以东数千百里入于海上土
　　人以其西来号曰西山　元袁 桷集　
　　西山自太行聨亘起伏数百里东入于海而都城
　　受其朝灵秀之所会　明李东阳 游西山记　
　　内接太行外属诸边磅礴数千里林麓苍黝溪涧
　　镂错神皋奥区也　张鸣鳯 西山记　
　　都城之西有山焉蜿蜒磅礴首太行尾居庸东向
　　而北绕实京师雄观也　乔宇游 西山记　
　　西山神京右臂亦名小清凉诸兰若白塔与山隈
　　青蔼相间疏泉满道或注荒池或伏草径或散漫
　　尘沙间春夏之交晴云碧树花香鸟声秋则乱叶
　　飘丹冬则积雪凝素信足赏心而雪景尤胜　长安 游记　
　　北都惟西山为最竒峰怪石幽泉邃壑茂林澄湖




　　与夫琳宫仙梵辉映金碧诚天府之佳丽一方之
　　竒观矣　图书 编　
　　大雪初霁千峰万壑积素凝华若画图然为京师
　　八景之一曰西山霁雪　名山 记　
　翠微山　宛平县西三十里脉自香山分两支而东
　　其上平原百里烟云树石皆称竒胜明成化中车
　　驾尝幸此山
　　山上有圆通寺葢旧平坡寺也姚少师尝言平坡
　　最幽胜学佛者所宜居山半有平地故名洪初
　　始改今名　天府 广记　
　　寺一阁庋山颠于逺眺犹胜　同上 　
　卢师山　宛平县西三十里
　　安礼寨西北有卢师神祠桑干水出山之口东及
　　幽州四十余里　宋史宋 琪传　
　　山半为秘魔岩岩石嵌空几二丈传隋末有沙门
　　曰卢师居此山能驯伏大青小青二龙故名岩下




　　　一池二青蛰处视之若不甚深然探入不可穷　天 府　
　　　　广 记　
　　　卢师山与平坡山并峙诸刹鳞次皆古刹也　长安 游记　
　　觉山　宛平县西三十里
　　　觉山有五华一名寿安双泉翠峰仰山诸峰环之
　　　如屏　燕都游 覧记　
　　　悬崖之上与卢师平坡鼎峙西有三泉曰清冷曰
　　　清旨曰洊至　天府 广记　
　　聚寳山宛平县西三十里
　　　玉泉西南行数里度两石桥循溪转至卧佛寺复
　　　二里为碧云寺岩下有泉从石罅中出有亭曰听
　　　水佳处亭前小池种白莲百本池边修竹成林康
　　　十七年
圣祖御书激湍二字
　　　碧云金碧鲜妍宛一天界岩下一泉石渠导之过
　　　斋厨绕长廊汇于殿前石池泉傍一栁人呼瘿栁
</div>
    <div class="pagination">
<a href="畿辅通志_page124.html">上一页</a><span>...</span><a href="畿辅通志_page120.html">120</a><a href="畿辅通志_page121.html">121</a><a href="畿辅通志_page122.html">122</a><a href="畿辅通志_page123.html">123</a><a href="畿辅通志_page124.html">124</a><span class="current-page">125</span><a href="畿辅通志_page126.html">126</a><a href="畿辅通志_page127.html">127</a><a href="畿辅通志_page128.html">128</a><a href="畿辅通志_page129.html">129</a><a href="畿辅通志_page130.html">130</a><span>...</span><a href="畿辅通志_page126.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
