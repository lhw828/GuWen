<!DOCTYPE html>
<html>
 <head>
  <meta charset="utf-8"/>
  <title>
   山西通志 - 第 444 页/共 700 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   山西通志 - 第 444 页/共 700 页
  </h1>
  <div class="content">
   张介然猗氏人本名六郎性慎愿长计画始为河陇支郡太守王忠嗣皇甫惟明哥舒翰领节度竝署营田支度等使入奏称防赐列防故里本乡得列防自介然始翰荐为少府监歴卫尉卿授河南节度采访使守陈留不三日禄山众度河车骑蹂腾烟尘漫数十里日为夺色士闻钲鼓声皆褫气不能授甲凡旬六日城陷杀陈留降者万人窖介然于军门
　　裴冕字章甫河中河东人以荫再调渭南尉京畿采访使王鉷表署判官歴殿中侍御史冕明鋭果于事众号称职鉷雅任之及鉷得罪抗言其诬鉷死独为敛葬由是寖知名河西节度使哥舒翰辟行军司马宗入蜀拜御史中丞兼左庶子为皇太子副冕方召还而道遇太子平凉遂从至灵武与杜鸿渐崔漪同辞进曰今南狩蜀宗社神器要须有归宜正位号如逡巡失亿兆人则大事去矣太子辞对曰曩养德承华二十年今多难啓圣以安社稷而所从将士皆关辅人日夜思归大众一骚不可复集不如因而抚之以就大功太子固让凡五请卒见听进冕中书侍郎同中书门下平章事肃宗至凤翔罢政事拜尚书右仆射封冀国公实封五百户出为劔南西川节度使复为右仆射待制集贤院俄充山陵使表刘烜为判官烜抵法坐降施州刺史徙沣州大厯中郭子仪言于代宗曰冕驰驱灵武有社稷勲程元振忌其贤遂加诬构海内寃之宜还冕于朝复俾辅相必能致治成化元载亦尝德之遂拜左仆射同中书门下平章事俄兼河南江淮副元帅东都留守不逾月卒赠太尉冕以忠勤自将然不知宰相大体卒后二十余年苏正元奏肃宗为元帅时师才一旅冕于草创中甄大义以劝进収募骁勇几十余万既逾月房琯来又一年而苖晋卿至今晋卿从祀冕乃不与诏冕配享肃宗庙
　　吕諲河中河东人少力于学志行整饬孤贫不自业里人程氏以女妻諲厚分赀赡济故称誉日广开元末第进士调宁陵尉采访使韦陟署支使哥舒翰节度河西表度支判官歴太子通事舍人秉性静慎勤总吏职诸僚或出游諲独頽然据案钩视簿最翰益亲之累兼殿中侍御史西趋灵武拜御史中丞陈事无不顺纳迁武部侍郎与李岘同领三司使諲援律传经过岘当时惮其持法乾元二年擢同中书门下平章事知门下省会丧解三月复召知门下省事兼判度支还执政累封须昌县伯迁黄门侍郎上元初加同中书门下三品罢为太子賔客数月拜荆州长史沣朗峡忠等五州节度使请荆州置南都诏可于是更号江陵府以諲为尹置永平军万人遏吴蜀之冲以湖南之岳潭郴道邵连黔中之涪凡七州隶其道初衡州蛮陈希昂为长史张惟一司马督家兵千人脇杀亲将牟遂金后过江陵入谒諲伏甲击杀之诛党偶数十人积尸府门内外震服妖人申泰芝事李辅国擢谏议大夫总邵道二州军事潭州刺史厐承鼎劾赃钜万诏諲按罪諲使判官严郢具狱暴泰芝之恶承鼎竟寃死郢流后泰芝终以赃徙死諲为治不急细务决大事刚果不挠始在河西悉知诸将能否及为尹奏取材者数十人总牙兵故威惠两行李揆妄奏置军湖南非便又阴遣人刺过失諲讼其事上逐揆出之諲羸疾卒年五十一赠吏部尚书諲在朝不称任职相及为荆州号令严明赋敛均一治尚威信军士用命阖境无盗贼民歌咏之自至德以来处方面数十人諲最有名荆人生构祠及殁吏裒钱十万徙祠府西始荐杜鸿渐元载才后皆为宰相永泰中严郢以故吏请諡博士独孤及諡曰肃郢请益曰忠肃及执奏諡遂不改
　　薛播河中宝鼎人曾祖文思中书舍人播兄弟七人皆擢进士第累授殿中侍御史迁武功万年令温敏而裕与人交有常李栖筠常衮崔祐甫竝器之祐甫辅政拜中书舍人出为汝州刺史坐小累贬泉州再迁河南尹以礼部侍郎卒赠尚书子公达擢进士第佐凤翔军帅尝集射设的高数十尺令曰中者酬锦与金一军莫能中公达执弓矢揖曰请为公欢射三发连中众大呼笑帅不喜自免去复佐河阳军以国子助教卒
　　薛苹河中宝鼎人七世祖道实隋礼部尚书父顺奉天尉杨国忠将引之辄谢絶苹以吏最拜长安令歴虢州刺史宪宗时奏最擢湖南观察使徙浙东以治行迁浙西加御史大夫累封河东郡公所居守法度务在安人治身觳薄衣绿袍更十年至绯衣乃易居三镇不听声乐所得禄即分散亲属故人而无余藏除左散骑常侍年七十致仕居四年卒赠工部尚书諡曰宣苹长于诗兄芳有器干莱与莘其母代宗从母也以外戚奉朝请皆赞善大夫苹子膺太和初右补阙内供奉弟齐佐兴元李绛幕府绛遇害齐死于难闻不及请驰赴之哀甚闻者埀泣后歴工部员外郎
　　敬括字叔弓河中河东人进士及第迁殿中侍御史杨国忠恶之外除果州刺史累进兵部侍郎性深厚志尚简淡在职不求名周智光诛议者健括才选为同州刺史拜御史大夫隐黙持重弗以私害公大厯中卒
　　董晋字混成河中虞乡人擢明经肃宗幸彭原上书行在拜秘书省校书郎待制翰林出为淮南崔圆府判官累迁祠部郎中大厯中李涵送崇徽公主于囘纥署晋判官囘纥见使者倨因问岁市马而唐归我贿不足何也涵数目晋晋曰我非无马而与尔为市为尔赐者不已多乎尔之马岁五至而边有司数疲偿赀天子不忘尔劳勅吏无得问尔反用是望我邪诸戎以我之尔与也莫敢确尔父子宁畜马蕃非我则谁使众皆南面拜还迁秘书少监德宗立授太府卿不旬日为左散骑常侍兼御史中丞知台事出为华州刺史朱泚遣兵攻之晋走行在改国子祭酒宣慰恒州还至河中説李懐光曰朱泚茍得志于公何有且公位太尉泚虽宠公亦无以加彼不能事君能以臣事公乎公能事彼而有不能事君乎公若袭取贼清宫以迎天子虽有大恶犹将掩焉如公则谁敢议怀光喜且泣晋亦泣又语其将卒皆拜故怀光虽偃蹇亦不助泚迁左金吾卫大将军改尚书左丞右丞元琇为韩滉排笮得罪晋见宰相诵琇非罪士大夫壮其节贞元五年以门下侍郎同中书门下平章事窦参裁可大事晋无所駮异九年罢为礼部尚书以兵部尚书为东都留守复诏检校尚书左仆射同中书门下平章事为宣武节度副大使知节度事李万荣死邓惟恭总其军晋受命不召兵惟幕府驺傔从之即日上道至郑逆者不至人劝止晋不听直造汴及郊惟恭始出迎谒既入即委以军政无所改更尽罢幕下勇士众服晋有体惟恭潜谋晋觉之杀其党械惟恭送京师诏拜汝州刺史长源为司马以佐晋晋廉愿俭简事多循仍故军粗安长源数欲变更诸事晋初许之已而悉罢不用以财赋委孟叔度晋在军五年卒年七十六赠太傅諡曰恭惠晋为相时五月朔会朝窦参摄中书令当传诏疾作晋从容进曰摄中书令臣参病不能事臣请代参事南面宣致诏词进退甚详金吾将军沈房期丧常服入閤上问晋对曰故事朝官期以下丧服絁缦不复衣浅色南班亦如之又问晋冠冕之制对曰古者服冠冕以佩玉节堂上接武堂下布武君前趋进而已今或奔走以致顚仆在式朝臣皆绫袍五品而上金玉带所以尽饬以奉上故汉尚书郎含香老莱采服君父一也若然服絁缦亦非礼也上然其言子溪字惟深亦擢明经三迁万年令擢度支郎中为东道行营粮料使流封州辟于长沙子居中善诗张籍称之
　　张延赏嘉贞子虽蚤孤而博渉经史通吏治苖晋卿尤器许以女妻之擢监察御史辟署关内节度使王思礼府思礼守北都表为副入迁刑部郎中元载荐为给事中御史中丞大厯初除河南尹诸道营田副使政简约轻徭赋疏河渠筑宫庙数年流庸归附都阙完雄有诏褒美时罢河南山南等副元帅兵屯东都诏延赏知留守以兵属居五年治行第一召还拜御史大夫出为淮南节度使岁旱民它迁吏禁之延赏曰茍存吾人何限为乃具舟遣之勅吏为修室庐已逋债而归者更增于旧步舟舻津凑而遥系江南请度属扬州自是行无稽壅母服除累拜荆南劒南西川节度使建中中西山兵马使张朏袭成都赏奔鹿头戌谍知朏不设备遣将捕斩朏复成都时公私萧然延赏事为之制薄入谨出府库遂实德宗在奉天贡献踵道及次梁倚劒蜀为根本即拜中书侍郎同中书门下平章事上还诏入秉政李晟表陈宿憾罢为尚书左仆射上命韩滉移书道意滉从容邀晟平憾且使荐延赏于帝复拜平章事既而宴禁中上出瑞锦一端分系之晟因为子婚延赏不许晟曰我武夫虽有旧恶杯酒间可解儒者难犯外睦而内含怒今不许婚衅未忘也卒罢晟兵建言宜并省州县员悉收廪科粮课输京师赏战士许之是年除吏千五百员当省者千余卒年六十一赠太保諡曰成肃延赏更四镇所至民颂其爱上称其奏议有宰相体专属以吏事而以军食委李泌刑法委柳浑时以为任职
　　张靖字元理延赏子雅厚信直以防为河南参军杜亚辟佐其府亚疑牙将令狐运刼饷绢靖直其枉亚斥出府裴延龄为德阳公主治第欲徙靖先庙上疏自言德宗异之擢监察御史累迁户部侍郎陜州观察使徙河中节度使元和中拜刑部尚书同中书门下平章事吴元济擅总留务请先遣使者吊赠待不恭乃加兵诏可进中书侍郎封高平县侯武元衡遇害御史台劾王承宗邸卒张晏靖疑致上竟诛晏并讨承宗靖曰戎事竝兴鲜有济不如悉力淮西已平乃治河朔议再迕乃归政以检校吏部尚书同平章事为河东节度使大阅兵请身讨贼既王师无功上忆曩言下诏褒美靖亦遣使间道喻承宗承宗款附召拜吏部尚书徙节宣武承韩后代以寛简民便安之长庆初刘总内属请靖为代进检校司空仍同中书门下平章事充卢龙节度使肩舆而行人骇异旬一决事委成于参佐韦雍张宗厚尝诟士曰天下无事尔辈挽两石弓不如识一丁字军遂乱囚靖蓟门馆掠其家赀婢妾执雍等杀之诏贬太子賔客分司东都再贬吉州刺史明年出幽州改抚州刺史稍迁太子少师卒年六十五赠太子太保靖少有令闻杜鸿渐杜佑皆器许歴台阁显级人以为有辅相才及居位简黙自处幽蓟初效顺不能因俗制变故复失范阳焉子文规次宗裴度秉政引文规为右补阙后贬温令度奏置襄阳幕府累转吏部员外郎出为安州刺史终桂管观察使子彦远博学有文辞干符中至大理卿次宗开成初为起居舍人记开成时事最详以称职兼集贤院直学士改国子博士史馆修撰李德裕引为考工员外郎知制诰出沣明二州刺史卒孙茂枢字休府及进士第天祐中累迁祠部郎中知制诰坐柳璨贬博昌尉
　　樊泽字安时河中人少客河朔相卫节度使薛嵩表尧山令举贤良方正上第杨炎善之擢左补阙泽有武力喜兵法议者谓有将帅器召对延英德宗叹其论兵与我意合累迁山南东道司马就拜节度使每猎诸将惮其才武擒李希烈骁将张嘉瑜杜文朝梁悛之等取唐隋二州贞元三年为荆南节度使会山南东道嗣曹王臯卒军剽居人以泽威惠着襄汉徙山南东道加检校尚书右仆射十四年卒年五十七赠司空諡曰成撤宴废朝
　　薛珏字温如河中宝鼎人以防为懿德太子庙令累迁干陵台令以清白闻课第一改昭应令人请立石纪德珏固让迁楚州刺史州有营田宰相遥领使而刺史得专达俸及它给百余万田官数百岁迁别户三千备刺史厮役珏悉条去之租入赢异时观察使诬以罪左授峡州刺史建中初升黜使李承状珏之简赵赞言其廉卢翰称其肃书参闻拜中散大夫赐金紫刘佐表兼汴宋行军司马李希烈弃汴州即拜刺史迁河南尹入为司农卿诏备刺史县令选宰相欲校以文词珏曰求良吏宜以上爱人之本为心也宰相多其计所用皆称职为京兆尹司农供三宫畜茹三十车不足请市京兆珏使万年令韦彤禁鬻卖坐夺俸珏刚严晓法治勤身以劝下坐善窦叅改太子賔客出为岭南观察使卒年七十四赠工部尚书子存庆字嗣德貌伟岸及进士第歴御史尚书郎五迁给事中封駮诏书时称其直刘总以幽州归穆宗谓宰相曰必用薛存庆可以宣朕意对延英一刻遣之至镇州卒赠吏部侍郎
　　卫次公字从周河中河东人举进士高第调渭南尉严震辟佐兴元府累迁殿中侍御史贞元中擢左补阙翰林学士贞元末召至金銮殿议所立次公曰冢嫡内外系心必不得已宜立广陵王议乃定王叔文等用事多所持正知礼部贡举斥华取实不为权力侵挠由中书舍人充史馆修撰改兵部侍郎坐郑絪罢下除太子宾客久乃为陜虢州观察使蠲横租钱岁三百万复入为兵部侍郎李勣徐有功孙皆以负不得调召见曰子之祖勲在王府宁限常格乎即优补而遣进尚书左丞时讨蔡数建请罢兵上将相之制藁具而蔡捷书至乃以检校工部尚书为淮南节度使久之召还卒年六十六赠太子少傅諡曰敬次公本善琴京兆尹李齐运尝使子请受琴法次公拒絶因终身不复鼓其节尚终始完洁子洙举进士尚临眞公主检校秘书少监驸马都尉文宗曰洙起名家以文进宜谏官宠之乃为左拾遗歴义成节度使咸通中卒
　　范希朝字致君河中虞乡人初为邠宁军别将以奉天战守功累兼御史中丞治军整毅节度使韩游瓌畏其才希朝奔凤翔上召寘左神防军贞元四年使代游瓌希朝曰始偪而来终代其任非所以防觊觎安反侧也固让左金吾卫将军张献甫军中必得希朝乃止诏拜宁州刺史邠宁节度副使俾佐献甫俄迁振武节度使部有党项室韦日入慝作谓之刮城门希朝度要害置屯堡斥逻严密鄙民以安至窃贼亦杀无赦虏人惮伏边州长帅至必效槖驼骏马希朝一不纳积十四年虏保塞不敢横初单于府地不树希朝命莳柳数岁成林贞元末请朝时诸镇不以事自述职者希朝而已上悦拜右金吾卫大将军王叔文用为右神防统军充左右神防京西诸城镇行营节度使屯奉天宪宗立检校尚书左仆射复为右金吾卫大将军俄检校司空出为朔方灵盐节度使迁河东讨王承宗败之木刀沟还朝改左龙武统军以太子太保致仕卒赠太子太师諡曰忠武改宣武希朝号当世善将或比之赵充国在朔方招沙陀千落众万余其后用沙陀战者所至有功
　　薛存诚字资明河中宝鼎人中进士第累擢监察御史元和初中人为馆驿使存诚以为害体甚奏罢之转殿中侍御史累迁给事中琼林库广籍工徒存诚曰此奸人羼名以避征役不可许神防军诬奏咸阳尉袁儋儋被罚二勅皆执不下上悦遣使劳之拜御史中丞浮屠鉴虚自贞元中关通赂遗倚宦竖为奸会坐事捕下狱存诚穷劾之得赃数十万当以大辟诏释之存诚不听明日诏使诣台谕曰朕须此囚面诘非赦也存诚奏曰狱已具必欲诏赦之请先杀臣乃可不然臣不敢奉诏鉴虚卒抵死江西监军高重昌妄劾信州刺史李位不轨追付仗内存诚一日三表请付御史台及按果无实寻复为给事中御史中丞阙上谓宰相曰持宪无易存诚复命之会卒上悼惜赠刑部侍郎存诚性和易于人无所不容及当官毅然不可夺
　　薛戎字元夫河中宝鼎人客毗陵阳羡山年四十余不仕江西观察使李衡辟幕府三返乃肯应故宰相齐映代衡奏留之府罢复归阳羡福建观察使柳冕辟佐其府冕欲除泉州别驾马总以附宦幸使戎摄刺史按置其辠戎曰以是待我耶我始不愿仕正谓此尔不肯从还白其状冕怒据案引戎入戎终不为屈遂自放江湖间藩府交奏稍迁河南令吐突承璀讨镇州惟戎境内不治道不迓留府卒犯令者缚置狱留守遣将略出之不与累迁浙东观察使弛酒橘禁卒官年七十五赠左散骑常侍戎为吏不尚约束絶名誉其有善归之所部故居官时无灼灼可惊者已罢则怀之悉奉廪赒济内外亲既病以所有分遗之众皆哭而去
　　胡证字啓中河中河东人举进士第浑瑊美其才奏寘幕下由殿中侍御史为韶州刺史以母老辞为太子舍人更为襄阳于頔掌书记入为户部郎中诏兼御史中丞为魏博田正副使入迁谏议大夫元和九年以儒而勇选拜振武军节度使道河中时赵宗儒为帅以州民入谒里人荣之居四年召任金吾大将军又充京西京北巡边使太和公主降囘鹘以检校工部尚书为和亲使请俭受省费以絶私觌礼鬻官之滥次漠南囘鹘欲屈脇之且言使者必易服又欲主便道疾驱证固不从以唐官仪自将讫不辱命还拜工部侍郎改京兆尹左散骑常侍宝厯初以户部尚书判度支固辞拜岭南节度使卒年七十一赠尚书右仆射证膂力絶人晋公裴度未显时羸服私饮为武士所窘证闻突入坐客上引觥三釂取铁灯檠摘枝叶防合其跗横膝上曰我欲为酒令饮不釂者以此击之众唯唯证一饮辄数升次授客客不能尽证欲击之诸恶少叩头请去证悉驱出故时人称其侠
　　马存亮字季明河中人元和时累擢左神防军副使左监门卫将军知内侍省事进左神防中尉军所籍凡十余万存亮料柬尤精伍无罢士部无冗员敬宗初张韶苏元明之变将幸右神防或曰不如入左军近且速从之初右军中尉梁守谦有宠至是存亮出迎捧足负而入以五百骑往迎二太后遣左神防大将军康艺全等率骑兵讨贼日暮射韶及元明皆死赐实封户二百时存亮功最高乃推委权势求监淮南军代还为内飞龙使太和中以右领军卫上将军致仕封岐国公卒赠扬州大都督存亮逮事德宗更六朝资端畏善训士始去禁卫众皆泣唐世中人以忠谨称者唯存亮西门季元严遵美三人而已
　　薛廷老字商叟存诚子及进士第谠正有父风寳厯中为右拾遗尝与舒元褒李汉入閤论奏曰此除拜不由宰司拟进恐纲纪寖坏奸邪放肆上厉语曰更论何事元褒曰宫中兴作太甚上变色曰兴作何所元褒不能对廷老曰臣等以谏为职有闻即应论奏然见外辇材瓦絶多知有所营上曰已谕时造清思院殿中用铜鉴三千薄金十万饼故恳言之寻加史馆修撰岭南节度使郑权以公库寳货输郑注家廷老表按权罪中人切齿又论李逢吉党张权舆程昔范不宜居谏争官逢吉怒会告满百日出为临晋令文宗立召为殿中侍御史李让夷数荐之拜翰林学士以疎放罢开成三年迁给事中偘偘不干虚誉推为正人卒赠刑部侍郎子保逊第进士累擢给事中保逊子昭纬干宁中礼部侍郎贬磎州刺史
　　卢简能纶子第进士性长厚歴驾部员外郎太和九年郑注拜凤翔陇右节度使请寮属李训舒元舆虑其豪俊为助择长厚士以简能与萧杰同为注判官注败遇害人皆寃之
　　卢正字子彊纶子佐刘悟府累擢监察御史沈传师表江西练副使入拜侍御史按华州刺史宇文鼎户部员外卢允中赃文宗将杀鼎正执据辠由允中鼎乃连坐不应死上释之累迁给事中会昌中讨刘稹宰相李德裕畏魏博成德请地乃以正为邢洺磁练观察留后制未下稹平即诏为三州及河北两镇宣慰使还拜工部侍郎以户部领度支使判官司空舆检钩厘正课入岁倍逾年出为武宁节度使银刀军不法戮其尤无状者终正治不敢哗优诏褒劳丐还东都不许徙宣武卒于镇赠尚书右仆射子防灌有美才终秘书监
　　卢简求字子臧纶子始从江西王仲舒幕府两为裴度元稹辟又佐牛僧孺鎭襄阳入迁户部员外郎防昌中讨刘稹以忠武节度使李彦佐为招讨使选简求副之俾知后务歴苏寿二州刺史大中九年党项扰边拜泾原渭武节度使徙义武凤翔河东三鎭简求为政长权变文不害居边善绥御人皆安之太原统退浑契苾沙陀三部它帅或与诅盟质子弟寇掠不为止简求归所质开示至诚惮其恩信不敢乱久之辞疾以太子少师致仕还东都治园沼林艿卒年七十六赠尚书左仆射子嗣业汝弼皆进士第嗣业子文纪
　　敬晦字日彰进士及第辟山南东道节度府与马曙聨舍曙廷责大吏吏员兼军职不引咎走诉诸府牙将十辈申吏枉晦让诸将曰吏冐军名公等不能诘反引与为伍奈何众愧谢阖府咨美累擢谏议大夫武宗时赵归眞挟诈御史平吴湘狱得辠晦上疏极道非是不少囘纵大中中歴御史中丞刑部侍郎诸道盐铁转运使浙西观察使岁连馑处身俭勤赀力遂充徙兖海节度使以太子賔客分司卒赠兵部尚书諡曰肃晦兄昕曍弟昈煦胥第进士昕为河阳节度使曍右散骑常侍世宠其家
　　司空舆河中虞乡人有风干当大中时卢正管盐铁表为安邑两池盐使先是法疏阔吏轻触禁舆为立约数十条莫不以为宜以劳再迁户部郎中
　　司空图字表圣河中虞乡人舆子咸通末擢进士礼部侍郎王凝特所奬待凝贬商州图感知已往从之凝起拜宣歙观察使辟置幕府召为殿中侍御史不忍去凝府台劾左迁光禄寺主簿分司东都卢携嘉图节常与游携还朝过陜虢属观察使卢渥曰司空御史高士也渥即表为僚佐会携复执政召拜礼部员外郎寻迁郎中黄巢之难将奔不得前图弟奴段章陷贼执图手曰我所主张将军喜下士可往见之无虚死沟中图不肯往遂奔咸阳间关至河中僖宗次凤翔拜知制诰迁中书舍人后狩宝鸡不获从又迁河中龙纪初复拜旧官以疾解景福中拜谏议大夫不赴后再以户部侍郎召谢阙下数日即引去昭宗在华召拜兵部侍郎以足疾固自乞会迁洛阳诏入朝图阳堕笏趣意野耄柳璨知无意于世乃听还图本居中条山王官谷有先人田遂隐不出作亭观素室悉图唐兴节士文人名亭曰休休作文以见志曰休美也既休而美具故量才一宜休揣分二宜休耄而瞆三宜休又少也惰长也率老也迂三者非济世用则又宜休因自目为耐辱居士预为塜棺岁时祠祷图与闾耆老相乐王重荣父子雅重之数馈遗弗受尝为作碑赠绢数千图置虞乡市人得取之一日尽时寇盗所过残暴独不入王官谷士人依以避难梁初召为礼部尚书不起闻洛阳信不食卒年七十二图无子以甥为嗣尝为御史所劾昭宗不责也
　　薛廷珪逢子进士及第大顺初以司勲员外郎知制诰迁中书舍人从次华州引拜左散骑常侍称疾免客成都光化中复为舍人累尚书左丞以官告使至汴客将讽其拜廷珪佯不晓曰吾何德敢受令公拜乎及见卒不肯加礼
　　杨仲昌字蔓元琰子以通经为修文生调河阳尉对防擢第一授蒲州法曹防军判入异等迁监察御史坐累为孝义令鸾降庭树太守萧忠表其政徙下邽终吏部郎中仲昌资长于吏常分父邑租赈宗党御身以约善与人交士乐从游焉
　　五代
　　王瓒河中人重荣诸子事梁为诸卫大将军泰宁镇国军节度使末帝时为开封尹贞明五年代贺瓌为北面行营招讨使自黎阳渡河攻澶州不克退屯杨村扼河上流与晋人相持经年大小百余战卒无功代还复开封尹唐兵过宛朐瓒驱率市人登城拒守及攻封丘门瓒开门迎降庄宗劳而起之曰朕与卿家世婚姻然人臣各为其主耳复何罪因以为开封尹迁宣武军节度使已而以忧卒赠太子太师
　　卢文纪字子持祖简求唐太原节度使父嗣业右补阙文纪举进士事梁为刑部侍郎集贤殿学士唐明宗时为御史中丞初上事诸道进奏官贺文纪据牀端笏台吏通名赞拜请悉复中外官校考法将相天子自书之诏虽施行而官卒不考迁工部尚书贬石州司马久之为秘书监太常卿奉使于蜀过凤翔时废帝为凤翔节度使文纪为人形貎魁伟语音琅然废帝竒之后入立欲择宰相左右皆言文纪及姚顗有人望废帝因悉书清望官姓名内琉璃瓶中夜焚香祝天以筯挟之首得文纪欣然相之拜中书侍郎同中书门下平章请罢五日起居复唐故事开延英冀得从容奏议天下事因诏宰相有事不以时诣閤门请对及北征至河阳劝帝扼桥自守不听晋初罢为吏部尚书累迁太子太保致仕周初拜司空于家卒年七十六赠司徒
　　杨彦询字成章河中宝鼎人少事青州王师范师范聚书万卷使彦訽掌之以聪悟见亲信师范降梁乃之魏事杨师厚为客将魏博入晋因留事晋为引进副使奉使吴蜀常称防歴德州刺史羽林将军晋高祖鎭太原以彦询为太原节度副使后欲拒命彦询不敢正言因曰太原之力能与唐敌否公其审计之高祖左右以彦询异议欲杀之高祖遽止之曰惟副使一人我自保之乃免为宣徽使数往来辽帐中辽太宗爱其为人明年拜感德军节度使复入为宣徽使又拜安国军节度使天福七年徙镇镇国遭岁大饥为政有惠爱罢为右金吾卫上将军卒年七十四赠太子太师
　　张藏英猗氏人唐相嘉贞后侨范阳后唐末举族为贼孙居道所害藏英年十七仅免后逢居道于幽州市引佩刀刺之不死为吏所执节帅赵德钧壮之释不问以补牙职后因居道避地关南求为关南都巡检使至则微服擕铁挝匿居道舍侧伺其出击之仆于地齧其耳噉之遂擒归设父母位陈酒肴缚居道于前号泣鞭之脔其肉经三日刳其心以祭即诣官首服官为上请而释之燕蓟间称报雠张孝子辽用为卢台军使兼盐制置使领坊州刺史周广顺三年率内外亲属并部兵千余人及煮盐户长幼七千余口牛马万计舟数百艘航海归周至沧州刺史李晖以闻令馆于封禅寺俄赐袭衣银带钱千万绢百匹银器鞍勒马世宗授德州刺史召归询备边防藏英请以深州李晏口置砦及诱境上亡命隶军悉从之以为缘边招収都指挥使赐名马金带藏英遂筑城李晏口累月募劲兵数千人王彦超巡边为辽所围藏英率新募兵驰往击之转战十余里辽人解去改濮州刺史仍领边任辽将高牟翰扰边藏英追击于胡卢河北自旦至晡杀伤甚众牟翰遁后领兵巡乐寿辽骁将姚内斌侦知藏英兵少以精骑二千阵县北藏英率麾下击之自辰及申士皆殊死战内斌遂解去降玺书褒美征瓦桥关为先锋都指挥使败辽骑数百于关北下固安县又改关南排阵使宋初迁瀛州练使并防关南军建隆三年卒年六十九
　　宋
　　袁彦河中河东人少以趫勇隶奉国营汉干祐中周祖讨李守贞置麾下及镇邺为部直小将周广顺中世宗在澶渊迁亲事都校改开封府歩直指挥使显德初授内外歩军都军头泉州刺史寻改岳州防御使从征寿州为城北造竹龙都部署载甲士数百攻其城又修涡口桥成世宗幸焉因立镇淮军命彦为武信军节度权侍卫歩军都指挥使又为淮南道行军马歩军副都指挥使赐衣服金带鞍勒马铠甲器仗太祖下涤阳擒皇甫晖姚凤彦皆有劳诏褒之又令屯下蔡以逼寿春从攻濠泗擒南唐将许文緽边镐等师还授歩军都指挥使领彰信军节度六年春命发近畿丁壮浚五丈河恭帝时命移保义军宋初加检校太尉来朝改镇曹州干德六年移静难军开保二年移鄜州五年罢镇归卒年六十六景德四年特录其孙昭庆为借职大中祥符八年特迁殿直
　　高冕字子庄河中虞乡人锡兄子周显德中诣阙上书称防擢谏议大夫宰相范质以为超擢太过特授将仕郎守右补阙赐赍加等宋初由膳部都官员外郎累至膳部郎中出知益州雍熙二年卒年五十赠右谏议大夫录其子埀休
　　裴瑾万泉人仕至永清军节度掌书记干德初转右补阙隶职如故开宝初加上柱国
　　裴济字仲溥绛州闻喜人唐相耀卿八世孙徙河中少事晋邸纠同辈过失被谮出补太康镇将谮者寻坐法太宗知济可任补殿直为天威军兵马监押又令监军易州辽攻城不能下迁西头供奉官太平兴国末江表盗起命为巡检迁崇仪副使召还迁使监戍兵于威虏军次镇州贼骑夜扣城门大呼曰官军至矣州将促开关济遽止之曰此必妄也及旦果有敌兵遯去上嘉之迁西上閤门使定州都监就加行营钤辖寻知定州契丹三万骑来攻逆击于徐河斩数千级获牛马铠仗甚众淳化初判四方馆寻为镇州行营钤辖又与李继隆击贼于唐河济短兵陷阵贼大败走优诏褒美初继隆以济性刚不悦之及是恨相知之晩改四方馆使知定州徙天雄军钤辖迁客省使复知定州至道二年改内客省使知镇州立春出土牛卒挟牛去济亟命擒之果有窃发者数十人已刼间矣悉搜捕腰斩之军民肃然济在镇定十五年威绩甚着召还知天雄军咸平初领顺州练使知灵州兼都部署谋缉八镇兴屯田民甚赖之三年清远军陷夏人断饟道絶援军济刺指血染奏求救甚急兵不至城陷死之特赠镇江军节度三子竝优进秩济有声望及没夏人皆惜景德中济妻永泰郡君景氏卒特诏追封平阳郡夫人诸子给奉终丧子德裕虞部郎中德基如京使德丰殿中丞济兄丽泽弟丽正竝进士及第丽泽右补阙丽正金部员外郎丽正子德舆殿中丞
　　裴德裕济子以录廕自四门助教拜太子右赞善大夫累官少府监勲上柱国爵开国侯以老分司西京为吏廉清不扰始知蓬绛解虢泽沂六州皆有能政
　　刘综字居正河中虞乡人少依外兄通远军使董遵诲遵诲尝遣贡马太祖嘉其敏辨将授三班综自陈素习词业愿应科举及还上解真珠盘龙衣令赐遵诲综辞曰遵诲人臣安敢当此上曰吾委遵诲方面不以此为疑也雍熙二年第进士为卭州军事推官就改永康军判官迁大理评事判眉州转太仆寺丞代还对便殿言益州长吏望慎择其人上嘉之改太子中允未几果有李顺之扰复召见面赐绯鱼寻为三门发运司水陆转运使通判大名府服阕知建安军请降天长军为县隶扬州以六合县隶建安军自是民力均济时淮南转运使王嗣宗兼发运使请复置都大发运司专干其职至道二年迁太常丞职事修举多称荐之咸平初判三司都理文凭由司出为河北转运副使尝言州县幕职官以昏耄放罢者其间实有廉谨之士全借禄廪以济朝夕望自今竝除致仕官又言法官断狱皆引律令及其奏御复云虑未得中别取进止殊非一成不变之道望降防约束时河北幕职州县官多不习风俗请竝以河朔人充之徙陜西转运副使转太常博士梁鼎议禁解盐官自货鬻命综与杜承睿制置青白盐事综条上利害力言非便卒罢其事时献言者多请弃灵州综上言曰国家财力雄富士卒精鋭而未能剪除凶孽者诚以赏罚未行而所任非其材故也今或轻从羣议欲弃灵州是中贼之奸计矣且灵州民淳土沃为西陲巨屏所宜固守以为扞蔽然后于浦洛河建军城屯兵积粮为之应援此暂劳永佚之势也况镇戎军与灵州相接今若弃之则原渭等州益须设备较其劳费十倍而多则利害之理昭然可验矣俄充转运使四年议于镇戎军置屯田务录唐安国镇制置城壕镇戎古记石本以进诏从其请俄诣阙奏事称防赐金紫缗钱五十万复遣涖职又尝言西川荆湖江浙福建广南知州或地居津要或户口繁庶望亲加选任其执政旧臣及给舍以上知州处亦宜择通判又京朝官当任远官者率以父母未葬为辞宜禁从之五年拜工部员外郎兼侍御史知杂事六年迁起居舍人再为河北转运使继领漕任号为详练上眷曯甚厚警急辄资其奏处辽请和乃遣近臣谕以擢用意景德三年召拜户部员外郎枢密直学士勾当三班院言御史员数至少望诏两制以上各举才堪御史者充三院共署十员苦出使按狱官吏能否生民利病刑狱枉滥悉得察举四年西幸道出河阳权知孟州事复知并州以政绩闻州民乞留优诏嘉奬归朝知审官院改吏礼二部郎中充职兼知通进银台封駮司大中祥符四年馆伴契丹使因作大雪歌以献即命同知贡举俄权知开封府以贵要交结富民奏授试秩颇紊公政请加抑止从之七年求典河中上以大宁宫庙长吏奉祠而综艰于拜起命知庐州明年授右谏议大夫八年卒年六十一综强敏有吏材所至抑挫豪右振举文法时称干治子建中正中竝赞善大夫弟绰淳化三年进士官刑部郎中
　　薛顔字彦囘河中万泉人举三礼中第为嘉州司户叅军代还对称防改将作监丞监华州酒税以秘书省著作佐郎使虁峡疏决刑狱还改太子左赞善大夫知云安军徙渝阆二州擢三司盐铁判官河北计置粮草初丁谓招抚溪蛮有威惠诏谓自举代谓荐顔为峡路转运使累迁尚书虞部员外郎始孟氏据蜀徙防州于东山据峡以拒师而民居不便也顔为复其故城命勾当广南东西路转运司事平宜州贼陈进迁金部员外郎改河东转运使祀汾阴徙陜西河中浮桥岁败顔即北岸酾上流为支渠以杀水怒因取渠水溉其旁田民利之奏请罢坊矾则晋矾当大售后如其防徙河北歴知河阳杭徐州累迁光禄少卿以少府监知江宁府逻者昼刼人执平人以告顔视其色动曰若眞盗也械之果引伏转右谏议大夫知河南府仁宗初迁给事中徙知应天又徙耀州豪姓李甲结客数十人号没命社顔索其党会赦特杖甲流海上余悉籍于军以光禄卿分司西京卒
　　张鉴字德明猗氏人藏英孙也父裔荫补供奉官鉴本将家幼能嗜学入卫州霖落山肄业凡十余年太平兴国三年第进士为大理评事监泰州柴墟务升右赞善大夫知婺州就迁著作郎还拜监察御史决狱江左多雪寃滞歴殿中侍御史曹彬等北代鉴上疏极言不可与赵延进同掌左藏延进恃恩逾规廷奏之诏罢延进以鉴判三司度支慿由催欠司时三部各置慿由催欠请并为一从之王明李惟清荐其能用为江南转运使豪富为民患鉴以名闻令部送魁首赴阙以三班职名羁縻之又建议置临江军时以为便召还特被慰奬命知梓州迁刑部员外郎判大理寺迁屯田郎中判三司都催欠司改都勾院擢拜枢密直学士知通进银台封駮司又掌三班上言供奉官以下不考校殿最恐无沮劝即诏鉴兼磨勘职时改三司为左右计分天下为十道鉴奏其非便寻果复旧淳化中遣鉴与西京作坊使冯守规偕往屯西蜀召对后苑门面授方略鉴曰益部新复军旅不和若闻使命骤至易其戎伍虑或猜惧请假臣安抚之名上称善付空名宣头及廷臣数人鉴与知益州张咏即遣部戍卒出境王继恩麾下使臣亦多遣东还督继恩辈分路讨捕残寇而鉴招辑反侧事平归拜左谏议大夫户部使会五路进讨西夏令鉴乘传往环州与李继隆议防送刍粮入灵州及还疏言宜特埀诏防无使重劳因兹首春俾务东作况灵州一方僻居絶塞虽西陲之旧地实中夏之蠧区不若以赐继迁使怀恩奉籍稍息飞挽寻诏鉴专督军粮馈运颇集真宗初迁给事中使如故咸平初改工部侍郎出知广州居二年民条其政绩上请刻石三年移知朗州溪洞羣蛮数寇扰鉴召酋豪谕以威信皆俯伏听命徙知相州有芝草生于监牧鉴表其祥以为河朔弭兵之兆优诏答之景德初卒年五十八子士廉殿中丞士宋太子洗马士程屯田员外郎
　　薛田字希稷河中河东人少师种放与魏野善第进士起家丹州推官李允正辟延州从事向敏中荐其材改著作佐郎知中江县父丧会祀汾阴经度制置使陈尧叟奏起通判陜州还拜监察御史母忧会祀太清宫丁谓奏起通判亳州迁殿中侍御史权三司度支判官改侍御史益州路转运使民间以铁钱重私为劵以便交易谓之交子富家专其事数至争讼田请置交子务以权出入后寇瑊用其议蜀人便之就除陜西转运使进直昭文馆知河南府复入为度支副使使辽还擢龙图阁待制知天雄军寻擢知开封府以枢密直学士知益州还为左司郎中知审刑院羌人内寇迁右谏议大夫知延州以疾徙同州又徙永兴军不行卒田性和厚以干敏数为大臣所称云
　　李兴蒲州人咸平间契丹内侵眞宗狩魏兴以东班殿侍随节度使康保裔提兵赴敌军陷兴死之诏其子桓为西班殿直累官皇城使贺州练使
　　任福字祐之河东人侨开封咸平中补卫士由殿前诸班累擢遥郡刺史元昊拒命除莫州刺史岚石隰州绿边都巡检使奏曰河东地界大河斥堠疎阔愿严守备以戒不虞上善之移知陇州擢秦凤路马步军副总管诏增陜西城垒器械四十日毕备领忻州练使为鄜延副总管管勾延州东路蕃部事寻知庆州兼环庆副总管听便宜从事夏人寇保安镇戎军福与子怀亮侄壻成暠声言巡边召诸将牵制敌势行至柔远砦夜部分诸将攻白豹城漏未尽抵城下四面合击平明破之纵兵大掠焚巢穴获牛马槖驼七千有余平骨咩等四十一族以功拜龙神卫四厢都指挥使贺州防御使改侍卫马军都虞候康定二年发泾原鄜延两路兵西讨诏福诣泾原防安抚韩计事闻元昊谋寇渭州琦募敢勇万八千人使福将之以耿傅防军事桑怿为先锋朱观武英王珪各以所部从福节制琦戒福等并兵自怀远城趋得胜砦至羊牧隆城出敌后诸砦相距才四十里道近粮便度势未可战则据险设伏待其归邀击之福引轻骑数千趋怀逺城龙川遇镇戎西路巡检常鼎刘肃与敌战于张家堡南斩首数百夏人弃马羊槖驼佯北怿引骑趋之福踵其后谍传敌兵少福等颇易之薄暮与怿合兵屯好水川观英屯笼落川隔山五里约翊日会兵川口路既远刍饷不继士马乏食已三日追奔至笼竿城北遇夏军循川行出六盘山下距羊牧隆城五里结阵诸将方知堕敌计势不可留遂前格鬬怿驰犯其锋福阵未成列贼纵铁骑突之自辰至午阵动众傅山欲据胜地俄伏发自山背下击士卒多坠崖堑相覆压福力战身被十余矢小校刘进劝福自免福曰吾为大将兵败以死报国尔挥四刃铁简挺身决鬬鎗中左颊絶其喉而死怿肃英珪传鼎柴赟王庆李简李禹亨刘钧及军校数十士六千余悉没惟朱观以兵千余保民垣得全方元昊倾国入冦福临敌受命所统皆非素抚士又分出趋利故败特赠武胜军节度使兼侍中赐第一区月给其家钱三万粟麦四十斛追封母陇西郡太夫人妻琅琊夫人子懐亮亦死之录少子及从子凡六人
　　薛向字帅正顔孙任太庙齐郎为永寿主簿权京兆户曹迁邠州司法防军侍御史陈洎行边向陈三言今板筑暴兴吏持斧四出伐木无问井闾丘陇民不敢诉必不得已宜且葺边城函关秦东塞今西乡设守是为弃关内乎三司贷龙门富人钱抑非义也洎上其説悉从之邠守治子城立表于市以撤屋力争罢之监在京货务连岁羡缗钱当迁秩移与其兄三司判官董沔议改河北便籴行钞法向曰如此则都内之钱不继茶盐香象将益不售矣既而边籴滞不行沔坐黜以向知鄜州大水郡卒戍延安求归视弗得皆亡奔而室庐尽没聚谋为盗向遣吏晓之曰冒法以赴急人之常情而不听若辈归此武将不知变之过也亟往收溺尸贳汝擅还罪众乃安又论河北籴法之以为度支岁费缗钱五百万所得半直其赢皆入贾贩家今当有以权之遇谷贵则官籴于澶魏载以给边新陈未交则散籴价以救民乏军食有余则出仓收之此防一行谷将不可胜食矣朝廷是向计始置便籴司于大名以向为提刑狱兼其事武彊盗杀人而逸尉捕平民向覆其寃脱六囚于死入为开封度支判官权陜西转运副使制置解盐奏损畦夫数兼提举买马监牧沙苑养马岁得驹三百而费钱四十万占田千顷向请斥闲田予民置场于原渭以羡盐之直市马于是马一岁至万匹昭陵复土计费五十万贯石三司将移陜西缘边入盐中于永安县向陈五不可以为失信商旅遂举所阙之数以献坐事罢知汝州甫数月复为陜西转运副使进使厚陵役费助如永昭将漕八年入盐马刍粟数累万民不益赋其课为最种谔往迎嵬名山诏向与议廷议劾谔擅兴向言谔亡身以徇国有如不称臣请坐之谔贬亦罢知绛州再贬信州移潞州张靖使陜西还陈向制置盐马之失诏向与辩靖辞穷即罪之神宗知向才以为江浙荆淮发运使网舟利盗货尝假风水沈溺以灭迹向募客舟分载以相督察官舟多冒占悉夺畀属州诸运皆诣本曹受遣以地有美恶利有重轻为立等式用所漕物为诛赏迁天章阁待制上以向习知环庆地形召诣中书旧制发运使上计毋得出入至是弛其禁熙宁四年权三司使迁右谏议大夫河洮用兵向未尝乏供给及解严疏乞裁滥员汰冗卒省浮费节横赋手勅褒纳进龙图阁直学士辽人求代北地加枢密直学士给事中知定州高阳关募兵敌阴遣人应选向谍知之主者觉纵使亡去遣逻捕取械送瀛州戮于市北使数出不逊语云应兵易治道向曰彼欲彊议速成故多张虚势以撼我使者惧不如其请故肆嫚言以徼幸取成兵来不除道无能为也后皆如向言迁工部侍郎控辞用两府制赐诏弗允元丰元年同知枢密院向干局絶人尤善商财计算无遗防用心至到御史数有言不听以是益得展奋其材业论兵上前通畅明决遂得大用及在政地多言宜养威持重会诏民畜马向既奉令旋知民不便议欲改为舒亶论之斥知颍州又改随州卒年六十六元祐中录其言諡曰恭敏
　　穆衍字昌叔河中人第进士调华池令民牛为仇家断舌讼于县衍命杀之明日仇以私杀告衍曰断牛舌者乃汝耶讯之具服后知淳化从韩绛宣抚陜西遇庆卒溃衍念母在耀亟谒归信宿走七驿比至庆卒知衍名不敢近时捕贼兵擅发常平仓衍曰饥之不恤则吾兵将为庆卒矣衍考课为一路最元丰中防种谔军事谔第赏以死事为下衍曰此非所以劝忠也力争之谔还入塞诏徃灵武援渭庆两军衍曰吾兵未及解甲安能犯不测谔乃止同幕畏罪阳谢之衍识其意曰全万众之命以一身塞责衍无憾焉元祐初议弃熙兰衍言兰弃则熙危熙弃则关中震唐自失河湟警及长安至今二百余年非神考英武孰能克复若一旦委之恐后患益前悔将无及矣议遂止改陜西转运判官金部户部员外郎诏视熙河还言质孤胜如据两川美田实彼我必争之地自西关失利遂废不守请界二垒之间城李诺坪以控要害及他城堡皆起亭障以通泾原明年遂城李诺名曰定远三迁左司郎中绍圣初以直秘阁为陜西转运使加直龙图阁知庆州徙延安又徙秦州未行卒年六十三敕河中官庀其葬后追录兰州议官其一子
　　薛嗣昌向子以吏材奋崇宁中歴熙河转运判官梓州陜西转运副使直龙图阁集贤殿修撰入为左司郎中擢徽猷阁待制陜西都转运使知渭州改庆州坐事贬安化军节度副使安置郢州起知相州复待制知太原府论筑泾原三仓劳加显谟阁直学士又以抚纳西羌功进延康宣和殿学士拜礼部刑部尚书罢提举崇福宫久之迁延康殿学士知延安府赐第汴京当迁官丐回授其子防京秩降待制卒先是燕云之役谭稹衔命访诸帅而嗣昌乃润饰谍词云
　　邵云河中龙门人建炎初从陜州石壕尉李彦仙守陜金人破城云被执金将娄宿欲命以千户长云肆詈不屈钉之木架上置解州东门外恶少抚其背湼文曰可鞘吾佩刀云怒偃架仆之后五日磔解至抉眼摘肝詈不絶喉断乃已初行刑将剸刀云叱之失刃而毙其忠勇如此
　　薛季宣字士龙宝鼎人侨永嘉父徽言起居舍人季宣六岁而孤伯敷文阁待制弼收鞠之从弼宦游及见渡江诸老闻中兴经理大略喜从老校语得岳韩诸将兵间事甚悉年十七荆南帅辟书写机宜文字获事程颐弟子袁溉尽受其学于古封建井田乡遂司马法之制靡不研究讲画权武昌令白帅刘锜以武昌形势直淮蔡而兵寡势弱宜早为备锜不听及金兵入稍稍资季宣计画未几诏成闵入援季宣又説宣谕汪澈曰闵既得蔡有破竹之势宜守便宜勿遣而令其乘胜下頴昌道陈汝趋汴都金内顾且惊溃可不战而屈其兵矣澈不听时江淮仕者皆预遣其孥季宣独留家与民期曰吾家即汝家即有急吾与汝偕死民亦自奋县多盗行保伍法五家为保二保为甲六甲为队因地形便合为总不以乡为限总首副总首领之官族士族富族皆附保蠲其身俾输财供总之小用诸总有圃以习射禁蒱博杂戏而许以武事角胜负五日更至庭阅之赏其无者不幸死予棺复其家三年乡置楼盗发伐鼓举烽瞬息徧百里县治白鹿矶安乐口皆置戍复请得战舰十甲三百罗落之守计定讫兵退人心不揺枢密使王炎荐于朝召为大理寺主簿未至为书谢炎言宜以仁义纪纲为本用兵请俟十年后宰相虞允文白遣行淮西收流民以实边季宣为表废田相原隰复合肥三十六圩立二十二庄于黄州以户授屋以丁授田颁牛及田器谷种各有差廪其家至秋乃止凡为户六百八十有五分处合肥黄州间并边归正者振业之季宣尝曰吾非为今日利也合肥之濒边有警因以断栅江保巢湖黄州地直蔡冲诸庄辑则西道有屏蔽矣光州守宋端友招集五户而诡增之以幸赏季宣按得其实奏劾之下端友大理季宣还奏曰左右之人进言者其情不可不察也托正以行邪伪直以售佞荐进人物曾非诵言游中伤乃自不意一旦号令虽自中出而其权已归私门矣故齐威之霸不在阿即墨之诛赏而在毁誉者之刑臣观近政非烹阿即墨之诛赏奈何毁誉之人自若乎上曰朕方图之季宣又奏曰日城淮郡以臣所见合肥板干方立中使督视卒卒成之臣行过郡一夕风雨堕城五堵溧阳南壁阙而居巢庳陋如故乃闻有靡钱钜万成城四十余大者陛下安取此然外事无足道咎根未除臣所深忧左右近侍阴挤正士而阳称道之陛下傥因貌言而听之臣恐石显王凤郑注之智中也又言近或以好名弃士大夫夫好名特为臣子学问之累人主为社稷计唯恐士不好名诚人人好名畏义何乡不立上称善恨得季宣晩遂进两官除大理正凡奏请论荐皆报可虞允文不悦居七日出知湖州会户部以厯付场务季宣奏曰自经总制立额州县凿空以取赢虽有奉法吏思寛弛而不得骋若复额外征其强半郡调度顾安所出殆复巧取之民民何以胜户部谯责愈急季宣争愈强台谏交疏助之乃收前令改知常州未上卒年四十季宣于诗书春秋中庸大学论语皆有训义
　　金
　　陈挥其先自洛徙临晋家贫嗜学擢贤良方正官滋州司士曹有清操子颢正大中擢贤良方正拜儒林郎卒于官孙克基天德三年进士第一官国子监丞克基子仲谦幼頴悟授书即能通大义举贤良方正任耀州三白渠规措使谢病归与名人高士从容觞咏之乐十余年卒年六十一封颍川郡伯仲谦子河东山西道行中书省防议庾平阳路提举学校廙近侍局奉御膺东平路观农使膺子元凯元至元间明经官河东山西肃政廉访使追封颍川郡侯諡宣靖元凯子敬立由明经累官开城路总管府治中陈氏七世举明经者四人擢贤良方正者三人举进士者一人科第蝉聨可谓盛矣
　　胡光谦河中府人明昌三年四月壬寅朔尚书省奏提刑司察举河中府胡光谦年虽八十三尚可任用勅召赴阙七月丁亥光谦至阙命学士院以杂文试之称防上曰朕欲亲问之八月辛亥特赐光谦明昌二年进士第三甲及第授将仕郎太常寺奉礼郎官制旧设是职未尝除人以光谦德行才能故特授之
　　侯小叔河东县人为河津水手贞祐初籍充镇威军以劳补官元光元年迁府判官权河东南路安抚副使元兵围河中尽防农民入城以家财赏战士围始解迁治中安抚如故枢密院奏小叔才能可用权位轻不足威众乞假符节诏权元帅左都监便宜从事提控吴德説小叔出降叱出斩之表兄张先复从容言出降保妻子怒谓先曰我舟人子致身至此何云出降缚于柱杀之饭僧祭葬以尽戚党之礼顷之枢密院遣都监额抡来议兵事因出城会议石天应乘机取河中府作浮桥通陜西小叔驻乐李山寨众兵毕会夜半砍城以登焚楼橹火照城中天应大惊尽弃辎重牌印马牛杂畜死于双市门小叔烧絶浮桥抚定其众迁昭毅大将军遥授孟州防御使同知河中府事二年正月元军十万围城总帅阿格遣提控孙昌率兵五千枢密副使完顔萨布遣李仁智率兵三千来援约夜中鸣钲内外相应及期小叔出兵战昌智仁不敢动复敛众入城围益急众议出保山寨小叔曰去何之密遣经歴张思祖奔告于汴明日城破小叔死不得其尸或疑尚在中条诸寨无所统领后四十余日乃诏河中推官嘉勒斡权领右都监总其军宣宗思小叔功下诏褒赠切责阿格不救河中之罪
　　强伸本河中射粮军子弟貌寖陋而膂力过人兴定初从华州副都统安宁复潼关有劳监郃阳醋后客洛下选充官军戍陜铁岭军溃被执从都尉乌凌阿呼图克归中京留守萨哈连死元帅左监军任守真复立府事以便宜署伸警巡使守真又死郑州天兴元年八月中京人推伸为府签事领军二千五百人伤残老幼半之甫三日复被围东西北三面多树大炮伸括衣帛为帜立之城上募壮士得五千人赤身而战往来救应大呌以憨子军为号其声势与万众无异刮钱为镞得元兵一箭截而为四以筒鞭发之创遏敌炮能发大石于百步外所击无不中伸奔走四应所至必捷得二驼及所乘马皆杀之以犒军士得一脔如赐百金九月元兵退百里外闰月复攻一月兵倍前不能防事闻哀宗降诏褒谕以伸为中京留守元帅左都监世袭穆昆行元帅府事二年二月建一堂于洛川驿之东名曰报恩刻诏文于石誓以死効三月中使至以伸便宜从事时行省色埒卒呼图克代伸行总帅府事月余粮尽军民稍稍散去五月元兵复来阵于洛南伸阵水北有韩帅者匹马立水濵招伸降伸责曰君独非我家臣子耶既不能勤王乃欲诱我降耶我本一军卒今贵为留守誓以死报国遂跃而射之帅奔阵率歩卒数百夺桥伸军一旗手独出拒之杀数人即手解都统银符佩之士气复振初筑战垒于城外四隅至五门内外皆有屏谓之迷魂墙元兵以五百骑迫之伸率部下二百鼓噪而出元兵退六月呼图克走鹰扬都尉献西门以降伸知城不能守率死士数十人突东门出转战至偃师力尽就执载以一马拥迫而行宛转不肯进强掖之及中京七里河将见大帅塔察语益激兵卒曰此人乖角如此其能降乎不若杀之因好语诱曰汝能北面一屈膝吾贷汝命伸不从左右力持使北伸抝头南向遂杀之
　　卢芝字廷瑞河东人任子补官以西安军节度使行部尚书石玠字子坚河中人崇庆二年进士以汝州防御使行部侍郎天兴二年九月河南行省武仙由浙川至黑谷泊进退失据谋北走二人相与谋曰吾等知仙不防国家久矣谏之不从去之未可事至今日正欠蔡州一死耳假若不得到蔡州死于道中犹胜死于仙也既去仙始觉追玠杀之芝走至南阳为土贼所害
　　段元亨河中人提孤军守城或诱其降不从城陷絙西南堞下死于河兄大亨为领军都元帅亦死于难祀乡贤
　　南仲蒲州人有孝行以孝廉称元兵至先士卒死之元
　　谢天吉字钟祥元初知蒲郡尝因朝觐赐坐赐金甲彤弓良马貂裘金末人皆逃难河南天吉以王事持节至流民相谓谢帅素寛仁能容来附者数千人初遭上官征敛无度辄罄家赀以应逾年征益迫天吉以民困家竭计穷乃投河佯死事得寝时经大变河中又关河戎马之区府僚故吏相对欷歔曰若谢帅在事不至此或曰谢帅实在向之死伪也诸同僚就谒于所隐既见悲喜交集恳求莅事再三后可百姓欢喜载道天吉善谈笑好饮酒以含醉养于万固精含归卒于家年五十九今子孙居嶷山前东庄村称巨族焉
　　陈元凯字时举膺子擢明经性英毅有操行事父母以孝闻至元间太保刘秉忠荐举扈从上都歴建康路总管浙东海右道肃政廉访使以疾终赠河东郡侯諡靖宣
　　刘哈喇巴图尔河东人本姓刘氏世业医至元八年以近臣言得召见世祖谓其目有火光异之留侍左右初赐名哈喇鄂托齐十七年擢太医院管勾宗王必喇特穆尔往征实里济上问曰当行者多避事汝善医复习骑射能从行乎曰事君不辞难臣不行将何为即请授甲上曰汝安用甲曰臣愿备一战士上曰医汝事也甲不可得惟赐以环刀弓矢将行闻母疾归省不敢以远役告母微知之谓曰汝第行我疾安矣即辞去驰至王所及将战请甲王留之使领辎重慨然曰大丈夫当効命行阵乃寺营帐如妇人耶见有甲者饮以酒高价取之明日披以徃曰一人兴善万人可激我为万人激耳中道三遇敌射之皆不中王喜甚既擒实里济命献俘上彻御膳羊胾以赐既拜受先懐其美者上问故对曰请以遗母命自今凡赐之食必先赐其母以功授和林等处宣慰副使二十五年海都犯边尚书省奏以彻伯尔往掌和林屯粮上曰出纳非彻伯尔所知哈喇鄂托齐可胜任遂使彻伯尔与俱防海都兵至与彻伯尔南行至巴尔布拉克地距敌军五六十里彻伯尔大惧刘哈喇见其有二心遂潜遁入见上喜曰人言汝陷贼乃能来耶二十七年迁河东山西道宣慰使奏曰河东臣乡乞赐锦衣为荣上以金织文衣赐之居二年召还谕曰阿巴拉呼素产鱼吾今立城名肇州汝往为宣慰使仍别赐汝名曰小龙儿或曰哈喇巴图尔汝可自择对曰龙非臣下所敢承上曰然则哈喇巴圗尔可也复赐以绣衣玉带既至定市里安民居一日得鱼九皆千斤遣使来献俄召还成宗初皇太后命曰东方汝尝镇之今以属汝乃以为咸平宣慰使元正元年召为御史中丞道卒
　　敬俨字威卿河东人后徙易水曾祖于渊乐陵令祖鉴同知嵩州事皆以进士起家父元长太常博士俨幼嗜学御史中丞郭良弼荐为殿中知班着宪章若干卷选充中书省掾朱清张瑄为海运万户俨适典其文牍致厚赂拒之后二人诛俨独无所与大德七年拜监察御史江浙省与浙西宪交讦命与省臣阿尔斯兰哈雅偕往治两议上朝廷卒是俨议至大初擢南台治书侍御史议立尚书省不便忤宰臣意左迁两淮盐运转运使阴欲陷之俨黜贪理敝课复增羡河南省将以羡数为岁额俨谓病民为已非大臣体遂止仁宗初为户部尚书言遽罢钱不用恐细民失利不从以疾辞皇庆二年除南台侍御史不赴明年召为侍御史台臣有劾去而复职者御史复劾命丞相枢密共决俨曰如是则台事去矣遂即帝前奏黜之延祐五年拜中书参知政事诸院寺监奏除僚属富民多赂进俨奏请悉追夺着为令明年谢病归泰定四年征为集贤大学士商议中书省事帝亲为差吉日使视事命朝会无下拜旋进平章政事复以老辞不从天厯改元廷议欲尽戮上都朝臣俨抗言若辈皆循岁例扈行杀之非罪众赖以免居月余告归犹玩书不辍临终戒子弟当守恒业无急仕进正冠帻端坐而逝加封鲁国公諡文忠叔祖金进士元初为中都提学着春秋备忘四十卷仁宗命刻其书行世
　　王恩河中人知识明达勇力过人金末避乱鄜州元兵南下率众投元四太子麾下遂命总归附之众凡遇攻战屡有竒功授都元帅年九十三而终祀乡贤
　　张克寛蒲州人以儒进拜南台御史歴晋宁路总管所至有异政家中条山下号苍陵翁同族张镛至正间为首阳书院山长以文学着声
　　张瞻甫河东人至正辛巳仕潞州守兴衰补弊政多可称
　　何约字仲博河中人初授吏部主事歴监察御史户兵二部尚书行省参知政事江西湖北河东宪使召拜内台侍御史为上知遇致仕卒子孙贵显为蒲大族欧阳为其父作神道碑
　　裴居敬字太简河中人累官云南行省参知政事积学励行家蓄书二万余卷卒赠陜西行省参知政事封河东郡公諡宪懿萧为作神道碑祀乡贤













　　山西通志卷一百二十四
&lt;史部,地理类,都会郡县之属,山西通志&gt;
　　钦定四库全书
　　山西通志卷一百二十五
　　人物【二十五】
　　蒲州府
　　明
　　祝春蒲州人学行冠一时有伟望明初以儒士举为通政司防议累擢詹事府少詹事卒于官太祖惜之赙防特厚
　　蔡瑄荣河人洪武开国初以学行贡于廷授仪礼司序班有贤声累擢通政使司通政使纠正乖谬百僚肃然寻以病乞还卒于道讣闻太祖震悼制文以祭复其家三年
　　袁泰万泉人洪武四年进士授罗山县丞擢都察院试佥都御史迁左右副都御史泰才辨明习法律居心亷正当太祖开国初用重典绳臣下泰辄据理法争甚力多所保全卒于官太祖深悼之遣使致祭
　　赵鼒字玉铉蒲州人洪武庚午举人授汧阳儒学训导汧阳故陇西地俗多犷悍诸生率弧矢自雄鼒至严为科条以身表率逾年士风丕变秩满调三河丁内外艰补滑县所至皆饬敎法如汧阳时正统元年致仕归卒年八十一薛文清公为之志又汉中同知王聚淮安同知李威白水丞谢伯荣上林録事贾教俱贤而夀至正统间始殁当时以生同时壮同仕老同归砥砺名节保全终始称为河东五老监察御史谢琚有五老传谓中条有五老峰实钟生贤喆云
　　陈荣祖临晋人洪武庚午举人授富平洛南商县济源知县守正不阿为权贵所构几危以治行得免府志称其居官有留犊之遗风处乡踵息讼之懿范陜西通志云商县兵火之余县治俱废荣祖为政有方吏民畏服创建祠宇坛壝百废具兴
　　薛鲁蒲州人建文己卯举人官工科给事中尝三奉命使占城交趾仪观雄伟议论慷慨所至辄倾其座人后卒于交趾勅赐归
　　张福蒲州人永乐庚子举人授巩昌府教授淹贯经史勤于训迪人材多所造就陞国学助教后陞山东平度知州律己亷介锄强扶弱称循吏寻陞大名知府卒于官平度民诣阙求立祠报功制定祭仪春秋祀之子侃景泰癸酉举人授西安同知发奸摘伏陞巩昌知府招抚劳来嘉意绥辑嵗祲蠲税发赈祷祀祈霖民不为灾进阶亚中大夫
　　衞述蒲州人少从薛文清学以躬行为本文取达意不纤丽以为工景泰庚午举于乡授武定州知州刚直清敏及拊循小弱倍极仁慈调莒州毁淫祠兴学校修废举坠涖任十年代去民咸思之
　　孟琳蒲州人景泰庚午举人聪頴厚重从学薛文清得其正传防试时石亨托乡谊相延不往除知邳州陞淮安同知涖事精敏绰有政声子汝濬歴官知府卒贫不举丧杨襄毅为之经纪汝涖通判希孔进士为扶风知县卒于官士民具棺椁皆以节着翰林时芳亦其孙云
　　谢廷桂蒲州人景泰癸酉解元防试时曹石辈争馆之廷桂拒曰君危如朝露欲凂我耶未几果败成化初同知常州亷明果断治行为江左第一陞河间知府未任以事愤激辨章凡十余上违制被谪治末放归田里
　　张达蒲州人成化甲午举人授陈留知县挺持大体击强悍举废弛豪猾革心去之日县人为建祠转光州政声益着
　　王瓒万泉人父庭宁晋知县瓒少有才名举成化甲午乡试授山东即墨知县亷洁鲠直事至立判居七载卒于官几无以为殓人甚悼之
　　谢豸廷桂仲子治己酉举人工文藻饶治才守宁羌民为构祠西平巨冦东治河决宸濠之乱从容安辑两赐玺书褒之晋阶朝议大夫
　　翟敬字行简猗氏人治庚戌进士授翰林院检讨性耿介遇权贵用事者于庭直斥其奸闻者汗下免官归数年补河南布政司照磨迁休宁知县平徭役理疑狱一时以青天呼之后官辽东行太仆寺少卿致仕卒年九十六嵗
　　景佐蒲州人治庚戌进士授东安知县有惠政迁都察院经歴因忤逆瑾矫诏下锦衣衞狱寻谪开州判官累陞河南防政所至执法吏民莫犯比归杜门养重侄溱正徳辛巳进士与兄澜相友爱尝途遇盗兄弟争代死以免于难
  </div>
  <div class="pagination">
   <a href="山西通志_page443.html">
    上一页
   </a>
   <span>
    ...
   </span>
   <a href="山西通志_page439.html">
    439
   </a>
   <a href="山西通志_page440.html">
    440
   </a>
   <a href="山西通志_page441.html">
    441
   </a>
   <a href="山西通志_page442.html">
    442
   </a>
   <a href="山西通志_page443.html">
    443
   </a>
   <span class="current-page">
    444
   </span>
   <a href="山西通志_page445.html">
    445
   </a>
   <a href="山西通志_page446.html">
    446
   </a>
   <a href="山西通志_page447.html">
    447
   </a>
   <a href="山西通志_page448.html">
    448
   </a>
   <a href="山西通志_page449.html">
    449
   </a>
   <span>
    ...
   </span>
   <a href="山西通志_page445.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
