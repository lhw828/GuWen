<!DOCTYPE html>
<html>
<head>
    <meta charset="UTF-8">
    <title>福建通志 - 第 238 页/共 239 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>福建通志 - 第 238 页/共 239 页</h1>
    <div class="content">　　宋陈嘉言游霍童四首【洞寻黄鹤白鹤峯过大童小童杖里泉声滴沥衣边树色空蒙藤上老猿欲坠松间野鹤相随苔藓緑埋丹灶桃花红出金垂　瀑声深涧浅涧峯势烟笼雾笼恍惚】
　　【身游海上须臾觉在山中　翠篠轻挑緑酒紫芝明对黄冠半醉风回铁笛中宵露冷瑶坛】诗【七言絶句】
　　唐宣宗真寂寺【惟爱禅林秋月空谁能归去宿龙宫夜深闻法食甘露喜在莲花世界中】刘禹锡夜宴福建卢侍郎宅因送之镇【暂驻旌旗洛水堤绮筵红烛醉兰闺美人美酒长相逐莫怕猿声建溪】
　　欧阳詹题梨岭【南北风烟即异方连峯危栈倚苍苍哀猿咽水偏髙处谁不沾衣望故乡】题延平剑津【想象精灵欲见难通津一去水漫漫空余昔日凌霜色长与澄潭生昼寒】晚泊漳州营头亭【回峯叠嶂绕庭隅散防烟霞胜画图日暮华轩巻长箔太清云上对蓬壶】
　　周匡初天城山【窓外卷侵碧落眼前敲竹响青防黄昏不欲留人住云起风生龙虎腥】元结赠灵石俱胝僧【万巻千编总不真虚将文字役精神俱胝只念三行呪自得名超一世人】
　　李商隐武夷毛竹洞【只得流霞泛一杯空中箫鼓当时回武夷洞里生毛竹老尽曽孙更不来】
　　陈陶泉州刺桐花六首【髣髴三株植世间风光满地赤城间无因秉烛看竒树长伴刘公醉玉山　海曲春深满郡霞越人多种刺桐花可怜虎竹西楼色锦帐三千阿母家　石氏金园无此艳南都旧赋乏灵材只因赤帝宫中树丹凤新衔出世来　猗猗小艳夹通衢晴日薫风笑越姝只是红芳移不得刺桐屏障满中都　不胜攀折怅年华红树南看见海涯故国春风归去尽何人堪寄一枝花　赤帝常闻海上游三千幢葢拥炎州今来树似离宫色红翠斜欹十二楼】
　　胡曽龙津【延平津路水溶溶峭壁危岑一万重昨夜七星潭底见分明神剑化为龙】方干题画建溪图【六幅轻绡画建溪刺桐花下路髙低分明记得曽行处祗欠猿声与乌啼】
　　林藻梨岭【曽向岭头题姓字不穿杨叶不言归弟兄各折一枝桂还向岭头联影飞】施肩吾澎湖屿【腥臊海边多市岛夷居处无乡里黒皮年少学采珠手把生犀照咸水】杜荀鹤送客之闽【雨匀紫竹丛丛色风弄红蕉叶叶声北畔是山南畔海祗堪图画不堪行】
　　黄滔灵峰望海亭【系马松间不忍归数巡香茗一枰棋拟登絶顶留人宿犹待沧溟月满时】
　　徐夤赠南安方处士五首【七贵五侯生肯退利尘名网死当抛黔娄寂寞严陵卧借问何人与结交　休把羸蹄蹋霜雪书成何处献君王嵩山好与浮邱约三十六峯云外乡　百万僧中不为僧比君知道仅谁能无家寄泊南安县六月门前也似氷　两当春却似秋僻居夸近野僧楼落花明月皆临水明月不流花自流　晋楚忙忙起战尘龚黄门外有髙人一畦云薤三株竹席上先生未是贫】
　　韩偓福州荔枝三首【遐方不许贡珍竒密诏唯教进荔枝汉武碧桃争比得枉令方朔号偷儿　封开玉笼鸡冠湿叶衬金盘鹤顶鲜想得佳人微启齿翠先取一双悬　巧裁霞片裹神浆崖蜜天然有异香应是仙人金掌露结成氷入蒨罗囊】
　　沙县抵龙溪县【水自潺湲日自斜书无鸡犬有鸣鸦千村万落如寒食不见人烟只见花】李德裕留题漳浦驿栖【嵩少心期杳莫攀好山聊复一开顔明朝便是南荒路更上层楼望故闗】
　　杨发和漳浦驿楼【南尽封邮见好山苍苍松桂类商顔谁怜后夜相思处白草黄茅旧汉闗】
　　翁承赞登水阁【轧轧朱轮下九霄登庸门外驻星轺他时若问今时事只看南边是旧桥】周朴薛老峰【薛老峯头三个字须知此与石齐生直教截断苍苔色浮世人侪眼始明】
　　宋程师孟滴漏新成二首【台门新漏一声闻从此朝昏百刻分倘日郡人思太守也须谈及叶防军　风雨虽昏漏不移百年应未失毫厘须知万户千门里正得人间凶吉时】闽山【永日清隂喜独来野僧题石作吟台无诗可比顔光禄每忆登临却自回】
　　熙宁中命州中多种榕树自为诗【三楼相望枕城隅临去重栽木万株试问国人来往处不知还忆使君无】
　　蔡襄登清风楼【郭外青溪溪外山溪云飞上破山顔晴明天气琉璃色何处峯头暮雨还】榴花洞【洞里花开无定期落红曽见逐泉飞仙人应向青山口管领春风不与归】
　　何岭【何岭巍峩欲接天回头人与白云连桃花不防寻常路从此依稀度九仙】
　　郑鉴香炉山【峙立交辉紫翠间疎半卷镇长闻神仙似有祈年术一缕青烟起博山】雪峯无字碑【一片如屏紫翠间风吹日灸藓花斑莫言个里无文字要在髙人着眼看】元綘流觞亭【春风流水出岩扉载酒轻舟飏防旗把得玉杯还自笑老翁真个似童儿】隐几庵【分得藩符近海滨溪山深处养天真幅巾隠几春山静直是羲皇以上人】
　　叶梦得怀隐庵【春风的的为谁来绕舍寒花亦漫栽庵内不知庵外事夜来微雨小桃开】酴醿【东风吹麝入铅华未肯随春到谢家夜半粉香和露泣定知和月怨梨花】
　　刘克庄道山亭【絶顶烟开霁色新万家台观密如鳞城中楚楚银子能读曽碑有几人】陈轩冶城【城里三山古越都楼台相望跨蓬壶有时细雨微烟罩便是天然水墨图】吕祖谦前题【路逢十客九青衿半是同袍旧弟兄最忆市桥灯火静巷南巷北读书声】方孝能三山元夕观灯三首【街头如画火山红酒面生鳞锦幛风佳客醉醒春色里新妆歌舞月明中　薄暮春衫新缕金樽前风细怯轻隂酒香隠约生红晕正与桃花共浅深灯外风摇沽酒帘月中人数买花钱少年心事如飞絮争逐遗香拾坠钿】
　　吴千真隐院【无心日日看云飞空梵犹如鸟迹遗欲问堂中常住相黄花翠竹几人知】董渊碁山【风际有云多世态海中无底是人心可堪更问棊山语一局闲争古到今】张伯昌灵鹫山【灵鹫风寒碧玉堆红尘隔断小轩开忘言更觉诸縁尽中有桃花防翠苔】陈鹄秀峰院【平田千顷緑秧稠水绕山河出涧流门掩落花春自晚画檐时听鸟声幽】白玉蟾圣水寺二首【骑鹤乗游众宝山山中石室水光寒岩前峭壁松花落午夜月明初炼丹　山僧问我家何在笑指浮云带日斜剑佩朗吟明月下落花流水是生涯】
　　仙机岩【织就霞裳御冷风玉梭随手化成龙天孙归去星河畔满洞白云机杼空】
　　升真洞【得得来寻仙子家升真洞口正蜂衙一溪春水漾寒碧流出红桃几片花】
　　武夷櫂歌十首【三十六峯真絶竒一溪九曲碧涟漪白云遮眼不知处谁道神仙在武夷幔亭峯下泛仙船洞口琼花锁翠烟一自魏王归绛阙至今哀怨岭头猿　山下于今几代孙当时箫】
　　【鼓寂无闻丹罏早又生春草玉女峯前空白云　仙舟停棹架岩头黄鹤中天几度秋满树桃花人不见一溪春水为谁流　万顷秋光漾碧空满潭秋木莹青铜金鸡呌落山头月漠漠寒烟飒飒风　问道谁知銕笛声石崖崩裂老龙惊当年人已乗云去千古荒亭秋草生　仙掌峯前仙子家客来活水煮新茶主人遥指青烟里瀑布悬崖剪雪花　寂寂秋烟锁碧湾往年此地有禅闗水神移入龙宫去一夜风雷吼万山　几防沙鸥泛碧流芦花两岸暮云愁鼔楼岩下一声笛惊落梧桐飞起秋　山市晴岚天打围一村鸡犬正斜晖稻田髙下如棊局几防鸦飞与鹭飞】
　　无名氏剑溪【水过云津势渐平双流滙作剑溪清渔舟来往无人见隔竹时闻欵乃声】陈鸡岩【岩顶风云常不散洞门日日吐烟霞济时偏解为霖雨信是神仙第一家】李堪翠屛山【翠屏山下雨霏霏云掩冈峦草树微一段丹青谁解写画家惟有米元晖】西山【西山岌岌倚层霄爽气恒多瘴气消谁道闽中无雨雪年年絶顶见璚瑶】
　　鸣玉滩【鸣玉山头片月生波光掩映钓舟横何人隔岸吹长笛一曲凉州恰二更】
　　蒋文嘉蓝溪【万仞嶙峋翠色迷乳鸦啼散夕阳西短蓑黄犊溪头路欵乃声中緑树低】王国平雍熙寺【羣峯拥翠古禅闗夹道松篁五月寒欲识天寇真隠趣白云深锁紫金坛】郑樵东山采药【一掬金丹向晓风山前草木尽龙宫诗书便是神仙味更笑行冲问药笼】灵龟潭【泉心潄玉开心孔山色挼蓝熨眼花着手摩挲溪上石他年来访汝为家】
　　北山岩【西风泄泄白云间一片寒泉挂此山倚杖岩头秋独望稀疎烟陇是人间】
　　林彖九座院即事二首【沙路无泥屐齿轻薄云笼日雨初晴林间鸟弄歌千啭溪上花开绣一棚　短短桃花防绿荷轻轻白鸟下晴波宛然西塞江边路只欠能诗张志和】三会溪闲行二首【风摇陇麦东西浪春入郊原逺近花闲趂溪流到村曲断桥乔大两三家　溪上横江一道斜成行鸳鹭落平沙竹篱茅舍林中见髣髴孤山处士家】
　　需禅师寄陈易安【拂石跏跌树影寛定回霜月照人寒此时况味谁知得写与秋藤居士看】
　　陈易安答需禅师【年来多病爱栖禅宝鉴慵将照丑妍却忆南湖孤顶月定回金磬落岩前】
　　傅伯成泉城即景【昔日云鬟锁翠屏只今烟冢伴荒城香魂断絶无人问空有幽花独擅名】
　　陈机青牛庵【抖擞尘埃上翠微石泉佳处掩柴扉道人不识人间事吟鸟山中有落晖】陈轩苍玉洞【截断苍天百尺崖峥嵘相倚洞门开天生祗福红尘隔不碍浮云自往来】郭祥正题南楼【楼外青山似故人雨余山色净无尘青山依旧人还老一片离愁挂晚春】陈襄和程师孟宿猿洞【闻説山元是旧山衣冠家此百年间自嗟亦有同来祖两处松楸得往还】
　　杨时题吴仪咏归堂【山衔幽径碧如环一壑风烟自往还不似武陵流出水残红那得到人间】
　　即事四首【兽骇禽惊翳蔚中难将此意问鸿蒙萦回小径苍苔滑杖屦从今恐不通　山前咫尺市朝賖垣屋萧条似隠家过客不须携鼓吹野塘终日有鸣蛙　夹屋青松长数围午风摇影舞僛僛幽禽叶底鸣相应时引残声过别枝　竹间幽径草成围藜杖穿云翠满衣石上坐忘惊觉晚山前明月伴人归】
　　李纲题宁化县显应庙【不愁芒屦长南谪满愿灵旗助北征酹彻一杯捪泪眼烟云何处是三京】
　　咏朝阳峰【先得朝阳一段红何年鸣凤在梧桐行舟若到湾环处知是沙阳第一峯】大王峰【孤峯拔地与天通为问仙人羽化踪鸾鹤不知何去也玉楼金锁白云封】
　　虎啸岩【昔年老虎啸幽岩千里清风皱碧潭岩上于今无虎迹一林花雨落毵毵】
　　三姑石【风舞芳林脚垂朝云行湿仙衣不知当日缘何事化石峯头更不归】
　　入武夷山二首【清梦先曽到武夷玉峯积雪信幽竒小舟游罢寻归路恰似翛然梦觉时溪上清风溪外尘洞花幽草自生春玉箫吹彻凤飞去人在山中看白云】
　　黄裳瓯冶池【人随梦电几回见剑逐云雷何处寻惟有越山池尚在夜来明月古犹今】陆游寄题朱元晦武夷精舍五首【先生结屋緑岩边读易悬知屡絶编不用采芝惊世俗恐人谤道是神仙　蝉蜕岩间果是无世人妄想可怜渠有方为子换凡骨来读晦庵新著书　身闲剰觉溪山好心静尤知日月长天下苍生未苏息忧公遂与世相忘　齐民本自乐衡门水旱那知不自存圣主忧勤常旰食烦公一一报曽孙　山如嵩少三十六水似卬郲九折途我老正须间处着白云一半肯分无】
　　雨宿黄亭【未到名山梦已新千峯拔地玉嶙峋黄亭一夜风吹雨似与游人洗俗尘】汪藻题仙洞【仙人驾鹤上三清坛石空留万古名昨夜碧天星斗烂不闻朝礼步虚声】朱熹火鳯山【门前寒水青铜雀林外晴峯紫帽孤记得南垞通栁浪依稀全是辋川图】宿剧头岭【王事贤劳祗自一官今是五年期如何独宿荒山夜更拥寒衾听子规】天庆观【石楼云卧对江城城角吟霜永夜清料得南枝正愁絶不堪闻此断肠声】
　　寓西林寺示僧惟可二首【身世年来欲两忘一春随意住僧房行逢旧隠低徊久緑树莺啼清昼长　幽居四畔只空林啼鸟落花春意深独宿麀龛无梦寐五更山月照寒衾】用西林旧韵二首【一自蓝舆去不回故山空锁旧池台伤心触目经行处几度亲陪杖屦来　上疏归来空皁囊未妨随意宿僧房旧题嵗月那堪数慙愧平生一瓣香】
　　囦闗【昨夜扁舟雨一蓑满江风雨夜如何今朝试揭孤篷看依旧青山緑树多】
　　芹溪九曲九首【一曲溪舟入涧芹市声只隔一江云沙头唤渡人归晚回首芦峯月一轮二曲溪边万木林水环竹石四时清渔歌櫂入斜阳里隔岸时闻一两声　三曲舟行龙尾滩推篷把】
　　【酒见南山回头检防仙踪迹万顷白云时自闲　四曲烟云锁小楼寺临乔木古溪头僧归林下柴门静麋鹿衔花自在游　五曲峯峦别翠屏白云深处隠仙亭子期一去无消息惟有乔松万古青　六曲溪环处士家古楼岩下树槎枒龙去潭空名不朽时见平汀涌白沙　七曲灵祠瞰水濵聚鱼石上跃金鳞林回路入桃源近时有渔郎来问津　八曲砚峯倚碧虚泉流瀑布世间无凭谁染就丹青笔写出芹溪九曲图　九曲悠悠心最幽刬岩石峡束寒流源深自是舟难到更有龙池在上头】
　　武夷九曲櫂歌十首【武夷山上有仙灵山下环流曲曲清欲识个中竒絶处櫂歌闲听两三声　一曲溪边上钓船幔亭峯影蘸晴川虹桥一断无消息万壑千岩锁翠烟　二曲亭亭玉女峯插花临水若为容道人不作阳台梦兴入前山翠几重　三曲君看架壑船不知停棹几何年桑田海水今如许泡沫风灯敢自怜　四曲东西两石岩岩花垂露望金鸡呌罢无人见月满空山水满潭五曲山髙云气深长年风雨暗平林林间有客无人识欵乃声中万古心　六曲苍屏隠碧湾茅茨终】
　　【日掩柴闗却怜昨夜峯头雨添得飞泉几道寒　七曲移舟上碧滩隠屏仙掌更回看客来倚棹岩花落黄鸟不惊春意寒　八曲风烟势欲开鼓钟岩下水潆洄莫言此地无佳景自是游人不上来　九曲将穷眼豁然桑麻雨露见平川渔人更覔桃源路除是人间别有天】
　　蔡隽题苍玉洞【向来曽醉呼猿洞乱石穿云拥坐隅谁料七闽烟瘴底半岩风雨似西湖】黄干夀山广德院【石为文多招斧凿寺因野烧转荧煌世间荣辱何须论日暮天寒山路长】
　　许安仁题善山院【瓦炉柏子袅残烟午梦醒时一畅然不悟功名负终老荒山饥走又三年】
　　周必大送陆务观赴七闽提举常平茶事三首【暮年桑苎毁茶经应为征行不到闽今有云孙持使节好因贡焙祀茶人　鸾栖枳棘已多年父老犹传主簿贤扶杖喜迎新使者赤帷何惜与髙褰　疲驽久倦直明光风味尝思十八娘拟请一麾依故旧得无公道学苏章】
　　陈渊和善山院【挂頥长剑上凌烟自古功名亦偶然钟鼎山林俱不恶一瓢吾欲尽吾年】邹应龙游宝林寺【乳燕啼鸠三月暮淡云疎雨午时天金瞿花落无人管断送韶光又一年】
　　辛弃疾幔亭峯【山上风吹笙鹤声山前人望翠云屏蓬莱枉覔瑶池路不道人间有幔亭】陈梦庚幔亭峯【山中别是一桃源防屋虹桥影不存山下人痴犹自説排檐元是希夷孙】蔡沈题诗岩【四曲游人欵乃歌旧矶千古老渔蓑题诗岩下人来往春雨年年长緑莎】李弥逊宝林院中【唤起公田趂晓耕香云已带　檐声如何乞取摩空手为挽天河洗甲兵】
　　陈知柔廓然亭送梁克家【廓然亭上少迟留万壑风烟眼底收饮罢征车已催都人待看上瀛洲】
　　梁克家次韵【巳行更为玉泉留好景烦公杰句收紫帽峯前双鹭下几多清兴满沧洲】陈宓赋梅堂二首【浓霜轻雪妒清华暖日烘时祗见花天意似怜尘世界故将茅舍换仙家　老觉无情恋物华玉尘那复惜飞花春风祗在襟懐里试问蓝溪吏隠家】
　　题龙津桥【兼旬积雨截晴虹洗出溪山罨画中别浦渔歌来瞑色长桥人语半秋空】曹頴叔长乐台【蓝挼水谷与秋晖疑作危棱磴翠微向晚山僧苦留我层层寒牖乱云归】谢枋得武夷山中【十年无梦得还家独立青峯野水涯天地寂寥山雨歇几生修得到梅花】
　　元江逌五云楼【洞中烟锁五云楼洞口寒泉今古流见説秋髙风雨夜徐郎骑鹤更来游】朱淛福山寺【野鹤秋云共一乡劖岩伐竹结禅房昙花落尽无人见老桂深山自在香】萨都拉换骨岩【千丈丹梯万丈岩天开地辟神劖夜光玉气横溪过多是神仙换骨岩】过浦城【人家鸡犬隔痴岚城郭微茫见塔尖一片轻云笼马首熟梅时节雨纎纎】
　　特穆尔鼓山大顶峯【肩舆直上白云梯古刹林深路欲迷絶顶一声长啸罢海天空濶万山低】
　　陈纯阳妙香庵【一栋翚飞锁白云几看瑶月到黄昏龛灯未灭僧初定风挟潮声到寺门】灵泉寺【夜吸清江籁不哗大瓢贮月沁胡麻人间春色僧无分一任东风过落花】
　　陈阳极前题【白云深处寂无哗香积惟余一饭麻出定不知春几过净瓶花落防袈裟】贡师泰海歌五首【黒面小郎棹三板载取官人来大船日正中时先转柁一时举手拜神天　出得蛟门才是海虎蹲山下待平潮敲帆转舱齐着力不见前船正过礁　只屿山前放大洋雾气昏昏海上黄听得柁楼人笑道半天红日挂帆樯四山合处水门开雪浪掀天不尽来船过此间都贺喜明朝便可到南台　碇手在船功最多一人唱声百人和何事浅深偏得记惯曽海上看风波】
　　明刘基过闽闗二首【建溪激箭向南流石齿如锋鬬客舟篙子踏歌浑不畏行人遥望替生愁　漠漠轻云结晚隂依依斜日挂遥岑炊烟忽起桑榆上散作鲛绡抹半林】
　　林君岩岫岚光【万叠崚嶒山外山晴岚冉冉有无间谁知也有从龙意长与白云相往还】潮江晚归【潮满江边势渺茫沙鸥无事伴轻航客从何处归来晚数防寒鸦送夕阳】夏宝葛仙岩【闽中迁客老维摩福地何嫌日日过门外有僧迎杖屦五铢衣染白云多】丁镛月峯院【青山碧树一重重偶尔看云到月峯却愧尘縁消未尽不能长听上方钟】李逺美女峰【云作栊石作身蛾眉不扫几经春等闲试问巫山事黙黙无言对水濵】徐渭武夷山一线天三首【双峡凌虚一线通髙巅树果拂云红青天万里知何限也伴藤萝锁峡中　花落花开隔水津栈梯茅屋总堪邻扁舟若不寻归路便是武陵深处人　乞得琼浆一碗新沿溪行尽渴生尘云英只在桃花下不肯呼来见外人】
　　林世璧访溪源四首【溪源一派玉为流锦树红霞烂素秋两岸垂萝云嶂合数声啼鸟石林幽　幽源何处可栖真流水桃花此避秦日暮清溪看晒隔船时向打渔人　沙岸纡回碧浦通仙踪缥缈自难穷便应一苇临沧海直访蓬莱玉蕊宫　溪上横桥十四门烟霞香霭入溪源定知此夕游仙梦一枕清风白鹤骞】
　　乐邑还渡马江二首【横江渡头云水东波回白马撼秋风连山喷雪何如此好似钱塘八月中　一水横流沧海东千峯倒映玉芙蓉猿声两岸秋风起无数江花带雨浓】
　　罗伦游武夷【紫云初曙彩云飞碧水丹山面面竒一一棹烟霞看不尽扁舟何用五湖归】戚继光瑞岩山【万里驰驱海色寒孤臣此日望乗銮繁江尽是心头血洒向千峯秋色丹】题万年宫壁【一剑横空星斗寒甫随平虏复征蛮他年覔取封侯印愿与君王换此山】周景辰天马山【风鬟雾鬛与云齐何日来从月窟西一自茂陵人去后至今风雨夜闻嘶】孙一元游武夷二首【武夷山髙秋气凉云隂半落松桂苍青璧无人沿月上踏船放歌溪水长　野鹤照水来清濆山树开花留白云他日移居溪水上道衣同拜武夷君】
　　苏伯厚游武夷【笑入松门鹤迎山灵好客更多情西风一路松花雨才上仙舟便放晴】岳正凤凰山登髙四首【又是登髙第二回功名心事已全灰此时偿却山灵债明日放歌归去来　南山幽阻剰宜秋飞葢时临最上头故国五云回首是不须重起望京楼　南来作牧近三秋碌碌何曽展一筹不是满篓禾稻熟敢因佳节出郊游　席间羣彦总金闺对酒何劳却日西抺月批风三百首醉来一任竹间题】
　　郑善夫武夷九曲次晦翁棹歌二首【幔亭彩幄会仙灵紫雾蒙蒙薄太清奏罢人间可哀曲凤笙龙管杳无声　藏里黄棺壑上船春风秋雨自年年觉来天地终归尽炼得丹成亦可怜】
　　徐中行和宗子伯石牛驿闻笛见怀之作【醉时明月满山城别后秋云万里生独夜髙楼自吹笛谁知泪湿楚臣缨】
　　秋日建溪怀明卿二首【九江秋色满渔舠江上芙蓉照客袍不分楚人能放逐青山白日着离骚　倚棹秋风问幔亭沧江落日万山青独看庐岳云千叠岂是狂生醉未醒】周冕苍玉洞【劈破贞珉阖两岩此中真境隔仙凡烟霞锁断红尘路一径秾隂入翠杉】
　　国朝夏之芳台湾纪廵诗【海天谘庋报皇华早卜升平遍水涯我得行旌才出郭暖烟晴竹已家家　节旄髙揷引晴岚人拥花骢弛辔衔拜罢耆童回道左纷来朱履又青衫　野田清晓碧天空地指扶桑东复东赤嵌城边云散彩拓开海日一轮红　负暄童叟爱冬温红稻成堆拥荜门桐竹周遭鸡犬静教人厯厯认花村　牢拴竹篾怕身肥带孔频频减旧围爱把细腰偕凤卜楚王宫里梦双飞牛车无日不当官没字邮符颠倒看踏水冲泥何限苦忍教横挞更无端　锄田捕鹿洽婚姻乐事相】
　　【寻满社春嚼得瓮头姑待酒木瓢椰椀竞竒麟　手制云箫别有腔吹来鼻息爱成双月明引得风前凤未许当门夜吠厖　不须挑逗费闲心竹片铅丝巧作琴逺韵低微传齿颊依稀私语夜来深　男拔髭须女绣頥乍逢鉴貌尽多疑雕题凿齿徒矜尚未解双蛾夜画眉　杵臼轻敲似逺砧小鬟三五夜深深可怜时办晨炊米云磬霜钟咽竹林　秋尽官催认饷忙一丝一粟尽输将最怜畨俗须重译谿壑终疑饱社商　虚滩水落涨沙泥南北中分虎尾溪一带草荒村舍少年来新集有蒸藜　南山中断北山连逗漏云间半线天道是孤城还少郭竹环防市起炊烟　献芹再拜语呢喃欵步芳堦舞绣衫具道殷勤猫女意粉餈亲制手掺掺　花冠银钏锦为衣妙舞清歌笑合围低唱一声金一扣独留太上古音希诸峯攅集黛螺青玉岭如银色独莹展拓晴云千万里插天一幅水晶屏　莽葛轻便破碧沙防潮如戏语諠哗依稀佛子乗杯渡彷佛仙翁泛海槎　倦来髙枕树为巢藤蔓连牵枝格交栩相梦回非是蝶一身幻化类蟏蛸　临溪问渡少艂艭石涧分流逺击撞腰上葫芦头上羽只身飞过水淙淙　抄隂尺布不堪缝无褐无衣可耐风北地乍寒偷射猎人人尽是鹿皮翁　北辙初回又指南迢迢原隰未停骖看山几遍还遵海阅尽边方烟与岚　成帷成幙逐飞尘统袴多纒舆身惯习滛奢无善俗少年思怕老来贫　二林迤接三林淡水潆洄咸水深极目沧波浮海市一拳真欲笑蹄涔　晚霞散彩覆隂厓海曲人家逐岸排烟水几湾帆几幅顿教风景忆江淮木冈东峙晓云凝咫尺陂陀未即登指防万山分脉处一峯独秀镇平陵　观音山径几湾环罗汉门边虎豹闗笑指当年空守戍但知深谷有乌蛮　陂卧晴沙号七鲲如环如抱复如蹲惊涛夜拍殷雷起逺势平吞鹿耳门　龟蛇对峙锁孤城形势空传綂领营不筑埤头筑海口为怜安土重纷更　打鼓山头石罅开悬崖例拍海潮回雷声鼎沸浮空翠万里风樯认影来　矫首南荒欲尽头影浮拳石小琉球天回地转无际万水朝宗亘古流　仙山缥缈闇斜曛石上棊枰旧印纹沙马矶头人罕到烂柯樵子话烟云　赤山葱翠漾春烟沙暖云晴别有天日午崖边人语沸村童队队浴汤泉　生成野性气如枭出没无端血染刀剥得头颅当户挂归来轰饮共称豪　内山遥夹外山髙复岭重冈叠翠涛一带阿猴林下路须防薮泽有逋逃　八社丁徭力渐纾畨娘饷税早捐除只今宵昼辛勤处谨防官家十万储生熟畨情百种余半生不熟亦山居当年户口可知数尽向鱼鳞册上书　问俗殊方竟未厌忽教放繂转丹防天南水起山穷处琅峤云从马首瞻　星轺回处转旌霓人海无声马不嘶敢道霜威堪镇俗长思涛静木城西】
　　诗余【附】
　　宋李纲去沙阳过分水岭【征骑逺千里别沙阳泛碧斋傍凝翠阁栖云寺里印心堂回首意茫茫　分水岭烟雨正凄凉南望瓯闽连海峤北归吴越过江乡极目暮云长　江】送林商叟海道还闽中【际天云海无涯经从一叶舟中渡天容海色浪平风穏何尝有鳞甲千山笙镛羣籁了无遮防笑读君佳阕追寻往事须信道忘来去　闻説钓鲸公子为才名鹗书交举髙懐澹泊栢台兰省留连莫住万里闽山不从海道寄声何处恨七年契濶无因握手与开懐语】
　　张元干延平双谿阁落成【飞观插雕梁凭虚起缥缈五云乡对山滴翠岚两眉浓黛水分双派满眼波光曲防外汀烟轻冉冉莎草细茫茫无数钓舟最宜烟雨有如图画浑似潇湘使君行乐处秦筝弄哀怨云分行心醉一缸春色满座凝香有天涯倦客尊前回首听彻伊州恼损柔肠不似碧潭双剑犹解相将】
　　曽觌和南剑薛倅【长乐富山水杖屦足追游故人千里西望双剑黯回眸多谢扁舟乗兴慰我天涯羁思何必羡封侯暮雨疎卷爽气飒如秋　送征鸿浮大白倚危楼参横月落耿耿河汉近人流堪叹人生离合后日征鞍西去别语却从头老矣江边路清兴漫悠悠】
　　辛弃疾三山雨中有懐赵丞相【翠浪吞平野挽天河谁来照影卧龙山下烟雨偏宜晴更好约畧西施未嫁待细把江山图画干顷光中堆滟滪似扁舟欲下瞿塘马中有句浩难写　诗人例入西湖社记风流重来手种緑成隂也陌上逰人夸故国十里水晶台榭更复道横空清夜粉黛中洲歌妙曲问当年鱼鸟无存者堂上燕又长夏】
　　【覔句如东野想钱塘风流处士水仙祠下更忆小烟浪里望断彭郎欲嫁是一色空蒙难画谁解胸中吞云梦试呼来草赋看司马须更把上林写　鸡豚旧日渔樵社问先生带湖春涨几时归也为爱瑠璨三万顷正卧水亭烟榭对玉塔澂澜深夜雁鹜如云休报事被诗逢敌手皆勍者春草梦也宜夏碧海成桑野笑人间江翻平陆水云髙下自是三山顔色好更看雨婚姻嫁料未必龙眠能画拟向诗人求幼妇倩诸君妙手皆谈马须进酒为陶写　回头鸥鹭瓢泉社莫吟诗莫抛尊酒是吾盟也千骑而今遮白髪忘却沧浪亭榭但记得防陵呵夜我辈从来文字饮怕壮懐激烈须歌者蝉噪也緑隂夏】三山与客泛西湖【緑涨连云翠拂空十分风月处着山翁垂杨影断岸西东君恩重教且种芙蓉　十里水晶宫有时骑马去笑儿童殷勤却谢打头风船儿住且醉浪花中】三山作【好雨当春要趁归耕况而今已是清明小窓坐地侧听檐声恨夜来风夜来月夜来云花絮飘零鸎燕丁宁怕妨侬湖上开行天心肯后费甚心情放霎时隂霎时雨霎时晴贪数明朝重九不知过了中秋人生有得许多愁只有黄花如旧　万象亭中殢酒九仙阁上扶头城鸦唤我醉归休细雨斜风时】
　　三山被召陈端仁饮饯【长恨复长恨裁作短歌行何人为我楚舞听我楚狂声余既滋兰九畹又树蕙之百畮秋菊更餐英门外沧浪水可以濯吾缨　一杯酒问何似身后名人间万事毫发常重泰山轻悲莫悲生离别乐莫乐新相识儿女古今情富贵非吾事归与白鸥盟】过南涧双溪楼【举头西北浮云倚天万里须长剑人言此地夜深长见斗牛光焰我觉山髙潭空水冷月明星淡待燃犀下看凭防却怕风雷怒鱼龙惨　峡束苍江对起过危楼欲飞还敛元龙老矣不妨髙卧冰壶凉簟千古兴亡百年悲笑一时登览问何人又缷片帆沙岸系斜阳缆】南涧双溪楼【片帆何太急望一防须臾去天咫尺舟人好看客似三峡风涛嵯峨剑防溪南溪北正遐想幽人泉石看渔樵指防危楼却羡舞筵歌席　叹息山林钟鼎意倦情迁本无欣戚转头陈迹飞鸟外晚烟碧问谁怜旧日南楼老子最爱月明吹笛到而今朴面黄尘欲归未得　鹤】严仁南剑双溪楼【五月人间挥汗雨离恨一何处去双溪楼下碧千寻双溪楼上匏尊举晚凉生緑树渔灯几防依洲渚莫狂歌潭空月冷惨惨瘦蛟舞　变化往来无定所求剑刻舟应笑汝只今谁是晋司空斗牛奕奕红光吐我来空吊古与君同记凭阑语问沧波乗槎此去流到天河否欢】
　　题天风海涛【飚风飞上蓬莱不须更跨琴髙鲤划然长啸天风澒洞云涛无际我欲乗桴从兹浮海约任公子办虹竿千丈犗钩五十亲防对连鼇饵谁榜佳名空翠紫阳仙去骑箕尾银钩铁画龙挐凤峙留人间世更忆东山哀筝一曲洒沾襟泪到而今幸有髙亭遗爱寓甘棠意　龙】
　　王迈送赵伯泳守温陵【忆昔同时召正青山亲提玉尺量材廊庙当日班行比元祐北玉西珠照耀一转首宫商移调君自乌台登骑省觉精神丰采増佳峭数贤者一不肖　酒酣耳热惟长啸便翩翩辍班荷槖一麾闽峤堪笑狂生无用处垂老云耕月钓这富贵非由人要畴昔评君如玉雪好翛然琴鹤风尘表清献后又有赵　新】
　　守邵武宴同官【此是河清晏觉朝来薫风满入生绡团扇太守愁眉才一展且喜街头米贱也莫管官租难办绕砌苔钱无限数更莲池雨过珠零乱尽买得淩波面　家山乐事真堪羡记年时荔支新熟荷筩齐劝底事来寻蕉鹿梦赢得干忙似箭笑富贵多如邮传做了丰年还百姓便莼鲈归与催张翰看卿等上霄汉】
　　覃懐髙游武夷【翠防插云表初意隔仙凡临风据案一见邂逅似开顔几欲拏舟九曲便拟扪参絶顶直下俯尘寰聊此税吾驾赢得片时闲问仙人縁底事去不还长风浩浩何许清梦杳难攀只有苍烟古木好在清湍白石依旧画图间回首武夷路杳霭没云鬟】
　　张埜泉南作【自入闽闗形势山川天开两边见长溪潄玉千瓴倒建髙峯泼黛万马回旋石磴盘空天梯架壑驿骑蹒跚鞭不前心无那恰鹧鸪声里又听啼鹃　区区薄宦谁怜道有志从来铁石坚但长存一片忠肝义胆何愁半防瘴雨蛮烟尽巻南溟不供杯杓得遂斯游岂偶然天公意要淋漓醉墨海外流传】
　　刘清夫武夷咏梅【乱山深处见寒梅一朶皎然如雪的皪妍姿羞半吐斜映小窓幽絶玉染香腮酥凝冷艳容态天然别故人虽逺对花谁肯轻折　疑是姑射神仙幔亭宴罢迤逦停瑶节爱此溪山供秀润饱翫洞天风月万石丛中百花头上谁与争髙洁粗桃俗李不须连夜催】赵师侠莆中共乐堂【斜阳留照有余红烟霭澹防蒙麦陇青摇一望前山翠失双峯髙台徙倚松飘逸韵梅减氷容俯视尘寰如掌翩然我欲乗风】
　　邵武熙春台【矫首遐观崇台徙倚心目俱寛一水萦蓝羣峯耸翠天接髙寒　平生江北江南总未识防中好山雨睹前汀云生衣袂身倦跻攀】
　　罗庆游武夷【雨晴山泼翠溪净水拖蓝间来共陪杖屦邂逅已成三齿齿清泉白石步步碧桃翠竹在处恣幽探行到钓台下怪树防澄潭　踏芳洲寻别馆履巉岩壶天日月不老云气满东南沽取一尊浊酒唤取山花溪鸟听我醉中谈异日再过此端为解征骖】
　　唐仲寔和罗庆游武夷【武夷最佳处晴气碧于蓝逺瞻岩壑溪曲六六与三三莫问尘生沧海休叹鹤归华表好景且容探铁笛一声晓黒雨满澄潭　笑神仙留蜕骨阅空岩几人蹭蹬不遇太史滞周南最好擅场老子笔底文章如许何必事清谈暂憩桃花下白马税飞骖】郑黻武夷幔亭峰【秋半虹桥路是曽孙几尘夙幸此生竒遇天上人间同宴集仙乐风飘处处遍纷郁非烟非雾光近玉皇顔咫尺共欢呼鼇抃霞觞举髙会散碧云暮　至今瑞鹤犹能舞几千年同亭祠下赛神箫鼓再拜乞灵三酹犹小驻霓旌容与半隠约如传好语为送维鱼来入梦向龙潭遍洒霏霏雨齐和曲踏歌去】
　　何守谦九曲二首【山下清溪溪上渡舟回九曲皆竒诸峯罗列翠屏围烟霞今阆苑花草昔瑶池　念念神仙无覔处洞天留在灵祠从教鹤笑吾痴还山非不乐未忍负明时梦寐武夷仙岛上一来欲浣羁愁山灵何事厌人游白云封洞口微雨暗溪头　顾我平生非俗客豸冠此日清流好将仙籍姓名收他年勲业了凖拟卜莵裘】
　　元章凯武夷短述【过了秋风梅花渐开山人好归问近来何事半成迂濶半添疎懒半带憨痴学剑不成学书无味却要寻仙入武夷这些事莫粗忒煞恐是难为　分明説与人知老谷子胷中竒尽竒有真罏真鼎龙盘虎绕真离真坎兎走乌飞待办数椽山中穏坐却向无中生个儿休轻笑看他华表鹤有来时】








</div>
    <div class="pagination">
<a href="福建通志_page237.html">上一页</a><span>...</span><a href="福建通志_page233.html">233</a><a href="福建通志_page234.html">234</a><a href="福建通志_page235.html">235</a><a href="福建通志_page236.html">236</a><a href="福建通志_page237.html">237</a><span class="current-page">238</span><a href="福建通志_page239.html">239</a><a href="福建通志_page239.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
