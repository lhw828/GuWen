<!DOCTYPE html>
<html>
<head>
    <meta charset="UTF-8">
    <title>山西通志 - 第 124 页/共 700 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山西通志 - 第 124 页/共 700 页</h1>
    <div class="content">　　雄山书院在防城镇雄山之麓创自宋靖康间元泰定乙丑防城儒士李桓修复之殿庑斋堂略仿郡学有田二顷松万株以资讲学费后尚书李惟馨请于礼部榜如前额建知非斋可已堂万松亭今废东山书院在县东和村东山之巓嘉靖间义门仇森仇朴建吕柟记有先师庙学习堂志道据徳依仁游艺斋尊经楼又有入徳门格心桥后废
　　长子县儒学汉唐暨宋初在公廨外之西偏尉幕之南规模湫隘建中靖国元年乃卜城东南隅易民地而迁之金天防九年改建城庙仍旧地正隆间县令刘广威王奉直继修承安三年主簿焦日龙重修史倬记元中统间县尹马徳重修未竣至元八年知县刘谦续成宋渤记至正九年知县吕克明重修王璜记十六年知县晁景暄复修明洪武二年县丞闫弼拓旧制増大之十六年知县冦奉祖重修景泰三年知县姚禧重修阮勤记成化四年知县易鹗治三年知县王泽正徳间知县史纪万厯间知县许鋋何出图崔尔进崇祯十四年知县李友梅前后増修防燬于兵
　　国朝顺治十三年知县张献素重建康熙十五年知县尤则吁大新之
　　崇圣祠在正殿东偏
　　文昌阁在庙东南隅
　　名宦祠在防门外东
　　乡贤祠在防门外西
　　射圃【废】
　　学田【废】
　　社学三所一在县治前一在通元观门内一在遵化坊
　　屯留县儒学在县治西南元大徳间县尹陈善修明洪武初知县楚瑁重建后知县王暾继修天顺间知县李玘成化间知县王坤继葺治间知县刘刚次第修饬庙貎一新见上梁文暨李尚智记嘉靖间知县金兰齐宗尧崇祯间知县来临继修
　　崇圣祠在明伦堂东
　　文昌阁在文庙东南隅知县张四明建
　　名宦祠
　　乡贤祠
　　学田七顷六十九亩三分零李秉彛记
　　社学【废】
　　藕泽书院在县藕泽村元隠士宋思约建翟旗记
　　襄垣县儒学在县治东南金天会间县令韩俊建元初燬元贞二年县尹仲礼重建大成殿何灏继董之阅六载讫工杨仁风记延祐二年县尹郭思敬建东西庑五年县尹何巨济建防门櫺星门至顺元年知县杨纲重修明洪武三年知县李文成化二年知县柳豸増修六年知县张晓建文昌祠三楹书舎十六楹屈铨记正徳间知县张鹏翰新祠宇置学田嘉靖四十一年知县萧守身市民舎改逵衢纵横展十丈有竒功未半满秩去嗣令李贵和继其绪庙学重新郝良臣记万厯间知县张嘉福武可则继修
　　国朝顺治十四年知县郑侨重修
　　崇圣祠
　　文昌阁在学前明知县田子坚建
　　名宦祠在泮池东
　　乡贤祠在泮池西
　　射圃在县治西南
　　学田三百二十四亩正徳间知县张鹏翰置有记虒亭文庙唐时建后燬宋熙宁中乡耋尚庆等重修始置兖邹二公暨十哲于傍仍绘七十子诸大儒于壁金季复燬元元贞元年士民郑全康安李英孙兴重修张防记曰爲堂十二楹
　　社学一所在申明亭
　　泰晋书院明知县杨述中建
　　潞城县儒学在县东南宋末兵燬止存圣殿金天防间主簿武氏始建门庑大定二年县令清河张氏重修王着记曰庀材计佣取于公羡用有不足裒诸士人而民不知劳且命山阳周人杰掌其役元至元戊辰知县呉让簿尉赵思忠重修李质记大徳癸卯地震圯县尹王从事修复之制崇于旧杨仁风记明洪武二年知县张璧天顺间知县杜彪继葺成化十四年知县张璟撤其旧而新之治三年知县张遇复修规制始备胥屈铨记万厯间知县冯惟贤辟门道于通衢斋舍门池次第修举张应兆记
　　国朝顺治癸巳知县徐大成教谕李而洵训导焦圻移櫺星门泮池展修之郭宗泰记康熙间知县黄敏生张士浩继修
　　崇圣祠在明伦堂后
　　文昌祠在儒学东南
　　名宦祠在防门东
　　乡贤祠在防门西
　　社学一所在县治东南
　　黎城县儒学在县治南门左金大定间县令李晏修宏钜甲诸邑金季燬元宪宗己未县令赵思忠访故址缭以垣中统建元主簿权鳯嵓始建屋三楹至元十年知县刘渥拓址増修以秩满弗克竣嗣令李琳继成之建大成门三十年逹噜噶齐伊逊圗兴修凡七十二楹邑人权秉中记明洪武四年知县崔鳯重建严记成化间知县李进重修嘉靖甲申知县杨良臣徙学于庙东偏吕柟记东日新斋西时习斋文行忠信之号皆背斋而设隆庆四年知县张遵约重修
　　国朝顺治十四年生员李鼎黄李芳黄大新之
　　崇圣祠在儒学东
　　文昌阁在儒学东
　　名宦祠在防门东
　　乡贤祠在防门西
　　学田一百一十九亩
　　社学旧在县治东北明知县雷梦泽改建于城隍庙西有亭四楹
　　沧溪书院在田溪明正徳初隠士赵初建有圣贤道统堂藏书楼在旧学直堂右元延祐二年知县白谦建首出藏书爲吏民倡又规赢息市经史子集共四千二百二十七卷资士人观阅许有壬记
　　壶关县儒学在县治东南元至元间县尹郅郎重建延祐间县尹张徳重修张时髦记曰仁庙当阳始定兖郕沂邹四国公列位配侑东坐西向实延祐三年着令也又曰复命改爲曾师像偕顔孟次列诸左明洪武间知县吕士安马成永乐间知县马兴成化间知县任式继修嘉靖癸未知县张友直次第葺理咸登完羙吕柟记曰自君至后壬午举三人乙酉举一人且连举丙戌进士选爲翰林吉士皆此邑百余年所少有者也戊申知县段锦重修张铎记己未知县何登第重修宿椿记万厯间知县方应明天启二年知县杨学程先后増修
　　国朝顺治十三年知县朱辅康熙十七年知县章经继修
　　崇圣祠在正殿后
　　名宦祠在防门东
　　乡贤祠在防门西
　　射圃在文庙右
　　社学一所在县北门
　　尚友书院万厯间知县方应明建
　　平顺县儒学平顺设自明嘉靖初知县徐元道主簿李鸾建庙学于县治东北规制胥全徐元祉记万厯丁酉知府刘复初行部至邑见学宫逼近山崖改卜东城垣右创建知县王荣诰赞成之工半陞任嗣令崔一龙赵完璧继缮李汝松记四十二年知县呉之儒继修任环记
　　国朝顺治十三年知县邱旦康熙六年知县呉琯十九年知县刘徴三十年知县杜之昻继修
　　崇圣祠在明伦堂西
　　名宦祠在防门东
　　乡贤祠在防门西
　　文庙【别在李庄】金泰和中潞城王备李格建中爲礼殿绘从祀诸贤于两庑爲里中弦诵地后百年浸圯备孙王大椿王大用重修集贤学士宋渤记
　　汾州府儒学在同节坊即明庆成王废府改建初在师垣坊爲汾州旧学金同知节度使康玉润重修李山记曰甲申六月始事七月毕工殿堂庑宇焕然一新文宣版位邹兖神座各施罗幌黄红有差壁绘七十二贤就加彩色驾帨之前辟爲六斋分序两庑后燬于兵元初渐次修举有国子助教柳诚重建大成殿记明洪武正统间知州茆志道李善继修正徳十六年知州郁浩复修増凿内外泮池万厯十二年知州白夏拓制重修壮丽甲汾晋提学薛亨记二十三年廵抚魏允贞请升州爲府改州学爲府学知府崔士棨赵乔年文飬浩继修
　　国朝顺治初徙今所
　　崇圣祠在敬一亭后
　　名宦祠在防门外左
　　乡贤祠在防门外右
　　射圃在礼门西
　　学田二百九十九亩
　　仰高书院在县治西嘉靖元年督学周宣命知州张钺即狄公祠隙地剏建参政李元题曰仰高盖言仰子夏之文狄公之武也五年知州郭铿増拓自爲记白公书院在崇圣祠西明万厯间建后废
　　棠防书院在府治东南康熙二十四年知府张竒抱建
　　汾阳县儒学在师垣坊爲汾州旧学明万厯二十三年廵抚魏允贞请改汾州爲府设汾阳县以附郭改爲府学别建县学于东关檄冀南道麻溶同知白象知县蔡成已董其事殿庑堂斋门亭号舍以次具举余继登记
　　国朝顺治间以庆成废府改建府学康熙丙辰知县崔秉政复徙县学于州庠缮治一新
　　崇圣祠在明伦堂后
　　名宦祠在防门外左
　　乡贤祠在防门外右
　　学田二顷六十一亩九分八厘四毫三丝
　　义学在府学西顺治十六年防政申某捐置
　　卜山书院在城北二十里大相村子夏读书于隠堂山元季里民樊宗英建祠勅赐额卜山书院万厯甲申英十世孙樊寛重修邑人士复于学西偏创立书院仍以卜山名之
　　文昌书院在学前中太虚堂左木鸡馆右承蜩馆署县事司马王重光议建后废
　　平遥县儒学在县治东南宏阔壮丽万厯间知县何其智魏学徴杨廷谟先后经画梁槚纪云鹤闫庚胥有记崇祯九年知县王凝命徙治东太子寺改寺爲庙
　　国朝康熙十四年知县魏裔慤按圗考究始兴复之自爲记三十九年知县王绶重修増建文昌阁凿泮池辟云路康乃心记
　　崇圣祠在敬一亭西
　　名宦祠在防门外左
　　乡贤祠在防门外右
　　学田六段地二顷八十七亩
　　社学十所一在下东门外一在游驾村一在香乐鎭一在洪善鎭一在武村一在岳壁村一在陈家庄一在宁固阜一在王家庄一在社村
　　义学在县治东南康熙二十三年知县黄汝钰建又置田六十七亩八分零自爲记
　　乡士书院在上东门内
　　西河书院在县西南康熙四十二年知县王绶建置地一顷九十四亩七分五厘
　　介休县儒学在东南隅旧在县治东肇建于唐咸亨三年元初兵燬至元甲子知县闫梅始买民居爲奉祀所歳壬申西蜀四川道肃政亷访使梁天翔始建大成殿于前以故居爲讲堂未讫工代去后二十年主簿王益营葺知县田泽赞成之元贞元年成冷思贤记明洪武二十七年知县武信天顺间知县王泽正徳六年县丞张敬十年知县赵睿隆庆间知县刘旁高钧先后増葺万厯间知县王一魁建金声玉振坊修殿庑斋门辟学后道陈翔鸾记四十三年知县孙瓒鼎新之王防记崇祯辛未生员董尔型复修迄
　　国朝顺治丁酉而工竣宋竒杰记后复修尊经阁明伦堂云路坊康熙三十五年知县王埴重修大成殿崇圣祠在文庙东
　　文昌阁在儒学东
　　名宦祠在崇圣祠左
　　乡贤祠在崇圣祠右
　　射圃在学东南隅
　　学田七十二亩五分三厘零
　　景贤书院在东南城上赵讷记后废
　　三贤书院在郭林宗祠谷髙记后废
　　孝义县儒学在城东南隅宋大观间县令董元恺创建元元贞二年县令董谔勒哲修大徳七年地震圯八年县令郝思敬重修未竣至大元年嗣令继成之泰定中县令林珏记曰廓其地趾广其陛级殿宇穹窿像设严晬屏以门缭以垣而新宫肃然明洪武十一年知县陈庄天顺五年知县沈纯成化五年知县王佐治二年知县张日升正徳十年知县闵以仁继修万厯二十八年知县周佑増拓防门起泮池桥魁光楼三十五年知县刘令誉重修
　　崇圣祠在文庙东
　　魁光楼在儒学东南
　　名宦祠在防门外左
　　乡贤祠在防门外右
</div>
    <div class="pagination">
<a href="山西通志_page123.html">上一页</a><span>...</span><a href="山西通志_page119.html">119</a><a href="山西通志_page120.html">120</a><a href="山西通志_page121.html">121</a><a href="山西通志_page122.html">122</a><a href="山西通志_page123.html">123</a><span class="current-page">124</span><a href="山西通志_page125.html">125</a><a href="山西通志_page126.html">126</a><a href="山西通志_page127.html">127</a><a href="山西通志_page128.html">128</a><a href="山西通志_page129.html">129</a><span>...</span><a href="山西通志_page125.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
