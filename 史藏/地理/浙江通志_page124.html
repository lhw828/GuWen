<!DOCTYPE html>
<html>
<head>
    <meta charset="UTF-8">
    <title>浙江通志 - 第 124 页/共 787 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>浙江通志 - 第 124 页/共 787 页</h1>
    <div class="content">　　玉霄亭　赤城志在参云亭左绍兴十七年守曾惇建取玊霄峰而名尤袤有记嘉定十六年守齐硕修后轩
　　舒啸亭　舆地纪胜在参云亭后赤城志旧名匿峰淳熙四年守尤袤建绍熙元年守江乙祖更今名
　　澄碧亭　名胜志在静镇堂左旧名兴移
　　解缨亭　赤城志在参云亭东嘉定四年守黄防建瑞莲亭　赤城志在节爱堂前池心旧名玉虹嘉定四年守黄防以平桥获瑞莲更今名
　　云海亭　台州府志宋时通判防上有云海亭万壑风烟亭　方舆胜览在倅防后赤城志在山上万山拱揖一江演迤井邑粲然在目最为竒胜庆元三年通判赵彦卫建【陈观重建万壑风烟亭记官舍负大固山余旧闻有亭得登临之胜暨来丞郡公退寻访即斯亭故基敞为一堂基辟于新名承其旧】
　　舞漪亭　赤城志在添差通判防清閟堂后
　　飞跃亭　呉子良飞跃亭记临海县治北里许小坡蜿蜒号环翠山旁濒驿河绍兴二年令黄君凖始面山凿池又筑亭负山而临池名之曰飞跃
　　石桥亭　元丰九域志葢竹山有石桥天台记云桥上有小亭桥龙形背驾在壑上有两涧合流于桥下泄为瀑布【舆地纪胜在临海县】
　　秀野亭　临海记在县东普济院后其地多梅花【元绛秀野亭诗亭占青山口郊原四望平遥林连崦黒白水隔田明翠麦波涛动飞泉剑佩轻长年便野趣拟欲解尘缨】
　　樵夫亭　王士林樵夫亭诗注在东湖中
　　东湖亭　赤城志在临海县东湖上乾道五年建浣月亭　冯苏东湖书院记临海东湖正中为湖山寺寺南为浣月亭其北为樵云阁
　　流杯亭　舆地纪胜在东湖共乐堂之前【赤城志钱守暄立址于湖心水光山色为春夏行乐胜境台州府志治中改名薰风】
　　皇华亭　飞仙亭　赤城志郡城中津桥北即皇华真人上升处又有飞仙亭在其傍
　　隔尘亭　舆地纪胜临海县东掖山上有隔尘亭【石象之隔尘亭诗山椒亭榭适徘徊一片烦襟觉顿开若有尘埃何处隔此中自是少尘埃】
　　飞盖亭　黄岩县志在县治宋嘉定中令陈梦建建净凉亭　黄岩县志飞盖亭北宋嘉定中令赵湜建传香亭　谢直黄岩县尉防记宅之西翼以憇者曰传香之亭
　　云波亭　赤城新志在黄岩县酒税务侧宋绍兴中令杨炜建
　　方山亭　台州府志黄岩县永宁山俗号方山山下有亭夹岸梅花绵亘十余里不絶
　　擘翠亭　黄岩县志黄岩县灵岩有飞瀑垂崖而下宋庆元四年令常濬孙亭其上曰擘翠【赤城新志樊川书院为晦庵先生与南湖方山二杜公讲学之地旁有擘翠亭亦先生所建】
　　来鹤亭　赤城新志在黄岩县委羽山元刘徳元建二公亭　黄岩县志在灵岩黄绾建以待王阳明湛甘泉者
　　少谷亭　黄岩县志在翠屏黄绾为郑善夫来访因建此亭以待之
　　多锦亭　赤城志在天台县圃嘉定中令邵继元建墨池亭　列秀亭　天台县志在华顶峰王羲之墨池上
　　浮杯亭　郑至道天台刘阮洞记迎阳峰之下有石偃于山腹寺僧因石址结亭于上
　　阮郎亭　天台胜纪在天台羊愔尝游崖上旧有字世传刘阮所题愔醉亭畔七日方醒梦食青灵芝嗣后日可行数百里
　　溅珠亭　赤城志天台桐柏山瀑布岩下有瀑布蔽岩状若垂蜺数百丈宋时有溅珠亭【天台县志又名喷雪亭】
　　昙华亭　王士性游天台山记石梁山壁对峙一巨石如长虹横架广不盈咫前临万仞壑上游涧水二并流堕石梁下上有昙华亭楹半外垂王龄碑刻存焉
　　先照亭　赤城志在天台县石桥庵应真阁傍伫真亭　天台山方外志在石梁下恵济潭侧【天台县志祷雨祈龙旧于昙华亭后以其凭髙视下乃建亭于潭侧而祷焉】
　　许来亭　响空亭　瞻风亭　方广亭　卢濬游石桥诸山记石桥下有诸亭悉归草莱矣
　　雨华亭　天台山方外志在国清寺后岩
　　栖凤亭　舆地纪胜天台县北紫箨山与天台接旧名竹山唐天寳中明皇梦竹山神来翼日有凤翔之异因名瑞峰上有栖凤亭
　　流花亭　天台山方外志在桃源
　　金波亭　天台胜纪在墨湖上
　　善利亭　天台县志在桐柏岭上有石臼泉注其中清甘可爱旧柱上有题云建炎四年拱卫大夫博州防御使前充髙丽国信使韩衍记
　　凝香亭　送紫亭　列逺亭　万厯仙居县志并在县后圃俱宋淳熙中令唐仲温建
　　真趣亭　仙居县志在县治宋嘉定中令董履道建第一香亭　万厯仙居县志在丞防后
　　尽美亭　名胜志仙居县福应山得邑地之胜陈述古名曰福应朱晦庵更名尽美宋绍熙中建亭于上【张景修为记】
　　斗起亭　赤城志仙居县万安院后有万竹源左升崇冈重峦复岭如屏列可眺可咏旧有斗起亭宋建炎中左丞薛昻居之
　　緑筠亭　台州府志在仙居县韦羌山上
　　涵青亭　万厯仙居县志南峯山桃花洞最擅山水之胜古有涵青亭
　　翫景亭　明一统志仙居县景星山万仞壁立宋令陈襄建亭
　　东山亭　杨崈有题东山亭诗见仙居县志【崈宋大观中令仙居】
　　前山亭　杨筠有题前山亭诗见仙居县志【筠宋绍兴中令仙居】
　　镇亭　赤城志在宁海县西北八十里台明越三界间
　　岸帻亭　赤城志在宁海县圃宋建炎元年令魏贲建
　　云锦亭　万厯宁海县志在治西圃莲池中【徐允翀云锦亭诗亭立波心小芙渠绣绮纹似裁千片锦散作一池云】
　　交翠亭　舆地纪胜在宁海簿防宋政和五年主簿洪皓建【洪适题交翠亭诗三十年中事鸾栖筑小亭寒声长新箨清閟拂疎櫺水转前时緑山浓逺处青重来勤问讯此别记秋萤】
　　瀛岩亭　舆地纪胜在宁海县东崖防险絶下蘸海中上有小亭石壁刻瀛岩二字【崇祯宁海县志二字为宋令髙逑袭明书髙述登瀛岩诗悬崖塔影蘸寒川落木钟声渡野船潮去潮来几朝暮不移一片白鸥天】
　　柘浦亭　赤城志在宁海县傍紫溪铁
　　适志亭　崇祯宁海县志在治西宋庆元四年主簿胡宗建
　　蟠松亭　宁海县志在梁王寺前宋令方懋烈建会缌亭　嘉靖太平县志县西北王城山北有缌山旧名杜山有会缌亭
　　夀台楼　王象祖夀台楼赋序仓使寳谟叶公再造台之明年作楼于旧栝苍之上扁以夀台欲此城与台星长久为民之意无穷也宋绍定己卯落成
　　和丰楼　赤城志在天台馆南宋庆元四年守叶籈建
　　多防楼　赤城志在三酒务北宋庆元四年守叶籈建
　　神秀楼　陈耆卿神秀楼记台州九门各有楼神秀独南峙更雄丽焉丞相赵忠定自太史守台时建
　　半江楼　台州府志在临海县城外旧名映江楼宴海楼　陈函煇跋傅郡公宴海楼记楼在郡南城敌楼之上
　　丹凤楼　台州府志临海县葢竹山上有丹凤楼为游览之胜
　　八景楼　旧址无攷【髙似孙八景楼记山水之壮莫如海风物之神亦莫如海六鼇出没三山沐浴乾坤一碧万顷天琛水怪鲛室珠宫何有何无秘怪恍惚不可一景名也陈君尧章甘栖其濵凡海情状以智受之为其游息之物髙明之具虽未得拍斯阑固已翛然望蓬莱之云气懐乗桴之壮游】
　　摘星楼　赤城志在黄岩县治燕堂后宋嘉定四年令杨圭重建
　　黄山楼　黄岩县志在县治北利渉桥南宋宣和间令王然建【名胜志宋参政楼钥书】
　　【谨按明一统志作令杨圭建考台州职官志王然以宣和四年令黄岩而杨圭以开禧中为令则此楼或是圭重修圭与楼钥同时故为书榜而建楼之始当是王然一统志误也】
　　明徳楼　赤城新志在天台张可敬建【徐一夔明徳楼记吾邑张可敬氏一日手一卷见余于授经之堂发而视之则前内翰鄱阳周伯温甫所篆明徳楼三字周公以篆书名世而此三字端劲圆润得斯氷之妙已而问楼之面势与名楼之义可敬进曰吾居在邑中先大父为处州学官而归爰作兹楼以务穷理尽性之学适周内翰过天台尝登吾楼为书此三字掲之楣间以示正学之有在】
　　栖云楼　张存游国清寺记楼最为幽胜
　　脊青楼　万厯仙居县志在县署元至元中建友菊楼　万厯仙居县志在县南硃溪宋吕六松构齐清楼　曹质有齐清楼诗见仙居县志【质宋皇庆中令仙居】清风楼　万厯宁海县志在县尉署旧名一览宋绍熙中尉马逈建
　　翠微阁　赤城新志在郡城巾山上宋寳祐中守赵与諲建【戴复古巾子山翠微阁诗双峯直上与天参僧共白云栖一庵今古诗人吟不尽好山无数在江南】
　　清平阁　舆地纪胜在州治节爱堂右山下贺允中以守萧洽清平而名【黄阁清平阁记客游乎郡治彷徉四顾有阁翚飞上冠新亭下临清池可以观政可以燕賔可以赏心而娱情郡侯黄公所筑也既成而掲以清平取梁太守萧洽为政之防问其名则参政贺公之所命也其书则戸侍钱公之笔挹清风之徐来瞰平波之不兴左顾右盼朋体俪美岂直登玊霄上参云为极目之荣观而已哉公名章字仲微】
　　凝香阁　赤城志在静镇堂左宋嘉定六年守俞建建
　　见山阁　舆地纪胜在州宅后
　　东山阁　赤城新志在郡治东
　　莲风阁　赤城志在通判防宅堂后侧有流花渚漾花池后有翠麓
　　分绣阁　方舆胜览在添倅防通判洪适建【洪适分绣阁记天台郡践山作郛而余麓及屹立之峯废不可庐者亦十一二故官寺民区鲜钜丽之所十数年中监州始有以员外置者侨于城之巽隅距黄堂七百歩而赢其职业之商谳僚宷之谒请不足以为便乃徙幕曹之舍为今所居与正员相东西焉然规恢下窄荣奥埃墨无复明轩虚牖尚佯敞豁之胜独东偏有地斗大培基建阁以夏四月课材阅月而斤斧论功其髙四寻衡袤二十有七尺南北不及者九之一羣山萦环垂光献状可以分绣名风箨云梢映烛左右目其堂曰清閟阁之后旧有蔬畦更以嘉葩中穿小池可容蒲荷登临亘望则岩姿之四时烟霏云采之隐见茂木敷隂幽禽喈声过耳娱目景与意防闲日觞朋命寀奕棋援琴放歌洒然不自觉其在尘坌中也】
　　髙闲阁　旧址无考【赵师回台州推官防事记宋嘉定二年余为推官重建防事斋阁思昔达尊尝入此幕如正献何公天性超融其诗冇髙共白云闲志尚可想乃扁阁曰髙闲】
　　观阁　赤城志在州东顺感院后【赵企题观阁诗一上危梯一解顔重冈复岭四周环山川尽出登临外天地都归俯仰间飞鸟直随双目断游云尝与片心闲文书了却无余事日午须来日落还】
　　标霞阁　赤城志在天台县治宋嘉泰初令丁大荣建
　　玊霄阁　名胜志天台山玊霄峰下有小阁临官道傍陆游名之曰玉霄阁【陆游玉霄阁诗竹舆冲雨到天台緑树隂中小阁开榜作玉霄君会否要知小吏按行来】
　　翠微阁　万厯仙居县志在南峰北麓宋张朴构梅台　方舆胜覧在郡圃赤城竒观前宋开禧元年守钱文子建下临巨壑有梅数十本
　　观苍台　赤城志在通判防后山上后改为云水亭月台　赤城志在通判防宅堂右宋嘉定十四年通判何洙筑
　　阆风台　舆地纪胜临海县北天门山西麓拔起千仞上有阆风台【王士登阆风台诗碧落箫音隔彩霞阆风台见地仙家手携青杖万年竹髻插锦桃千嵗花月上髙松留白鹤云封古洞毓丹砂中天絶顶无人到流水华源莫放槎】
　　容光台　黄岩县志在县署宋嘉定中令蔡范建见山台　谢直黄岩县尉防记四明杨璘尉黄岩宅西有地平旷累台以望山
　　吹箫台　临海记黄岩圣岩山有子晋岩相传王子晋吹箫其上
　　问松台　赤城志在天台县治宅堂后有大松如偃葢旧为松风亭宋嘉泰三年令丁大荣筑为台
　　琼台　王士性游天台山记自桐柏行五里至琼台台在大壑之心石山空起状如削瓜下俯百丈潭
　　丹丘台　正徳天台县志东横山方顶上
　　竹溪钓台　天台志要在县东南六里溪南下黄有徐竹溪书院竹溪钓台在其傍
　　望月台　摘星台　庆云台　万厯仙居县志并在景星岩葢邑之最胜处宋吴康肃尝读书其地
　　偃松台　台州府志在仙居县东岭台下旧有大松防数亩为人所伐旁发一枝不数年而成围
　　望海台　嘉靖太平县志在缌山会缌亭侧
　　郑公台　台州府志太平县灵湫山傍
　　许迈宅　台州府志临海县葢竹山有石室晋许迈尝宅于此旧传汉末有陈仲林等四人入此山得道【余爽玉京洞许迈宅诗东临沧海宴羣仙误入桃源小洞天一局残碁消几刻老龙须甲巳苍然】
　　陶景宅　赤城志在临海县灯坛观旧经云陶景结庐于此
　　顾况宅　舆地纪胜在临海况有临海所居诗郑防宅　舆地纪胜在州东戸曹巷以唐郑防为戸曹日居此
　　叶裕宅　台州府志唐殿中侍御史叶裕旧居台城后弃官隐宁海县之东仓
　　闾邱氏宅　临海记临海闾邱山昔有逸民闾邱氏居此故以名山
　　綦宗礼宅　台州府志在临海治东宋绍兴中綦内翰宗礼以忤秦桧谪台居此
　　秦国长公主宅　台州府志在郡城东北隅宋仁宗第十女南渡时尚存髙宗极尊礼之奉居台州子钱忱孙端礼曾孙象祖开禧三年守李兼为建美徳坊今石柱尚存
　　于履宅　台州府志后唐于履隐居不仕居黄岩叶茶寮山自号药林
　　谢伋宅　台州府志伋上蔡人参政克家之子宋绍兴初侍父寓居黄岩灵石后居三童号药寮居士
　　徐中行宅　黄岩县志在委羽山与其子庭筠皆宋髙士今称二徐宅
　　左防宅　黄岩县志在邑东桂林桥防兄弟皆中第故名丛桂坊
　　林鼐宅　叶适二林墓志二林黄岩之大儒鼐字伯和鼒字叔和今表其所居曰景贤坊【黄岩县志在邑东景贤巷】
　　池从周宅　黄岩县志在县治西街
　　彭年椿年宅　黄岩县志在邑东南
</div>
    <div class="pagination">
<a href="浙江通志_page123.html">上一页</a><span>...</span><a href="浙江通志_page119.html">119</a><a href="浙江通志_page120.html">120</a><a href="浙江通志_page121.html">121</a><a href="浙江通志_page122.html">122</a><a href="浙江通志_page123.html">123</a><span class="current-page">124</span><a href="浙江通志_page125.html">125</a><a href="浙江通志_page126.html">126</a><a href="浙江通志_page127.html">127</a><a href="浙江通志_page128.html">128</a><a href="浙江通志_page129.html">129</a><span>...</span><a href="浙江通志_page125.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
