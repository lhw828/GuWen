<!DOCTYPE html>
<html>
<head>
    <meta charset="UTF-8">
    <title>江西通志 - 第 388 页/共 394 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江西通志 - 第 388 页/共 394 页</h1>
    <div class="content">　　舠子轻儇箭撇波玉溪百里片帆过浊醪已醉三蕉叶月底新翻懊恼歌
　　饶江西注贑江东一样操舟运不同只爱防亭湖畔路湖神面面解分风
　　玉山道中　　　　　　　　　　仲　清
　　青摇麦穗如波皱緑展秧针似□平到处野芳堪寓目山行最好是初晴
　　东湖晓钓　　　　　　　　　　黄文星
　　半湖春水一簑烟桧楫萧萧漾碧天隔岸桃花茅屋啓苍茫孤溆有渔船
　　深陇看梅花分韵　　　　　　　杨枝逺
　　要覔金尊借落花野桥山路入欹斜有人指防花西去浅水疎篱是酒家
　　苏公亭六絶句　　　　　　　　楼　俨
　　露葭风栁水中央无复当年旧草堂剰有孤亭残碣在碧天无际白鸥翔
　　萧然土锉浄无尘一册班书竹几陈黄石山中归已晚云台那似钓台人
　　过江人物灌园翁培植嘉蔬治国同早识魏公心地褊肯教出处便匆匆
　　小人自古本难知君子如何亦见疑最是不堪回首处前军重卓曲端旂
　　相国原非了事才布衣昆弟旧徘徊可知朱子犹阿好不及苏翁料得来
　　淼淼湖光孺子亭清风相映此苹汀防顽立懦非无意犹见南州旧典型
　　北兰寺和巡抚宋公韵六首　　　李　绂
　　髙髙下下势相仍贪防池亭次第增游客不闻车马至岂能容易见山僧
　　井兰秋草露华滋荷葢空余叶满池却爱西山万红树朝阳防到夕阳时
　　楝花坪上更攀跻尘额何人拂旧题惟有征帆吹不尽长风日日大江西
　　画眉啁哳闭筠笼鶗鴂先鸣候不同莫怪禅庭芳草尽树头还有白头公
　　参旧日泉同酌慧逺当年酒可赊敢效江南韩相国衲衣歌院接红牙
　　惆怅山川万古心闲情一往向禅林子衿使节难同调愁苦驩愉各自吟
　　题方伯彭乐君春雨劝农圗
　　当年位置南宫牓杜牧文章第五人今日披图见风度劝春耕自胜伤春
　　周家穑事开王业食固民天不可轻他日调羮亲鼎鼐应知粒食最闗情
　　七月廿八日渡浔阳闻弟界自庐陵移归州十日前挈随儿泝江西去黯然久之成二絶句
　　钱陈羣
　　浔阳江水碧鳞鳞箫鼓声中渡逺津不敢推篷向西望秭归还有未归人
　　帆樯如织马骎骎极浦秋烟不可寻万种离人万行泪算应祗有此江深
　　十五夜喜雨画壁遣兴漫题四絶句
　　晚凉散步到庭间鏁院髙垂似闭闗一阵天香帘外落江云衔雨过西山
　　黄柑贡北有飞艭分
　　赐年年拜一双今日定甆盛颗颗【中丞开公饷柑十枚】先尝特地到章江
　　老眼重揩最易昏百花洲畔撷芳荪夜来不作持螯兴郭索声传秋树根
　　每逢佳节感鬅鬙馈遗宾筵杂俎脀童仆两三无赖甚饱分饼餤剥红菱【方伯观察诸公频饷时鲜悉圗于壁以志其意】
　　藩吏黄巨儒年八十余执事试院甚勤示一絶句
　　桂籍凭伊腕底传白头从事地行仙自言作吏中书省曾侍朱衣六十年
　　黄吏巨儒直闱中者六十年庚午秋试主司钱侍
　　郎书絶句赠之及武榜发既书解首名则吏孙也中丞阿公属余纪其事随成此诗存为他日佳话
　　可耳　　　　　　　　　　　　彭家屛
　　榜花题处忽开眉六十年来髩若丝官烛两行人第一夜防重忆抱孙时
　　琵琶亭防集　　　　　　　　　唐　英
　　商妇琵琶此处闻我来今日对秋濆有情天地留风雅古碣荒亭罩暮云
　　翼翼孤亭四面开丰碑遗韵水云隈古今不少商人妇谁更千呼万唤来
　　荒烟蔓草远天连十月秋残景不妍一夕琵琶千古恨痴人望断贾人船
　　当年司马兴夷犹一曲琵琶引胜游今昔不须羣怅望各人心事各悲秋
　　诗余
　　宋
　　诉衷情令　【鬰孤台与施徳初同读坡诗作】　　　康与之
　　郁孤台上立多时烟晚暮云低山川城郭良是回首昔人非　今古事祗堪悲此心知一樽芳酒慷慨悲歌月人归
　　蝶恋花【百花洲老桂盛开张师明程徳逺携酒来醉花下有唱酬蝶恋花亦次其韵】
　　向子諲
　　岩桂秋风南埭路墙外行人十里香随步此是芗林游戏处谁知不向根尘住　今日对花非浪语忆昨明光早荷君王顾生怕青蝇轻防污思鲈何似思花去鹧鸪天【旧史载白乐天归洛阳得杨常侍旧第有林泉之致占一都之胜芗林居士卜筑清江乃杨遵道光禄故居也昔文安先生之所可而竹木池馆亦甚似之其子孙与西苏山兹从游所谓百花洲者因东坡而得名尝为絶句以纪其事复戏广其声为是词云】
　　莫问清阳与洛阳山林总是一般香两家地占西南胜可是前人例姓杨　石作枕醉为乡藕花菱角满池塘虽无中岛霓裳奏独鶮随人意自长
　　鹧鸪天【予与张平父自南昌同游西山玉隆宫止宿而返葢乙卯三月十四日也是日即平父初度因买酒茅舎并坐古枫下古枫旌阳在时物也旌阳尝以草屦悬其上士人谓屦为屩因名曰挂屩枫苍山四围平野尽緑鬲涧野花红白照影可喜使人采撷以藤糺纒着枫上少焉月出大于黄金盆逸兴横生遂成痛饮午夜乃寝明年平父初度欲治舟往封禺松竹间念
　　此游之不可再也歌以寿之】　　　　　　　姜　防
　　曾共君侯厯聘来去年今日踏莓苔旌阳宅里疎疎磬挂屩枫前草草杯　呼煮酒摘青梅今年官事莫徘徊移家径入蓝田县急急船头打鼔催
　　菩萨蛮【过造口】　　　　　　　　　辛弃疾
　　郁孤台下清江水中间多少行人泪西北是长安可怜无数山　青山遮不住毕竟东流去江晚正愁予山深闻鹧鸪
　　满江红【游南岩和范先之】
　　笑拍洪崖问千丈翠岩谁削依旧是西风白鸟北村南郭似整复斜僧屋乱欲吞还吐林烟薄觉人间万事到秋来多摇落　呼斗酒同君酌更小隠寻幽约且丁宁休负北山猿鹤有鹿从渠求鹿梦非鱼定未知鱼乐正仰防飞鸟却应人回头错
　　贺新郎【赋滕王阁】
　　髙阁临江渚访层城空余旧迹黯然懐古画栋朱帘当日事不见朝云暮雨但遣意西山南浦天宇脩眉浮新緑映悠悠潭影长如故空有恨奈何许　王郎健笔夸翘楚到如今落霞孤鹜竞传佳句物换星移知几度梦想珠歌翠舞为徙倚阑干凝竚目断平芜苍波晚快江风一瞬澄襟暑谁共饮有诗侣
　　又【陈同父自东阳来过余留十日与之同游鵞湖且防朱晦庵于紫溪不至飘然东归既别之明日余意中殊恋恋复欲追路至鹭鷀林则雪深泥滑不得前矣独饮方村怅然久之颇恨挽留之不遂也夜半投宿吴氏泉湖四望楼闻隣笛悲甚为赋乳燕飞以见意又五日同父书来索词心所同然者如此可发千里一笑】
　　把酒长亭说看渊明风流酷似卧龙诸葛何处飞来林间鹊蹙踏松梢残雪要破帽多添华髪剰水残山无态度被疎梅料理成风月两三雁也萧瑟　佳人重约还轻别怅清江天寒不渡水深氷合路断车轮生四角此地行人销骨问谁使君来愁絶铸就而今相思错料当初费尽人间铁长夜笛莫吹裂
　　沁园春【期思旧呼竒狮或云碁狮皆非也余考之荀卿书云孙叔敖期思之鄙人也期思属弋阳郡此地旧属弋阳县虽古之弋阳期思见之图记者不同然有弋阳则有期思也桥壊复成父老请余赋作沁园春以证之】
　　有美人兮玉佩琼琚吾梦见之问斜阳犹照渔樵故里长桥谁记今古期思物化苍茫神游彷佛春与猿吟秋鹤飞还惊啸向晴波忽见千丈虹霓　觉来西望崔嵬更上有青枫下有溪待空山自荐寒氷秋菊中流却送桂棹兰旗万事长嗟百年双鬓吾非斯人谁与归凭栏久正清愁未了醉墨休题
　　眼儿媚【萍乡道中】　　　　　　　　　范成大
　　酣酣日脚紫烟浮妍暖破轻裘困人天气醉人花气午梦扶头　春慵恰似春塘水一片縠纹愁溶溶曳曳东风无力欲皱还休
　　谒金门【宜春道中野塘春水可喜有懐旧】
　　塘水碧仍带麴尘顔色泥泥縠纹无气力东风如爱惜恰似越来溪侧也有一双鸂鷘只欠栁丝千百尺繋
　　船春弄笛
　　浣溪沙【题余干传舎】　　　　　　　　吴　儆
　　画楯朱栏绕碧山平湖徙倚水云寛人家杨栁带汀湾目力已随飞鸟尽机心还逐白鸥闲潇潇微雨晚来
　　寒
　　定风波【进贤道上见梅赠王伯寿】　　　　　　陆　游
　　欹帽垂鞭送客回小桥流水一枝梅衰病逢春都不记谁谓幽香却解逐人来　安得身闲频置酒携手与君防到十分开少壮相从今雪鬓因甚流年羇恨两相催
　　贺新郎【寄题聂侍郎郁孤台】　　　　　　　刘克庄
　　絶顶规危榭跨髙寒鸟飞不过云生其下斤斸无声人安堵翕忽青红变化览城郭山川如画阁老鳯楼修造手笑谈间突出凌云厦台上景买无价　唾壶麈尾登临暇似当年滁阳太守欧阳公也倾倒贑江供砚滴判断雪天月色更唤取邹枚司马铜雀凌敲歌舞散访残砖断甓无存者余翰墨被风雅
　　水调歌头【同黄主簿登清风峡刘状元读书岩】　　　张谦亨
　　解变西昆体一赋冠羣英清风峡畔至今堂以读书名富贵轻于尘土孝义重于山岳惜不大其成陵谷纵迁改草木亦光荣　与仇香穿阮屐试同登石龛虽窄可容一几短檠灯千仞苍崖如削四面翠屏不断云雾镇长生最爱岩前水犹作诵弦声
　　阮郎归【暮春忆弋阳旧隠】　　　　　　　陈康伯
　　闲来溪上有云飞溪光接翠微江南三月落花时春波去棹迟　寻竹路破林扉苍苔旧钓矶欲归回首未成归黄尘满素衣
　　浪淘沙【云藏鵞湖山】
　　台上凭栏干犹怯春寒被谁偷了最髙山将谓六丁移取去不在人间　却是晓云闲特地遮拦与天一样自漫漫喜得东风收卷尽依旧追还
　　大江西上曲【寄李实夫提刑时郊后两相皆乞归】　　戴复古
　　大江西上郁孤台八境人间图画地涌千峰摇翠浪两派玉虹如泻弹压江山品题风月四海今王谢人物如公一世雄也　一片忧国丹心弹丝吹笛未必能陶写西北风尘方澒洞宰相闲归緑野月斧争鸣风斤运巧不用修亭榭紫枢黄阁要公整顿天下
　　满江红【舟行贑石中】　　　　　　　　赵师侠
　　烟浪连天寒尚峭空蒙细雨春去也红销芳迳緑肥江树山色云笼迷逺近滩声水满忘囏阻挂片帆掠岸晚风轻停烟渚浮世事皆如许名利役惊时序叹清明寒食小舟为旅露宿风餐安所赋石泉榴火知何处动归心犹赖翠烟中无杜宇
　　水调歌头【万载烟雨观】
　　江流清浅外山色有无中平田坡岸回曲一目望难穷波面轻鸥容与沙际野航横渡不信画图工路入神仙宅翠锁梵王宫　俯晴郊增胜槩气横空云林城市层列知有几重重更上危亭髙处徙倚防干虚敞象纬逼璇穹要尽无边景烟雨防空蒙
　　满江红【滕王阁】　　　　　　　　　吴　潜
　　万里西风吹我上滕王髙阁正槛外楚山云涨楚江涛作何处征帆林杪去有时野鸟沙边落近帘钩暮雨掩空来今犹昨　秋渐添离索天正逺伤漂泊叹十年心事休休莫莫嵗月无多人易老乾坤虽大愁难着向黄昏断送客魂销城头角
　　酹江月【南康军和东坡】　　　　　　　　文天祥
　　庐山依旧凄凉处无限江南风物空翠晴岚浮汗漫还障天东半壁雁过孤峰猿归老嶂风急波翻雪乾坤未歇地灵尚有人杰　堪嗟漂泊孤舟河倾斗落客梦催明发南浦闲云连草树回首旌旗明灭三十年来十年一过空有星星发夜深愁聴清笳吹彻寒月
　　元
　　法曲引【寻真观】　　　　　　　　虞　集
　　阑干曲正靣碧崔嵬岚气着衣成紫雾墨香横壁长苍苔柏影埽空台　江海客欲去更徘徊雾鬓云鬟何处在风泉雪磴几时来鹤翅九秋开
　　贺新郎【登滕王阁用稼轩韵】　　　　　　　许有壬
　　陈迹空鳬渚怅繁华等闲一梦便成今古佩玉鸣銮人如画何处为云为雨只明月还生春浦帝子当时无穷欲奈浮云回首浑非故天有意肯轻许　江湖襟带惟吴楚便翩翩三王文采俪章骈句一旦飞来韩家笔才见龙翔鳯舞漫千载懐人延竚亭阁纷纷今谁在笑世间华屋争寒暑瀛海逺去无侣
</div>
    <div class="pagination">
<a href="江西通志_page387.html">上一页</a><span>...</span><a href="江西通志_page383.html">383</a><a href="江西通志_page384.html">384</a><a href="江西通志_page385.html">385</a><a href="江西通志_page386.html">386</a><a href="江西通志_page387.html">387</a><span class="current-page">388</span><a href="江西通志_page389.html">389</a><a href="江西通志_page390.html">390</a><a href="江西通志_page391.html">391</a><a href="江西通志_page392.html">392</a><a href="江西通志_page393.html">393</a><span>...</span><a href="江西通志_page389.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
