<!DOCTYPE html>
<html>
<head>
    <meta charset="UTF-8">
    <title>延祐四明志 - 第 2 页/共 47 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>延祐四明志 - 第 2 页/共 47 页</h1>
    <div class="content">　　车茂安答书
　　永白即日得报披省未竟懽憙踊跃辄于母前伏读三周举家大小豁然忘愁也足下此书足为典诰虽山海经异物志二京三都殆不复过也恐有其言无其事耳虽尔犹足息号泣懽抃笑也府君入后月当西出足下可豫至界上吾欲先一日与卿相见也答不复多车永白
　　王深宁先生四明七观
　　东野先生弢光环堵根极深宁慕白贲以息影玩素履以洗心有南州公子俨然蹐门言曰窃怀太史公之志广揽四方之恢诡谲怪升高能赋山川能説庶几一二于君子之九能
　　诗定之方中传建邦能命田能施命作器能铭使能造命升高能赋师旅能誓山川能説丧纪能诔祭祀能语君子能此九者可谓有德可以为大夫也能叶奴代切
　　今至是邦也愿启我以伟观博我以奇防先生曰余卧游诗书之囿眎不逾几席敢诵旧闻吾子自择焉昔尝窥宛委之简见神禹之山经
　　吴越春秋禹东巡登衡岳梦见赤綉衣男自称夷苍水使者谓禹曰欲得我山书者斋于黄帝之岳禹退斋三日登宛委山发石得金简玉字言治水之要山海经十二篇相传为夏禹所记
　　东有山曰句余实维四明南余姚北句章二县以为名山海经南山经又东四百里曰句余之山注今在余姚南句章北二县因此为名九域志四明山句余山为二以地理攷之其实一也
　　即山氏州俶自开元之盛
　　叶音成唐地理志江南名山四明其一也明州开元二十六年采访使齐澣奏以越州之鄮县置以其境有四明山名之
　　其山防嶫巃嵸谽谺嵚崟骏极颢苍危碧峭青方石四面天划神剜出入三光窻豁牖谹对脩眉于天姥接五界于金庭
　　四明山二百八十峯洞周回一百八十里有四门通日月星辰山居赋注天台四明相接连四明方石四面自然开窻沃州天姥山在剡白乐天记南对天台而华顶赤城列焉北对四明而金庭石皷介焉沃州天姥为眉目孙绰游天台赋落五界而迅征注五县之界五县余姚鄞句章剡始宁金庭宫在桐栢山防稽记四明山高峰轶云连岫蔽日
　　兹谓赤水之天分瑶扉辟而不扃
　　福地记三十六洞天九曰四明山名丹山赤水之天上有石窗四穴
　　松晋羡期之俦来宅来燕彷佛壶瀛驷虬乘鹥娭翔紫清山中人兮冠切云驹皎皎兮鸿或梯空而上或履雪而行
　　韩文公送惠师诗发迹入四明梯空上秋旻少陵诗履穿四明雪谓郑防
　　从逸老以逍遥赋二韭与三菁景幽栖之至行道义重而货轻
　　四明逸老贺知章见李太白集知章自号四明狂客谢灵运山居赋天台桐栢方石太平二韭四明五奥三菁注韭以菜为名三菁太平之北诸山神仙所居宋书山隂孔祐至行通神隠于四明山尝见山中有数百斛钱视之瓦石不异
　　珍木嘉艸薆薱□荣呫甘哜芳有果青櫺
　　陆防集四明山中有果名青櫺极甘九域志山有四面各产异木不杂
　　茗十二雷采襭区萌
　　晁以道诗官有白茶十二雷注四明茶名区音勾
　　川原出焉练澄黛渟云蒸雨降丰我稻秔
　　南丰广德湖记源出四明山
　　其下桑土蚕緰茧纯红女织棐交梭吴绫
　　緰七候切唐地理志云明州土贡吴绫交梭绫
　　蹑跂蹻以攀隮径沓嶂之纡萦【跂蹻即屐屩字】傃参同之伯阳伫客星之子陵轶埃乎区外逴飞遯而离羣安石之东山谢敷之太平
　　世説谢敷入太平山中十余年
　　咫尺可寻也尔乃地载神气支分联大隠之峰名士杨适生焉
　　庆厯五先生大隠杨适其一也
　　鸣鹤之岫二虞喜茘兆焉
　　九域志古迹鸣鹤山有虞喜虞茘坟
　　将与子朋霞侣月钓石耕烟讽逺游于穹谷吟考槃于鸣泉分灵药之刀圭友造化而飞高圆
　　九域志夏侯曽先地志云大隠山南入天台北蜂峯四明东足乃谢康乐链药之所
　　倘有意乎彼谓鳄鲛雾湿之蟠欝
　　蔡肇明州谢表鳄鲛雾湿之所蟠欝夷舶之所往来
　　未知有建德之国空同之仙公子曰愚行天下睹终南嵩岱之高兴公登陆矣
　　孙绰字兴公游天台山赋序登陆则有四明天台
　　先生曰海于天地间最钜故观于海者难为水驾言徂东浩溔沧溟羲和浴于榑桑日杲杲兮金钲朝潮夕汐与月亏盈有防如山从以鲲鲸
　　风俗记海防长数千里穴居海底入穴则潮上出穴则水退
　　神虬骧首吐雷嘘云方其骏涛虎浪之兴银峯万仞雪屋千层簸空扤岳沃日吞江雷公为之矍踼天杭为之荡震【叶平声】卢赋窦志未能该也
　　唐卢肇海潮赋窦叔防海涛志
　　穆之图论目击其真
　　燕肃字穆之知明州着海潮图论二篇
　　天门之水瀖泋防□浤浤汩汩逺注析木
　　汉地理志鄞东南有天门水入海有越天门山舆地广记象山县东门山即越天门山
　　三吴转粟粲粲粒玉饥甿仰哺樯连尾属夐舶迅舸蛮防夷琛东洎青徼南薄朱垠
　　陆云答车茂安书鄮县东临巨海往往无涯泛船长驱一举千里北接青徐东洞交广
　　登山而望渺渺鸥鹭之浮天根候五两以颿【读为帆】飇爰居戢而澂氛
　　郭璞江赋觇五两之动静淮南子注綄候风也楚人谓之五两綄音桓国语爰居海鸟
　　雕题卉服馯【寒】貊鸡林扬枻东门檥鹢江漘爰有狻猊犀象翠羽火齐薇水龙鳞之馥郁蠙珠木难之瓌丽杜阳所未编辛文不能计
　　狻猊狮子火齐玫瑰占城蔷嶶水得自西域龙鳞香见香谱木难碧珠苏鹗杜阳编言奇宝辛文计然也
　　世道窊【鸟切】隆如涛降升盖献于明者治之兆祥符七年明州献青毛金文
　　雨毛于鄮者乱之萌
　　唐五行志神龙二年雨毛于鄮县占曰邪人进贤人遁
　　在昔勾践疆宇至鄞仰瞻沼吴蒲蠃之滨曰甬句东浃口外洲战争蚁穴兴亡貉丘
　　越语勾践之地东至于鄞韦昭注今鄞县是也后汉书注鄞故城在鄮县东今奉化象山汉鄞地左传越灭吴请使吴王居甬东注句章县海中洲也吴语云甬句东注今句章东海内外洲也越语注甬甬江句句章也晋孙恩冦浃口入余姚破上虞通典云越徙夫差于甬东韦昭云即句章东浃口外洲明州东北到大海浃口七十里舆地广记定海县有大浃江九域志罗城或云越王无诸所筑吴语越大夫种曰吴荐饥其民必移就蒲蠃于东海之滨蠃即螺
　　秦政骋欲狼心未满游鄮逾月从流忘反海水羣飞洪茶于民一瞬为墟鲍车鱼罾
　　陆云答车茂安书昔秦始皇前临终南退燕阿房离宫别馆随意所居沈纶泾渭饮马昆明四方奇丽天下珍玩无所不有犹以为不如吴防也东观沧海遂御六军南巡狩登稽岳刻文石身在鄮县三十余日
　　迨汉六叶濯征东粤句章出师命臣韩説
　　汉武帝伐东粤遣横海将军韩説出句章浮海自东方而往
　　典午末造妖冦鸱张裕以豪英往戍句章
　　晋孙恩之乱刘牢之东屯上虞使刘裕戍句章孙恩冦句章牢之击走之夏侯曽先地志云刘牢之筑城以遏三江口
　　唐季不纲盗覆此城巨容筒箭获丑防勲
　　唐王郢陷明州镇遏使刘巨容以筒箭射郢死拜明州刺史
　　想霸诸夏吞六王之雄图螭舟兕楫射蛟之弧殿殿阗阗憺阳侯駴天吴矫矫三将如熊如防电矛雨矢揃刈攘除威殚势迁鲋入鲵居昆明几刼桑田丰芜吾将访其遗躅既堙没而无余矣建炎凯献于高桥六飞安行于海澨隠士相如抒忠纳説何懋赏之漻漻岂亦若新城三老之缥遰
　　建炎间张俊用隠士刘相如之防留明州遂有高桥之捷遰音逝
　　千古以永忾澹东波之无穷诵潜圣之绪言謇謇乗槎其焉从壮鲁连之高蹈闵精衞之深衷子好游乎公子曰水至平端不倾心术如此象圣人【荀子成相】不在险也请更端以教先生曰海物惟错嶲味崪焉任公垂饵便嬛揄竿波臣效异鳞万介千寸鲒腹蟹亭以埼名汉律献酱惟逺见珍
　　汉地理志鄞有鲒埼亭注鲒音结蚌也长一寸广二分有小蟹在腹中埼曲岸也其中多鲒故名説文汉律防稽郡献鲒酱三斗郭璞江赋璅鲒腹蟹南越志璅鲒腹中有蟹子如榆荚合体共生
　　蚶菜疲民君严奏免
　　唐孔戣字君严明州嵗贡淡菜蚶蛤之属戣以为自海抵京师道路役夫凢四十三万人奏罢之
　　贡才鲗骨元丰仁俭
　　九域志明州土贡乌鲗鱼骨五斤
　　□蚌蛤防鯸鰡鳆石首防齿赤尾比目缤品之数百愉茂安之惨蹙
　　车永茂安外甥石季甫见使为鄮令举家惨蹙句章人説此县有短狐之疾问陆云以土地之宜云答书曰鄮县海物惟错不可胜名断遏海浦隔截曲隈随潮进退采蚌捕鱼鳣鲔赤尾防齿比目不可纪名鲙鰡鳆炙防鯸蒸石首臛□真东海之俊味肴膳之至妙也及其蚌蛤之属目所希见耳所不闻品数百难可尽言当为喜庆勿为虑也
　　亥市攸聚水族有簿兼韩子之南烹蔼鲎蚝与章柱虽石华海月之诗绮贝绣螺之赋弗能殚举东暆之鰅邪头之鳘潘国之魦且瓯之蜃珠蟞紫【居怯切】其来如雨鱴□鳒数以盆皷于是击鲜鼎食羞用膳经啸父虾鲞宣子鱼飡陈登之鲙虞悰之鲭芼以秋菘酟以冬橙掇苔髪以为蔌醉螯杯而未醒若乃润下作咸散盐为贵宿沙肇防而海王之防祈望之守昉于齐而征利説文古者宿沙初作煑海盐鲁连子宿沙瞿子善煑盐管子海王之国谨正盐防【王去声】晏子曰海之盐蜃祈望守之防读为煑字
　　汉郡设官三十有六防稽则海盐居一此三县犹未置也考诸唐志鄮始有盐晏巽管灋寖以严
　　地理志鄮县有盐刘晏李巽
　　海濒稚耋弗能【音耐】苦淡若作和防甘耆鹾硷【音减】酌醴燔枯鱐鲍恣啖繇是亭监棊布牢盆嵗増负涂山积素雪凝翦竹以供炀释耒耨而肆勤一帣三斛川浮陆驰
　　帣俱便切説文囊也今盐官三斛为一帣也
　　行商通其儥【音鬻】巡院讥其私【刘晏置巡院捕私盐】盖日用饮食不可以无朝虀箬里其功与醯酱俱马齿水精氷镂霜明魏太祖赐刘恭马齿盐七种　后魏明元赐崔浩水精戎盐
　　古云食肴之将讵屑玉而叽琼东箭箈茁越竹笋萌杨氏之果染霞垂星盐【音艳】为夏槁屏羶撤腥饫高裴之菜食奚猗氏之足云
　　后魏高允厨中盐菜而已裴侠食唯盐菜栁子晋问猗氏之盐晋之大宝也
　　鱼盐之凑民殷财阜不谓之乐郊邪公子曰海加租而鱼不出盐颛利而人穷怨不闻萧望之朱文李之言欤【汉食货志后汉朱晖传】吾冬饘夏麮【丘举切】藜羮不糁味无味夫何慊愿闻所以利民者先生曰先民有夏尽力沟洫魏之豹起【西门豹史起】汉之儿白【儿寛白公】疏泉洒流沕潏膏泽维鄮之邑厥壤卤舄原高隰下易暵以溢相时钟泄守宰逌职我怀休明循良辈出斡造化机卷舒神术有丰无窭潦霁惟一观乎句章淢陂之旧内史修复所居民富晋孔愉为会稽内史句章县有汉时旧陂毁废数百年愉修复故堰溉田二百余顷
　　言观乎南湖曰小江溉田置堰元纬氏王兰鞠无絶如古桐乡
　　唐地理志鄮县南二里有小江湖溉田八百顷开元中令王元纬置民立祠宇以祠之九域志它山堰王元纬置后封善政侯
　　观乎西南堰曰仲夏顷凡数千雨我多稼筑者季友惠以厚下
　　唐志鄮县西南四十里有仲夏堰溉田数千顷太和六年刺史于季友筑
　　湖有广德实在西界刺史曰侗増修勿坏夷庚起隄峋也建埭谁其塡阏【音淤】利微害大发议请复志不克遂唐志鄮县西十二里有广德湖溉田四百顷贞元九年刺史任侗因故迹増修南丰先生记云湖大五十里漕渠东北入江大厯八年令储仙舟更今名大中元年刺史李敬方刻石谓湖成三百年矣湖之兴其在齐梁之际乎至道元年守丘崇元复之天禧二年李夷庚正湖界起隄十八里限之熙宁元年张峋筑隄九千一百三十四丈为埭二十政和中塞为田高庙时李光泰发请复湖不克行
　　唐有西湖爰在东郊陆令开广农殖嘉苗
　　唐志鄮县东二十五里有西湖溉田五百顷天宝二年令陆南金开广之
　　湖姓以钱亦处东鄙受溪七十二环塘八十里四牐七重治者李
　　明州东钱湖受七十二溪累石为塘八十里天禧元年李夷庚重修中有四牐十溉田五十四万亩即堰字
　　滈滈清渠有莼有苽有蒲菡萏烟海鴈凫盖自晋以来遏川水种既浸既润民食无覂【方勇切】
　　陆云答车茂安书鄮县西有大湖广纵千顷遏长川以为陂燔茂草以为田火耕水种不烦人力决泄任意高下在心举锸成云下锸成雨既浸既润随时代序官无逋滞之谷民无饥乏之虑衣食常充仓库常实
　　介甫鸣乃隄乃陂瘠土衍沃遗黎之思
　　闻见録王荆公知鄞县起隄堰决陂塘为水陆之利也邑人便之公属民浚渠川见鄞县经游记
　　吏随以窳弃稷弗务新沟之歌靡闻均水之约莫举唐薛大鼎治新沟　汉召信臣作均水约束
　　甽浍塞而坼坊【音防】庸圮而涸鲋曩畮一钟令食二鬴孰能谂夫爱民者涂之人可以禹公子曰佐耕以水展也民利思不出位吾将有俟欲闻闳大杰特之观无隠乎尔先生曰明多名山竺干氏居之宝地金绳祖花禅枝南有雪窦东有太白飞瀑淙淙曽峦齾齾大梅之巉崿衣荷飡松之咏澹如也玉几之岝岭神耀得道之铭炳如也吴市子真松风隠居陈迹故在是邪非欤大梅禅师诗一池荷叶衣无尽数树松花食有余东坡先生宸奎阁碑铭神耀得道非有师传见八师子经大梅山或谓梅子真所隠南史陶景诣鄮县阿育王塔受五大戒
　　文正之诗大年希白之笔释子之所夸诩存乎否乎范文正公送湛公归四明讲席诗满面南风指四明山长水曲不胜情自言此去云林下惟讲华严报太平鄞有法智师名礼主天台教聚徒四百杨文公大年慕其道三以书留之住世钱希白碑其异于塔
</div>
    <div class="pagination">
<a href="延祐四明志.html">上一页</a><a href="延祐四明志.html">1</a><span class="current-page">2</span><a href="延祐四明志_page3.html">3</a><a href="延祐四明志_page4.html">4</a><a href="延祐四明志_page5.html">5</a><a href="延祐四明志_page6.html">6</a><a href="延祐四明志_page7.html">7</a><span>...</span><a href="延祐四明志_page3.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
