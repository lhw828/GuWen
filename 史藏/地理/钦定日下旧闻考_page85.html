<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 85 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 85 页/共 698 页</h1>
    <div class="content">工完改名者也殿居中向后高踞三纒白玉石拦干之上者云台门也两旁向后者东曰后左门西曰 
后右门即云台左右门亦名曰平台也凡朝对各臣等官或于平台即后左门也芜史臣等谨按明弘 
治十三年五月召大学士刘健李东阳谢迁于平台议京营将领见孝宗夲纪原四川石砫女帅秦良 
玉帅师勤王召见赐彩币羊酒上制诗旌之曰蜀锦征袍手制成桃花马上请长缨世间不少竒男子 
谁肯沙场万里行崇祯遗録臣等谨案崇祯三年永平四城失守良玉奉诏勤王帝召见平台赋四诗 
旌其功见明史夲传原崇祯十二年九月命大学士杨嗣昌以原官兼兵部尚书督师讨流 赐尚方 
剑宴于平台后殿上手觞嗣昌三爵赐以诗国榷原赐杨嗣昌诗云盐梅今暂作干城上将威严细栁 
营一扫 氛从此靖还期教养遂民生书用黄色金龙蜡笺厚如指甲长四尺余阔一尺六七寸字大 
二寸余后一行署云赐督师辅臣嗣昌又一行署云崇祯十二年九月前钤御笔之章引首一寳上方 
中书一押大体似明徳二字合成者钤一表正万邦之寳吁天録补崇祯丙子八月十六日上御平台 
召诸臣入对入班天气晴明全无雨状俄而黄沙蔽天风霆交发怒吼不絶滂沱大雨杂以迷雾召对 
记原中极旧名华盖前即皇极后为建极崇祯辛巳四月召对至弘政门则上已御殿即鱼贯而入中 
左门循殿左垣高下可四十级到中极殿殿左右辟四大门上寳座周围刻金龙形金色璀璨御榻以 
黄绫衣之入分东西班行礼召对毕上命赐宴坐内珰布席与宴者十三人各一席酌用金莲花杯杯 
高大如瓶圆可四寸下有三小蒂承之傍有荷柄席各三十余器席前各二花瓶中揷莲花光禄署官 
八人行酒袓制宴羣臣多在午门外及文华门外惟郊祀庆成宴三品及学士在皇极殿内而中极自 
国初赐宴亲王外未有也至正统后坐礼乆废今始行之悫书原后左门又北东则景运门也西则隆 
宗门也又西向南者则仁徳门也隆宗门之南东向房一连名协恭堂司礼监太监 文书之所也干 
清门外左右金狮各一入门丹陛直至干清宫大殿左曰日精门右曰月华门左小门曰龙光右小门 
曰凤彩神宗御居西暖阁光庙御居东暖阁先帝御居西暖阁今上御居东暖阁宫之左端凝殿尚冠 
等近侍所司衮冕玉带类贮此右懋勤殿先帝创造地炕恒临御之芜史原正徳九年正月干清宫火 
上自即位以来每歳张灯为乐库贮黄白蜡不足复令所司买补之及是宁王宸濠别为竒巧以献遂 
令所遣人入宫悬挂皆附着柱壁上复于宫庭中依檐设毡氁而贮火药于中偶勿戒遂延烧宫殿俱 
尽上犹往豹房省视回顾光焰烛天戏谓左右曰是好一棚大烟火也明武宗实録原正徳十六年十 
一月干清宫成世宗自文华殿入居之四川道监察御史郑夲公以上入居新宫上疏曰干清之为宫 
八年营构一旦落成陛下践祚之初适与期会居安之日正思危之时也上嘉纳之明世宗实録原万 
厯二十四年丙申三月干清坤宁灾二十五年二月重建春明梦余録补干清坤宁两宫再建万厯二
 十四年七月初十日开工至二十六年七月十五日告成两宫之外交泰殿暖殿披房斜廊干清日精 
月华景和隆福等门及围廊房一百一十间并带造神霄殿东裕库芳玉轩通共享银七十二万冬官 
纪事补干清坤宁二宫告成需石陈设滇中以竒石四十椟分制佳名以进曰春云出谷曰泰山乔岳 
曰神龙云雨曰天地交泰各大五尺一寸曰玉韫山光大五尺曰河洛献瑞曰元嶂云収曰江汉朝宗 
曰竒峯叠出曰海山朝旭各大四尺一寸曰锦云碧汉曰虹临华渚曰雪溪春水曰羣峯献秀曰麟趾 
呈祥曰龙翔凤舞各大四尺曰一碧万顷曰雪岩春霁曰云霞出海各大三尺曰万山春晓曰春山烟 
雨曰百川霖雨各大三尺五寸曰溪山烟霭大三尺一寸曰寿山福海曰云汉丽天各大三尺六寸曰 
湖光山色曰函关紫气曰春山烟雨曰卿云绚采曰云霞出海各大三尺五分曰龙飞碧汉大四尺八 
寸山水人物屏石八块曰山川出云大三尺九寸五分曰烟波春晓大三尺四寸曰白雪春融大三尺 
三寸曰云龙出海曰槎泛斗牛各大尺五寸曰春云出谷曰海宴河清曰振衣千仞各大一尺九寸时 
岁己亥三月也泉南杂志原嘉靖十四年秋干清宫左右小殿成上命礼部尚书夏言拟额殿东贮冕 
弁西藏书史言拟左曰端凝右曰懋勤上悦曰卿所拟取端冕凝旒懋学勤政义甚善遣中使赐言金 
币明典彚臣等谨按春明梦余録日精门北曰端凝月华门北曰懋勤今制端凝殿懋勤殿日精门月 
华门俱仍旧名原干清宫丹陛下有老虎洞洞背为御街洞中甃石成壁可通徃来帝尝于月夕率内 
侍赌迷藏潜匿其内天启宫词注臣等谨按宫前丹陛下洞道葢侍从之人藉以左右徃来者而明之 
末叶乃用为嬉娯之地其兴居无节政令不修甚矣国祚岂能久乎原陈悰诗石梁深处夜迷藏雾露 
溟蒙 月光捉得御衣旋放手名花飞出袖中香天启宫词补杨大洪首倡移宫李选侍出居一号殿 
黄忠端说畧臣等谨按明史杨涟传载李选侍居干清宫涟力请移宫遂移居仁寿殿据此则一号殿 
即仁寿殿之别名也原崇祯元年书敬天法祖扁额命司礼监掌印太监髙时明悬干清宫大殿两楹 
书人心惟危道心惟 惟精惟一允执厥中十六字崇祯遗録原西暖殿万厯七年五月添额名肃雝 
殿至十一年四月更弘徳殿东暖殿万厯十一年闰二月添额弘徳殿夲年四月更昭仁殿明宫殿额 
名臣等谨按元大内东西暖阁为慈福明仁二殿明初东为弘徳西为肃雝至万厯十一年更名东暖 
阁曰昭仁西暖阁为弘徳见明史舆服志夲朝因之原万厯七年四月辅臣张居正进肃雝殿箴上覧 
而纳之命书于御屏十一年四月大学士张四维等进昭仁殿弘徳殿箴明神宗实録原干清宫后披 
檐东思政轩西养徳斋崇祯五年四月安扁中圆殿更交 殿嘉靖十四年七月添额明宫殿额名补 
王锡爵思政轩箴惟皇睿圣光嗣丕基弗宁燕处有俨若思厥思伊何万几一日千里应违谋之几席 
惟皇立政钦若昊天曰雨曰晹思其或愆惟皇立政宪于烈袓是训是行思绳厥武四海惸傲政是用 
康一夫不获我视如伤殊方皮卉政是用辑一夫不戒作我蟊贼万方玉食思及鉏犂衮服在御思及 
杼机筐篚之恩用思有式费出无经乃政之慝任思勿贰或蔽其聪去思勿疑或挠其公言逆于耳思 
或为利言逊于心思或为戾朝以出政则思其终纷更之戒画一之从夕以修令则思其始毋询窽辞 
毋眩多指是之为思规万世安天命不易为君实难人亦有言日中则昃无疆惟休无疆维恤思之思 
之鬼神通之户牖有箴瞽瞍诵之王文肃文草原干清宫之北曰交泰殿则皇后所居也有中门向后 
恒闭而不开芜史原暖阁在干清宫之后凡九间中一间置床三张于房下即以天桥上左一间之下 
置床三张于上又以天桥下左二间之下间置床三张于下又以天桥上左三间之上间又置床三张 
于上又以天桥下左四间之下间置床三张于下右四间亦如之天桥即人家楼梯也凡九间有上有 
下上下共置床二十七张天子随时居寝制度殊异宙载原坤宁宫嘉靖十四年七月添额东露顶安 
徳斋崇祯六年四月更贞徳斋西露顶养正轩崇祯七年八月安扁东披檐清暇居北围廊游艺斋俱 
崇祯五年十月安扁明宫殿额名増坤宁宫东披檐清暇居崇祯五年十月二十三日安扁北围廊逰 
艺斋同日安扁春眀梦余録补思陵在游艺堂一日忽命中官问词臣曰今市肆交易止言买东西而 
不及南北何也词臣猝无以对辅臣周延儒曰南方火北方水昏暮叩人之门户求水火无勿与者此 
不待交易故惟言买东西中官以其言入奏上善之兎园册原广运门更坤宁门嘉靖十四年七月添 
额原坤宁宫左曰永祥门右曰増瑞门俱万厯二十五年二月添额明宫殿额名同上臣等谨按今制 
永祥门増瑞门俱仍旧名原宫人有罪罚提铃每夜自干清门至日精门月华门仍还干清宫前方止 
髙唱天下太平声缓而长与铃声相应天启宫词注原禁中歳除各宫门改易春联及安放绢画钟馗
 神像像以三尺长素木小屏装之缀铜环悬挂最为精雅旧京遗事原旧例宫中歳首不贴门神殿门 
外列彩装二状如傀儡以木为之长与人等每岁除则饰以冠笏与人无异崇祯末彩装入夜辄走久 
之日未落即走内官不敢独行见其来辄引避一老中贵言之艮斋笔记原过日精门之东曰崇仁门 
稍南曰内东裕库曰弘孝殿曰神霄殿日精门往北曰顺徳左门芜史原隆庆元年三月更名景云殿 
曰弘孝殿明穆宗实録原弘孝神霄二殿奉安孝烈皇后孝恪皇太后万厯三年徙神位于肃皇帝室 
罢弘孝神霄之祀春明梦余録臣等谨按明世宗孝烈后隆庆时祀弘孝殿穆宗母孝恪皇太后隆庆 
初祀神霄殿万厯三年俱迁袝奉先殿二殿遂罢见明史礼志原苍震门恒闭遇扫雪则开芜史原大 
内每雪后即于京营内拨三千名入内廷扫雪轮番出入每岁俱然亦有游闲年少代充其役以观禁 
掖宫殿者又南京旧制有拣花舍人额设五百名葢当年供宗庙荐新及玉食糖 之用今废久矣五 
百拣花三千扫雪亦两都佳话也野获编原宫正司六尚局曰尚衣曰尚食曰尚功曰尚服曰尚寝曰 
尚宫皆在干清宫之东芜史原景仁宫初名长宁宫有惟和从善二亭延祺宫初名长寿宫有集瑞亭 
永宁宫崇祯五年八月更承干宫东配殿曰贞顺斋西配殿曰明徳堂俱崇祯七年八月安扁明宫殿 
额名原田贵妃居承干宫玉堂荟记原永和宫初名永安宫咸阳宫更钟萃宫隆庆五年十一月更前 
殿为兴龙殿后殿为圣哲殿后有小院名龙徳斋景阳宫名长阳宫嘉靖十四年五月更名明宫殿额 
名原千婴门之北并列者则干东之房五所芜史原过月华门之西曰遵义门向南者养心殿也向北 
则司礼监掌印秉笔之直房袓制宫中膳房原在隆道阁后魏忠贤移于怡神殿而以其房为直房养 
心殿之西南曰祥宁宫宫前向北者曰无梁殿世庙炼丹药之所也月华门西南岿然者隆道阁也同 
上原嘉靖四十一年九月改干清宫右小阁名曰道心旁左门曰仁荡右门曰义平明世宗实録原隆 
庆四年二月命工部于道心阁精一堂临保室旧址重建阁曰隆道堂曰仁徳室曰忠义明穆宗实録 
原长乐宫更名毓徳宫万厯四十四年十一月又更名永寿宫未央宫更名启祥宫明宫殿额名臣等 
谨按万厯十八年正月召见大学士申时行等于毓徳宫见明史夲纪补嘉靖十四年五月建启祥宫 
侍讲学士廖道南作颂以献上优诏答之宫为献皇帝诞降之地嘉隆闻见録原启祥宫神庙自两宫 
灾后遂居于此芜史臣等谨按万厯三十年召大学士沈一贯于启祥宫命罢矿税见明史夲纪原嘉 
德右门南向为隆徳殿供三清元武诸神神庙时灾天启七年重修芜史原隆徳殿即元极寳殿隆庆 
元年更名崇祯六年更中正殿左有容轩右无逸斋俱扁左配殿曰春仁右配殿曰秋义明宫殿额名 
臣等谨按嘉靖十七年大享上帝于元极寳殿奉睿宗配十八年二月祈谷于元极寳殿见明史夲纪 
原崇祯六年干清宫隆徳殿所供神佛像尽移于朝天宫大隆善寺崇祯遗録臣等谨按明隆徳殿旧 
址今改建中正殿雨花阁原隆徳殿西北曰英华殿以供西番佛像有菩提树二株芜史原英华殿前 
菩提树两株六月开黄花秋深子落子不从花结与花并发而附于叶之背莹润圆整可作佛珠此树 
</div>
    <div class="pagination">
<a href="钦定日下旧闻考_page84.html">上一页</a><span>...</span><a href="钦定日下旧闻考_page80.html">80</a><a href="钦定日下旧闻考_page81.html">81</a><a href="钦定日下旧闻考_page82.html">82</a><a href="钦定日下旧闻考_page83.html">83</a><a href="钦定日下旧闻考_page84.html">84</a><span class="current-page">85</span><a href="钦定日下旧闻考_page86.html">86</a><a href="钦定日下旧闻考_page87.html">87</a><a href="钦定日下旧闻考_page88.html">88</a><a href="钦定日下旧闻考_page89.html">89</a><a href="钦定日下旧闻考_page90.html">90</a><span>...</span><a href="钦定日下旧闻考_page86.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
