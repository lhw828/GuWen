<!DOCTYPE html>
<html>
<head>
    <meta charset="UTF-8">
    <title>福州府志乾隆本 - 第 27 页/共 388 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>福州府志乾隆本 - 第 27 页/共 388 页</h1>
    <div class="content">　　四十七都
　　泽苗浦
　　延泽浦
　　仙坂浦
　　四十九都
　　官　浦明陈一元《兴复水利碑》：“闽固海滨，当延，建之下流，溪涨骤发，邑田负郭者，多被浸没。独塔前、中房诸村，在侯官西北隅，为怀安旧治，既苦潦，又复苦旱。盖其地平陆，稍隔于大江。惟藉官浦之水，溯洄出入，脉络融贯，遶达沟洫。先是溪之上流有港一带，名山尾桥，蜿蜒而下注于桐口，绵亘数十里。其间，环而村者五，建为桥者八。遇潦，则因水道以杀其澎湃之势，遇旱则藉湖源而资其灌溉之力。隆、万初年，沙泥渐壅，奸民谋利者乘淤浅，于上流即港筑坝，以为鱼池。故下流阏遏不通，一逢旱魃，致百顷之田竟成赤莽。都之士民奔控于上台，台以授邑侯。侯履亩环视，相一方之形势，而度其利害。于是下令，凡官港截塞，非故道者，悉使开浚，永永为利。既捐资以佐之，复设课以董之，又权于利害，通塞之外树闸，以时启闭，俾收两利。彼议塞者亦莫不欢悦而诚服。侯讳方炜，字含赤，浙江萧山人，天启乙丑进士。”
　　十一都
　　厚美堰　自侯官市龙台山起，历金桥、徐浔、浦口诸村至后山头止，长三里余，明万历间筑。
　　伏岭堰　明万历间筑。
　　十二都
　　淋汶堰　长二百余丈，明万历间筑。国朝康熙五十九年，溪涨冲决。雍正六年，知府苏本洁重筑。
　　十三都
　　石门峡　在石门。万历十年，知县董子行筑。未几，旋坏。万历二十年，知县周兆圣重筑，亘三十里。明徐熥有《修筑石门峡记》。按：以上四堰，厚美最亘而纡回，以障江水泛溢。今则半夷为路矣。石门三坝，直受诸溪之冲。康熙庚子，水决，淋漓田庐，湮荡者不可胜计。畚锸再施，民始知有室家之乐。岁而修之，俾勿坏。是在司牧者留意焉。
　　井附
　　苏公井一在登俊坊内，一在桂枝坊内，一在万岁寺前，一在官贤坊长官衙前，一在泔液铺，一在盐运司前，一在西察院后，一在断事司前。
　　道士井在县前。
　　龙龛井在府城西北。
　　惠民二井在府前申明旌善亭南。明正德六年，知府王子言凿。
　　金鸡井在乾元寺内。
　　广福井在城隍庙内。
　　贵安井在草市都。
　　龙腰井在龙腰山下。
　　仙　井在广岩山巅，冬夏不竭。
　　桃源井在桃源山。
　　义　井在卧龙山西麓。
　　　　古田县
　　新兴里
　　邹洋陂四百五十丈，阔一丈，深五尺。
　　樟尾陂百二十丈，阔六尺，深二尺五寸。
　　吴元陂一百四十丈，阔四尺，深二尺三寸。
　　岩头陂二十丈，阔二尺，深一尺七寸。
　　双獭陂五十丈，阔四尺，深二尺。
　　溪平陂百五十丈，阔四尺，深二丈五寸。
　　保安里
　　感溪陂十二丈，阔四尺，深二尺。
　　少溪陂八丈，阔三尺，深二尺。
　　瑞云陂百十丈，阔三尺，深二尺。
　　屈斗陂四十九丈，阔三尺五寸，深二尺三寸。
　　邵南里
　　碾洋陂五十丈，阔五尺，深三尺。
　　湖潭陂百五十丈，阔三尺五寸，深三尺五寸。
　　诸家陂五十丈，阔五尺，深三尺。
　　五峰陂五十丈，阔五尺，深三尺三寸。
　　和平里
　　上洋陂七十丈，阔二尺三寸，深一尺七寸。
　　慕仁里
　　蒋洋陂三百七十丈，阔八尺，深三尺五寸。
　　徐洋陂二百八十丈，阔四尺，深二尺五寸。
　　　　漈下陂，二百二十丈，阔三尺，深四尺八寸。
　　覆船陂百三十七丈，阔四尺，深二尺五寸。
　　崇礼里
　　高头洋陂百五十九丈，阔二尺三寸，深二尺。
　　西云陂百六十五丈，阔三尺五寸，深二尺五寸。
　　井附
　　义　井在迎仙桥西。宋知县李堪凿。
　　溪源龙井在永乐里。
　　吉祥井在吉祥寺内，宋时凿。
　　华严井在保安里。
　　龙　井在崇礼里。
　　双塔井在五保。
　　　　屏南县
　　横溪里
　　溪源陂六十四丈，阔二尺，深二尺。
　　陈坑陂一百五十八丈，阔三尺，深二尺。
　　东洋坡四十丈，阔二尺五寸，深一尺五寸。
　　上堀陂四十五丈，阔三尺，深二尺。
　　长　沟亘三里，水碓夏冬不竭，可资一村田禾。
　　　　闽清县
　　升平坊
　　贤良陂邑人陈旸拜石得泉，获灌溉之利，旸尝应贤良科，因名。
　　和丰坊
　　梅洋陂
　　二　都
　　郑峬陂
　　五　都
　　滤口陂
　　七　都
　　横宅陂
　　九　都
　　连溪陂
　　溪源陂
　　十一都
　　林峬陂
　　十四都
　　仁王陂
　　十六都
　　白洋陂
　　十七都
　　樊岭陂《三山志》：“闽清村落，各堰成陂，溉田种五万余石。”
　　井附
　　古　井在升平坊。
　　　　长乐县
　　《三山志》：“长乐滨海，山浅而泉微，故潴防为特多。大者为湖，次为陂，为圳。[HT5，6”SS]垾海而成者为塘，次为堰，毋虑百五十余所。每岁蓄溪涧，虽不泄涓滴，亦不足用。必时雨滂澍，乃获均洽。农事毕，天雨止，向数十里，皆为无用之地。以是狡民或侵或请，不知水利之所系，咸平、熙宁屡有讼者。建炎初，陈可大宰是邑，大修塘垾陂湖。后四十八年，当乾道二年，知县徐谟延耆老讲究水利，为斗门及湖塘陂堰，所溉田二千八十三顷。”
　　崇邱里今二都崇圣里
　　大圳等五浦九百丈，内浦口阔五尺，深八尺，湖塍浦阔三丈五尺，深六尺，尾阔一丈，深四尺。
　　米笼浦二百五十丈，阔三尺，深五尺。
　　官塘浦一百一十丈，阔一丈，深五尺。
　　陈师浦一百丈，阔六尺，深四尺。
　　官丘等四浦一千七百二十丈，官丘阔三丈，深一丈。澹水浦阔四丈，深九尺。黄圣屋前浦阔一丈五尺，深五尺。塘头浦阔三丈，深七尺。
　　王丘浦百二十五丈，阔二丈四尺，深六尺，尾阔九尺，深六尺。
</div>
    <div class="pagination">
<a href="福州府志乾隆本_page26.html">上一页</a><span>...</span><a href="福州府志乾隆本_page22.html">22</a><a href="福州府志乾隆本_page23.html">23</a><a href="福州府志乾隆本_page24.html">24</a><a href="福州府志乾隆本_page25.html">25</a><a href="福州府志乾隆本_page26.html">26</a><span class="current-page">27</span><a href="福州府志乾隆本_page28.html">28</a><a href="福州府志乾隆本_page29.html">29</a><a href="福州府志乾隆本_page30.html">30</a><a href="福州府志乾隆本_page31.html">31</a><a href="福州府志乾隆本_page32.html">32</a><span>...</span><a href="福州府志乾隆本_page28.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
