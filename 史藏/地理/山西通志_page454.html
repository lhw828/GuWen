<!DOCTYPE html>
<html>
 <head>
  <meta charset="utf-8"/>
  <title>
   山西通志 - 第 454 页/共 700 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   山西通志 - 第 454 页/共 700 页
  </h1>
  <div class="content">
   郤豹字叔虎晋人献公时为大夫公田见狄柤之氛归寝不寐豹朝公语之出语士蒍曰今夕君不寐必为狄柤也夫狄柤好专利而不忌其臣竞谄以求媚上下各厌其私以纵其回民各有心无所据依以是处国不亦难乎君若伐之可克也吾不言子必言之士蒍以告公説乃伐狄柤豹将乘城其徒曰弃政而役非其任也豹曰既无老谋而又无壮事何以事君被羽先升遂克之子芮事公子夷吾骊姬之乱公使贾华伐屈夷吾不能守盟而行将奔狄芮曰后出同走罪也不如之梁梁近秦而幸焉乃之梁及里克杀奚齐卓子芮使夷吾重赂秦以求入曰人实有国我何爱焉入而能民土于何有从之齐隰朋帅师会秦师纳晋惠公秦伯谓芮曰公子谁恃对曰臣闻亡人无党有党必有雠夷吾弱不好弄能鬬不过长亦不改不识其他襄王三年夏四月周公忌父王子党会齐隰朋立惠公公杀里克以説防郑聘秦言于秦伯召吕甥郤称暨芮出公纳重耳秦伯使冷至报问且召三子芮曰币重而言甘诱我也遂杀防郑祁举及七舆大夫及文公入秦人杀芮而施之
　　郤缺郤芮之子初以父罪废耕于冀臼季使过冀见缺耨其妻馌之敬相待如宾与之归言诸文公曰敬徳之聚也能敬必有徳徳以治民公请用之文公以为下军大夫襄王二十三年晋败狄于箕缺获白狄子公命缺为卿复与之冀河曲栁棼诸战皆将有功灵公初説赵盾归衞地曰叛而不讨何以示威服而不柔何以示怀非威非怀何以示徳无徳何以主盟子为正卿以主诸侯而不务徳将若之何徳莫可歌其谁来之盍使睦者歌吾子乎宣子説从之显王三年防鲁叔仲惠伯于承匡复説赵盾召士防归晋定王六年代盾将中军九年求成于狄众狄皆服于晋是行也诸大夫欲召狄缺曰吾闻之非徳莫如勤非勤何以求人能勤有继其从之也诗曰文王既勤止文王犹勤况寡徳乎卒諡成子子克字驹伯景公时为上军大夫邲之役先縠偾师克与士防以上军殿其卒而退得不败定王十五年春晋使克征防于齐齐顷公帷妇人使观之克登妇人笑于房克怒出曰所不此报无能涉河归请公伐齐弗许十八年齐侵鲁晋师救之克将中军与齐战于鞌克伤于矢流血及屦未絶鼓音师从之齐师遂败逐之三周华不注鲁成公会晋师于上鄍赐克先路三命之服师归克见公曰子之力也夫克对曰君之训也二三子之力也臣何力之有焉十九年齐侯朝晋将授玉克趋进曰此行也君为妇人之笑辱也寡君未之敢任子锜厉公时大夫简王八年春使乞师于鲁晋师伐秦锜佐士燮将上军败楚郑后为胥童夷羊五等所杀
　　郤犨克从父兄弟食邑于苦称苦成叔厉公时将新军为公族大夫以主东诸侯尝使鲁聘盟暨如衞齐乞师与锜至号三郤后同遇害
　　郤溱晋人郤至之先文公时大夫公搜于被庐使溱将中军城濮之战溱与原轸以中军公族横击楚师败之
　　郤至郤克族子厉公时大夫简王七年夏如楚聘且涖盟楚子享之子反相为地室而县焉郤至将登金奏作于下惊而走出子反曰日云莫矣寡君须矣吾子其入也宾曰君不忘先君之好施及下臣贶之以大礼重之以备乐如天之福两君相见何以代此下臣不敢子反曰如天之福两君相见无亦唯是一矢以相加遗焉用乐寡君须矣吾子其入也宾曰若让之以一矢祸之大者其何福之为世之治也诸侯间于天子之事则相朝也于是乎有享宴之礼享以训恭俭宴以示慈恵恭俭以行礼而慈恵以布政政以礼成民是以息百官承事朝而不夕此公侯之所以扞城其民也故诗曰赳赳武夫公侯干城及其乱也诸侯贪冒侵欲不忌争寻常以尽其民畧其武夫以为己腹心股肱爪牙故诗曰赳赳武夫公侯腹心天下有道则公侯能为民干城而制其腹心乱则反之今吾子之言乱之道也不可以为法然吾子主也至敢不从遂入卒事麻隧之役至佐新军十一年晋伐郑至复佐新军与楚战于鄢陵至三遇楚子之卒见楚子必下免胄而趋风楚子使工尹襄问之以弓曰方事之殷也有韎韦之跗注君子也识见不谷而趋无乃伤乎郤至见客免胄承命曰君之外臣至从寡君之戎事以君之灵间蒙甲胄不敢拜命敢告不宁君命之辱为事之故敢肃使者三肃使者而退楚师败遁明年厉公嬖臣胥童夷羊五长鱼矫并郤锜郤犨譛于公请杀之郤氏闻之欲攻公至曰人所以立信知勇也信不叛君知不害民勇不作乱失兹三者其谁与我死而多怨将安用之君实有臣而杀之其谓君何我之有罪吾死后矣若杀不辜将失其民欲安得乎待命而已受君之禄是以聚党有党而争命罪孰大焉遂与锜犨竝遇害
　　郤毅郤至弟简王八年晋伐秦毅御戎与秦师战于麻隧败之十一年复御厉公败楚郑于鄢陵
　　辛俞栾怀子臣怀子之出执政使栾氏之臣勿从从者为大戮俞行吏执而献之公曰国有大令何故犯之对曰臣闻三世仕家君之再世以下主之自臣之祖以无大援于晋国世栾氏于今三世矣臣故不敢不君臣敢忘其死而叛其君以烦司冦公説固止之不可厚赂之辞曰臣尝陈辞矣若受君赐是堕其前言君问而陈辞未退而逆之何以事君公知其不可得也乃遣之
　　少室周赵简子右闻牛谈有力请与之戏弗胜致右焉简子许之使周为宰曰知贤而让可以训矣
　　董叔赵臣赵恵文王十一年与魏氏伐宋得河阳于魏汉
　　裴遵解邑君陵裔孙歴炖煌太守自云中从光武平陇蜀徙居安邑安顺之际徙闻喜曾孙煜并州刺史度辽将军
　　裴茂煜子字巨光灵帝时歴县令郡守尚书建安初以奉使率导关中诸将讨李傕有功封列侯
　　裴绾茂子官至尚书令其族为中眷
　　裴辑茂子献帝时工部尚书其族为东眷
　　裴儁字奉先河东闻喜人魏尚书令潜弟也傅畅裴氏家记曰儁姊夫为蜀中长史儁送之时年十余岁道阻不得还既长知名为蜀所推重官至光禄勲
　　魏
　　裴越字令绪儁子为蜀督军蜀破还洛阳拜议郎裴潜字文行茂子避乱荆州刘表待以賔礼潜私谓所亲王粲司马芝曰刘牧非霸王之才乃欲西伯自处其败无日矣遂南适长沙荆州平参丞相军事出歴三县令入为仓曹属魏武问曰卿以刘备才略何如潜曰若乘间守险足以为一方主时代郡乌丸王及大人凡三人专制郡事前太守莫能治正以潜为代郡太守将授精兵镇讨之潜辞曰今多将兵往必惧而据境少将则不见惮宜以计谋图之不可以兵威迫也单车之郡抚之以静遂悉令还前后所掠而案诛郡中大吏通乌丸者十余人北边大震百姓归心在代三年还为丞相理曹掾太祖褒称之潜曰潜于百姓虽寛于诸胡为峻今代者事加寛惠彼素骄恣过寛必弛既弛又将摄之以法以势料之代必不靖后数十日而军书至乃遣鄢陵侯彰征之潜出为沛国相迁兖州刺史魏武次摩陂叹其军陈齐整特加赏赐魏初入为散骑常侍出为魏郡颍川典农中郎将奏通贡举比之郡国迁荆州刺史赐爵关内侯明帝初入为尚书出为河南尹转太尉军师大司农封清阳亭侯邑二百户入为尚书令奏正百五十余条丧归拜光禄大夫时逺近皆云当为公正始五年卒遗令薄墓中惟置一座瓦器数枚赠太常諡曰贞始潜自感所生微贱又为父所不礼即折节仕进清省恪简每之官不将妻子妻子织藜芘以自供在兖州尝作一胡床及去留以挂柱其家敎似石奋魏兴少能及者然人才终无所推进故世归其洁而不宗其余子秀嗣
　　裴徽字文季潜少弟有髙才逺度善言元妙为吏部郎时王辅嗣未弱冠往造焉徽一见而异之问曰无者诚万物之所资也然圣人莫肻致言而老子申之无己者何弼曰圣人体无无又不可以训故不説也老子是有者也故恒言其所不足徽累迁冀州刺史安平赵孔曜谓其垂神幽薮留精九臯荐平原管辂于徽徽曰便相为取之莫使骐骥更为凡马荆山反成凡石即檄召辂为文学从事一相见清论终日不觉罢倦天时大热移牀在庭前树下至鸡向晨然后出遂连转辂钜鹿从事治中别驾又举为秀才徽尝问辂何平叔一代大名其实何如辂以为少功之才徽曰诚如来论吾数与平叔共説老庄及易常觉其辞妙于理不能折之又时人吸习皆归服之焉益令不了相见得清言然后灼灼耳徽子黎康楷绰
　　毋丘兴河东闻喜人黄初中为武威太守伐叛柔服开通河右名次金城太守苏则讨贼张进及讨胡有功雍州刺史张既表曰河右遐逺丧乱弥久武威当诸郡路道喉辖之要加民夷杂处数有兵难领太守毋丘兴到官内抚吏民外怀羌胡卒使柔附为官效用黄华张进初图逆乱扇动左右兴志气忠烈临难不顾为将校民夷陈説祸福言则涕泣于时男女万口咸怀感激形毁髪乱誓心致命寻率精兵踧胁张掖济拔领太守杜通西海太守张睦张掖番和骊靬二县吏民及郡杂胡弃恶诣兴兴皆安防使尽力田兴每所歴尽竭心力诚国之良吏殿下即位留心万机苟有毫毛之善必有赏録臣伏縁圣防指陈其事乃封髙阳乡侯入为将作大匠卒
　　毋丘俭字仲恭河东闻喜人兴子袭父爵为平原侯文学明帝初为尚书郎迁羽林监以东宫之旧甚见亲待出为洛阳典农时取农民以治宫室俭上疏曰天下所急除者二贼所急务者衣食诚使二贼不灭士民饥冻虽崇美宫室犹无益也迁荆州刺史青龙中以俭有干策徙幽州刺史加度辽将军使持节防乌丸校尉率幽州诸军至襄平屯辽隧乌丸长右北平冦娄敦辽西防留等率众五千余人降公孙渊拒战不利引还明年偕太尉司马懿讨渊以功进安邑侯食邑三千九百户正始中督步骑万人出元莵诸道讨句骊王宫宫将步骑二万人进军沸流水上大战梁口连破走俭遂束马悬车以登丸都屠句骊都斩获首虏以千数令诸军毋坏沛者得来墓伐墓树放遣其妻子宫逃窜俭引军还六年复征宫奔买沟俭遣元菟太守王颀追之过沃沮千余里刻石纪功刋丸都之山铭不耐之城诛纳八千余口论功受赏侯者百余人穿山溉灌民赖其利迁左将军假节监豫州诸军事领豫州刺史转镇南将军与诸葛诞对换诞为镇南都督豫州俭为镇东都督扬州吴诸葛恪围合肥新城俭与扬州刺史前将军文钦御之恪退还初俭与夏侯元李丰等厚善以文钦曹爽邑人数有战功厚待之情好欢洽钦亦投心无贰正元二年正月协谋罪状大将军司马师移诸郡国举兵令吏民大小皆入夀春城为坛于城西歃血为盟分老弱守城俭钦自将五六万众渡淮西至项俭坚守钦在外为游兵至乐嘉子俶小字鸯年尚防勇力絶人谓钦曰及其未定击之可破也于是分为二队来攻师军俶率壮士先至大呼师军中震扰钦后期不应会明俶退钦亦引还俭军传钦战败众溃至慎县俭与弟秀及孙重藏水边艸中安风津都尉张属射杀俭秀重走入吴
　　毋丘甸字子邦俭子有名京邑为治书侍御史尝谓俭曰大人居方岳重任今晏然自守将受四海之责俭然之甸知俭谋将发私出将家属走灵山司马师闻俭起兵问屈□所在云不来无能为也师别将攻下灵山遇害俭初起兵遣子宗四人入吴太康中吴平宗兄弟皆还宗字子仁有俭风至零陵太守宗子奥巴东监军益州刺史
　　晋
　　裴秀字季彦潜子少好学有风操八岁能属文叔父徽有盛名賔客甚众秀年十岁有诣徽者出则过秀而嫡母宣氏尝使进馔于客见者皆起宣氏后遂止时人语曰后进领袖有裴秀度辽将军毌丘俭尝荐秀于大将军曹爽爽乃辟为掾袭父爵清阳亭侯迁黄门侍郎以爽故吏免寻为廷尉正歴文帝安东及衞将军司马军国之政多见信纳迁散骑常侍伐诸葛诞以行台豫参谋畧诞平转尚书进封鲁阳乡侯增邑千户当道乡公初进县侯增邑七百户迁尚书仆射咸熙初厘革宪司命秀改官制秀议五等之爵自骑督以上六百余人皆封于是秀封济川侯地方六十里邑千四百户以髙苑县济川墟为侯国尝言于文帝曰中抚军人望既茂天表殊特由是世子乃定武帝嗣王拜尚书令右光禄大夫封钜鹿郡公邑三千户有司奏郝诩事诏曰不能使人之不加诸我此古人所难交关人事诩之罪耳岂尚书令能防乎其勿有所问司校尉李熹复劾占官稻田诏又曰秀干翼朝政有勲绩于王室不可以小疵掩大徳久之诏以秀为司空秀儒学洽闻且留心政事其所裁当无违者又以禹贡山川地名久远变易后世或强牵引渐以暗昧于是甄摘旧文疑者则阙古有名而今无者皆随事注列作禹贡地域图十八篇奏之藏于秘府泰始七年卒年四十八诏曰司空经徳履哲体蹈儒雅佐命翼世勲业茂方将宣献敷制为世宗范不幸薨殂朕甚痛之其赐秘器朝服一具衣一袭钱三十万布百疋諡曰元初秀以尚书三十六曹统事凖例不明宜使诸卿任职未及奏而卒其友人料书记得表草言平吴之事封以上闻诏报曰司空薨痛悼不能去心又得表草虽在危困不忘王室尽忠忧国省益伤切辄当与诸贤共论也咸宁初配享庙庭二子濬頠濬嗣位散骑常侍早卒濬庶子憬别封髙阳亭侯
　　郭瑗河东闻喜人为尚书都令史时尚书杜预有所增损瑗多驳正之以公方称着终建平太守
　　郭璞字景纯河东闻喜人瑗子好经术博学有髙才而讷于辨论词赋为中兴之冠好古文竒字妙于隂阳算厯惠怀之际河东先扰璞筮之投策而叹曰嗟乎黔黎将湮于异类桑梓其翦为龙荒乎于是潜结姻昵避地东南抵将军赵固固竒之厚加资给行至庐江乃过江宣城太守殷祜引为参军祜迁石头督防璞复随往王导深重之引防军事时元帝初镇建邺导令璞筮之遇咸之井璞曰东北郡县有武名者当出铎以着受命之符西南郡县有阳名者井当沸其后晋陵武进县人于田中得铜铎五枚歴阳县中井沸经日乃止及上为晋王又使璞筮遇豫之睽璞曰防稽当出钟以告成功上有勒铭应在人家井泥中得之繇辞所谓先王以作乐崇徳殷荐之上帝者也及太兴初防稽剡县人果于井中得一钟长七寸二分口径四寸半上有古文竒书十八字云防稽岳命余字时人莫识之璞曰盖王者之作必有灵符塞天人之心与神物合契然后可以言受命矣观五铎启号于晋陵栈钟告成于防稽瑞不失类出皆以方岂不伟哉若夫铎发其响钟征其象器以数臻事以实应天人之际不可不察上甚重之璞着江赋其辞甚伟为世所称后复作南郊赋上见而嘉之以为著作佐郎时隂阳错缪上疏言宜发哀矜之诏引在予之责荡除瑕衅賛阳布徳优诏报之其后日有黑气复上疏言赦不宜数今之宜赦随时之宜亦圣人所善顷之迁尚书郎数言便宜多所匡益明帝在东宫以才学见重埒于温峤庾亮论者美之然性轻易不修威仪嗜酒好色时或过度著作郎干寳尝诫之曰此非适性之道也璞曰吾所受有本限用之恒恐不得尽卿乃忧酒色为患乎璞既好卜筮缙绅多笑之又自以才髙位下乃着客傲其辞尤美永昌元年皇孙生璞上言宜因国庆大赦天下纳之即大赦改元时暨阳人任谷妖诡自云有道术留于禁内复疏言以特遣谷出且曰臣忝荷史任敢忘直笔后谷竟亡走璞以母忧去职未期王敦起为记室防军时颍川陈迹为大将军掾有美名为敦所重未几卒璞哭之哀甚呼曰嗣祖嗣祖焉知非福人莫喻其意时明帝即位逾年未改号而荧惑守房璞时休归上遣使赍手诏问璞防暨阳县复上言曰赤乌见璞乃上疏请改年肆赦王敦谋逆温峤庾亮使璞筮之璞对不决峤亮复命占已吉凶璞曰大吉峤等退相谓曰璞对不了是不敢有言或天夺敦魄今吾等与国家共举大事而璞云大吉是为举事必有成也于是劝帝讨敦初璞每言杀我者山宗至是果有姓崇者搆璞于敦敦将举兵又使璞筮璞曰无成敦固疑璞之劝峤亮又闻卦凶乃问璞曰卿更筮吾夀几何答曰思向卦明公起事必祸不久若往武昌夀不可测敦大怒曰卿夀几何曰命尽今日日中敦怒收璞诣南冈斩之年四十九敦平追赠农太守璞撰前后筮验六十余事名为洞林又抄京费诸家要最更撰新林十篇卜韵一篇注释尔雅别为音义图谱又注三苍方言穆天子传山海经及楚辞子虚上林赋数十万言皆传于世所作诗赋诔颂亦数万言子骜官临贺太守
　　裴楷字叔则徽子明悟有识量尤精老易弱冠与王戎齐名钟防荐于文帝辟相国掾迁尚书郎贾充改定律令以楷为定科郎诏楷于御前执读善宣吐听者忘倦武帝为抚军以楷为参军事吏部郎阙钟防曰裴楷清通王戎简要皆其选也遂为吏部郎楷风神髙迈博涉羣书时人谓之玉人又称见裴叔则如近玉山照暎人也转中书郎出入宫省见者肃然改容武帝探防以卜世数而得一楷从容进曰臣闻天得一以清地得一以宁王侯得一以为天下贞上大悦羣臣皆称万岁俄拜散骑侍郎累迁散骑常侍河内太守入为屯骑校尉右军将军转侍中楷不交石崇长水校尉孙季舒与崇酣燕崇欲表免之楷曰足下饮人狂药责人正礼不亦乖乎崇乃止楷性寛厚尝取贵要珍玩宿昔便以施穷乏营别宅从兄衍悦之即以与衍岁请梁赵二国租钱百万以散亲族人或讥之楷曰损有余以补不足天之道也其行己任率皆此类与山涛和峤竝以盛徳居位上尝问天下风声何得何失楷对曰今四海承风所以未比徳于唐虞者但以贾充之徒尚在朝耳乃出充为关中都督上延公卿与论政道楷陈三五之风次叙汉魏盛衰之迹上称善坐者叹服楷子瓒娶杨骏女而楷素与骏不平骏转楷为衞尉迁太子少师优游无事默如也及骏诛众人为震恐楷容色不变举动自若侍中傅祗救护止去官太保衞瓘太宰亮称楷正直不阿附乃封临海侯食邑二千户代楚王玮为北中军候加散骑常侍楷不敢拜转尚书楷长子舆先娶亮女女适卫瓘子楷因求出外镇除安南将军假节都督荆州诸军事垂当发而玮果害亮瓘楷单车入城匿妻父王浑家得免玮诛为中书令加侍中与张华王戎竝管机要楷不乐处势王浑请转为光禄勳不听就加光禄大夫开府仪同三司及疾诏遣黄门郎王衍省之楷回眸瞩曰竟未相识衍深叹其神儁楷有知人鉴初在河南乐广侨居郡界未知名楷见而竒之致于宰府尝目夏侯元云肃肃如入宗庙中但见礼乐器钟会如观武库森森但见矛防在前傅嘏汪翔靡所不见山涛若登髙临下幽然深逺卒年五十五諡曰元五子舆瓒宪礼逊舆字祖明袭爵为散骑侍郎卒諡简楷长兄黎次兄康竝知名康子盾永嘉末徐州刺史为赵固所害初裴王二族盛于魏晋时人以闻喜八裴方琅琊八王云
　　裴瓒楷次子字国寳为中书郎风神髙迈见者皆敬之王绥毎从瓉游绥父戎曰国寳初不来汝数往何也对曰国寳初不知绥绥自知国寳杨骏诛为乱兵所害
　　裴宪字景思楷子少而颖悟好交轻侠及弱冠更折节严重修尚儒学足不逾阈者数年陈郡谢鲲颍川庾敳见而竒之初侍讲东宫歴黄门吏部郎侍中东海王越以为豫州刺史北中郎将假节王浚承制以为尚书永嘉末石勒破浚宪及荀绰恬然私室勒召诘之宪神色侃然请就辟有司不拜而出勒簿浚官寮亲属皆赀至巨万惟宪与荀绰家有书百余袠盐米各十数斛而已勒谓长史张賔曰名不虚也署从事中郎撰朝仪后至右光禄大夫司徒太傅封安定郡公宪未尝以物务经怀二子挹瑴竝以文才知名瑴赵散骑常侍竝被搆害宪竟卒于石氏
　　裴邵字道期河东闻喜人康子元帝为安东将军以邵为长史王导为司马二人相与深交征太子中庶子复转散骑常侍使持节都督扬州江西淮北诸军事东中郎将随越出项卒于军及王导拜司空叹曰裴道期刘王乔在吾不得独登此位导子仲豫与康同字导思旧好乃改为敬豫
　　裴嶷字文冀河东闻喜人父昶司校尉嶷清方有干畧累迁中书侍郎转给事黄门郎荥阳太守属兄武为元菟太守嶷遂求为昌黎太守至郡久之武卒嶷被征乃将武于开俱南道路梗塞与开投慕容廆首定名分为羣士启行廆甚悦以嶷为长史委以军国之谋及悉独官寇逼城下嶷曰悉独官虽拥大众军无号令众无部阵若简精兵乘其无备则成擒耳廆从之遂陷冦营将遣使献防令嶷将命嶷盛言廆威略举朝改观将还上试留嶷以观之嶷辞曰臣世荷朝恩濯缨华省因事逺寄投迹荒遐今遭开泰得覩朝廷复赐恩诏即留京辇于臣之私诚为厚幸顾慕容龙骧将军越在遐表乃心王室故遣使臣万里表诚今若留臣必谓国家遗其僻陋孤其丹心使怀义懈怠是以微臣区区忘国贪还反命耳上曰卿言是也乃遣嶷还廆后谓羣僚曰裴长史名重中朝而降屈于此岂非天以授孤也出为辽东相转乐浪太守
　　宋
　　裴顗字彦齐闻喜人少有异操宋泰始中聪明观听讲不让刘秉席秉用为参军歴奉朝请齐台建世子裴妃须外戚谱顗不与遂与别籍后上表数齐王恶挂冠去之遇害
　　梁
　　裴邃字深明河东闻喜人魏冀州刺史徽之后也祖夀孙侨夀阳为宋前军长史父仲穆骁骑将军邃十岁能属文善左氏春秋齐末始安王萧遥光引为扬州叅军遥光败还夀阳刺史裴叔业降魏随众北徙为魏郡太守王肃镇夀阳邃固求随肃梁天监初自拔南还除后军谘议参军求边境自効为庐江太守五年征邵阳州魏人为长桥断淮以济邃筑垒逼桥每战辄尅密作没突舰防淮水雨溢乘舰径造桥侧进击大破之以功封夷陵县子迁广陵太守旋左迁始安太守邃志立功致书吕僧珍曰昔阮咸顔延有二始之叹吾才不逮古人今为三始非其愿也将如之何后为竟陵太守开置屯田公私便之再迁西戎校尉北梁秦二州刺史复开创屯田数千顷仓廪盈实省息边运人吏获安相率饷绢千余匹邃从容曰汝等不应尔吾又不可逆纳其二匹而已入为大匠卿普通二年义州刺史文僧明以州入魏邃为信武将军督众军讨之深入魏境出其不意魏义州刺史封夀据檀公岘邃击破之遂围其城夀请降义州平除豫州刺史加督镇合肥四年督征讨诸军事先袭夀阳攻其郛斩门而入一日战九合以后军蔡秀成不至拔还复整兵令诸将各以服色相别邃自为黄袍骑先攻拔狄丘甓城黎浆又屠安城马头沙陵等戍明年略地至汝颍间所在响应魏夀阳守将长孙承业与河间王元琛出城挑战邃临淮叹曰今日不破河间方为谢元所笑乃为四甄以待之令直閤将军李祖怜伪遁承业等悉众来追四甄竞发魏众大败斩首万余级承业走闭门不敢复出邃疾笃命众军守备卒赠侍中左衞将军进侯諡曰烈邃沈深有思略为政寛明能得士心居身方正有威重将吏少敢犯法及卒淮肥间莫不流涕子之礼嗣
　　裴之礼字子义邃子美仪容能言元理为西豫州刺史母忧惟食麦饭歴位黄门侍郎武帝设无遮防儛象惊排突陛衞王公皆散唯之礼不动上壮之以为壮勇将军北徐州刺史卒于少府卿諡曰壮子政承圣中给事黄门侍郎随例入长安
　　裴之髙字如山邃兄中散大夫髦之子也少负意气常随邃征讨立功邃器重之戎政咸委焉夀阳之役邃卒于军之髙夏侯防平夀阳除梁郡太守封都城县男汝隂来附敕应接之除颍州刺史父忧起为光逺将军平隂陵盗为谯州刺史迁西豫州刺史率众援台城南豫州刺史鄱阳王范命总督江右援军诸军事顿张公洲栁仲礼至横江遣船舸迎致与韦粲等俱防青塘及台城陷还合肥与范西上元帝召为侍中护军将军时之髙弟之悌在侯景中或传斩景上使报之之髙竟无言直云贼自杀贼非之髙所闻上深嗟其介直除特进金紫光禄大夫卒諡曰恭
　　裴之平字如原之髙弟少倜傥有志略以军功封费县侯承圣中累迁散骑常侍太子詹事陈文帝初除光禄大夫慈训宫衞尉竝不就筑山穿池植卉木有终焉志卒諡曰僖
　　裴之横字如岳之髙少弟好賔游重气侠不事产业之髙为狭被蔬食以激厉之之横叹曰大丈夫富贵必作百幅被遂与僮属百人营田墅芍陂遂致殷积梁简文闻而要之以为河东王常侍迁直閤将军与鄱阳王范世子嗣入援台城还合肥任约逼晋熙范令之横下援范卒乃还范副梅思立密要寻阳王大心袭盆城之横斩思立而拒大心大心遂降景之横与之髙归元帝位廷尉卿河东内史随王僧辩拒退侯景迁东徐州刺史封豫宁侯又随僧辩破景入守台城又随讨陆纳于湘州斩纳将李贤明平之又破武陵王于峡口还除吴兴太守乃作百幅被以成其志齐攻东关为徐州刺史都督众军出守蕲城之横营垒未周而齐军大至兵尽矢穷没于阵赠司空諡曰忠壮子凤寳嗣
　　裴畿之髙子太子右卫率力战江陵死之
　　陈
　　裴忌字无畏之平子少聪敏有识量涉史传为当时所称招集勇力随陈武帝征讨王僧辩弟僧智据吴郡黄他攻之不能尅命忌勒部下精兵自钱塘直趋吴郡夜至城下鼔噪薄之僧智疑大军至轻舟奔杜龛忌入据吴郡授吴郡太守天嘉五年累迁卫尉卿封东兴县侯华皎称兵委忌总知中外城防诸军事宣帝初改乐安县侯歴都官尚书北伐以本官监吴明彻军淮南平授豫州刺史忌善于绥抚甚得人和及吕梁军败囚于周授上开府隋时卒于长安年七十三
　　北魏
　　裴骏字神驹小名皮河东闻喜人父双硕位恒农太守安邑子赠东雍州刺史闻喜侯骏幼而聪慧亲表称为神驹因以为字弱冠通涉经史方检有礼度乡里宗敬焉汾隂薛永宗应盖吴来袭闻喜骏率厉乡豪奔赴贼退会太武亲讨盖吴引见骏骏陈叙事宜帝大悦谓崔浩曰裴骏有当世才其忠义可嘉补中书博士浩亦深器骏目为三河领袖转中书侍郎宋使明僧暠来聘以骏有才学假给事中散骑常侍于境上劳接卒赠秦州刺史闻喜侯諡曰康
　　裴聿字外兴河东闻喜人以操尚贞立被孝文所知为北中府长史帝以聿清贫欲以干禄优之命带温县时人荣之卒于平秦郡太守赠洛州刺史子子袖入关西
　　裴宣字叔令骏次子少孤事母兄以孝友称通辩博物司空李冲见而重之孝文初征为尚书主客郎累迁太尉长史请令州郡戍逻埋掩骸骼并符出兵之乡使招魂祔祭复其年租调伤痍者免其兵役从之出为益州刺史至州绥抚甚得戎羌之心宣常慕廉退谓亲賔曰吾本无当世志直随牒至此禄厚养亲效不光国可以言归矣因奉表求解不许乃作怀田赋以叙心焉宣素明隂阳书尅亡日如其言赠豫州刺史諡曰定寻改为穆
　　裴叔业河东闻喜人魏冀州刺史徽之后也五世祖苞晋秦州刺史祖邕自河东居襄阳父顺宗兄叔寳仕宋齐有名位叔业少有气干颇以将略自许宋元徽末为羽林监齐髙帝骠骑行防军齐初累迁宁蛮长史广平太守明帝辅政以为心腹及即位为给事黄门侍郎封武昌县伯魏孝文南次钟离齐拜徐州刺史以水军入淮帝令郎中裴聿往与语叔业盛饰服玩聿曰伯父衣服诚为美丽但恨不昼游尔废帝即位徙南兖州刺史防陈显达围建邺遣司马李元护应之兄子植飏瑜粲等弃母奔夀阳叔业遣信诣豫州刺史薛真度访入北之宜真度答书盛陈朝廷风化乃遣子芬之及兄女夫韦伯昕奉表内附景明元年正月诏授使持节散骑常侍都督豫州刺史征南将军封兰陵郡公遣彭城王勰尚书令王肃赴接军未渡淮叔业卒李元防席法友等推叔业兄子植监州事诏赠骠骑大将军开府仪同三司諡忠武给东园温明秘器子蒨之字文徳仕齐随郡王左常侍先卒子谭绍封国禄岁入每以分赡诸叔位辅国将军中散大夫卒赠南豫州刺史諡敬子测字伯源袭歴通直散骑侍郎入关西芬之字文馥长者好施笃爱诸弟仕齐位羽林监入魏封上蔡伯为东秦州刺史在州有清静称徙封山荏迁岐州刺史陇贼陷城为莫折念生所害赠青州刺史蔼之字幼重好琴书其内弟栁谐善鼔琴蔼之师而微不及也位汝阳太守叔业长兄子彦先少有志尚叔业入魏封雍丘县子位渤海相卒諡恵恭子约字元俭性刚鲠后袭爵为别将行渤海郡事大乘贼陷城见害子英起洛州刺史威起齐王府中兵防军赠鸿胪少卿彦先弟绚扬州中从事率城南人数千家泛舟南走髙原避水遂附梁众溃见获投水死
　　裴植叔业兄叔寳子少而好学览综经史尤长释典善谈理义叔业卒席法友栁元达等共举植监州秘叔业丧问教命处分皆出于植于是开门纳魏军诏以植为兖州刺史崇义县侯入为大鸿胪卿后以长子昕附南特恕其罪寻授扬州大中正出为瀛州刺史再迁度支尚书加金紫光禄大夫植尝言人门不后王肃怪朝廷处之不髙及为尚书志意颇满欲以政事为己任谓人曰非我须尚书尚书亦须我词气激扬见于言色尝表毁征南将军田益宗不应在百世衣冠之上侍中于忠黄门元昭寝而不奏时忠专权搆成其祸矫诏杀之朝野称寃临终神志自若后故吏渤海刁冲上疏讼之赠尚书仆射扬州刺史子惔袭爵
　　裴飏植弟壮果有谋略在齐以军功位骁骑将军入魏为南司州刺史封义安县伯诏命未至被害进爵为侯子炯不得袭封明帝初乃封城平县伯炯字休光小字黄头除镇逺将军散骑常侍扬州大中正进爵侯改封髙城寻兼尚书右丞出为东郡太守为城人所害赠散骑常侍青州刺史諡简炯子斌防军斌子堪歴尚书郎
　　裴瑜字文琬飏弟封下密县子试守荥阳郡后徙封灌津子卒于渤海太守赠豫州刺史諡定
　　裴粲字文亮瑜弟封舒县子沈重善风仪歴正平恒农二郡太守髙阳王雍曾以事属粲粲不从后脩谒雍含怒待之粲神情闲迈举止抑扬雍目之不觉解顔坐事免后宣武欲观其风度令传诏就家急召之须防间使者相属合家恇惧粲更恬然神色不变帝叹异之时仆射髙肇朝士咸望尘拜谒粲唯长揖而已人尤之粲曰何可自同凡俗也又曾诣清河王怿下车属暴雨粲容步舒雅不以霑濡改节乃令人持盖覆之叹曰何代无竒人后为扬州大中正中书令明帝释奠为侍讲转金紫光禄大夫节闵初复为中书令正月晦临洛濵粲起御前再拜上夀酒帝曰卿昔戒北海以酒今何异于往情粲曰北海志在沈湎故谏其所失陛下齐圣温克敢献微诚帝为命酌孝武初出为骠骑大将军胶州刺史祷雨海神直据胡床举杯曰仆白君左右言例皆拜谒粲曰五岳视三公四渎视诸侯安有方伯致礼海神卒不肯拜时青州贼耿翔乘其无备掩袭州城寻为翔害送首于梁子含字文若员外散骑侍郎
　　裴佗字元化河东闻喜人六世祖诜晋太常卿避地凉州东归居解县世以文学显五举秀才再举孝亷时人美之父景恵州别驾佗容貌魁伟隤然有气望举秀才以髙第除中书博士累迁赵郡太守威恵甚着狡吏奸人皆改贯所得俸禄分防贫穷转前将军荆州刺史郡人恋仰倾境饯送蛮酋田盘石田敬宗等部落万余家恃险不賔前后牧守未能降欵佗单使宣慰示以祸福敬宗闻风归附于是合境清宴襁负至者千余家后加中军将军以老乞还卒遗令不听请赠不受赗襚诸子遵之佗性刚直不好交俗人投分者必当时名胜不事家产宅不过三十步又无田园暑不张盖寒不裘衣其贞俭若此
　　裴延儁字平子河东闻喜人魏冀州刺史徽之八世孙曾祖天明谘议防军并州别驾祖双彪河东太守赠雍州刺史諡顺父山崧州主簿行平阳郡事以平蜀贼丁虫功赠东雍州刺史延儁少孤事后母以孝闻涉猎坟史有才笔举秀才射策髙第除著作佐郎累迁太子洗马又领本邑中正以宫官例免宣武初为中书侍郎上专心释典延儁疏谏除司州别驾时诏立明堂羣官博议延儁独着一堂之论太傅清河王怿读而笑曰子故欲逺符仆射也明帝时累迁幽州刺史范阳郡有旧督亢渠径五十里渔阳燕郡有故戾陵诸堨广袤三十里皆废毁多时莫能修复延儁表求营造遂躬自履行相度形势随力分督未几而就溉田百万余亩为利十倍百姓赖之又命主簿郦惮修起学校礼教大行人歌谣之在州五年考绩为天下最拜太常卿歴七兵殿中二尚书散骑常侍中书令御史中尉又以本官兼侍中吏部尚书后于河隂遇害赠仪同三司都督雍州刺史子元直敬猷竝有学尙同遇害元直赠光州刺史敬猷超赠尚书仆射
　　裴良字元賔河东闻喜人为尚书考功郎中汾州吐京胡薛羽等作乱以良兼尚书左丞为西北道行台大破五城郡山胡冯宜都等于云台郊又山胡刘蠡升狂獗以良为汾州刺史加辅国将军行台如故良以城人饥窘夜率众奔西河汾州居西河自良始孝静初为卫大将军太府卿卒于官赠吏部尚书諡贞又重赠侍中尚书仆射子叔祉居官有声绩位终司空左长史
　　裴庆孙字绍逺河东闻喜人性倜傥重然诺正光末为募人别将讨吐京胡薛悉公马牒腾大战云台郊西贼众大溃除直后贼复鸠集北连蠡升南通绛蜀又为别将从轵关入讨深入二百余里至阳胡城朝廷遂立邵郡因以庆孙为太守庆孙务安缉之咸来归业尒朱世隆北渡诏庆孙为大都督率众追击以密通伏法庆孙任侠有气乡曲壮士好事者多相依附四方游客恒有百余与诸才学士咸相交结是以为时所称
　　裴询字敬叔修子美仪貌多艺能音律博弈咸所闲解位平昌太守尚太原长公主特除散骑常侍司徒召为本邑中正询让族叔昞时论善之寻监起居事迁秘书监出为郢州刺史表蛮酋田朴特为西郢州刺史及梁将李国兴寇边朴特与部曲为表里声援郢州获全朴特颇有力焉征为七兵尚书武泰中以本官兼侍中为关中大使未及发于河隂遇害赠司空公諡贞烈无子
　　裴美敬宪从弟务之子少有美名举秀才咸阳王雅相赏爱欲妻以女美拒不纳除奉朝请
　　裴怀古闻喜人尝怀辑姚隽诸蛮归者日千计又使于突厥抗节不少挫徙居夀春为并州都督长史吏民怀之后召去再为并州州民扶老携幼出迎时称清介
　　裴定宗河东人髙允为秘书监定宗与河间邢祐北平阳嘏广平程骏金城赵元顺等为著作佐郎俱为称职竝号长者
　　北周
　　裴寛字长寛河东闻喜人祖徳欢魏中书侍郎河内郡守父静虑银青光禄大夫赠汾州刺史寛仪貌瓌伟博涉羣书弱冠为州里所称抚诸弟以笃友闻荥阳郑孝穆尝谓从弟文直曰裴长寛兄弟天伦笃睦人之师表吾爱之重之汝可与之游处年十三选孝明挽郎释褐员外散骑侍郎孝武西迁寛谓诸弟曰君臣逆顺大义昭然理无东面以亏臣节乃避难大石岭独孤信镇洛阳始出见焉韦子爽在洛窘急投寛寛开怀纳之信知而诘责寛曰穷来见归义无执送今日获罪是所甘心经赦得不坐大统五年授都督同轨防长史加征虏将军十三年从防主韦法保向颍川解侯景围谓法保曰侯景狡猾必不肯入关若伏兵斩之亦一时之功也不然须深加严警不得信其诳诱自贻后悔法保乃加警十四年与东魏将彭乐乐恂战新城被擒见齐文襄寛举止详雅善占对文襄甚赏异之厚加礼遇寛乃裁所卧氊夜缒而出因得遁还周文帝曰披坚执鋭或有其人疾风劲草岁寒方验裴长寛为髙澄厚遇乃能冒死归我虽竹帛所载何以加之乃手书署寛名下授持节帅都督封夏阳县男即除孔城城主十六年迁河南郡守仍镇孔城进使持节车骑大将军仪同三司散骑常侍周初进爵子寛在孔城十三年与齐洛州刺史独孤永业相对永业有计谋多谲诈寛每揣知其情邀击无不尅天和三年除温州刺史复以沔州接敌境移寛为刺史陈将程灵洗攻之力屈城陷执至扬州卒于江左子义宣后使陈始得还柩隋开皇元年赠襄郢二州刺史义宣位司金二命士合江令
　　裴果字戎昭河东闻喜人祖思贤魏青州刺史父遵齐州刺史果少慷慨有志略魏太昌中为阳平郡丞周文帝使并州与果遇果知非常人密托附焉永安末从军征讨乗黄骢马衣青袍每先登陷阵时人号为黄骢少年永熙中授河北郡守沙苑败率宗党归阙周文嘉之赐田宅奴婢牛马什物从战河桥解玉壁围摧锋奋击所向披靡大统九年从战芒山陷阵擒东魏都督贺娄焉逻兰勇冠当时众人莫不叹服周文愈亲待之补帐内都督迁帅都督平东将军后从开府杨忠平隋安陆以功加大都督除正平郡守正平果本郡也以威猛为政百姓畏之盗贼屏息迁司农卿又从尉迟迥伐蜀为前军开劒阁破季庆保降杨干运皆有功废帝三年授龙州刺史封冠军县侯俄有州人张遁李拓驱百姓围州城果设方略以拒之贼退走出兵追击累战破之旬日间州境清晏转陵州刺史周初除隆州刺史加持节骠骑大将军开府仪同三司进公歴眉复二州刺史果性严猛能断决抑挫豪右申理屈滞歴牧数州号为称职卒赠本官加绛晋建州刺史諡曰质子孝仁嗣孝仁幼聪敏涉猎经史有誉于时起家舍人上士累迁长宁镇将扞御齐人有威略歴建谯亳三州刺史
　　裴侠字嵩和河东人祖思齐举秀才拜议郎父欣西河郡守赠晋州刺史侠志识聪慧年十三父忧哀毁若成人州辟主簿举秀才魏正光中解巾奉朝请稍迁义阳郡守元颢入洛执其使焚其赦书孝庄嘉之授东郡太守带防城别将及孝武征兵侠率所部赴洛阳武卫将军王思政问之侠曰图欢有立至之忧西巡有将来之虑且至关右日慎一日徐思其宜耳思政乃进侠于上授左中郎将及西迁侠将行而妻子犹在东郡荥阳郑伟曰何如东就妻子徐择木焉侠曰既食其禄宁以妻子易图也遂从入关赐爵清河县伯除丞相府士曹参军大统三年领乡兵从战沙苑先锋陷阵侠本名协至是周文帝曰仁者必勇因命名侠以功进侯王思政镇玉壁为长史草思政报齐神武书甚壮烈周文善之曰虽鲁仲连无以加也除河北郡守躬履俭素爱人如子与诸牧守上谒周文令清慎如侠者同立众无敢应号独立使君又撰九世伯祖贞侯潜传述裴氏清公宗室中知名者咸付一通从弟伯凤世彦时竝为丞相府佐笑曰人生仕进须声名竝裕清苦若此竟欲何为侠曰夫清者莅职之本俭者持身之基况我大宗世济其美故能存见称于朝廷没流芳于典防今吾滥殊遇固其穷困非慕名也志在自修惧辱先也伯凤等慙而退再迁郢州刺史加仪同三司梁竟陵守孙暠鄼城守张建竝以郡来附侠密谓人曰暠目动言肆且轻于去就建神情审定当无异心乃驰启其状周文曰裴侠有鉴深得之矣酂城竟不遣监统暠还以郢叛卒如侠言转大将军拓州刺史徴拜雍州别驾周初除司邑下大夫加骠骑大将军开府仪同三司进公迁户部中大夫奸吏隠没或至千万励精发擿数旬内奸盗略尽转工部中大夫掌钱物典李贵悲泣或问之对曰官物多费用裴公清严有名惧遭罪责耳侠许其自首侠尝遇疾沈顿忽闻五鼓便即惊起顾左右曰可向府所苦因此而瘳晋公防曰裴侠危笃而不废忧公闻鼔声病遂愈岂非天祐勤恪也司空宇文贵小司空申征来候侠疾所居第屋不免霜露贵等还言之上为起宅并赐良田十顷奴耕耒粮粟备足搢绅咸以为荣卒于位赠太子少师蒲州刺史諡曰贞河北郡吏民作颂纪清徳焉子祥性忠谨有理剧才少为成都令清不及侠断决过之后除长安令为权贵所惮迁司仓下大夫侠终以毁卒北史赞嵩和廉约居身忠勤奉上人怀其恵吏畏其威虽古之良吏何以加此
　　韩雄字木兰河南东垣人祖景孝文时赭阳郡守雄少敢勇膂力絶人工骑射有将略孝武西迁慷慨有立功志大统初与其属六十余人于洛西举兵数日间众至千人与河南行台杨琚共为犄角每抄掠东魏所向克获东魏洛州刺史韩贤军司慕容绍宗合势讨雄战数十合雄众略尽兄及妻子皆被获乃诣贤军随贤还洛潜欲袭贤事泄遁谒周文于农封武阳县侯遣还乡里更图进取雄招集义众从独孤信入洛阳芒山之役周文命雄邀齐神武于隘道神武怒命三军并力取雄雄突围免除东徐州刺史东魏雍州刺史郭叔略接境颇为边患雄轻将千骑夜入其境伏于道侧遣都督韩仕于略城服东魏人衣服诈若自河阳叛投关西者略出驰之雄自后射再发咸中遂斩略首除河南尹进爵公寻进骠骑大将军开府仪同三司侍中河南邑中正周初进新义郡公赐姓宇文氏明帝二年除都督中州刺史雄久在边具知敌虚实深入不避艰难前后经四十五战虽时有胜负而志气益壮东魏深惮之卒于镇赠大将军五州诸军事諡曰威子禽嗣
　　裴文举闻喜人邃子少忠谨涉猎经史大统十年起家奉朝请周文帝子盛简賔友文举选与诸公子游雅相钦敬未尝戏狎迁著作郎中外府参军恭帝二年赐姓贺兰氏周初袭爵澄城县子齐公宪开幕府为司録宪出镇劒南复为总管府中郎武成二年就加使持节车骑大将军仪同三司蜀土沃饶或劝以利答曰利之为贵莫若安身身安则道隆非货之谓是以不为非恶财也宪矜其贫寠每欲资给之文举恒自谦逊辞多受少保定三年迁绛州刺史廉约自守一遵父邃任正平遗范百姓美而化之总管韦孝寛特相钦重每与谈论不觉膝前于席天和初进骠骑大将军开府仪同三司寻为孝寛柱国府司马六年入为司宪中大夫进爵伯转军司马文举与弟玑友爱玑早亡抚视遗孤逾于己子六年除南青州刺史宣政元年卒于位子胄嗣位至大都督子神安邑通守有子知礼
　　杨字显进正平髙凉人祖贵父猛竝为县令少豪侠有志气魏孝昌中大司马城阳王元徽逃难投藏而免之孝庄立徽复为司马以义烈闻擢拜伏波将军给事中元颢入洛孝庄北度太行及尒朱荣奉帝南讨至马渚具船济王师颢平封肥如县伯加镇逺将军步兵校尉行济北郡事进都督平东将军大中大夫从孝武入关进爵为侯加抚军将军银青光禄大夫周文遣间行诣邺觇察使还称防授通直散骑常侍车骑将军稽胡恃险不賔命慰抚能得边情诱化酋渠多来欵附从攻农拔之微行诣邵郡与土豪王覆怜等密相应防内外俱发拔郡禽守程保及县令等以功授大行台左丞更为经略旬月之间攻拔正平河北南汾二绛建州大宁等诸城以行正平郡事左丞如故齐神武败于沙苑分兵邀截杀伤甚众东雍州刺史司马恭惧威声弃城遁走遂移据东雍州表行建州事威恩夙着所经之处多赢粮附之再击破东魏军大获甲仗东魏遣太保尉景攻陷正平复遣行台薛修义与斛律俱相会敌众渐盛孤军无援谋欲拔还遂伪为周文书云已遣军四道赴援因令人漏泄使所在知之于夜拔走敌不敢迫朝廷嘉其权以全军授建州刺史时东魏以正平为东雍州遣薛荣祖镇之乃先遣竒兵急攻汾桥荣祖尽出城中战士拒守从他道济袭尅之进骠骑将军转正平郡守又击破东魏南绛郡録前后功封郃阳县伯芒山之战东魏将侯景率骑追与仪同常法保同心抗御且战且前景乃引退复授建州刺史镇车箱久从军役未及葬父表请迁诏赠其父车骑大将军仪同三司晋州刺史赠其母夏阳县君竝给仪卫州里荣之齐神武围玉壁别令侯景趣齐子岭率骑迎御景闻至斫木断路者六十余里犹惊而不安遂退还河阳其见惮如此十二年授大都督加晋建二州诸军事进仪同三司寻加开府复镇邵郡十六年改封华阳县侯保定四年迁少师大军围洛阳诏出轵阙镇东境二十余年数与齐人战常克获遂有轻敌之心深入敌境又不设备败降于齐之立勲也有慷慨壮烈之志军败就虏以求茍免时论鄙之朝廷犹録其功不以为罪令其子袭爵
　　裴藻河东人字文芳少机辩有不羇之志为子如太傅主簿消难镇北豫又以为中兵参军入周封闻喜县男除晋州刺史
　　裴鸿闻喜人少恭谨有干略歴官内外周天和初拜郢州刺史转襄州总管府长史赐爵髙邑县侯从卫公直南征败没卒于陈赠丰资遂三州刺史
　　隋
　　裴肃字神封侠子贞亮有才艺少与安定梁毗同志友善天和中举秀才累迁御正下大夫以行军长史从韦孝寛征淮南隋初杜门不出开皇五年授膳部侍郎歴朔州总管长史贝州长史俱有能名仁夀中上书言髙颎天挺良才元勲佐命愿録其大功忘其小过二庶人得罪已久愿各封小国若得迁善渐更增益书奏上谓杨素曰肃忧我家事如此亦至诚也征入朝见于含章殿罢遣之大业中久不得调复杜门后执政希防授永平郡丞甚得夷人心岁余卒夷獠思之为立庙于漳江之浦有子尚贤
　　裴仁基字徳本河东人祖伯凤周汾州刺史父定上仪同仁基少骁武便弓马伐陈以亲卫从先登陷阵拜仪同赐物千段领汉王谅府亲信谅反仁基苦谏见囚谅败超拜护军改授武贲郎将从李景讨蛮向思多于黔安以功进银青光禄大夫击破吐谷浑加金紫光禄大夫获冦掠靺鞨拜左光禄大夫从征髙丽进光禄大夫李密据洛口令为河南道讨捕大使据武牢所得军资即用分赏监军御史萧怀静持仁基长短仁基惧杀怀静归密密以为河东郡公子行俨骁勇善战复以为绛郡公王世充诣偃师求决战仁基曰世充尽鋭而至洛下必虚可分兵守其要路令不得东简精兵三万傍河西出以逼东都世充却还我且按甲世充重出我又逼之如此则我有余力彼劳奔命兵法所谓彼出我归彼归我出数战以疲之多方以误之者也密诸将皆请战仁基苦争不得战遂大败仁基为世充所掳深礼之以兄女妻行俨谋劫世充行俨以兵应之事定然后辅越王侗事觉为世充所杀
　　裴矩字大河东闻喜人讷之子好学有智数世父让之曰汝神识足成才士欲求宦达当资干世之务矩由是留情世事仕齐髙平王文学入周隋文帝为定州总管补记室甚亲敬之忧归召参相府记室事隋初迁给事郎奏舍人事伐陈领元帅记室令与髙颎収陈图籍明年诏巡抚岭南髙智慧汪文进等梗道矩请速进行至南康得兵数千人时俚帅王仲宣逼广州遣其部将周师举围东衡州矩与大将军鹿愿赴之击破大庾岭九栅贼释东衡州据原长岭又击败之遂斩师举进拔广州仲宣惧而溃散矩绥集二十余州署渠帅为刺史县令及还上命升殿谓髙颎杨素曰裴矩以三千弊卒径至南海有臣若此朕亦何忧以功拜开府赐爵闻喜县公赍物二千段除户部侍郎迁内史侍郎请出使説突厥都蓝显戮其妻宇文氏竟如所料史万岁为行军总管出定襄道矩为行军长史破达头于塞外又令抚慰启民还为尚书左丞转吏部侍郎名称职大业初令掌张掖交市事矩诱诸胡令言其国俗山川险易撰西域图记三卷入朝奏之赐物五百段西夷经略咸以委之后迁黄门侍郎复令往张掖引致西蕃至者十余国三年有事于恒岳咸来助祭复往炖煌遣使説髙昌王麴伯雅及伊吾吐屯设等导使入朝及上征吐谷浑次燕支山髙昌王伊吾设与西蕃二十七国谒于道左皆令佩金玉被锦罽焚香奏乐歌舞喧噪复令张掖武威士女盛饰纵观以示中国之盛竟破吐谷浑遣兵戍之进位银青光禄大夫冬矩以朝贡者多请东都大戏乃征四方竒伎异艺陈端门街勒百官及士女纵观又令店肆皆盛酒食邀蛮夷贸易者就坐醉饱而散薛世雄城伊吾矩共往经略还赐钱四十万矩又请反间射匮潜攻处罗后处罗竟入朝赐矩貂裘及西域珍器从幸啓人帐见髙丽使请脇令髙元入朝始建东征之策及伐髙丽领武贲郎将明年复从令兼掌兵事进位右光禄大夫时文武多以贿闻唯矩守常无赃秽之响以是为世所称后安集陇右令曷萨那部掠吐谷浑献策分始毕势以宗女嫁其弟叱吉设拜为南面可汗叱吉不敢受又诱史蜀胡悉互市伏兵马邑斩之十一年北巡有鴈门之役诏宿朝堂以待顾问寻从南幸奏四方盗贼又请銮舆早还后入窦建徳留守洺州与曹旦举山东地归唐授左庶子转詹事户部尚书卒
　　韩擒虎字子通东垣人家新安雄之子也少以胆略称容貌魁岸性好书经史百家略知大防周文见而异之令与诸子游以军功稍迁仪同三司袭爵新义郡公武帝伐齐擒虎説下独孤永业及平范阳加上仪同永州刺史陈人逼光州以行军总管击破之又从平合州隋文帝作相迁利州刺史陈将甄庆任蛮奴萧摩诃等频冦江北屡挫其锋开皇初拜庐州总管委以平陈之任甚为敌所惮及大举伐陈为先锋擒虎领五百人宵济袭采石守者皆醉遂取之进攻姑熟半日而拔次新林江南父老素闻其威信多来谒其将樊巡鲁世真田瑞等相继降陈领军蔡征守朱雀航闻擒虎将至众惧而溃任蛮奴亦弃军降擒虎以精骑直入朱雀门蛮奴防陈人曰老夫尚降诸君何事众皆散遂平金陵时贺若弼亦有功诏晋王曰此二公者朕本委之悉如朕意又下优诏曰申国威于万里宣朝化于一隅使东南之人俱出汤火数百年贼旬日廓清専是公之功也髙名塞于宇宙盛业光于天壤逖听前古罕闻其匹及至京弼与擒虎争功擒虎曰臣以轻骑五百兵不血刃直取金陵降任蛮奴执陈叔寳据其府库倾其巢穴弼至夕方扣北掖门臣启关而纳之安得与臣为比上曰二将俱合上勲于是进位上柱国赐物八千段先是江东谣曰黄斑青骢马发自夀阳涘来时冬气末去日春风始擒虎本名豹平陈又乗青骢马往返时节皆与歌相应云后突厥来朝上谓曰汝闻江南有陈国乎对曰闻之上命左右引诣擒虎前曰此是执得陈国天子者擒虎厉色顾之突厥惶恐不敢仰视其威容如此别封夀光县公真食千户以行军总管屯金城备胡即拜凉州总管俄征还恩礼殊厚无何疾卒子世谔嗣骁捷有父风以杨感事逃奔
　　韩洪字叔明垣曲人擒虎季弟少骁勇善骑射仕周以军功拜大都督从韦孝寛破尉迟迥加上开府封甘棠县侯隋初进爵公开皇九年伐陈授行军总管及陈平晋王广大猎于蒋山有猛兽在围中洪驰马射之应而倒陈氏诸将皆叹服王赐缣百匹寻以功加柱国拜蒋州刺史转廉州刺史令检校朔州总管事寻拜代州总管仁夀元年突厥达头犯塞洪拒之遇于恒安众寡不敌四面搏战身被重创溃围出死者大半杀虏亦倍坐除名大业中拜陇西太守朱崖王万昌乱诏洪平之以功加金紫光禄大夫领郡如故万昌弟仲通复叛又平之还师卒
　　韩僧夀字元庆擒虎母弟亦以勇烈知名周武帝时为侍伯中旅下大夫隋髙祖得政从平尉迟迥有功授大将军封昌乐公邑千户开皇初拜安州刺史转熊州后转蔚州进爵唐陵郡公寻以行军总管击突厥于鸡头山破之坐事免数岁复拜蔚州刺史突厥甚惮之十七年屯兰州明年征髙丽领行军总管还检校灵州总管事从杨素击突厥破之进上柱国改封江都郡公复改新蔡大业五年从幸太原坐事除名寻复位八年卒年六十五有子孝基
　　王通字仲淹龙门人隆子开皇元年始生隆筮之遇坤之师祖杰曰是子必能通天下之志遂名之曰通九年江东平通年十岁隆告以元经之事通再拜受之十八年隆告曰在三之义师居一焉道丧已来师废久矣小子勉旃翔而后集通乃有四方之志受书于东海李育学诗于会稽夏琠问礼于河东关子明正乐于北平霍汲考易于族父仲华不解衣者六岁仁夀三年通既冠慨然有济苍生之心西游长安见隋文帝帝坐太极殿召见因奏太平十二策尊王道推霸略稽今验古帝大悦曰得生几晚天以生赐朕也下其议于公卿公卿不悦通知谋之不用也作东征之歌而归曰我思国家兮逺游京畿忽逢帝王兮降礼布衣遂怀古人之心兮将兴太平之基时异事变兮志乖愿违吁嗟道之不行兮垂翅东归皇之不断兮劳身西飞帝闻而再征之不至大业元年征又不至辞以疾谓所亲曰道之不行欲安之乎退志其道而已乃续诗书礼乐修元经赞易道九年而六经大就门人自逺而至河南董常太山姚义京兆杜淹赵郡李靖南阳程元扶风窦威河东薛收中山贾琼清河房元龄钜鹿魏征太原温大雅颍川陈叔达等咸称师北面受王佐之道焉他往来受业者千余人其教兴于河汾雍雍如也大业十年尚书召署蜀郡司戸不就十一年以著作郎国子博士征竝不至十三年有疾召薛收谓曰吾梦顔回称孔子之命曰归休乎殆夫子召我也何必永厥龄吾不起矣寝疾七日而终门弟子数百人防议曰吾师其至人乎续诗书正礼乐修元经赞易道圣人之大防天下之能事毕矣仲尼既没文不在兹乎易曰黄裳元吉文在中也请諡曰文中子丝麻设位哀以送之子二长曰福郊少曰福畤
　　裴脊叔业五世孙始自闻喜徙稷山大业中为淮安司户参军涖政仁爱贼不忍害护送还乡
　　裴文安闻喜人仁夀中为汉王谅总管府兵曹谅反文安説谅曰井陉以西是王掌幄之内山东士马亦为我有宜悉发之分遣赢兵守要路仍令随方略地率其精鋭直入蒲津文安请为前锋王以大军继后风行电击顿于灞上咸阳以东可指挥而定关中兵不暇集羣情离骇我即陈兵号令谁敢不从旬日之间事可定矣谅大悦署文安为柱国如其计部署诸将未至蒲津百余里谅忽改图令纥单贵断河桥守蒲州而召文安文安至曰兵机诡速本欲出其不意王既不行文安又退使彼计成大事去矣未几炀帝使杨素将兵击谅谅败降于素



　　山西通志卷一百三十二
&lt;史部,地理类,都会郡县之属,山西通志&gt;
　　钦定四库全书
　　山西通志卷一百三十三
　　人物【三十三】
　　绛州
　　唐
　　敬君绛州绛人北齐尚书右仆射显儁曾孙也累功歴骠骑将军封黔昌侯以屯营兵守元武门承干车骑将军冯立巢王亲将谢叔方率兵攻元武门殊死鬭君挺身出或曰事未可判当按兵待变成列而鬭可也不从与中郎将吕世衡呼而进皆战殁王首示叔方叔方下马恸亦出奔明日自归太宗曰义士也置之俄而立又至帝让曰汝离我兄弟罪一也杀我将士罪二也何所逃死答曰出身事主当战之日不知其他因伏地悲不自胜帝亦劳遣之
　　薛仁贵绛州龙门人少业田往见将军张士贵应募至安市会郎将刘君卬为高严所围仁贵驰救之斩贼将系首马鞍贼皆慑伏由是知名师攻安市城莫离支遣高延寿等率兵二十万拒战倚山结屯太宗命诸将分击仁贵恃骁悍欲立竒功乃着白衣自标显持防腰鞬两弓呼而驰所向披靡军乘之贼遂奔溃上望见遣使驰问白衣者谁曰薛仁贵上召见嗟异赐金帛口马甚众授游击将军云泉府果毅令北门长师还上曰朕旧将皆老欲擢骁勇付阃外事莫如卿朕不喜得辽喜得虓将迁右领军中郎将高宗幸万年宫山水暴至夜突元武门宿卫皆散仁贵曰当缓急安可惧死登门大呼上遽出乘高俄而水入寝上曰赖卿以免始知有忠臣也赐御马苏定方讨贺鲁仁贵上疏曰泥熟不事贺鲁为其所破虏系妻子王师有于贺鲁部落转得其家口者宜悉取以还厚加赉遣使百姓知贺鲁为暴而陛下至徳也上纳之遂还其家属泥熟请随军効死显庆三年诏副程名振经略高丽破之于贵端城斩三千级明年与梁建方契苾何力遇高丽将温沙多门战横山独驰入射皆应仆又战石城有善射者多杀官军仁贵怒单骑突击贼弓矢俱废遂生擒之俄与辛文陵破契丹于黑山执其王阿卜固拜左武卫将军封河东县男诏副郑仁泰为铁勒道行军总管将行宴内殿上曰古称穿七札卿试以五甲射之仁贵一发洞贯更取坚甲赐之时九姓众十余万令骁骑数十来挑战仁贵发三矢辄杀三人虏气慑皆降悉坑之转讨碛北余众擒伪叶护兄弟三人以归军中歌曰将军三箭定天山壮士长歌入汉关九姓遂衰干封初高丽泉男生内附遣厐同善高偘往慰纳弟男建拒弗纳乃诏仁贵率师援同善至新城夜为虏袭仁贵击之斩数百级同善进次金山虏不敢前高丽乘胜进仁贵击虏断为二斩馘五千拔南苏木防苍岩三城遂会男生军手诏劳勉仁贵负鋭提卒二千进攻扶余城诸将以兵寡劝止仁贵曰在善用不在众身遇贼破杀万余人拔其城因旁海略地与李勣军合扶余降它四十城相率送款威震辽海诏率兵二万与刘仁轨鎭平壤拜本卫大将军封平阳郡公检校安东都护移治新城抚孤存老检制贼盗随材任职褒崇节义髙丽士众皆欣然忘亡咸亨元年命为逻娑道行军大总管率将军阿史那道眞郭待封击吐蕃以援吐谷浑待封耻居其下颇违节制初军次大非川将趋乌海仁贵曰乌海地险而瘴吾入死地可谓危道然速则有功迟则败今大非岭寛平可置二栅悉内辎重畱万人守之吾倍道掩贼不整灭之矣乃约赍至河口遇贼破之多所杀掠获牛羊万计进至乌海城以待后援待封初不从领辎重踵进吐蕃率众二十万邀击粮仗尽没待封保险仁贵退军大非川吐蕃益兵四十万来战遂败与论钦陵约和乃得还吐谷浑没坐除名寻起鸡林道总管复坐事贬象州赦还上思其功乃召见曰今辽西不宁州路絶卿安得高枕不为朕指麾邪于是拜州长史右领军卫将军检校代州都督击突厥元珍于云州突厥问曰唐将为谁曰薛仁贵突厥曰吾闻薛将军流象州死矣安得复生仁贵脱兜鍪见之突厥相视失色下马罗拜稍稍遁去仁贵因进击大破之斩首万级获生口三万牛马称是永淳二年卒年七十赠左骁卫大将军幽州都督官给轝防丧还
　　裴琰之绛州闻喜人永徽中为同州司户参军年甚少刺史李崇义内轻之镌谕曰同吏事繁子盍求便官毋留此琰之唯唯吏白积案数百崇义让使趣断琰之曰何至逼人乃命吏连纸进笔为省决一日毕既与夺当理而笔词劲妙崇义惊曰子何自晦成吾过邪由是名动一州号霹雳手后为永年令有惠政吏刻石颂美以仓部郎中病废卒
　　裴行俭字守约绛州闻喜人仁基子幼防补文生贞观中举明经调左屯卫仓曹参军大将军苏定方谓曰吾用兵世无可教者今子也贤乃尽畀以术迁长安令武昭仪将立与长孙元忌禇遂良秘议语泄左除西州都督府长史麟徳二年累擢安西都防西域诸国多归附召为司文少卿迁吏部侍郎与李敬马载同典选有能名时号裴马行俭始设长名榜铨注等法又定州县升降资拟高下为故事上元三年出为洮州道左二军总管改秦州右军仪鳯二年十姓阿史那都支及李遮匐诱蕃落以动安西诏讨之行俭曰吐蕃方炽敬失律审礼丧元安可更生事今波斯王死其子泥湼师质京师如遣使立之即路出二蕃权以制事可也诏册送波斯王且为安抚大食使径莫贺延碛风砾书冥导者迷将士饥乏行俭止营致祭令曰水泉非逺众少安俄而云彻风恬行数百步水草丰美后来者莫识其处众皆惊以方汉贰师将军至西州诸蕃郊迎行俭召豪杰千余人自随言大热未可进宜驻军须秋都支觇知之不设备行俭徐召四鎭酋长伪约畋曰吾念此乐未始忘孰能从吾猎于是子弟愿从者万人乃隂勒部伍数日倍道进去都支帐十余里先遣问安否外若闲暇非讨袭者又使人趣召都支都支本与遮匐计及秋拒使者已而闻军至仓卒不知所出率子弟五百余人诣营谒遂擒之是日传契箭召诸部酋长悉来请命并执送碎叶城简精骑约赍袭遮匐道获遮匐使释令前往谕其主并言擒都支状遮匐乃降将吏为刻石碎叶城以纪功俘至上亲劳宴曰行俭提孤军深入万里兵不血刃而叛党擒夷可谓文武兼备矣其兼授二职即拜礼部尚书兼检校右卫大将军调露元年突厥阿史徳温傅叛单于管二十四州应之众数十万都防萧嗣业败死诏行俭为定襄道行军大总管讨之率太仆少卿李思文营州都督周道务部兵十八万合西军程务梃东军李文等总三十余万旗帜亘千里咸节制之先是嗣业馈粮数被冦钞军馁死行俭因诈为粮车三百乘伏壮士伍辈赍陌刀劲弩以羸兵挽进又伏精兵踵其后冦果掠车羸兵走贼驱就水草解鞍牧马取粮车中而壮士突出伏兵至杀获几尽自是粮车无敢近者大军次单于北暮立营堑壕既周更命徙营髙冈吏白士安堵不可扰不听促徙之比夜风雨暴至前占营所水深丈余众莫不骇叹问何以知之行俭曰自今第如我节制毋问我所以知也贼拒黑山数战皆败行俭纵兵前后杀虏不胜计伪可汗泥熟匐为其下所杀持首来降又擒大首领奉职而还余党走狼山阿史那伏念伪称可汗复与温傅合明年行俭还总诸军顿代州之陉口纵反间説伏念令与温傅贰伏念密送款且请温傅自効行俭秘不布密以闻后数日烟尘涨天而南斥候惶骇行俭曰此伏念执温傅来降也且受降如受敌乃敕严备遣单使往劳既而果降突厥余党悉平上悦遣戸部尚书崔知悌劳军初行俭许伏念以不死侍中裴炎害其功卒议斩伏念及温傅于都市行俭功不録封闻喜县公行俭叹曰浑濬之事古今耻之但恐杀降则后无复来矣遂称疾不出永淳元年复为金山道大总管未行卒年六十四赠幽州都督諡曰献诏遣官防视家事子孙能自立乃停中宗初再赠扬州大都督行俭工草为营阵部伍料胜负别器能等四十六诀通隂阳厯术每战豫道胜日善知人在吏部见苏味道王剧曰二君后皆掌铨衡李敬盛称王勃杨炯卢照邻骆賔王之才行俭曰士之致逺先器识后文艺如勃等虽有才而浮躁露岂享爵禄者哉炯颇沈黙可至令长余皆不得其死所引偏裨若程务挺张防朂崔智王方翼党金毗刘敬同郭待封李多祚黒齿常之类为世名将傔奏至刺史将军者数十人尝赐马及珍鞍令史私驰马马蹶鞍坏惧而逃召还之不加罪初平都支遮匐获瓌寳不赀有玛瑙盘广二尺文彩粲然军吏趋跌盘碎惶怖叩头流血行俭笑曰尔非故也何至是色不少吝上赐都支资产皿金三千余物橐驼马牛称是分给亲故洎麾下数日辄尽
　　裴炎字子隆绛州闻喜人寛厚寡言笑有竒节补文生休澣读书不废尝以业未就辞荐服勤十年尤通左氏春秋举明经及第补濮州司仓参军歴御史起居舍人寖迁黄门侍郎调露元年同中书门下三品进拜侍中上幸东都留皇太子京师以炎调防太子监国诏炎与刘齐贤郭正一于东宫平章政事及中宗立改中书令以令执政事笔徙政事堂于中书省中宗欲以后父韦元贞为侍中及授乳媪子五品官炎固执不从由是豫王嗣立以定防功封永清县男武承嗣请立七庙追王其先炎谏曰为天下母宜存至公不容追王祖考示自私且独不见吕氏事乎承嗣乂欲害韩王元嘉鲁王灵防炎固争未几赐爵河东县侯炎谋乘武后出游龙门还政于上会久雨不出徐敬业兵兴议讨之炎曰今若复子明辟贼不讨而解御史崔詧搆之捕送狱凤阁侍郎胡元范曰炎社稷臣有功于国悉心事上天下所知臣明其无异图纳言刘齐贤左卫率蒋俨继辨之竟被害于都亭驿炎被劾卒不折节籍其家无儋石之赢睿宗初赠太尉益州大都督諡曰忠
　　裴伷先闻喜人炎从子防太仆丞后坐流岭南因上变求面陈得失后召见盛气待之曰炎法当诛尚何道对曰陛下唐家妇今虽临朝当责任大臣须东宫年就德成复子明辟奈何遽王诸武炎为唐忠臣而戮逮子孙海内愤怨臣愚谓宜还东宫罢诸武权不然豪杰乘时而动不可不惧命杖之长流瀼州又流北廷五年赀至数十万自北廷属京师多其客诇事十常知七八时诏慰安流人实命杀之伷先前知逃奔遂械系狱都护以状闻防更遣使安抚十道繇是伷先得不死中宗复位求炎后授太子詹事亟迁秦桂广三州都督坐累免后擢范阳节度使大原京兆尹奏罢畿县员外及试官进工部尚书年八十六以东京留守累封翼城县公卒官
　　裴居道绛州闻喜人隋兵部侍郎镜民孙以女为太子妃则天时歴位纳言内史太子少保封翼国公载初元年为酷吏所陷下狱死
　　王剧通孙勃兄也长寿中为凤阁舍人寿春等五王出阁有司具仪忘载册文羣臣已在乃悟其阙宰相失色剧召五吏执笔分占其辞粲然皆毕人人嗟服寻加文馆学士兼知天官侍郎始裴行俭典选见剧与苏味道曰二子者皆铨衡才至是语验剧用刘思礼为箕州刺史思礼潜谋剧与兄泾州刺史勔及助皆遇害神龙初诏复官
　　裴守眞绛州稷山人后魏冀州刺史叔业六世孙眘子少孤母丧哀毁举进士六科连中累调干封尉永淳初旱悉廪禄奉姊及诸甥与妻息恶食不赡也授太常博士善容典时谓才称其官高宗将封嵩山诏诸儒议射牲事守眞奏前祀一日射牲则早于事及日则晚不逮事古今异宜恐不可行时破军庆善二乐舞入上常立以视须乐阕乃坐守眞言二舞诚袓宗盛徳然古无天子立观者化育诒庇孰非厥功不应鼓舞别申严奉诏可议干陵礼讨按故事称情为文咸适所宜时人服其得礼天授中为司府丞覈狱多裁恕全免数十姓拂武后旨出为汴州司马累迁成州刺史政不务威严吏民两怀之徙宁州送者千数出境尚不止长安中卒赠戸部尚书
　　薛讷字愼言仁贵子起家城门郎迁蓝田令富人倪氏讼息钱来俊臣受赇发义仓粟数千斛偿之讷曰义仓本备水旱安可私一家报上不与后武后以讷世将诏摄左威卫将军安东道经略使对同明殿具言突厥借言庐陵王若东宫无动贼不讨而解后纳其言俄迁幽州都督安东都护改并州长史检校左卫大将军讷久处边有战功开元初讲武新丰为左军节度时唯左军与解琬军不动上令轻骑召之至军门不得入礼成尤见慰劳明年契丹奚突厥连和讷建议请讨诏帅众二万出檀州时方暑讷曰夏草荐茂羔犊方息不费馈饟因盗资振国威灵不可失也诏听讷言而授紫微黄门三品以重之师至滦河尽亡其军坐夺官爵俄而吐蕃坌达延乞力徐等众十万冦临洮诏讷白衣摄羽林将军为陇右防御使与王晙击之追及贼战武阶驿犄角破其众尾北至洮水又战长城堡杀虏数万擒其酋六指乡弥洪悉收所掠及仗械不赀时上欲自将北伐及讷大克乃止命紫微舍人倪若水即军陟功状拜左羽林大将军复封平阳郡公以次子畅为朝散大夫又授凉州鎭军大总管赤水建康河源边州皆节度俄为朔方行军大总管久之致仕卒年七十二赠太常卿諡曰昭定讷性沈勇寡言其用兵临大敌益壮弟楚玉开元中范阳节度使长子征亦拜羽林将军
　　薛季昶绛州龙门人武后时上书自布衣擢监察御史左迁平遥尉复拜御史屡按狱如防擢给事中夏官郎中侯味虚讨契丹不利妄言贼有蛇虎导军拜季昶河北道按察使驰至军斩味虚威震北方稾城尉吴泽射杀驿使髠民女髪为髢州不能劾季昶杖杀之然后布恩信甄表善良自给事中数月为御史中丞入为雍州长史迁文昌左丞为洛州长史预诛张易之等劝桓彦范曰二凶虽诛产禄犹在请除诸武彦范不能断季昶叹曰吾无死所矣以功进戸部侍郎五王失柄出为荆州长史贬儋州司马具棺沐浴仰药死葬昭州睿宗初赠左御史大夫赐一子官季昶刚烈敦爱故旧尤敬礼有名士
　　裴子余守眞子事继母孝中明经补鄠尉同舍李朝隠程行谌以文法称而子余以儒显长史陈崇业曰兰菊异芬胡有废者景龙中为左台监察御史司农卿赵履温奏籍番戸为奴婢子余曰官戸以恩原为番戸且今又子孙可抑为贱乎履温倚宗楚客子余执对不挠遂诎其议开元初累迁冀州刺史为政惠裕人称有恩入为岐王府长史卒諡曰孝时程行谌諡贞中书令张説叹曰二諡可无愧矣子余居官清家闱友爱兄弟六人皆有志行云
　　裴耀卿字焕之守贞子数岁能属文擢童子举稍迁秘书省正字相王府典籖更直备顾问府中号学直王即位授国子主簿累迁长安令旧有配戸和市法耀卿责豪门坐贾预给以直絶僦欺之弊及去人思之为济州刺史济地广而戸寡会东巡置三梁十驿科敛均省为东州知顿最上次宋州宴从官欢甚谓张说曰济州刺史裴耀卿上书数百言至曰人或重扰即不足以告成朕置书座右以自戒此其爱人也俄徙宣州前此大水河防坏躬护作役未讫诏徙官惧功不成不即宣而抚巡饬厉愈急隄成发诏去济人为立碑颂德歴冀州入拜戸部侍郎开元二十年副信安王袆讨契丹又持帛二十万赐立功奚官耀卿曰币涉冦境不可以不备令先与期而分道赐之一日毕突厥室韦果邀险来袭耀卿已还迁京兆尹明年秋雨害稼上将幸东都召问所以救人者耀卿曰陛下既东巡百司毕从则太仓三辅可遣重臣分道赈给自东都益广漕运以实关辅关辅既实则乘舆西还事蔑不济且国家大本在京师但秦地狭水旱易匮往贞观永徽时禄廪者少歳漕粟二十万略足今用度寖广运数倍且不支故数东幸以就厫粟为国大计臣愿广陜运道使京师常有三年食虽水旱不足忧今天下输丁约四百万使丁出百钱为陜洛漕费又益半为营窖用分纳司农河南陜州又令租米悉输东都从都至陜河益湍沮若广漕路变陆为水所支尚赢万计且河南租船候水始进吴工不便河漕处处停留易生隐盗请置仓河口以纳东租然后官自愿载分入河洛度三门东西各筑厫仓自东至者东仓受之三门迫险则傍河凿山以开车道运十数里西仓受之度宜徐运扺太原仓趋河入渭更无留阻可减费钜万上然其计拜黄门侍郎同中书门下平章事充转运使乃置河隂集津三门仓引天下租由盟津泝河而西三年积七百万石省运费三十万缗或请以缗钱纳于上答曰是谓以国财求宠其可乎勅吏为和市费迁侍中二十四年以尚书左丞相罢封赵城侯夷州刺史杨濬以赃杖六十流古州上言刺史县令异诸吏为人父母风化所瞻今使裸躬受笞事太逼辱恐非崇守长劝风俗意又杂犯扺死无杖刑必三覆后决今非时不覆或天其命非所以寛宥之也凡大暑决囚多死秋冬乃有全者请今贷死决杖会盛夏生长时并停则有再生之实时特进盖嘉运破突骑施还诏为河西陇右节度使嘉运以新立功日酣遨未赴屯耀卿言嘉运精劲勇烈诚有余然臣见其夸言骄色窃忧之恐不足以立事茍不易帅宜严诏申约以督其行乃促嘉运诣部卒无功还天寳初进尚书左仆射俄改右仆射而李林甫代之上曰耀卿常服以赞者主事导唱林甫黙然惭居一歳卒年六十三赠太子太傅諡曰文献子综吏部郎中
　　裴行立守眞孙重然诺举动有法母亡泣血几毁以军劳累授沁州刺史迁卫尉少卿口陈愿治民除河东令寛猛时当由蕲州刺史迁安南经略使环王国叛人李乐山来乞兵不受命部将杜英防讨斩之归其孥蛮人悦服英防及范廷芝皆谿洞豪也行立隂把其罪贷之许自効故能得英防死力廷芝尝休沐久不还行立约曰异时复然尔且死后逾期笞杀之于是威声风行徙桂管观察使黄家洞贼叛讨平之俄为安南都防召还道卒年四十七赠右散骑常侍
  </div>
  <div class="pagination">
   <a href="山西通志_page453.html">
    上一页
   </a>
   <span>
    ...
   </span>
   <a href="山西通志_page449.html">
    449
   </a>
   <a href="山西通志_page450.html">
    450
   </a>
   <a href="山西通志_page451.html">
    451
   </a>
   <a href="山西通志_page452.html">
    452
   </a>
   <a href="山西通志_page453.html">
    453
   </a>
   <span class="current-page">
    454
   </span>
   <a href="山西通志_page455.html">
    455
   </a>
   <a href="山西通志_page456.html">
    456
   </a>
   <a href="山西通志_page457.html">
    457
   </a>
   <a href="山西通志_page458.html">
    458
   </a>
   <a href="山西通志_page459.html">
    459
   </a>
   <span>
    ...
   </span>
   <a href="山西通志_page455.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
