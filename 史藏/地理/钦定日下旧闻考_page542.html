<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 542 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 542 页/共 698 页</h1>
    <div class="content">时所置以应甲乙生气云作神木謡天三巽一含精腴深山大泽连林扶寿突灵椿忘荣楛所乐不存 
屣弃渠远辞南海来燕都甲乙青气镇权舆是称神木众木殊春明旧迹久闻予便中一览城东隅长 
六丈余卧通衢围乃不可规短模岿然骑者能蔽诸四百春秋一瞬夫雨淋日炙风吹敷枝干剥落摧 
皮肤隙孔瞋菌郁缪纡为想怀材昔奥区凌云概日垂扶疎翩集不胫曰人乎天也将以为贞符试看 
虚中巨查如尧年贯月历劫余生育盛德厘皇图原巡抚都御史朱之冯墓在广渠门外顺天府志原 
蒯彻墓在广渠门外八里庄古埠髙可四尺墓前有井燕都游览志朱彛尊原按于钦齐乗蒯彻墓在 
临淄东二里汉书彻范阳人髙祖曰彻齐辨士故卒葬此未审孰是增晋张华墓在大兴县东南六十 
里大清一统志 

 

钦定日下旧闻考卷八十九 

 

 

钦定日下旧闻考卷八十九举正 

 

欧阳原功中书右丞相政绩碑原书脱末二句都水在唐虞为泽虞句脱都字今俱増 

 

 

钦定日下旧闻考卷八十九举正 


钦定四库全书 

钦定日下旧闻考卷九十 

郊垧南一 

 

嘉靖三十二年十月京师外城成正阳外门名永定崇文外门名左安宣武外门名右安春明梦余录 
臣等谨按永定左安右安三门外皆郊南地今谨依此三门方位所値及朱彛尊原书次第分晰编载 
至现在城坊所辖间有数处参入广渠广宁二门外地者则另编入郊东西卷内以清界限庶几四至 
了然可按帙而稽矣又按朱彛尊原书内载南海子各条其地为今南苑已恭载苑囿门兹编次郊南 
例不复叙原大定四年十月命都门外夹道重行植柳各百里金史地理志此条原在宫室门今移改 
增燕墩在永定门外半里许官道西恭立御碑台恭勒御制帝都篇皇都篇其制甃砖为方台髙二大 
许北面西偏门一以石为之由门历阶而上数十级至台顶缭以周垣碑立正中形方而长下刻诸神 
像顶刻龙纹面北恭镌御制帝都篇面南恭镌御制皇都篇均清汉书五城册增乾隆十八年御制帝 
都篇有序帝都者唐虞以前都有地而名不着夏商以后始各有所称如夏邑周京之类是也王畿乃 
四方之本居重驭轻当以形势为要则伊古以来建都之地无如今之燕京矣然在徳不在险则又巩 
金瓯之要道也故序大凡于篇天下宜帝都者四其余偏隘无足称轩辕以前率荒略至今涿鹿传遗 
城丰镐颇得据扼势不均方贡洛乃营天中八达非四塞建康一堑何堪凭惟此冀方曰天府唐虞建 
极信可征右拥太行左沧海南襟河济北居庸叶会通带内辽海外云帆可转东吴秔幅员本朝大无 
外丕基式廓建两京北京顺天府盛京奉天府我有嘉宾岁来集无烦控御联欢情金汤百二要在德 
兢兢永朂其钦承增乾隆十八年御制皇都篇有序皇都者据今都会而为言约形势则若彼详沿革 
则若此盖不如研京十年练都一纪鸿篇巨作纂组雕龙若夫文皇传十首之吟宾主构一篇之藻节 
之中和固所景仰归于暌遇亦用兴怀俊逸清新古人蔑以加矣还淳返朴斯篇三致意焉惟彼陶唐 
此冀方上应帝车曰开阳轩辕台榭虽莫详职方有幽无徐梁要之幅员长且广叶山河襟带具大纲 
列国据此士马强可以雄视诸南邦辽金以来始称京叶阅今千载峩天阊地灵信比长安长玉帛奔 
走来梯航储胥红朽余太仓天街十二九轨容叶八旗居处安界疆朱楼甲第多侯王槐市陆海无不 
藏富乎盛矣日中央是予所惧心彷徨原世祖中统十二年于丽正门东南七里建祭台设昊天上帝 
皇地祗位自是国有大典礼皆即南郊告谢成宗即位始为坛于都城南七里自世祖混一六合至文 
宗凡七世而南郊亲祀之礼始克举焉元史祭祀志臣等谨按据元史元郊坛在丽正门东南七里其 
地当在今永定门外原至元二十四年田忠良请建郊坛于国南元史本传上二条原在宫室门移此 
增凉水河通南海子乃所以宣泄海子所出之水大兴县志臣等谨按良乡县南亦有凉水河水经谓 
之乐水与都城外之凉水河异派此河源出右安门外西南凤泉东流经万泉寺分为二支一南经草 
桥一北经广恩寺俱东注永胜桥复合为一东南流至小红门之西入南苑汇一亩泉及三海子诸水 
由五空桥出经马驹桥东流至张家湾入潞河乾隆三十八年奉命疏浚共修河道八千余丈恭绎御 
制凉水河诗详注原委及疏浚事宜谨载卷内又按马驹桥亦称宏仁桥乾隆三十八年修建桥闸御 
制重修碑文并桥记具纪水道分合所自因其地隶通州谨编入京畿通州条下增凉水河在宛平县 
南由水头庄泉发源东流入南苑内经马驹桥又东径通州南曰南新河至张家湾城南入白河大清 
一统志增乾隆三十九年御制凉水河作凉水出凤泉玉泉各别路源出京西南分流东南注凉水河 
出右安门西南凤泉东流经万泉寺分为二支一自南经草桥曲折东注一自北经广恩寺曲折东注 
至永胜桥复汇为一东南流循南苑缭垣而来至小红门之西入苑墙束南流经沙底桥折而南历头 
闸至二闸一亩泉之水自西来汇之又南而东至鹿圈村三海子以上之水自西南来注之又东南流 
至五空桥出苑墙经马驹桥迤东行至张家湾入潞河此凉水河之经流与玉泉之贯绕京城入通惠 
河者各不相涉也岁久未疏剔率多成沮洳漫溢阻道途徃来颇致误自右安门至永定门地势洼下 
毎遇霖潦輙漫溢阻旅途岁久未治积成沮洳迩年以来清厘水道出内帑简大臣董其事自凤泉至 
南苑进水栅口浚河三千余丈又自栅口至马驹桥浚河五千余丈修建桥闸凡九新建闸五以资节 
宣于是凉水河之水乃得安流无患其浚河之土则于右安门外培筑甬道一千余丈以便行人河两 


岸旧有稻田数十顷又新辟稻田九顷余均资灌溉之利或云其地似江乡风景者不知余之意期于 
农旅俱受其益并非藉此为点缀也王政之一端未可置弗顾迩年治水利次第修斯处建闸蓄其微 
通渠泻其怒有节复有宣遂得成川巨川傍垦稻田更赖资稼务南苑红门外历览欣斯遇或云似江 
乡宁饰江乡趣兴农利旅然永言识其故臣等谨按凉水河御制诗恭立石于南苑大红门外原邵经 
邦经凉水河作凉水河边路依稀似故乡野亭穿径窄溪柳夹川长隔岸闻新曲回车露浅妆乗春且 
随意莫负碧霞觞宏艺录原在城市门今移改增南苑大红门外有碧霞元君庙京城寺院册臣等谨 
按大红门外碧霞元君庙土人呼为南顶乾隆三十八年发帑重修前殿奉碧霞元君额曰神烛碧虚 
中殿奉东岳额曰神功出震后殿奉斗姥额曰妙握璇杓门外二坊左曰广生曰长养右曰群育曰蕃 
滋俱皇上御书原崇宁观在府南一十里明一统志臣等谨按崇宁观今无考原驸马都尉巩永固墓 
在永定门外大兴县志臣等谨按巩永固于顺治十年赐谥忠烈墓今无考补零陵陈公纯德以御史 
殉甲申之难楚人瘗之湖南会馆侧京山贫士秦嘉系训蒙京师积馆榖三十余金买地于永定门外 
葬之立石表其墓蓟邱杂抄臣等谨按陈纯德于乾隆四十一年赐谥节愍墓今无考原韦公寺在左 
安门二里武宗朝内侍韦霦建赀竭不能竟诏水衡佐焉赐额宏善寺寺东行一折有堂堂三折有亭 
亭后假山亭前深溪溪里许芦荻满其中寺南观音阁苹婆一株髙五六丈寺内西府海棠二株左右 
列寺后有柰子树花时人多负几案携酒肴饮树下暮则就宿于寺帝京景物略臣等谨按宏善寺在 
左安门外迤东魏村社正德中太监韦霦建俗呼韦公庄今园亭已圮海棠苹婆柰子俱无存惟假山 
深溪在耳寺后有静观堂五楹尚修洁西壁有康熙初禹之鼎画双鹤图东壁有陈奕禧书徐渭画鹤 
赋原韦公庄寺馆俱新整而临流一亭尤为游屐所凑隔里许有柰子古树婆娑数亩春时花开望之 
如雪三夏叶特繁密列坐其下烈日不到公安袁宏道尝谓戒坛老松显灵宫柏城南柰子可称卉木 
中三绝云长安客话原韦氏别业四围多水荻花芦叶寒雁秋风令人作江乡之想燕都游览志增宏 
</div>
    <div class="pagination">
<a href="钦定日下旧闻考_page541.html">上一页</a><span>...</span><a href="钦定日下旧闻考_page537.html">537</a><a href="钦定日下旧闻考_page538.html">538</a><a href="钦定日下旧闻考_page539.html">539</a><a href="钦定日下旧闻考_page540.html">540</a><a href="钦定日下旧闻考_page541.html">541</a><span class="current-page">542</span><a href="钦定日下旧闻考_page543.html">543</a><a href="钦定日下旧闻考_page544.html">544</a><a href="钦定日下旧闻考_page545.html">545</a><a href="钦定日下旧闻考_page546.html">546</a><a href="钦定日下旧闻考_page547.html">547</a><span>...</span><a href="钦定日下旧闻考_page543.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
