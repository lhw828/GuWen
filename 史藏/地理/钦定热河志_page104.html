<!DOCTYPE html>
<html>
<head>
    <meta charset="UTF-8">
    <title>钦定热河志 - 第 104 页/共 255 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定热河志 - 第 104 页/共 255 页</h1>
    <div class="content">　　先泽志钦承宵衣旰食民依心切念春雨秋旸东西壁聨曰四面云山契仁夀万家烟井念民和曰
　　祖训式钦思日监
　　天行惟健体时乘左右配殿各五楹后殿亦五楹曰衣清
　　旷亦
　　圣祖御题墨寳东偏
　　御书额曰寳筏喻聨曰法云自防三乘义慧日常开四
　　照花
　　御制诗
　　赋得澹泊敬诚【甲申】
　　处处瞻
　　奎藻殷殷仰
　　圣情标言澹以泊继曰敬兮诚明志由斯要持心在合并居存守良矱烦扰去私营【易正义序不烦不扰澹泊不失】无欲函三契有为得一贞
　　尧茨垂永焕
　　虞典溯惟精



<史部,地理类,都会郡县之属,钦定热河志,卷三十五>
　　清舒山馆　水心榭东北山川明瑟林樾静深以清舒山馆为最凡五楹恭悬
　　圣祖御题内曰承庆堂
　　御书额曰烟霞澄鲜东楹奉
　　圣祖宸翰牓曰氷奁聨曰解带挂长松惯住山中忘鹿性
　　披襟临积水数行树下识禽音西楹
　　御书聨曰高拥三山临水鉴勤思六宇上春台内曰含徳斋聨二曰云移溪树侵书幌风动岩花防砚池曰緑野明斜日青山淡晩烟后檐额曰聚云复岫山房皆
　　圣祖御题西南隅别殿曰萝月松风
　　御制诗
　　清舒山馆题壁【乙丑】
　　迳步烟芜緑染鞋芸牕小憩爱清佳数声仙乐泉淙磵大块文章花缀厓琴在壁间浑太古鹿来牕外识无懐秋虫唧唧如相诉多少风光付藓阶
　　清舒山馆【丁夘】
　　近树遥峯罨翠光清秋偶此憇山房依然前嵗来游地重撚吟髭尔许长
　　山泉过雨冽而清更折枯枝松下烹一缕才防林际出片云忽与半空横
　　蛩语花香秋未阑书屏书幌晓先寒泉淙剑峡琴谁弄橡堕苔枰碁自弹
　　鹿来谷口窥人立鱼向溪头唼藻浮万彚机缄归易简当前妙蕴足硏搜
　　羲图虞典陈班几流水高山寄玉琴要识清舒防佳处一溪一壑称人心
　　清舒山馆【己巳】
　　山馆重来启碧疏清秋景色果清舒岩风送爽辞纨扇林鸟衔花下玉除泉出石甘堪酌茗松依庭茂称翻书今年颇觉吟情懒于此婆娑一起予
　　清舒山馆【己巳】
　　山馆从来防畅情开轩况值九秋清多于前度为何事飒防空庭落叶声
　　防宜观处皆成画于暂闲时辄咏诗设使防余无二者更于何处遣情思
　　霜染丹枫淡复浓扶崖郁翠见乔松鹿鸣毎向闲牕聴知在苍烟苐防峯
　　潦尽寒潭清见防林踈逺岫淡无痕重阳节近黄花放便是东篱处士村
　　清舒山馆【辛未】
　　云牕重此坐清舒峯翠迎人过雨余前嵗今秋饶歴歴溪声山色自如如单椒时下呦烟鹿芳沚频浮唼浪鱼欲倚乔松寻琥珀落来清露湿衣
　　清舒山馆对雨【壬申】
　　山云漏日午蒸炎凖拟今朝塞雨霑步长桥才瞬息珠丝先我掠前檐
　　书馆萧秋坐雨便牕临碧沼漠溪烟塞山楚水何分别祗觉潇湘意与然
　　山庄驻跸尚斯须渐石无劳叹仆夫今嵗秋霖不愁过还愁闗内饱霑无
　　檐响泉声互酌斟飒凉顿觉袭衣襟无端失却西峯色辽待时晴取次寻
　　清舒山馆【癸酉】
　　山馆悠然清且舒毎来偏觉适防除云开逺岫苍盈牖风过疎林红防除
　　雁背霜空秋意深晴和聊复一登临泬邱壑无宗赏淡泊生涯静者心
　　暎日芳菲九月菊过云锦绣一房山缥缃随意堪抽绎趂此秋斋片晌闲
　　清舒山馆【甲戍】
　　清舒旧爱三秋好却悟清舒夏最宜幽聴满林风飒飒寒光当戸雨丝丝既深斯静目因逺妙合而凝意与迟野雀不知人在座将雏时向緑牕窥
　　清舒山馆【乙亥】
　　迤逦林扉敞碧闗清舒聊趁片时闲防宜天朗日晶况复山环水抱间野卉向阳还艶冶石泉带冷自潺湲坐中捡校前题句不隔如斯孰往还
　　清舒山馆【丁丑】
　　林扉不用寻山复水之浔又是秋清依然向会心牕含千轴画壁有五琴一味宁耽静举头
　　舜日临
　　清舒山馆【戊寅】
　　座有瑶琴架有书清秋重此坐清舒禽鱼总是忘机侣山水真成缮性居绿润铺林延爽细红芳恋沼送香徐题诗四壁饶何事今昔分明静校余
　　清舒山馆【己夘】
　　兰露杉风又一时芸牕棐几小宜之似兹山馆宁当负毎至清舒例有诗水绕阶前定无滓节临秋仲若为迟旧题新什相聨续境诣如何借自知
　　清舒山馆【庚辰】
　　兰蹊歩入逈无尘有水潺潺有石磷山馆依然临水石一回触兴一回新
　　浮云尽卷东南去爽气都从西北来明日便当清跸启芸牕今得少徘徊
　　清舒山馆【辛巳】
　　纡步因延赏骋懐在集虚有书照今古无物惹清舒花栩庄生蝶池飞氏鱼秋光自潇落不异年初
　　清舒山馆【壬午】
　　新秋促辔以围期山馆归来仲序宜了识清舒防佳处可当顿置弗留词不寒不暖娱人有月有风速客时四壁图书騐今昔緑牕曦影又西移
　　清舒山馆【癸未】
　　山气含清又展舒评量真是夏宜居琴书静好昼方永衣带凉生风入虚满地緑云滋秀草一湖香锦放新蕖年年题句多粘壁景会惟殊各起予
　　清舒山馆【甲申】
　　憩馆自然会舒志当秋恰值防清期一天快霁与豁目防片闲云不系思乔树隂中风喜拂好花芳处露常滋个间习静居然合却是吾恒鲜暇时
　　清舒山馆【乙酉】
　　在在是仙都清舒防惬吾优游皆道筦
　　光霁仰
　　神模露重花房湿秋新草带纡一年吟一度兴会总欣殊
　　清舒山馆【丙戌】
　　石迳致萦纡云牕却旷芋游睎得舒赏乐志足清娱鹿柴踪常印蜂房蜜已输年年有题句触景缅
　　轩虞
　　清舒山馆【丁亥】
　　山向舒间此卜居水欣清处暎纱防智仁适会动还静枕葄无非史与书露卉绕阶香带润风松拂戸爽生虚晓秋景概从新阅育物对时益亹予
　　清舒山馆【戊子】
　　书馆山间更水间轻舆迤逦入林闗清秋舒志莫过此片刻憇躬原复还鸟识人来语益絮蛩因节至鬬频防笑予旬日方斯赏一为【去声】喜新一少闲
　　清舒山馆【己丑】
　　林霭全收似启扉既舒志复引清机鹿知熟径寻常到鸟惜芳隂不忍飞境是天然嬴绘画趣含理要入精防斯宜久坐领其妙得句便【去声】旋自笑非
　　题清舒山馆【庚寅】
　　假山年乆似真山况有临阶碧水潺园里斯当迤东地林端常见矗西鬟庭余落叶声随步牕纳浮岚色伴闲莫讶叩门新客到应为防座主人还
　　清舒山馆【辛夘】
　　山庄嵗嵗临山馆秋孟怱怱忽季秋叶落隔牕疑雨落水流过砌共时流向阳暖处毎久坐值暇余中此澷游景曰清哉莫如静兴于舒矣更宜收
　　清舒山馆【壬辰】
　　緑隂深处径寻前便有书堂枕碧川清矣衣衫如照镜舒哉心意顿忘筌鹿防岸隔食苹野鸟讶牕开窥簟筵山静日长适逢会子西妙处得天然
　　题清舒山馆【癸巳】
　　山馆四时清惟秋清且舒何以知其然山苍林渐疏雨后凉必増风前暑早祛骋目望则逺披襟爽有余惟是防政防未能静读书
　　清舒山馆【甲午】
　　嵗嵗有题留宁当顿置不舒懐畧此际清景最于秋日逺树隂张【去声】气花露稠门前一湾水驹隙共斯流
　　题清舒山馆【乙未】
　　云消不着片丝留气爽天高可事游山馆由来是初至闲情何必异前秋【向年启驾毎于秋序即近嵗于夏月至山庄而临此山馆仍率逢秋月也】清眸舒志故如此厌故喜新得免不【驻此逾月而初至者虽因少暇亦因新构处率先往故自嘲云】题壁年年原弗阙笑无佳句胜殊酬
　　题清舒山馆【丙申】
</div>
    <div class="pagination">
<a href="钦定热河志_page103.html">上一页</a><span>...</span><a href="钦定热河志_page99.html">99</a><a href="钦定热河志_page100.html">100</a><a href="钦定热河志_page101.html">101</a><a href="钦定热河志_page102.html">102</a><a href="钦定热河志_page103.html">103</a><span class="current-page">104</span><a href="钦定热河志_page105.html">105</a><a href="钦定热河志_page106.html">106</a><a href="钦定热河志_page107.html">107</a><a href="钦定热河志_page108.html">108</a><a href="钦定热河志_page109.html">109</a><span>...</span><a href="钦定热河志_page105.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
