<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 199 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 199 页/共 698 页</h1>
    <div class="content">窗尤不厌清喧即声即色无声色莫问倪家狮子园臣等谨按碧桐书院御制诗恭载首见之篇余不 
备录碧桐书院之西为慈云普护前殿南临后湖三楹为欢喜佛场其北楼宇三楹有慈云普护额上 
奉观音大士下祀关圣帝君东偏为龙王殿祀圆明园昭福龙王圆明园册臣等谨按慈云普护四十 
景之一也与欢喜佛场额皆世宗御书龙王殿额曰如祈应祷关帝殿额曰昭明宇宙皆世宗御书又 
龙王殿额曰功宣普润联曰正中德备干符应利济恩敷解泽流皇上御书乾隆九年御制慈云普护 
词调寄菩萨蛮一径界重湖间藤花垂架鼠姑当风有楼三层刻漏钟表在焉殿供观音大士其傍为 
道士庐宛然天台石桥幽致渡桥即为上下天光偎红倚绿帘栊好莺声浏栗南塘晓高阁漏丁丁春 
风多少情幽人醒午梦树底浓阴重蒲上便和南枞枞声色参臣等谨按慈云普护御制词恭载首见 
之篇余不备录慈云普护之西临湖有楼上下各三楹为上下天光左右各有六方亭后为平安院圆 
明园册臣等谨按上下天光四十景之一也额为皇上御书联曰云水澄鲜一帧波光开罨画烟岚杳 
蔼四围山色浸分奁亦御书右六方亭额曰饮和及平安院额皆世宗御书左六方亭额曰奇赏皇上 
御书乾隆九年御制上下天光诗垂虹驾湖蜿蜒百尺修栏夹翼中为广亭縠纹倒影滉瀁楣槛间凌 
空俯瞰一碧万顷不啻胸吞云梦上下天水一色水天上下相连河伯夙朝玉阙浑忘望若昔年臣等 
谨按上下天光御制诗恭载首见之篇余不备录 
钦定日下旧闻考卷八十 
钦定四库全书 
史部 
钦定日下旧闻考卷八十一二 
详校官庶吉士臣 胡钰 
 检讨臣德生覆勘 
总校官进士臣程嘉谟 
校对兼誊录中书臣叶元符 
钦定四库全书钦定日下旧闻考卷八十一国朝苑囿圆明园二上下天光之西折而南度桥为杏花 
春馆西北为春雨轩轩西为杏花村村南为磵壑余清春雨轩后东为镜水斋西北室为抑斋又西为 
翠微堂圆明园册臣等谨按杏花春馆四十景之一也额为世宗御书馆旁峰石上刋御制杏花春馆 
诗春雨轩内额曰蕙气清阴后厦联曰生机对物观其妙义府因心获所宁与镜水斋抑斋翠微堂诸 
额皆御书乾隆九年御制杏花春馆诗由山亭逦迤而入矮屋疎篱东西参错环植文杏春深花发烂 
然如霞前辟小圃杂莳蔬蓏识野田村落景象霏香红雪韵空庭肯让寒梅占胆瓶最爱花光传艺苑 
每乗月令验农经为梁谩说仙人馆载酒偏宜小隠亭夜半一犁春雨足朝来吟屐树边停臣等谨按 
杏花春馆御制诗恭载首见之篇余不备录杏花春馆之西度碧澜桥为坦坦荡荡三楹前宇为素心 
堂后宇为光风霁月堂东北为知鱼亭又东北为萃景斋西北为双佳斋圆明园册臣等谨按坦坦荡 
荡四十景之一也额为皇上御书联曰源头句咏朱夫子池上居同白乐天素心堂内额曰清虚静泰 
与光风霁月萃景斋诸额皆御书知鱼亭及双佳斋额世宗御书萃景斋石上刋御制坦坦荡荡诗乾 
隆九年御制坦坦荡荡诗凿池为鱼乐国池周舍下锦鳞数千头喁唼拨刺于荇风藻雨间回环泳游 
悠然自得诗云众维鱼矣我知鱼乐我蒿目乎斯民凿池观鱼乐坦坦复荡荡泳游同一适奚必江湖 
想却笑蒙庄痴尔我辨是非有问如何答鱼乐鱼自知臣等谨按坦坦荡荡御制诗恭载首见之篇余 
不备录坦坦荡荡之南为茹古涵今五楹南向其后方殿为韶景轩四面各五楹韶景轩前东为茂育 
斋西为竹香斋又北为静通斋圆明园册臣等谨按茹古涵今四十景之一也额为皇上御书韶景轩 
额恭悬轩内其外南檐额曰喜接南熏东檐额曰景丽东皇西檐额曰翠生西岭北檐额曰清风北户 
与竹香斋额皆御书茂育斋静通斋额皆世宗御书乾隆九年御制茹古涵今诗长春仙馆之北嘉树 
丛卉生香蓊葧缭以曲垣缀以周廊邃馆明窗牙籖万轴潄芳润撷菁华不薄今人爱古人少陵斯言 
实获我心广厦全无薄暑凭洒然心镜玉壶氷时温旧学宁无说欲去陈言尚未能鸟语花香生静悟 
松风水月得佳朋今人不薄古人爱我爱古人杜少陵臣等谨按茹古涵今御制诗恭载首见之篇余 
不备录茹古涵今之南为长春仙馆门三楹正殿五楹后殿为緑荫轩正殿西廊后为丽景轩圆明园 
册臣等谨按长春仙馆为皇上旧时赐居四十景之一也其后恭值佳辰令节迎奉安舆驻居斯馆殿 
额与緑荫轩丽景轩诸额皆御书殿内联曰安舆欢洽宜春永庆节诚依爱日长亦御书乾隆九年御 
制长春仙馆诗循寿山口西入屋宇深邃重廊曲槛逶迤相接庭径有梧有石堪供小憩予旧时赐居 
也今畧加修饰遇佳辰令节迎奉皇太后为膳寝之所盖以长春志祝云常时问寝地曩岁读书堂秘 
阁冬宜燠虚亭夜亦凉欢心依日永乐志愿春长阶下松龄祝千秋奉寿康臣等谨按长春仙馆御制 
诗恭载首见之篇余不备录长春仙馆之西为含碧堂五楹堂后为林虚桂静左为古香斋其东楹有 
阁为抑斋林虚桂静东稍南为墨池云后有殿为随安室圆明园册臣等谨按含碧堂诸额皆皇上御 
书乾隆六年御制古香斋题壁书屋诚清絶翛然水石边时来聴泉响独坐爱岩悬日永人偏静斋深 
爽更延忘言翻旧卷髣髴话当年隆七年御制题抑斋窗纱浸緑鸟声频拂拂花香户外新座有兰言 
文作篆壁留筝字额题银偶然得句缘新意长自耽书是宿因惭愧当年斋内客劈笺煮茗一闲身乾 
隆三十九年御制抑斋诗长春仙馆中斋额泐青宫长春仙馆予为皇子时所居也颜书室曰抑斋与 
重华宫西厢同即位后凡园亭行馆有可静憩观书者率以押斋为额到处兹数典坐来惟恧躬业修 
德进未昔日此人同祇有抑然志庶几如武公乾隆三十二年御制随安室四咏有序随安室青宫时 
书屋名也盖所遇而安昔时藉以淑已而已今则四海之广兆民之众无不欲其随时随地而安抑亦 
难矣故凡宫禁园庭仍以是名之触目警心亦识其安之艰致云尔安土诗处处随安室都因安土成 
筑期基永固肯构乃恢宏爱物易辞系乐天礼义精重去声居堪絜矩藉亦念民情又安窗诗安窗向
 朱鸟作牖亦青龙春意阶前草夏阴檐际松月光淡秋宇雪色积冬峰揽景固无尽辟明训独宗又安 
琴诗攫醳虽弗解琴床缀景安短长量去声桐展妥帖倚兰看驺忌言堪绎泉明趣可观礼经着操缦 
古道复应难古之人于六艺皆所学今则执一且不能相去何甚远哉又安仁诗固是随所遇心安实 
在仁昔惟胞与切张子曰民吾同胞物吾与也夫谁不当存此量乎今更恫瘝亲履泰还防否绥丰亦 
有贫于斯恒惕息顺豫觉难臻臣等谨按古香斋抑斋随安室御制诸诗谨译有关纪述事实者恭载 
卷内余不备录长春仙馆由西南门迤西为藻园内为旷然堂五楹堂后为贮清书屋旷然堂东池上 
为夕佳书屋稍北为镜澜榭东南楼为凝眺为怀新馆西北为湛碧轩西南为湛清华圆明园册臣等 
谨按藻园旷然堂诸额皆皇上御书万方安和在杏花春馆西北建宇池中形如卍字圆明园册臣等 
谨按万方安和四十景之一南面正室额也东西内宇曰对溪山曰佳气迎人卍字中宇曰四方宁静 
西面曰观妙音曰枕流潄石曰洞天深处东面曰安然曰一炉香曰碧溪一带曰山水清音北面曰涤 
尘心曰神洲三岛曰高山流水皆世宗御书又南面西厦额曰凝神曰静寄东面曰澄观正中联曰四 
海升平承帝眷万几兢业亮天工皆皇上御书乾隆九年御制万方安和诗水心架构形作卍字畧彴 
相通遥望彼岸奇花缬若绮绣每高秋月夜沆瀣澄空圆灵在镜此百尺地宁非佛胸涌出寳光耶作 
室轩而豁当年志若何是地冬燠夏爽四序皆宜亦皇考所喜居也万方归覆冒一意愿安和触景怀 
承器瞻题仰偃波九年遗泽在四海尚讴歌乾隆二十九年御制万方安和九咏有序圆明园西首于 
湖上筑室作卍字形万方安和其总名也为四十景之一回廊面面各标胜概曲折向背辄复不同就 
四言标榜者得景凡九皆我皇考御笔也其二三言者尚不在此数夫室一区耳而为景不可胜计岂 
诚点缀之擅天巧哉于以见圣人之会心无穷又以见圣人之制度有节是予小子所当敬法也各成 
近体以志遐思肯构见于墙安和愿万方十三年宵旰千百载金汤卓尔吾由末瞠乎敢不蘉明堂设 
稽古左个在青阳是额悬于卍字东南方为向阳正室即以此统名之右万方安和向西旋转北步近 
室之中东接函关气南来虞舜风迎人仰霁色爱物体渊衷夫子得于五温良象独崇右佳气迎人四 
面近通廊中间正且方周旋皆中去声矩镇静似持纲忆昔求安志于今岂敢忘要惟祈岁稔民庶共 
平康右四方宁静东向俯长溪溪烟入牖低气蒸银沆瀣界是碧玻瓈秋月芦花渚春风栁线堤于何 
识常住翘首睇璇题右碧溪一带山峙水常流清音乐志投籁从风处峭响自石边遒搏戛宁须藉宫 
商得概不崇情契仁知然岂忘先忧右山水清音室中亦有楼仙榜揭神洲云自栋梁写风从窗户流 
箫曾闻子晋袖可挹浮邱那似刘家帝空劳海上舟右神洲三岛泉还叠石位置俨天然境与尘凡隔 
景供轩榭全崇高标岭岫流动带沦涟那数期牙奏心存解愠弦右高山流水枕潄高人操因差转得 
奇洗流耳雅合砺石齿偏宜易象占肥遯诗风咏乐饥渴贤别有托驹谷缱殷思右枕流潄石武夷穷 
九曲方识洞天佳仿佛虹桥架依稀毛竹排益深斯致远惟静与为谐欲会凝神抱缘澄出治怀右洞 
天深处臣等谨按万方安和御制诗谨译有关纪述事实者恭载卷内余不备录万方安和后度桥折 
而东稍北石洞之南为武陵春色池北轩为壶中日月长东为天然佳妙其南厦为洞天日月多佳景 
武陵春色之西为全璧堂东南亭为小隠栖迟堂后由山口入东为清秀亭西为清会亭北为桃花坞 
坞之西室为清水濯缨又西稍北为桃源深处坞东为绾春轩轩东北为品诗堂圆明园册臣等谨按 
武陵春色额为皇上御书四十景之一也旧总名桃花坞雍正四年皇上读书于此颜曰乐善堂旋移 
居长春仙馆武陵春色石洞内额曰壶中天与壶中日月长天然佳妙洞天日月多佳景小隠栖迟清 
秀清会亭桃花坞清水濯缨桃源深处诸额皆世宗御书全璧堂绾春轩品诗堂诸额皇上御书御制 
乐善堂记凡人之性未尝不善仁义礼智全备于我所谓得天地之正气而为人也然而智愚贤不肖 
之分者气拘之私诱之遂日以蔽锢而昏昧有能复其性者鲜矣人能自强不息以复性为功已有善 
念扩而充之人有善事喜而从之则本性呈露而有馨香之德矣是故明德之馨胜于黍稷芝兰鲍鱼 
与之俱化未有乐善而不能修德者也余有书屋数间清爽幽静山水之趣琴鹤之玩时呈于前菜圃 
</div>
    <div class="pagination">
<a href="钦定日下旧闻考_page198.html">上一页</a><span>...</span><a href="钦定日下旧闻考_page194.html">194</a><a href="钦定日下旧闻考_page195.html">195</a><a href="钦定日下旧闻考_page196.html">196</a><a href="钦定日下旧闻考_page197.html">197</a><a href="钦定日下旧闻考_page198.html">198</a><span class="current-page">199</span><a href="钦定日下旧闻考_page200.html">200</a><a href="钦定日下旧闻考_page201.html">201</a><a href="钦定日下旧闻考_page202.html">202</a><a href="钦定日下旧闻考_page203.html">203</a><a href="钦定日下旧闻考_page204.html">204</a><span>...</span><a href="钦定日下旧闻考_page200.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
