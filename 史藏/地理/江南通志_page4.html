<!DOCTYPE html>
<html>
<head>
    <meta charset="UTF-8">
    <title>江南通志 - 第 4 页/共 731 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江南通志 - 第 4 页/共 731 页</h1>
    <div class="content">
　　江南通志序
　　皇上御极之元年大业日新百度具举而江南通志于时告成【臣】叨从藩臬之后例得赘言于简末窃惟江南襟带江海连跨扬徐自昔为国为郡开赤县建行台代更沿革故论形胜则旧作陪京论富饶则赋半天下声名文物出他省上逺甚【臣】承乏斯土聿有十年分藩常镇视维扬滨海而东大河之北间因公周歴江左右之情势约略知之继署江苏藩篆防
　　恩督理粮储册籍戸口之繁府库仓储之裕遂得暸然在目壬子秋闱以监试备员今兹躬逢
　　恩科复充提调备见士类之振兴文风之丕茂愈信人材炳蔚于斯为盛夫山川壮丽形势之雄也财赋繁兴地利之广也人文蔚起运防之所钟也而培养调燮转移变化以増其盛而美其偹则非仰頼
　　神圣之经纶弗能为功也我
　　世祖章皇帝以仁厚开基滋培元气
　　圣祖仁皇帝休养生息六十余年
　　省方所歴六幸江苏所以保乂南邦者固已民登衽席士
　　庆遭逢而
　　世宗宪皇帝子惠元元财赋重地弥切勤求递减逋赋豁免浮粮且升举孝秀自乡防及童子试额无不
　　特沛殊恩兹伏遇我
　　皇上
　　文武圣神之资
　　仁义中正之学绍承
　　圣祖
　　世宗之所已行所欲行者而
　　诰戒诞布之海内莫不欣欣仰化而江南臣庻霑被尤
　　隆
　　厚泽深仁良法善教大书特书其足为志乗光者何可胜数【臣】于兹志之成窃为江南之士民幸而更
　　以见四海同风中外寕谧直省通志之成类复如斯由是彚为一綂志以垂之不朽诚千百年来未覩之
　　盛典也已是用不揣谫陋识之末简
　　旹
　　乾隆元年嵗次丙辰仲秋谷旦江南安徽等处提刑按察使司按察使加四级纪录五次【臣】刘栢谨撰








　　江南通志序
　　粤稽周礼大司徒掌建邦之土地之图以知九州之地域广轮之数职方氏掌天下之图以掌天下之地邦国之志小史掌之四方之志外史掌之班固汉书作十志次八曰地理志之所由来旧矣我
　　国家诞膺
　　天命綂一区宇东渐西被暨乎南声教所敷逺逾海表幅员之广伊古所未冇江南夙号名都北连齐豫南接楚越航海则通楫瓯闽汛江则泝流章贡襟带河淮振纳泽薮实为东南要区提封数千里财赋甲于天下其间山川之包络郡邑之罗布城郭之经纬户口之繁人文之盛以及物产民风之各因其地建置沿革之数易其规职方所掌舆图所纪畿辅而外他省固莫与埒也
　　圣祖仁皇帝六十余年涵濡渐渍
　　翠华屡幸渥泽频加
　　世宗宪皇帝轸念河防不惜百万帑金以为万世永頼广修水利特减浮粮造士育才振兴学校其加惠于江南者备至我
　　皇上绍缵不基孝隆继述蠲逋免税江南之被泽尤深复念人文繁盛分江取士加増解额读书士子莫不鼓舞振兴仰承
　　盛典【臣】于雍政七年冬奉
　　命视学江苏重荷
　　皇上天恩再留兹任八年之间輶轩所至每延接诸生
　　奉
　　纶音宣布
　　徳化俾争自濯磨敦行力学以共奋于文明之世而闾
　　阎黎庻蒸蒸然被
　　祖宗之休养沐
　　圣主之生成民物滋丰风俗淳厚熙恬和乐以安享太平之福者既饫闻而习见之况【臣】又隶籍皖桐世承
　　恩泽覩勲华之继治庆桑梓之防庥兹当江南通志告成督抚诸【臣】既慎择纂修复详加裁定胪为十志犂然备举【臣】以生长之邦又为奉使之地滥叨采风之仕适值是书之成【臣】于此尤窃有厚幸焉谨拜手稽首而序于简端
　　旹
　　乾隆元年嵗次丙辰仲冬月谷旦礼部左侍郎提督江苏等处学政【臣】张廷璐谨撰







　　江南通志序
　　世宗宪皇帝御极之七年
　　勅下督抚诸臣各修省志上之史馆以备采择江南总督【臣继善】廵抚【臣国栋臣元章】钦遵于九年冬十月征集在籍儒臣之博洽工文通达治体者开局于江寕搜讨排纂草剙未定督【臣廷珍臣其倬】抚【臣世臣臣国玺臣本】继之【臣恩】与抚【臣纮臣琮臣国麟】复继之攷订増损惟慎惟详迄今始克成书缮
　　表恭
　　进盖自经始以来六易寒暑矣直省各志皆已次第进
　　呈而江南独居其后江南为东南大省掌故事实浩如烟海纂集综核未敢猝成【臣】尝举其槩而论之舆地则五省犬牙相错经六代侨置纷更千余年沿革分合綦繁我
　　国家升析郡县规制尤为尽善必此疆彼域广袤详明然后山水闗津城池都邑区别隶辖各有攸归而宫室坛壝梵刹仙宫徃迹新观暸如螺指此其形胜之宜祥者也河渠则大海环其东河淮绕其北长河具区萦涵境内而运河蜿蜒自南而北为四省漕艘要津上闗
　　国政下利民生此其原委之宜详者也食货则田赋当天下六之一闗税当天下十之七盐课当天下五之三生聚之繁物产之富甲于海内而积贮蠲防诸大政制既详于歴代
　　恩尤渥于
　　天朝使采摭有未当奚以资于治理哉至于陶淑以礼乐捍衞以兵戎设官分职以临莅之分营列汛以镇抚之既育之于庠序爰防之以选举周秦而后经制始繁六朝以来更张为甚由唐宗而元明武功文徳夏造商因至
　　昭代而规模宏逺条理细密政使慎重出之犹惧弗备矧夫泰伯之至徳言子之文学季札之节概流风余韵兴起百世风防日开山川钟毓而江左人物遂为天下先虽前后殊揆隐见异辙然立徳立言立功以厚人伦禆治化厉风俗其致一也若匹夫贩妇弱女黄童其贞孝节烈亦皆铮铮佼佼可以亷顽而立懦稽之徃牒采之近今遗滥兼讥是非易舛尤不可不详且慎也旧志剙于康熙癸亥刻期告竣遂多阙漏
　　圣祖仁皇帝六十余年中厚徳深仁如天如地所以轸恤
　　江南民力者至优极渥
　　世宗宪皇帝整饬纲纪通变宜民惟富惟教江南尤荷格
　　外
　　殊恩是皆旧志所未及载而今当裒而益之期观美备垂
　　于无穷者也至我
　　皇上即位以来
　　惠顾东南
　　恩施稠叠诸凡振兴礼教广揽英才减赋蠲租拯灾恤
　　患均邀
　　旷典非他省所可絜比志书之成虽后而沐浴
　　徳化歌咏太平详之纪载者独先光昭简册照耀方隅不尤隆哉臣何人斯幸董斯役折衷商防不惮再三文已属而复删稿将成而更易分门别类按部就班叅稽攷正期无譌盭然后缮校成帙付之剞劂夫作志之难与史略同彼或瘅而或彰此去诬而征实彚订之详称述之当鲜学与识莫能擅长也乃若立言有体落笔成章则又非才莫与兹志之成敢云三长之有归庻几言质而事核其于
　　盛朝政教之详明制度之美备风俗之醇厚贤才之众多堂哉皇哉彪炳宇宙轶后而超前者罔不披卷洞然而宣猷布化奔走后先思因乎土俗民情而善厥敷施勉树功绩者亦皆可一覧而得其概也旹
　　乾隆元年嵗次丙辰冬十月谷旦兵部尚书兼都察院右都御史总督江南江西等处地方军务兼理粮饷操江加二级纪录十次【臣】赵恩谨撰











　　江南通志序
　　志之所载皆为治之资也凡封域山川徭赋人才吏治食货兵卫之属罔不胪列以备稽攷故省之需志甚重江南为古扬州地土沃人殷财赋甲海内英才蔚起文章政事之盛彬彬郁郁复为天下先南连浙闽北接兖豫西溯江汉上游而东讫于海幅员之广形势之要亦中原鲜与俪舟车商贾之辏集鱼盐米谷之充实锦文织绮瑶琨篠簜之繁富几为宇内称首皆非志无以备载之则江南之有志较他省为尤重雍正七年
　　世宗宪皇帝
　　诏天下重修通志录上史馆今乾隆元年江南通志告成
　　适【臣】自松江提督防
</div>
    <div class="pagination">
<a href="江南通志_page3.html">上一页</a><a href="江南通志.html">1</a><a href="江南通志_page2.html">2</a><a href="江南通志_page3.html">3</a><span class="current-page">4</span><a href="江南通志_page5.html">5</a><a href="江南通志_page6.html">6</a><a href="江南通志_page7.html">7</a><a href="江南通志_page8.html">8</a><a href="江南通志_page9.html">9</a><span>...</span><a href="江南通志_page5.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
