<!DOCTYPE html>
<html>
<head>
    <meta charset="UTF-8">
    <title>浙江通志 - 第 92 页/共 787 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>浙江通志 - 第 92 页/共 787 页</h1>
    <div class="content">











　　浙江通志卷三十二
<史部,地理类,都会郡县之属,浙江通志>
　　钦定四库全书
　　浙江通志卷三十三
　　关梁【一】
　　天官家皆以牵牛主关梁而呉越适当其次且地居水陆之冲舟车辐辏观天象而审地利关梁之谨在所必先故月令着察御之文王制垂火觌之戒寜得以至徳之世山无蹊遂泽无舟梁也而忽不加之意焉志关梁
　　杭州府【钱塘仁和二县附郭】
　　锦云桥　成化杭州府志宋名六部桥元名通恵桥西湖防覧志东通潮门大河之水自龙山闸入鳯山水门从南而北首过此桥
　　安和桥　成化杭州府志原名圣安寺桥
　　州桥　万厯杭州府志旧府治在桥西因名
　　黒桥　咸淳临安志六部桥北
　　通江桥　西湖防覧志本名庆元桥桥之南为过军桥
　　望仙桥　桯史朝天门之东有桥曰望仙仰眺呉山如卓马立顾绍兴间望气者以为有郁葱之符秦桧専国心利之请以为赐第其东偏即桧家庙而西则一徳格天阁之故基也
　　新宫桥　成化杭州府志旧名宗阳宫桥宫在桥东西湖防覧志小河之水自新宫桥分泒
　　三圣桥　万厯钱塘县志旧有三圣庙故名
　　佑圣观桥　万厯杭州府志今呼为鐡佛寺桥武林梵志旁有慈光寺寺有弥勒佛以鐡铸之俗称鐡佛寺因以名桥
　　府桥　杭州府志原名荣府桥成化杭州府志宋荣王府在桥东因名
　　太和桥　梦粱録常庆坊东北曰太和桥俗名柴垜清泰桥　成化杭州府志旧名荐桥钱塘县志上有英济庙以祀潮神今名清泰庵
　　积善桥　万厯杭州府志旧有回回拜佛堂俗呼回回新桥
　　丰乐桥　明一统志在府治东四里西湖防覧志宋有丰乐楼酒肆其北有橘园亭宋时此地多树橘
　　油局桥　西湖防覧志宋时为油蜡局成化杭州府志元名新桥
　　恵济桥　西湖防覧志俗称盐桥宋时盐船待于此上有广福庙
　　仙林桥　明一统志在府治东北五里梦粱録仙林寺东
　　登云桥　嘉靖仁和县志新建旧名西桥宋时有平籴仓仁和县志贡院在其北每棘闱榜发获隽者由贡院赴布政司饮宴鼓吹导引必登此桥取登青云之义故名
　　西桥　仁和县志一名塌坊桥东有宋时御酒库平安桥　嘉靖仁和县志宋时有金锡库即铜钱局通济桥　咸淳临安志丰储仓后俗呼梅家桥西湖防覧志桥畔有真济庙傍有胭脂桥
　　梅东高桥　仁和县志梅东高桥北为小梅家桥白洋池桥方家桥今废
　　中宫桥　杭州府志或作钟公东南通新宫桥大河西湖防覧志通上下抱剑营本名寳剑营钱王屯军之所又北通集庆巷
　　熙春桥　西湖防覧志宋有熙春楼
　　金波桥　咸淳临安志通和坊内
　　寳祐桥　咸淳临安志寳祐坊内杭州府志桥北有巧儿桥亨桥今废
　　平津桥　梦粱録贤福坊东俗名猫儿桥【武林纪事明正统四年杭城猫儿桥河水五色旬日方觧是嵗桥北陈纲中觧元】
　　方便桥　钱塘县志旧名平安桥南有舎人桥乆废永清桥　咸淳临安志舎人桥北钱塘县志俗名水巷桥芳润桥　梦粱録元名炭桥西湖防覧志宋时为药市又北为书坊沿河而南为履善坊
　　国朝康熙二十六年重修
　　李博士桥　万厯杭州府志宋李性传为武学博士尝寓居此巷以修武志故名桥曰博士桥巷曰武志坊
　　国朝康熙二十六年重修
　　棚桥　嘉靖仁和县志因近棚心寺故名
　　国朝康熙二十六年重修
　　清寜桥　万厯杭州府志旧名度生桥西湖防覧志俗称鹅鸭桥桥畔宋有春风楼谓之北酒库
　　国朝康熙二十六年重修
　　军头司桥　仁和县志贡院在东院坊在西
　　国朝康熙二十六年重修
　　仓桥　杭州府志旧名仁和仓桥嘉靖仁和县志东
　　有宋时丰储仓
　　国朝康熙二十六年重修
　　天水桥　咸淳临安志六部架阁库前
　　破仓桥　咸淳临安志淳祐仓前仁和县志旧名百万仓桥
　　国朝康熙二十六年重修
　　普济桥　钱塘县志上有华光庙今庙在平陆侍郎桥　梦粱録向有侍郎郎简居此有徳及人里巷贤之以名其桥
　　三桥　杭州府志俗呼三桥子梦粱録在韩府南曲阜桥　万厯杭州府志在河之西跨街南北西湖水由此入西河西湖防覧志一名溜水桥宋有韩枢宻府又军将桥宋有茉莉园
　　井亭桥　仁和县志以相国井得名宋煮库在此洪福桥　咸淳临安志清和坊东嘉靖仁和县志西有杨和王府
　　鞔鼔桥　咸淳临安志洪福桥北西湖防覧志宋太学造工之初鸣鼓集饭有刘耆者山东来目双瞽善聼声过之问曰此何地适闻鼓声官气甚旺旁人以建太学语之耆曰若如此则不出宰相永无火灾嘉泰中高文虎为祭酒欲为陈自强之奉遂谓鼓壊请更鞔之未防自强正拜因名其所曰鞔鼓桥
　　八字桥　梦粱録在十官宅前旧呼洗麸桥成化杭州府志与清湖桥成八字
　　江学士桥　仁和县志以明学士江晓居此得名石湖桥　嘉靖仁和县志宋范成大号石湖居此一名石灰桥
　　结缚桥　西湖防覧志相传宋时下瓦勾栏观者云集时马光祖尹京令行禁止得遗物者于此以待失者故名
　　众乐桥　梦粱録自众安桥转西成化杭州府志跨东西河路通南北旧名下瓦后桥
　　众安桥　成化杭州府志南北跨大街
　　国朝雍正九年总督【臣】李卫建南粮仓于驻防城内因濬西河以通转运以旧桥过卑有碍舟楫与众乐桥同时増筑加崇徃来始便
　　观桥　咸淳临安志在报恩坊北成化杭州府志跨大街南北下为防河头自北而西一带为观桥河西湖防覧志呉越王建题其梁曰呉越王寳正六年辛卯四月八日因建钱明观造此石桥【贾愚观桥春水诗门前流水緑迢迢春抹鹅黄上柳条半夜雨声浑似洗一篙新涨欲平杨】
　　贡院桥　嘉靖仁和县志元时贡院在此西湖防覧志俗称濶板桥
　　祥符桥　西湖防覧志桥畔有祥符寺故名
　　回龙桥　两湖麈谈潮鸣寺旧名归徳南宋时驾幸至此闻潮声而回今寺后有桥曰回龙仁和县志即小新庄桥过西落北厯敎塲师姑斜桥出武林水门
　　清湖桥　万厯杭州府志八字桥河西跨街南北自北而西一带名清湖河
　　安济桥　咸淳临安志在杨驸马府前西杭州府志东有黒桥左藏库桥今俱废
　　长生老人桥　咸淳临安志在霍使君庙前
　　纪家桥　西湖防覧志在按察司左元时改乗骢桥其西为西湖书院
　　车桥　嘉靖仁和县志宋时车马门近此
　　长夀桥　咸淳临安志茶塲巷元名杨四姑桥仁和县志以近长夀寺故名
　　教塲桥　仁和县志在敎塲门东东达观桥大街旧名大新庄桥
　　国朝康熙二十六年重建
　　师姑桥　仁和县志亦名狮虎桥
　　国朝康熙二十六年重建
　　中正桥　西湖防覧志俗呼斜桥自此而南至正阳门为宋时御街
　　涌金桥　成化杭州府志在运司后水从西湖水口来
　　转运桥西湖防覧志俗称渡子桥从此而南为普安桥在运司前
　　台后桥　成化杭州府志宋御史台后因名
　　恵迁桥　西湖防覧志一名金文桥其南宋有金文酒库成化杭州府志水自涌金桥至此入三桥河
　　宣化桥　西湖防覧志宋时俗称懊来桥至今仍之谓好讼者至此皆有悔心也
　　戒子桥　万厯杭州府志旧慈幼局前
　　流福桥　梦粱録元呼闸儿桥
　　凌云桥　成化杭州府志旧名凌家桥钱塘县志俗称庙桥府学路旧由此入故曰凌云
　　福寜桥　万厯杭州府志旧名福夀东达油车巷今入织染局
　　转运新桥　钱塘县志运司前又二门内有玉带桥西通涌金池环署合流出新桥
　　坝子桥　梦粱録在艮山门东曰顺应桥旧名坝子桥
　　国朝康熙间重修
　　新桥　仁和县志一名广积仓桥
　　国朝康熙间重修
　　太平桥　万厯杭州府志在菜市桥北
　　菜市桥　杭州府志旧名庆春桥
</div>
    <div class="pagination">
<a href="浙江通志_page91.html">上一页</a><span>...</span><a href="浙江通志_page87.html">87</a><a href="浙江通志_page88.html">88</a><a href="浙江通志_page89.html">89</a><a href="浙江通志_page90.html">90</a><a href="浙江通志_page91.html">91</a><span class="current-page">92</span><a href="浙江通志_page93.html">93</a><a href="浙江通志_page94.html">94</a><a href="浙江通志_page95.html">95</a><a href="浙江通志_page96.html">96</a><a href="浙江通志_page97.html">97</a><span>...</span><a href="浙江通志_page93.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
