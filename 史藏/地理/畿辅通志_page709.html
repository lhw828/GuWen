<!DOCTYPE html>
<html>
<head>
    <meta charset="UTF-8">
    <title>畿辅通志 - 第 709 页/共 974 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>畿辅通志 - 第 709 页/共 974 页</h1>
    <div class="content">　王克家妻周氏　天津人夫亡孝亲抚孤守节 二十六年雍正五年　旌表　
　张涛妻王氏　天津人夫亡坚守苦节三 十六年雍正五年　旌表　
　王极妻于氏　天津人夫亡亲老子幼仰事俯育 守节三十三年雍正五年　旌表　
　俞天覆妻穆氏　天津人夫亡纺绩奉亲甘旨不缺 守节四十九年雍正五年　旌表　
　元长源妻武氏　静海人夫亡守节遗孤三月 顾复成人雍正五年　旌表　
　元巨源妻刘氏　静海人夫亡守节事亲训子和睦 宗党有贤妇称雍正五年　旌表　
　张正桐妻梁氏　静海人夫亡祖姑九十余岁失明氏 喂哺之无懈志抚嗣子课以诵读守　

　　　节三十余年雍 正五年　旌表　
　髙恒慕妻刘氏　静海人夫亡孝事孀姑及殁丧 尽礼抚孤入泮雍正五年　旌表　
　胥朝宾妻李氏　静海人夫亡翁姑俱老贫甚以女工 给日用屡遇岁饥而翁姑不至冻馁　
　　　寿皆九十余岁终竭力殡 无失礼焉雍正五年　旌表　
　张峒詹妻林氏　天津人夫亡孝事翁姑勤于纺绩 守节四十年雍正八年　旌表　
　张嵋詹妻靳氏　天津人夫亡无子善事孀姑守 节三十九年雍正八年　旌表　
　李天生妻王氏　天津人年十九夫亡孝事孀姑守 节五十一年雍正八年　旌表　
　吴枝芳妻汤氏　南皮人年二十二夫亡抚三子俱游 庠食廪驭家肃守节三十三年雍　
　　　正十年 旌表　
　王钦周妻吴氏　南皮人年二十八夫亡事姑竭尽孝 养课子嘉言口授经书领乡荐长子　
　　　先亡遗孙瑶甫二岁抚之成立入泮 守节至六十八岁雍正十年　旌表　
　马騻妻杨氏　庆云人年二十八夫亡孝事孀姑抚周 岁子成立娶媳而夭两世孀居氷操愈　
　　　厉守节三十三年 雍正十年　旌表　
　王应祥妻邓氏　天津人年二十七夫亡典卖衣饰经 营丧奉事舅姑甘旨无缺训课子　
　　　孙俱能成立苦节五十余 年卒雍正十一年　旌表　
　靳廷桧妻白氏　天津人年十八夫亡无子养姑尽孝 勤女工以供甘旨守节四十八年卒　



　　　雍正十一 年　旌表　
　靳干徤妻陈氏　天津人年二十三夫亡奉养孀姑抚 踰月子成立娶媳子又早卒遗孙甫　
　　　周复为抚养成立守节三十 三年卒雍正十一年　旌表　
　李萃妻张氏　天津人年二十九夫亡鬻衣饰以营丧 抚懐抱孤子亲为课诵训诲成立苦　
　　　节歴四十年雍正 十一年　旌表　
　孔行祚妻王氏　天津人年二十八夫亡奉事翁姑克 尽妇道及殁丧如礼教子抚侄皆　
　　　能成立守节二十八年 卒雍正十一年　旌表　
　符锺竒妻任氏　天津人年二十夫亡舅姑继没独力 经营丧咸称尽礼秉持家政内外　
　　　肃然守节二十年卒 雍正十二年　旌表　
　白作肃妻刘氏　南皮人年二十六夫亡家贫勤纺绩 以奉孀姑篝灯课子夜分不辍子登　
　　　丙午乡试亲戚庆从不一至苦节歴四十 七年卒年七十三岁雍正十二年　旌表　



钦定四库全书
　畿辅通志卷八十九
　　　列女
正定府
　三国
　王经母　正定人经为江夏太守忤曹爽弃官归母问 归状经以实对母以经典兵马而擅去送吏　
　　　责之爽闻不复罪经母尝谓经曰汝田家子今仕 至二千石物太过不祥可以止矣经不从坐髙贵　
　　　乡公事被系辞母母颜色不变曰人谁不死往所 以止汝者恐不得其所也以此亡命何恨之有哉　
　晋
　刘遐妻邵氏　正定人邵续女骁果有父风遐尝为石 季龙所围邵单将数骑拔选出于万众　
　　　之中及田防等欲为乱遐妻止 之不从乃密起火焼甲仗都尽　
　南北朝
　魏溥妻房氏　常山人父堪为慕容垂贵乡太守女幼 有烈操年十六适溥溥遇疾将卒以母　
　　　老子蒙眇为恨房垂泣而对曰幸承先训出事君 子义在偕老不获所愿命也夫人在堂稚子襁褓　
　　　愿以身当少慰长往之恨俄而溥卒及大殓房氏 操刀割左耳投棺中曰鬼神有知相期泉壤闻者　
　　　莫不感怆子缉生未十旬鞠育成立终身不聴丝 竹不预坐席年六十五而终缉子悦为济阴太守　



　　　吏民立碑颂徳 盖本母敎云　
　五代梁
　贾章女　章为镇州指挥使安重荣杀章诬以反章女 尚幼欲舍之女曰吾家三十口皆遭兵存者　
　　　惟吾与父耳父死吾 安忍独生并杀之　
　金
　乌库哩氏　正定人伯祥之妹临洮总管圗们呼圗克玛勒 之妻伯祥朝贵中声誉籍甚呼圗克玛勒死王　
　　　事崔立之变妇女多为所污乌库哩氏谓宋人曰 吾夫不辱朝廷我敢辱吾夫及吾兄乎即自经一　
　　　婢从 死　
　元
　武用妻苏氏　正定人用疾苏氏刲股为粥以进即愈 生子徳政四岁而寡夫之兄利其资逼　
　　　嫁之不聴未几夫兄举家殁惟余三弱孙苏氏 取而育之及徳政长事母以孝闻旌表其家　
　蒲义姜　行唐人嫁樊氏未几樊卒誓不再适时有山 冦逼求为妻蒲跳于崖下水中而死乡人号　
　　　曰义姜称其水为 玉女塘立祠祀之　
　郝伯坚妻张氏　晋州人年二十三岁伯坚病卒生子 彦温甫三岁张氏奉事舅姑抚育幼　
　　　子克尽妇道乡党称誉 至正十二年旌表其门　
　赵恭女官奴　晋州人祖毅官翰林院编修父恭官 中书管勾明兵入城弘毅并妻解氏及　

　　　恭俱缢死官奴方大泣适邻妪数辈来相率劝 其出避女力拒之乃潜入中堂解衣带自经死　
　董士楷妻陈氏　藁城人翰林待制陈刚中女归士楷 士楷早没陈抚育遗孤守志不二乡　
　　　人贤之延佑 间旌表其门　
　赵毅妻解氏　晋州人夫为国史院编修官调大 乐署令明兵入京城同夫自缢死　
　明
　李大林妻甄氏　正定府栾城人洪武初夫亡姑老子 幼氏事姑勤奉甘先意承志及姑　
　　　亡氏负土成墓庐 于墓侧事闻旌表　
　李让妻王氏　正定府人让卒氏年二十五 守节四十年洪武六年旌表　
　许颙妾陈氏牛氏　正定府人颙官御史卒妻滑氏断 发自誓守节终身陈年四十牛年　
　　　二十七俱自缢死 洪武十七年旌表　
　韩太初妻刘氏　新乐人太初在元时为知印洪武七 年迁和州挈家以行至中州而太　
　　　初卒刘氏种蔬给食以奉姑宁氏又二年姑患风 疾不能起时盛暑刘氏昼夜侍驱蚊蝇不怠及姑　
　　　病笃啮刘氏指与之诀刘氏号呼神明姑复苏越 月而卒刘氏暂葬姑舎侧欲还合葬于舅墓哀号　
　　　五年不能归事闻太祖遣中使赐刘氏衣一套钞 二十锭官为送其姑丧归十五年旌表其门免其　
　　　家徭 役　
　扈彬妻赵氏　元氏人洪武三十五年避兵于太行山 遇军卒剽掠山邨赵氏尚幼与家众匿　



　　　岩穴间军卒曳出之氏曰吾宁死义不受辱投崖 而死众皆惊叹悉舍所掠人口而去后有司以闻　
　　　诏旌 其门　
　牛圯妻刘氏　正定府人年二十五夫亡以黄丝一缕 付匠者嘱之曰夫有遗命棺必寛大棺　
　　　成夜缢于侧 遂共棺而殓　
</div>
    <div class="pagination">
<a href="畿辅通志_page708.html">上一页</a><span>...</span><a href="畿辅通志_page704.html">704</a><a href="畿辅通志_page705.html">705</a><a href="畿辅通志_page706.html">706</a><a href="畿辅通志_page707.html">707</a><a href="畿辅通志_page708.html">708</a><span class="current-page">709</span><a href="畿辅通志_page710.html">710</a><a href="畿辅通志_page711.html">711</a><a href="畿辅通志_page712.html">712</a><a href="畿辅通志_page713.html">713</a><a href="畿辅通志_page714.html">714</a><span>...</span><a href="畿辅通志_page710.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
