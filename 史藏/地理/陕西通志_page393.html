<!DOCTYPE html>
<html>
<head>
    <meta charset="UTF-8">
    <title>陕西通志 - 第 393 页/共 490 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>陕西通志 - 第 393 页/共 490 页</h1>
    <div class="content">　　尚书疏义　诗经删义
　　周礼注解　春秋脩义【俱光禄寺卿三原马理撰】
　　马理字谿田研究五经指意多出人意表为反身循理之学以曾子三省顔子四勿为约学者以先生为得闗洛真传云【闗学编】
　　周礼集说补二巻【兵部尚书咸宁刘储秀撰】
　　古今韵一巻【怀庆知府咸寕许宗鲁撰】
　　易畧二巻　易图集览一巻
　　乐律发明一巻【俱知陜州事商州任庆云撰】
　　周易讲说一巻【卢氏训导朝邑张珤撰】　四书仪式【兵部尚书泾阳魏学曾撰】周易辨録【御史富平杨爵撰】
　　序曰予久防幽系忧患警愓之念即夙夜而恒存也困病中日读周易以自排遣愚防管见则必书之以备遗亡嵗月既久六十四卦之说畧具矣因名曰周易辨録系辞曰困徳之辨也吾以騐吾心之所安力之所胜何如耳若以为实有所得而求法于古人焉所不敢也【本书自序】
　　中庸解【杨爵撰】
　　论语防读一巻　论语近说一巻【俱尚书三原王承裕撰】
　　四书端防　中庸大指
　　六书赋　洪武正韵玉键【俱尚书韩城张士佩辑】
　　易笺　学庸大防【俱推官潼闗张大龙撰】
　　学易寡过録【吏部郎韩城卫先范撰】　易经析义【敎谕雒南张元吉撰】大易图象　易传
　　诗传【俱蓝田举人王之士撰】
　　之士字欲立七八嵗即知学授以毛诗辄解后治大戴礼兼通易濳心理窟毅然以道学自任【闗学编】
　　正俗乡约　正世要言【俱王之士撰】
　　之士谓居乡不能和俗如先正和叔何乃立乡约设科纠劝身先不倦蓝田美俗复兴【闗学编】
　　易说二巻【渭南文学裴贞撰】
　　书传折六巻　毛诗附说十巻【俱叅政渭南薛腾蛟撰】
　　五经集録禹贡注解
　　小学集注【俱佥事盩厔王三聘撰】
　　字学大全三十二巻【王三聘集】
　　昔人谓文字之学有三一体制一训诂一音韵夫篇海体制也四声音韵也训诂固尝刋行而切韵贯珠杂法各自为帙犹未克一然字须篇以聚之韵以协之法以通之而其学始全兹刋也主韩氏五音篇韵终以切韵贯珠集附焉统名曰字学大全凡三十二巻【本书自序】
　　四书约正　五经约正【俱咸宁嵗贡刘仕毅撰】
　　四书大全　五经大全【俱咸宁嵗贡刘仕明撰】
　　奥山诗义【应州知州岐山徐衡撰】　尚书遗防二巻【横州知州宜川刘子諴撰】字考啓防十六巻　三百篇叠字一巻【俱主事咸宁周字撰】家礼纂要十六巻【富顺知县咸宁秦可贞撰】　袖韵注【秦可贞撰】
　　石墨镌华八巻【盩厔举人赵岫撰】
　　序曰子函深心嗜古博求逺购时跨一蹇挂偏提注浓醖童子负锦囊榻工擕楮墨从周畿汉甸足迹迨遍每得一碑亲为拭洗椎榻精致内之行簏遇胜景韵士辄出所擕酒把臂欣赏得佳句即投簏中如此三十余年所藏二百五十余种其间汉唐名书多欧赵诸子未见者装潢坚确巻帙绚烂每一册后必亲裁一跋考据精详推勘深至使六书之学昭若日星岂但嘉惠后人临池之艺已耶【本书康万民序】
　　婚防泊隄一巻【左通政蒲城李应防撰】
　　四书说　胡传发明【俱蒲城举人单允昌撰】
　　四书疑问五巻　读易夣觉九巻
　　尚书疑问五巻　毛诗序考十巻
　　春秋事考　大成礼乐三巻
　　律吕辑　宁俭约
　　仁里约【俱光禄少卿渭南史记事撰】
　　书经解　四书解【俱学正延长董芬撰】
　　四书防同　易经防同
　　禹贡洪范考释　礼记通考【俱磁州同知渭南李頴栗撰】
　　左氏臆说【经筵讲官华州王庭譔撰】　易经心解【沅陵知县华州张三汲撰】易通　韵畧【俱濮州知州盩厔任澄清撰】
　　春秋删补传注四巻　谕俗约言【左布政商州邵可立撰】
　　四书彦讲八巻【三原赵钜撰】
　　钜少留心圣学所着四书彦讲剀切详明识者赏之【西安府旧志】
　　易揆　尚书补注
　　四书弋言【俱川东道凤翔袁楷撰】　春秋删补注疏【吏部尚书咸宁王绍徽撰】经书说约　论孟叅看【俱主事安定白钟灵撰】
　　四书诗经训故【户部主事华州王庭谏撰】　学庸辨【按察佥事泾阳王徴撰】四书抉微　四书典
　　诗经绣【俱干州贡士赵天一撰】
　　五经性理防【国朝安定白尔愉撰】　易经摘要十二巻【渭南举人刘懿宗撰】易经要畧四巻　四书求是六巻【俱渭南进士杨自谦撰】
　　孝经神授篇一巻【蒲城雷于霖撰】
　　四书五经正字【提学道蒲城李馥蒸撰】
　　论孟正义八巻【知呉桥县事朝邑王撰】
　　四书五经说【清涧举人白寿辰撰】
　　易经存言十巻【蒲城杨仕显撰】
　　念溪着易存言凡十巻今读其书先撮古今疑义确为辨订继按上下经次序逐卦分部发明象解尤有特见皆从先軰诸名家中校讐磨勘而以已见独断之故其说竒而不诡创而仍因惟期从象见理繇古览今以不谬于四圣之心传故溯其源流察其本末令人一见了然【本书范柽序】
　　大学直解一巻　两论辑说十巻
　　五经要义十巻　律吕图说二巻
　　小学句读记【俱朝邑王建常撰】
　　中庸撮言二巻【华隂王宜亨撰】
　　序曰公本前哲之传闻彚诸家之讲义发挥精微其言微而显宏而肆可谓悉圣贤之义矣【本书江允汭序】
　　存存斋四书说十二巻【渭南刘懿撰】
　　大中正义三巻【榆林敎授朝邑刘峒撰】
　　四书反身録四巻【盩厔李颙撰鄠县王心敬録】　礼记约言【咸宁王应井撰】周易集解【安化教谕咸宁雷壮撰】　崇礼堂四书精防【蒲城副榜雷防撰】小学人物考十二巻【蒲城原永贞撰】
　　序曰原炎洲性质醇厚学问渊博生平著述甚富而小学人物考一书尤为有功圣学于小学中人物姓名里居名象度数无不研之精而辨之确积二十年方成书分十二巻【本书雷防序】
　　诗韵释畧五巻【三原梁应圻撰】
　　唐以诗取士一代才俊尽束于声韵一途兢兢如守三尺弗敢失也余笥中藏有上海潘氏本笺注明晰每为友人索观苦不给因授诸木公之同调大槩鲜所更易但脱漏者稍稍补葺舛错者悉为改定虽意义未能详尽抑亦可谓十得八九矣【本书自序】
　　春秋琴谱【韩城文学卫朝阳撰】　字学同文【韩城监生卫执谷撰】
　　周易蓄疑【贵州廵抚韩城刘防枢撰】
　　春秋蓄疑十一巻【刘防枢撰】
　　先生以为是经之作笔削都有深意不可穿凿附会先儒徃徃泥传而不信经故于事理多所不合因着蓄疑一书精心深思接先圣心源逈非前此説春秋者所可及也【本书孙勷序】
　　易说十巻　尚书质疑二十四巻
　　诗说纂三十巻　礼记纂二十四巻
　　春秋解三十巻　四书说八巻【俱鄠县王心敬撰】
　　周易九图防义二巻【蒲城刘鸣珂撰】
　　家礼宁俭二巻【俱鄠县王心敬撰】
　　学易寤言八巻【临潼刘秉儁撰】
　　序曰先君子注易八巻名学易寤言后夜雨屋倾简策多残其学易寤言八巻巻各为策首策二策三策及六七八策尽被屋压浸汚断坏不可复识止得四巻五巻于断壁倚木间而四巻缺坎离五巻缺咸恒遯余卦虽存亦多残损而下经倍甚因命子弟抄録其残编中可因前后语寻绎者妄为补葺不可者遂缺焉【本书刘曾序】
　　周易解翼十巻【干州上官章撰】
　　跋曰闇然之学易也学之数十年有得辄録中年即以注易名遍搜诸缙绅学士故家大族得秘府藏易百余种大肆精力读之撷其英华如是者十余年然后汩汩然得于心而应于手也逐年有得逐年知非故数十易而稿始成其大防以系辞为指归其细注以八宫经纶错综为脉络其于天道人事刚柔变化之道言言精凿暸若指掌云【本书上官汝恢跋】
　　易象一巻【凤翔教授咸阳王明弼撰】
　　序曰人事显而易见天道而难知至伏羲周文始泄之于易然犹言天道也未言人事也孔子着为彖象以及系辞由天道而推之人事俾学者晓然于天人之一致奉之以脩身寡过而渐臻乎穷神知化之防弼也事易有年潜心玩易不揣愚昧姑取卦象妄加诠解非敢曰即是而见圣学之心亦庶几勉求知乎圣学之功云尔【本书自序】
　　史类
　　史之类凡十三曰正史类曰编年类曰别史类曰史钞类曰故事类曰职官类曰传记类曰仪注类曰刑法类曰目録类曰谱牒类曰地理类曰霸史类
　　【按史为纪事之书陜人所作固不容湮没而其他考地理纪形胜与一切有闗兹土之籍虽非陜人著作亦必表章之以备典故云】
　　秦纪【秦大夫岐州公孙枝撰】
　　秦纪不载日月其文畧不具然战国之权变亦有可颇采者【史记六国表】公孙支书而藏之秦防于是出【扁鹊传】
　　史记一百三十巻【汉太史令龙门司马迁撰】
　　自序曰小子弗敏悉论先人所次旧闻弗敢阙防史记石室金匮之书网罗天下放失旧闻王迹所兴原始察终见盛观衰论考之行事畧推三代録秦汉上记轩辕下至于兹着十二本纪既科条之矣并时异世年差不明作十表礼乐捐益律厯改易兵权山川鬼神天人之际承敝通变作八书二十八宿环北辰三十辐共一毂运行无穷辅拂股肱之臣配焉忠信行道以奉主上作三十世家扶义俶傥不令已失时立功名于天下作七十列传凡百三十篇五十二万六千五百字【本书原序】晁氏曰汉太史令司马迁叙其父谈书创为义例起黄帝迄汉武获麟之嵗迁没后缺景武纪礼乐律书三王世家汉兴以来将相年表日者龟防传靳蒯列传等十篇元成间褚少孙追补及益以武帝后事辞防浅鄙不及迁书逺甚【读书志】
　　出闗士心一巻【博望侯城固张骞撰】
　　汉武内传二巻
　　晁氏曰不题撰人记王母降【读书志】
　　续太史公七篇【阳陵冯商撰】
　　韦昭曰冯商受诏续太史公十余篇在班彪别録商字子髙师古曰七畧云商阳陵人治易事五鹿充宗后事刘向能属文后与孟栁俱待诏颇序列传未卒病死【汉书艺文志注】
　　飞燕外传一巻【河东都尉伶撰茂陵卞理藏】
　　晁氏曰伶撰茂陵卞理藏之金縢漆枢王莽之乱刘恭得之传于世晋荀朂校上【读书志】陈氏曰称汉河东都尉伶子于撰自言与扬雄同时而史无所见或云伪书也然通徳拥髻等事文士多用之而祸水灭火一语司马公载之通鉴矣【文献通考】
　　战国策十三巻【汉宗室光禄大夫刘向録】
　　汉防左都水使者光禄大夫刘向録旧号或曰国策或曰国事或曰短长或曰事语或曰长书或曰脩书向以战国时防士辅所用之国为之策谋宜为战国策凡十二国三十二篇继春秋以后记楚汉之兴总二百五十年事今篇巻亡缺第二至十三十一至三阙又有后汉高诱注本二十巻今缺第一第五第十一至二十止存八巻【崇文总目】
　　古列女传八巻续列女传一巻【刘向撰】
　　晁氏曰汉刘向撰睹赵卫之属起微贱逾礼制以为王敎由内及外乃采诗书所载贤妃贞女及嬖孽乱亡者序次为列女传凡八篇以戒天子前有王回序其略曰此书有母仪贤明仁智贞慎节义辨通嬖孽等篇而各颂其义图其状总为卒篇传如太史公记颂如诗之四言而图为屏风然世所行向书乃分传每篇上下并颂为十五巻其十二传无颂三传同时人五传其后人通题曰向譔题其颂曰向子歆撰与汉史不合故崇文总目以陈婴母等十六传为后人所附予以颂考之每篇皆十五传耳则凡无颂者宜皆非向所奏书不特自陈婴母所断也图云画之屏风而史有颂图在八篇莫得而考以向所序书多散亡独此幸存而完复为他手窜疑于其真故并録其目而以颂证之删为八篇号为古列女传余十二传其文亦雅奥可喜故又以时次之别为一篇号续列女传公武按隋经籍志有刘向列女传十五巻又有刘歆列女传颂又有项原列女后传今回删此书为八篇以合史汉得之矣至于疑颂非歆作葢因顔籒之言尔则未必然也十二传岂项原所作耶【读书志】
　　七畧别録二十巻　世本二巻
</div>
    <div class="pagination">
<a href="陕西通志_page392.html">上一页</a><span>...</span><a href="陕西通志_page388.html">388</a><a href="陕西通志_page389.html">389</a><a href="陕西通志_page390.html">390</a><a href="陕西通志_page391.html">391</a><a href="陕西通志_page392.html">392</a><span class="current-page">393</span><a href="陕西通志_page394.html">394</a><a href="陕西通志_page395.html">395</a><a href="陕西通志_page396.html">396</a><a href="陕西通志_page397.html">397</a><a href="陕西通志_page398.html">398</a><span>...</span><a href="陕西通志_page394.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
