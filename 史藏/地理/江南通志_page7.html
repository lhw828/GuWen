<!DOCTYPE html>
<html>
<head>
    <meta charset="UTF-8">
    <title>江南通志 - 第 7 页/共 731 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江南通志 - 第 7 页/共 731 页</h1>
    <div class="content">　　特恩孝友鸿博之士得以升积学励行之才有所养以致风俗归淳厚云物呈嘉祥江南士庻之歌颂咸谓放勲重华之再见也兹盖伏遇我
　　皇上
　　聪明天亶
　　睿孝性成四海之大兆民之众诵
　　皇谟而知圣学之贯彻于唐虞洙泗接
　　恩诏而知圣诰之兼美于文武成康正人心厚风俗蠲逋宥罪使民荷安全吏无罣误财赋重地视他省
　　有加焉凡兹
　　重熙累洽之徴应实心实政之措施固屈宋班扬铺张厉所不能尽咏歌纪载所不取遗而况山川土田人文之美江南独擅可勿缕述以备一统志之采择哉其为繁而不能简详而不容略固其宜矣惟是直省奉
　　命纂修以来【臣国麟】在八闽时举行而未观成今来江南适值将竣之防并预鍳裁之末窃自欣幸爰用表其所以视旧志繁而详者为之序
　　旹
　　乾隆元年嵗次丙辰冬十月谷旦廵抚安徽等处地方提督军务都察院右副都御史纪录十八次【臣】赵国麟谨撰



　　江南通志序
　　夫志即史也自班孟坚易龙门八书为十志后之人谓修史之难无过于志而【臣】以为修志难修江南志尤难修江南五十余年未修之志则难之乂难何则谨溯前志创自康熙五十有二年由癸亥以迄于今
　　列圣心传若合符节无日不以理财用人寛若爱民为急务故建中立极涵育薫陶子惠元元有加无已虽六合内外无一非被泽之地被泽之人而大江南北地广人稠生聚几百年供赋甲天下其或旱涝之不时利有未尽在
　　九重注念尤切民依故数十年来江南之霑
　　恩戴
　　徳视他省独多而臣江南人知之更悉今试就大槩者
　　论之増祀典以崇
　　先圣建书院而教人才两江数千里豆笾廪饩无一不周则学校之难志也干旌下及夫衡茅鸿博遍罗之朝野开科广额光照南天则选举科第之难志也修河堰谨海防嵗为民计不惜金钱而江南无水患则河渠水利之难志也浮粮之供额皆蠲十载之积逋全豁阜财
　　明诏无嵗不颁而江南无困民则田赋税课之难志地他如良臣之骨梗循吏之端方孝友闻人义行节烈跄跄济济正正堂堂何莫非
　　朝之风化攸闗敎育所致茍非折简者有伦有则不蔓不支何从协十六郡之舆论而示大公摭六十年之掌故而昭法守哉【臣】故曰修之者难也尔乃
　　勲华继序委任臯防遴聘博物诸君子分例校讐掇拾近闻叅稽兴故务以史才抒史笔事事有徴言言可信是以大纲具举节目全张觉城郭封疆依然如旧而山川风土靡不改观有不敛手钦服黙识神怡以颂大章大典之无遗憾者哉是志告竣【臣】欣覩成书恭逢盛事仰巍巍之
　　圣徳亲皥皥之淳风砥名励行固足以取镜于文献而以江南人读江南志桑梓之地父母之乡日习夫所见所闻更不胜绻恋徘徊而恭敬捧持之莫释也已爰顿首拜言附诸简末并以见向所为难者正不难也
　　旹
　　乾隆元年嵗次丙辰孟冬月谷旦江南苏松常镇太督理粮储兼廵视漕河副使道【臣】姚孔鈵谨撰






　　江南通志凡例
　　一志与史相表里兹志仿史例列十志一舆地二河渠三食货四学校五武备六职官七选举八人物九艺文十杂志每志中依门分类以便省覧而十志之前各撮其大指为小序云
　　一江南旧志
　　上谕
　　御制诗文并列艺文撰次非体今编年系月恭纪首卷其
　　详见本事中者纪
　　恩遇重兴建也
　　一天文分野旧説纠纷率多异同今约叙数言于图说之首而地之形胜亦及焉
　　一沿革一遵　皇舆表近年升府州分县亦详系之故山川疆域城池之属较旧加备山川则先府后县以方向道里次第之疆域则四隅八至以山水市镇标识之
　　一宫室官署祠庙寺观等类丽于地者皆入舆地志中惟
　　文庙学宫书院试院
　　盛治攸闗则别为学校志
　　一古迹非仅供博覧实为论世考地之资古都邑外如废郡县旧治所在即名存实亡者皆系焉至先民里居别墅遗迹流风余韵亦并有禆于搜访故详着之
　　一江南古称泽国河淮大江由之入海运河自南而北蜿蜒其中各次第之较旧志加详
　　一东南水利苏松常镇四府脉络流通而太湖为之吐纳故合叙之他府州则分纪之
　　一江南财赋重地
　　国家治平之久休养生息戸口日増给复蠲租超迈前代爰于田赋户口徭役蠲赈纪载惟详而漕运盐法钱法诸大政与夫税课之佐邦计物产之为民利者槩附入焉
　　一旧志兵制祗列官名古今守御之要槩未之及今逺稽史册近据　防典及全省见行规制犁然粲列若江防海防则各按南北险要备序次之而驿船政附焉
　　一旧志职官载自督抚以下至郡守而止今州守县令皆登焉无论贤否槩存姓名其名宦则古今之着有治绩而崇祀之以风励后人者也即列职官志中
　　一选举祗列姓名邑里其有称者已入人物志一旧志前代乡举多阙略今本南国贤书及各郡县志胪列綦详
　　一旧志凡例谓宦绩武功忠节儒林应分标名目其説良是今于人物志中分十二类名贤居首具人少矣故以世次至于名臣硕徳部别区分而编长一艺亦悉论著之不遗
　　一人物本之旧志各郡县志及印册其志乘所未载印册所未详者姑阙之以俟増补
　　一郡邑名号歴代不同不得防以今之地名系古人也若实系本省而失载或迥非本省而误入或各郡各邑彼此错互者今皆详考前史以正之
　　一列女为人物志之一旧例统载节妇今仿刘向列女例分为五类
　　一艺文志例起班固汉书备载书名卷帙及著作姓氏歴代史书及三通艺文经籍考略率循此体后来志书博采诗文既非体例亦不精详今遵史例分经史子集四体彚之若有关地方利弊及考订古今兴废者则附入各门至题咏之作槩阙而不录
　　一九志外有无所附丽可资考证者则为杂类志括之名言轶行为纪闻地方经歴大事为摭史纪事五行变异为禨祥各门纪载之传闻互异者为辨讹















　　︵字位过密　无法显示︶　　　【臣】赵恩谨
　　题为钦奉
　　上谕纂修省志成稿谨奉
　　表上
　　进者【臣】等诚惶诚恐稽首顿首
　　上言伏以
　　帝徳覃敷颂同风于八表
　　皇图式廓庆寜宇于万年
　　焕日月之照临普光华而晖増星纪
　　协河海之清晏大恩膏而泽洽江邦维兹经野之良规用善容民之大道是资图志永着藩垣敬辑成编仰祈
　　睿鍳窃惟斗牛分野旁连娄火之躔淮海惟北带豫徐之域敷篠簜而包橘柚稽则壤于夏书川三江而浸五湖考职方于周礼经文攸叙为九州第五州而九州第一州史册所书曰江南东西道曰淮
　　南东西道水泉通利有流压郑白之渠田赋上腴再熟美琅邪之稻粤若句吴开国秉至徳以垂风缅维洙泗传人悟圣功为有本良相之先忧后乐崛兴于胥台甫里之间大儒之诚意正心实生于龙尾梅源之麓盖江山清淑钟孕物华教泽渊源绍衣文献惟是唐虞五服尚逺于侯甸绥要厥后晋宋六朝或流于风云月露皈章土宇防隅之景气弥芳叠见珍符
　　泰运之方舆独盛钦惟我
　　皇上
　　道贯三才
　　恩周六合
　　建厥中而咸遵道路若华戴胜之区梯航修贡统无外而壹禀车书乌弋黄支之国版籍称臣矧居江国之首藩尤渥
　　天心之仁爱示以俭示以礼念此民风一民寒一民饥引为己责重蠲叠贷愈轸束作之勤劬十雨五风尚念西成之丰歉障紫澜而廻浊浪隄防倍厪
　　宸衷决渠雨而举云疏濬无烦民力垂竿牵网江上
　　下共沐
　　恩波煑海煎鹾淮南北羣霑
　　化雨惠风吹绛帐轺车驷马庆三鳣暖日丽寒毡西序
　　东胶歌五緎但期贤良孝秀同升
　　玉陛之前何烦桐磬瑶琨争列
　　金门之内开
</div>
    <div class="pagination">
<a href="江南通志_page6.html">上一页</a><span>...</span><a href="江南通志_page2.html">2</a><a href="江南通志_page3.html">3</a><a href="江南通志_page4.html">4</a><a href="江南通志_page5.html">5</a><a href="江南通志_page6.html">6</a><span class="current-page">7</span><a href="江南通志_page8.html">8</a><a href="江南通志_page9.html">9</a><a href="江南通志_page10.html">10</a><a href="江南通志_page11.html">11</a><a href="江南通志_page12.html">12</a><span>...</span><a href="江南通志_page8.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
