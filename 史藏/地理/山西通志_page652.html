<!DOCTYPE html>
<html>
<head>
    <meta charset="UTF-8">
    <title>山西通志 - 第 652 页/共 700 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山西通志 - 第 652 页/共 700 页</h1>
    <div class="content">　　送陶季之潞州　　　　　　　　王士祯
　　先生昔日登武夷铁船峰头看奕棋中冠离支三百颗酒酣自劈轻红肌峰头烂睡忘甲子坐笑曾孙生白髭张防伐鼓下黄鹤欲览三湘穷九疑披襟兰台发髙唱快哉不辨风雄雌平生名岳屐齿遍风尘京雒嗟衣缁投我竒文浩千顷蛟龙大泽纒躨跜谓我四海一知己譬若庄休从惠施髙斋茗饮坐清昼风炉活火分枪旗我时无事似犀首酒鳞浮动银留犁丰台红药花照眼骊驹忽告将西驰壮心犹作骥伏枥适志无如泥曳我闻上党天下脊当年潜邸传临淄龙飞荒宫没烟莽断碣髣髴开元祠纷纷梁晋夹河战鵶儿万骑陈军麾锦囊负矢盛意气歌声慷慨留三垂时平不用弓箭手空老昭义干熊罴战场下马问亭长鬼燐飒飒寒飇吹君家草堂临射陂门前五栁藏东篱何时单舸径归去北窻髙枕谈黄羲
　　送吴天章归中条山
　　月始在房羣隂终冻禽塌翅啼酸风吕生置酒邀我饮清歌笑倚商玲珑朝来宿醒卧未析吴郎告我归河东壮风雨雪满天地层氷千里髙穹窿行人□瘃手指堕狐裘嗟汝胡防茸长安甲第髙入天马蹄动地声隆隆浆酒臛肉不足道金玉磊砢堆堂中汝诗千首文百轴洿涂未拔谁相通汝家王官谷中条青蒙蒙藤萝相纠水相激至今猿鸟悲司空汝归读书甘菽茙致君尧舜会有日飞伏讵辨谁雌雄
　　赋赵廷举事　　　　　　　　　孙枝蔚
　　崇祯五年季冬夜贼满山西武乡野悲风愁云动千里杀人之父城门下念贼亦是人之子胡不容人代父死归语我友及里中儿父仇不报子活何为愿假我斧我必刺之月黒鸡鸣事不可迟亲族向前相泣语百万骑中贼何处此贼胸前挂铜牌此贼秣马在庭阶诸君且勿劝我住吾当畏圣贤不能畏彼虎与豺皇天怜孝复怜勇须防贼死不旋踵一贼既倒羣贼惊此儿何姓复何名自言身是赵廷举吾奏上帝当殱汝汝曹不孝复不忠朝廷恩泽二百六七十年中何忍负之弯汝弓况复孤人之子烹若翁言毕投井井无水七尺吾当全归耳死后白气上冲天孝义皇天亦澘然乡人名为孝子里聂政荆轲安足拟
　　学宫古栢行　　　　　　　　　许自俊
　　森森古栢几千年虬根蟠地梢插天婆娑生意久愈旺纵横屈矗影翩跹五干已逾五老夀三株直拍三神肩为龙为蛟为虎豹疑鬼疑怪疑神仙将军甲胄巍峩峩丞相冠剑胡褼褼长眉瞿昙植其杖柱下老秃其顚翳沐日兮更浴月爰欺霜兮复凌烟轮囷离竒违世用朴拙崒嵂态复妍雷霆霹雳不敢劫隂阳变化状百千唐与虞与秦汉与徘徊俯仰堪留连天涛风响生灵籁直无一曲通黄泉吾闻间气钟人物物华宛似三晋贤庇根垂防赵冬日水火不灾緜上田为梁为栋羊舌氏铜鞮伯华相并传尼山钟鼓籍清防禹贡栝栢神气全天下物老则曰酉徂来新甫閟宫篇
　　古栢歌　　　　　　　　　　　陆豹雯
　　麓台山前新雨痕春郊芳草游王孙西南数里挥鞭去川原明媚古胡村胡村田舍通长陌绀宇嵸嶐古仙柏天然一本五枝生十围腾跃几千尺蜿蜒苍龙西倒垂偃蹇俯枕泰和石洪荒既剖谁植来厯数周秦莫能白彷佛疑有神灵集生死先期知兴革饱经霜雪几千秋错节盘根万古愁食叶服脂眞妙诀神仙何须沧海求吾闻秦官汉秩爵长松此栢胡为不受封又闻孔子庙前廿四株偶然砍伐直须臾物生浩劫有时数盘踞得地无夭殂太谷之栢应如此整襟肃穆澹容止主人坐卧不欲归为和新诗杂宫征
　　郭林宗祠下观傅青主郑谷口重书蔡中郎二碑歌用少陵李潮八分小篆歌韵　周在浚
　　轩颉文字不可见金石之刻飘残云劫灰之后若瓌宝西汉以来珍八分欧赵当时已叹息后之宝者谁为眞太原傅山笔力健以意摹写多丰神我友郑八号稽古秦碑汉碣身相亲当时客都下砚山曾卜邻石经遗字数晨夕寝斯食斯如对当时人重为临摹俨然相祠中两两同西向波撇矫健俗书逺兴来老腕休屈强中郎之文无惭容谷口之字多雄壮千载万载难磨宕傅郑今时李郭行我来坐其下摩娑还作歌碑乎碑乎从此流传嵗月不可纪风风雨雨奈此贞珉何
　　介休道中大雪用欧公字体并次其韵
　　緜山崒嵂开莲萼尔来怪底云气薄晓来鞴马欲出户飒飒风声忽大作苍崖不复辨狐岐林宗祠前莽寥廓手缩难绾紫游缰目但觉光闪烁沿村沽酒苦酸涩敌门乞火嗟冷落胡为嵗嵗劳行役老我不如邱中貉闻道此邦春夏旱弃儿抛妇随人攫道傍尚自多流亡惨伤半似依人雀马冻不前惟长嘶仆饿急走遗芒屩忽逢年少披貂裘豪兴但夸逐兔乐执手不暇问姓名金盌行酒恣倾瀹击鲜聊复慰老饕最喜乾坤归淡漠一时顿忘行路难掌热尽堪握氷搠揺鞭我亦急驰去回首相看各狂噱
　　虒祁宫故址　　　　　　　　　仇昌祚
　　老夫清晨过浍水马鸣萧萧悲风起河干驻马访虒祁但见千山万山紫忆昔东周晋莫强诸侯聘问无时已问罪之师数出境牺牲玉帛如敝屣宫成瞥见诸侯畔吴强楚僭骄莫比斯防赵籍擅侯封表里山河竟若此呜呼繁华无限总销亡古往今来事不常临风太息复何有荒原落日来牛羊
　　题宝岩寺　　　　　　　　　　程之玿
　　花园村踞太行巓上有古刹栖枯禅入夜金灯往往出乍明乍灭树林边观灯佛子归佛力自我思之恐不然中土无佛山即有此灯灿烂几千年非从白马防来物不稽之语莫轻传暇日偶看草木子谓灯皆是山灵宣明珠一颗能润浦良玉一片能辉田宝藏之兴萃陵谷自然光怪冲云天峨嵋简州衡岳地匡庐天章太白前到处有灯惊耳目岂皆天竺种竒縁儒者所言良不诳雾释氷消何惑焉邺下崔生名下士流连景物题诗篇才华俊逸但佞佛佛日岂借灯增妍我作此言告来者读书明理莫牵纒山归山兮佛归佛鉴朗衡平两不偏
　　长平吊古　　　　　　　　　　陈均揆
　　战国扵今厯有年长平之名邑乘传战士骷髅归碧土骚人凭吊问苍天六王将毕四海一将不知兵国予敌嗟吁四十万人骨未冷甫传二世秦鹿失人生夭夀宰扵命国运延促力难竞以秦为鉴不鉴秦八千子弟兵徒劲
　　五老峯　　　　　　　　　　　王含光
　　虞乡西南五老峯一峯一朶玉芙蓉层城乱插樱桃树絶顶斜篸罗汉松中峯孤秀凌空起矗矗去天一握耳四峯却立不敢前俨然商皓翊帝子罗列石笋似儿孙或载云旂骖騄駬我欲步虚叩僊寰絶巘萝飏不可攀但见流风吹素气悬泉飞薄戛佩环玉窦穹嵌钟乳滴香雨溟蒙非人间西过林防登欹石道人指防罗公迹柯烂丹成去不回至今樵者闻流奕月照前峰云影飞相传半是蓬莱客一壶春酒谢山灵空翠扑人衣带青野鹤归来怜华表仙翁何处化流星恍惚不知归路在谿烟花树雨
　　黄围洞歌　　　　　　　　　　孙必振
　　黄围之山山谷口夹岸长林风怒吼曲磴嶙峋鸟道通扶笻赑屭登缘陡峰回路转现琳宫老衲藏修时岁久为言洞中别有天登探欲把尘襟抖洞口霏霏烟雾轻荘严妙相当牕牖座后突兀说法台宝墖玲珑三五耦石乳悬空滴蔗浆龙泉清冽琼玖四壁斑斓翡翠屏凤篆龙章杂蝌蚪石芝倒挂白鸽飞石脊蜿蜒苍螭走更有幽竒探不穷洪蒙浩气忘昏酉肃肃隂森衣袂凉炎天六月归何有游罢玉楼肌粟生幸有髙人载斗酒把杯长啸响天风欲起何妨时被肘村农皓首喜相从不减山隂五老叟炰羔蒸黍酌使君使君莫负攀枝手秋来红叶满山隈乘兴还思来再否
　　饮灵石署中即订绵山看松　　　贾鸣玺
　　有客跨驴躭逺游聊且逢君一醉耳汾声作意杂笙歌东山西山酒杯里三更烧烛说看松松树未见松涛起西风吹散万里云呌出明月凉如水
　　过冷泉闗　　　　　　　　　　沈　廉
　　河山莽苍蟠龙起银涛寒喷闗门底树秃烟消乌影稀荒云零乱残阳里三年揽辔往来频如弩西风吹倒人茫茫北控并州路此地谁言非要津
　　登马鞍山　　　　　　　　　　髙垣雯
　　双峰屼嵂耸云间俯视千山与万山层岚翠壁凌霄汉恍疑天马下尘寰太行北来多竒赏五龙发鸠雄上党狮子韩国本狞狰黎水艶称白岩蟒乃有骏骨丰棱起腾骧何必日千里稽古负图出河中腰褭尝从穆天子不数秦家铁驷羣汉时得之渥洼水无端误值太行车矫首顿足长嗟吁孙阳一顾空冀北揽辔跃跃入云衢扵今皇路正升平大展逸足任所行圉人安得施闲绁始信当年伏枥心君不见云锦鞯玉华騣具眼谁不羡游龙夸奔电逐遗风霜蹄不数汗血红紫燕青骓拳毛騧金鞭玉勒重天家雍雍待漏立天仗烽火惊人踏风沙练光照曜空千古千骑万乘何足数不信试看马鞍山依然骅骝騄駬谱
　　乐府
　　周　琴歌
　　风俗通曰百里奚为秦相堂上乐作所赁澣妇自言知音因援琴抚而歌问之乃其故妻还为夫妇也亦谓之扊扅歌
　　百里奚五羊皮忆别时烹伏雌炊扊扅今日富贵忘我为
　　百里奚初娶我时五羊皮临当相别时烹乳鸡今适富贵忘我为
　　百里奚百里奚母已死葬南溪坟以瓦覆以柴舂黄藜搤伏鸡西入秦五羖皮今日富贵捐我为
　　河激歌
　　列女传曰女娟者赵河津吏之女也简子南击楚津吏醉卧不能渡简子怒欲杀之娟惧持檝走前曰愿以微躯易父之死简子遂释不诛将渡用檝者少一人娟攘拳操檝而请简子遂与渡中流为简子发河激之歌简子归纳为夫人
　　升彼河兮而观清水波兮冒冥冥祷求福兮醉不醒诛将加兮妾心惊罚既释兮渎乃清妾持檝兮操其维蛟龙助兮主将归呼来櫂兮行勿疑
　　鼓琴歌
　　史记赵武灵王梦见处女鼓琴而歌此诗异日王饮酒乐数言所梦想见其状吴广闻之因夫人而内其女娃嬴孟姚也孟姚甚有宠扵王是为惠后
　　美人荧荧兮顔若苕之荣命乎命乎曾无我嬴
　　汉
　　鲍司隶歌
　　列异传云鲍宣宣子永永子昱三世皆为司隶而乘一骢马京师人歌之
　　鲍氏骢三入司隶再入公马虽瘦行步工
　　上郡歌
　　汉书曰成帝时冯野王为上郡太守其后弟立亦自五原太守徙西河上郡立居职公廉治行略与野王相似而多知有恩贷好为条教吏民嘉美野王立相代为太守歌之曰
　　大冯君小冯君兄弟继踵相因循聪明贤知惠吏民政如鲁卫徳化钧周公康叔犹二君
　　别歌　　　　　　　　　　　　李　陵
　　汉书曰昭帝即位数年匈奴与汉和亲汉使求苏武等单于许武还李陵置酒贺武曰异域之人一别长絶因起舞而歌泣下数行遂与武决
　　径万里兮度沙漠为君将兮奋匈奴路穷絶兮矢刃摧士众灭兮名已隤老母已死虽欲报恩将安归
　　唐
　　故绛行　　　　　　　　　　　杜　頠
　　君不见铜鞮观数里城池已芜漫君不见虒祁宫几重台榭亦微蒙介马兵车全盛时歌童舞女妖艶姿一代繁华皆共絶九原唯望塜累累
　　履霜操
　　琴操曰尹吉甫子伯竒无罪为母谗而见逐乃集芰荷为衣采楟花为食晨朝履霜自伤见放援琴鼓之而作此操
　　履朝霜兮采晨寒考不明其心兮听谗言孤息别离兮摧肺肝何辜皇天兮遭斯愆痛没不同兮恩有偏谁能流顾兮知我寃
　　履霜操　　　　　　　　　　　韩　愈
　　尹吉甫子伯竒无罪为后母谮而见逐自伤作
　　父兮儿寒母兮儿饥儿罪当笞逐儿何为儿在中野以宿以处四无人声谁与儿语儿寒何衣儿饥何食儿行扵野履霜以足母生众儿有母怜之独无母怜儿宁不悲
　　元
　　履霜操【并序】　　　　　　　　　杨维桢
　　琴操有履霜谓尹吉甫子伯竒为后母谮而见逐自伤而作也其词曰朝履霜兮采晨寒考不明其心兮信防言何辜皇天兮遭斯諐痛殁不同兮恩有偏谁说硕兮知此寃使是词果出伯竒则伯竒不得希扵舜矣予为之补云
　　霜鲜鲜兮草戋戋儿独履兮儿宿野田衣荷之叶兮叶易穿采楟花以为食兮食不下咽嗟儿天父兮天胡有偏我不父顺兮宁不儿怜履晨霜兮泣吾天
　　明妃曲　　　　　　　　　　　刘　因
　　初闻丹青写明眸明妃私喜六宫羞再闻北使选絶色六宫无虑明妃愁妾身只有愁可必万里今从汉宫出悔不别君未识时免使君心怜玉质君心有忧在逺方但恨妾身是女郎飞鸿不解琵琶语秪带离愁归故乡故乡休嗟妾薄命此身虽死君恩重来时无数后宫花明日飘零成底用宫花无用妾如何传去哀幽思多君王要听新声谱为谱髙皇猛士歌
　　明
　　智伯头饮器歌　　　　　　　　唐　肃
　　饮伯头些伯已鬼伯死宁知头作器玉盘酒滴猩猩红血波倒浸泥丸宫雷吼无声电睛坠伏犀骨断漆花腻老龙一吸银海澁饮阑掷桮怒发立英魂夜半不敢泣君不见君漆头臣漆身恨君兰台争谏臣
　　傅岩操　　　　　　　　　　　袁　凯
　　日之将出兮余趋乎筑之所杵丁丁而不息兮汗淫淫之如雨日既入而始休兮饭麄粝而不饱【叶补】呜呼其命兮余何辞乎此苦
　　斮老雄　　　　　　　　　　　宋　濂
　　拟宋铙歌昭义节度使李钧据泽潞弗服上御六师平之为斮老雄
　　斮老雄雄势蹙连防师树髙纛袭边城施虿毒王赫斯怒势如戮百万貔貅若林矗行视嶕峣胜平陆升城齐呼山岳覆飞矢贯臂拔其镞雄斯穷畀炎熇朱鸟鸣反舌缩反舌缩四海服
　　云中两烈妇　　　　　　　　　钱　宰
　　竹贞鎭云中纵防兵掠乡鄙张思孝妻华氏偕子妇刘骂贼死之作云中两烈妇
　　云中两烈妇风节何雄哉妇姑誓同死军马倐已来姑言我死命之遭尔方年少不得逃欲自经不得索欲自刎不得刀少妇潜致词不用刀与索儿当激贼怒妇姑头共斫姑如湛卢剑骂贼猎猎生刚风妇如黄间弩蹶张放气愈雄厉声奋激膺贼锋万古双烈夸云中
　　国士行　　　　　　　　　　　李东阳
　　漆为疠炭为哑彼国士何为者赵家饮器智家头一日事作千年仇报君仇为君死斩仇之衣仇魄禠臣身则亡心已矣
　　汉夀侯
　　汉夀侯义且武冠三军振华夏【叶】斩仇将报知者【叶】身不可留臣有主老瞒不追犹有度谁其仇者吴陆吕岁十二月侯出走【叶】吴人缚侯生缚虎生缚虎死犹怒髯如虬眼如炬吁嗟汉乎天不祚有马不践中原土侯身虽亡神万古
　　睢阳叹
　　将军有齿嚼欲碎将军有眦血成泪生为将星死为厉尽是山川不平气二人同心金不利天与一城为国蔽强兵坐拥瞠相视孝子忠臣竟谁是千载功名亦天意君不见河南节度三日至
　　冯婕妤
　　圏门昼开熊不守婕妤当前众嫔走荷君光宠捍君危不然安用贱妾为君身如山妾如叶君有不虞安置妾亦知仓卒非贾恩恩多妒深翻在睫昔非勇今非怯掖庭佞儿何喋喋
　　緜山怨
　　五蛇上天一蛇蛰緜山经月火不灭君侯恩重翻为仇不如放作山中囚君侯有臣亦非少贪天之徒但不保臣心见母不见君谁言母死非君恩今辰何辰夕何夕晋与千年作寒食
　　上殿熊　　　　　　　　　　　石　珤
　　熊上殿昭仪趋谁其当者冯婕妤玉顔岂能编虎须不难一死遮乘舆孟阳登牀信诳楚亦有华泉逢丑父分明造次效忠贞岂意婵媛成错迕傅姬手持黄纸来昔何勇锐今何衰两朝泪湿黄金堦宫中妒色亦妒才
　　鴈门太守行　　　　　　　　　何景明
　　垒垒髙山莽莽代谷城边风起沙漠漠城内惟闻奏羌乐太守下车买牛息戈陶民礼义朝弦暮歌北歴黄沙碛南游白草原五马何秩秩朱英导文轩嗟哉太守亦孔武时时较猎西山下
　　国士行
　　漆身为疠吞炭为哑更名入宫厠变形伏桥下虽不禠讐魄犹得斩讐衣生有国士名死为壮士哀
　　张节妇歌　　　　　　　　　　王九思
　　节妇陶氏者大司马逸庵公之女也夫亡乃不食死予闻而异之为作此歌
　　威凤死丹穴孤凰宁独生不饮不啄馁即灭长与威凤逰紫防吁嗟孤凰尔虽逝遗雏落落风云气千百万年名在世
　　干陵歌【武后陵黄巢发之事具雪航肤见】　　　　李梦阳
　　九重之城双阙峙前有无字碑突兀云霄里相传翁仲化作精黄昏下山人不行蹂人田禾食牛豕强弩射之妖亦死至今剥落临道傍大者虎马小者羊问此谁者陵石立山崔嵬铜铁锢重泉银海中萦洄巢也信力何由开君不见金棺玉匣出人世蔷薇冷面飞尘埃百年枯骨且不保妇人立身何草草
　　树中饿
</div>
    <div class="pagination">
<a href="山西通志_page651.html">上一页</a><span>...</span><a href="山西通志_page647.html">647</a><a href="山西通志_page648.html">648</a><a href="山西通志_page649.html">649</a><a href="山西通志_page650.html">650</a><a href="山西通志_page651.html">651</a><span class="current-page">652</span><a href="山西通志_page653.html">653</a><a href="山西通志_page654.html">654</a><a href="山西通志_page655.html">655</a><a href="山西通志_page656.html">656</a><a href="山西通志_page657.html">657</a><span>...</span><a href="山西通志_page653.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
