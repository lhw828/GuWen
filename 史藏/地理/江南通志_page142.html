<!DOCTYPE html>
<html>
<head>
    <meta charset="UTF-8">
    <title>江南通志 - 第 142 页/共 731 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江南通志 - 第 142 页/共 731 页</h1>
    <div class="content">

　　江南通志卷四十五
　　钦定四库全书
　　江南通志卷四十六
　　舆地志
　　寺观【四　淮扬徐三府太海通三州】
　　淮安府
　　报恩光孝寺在府治东数十武祥辉观旧基也宋虎岩伏禅师创建崇宁六年赐万寿禅寺额开元寺在府治唐开元五年赐额寺内有枸井闻思寺即旧大悲院在府西湖嘴宋建
　　国朝康熙四十四年
　　圣祖仁皇帝南廵
　　改今名
　　湛真寺即绍隆寺在府西淮北里康熙四十四年
　　改今额
　　龙兴寺在府治西北清风门内晋大兴二年创建观音寺在府治东百歩宋淳祐年建
　　台山寺在府治北宋崇宁四年建
　　地藏寺即十王堂在府治西大圣桥西唐咸平年建
　　景慧寺在府城西北二十余里鉢池山有古勅赐额
　　千佛寺旧名崇恩千佛寺在府城西南隅开佛寺在府治西南市桥内宋延祐四年建水陆寺在府治西北大军仓西宋嘉定五年建圆明寺在府新城东北隅
　　圆通观音寺又名接待寺在府新城内明宣德间重建
　　普应寺在府清江浦西北去治西三十里明平江伯陈瑄创建奉赐额
　　佑济寺在府城西北五里背堤面湖旧名湖心寺亦曰十方禅院康熙四十四年
　　圣祖仁皇帝南廵
　　勅改名佑济寺
　　观音寺在清江浦有毘卢阁
　　华严寺原在府治东北十里淮河北岸宋元丰年建后迁淮河南刘伶台前
　　诞登寺旧名洪福寺在府治西北三十里宋淳祐年建康熙四十四年
　　圣祖仁皇帝南廵
　　赐额诞登寺
　　广福寺在府新城西门外竹巷口
　　永福寺在府西湖中明建
　　通源寺在府治西十里窰沟旧为大悲庵宋时建净名寺在府治北二十里宋元丰年建
　　寿安寺在府马逻乡去治六十里宋宣和年间创建
　　上生寺在府治南七十里白马湖古刹也明正统间重建
　　觉津寺旧名檀度寺在府清江浦明宋綂殷有记
　　国朝康熙四十四年
　　圣祖仁皇帝南廵
　　勅改觉津寺
　　永宁寺在盐城县治北一百武唐武德三年建弥陀寺在盐城县治西十八里
　　净居寺在盐城县治西南八十里
　　兴国寺在清河县治东南半里许元皇庆间建赐名
　　兴国寺在桃源县治西半里许宋时创建能仁寺旧名承天寺去安东县治里许宋祥符间赐额曰能仁塔曰妙通
　　章化寺在安东县治东二里
　　妙观在府城西唐白鹤旧址
　　祥辉观在盐城县治西北半里
　　祐圣观在盐城县伍祐场
　　三茅观在盐城县冈门镇北去县十八里一井水甚甘大旱不竭
　　上真观在清河县治东半里许宋建
　　上真观在安东县治东北一里许为徐依稀修道之所
　　三元宫在运河北
　　杯渡庵在清江浦
　　栖芦庵原名宅芦庵在清江浦运河南岸康熙四十四年
　　勅改今额
　　兠率院在盐城县
　　国朝康熙五年建
　　勅赐为兠率寺
　　扬州府
　　天宁寺在新城拱辰门外东晋时为谢太傅安别墅义熙十四年有梵僧佛防跋陁罗尊者译华严经于此时右卫将军褚叔度特徃建业请于谢司空琰求太傅别墅建寺焉名谢司空寺后名屡易宋政和三年改今名康熙二十三年以来
　　圣祖南廵屡经临幸
　　御书匾额五一萧闲一皓月禅心一寄怀兰竹一般若妙源一净因
　　御赐禅心澄水月法鼓聚鱼龙珠林春日永碧溆好风多二联诗四首【恭纪首卷】
　　法云寺在府大东门外两淮运司治之南晋镇西将军谢仁祖宅也旧有双桧
　　梵行寺在府东北邵伯镇晋宁康三年建明初迁寺于本镇惠政桥西
　　旌忠寺在府治东南文选楼遗址也陈大建间为寂照院宋咸淳间赐今名
　　大明寺在府西北五里古栖灵寺也寺枕蜀冈旧有宝塔康熙二十三年以来
　　圣祖南廵
　　御书匾额五一怡情一澄旷一平山堂一贤守清风一第五泉
　　救生寺在府东五里第二港隋大业四年建法华寺在府东北邵伯镇一名来鹤寺隋大业三年建周世宗征淮南驻跸于此置法华禅院宋开宝中赐额为寺寺有铜钟重千余觔僧子惠募金所铸苏轼有钟铭
　　禅智寺即上方寺在府北五里蜀冈一名竹西寺天朗气清南徐诸山苍然在襟袖间寺有石刻呉道子画寳志公像李白作赞顔真卿书谓之三絶碑又有苏轼李孝博诗石刻寺侧有蜀井按刘长卿怀演如上人诗序云寺即上人所建明魏尚书骥碑又云炀帝尝梦夜游兠率天宫听弥勒佛説法既寤遂以离宫施为寺二説不同并存以俟叅考
　　山光寺在府湾头镇前临漕河隋炀帝以宫为寺名山光宋天禧四年改曰胜果寺僧请山光旧额更建于府东南第三港沙河岸侧
　　梵觉寺旧名兴敎寺在府城蕃厘观之南宋淳化间建康熙三十八年
　　御书西来法三字额四十四年又
　　赐梵觉禅寺额
　　甘泉寺在府西甘泉山唐开成间移慧照旧额于此一名慧照寺
　　惠照寺在府北三里大仪乡唐景龙间建宝胜寺在府南杨子桥唐贞观间建后为江水坍没迁于城东三里
　　天王寺太平寺并在府南扬子桥俱唐贞观年建大圣寺在府东北三十里唐高宗时建
　　开元寺在府城东五十里唐时建
　　国朝顺治十八年迁寺于傅李桥
　　万佛寺在府仙女庙北康熙三十八年
　　御书云门雪窦四字额
　　善觉寺在府挹江门外官河南旧名华藏庵康熙二十八年
　　御赐今额
　　南来观音寺在府通济门内西南隅
　　慈云寺在江都县东乡宜陵镇康熙三十八年
　　赐慈云二字额
　　宝坊寺在仪徴县东门外运河边即五台庵也康熙四十二年
　　圣祖仁皇帝改今额又
　　御赐金刚经一卷药师经一卷
　　天宁万寿寺在仪征县东南澄江桥西唐景龙三年建宋苏子瞻尝于此写经绍兴中更今名干明寺唐为大云请雨寺宋改今名
　　资福寺在仪征县东宋大中祥符元年建即儒学
　　旧址
　　崇因永庆寺在仪征县北五里宋靖康初为功德院明洪武间重建名北山寺
　　禅惠寺在仪征县北二十里汉广陵太守陈登建旧名鼍淙宋治平中更今名
　　梵天寺在仪征县西方山上梁天监中梵僧建号兴云寺宋治平中赐今额
　　禅证寺在仪征县横山梁天监中建世传昭明读书堂唐咸通中僧神坚以堂为太子院
　　法云寺在仪征县胥浦之西唐景云间建名庆云寺宋改今额
　　水月寺在仪征县蛾眉山松柏万株地最幽胜地藏寺在仪征县新城汊河北宋建炎间建山光寺在仪征县东南十五里宋淳祐间建隆觉寺在仪徴县东三十里朴树湾运河北宋淳祐间建
　　天王寺在高邮州治北新城遐观桥东宋淳熙间建寺有呉道子观音像盗窃去渡江病作复送还承天大梵寺在高邮州治北新城元至元间建光福寺在高邮州东三垜镇宋淳熙间建
　　安乐寺在高邮州东九十里临泽镇
　　光孝寺在高邮州旧城有断塔为唐举直禅师所建
</div>
    <div class="pagination">
<a href="江南通志_page141.html">上一页</a><span>...</span><a href="江南通志_page137.html">137</a><a href="江南通志_page138.html">138</a><a href="江南通志_page139.html">139</a><a href="江南通志_page140.html">140</a><a href="江南通志_page141.html">141</a><span class="current-page">142</span><a href="江南通志_page143.html">143</a><a href="江南通志_page144.html">144</a><a href="江南通志_page145.html">145</a><a href="江南通志_page146.html">146</a><a href="江南通志_page147.html">147</a><span>...</span><a href="江南通志_page143.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
