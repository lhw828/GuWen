<!DOCTYPE html>
<html>
<head>
    <meta charset="UTF-8">
    <title>华阳国志 - 第 42 页/共 87 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>华阳国志 - 第 42 页/共 87 页</h1>
    <div class="content">
　　〔宛〕温县旧脱宛字，廖本已补。　　郡治。元鼎二字当作六。年置。〔有盘江。〕据《续汉志》注引《地道记》补。


　　律高县　　西有石空廖本注云「当作室」。山，出锡。东南有李本作盘。张、吴、何、王本作。刘、钱、《函》本同《汉志》作「」。颜注「音呼鶪反」。町山，出锡。《两汉志》并作「出银铅」。廖本注云：「当作银、铅。」兹不改，说在注。


　　镡封县　　有温水。


　　句町县　　故句町王国【名】也。名字当衍。或是邑字讹。亦当删。其置，自濮王。姓毋。汉时受封迄今。


　　汉兴县


　　胜《宋志》作腾。休县　　有河水【也】。刘李本无也字。张、吴、何、王本有小注二十三字，与《续汉志》注同。盖张嘉胤所加。注释更引订。


　　都唐县旧各本倒作唐都县。兹依廖本改。《晋志》作。　　故名都梦县。此处，旧刻讹作「云梦县」。兹从廖本改。


　　西平郡，刺史王逊时，爨量保盘南，逊出军攻讨，不能克。【巳】〔及〕廖本作巳，据钱本改。逊薨后，寇掠州下，吏民患之。刺史尹奉，重募徼外夷，刺杀量，而诱降李。盘南平，奉以功进安西将军，封【前】〔迁〕陵伯；旧本皆作迁陵伯。元丰本迁作前，廖本从讹。乃割兴古【云南】之盘钱、《函》二本作。江、来如、吴、何本作南如。南零三县〔合漏卧〕为郡。旧刻误衍「云南」二字，脱「
合漏卧」三字。又全脱属县。兹考订补正。


　　〔漏卧县　　郡治〕考补说明在注。


　　〔盘江县〕


　　〔来如县〕


　　〔南零县〕


　　右宁州，统郡十四，县六十八。当云「七十六县」。旧传写者各就所据本脱去数改变其总数也。


　　　　　　十四


　　咸熙元年，吴交趾郡吏吕兴杀太守孙靖，《晋书陶璜传》作「
孙谞」。内附魏。魏拜兴安南将军。时南中监军霍弋，表遣建宁爨谷为交趾太守，率牙《函海》作衙。门将【军】旧本衍。建宁董元、毛炅、孟干、孟通、爨熊、《晋书》作能。下同。李松、王素《晋书》作业。等，领部曲以【讨】〔援〕旧本作讨，讹。当作援。之。谷未至，兴已为功曹李统所杀。泰始元年，谷等径至郡，抚和初附。无几，谷卒。晋更用马忠子融代谷。融卒。遣犍为杨稷代之，加绥远将军。又进诸牙门皆杂号将军，封【吴】侯。旧本皆倒吴字在上。〔吴〕交州刺史刘峻、《晋书》作俊。大都督修则领军，〔前后〕依《通鉴》引文补。三攻稷，皆为稷所败。郁林、九真皆附稷。稷表遣将军毛炅、董元等攻合浦。战于古城，大破吴军，杀峻、则。稷因表炅为郁林太守，元为九真太守。元病亡，更以益州王素代之。数攻交州诸郡。泰始七年春，吴王孙皓遣大都督薛珝、交州刺史陶璜帅【二十万】军，兴扶严恶夷，合十万，伐交趾。合扶严夷军，才十万，则上文「
二十万」三字当衍。稷遣炅及将军建宁孟岳等御之。战于封溪。众寡不敌，炅等败绩。仅以身还交趾，固城自守。破败之后，众才刘、李、钱、《函》本作裁。张、吴、何、王本作纔。廖本作才。千人；并新附可有四千；男女万余口。陶璜围之。杜塞蹊径。救援不至。虽班粮张、吴、何、王本作量。约食，犹不供继。至秋七月，城中食尽，病、饿死者大半。交趾人广野将军王约，反应陶璜，以梯援外。吴人遂得入城。得稷等，皆囚之。即斩稷长史张登、将军孟通及炅，并交趾人邵晖等二千余人。受皓诏：传稷秣陵。故梏何、王本作皓。别有翻本作致。稷及孟干、爨熊、李松四人于吴。通四远消息。按谓露布传告四方。稷至合浦，发病欧血死。传首秣陵。弃其尸丧于海。干、松、熊至吴，将加斩刑；或说皓：「宥免干等，可以劝边将。」皓原之。欲徙付临海郡。初，稷等私誓：不能死节，困辱虏手，若蒙未死，必当思求北归。稷既路死，干等恐北路转远，以吴人爱蜀侧竹弓弩，言能作之。皓转付部，为弓工。《晋书陶璜传》作「留付作部」。作部，谓工艺官署。九年，干自吴逃返洛阳。松、熊为皓所杀。初，晋武帝以稷为交州刺史，大封。此下疑脱拜字。半道，稷城陷；或传降，故不录。干至，表状，乃追赠交州刺史。封松、熊后嗣侯焉。


　　古城之战，毛炅手杀修则。则子允随陶璜。璜以炅壮勇，欲赦之。《函海》本作杀之。而允必【欲】求杀炅，炅亦不屈于璜。璜怒，乃裸身囚结面缚〔之〕，于文当有之字。刘本缚讹縳。呵曰：「晋兵贼！」炅亦烈声呵曰：「吴狗！何等为贼？」吴人生割其腹。允割其肝，骂曰：「虏腹。」《三国志孙皓传》注引《华阳国志》作：「
允割其心肝。骂曰庸复作贼。」炅骂不断曰：「尚欲斩汝孙皓，汝父何死狗也。」吴人斩之。武帝闻而矜哀，吴、何、王本同裴注引作哀矜。刘、张、钱、《函》、廖本作矜哀。即诏炅子袭爵。封诸子三人关内侯。九真太守王素，以交趾败，与董元、牙门王承等欲还南中，为陶璜别将卫濮所获。功曹李祚，见交趾民残害，还，遂刘、李本作逐。率吏民保郡为晋。祚舅黎晃为吴将，攻伐祚，不下；数遣人解喻，〔欲〕降之。祚答曰：「舅自吴将。祚自晋臣。惟力是视矣。」邵晖子【允】胤，先为父使诣洛，拜奉车都尉。比还。晖败亡。胤依祚固守。求救南中。南中遥为之援。〔踰时乃拔。〕依《晋书陶璜传》补四字。〔南中〕诸姓，得世有部曲。弋遣之南征。因张、吴、何、王本作固。以功相承也。旧各本皆以「诸姓」上连「为之援」句。只廖本插注云「当有脱」兹补六字。完成结语，为一节。


　　　　　　十五


　　譔曰：《函海》作「赞曰」。南域处邛笮刘本作。五夷之表，不毛闽濮之乡，固九服之外也；而能开土列郡，爰建方州，踰博南，越兰沧，远抚西垂，汉武之迹可谓大业。然，要荒之俗，不与华同，安边抚远，务在得才。故高祖思猛士作歌，孝文想颇、牧咨嗟。斯静御之将，信王者所详择《函海》作释。也。马、霍、王、尹，得失之际，足以观矣。交趾虽异州部，事连南中，故并志焉。


　　附一
　　　庄蹻入滇考（附路线图）

　　贵州莫与俦《庄蹻考》（其子莫友芝刻《先文贞公诗文集》，此篇在卷一）征引淹博，论据允当。所持两点，足为不刊之说：一，考订庄蹻是楚顷襄王时人；肯定《后汉书》文，以《史记》、《汉书》「威王时」说为非。二，论证庄蹻系溯江水，经鄨邑，西入夜郎；肯定《史记》文，以《后汉书》与《常志》溯沅水，牂牁系船之说为非。惟于庄蹻如何自鄨进入夜郎与滇池部分，未能论述。兹撮举其精辟处，并为补充说明如下：


　　杜佑《通典》卷一百八十七，已驳《史》《汉》「威王时」说，谓：「恐《史记》谬误，班生因习便书。范晔所记，详考，为正。」莫氏谓：「《汉书》注引《华阳国志》亦云『顷襄王时』。今本仍作『威王』，则亦误本也。」又引《荀子议兵篇》、《商子弱民篇》、《韩诗外传》四、《史记礼书》，皆有「唐昧死，庄蹻起而楚分」之文。谓《史记六国表》及《楚世家》并言唐昧死于楚怀王二十八年，即周赧王十四年。其后三年，顷襄王立。足知庄蹻为顷襄王时人。今按：顾观光《华阳国志》校勘记亦辨作「威王」之非，谓：「《史记正义》，《艺文类聚》七十一，《北堂书钞》百三十八，《
太平御览》百六十六，又七百七十一，并引作顷襄王，必《华阳国志》古本如此，后人依《史》、《汉》改耳。」盖汉、魏、六朝、隋唐书籍，手相传钞者各数百千年，每多有转据他书改所钞书之失。即宋代刻本，亦多字谬，后世翻刻，改得其正者有之，反改从谬者亦不少。庄蹻事初传自《史记》，马迁用西南人传说，误为威王时人。班固遵之，谯周纠之。常璩多取周说，范晔多取常文，三家皆作「顷襄王」，宋刻尊重正史，于《史》、《汉》不改，于《常志》则用《史》、《汉》改之也。杜、莫、顾三人考订之功，渐臻致密，同为不朽矣。


　　既定庄蹻是顷襄王时入滇，则所取道为溯江溯沅，易辨识矣。兹先辨识顷襄王时，秦楚争夺巴东盐泉之形势。


　　按《史记》，秦灭巴、蜀，在周慎靓王五年。（公元前三一六，即楚怀王十三年。）楚亦乘之，尽取巴东盐泉，包括枳以下沿江各邑。时蜀、汉中、巴西地区无盐，仰给于楚。楚得藉为控制。故秦屡出大军争夺之。周赧王七年（前三０八），秦大举浮江伐楚，取巴黔中。楚人犹坚守枳以东临江、朐、巫山诸盐泉。巫盐为全楚所仰，守之最固，为扞关于瞿唐峡口。秦不能拔也，乃自巫之东面攻之。赧王十四年（前三０一即楚怀王二十八年。）秦合韩、魏、齐联军，败楚将唐昧于重丘。庄蹻此时起为大盗，据地自擅。故《商君书》云：「
唐蔑死于垂沙，庄蹻起，楚分为五。」（《荀子》云，「楚兵殆于垂沙，唐蔑死，庄蹻起，楚为三四」蔑即《史记》之唐昧；垂沙即重丘也，楚于是衰弱。其明年，秦取襄城。又明年，怀王入朝于秦，遂不反。又明年，顷襄王立，秦取楚十六城。至顷襄王十九年（前二八０），秦取楚汉北及上庸地。其明年，「秦拔鄢、西陵。」又明年（前二七八），秦「拔郢，烧夷陵。」顷襄王兵散，「王亡走陈。」（并《六国表》文。）夷陵入秦，巫虽为楚守，盐道断，楚人惶乱，故楚兵散走。故苏代曰「楚得枳而亡」也。其明年（前二七七），秦蜀郡太守张若遂取巫及江南地，为黔中郡。（《六国表》云「秦拔我巫、黔中」。）别以鄢、郢地为南郡。白起以拔鄢郢功封武安君，楚国已亡矣。顷襄王只身亡走于陈，乃忽能于其次年「收东地兵，得十余万，复取秦所拔我江旁十五邑以为郡，距秦」（《楚世家》文）者，盖庄蹻等五分割据之民间武力，不甘服秦，且苦秦之扼其盐食，故求得楚王于陈而共拥戴之，合力以夺沿江产盐之地以反控秦。十五邑人民咸响应之。故《六国表》曰：「秦所拔我江南反秦。」谓上文黔中郡地为江南也。是故顷襄王仅失巴东盐泉一年，又复得之。于时，秦方东争三晋，楚得复国。张若亦无力再争巴东。张若后，李冰为蜀守，迫于自开盐井以求盐矣。


　　按此情势推之，《史记》言「庄蹻将兵，循江上略巴、蜀、黔中以西」之时间，当在顷襄王二十三年以后，或即是二十四年时。此时楚乘锐图取巴蜀，以固盐泉后方；拓展行盐之地，因以盐利控制其人民，故使庄蹻率军溯江西进。蹻军似已占有江州，由于秦人固守上游诸要隘，不能攻下，故转向夜郎。盖亦闻「夜郎有精兵十万」，欲因行盐之利以诱结之，与同取蜀。此其道自必出于溯江，而断不可能出于溯沅为甚明矣。


　　疑蹻已曾攻取江州（今重庆）者，「略地」即必攻城。循江自巴东向西略地，既已得枳，必当首攻江州。再，《楚世家》考烈王元年（前二六二）「纳州于秦以平。是时楚益弱」。此州字，《集解》用徐广说，定为南郡州陵。考州陵故城在今湖北监利县东。楚复国后，仍都郢，州陵在其东南，不可能纳于秦。此外地连秦界而名为州者，只江州一地，是取四面环水之义，得单称为州。疑考烈王所献于秦之州即江州，是庄蹻所略取也。然江州山城险固，非戈矛所能取；地绾巴、蜀两郡水运枢纽，秦人亦必不轻易放失。蹻似未克攻占其县城，或只占有城外东南沿江之地，抚有其民，别立县于「江关」（今江北唐家沱）或「畜沮」（今广阳坝）处，单称为州。恃给盐无乏以固其民心，秦亦不能并之。至此时乃纳与秦平，事理有可能也。若然，则庄蹻之舟未曾过江州，其赴夜郎，则必转由枳，溯乌江（涪陵河）以至鄨邑。故遵义人传庄蹻遗迹为多，甚至有指鄨北娄山关外之夜郎坝为古夜郎国者（如郑珍《遵义府志》）。


　　自枳（今涪陵县）溯乌江，至武隆之白马坝，转溯芙蓉江，至涪口（一作浩口，在贵州道真与四川武隆界上）登陆，四百里至鄨，路颇平易。鄨为楚国旧邑，黔中各民族市易中心。蜀王开明氏即自此邑逃罪入蜀，为兴水利而夺蜀国者也（说详《蜀志》２章）。周慎靓王七年，秦「伐楚，取商于之地为黔中郡」，亦即从鄨进军（说在《蜀志》５章）。汉武帝初置犍为郡，亦以鄨为郡治。可知鄨在周秦汉世，历为南中剧邑。（可能原是殷周间民族部落之都邑。由受楚国商业影响，役属于楚。故称楚国「商于之地」。后遂灭于楚，为楚之一县。）庄蹻阨于江州，故更绕至鄨，欲从后方袭取江州。因屡阻于江水，不得入蜀，乃往夜郎求助也。


　　蹻本亦如柳跖，组合武装，为大盗于官府力所难及之地。其道颇得当时受压迫者之支持，故能存在于山野居民之间，为官府贵族所憎而莫如之何。兹更挟巴东盐利以诱结地方民族首领，故能久滞南夷不败。可以设想：当其自枳向鄨时，载有大量食盐以为招诱资本。故各地方民族首领，皆乐于与之结纳，支持其军食。由是得滞留南夷中甚久。其盐，系自芙蓉江之涪口（浩口）转陆，由其军士负运至鄨储存。蹻亦曾从夜郎坝、巴符关、江阳、新乐（并详《江阳郡》各注）、南广等处攻向蜀地，皆扼于大江，未能得逞。最后乃自平夷转入夜郎，至于滇池，「以兵威定属楚。」未能入蜀，只以收抚诸部落为楚属地归报。「会秦击夺楚巴、黔中郡，道塞不通。」此所谓「秦击夺楚巴、黔中郡」。明非楚顷襄王复国以前事。楚国初不置郡，秦夺其地置南郡、黔中郡后，楚既收复亦因而置巫郡与黔中郡。庄蹻从巫、黔中来，此时道塞，故不能复还。设如《范史》云溯沅水来，则当时秦尚未灭楚，夜郎与且兰为同姓，素通往来如一国，地不属秦，蹻自可以仍从且兰沅水还楚，何得为道闭哉？


　　楚自顷襄王二十三年复国于郢，又十三年（前二六三）顷襄王卒，考烈王立。考烈王元年，「秦取我州。黄歇为相，于时楚尚能救赵，灭鲁。然郢之凌逼于秦已甚，故考烈王十年，徙都巨阳。二十二年，又东徙寿春。二十五年考烈王死，楚幽王立，楚益不振。幽王立十年死（前二二八）。王负刍立五年，灭于秦。史迁谓「秦击夺楚巴、黔中」之时间，盖即考烈王元年「秦取我州」后不久。秦既全有江州，击夺江路郡县与黔中郡更易。春申君（黄歇）为政，恶蹻，不惜弃之。加以秦势张甚，三晋危殆，楚之郢都已不可守，况巫山以外之江南地乎？其为秦所夺占，势之必然也。


　　今设庄蹻助楚襄复国时，年三十，又十五年至考烈王元年，为四十五岁，正是年富力强，敢于远征时间。道塞不返遂王滇池时，已当近五十岁。其死，不能出考烈王之世。秦之亡（前二０七），非蹻所能见。《史记》谓「十余岁秦灭」者，谓秦于南夷「尝破略通五尺道，诸此国颇置吏焉」之后十余年而秦亡，非谓庄蹻王滇后十余年也。


　　附二
　　　蜀枸酱入番禺考

　　　　　　（一）


</div>
    <div class="pagination">
<a href="华阳国志_page41.html">上一页</a><span>...</span><a href="华阳国志_page37.html">37</a><a href="华阳国志_page38.html">38</a><a href="华阳国志_page39.html">39</a><a href="华阳国志_page40.html">40</a><a href="华阳国志_page41.html">41</a><span class="current-page">42</span><a href="华阳国志_page43.html">43</a><a href="华阳国志_page44.html">44</a><a href="华阳国志_page45.html">45</a><a href="华阳国志_page46.html">46</a><a href="华阳国志_page47.html">47</a><span>...</span><a href="华阳国志_page43.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
