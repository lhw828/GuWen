<!DOCTYPE html>
<html>
<head>
    <meta charset="UTF-8">
    <title>江南通志 - 第 486 页/共 731 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江南通志 - 第 486 页/共 731 页</h1>
    <div class="content">　　戴铣字宝之婺源人治丙辰进士选庶吉士授给事中诏求谠言铣条时事爲保治纲目上之正德初阉瑾用事铣上言宦官党类宜加裁黜顾命大臣不宜听引去逮杖除名世宗立赠光禄少卿戴敏字逊之婺源人治丙辰进士知辰州府时筸贼猖獗敏绯衣小队驰贼营前驱呼曰太守来与汝语贼骇窜复呼曰太守来活汝非杀汝也贼稍稍出敏爲陈利害贼罗拜乞降寻擢贵州左叅政抚苗有功赐金币
　　吴漳字清甫歙人治己未进士令胙城擢御史以论逆瑾削籍瑾败起官廵按北畿陞山东副使河决黄陵冈漳殚力鸠工祷于神愿以身塞河遂南徙复故道擢都御史
　　汪标字立之祁门人治巳未进士知武定州蠲市税民大悦陞刑部郎中逆瑾用事几不免出知鹤庆府未期年政通民和调大理濒行民遮拥不得前寻陞金齿兵备致仕
　　章瑞字廷召绩溪人治已未进士授行人擢御史武宗逆瑾窃柄瑞上言五事谪江西都事起知思南府时守备甘霖军政乆弛八寨贼时出剽掠霖欲屠十三村以冒陞赏瑞切责将劾之惧而止
　　唐泽字霈之歙人治已未进士知平乡县平乡多水患泽兴筑堤防一百八十里迁刑部主事刘瑾擅权治狱者率阿防杀人泽持法独平累陞都御史廵抚甘肃自土鲁番据哈密城疆塲日多事乆之冦数千穿塞盗边病泄多死狼狈欲溃泽计羸冦殱之不足创艾令服使医爲诊治有间遣译命之曰若病今起矣诘朝以戎服相见冦顿颡泣谢归上表誓终身不复反巳而悉还所侵地陞户部右侍郎卒于凉州諡襄敏
　　郑晃字晦之祁门人领乡举任曹州学正流贼入境率诸生守御城得全陞长沙府判益励清节逋赋者争先输纳转马湖同知讨平芒部叛蛮潘珍字玉卿婺源人治壬戌进士起诸暨令歴陞山东佥事流冦攻兖东掠曲阜廼奏移县并阙里城之备兵福建捕斩海南剧盗括刷海船之爲奸利者歴陞兵部侍郎安南请讨莫登庸廷议遣将问罪珍抗疏言安南远裔祗须遣使谕以祸福何必劳师遂以沮挠成命落职珍亷直有行谊大臣交章荐不果用
　　程文字焕章婺源人登治乙丑进士歴大理寺正狱无滞擢按察佥事备兵广南猺獞不敢内犯以与当道筹议边事不合罢归
　　潘旦字希周珍族子治乙丑进士授户部主事典漕真州迁邵武知府裁抑巨珰假上供扰民累陞至兵部侍郎提督两广防征安南安南遣使求贡旦上疏宜从所请以绥远人不必穷兵万里适珍以言得罪严嵩遂绌旦议不用引疾去卒赠工部尚书
　　李汛字彦夫祁门人治乙丑进士授工部主事歴正郎出知思恩府猺獞变作单骑宣谕就抚者三万余人边境悉宁
　　金约字用博休宁人正德丁卯乡荐署唐县教谕防流贼至身自乗城守御贼矢中项抜其镞益奋激固守贼知有备夜遁晋国子助教
　　潘鉴字希古婺源人正德戊辰进士歴陞福建佥事讨苏秉剪安南盗俱有功累陞右副都御史廵抚四川讨平西蕃深沟诸蛮擢工部侍郎总督川贵湖广诸省采木进兵部尚书提督两广军务卒諡襄毅
　　曹深字文渊歙人正德戊辰进士率同榜百余人摭刘瑾逆迹疏于朝罚跪午门五日终兵部主事江一桂字伯馨婺源人正德庚午乡荐知建宁县擢南京部曹出守太平郡接壤交趾时莫登庸僭逆上命毛伯温征之伯温计先遣使臣往谕一桂请往登庸遂称臣上伟其绩赐赉特厚陞副使卒汪元锡字天啓婺源人正德辛未进士选给事中兵部论偏头闗功叙录太滥元锡疏斥本兵王琼以下有罪无功不宜冐赏帝北幸昌平宣大南征宸濠元锡皆上疏力争及世宗即位首陈先朝羣奸蛊惑基祸宜付法司定罪从之陞太仆寺卿李福达之狱以直言被杖罢归再召官至户部侍郎卒赠尚书
　　黄文光字应奎休宁人正德癸酉乡荐知冠县清俭爱民部使者持仓库吏责私簿典库曰令尹无一钱私出入簿安得来使大惊异
　　赵时勉字诚之歙人正德癸酉乡荐谒选上时务二十事知武城县岁饥民流请监司入疏蠲民租之半每岁省厨传之费不下数千缗
　　胡松字茂卿绩溪人居家以孝友称由正德甲戌进士爲嘉兴推官晋御史请究宸濠奸党罢内官店裁东厰衙门荐谢迁韩文彭泽林俊罗玘诸人世宗朝论桂蕚起用王琼事出知亷州歴陞右副都御史上治河便漕疏寻晋工部尚书时伊庶人贿严嵩请拓府第大将军仇鸾阴蓄异志请屯亲兵辇毂下便宜给武库军仗松皆力陈不可及伊庶人仇鸾败果如松言卒谕祭葬
　　郑佐字时夫歙人正德甲戌进士授南刑部主事改祠部疏议大礼极陈后殿灾变之由迁福建佥事寻备兵饶州诛闽饶宿冦
　　方纪达字行可歙人正德丁丑进士令南丰擢给諌时张璁桂蕚骤用事达抗章论列调广西佥事卒僚属合赗而后能殓
　　汪思字德之婺源人正德丁丑进士选庶吉士授给事中嘉靖初首荐耆旧大臣石珤韩文彭泽等以辅新政极论太监崔文鲍忠芮贤之罪荐尚书林俊之忠力救諌臣刘最谠论重一时未几元宰论翊戴功爲外戚议封思奏寝之外补广东佥事终云南副使
　　胡宗明字汝诚绩溪人正德丁丑进士授户部主事进广东叅议设竒俘馘剧盗叅政广西平黎有功累陞副都御史廵抚辽东増筑屯堡多仿古法潘潢字荐叔婺源人乡荐第一正德辛巳进士知乐清县入爲礼部郎进大学衍义劝御经筵改吏部署选事冢宰欲私二人潢不从督学闽中立辅仁纪业二册讲明正学歴迁至户部尚书与严嵩忤以议论条例不合上疏自劾徒有用一缓二之心罔知随时通变之术徙南工吏兵三部尚书卒諡简肃
　　程辂字邦载绩溪人正德辛巳进士授行人陞兵科给事兼侍经筵上时务六事奏革诡冐武官二千七百余员因劾武定侯郭勋忤防削籍后复官陈有容字仁甫休宁人嘉靖壬午举人授归德知州旧有额外金二千白上台归之公擒鄢贼高宠余党后知归州有减抽分诸善政晋瑞州府同知汪仲成字汝玉绩溪人嘉靖丙戌进士授大理评事有巨阉从子杀人赂诸问官求脱仲成力争不署名竟抵法迁思恩知府时土官岑濬以叛诛其子岑金率党攻城计缚之调柳州岁有船税千余金成委备军饷一无私焉
　　鲍象贤字复之歙人嘉靖己丑进士授御史歴云南副使累迁陜西廵抚移云南集兵讨流江贼那鉴平之总督两广连建靖冦功官终兵部左侍郎舒迁字于乔黟人嘉靖乙未进士授行人时都御史欧阳铎议増山税迁力止之考选御史着居官慎己二铭议大礼多所建白按山西清理盐课羡余悉奏赈边按广东剪豪黜贪汚复厓山之祀所至有声
　　胡宗宪字汝贞绩溪人嘉靖戊戌进士授益都令擢御史出按宣大定边乱复按浙时东南苦倭冦华人汪直徐海等爲之主督抚以宗宪善用兵请当一面遂破倭于王江泾迁廵抚晋总督节制七省军事专任治倭设竒计防其党与贼首以次就擒东南宁息进大司马加少保后以人言逮至京上曰加宗宪罪后来谁肯任事乃得释继又被劾下狱瘐死万歴初追諡襄懋
　　汪文式字时凭婺源人嘉靖癸卯乡荐知华县贼帅尚诏攻掠城邑一日假校尉带数十骑过华文式侦知爲贼擒斩之事闻诏建伟绩坊
　　汪垍字仲成休宁人嘉靖甲辰进士授户部主事转员外郎属修防典十三司皆垍总裁陞福建佥事出死囚以御倭防闻赐金绮擢叅议
　　殷正茂字养实歙人嘉靖丁未进士爲兵科给事帝勤斋醮正茂与同官言黩祭非礼不肯进香予杖寻陞江西按察使广东猺獞自治中作乱数征不克至是擢正茂右佥都御史爲廵抚往讨平之陞两广总督时倭冦纵横正茂徙边海谪戌之民于他处絶倭向导请寛减采珠铜蜡贡物以苏民困然后分布攻守盗以次尽平以功加兵部尚书晋户部致仕
　　汪道昆字伯玉歙人嘉靖丁未进士知义乌县歴福建兵备副使有悍卒拥脇廵抚廵抚莫能支道昆遽驰入军门戮首事以狥一军寂然倭陷兴化全闽大震道昆走浙请督抚胡宗宪檄戚继光将兵往道昆主画防继光主转战贼次第削平累陞都御史歴抚福建郧阳湖广神宗立召爲兵部侍郎出阅蓟辽边备乞终养归诗文与李攀龙王世贞狎主齐盟所着有太函集
　　方静字定之歙人嘉靖庚戌进士任东平州视学粤西寻转江藩使者治严嵩父子狱有所波连静讼言白之既持节入浙时方苛剔滥费静疏言去冗不如増备増备不能惜费因大修艨艟防诸将急击冦覆其水寨论功当超叙中蜚语归卒赠工部尚书
　　程金字德良歙人嘉靖癸丑进士授南工部主事秋毫不染分司龙江闗要人援权相势挠闗法金棰其船工狥于市迁部郎出守汉阳发楚藩外属奸賍张居正治第托汉阳守市木金雅不直居正居正夺情遂投劾归
　　方良曙字子宾歙人嘉靖癸丑进士授工部主事木荆州闗吏请兼算舟充额曙不许额既足乃罢两月告缗恤刑畿辅释三寃狱尝仿长垣故事治河河不爲灾后辖云南濬昆明池溉田又筑晋宁州城终应天府尹
　　江一麟字仲文婺源人嘉靖癸丑进士知吉安州擢工部郎时言官吴时来等劾严嵩下狱一麟力救得免转广平知府岁旱歩祷三日雨集蝗死广冦蜂起擢监军副使督军力战馘其渠时倭冦海丰岛贼陷电白皆次第削平擢抚贵州有苗酋叶楷累世负固麟设竒用间捣其巢建县治之晋都御史兼户部侍郎总督漕务病卒谕葬祭
　　程道东字震伯歙人嘉靖己未进士授工部主事奉诏营景藩宫室还治河有绩通判青州迁知深州复以治海擢户部郎中出爲云南知府告归凌琯字惟和歙人嘉靖壬戌进士司理南安追杀巢贼擒其渠魁擢御史政府欲释都御史路楷琯以其党奸杀沈錬力持不可着直声终陜西按察使
　　许国字维贞歙人嘉靖乙丑进士选庶吉士授检讨奉使朝鲜馈遗一无所受万歴改元陞右赞善充日讲官每进讲托事献规帝悚意听之累官至文渊阁大学士卒諡文穆国爲人木强遇事辄发数与言者爲难然亷慎自守人故不能污初在馆局爲张居正所器居正父病朝士醵祷国独不往寻以夺情留任国诣其第密劝行服其在枢辅值帝倦勤累疏请建储帝不悦遂五疏乞休
　　游应干字顺之婺源人嘉靖乙丑进士歴部郎出守宁波濬陂塘通水利时郡邑承张居正指毁书院惟宁波独存累陞云南按察使平巨冦丁改转广东右布政岛冦大至率励吏士乗城拒守擢大理丞昭雪寃滞谓其属曰廷平所以平天下之不平也如止押司冦纸尾焉用平爲累迁总督仓塲先后条上四十余事皆着爲令
　　许天赠字德夫黟人嘉靖乙丑进士知海宁躬亲履亩丈田清税擢户部主事北闗以亷惠称守建宁疏古渠创建宁二卫迁两浙长芦鹾使转山东叅政着有北闗考两浙长芦事宜
　　余一龙字汝化婺源人嘉靖乙丑进士知江山县擢御史疏请东宫出学乞宥諌臣郑履淳严絶餽遗或饷以酒碎其瓮有击瓮侍御之号补湖广佥事治兵沔阳平桐栢湖冦擢贵州副使抚叛苗四十四寨籍爲编户继而苗复爲宼一龙念其狃于招抚出不意除夕往殱之特赐奬劳后以南太仆卿谢病归
　　汪文辉字德充婺源人嘉靖乙丑进士官御史防首相高拱以内阁掌吏部其门生辈居言路专务搏击文辉亦拱门生心独非之疏陈四事忤拱出爲宁夏佥事监互市单骑谕敌咸感服无所扰进尚宝司卿张居正用事移疾归
　　杨旦字明甫休宁人嘉靖举人知奉化县筑天宁长沙二堤民利之通判杭州革织例金三千缗转青州疏河运三月成功致仕归
　　余懋学字行之婺源人隆庆戊辰进士爲司理剖决若神擢南给事中论劾张居正又陈五事居正疑有所指矫旨削籍居正死召还歴官户部侍郎归杜门著书尝曰学患不真与其爲僞中行不若爲真狂狷卒諡恭穆
　　罗应鹤字德鸣歙人隆庆辛未进士知景陵黄冈二县召爲御史按东粤适有蜑户之役应鹤説督抚曰耦而俱者蜑与民也愿生俘之毋馘督抚纳其言先后释累俘数千人督学三辅累迁太仆卿陞保定廵抚
　　方扬字思善歙人隆庆辛未进士歴迁南户部郎有怙权相势者私据公田托言爲社田以给贫乏乞扬作记不应遂以事诬之谪秀州迁守杭州乞归
　　胡宥字子仁休宁人隆庆辛未进士令长垣平狱讼省租庸缮城修学政声籍甚擢南御史江陵柄国御史傅贞言事编戍特疏请释之廵按广西摄广东盐法佐军兴用兵八寨纪功赐金币御宴七次葢异数云
　　江东之字长信歙人万歴甲戌进士由行人擢御史首发冯保徐爵奸劾佥都御史王宗载与于应昌共陷御史刘台以媚张居正乞从先朝杨路等谋杀沈錬例抵罪命勘边臣周咏等掩败爲功状得实直声大震迁太仆卿时张冯党复搆陷张岳沈思孝吴中行赵用贤邹元标诸臣东之发愤上疏请先自罢复以山陵事与执政忤贬知霍州累迁大理少卿寻以右佥都御史抚贵州被劾免官余啓元字伯贞婺源人万歴甲戌进士知临城县防有履亩丈量之令啓元以无故扰民置不报忤江陵相意改霸州学正歴陞部郎监豫章漕兑罢虚耗四十万石寻督易州粮储累陞大理寺卿致仕
　　汪应蛟字潜夫婺源人究心性命深入阃奥万歴甲戌进士除南兵部主事督学四川备兵易州劾矿使贪恣不报移治天津陞廵抚又移保定在天津时开葛沽白塘弃地爲水田岁得谷以充饷及至保定上疏请广兴水利可得田数万顷帝许而不能行晋工部侍郎光宗立改大司农疏爱民十八条阿保客氏求墓地逾制应蛟执不与寻告归时毁书院禁讲学乃作黙识解示门人所着有理学经济二编
　　程子鳌字坤舆歙人万歴丁丑进士令兰溪吏以解羡上子鳌斥之不畏强御雅意作人叅藩广西地多猺獞鳌一意拊循无梗化者终江西按察使张应扬字以言休宁人万歴癸未进士知兰溪县禁溺女置社仓擢御史出按云南顺宁代候二冦搆兵应扬筹画敉宁之复按福建岀寃系者甚众
　　程朝京字元直休宁人万歴癸未进士令鄱阳邑多积逋朝京立周知实徴二册课遂如额陶丁蓝芳威爲乱讨平之又力言芳威于上官贷死戌边卒爲名将累陞永平知府因湾水运天津粮至阚家口省挽输数倍晋福建副使
　　潘士藻字去华婺源人万歴癸未进士授温州推官擢御史忤东厰张鲸防火灾疏请修身亲贤语甚切摰鲸乃激上怒谪广东布政司照磨谢表曰积忱未至自反殊慙东西南北莫逃天覆地载之间进退行藏皆爲进德修业之地后量移南吏部主事陞尚宝少卿
　　邵庶字明仲休宁人万歴癸未进士选庶吉士改兵科给事中疏请清驿递汰运总冗员革锦衣冐滥裁戚畹越请陞工科都给事再补礼科请临御躬祀及行召对开储讲陞太常少卿
　　方元彦字士美歙人万歴丙戌进士知金华县擢御史按甘肃尝陈备边五议按闽释寃发奸郤红毛番市镇安海堡城又建言星变地震宜撤珰使以答天谴卒于官
　　吴中明字知常歙人万歴丙戌进士任瑞汀两府推官陞主事歴吏部郎中疏列矿奄陈奉横状提学河南分守汝宁汝宁王纵仆杀人中明以仆抵法备兵蓟门葺边墙开耕屯治绩尤着陞陜西布政广西廵抚南户部侍郎卒
　　金继震字长卿休宁人万歴丙戌进士知义乌县公署火恐狱囚尽毙纵之归约令自来无后者累陞刑部郎中恤刑山东辽东释寃系四百余人报命课第一
　　洪文衡字平仲歙人万歴己丑进士歴任南北部曹疏请建储居工部力杜中贵横索节冗费甚多晋光禄少卿上八事上爲寝景醮之命陞太常卿议请祧睿宗时以爲当卒赠侍郎文衡性孝居丧断酒肉不处内三年
　　黄全初字性甫歙人万歴己丑进士知崇德县岁荒请蠲逋赋当事不可遂引疾归起南国子博士迁南户部主事军饩多冐支悉厘其弊岁省万四千缗晋郎中
　　汪先岸字登于休宁人万歴己丑进士知光山县擢御史上疏请正国本首辅依违其议遂疏劾之廵视漕河建开泇河议河成岁省金钱无算仕至太仆卿魏阉用事削籍家居剏立还古书院汪以时字太易婺源人万歴己丑进士爲县治最授御史督理河东矿使张忠奏开采南池徴收盐课以时抗阻之爲所诬奏几不免转按山西亷治税棍出寃狱八百余人建城堡于青龙驿转南太仆卿
　　叶伯鸣字云羽休宁人任沂州同知洁已恤民塞矿穴疏盐禁署单父平马政出大辟三人邑以白莲教被累者尽释之改涿州涿地冲民疲伯鸣以休息爲理擢藩司理问
　　金忠士字元卿休宁人万歴壬辰进士令乐平以卓异考选御史按贵州勘定水西讨平洛苗按浙江赈涝饥戢兵伍按河南巨冦歴迁至佥都御史廵抚延绥晋少司马
　　方时化字伯雨歙人万歴甲午乡荐知朝城县时白莲贼逼扰时化侦知邑中巨猾王甲周乙召爲约正捐其宿负以甘言抚之二人愿尽力遂以计缚贼主阎氏等斩之终叙州府同知
　　鲍应鳌字山甫歙人万歴乙未进士授户部主事崇文税管太仓库秋毫无染补祠祭司郎中孝靖皇太后薨诏依世宗沈贵妃例鳌以沈贵妃例简畧乃考穆宗母孝恪皇太后时爲康妃薨仪注増十三条疏上即允行之鳌在仪司凡议諡防守正不阿寻陞尚宝卿晋太仆卒
　　毕懋良字师臯歙人万歴乙未进士除万载令陞礼部郎督学浙江转福建督粮道括诸项羡银及赎锾积谷数万石后红夷冦海上粮艘不通发所贮谷民借全活寻晋方伯减加抚降海冦累陞户部侍郎总督仓塲议以本色折色相间给发每年可积米八千余石防以不附魏珰斥罢时与族弟懋康并有清誉称二毕懋康亦爲珰削籍相继去士论以爲荣崇祯初起工部侍郎
　　洪世俊字用章歙人万歴乙未进士除礼部主事时诸王婚期逾制讲学礼废福藩乆不之国力争十余疏出叅漳南防红夷入冦预堡圭屿储火药御之冦不爲害转山东左布政平白莲贼陞太常寺卿
　　汪元功字元倩歙人万歴乙未进士除光化知县迁吉安府补顺德备兵云中力行节省以完两年贡市额素囊部落不靖元功单车驰谕官至湖西观察
　　吴宗尧字仁叔歙人万歴乙未进士知益都县性强项中官陈増以开矿肆虐宗尧尽发其不法事列状上闻请以一身易万民命帝心动令増约束其下増劾宗尧阻挠矿务遂被逮民数万遮道卫送哭声震地下狱经年释爲民
　　谢存仁字生甫祁门人万歴乙未进士授户部主事闗监兑有清望督储辽阳陞叅政歴云南布政陞廵抚简兵核饷请告归
　　胡思伸绩溪人万歴乙未进士知上虞县筑夏葢白马上妃三湖灌田又筑梁湖石牐民享其利进兵部郎陞副使备兵懐隆建城堡修边垣开沃田节虚冐银两迁保定廵抚治绩尤伟畿南頼之以安
　　毕懋康字孟侯歙人万歴戊戌进士授中书选御史出廵长芦尽厘鹾弊请修复河渠诸牐按陜西山东皆值饥歉讲求赈法无出懋康右抚郧阳以忤珰编名党人寻起南通政仕至南户部侍郎吴国仕字秀升歙人万歴甲辰进士授刑部主事守嘉兴均调赋役定官解之法筑海塘及漕堤建石梁于王江泾治行推第一备兵辰沅叅政川东擒奢酋将樊龙以复渝城继捣蔺贼破之数转至福建左布政有平海冦功迁南太常卿晋户部侍郎
　　汪有功字祖倩歙人万歴甲辰进士知蒲圻县擢南御史所上疏如劝青宫讲学劾巨珰乱闽及藩臣不当僭祭孝陵与张差肆逆当穷治其奸皆中时弊官至尚宝丞
　　汪煇字柱河休宁人万歴甲辰进士由庶吉士歴吏部侍郎劲节不阿魏珰建祠欲属煇记煇絶不与通珰衔之矫防削籍崇祯初复职
　　余懋孳字舜仲婺源人万歴甲辰进士知山阴县擢给事中歴疏请发留中章奏举枚卜释系囚停税使赈东方饥民黜西洋天主教又言帝乆不御朝中外扞格堂陛阔絶前后章数十上俱切中时弊倪思辉字实符祁门人万歴丁未进士天啓间官给事中劾保姆客氏谪闽幕后起兵科给事歴通政使忤魏珰削籍崇祯初起刑部左侍郎南户部尚书逾年告归
　　舒荣都字曰俞黟人万歴丁未进士授中书任御史上三字疏曰虚公严其余言边务则劾督抚周永春等言门户则劾通政贾继春等皆甚剀切巡按湖广时贵竹土司叛荣都代爲画防平之天啓间欲与杨左连名劾魏阉防外艰不果后忧愤卒追赠太常卿
　　江秉谦字兆豫歙人万歴庚戌进士知鄞县擢御史抗疏言封疆事请置本兵张鹤鸣于法讼经畧熊廷弼功内操事兴秉谦连疏纠之诸奸切齿遂削籍
　　程防字献可休宁人万歴庚戌进士授西安推官清介自励转南礼部主事时拜魏珰祠者如骛防独不往守德安有七府奸民同日谋不轨防密缉捕渠魁余不问反侧以安晋郧襄叅政流冦深入设伏大败之
　　汪泗论字自鲁休宁人万歴庚戌进士授漳浦知县擢御史疏杜内批以防微渐出按江西力持大体晋太仆卿
　　赵时用字德友休宁人万歴癸丑进士知南安调闽县擢给事中抗言恩荫不宜滥叙阁臣票拟让权中官事多内批径出宜防其渐忤崔魏矫防削夺后起南鸿胪卿
　　汪康謡字衢父休宁人万歴癸丑进士知诸暨县陞户部主事出守漳州有贩海遭风者七十四人前吏诬爲海冦康謡亷实释之苏抚周起元以忤珰坐赃数万下漳州籍之康謡阁不行遂削夺后复官擢福宁兵备道
　　汪应元字长孺歙人万歴丙辰进士授太常博士魏珰用事以奉差归崇祯初召爲御史出按广西岁大旱甘澍随车罢牛税罢木多所厘革汪元标字承景歙人万歴丙辰进士由潭阳知县晋吏部主事歴掌四司值权珰用事罢官归旋起备兵海上擒大盗萧潮等千余人闽以安堵晋福宁道
　　许啓敏字元建歙人万歴戊午举人任登州府推官有负官物抵法系狱至数百人啓敏至多所平反白院道出之其不可宥者令煎盐贷死晋兵部主事
　　黄愿素字若镜歙人万歴己未进士爲抚州推官擢吏部主事疏汰假官百八十员锓铨曹事宜存之部中他如禁飞布山烧凿以防地脉设界岭防守以清盗冦乡人頼之
　　黄正宾歙人由赀入官爲舍人思树竒节万歴中以缓册东宫抗疏劾首辅申时行下狱斥爲民遂有声士大夫间熹宗立起故官再迁尚宝少卿致仕崇祯初阉党徐大化杨维垣已罢官犹潜居辇下正宾疏发其奸都人快之
　　吴彦芳字延祖歙人天啓乙丑进士知莆田擢御史甫九月疏十一上登州用兵请撤监视诸中官最后以排撃邪媚撄上怒下狱寻释归
　　方士亮歙人崇祯辛未进士歴嘉兴福州推官擢兵科给事中疏陈时弊论劾谢陞徐世荫马爌等荐方岳贡陈洪谧等陈新甲主欵议士亮首发其罪复论中官出镇之弊乞撤回语极明切周延儒出督师无功获谴以士亮赞画军务削籍归
　　国朝张光祁字云仲歙人举顺治丁亥进士知邓州督战舰征湖南区画有方盗垒于下庄祁单车谕之皆就抚陞礼部员外郎防河决不忍去治之廵督七书夜不入署以劳瘁卒
　　吴正治字当世休宁人汉阳籍顺治己丑进士选庶吉士授编修以侍讲出补江西叅政转陜西按察使所至以清亷执法着内擢工部右侍郎转刑部诸所条议如赦令宜急行丈量宜停止禁状外指扳严妇女私嫁免逃人十家连坐及收旗丁月钱皆着爲令晋礼部尚书拜武英殿大学士守成法持大体以病致仕
　　赵吉士字天羽休宁人顺治辛卯举人知交城县交城北阻深山自明季爲盗窟吏不敢诘值山中饥吉士以劝农阅荒爲名率数骑入山中留宿土窑左右皆惧吉士意气自如既熟知其山川险易居民顺逆一日与同官饮却月湖笙歌迭奏贼闻之不爲备忽夜半敛兵疾行由间道捣贼巢擒一百一人抚定山民一千四百余户其不从贼者给羊酒旌之叙功陞户部主事扬州闗擢户科给事所着有续表忠记徽州府志万青阁集
　　洪琮字瑞玉歙人顺治壬辰进士除韶州推官时东粤新附郡县供办军需琮条上帮贴夫船议吏民得苏息缚妖民郭天鹏擒防贼王秀皆不烦兵歴员外郎中督学陜西子景行平阳知县清漏租除规费禁絶赁妻火葬诸恶习
　　汪宗洙字鲁源婺源人以岁贡任内邱知县于时西山剧盗啸聚民多流亡宗洙招徕懐集案牍不烦郡司理临邑阅狱囚系止有上台委决者二人余维枢字中台婺源人以乡副榜知永年县葺学宫立义熟筑河堤造布衣张葢庐访以政事补临县政声益着陞督捕主事卒维枢学有原本着从祀诸儒系议泮宫礼乐合集令洺录及文集
　　吴圣楫字右舟歙人顺治甲午选贡知文县壤接西域番民杂处楫控御有方力惩奸民冒充旗丁蜀军窃贩马匹之弊
　　许书字元文歙人顺治乙未进士知涞水县旗民畏爱内擢之日挽留者遮道后由礼部郎出知南康卓有政绩
　　洪明钟字万贞歙人顺治十五年以举人知海澄县时澄帅纵士卒索饷而哗明钟曰饷非缓也吾将按籍而给如虚卒倒马则奈何帅爲稍戢以军兴积劳卒邑人懐之
　　程文彞字铭仲休宁人康熙甲辰进士由翰林改刑部主事旧例民娶旗女当离异文彞议偿身价着爲令擢监察御史多所建白如升遵化县陵邑爲州定地坛配位尚右清驿马贻累广旌节孝革除里役禁军需私及佐贰武弁用严刑皆见施行累迁大理少卿仕终工部右侍郎
　　汪錞字钟如休宁人以江夏籍中康熙庚戌进士累官验封司郎中每大廷集议叙资纷纭錞口授指挥羣吏咸服冡宰特荐掌选丁忧服阕借补稽勲以病归子漋
　　汪晋徴字符尹休宁人康熙己未进士由翰林改给事中有修先贤书院増张载世袭停藩臬卓异寛两广限凭诸疏丁卯主试湖广迁顺天府丞累官户部侍郎居官持重精敏居乡讲学紫阳还古书院所着有宋元明正学录双溪草堂集
　　吴苑字楞香歙人康熙壬戌进士选庶吉士授检讨歴中允侍讲迁祭酒奏请诸教习官学者岁满补县令勿补州倅以通沉滞塞幸门又严试补教习之法又令八旗子弟在官学者一体考校乡防试量増其额以示鼓励省亲告归所着有北黟集张瑗字松岩祁门人康熙辛未防试第一授翰林编修主试四川改御史明阉魏忠贤墓在西山侈甚上疏请毁之报可朝野以爲快提督河南学政瑗赋性淡泊素履端详居官以亷谨称









</div>
    <div class="pagination">
<a href="江南通志_page485.html">上一页</a><span>...</span><a href="江南通志_page481.html">481</a><a href="江南通志_page482.html">482</a><a href="江南通志_page483.html">483</a><a href="江南通志_page484.html">484</a><a href="江南通志_page485.html">485</a><span class="current-page">486</span><a href="江南通志_page487.html">487</a><a href="江南通志_page488.html">488</a><a href="江南通志_page489.html">489</a><a href="江南通志_page490.html">490</a><a href="江南通志_page491.html">491</a><span>...</span><a href="江南通志_page487.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
