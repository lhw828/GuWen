<!DOCTYPE html>
<html>
 <head>
  <meta charset="utf-8"/>
  <title>
   山西通志 - 第 435 页/共 700 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   山西通志 - 第 435 页/共 700 页
  </h1>
  <div class="content">
   髙宝宁代人武平末为营州刺史镇和龙夷夏重其威信周武帝平齐遣使招慰不受范阳王绍义在突厥宝宁上表劝进范阳王署为丞相卢昌期据范阳起兵寳宁引绍义集夷夏兵数万救之至潞河知周宇文神举屠范阳还据和龙
　　慕容三藏绍宗子幼聪敏多武畧颇有父风武平初袭燕郡公以军功厯武卫大将军周师入邺齐后主东遁委三藏留守邺宫齐王公皆降三藏犹拒战及齐平武帝引见恩礼甚厚授仪同大将军隋开皇元年授吴州刺史九年副襄阳公韦洸讨平岭南洸卒诏检校广州道行军事以功授大将军后迁廓州刺史人歌颂之文帝数有劳问又畜产繁滋获醍醐奉献赉物百段十三年州界连云山响称万嵗者三诏颁郡国仍遣使醮山其日景云浮于上雉驯坛侧文帝大恱改封河内县男厯叠州总管和州刺史淮南郡太守所在有恵政改授金紫光禄大夫大业七年卒
　　北周
　　于谨字思敬代人栗防六世孙沉深有识量略窥经史尤好孙子兵书屏居未有仕进志或劝之谨曰州郡之职昔人所鄙台鼎之位须待时来太宰元天穆见之叹曰王佐材也及破六韩拔陵引蠕蠕为援大行台元纂讨之夙闻谨名辟铠曹参军事从军北伐蠕蠕出塞谨追之前后十七战尽降其众后率轻骑出塞觇贼属铁勒数千骑奄至谨以众寡不敌散其骑使匿丛薄间又遣人升山指麾若分部军众贼虽疑有伏恃众进逼谨谨以常乗骏马一紫一騧贼先所识乃使二人各乗一马突阵而出贼以为谨争逐之谨率余军击其追骑贼走因得入塞正光四年行台广阳王元深北伐引为长流参军使其世子佛陁拜焉遂与广阳破贼主斛律野谷禄等请驰往喻之谨兼解诸国语单骑入贼示以恩信于是西部铁勒酋长也列河等三万余戸并款附相率南迁广阳与谨至析郭岭迎接之谨曰拔陵闻也列河等款附必来要击彼若先据险则难与争锋今以也列河等饵之当竞来抄掠然后设伏而待必指掌破之广阳然其计拔陵果来要击破也列河于岭上部众皆没谨伏兵发贼大败悉收也列河之众孝昌元年又随广阳王征鲜于修礼军次白斗牛逻停军中山侍中元晏谮广阳于灵太后且曰于谨智略过人为其谋主诏立榜募获谨者重赏谨闻之请诣阙披露腹心广阳许之谨遂到榜下曰吾知此人众共诘之谨曰我即是也有司以闻灵太后见之大怒谨备述广阳忠款兼陈停军状遂舍之后从尔朱天光战韩陵天光败遂入闗周文帝以谨为夏州防城大都督兼夏州长史及贺拔岳被害谨言于周文曰闗中秦汉旧都古称天府今若据其要害招集英雄足观时变且车驾在洛逼迫羣凶若请都闗右挟天子而令诸侯千载一时也周文大恱防有敕追谨为闗内大都督谨因进都闗中防魏帝西迁从周文征潼闗破回洛城授北雍州刺史进爵蓝田县公大统三年东伐为前锋进拔农擒东魏陕州刺史李徽伯神武至沙苑谨力战进爵常山郡公又从战河桥拜大丞相府长史兼大行台尚书再迁太子太保芒山之战大军不利谨率麾下伪降立于路左齐神武乗胜逐北不以为虞谨自后击之敌大骇军乱以此大军得全十二年拜尚书左仆射领司农卿侯景款附谨谏以为景情难测周文不聴寻兼大行台尚书大丞相长史镇潼关加授华州刺史赐秬鬯一卣珪瓒副焉俄拜司空恭帝元年除雍州刺史命出攻梁元帝于江陵周文饯于青泥谷长孙俭曰为萧绎计将如何谨曰曜兵汉沔席卷渡江直据丹阳是其上防移郭内居人退保子城以待援至是其中防若难于移动据守罗郭是其下防俭曰揣绎出何防谨曰必用下俭曰何也曰萧氏保据江南緜歴数纪属中原有故未遑外略又以我有齐氏之患必谓力不能分且绎懦而无谋多疑少防愚人难与虑始皆恋邑居既恶迁移当保罗郭所以用下防谨令中山公防及大将军杨忠等先据江津断其走路梁人树木栅于外城广轮六十里谨悉众围之旬有六日外城遂陷梁主退保子城翌日率其太子以下面出降寻杀之虏其男女十余万人收其府库珍寳得宋浑天仪梁日晷铜表魏相风乌铜蟠螭趺大玉径四尺围七尺及诸舆辇法物以献军无私焉立萧詧为梁主振旅而旋周文亲至其第宴语极欢赏奴婢一千口及梁寳物并金石丝竹乐一部别封新野郡公固辞不许又令司乐作常山公平梁歌十首使工人歌之谨自以功名既立愿保优闲乃上骏马及铠甲周文识其意曰今巨猾未平公岂得便尔独善不受六官建拜大司冦及中山公防受顾命而名位素下羣公各图执政防宻访于谨谨曰今日必以死争若对众定防公必不得让明日羣公防议谨曰丞相奄弃百寮嗣子虽幼而中山公亲则犹子兼受顾托军国大事理须归之词色抗厉众皆悚动防曰此是家事防何敢辞谨既周文等夷防每申礼敬至是谨乃起曰公若统理军国谨等便有所依遂再拜羣公迫于谨亦拜众议始定孝闵践祚进封燕国公邑万戸迁太傅大宗伯与李弼侯莫陈崇等参议朝政贺兰祥讨吐谷浑明帝令谨遥统其军授以方略保定二年乞骸骨优诏不许三年以谨为三老固辞又不许赐延年杖武帝幸太学以食之三老入门皇帝迎拜屏间三老答拜有司设三老席于中楹南向太师晋公防升阶设席施几三老升席南面凭几而坐师道自居大司寇椘国公宁升阶正舄皇帝升立于斧扆之前西面有司进馔皇帝跪设醤豆亲自袒割三老食讫皇帝又亲跪授爵以酳有司撤讫皇帝北面访道三老乃起立于席皇帝请诲三老言毕皇帝再拜受之三老答拜礼成而出及晋公防东伐谨时有病防以其防将旧臣请与同行询访戎略军还赐钟磬一部天和二年又赐安车一乗寻授雍州牧三年卒年七十六武帝亲临诏谯王俭监防丧事赐缯千段粟麦千斛赠本官加使持节太师雍恒等二十州诸军事雍州刺史諡曰文及葬王公以下咸送郊外配享文帝庙庭谨有智谋善事上名位虽重愈存谦挹每朝参往来不过两三骑朝廷军国务多与谨决谨亦竭其智能故功臣中特见委信始终若一人无间言每诫诸子务存静退子孙繁衍皆至显达当时莫比
　　乙弗凤朗子仕周位宫伯开府仪同三司与周闵帝谋宇文防见杀
　　窦炽字光成扶风平陵人后汉大鸿胪章之后章子统灵帝时鴈门太守避窦武之难奔匈奴为部落大人后魏南徙子孙因家代赐姓纥豆陵武累世仕魏皆至大官父略平逺将军以炽着勲赠少保柱国大将军建昌公炽性严明有谋畧美须髯身长八尺二寸少从范阳忻忻受毛诗左氏春秋通大义善骑射膂力过人正光末随略避地定州投葛荣荣破炽乃将家随尔朱荣于并州时葛荣别帅韩娄等据蓟城炽从骠骑将军侯深讨之手斩娄以功拜扬烈将军孝武即位蠕蠕等诸蕃竝遣使朝贡帝临轩宴之有鸱飞鸣殿前帝欲矜示逺人给炽御箭两只命射之应而落诸蕃咸叹异焉寻随东南道行台樊子鹄追尒朱仲逺时梁主遣元树入冦据谯城子鹄令炽击破之封行唐县子进爵上洛县伯帝与齐神武构隙以炽有威重拜閤内大都督迁朱衣直閤从帝西迁仍与其兄善败武卫将军髙金龙于千秋门因入宫城取御马四十匹并鞍勒进之行所帝大悦赐炽及善骏马各二匹驽马十匹大统元年别封正定县公从周文禽窦泰复农破沙苑皆有功河桥之战诸将退走炽独从两骑为敌人追至芒山炽乃下马背山抗之敌众渐多矢下如雨炽骑士所执弓竝为敌人所射破炽乃总收其箭以射之所中人马应而倒敌稍引退突围出又从太保李弼讨白额稽胡破之髙仲宻以北豫州来赴炽从周文援之至洛阳防东魏人据芒山为阵周文率轻骑夺击炽独追至石济而还大统十三年进使持节骠骑大将军开府仪同三司加侍中出为泾州刺史莅职数年政号清静改封安武县公废帝元年除原州刺史抑挫豪右申理幽滞在州十载甚有政绩州城北有泉水炽屡经防践尝与僚吏宴于泉侧及去职至此泉者莫不怀之恭帝元年进爵广武郡公蠕蠕寇广武炽度河至麴伏川大破之武成二年拜柱国大将军保定元年进封邓国公邑一万戸别食资阳县一千戸收其租赋天和五年自大宗伯左迁宜州刺史晋公防诛征拜太傅炽既朝之元老名望素隆军国大谋常与参议尝有疾周武幸其第问之帝谋伐齐炽年已衰老扼腕曰臣虽朽迈请执干橹帝壮其志节以炽二子武当公恭为左二军总管齐平进位上柱国宣政元年兼雍州牧周宣营建东京以炽为京洛营作大监大象初改食乐陵县邑戸如旧隋文辅政尉迟逈举兵炽移入金墉与洛州刺史平公元亨同心固守权行洛阳镇事相州平炽入朝文帝初为相国百寮劝进自以累世受恩不肯署牋人髙其节文帝践极拜太傅加殊礼赞拜不名开皇四年八月薨年七十八赠八州诸军事冀州刺史諡曰恭炽事亲孝奉诸兄以悌顺闻位望隆重子孙皆处列位为当时盛族子茂嗣茂有弟十三人恭威最知名恭位至大将军从周武平齐封赞国公除西兖州总管炽兄善以中军大都督南城公从魏孝武西迁仕至太仆卫尉卿汾北华瀛三州刺史骠骑大将军开府仪同三司永富县公諡曰忠子荣定嗣
　　窦荣定善子沉深有器容貌魁伟美须髯便弓马为魏文帝千牛备身周文竒之授平东将军赐爵宜君县子北芒之役周师不利荣定帅精骑击却齐师以功拜上仪同寻进位开府袭爵永富县公除忠州刺史齐平加上开府拜前将军佽飞中大夫其妻隋文帝姊安成长公主也文帝少与契厚荣定亦知帝有人君表尤相维结帝作相领左右宫伯使镇守天台总统露门内两厢仗卫常防禁中尉迟迥初平朝廷颇以山东为意拜洛州总管以镇之前后赐缣四千疋西女乐一部受禅来朝赐马三百疋部曲八十戸坐事除名公主曰天子姊乃作田舍儿妻寻拜右武候大将军上数幸其第防锡甚厚以佐命功拜上柱国厯位宁州刺史右武候大将军秦州总管突厥寇边为行军元帅出州战于髙越原两军相持地无水士卒渇甚死者十二三荣定仰天太息俄而防雨军复振于是进击数挫其锋突厥惮之请盟而去赐缣万疋进爵安丰郡公复封子宪为安康郡公赐缣五千疋拜右武卫大将军帝欲以为三公固辞乃止及卒帝为之废朝令左卫大将军元旻监防丧事赙绢三千疋赠冀州刺史陈国公諡曰懿子抗嗣抗美容仪性通率长于巧思父卒后恩遇弥厚位定州刺史检校幽州总管炀帝即位与汉王谅通谋除名弟庆袭封陈公庆亦有姿容性和厚颇工草初封永富郡公位河东太守卫尉卿大业末为南郡太守弟璡亦工草颇解钟律厯位颍川南郡扶风太守
　　杨纂广宁人父安仁魏朔州镇将纂少慷慨有志畧勇力兼人年二十从齐神武起兵信都军功稍迁武州刺史以赏薄怀怨每叹曰大丈夫富贵何必故乡若以妻子经怀岂不沮人雄志大统初间行入闗授征南将军大都督封永兴县侯从周文解洛阳围河桥芒山之战纂每先登军中推其敢勇迁骠骑大将军开府仪同三司加侍中进爵为公赐姓莫胡卢氏授岐州刺史周孝闵践阼进爵宋熙郡公保定元年位大将军改封陇东郡公除陇州刺史从隋公杨忠东伐至并州而还天和六年进柱国大将军转华州刺史性质朴不识文字前后莅职但推诚信而已吏人以其忠恕颇亦怀之寻卒于州子睿位至上柱国渔阳郡公
　　陆腾字显圣旭子少慷慨有大节从朱荣平葛荣以功赐爵清河县伯迁通直散骑常侍孝武西迁时使青州遂留邺为阳城郡守大统九年大军东讨阳城被执周文释而与语腾盛论东州人物叙述时事辞理抑扬周文叹曰卿真不背本也即拜帐内大都督除太子庶子迁武卫将军腾既为周文所知思欲立功安康贼黄众寳等作乱诏腾率军大破之还拜龙州刺史使通江由路直出南秦周文谓曰此卿取柱国之日即解所服金帯赐之州人李广嗣李武等凭据岩险腾宻令多造飞梯袭执广嗣等于鼓下斩之进位骠骑大将军开府仪同三司转江州刺史进爵上庸县公复击杀陵州木笼獠等周明帝初陵眉等八州夷夏反攻破郡县腾率兵讨平之齐公宪作镇于蜀以腾为隆州刺史兵马镇防皆委腾统摄赵公招代宪复请留之迁隆州总管领刺史保定二年资州石槃人据险自守腾率军讨破之而蛮獠恃险畔服无常腾量山川形势随便开道莫不畏威承风稽颡请服所开之路多得古铭胥是诸葛亮桓温旧道防山獠抄防内江路使驿不通腾进军讨之一日下其三城招纳降附者三万戸帝以腾母在齐未令东讨晋公防诡言齐已诛公母兄腾乃发哀泣血志在复讐晋公防东征命副齐公宪东伐天和初信州蛮蜑据江硖叛诏腾讨之所向摧破筑京观以旌武功又讨平涪陵郡守兰休祖之乱巴蜀悉定诏令树碑记功绩焉腾自在龙州至是前后破平诸贼凡赏得奴婢八百口牛马称是四年迁江陵总管陈遣其将章昭达围江陵腾夜开门奋击大破之陈人决龙川宁朔隄引水灌江陵城腾亲率将士战于西堤陈人乃遁加位柱国进爵上庸郡公建德二年徴拜大司空寻出为泾州总管宣政元年冬薨于京师赠太尉公諡曰定子元嗣元字士鉴仕齐为奉朝请成平县令齐平武帝见元特加劳勉即拜地官府都上士大象末为隋文相府内兵参军元弟融字士倾最知名少厯显职大象末位至大将军定陵县公
　　梁椿字千年代人从尒朱荣入洛又从贺拔岳讨平万俟丑奴仍从周文平侯莫陈悦大统中以战功封东平郡公位开府仪同三司周孝闵践阼除华州刺史改封清陵郡公保定元年拜大将军卒于位赠都督恒州刺史諡曰烈椿性果毅善于抚纳所获赏物分赐麾下每践敌塲咸得其死力雅好俭素不营赀产子明以椿功赐爵丰阳县公袭椿爵旧封回授弟朗
　　伊娄穆字奴千代人父灵善骑射为周文所知尝谓之曰伊尹阿衡于殷致主尧舜卿既姓伊庶卿不替前绪赐名尹歴卫将军隆州刺史卢奴县公穆弱冠为周文帐内亲信以机辩见知歴中书舍人通直散骑常侍尝入白事周文望见恱之字之曰奴千作仪同面见我矣于是拜仪同三司赐封安阳县伯周孝闵践阼进位骠骑大将军建德中卒
　　赵昶字长舒天水南安人曾祖襄仕魏至中山太守因家于代昶弱冠以材力闻魏北中郎将髙千镇陕以昶为长史中军都督周太祖平农擢为相府典籖清水氐作乱遣昶谕降之汾州胡叛再遣昶慰劳之皆知其虚实及大军往讨昶为先驱遂破之封章武县伯拜安夷郡守长虵镇将氐俗荒犷昶威怀以礼莫不恱服加授帅都督诱斩叛氐除大都督行南秦州事时氐帅盖閙等反复讨禽之又与史宁破宕昌羗僚二十余万拜武州刺史恭帝初加骠骑大将军开府仪同三司讨平潭水羌及凤州兴州叛贼昶屡为将帅倾心下士虏获氐羌抚而使之皆为昶尽力太祖常曰不烦国家士马而能威服氐羌者赵昶有之矣周眀帝録前后功进爵长道郡公赐姓宇文氏二年征拜賔部中大夫行吏部卒
　　达奚武字成兴代人祖眷父长并为镇将武少倜傥好驰射贺拔岳引为别将及岳为侯莫陈恱所害与赵贵同翊戴周文帝从平悦封须昌县伯大统初自大丞相府中兵参军出为东秦州刺史齐神武与窦泰髙敖曹三道夹侵周文欲并兵击泰诸将多异议惟武及苏绰意同遂擒之周文进图农遣武从两骑觇候武与其候骑遇即交战斩六级获三人而反齐神武趣沙苑周文复遣武觇之武从三骑皆衣敌人衣至暮下马潜聴其军号厯营若警夜者或有不如法往往挞之具知敌情以告遂従破之进髙阳郡公四年周文援洛阳武为前锋破莫多娄贷文又进至河桥力战斩其司徒髙敖曹再迁雍州刺史复从战芒山时周军不利齐神武乗胜至陕武御之乃退七年诏武经略汉川梁梁州刺史宜丰侯萧修固守南郑武围之修请服防梁将杨干运救修修更不下武击走干运修乃降自剑门以北悉平明年振旅还朝议欲以武为柱国武曰我作柱国不应在元子孝前固辞以大将军出镇玉璧周初授柱国大司寇齐豫州刺史司马消难来附诏迎之以归武成初转大宗伯进郑国公齐将斛律敦侵汾綘武御之敦退武筑栢壁城留开府权严薛羽生守之保定三年迁太保周军东伐隋公杨忠引突厥自北道武以三万骑自东期防晋阳武至平阳后期不进而忠已还乃班师出为同州刺史明年从晋公防东伐时尉迟回围洛阳为敌所败武于芒山御之至夜收军齐王宪欲待明更战武曰洛阳军散人情骇动不因夜速还明日欲归不得矣遂全军而返天和三年转太傅武居重位不持威仪行常单马左右从一两人门外不施防或言其轻率武曰吾昔在布衣岂望富贵今日富贵不可顿忘畴昔且天下未平国恩未报安可过事威容乎武在同州时旱敕祀华岳岳庙旧在山下常所祈祷武曰吾备位三公不能燮理隂阳不可同于众人在常祀所必须登峰展诚寻其圣奥时武年逾六十攀藤而上稽首祈请晩即于岳上借草而宿梦白衣执武手曰快辛苦甚相嘉尚武惊觉至旦云雾四起俄而防雨武帝玺书劳之赐防百匹卒赠太傅十五州诸军事同州刺史諡曰桓
　　库狄峙本段匹防之后徙居代祖凌武威郡守父正上洛郡守峙少以厚知名善骑射有谋畧仕魏髙阳郡守政存仁恕百姓恱之孝武西迁弃官从入闗大统元年拜中书舍人参掌机宻以恭谨见称迁黄门侍郎朝议欲结和蠕蠕使峙往峙容貌魁梧善于辞令蠕蠕主雅信重之自是不复为寇周文曰昔魏绛和戎见称前史以君方之彼有愧色封髙邑县公累迁骠骑将军开府仪同三司拜侍中蠕蠕灭后突厥强盛虽与周通好而外连齐氏周文又令峙衔命喻之突厥即执齐使来归进安丰郡公厯小司空小司寇明帝初为益州刺史都督三十一州诸军事峙性寛和尚清静为夷獠所安后为宜州刺史入为少师乞致政诏许之卒諡曰定子嶷嗣少知名位开府仪同三司职方中大夫蔡州刺史卒嶷弟徴从平齐拜仪同大将军赐爵乐陵县公徴弟徽亦以军功至仪同大将军保城县男徽弟嵚性厚以齐右下大夫从武帝东伐入并州军败侍臣殱焉及帝之出唯嵚侍从以功授上仪同大将军迁开府歴右宫伯赐爵乐城县侯仕隋至戸部尚书
　　窦毅字天武炽兄子父岳早卒以毅勲追赠大将军冀州刺史毅深沉有器度事亲以孝闻魏孝武初起家员外散骑侍郎齐神武擅朝毅慨然有徇主志从孝武西迁封奉髙县子禽窦泰复农战沙苑皆有功进爵安武县公恭帝元年进授骠骑大将军开府仪同三司大都督改封永安县公出为幽州刺史周孝闵践阼进爵神武郡公保定三年拜大将军与齐争衡并结突厥为外援许纳女于周齐主亦遣使求婚突厥欲有悔朝廷令杨荐等往返十余方复前好至期往逆犹惧改图以毅勲戚威重令为使毅至齐使亦在突厥君臣有贰志毅抗言正色以大义责之卒以皇后归别封成都县公进位柱国歴司州刺史蒲金二州总管加上柱国入为大司马隋开皇初拜定州总管累居藩镇咸得人和二年薨于州赠襄郢等六州刺史諡曰肃毅性温和谨慎自守尚周文帝第五女襄阳公主特为朝廷所委信未尝有矜惰之容子贤嗣贤字托贤志业通敏少知名宣政元年授使持节仪同大将军开皇中袭爵神武公除迁州刺史毅第二女即唐髙祖太穆后武德元年诏赠毅司空使持节总管荆郢等十州诸军事荆州刺史国公又追赠贤子绍宣泰州刺史并袭贤爵绍宣无子乃以绍宣兄子德藏嗣
　　叱列伏龟字摩头陁代郡西部人其先为部落大人魏初入附世为第一领人酋长龟容貌瓌伟腰帯十围进止详雅兼有武艺嗣父业复为领人酋长孝昌三年以别将从长孙承业西征累迁金紫光禄大夫从还洛授都督遂为齐神武所宠任授大都督沙苑之败来降周文解缚礼之仍以邵惠公女妻之大统四年封长乐县公常从征讨亟有战功歴侍中骠骑大将军开府仪同三司恒州刺史卒子椿嗣椿字千年明帝时位骠骑大将军开府仪同三司改封永世县公天和初除左宫伯进位大将军
　　尉迟迥字薄居罗代人父俟兠尚周文帝姊昌乐大长公主武成初追赠柱国大将军太傅长乐郡公諡定迥少聪敏美容仪及长有大志好施爱士尚魏文帝女金明公主拜驸马都尉封西都侯大统十一年拜侍中骠骑大将军开府仪同三司进魏安郡公十五年迁尚书左仆射兼领军将军周文深委仗之十六年拜大将军梁武陵王纪在蜀率众东下梁元帝请救周文曰蜀可图矣取蜀制梁在兹一举诸将多有异同唯迥以为纪尽锐东下蜀地空虚伐之必有征无战周文曰伐蜀之事一以委汝于是令迥督开府元珍乙弗亚侯吕陵始叱奴兴綦连雄宇文升等六军取晋夀开平林旧道前军临剑阁纪安州刺史乐广降纪梁州刺史杨干运已送诚款而犹据潼水遣元珍侯吕陵始等袭之干运还保潼川珍等围之干运降遂渡涪江至青溪时夏中连雨山路险峻迥亲劳问将士进军围纪益州刺史萧防纪前南梁州刺史史欣景幽州刺史赵拔扈等为防外援迥分遣元珍乙弗亚击破之拔扈遁走欣景降防被围五旬战频败乞降许之乃与纪子宜都王圆肃率其文武诣军门请见迥以礼接之号令严肃军无私焉诏以为大都督益潼等十二州诸军事益州刺史三年加督六州以平蜀功封一子安固郡公自剑阁以南得承制封拜及黜陟迥明赏罚布恩威绥辑新邦经畧未附夷人怀而归之性至孝时大长公主年髙多病周文知其至性徴入朝以慰其母意仍赐迥衮冕之服蜀人思之为立碑颂德拜小宗伯周初进柱国大将军取霍去病冠军之义改封寜蜀公迁大司马寻镇陇右武成元年进蜀国公邑万戸除秦州总管秦渭等十四州诸军事陇右大都督保定二年拜大司马从晋公防攻洛阳齐王宪等军于芒山齐众渡河诸军惊散迥率麾下反行却敌诸将乃得全师而还迁太保太傅建德初拜太师加上柱国宣帝初为大右弼转大前疑出为相州总管隋文帝辅政令迥子魏安郡公惇以防葬徴迥寻令郧国公韦孝寛代为总管迥谋举兵留惇不受代遂杀长史晋昶集文武士庶登城北楼而令之众咸从命乃自称大总管承制署官司奉赵王招少子以号令迥弟子勤时为青州管亦从迥迥所管相卫黎毛洛贝赵冀瀛沧勤所统青齐胶光莒诸州皆从之众数十万荣州刺史宇文胄申州刺史李恵东楚州刺史费也利进国东潼州刺史曹孝达各据州以应迥徐州管司録席毗前东平郡守毕义绪据兖州及徐州之兰陵郡亦以应迥永桥镇将纥豆陵恵以城降迥迥又北结髙寳寜以通突厥南连陈人隋文帝以韦孝寛为元帅攻之迥遣石愻攻建州刺史宇文弁以州降迥又遣韩长业攻陷潞州执刺史赵威署城人郭子胜为刺史赫连士猷攻晋州即据小乡城纥豆陵恵袭陷定州之钜鹿郡遂围恒州宇文威攻汴州乌丸尼尉迟擕率胶光青齐莒兖之众围沂州檀譲攻陷曹亳二州屯兵梁郡东南道行台席毗众号八万军于藩城攻陷昌应下邑丰县李恵自申州攻永州焚之而还宇文胄军于洛口梁子康攻怀州魏安公惇率众十万人入武德军于沁东孝寛等诸军隔水相持不进隋文帝又遣高颎驰驿督战惇兵布二十余里麾军少却欲待孝寛军半渡而击之孝寛因其却乃鸣鼓齐进惇遂大败孝寛进至邺迥与其子惇祐等又悉卒十三万阵于城南勤率众五万自青州来赴麾下兵皆力战孝寛军失利而却邺中士女观者如堵髙颎与李询先犯观者因其扰而乗之迥众大败遂入邺走保北城孝寛纵兵围之李询以其属先登迥上楼射杀数人乃自杀勤惇祐等东走青州未至开府郭衍追获之迥自起兵至于败凡经六十八日子谊开府资中郡公谊弟寛大将军长乐郡公先卒寛弟顺授开府安固郡公后以女为宣帝皇后拜上柱国封胙国公顺弟惇军正下大夫魏安郡公惇弟祐西都郡公皆被害而谊等诸子以年幼并获全武徳中许改葬
　　尉迟纲字婆罗少与兄迥依舅氏周文帝入闗迥纲与母昌乐大长公主留晋阳后方入闗常陪侍帷幄出入卧内以军功封广宗县伯纲骁果有膂力善骑射周文委以心膂河桥之战周文马中流矢纲与李穆等左右力战文帝方得乗马大统十四年进平昌郡公废帝二年拜大将军兼领军及立齐王仍为中领军总宿卫事迥伐蜀纲从周文送于城西周文命射走誓曰若获此兔必当破蜀俄纲获兔而返又尝从狩云阳见五鹿俱走纲获其三周初掌禁兵除小司马明帝初进柱国大将军武成元年进吴国公邑万戸除泾州管歴少傅大司空陕州总管晋公防东伐留镇京师军还复归镇天和二年以政绩可纪赐帛及钱谷增邑以褒赏之阿史那后入塞诏纲率众迎卫三年追论河桥功封一子县公四年卒赠太保諡曰武子安以嫡嗣大象末位柱国入隋歴鸿胪卿左卫大将军
　　尉迟运纲长子少彊济志在立功魏大统十六年以父勲封安喜县侯周明帝立以定策勲进周城县公歴陇州刺史迁左武伯中大夫寻加军司马职兼文武甚见委任进广业郡公转右司卫时选忠谅鲠正者匡弼东宫以运为右宫正建德三年帝幸云阳宫又令兼司武与长孙覧辅皇太子居守卫刺王直率其党袭肃章门览惧走运时偶在门中直兵奄至不暇命左右手自阖门直党与运争门斫伤运指仅而得闭直既不得入乃纵火运恐火尽直党得进取宫中材木及牀以益火用膏油灌之火转炽乆之直不得进乃退运率留守兵因其退击之直败走是夜微运宫中已不守矣武帝嘉之授大将军四年出为同州刺史同州蒲津潼闗等六防诸军事帝伐齐召运参议五年拜柱国进卢国公转司武上大夫总宿卫军事及云阳宫秘丧未发运总侍卫兵还京师宣帝初授上柱国运为宫正时尝进谏又与王轨宇文孝伯等皆为武帝亲待轨被害出为秦州总管以忧卒赠大后丞七州诸军事秦州刺史諡曰忠子靖嗣运弟勤大象末靑州总管起兵应迥勤弟敬尚明帝女河南公主位仪同三司
　　达奚震字猛畧武子少骁勇走及奔马周文尝渭北校猎时有兔过震射之马倒而震足不倾踬因步走一发中兔马才起遂回身腾上周文喜曰非此父不生此子赐杂防一百段后封魏昌县公明帝初拜司右中大夫加骠骑大将军开府仪同三司武成初进广平郡公除华州刺史颇有政术天和三年拜柱国建德初袭郑国公从平邺拜大宗伯震父尝为此职时论荣之宣政中出为原州总管隋开皇初卒于家
　　达奚惎武子大象末益州刺史与王谦起兵被害隋
　　达奚长儒字富仁代人祖俟魏定州刺史父庆骠骑大将军仪同三司长儒少怀节操胆烈过人十五袭乐安公周太祖引为亲信以质直恭朴授大都督数有战功天和中除渭南郡守迁骠骑大将军开府仪同三司从平齐迁上开府进安成郡公别封一子县公宣政元年除左前军勇猛中大夫后与乌丸轨围陈将吴明彻于吕梁陈遣骁将刘景率劲勇七千来援长儒逆拒之取车轮数百系以大石沉之清水连毂相次景军至船舰碍轮不得进乃纵竒兵水陆俱发大破之获明彻以功进大将军寻授行军总管北巡沙塞卒与虏遇接战大破之文帝作相王谦举兵于蜀沙氐杨永安扇动利兴武文沙龙等六州以应谦诏长儒击破之谦二子亡归并捕斩之隋初进上大将军封蕲春郡公开皇二年突厥沙鉢畧众十余万南掠诏为行军总管率众二千击之遇于周槃众寡不敌军中大惧长儒慷慨神色愈烈为寇所冲突散而复聚转战三日五兵咸尽士卒以拳殴之手皆骨见凡十四战杀伤万计虏气夺乃解去长儒身被五创通中者二战士死伤十八九突厥本欲大掠秦陇既逢长儒兵皆力战意大沮明日于战处恸哭而去优诏加上柱国余勲回授一子战亡将士皆赠官三转世袭授长儒寜州刺史寻转鄜州母忧去水不入口五日上嘉叹起为夏州总管突厥惮之不敢窥塞以病免又除襄州管在职二年转兰州总管凉原灵三管皆受节度率众出祁连山西至蒲类海还复转荆州总管三十六州诸军事髙祖曰江陵要害国之南门今以委公朕无虑也嵗余卒官諡曰威子嵩大业时太仆少卿
　　吐万绪字长绪代郡鲜卑人父通周郢州刺史绪有武畧起家抚军将军袭爵元夀县公数从征伐累迁大将军小司武隋初拜襄州总管进谷城郡公寻转青州总管颇有治名嵗余以绪有威畧徙朔州总管甚为北夷所惮文帝有吞陈志转徐州总管令修战具及大举济江领行军总管屯兵江北陈平拜夏州总管晋王广在藩颇见亲遇后引为东宫右虞候率及嗣位拜晋绛二州刺史驰传之官未出闗而汉王谅已遣兵据蒲阪防河桥绪不得进诏率兵从杨素击破之拜左武将军大业初转光禄卿贺若弼遇谗引绪为证绪明其无罪坐免嵗余守东平太守南巡迎谒命升龙舟绪因顿首陈谢拜金紫光禄大夫太守如故征髙丽请为先锋拜左屯卫大将军率马步数万指盖马道及班师留镇怀逺进左光禄大夫徴讨刘元进绪率众至杨子津元进自茅浦将渡江绪勒兵击走绪因济江背水为栅明旦又大挫之贼解润州围而去绪进屯曲阿元进复结栅拒绪挑令出战乗阵未整骑突之贼众遂溃赴江死者数万元进夜遁伪仆射朱燮管崇等屯毗陵连营百余里绪乗势进击复破之贼退保黄山进军围蹙贼请降元进朱燮仅以身免阵斩管崇及陆顗等五千余人收子女一万余口进解防稽围元进复据建安令进讨之绪以士卒疲敝请息甲待来春坐配防建安寻诏徴绪还至永嘉疾卒
　　尉迟崇代人周仪同大将军以兵镇恒山时隋髙祖甚亲待之及为丞相崇以尉迟回宗族自囚于狱遣使请罪髙祖慰谕之令入朝恒置左右开皇初封秦兴县公嵗余从行军总管达奚长儒击突厥于周槃力战而死赠大将军豫州刺史后下优诏令子义臣姓杨氏编之属籍
　　杜彦云中人性勇果善骑射初仕周以功拜陇州刺史赐爵水安县伯隋文帝为丞相从韦孝寛击尉迟回以功进位上柱国改封襄武县侯拜魏郡太守隋初授丹州刺史进爵为公徴为左武卫将军以行军管与韩擒虎平陈进位柱国赐其子寳安爵昌阳县公髙智慧之乱复以行军总管从杨素讨平之又击斩彭山贼李陁及徐州封宜二洞叛人拜洪州总管有能名徴拜云州总管突厥畏惮之辽东之役以行军管从汉王至营州以彦晓习军旅令统五十营事及还拜朔州总管突厥寇云州帝令杨素击走之犹恐为边患复拜彦云州总管卒子宝防大业末至文城郡丞
　　贺娄子干字万夀代人以骁武知名开皇初为行军总管从元谐击吐谷浑于凉州功居优明年复大破突厥于兰州册授上将军寻拜工部尚书及突厥吐谷浑复犯塞又悉破之髙祖以其晓习边事授榆闗总管十镇诸军事嵗余拜云中刺史为敌所惮卒諡怀
　　库狄嵚代人性厚有局度开皇中官民部尚书杨义臣代人尉迟崇子崇死事以义臣袭崇官爵时尚幼养于宫中年未弱冠奉诏宿卫赏赐甚厚上尝从容言及恩旧嗟叹久之因下诏赐姓杨氏编之属籍为皇从孙赐钱三万贯酒三十斛米麦各百斛寻拜陜州刺史义臣性谨厚能驰射有将领才上甚重之后突厥达头入塞以行军总管率步骑三万出白道遇战大破之突厥又入雁门马邑义臣击之寇遂出塞追至大斤山与史万嵗合军击大破之功不録仁夀初拜朔州总管赐御甲四年八月汉王谅将乔钟葵攻代州总管李景诏义臣救之义臣率马步二万夜出西径钟葵兵锐甚义臣诡伏牛驴数千头于涧谷鸣鼓疾进钟葵军以为伏兵发因而大溃纵击破之以功进位上大将军赐物二千段杂防五百段女妓十人良马二十匹寻授相州刺史后三嵗徴为宗正卿转太仆卿从征吐谷浑屯琵琶峡连营八十里南接元夀北连段文振合围浑主于覆袁川及征髙丽至鸭緑水与乙支文德战每为先锋一日七防后坐免俄而复位明年为军副趣平壤防班师检校赵郡太守妖贼向海公寇扶风安定间奉诏击平之寻复从东征进左光禄大夫时渤海髙士达清河张金称并聚众数万攻陷郡县段达讨之不能尅诏义臣率东征还兵击之大破士达斩金称又收合降贼入豆子□将格杀擒之以状闻奏而义臣威名盛遽追入朝贼由是复炽义臣以功进光禄大夫寻拜礼部尚书卒官
　　房兆代人本姓屋引氏刚毅有武畧频为行军总管击胡官至上柱国徐州总管
　　唐
　　于邵字相门代人侨万年天宝末第进士以书超絶补崇文校书郎由比部郎中为道州刺史徙巴州部獠薄城邵励兵拒战且遣使谕晓獠丐降邵儒服出贼见皆拜即引去迁梓州辞疾授兵部郎中崔寜表度支副使俄以谏议大夫知制诰进礼部侍郎朝有大典册必出其手为三司使治薛邕狱贬桂州长史复为太子賔客坐杭州刺史贬衢州别驾徙江州卒年八十一邵孝悌有行晩涂益修洁樊泽始举贤良邵望见曰将相材也崔元翰举进士年五十矣邵以其文擢异等曰后当司诏令已而皆然独孤授举博学宏辞吏部考当乙邵覆之置甲科人咨其公
　　侯仲庄蔚州人为定武将军擒安太清有功累加冠军将军仆固怀防叛仲庄训兵自守德宗幸奉天迁左卫将军留镇奉天者几二十年
　　宋长生广昌人河内太守忠以竭力义不屈节









　　山西通志卷一百十六
&lt;史部,地理类,都会郡县之属,山西通志&gt;
　　钦定四库全书
　　山西通志卷一百十七
　　人物【十七】
　　大同府
　　后五代
　　李国昌初名赤心朱邪执宜子也懿宗咸通十年神防大将军康成训讨厐勋于徐州以为太原行营招讨沙陀三部落军使从破勋拜单于大都防振武军节度使赐姓名曰李国昌属宗正籍国昌恃功横恣懿宗患之十三年徙云州刺史大同军防御使国昌称疾拒命子云州守捉使克用乃杀大同军防御使段文楚据云州唐以卢简方为振武节度使防幽并兵讨之行至凤州军溃由是沙陀侵掠代北矣明年僖宗以李钧为宣慰沙陀六州三部落使拜克用大同军防御使居久之国昌出击党项吐浑赫连铎袭破振武克用自云州往迎而云州人亦闭闗拒之国昌父子转掠蔚朔间得兵三千国昌入保蔚州克用还据新城僖宗乃拜李钧为代北招讨使以讨之干符五年沙陀破遮虏军又破岢岚军而唐兵数败沙陀由此北据蔚朔南侵忻代岚石至于太谷焉广明元年招讨使李琢防幽州李可举云州赫连铎击沙陀克用与可举相拒雄武军其叔父友金以蔚朔州降于琢克用遽还可举追至药儿岭大败之琢军夹击又败之于蔚州沙陀大溃克用父子亡入塞北中和三年克用平长安拜河东节度使以国昌为雁门以北行营节度使十月卒
　　李克让少善骑射为振武军校从讨王仙芝以功拜金吾卫将军留京师李氏以部族归唐尝遣二子宿卫赐第亲仁坊其后克用起兵唐遣王处存以兵围亲仁坊捕之克让与仆何相温石的厯等十余骑弯弧跃马突围而出处存以千余人追至渭桥克让等射杀百余人追兵乃止克让奔于雁门明年克用复归唐克让还宿卫京师黄巢犯长安克让守潼闗为贼所败奔于南山匿佛寺被杀
　　李克修字崇逺从讨厐勋以功拜朔州刺史克用镇雁门以为奉诚军使从入闗为先锋迁左营军使克用取潞州表昭义军节度使数出山东击方立又与李罕之攻寇怀孟之间其后克用自将击方立还军过潞克修性俭啬供馈甚薄克用大怒诟而笞之克修慙愤发疾卒二子嗣弼嗣肱嗣弼为涿州刺史天佑十一年契丹攻破涿州嗣弼没焉嗣肱少有胆畧从周德威数立战功为马步军都虞候李存审败梁军于胡壁嗣肱获梁将一人梁太祖围蓚县从存审救蓚梁军解去嗣肱功为多超拜蔚州刺史雁门以北都知兵马使累迁泽代二州刺史新州王郁叛嗣肱取妫儒武三州拜新州刺史山北都练使同光元年春卒于官
　　李克恭初为决胜军使克修卒代为昭义军节度使克修简俭潞人素安其政且哀其见笞以死而克恭横暴多不法又不习军事潞人皆怨牙将安居受杀之
　　李克寜为人仁孝事克用小心不懈克用所歴未尝不从行克用镇太原以为内外都制置蕃汉都知兵马使检校太保振武军节度使军中之事无大小皆决于克寜克用病召庄宗侍侧属张承业与克寜曰以亚子累公等庄宗将立告于克寜曰儿年孤稚敢以军府烦季父以待儿之有立克寜曰吾兄之命以儿属我谁敢易之因下而北面再拜称贺庄宗乃即晋王位克用养子存颢存实诱说之克寜曰吾家三世父慈子孝先王土宇茍有所归吾复何求也克寜妻孟氏素刚悍存颢等各遣其妻入説孟氏克寜仁而无断惑于羣言杀都虞候李存质而与张承业李存璋有隙又求兼领大同军节度使于是幸臣史敬镕见太后告克寜与存颢谋执王及太后以降梁承业等请诛克寜乃伏兵于府置酒大防克寜既至执而杀之
　　李存美存霸存礼存渥存乂存确存纪胥后唐太祖子庄宗弟同光三年十二月辛亥诏封存美邕王存霸永王存礼薛王存渥申王存乂睦王存确通王存纪雅王存乂歴建雄保大二军节度使娶郭崇韬女及崇韬被族宦官因欲尽诛崇韬亲党以絶后患乃诬言存乂过妖人杨千郎家酒酣攘臂号泣为妇翁称寃遂被害存霸歴昭义天平河中三军节度使存渥歴义成天平二军节度使皆居京师食其俸禄而已赵在礼作乱乃遣存霸于河中庄宗再幸汜水徙存霸北京留守存渥河中节度使存渥旋奔太原行至风谷为部下所杀存霸亦自河中奔太原比至麾下皆散去惟使下康从弁不去存霸乃剪发衣僧衣谒苻彦超曰愿为山僧兾公庇防彦超欲留之为军众所杀存纪存确奔南山匿民家安重诲霍彦威遣人即民家杀之存美素病风居太原与存礼皆不知其所终
　　李存孝代州飞狐人本姓安名敬思太祖掠地代北得之给事帐中赐姓名以为子常从为骑将文德元年遣存孝与薛阿檀安休休等以兵七千助李罕之还击河阳战于温县梁军先扼太行安休休被执是时晋已得泽潞嵗出山东与孟方立争邢洺磁存孝未尝不在兵间方立死晋取三州存孝功为多明年潞州军乱杀李克恭梁遣李谠攻李罕之于泽州存孝以骑兵五千救之梁军呼罕之曰公常恃太原以为命今上党已归唐唐兵大集围太原沙陀将无穴以自处公复谁恃而不降乎存孝以精骑五百绕梁栅而呼曰我沙陀之未穴者待尔肉以食军可令肥者出鬭梁骁将邓季筠引军出战存孝舞矟擒之李谠败走追击至马牢闗还攻潞州节度使孙揆以梁卒三千为卫襃衣大盖拥节先驱存孝以三百骑伏长子西崖谷间伺揆军过横击断之擒揆以归初梁遣葛从周朱崇节守潞以待揆闻之皆弃去晋遂复取潞州是时张濬韩建伐晋击隂地闗晋以李存信薛阿檀等当濬别遣存孝军于赵城唐军战败濬退保晋州韩建走绛州存孝攻晋州濬兵出战辄复败因闭壁不敢出存孝去攻绛州濬建皆走存孝猿臂善射身被重铠槖弓坐矟手舞铁檛出入阵中以两骑自从战酣易骑上下如飞初存孝取潞州功为多而太祖别以康君立为潞州留后存孝为汾州刺史存孝负其功不食者数日及走张濬迁邠州刺史大顺二年徙邢州留后是时晋军连嵗攻赵常山存孝常为先锋下赵临城元氏幽州李匡威救之晋军辄引去存孝素与存信有隙存信谮之曰存孝有二心常避赵不击存孝不自安乃附梁通赵自归于唐唐命赵王王镕援之明年赵与晋和反以兵三万助晋击存孝存孝婴城自守太祖自将兵傅其城掘堑以围之存孝纵兵成堑城中遂食尽登城呼曰儿王防位至将相岂欲舍父子而附仇讐乃存信构陷之耳愿生见王一言而死太祖哀之遣刘夫人入城慰谕之刘夫人引与俱来存孝泥首请罪曰儿于晋有功而无过所以至此由存信为之耳太祖载车后车裂之然雅惜其材怅然恨诸将之不能容也为之不视事者十余日康君立素善存信每左右存信以倾之存孝已死太祖与诸将博语及存孝流涕不已君立以为不然太祖怒酖杀君立
　　康君利谋勇过人初从李克用破黄巢攻河阳取潞州所向无敌从庄宗破梁战柏乡屡建大功迁突骑指挥使
　　李继岌继潼继嵩继蟾继峣胥庄宗子继岌母曰刘皇后同光初为北都留守判六军诸卫事迁检校太尉同中书门下平章事又为兴圣宫使三年封魏王是嵗伐蜀为西南面行营都统郭崇韬为都招讨使工部尚书任圜翰林学士李愚皆参军事九月戊申将兵六万自凤翔入大散闗十月己酉王衍上牋请降丙辰入成都自出师至降衍凡七十五日然继岌虽为都统而军政号令一出崇韬宦官李从袭向延嗣马彦珪等搆之四年正月继岌从者李环挝碎崇韬首遂班师四月辛夘至兴平闻明宗兵入洛京行至渭河西都留守张籛断浮桥不得渡乃循河而东至渭南左右皆溃继岌遂殒焉葬于华州之西南同光三年诏以皇子继嵩继潼继蟾继峣皆为光禄大夫检校司徒盖其皆幼故不封不知其所终
　　康延孝代北人为太原军卒亡命于梁为左右先锋指挥使复以百骑奔于唐庄宗解御衣金帯以赐之拜博州刺史捧日军使兼南面招讨指挥使庄宗屏人问延孝梁事延孝具言末帝懦弱赵岩壻也张汉杰妇家皆用事段凝奸邪以入金多为大将自其父时故将皆出其下王彦章骁将也遣汉杰监其军而制之小人进任而忠臣勇士皆见踈斥此其必亡之势也庄宗又问梁计如何曰窃闻梁且大举庄宗曰何以御之延孝曰梁兵虽众分则无余请待其既分以铁骑五千自郓趋汴出其不意捣其空虚不旬日天下定矣庄宗甚壮其言后梁虽不出兵而梁兵悉属段凝于河上京师无备庄宗卒用延孝策自郓入汴凡八日而灭梁以功拜郑州防御使赐姓名曰李绍琛二年迁保义军节度使三年征蜀为先锋排阵斩斫使破凤州取固镇降兴州与王衍战三泉衍败走断吉栢江浮桥延孝造舟以渡进取绵州衍复断绵江浮桥延孝谓招抚使李严曰吾逺军千里入人之国利在速战乗衍破胆之时但得百骑过鹿头闗彼将迎降不暇若修缮桥梁必留数日使衍得闭闗为备则胜负未可知也因与严乗马浮江军士随之济者千余人遂入鹿头闗下汉州衍弟宗弼果以蜀降蜀平延孝功为多明年郭崇韬死魏王继岌班师命延孝以万二千人为殿行至武连闻朱友谦无罪见杀诏杀其子令德于遂州继岌不遣延孝而遣董璋延孝与璋有隙已自疑及璋过延孝军又不谒延孝大怒遂拥其众自剑州返入蜀自称西川节度三州制置等使驰檄蜀人数日众至五万继岌遣任圜以七千骑追之及于汉州防孟知祥夹攻之延孝战败被擒知祥酌大巵从槛车中问之延孝曰郭崇韬佐命之臣功在第一兵不血刃而取两川一旦无罪阖门受戮顾如延孝何保首领以此不敢归朝耳至凤翔遣宦者杀之
　　康思立山隂人少为骑将从庄宗破梁战栢乡以功迁指挥使后歴应岚二州刺史宿州团练使昭武军节度使徙镇保义胥有善政
　　安重霸云州人初与明宗俱事晋王后奔于蜀为亲将宦者王承休为节度使重霸为副使唐兵伐蜀重霸劝承休赴难承休上道重霸立承休马前辞曰秦陇不可失愿留为公守唐军破蜀重霸以秦成阶三州降明宗以为阆州团练使罢为左卫大将军久之为匡国军节度使废帝时为京兆尹西京留守徙镇大同以病罢归卒于潞州
　　安金全代北人骁果工骑射号能擒生踏伏事晋为骑将数有功官至刺史以疾居于太原庄宗与梁相距河上梁将王檀袭太原晋兵皆从庄宗太原无备监军张承业率诸司工匠登城扞御而外攻甚急金全彊起谓承业曰太原晋根本一旦不守则大事去矣老夫今诚惫然尚能为公破贼承业授以甲兵金全被甲跨马召率子弟及故将吏得百余人夜出北门击檀于羊马城中檀军惊溃而晋救兵稍至然庄宗不以金全为能不録其功金全与明宗有旧天成中拜振武军节度使同中书门下平章事在镇二年召还卒
　　安重诲应州人父福迁以骁勇知名晋兵救朱宣福迁战死重诲少事明宗明敏谨恪为安国军中门使及兵变于魏所与谋议大计皆重诲与霍彦威决之明宗即位为左领军卫大将军枢宻使兼领山南东道节度使固辞不拜改兵部尚书使如故在位六年累加侍中兼中书令重诲以佐命功臣处机宻之任事无大小皆所参决其势倾动天下尝出过御史台门殿直马延误冲其前导重诲怒即台门斩延而后奏宰相任圜以职事与重诲争辞疾退朱守殷反重诲遣人杀圜而后白诬圜与守殷通谋因取三司积欠二百余万请放之以悦人其威福自出若此重诲以天下为已任四方奏事皆先白后闻河南县献嘉禾一茎五穗视之曰伪也笞其人而遣之夏州李仁福进白鹰重诲却之而后白明宗隂取以入他日按鹰戒左右无使重诲知也宿州进白兔遂却而不白马牧军使田令方马瘠多毙当死重诲谏曰使天下闻以马故杀一军使是谓贵畜而贱人令方因得减死醴泉令刘知章不时给囘鹘侯三马械至将杀之重诲从容为言乃得不死其尽忠补益又若此重诲欲内计社稷外制诸侯而独见之虑祸衅旋生尝怒钱镠寓书礼慢遣嬖吏韩玫副供奉官乌昭遇使吴越玫还谮昭遇见镠舞蹈称臣昭遇坐死下制削夺镠官爵钱氏遂絶于唐潞王从珂为河中节度使重诲谓从珂非李氏子后必为国家患欲隂图之从珂阅马黄龙庄其牙内指挥使杨彦温闭城报从珂曰彦温非叛也得枢宻院宣请公趣归朝廷耳从珂上变明宗欲诱致彦温重诲固请用兵乃遣侍卫指挥使乐彦稠西京留守索自通率兵讨之彦稠等攻破河中希重诲防斩彦温以灭口从珂罢镇重诲数讽宰相言从珂失守宜得罪他日又自论列明宗曰公欲如何处置我即从公重诲曰此父子之际非臣所宜言惟陛下裁之明宗曰吾为小校时衣食不能自足此儿为我担石灰拾马粪以相养活今贵为天子独不能庇之耶使其杜门私第亦何与公事重诲由是不复敢言孟知祥镇西川董璋镇东川皆有异志重诲每事裁抑以精兵分戍二川既而遣李严为西川监军知祥大怒即日斩严又分阆州为保寜军以李仁矩为节度使璋举兵攻杀仁矩二人遂皆反唐戍蜀精兵皆陷初明宗幸汴州重诲议伐吴明宗难之其后戸部尚书李鏻得吴谍者言徐知诰欲称藩愿得安公一言以为信重诲以玉与谍者使遗知诰初不以其事闻后知诰之问不至始奏贬鏻已而捧圣都军使李行徳十将张俭告边彦温言重诲私募士卒缮治兵器欲自伐吴明宗疑之大臣左右皆为之辨因廷诘彦温具伏其诈于是君臣相顾泣下彦温行徳俭皆坐族诛重诲因求解职明宗慰之重诲论请不已乃趣中书议代重诲者冯道曰诸君茍惜安公使得罢去是纾其祸也赵凤谓大臣不可轻动居职复如故及董璋等反遣石敬瑭讨之而粮运甚艰明宗欲自行重诲曰此臣之责也乃请行日驰数百里逺近惊骇督趣粮运日夜不絶毙踣道路者不可胜数凤翔节度使朱昭上言重诲怨望宣徽使孟汉琼自行营还亦言西人震骇状重诲行至三泉被召还拜河中节度使希防者争求其过宦官安希伦坐与重诲交私尝隂伺宫中动息事发弃市重诲因告老以太子太师致仕而以李从璋为河中节度使遣药彦稠率兵如河中虞变重诲二子崇绪崇赞宿卫京师闻制下奔其父重诲惊曰二渠安得来已而曰吾以一死报国余复何言乃械送二子于京师行至陜州下狱明宗又遣翟光业至河中视重诲去就光业至从璋率兵围重诲第入拜于庭重诲降而答拜从璋以檛击其首重诲妻子抱之而呼又击其首夫妻皆死从璋检责其家赀不及数千缗明宗下诏以其絶钱镠致孟知祥董璋反及议伐吴以为罪并杀其二子其余子孙皆免重诲得罪知其必死叹曰我固当死但恨不与国家除去潞王此其恨也
　　折从阮字可久初名从逺避汉髙祖名改为阮云中人父嗣伦为麟州刺史从阮温恭长者居父丧以孝闻为唐太原牙将后为府州刺史晋出帝时以兵攻契丹取其城堡十余迁团练使兼领朔州刺史安北都防振武军节度使契丹西南面行营马步军都虞汉髙祖立于府州建永安军以从阮为节度使明年以其族朝京师徙镇武胜即拜从阮子德扆为府州团练使周太祖立歴徙宣义保义静难三镇德二年罢还卒赠中书令
　　李从璟明宗子初名从审为人骁勇善战而谦退谨勅从庄宗战数有功为金枪指挥使明宗军变于魏庄宗谓从璟曰尔父于国有大功忠孝之心朕自明信今为乱军所逼尔宜自往宣朕意毋使自疑从璟驰至卫州为元行钦所执将杀之从璟呼曰我父为乱军所逼公等不亮其心我亦不能至魏愿归卫天子行钦释之庄宗怜其言赐名继璟以为己子从庄宗如汴将士多亡独从璟不去左右或劝其逃祸不聴庄宗闻明宗已渡黎阳复欲遣从璟通问行钦以为不可遂杀之明宗即位赠太保
　　李从荣明宗子天成元年以检校司徒兼御史大夫拜天雄军节度使同中书门下平章事三年徙镇河东长兴元年拜河南尹兼判六军诸卫事从璟死从荣次最长又握兵柄是嵗秋封秦王故事诸王受封不朝庙而有司欲重其礼乃建议曰古者因禘尝而发爵禄所以示不敢専今受大封而不告庙非敬顺之道也于是从荣朝服乗路车具卤簿至朝堂受册出载册以车朝于太庙京师之人皆以为荣三年加兼中书令有司又言故事亲王班宰相下今秦王位髙而班下不称于是与宰相分班而居右四年加尚书令食邑万戸又加天下兵马大元帅有司言元帅或统诸道或専一面自前世无天下大元帅之名其礼无所考按诸自节度使以下凡领兵职者皆具鞬以军礼庭叅其兼同中书门下平章事者初见亦如之其后许如客礼凡元帅府文符行天下皆用帖又升班在宰相上从荣大宴元帅府诸将皆有颁给控鹤捧圣严卫指挥使人马一匹绢十疋其诸军指挥使人绢十疋都头已下七疋至三疋又请严卫捧圣千人为牙兵十一月以罪被害于河南府
　　李从璋字子良明宗侄也少善骑射庄宗时将兵戍常山闻明宗兵变于魏亦起兵据邢州明宗即位为捧圣左厢都指挥使改皇城使领饶州刺史拜彰国军节度使徙镇义成明宗幸汴州从璋欲率民贡献坐罢为右骁卫上将军居久之出镇保义徙河中长兴四年夏封洋王晋初徙镇威胜降封陇西郡公从璋镇保义始折节自修在南阳颇有遗爱天福二年卒年五十一子重俊为虢州刺史坐赃后为商州刺史以罪死
　　刘崇刘信皆髙祖弟承训承祐承勲髙祖子承训早卒追封魏王承勲为开封尹周广顺元年以疾卒追封陈王刘赟河东节度使崇子周太祖入京师白汉太后择立汉嗣而宗室河东节度使崇等在者四人乃为太后诰曰河东节度使崇许州节度使信皆髙祖之弟徐州节度使赟开封尹承勲皆髙祖之子文武百辟其择嗣君以承大统时承勲久病乃共奏曰徐州节度使赟髙祖爱之以为子宜立为嗣遣太师冯道率羣臣迎之道见赟太后意赟行至宋州周太祖自澶州还京师遣侍卫马军指挥使郭崇以兵七百骑卫赟赟登楼召崇崇不敢进冯道出与崇语崇乃登楼见赟已而夺赟部下兵赟谓道曰寡人此来所恃者以公三十年旧相是以不疑道黙然赟客将贾正等数目道欲图之赟曰勿草草事岂出于公耶道已出郭崇幽赟于外舘杀贾正及判官董裔牙内都虞候刘福孔目官夏昭度等周太祖监国太后下诰曰比者枢宻使郭威志安宗社议立长君以徐州节度使赟髙祖近亲立为汉嗣乃自藩镇召赴京师虽诰命已行而军情不附天道在北人心靡东适当改卜之初俾膺分土之命赟可降授开府仪同三司检校太师上柱国封湘隂公赟以幽死初都押衙巩庭美教练使杨温守徐州闻之闭城拒命广顺元年三月王彦超克徐州庭美等皆见杀
　　史彦超云州人勇悍骁捷为汉龙捷都指挥使以兵从周太祖入汴迁虎捷都指挥使戍晋州刘旻来攻州无主帅知州王万敢不能拒彦超以戌兵坚守月余太祖遣王峻救之旻兵解去以功迁龙捷右厢都指挥使领郑州防御使周汉战高平彦超为前锋先登陷阵以功拜感德军节度使周兵围汉太原契丹救汉出忻代世宗遣符彦卿拒之以彦超为先锋战忻口彦超勇愤俱发左右驰击解而复合者数四遂殁于阵是时世宗败汉髙平乗胜而进久无成功欲解去而未决闻彦超战死遽班师仓卒之际亡失甚众世宗忧忿不食者数日赠彦超太师优防其家焉
　　陆万友蔚州灵邱人少业墕镘隶太原为禆校汉祖擢防圣指挥使出为天雄军马军都指挥使周初擢散员都指挥使领奬州刺史世宗时典龙捷控鹤虎捷军头领防州团练迁阆州防御使宋初歴沂蕲二州改汝州讨南唐命守采石矶浮梁事平迁和州防御使太宗以为晋绛等州都巡检使从征太原克汾石二州就除石州都巡检使兼知石州移巡警凤翔秦陇代归改知瀛州寻改右监门卫大将军充河隂兵马都监卒年七十三万友以武勇自任太宗念其勲旧恩遇不替聘其次女为许王夫人
　　郭崇应州金城人重厚寡言有方畧后唐清泰中为应州骑军都校晋祖割云应地奋身南归厯郓河中潞三镇骑军都校开运中戍太原会汉祖起以崇为前锋入汴改防圣左第六军都校领郢州刺史改领富州从周祖平河中以功迁果州防御使领防圣右厢都指挥使周祖镇邺以崇领行营骑军兼天雄军都巡检使干祐三年冬从周祖走慕容彦超于刘子陂补侍卫马军都指挥使枢宻使王峻遣率七百骑东拒湘隂公赟遇于睢阳崇阵牙门外赟惧登楼呼之崇曰今遣崇等来卫非有他也及登楼具言军情有属赟执崇手泣俄而赟所领卫兵都校张令超以众归崇崇即送赟就舘舍广顺初领定武军节度又为京城都巡检使修城都部署兼知步军公事未几命为陈州节度加同平章事出镇澶州促还镇所世宗初并人侵潞命与符彦卿出固镇以御之世宗亲征又副彦卿为行营都部署加兼侍中冬移正定尹成德军节度四年契丹骑万余掠边崇率攻下束鹿县斩数百级俘获甚众五年来朝赐袭衣金帯器鞍勒马恭帝加检校太师宋初加兼中书令崇追感周室恩遇时复泣下监军陈思诲宻奏之太祖曰我素知崇笃于恩义盖有所激发耳遣人觇之还言崇方对賔属坐池潭小亭饮博城中宴然太祖笑曰果如朕言未几来朝改命为平卢节度干德三年卒五十八赠太师子守璘洛苑副使妻即明德后姊也子允恭以父任授殿直至崇仪副使知常州卒次女为仁宗后天圣三年诏赠尚书令兼中书令守璘太尉宁国军节度允恭太傅安德军节度六年又诏追封英国公加赠守璘永清军节度兼中书令允恭忠武军节度兼侍中允恭子中庸左侍禁閤门祗副使中和娶颍川郡王德彞女为西染院副使
　　宋
　　薛超平城人膂力絶世干德初应募为虎捷卒从崔彦进伐蜀以功补虞太宗时累迁至天武指挥使从征太原迁神卫军都校后领澄州团练使
　　李重诲应州金城人祖髙后唐庄宅使奬州刺史父彦荣仕辽署环州刺史重诲尝为应州马步军都指挥使太平兴国五年从节度使萧咄李迎潘美战于代州北岭大败美擒重诲以献补邓州马步军都指挥使会赵普出镇奏监州军雍熙三年为武州刺史忻州都巡检縁边十八砦招安制置使赐服帯鞍马辽兵入以所部邀战败之获羊马铠甲甚众赐诏嘉美改广桂融宜栁州招安捉贼使聴便宜从事至道初累迁泾原仪渭镇戎军钤辖咸平三年徙邠寜环庆路坐转饷灵武至积石为所掠流光州五年起内殿崇班鄜延驻泊都监俄迁崇仪使景德中上以泾原地要兵众徙为钤辖复迁益州改皇城使大中祥符六年卒年六十八重诲纯慤寡过上悼之命其子乗往防柩归听止驿舍録次子禹谟将作监主簿弟重睿歴澄州团练使子禹偁閤门祗候
　　折德扆云中大族父从阮自晋汉来据府州控扼西北仕周至静难军节度使其镇府州时署德扆马步军都校广顺间周世宗建府州为永安军以德扆为节度使时从阮镇邠宁父子并领节镇时人荣之显德中德扆率师攻下河市镇斩并军五百余级入朝以其弟德愿权总州事迎谒于通许桥请迁内地世宗以其素得蕃情不许厚加赐赉而遣之德扆未至德愿又破并军五百余于沙谷砦斩其将郝章张钊宋初德扆又破河东河谷砦斩五百级建隆二年来朝待遇有加遣归镇干德元年败太原军于城下擒其将杨璘二年卒年四十八赠侍中子御勲御卿
　　折御勲字世隆父德扆镇府州表为右职德扆卒领汾州团练使权知府州事开寳二年太祖征太原诣行在谒见以为永安军留后四年来朝五年复来朝改泰寜军节度使留开封太平兴国二年卒年四十赠侍中
　　折御卿德扆子幼补节院使兄御勲知州事署兵马都校御勲徙镇召为闲廏副使知府州太宗征河东命与尹宪领屯兵攻岚州破岢岚军擒其军使折令图以献遂下岚州又杀其宪州刺史霍翊擒其将马延忠等七人迁崇义使淳化三年四迁为府州观察使五年拜永安军节度使辽师万余入寇大败之于子河汊斩五千级获马千匹辽将号突厥太尉司徒舍利死者二十余人擒其吐浑一人太宗遣使问之对曰敌縁山峡小径入谋剽畧臣谍知之遣人邀其归路因纵兵击走之人马坠崖谷死者相枕其大将韩德威仅以身免皆圣灵所及非臣之功也上嘉之嵗余德威谍知御卿病率众来侵以报子河汊之役御卿力疾出战德威不敢进防疾甚其母宻遣人召归御卿曰世受国恩边寇未灭御卿罪也今临敌弃士卒自便不可死于军中乃其分也为白太夫人无念我忠孝岂两全言讫泣下翊日卒年三十八上闻悼惜久之赠侍中以其子惟正为洛苑使知州事惟正归朝以其弟惟昌继之
　　折惟昌御卿子继知府州事咸平二年河西黄女族及啜讹引赵保吉众入寇麟州万户谷进至松花砦惟昌与从叔同巡检使海超弟供奉官惟信赴战臂中流矢坠马摄弓起得禆将马突围出海超惟信没焉九月保吉党万私保移埋复来寇与宋思恭刘文质合战于埋并峰败走之又破言泥族拔黄砦焚其器甲车帐俘斩甚众以功领富州刺史改文思使景德元年与王万海破贼砦防刍粮抵麟州秋入朔州界破狼水砦时辽方围岢岚军遁去明年拜兴州刺史大中祥符二年赴阙命近臣与射于苑中宴赐甚厚上言先臣御卿赐旗三十竿以壮军容请别给赐许之七年河东运粮赴麟州出兵为援力疾领步骑屯寜逺砦冐风沙而行时疾已亟犹与賔佐晏饮谈笑自若明日卒年三十七以其弟惟忠继之
　　折惟忠字荩臣初以兄惟信战没补西头供奉官擢閤门祗及惟昌卒为六宅使知府州兼麟府都巡检使领普州刺史再迁左藏库使真拜嘉州刺史改资州进兰州团练使母丧起云麾将军卒惟忠知兵事天圣中辽夏会兵境上声言嫁娶惟忠觇实往备之戒士卒无轻动一夕风霾有骑走营中言寇至惟忠坚卧不动徐命擒之得数诞马盖寇所纵也既卒録其弟侄子孙七人以其子继宣嗣州事久之特赠惟忠耀州观察使宝元中继宣坐掊刻降左监门卫将军楚州都监以其弟右侍禁继闵继之官至西京作坊使
　　周广字大均应州神武川人父宻晋郦延晋三镇节度使周广顺初至太子太师致仕广幼从父为牙校汉初授供奉官寻擢左千牛卫将军周祖讨慕容彦超为行营都监録功迁右武卫俄改右神武充镇淮军兵马都监从征淮南命安集江北数州民甚德之因领常州刺史兼内外马步军都军头淮南平改领眉州宋初授隰州刺史干德三年迁潘州团练使令训练雄武诸营开寳二年从征太原为攻城楼橹战擢都部署师还加内外马步军副都军头六年改右屯卫大将军领郡如故太平兴国二年卒
　　李汉超云州云中人初事邺帅范延光郓帅髙行周皆不见信用防周世宗镇澶渊委质焉即位补殿前指挥使三迁殿前都虞候宋初迁散员都指挥使领绵州刺史控鹤左厢都校领恩州团练使从平李重进迁齐州防御使兼闗南兵马都监有民讼强娶其女为妾及贷物不偿者上问汝女可适何人对曰农夫又问前汉超未至闗南时何如曰嵗苦契丹侵暴上曰今复尔耶曰否上曰汉超朕贵臣汝女为其妾不犹愈于农妇乎使汉超不守闗南汝尚能保其家之所有乎遣之去已乃宻谕汉超曰亟还其女并所贷不足于用何不告朕耶汉超感泣誓以死报在郡十七年政平讼理吏民爱之诣阙求立碑颂德诏徐铉撰文以赐汉超素兄事马仁瑀仁瑀监军霸州擅发麾下卒入辽境由是交恶上遣中使和解赐以金帛太平兴国初迁应州观察使判齐州终闗南都巡检使赠大尉忠武军节度使汉超善抚士卒与同甘苦及没士多流涕
　　李守恩汉超子少骁果善战有父风初补齐州牙职开寳二年征太原从汉超军中辽遣兵援河东至定州西嘉山将入土门守恩领牙兵数千骑战败之斩首三千级获战马器械甚众擒首领二十七人随汉超见行在赐戎服金带器币缗钱太祖曰此稚子能若是他日将帅才也汉超卒擢骁猛军校累官陇州刺史知灵州与转运使陈纬部刍粮过瀚海为贼所邀守恩及子广文助教象之陇州衙内指挥使望之弟寄班守忠皆没真宗震悼特赠洪州观察使次子祐之顺之用之润之庆之成之藏之
　　毕士安字仁叟代州云中人曾祖宗昱云中县令祖珠云州别驾父乂林终观城令因侨观城士安少好学事继母祝氏孝求师至郑友杨璞韩丕刘锡因侨郑干德四年第进士邠帅杨廷璋辟掌书奏开寳四年歴济州团练推官掌筦嵗课増羡改兖州观察推官太平兴国初为大理寺丞领三门发军事选知台州言钱氏上图籍有司皆张侈赋数愿一用旧籍从之明年迁左赞善大夫徙饶州改殿中丞召为监察御史复出知干州乞降任就养改监汝州稻田务雍熙二年迁左拾遗兼冀王府记室防军太宗召谕赐袭衣银带鞍勒马士安本名士元以犯王讳改焉迁考功员外郎端拱中诏王府寮属献文上阅视累日问近臣曰其行孰优或以士安对上曰正协朕意俄以本官知制诰王愿留府邸不许淳化二年召入翰林为学士大臣以张洎荐上曰洎视毕士安词艺践歴固不减但履行逺在下尔三年知贡举加王客郎中以疾改右谏议大夫知颍州夀王尹开封府召为判官及正承华兼右庶子迁给事中登位命权知开封府拜工部侍郎枢宻直学士时近臣强取民间女士安因对奏还之宫府常从授外任必令士女戒朂咸平初拜礼部侍郎复为翰林学士诏选官校勘三国志晋唐书或言两晋事多鄙恶士安曰恶以戒世善以劝后善恶之事春秋备载上然之遂命刋刻以目疾改兵部侍郎出知潞州特加月给入为翰林侍读学士景德初兼秘书监首防五事陈选将饷兵理财之策上嘉纳李沆卒进吏部侍郎参知政事入谢上曰未也行且相卿士安顿首上曰朕倚卿辅相岂特今日然时方多事求与卿同进者其谁可对曰臣驽朽实不足胜任寇凖兼资忠义善断大事此宰相才也上曰闻其好刚使气对曰凖方正慷慨有大节忘身徇国秉道疾邪朝臣罕出其右苐不为流俗所喜今天下虽防涵养然西北跳梁为边境患若凖者正所宜用也上曰然当借卿宿德镇之未阅月以本官与凖同拜平章事士安兼监修国史居凖上凖为相守正嫉恶小人日思倾之布衣申宗古告凖交通安王元杰凖惶恐士安力辨其诬下宗古吏具得奸罔斩之凖乃安景德元年九月辽统军达兰至天雄兵号二十万上问防安出士安与凖条画御备又合议请幸澶渊士安言澶渊之行当在仲冬凖谓当亟往不可缓卒用士安议初咸平六年云州观察使王继忠防辽至是奏请议和大臣莫敢任独士安以为可信力言当羁縻不絶渐许其成上疑其不可保士安曰彼战不得志欲引去而耻无名且彼寜不畏乗虚覆其巢穴继忠奏殆不妄臣请任之上喜手诏许其请和时已诏巡幸而大臣犹进金陵成都图士安亟同凖请对力陈其不可惟坚定前计上严兵将行太白昼见流星出上台北贯斗魁或言大臣应之士安适卧疾移书凖曰屡请舁疾从行手诏不许今大计已定唯君勉之士安得以身当星变而就国事心所愿也已而少间追至澶渊辽师营澶北伏弩射毙达兰辽众遁防曹利用使还具得要领又偕辽使姚东之来和议遂定嵗遗银绢三十万朝论以为过士安曰不如此辽所顾不重和事恐不能久及罢兵从还乃按边要选良守将雄州以李允则定州马知节镇州孙全照保州杨廷昭它所择用各得其任令塞上得境外牛马悉还之通互市除铁禁招流亡广储蓄未几夏州赵德明亦款附量时制法次第施行复置贤良方正直言极谏等科二年章七八上以病求免优诏敦谕不得已复起视事十月晨朝至崇政殿庐疾暴作上步出临视已不能言诏内侍窦神寳以肩舆送归第卒年六十八驾临之废朝五日赠太傅中书令諡文简以皇城使卫绍钦治葬给卤簿録其子世长太子中舍庆长大理寺丞孙从古将作监主簿士安端方沉雅有清识所至以严正称年耆目眊读书不辍有文集三十卷尝谓人曰仆仕宦无赫赫誉但力自规检庶几寡过尔凡交逰无党援惟王祐吕端见引重王旦冦凖杨亿相友善王禹偁陈彭年皆门人也禹偁幼时以事至济州官舍士安识其非常童留之教以学举业日显后遂登科先进用士安知制诰其命乃禹偁词也士安没上谓寇凖等曰毕士安善人也事朕南府东宫以至辅相饬躬慎行有古人之风遽此沦没深可悼惜及王旦为相面奏陛下前称毕士安清慎如古人士安仕至辅相而四方无田园居第没未终丧家用已屈真不负陛下所知宜有以周之上感叹赐白金五千两子世长卫尉卿庆长大府卿孙从善光禄少卿从古驾部郎中从厚从诲检校水部员外郎从简博罗令从道殿中丞从范山南西道节度推官从益太常寺太祝从周朝散郎知洋州曾孙仲达仲偃至郡守仲衍仲防仲愈
　　折继闵字广孝庆厯中元昊攻麟州不克进围州城城险且坚东南有水门厓壁峭絶阻河贼縁厓腹微径鱼贯而前城中矢石乱下贼转攻城北士卒复力战贼多死伤引去围丰州遂陷之继闵以城守劳特迁宫苑使普州刺史寻防送麟州戍卒冬服贼伏兵邀掠之脱身繇间道归夺宫苑使后复官领果州团练使自元昊拒命招辑归业凡三千余戸皇祐二年卒以其弟继祖继之
　　折继祖字应之由右侍禁迁西染院使累转皇城使成州团练使临政二十余年奏乞书籍仁宗赐以九经韩绛发河东兵城啰兀继祖为先锋深入敌帐降部落戸八百加解州防御使卒继祖子当袭州事请以授兄之子克柔诏从之而进其三子官録二孙为借职
　　折继世继祖弟少从军为延州东路巡检嵬名山内附继世先知之遣其子克懃报种谔谔用是取绥州继世以骑步万军于怀宁砦入晋祠谷往银川分名山之众万五千戸居于大理河夏来攻再战皆捷谔逮系以兵付之遂同名山守绥州録功领忠州刺史説韩绛城啰兀以抚横山因画取河南防绛然之以左骐骥使果州团练使卒诏继世蕃官捍边有绩特给赙礼
　　折克行字遵道继闵子初事军府无所知名种谔拒夏人于环庆诏河东援之克行请往谔使以兵三千防饷道战葭芦川先登斩级四百降户千马畜万计诸老将矍然曰真折太尉子也擢知府州张世矩将河外军民以讨夏诏选兵隶之克行抗章愿率部落先驱未报即委管钥而西咩保吴良以万骑来蹑克行为后拒度贼半度隘纵击大破之杀咩保吴良师还自劾释不问王中正出塞克行先拔宥州每出必胜夏人畏之益左厢兵専以当折氏太原孙览议城葭芦克行即顿兵吐浑河约勒部伍为深入穷讨状敌疑不敢动既讫役又入津庆龙横川斩级三千诏河东进筑八砦通道鄜延延帅遣秦希甫来议克行请两路并力以逺者为先希甫曰由近及逺法也克行曰不然事有竒正今乘士气之鋭所利在速故先逺役以出其不意若徐图之士心且怠矣二议上卒用克行防城成谍言寇至军中皆戒严克行止之曰彼自扰耳已而果然克行在边三十年善拊士卒战功最多羗人呼为折家父官至秦州观察使卒赠武安军节度使子可大为营州团练使知府州
　　折可适克行从子少工驰射鄜延郭逵见之叹曰真将种也荐试廷中补殿侍隶延州出塞遇敌马索与鬭斩其首取马而还益知名米脂之役与夏人战三角岭得级多又败之于蒲桃谷东兵久不得食千人籍籍可适单马出诘之曰尔辈不念父母妻子而甘心为异域鬼耶皆回面声喏流涕谢再生各遣归夏人十万入寇可适先得其守烽卒姓名诈为首领行视呼出尽斩之烽不因卷甲疾趋大破之于尾丁硙囘次柽杨沟正午驻营分骑据西山曰彼若蹑吾后腹背受敌必败果举军来可适所部才八千转战至髙岭乃从间道趣洪德设伏邀其归路敌至伏发冲之其国母逾山而遁焚弃辎重众赴崖涧死者如积论前后功至皇城使成州团练使知岷兰州镇戎军渭帅章楶筑好水川命可适将军为总管王文振副熙州兵千人失道尽死文振归罪可适宰相章惇欲按军法哲宗不许削十三官楶请留以责效乃权第十二将诏宻图夏嵬名阿埋昧勒都逋二酋防境上谍知之遣兵夜往袭并俘其族属三千人遂取天都山上为御文德殿受贺以其地为西安州迁可适东上閤门使洺州防御使泾原钤辖知州事真拜和州防御使进明州观察使为副都总管帅钟行边为敌所隔以轻骑拔之得归议取灵武环庆亦请出师命可适将万骑往即薄灵州川俘获甚伙而庆兵不至引还入觐上访以傅防对曰得之易守之难当先侵弱其地待吾藩篱既固然后可图上曰卿言是也进武安军节度观察留后步军都虞候大城萧闗与傅议龃龉防踏口覆师数百贬郑州观察使俄知卫州拜淮康军节度使转运使请平夏通峡镇戎西安四砦置刍粟五百万可适以费大难之又欲借车牛及致十万斛于熙河皆不从搆之召为佑神观使明年复为渭州命其子彦质直秘阁参军事数月卒年六十一
　　毕仲衍字夷仲士安曾孙防阳翟主簿县人张升镇许请兴乡校既具材又聴民输助邑子马宏谩语诸豪县令将取诸民诚捐百金予我我能止役豪予百金宏即宣言吏过升欶县且止令欲辨仲衍曰无益不如取宏治之会摄县事即逮捕騐治五日得其奸言于升流宏邓州一县相贺给事中张问曰谚云锄一恶长十善君之谓也第进士调沈丘令欧阳修吕公着荐之入司农为主簿升丞吴充引为中书检正使辽宴射连破的众惊异宻取其衣为度制服以赐时预辽元会尽能记其朝仪节奏图画归献后钱勰出使犹问毕少卿何官今安在王珪以仲衍为充所用留滞不迁经四年乃以秘阁校理同知太常礼院为官制局检讨官损益删补曲尽其当禁内问事必须仲衍然后报他人不知也撰中书备对三十卷士大夫争其书馆髙丽使上元夕宴东阙下作诗诵圣德上次韵赐焉时以为宠擢起居郎王珪争之上连称曰是当得未几卒年四十三遣中使赙钱五十万
　　毕仲游字公叔士安曾孙与仲衍同登第调寿丘柘城主簿罗山令环庆转运司干办公事从髙遵裕西征运期迫遽餽挽夫三十万一旦悉集转运使范纯粹李察度受其赋而给之食必旷日乃可僚属不知所为仲游集诸县吏令先効金帛缗钱之最戒勿启扄鐍共簿其名数以为质预饬具斛量数千洞彻仓庾墙壁使赢粮者至其所人自槩输其半而以半自给不终朝霍然而散翊日大军遂行纯粹察叹且谢曰非君几败吾事元祐初为军器卫尉丞召试学士院同黄庭坚张耒晁补之辈防问苏轼异其文擢第一加集贤校理开封府推官出提河东路刑狱韩缜以故相在太原奴告卒剽其衣缜将寘卒于理仲游曰奴衣服尠薄而敢掠之于帅牙非人情也取以付狱治卒得免太原铜器名天下买二茶匕去缜曰如公叔可谓真清矣召拜职方司勲二员外郎改秘阁校理知耀州嵗大旱先民未饥掲喻境内曰郡振施与平籴若干万硕实虚张其数富室知有备亦相劝发廪民就食者十七万九千口无一人去其乡徽宗时歴知郑郓二州京南淮南转运副使入为吏部郎中言孔子庙自顔囘以降皆爵命于朝冠冕居正而子鲤孙伋乃野服幅巾以祭为不称诏皆追侯之仲游早受知于司马光吕公着不及用范纯仁尤知之当国时又适母丧故未尝得尺寸进然亦堕党籍坎散秩而终年七十五仲游为文切于事理不为浮夸诞戏语苏轼在馆阁颇以言语文章规切时政贻书戒之司马光为政反王安石所为仲游又予之书光轼得书耸然竟如其虑仲愈歴国子监丞诸王府侍讲知凤翔府坐兄仲游党籍例黜上曰毕仲衍被遇裕陵可除罪籍以为都官郎中擢秘书少监卒
　　辽
　　沙彦珣多勇略有大志唐明宗目为人杰俾掌禁军随授彰国军节度使后石晋割山后十六州赂契丹遇安巴坚归过云中彦珣出迎遂被留礼遇同于宿将以功陞始平安节度检校太尉
　　陈昭衮小字王九云州人工译鞮勇而善射统和中补祗候郎君为奚苏拉详衮累迁敦睦宫太保兼掌围场事开防五年秋大猎帝射虎以马驰太速矢不及发虎怒奋势将犯跸左右辟易昭衮舍马捉虎两耳骑之虎骇且逸上命卫士追射大呼止之虎虽轶山终不堕地伺便拔佩刀杀之辇至上前慰劳良久即日设燕悉赐以席上金银器特加节钺迁围场都太师赐国姓命张俭李德懋赐诗以美之后拜归义军节度使同知上京留守歴西南面招讨都监卒
　　金
　　牛德昌蔚州人父铎辽将作大监德昌少孤其母教之学有劝以就廕者母曰大监遗命不使作承奉也中皇统二年进士调矾山簿迁万泉令属蒲陜荐饥羣盗充斥德昌到官榜曰民苦饥寒剽掠乡聚以偷旦夕之命甚可怜也能自新者一不问贼皆解散府尹王伯龙嘉之累官刑部吏部侍郎中都路转运使广宁太原尹卒赠中奉大夫
　　苏保衡字宗尹云中天成人父京辽进士为西京留守宗翰兵至京出降久之病笃托以保衡京死宗翰荐之于朝赐进士出身补太子洗马调解州军事判官辟萨里哈陕西幕府防议军事累官同知兴宗尹天德间缮治中都张浩举分督工役改大兴少尹督诸陵工迁工部尚书防伐宋与徐文等督造战舰于通州兵兴以为淛东道水军都统制率舟师泛海径趋临安宋兵来袭败于海中副统制郑家死之大定二年召赴中都时山东盗贼啸聚百姓困诏保衡安抚山东发仓粟给布帛无妻室者具名以闻还改刑部尚书遣往河南山东陜西宣问屯田军人有立功者具名以闻先登败敌者正军及阿喇实补官一阶明安穆昆上功状尚书省布萨忠义伐宋命行戸部于闗中兼纠察许以便宜黜守令不法者十余人邠守傅慎微忤用事者被谗搆下狱力救之得免入为太常卿迁礼部尚书拜防知政事三年宋人请和诏往南京与忠义斟酌事宜行之入奏进尚书右丞诏监防诸殿役六年冬有疾求致仕不许七年二月庚寅卒年五十五辍朝赙赠命有司致祭
　　康元弼字辅之大同云中人幼敏学善属文登正隆二年进士第调汝阳县簿改崇义军节度判官由垣曲县令补尚书省令史累迁同知河北西路转运使事召为大理丞大定二十七年河决曹濮间濒水者多垫溺遣往相视其地如盎而城在盎中请命于朝徙筑北原曹人赖焉出为州刺史阅嵗授大理少卿先是卫城亦为河坏增筑苏门以寓州治水既退民不乐迁欲复归卫又遣元弼按视还言治故城便遂复其旧转秘书少监兼著作郎改通州刺史兼领漕事章宗立尊孝懿为皇太后以元弼旧臣诏充副卫尉再转大理卿以丧去起复为刑部侍郎兼郓王傅迁南京路转运使承安三年致仕卒
　　髙汝砺字岩夫应州金城人登大定十九年进士第莅官有能声累除同知绛阳军节度事明昌五年选陞石州刺史承安元年入为左司郎中遇紫宸殿奏事侍臣皆回避上凉扇忽堕案下以非职不敢取进上以为知体寻擢左谏议大夫建言郡县调发军须追胥走卒利其事急规取货赂深为民害自今有犯者乞权依推排受财法治之庶使小人有所畏惧上从其言定军前差发受财制时遇奏事台臣亦令回避汝砺请有司奏事谏官得以预闻修注职皆当一体从之又言年前十月尝举行推排之法寻以逾时而止诚知圣上爱民之深也切闻周制以嵗时定民之众寡辨物之多少入其数于小司徒以施政教以行征令三年则天下大比按为定法伏自大定四年通检前后迄今三十余年贫戸益多如止循例推排恐新强之家预为请嘱虚作贫乏故以产业低价典质及将财物徙置他所权止营运今欲尽革奸莫若据实通检预令有司照勘大定四年条理严立罪赏截日立限闗防禁约其间有可以轻重者斟酌行之去烦碎而就简易戒骚扰而事镇静则富者不得茍避困者庶几少息矣是嵗十月命与户部尚书贾执刚先推排在都两警巡院诸路所差官视以为法寻同知大兴府事歴陜西东路转运使泰和元年改西京路转运使泰和二年转北京临潢府路按察使四年又迁河北西路转运使十一月进中都路都转运使六年六月拜户部尚书时钞法不能流转随事上言多所更定民甚便之上嘉其议勅尚书省比应诏言事不啻千数俱不达各司利害汗漫陈说莫能详尽惟髙汝砺论本部数事并切事情皆已行之其谕内外百司各究利害举明贞祐二年宣宗南迁次邯郸拜参知政事次汤隂闻汴京谷价腾踊宰臣请命留守司禁约汝砺曰物价低昻朝夕或异然籴多粜少则贵诸路之人辐凑河南籴者既多安得不贵若禁止之有粟之家皆将闭而不出商旅转贩亦不复入城则籴者益急而贵益甚矣今谷少而难得钞多而易致自当先其所难后其所易多方开诱务使出粟更钞例谷价自平矣上从之三年五月北兵将渡河朝议尽起河北诸路军户共图保守而徙其家属于河南汝砺言此事果行但便于豪强贫户安能徙夫人情安土重迁彼一旦弃去田园扶携老幼驱驰道路流离失所者多矣况所过百姓必将惊疑谓国家分别彼此而军人已去其家令防卫他人其势又必不肯尽心此其利害所系至重乞先令元帅府宣抚司总管府熟论可否然后施行不报军戸既迁将括地分授之佃官田者亦言愿以给军汝砺奏迁徙军戸一时之事民佃官田久逺之计河南民地官田计数相半佃者率皆贫民一旦夺之何以自活夫小民易动难安一时避赋遂有此言及其与人即前日之主今还为客怨悔随生矣如山东拨地时腴田沃壤尽入势家瘠恶者乃付贫户无益于军而民有损至于互相憎疾今犹未已足为鉴戒惟当倍益官租以给军粮之半复以系官荒田牧马草地量数付之令其自耕则百姓免失业而官司不为民厉矣上从之寻迁尚书右丞又奏在官荒田及牧地民多私耕今正艺麦时乞尽九月而后拨量收所得以补军储则公私俱便十月又言今河北军戸徙河南者几百万口人日给米一升嵗率三百六十万石半给其直犹支粟三百万石河南租地计二十四万顷嵗征粟才一百五十六万有竒乞倍征以给仍以闲田及牧地畀之乃遣右司谏冯开等分给人三十畆而军人皆言地瘠恶不可耕可耕者又僻逺汝砺遂请罢之给军粮之半而半折以实直焉四年正月转左丞乞致仕不许时议发兵河北防民芟麦民间官将尽收之髙琪奏枢宻院遣兵居冲要镇遏土寇仍许收逃戸之田汝砺曰甚非计也河朔之民惟恃麦今已有流言而复以兵往是益使之疑惧也不若聴其自便令宣抚司禁戢无頼足矣逃戸田归有司可也后卒罢又请召还行枢宻副使胥鼎于朝省不从髙琪欲嵗阅民田汝砺言其三不可议遂寝兴定元年十月边臣请与宋议和以息民防言其非计时宣宗志在南伐也十一月上言臣闻国以民为基民以财为本是以王者必先爱养基本国家调发河南为重所征税租率常三倍于旧今省部计嵗收通寳不敷所支乃于民间科敛桑皮故纸钱七千万贯以补之近以通寳稍滞又加两倍河南人戸农民居三之二今税租犹多未足而此令复出彼不粜所当输租则必减其食以应之夫事有难易势有缓急今急用而难得者刍粮也出于民力其来有限可缓图而易为者钞法也行于国家其变无穷向者大钞滞更为小钞小钞改为寳券宝券不行易为通寳从权制变皆由于上尚何以烦民为哉彼悉力以奉军储已患不足而又添征通宝茍不能给则有逃亡民逃亡则农事废兵食何自而得有司不究逺圗而贪近效不固本原而较末节诚恐军储钞法两有所妨臣非于钞法不为意也非与省部故相违也但以钞法稍滞物价稍增之害轻民生不安军储不给之害重耳惟陛下外度事务俯察臣言特命有司减免则羣心和悦而未足之租有所望矣时贾全苗道润等相攻不和廷议将分畀州县别署名号以处之又上书言其非计议遂寝三年河南颇丰稔民多积粟汝砺奏国家之务莫重于食今所在屯兵益众而修筑新城其费亦广若不及此丰年多方营办防秋之际或乏军兴乞于河南州府权宜立式凡内外四品以下杂正班散官及承防人免当儤使监官功酬僧道官师德号度牒寺观院頟等并聴卖之司县官有能劝诱输粟至三千石者将来注授升本牓首五千石以上迁官一阶万石以上升职一等并注见阙庶几人知劝慕多所收获从之提举货司王三锡建议油髙琪以用度方急劝上行之汝砺上言其五害诏集百官议礼部尚书杨云翼等多以为不可遂罢之十月赐金鼎一重币三四年三月拜平章政事俄进尚书右丞相监修国史封夀国公屡乞致仕不允先是上令侍朝坐殿下五年九月又谕奏事毕用宝之际可先退坐谢不敢十月迁荣禄大夫元光元年七月上语宰臣章宗时用度甚多得不阙乏者盖先朝有以遗之因进言曰俭乃帝王大德陛下言及此天下福也上尝言有功者人喜谤议朕必深求其实虽近侍不敢轻信对曰公生明偏生暗陛下未尝徇一已爱憎有所毁誉惟圣明故能如是耳上尝论毁誉又对曰昔齐威王封即墨大夫烹阿大夫及左右之尝毁誉者而羣臣恐惧莫敢饰非陛下言及此治平可期也二年诏免朝拜侍立仍敕有司殿下设榻上尝论人才对曰心不正而济之以才所谓虎而翼者虽古圣人亦未易知又曰人才少全亦随其所长取之耳上胥以为然哀宗初谏官论其欺君固位天下所共嫉宜黜之以励百官又有投匿名书云髙某不退当杀之告老优诏不许正大元年三月卒年七十一配享宣宗庙庭汝砺慎宻亷洁能结主知又雅附髙琪在位十余年规守格法循黙避事未尝有谴诃士论以贪恋不去讥之
　　田琢定安人明昌进士调宁边茬平主簿累官至山东东路转运使权知益都府事行六部尚书宣差便益招抚使卒于兵
　　魏璠字邦彦浑源人贞祐二年进士天兴元年哀宗走归德时璠为翰林修撰遣问道召参知政事河南行省武仙行至裕州防仙败于栁河乃矫诏招集溃军以待仙仙疑璠图已二年正月仙阅兵选锋尚十万璠曰主上旦夕西首望公公不宜久留于此仙怒几杀璠璠还归德仙奏请诛璠哀宗不聴以璠为归德元帅府经歴官
　　张升字进之大同人戸工部令史出身为渔阳簿迁綘州録事天兴二年十一月河解元帅赵伟自金鸡堡渡河入陜州刼杀行省阿尔布哈诺尔实喇升谓知识者曰我本小人受国家官禄今日国家遭不幸我不能从反贼言讫赴水死岸上数百人皆嗟惜之
  </div>
  <div class="pagination">
   <a href="山西通志_page434.html">
    上一页
   </a>
   <span>
    ...
   </span>
   <a href="山西通志_page430.html">
    430
   </a>
   <a href="山西通志_page431.html">
    431
   </a>
   <a href="山西通志_page432.html">
    432
   </a>
   <a href="山西通志_page433.html">
    433
   </a>
   <a href="山西通志_page434.html">
    434
   </a>
   <span class="current-page">
    435
   </span>
   <a href="山西通志_page436.html">
    436
   </a>
   <a href="山西通志_page437.html">
    437
   </a>
   <a href="山西通志_page438.html">
    438
   </a>
   <a href="山西通志_page439.html">
    439
   </a>
   <a href="山西通志_page440.html">
    440
   </a>
   <span>
    ...
   </span>
   <a href="山西通志_page436.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
