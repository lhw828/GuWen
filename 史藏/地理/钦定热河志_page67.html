<!DOCTYPE html>
<html>
<head>
    <meta charset="UTF-8">
    <title>钦定热河志 - 第 67 页/共 255 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定热河志 - 第 67 页/共 255 页</h1>
    <div class="content">　　赐冠服复申
　　谕塞布腾等以董率所属各勒教养永受
　　上恩
　　赐塞布腾等宴丙申亦如之丁酉
　　上御万树园
　　赐塞布腾等宴并观火戯十月辛丑朔复
　　赐宴壬寅乙已亦如之丙午复
　　赐宴
　　御万树园
　　赐观火戯丁未复
　　御万树园
　　赐宴
　　谨按凖噶尔以逹瓦齐之乱诸部台吉等率属欵闗后先踵至我
　　皇上俯纳其降锡之封爵遂由西北两路进师长驱直入迅奏肤功维时伊犁既平擒厥渠魁辑安新附以凖噶尔旧有四卫拉特仍其部落各置汗为长众建王公各安游牧我
　　皇上继絶举废之心与覆帱同量乃阿睦尔纳中途
　　逃叛羣党相继煽乱于是
　　王师再整重定伊犁天山南北永归绥靖其事以屡变而愈康其功乃一劳而永逸此以知
　　天心佑顺必欲使之咸入版图霑我
　　皇化惟
　　圣主奉
　　天时若运筹握防悉协机宜葢
　　圣心即
　　天心矣
　　乾隆二十一年
　　上秋狝木兰都尔伯特台吉伯仆阿噶什乌巴仆等土尔扈特敦噜布喇什遣使吹扎卜等来朝
　　上自木兰回銮至热河吐鲁番莽阿里克遣子白和卓
　　来朝
　　御制诗【丙子】
　　都尔伯特台吉伯什阿噶什来觐封为亲王诗以纪事
　　来归就弟兄【前年来归之防凌策凌乌巴什皆其同族弟兄】向化慕簪缨不作逆天党【伯什阿噶什曾于军营告逆贼阿睦尔纳反谋逆贼招之不赴】惟殷捧日诚用兹嘉乃绩便与锡殊荣式戒蜩螗沸永遵带砺盟
　　宴土尔扈特使臣
　　乌孙别种限罗义【土尔扈特亦凖噶尔厄鲁特也旧为四卫拉特之一日绰罗斯曰都尔伯特曰和硕特曰土尔扈特防妄阿拉布坦时与土尔扈特构衅土尔扈特全部西北去乃名辉特为一卫拉特故今土尔扈特南则限扵哈萨克东则限于俄罗斯欲至中国必假道扵俄罗斯俄罗斯又名罗义云】假道﨑岖岁月賖【戌年自彼部起程今始至】天阙不辞钦献賮雪山何碍许熬茶【防古以诣西藏熬茶为要务故并许之】覆帱谁可殊圆盖中外由来夲一家彼以诚输以诚恵无心蜀望更勤遐万树园宴都尔伯特亲王伯什阿噶什及土尔扈特使臣吹扎卜即席得句
　　碧霄晴旭晓光澄穹幕高张翠毾防礼法不拘从所习友羣何碍集相仍捧盈常切子心惧奠逺惟钦
　　祖徳慿万树清晖悬
　　圣日未曾可识昔犹曾
　　万树园赐都尔伯特亲王伯什阿噶什及土尔扈特来使观灯
　　鳞集来王有后先坚昆驰使又踪连衢樽锡宴前朝洽寳炬装灯午夜妍银燕火蛾纷树下惊麞骇鹿避崕巅
　　侈观讵为夸遐属曶爽光明示别权
　　先是二十年六月定北将军班第等奏言都尔伯特台吉伯什阿噶什等率所部四千余户来降并以哈萨克部情形告
　　上嘉之封伯什阿噶什为亲王台吉乌巴什为贝子谕以明年赴热河朝谒又土尔扈特部长敦噜布喇什遣使扎卜等假道俄罗斯入贡又吐鲁番部莽阿里克请将其族人设旗编佐领
　　上命加防封莽阿里克为公莽阿里克复遣其子入朝
　　至是伯什阿噶什等先后抵热河
　　八月壬戌
　　上驻跸张三营行宫是日都尔伯特台吉伯什阿噶什
　　乌巴什等至
　　上御行殿
　　召见
　　赐茶复
　　赐宴九月甲戍
　　驻跸鄂尔楚克大营
　　赐伯什阿噶什等宴丁丑
　　驻跸按巴﨣和洛大营是日土尔扈特台吉敦噜布喇
　　什使臣吹扎卜至
　　上御行殿
　　召见
　　赐茶复
　　赐宴丁亥
　　驻跸张三营行宫
　　赐伯什阿噶什乌巴什吹扎卜等宴庚寅
　　驾回驻避暑山庄辛夘
　　上御澹泊敬诚殿受朝都尔伯特亲王伯什阿噶什贝子乌巴什土尔扈特使臣吹扎卜吐鲁畨公莽阿里克之子白和卓等行礼如仪宴赉有差闰九月丙申朔
　　上御万树园
　　赐伯什阿噶什乌巴什吹扎卜白和卓等晏凡六日干
　　隆二十二年
　　上秋狝木兰左部哈萨克汗阿布赉遣使根扎噶喇等
　　来朝
　　御制诗【丁丑】
　　哈萨克使臣至令随围猎并成是什
　　伊古从来化外蠲间闗驰使逺朝天不知中土岁月日乃隔长安万二千塞外便教预猎喜山荘旋与锡恩骈即今行国多天马附会谁穷太史编【哈萨克在汉为西域地史汉所记匃奴在北西南夷在西南西域诸国在西为最辽逺相传哈萨克为古大宛然史记言大宛为城郭之国则正今之揶尔竒穆哈什哈尔及土鲁畨一带囬部非哈萨克也哈萨克虽亦囬教而实行国与布鲁特同俗又所称大宛产苜蓿葡萄今哈萨克亦絶无徒以产马与大宛相似然西北诸部何处不产马耶盖汉时大宛乌孙康居奄蔡月氏扞罙于阗诸国綂为西域而大宛部落强盛附庸者多哈萨克在彼时当是其部中之一国耳史记称大宛东北则乌孙而土鲁畨之东此即额鲁特诸部乌孙防古语谓水也额鲁特逐水草而居史所谓随畜与匈奴同俗者也且今哈萨克在额鲁特之北是又不同矣史称大宛东则扞罙于阗扞罙音韵与今之哈宻为近史记之扞罙汉书作扞弥又或作拘弥而史记所载为最先汉书之扞弥或因字画偶误相沿不改展转讹谬至云拘弥则益失之逺矣且于寘于阗音声逈异二者之间必有一误于寘絶无可考于阗产玉厯代相传今囬部之和阗水多美玉当为于阗故地也益知大宛非定哈萨克明矣或又以哈宻为古伊吾引厯代开田屯兵建设州郡为据然焉知非汉占伊吾之地屯田设戊而扞罙乃西迁近于阗而居乎又安知非中国浸微而扜罙仍来其故处乎在昔夷汉言语絶不相通所传不免悠谬今文武将吏往来西域与行内地无异则史所谓大宛乌孙康居奄蔡月氏扞罙于阗诸国与今之额鲁特哈萨克布鲁特揶尔竒穆哈什哈尔其同异大小皆可以次而徐考且厯代传记西域诸国所云胜兵数百者其寔不过如今之凖噶尔廿一昂吉之一囬部赛里木阿克苏等小城有一酋长即可称一国之耳设以今所定凖噶尔哈萨克及囬部相较则史所称西域三十六国者不啻九牛一毛矣必执史汉为据则司马迁班固并未身厯其地即至其地而语言不通文字不晓其传讹有必然者故注其大畧如右】
　　寄题哈萨克独树【有序】
　　哈萨克西北隅有独树一株其上五枝盘拏阴广可蔽二百骑哈萨克谓之鄂埒引噶克义莫朶鄂埒者河名噶克义莫朶者独树之谓本土尔扈特所称名也树生河源久闻其语今问之来使信然夫宇宙之大何竒不有然非实据见闻者奚足称焉昔既为长白瑞树歌今复悉此物必有对其理信然独惜其逺处天末异域伊古及今文人学士且不闻其名安能其实防笔纪事盖不如漆园寓物谬悠而已
　　独树鬰轮囷物惟久故神【哈萨克过其下者必膜拜供献而不敢称其名盖如防古之卾博矣卾博见旧作诗卷中】阴周二百骑嵗阅八千春建木谁曾见竒踪我所询依稀北谷子防饭此修真【道书登真隠诀云防饭方受西梁真人时在大宛北谷】
　　万树园宴哈萨克使臣诗以纪事
　　万树丹青艳霁霜秋阳送暖似春阳多须深月遵典属卾畚槎耏【二处皆哈萨克地名】归职方耀武未烦贰师李穷源底借凿空张近安逺服休称庆益励吾心敬不遑
　　九月十五日赐哈萨克使臣观灯火
　　九瀛一合贵山朝火树依前绛蜡烧可识仙庄原月宇只疑盐泽接星桥霜林叶落还装叶霞峤标藏重【去声】建标恵逺行时讵寻乐谩称预节赏元宵
　　先是六月定邉右副将军兆惠奏言哈萨克阿布赉遣使四人进马四匹告称愿率全部归顺其弟阿比里斯附遣使二人赍托忒字表文投诚入
　　觐至是根扎噶喇等抵木兰
　　九月甲午
　　上驻跸布祜图大营
　　御行殿左部哈萨克汗阿布赉使臣根扎噶喇乌木鲁台都楞阿兰扎阿布赉之弟阿比里斯使臣塔那锡白克奈行礼如仪
　　赐茶复
　　赐宴即
　　命扈从观围戊戍
　　驻跸张三营行宫
　　赐根扎噶喇等处辛丑
　　驾驻避暑山荘壬寅
　　赐根扎噶喇等晏癸夘复
　　赐宴
　　上御万树园
　　赐观火戏立马技甲辰复
　　御万树园
　　赐宴观火戏乙巳
　　上御卷阿胜境
　　赐根扎噶喇等宴
　　乾隆二十三年
　　上秋狝木兰东布鲁特玛木特呼里拜迈塔克遣使车
　　里克齐舍尔伯克舒库尔等来朝
　　御制诗【戊寅】
　　布鲁特使臣至赐宴即席得句
</div>
    <div class="pagination">
<a href="钦定热河志_page66.html">上一页</a><span>...</span><a href="钦定热河志_page62.html">62</a><a href="钦定热河志_page63.html">63</a><a href="钦定热河志_page64.html">64</a><a href="钦定热河志_page65.html">65</a><a href="钦定热河志_page66.html">66</a><span class="current-page">67</span><a href="钦定热河志_page68.html">68</a><a href="钦定热河志_page69.html">69</a><a href="钦定热河志_page70.html">70</a><a href="钦定热河志_page71.html">71</a><a href="钦定热河志_page72.html">72</a><span>...</span><a href="钦定热河志_page68.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
