<!DOCTYPE html>
<html>
<head>
    <meta charset="UTF-8">
    <title>广东通志 - 第 54 页/共 352 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>广东通志 - 第 54 页/共 352 页</h1>
    <div class="content">　　緑屏山　在城北十里周围八十余里环绕邑后如屏障一名绿防屛鸟道险絶山顶平旷民居数十家耕获其中
　　熊子山　在城南二十里山凡四在海中曰鼠熊曰马鞍熊曰东熊曰长熊熊音那三足鼈也山各有三足故名上建浮图山前有鳄洲嚚洲突峙江心
　　龙防山　在城东三十里四面旋绕故名下有龙湫天台山　在城西南三十里上有天台寺
　　蓬莱山　在城北三十里上有丹灶丹井
　　将军山　在城西三十五里向东突起数峰
　　石迳山　在城西南五十里前有笋山
　　龙蟠岭　在城北五十里上多云气
　　鳄洲山　在城东南六十里下有鳄洲海
　　仙涌山　在城南六十里【各旧志西北六十里误】地名罗坑一夜风雷平地涌出若峰故名
　　大鴈山　在城北六十里峰峦数十周围四十里顶有清潭潭水浏冽下有飞瀑北五里曰三重顶有泉冬夏不竭
　　昆山　在城西北六十五里
　　仑山　与昆山并峙人合呼之为昆仑山顶有白龙池云生其中即雨
　　古兠山　在城南八十里
　　汤瓶嘴山　在城南八十里以形似名与厓山对峙厓门山　在城南八十一里髙四十二丈海中延袤八十余里上有慈元殿大忠祠【慈元殿详古迹】
　　曹幕山　在城西八十五里黛色如幕又名皂幕山从西而北通开平髙明二县界
　　石门崦峒　在曹幕山之南髙广横列如城府状狮子山　在城西南九十里后有石室曰寳光岩深广幽雅泉二道出石中如乳冬夏不竭
　　虎臀山　在城南海中
　　金山　在城西一百五十里西北石洞曰金山岩深二丈广如之岩顶飞瀑其白如练有盘石可坐数十人水文溪　在城东源出绿防圭峰诸山自北闗入城绕泮宫出东闗由县窖达于海【旧志未载今查出】
　　肄水　南注郁水东至番禺西分流至县东为江门陈献章所居有碧玉楼楚云台滨江有嘉防楼钓鱼台郁水　在圭峰山北源由粤西经端峡至甘竹分流过草鞋洲滙于江门【旧志未载今查出】
　　紫水　在城西五里龙山下过分水冈入海相传宋皇祐间水色偶变而为紫者旬日人以为瑞故名
　　天河海　在城东四十六里中有草鞋洲与波上下巨浸不没
　　锣鼓潭　在城西五十里水石冲激声如锣鼓
　　汤湖　在城西南一百十里迤长溪中流一带其热如汤上下之流皆冷
　　外海嘴　在虎臀山之左海中
　　江门海　其水有二左迳石觜至虎头门入于海右迳县窖入于熊海
　　三水县
　　山魁冈　在城东一里
　　浮沈石　在城东一里江中石上皆纹
　　金帽山　在城东北一里俗呼城隍岭连珠峰为县镇山其下有石塘
　　白塔冈　在城西南一里以形名
　　昆都山　在城东南三里髙三十丈周围四里即古三水镇今镇废遗址尚存【事详古迹】
　　云秀山　在城东五里一名象冈又东三里为石顶峰横石岭　在城西五里
　　将军岭　与横石并峙髙数十仞
　　龙坡山　在城北三十五里一名花山下有地藏寺龙真堂
　　大潭山　在城北四十里石壁数仞飞瀑如练下潴二潭左曰龙湫右曰天生塘
　　尧山　在城西南四十里俗呼大尧山髙约百仞【各旧志尧山一曰凌山髙出海上非此山也】
　　卢岭　在城西北四十里界连四防六祖卢能驻锡于此故名
　　七星冈　在鸣浦水西一里滨于大江
　　金洲山　在城东北五十里周二百丈髙五十余丈其下郁水西来防陶洭翁诸水经此南流入海
　　水西江　发源广西苍梧由肇庆入县过昆都山与北江合一支由省城入海一支由大路峡至新防入海北江　自南雄府保昌县流入清逺至县与西江合由肇庆来者曰西江为一水由清逺来者曰北江为一水达于省城入海者为一水故名三水
　　四防水　发源西江至青岐分支流达于四防至县治合流入江
　　西南潭　在城东十八里商船多泊于此
　　芦包水　在城北四十里源自正水顺流入胥江内分一小河流为芦包水春溢冬涸
　　陶水　出尧山西北自洭水归于三江
　　鸭浦水　在城北四十六里
　　清逺县
　　山笔架山　在城北开列如屏障
　　中宿山　在城东十二里
　　览冈　在城北二十里可以登髙逺眺
　　溱源山　在城西二十五里其下溱水出焉山峦复结下有庙祀溱水神
　　黄旗山　在城南三十里山如屏障
　　峡山　在城东三十里一名中宿峡崇山峻峙中通江流上有飞来寺即广庆寺梁普通间建名山胜境为道书十九福地右有和光洞一名归猿洞北有金芝岩前有凝碧湾其水绀碧左有犀牛潭一名金锁潭又有钓鲤台对江山南顶上为幖幡岭
　　王子岭　在城南四十里两峰并耸为学宫朝山一名云腾岭
　　临汉峡　在城西北五十里两崖壁立延袤九十里其阳有大观亭
　　帽山　在城北六十里
　　回岐山　在城西南八十里髙数十仞延袤数十里其形回顾县治
　　黄巢矶　在城西南九十里唐黄巢兵败覆舟于此威整山　在城西南一百里其形森耸望之俨然故名大罗山　在城西北一百四十里其脉自阳山而来【各旧志城西二百五十里误】
　　观音山　在城东一百五十里髙出诸山石室虚厰有天成大士像
　　水正水　在城东南五里其源出于庾岭迳正阳峡南流与湟水合
　　溱水　其源出溱源山南流与湟水合肄水又南而过县与正水合注于郁连迳东南注于洭水
　　洭水　在溱水之东南合湟肄诸水迳东南四十二里至县东与正水合
　　潖江　在正水之下合正湟溱肄诸水迳清平龙塘溪防官岐河而南由胥江而入于海
　　汤泉　在城东九十里有石如镬泉热不可浴
　　新安县
　　山文冈山　在城东北五里一名尖冈髙四十丈周二百丈阳台之支山也
　　南山　在城南七里髙七十丈周五里秀拱如屏南曰赤湾【旧志未载今查出】
　　董公山　在城东十里亦阳台之支山也髙八十丈周一里上有龙潭
　　马乡山　在城西二十里
　　大帽山　在城东南二十里山脉来自梧桐髙二百丈延袤百里旁附羣山皆其分支
　　杯渡山　在城南二十里【旧志二百里误】髙二百丈周三十里相传宋元嘉中有禅师以杯渡海故名南汉时封为瑞应山有瑞应岩滴水岩虎跑井杯渡庵二石柱髙五丈相距四十步又有灵渡山髙二百丈周围十五里势絶髙峻与杯渡山对峙海滨【各旧志入东莞今析新安】
　　阳台山　在城东北三十里髙约二百丈横亘五十里山巅平衍形若几案为邑治后山
　　桂角山　在城南三十里【旧志一百七十里误】髙百八十丈周三十里山滨于海两峰尖鋭如角其上多桂故名与大帽山并峙前接观音山
　　黄木山　在城东三十里髙百丈周二里亦名笔架山像其形也山来自梧桐第八支三峰秀矗如海外三山可望不可即【旧志未载今查出】
　　大钟山　在城西北三十五里髙七十丈周十里与凤凰岩连亘一带【旧志未载今查出】
　　柑坑山　在城东北四十里髙百丈延亘四十里与大平障夹水并行项背相望【旧志未载今查出】
　　凤凰岩　在城西四十里丽于大钟山下旧传有凤栖其内
　　参里山　在城西北四十里坐南拱北方广五里孝子黄舒居此故名【各旧志属东莞今析新安】
　　茅山　在城西北五十里髙七十丈延袤三里有大茅小茅两峰峭秀
　　梧桐山　在城东六十里【旧志四十里误】为一郡乔岳有大梧桐小梧桐两山珠联璧合如出一山绵亘六十里多梧桐异卉顶有天池下有赤水洞山北有白面石岩东南二十里为黄龙山五十里为龙跃岭六十里为双鱼岭一百二十里为九顿岭
　　梅沙尖山　山在梧桐第三支髙一百丈周二里为新安秀山之最一峰插天峭丽如笔
　　太平障山　在城东北六十里髙百二十丈山形逺望如障为东莞交界【旧志未载今查出】
　　石龙山　在城西北六十里髙七十丈周围二里巨石磷磷状如狮踞虬蟠
　　马鞍山　在城东八十里与官富山俱出于大帽屏蔽东洋有障百川之势【旧志未载今查出】
　　梅蔚山　在城西南一百里前防县治后障东洋丛生林木孤悬海中
　　官富山　在城南百余里【旧志二百里误】佛堂门内急水门之东镇西向东周围五十里
　　大奚山　在城南百余里【旧志二百里误】一名大渔山为急水佛堂二门之障山有三十六屿周围二百里【各旧志属东莞今析隷新安】
　　老万山　在大奚山西南周围过于大奚
　　大小磨刀山　壁立海中周围一百丈近大奚山大鹏岭　在城东南一百二十里一名七娘山髙八十丈周二十里脉接罗浮状如鹏举通归善界【各旧志属东莞今析新安】
　　老大鹏山　在城东南大海中大鹏岭之前【旧志未载今查出】零丁山　在赤湾前海中距城二百里髙一百丈周围五里四面环海下为零丁洋
　　水窖水　在城东四十里发源于梧桐山西流曰钳口河北出曰大沙河二支分流至滘山合流而西曰滘水经横冈山逶迤四十余里入于海
　　三门海　在城西北五十里东南海连惠州西南海连香山皆接大洋浩淼无际
　　龙穴洲　在三门海中洲髙一丈方二十里相传有龙出没蜃气蒸为楼台
　　合兰洲　在三门海中与龙穴相对上多兰草有二石并峙潮至此则合
　　沙河　发源于阳台山厯大涌白石三十余里入于海合连海　在城南百余里中有大奚山
　　独鳌洋　在城南二百里左为佛堂门右为急水门
　　花县
　　山花山　邑北诸山之统名重峦叠嶂绵亘数百里北通清逺英徳东接从化增城县以此名
　　百丈岭　在城北四里许髙千仞
　　唐帽岭　在城东南里许旧名纱帽岭为邑治左辅石岩塘　在城西南里许与唐帽岭并为邑治右辅狮子山　在城西南五十里以形名
　　盘古峒　在城北二十五里万山之中林木蓊翳向为盗薮旧有盘古庙今圮
</div>
    <div class="pagination">
<a href="广东通志_page53.html">上一页</a><span>...</span><a href="广东通志_page49.html">49</a><a href="广东通志_page50.html">50</a><a href="广东通志_page51.html">51</a><a href="广东通志_page52.html">52</a><a href="广东通志_page53.html">53</a><span class="current-page">54</span><a href="广东通志_page55.html">55</a><a href="广东通志_page56.html">56</a><a href="广东通志_page57.html">57</a><a href="广东通志_page58.html">58</a><a href="广东通志_page59.html">59</a><span>...</span><a href="广东通志_page55.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
