<!DOCTYPE html>
<html>
<head>
    <meta charset="UTF-8">
    <title>江南通志 - 第 120 页/共 731 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江南通志 - 第 120 页/共 731 页</h1>
    <div class="content">　　尚书姜寳墓在丹阳县西三十里
　　按察使贺邦泰墓在丹阳县荆城港
　　尚书贺世寿墓在丹阳县荆城港
　　都御史虞谦墓在金坛县丹阳门外
　　都御史于湛墓在金坛县官坊村西
　　都御史王樵墓在金坛县南青冈墩
　　国朝大学士张玉书墓在府南尤区村
　　布政使于朋举墓在金坛县
　　知县荆其惇墓在金坛县黄塘
　　侍讲马世俊墓在溧阳县
　　翰林史鹤龄墓在溧阳县

　　江南通志卷三十九
<史部,地理类,都会郡县之属,江南通志>
　　钦定四库全书
　　江南通志卷四十
　　舆地志
　　坛庙【四】祠墓附【淮扬徐三府大海通三州】淮安府
　　社稷坛在府治西门外
　　风云雷雨山川坛在府治南门外
　　农坛在府治东郊置有耤田岁以仲春亥日耕耤于此
　　郡厉坛在府治北门外【在县曰邑厉】
　　里社乡厉二坛在各乡保
　　关帝庙在府城外雍正五年奉
　　防追封三代公爵春秋仝日祭于　后殿
　　蜡神庙
　　刘猛将军庙俱在府城【以上坛庙所属县皆如制】
　　龙王庙在府治新城
　　旗纛庙在各营
　　淮渎庙在府治新城北门外
　　禹王庙在府治西南八十里髙堰湖堤
　　汉髙祖庙在府治西四十五里帝元年令诸侯王立髙庙至今存焉
　　英烈王庙在府治朝宗门外祀吴伍员
　　东海恭王庙祀东汉东海恭王彊以始封于此也
　　楚元王庙在府治西南汉刘交封于此宋建炎中贼李成以万众攻城民祷于神大败之由是庙祀益防旧以宋赵立魏胜应纯之元许维贞为木主附庙中成化初知府杨昶又以汉张敞郑汲黯尹翁归黄浮三国关【汉寿亭侯】张飞晋王祥王浑唐宋璟宋米芾明范中施礼彭远丘陵皆有功于淮人者并附祀焉
　　淮隂侯庙在府城南市祀汉韩信【附】宋苏轼淮隂侯庙碑铭【应龙之所以为神者以其善变化而能屈伸也夏则天飞効其灵也冬则泥蟠避其害也当嬴氏刑惨网宻毒流海内销锋镝诛豪俊将军乃辱身汚节避世用晦志在鹊起豹变食全楚之租故受馈于漂母抱王霸之大畧蓄英雄之壮图志轻六合气盖万夫故忍耻胯下洎乎山鬼反壁天亡秦族遇知己之英主陈不世之竒防崛起蜀汉席卷关辅战必胜功必克扫强楚灭暴秦平齐七十城破赵二十万乞食受辱恶足累大丈夫之功名哉然使水行未殒火流犹潜将军则与草木同朽麋鹿俱死安能持太阿之柄云飞龙骧起徒歩而取侯王噫自古英伟之士不逢机防委身草泽名湮灭而无称者可胜道哉乃碑而铭之曰书轨新邦英雄旧里海雾朝翻山烟暮起宅临旧楚庙枕清淮枯松折栢废井荒台我停单车思人望古淮隂少年有目无覩不知将军用之如虎】
　　漂母庙在府治望云门外
　　赵康川庙在府治东祀宋赵师旦
　　显忠庙在府城北市之西祀宋开府赵立风神庙在清河县口康熙五十四年建雍正十年重建奉
　　防钦定封号清河宣风伯之神
　　太王庙在清河县东运河口
　　圣祖仁皇帝南廵时
　　御题安澜效祉四字扁额又勇南王殿
　　御赐长源永义四字扁额
　　淮神庙在清河县东二里明武宗南狩至徐州神着灵异
　　显节侯庙在安东县东祀唐御史王义方【附】明扬谷显节侯庙记【唐侍御史王公义方旧有庙在涟水之震隅郡乘莫详所始谷毎读唐书至公传未尝不三复兴叹而重公之学髙公之谊壮公之直且惜公不大用于时而幸吾准得斯人之为重也初公起家道逢困馁輙解所乘马以遗之声名耸动当宁太宗使宰相听其议论于其时尚书郎独孤悊以儒显许敬宗推与之谈公引物连类出入百家每挫悊直出其上輙至防罢夫二子一时名儒也而讲究异同屈下于公此其学宜何如比是盖刘向之伦而有西汉之风者也宰相魏徴竒异其才欲妻以夫人之侄公不可既而徴卒乃娶焉人问其故则曰始则不附当路而今则感知己者也初公自云阳丞擢侍御史防李义府纵□妇廹杀大理丞公欲劾之意必得罪问防于母母曰吾闻王母伏剑将以成陵之义汝果尽忠吾死且不恨矣夫贵姻势缩母子相喣人之常态也公于宰相既殁者而婚其家权幸动一时者则直前击之视死如归母亦赞助其成此其谊何如比是盖滂母之流而有东都之节者】
　　【也公之廷劾义府其言有曰天子置公卿大夫欲水火相济盐梅相成不欲独是独非也今陛下抚有万邦蛮区夷落罪无逃罚而日月之下奸臣肆虐此生杀之柄不自主出而下移佞臣矣即具法冠对仗叱义府跪听弹劾夫义府人猫笑刀髙宗亲幸之臣也一时雌雄谁敢明白而公奋然叱之是其直言劲节逺配朱云而攀槛请剑之气盖异世而同符者也公生平友善张亮亮死而厚遇其妻子南行道逢涛雾酌水誓祝天为开霁贬官之后遂不复仕进聚徒而教授焉既殁门人员半千辈筑室庐墓三年乃去夫人以忠烈一节称公知公浅矣学如是谊如是直如是生有盛名殁而感物友道善终诚信动天可谓完德是盖有唐一代诸臣中之杰然者非独所谓乡先生殁而可祀于社者也】
　　忠义祠在学宫内　节孝祠在山阳县治西【二祠属县俱如制】
　　许谭二祠在府西南八十里洪泽湖堤
　　钟离相公祠在府治七十里祀楚将钟离昧范张祠在府治市桥祀范巨卿张元伯
　　节孝祠在府治东祀宋徐积
　　安定先生祠在府治西北祀宋胡瑗
　　威济祠在府城宋绍兴间李寳自海道御敌至石臼山祷之因风纵火焚敌敌大败诏封祐顺侯庙祀之
　　恭襄祠在清江浦祀明平江伯陈瑄
　　督抚名臣祠在郡治东南祀总督廵抚都御史江夏王竑汝阳滕昭等二十四人
　　贞烈祠在郡西北窑沟正徳四年为烈女何氏立
　　王太保祠在盐城县西沙沟口祀晋王祥陆丞相祠在盐城县治南祀宋陆秀夫【附】明杨瑞云重修盐城县陆丞相祠记【夫宋亡死节之臣多矣乃余则以陆丞相为称首云盖戎臣武将率貔虎之士鼓勇血战败北而死死于一时封疆之臣婴城自守食尽力殚城未破而死死于旬月亦有举家同死者然髙楼止水犹在疆土中乃陆丞相则自徳祐元年至祥兴二年歴时久矣一念忠赤直与宋室相为存亡心逾金石气贯日虹诸臣相继亡去丞相独不去又召致陈宜中张世杰同赴国难周旋不舍今年走温州明年走福州更歴三主间关播越至于海上迨厓山破虑帝为元人所得贻宗庙社稷之辱乃驱妻子先入海于是负帝入海死嗟乎难莫难于从容就义终始不渝烈莫烈于举家沉海尽葬鱼腹故余谈品宋亡死节之臣以陆丞相为称首云余家厓山下最悉丞相死事毎登厓山俯海涛倚风悲吊之顾当其时七日浮尸出海上人得收葬之故潮州有侍郎屿即丞相墓也岁久墓就平后遂莫考览丞相葬处伤哉万厯己卯余受命宰盐城则首谒陆丞相祠又获拜于所葬衣冠之墓有厚幸焉盖丞相死所乃余之郷也余所宰邑则又丞相之乡也有异代之谊矣其时祠宇荒圯余亟修餙之既落成酾酒以告而诵九歌九章以为迎神送神之曲肃乎见其俨然正笏之容而英英乎若其神之飒然而来也则窃呜唈太息曰史称丞相仗剑驱妻子时夫人有难色岂谓夫人难一死哉夫人从丞相荡析者数年习闻忠义之言也自分一死所云难色者盖欲与丞相同死耳以故丞相谕之曰尔先去怕我不来遂与三子偕入海死呜呼丞相忠防烈气千载如生载之汗青日星并耀着之祀典爼豆生馨并妻子亦烺烺炳炳施声来防丞相不死哉】
　　潘公祠在盐城县祀明潘季驯
　　济祠在清河县旧新庄牐口明正徳三年建嘉靖间赐额
　　国朝雍正三年重修
　　汉楚王韩信母墓在府西四十里与漂母墓对漂母墓在府西四十里
　　枚臯墓在旧淮隂县今失其处
　　唐卢国公程知节墓在府治东南紫霄宫前宋绍兴十年韩世忠筑城掘地得碑铭　按知节陪葬昭陵事见唐史掘地得碑始自宋王象之舆地记胜后人皆仍其误耳
　　宋少卿张耒墓在府城北七里或云在城西旧淮隂县
　　教授徐积墓在府东三里塘有节孝祠
　　髙阳郡公韩涣墓在府旧城西门外
　　刺史赵师旦墓在府城东三里塘
　　观察使赵立墓在山阳县北辰鎭
　　丞相陆秀夫墓在盐城县西南
　　史钦墓在清河县北金城乡
　　明沭阳伯金濓墓在府东门外十五里石塘尚书沈翼墓在府南平河桥东岸
　　侍郎杨理墓在府西鉢池山
　　太子太保叶淇墓在府移风牐西岸
　　侍郎叶贽墓在府治西十里更字铺
　　侍郎蔡昂墓在府治南包家围
　　侍郎胡琏墓在府治西石塘
　　都御史潘埙墓在府平河桥
　　都御史卢蕙墓在府城西安乐乡
　　都御史杨靖墓在府栁淮乡
　　国朝提学佥事刘芳声墓在府城南杨家庄
　　知县刘昌言墓在山阳县城东三里塘扬州府
　　社稷坛在府城西门外
　　风云雷雨山川坛在府城南门外三里桥
　　勅建先农坛在府治东郊坛旁有耤田岁以仲春亥日耕
　　耤于此
　　郡厉坛在北门外寿宁街【在县曰邑厉】
　　里社乡厉二坛在各乡保
　　关帝庙在府治北门街
　　国朝雍正五年奉
　　防追封三代公爵春秋仝日祭于　后殿
　　城隍庙在府城西北
　　蜡神庙
　　刘猛将军庙在府城【以上坛庙所属州县皆如制】
　　旗纛庙卫所俱建
　　怡贤亲王祠在府治三河雍正十年奉
　　防勅建
　　夏禹王庙在府治浮山后又一在髙邮州临泽鎭
　　邗沟神庙在府治邗沟傍
　　旌忠庙在府城东门内祀宋死节臣魏全王方明
　　显勇庙在府治旧城内祀宋死节臣吴从龙三将军庙在府城西祀宋将军元怡梁宏张昭
</div>
    <div class="pagination">
<a href="江南通志_page119.html">上一页</a><span>...</span><a href="江南通志_page115.html">115</a><a href="江南通志_page116.html">116</a><a href="江南通志_page117.html">117</a><a href="江南通志_page118.html">118</a><a href="江南通志_page119.html">119</a><span class="current-page">120</span><a href="江南通志_page121.html">121</a><a href="江南通志_page122.html">122</a><a href="江南通志_page123.html">123</a><a href="江南通志_page124.html">124</a><a href="江南通志_page125.html">125</a><span>...</span><a href="江南通志_page121.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
