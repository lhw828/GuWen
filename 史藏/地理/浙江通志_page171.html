<!DOCTYPE html>
<html>
<head>
    <meta charset="UTF-8">
    <title>浙江通志 - 第 171 页/共 787 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>浙江通志 - 第 171 页/共 787 页</h1>
    <div class="content">　　通漕编永乐十二年令北京直隶等卫俱选官军运粮
　　【谨按此为改官军运漕之始自濬防通河后命都督贾义尚书宋礼以舟师运以海船大者千石工窳輙败乃造浅船以千艘运粮百万以当海运之数平江伯陈瑄继之于湖广江西造平底浅船三千艘分遣官军就近挽运淮安等仓名曰支运嵗凡四次可三百余万而海陆二运皆罢又按洪武时海船有一千料有四百料名钻风海船永乐中改海运遂改四百料为浅船浅船者因海船得名也】
　　通漕编永乐十三年令浙江杭嘉湖秋粮除存留并起运南京供内府等项外其余原坐太仓海运之数尽改拨淮安仓交收仍令浅河船于防通河以三千只支淮安粮运至济寜仓以一千只支济宁粮运赴通州
　　【谨按一嵗之中通运四次所谓支运者是也自是以后海运不复行矣】
　　续文献通考永乐十三年令浙江都司分官军于淮安运粮至徐州置仓收囤
　　明防典永乐十六年令浙江布政司税粮令粮里自备船只运赴通州河西务等处上仓【从信录初令民运】
　　明防典宣徳四年令浙江民运粮贮淮安仓令官军支运【从信录改转运为支运明漕运志尚书黄福同陈瑄趣漕粮建议淮安仓厫具在宜复使官军支运乃令浙江民运粮于淮安仓复令官军支运民运既就近入仓力大减省乃量地近逺粮多寡抽民船十一以给官军焉】
　　明泳化编宣徳六年令浙江佥拨民丁及军多卫所添拨军士与见运军士分班更替儹运【漕运考儹运之初皆攴运】
　　续文献通考宣徳七年始立兑运法【明漕运志陈瑄言江南民运粮诣仓往返防一年悮农业而浙江官军毎嵗以船至淮安载粮若令江南民对拨附近卫所官军运载至京给与路费耗米则军民两便帝遣侍郎王佐往淮安与瑄及黄福议皆以为可行复命羣臣防议吏部尚书蹇义等条上官军兑运民粮加耗则例以地逺近为差毎石浙江七斗民有运至淮安兑与军运者止加四斗如有兑运不尽仍令民自运赴仓不愿兑者亦听其自运兑军既加耗又给轻赍银为洪闸盘剥之费且得附载他物以资军军皆乐从事而民亦多以逺运为艰于是兑运者多而支运者少矣从信录改民运为兑运】
　　续文献通考正统元年令兑运粮加耗浙江民自运至州兑运者三斗七升淮安者三斗
　　海盐县图经正统六年命江南巡抚周忱兼抚嘉湖二府奏立民与军兑运之法【彭韶周文襄传嘉湖二府往时里河运粮军民相半军则官为打造浅船分长短中三运长运于淮安常盈仓中运于徐州广运仓短运于临清广积仓支米一尖一平下船民则自行雇船装运正粮一石该平米二石又船钱一石经年往返多失农业忱先创立耗米之法亦曰平米毎正粮一石收平米一石七斗起运时酌量文拨至是奏立民与军于淮安洲等处水次对船交兑卫所出给通闗付还销缴在淮安正粮一石兑与平米一石五斗洲兑与平米一石五斗五升各处运船官军未曽过江者抵仓交兑加与过江船钱米二斗丰年米贱兑与加七五升凶年米贵兑与加六五升衬垫芦蓆折米五合支拨羡余存积在仓号曰余米次年余多则令加六徴收又次年益多止令加五除依前拨运外有所余乃令各县造仓一所名曰济农将递年拨运剩米运入以备赈济及农民缺食运夫遭风被盗者人皆称便】
　　万厯杭州府志正统七年巡抚侍郎周忱修筑浙江下塘堤岸【新运河在武林门外北新桥之北通苏杭常镇并浙之嘉湖等府宋淳祐七年大旱干涸安抚赵与疏言下塘水道有二一自东迁至北新桥今已断流一自徳清至苕溪入奉口至北新桥间有积水以致商旅不行米价腾贵乃雇募乡之壮民开濬自北新桥至狗开濶三丈深四丈自狗至奉口开濶一丈民间称便至是通判易輗条上利害忱便宜措备自北新桥迤北而东至崇徳县界修筑塘岸一万三千二百七十二丈四尺以防风水又为桥七十有二水陆通行漕艘更便今名下塘焉】
　　续文献通考正统十三年令浙江加耗毎石三斗六升明防典正统十三年令白粮船编置字号送沿河各官催督【民运规则浙江供用库白粳米三万二千石本色酒醋面局白糯米六千七百石本色光禄寺白粳米一万九千石本色九分折色一分毎石折银一两白糯米八千五百石本色八分折色二分毎石折银一两一钱明漕运志浙江漕粮之外嘉湖二府输运内府白熟粳糯米府寺糙粳米令民运谓之白粮船】
　　万厯杭州府志景泰五年浙江按察使陈璇奏以军余儹运【先是杭嘉湖三府民运艰辛璇奏乞将浙江各卫军余儹运军余不足于操守屯田军内选补事下户部议除屯田军不动其余宜允所议移文浙江兵部尚书孙原贞等务在处置得宜从之】
　　通漕防编天顺六年立交兑法【户部题准一州一县止许与一卫交兊兑支不尽方许兊与别卫分派水次不许将一州一县分作三四卫亦不许将一卫分作三四州县及以逺派近以近派逺】
　　明漕运志运船之数永乐至景泰大小无定为数至多天顺以后定船万一千七百七十官军十二万人许令附载土宜免征税钞【通漕防编浙江都司二千四十六只内杭州右二百四十三只杭州前二百二十三只台州二百八十九只一分宁波三百一十只五分温州二百九十三只处州二百五十只绍兴二百七十七只寜海五十只四分金华二十五只五分衢州五十二只严州一百只五分海宁三十四只湖州六十四只土宜初限一石后加至六十石】
　　续文献通考成化六年令浙江加耗每石四斗明防典成化六年令运糙白粮米系官造船只毎船佥拨纳户五六名多不过十名领驾来京行收粮衙门验无糠谷沙土免其晒扬即与收受【宪章编户部议漕运事宜一苏松常嘉湖五府输运内府白熟粳糯米并各府部糙粳米每嵗十六万石俱官给以船今沿途甎厰钞闗必欲如民船带甎纳钞兼遇水涸守闸又为运军凌逼及抵扬村等处则揽头包揽巧肆刻剥是以畱滞日久困于负贷请罢带甎纳钞之例及禁包揽之害仍移文总漕官令军民船皆鱼贯而行其有漂流粮米以该纳京仓者改纳通州省脚价以补其数从之】
　　吾学编成化七年罢江南民运【续文献通考都御史滕昭议罢淮兊运里河官军雇江船于江南水次交兊民加过江之费浙江等处毎正粮米一石外加过江米一斗从信录兊运变而为长运遂为定制】
　　续文献通考成化八年定儹运粮每嵗四百万石【明防典嵗运米四百万石北粮七十五万五千六百石南粮三百二十四万四千四百石内兊运三百三十万石浙江六十万石毎石加耗米六斗六升又两尖米一斗共七斗六升内除四斗随船作耗余米三斗六升折银一钱八分名三六轻赍后于三斗六升内减二升止徴三斗四升改为三四轻赍于内仍扣留银二分谨案成化八年以前漕运嵗额未定宣徳八年儹运五百余万石正统二年儹运四百五十六万石景泰二年儹运四百二十三万五千石景泰七年官军兊运二百九十二万九千五百五十石三斗天顺四年儹运四百三十五万】【石直省多寡不同浙江儹运数目无从稽考至是年定儹运粮毎嵗四百万石内浙江六十万石自是而嵗额定矣】
　　明泳化编成化十年始立改兊法【通漕编先是应天苏松浙江江西等处粮民自运上纳淮徐临徳四仓官军赴仓支领运送京通二仓至是议抽支运米七十万石改令官军各赴水次交兑明防典改兑七十万石浙江三万石毎石加耗米四斗二升内折米二升易银一分名折易轻赍凡改兊无尖米盘剥之费折易轻赍如不敷于本总名下各卫所兊运轻赍银内挖贴应用】
　　明防典成化十一年罢民运淮安等仓粮令军船竟赴水次领兑运送京通二仓【此改兊之始】
　　【谨按歴代漕运各视道里逺近以为凖明初都金陵贡赋由江以达京师道近而易自永乐北迁道里辽逺法凡三变始海运次海陆兼运至漕运而制定漕运凡三变初支运次兊运支运相叅至支运悉变为改兊而制定然白粮则仍以民运终明之世未之有易也】
　　名山藏成化间定卫所船军漕粮为十二总【十二总者湖广江西浙江直隶中都山东各一南京江北直隶各二并遮洋一总为十二总以文武大臣各一人表襄督之总有把总官辖诸卫所诸卫所有指挥等官领其军军船十人十人内又选有力者一人为旗甲以统运自永乐至此制乃大定通漕编浙江总运粮六十六万五千三百十一石三斗四升浙西总属四卫三所杭州前军二千二百七十七人浅船二百七艘领漕七万一千五百八十三石一斗杭州右军二千四百九十七人浅船二百二十七艘领漕七万八千四百九十九石三斗四升绍兴军二千七百六十一人浅船二百五十一艘领漕八万六千七百九十八石八斗三升海寜军一百三十二人浅船一十二艘领漕四千一百四十九石七斗四升二合严州所军一千一人浅船九十一艘领漕三万一千四百六十八石九斗二升湖州所军六百六十人浅船六十艘领漕二万七百四十八石七斗三升海寜所军六百四十九人浅船五十九艘领漕二万四百二石九斗七升浙东总属四卫二所寜波军三千一百七十九人浅船二百八十九艘领漕九万三千六十七石七斗台州军二千八百八十二人浅船二百六十二艘领漕八万四千三百七十二石八斗温州军二千七百九十四人浅船二百五十四艘领漕八万一千七百九十六石四斗八升处州军二千九十人浅船一百九十艘领漕六万一千一百八十六石四斗金华所军三百八十五人浅船三十五艘领漕一万一千二百七十一石二斗八合衢州所军六百八十二人浅船六十二艘领漕一万九千六十六石一斗】
　　【谨按成化改兑既定之后造船视原额渐増故船数与天顺年不同】
　　明防典成化二十一年令各司府州县正官并守巡管粮等官将原防兑军粮米征完俱限十二月运赴原定水次仓交兑民粮已到领兑官军来迟或刁蹬者领兑官一体兑完日叅问
　　明防典治五年令运粮官旗借贷系三年以前者尽革罢近年者止照律出息果有穷困卫所缺少脚价者许于太仓量借银两完纳下年送还
　　续文献通考治八年令各处兑运每嵗布按二司及府州县管粮官督属征收年终赴运水次正月交兑其各该分巡分守管粮官员以十分为率
　　明防典治十三年令各处兑运衙门解送様米浙江限七月以内到部
　　明防典治十七年令浙江领运官行粮限十二月以内俱于本处照数放支如本处缺粮就于杭嘉湖三府该兑粮米闗支如亦缺布政司每石折银四钱给散运军
　　名山藏漕抚李蕙请以赍余贮库听来年缺者贷而偿之着为令
　　【谨按治中议定折耗轻赍银其法兼算耗锐稍赢缩而剖之大抵米以备逺涉及显加之耗银以备佣僦铺垫之用要之正米无缺而止正外诸羡尽归旗卒官无利焉自蕙之请而法渐变矣】
　　明实录正徳二年疏通水次仓储【漕运考漕运官言往时民运至淮徐临德四仓以待卫军支运后改附近州县水次交兑已并支运七十万石亦令改兑但七十万石之外犹有交兑不尽者民仍运赴四仓久无支销以致陈腐请将浙江江西湖广正兑粮三十五万石折银解京而令三省卫军赴临徳等仓支运如所折之数则诸仓米不腐三省漕士便于支运嵗漕额外又得三十五万折银一举而数善具矣命部臣议如其所请】
　　【谨按治十八年诏漕运米以十分为率内二分照例折银以苏民困至是则三省议折三十五万石焉】
　　通漕编正徳五年令漕运衙门以漕运水程日数列为图格给与各帮官收掌逐日将行止地方填注一格同原给帮票送部查考事完送总漕衙门查缴
　　续文献通考正徳十年令轻赍银两各司府州县每年各随正粮一并兊完方许出给通闗
　　明防典嘉靖元年令民运白粮照兑运事例每十月终征完委官十二月以里运至瓜洲听儹运郎中催儹
　　明防典嘉靖三年令运军行粮浙江总卫所每粮三十石七斗二合扣军一名查各运正粮若干照数支与
　　续文献通考嘉靖八年令浙江坐派起运内府各监局及吏部等衙门细熟白糙粳糯米等每年十月终征足差官十二月以内开船前来交纳又令兑军民粮交纳芦蓆以三分为率二分纳本色一分折银每领折银一分又每米二千石纳楞木一根松板九片亦以三分为率二分纳本色一分纳银每板一片折银二钱五分俱随粮收受出给通闗其银太仓银库另贮以备修仓等项支用
　　明防典嘉靖八年令轻赍银两解赴漕司验兑每帮先给十分之三备沿途起剥支费其七分鞘封到京完扣算【名山藏世宗初漕总兵杨宏奏轻赍随军军人缓急有济若贮于漕库比至始给当其未给军人所费已多而又羡之为扣夫轻赍亦耗米耳故为轻运舟便僦费乃取其羡米悬之筹非法也科道官交章驳之以为将开奸人冒破之端户部为两可其说请银至之日騐费给领如故第勿扣其羡以抵船料兼充诸什物之需大学士费宏言外卫军士终嵗勒劳给京军幸有羡宜与之诏皆给军军驩然久之仓入复以八升鋭为一时浥润费贮仓嵗耗无出也户部尚书孙交酌请加三升为嵗耗一升尽三升而止未三嵗支者入实额待用命着为例】
　　明防典嘉靖八年令浙江官军兑运者限三月以内过淮
　　通漕编嘉靖十七年令运军月粮各该抚按官先将应征存留粮斛依期征给如征不及或灾伤停免听各仓库别项钱粮通融处给其行粮例该本处闗支者虽派别省兑运仍旧本处支给若原议水次随支者俱要预期征完同正粮并兑不许先尽正粮将行粮落后
　　明防典嘉靖二十四年以旱灾诏浙江所属州县及诸卫所田粮改征折色有差
　　【谨按漕运嵗额既定之后例无改折浙江改征折色始于是年】
　　万厯杭州府志嘉靖三十二年南闗抽分工部主事刘秉仁议漕艘规则【南闗榷事书本厰兼督浙总漕艘成法具在但各船所用物料未有定数每年虽经布政司委府佐估计惟于船完之日将各项价值漫为増减且船式不一有碍责成议将船身长短广狭板木厚薄分寸料价多寡数目酌为定则呈详漕运衙门立石船厰永为定法仍利书名漕艘规则凡该管官旗商匠人给一帙使互相稽察上下有所持循于漕政甚有裨益】
　　【谨按运船价料正徳十四年令军办三分民办七分嘉靖二十四年将军三民七船料令有司依期征扣八月以内给发兴工浙省遵行而船式不能画一至是始有定则】
　　明防典嘉靖三十八年令浙江粮船于北新闗设厰工部抽分主事兼理打造
　　明防典嘉靖四十四年令官军行粮虽派别省兑运仍旧本处闗支如征收不齐浙江每石折银五钱许于库贮别项银两借支补还
　　明实录隆庆元年于南直隶浙江杭嘉湖添差御史一员专管漕运
　　续文献通考隆庆元年令浙江都司佥书专任一员督理漕务【漕运都御史张瀚奏西浙漕运近多失期乞将东西把总二员合而为一每嵗更番一员领运一员豫备次年运务户部覆浙江转漕视别省倍加繁剧两总分任似难变更惟浙江都司佥书职事颇闲且委任一员赐之专勅督理运务】
　　明实录隆庆二年御史诏条上漕运事宜允行【一专责成谓西浙新増都司官与把总职守相闗临事莫肯专任宜责都司以先期料理责把总以及时督率一议私兑谓浙直士夫近设自兑之法明犯禁令抑困漕军宜令各仍旧官民公兑便一足船兑数谓漕制每船不过正耗米四百七十二石迩来船数滋多或一艘并受七八百石又益以私货倍之致多败溺宜尽数清补一重民运谓江南粮长之役有三害在家则苦催征在途则苦逼勒抵京则苦完掣宜令京漕二解户通融抵数互相代运为便载米任僦轻舸不必拘以大号长船粮长各给小批俾得完报不得牵累】
　　续文献通考隆庆三年令两浙巡盐御史兼督浙江杭嘉湖三府漕务
　　明实录隆庆三年以杭嘉湖三府水灾改折湖州漕粮六分杭嘉三分
　　明实录隆庆四年户部覆漕运都御史陈炌等防议漕政事宜报可【一疏濬浙江海宁崇徳等处河道一清补每船缺军务足原额十名之数凡行月二粮及钞赏等项俱使得防实惠以安其心一严督浅夫日伺河下助挽漕舟以免运军雇募之苦一湖州府县地僻山阻宜移置各仓于府城】
　　明实录隆庆五年漕运都御史王宗沐奏优恤运军从之【宗沐奏漕粮漂欠虽因河决亦多有贫军侵耗凿舟自沈者宜先议优恤凡各运船轻赍银两在浙江原议三六者改为三三令有司各将扣下米数给军其各军兑完起运之后责令五船同坐庻人皆乐用而漂损可渐少也户部覆行】
　　明防典隆庆六年令民运白粮责令粮长设处船只同运官帮次开程过淮洪入闸漕务叅政督催与军船一体挽拽【明漕运志礼科给事中陆树徳言军运以兑军储民运以充官禄人知军运之苦不知民运尤苦也船户之求索运军之欺凌洪闸之守入京入仓厥弊百出以白粮令军带运甚便部议申禁令而已不能从也通漕编王宗沐议改折疏云国家财赋仰给东南然兑军之粮六省同供而白粮之困则惟苏松常嘉湖五府为重乞每年坐将十万石分布五府照白粮之多寡分摊而改折之以稍休其重累着为定规如防勅下户部再加查议将此二十万四千七百八十三石八斗定为改折以处此数郡在朝廷不过居四十分之二而在列郡则诚得一分之寛今新条派拨责在漕司容臣将此二十万石零轮流歇运以恤无军无船之卫所而休息之则不惟郡民之供运者获省数万之利而卫总之疲困者亦防休养之恩此所谓一举两得者也】
　　通漕编万厯元年令官军兑粮浙江限二月过淮【谨按漕运开仓开帮过淮俱有定限隆庆四年开仓定限十月兑完开帮定限十二月终至过淮嘉靖八年浙江限三月以内是年复限以二月自后漕运有冬兑冬开之例而过淮日期不易也】
　　通漕编万厯元年令民运白粮照军运每船许量带土宜四十石经过钞闗免其纳税
　　续文献通考万厯四年令浙江样米限四月头帮解送总督衙门收运粮到日转发各仓比对
　　万厯杭州府志万厯五年督理浙江粮储右叅政滕伯轮撰船粮规制书【嘉靖四十四年改粮道督造浅船凡佥选旗甲支发粮科征收兑运端猬集伯轮悉心计画着为此书】
　　续文献通考万厯七年令轻赍银两照议单分为三七以三分给本帮备船沿途穵贴等费其羡余兑给回南旗军一分余完掣通阙之日查无挂欠亦便与运官领回分给不必扣贮
　　通漕编万厯七年令每白粮一石里河脚价银一分五厘水脚价银九厘经纪银五厘扣省银四厘五毫解银库
　　明防典万厯九年令每嵗解京白粮务殷实粮户正身解纳船只许令粮长自雇五百料中船每百石定给银三十三两经过钞闗土宜免其纳税粮至丁字沽以北河西务主事即照军粮所定脚价拨船起剥经纪搬防过坝不许仍前寄囤粮完之日解户批单发部运官领回缴
　　续文献通考万厯九年令浙江漕船先因瓜洲车坝将杂木作底五年一更后因建闸得免车盘改限七年今改楠木计价一百二十七两必驾运十年方许另造
　　续文献通考万厯十二年令两浙巡盐御史仍带管漕粮止行文督催免其押送镇江
　　明防典万厯十三年令浙江二总轻赍余银原议每船三两今増一两共四两其扣省银两照旧扣除
　　通漕编万厯十五年令将原派浙东浙西总下宁波处州衢州杭前杭右严州六卫所原运淮扬二府兑改正粮四万九千四百七十四石三升军船一百五十只俱改回本省照数拨运其锦衣总下广洋龙江右豹韬左三卫原兑浙粮军船照数改运苏州府吴江嘉定二县漕粮
　　续文献通考万厯二十八年巡漕佴祺陈漕政五事从之【一议水次并帮以便责成原定运粮一州一县止许于一卫交兑兑支不尽方许兑于别卫不许将一州一县分作三四卫亦不许将一卫分作三四州县及以逺派近以近派逺庶无顾此失彼之患一议处置漕船以便新运漕船系转输首务今军卫有司等官或以料银缺乏为辞或以底板不到为诿耽延误运今宜严催料银勒限补追每年运粮过淮之日各该把总通将见运及存卫船数呈送查核料理新运一申饬科敛常例漕运总兵官专一咨访总运各官科敛旗军情不许狥情容纵一申饬押空粮船漕储道选完粮才力指挥一二员填写长坐委令随帮押回有间道潜归及在途贸易为非者即以弃运私逃事例坐之一申饬行月二粮前项粮银除扣留解帮人标外其余并一应钱粮务船到尽数给领倘一时正饷不全即于库贮别项钱粮借给】
　　归安县志万厯三十六年浙西水灾湖州知府陈幼学具疏请防令改折漕粮
　　归安县志崇祯十三年湖郡水灾知府陆自岩奏请蠲折从之
　　江南通志崇祯十六年应天巡抚黄希宪请改运白粮【黄希宪请改运白粮疏白粮为上供急需递年佥粮解舂办兑纳相沿久矣迩因百丛生求为恤民裕国之长策莫善于均征米而官运之官运则民无雇倩之费一便也官无佥役之难二便也钱粮既自官支吏胥无从抽扣三便也在船皆官役船户无敢凌虐四便也催儹皆官事沿途无敢抛撇五便也况米属均征则苦乐之形不立巧拙之情自化粮不必诡寄飞洒差不必就易避难六便也然其中有当议者五焉凡白粮正耗舂办夫船等米一槩算入平米之内派之此派粮之公可行也原编耗米之外另编加二以补沿途之消损以平米一石讣之不过合勺而已此加耗之轻可行也民间办粮尽数交仓无此漕彼白之分县官就完米中择其干洁者交协部官动支舂办交割总部完办开船啓行先可免漕艘阻压之患此征办之速可行也运船向系民雇官运则必用官船计每船管船头柁水手各安家衣食等项以及买办包索遇浅起剥遇溜添防等项计每船用米五十石用银三百二十五两以原编夫船贴役米计之除支外米尚有余以原编夫船贴役银计之除尽支外银尚不足以有余之米当不足之银临时调剂是经费不烦増设矣至于管押起交侵盗漂失每船各有责成遇有欠勒限赔补悬大法以绳其后盖既不可以复问粮里则责成自有在矣】





　　浙江通志卷八十
　　钦定四库全书
　　浙江通志卷八十一
　　漕运【中】
　　国朝
　　皇清定鼎燕京嵗输浙江漕米以充军国之需着为定额有正兊米有改兊米正兊入京仓改兑入通仓至白粮所以上供
　　天厨而给百官俸禄也漕项用以征银解部而备转输诸费也设专员以重责成置弁丁以供轮派船有定数运有常期有行月以优恤旗丁有则例以考察官吏一应事宜分列于后
　　嵗额
　　浙江正兑米陆拾万石改兑米叄万石毎石加耗肆斗又该米贰拾伍万贰千石内改折灰石正米壹万叄千叄百贰拾叄石柒斗耗米伍千叄百贰拾玖石肆斗捌升每石折银壹两贰钱该银贰万贰千叄百捌拾叄两捌钱壹分陆厘解部充饷外实兑运正米伍拾捌万柒千叄百壹拾石捌斗耗米贰拾叄万肆千玖百贰拾肆石叄斗贰升改兊正米贰万玖千叄百陆拾伍石伍斗耗米壹万壹千柒百肆拾陆石贰斗遇闰减征正耗米叄百陆拾叄石伍斗捌升折银肆百叄拾陆两贰钱玖分陆厘増入灰石钱粮项下解部充饷
　　以上共征正兊改兑漕粮正耗米捌拾陆万叄千叄百肆拾陆石捌斗贰升内遇闰共减征正耗米叄百陆拾叄石伍斗捌升
　　杭州府
　　钱塘县漕粮正耗米贰万肆百伍拾伍石捌斗叄升肆合遇闰减征米捌石陆斗壹升
　　仁和县漕粮正耗米肆万陆千玖百玖拾贰石伍升遇闰减征米壹拾玖石柒斗叄升伍合捌勺海宁县漕粮正耗米肆万玖千伍百贰石陆斗玖升捌合遇闰减征米贰拾石捌斗捌升伍合贰勺富阳县漕粮正耗米伍千贰百壹拾玖石捌斗叄升遇闰减征米贰石贰斗伍合
　　余杭县漕粮正耗米壹万玖百陆拾叄石壹斗贰升遇闰减征米肆石陆斗叄合贰勺
　　临安县漕粮正耗米肆千叄百捌拾伍石贰斗肆升捌合遇闰减征米壹石捌斗肆升壹合
　　于潜县漕粮正耗米贰千壹百玖拾贰石陆斗贰升肆合遇闰减征米玖斗壹升玖合捌勺
　　新城县漕粮正耗米贰千陆百柒拾贰石贰斗陆升肆合遇闰减征米壹石壹斗贰升肆合贰勺昌化县漕粮正耗米壹千伍百柒石肆斗叄升陆合遇闰减征米陆斗叄升玖合捌勺
　　通计杭州府属漕粮正耗米壹拾肆万叄千捌百玖拾壹石壹斗肆合遇闰减征米陆拾石伍斗陆升肆合
　　嘉兴府
　　嘉兴县漕粮正耗米捌万肆千肆百叄石捌斗肆升肆合遇闰减征米叄拾伍石伍斗玖升叄合陆勺
　　秀水县漕粮正耗米柒万叄千陆百肆拾肆石柒斗陆升遇闰减徴米叄拾石玖斗贰升叄合贰勺嘉善县漕粮正耗米捌万贰千肆百捌拾贰石伍斗伍升肆合遇闰减徴米叄拾肆石柒斗柒升陆合
　　海盐县漕粮正耗米肆万陆千陆百贰拾肆石捌斗叄升遇闰减征米壹拾玖石陆斗贰升捌合石门县漕粮正耗米肆万肆千伍百伍拾玖石陆斗陆合遇闰减征米壹拾捌石柒斗壹升叄合捌勺
　　平湖县漕粮正耗米肆万捌千伍百伍拾壹石陆斗叄升陆合遇闰减征米贰拾石肆斗柒升伍合桐乡县漕粮正耗米叄万柒千柒百贰石贰斗壹升遇闰减征米壹拾伍石捌斗柒升肆勺
　　通计嘉兴府属漕粮正耗米肆拾壹万柒千玖百陆拾玖石肆斗肆升遇闰减徴米壹百柒拾伍石玖斗捌升
　　湖州府
</div>
    <div class="pagination">
<a href="浙江通志_page170.html">上一页</a><span>...</span><a href="浙江通志_page166.html">166</a><a href="浙江通志_page167.html">167</a><a href="浙江通志_page168.html">168</a><a href="浙江通志_page169.html">169</a><a href="浙江通志_page170.html">170</a><span class="current-page">171</span><a href="浙江通志_page172.html">172</a><a href="浙江通志_page173.html">173</a><a href="浙江通志_page174.html">174</a><a href="浙江通志_page175.html">175</a><a href="浙江通志_page176.html">176</a><span>...</span><a href="浙江通志_page172.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
