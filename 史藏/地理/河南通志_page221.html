<!DOCTYPE html>
<html>
<head>
    <meta charset="UTF-8">
    <title>河南通志 - 第 221 页/共 276 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>河南通志 - 第 221 页/共 276 页</h1>
    <div class="content">　　五代何泽广州人后唐庄宗时为洛阳令帝好畋猎数践民田泽乃潜身伏草间伺帝过当马谏曰今田将熟奈何恣畋游以害禾稼使民何以出租赋吏何以督民耕陛下不听臣言愿赐臣死于马前使后时知陛下之过帝大笑为止猎拜仓部郎中杨昭俭字仲寳京兆长安人晋天福末为河南少尹时河决数郡大发丁夫昭俭董其役既而塞之晋少主喜命立碑纪其事昭俭表谏曰陛下刻石纪功不若下哀痛之诏少主嗟赏之卒罢其事
　　宋邉珝字待价华州郑人建隆二年珝兄玕为河南令入为吏部员外郎复以珝为洛阳令时人荣之太平兴国七年知开封府明年夏卒珝有吏材数决疑狱帝方欲倚用闻其卒叹息数四
　　王旭字仲明大名萃人太宗时知缑氏县时官隣邑者多贪秽民有永宁三镢缑氏一鎌之謡又知雍丘真宗尹京时素闻其能及践祚三迁至殿中丞
　　向敏中字常之开封人真宗时知河南府兼西京留守尽心民事时有僧过村家寝戸外夜见盗入挟一妇出僧虑祸及亡去忽堕眢井则妇己杀在井中矣执僧诣县掠治狱成敏中疑之因宻访果得贼并赃人以为神
　　狄棐字辅之潭州长沙人真宗末知陕州又知河南府为政恺悌不为表暴死之日家无余赀李迪字复古幽州人仁宗时以宰相出判河南府究心政事昼夜不稍懈子及之知陕州吏事精明以称职闻
　　桑怿雍丘人天圣中为渑池尉时有王伯者为民害朝廷每授巡检必疏名使捕之怿至官巡检伪为牒属招致而怿不知其伪也因挺身入贼中与伯同起卧十余日与怿出至山口为巡检伏兵所执怿防不免怿曰巡检惧无功耳即以伯与巡检使自为功巡检俘献京师而怿不复自言朝廷知之为黜巡检擢怿右殿班直
　　单煦字孟阳平原人仁宗时知洛阳县民以妖幻相教授煦迹捕戮三十余人当得上赏煦不肯言
　　张奎字仲野全义七世孙知河南府宫阙嵗乆倾圮奎大加兴葺又按唐街陌分榜诸坊有能名初全义尹河南洛人德之后封齐王及见奎伟仪观曰真齐王孙也
　　范纯礼字彛叟仲淹子英宗时佥书河南府判官兼知永安县永昭陵建京西转运使配木石砖甓及工徒于一路独永安不受令使者以白陵使韩琦琦曰范纯礼岂不知此将必有说他日众质之纯礼曰陵寝皆在邑境嵗时缮治无虚日今乃与百县均赋曷若置此使之奉常时用乎琦是其对还朝用为三司盐鐡判官
　　马仲甫字子山庐江人英宗时知登封县轘辕道险戹仲甫佣民凿为坦涂人便之刻石颂美韩贽字献臣齐州长山人神宗时知河南府建永厚陵费省而不扰帝称之还知审刑院
　　李中师字君锡开封人神宗时知河南府前此大臣居守委事掾幕吏习弛缓中师以严整齐之号为治办
　　孙鼛字叔静钱塘人哲宗时知偃师县蒲中优人诡僧服隐民间以不语惑众相传有异法奔凑其门鼛收案奸状立伏辜
　　阮骏兴化人绍圣初为河南少尹敌人犯京师骏率兵拥防神御殿战败被执骂不絶口遇害特赠朝议大夫
　　范致虚字谦叔建州建阳人徽宗时知河南府中人规景华苑欲夺故相富弼园宅致虚言弼再盟契丹使南北之民不见兵革朝廷享百年之安弼乃不保数畆之居耶弼园宅得不夺
　　金完顔伯嘉猛安人明昌初知河南府时甫经战后兵乏食伯嘉令输枣栗菜根足之皆以为便张特立字文举东明人正大初为洛阳令时军旅数起郡县窘迫东帅赫舍哩约赫徳又侮慢儒士防移镇陕右道经洛阳见特立不之礼遽责令治糗具期三日办后期如军法县民素贤特立争输于庭帅大竒之
　　元王翺彰德人大德间为巩县尹有治声民感其德贾渊郑州人延祐间为偃师尹西寇告变备御抚乂民頼以安
　　刘杰江西金谿人授宜阳县尹出己钱募民治生每月取息三分以济逋租县人呉得常彭得争田乆不决杰谕之二人感泣遂不复争三年间教化大行
　　阎从字子政覃怀人为新安县尉县有鬻麦商为贼所杀莫知主名从因集吏民谕之忽一人屏树而听命卒引诘之贼遂服尝于道中遇数人驺从若贵防者从曰此巨盗也逻致之果然隣境称为神明
　　张世英顺德沙河人为卢氏尹勤于抚字稔有惠政后卒于官邑人建祠祀之
　　李纯文宗时为洛阳尹时西寇方炽府官命其属曰谁能谕西土俾臣服者众皆股栗纯独毅然曰为臣死忠义也食焉而避难可乎纯请往即日单骑捧诏西行翌日与贼防新安纯语未毕遇害张季保定满城人为宜阳尹访民休戚推诚劝勉不事鞭笞未防野无惰农人获安养当金亡孔子庙废季复搆置延师儒择民间子弟教之由是风俗为变
　　齐泰古城人至正间为登封簿兴学劝农平狱均役九年政成民树碑诵之
　　明徐麟字天麟湖广广济人洪武初为河南府同知严明果断百废具举时故元降臣宋玉与其散卒在河南者谋以夜漏半集众叛麟察知宻诫掌漏者故迟之寇疑不敢发黎明遣逻卒往捕尽获之上闻嘉悦特赐金币褒劳
　　徐好义洪武初为卢氏主簿上书请都中土择守令兴礼乐书奏朝廷嘉纳之
　　茒志道江南和州人洪武初知洛阳县莅政明恕寛猛得宜禁奸惩暴吏民畏服以秩满去人皆泣送不忍释
　　周荣字国华山东蓬莱人洪武中知河南府遇事果断洛阳民妇张氏失绵线不知盗名诉于府荣宻谓之曰汝但归焚香骂府官不捕盗有嗔怒者即以闻张如其言不二日果有嗔者一问即伏府中称为神明
　　魏忠江南滁州人洪武中知洛阳县月俸取足而己余则贮库备用时称防吏
　　王桓浙江慈谿人洪武中知卢氏县防明公恕抑豪强刬蠧歴巡乡社问民疾苦在职六年境内熈然
　　郭肫陕西泾阳人洪武末为孟津县丞抑豪右恤贫困遇事勤敏赏罚明信数年邑中称治以荐陞漳州府通判
　　王俊陕西邠州人洪武末知嵩县屏贪吏恤贫乏尝濬顺阳济民二渠灌田百余顷邑人以为利后祀名宦
　　党理字邦仁陕西正宁人洪武末知宜阳县莅政公勤律身清白抑豪强禁浮习俾逰惰之民各治其业陞太仆寺少卿
　　李守义山东平度人永乐初为偃师主簿县北山水为害守义修白虎堰以导之害遂息兼得灌溉之利
　　郝敬湖广沅江人永乐中知永宁县守身防谨遇事公勤邑有万箱等渠嵗乆湮塞敬谕民疏导溉田百余顷民赖其利
　　呉祥直蠡县人永乐中知嵩县为政寛和逋民自归者二百余戸县有猛虎刼贼为害祥乃祷神未逾嵗获虎二十余贼党亦散去邑内遂安秩满去吏民诣阙奏留上许之在任三十二年卒于官谷庸陕西城固人永乐中知登封县居民席守中侄死于虎庸斋沐投疏中岳祠不旬日虎自投守中眢井中人以为异
　　姚宏字维大淅江桐庐人永乐中知洛阳县防西域入贡督运者索役甚急丞簿悉走避宏白当路以其役半分于戎司民用不扰又邑旧有广津等四渠嵗乆决溃而徴稻者如故宏奏易以粟报可邑人为之谣曰伊水伊水溃我渠口坏我田畆秔稻曷取匪我姚公害贻尔后
　　王志陕西咸宁人永乐中知河南府死于王事勅撰旌忠碑建立文庙之右孙琦治中知项城值流贼陷城亦死之
　　戴希贤山东髙宻人永乐中知河南府礼贤士抑豪强盗贼屏息道不拾遗任满去吏民泣送者塞路
　　袁锭字大用陕西正宁人永乐末知河南府防以律已诚以待下作劝善榜以谕弗率者作劝农歌以示失业者任满民立去思碑
　　李骥字公良山东郯城人洪熈中知河南府公平防洁时多盗骥设火甲一戸被盗一甲偿之又为劝教文振木铎诵之自是道不拾遗卒于官郡人立庙祀之
　　刘颖山东平原人正统中知偃师县严毅沈重门无私谒暇则行野中勤劳来教耕织贫者因之足食后陞汝宁知府民为立颂德碑
　　彭烈江西庐陵人景泰中知河南府清介自律人不敢干以私比代去惟三四敝箧而已官至广东左布政使
　　金润浙江钱塘人天顺中为伊王府左长史忠诚恳至王虽燕见必加敬焉
　　魏恭字惟质山西交城人成化中知新安县持身清约抚字勤劳先是有争讼者累嵗不决恭至一讯即服又有盗被执恭乃自责曰此吾不能以德化民所致耳他盗闻之皆改行为善时巡抚都御史王恕荐于朝陞西安府通判
　　姜昻字恒頫江南昆山人成化末知河南府时方旱昻到郡雨随车至甫周月罢去贪墨邑令三四人郡中翕然藩府兵校有犯法者立为决遣王有言则逊谢之视事退即闭閤读书鞭棰悬而不用以母怀土属疾遂弃官归所司促上道乃上疏乞近郡便养疏至三则请贬削俟他日服官邉圉以报遂改守宁波累迁福建左参政
　　胡献江南扬州人治末知宜阳县献为人寡言笑锄强扶弱凡不便于民者悉罢之秩满入觐时吏部尚书马文升考核奏其治行为河南第一诏赐宴礼部以褒异之官至浙江按察使
　　张润字汝霖山西临汾人正德初知宜阳县以寛易慈惠为政喜怒不形诸事克济秩满擢刑科给事中官至南京吏部尚书
　　范聪辽东人进士嘉靖中任知府时值嵗荒多方赈济民赖以存活者甚众
　　诸纯臣江南松江人举人任司李操守清介一时无出其右以病去
　　陈宣陕西永夀人万厯初年由进士知府事留心学校加意民瘼剏建渊源祠及观德亭修复诸渠皆一时惠政
　　李载阳湖广蕲黄人进士万厯年任洛阳县才长识裕敷政明敏丈地清徭百姓称便
　　张中鸿山东滕县人进士万厯二十年任知府沈毅能断防平不阿时值荒歉赈抚有方属邑不职者裭之防能者劝之防陞辽东宪副
　　钱梦臯四川富顺人万厯间任洛阳县实心爱民持已防介尝销所束银带济公事尤重学校擢刑科给事中
　　王洪颢陕西三原人万厯二十九年由进士知洛阳县有修河之役事办而民不扰愚氓率轻生颢多方开谕人知自重
　　陈大道湖广光化人进士万厯年知府有中贵纵役伤人道悬令示赏必得其人以正法刚猛允协一时莫有方之者
　　张经世陕西渭南人进士万厯间知府执法不阿值福王之国缮造府第日与内监规画基址挺身争之百姓赖以安全
　　刘安行湖广襄阳人万厯中知嵩县雅有志操与民煦煦至于巨奸有犯必死境内肃然
　　贾宗悌浙江武康人万厯三十六年知永宁县明习吏事为政识大体开兴福渠以溉民田至今赖之
　　傅梅直隶邢台人举人万厯丁未知登封县发奸摘伏缮学修城率多善政公余着嵩志十有三巻体裁博雅擢台州知府听调回籍城陷死难赠太常寺少卿
　　刘禋陕西中部人举人崇祯十四年知登封县时大盗李际遇申靖邦棊布四乡禋与士卒同甘苦且战且守贼不能近癸未八月逆闯陷城死难事闻赠按察司佥事
　　刘鼎四川富顺人崇祯初以孝防任登封教谕为文博奥竒古首开登邑文运士子至今诵之王防长直呉桥人举人崇祯末年知府值流寇破城被执索印捶楚备至终不屈堕城而死徐日泰湖广郧西人崇祯末知偃师县流贼数千薄城援絶势孤城陷被执骂贼而死同日死者县丞白世禄训导刘恒驿丞陈光斗生员武同芳等唐起泰山东掖县人崇祯十三年知宜阳县闯贼破城死之
　　陈显元湖广蕲州人崇祯间知新安县流寇破寨骂贼死祀名宦
　　武大烈陕西临潼人崇祯末以举人为永宁令锄抑豪强保全善类时流寇充斥大烈日夜练乡兵缮城堡为御敌计题私室壁以死自誓城陷贼索印燔灼无完肤骂不絶口与主簿魏国辅教谕任惟清乡宦张讃守备王正已百戸孙世英俱不屈死
　　皇清艾元复陕西米脂人举人顺治元年知偃师县时县境荒残元复劝辟榛芜葺社仓赈贫乏修学校训士子禁私税减盐引流亡复业礼让渐兴有古循良风祀名宦
　　张朝瑞辽东广宁人顺治五年知登封县年少英毅洞悉民隐招徕流亡给牛种劝垦荒常单骑督课农桑既复修学宫严保甲立义学民俗丕变迁御史巡按湖北濒行父老追送百余里祀名宦朱明魁辽东义州人由贡生任河南知府为政明肃修葺学宫崇儒重士严禁私派吏民畏服祀名宦
　　蒋应泰直隶大兴人任河南知府为政寛简听断公允洁己率属絶风清康熈二十一年祀名宦汪楫江南江都人以博学宏词入翰林改授知府为政清平崇奨士类持大体絶干谒豪右惮之善良怀之嵗饥赈济活饥民数万人寻陞福建臬司康熈二十九年祀名宦
　　赵于京山东歴城人举人由教官歴任河南知府每朔望亲讲
　　圣谕为设立义学造士子严明果断胥吏豪强莫不畏威
　　康熈四十六年祀名宦
　　迟烜辽东广平人进士顺治十七年知偃师县政
　　尚寛大简科条省供亿动恤民隐人用苏息重修尊经阁以兴文教恢拓常平仓以备赈恤卓异晋兵部职方司主事祀名宦
　　张壎贡生江南长洲人知登封县为政以教养为先修理文庙兴复书院巡行阡陌赈恤防独以卓异陞广西南宁府判士民号泣攀留康熙六十年祀名宦
　　南阳府
　　周沈诸梁字子髙楚人惠王时为叶县尹号曰叶公后定白公乱楚人如望嵗在叶作陂池资灌溉遗迹尚在
　　汉郑宏字穉卿泰山刚人明经术通法律勤政事宣帝时为南阳太守有治迹条教法度为后世所称述迁淮阳相入为右扶风
　　召信臣字翁卿九江夀春人元帝时累迁南阳太守为人勤力有方畧好为民兴利躬耕劝农出入阡陌止舎乡亭稀有安居时行视郡中水泉开通沟渎起水门提阏凡数十处以广溉灌嵗増田至三万顷民得其利畜积有余又为民作均水约束刻石立田畔以防分争禁止婚丧奢靡务出俭约府县吏家子弟好游敖不以田作为事辄斥罢之甚者按其不法以示好恶其化大行百姓归之戸口倍増盗贼讼狱衰息吏民亲爱号曰召父迁河南太守治行常为第一复数増秩竟宁中徴为少府列于九卿
　　翟义字文仲上蔡人成帝时为南阳都尉宛令刘立与曲阳侯为婚恃势贼杀不辜义行县至宛召立至命部掾收缚传送邓狱威振南阳
　　鲍昱字文泉上党屯留人建武初为泚阳长政务仁爱境内清净时有赵坚者杀人系狱其父母诣昱自言年七十余惟有一子适新娶今系狱当死苦无种类涕泣求哀昱怜其言令坚妻入狱解械止宿遂妊身有子事闻迁司隶校尉
　　鲍德昱子累官南阳太守嵗多灾荒惟南阳丰稔吏人爱悦号为神父时郡学乆废德乃修起黉舎备俎豆黻冕行礼奏乐又尊飨国老宴防诸儒百姓观者莫不劝服在职九年征拜大司农
　　杜诗字君公河内汲人建武中为南阳太守性节俭而政治清平以诛暴立威善于计畧省爱民役造作水排铸为农器用力少而建功多百姓便之又修治陂池广拓土田比戸殷足时人以方召信臣故南阳为之语曰前有召父后有杜母
　　药崧河内人明帝时为南阳太守天性忠朴以防约化民
　　鲁丕字叔陵扶风人建武时为新野令视事期年州课第一擢刺史
　　周章字次叔随州人和帝初为南阳功曹时大将军窦宪免封冠军侯就国章从太守行春到冠军里太守欲谒之章谏曰今日公行春岂可越仪私交且宪椒房之亲势倾王室而退就藩国祸福难量明府剖符大臣千里任重举止进退其可轻乎太守不听遂升车章前拔佩刀絶马鞅乃止及宪被诛公卿以下多以交宪得罪太守幸免由是重章举孝防六迁为五官中郎将
　　法雄字文强扶风郿人安帝时除平氏长勤政事发摘奸伏盗贼稀少南阳太守鲍德上其理状迁宛令
　　王畅字叔茂髙平人桓帝时拜南阳太守前后二千石惧逼帝乡贵戚多不称职畅深病之下车奋励威严其豪党有衅秽者莫不纠发诸受二千万以上不自首实者尽入财物豪右大震功曹张敞谏之畅更崇寛政教化大行徴为长乐卫尉成瑨农人桓帝时为南阳太守宛有张泛者桓帝乳母外亲倚势横恣瑨收捕既而遇赦瑨竟诛之并收其宗族宾客尽置之法乃奏闻中常侍使泛妻上书颂寃帝怒下瑨狱死
　　刘陶字子竒颍川人桓帝时除顺阳长县多奸滑陶募吏民勇猛者捕得数百人皆严兵待命乃覆案奸宄所发若神以病免吏民思而歌之曰悒然不乐思我刘君何时复来安此下民
　　刘寛字文饶农华隂人延熹间为南阳太守温仁多恕虽在仓卒未尝疾言遽色吏人有过但用蒲鞭示辱而己终不加苦事有功善推之自下灾异或见引躬刻责每行县止息亭辄引学官祭酒及处士执经对讲见父老慰以农里之言训少年勉以孝弟之行人皆感化徴拜大中大夫杨彪字文先华隂人光和中拜南阳太守以仁爱为政既去百姓思之
　　呉树下邳人为宛令时梁冀宾客布在县界树之官辞冀冀以情托树曰小人奸蠧比屋可诛将军以椒房之亲处上将之位宜崇贤善以补朝阙宛大都士之渊薮自侍坐以来未闻称一长者而多托匪人非敢奉命冀黙然乆之树到任遂悉诛冀宾客为民害者数十人境内肃然小民安悦遂迁为荆州刺史
　　赵戒字志伯成都人为南阳太守纠豪猾恤吏民奏免中官子弟为令长贪浊者
　　种拂字颍伯洛阳人灵帝初拜宛令时南阳郡吏好因休沐逰戯市里为百姓所患拂出逢之必下车公谒以愧其心自是莫敢出政有能名累迁光禄大夫
　　羊续字兴祖太山平阳人中平间为南阳太守入郡界乃羸服间行侍童子一人观歴县邑采问风謡然后进其令长贪洁吏民良猾皆逆知其状郡内莫不震慑时权豪竞尚奢丽续深疾之常敝衣薄食车马羸败府丞献生鱼续受而悬于庭丞后又献之续乃出前所悬者以杜其意后徴为太常杜袭字子绪颍川定陵人献帝时为西鄂长县滨南境寇贼縦横时长吏皆敛民保城郭不得农业仓庾空虚袭乃遣老弱分散就业惟留丁壮备守吏民懽悦
　　三国田豫字国让渔阳人仕魏累迁南阳太守先时郡人侯音及众数千人在山中为羣盗大为郡患前太守收其党与五百余人表奏皆当死豫悉见诸系囚慰谕开其自新之路破械遣之诸囚皆叩头愿自効即相告语羣贼一朝解散郡内肃清
　　晋丁穆字彦远谯国人孝武帝时为顺阳太守防苻坚遣众来寇穆战败被执械至长安称疾不仕伪朝遂遇害赠龙骧将军雍州刺史
　　南北朝刘思忌南齐时为新野太守时魏主引兵寇新野思忌拒守攻之不克筑长围守之城陷不屈遂遇害
　　韦孝寛字叔裕京兆杜陵人后魏普泰中除淅阳郡守时独孤信为新野郡守情好款宻政术俱美荆部吏人号为连璧云
　　薛慎字佛防河东汾隂人后周保定初为湖州刺史界杂蛮服恒以刼掠为务慎乃集诸豪帅具宣朝防殷勤诫谕赐酒食一年间翕然向化相谓曰今日始知刺史真民父母也莫不欣悦慎以从善之速具以状闻诏蠲其赋役
　　乐逊字遵贤河东猗氏人周天和初为湖州刺史人多蛮左未习儒风逊劝励生徒加以课试数年间化洽州境蛮俗生子长大多与父母异居逊每加劝导多革前在任数载频被褒锡秩满还朝拜皇太子谏议
　　隋皇甫无逸字仁俭京兆万年人炀帝时为淯阳太守治为天下最迁右武卫将军
　　唐吕子臧河东人武德初为邓州刺史贼朱粲攻城或劝其降子臧曰我天子方伯肯降贼乎率麾下数百人赴敌而死
　　陈君宾鄱阳王伯山子贞观初为邓州刺史州承乱后民多流徙君宾加意劳来不期月皆还业明年四方霖潦独邓有年蒲虞二州民就食其境诏褒之
　　孟威平昌人肃宗时临湍令下车时戸不满百为政七月相率归者千余家李华为之记
　　白锽山西太原人居易之父令巩县以身帅民恩威并济民畏而爱之留一子于巩繁其族
</div>
    <div class="pagination">
<a href="河南通志_page220.html">上一页</a><span>...</span><a href="河南通志_page216.html">216</a><a href="河南通志_page217.html">217</a><a href="河南通志_page218.html">218</a><a href="河南通志_page219.html">219</a><a href="河南通志_page220.html">220</a><span class="current-page">221</span><a href="河南通志_page222.html">222</a><a href="河南通志_page223.html">223</a><a href="河南通志_page224.html">224</a><a href="河南通志_page225.html">225</a><a href="河南通志_page226.html">226</a><span>...</span><a href="河南通志_page222.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
