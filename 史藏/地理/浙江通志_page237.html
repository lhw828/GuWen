<!DOCTYPE html>
<html>
<head>
    <meta charset="UTF-8">
    <title>浙江通志 - 第 237 页/共 787 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>浙江通志 - 第 237 页/共 787 页</h1>
    <div class="content">







　　浙江通志卷一百十一
<史部,地理类,都会郡县之属,浙江通志>
　　钦定四库全书
　　浙江通志卷一百十三
　　职官【二】
　　隋
　　总管
　　通志职官畧隋文帝以并荆益四州置大总管其余总管府置于诸州【资治通鉴大业元年废诸州大总管】
　　隋书百官志州置总管者列为上中下三等总管刺史加使持节
　　刺史
　　隋书百官志上上州置刺史长史司马録事参军事功曹户兵等曹参军事法士曹等行参军行参军典籖州都光初主簿郡正主簿西曹书佐祭酒从事部郡从事仓督市令丞等员并佐史合三百二十三人【上中州减上州吏十二人上下州减上中州十六人中上州减上下州二十九人中中州减中上州二十人中下州减中中州二十人下上州减中下州三十二人下中州减下上州十五人下下州减下中州十二人】
　　隋书百官志炀帝即位三年定令刺史十四人廵察畿外诸郡从事四十人副刺史巡察所掌六条每年二月乘轺巡郡县十月入奏置丞主簿録事各一人
　　郡县
　　隋书百官志郡置太守丞尉正光初功曹光初主簿县正功曹主簿西曹金户兵法士等曹佐及市令等员并佐史合一百四十六人【上中郡减上上郡吏属五人上下郡减上中郡四人中上郡减上下郡十九人中中郡减中上郡六人中下郡减中中郡五人下上郡减中下郡十九人下中郡减下上郡五人下下郡减下中郡六人】
　　隋书百官志县置令丞尉正光初功曹光初主簿功曹主簿西曹金户兵法士等曹佐及市令等员合九十九人【上中县减上上县吏属四人上下县减上中县五人中上县减上下县十人中中县减中上县五人中下县减中中县五人下上县减中下县十二人下中县减下上县六人下下县减下中县十人】
　　隋书百官志开皇三年以州统县改别驾赞务以为长史司马每岁考殿最刺史县令三年一迁佐官四年一迁佐官以曹为名者并改为司
　　隋书百官志炀帝即位罢州置郡郡置太守罢长史司马置赞务一人以贰之次置东西曹掾主簿司功仓户兵法士曹等书佐各因郡之大小而为增减改行仓军为行书佐其后诸郡各加置通守一人位次太守又改郡赞务为丞位在通守下县尉为县正寻改正为户曹法曹分司以丞
　　学官
　　资治通鉴注隋郡县皆置博士
　　资治通鉴仁夀元年州县学并废
　　隋书刘传炀帝即位诸郡置学官
　　武职
　　隋书百官志镇置将副戍置主副其制官属各立三等之差
　　隋书百官志旧有兵处则刺史带诸军事以统之至是别置都尉副都尉领兵与郡不相知
　　隋职官姓氏
　　总管
　　秦王俊【字阿祗扬州总管】　　　贺若弼【字辅伯雒阳人吴州总管】炀帝【讳广农华阴人扬州总管】　　杨异【字文殊农华阴人吴州总管】
　　于顗【字元武吴州总管】　　　　齐王暕【字世胐扬州总管已上文帝时任】诸使
　　苏威【字无畏京兆武功人持节巡抚江南过会稽】
　　房彦谦【字孝冲清河人安抚泉括等州】
　　长孙览【字休因河南雒阳人持节使于东南道三十八州】
　　刺史　郡守
　　李德林【字公辅博陵安平人湖州刺史】　元胄【河南洛阳人浙州刺史】苏孝慈【扶风人浙州刺史】　　　崔旷【浙州刺史】
　　孙万安【婺州刺史】　　　　　沈法兴【湖州武康人湖州郡守】韦元礼【浙州刺史】
　　【谨按隋书慕容三藏传亦称授吴州刺史然开皇九年始平陈而此授在开皇元年地既未入职方官亦恐属遥授旧杭州府志收入悮今不録】
　　唐
　　诸使
　　唐书百官志贞观初遣大使十三人廵省天下诸州有廵察安抚存抚之名神龙二年以二十人为十道巡察使按举州县再周而代景云三年置都督二十四人察刺史以下善恶置司举从事二人秩比侍御史当时以为权重难制罢之置十道按察使道各一人开元二年曰十道按察采访处置使二十年分十五道天宝末又兼黜陟使乾元元年改曰观察处置使
　　通典唐分天下州县制为诸道每道置使治于所部【即采访等使】其边地加以旌节谓之节度使景云二年始以凉州都督充节度使其后诸州因同此号得以军事专杀外任之重莫比焉
　　通志职官畧本皆兼度支营田使有副使一人行军司马一人申习法令判官二人分判仓兵骑胄四曹事副使及行军司马通署掌书记一人掌表奏书檄参谋或一人或二人参预谋画随军四人分使出入开元中凡八节度使后更增加兼改名号至德以来诸道皆聚兵璔节度使为二十道
　　旧唐书职官志至徳后大郡要害之地置防御使以治军事刺史兼之不赐旌节上元后改防御使为团练守捉使有副使判官
　　通典采访处置使置于所部之大郡至德之后改为观察皆并领都团练使其僚属随事增置诸道增减不恒使名沿革不一举其职则皆古之刺史云
　　唐书百官志乾元二年置团练守捉使元载秉政刺史皆得兼团练守捉使杨绾为相罢之
　　文献通考先天二年始有发运使名
　　唐书第五琦传天宝中盐铁名使自琦始
　　唐书食货志初转运使掌外度支使掌内永泰二年分天下财赋铸钱常平盐铁置二使
　　旧唐书食货志贞元二十一年盐铁度支合为一使
　　浙江西道诸使
　　唐书方镇表至德元年置江东防御使治杭州乾元二年置浙江西道节度兼江宁军使领升润宣歙饶江苏常杭湖十州治升州寻徙治苏州未几罢领宣歙饶三州副使兼余杭军使治杭州二年废浙江西道节度使置观察处置都团练守捉及本道营田使更领丹阳军使治苏州复领宣歙饶三州上元二年浙江西道观察使徙治宣州罢领升州杭州刺史领防御使大厯元年浙江西道观察使罢领宣歙二州十二年罢领丹阳军使十四年合浙江东西道置团练观察使建中元年分使为二道二年合浙江东西道观察置节度使治润州寻赐号镇海军节度使贞元二年分浙江东西为二道复置浙江西道都团练观察使领润江常苏杭湖睦七州治苏州四年江州隶江西观察使元和二年升浙江西道都团练观察使为镇海军节度使四年废浙江西道节度使复置观察使领镇海军使六年浙西观察罢领镇海军使太和九年复置镇海军节度使既而复废大中十二年复置十三年废置都团练观察使咸通三年置镇海军节度使八年废十一年又置文徳元年置忠国军节度使治湖州龙纪元年置杭州防御使景福元年赐杭州防御使号武胜军防御使二年升武胜军防御使为都团练苏杭等处观察使寻废徙镇海军节度使治杭州
　　浙江东道诸使
　　唐书方镇表乾元二年置浙江东道节度使领越睦衢婺台明处温八州治越州大厯五年废浙江东道节度使置都团练守捉及观察处置等使领州如故十四年废浙江东道都团练观察使以所管州浙江西道建中元年复置浙江东道都团练观察使二年废以所管州浙西道中和三年升浙江东道观察使为义胜军节度使光启三年改为威胜军节度干宁三年改威胜军节度为镇东军节度
　　都督
　　通志职官畧唐诸州有总管加号使持节武德七年改总管府为都督府幷扬荆益为四大都督府其余都督并为上中下等前后置制改易不常
　　旧唐书地理志越州中都督府职官志中都督府督一人别驾一人长史一人司马一人録事参军一人録事二人功曹户兵法士六曹参军事各一人参军事四人典狱十四人白直二十人市令一人丞一人佐一人史二人帅二人仓督二人经学博士一人助教二人学生六十人医药博士一人学生十五人
　　刺史　太守
　　旧唐书职官志武德改郡为州州置刺史天宝改州为郡郡置太守乾元元年改郡为州州置刺史
　　通典州郡史守更相为名其实一也开元中定天下州府为雄望上中下之差至德之后诸州始有兵镇刺史皆加团练使其任重矣
　　通志职官畧唐州佐史有别驾长史司马一人録事参军司功司仓司兵司法司士等六参军州置一员参军事各有差博士一员医博士一员凡以州大小而为增减
　　旧唐书职官志都督刺史掌考覈官吏抚和齐民每嵗一廵属县别驾长史司马掌贰府州之事以纲纪众务通判列曹司録二事参军掌勾稽功曹司功仓曹司仓户曹司户兵曹司兵法曹司法士曹司士市令掌市廛经学博士掌教授医药博士救民疾病下至执刀白直典狱佐史各有其职县令
　　通典唐县有赤畿望上中下之差县令各一人通志职官畧唐县有令而置七司一如郡制丞为副贰【如州上佐】主簿上辖【如録事参军其曹谓之録事并司功以下谓之録事七司】尉分理诸曹【如州判司】録事省受符厯佐史行其簿书
　　文献通考开元二十六年敕州县每乡之内各置一学仍择师资令其教授
　　旧唐书职官志诸县令之职皆掌导扬风化抚字黎甿
　　武职
　　唐书百官志元帅都统招讨使掌征伐兵罢则省都统总诸道兵马不赐旌节【天宝末置天下兵马元帅都统朔方诸道节度使都统之名始于此大厯八年罢黄巢之乱置诸道行营都统天福二年罢诸道兵马元帅】
　　旧唐书职官志诸府【凡天下守戍兵不成军曰牙府有上中下】折冲都尉各一人【武德中采隋折冲果毅郎将之名改统军为折冲都尉别将为果毅都尉】左右果毅都尉各一人别将各一人长史兵曹参军録事各一人校尉五人每校尉旅帅二人每旅帅队正副各二人折冲都尉掌领五校之属总其戎具资粮差教习之法令凡卫士二百人为一团以校尉领之骑射者为越骑余为步兵团十人为火火备六防三马每歳十一月以卫士帐上尚书省天下兵马之数以闻凡兵马在府每歳季冬折冲都尉率五校之属以教其军陈战鬭之法
　　旧唐书职官志诸镇【隋始置镇将镇副之名】上镇将一人镇副一人仓曹兵曹二参军中镇下镇将一人镇副一人録事一人兵曹参军一人诸戍【屯兵守境处为戍】上戍主一人戍副一人佐一人史一一人中戍主一人下戍主一人
　　唐职官姓氏
　　两浙诸使
　　李袭誉【字重光金州安康人巡察使髙祖时任】
　　崔知悌【许州鄢陵人知温兄廵抚使】　狄仁杰【字怀英太原巡抚使髙宗
　　任】　　　　　　　　李濬【按察使】
　　齐澣【字洗心定州义丰人采访处置使已上宗时任】
　　崔涣【博陵安平人采访使】　　　　李希言【采访使】
　　韦陟【字殷卿采访防御使已上肃宗时任】　萧复【字履初宣慰使】
　　柳浑【字惟深黜陟使已上德宗时任】　　王栖曜【濮州濮阳人都知兵马使代宗
　　时任】　　　　　　　　吐突承璀【字仁贞闽人行兵招讨使】
　　张子良【兵马使】　　　　　李奉仙【兵马使】
　　田少卿【兵马使已上宪宗时任】　　刘巨容【徐州人镇遏使】
　　王郢【镇遏使已上僖宗时任】　　　王搏【字昭逸咸阳人宣抚使】
　　髙杰【都知兵马使】　　　　　阮结【字韬文钱塘人都知兵马使】
　　钱爽【监陈使】　　　　　　骆团【遏后使指挥使】
　　章可周【降将使】　　　　　唐晟【降将使】
　　王公备【降将使】　　　　　崔则【江海游弈使】
　　俞浩【指挥使】　　　　　　马绰【余杭人指挥使又为浙西营田副使】
　　梁从晊【指挥使】　　　　　皮光业【襄阳人两浙观察使】
　　沈夏【浙西营田副使】　　　　　陈岌【浙东安抚副使】
　　徐温　　　　　　　　王逸【嘉兴平望戍副文宗时任】诸道盐铁转运使
　　第五琦【字禹珪京兆长安人】　　　吕諲【河东人】
　　元载【字公辅凤翔岐山人】　　　　穆宁【怀州河中人】
　　刘晏【字士安曹州南华人再任已上肃宗时任】包佶【字防正润州延陵人代宗时任】
　　元琇【岐山人】　　　　　　韩滉【字太冲京兆长安人】
　　张滂　　　　　　　　李衡
</div>
    <div class="pagination">
<a href="浙江通志_page236.html">上一页</a><span>...</span><a href="浙江通志_page232.html">232</a><a href="浙江通志_page233.html">233</a><a href="浙江通志_page234.html">234</a><a href="浙江通志_page235.html">235</a><a href="浙江通志_page236.html">236</a><span class="current-page">237</span><a href="浙江通志_page238.html">238</a><a href="浙江通志_page239.html">239</a><a href="浙江通志_page240.html">240</a><a href="浙江通志_page241.html">241</a><a href="浙江通志_page242.html">242</a><span>...</span><a href="浙江通志_page238.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
