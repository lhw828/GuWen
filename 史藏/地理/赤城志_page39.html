<!DOCTYPE html>
<html>
<head>
    <meta charset="UTF-8">
    <title>赤城志 - 第 39 页/共 56 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>赤城志 - 第 39 页/共 56 页</h1>
    <div class="content">　　郑秘书【德宗时以召起白乐天赠诗有赤城别松乔黄阁交防龙之句后谢病居石沟溪】项斯【郡人字子迁按张为唐诗主客图有清竒雅正升堂项斯之语擢进士第官至丹徒尉张
　　洎集序作江东人】
　　孙郃【按方干诗前后序皆云乐安人字希韩登干宁进士第】
　　遗逸
　　汉
　　高察【隠居天台佛陇之北今所谓察岭是也】
　　呉
　　邓卢叙【居章安弟犯公宪自杀乞代】
　　晋
　　李廞【居临海兄侍中墓下王导辟为掾不就】
　　禇世标【义熈中隠士】
　　梁
　　蒋政【字文通避地居宁海乡人以其姓名山】
　　庾肩吾【字子真新野人信之父隠居天台故哀江南赋云少微真人天台逸民】
　　唐
　　张濆【天台隠士喻鳬赠诗有道高天子问名重四方招之句王正白集亦有忆天台张处士诗】
　　侨寓
　　晋
　　江逌【字道载避苏峻乱居临海州辟不就后从蔡谟何充之命始出仕】
　　许询【高阳人字度清峻不仕游临海山不归后入剡山见初学记】
　　齐
　　顾欢【盐官人字景怡年二十隠天台山开馆授徒母亡庐墓读诗至哀哀父母生我劬劳之句
　　辄执书恸哭学者废蓼莪篇高帝召之不起】
　　褚伯玉【字元璩钱塘人少有隠操居瀑布山三十年高帝诏不起勅于剡白石山立太平馆
　　舍之徐灵府山记又云居桐栢观小岭年百余岁未知孰是】
　　梁
　　王元规【太原人八岁而孤随母嫁依舅氏居临海时年十二土豪刘顼者欲妻以女元规力
　　辞之后従沈文阿受业仕至祠部郎】
　　唐
　　顾况【呉中人字逋翁以文入仕终江南郡城有文集二十巻皇甫湜为之序尝寓临海有所居
　　三絶及剡溪至赤城诗】
　　许浑【字用晦大中间为睦郢二州刺史尝寓于台】
　　任翻【有诗名其题帢帻峯一絶尤脍炙按唐诗主客图云郡人今按翻所赋台州早春诗有岂
　　堪沧海畔为客十年来之句则知其寓此耳】
　　王展【前进士寓天台项斯有懐王展先辈在天台山诗云赤城山下寺无计得相随又见白郎
　　岩记】
　　周朴【泉州人张为唐诗主客图有清竒雅正入室周朴之语为天台道士后入仕】莫彦脩【按孙郃作才名志云前进士莫彦脩本贯鄞川徙居台州】











　　赤城志巻三十二
　　钦定四库全书
　　赤城志巻三十三　　　　宋　陈耆卿　撰人物门二
　　本朝
　　本朝文献尚矣厥初洗五季之陋天下以儒奋其嘘呵防濬火始然而泉始达也故吾州虽号落逺而文教无不之焉盖自咸平初始有科目是时儒先长者劚荒燧闇以为多士之倡流风所暨莫不根柢行义枝叶艺能在朝则致君在州县则阜俗如尤守袤所祠三老盖魁杰也接于南渡文物益振故其圭衮之炜燿笔槖之层复为宰辅者四人为法从者几十人其次不为宰辅法従而为卿监郎曹不为卿监郎曹而为部使者郡守又不知其几人矣官有大小绩用随之固古今天下之所共然有以下僚末缀而风迹不减达宦者有穷不得位而文行超于科级者又未易以区区之名位为限防也兹巻谂之邦侯骫之郡文学祖长乐志及黄守防徃年凡例凡擢第姓氏咸备列焉故其重年甲者重始进也着父子同产若羣従者尊世科也着所歴官簿及其所至者备终始也着身所至而又及其子孙所至者崇继袭也攷他邦之志若特科若右科若宗室或着或不着今并着贵不遗也乃若其事业则已见国史其文墨议论见家集其发挥幽潜见碑碣志状今不复赘若夫名不登仕版而有异行惧将湮没则采次书之至有不生长是邦而居焉者渡江后为尤盛且多名人故亦标其姓氏爵里云
　　仕进
　　进士科
　　咸平三年陈尧咨榜
　　杜垂象【黄岩人字阙　按杜氏家谱为祁公衍従叔父终尚书职方郎中括苍志则云都官郎中知处州或者先为都官而后为职方也垂象生建中建中生七子长曰谊建中性微厉谊善事之以孝闻居丧昼夜号恸勺水不入者累日负土为陇徒步行雨雪中每皲裂流血则以漆涂之如是者三年葬后庐墓左日一饭不荤明年大水发洚所在山皆涨溢谊所居独免人以为孝子之报郡上其事下诏赐粟帛苏舜钦作孝子传以美之后歴卫尉大理寺丞通判梓州太子右赞善大夫今诰勅落同姓尚可攷也余故特掲于人物之首以劝孝云】
　　大中祥符二年梁固榜
　　姚拱【阙　人字阙终都官员外郎】
　　天禧三年王整榜
　　胡仲元【阙　人字阙终著作佐郎】
　　天圣二年宋郊榜
　　王琥【临海人字阙终都官郎中】
　　王珏【临海人字阙　琥之弟终屯田郎中事见坊市门】
　　庆厯六年杨寘榜
　　杨蟠【临海人字公济歴通判杭州终知寿州按国史章安人章安今临海蟠文号章安集必不误而登科记乃称杭人临川集有金华县君呉氏志又云蟠父徽始去丽水为钱塘人夫既为钱塘人必不应又为杭倅或者本籍丽水后徙钱塘或又自钱塘徙章安也】
　　皇祐五年郑獬榜
　　方瑗【临海人字阙　终安仁县令方为世儒自此始】
　　嘉祐六年王俊民榜
　　周弁【宁海人字君仪终宣教郎知青阳县后赠少师见宁川志云】
　　姚震【临海人字阙】
　　八年许将榜
　　张希房【临海人字阙终金坛县主簿】
　　治平三年彭汝砺榜
　　陈贻序【临海人字叔伦为苏文忠轼曽舍人巩所知终奉议郎湖南运判子克删定官有天
　　台集行于世李察院庚为之序】
　　罗适【宁海人字正之歴五县提防府界两浙京西刑狱终朝防大夫州言前辈大雅以适为称首有易説赤城集行于世事见邹諌议浩送董尊逸序秦观生祠记及州学三先生记】
　　四年许安世榜
　　方洵武【临海人字阙　瑗之子终朝奉大夫知南安军】
　　陈贻范【临海人字伯模贻序之兄为陈宻学襄胡安定瑗高弟与罗提刑适友歴宗正丞终
　　朝奉郎通判处州有庆善集行于世子师纯师圣中八行】
　　熙宁六年余中榜
　　方洵直【临海人字阙　洵武之弟终知阙　县】
　　张希甫【临海人字阙　希房之弟终乐清县尉】
　　王磻【阙　人字阙】
　　元丰五年黄裳榜
　　朱玠【临海人字寳仁终棣州防御判官赠正议大夫事见陈侍郎公辅所为铭有朱氏易行于
　　世】
　　王尹【临海人字少伊终宣教郎知松阳县】
　　八年焦蹈榜
　　萧令脩【临海人字阙终知贵溪县】
　　元祐三年李常宁榜
　　周炜【宁海人字光庭弁之子歴知徽温二州兴化军终中大夫】
　　周炳【宁海人字光佐炜之兄终知琼州兼琼管司安抚都监】
　　牟金【临海人字阙终阳谷县主簿】
　　六年马防榜
　　方昌武【临海人字阙　洵武洵直之弟时号三方终朝散大夫北京司业】
　　元符三年李釡榜
　　呉经【临海人字阙　终奉议郎知武进县】
　　大观三年贾安宅榜
</div>
    <div class="pagination">
<a href="赤城志_page38.html">上一页</a><span>...</span><a href="赤城志_page34.html">34</a><a href="赤城志_page35.html">35</a><a href="赤城志_page36.html">36</a><a href="赤城志_page37.html">37</a><a href="赤城志_page38.html">38</a><span class="current-page">39</span><a href="赤城志_page40.html">40</a><a href="赤城志_page41.html">41</a><a href="赤城志_page42.html">42</a><a href="赤城志_page43.html">43</a><a href="赤城志_page44.html">44</a><span>...</span><a href="赤城志_page40.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
