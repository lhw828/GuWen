<!DOCTYPE html>
<html>
<head>
    <meta charset="UTF-8">
    <title>钦定热河志 - 第 118 页/共 255 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定热河志 - 第 118 页/共 255 页</h1>
    <div class="content">　　有真意轩【甲申】
　　开我今秋窓拂我昨年席歴歴有今昨碧空乃无迹刬土縁构轩土已变石壁云散不觉欠云来不觉益咄哉均戯论真意非语黙
　　有真意轩
　　俯仰风行与水流太空落落祗清浮咄哉真意固如是岂在寻常色相求
　　有真意轩【乙酉】
　　意者心之旌真者伪之宰意茍真是托为【去声】伪所殆圣经言正心其先诚意在诚斯无不真岂复外物待然则命此轩固非因防
　　有真意轩【丙戌】
　　西峪路必经相过遂成憩轻舆岂复劳肩者未容恝【叶】一以畅予懐一以息彼山庄本仙境何处不佳致廓然五间屋足受万物备林风奏清凉岩云幻隂霁即景得竒遭是谓有真意
　　有真意轩
　　秋轩迳入深秋宇落峯隂静趣惬幽赏余闲又偶临林踈山露骨溪净水澄心意欲寻真者须来此处寻
　　有真意轩【丁亥】
　　窅暎山谷处葱胧林树间自然稍位置雅喜足萧闲画格当秋叠琴音过雨潺问予真意托恒是忆民艰
　　有真意轩
　　入谷有苍山望林无緑树林谷环抱间书轩于此遇窓明受曦温架馥贮竹素故是避暑庄斯则向阳处飒景雅宜人流隂亦堪悟
　　有真意轩【戊子】
　　喜山深处兼来夕霭时翠峯非假色红叶是新枝土劚久成石松乔下长【上声】芝既云真意有拈咏复何为
　　有真意轩【己丑】
　　峣轩隠重翠是日叩林闗防榻来凉籁卷帘入碧山抚题思旧厯摘句伴今闲真意有何处知于松石间
　　有真意轩【庚寅】
　　西峪幽居来往经今年却是此初停为欣斋额有真意复讶山容无定形坐爱向阳成永乆观惟忘物得清宁千林落尽红兼紫祗剰岩松罨户青
　　题有真意轩【辛邜】
　　西峪幽深弗数至至斯佳趣得殊前爱循栈径忘行倦忽造山轩可憩便闾舎鳞依城郭外禾墉积圃场邉问予真意于何在不离【去声】民情是我田
　　题有真意轩【壬辰】
　　经年曽未到今日偶偷闲却对山林处原如昨近间衣凉天籁落屋润岭云还是饶真意视民每忆艰
　　有真意轩【癸巳】
　　有自无中生真乃假之对皆属意所为賔主宁当背轩曰有真意倒置义似晦寻思可别解空空室何碍于意尚不居岂知有真在而我即景吟是谓游物内
　　题有真意轩
　　乗闲防马欵岩扉真意都诠静者机涧水涤尘一帯绕云峯展画四隣围鹿知熟径寻常到鸟惜芳隂不忍飞笑我无能注周易于斯息虑究精防
　　有真意轩【甲午】
　　过雨山蹊湿弗尘又非作泞宛堪循到来忽已成隔防得居然值此辰云纵晦明宁是幻轩无刻画只惟淳欲知真意应何托时不忍忘曰爱民
　　有真意轩【乙未】
　　多时西峪弗经游山径行舆路不脩喜是林间恒见鹿幸游松下未鸣驺岩轩帘轴堪延望绳榻书翻輙小留黙防云何真意在一天风物总殷秋
　　有真意轩歌【丙申】
　　白家少傅乐府章曽云人心不可防是盖叹其鲜真意徒称心赤言如簧此轩谓之真意有实因山深蔽林薮山虽深而林虽蔽歩以至山容林态无不毕露从人取是即有真意而无所藏试问人情可能似此否
　　题有真意轩【己亥】
　　西峪岩谷中是为最初地文轩防山凹向名有真意本来无忙务耐可坐而憩循名欲责实相羊引深思真者妄之对意者心之使必其心乎理所发乃纯粹设匪克己功鲜弗为私蔽私蔽莫非妄求真实艰致岂如碧峯静无言无不备
　　题有真意轩【庚子】
　　今年西峪此初行萝径兰蹊歩觉生无尽有真同一意【万夀山阳有题曰无尽兹曰有真意盖无尽然后有真而有尽必致无真一而二二而一者也】喜新厌旧亦常情【至山庄十余日始来此一以无暇一以游渉新构诸景故次及乎斯】庭前树当夏隂张【去声】岩侧花过雨色荣人在屏南研之北成吟也觉粹而清
　　题有真意轩【壬寅】
　　万夀山轩曰无尽避暑庄轩曰有真方寸之心只一意有其无尽何无纷然而有真乃无尽设其有尽无真存一而二而二而一诚其意者思斯文
　　空翠书楼【癸未】
　　屋里通廊才数武虚中纳约有余思四山空翠庭前落恰是书楼卷幔时
　　空翠书楼
　　髙下随山势为楼在所宜两间亦称迥八牖恰堪披平挹林光秀全收峯态竒庭隂空翠落为忆浩然诗
　　空翠书楼【甲申】
　　一谷秋风衣凉飘飘空翠染山光浮来忽向庭隂落孟氏诗中得趣长
　　再题空翠书楼
　　书楼曽是不恒来来亦何甞坐久陪今日无端消半刻秋霖有意博吟裁迎襟飒爽掀帘入谋目溟蒙共牖开得句肩舆原即去于凡淹系底为哉
　　空翠书楼【乙酉】
　　西峪有佳趣一曲一改观书楼因迥为树杪纵目寛然不碍山翠浮空来座端生白盈虚窓凝黛犹逺峦足以兴静吟足以惬清欢何必学义公于斯覔心安
　　空翠书楼【丙戌】
　　两间亦可号书楼灌木层岩叶尚稠一晌登临得竒防落来翠影自空流
　　空翠书楼【丁亥】
　　屋里游廊曲转通坐来暖日尚和融蜃窓试一闲凭看始觉四山翠是空
　　空翠书楼【辛邜】
　　空林围四面翠影落中庭耐可恱心性谁能拟色形既虚无侈望惟寂有余听书卷原陈几所慙善取型
　　空翠书楼【壬辰】
　　书楼向空翠空翠额书楼最契静虚趣乃兼名实收曦间常欲闪风处又如流底事防红防寻思节报秋
　　空翠书楼口号【癸巳】
　　开处竒观一纳落来生翠四山披恰如楼阁空中住未可寻常物色之
　　空翠书楼【甲午】
　　重阁八窓空四邻叠巘通落来翠无尽望去景难穷岂是吟从事而将宗义公底因难着句心与境俱融
　　空翠书楼【丙申】
　　四山飞翠落虚空卷幔书楼黙对中莲影不花真是净义公结宇可能同
　　空翠书楼【乙亥】
　　书楼枕防嶫空翠旧为名大似栖空宇而饶纳翠情恰看收雨足满意向晴迎峦壑濯新靣徐听落瀑声
　　对画亭【癸未】
　　山陡溪艰水为亭跨上头是谁经意想亦尽得风流有雨方成瀑无风不作秋丹青虽入妙可许逐时投
　　对画亭【癸未】
　　一川飒沓落秋风四座清凉照碧空月户团圞直北望是谁写出广寒宫
　　对画亭【甲申】
　　月户团圞不借脩座中何异广寒游四山飞翠云垂脚一谷含凉树动头极目总无尘可对沃心惟有静为谋展来画帧伊谁笔王氏临平正晓秋【石渠寳笈有王蒙临平晓秋图】
　　对画亭口号
　　踈不嫌稀宻不遮玻瓈虚朗胜窓纱今朝朅尔逄秋雨画意从新换米家
　　对画亭【丙戌】
　　曰画画不若是亭亭鲜同真饶气与韵岂在緑和红涧落峯头雨窓含谷口风艺林多作者似此孰能工
　　对画亭口号【丁亥】
　　曲转云廊得小亭额题对画岂丹青便教摩诘披真迹未觉如斯悦性灵
　　对画亭【戊子】
　　画帧悬来有是乎气为神韵静为腴所赢赵【伯驹】李【成】倪【瓒】黄【公望】者春夏秋冬景各殊
　　对画亭口号【己丑】
　　拾级聊登更上层月窓虚处对崚嶒一声呦鹿来林下元四大家画岂能
　　对画亭【庚寅】
　　依旧窓开岞崿间对来画嶂是冬山林空峯瘦无防缀绘事赢他落笔艰
　　对画亭【辛夘】
　　虚亭置牖糊云母风月四时无尽藏岚霭峯峦常变幻可能如是笑倪黄
　　对画亭【壬辰】
　　暮霭朝岚无定态秋来夏去有恒期欲赢般礴儃儃者便丹青能尔为
　　对画亭【癸巳】
　　不问四家及六法爱看林态与峯迎人苍翠意无尽正是夏山如滴时
　　对画亭【甲午】
　　壁上圎窓纳景开夏山如滴眄崔嵬今朝讶合许浑句风满楼知雨欲来
　　对画亭【丙申】
　　回廊延歩入一牖纳嵚岑四季画情别谁能粉本临峯含霁景树意作秋音看取云闲处悠然惬我心
　　对画亭【己亥】
　　窓入千峯作画看较于画更备多端即如乍雨乍晴况李【成】马【逺】知他欲状难
　　对画亭口号【庚子】
　　去情底论得其神【此为画品最上乗】深入精防逈出尘读旧句全如读画对之讶是七旬人
　　对画亭【辛丑】
　　画者每为山水图择宜率置小亭孤此亭画里还画外对处艰成答语乎
</div>
    <div class="pagination">
<a href="钦定热河志_page117.html">上一页</a><span>...</span><a href="钦定热河志_page113.html">113</a><a href="钦定热河志_page114.html">114</a><a href="钦定热河志_page115.html">115</a><a href="钦定热河志_page116.html">116</a><a href="钦定热河志_page117.html">117</a><span class="current-page">118</span><a href="钦定热河志_page119.html">119</a><a href="钦定热河志_page120.html">120</a><a href="钦定热河志_page121.html">121</a><a href="钦定热河志_page122.html">122</a><a href="钦定热河志_page123.html">123</a><span>...</span><a href="钦定热河志_page119.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
