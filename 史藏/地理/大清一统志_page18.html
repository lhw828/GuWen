<!DOCTYPE html>
<html>
 <head>
  <meta charset="utf-8"/>
  <title>
   大清一统志 - 第 18 页/共 202 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   大清一统志 - 第 18 页/共 202 页
  </h1>
  <div class="content">
   【雾亦名暖泉】螺山寺泉【在玉田县西四十里流入采亭桥河】醴泉【在丰润县北水甚甘】灵泉井【在丰润县东北名胜志灵泉井水出腰带山南百余歩上有石屋窦深尺许泉注其中西为大岭山行旅所经也】龙泉井【在丰润县陈宫山南一石凿成泉水涌出每六月后即满且溢至冬乃止又曰溢泉水】神恵井【在丰润县南韩城镇一里许居民耕田得古甎井汲其水有药气病者祷饮之輙愈千里外争趋汲焉土人因筑药王庙于其地】
　　古迹徐无故城【在州西汉置水经注庚水迳徐无县故城东魏氏土地记右北平城东北一百十里有徐无城后周省入无终后唐始置遵化县辽史地理志遵化县本唐平州买马监也】俊靡故城【在州西北汉志东晋后废后汉书注俊靡故城在渔阳县北】平安城【在州西南五十里周围五里有平安城铺路出玉田县名胜志相传唐太宗征辽遘疾经此旋愈故名】徐太傅城【在州东北喜峯口名胜志喜峯口闗东北有小城相传明徐逹所筑嵗久弥坚逺望如碧玉悬崖陡耸人迹希邈】盐城【在州北顾祖禹方舆纪要唐守捉城也唐志出蓟州雄武军东北行百二十里至盐城守捉又东北渡滦河或以为即汉滑盐县恐误】无终故城【今玉田县治为汉无终县之东境隋为渔阳县地唐分置无终县于此旧唐书地理志武徳二年分渔阳置无终县贞观元年省干封二年于废无终县置无终万嵗通天二年改为玉田乐史太平寰宇记县在蓟州东南八十里　按汉置无终县在今蓟州此无终盖唐置】土垠故城【在丰润县东汉置北齐废后汉书耿弇传注土垠故城在今平州西南方舆纪要土垠废县在丰润县西北六十里县志南闗城在县东十里即土垠故城也】北平城【在玉田县界水经鲍邱水东迳右北平郡故城南魏氏土城记蓟城东北三百里有右北平城萧徳言括地志渔阳县东南七十里有北平城以燕山为板筑　按此秦所置北平郡之治也】开平城【在丰润县东南四十里与滦州接界】清州故城【在玉田县境蔡绦北征纪实本朝与辽人文移在両旁对境谓之报闗金人防辽我师于玉田县筑一州曰清州以对平州相与通使人之路】永济故城【在丰润县治金史地理志蓟州有永济县大定二十七年以永济务置未详何年废又领丰润县防和间置　按元县尹孙庆瑜丰润县记曰古蓟界曰永济务左控孤竹右接无终溟渤浮于前醴泉镇于后金大定间始改务为县大安初避东海郡侯讳更名曰丰闰地方数百里开创以来庚辰之嵗改县为闰州至元初并入玉田未周嵗邑人以丰闰实东西要冲去玉田辽逺诣省部陈理县得仍旧据此则丰闰即永济县所改元代又尝置闰州也金元志俱不及此盖阙畧多矣】故遵化卫【在州治南明洪武十年建又东胜右卫在遵化卫西忠义中卫在州治东南皆于永乐元年建今俱裁】丰闰署【元史兵志至元二十二年立丰闰署于大都路蓟州之丰闰县为户八百三十七为田三百四十九顷】故兴州左卫【在玉田县东南一百四十里又有故兴州前屯卫在丰润县西皆明永乐中自大宁界移于此已上诸卫并　本朝顺治九年裁】御林【在玉田县界郭造卿碣石丛谭金世宗大定二十年正月以玉田县行宫地偏林为御林大淀泺为长春淀有长春宫其殿曰芳明二十四年正月如长春宫春水二十六年正月如长春宫春水二十七年正月如长春宫春水其后章宗如春水改都南行宫为建春又改遂城行宫为光春而长春不书矣　按县志有偏林无长春淀偏林未详县境里数】种玊田【在玉田县北三十里相传即杨雍伯种玉处详见蓟州无终山】铁冶厰【在州东南六十里城小而坚元时置冶于沙坡峪明宣徳中移松棚峪正统三年复置厰于此万歴中罢】田畴宅【在玉田县东北徐无山】帛仲理丹灶【在玊田县无终山水经注无终山帛仲理合神丹处又于是山作金五千斤以救百姓县志帛仲理辽东海州人隠无终山有丹灶遗址】八角亭【在州治砌石为之明总兵戚继光所建圣祖有】
　　【御制八角亭诗】望马台【在丰润县西闫家铺县志唐太宗征髙丽屯兵于此南有神马黒色时饮于潭尉迟敬徳闻之筑台以望遂计得之至今黒马甸深潭犹在有石碑堕于水不可考台南有黒马寺去城三十五里】令公村【在丰润县西十五里相传宋杨业屯兵拒辽于此】谎粮坨【在丰润县西北十五里相传唐太宗征辽时所筑】
　　闗隘马兰闗【在州西北七十里有堡城在闗南十里张杰遵化县志闗外六十七里有牵马岭与此相为掎角方舆纪要马兰峪东为鮎鱼石闗又东为大安口明一统志马兰峪闗在遵化县北自是而东凡三十一闗口至大喜峯口其间差大者曰沙坡峪口曰罗文峪口曰松柟峪口曰龙井儿闗曰潘家口曰团亭寨四镇三闗志马兰峪闗砦二十五里东自石崖岭砦西至峨嵋砦延袤二百三十六里　本朝初专设副将一员守此雍正五年以】
　　【陵寝重地特设总兵官驻防】鮎鱼闗【在州西北五十里鳯凰山东十里马兰闗东第二闗口也下有
　　营在闗南五里今设把总圣祖有】
　　【御制鮎鱼闗诗】大安口闗【在州西北三十里鮎鱼闗东有下营在口南五里设把总戍守又东有冷觜头堡在州北二十五里沙坡峪堡山寨峪堡在州北二十里】千家峪口闗【在州北二十里罗文峪西又东有马蹄峪口天心砦堡白枣峪去州四十五里】罗文峪闗【在州北十八里山寨堡东马兰峪东第十四闗口也有堡其南有下营其北五十九里曰窟窿山又北七里曰神山岭又北十三里曰白马川又北十一里曰石夹口又有三道岭寨在罗文峪东　本朝康熙九年设官驻防今设把总】洪山口闗【在州北少东五十里白枣峪东有城其内即松棚营又东为西常峪口东常峪口接潘家口】潘家口闗【在州东北六十里洪山口东接迁安县界详见迁安】石门镇【在州西五十里水经注灅水东南过石门峡山髙崭絶壁立洞开俗谓之石门口方舆纪要石门镇在蓟州东六十里宋宣和五年辽萧干败宋兵于石门镇遂陷蓟州侵掠燕城为郭药师所败今为石门镇驿宣徳三年征乌朗罕自石门驿出喜峯口是也　乌朗罕旧作兀良哈今译改】松棚营【在州东北三十五里旧有都司驻守今设千总】三屯营【在州东六十里有城周四里明宣徳初设总兵于狮子峪天顺间筑城于忠义中卫三百户屯因名三屯营东南至迁安县治一百二十里　本朝设副将驻守】涧河营【在丰润县南海滨有把总驻守属玉田营】韩城堡【在丰润县南五十里金史玉田县有韩城堡】崖儿
　　口【在丰润县东北山下又县西有马家窝旧俱设巡司明洪武中裁】越支盐塲【在丰润县南一百里东接济民西北至斗沽接寳坻县芦台塲广袤二百四十里】遵化驿【在州治西门外明崇祯二年废　本朝复移置州治东知州掌之又石门驿在州东六十里明洪武中置本朝乾隆二年裁玉田县西闗旧有阳樊驿明嘉靖中置丰润县西南门外旧有义丰驿明洪武】
　　【中置嘉靖二年移置县东三十里今并裁废】
　　津梁梨河桥【在州南六十里元中统中建今河渐北徙桥亦就圯】五里桥【在州西三里】亮水桥【在玉田县东三十里两家店之东当双城河下流两岸陡削中多淤泥旧建木桥以渡　本朝顺治中改建石桥】丰台桥【在玉田县西南一百里桥东属丰润桥西属寳坻】还乡桥【在玉田县西还乡河上石拜政丰润县旧志　按传记宋徽宗北狩时经此石桥见河水西流忽动还乡之思因以命名人至今呼之是后因山水暴涨石桥冲壊故秋冬水涸束草搆木为桥春夏设舟以渡自昔辽东髙丽往来之要路也江万里宣政杂録徽宗北狩经蓟县梁鱼务务有还乡桥石少主命名人至今呼之梁鱼务即今梁家务在县西北二十五里有圣严寺元至正年修】鸦鸿桥【在丰润县西四十三里与玊田县接界还乡河至此与梨河合】采亭桥【在玉田县西二十里金学士杨绘建采亭其宇也】永济桥【在玉田县城东南四十里草桥屯邑人王诏修】
　　陵墓周燕昭王墓【在玉田县之无终山九州记古渔阳北无终山上有燕昭王塜今无考】唐姜将军墓【在丰润县唐山之麓县志将军仕唐清泰间镇榆闗砀石有县曰石城即今开平卫唐山麓有水曰唐溪北接浭阳南连沧海时有蛟龙为害触岸溃崖波涛汹涌居民苦之将军提剑斩蛟于溪上民以为神及殁葬于山岭民思其功建庙溪侧以时祭焉】辽太子墓【在州城东南十里有断碑剥蚀不能辨】韩昌墓【昌宇延夀辽大都督墓在玊田县之东南旁有丰碑髙二丈许字画剥蚀仅得其时代姓名官职】元莽喀岱墓【在州城西南十二里张七哥庄　莽喀岱旧作忙古歹今译改】防徳厚墓【元尚书墓在玉田县城东有碑】
　　祠庙龙王庙【在州之乌龙泉毎嵗春秋仲月上丁日致祭】雹神庙【在州之西闗每嵗端午日致祭】邹来学祠【一名邹公祠在州治西北祀明巡抚邹来学有李东阳邹公祠碑记畧　按州志载有戚继光祠郭造卿有总理戚公景忠山去思碑称移镇后父老相与肖像景忠山而祀之继光著绩蓟镇固宜为州人所尸祝苐祠在景忠山山去迁安最近今已详见永平志中故祠庙亦从两见之例附着于此】
　　寺观禅林寺【在州五峯山州志禅林寺古刹也相传有行脚僧诵经树下一虎绕而聴土人异之为结茅后乃建寺焉有大小碑七其一在殿角左苔藓班剥姚秦时重修寺碑也近寺古松夹径防翳不见日岩壑之美甲于境内寺前有龙潭金时寺僧龙胜奴呪龙处张县志禅林寺姚秦治中僧至道建称瑞云山云昌寺辽重熙中僧志纪重修更名禅林寺】延夀寺【在州西北十八里相传唐太宗夀辰幸兰若遣尉迟敬徳建为寺明洪武间修】慈应寺【在州西南夹山方舆路程考山有大青小青祈雨輙应　按大青小青当是龙神之号】福泉寺【在州西北四十里即汤泉寺唐贞观二年建明万歴五年戚继光修】镜寺【在州南磨台山后秦姚苌建初名寳塔寺后因池中有负镜出改今名】普应寺【在州辎重营去城三里寺内佛像元刘銮塑康熙五十二年僧持云重修】观音寺【在玉田县东八里独树庄相传建自唐时西南隅有酸枣一株大数十围枯而复荣歴久愈茂至今结实离离然】法寺【在丰润县治西唐显庆元年建金泰和五年元至大四年相继重修明初有古钟甚大自还乡河流下居民取之建楼悬于寺】翠峯寺【在丰润县北五十里水路村金贞祐初建冈峦环绕草木森然异禽之声笙簧杂奏中有二石柱雕八龙天将雨龙头晶晶有水珠居民遇嵗旱輙往占候】甘泉寺【在丰润县北二十里元至正中修建双峯壁立一水练横松桧森然卉丛幽秀亦胜槩也】沙岩寺【在丰润县西十五里县志寺唐时建徐昌祚燕山丛録中有十三级塔洪武中有云雾防塔三日遂失所在今遗址尚存】灵照寺【在丰润县东二十里唐为福兴院金承安中修】观鸡寺【在丰润县北陈宫山有金大安九年碑水经注观鸡水东有观鸡寺寺有大堂甚髙广可容千僧名胜志观鸡寺在县北四十里俗传峯顶有金鸡之瑞故名】夀峰寺【在丰润县南车轴山有无量阁一塔二宋崇熙间建】天宫寺【在丰润县城西南辽建名极乐县有塔十三级金天防中改今名　本朝康熙二十三年重修】梨花庵【在玉田县西北文龙山上本曰文龙庵以其地多梨花故亦名梨花庵】大悲阁【在州城中髙十寻榜曰防国仁王佛坛相传建自六朝元至大元年修】玉皇阁【在丰润县南闗外燕山丛録阁中石塔建自元时塔有六角每角有石龙一成化中其东南角龙乗雨飞去今缺焉】
　　名宦五代窦逊【燕山人为玊田令子爱百姓若父母之慈子】元阳徳润【雍伯遗裔建元四年为玊田令又知丰润政成人理所在皆有恩泽】明邹来学【字时敏湖广麻城人宣徳癸丑进士起家户曹歴通政英宗北狩来学以佥都御史巡抚蓟门时人心皇皇来学广斥堠谨烽燧储财用举将材守要害精兵械畿辅頼为长城】阎本【字宗元陜西进士歴佥都御史抚蓟门修丰润玉田诸城池通蓟浮桥悉以其余赀缮构为政严明墨吏闻风觧绶以谗称疾致仕后起为司农】李信【临汾人永乐中知遵化县至宣徳中阅二十七年毎奏最当迁民遮道乞留诏加秩还任】耿如【馆陶人天启中为遵化兵备道副使巡抚刘诏悬魏忠贤画像于行署率文武将吏五拜三叩首如杞半揖而出忠贤令诏劾之逮下诏狱坐赃六千有竒论死邑人李素诣阙请代并罹杖崇祯初复官】何天球【广东人崇祯初以永平推官理遵化军饷城破与知县徐泽俱死赠光禄少卿泽光禄丞】武起潜【进贤人崇祯初为武清知县有声调繁遵化坐事被劾解官候代城破死之】
　　本朝罗景泐【泰和人为丰润知县滨海灶户例以布输邉地既入官征收如故景泐请于上官均入地粮凡征索无偿者景泐悉免之】王梦麟【平越人康熙中为丰润知县亷明耿介卒于官家人启其槖不满四金闻者叹之】陈恭锡【晋安人康熙中知丰润县防民饥赈贷有方查革里胥浮冐之弊邑河淤塞捐赀疏濬三十余里民頼其利】
　　人物汉徐乐【燕郡无终人尝上书言时事武帝召见曰公安在何相见之晚也拜郎中】田畴【字子春无终人时董卓迁帝长安防盗縦横道里梗絶畴为幽州牧刘虞奉使縁塞循间径至行在诏拜骑都尉畴固辞归报而虞已为公孙瓒所害畴谒祭痛哭为瓒所拘卒不屈畴归入徐无山中躬耕养父母从之者五千余家遂申约束制婚姻举学校众皆服从威震北邉常忿乌丸昔多杀其郡冠盖欲讨之而未能适魏太祖欲征乌丸遣使聘畴畴趣治严请为向导太祖用其策大败乌丸论功封亭邑五百户坚让再三不受曰岂可卖卢龙之塞以易赏禄防乃拜议郎】晋阳骛【无终人父耽仕慕容氏官至彞校尉骛器识沉逺始为平州别驾屡献安时强国之策后以太尉致仕】阳裕【字仕伦无终人少孤宗族无能识者惟叔耽竒之刺史和演辟为主簿王浚领州转治中从事忌而不能任石勒既尅蓟城问枣嵩以幽州人士嵩曰北平阳裕干世之才勒方欲任之裕防服潜遁时鲜卑单于眷为晋骠骑大将军辽西公雅好人物虚心延裕裕乃应之拜郎中令中军将军处上卿位歴事段氏五主甚见尊重至辽与皝相攻裕諌而不聴出为燕郡太守】北魏阳尼【无终人博通典籍仕魏为幽州中正孝义时令诸州中正各举所知尼与齐州大中正房千秋各举其子帝曰昔有一祁名垂往史令有二奚当闻来牒从孙固字敬安性倜傥有才为侍御史多所劾奏宣帝广访得失固上谠言又以外戚擅权王畿人庻劳敝益甚乃作南北二都赋称恒代田渔声乐侈靡之事节以中州礼义以为讽諌承庆亦尼之从孙为太学博士撰字统二十卷】齐阳休之【字子烈固长子儁爽有风概好学能文时人有能赋能诗阳休之之语仕魏庄帝迁太尉记室防军同修国史武定二年除中书侍郎时魏收为散骑常侍兼领侍郎与休之防掌诏命时称得人入齐歴官至尚书右仆射文集四十卷又撰幽州人物志行于世】隋荣毗【无终人自少刚鲠有量仕隋为殿内监时华隂多盗杨素荐毗为华州刺史素田宅多在华隂左右放纵毗以法绳之无所寛贷后为侍郎正色立朝百僚惮之兄建绪性亮直有学识仕周为载师下大夫仪同三司及平齐留镇邺城与文帝有旧留为丞相加位开府拜息州刺史后兼始洪二州刺史所至着能名著齐纪三十卷】辽韩知古【玉田县人善谋有识量太祖召见与语贤之命参谋议信任甚笃时仪法疏濶知古援据故典参酌国俗使国人易知而易行累迁中书令为佐命功臣之一】耶律隆运【韩知古孙本名徳让统和中赐姓名重厚有智畧明治体侍景宗以谨饬闻代父匡嗣为上京留守甚有声寻复代父守南京击败宋兵于髙梁河累迁南院枢宻使与耶律斜轸同受顾命立梁王为帝总宿卫事封楚国公累拜大丞相封晋王卒諡文忠弟徳威性刚介善驰射累迁权西南招讨使统和初党项防邉一战却之后与耶律善补败宋将杨继业加开府仪同三司政事门下平章事从子制心开泰中拜上京留守封漆水郡王以皇后外弟恩遇日隆毎内宴欢洽輙避之皇后不悦曰汝不乐耶制心对曰宠贵鲜能长保以是为忧耳一日沐浴更衣而逝追封陈王】金傅霖【玉田人第进士累官至义军节度副使行部临潢遇敌战死子辅之善承先志以忠厚节义世其家文史艺业尤极精彻居常痛父殁于国事力学登进士授职荥阳令时防古兵自闗陜集河洛期取汴京兵既压境辅之以一邑令力不能支遂抗节不屈而死】元莽喀岱【防古人始家于遵化元世祖时官至右丞相守正不阿入名臣传今郡中张氏即其子姓】张拾【遵化人防孤力作养母元末名戍籍毎晨起拜母而后赴伍暮归亦如之母病目旦夕吁天卧氷上几一月母目复明明洪武中有诏旌之蠲其役】王寂【玉田人父础官至河南归徳府判官寂第进士官中都路都运使文学政事为时所称卒諡文肃所着有北迁录拙轩集】明刘本【玉田人洪武中进士由行人歴任陜西左布政使所在俱有恵政为人亷明刚介以直获罪降交阯防政莅事十余年与讨黎季犛陈季扩简定之功陞山东按察使尤擅诗词有云泉集行世子子忠登壬戌进士官至陜西防政】石大用【丰济屯人正统八年以贡生入成均时祭酒李时勉触太监王振诬以他事俾荷重校太学门将毙大用昌言约六馆诸生救之无一应者乃独抗疏论之帝并释焉时人竞髙其义无不知有石生者是秋膺乡荐仕至户部主事祀乡贤】贾应元【字仁甫遵化人嘉靖壬戌进士授工部营缮司主事歴陞山西副使备兵阳和凡诘戎理饷开市收贡悉心综核邉境畏服迁右佥都御史巡抚大同云中条陈八事俱报可时镇属官商运饷受累多毙狱中应元悉请蠲除之全活甚众入为兵部侍郎恊理戎政云中士民立祠祀焉年七十有七卒于家赠兵部尚书崇祀乡贤】王楣【遵化人嘉靖乙丑进士歴任鳯翔府知府简静端方慎取予将考满以病卒于官及榇还别无长物惟图书数卷而已崇祀乡贤】汪逢渊【遵化人天启辛酉举人少孤事母至孝后为国子助教迁工部主事忤当事左迁河东运判崇祯十五年陞寕海知州未几冦至逢渊防绅士力守卒以身殉后祀寜海名宦同县时方罡天启甲子举人歴官邠州道副使方入觐领敕书适流防陷京不屈而死张一经尚书守直孙邑廪生以祖廕授官户部员外郎己巳城陷死之张人龙崇祯元年恩贡任河南寳丰县知县流防破城不屈而死张光祖任蓟州营守备崇祯壬午以身殉城　本朝乾隆四十一年并】
　　【赐諡节愍】曹廷元【遵化诸生早失母事父至孝父病昼夜侍汤药祷天愿以身代比卒勺水不入口者五日哀毁骨立复结庐墓侧朝夕哭奠三年如一日坟前草木未春而青人咸以为孝感之征云】本朝李兴元【字若始遵化人官云南按察使吴三桂之变胁授伪职不从拘之防化府六年不屈遇害子防秀竒秀皆从死赠太常郷廕子萃秀入监】李昌汴【字子遴丰润人顺治初官兴县知县姜瓖叛昌汴抗节不屈骂贼死赠按察司佥事】曹云望【丰润贡生父官代州值姜瓖乱云望率壮勇冒矢石佐父拒守父母卒皆庐墓三年不乐仕进尝出赀代人完逋赋其人感激愿纳女为妾却弗受建书舍十数间以教生徒从学者云集】贾光前【遵化人兵部尚书应元孙巡抚维钥子孝义着闻顺治初诏求维钥后遂以布衣引】
　　【见赐四品服俸复其田宅】聂时秀【丰润人偕兄时彦随父任任鸡泽训导父卒于官扶榇归舟次漳河遇冦执时秀兄弟索财不得欲剖其棺时秀哀求不获乃奋臂大呼曰茍暴父尸何以生为遂骂贼赴水死贼怒复欲杀时彦子防元方十嵗延颈迎刅曰我可杀乞留父命贼义而释之乃得归】
　　【而完葬焉】
　　列女明徐来仪妻卢氏【遵化人来仪为诸生嘉靖三十六年有冦警来仪手杀数贼后被执卢骂不辍遂俱遇害】李氏女【玉田李淮女正徳七年流贼入境女年十七被执至山中欲汚之不从支解而死】胡海妻王氏【丰润人海为兴州前屯卫千户病殁王少无子父母欲夺其志泣曰茍事二姓宁从夫于地下遂自缢死】
　　本朝李竒秀妻田氏【遵化人竒秀按察使李兴元次子康熙十二年兴元殉节于滇竒秀并遇害氏闻凶问恸哭不食死乾隆十年旌表同里李悬妻刘氏夫亡家赤贫赁子佣工以葬舅姑节操最苦又汪基妻蒋氏夫亡絶粒欲以身殉姑谕大义乃齧指出血涂夫木主明志又尝割股和羮以愈姑疾又王之玺妻戴氏王敬止妻李氏金守礼妻张氏张斗耀妻王氏萧汉相妻张氏梅元璋妻李氏裴自荣妻詹氏谢陞妻窦氏王易相妻李氏髙应宿妻刘氏戴尔汉妻王氏白尚淳妻翟氏刘瑞妻黄氏刘淳妻赵氏孔文琦妻张氏李之彦妻李氏欧阳沁妻邢氏陆成先妻张氏刘万银妻范氏赵明玉妻杨氏梁志仁妻防氏李徳华妻韩氏丁三乐妻刘氏梁之柱妻李氏许勲妻李氏邓起妻张氏杨文焕妻赵氏王进儒妻袁氏张竒珍妻屈氏王文妻程氏陆妻侯氏徐士俊妻杨氏鲁宗礼妻吴氏李宏勲妻李氏王朝士妻马氏李熹妻张氏侯耀宗妻邉氏李维斌妻刘氏陈雅言妻张氏李汝琏妻王氏皆夫亡守节或育子成立或孝养舅姑乾隆元年以来　旌表】静维精妻陈氏【玉田人又任显逹妻陈氏邓文妻张氏王大用妻范氏袁志逹妻张氏袁乐天妻段氏时天保妻髙氏李成玉妻吉氏王国柱妻李氏吴纯一妻王氏张信臣妻贾氏田可逹妻朱氏田君宠妻黄氏桑汝霖妻张氏安尔坪妻何氏韩秀安妻王氏王有富妻张氏荆自立妻张氏江岚妻陈氏傅秀生妻王氏张昉妻王氏王来妻张氏刘成谟妻桑氏胡九思妻王氏髙广义妻孙氏髙之焕妻张氏李得公妻曹氏黄敬友妻孙氏朱春光妻范氏张芳妻蒋氏朱暄妻杨氏侯运隆妻刘氏赏齐斌妻章氏王有志妻刘氏吴朝士妻吴氏吉有成妻张氏王文焕妻范氏朱可成妻朱氏周鸣岐妻王氏陈子文妻刘氏韩通妻王氏胡大化妻黄氏张自富妻马氏李尔灏妻张氏刘慎徳妻曹氏江一龙妻郑氏吉有功妻髙氏赵九思妻张氏李防妻吴氏周奎妻丁氏崔徳润妻窦氏李林珪妻毕氏杨彦初妻髙氏马越妻李氏王永年妻孙氏张应妻赵氏詹徳溶妻袁氏张希龄妻刘氏毕温妻孟氏皆夫亡守节乾隆元年以来　旌表】谷砳聘妻金氏【丰润县人年十五许字未嫁闻夫殁哭誓往吊遂留守防旋自缢柩前乾隆九年　旌表又董陛陞妻佟氏韩钊妻孙氏曹鐄妻谈氏王治泰妻谷氏董沆妻张氏张毓文妻梁氏王家瑄妻赵氏梁树妻窦氏梁统妻王氏吴继贤妻魏氏谢昆妻蒋氏董岱妻冯氏赵廷灿妻李氏董蕙妻张氏王振纲妻石氏林继祖妻郑氏郑锜妻谷氏周徳昌妻郝氏俞大智妻张氏韩苏妻谷氏张汝璠妻岳氏曹錤继妻谈氏陈时继妻杨氏曹锽继妻谷氏曹志彬妻陈氏唐夀恺妻李氏陈王廷妻邉氏谷彭春妻刘氏陈寳妻谷氏周郁文妻王氏李注妻冯氏郑之相妻何氏鲁喆生妻顾氏鲁克顺妻罗氏董辂妻王氏钱遇祥妻何氏谷均妻钱氏吴克昭妻王氏常大勲妻韩氏曹鑛侧室薛氏箫鹏妻孙氏邵明善妻张氏董尚宾妻孙氏王养基妻髙氏孙贤鋐妻钱氏王朝佑妻汪氏郑鹤年妻董氏于自发妻霍氏董国玮妻陈氏皆夫亡守节乾隆元年以来　旌表】
　　仙释晋龙胜奴【姚秦时居禅林寺寺前潭水一泓时有毒龙出没人相戒莫敢往来时龙胜奴年十四为寺沙弥輙有慧行于潭前石上趺坐经宿龙旋绕久之乃去缁素皈依者殆六百人】元晖公上人【清安人年十二为僧八十六嵗而化澂明湛定视儒释为一家元世祖时号圆明通悟大师居禅林寺寂后太保刘秉忠为立石】明李素元【遵化人为州之道防司有法术成化中冬旱祈雪于昭应宫立应赐法衣帑金卒后人犹谓时时见之】酒道人【不言姓名酷嗜酒嘉靖时寓玉田之城隍庙闻蛙声聒人道人取瓦书符置池内声遂息至今无闻焉有母病者来求符值道人方啖犬肉即以其汁画符其人疑之弃河侧羣蛙皆仰死既而复取归羣蛙复生庙中夜无烛道人取绵蘸防油置壁上燃之数日不防去之日化锡壶为银易酒食饷庙众遂失所在后于席下得余银盖所留以酧之者】
　　土产胡桃【州志有玲珑一种】沙米【旧志出丰润蓬蒿结实沙滩所生】防【县志出丰润有一本重至□许者最佳】盐【旧志出丰润有晒盐火盐二种】黄国鱼【丰润志春氷始泮防乡河有小鱼大不及半寸名黄国鱼骨软肉细其味絶佳至夏则差减矣】鲻鱼【出丰润见丰润新志】
　　钦定大清一统志卷二十九
&lt;史部,地理类,总志之属,大清一统志&gt;
&lt;史部,地理类,总志之属,大清一统志,易州图&gt;
&lt;史部,地理类,总志之属,大清一统志,易州图&gt;
&lt;史部,地理类,总志之属,大清一统志,易州表&gt;
　　钦定四库全书
　　钦定大清一统志卷三十
　　易州【在　京师西南二百二十里东西距二百八十里南北距一百八十里东至顺天府涿州界七十里西至山西灵邱县界二百十里南至保定府安肃县界五十里北至顺天府房山县界一百三十里东南至保定府定兴县界三十五里西南至保定府满城县界九十里东北至顺天府房山县界七十里西北至宣化府蔚州治三百里本州境东西距一百四十里南北距一百五十五里东至涞水县界二十里西至广昌县界一百二十里南至保定府安肃县界五十里北至涞水县界六十里东南至保定府定兴县界三十五里西南至保定府满城县界九十里东北至涞水县界二十里西北至宣化府蔚州界一百里】
　　分野天文尾分野析木之次【乐史太平寰宇记易州星分野尾宿一度】建置沿革禹贡冀州之域周为幽幷二州之界战国属燕秦为上谷郡地汉置故安县属涿郡后汉因之魏改涿郡为范阳郡县属焉晋属范阳国后改曰固安后魏仍属范阳郡北齐天保七年废隋开皇元年自遂城移南营州及昌黎郡于此改曰易州十六年始置易县为州治大业初改上谷郡唐武德四年复曰易州天寳元年复曰上谷郡乾元元年复曰易州属河北道五代晋开运二年入辽周显德六年収复宋揣拱二年复入辽置高阳军宣和四年归宋赐名武遂郡金属中都路元初省易县入州太宗十一年割属顺天府至元三年复置易县仍为州治十年属大都路二十三年还属保定路明初省县入州属保定府
　　本朝雍正十一年升为直隶州领县二
　　涞水县【在州东北四十里东西距三十八里南北距六十八里东至顺天府涿州界十八里西至本州界二十里南至保定府定兴县界十八里北至顺天府房山县界五十里东南至保定府新城县界二十里西南至本州治四十里东北至房山县界二十里西北至宣化府蔚州界三百里汉置遒县属涿郡后汉因之晋曰遒县属范阳国后魏属范阳郡周大象二年省入涿县隋开皇初改范阳为遒更置范阳县于此六年改曰固安八年废十年又于此置永阳县十八年始改曰涞水属上谷郡唐属易州五代因之宋太平兴国六年省入易县辽复置金元明因之　本朝初与州俱属保定府雍正十一年专属易州】广昌县【在州西一百八十里东西距一百十里南北距一百二十里东至州界六十里西至山西大同府灵邱县界五十里南至保定府唐县界六十里北至宣化府蔚州界六十里东南至唐县治一百四十里西南至正定府阜平县治二百里东北至宣化府保安州治二百八十里西北至蔚州治一百三十里汉置广昌县属代郡后汉改属中山国晋仍属代郡后废后魏时为灵邱县地后周复置广昌县隋仁寿初改曰飞狐属上谷郡隋末废唐武徳六年复置属蔚州辽金元皆因之明洪武初复改曰广昌仍属蔚州　本朝初属山西大同府雍正十一年改属易州】
　　形势东环拒马西跨紫荆南襟易水北抵洪崖万山拱卫千里盘旋实乾坤聚秀之区阴阳和会之所【州志】
　　风俗士敦简畧不事浮华民风质朴专力农桑【通志】城池易州城【周九里有竒东西二门旧为土城明隆庆万厯间相继甃砖　本朝顺治中修乾隆二十二年重修】涞水县城【周三里有奇门三明永乐中筑　本朝乾隆四年二十六年先后重修】广昌县城【周三里有奇门二濠广一丈明洪武三年筑　本朝康熙二十四年重修】
　　学校易州学【在州治东南元至正中建入学额数十八名】涞水县学【在县治西元至元初建入学额数八名】广昌县学【在县治东元建入学额数十名】棠荫书院【在州学西　本朝雍正五年州牧彭人瑛建按州旧有五花书院源泉书院凌云书院乾隆十三年后州牧周元理黄可润相继重修又涞水县有涞阳书院各州县并有义学】
　　户口【原额人丁五万三千九百四十七又滋生丁一千一百五十四】
　　田赋【田地四千七百三十一顷六十五亩零额征地丁银二万三千七百二十五两六钱三分零米豆二千一百六十三石四斗零谷一十石四斗四升零】
　　山川
　　永宁山【即泰宁山在州西五十里乾隆元年八月以】
　　【世宗宪皇帝陵寝所在敇封为永宁山山势自太行来巍峩耸防脉秀力丰峻岭崇山逺拱于外灵岩罩岫环卫其间前则白涧河旋绕而清沙滋诸水会之后则拒马河潆流而胡良琉璃大峪诸水会之信天造吉壤亿万世灵长之兆也】柳山【在州东十里又东五里有翠屏山山半石窟有日照泉虽旱不涸】荆轲山【在州西五里相传为荆轲葬衣冠防其説传防不足信明万厯间御史熊文熙题曰燕义士荆轲之故里　本朝乾隆十一年】
　　【圣驾经临　　　御制有荆轲山诗】万仞山【在州西九十里紫荆关南五里许高峻壁立又屏山在关城北夹河环翠如屏障然又对敌山在关东北石港口两山对峙峯峦相匹又九泉山在关东白马湾口其上有八寳】茶山【在州西九十里紫荆关西城石门外】芙蓉山【在州西岩九十里紫荆关西北一里】铁贯山【在州西九十里紫荆关西门口相近又有水积山】五峯山【在州西紫荆关西五里许相近又有天盆山】峩山【在州西百里诸峯森列故名】駮
　　牛山【在州西隋书地理志易县有駮牛山司马彪郡国志云山色黒白斑駮其形似牛故名易水出其东旧志在州西一百里】圣女山【在州北五里许俗名觉山下有圣女泉】白马山【在州北郦道元水经注浑塘沟水出道县西白马山乐史太平寰宇记在易县北八十里郡国志云周时人多学道于白马山天寳六年勅改为燕丹山】大嵬山【在州北三十里绵亘千里高挿云霄乃州镇也相近有洪崖山高万仞山巅恒有积雪有水东流又北二里有丹霞洞相传张果炼丹于此□灶尚存】龙山【在州西南史记正义邢子励赵记曰龙山四麓各有一穴】孔山【在州西南水经注易水东经孔山北山下有钟乳穴穴出佳乳采者煹火寻路入穴里许渡一水于中众穴奇分令出入者疑迷不知所趋毎于疑路必有厯记返者乃寻孔以自达上又有大孔豁达洞开故以孔山为名李吉甫元和郡县志在易县西南四十五里畿辅通志山有黄伯阳洞深里许中有二水东西相隔丈许其南为月明洞北为屯军山明成祖尝屯军于山上】郎山【在州西南水经注代之易水出代郡广昌县东南郎山东北燕王仙台东台有三峯甚为崇峻腾云冠峯高霞翼岭岫壑冲深含烟罩雾耆旧言燕昭王求仙处其东谓之石虎冈中山间王之窆也采涿郡山石以树坟茔陵隧碑兽并出此山山有所遗二石虎后人因以名又徐水东北迳郎山南山岑竞举若防鸟翅立石崭岩亦如剑杪极地险之崇峭汉武之世戾太子以巫蛊出奔其子逺遁斯山故世有郎山之名隋书地理志永乐县有郎山太平寰宇记在易县西南四十里旧志在州西南九十里】樊馆山【在州西南七里俗传为樊于期授首处又名血山今有村】峨睂山【在州西南一百里一云齐睂山】五回山【在州西南与满城县接界水经注徐水出广昌县东南大岭下世谓之广昌岭岭高四十余里二十里中委折五回方得达其上岭故岭有五之名下望层山咸若蚁蛭实兼孤山之称亦峻嵊也太平寰宇记在易县西九十里旧志五回山在州西南一百二十里亦曰五回岭俗又讹为五虎岭其相接者曰狼牙峪】马头山【在州西北即古穷独山也水经注濡水出故安县西北穷独山旧志马头山在州西北三十里其巅有寨又峩磨山在州西北五十里有崖南俯俗名白脸山】长堤山【在涞水县西十里高耸突峙可以眺逺又石龟山在县西二十里山巅有石其状如龟内有岩可容千人下有龙湫山左一洞深不可测相传外狭内寛有路可通广昌】云溪山【在涞水县北三里许山形奇秀白云常栖其上又有亭山在县北三十里以山形亭亭特立而名】墙山【在涞水县北三十里形如峭壁故名】金山【在涞水县北四十里山势耸峻矗起羣峯有一岭名朝阳其色如金一名金丝山昔人尝结寨于此俗呼人安寨】传房水山【在涞水县北四十里又西为竹子纒山地多丛竹因名】龙湾山【在涞水县北五十里高峯卓立俗名铁裹寨山下有铁鎻崖崖下有龙潭水分为二流一入涞水一入涿州界又天堂山在县　北六十里山势峻爽俗呼天堂寨】武山【在涞水县西北九里山下平坦可以用武或曰四山周围如列剑防故名】檀山【在涞水县西北水经注檀山水出遒县西北檀山旧志檀山在县西北三十里与白杨岭相连濡水迳其下峯峦秀丽中多檀木又乐平山在县西北十七里即檀山之支峯也】紫凉山【在涞水县西北三十里高百余丈山深谷空树木防翳凉风逼人山之西冇马龙山】釜山【在涞水县西北三十里形如覆釜山腰有龙潭深不可测遇旱祷雨即应相近曰龙宫山中有石洞出泉滙而不流】水峪山【在涞水县西北三十五里半崖有氿泉】龙安山【在涞水县西北四十五里山高溪深人迹罕至世以为神龙所居之地】偏竹山【在涞水县西北水峪山之西】孤山【在广昌县东二十五里平地突起】香山【在广昌县西少南十里上有古寺松柏葱欝】白石山【在广昌县南二十五里山峯嶙峋秀如翠屏上有云台朝阳洞云出必雨】神仙山【在广昌县南一百十里高四十里亦名尖山】聚云山【在广昌县北十三里云聚即雨】牛心山【在广昌县东南五里】旗山【在广昌县西南三里有七峯亦名七山高五里巨马水出焉】登梯山【在广昌县西南三十里内有古刹石磴木栈登陟如梯上有幽林瀑布为县之胜】野狐山【在广昌县东北十里山多狐常夜鸣】黄土岭【在州西南九十里路达广昌县有城旧设兵防御】紫荆岭【在州西八十里峯峦环列岭上即紫荆关路达山西大同旧志关东有柏梯连泉大寒八砦唐朝退鱼佛儿诸岭关北又有耽迟鞍头笛儿骆驼诸岭关南又有接天岭关西又有薄儿岭参差相接真天设之险也】白杨岭【在州西北水经注白杨水出遒县西山白杨岭下旧志岭在州西北四十里路通蔚州岭多白杨树故名俗讹为白羊】竒峯岭【在州西北四十里有奇峯口口外乌龙金水诸沟冲要处也】官座岭【在州西北五十里四山环拱一径而入俨若官座旧有官座廵司又西五里为官座口皆戌守处也】大黉岭【在涞水县水经注涞水北迳小黉东又东迳大黉南盖霍原敎授处也太平寰宇记大黉岭在易州北一百九十里】铁岭【在广昌县东三十里石状如铁其下为浮图峪详见闗隘】驿马岭【在广昌县西四十里】黑石岭【在广昌县北六十里与蔚州接界石多黒色】挿箭岭【在广昌县东南三十里相传宋将杨延朗挿箭其上亦曰挿箭峪明嘉靖三十年俺答入大同趋紫荆攻挿箭浮图等峪即此又县南四十里有祭刀岭相传为杨延昭祭刀处】星月岩【在州西六十里顶有二穴弯者如月圆者如星】狮子岩【在广昌县东北二十里岭上有天生石狮亦名狮子峪】雕窠崖【在广昌县西六十里有洞产铁旧设银山冶】送荆陉【在州西南水经注雹水又东歴送荆陉北旧耆云燕丹饯荆轲于此故名太平寰宇记在川西南三十里】乳水洞【在川西七十里寛四丈许有石槽十二畿辅通志毎嵗正月十六日自西至东乡民循次而占某月旱则某槽无水某月雨则某槽有水多奇中】易水【在州南源出州西东流入保定府定兴县界亦名中易水周礼职方氏并州其浸涞易战国策苏秦曰燕南有滹沱易水汉书地理志故安县□乡易水所出东至范阳入濡水经注易水出故安西山寛中谷东迳五大夫城南又东左与子庄溪水合又右防女思谷水又东届関门城西南与矾石山水合又东厯燕之长城又东迳渐离城南又东迳武阳南兼武水之称左得濡水支津世又谓为故安河又东出范阳与濡水合元和郡县志易州因州南三十里易水为名　按太平寰宇记易水有三濡水为北易雹水为南易此为中易以在濡雹之中也】南易水【在州南六十里源出州西南东流入保定府安肃县后汉书郡国志故安雹水出水经注代之易水出代郡广昌县东南郎山东北石虎冈东　其水东流有毖水南会浑波同注俗谓之为雹河后汉世祖令耿况击故安西山贼吴耐蠡符雹上十余营皆破之即是水也又东迳西故安城南即□郷城也厯送荆陉北又东屈迳长城西又东流过武遂县南班固阚骃之徒咸以斯水谓之南易】濡水【在州北即北易水也东南入定兴县界汉书地理志故安县濡水亦至范阳入涞水经注濡水出故安县西北穷独山南谷东流与源泉水合又东南迳樊于期馆西又东南迳荆轲馆北又东迳武阳城西北旧堨支流南入城迳相支西故渎南出屈而东转又分为二渎一水东注金台陂一水迳故安城西侧城南注易水濡水自堰又东迳紫池堡西屈而北流有浑塘沟水注之又东至塞口古累石堰水处也濡水旧支分南入城东大陂今无水濡水又东得白杨水口东合檀山水又东南流于容城县西北大利亭东南合易水而注拒马水太平寰宇记北易水一名安国河旧志在州北三十里源出州西北会数水入定兴县界为沙河即古濡水也　按广舆记谓濡水出州北穷独山一名圣女水后又名之曰安国河实为三易上源之一濡应读如字与永平之濡音乃官反者无涉旧志误加牵合不知北方称濡水者不一如涿郡之濡则説文所谓出安东入漆涑者是也河间之濡则左传所谓出高阳者是也并易州之濡数之是在真隶境内者已有三源盖取濡润为义故多防以此名耳】浑塘沟水【在州北水经注浑塘沟水出遒县西白马山南溪中东南流入濡水】子庄溪水【在州西南水经注子庄溪水北出子荘关南流迳五公城西屈迳其城南东南入于易水旧志在州西南六十里有水自紫荆关南流入白涧即此】女思谷水【在州西南水经注女思谷水出西南女思涧东北流注于易谓之三防口又矾石山水源出广昌县之矾石山东流迳覆釜山下东注易水旧志在州西南五十里其东为矾石水】徐水【在州西南八十里东流入保定府满城县界水经注徐水出广昌县东南大岭下三原奇发齐防一涧东流北转迳东山下又北流西屈迳南岩下又随山南转迳东崖下又屈东北迳郎山又屈迳其山南又迳北平县界歴石门中又东南出山迳其城中明统志雷溪在易州西南发源五回岭即徐河上流也滩石湍急声闻数里若雷鸣然金秦和中赐名】涞水【一名拒马河源出广昌县南东流转南迳涞水县东又南入保定府定兴县界汉书地理志广昌县涞水东南至容城入河过郡三行五百里并州浸水经注拒马河出代郡广昌县涞山东过道县北即涞水也有二源俱发涞山东迳广昌县故城南又东北迳西射鱼城东南又迳东射鱼城南又屈迳其城东又迳三女亭西又迳楼亭北左属白涧溪又东北桑谷水注之又北迳小黉东又东迳大黉南又东北歴紫石溪口与紫水合又东南迳榆城南又屈迳其城东又南迳藏刀山下又东迳徐城北桃水出焉又东督亢沟出焉一水东南流即督亢沟一水西南出即涞之故渎于遒县北埀重源再发结为长潭潭广百步许长数百步左右翼帯涓流控引其水自成渊渚长川漫下十一里许东南流迳道县故城东谓之拒马河亦曰渠水又东南迳范阳县故城北元和郡县志涞水在涞水县东北二里广昌县志拒马河在县南半里源出七山下少东与涞水合流涞水在县东一里源出北崖古塔下通拒马河经紫荆关流入涞水县界一源发于関内东南亦名涞水泉从墙下水口流于涞水畿辅通志拒马河即涞水也在涞水县东三里自顺天府房山县分流南入县界至定兴入白沟河　按涞水现有二源以诸志考之其出县东泰山庙前古塔下者为涞水出县南七山坡下者为拒马河二水合流于城东稍南之泉坊村由是拒马涞水互受通称矣至拒马一作巨马然州志谓以晋刘琨守此拒石勒得名则作拒为长又按州境诸水拒马最为寛深春冬不涸毎遇】
　　【皇　上防谓泰陵銮舆经此屡有】
　　【御制诗】督亢沟水【在涞水县北水经注督亢沟水上承涞水于涞谷引之则长津委注遏之则微川辍流东南流迳遒县北又东迳涿县旧志今有稲子沟在县东十五里即拒马河分流入新城县界曰马村河又有清水在县西北三十里东南流至县北入拒马河】桃水【在涞水县北东流入涿州界水经注桃水首受涞水于徐城东南良乡西分洹水世谓之南渉沟东迳逎县北又东迳涿县故城下】白涧水【在涞水县西北水经注涞水迳楼亭北左属白涧溪水有二源合注一川川石皓然望同积雪故名其水又东北流谓之石槽水防流地下溢则通津委注谓之白涧口】紫石溪水【在涞水县西北水经注紫石溪水出圣人城北大亘下东南流左会垒砢溪水水出东北西南流注紫石溪水紫石溪水又迳圣人城东又东南右会檐车水水出檐车硎东南流迳圣人城东南注紫石水又南注于涞水】五里河【在州东五里源出州北梁村南流至定兴县界合源泉氷入易水】安河【在州西北即源泉水水经注濡水东流与源泉水合水发此溪西北注濡水旧志出白杨岭下由西转东而南入易水乾隆二十六年奉】
　　【防防濬建石坝石闸各三自源泉起处开渠道千余丈导流东注由山厰城以达防城河西南流出水闸
　　归北易水溉田甚广工峻赐名安河有】
　　【御制诗纪事其旁建亭馆数楹二十八年以后皇上经临驻跸屡有题咏】逎栏河【在涞水县西十五里源出乐平山麓至定兴入沙河　按水经注檀山水出逎】
　　【县西北檀山西南南流与石泉水会又东南流歴故安县北南注濡水疑即此距河二里为秋澜村其地建　行宫皇上展谒】
　　【泰陵往来　　驻跸歴年有御制诗】唐河【在广昌县南即水自山西灵邱县流入又东南入保定府唐山县水经注水迳御射台东南过广昌县南又东迳倒马関广昌县志唐河亦名汤河在县南六十里水势淜湃旧可行筏】金台陂【在州东水经注濡水枝津东出金台陂陂东西六七十步南北五十步侧陂西北有钓台高丈余】木爪涧【在广昌县东南四十里相传唐干宁中晋王李克用讨刘仁恭于此又县南五十里有搏虎冈相传晋李存孝尝搏虎于此】马跑泉【在州东北二十里许相传唐太宗征高丽驻跸于此马跑得泉故名又有马跑泉在广昌县南七十里俗传宋杨延昭屯兵于此马跑得泉今此山大石上有延昭题福胜地三字距汤河七里】
　　古迹故安故城【在州东南战国燕武阳邑史记赵孝成王十九年赵与燕易土燕以武阳与赵即此汉置故安县属涿郡文帝后三年封申屠嘉为侯国晋曰故安建武初段匹防讨石勒进】
　　【屯故安是也水经注易水东迳武阳南盖易自寛中歴武夫関东出是兼武水之称故燕之下都擅武阳之名武阳大城东南小城即故安城之故城也城东西二里南北一里半今水破城东南隅武阳盖燕昭王之所城也东西二十里南北十七里北齐县废隋移故安之名于幽州方城而改置易县于此为易州治元和郡县志易县隋于故安故城西北隅置故城即燕之南鄙周围约三十里武阳故城在县东南七里太平寰宇记隋开皇元年自英雄城移南营州居燕之侯台仍改名易州故安故城在易县东南七百步武阳故城东南隅高齐天保七年省旧志废易县在州东二里】营邱故城【在州南魏天平四年置营邱郡属南营州北齐废旧志营邱城在州南三十里又太平寰宇记有平塞军太平兴国六年以易州南三十五里太保村塞置七年又置平塞县为理宋志不载盖寻废也】逎县故城【在涞水县北汉置属涿郡景帝中三年封匃奴降王陆彊为侯国后汉亦为侯国魏书地形志逎县有南北二逎城后周省隋改置涞水县于此萧德言括地志逎故城在涞水县北一里元和郡县志涞水县西南至易州四十二里本汉逎县旧志汉时故城在拒马河西北二里俗名周城湾后徙县治北一里之北荘俱为易水所圮乃移今治】广昌故城【在今广昌县北汉置县属代郡高帝末樊哙击陈豨得綦母卬于广昌曹魏封乐进为侯邑晋后废水经注魏氏土地记曰代城南二百里有广昌城后周复置广昌县隋改曰飞狐括地志广昌故城在飞狐县北七里元和郡县志飞狐县西北至蔚州一百五十里隋末防贼武德六年重置寄理遂城县界贞观五年移还今所太平寰宇记周大象二年于五龙城复置广昌县即今邑也】五廻废县【在州西一百里唐置元和郡县志县东至易州七十里本汉北平县地开元二十三年刺史卢晖奏置在五回山东麓因名之二十四年刺史田琬以其险隘东迁于五公城在今易县西五十里唐末废】楼亭废县【在州西北水经注涞水迳楼亭北左属白涧溪唐书地理志开元二十四年析易县置楼亭板城二县天寳后省旧志楼亭废县在州西北四十里奇峯口今为楼亭社】板城废县【在涞水县北畿辅通志唐开元二十三年置天寳后废】古燕城【在州南五里广袤六十里相传昭王后都于此东西内外皆有土台　本朝乾隆十五年】
　　【圣驾经临　　　　　御制有燕昭王故城诗】长城【在州西南十里水经注易水东届関门城西南即燕之长城门也又东歴燕之长城】荆轲城【在州西水经注濡水东南迳樊于期馆西是其授首于荆轲处也又东南流迳荆轲馆北昔燕丹尊轲上卿馆之于此二馆之城涧出泉清山高林茂风烟披薄触目怡情方外之士尚凴依旧居取畅林木元和郡县志樊于期城在易县西十三里太平寰宇记荆轲城在县西九里周回二里】渐离城【在州西南水经注易水歴长城又东迳渐离城南盖太子丹馆高渐离处也太平寰宇记在易州西南六十里即渐离所居旧志又有高麓店在州东南二十五里】五公城【在州西水经注易水东迳五大夫城南昔北平侯王谭不同王莽之政子兴生五子并隠居此山故其旧居世名以为五大夫城又子荘溪水流迳五公城西屈迳其城南五公即王兴之五子也光武即帝位封为五侯元才北平侯益才安喜侯显才蒲阴侯仲才新市侯季才唐侯所谓中山之五王也俗又以五公名所居太平寰宇记五公城在州西三十里又西三十里有五大夫城】野狐城【在州东三十二里太平寰宇记在易县东三十里耆老云昔有狐于紫荆岭食五粒松子得仙谓之飞狐其狐常来止此时又呼为野狐城按辽史地理志隋改广昌县曰飞狐以此】山厰城【在州西北三里明宣德五年立山厰于平山后迁州西沙峪口景泰间移置满城县天顺元年又移于此岁采薪炭杨木荆条入惜薪局后废】射鱼城【在涞水县西水经注涞水东北迳西射鱼城东南又迳东射鱼城南又屈迳其城东竹书纪年曰荀瑶伐中山取穷鱼之邱穷射字相类疑即此城也】圣人城【在涞水县西北水经注紫水北出圣人城北大亘下其东又有榆城徐城】石泉城【在涞水县西北水经注石泉水出石泉固固在众山之内平川之中四周絶涧阻水八丈有余石高五丈石上赤土又高一丈四壁直立上广四十五步水之不周者路不容轨仅通人焉谓之石泉固元和郡县志石泉故城在县西北三十里】纣王城【在广昌县东十五里相传纣使比干筑此中有比干庙】茂山故卫【在州冶南明初建于保定府城内景泰元年移置于此　本朝顺治十一年裁】黄金台【在州东南王隐晋书段匹碑讨石勒屯故燕太子丹黄金台上谷郡图经黄金台在易水东南燕昭王置千金台上以延天下士水经注金台陂北十余步有金台台上东西八十许步南北加减高十余丈昔慕容垂之为范阳也戌之即此台北有兰马台悉高数丈秀峙相对翼台左右水流迳通长廊广宇柱础尚存耆旧言昭王广延方士不欲令诸侯之客伺隙燕邦故修建下都馆之南垂燕昭创之于前子丹踵之于后雕墙败馆尚传镌刻之名太平寰宇记金台在易县东南三十里俗呼为东金台又有西金台在县东南二十里小金台即兰马台俱在县东十五里　按都城定兴安肃及易州皆载有金台乾隆十一年皇上銮舆经此有】
　　【御制用沈德潜韵诗并序谓在易州者似为有据或当时昭王延访心切置台原不一其处于是志乘家之彼此引重者可以息其纷纭矣】三公台【太平寰宇记在易县东南十八里其台相去三十六步并高大燕昭王所立乐毅邹衍剧卒三人所逰之处故曰三公台】台【太平寰宇记在易州子城西南隅燕昭王所筑以侯云物旧志一名五华台在州西五十步】三河冶【在广昌县南元和郡县志三河冶旧置炉铸钱至德以后废元和七年中书侍郎李吉甫奏飞狐县三河冶铜山约数十里铜鑛至多去飞狐钱坊二十五里两处同用拒马河水以水斛销铜北方诸处铸钱人工絶省所以平日三河冶置四十炉铸钱旧迹并存事堪覆实诏从之置五炉铸钱时易定河东久用铁钱人不堪弊至是俱受利焉】御射碑【在州西南水经注徐水流经东山下水西有御射碑又北流西屈水阴又有一碑又随山南转迳东崖下水际又有一碑凡此三铭皆翼对层崖石文云太延元年十二月车驾东巡迳五回之险途览崇峯之竦峙乃停驾路侧援弓而射之飞矢逾于崖山刋石用赞元功夹碑并有层台二所即御射处也】铁像颂碑【在州治唐开元二十七年王端撰苏灵芝书】
　　关隘紫荆关【在州西即太行蒲阴陉也地记大行八陉第七陉为蒲阴亦曰子荘□水经注子荘溪水北出子荘関是也宋时谓之金陵关金元以来皆名紫荆旧志间在州西八十里西南去浮图峪七十里去广昌县一百里路通宣大各四百七十里共有大小隘口一百五处山谷崎岖易于控阨为京师西偏重地明初设千户所守御正统十四年増设守备正德三年改守备为参将九年又改副总兵嘉靖三十六年重筑新城　本朝康三十二年移副将于正定改设参将驻此新志今辖白石口广昌营浮图峪乌龙沟宁静庵五营】倒马关【在广昌县南七十里东南至定州二百五十里其西十里为岳岭口详见保定府】干河口关【在涞水县北五十五里明初置廵司久裁又六都关在县北七十里白马关在县北八十里龙门关在县北一百里】盘石口【在州西九十里内连紫荆关十里外通乌龙沟口六十里其西二十里为塔崖口旧志廵司及驿后废又周二沟口瓦窟安口蔡家峪口俱在盘石口东西小龙门口黄沙口皆在盘石口西南又西即乌龙沟口也】竒峰口【在州西北四十里内连紫荆关四十里外通金水口六十里其西二十里曰官座岭口其东北三十里曰东峪口又十里曰沙峪口外通马水口一百四十里】乌龙沟口【在州西紫荆関西北六十里接广昌县界外口要冲也今有把总驻防其东北曰金水口在紫荆关北八十里今有官兵戍守又东即马水口也】马水口【在涞水县北西北二百里其地山势雄壮岩岫相连旧称京师右辅明永乐八年始设守军景泰二年建此门正城又建围城于北岭上嘉靖二十三年设守备把总三十三年改守备为参将　本朝顺治十年改设都司兼辖大龙门金水口又柏连涧口在县西北二百五十里又东北二十里曰道水口又十五里曰定乐安口又五里曰大龙门口今有把总驻防又北即宛平县界】飞狐口【在广昌县北其地两崖峭立一线微通迤逦蜿蜒百有余里汉初郦食其説高祖距飞狐之口文帝后六年匃奴入上郡云中以令免为车骑将军屯飞狐后汉建武十二年卢芳与匃奴连兵盗边诒王霸与杜茂治飞狐道筑起亭障自代至平城三百余里晋地道记自上曲阳县北行四百二十五里恒多山坂故名飞狐口后魏太和六年发州郡五万人治灵邱道自代郡灵邱南越大行至中山灵邱道即飞狐道也元和郡县志飞狐道自广昌县北入妫州懐戎县界即古飞狐口也旧志飞狐口在广昌县北二十里山北诸州之襟喉也今其地东走宣府西趋大同啇贾毕集于此紫荆倒马两关恃飞狐为外险】浮图峪口【在广昌县东三十里路出紫荆関明景泰二年建城设守备寻罢　本朝设把总驻守其南二十余里即挿箭岭当紫荆倒马二関之际今设守俻把总驻防】宁静庵口【在广昌县东南三十里北接浮图峪路通州界五回岭明景泰三年筑仅置戍今设官兵汛守】白石山【在广昌县南白石山路通正定保定明嘉靖三十年筑城设守备驻此后罢　本朝初设守备雍正十年改设都司】狼牙口【在广昌县西南八十里又有九宫口松子口皆在县东北接蔚州界】黄荘【在涞水县西北一百二十里黄儿荘明置廵司后废今复设】金陂镇【在州西五十里明洪武七年置廵司嘉靖中废又五回岭竒峯口官座岭明初俱置巡司皆久裁】西水寨【在州西南八十里郎山上四靣险絶惟一径扳援可上相近又有姑姑窝寨又白虹寨种金寨冶里寨燕窝寨白保寨人安寨俱在州西南一堵墙寨马头寨白壁塞龙门寨俱在州西北朝天寨东流窝寨俱在州北】人安寨【在涞水县北金山上又铁叶寨在县北龙湾山天堂寨在县北天堂山】孟良寨【在广昌县东三十里又对节寨在县南三十里以山木枝节而名栲栳寨在县西南三十五里漫尖寨今名蔓菁寨在县东北三十里】良各荘【在州城西十五里为展谒泰陵往来孔道建有　　行宫毎】
　　【清跸经临屡有题咏】龙华店【在州西四十五里】清苑驿【在州治东北明洪武七年置】上陈驿【在州西紫荆関城内明洪武七年置于关东十五里后移于此今有驿丞兼掌巡司事】香山驿【在广昌县治东又倒马驿在县西南五十里俱明置】
　　津梁镇逺桥【在州西関外】明秀桥【在州西厰东关又厰西関有全惠桥】逎栏桥【在涞水县西跨逎栏河】升平桥【在涞水县东北十五里永逺大道】泰安桥【在涞水县西十五里永逺大道】涞源桥【在广昌县东一里涞水上其地水流环绕林木清幽】
　　堤堰厰西石堤【在州西厰西石桥北又有东西石闸在厰西関外俱明成化四年建】长堤【在涞水县西自逎栏铺直抵北山以防逎栏之水】安河坝【在州西自源泉村起至易水长二十三里乾隆二十六年建石坝及闸以水势】三官庙石坝【在州西北五里】
　　陵墓周燕昭王墓【在州东十里地名陵山】郭隗墓【在涞水县东十里】晋祖逖墓【在涞水县东北二十里祖各荘乾隆十五年】
　　【皇上清跸所经御制有诗】宋杨延昭墓【在广昌县南八十里范家荘】元何玮墓【在州北二十里】明张鹏墓【在涞水县西二里】霍恩墓【在州西荆轲山东南】刘
　　斯洁墓【在州西十五里】
　　祠庙北岳庙【在州西北八里元至正间建明弘治间修　按州志载孔天允北岳祠记言宋大中详符封元至正间始构祠旧志以为宋祥符建者悮至北岳祠在上曲阳不应在此孔记亦谓建祠之由旧説不经不足据今姑仍旧载之】汉昭烈庙【在涞水县东明嘉靖中建】比干庙【在广昌县东南十里牛心山上】召公祠【在州署东北】四贤祠【在州南易水旁祀郭隗乐毅剧辛邹衍像皆元时工人刘銮所为极其精巧　本朝乾隆十一年】
　　【圣驾经临御制有诗】樊将军庙【在州西十里祀樊于期】卫公庙【在涞水县南明正统间建祀李靖】李存孝庙【在广昌县东北十五里】三忠祠【在州西北紫荆关明正统间额森率兵临城都御史孙祥太监阮尧民都指挥韩清死之奉勅建祠】双节祠【在州署东南明正德间上蔡令霍恩以刘瑾擅逆羣盗蜂起预为战守具贼齐彦名遣骑勒防恩戮之贼悉众攻城被执骂不止贼以刃挿其舌骂益厉遂被害赠光禄少卿諡忠烈妻刘氏先一日自缢赠宜人建祠并祀】
　　寺观华严寺【在州西南二十五里隋开皇中建】开元寺【在州治东唐时建】兴国寺【在州东北一里宋太平兴国中建】上云集寺【在州东北三十里辽夀昌五年建】东寺【在涞水县治东南隅金大定中建】白杨寺【在涞水县西北石泉城水经注寺侧林木交荫丛柯隐景沙门释法澄建刹于其上】阁院禅林【在广昌县治北街俗名大寺东汉时创建唐尉迟防重修有碑记置僧会司于内】
　　名宦唐慕容孝干【武德五年为易州刺史蔚州总管高开道反冦易州孝干死之】姜师度【魏人神龙初为易州刺史尝凿渠以通饷路罢海运寻迁司农卿】张孝忠【木奚种肃宗时总制易州诸屯十余年威惠流闻授易州刺史诏置军名义武以孝忠为节度朱滔叛招孝忠啗以金帛皆不受乃浚沟垒修器械感励将士乘城固守遂全其军卒后子茂昭代为节度入朝顺宗遣之镇元和中请举宗还朝代者至奉两州符节管钥图籍归之先勅妻子上道戒曰我使汝曹出易庶后世不为污俗所染】任迪简【万年人德宗时为易定节度使因前节度张茂昭奢緃公私屈之欲飨士无所给至于下同粝食身居防户逾月军中感其公请安卧内迪简乃许三年上下完充】宋贺惟忠【定襄人开寳二年为易州刺史性刚果知书晓兵法在易缮完亭障抚士卒得其死力毎乘塞用兵所向必克】裴济【河中人太宗时监军易州辽攻城不能下以劳迁西头供奉官】辽杨佶【南京人开泰中知易州治尚清微发期防必信发仓廪赈乏絶民鬻子者计佣而出之】萧文【辽外戚寿隆末知易州兼西南靣安抚使高阳土沃民富吏毎黩于货丈至悉除旧弊务农桑崇礼教民皆化之时大旱百姓忧甚文祷之辄两属县又蝗文反躬自责蝗尽飞去防灵而复随祷而霁岁遂大熟】萧阳阿【干统元年易州刺史幸臣刘彦良尝以事至州怙宠恣横为阳阿所阻彦良归妄加毁訾寻遣人代州民千余诣闗请留即日授武安州观察使】金靖安民【永兴县人定兴三年封易水公十月安民出兵至矾山元兵围安民所居山寨守寨提控马约等以安民妻子及老弱出降安民军中开之骇乱众议欲降以保室家安民及经歴官郝端不从遂遇害】明李某【失名河南太康人建文时任广昌令燕王兵至守义不屈坠城死妻亦自经子曰秉道方幼土屯里老张真匿为己子宣徳间复姓今为广昌望族】张友闻【洪熙时为易州判官以冗员当汰部民言其律己严处事公勤于抚字乞改督本州马政仁宗纳之】孙大祈【黄冈人万厯时知易州三值大荒亲赈饥民存活数十万矿使横虐力抗被谪】
　　本朝韩璵【沁水人顺治十六年为易州兵备道下车徧询民间利病而罢行之丁母忧去民送至固□尚不忍还】沈志礼【山阴人以荫授易州知州康熙六年水潦溢入城中志礼昼夜疏导水退民赖全活】甘汝来【江西奉新人康熙五十七年由进士仕涞水令邑有鵄鹘人毕哩克者恃势强占民屋且殴民至死汝来鎻其党毕哩克至公庭大噪汝来并鎻而痛鞭之夜逸去乃诬奏汝来奉防发吏兵刑三部质审涞人匍匐申诉者不可胜数吏议以擅鎻职官请削籍特防复职自此强悍敛迹后调去累官至吏兵二部尚书】
　　人物晋祖纳【字士言范阳逎人性至孝少孤贫常自炊防以养母元帝作相引为军谘祭酒温峤以纳州里父党敬而拜之峤既为时用盛言纳有名理除光禄大夫】祖逖【字士雅纳弟慷慨有节尚博览书记该涉古今见者谓有赞世才具与刘琨俱为司州主簿共被同寝中夜闻荒鸡】
　　【鸣蹴琨觉曰此非恶声也因起舞京师大乱逖率亲党避地淮泗元帝征为军谘祭酒以社稷倾覆常懐振复之志寻为预州刺史渡江撀楫誓曰不清中原而复济者有如大江遂部兵与石勒相持由是黄河以南尽为晋土卒之日豫州士女如失父母】南北朝宋祖冲之【字文逺逎人稽古有巧思初元嘉中用何承天所制厯比古十一家为宻冲之以为尚疎乃更造新法上表言之孝武令善厯者难之不能屈着易老荘义释论语孝经注九章造缀术数十篇官至长水校尉子暅之字景烁巧思入神以父所造厯时尚未行更修之官至太府卿】梁祖皓【暅之子志节慷慨有文武才畧少传家业善筭厯大同中拜广陵太守侯景乱皓起兵袭杀其将军绍先驰檄讨景景引兵围之城破被执车裂以徇】北魏祖茔【字元珍逎人年八岁能诵诗书十二为中书学生躭书声誉甚盛内外亲属呼为圣小儿及长好属文与陈郡袁翻齐名累官车骑大将军茔以文章见重尝语人曰文章湏自出机杼成一家风骨何能与人同生活也性爽侠有节气士有穷戹以命归之必见存拯士亦以此多之】朱长生【广昌人孝文时为散骑常侍使高车于提为副高车王欲降之长生与提励声曰烈士宁畏死耶舍之拘三年还孝文嘉其节拜河内太守与提并赐男爵】宋田敏【字子俊本易州牙吏雍中曹彬为敌阻兵涿州敏应王继恩募由岐沟関持书扺彬彬上其事太祖召见补易州静砦指挥使辽攻北唐河大将李继隆为敌所乘敏以百骑击走之咸平中败辽于遂城西羊山斩获无筭迁北平砦总管谋知辽主去北平十里夜袭其营敌大惊遂引众去歴官至仪州防御使在边二十余年功伐最盛】金张通古【字乐之易州易县人读书过目不忘该综经史善属文辽天庆二年进士第补枢宻院令史遯去屏居太宁山下金侍中刘宗彦与通古□善荐之因仕金天德初拜司徒封潘王海陵御下严厉亲王大臣未尝少假以顔色惟见通古必以礼貌正隆初致仕进封曹王通古天资乐易不为表暴虽居宰相自奉如寒□马】任询【字君谟易州军市人为人慷慨多大节书为当时第一书亦入妙品登正隆二年进士歴益都判官北京监使致仕】张元素【字洁古易州人八岁试童子科二十七试经义进士犯庙讳下第乃去学医无所知名夜梦有人用大斧长凿凿开心窍纳书数巻于其中自是洞澈医术治病多不用古方自为家法云】麻九畴【字知几易州人三岁识字七岁能草书作大字一时目为神童章宗召见问汝入宫殿中亦惧怯否对曰君臣父子也子宁惧父耶上大奇之既长愽通五经于易春秋尤长兴定末试开封府词赋第二经义第一再试南省复然声誉大振虽妇人小皃皆知其名正大初特赐进士官至应奉翰林文字谢病去】元赵柔【涞水人有胆畧善骑射好施子金末避兵西山栅险以保乡井时刘伯元等亦各聚众数千闻柔信义共推为长柔明号令严约束为众所服太祖破紫荆関柔以众归授涿易二州长官后羣盗并起柔单骑説降其众以功累迁正定涿等路兵马都元帅卒追封天水郡公諡庄静】何伯祥【易州易县人从张柔来归太祖平河朔伯祥擒其骁将王子昌悉平西山诸寨防洛阳破蔡州论功居多授易州等处军民总管以功赐锦衣金甲世祖南伐伯祥参预军事多所献纳卒追封易国公諡武昌】巩彦晖【易州人以武勇称代兄彦荣为百户隶千户何伯祥麾下从伐宋破枣阳泗州之役诸将无敢渡堑水者彦晖径渡杀其将登月城将下顾伯祥失所在巧反求之力战翼伯祥以出由是伯祥与彦晖如亲兄弟事闻授银符牌兵渡江次武昌宋援兵四集彦晖逐之伏出被围彦晖矢尽遂投水中敌援之而出载归江州不屈死】何玮【伯祥次子始袭父职知易州以平宋功歴迁御史中丞陈当时要务十条成宗崩丞相阿瑚泰奉皇后防集廷臣议祔庙及摄政事玮难之阿瑚泰变色曰中丞谓不可行独不畏死耶众皆危惧玮从容曰死畏不义耳苟死于义夫复何畏武宗即位歴官河南行中书省平章政事卒追封梁国公諡文正　阿瑚泰尝作阿忽台今译改】敬俨【字威卿易州人父文长有学行官至太常博士俨嗜学善属文初选充中书省掾朱清张瑄为海运万户豪緃不法适俨与其文牍尝致厚赂俨怒拒之二人伏诛权贵多以贿败连坐惟俨不与大徳中为盐察御史累官平章政事卒諡文忠】明李得成【涞水人少孤元末随母避冦骑且逼母技河死得成思母不置既长娶王氏亦有孝思一夕梦母谓己曰我处水下寒不得出觉而大恸旦即与妻徒防行三百里抵死所卧氷七日氷融数十丈恍惚若见母而他处氷坚如故洪武初举孝亷永乐初官至陜西布政司】谢定住【广昌人年十二随母出遇虎将噬其母定住奋前击之虎逸去如是者三母获全永乐中召见赐未钞旌其门】张鹏【字腾霄涞水人景泰进士授御史刚直尚气节按大同宣府奉使江南皆有声天顺元年偕同官劾石亨曹吉祥不法谪戍辽东寻改广西亨败赦还累官兵部尚书太子少保卒諡懿简】霍恩【字天锡易州人治进士除上蔡知县正徳六年流冦窃发恩预为守备贼齐彦名遣人勒降恩戮之以徇于军贼大怒悉众攻城恩力御之城陷被执令易服见恩叱之迫使跪恩趺坐地上骂不絶口贼以刃防其口中骂益厉遂遇害项断无血惟白气一缕数日后顔色如生目犹瞠视事闻赠光禄少卿諡忠烈命易州建忠节坊立祠以祀】刘斯洁【字峩山易州人嘉靖进士歴祠祭郎中时严嵩秉政防典多请寄斯洁屡争之有藩府奏请优伶抗议不允夜遗千金叱却之万厯时巡抚江西清厘赋岁省民钱数十万张居正憾尚书朱衡属斯防伺其事斯洁笑曰吾岂能杀人以媚人耶后终南京礼部尚书】
　　本朝赵居甲【广昌人顺治戊子举人未仕值大同总兵姜瓖叛抗节不屈死】徐喆【字聨吉广昌人由防贡授兰谿县承有能声署武义县事耿精忠叛同城把总张奇章潜送欵降贼喆方乗陴拒守为贼所执逼之降喆大骂不屈自经死赠按察司佥事】
　　列女唐古元应妻高氏【黙啜攻飞狐应时为令高能固守虏引去】金崔氏【易州人金末氏年二十余夫从军死氏出入兵刃往复数百里昼伏夜行以其尸归负土而塟之自以无子遭时乱乃自经于墓侧邻里救而复苏守节至八十余而卒】明霍恩妻刘氏【易州人正定副使刘俊女随恩之官上蔡贼攻城恩谓刘曰脱有急汝若何刘愿同死乃筑台廨后约曰见我下城即贼入矣及城陷恩防刀下城刘台上见之即自缢未絶复以刺心死赠宜人与夫并祀于祠】隗好诗妻冀氏【涞水人夫亡值冦乱擕前妻二子及己子避难遇贼欲杀前子氏哀泣愿以己子代贼询其故义而释之守节至九十余歳】吴乔妻鞠氏【广昌人姑患臂痛不止氏吁天愿舍臂代姑姑愈乃防一臂以完前志又同邑吴安妻郭氏仲孺妻刘氏俱自缢殉夫】
　　本朝赵壧妻万氏【易州人夫亡孝事衰翁抚孤成立复早卒与妇李氏共守训四孙皆为诸生康熙中　旌表】田虎妻王氏【易州人夫殁有讽以改适者氏闭户絶食姑谕之防奉姑守志以终又本州邱□妻侯氏邱士愉妻马氏张履素妻郭氏张蕴华妻孙氏田之栋妻崔氏郑守花妻孙氏连士功妻李氏姚士奇妻郭氏刘兴谔妻缪氏张得玉妻章氏张璠妻李氏史珻妻高氏钱万选妻雷氏刘璋妻张氏董铎妻郭氏乾隆二年以来先后　诏旌】杨振文妻刘氏【来水县人年十九而寡遗孤未弥月氏抚孤成立守志三十余年又同县傅永正妻张氏汪宪□妻钱氏卢继忠妻翟氏张瑗妻孙氏乾隆十二年以来俱以节烈先后　旌表】赵安妻陈氏【广昌县人夫故事姑至孝遗孤甫周岁抚之成立又同县张彩妻李氏王居妻杨氏并以节着乾隆四年　旌表】
　　土产棉【涞水县出】不灰木【州境出亦出广昌县白石山可作火炉等器】栗【明志易州出】镜【易州出】酒【涞水县出　按旧志生绢易州最着唐书地理志易州土贡防今皆无之又杜佑通典上谷郡贡墨二百挺唐书地理志易州土贡墨今歙人造墨尚云按易水法制附注于此】
　　钦定大清一统志巻三十
&lt;史部,地理类,总志之属,大清一统志,冀州图&gt;
&lt;史部,地理类,总志之属,大清一统志,冀州图&gt;
&lt;史部,地理类,总志之属,大清一统志,冀州表&gt;
&lt;史部,地理类,总志之属,大清一统志,冀州表&gt;
&lt;史部,地理类,总志之属,大清一统志,冀州表&gt;
　　钦定四库全书
　　钦定大清一统志卷三十一
　　冀州【在　京师南六百三十三里东西距一百十里南北距一百五十里东至河间府故城县界四十五里西至赵州宁晋县界六十五里南至广平府威县界七十里北至深州安平县界八十里东南至广平府清河县治一百四十里西南至顺徳府钜鹿县治八十里东北至河间府阜城县治一百八里西北至保定府束鹿县治七十五里夲州境东西距六十里南北距七十里东至枣强县界十五里西至新河县界四十五里南至南宫县界五十里北至衡水县界二十里东南至广平府清河县治一百四十里西南至新河县治六十里东北至衡水县治四十里西北至保定府束鹿县治七十五里】
　　分野天文昴毕分野大梁之次
　　建置沿革禹贡冀兖二州之域【杜佑通典郡理东入兖州之域西入冀州之域】春秋晋东阳地战国属赵秦属钜鹿郡汉髙帝置信都国治信都郡景帝二年改为广川国五年国除为信都郡中二年复为广川国宣帝甘露四年复曰信都国属冀州后汉永平十五年改曰乐成国延光元年又改曰安平国三国魏始移冀州治此【按冀州后汉治髙邑汉末治邺李吉甫元和郡县志云魏黄初中始自邺移理信都】晋太康五年又改曰长乐国后魏曰长乐郡仍为冀州治【魏书地形志冀州晋世邵续治厌次慕容垂治信都皇始二年平信都仍置】齐周因之隋开皇初废郡存州大业初州废仍为信都郡【隋书地理志开皇初分帯郡信都置长乐县大业初废信都入焉乐史太平寰宇记十二年又改长乐为信都】唐武徳四年复曰冀州六年置总管府是年移州治下博贞观元年复治信都府废龙朔二年改曰魏州咸亨三年复故天寳初复曰信都郡乾元初仍曰冀州属河北道五代因之宋庆厯八年置安武军节度使属河北东路金因之元亦曰冀州属正定路明洪武六年以州治信都县省入属正定府
　　本朝初因之雍正二年升为直领县五
　　南宫县【在州西南六十里东西距一百十五里南北距三十五里东至山东东昌府武城县界八十里西至赵州宁晋县界三十五里南至广平府威县界二十里北至本州界十五里东南至广平府清河县界八十五里西南至顺徳府钜鹿县界四十里东北至枣强县界二十五里西北至新河县界二十五里汉置南宫县属信都国后汉属安平国晋因之后魏属长乐郡北齐废隋开皇六年复置仍属信都郡唐武徳四年属宗州九年还属冀州五代因之宋皇祐四年省入新河县六年复置金元明皆因之　本朝初属正定府雍正二年还属冀州】新河县【在州西少南六十里东西距三十五里南北距六十里东至本州界十五里西至赵州宁晋县界二十里南至顺徳府钜鹿县界三十里北至保定府束鹿县界三十里东南至南宫县界二十里西南至钜鹿县治八十里东北至衡水县治一百里西北至正定府晋州治一百二十里汉置堂阳县属钜鹿郡后汉改属安平国晋因之后魏属长乐郡北齐废隋开皇十六年复置属信都郡唐冀州五代晋改曰蒲泽割属镇州汉复故名周还属冀州宋皇祐四年省堂阳升新河镇为新河县宁六年复废为镇入南宫元太宗四年复置新河县属冀州明因之　本朝初属正定府雍正二年还属冀州】枣强县【在州东少南二十五里东西距四十五里南北距八十五里东至河间府故城县界三十里西至本州界十五里南至南宫县界六十里北至衡水县界二十五里东南至山东东昌府武城县界三十里西南至本州界三十里东北至河间府景州界五十里西北至衡水县界二十五里汉置枣强县属清河郡后汉废晋复置属长乐国后魏神瑞二年并入广川太和二十二年复置属长乐郡隋属信都郡唐属冀州五代因之宋熙宁元年省入信都十年复置金元明俱属冀州　本朝初属正定府雍正二年还属冀州】武邑县【在州东北九十里东西距四十五里南北距六十里东至河间府景州界二十五里西至衡水县界二十里南至枣强县界三十里北至深州武强县界三十里东南至景州治八十里西南至枣强县治七十里东北至河间府阜城县界三十里西北至深州治六十里汉置武邑县属信都国后汉属安平国晋太康十年置武邑郡后魏皇始二年移郡治武强以武邑属之北齐天保七年县废隋开皇六年复置仍属信都郡唐属冀州五代宋金因之元初属东武州太宗六年还属冀州明因之本朝初属正定府雍正二年还属冀州】衡水县【在州东北四十里东西距五十八里南北距四十五里东至武邑县界十八里西至深州界四十里南至枣强县界二十五里北至深州界二十里东南至枣强县界二十五里西南至本州界三十五里东北至武邑县界十八里西北至深州界十八里汉信都国桃县地隋初为信都下博武邑三县地开皇十六年始置衡水县属信都郡唐属冀州宋金因之元改属深州明因之　本朝初属正定府雍正二年改属冀州】
　　形势州据河北之中川原饶衍控带燕齐称为都防东近瀛海则资储可充南临河济则折冲易达【州志】
　　风俗质厚少文气勇尚义号为彊忮【州志】
　　城池冀州城【旧城周二十四里明治元年改筑内城方十四里南北西为三大门东面西南隅为二水门　本朝顺治康熙中屡修乾隆十一年动　帑修整】南宫县城【明成化十四年土筑周八里门四城外为隍隍外为堤堤外为重堤　本朝康熙十一年重修】新河县城【明景防中筑周三里有竒门三濠外有堤　本朝康熙十四年重修】枣强县城【金天防十年土筑周四里门三池绕之有防城堤　本朝顺治康熙中屡修】武邑县城【周四里门四明正统十四年筑城外有濠城南有防城堤】衡水县城【周四里有竒髙二丈东北隅少缺众形曰幞头城门四明景防初土筑　本朝顺治初重修乾隆三十一年动　帑改筑砖城】
　　学校冀州学【在州治东明永乐十九年建入学额数二十三名】南宫县学【在县治东南明洪武初建入学额数二十三名】新河县学【在县治东元至正中建入学额数十五名】枣强县学【在县治东旧在县治东北明正统中迁此入学额数二十三名】武邑县学【在县治东北元延祐七年建入学额数十五名】衡水县学【在县治东明永乐十二年建入学额数十五名】信都书院【在州治内　本朝雍正二年州牧魏定国建乾隆三年州牧乔焞十六年州牧张志竒相继増修又南宫县有东阳书院衡水县有桃城书院各州县并有义学】
　　户口【人丁三十一万三千六百五又滋生丁五千五百二十三】
　　田赋【田地四万三百六十三顷五十九亩零额征地丁银一十五万五千九百二十两八钱六分零】山川枣山【在州西南五十里山多枣因名又武邑县西南五十里亦有枣山】紫防山【在州东北二十五里又南宫县北五里亦有紫防山】滹沱河【在州北自保定府束鹿县流入合漳滏二水又东北经衡水武邑入武强县界汉书地理志信都县故滹沱河在县北东入海旧志本朝顺治二年滹沱河入冀州境者二口一由束鹿县韩村荘至州界赵家庄入漳一由智邱村】
　　【四七营温浪口等村过堤北入漳自合漳后即入衡水及武邑县北又达河间府境旧道自束鹿县南过安平南深州北复东出饶阳县北歴河间府献县交河而入漳水今自冀州合漳于是深州安平饶阳诸境皆无滹沱故迹矣】胡卢河【漳滏二水自赵州宁晋县合流东北迳新河县北又东北至州西北合滹沱河又东北迳衡水武邑二县北入深州武强县界即古衡漳及长芦水故道也汉书地理志信都县故漳河在北东入海郦道元水经注衡漳水在钜鹿县又北迳南宫县故城西又北洚渎出焉又北迳堂阳县西分为二水其一水北出迳县故城西其右水东北注出石门谓之长芦水东迳堂阳县故城南应邵曰堂水也又东迳九门坡又东迳扶桞县故城南又东北屈迳信都县故城西其水侧城北注又北迳安阳县城东北迳武阳城东又北为博广池又北迳下博县故城东北注衡水衡水又东北迳扶桞县北迳昌成县故城西又迳西梁县故城东又东北迳桃县故城北合斯洨故渎又北为袁谭渡又北迳邬县东下博县西又西迳乐乡县列葭水注之又东迳武强县北又东迳武隧县南白马河注之又东迳武邑县故城北又东北右合张平口故沟又迳东昌县故城北又东北左防滹沱故渎谓之合口元和郡县志长芦水在堂阳南二百歩信都县西北六十二里衡水县南二百歩武邑县北三十二里宋史河渠志漳河由磁州洺州南入冀州新河镇与胡卢河合流其后变徙入于大河熙宁三年诏程昉相视四年开修袤一百六十里金史地理志信都县有胡卢河衡水县有长芦河武邑县有漳河长芦河旧志漳河一名清水河新河界西北二面去河各三十里又在州西北二十五里衡水县西一里武邑县西北二十里通志漳滏合流至冀州之王家庄与滹沱合又二十里至冀州堤北又二十里至衡水县之浪子桥又七十里至衡水之石桥又四十里至武邑之圈头又三十里至武邑之赵桥又二十里至武强之小范　按衡漳故道迁流无定唐宋以来虽有长芦胡卢之异名寔皆漳水之下流也今漳水上流东徙经魏县元城抵馆陶入卫仅分一小支由广宗至新河与滏合滏水防众流由宁晋泊而出至州界合滹沱河东注谓之胡卢河并不得以漳水目之矣】古黄河【在州东南及南宫县东南枣强县南桑钦水经张甲河左渎又北迳经城东缭城西又迳南宫县西北注洚渎右渎又东北迳广宗县故城南又东北迳界城亭北又东北迳武强县故城东又东北迳广川县与洚水故道合又东北迳广川县故城西又东迳棘津亭南宋史河渠志熙宁元年河决冀州枣强埽北注瀛州元丰四年刘定言王莽河一径水自大名界下合大流注冀州又临清徐曲御河决口恩州赵村坝子决口两径水亦注冀州城东元祐二年河决南宫下埽三年决上埽四年决中城中埽大观二年冀州河溢壤信都南宫两县旧志黄路河一名黄泸河自广平府清河县流入经南宫县东南八十里又北经枣强县东三十里又东北出至河间府阜城县合刘麟河今已湮废其地斥卤潦水数集葢即古之黄河也】古清河【在枣强县南自广平府清河县流入又东北入故城县界水经注清河自东武城又东北迳复阳县故城西又东北流迳枣强县故城西又北迳广川县故城南又东北迳歴县故城南】漳河【在枣强县东北漳水自山东邱县东行之一支也自广平府清河县流入与河间府故城县接界又北经武邑县南入阜城县界俗亦谓之老漳河】索卢河【在枣强县西北十里古卫河分流也自河间府故城县界流迳县西南折而东北至阜城县合刘麟河】夹河【在武邑县北三十里亦漳水分流也自衡水县界流入又东入滹沱河】盐河【在衡水县西南二里自冀州流入北通漳河冬春涸秋夏则溢其地生盐故名】洚水【故道自顺徳府广宗县流入迳南宫县北又东北迳州城北又东迳衡水县南至武邑县界合于漳水亦名枯洚汉书地理志信都县禹贡洚水亦入海水经注洚渎东南流迳九门城南又东南迳南宫城北又东南迳缭城县故城北又左迳安城南又东北迳辟阳亭又北迳信都城东防入泽渚西至于信都城东连于广川县之张甲故渎同归于海元和郡县志洚水故渎在南宫县东南六里乐史太平寰宇记洚水枯渎西南自南宫县界流经州东南二十里又自衡水县界经武邑县城西旧志今南宫县东南有虹江一名牛口峪又有破塘在县东北二十里疑即古洚河所经今皆堙塞　按禹贡之洚水即浊漳信都之洚水乃漳水一时之徙流汉志即谓禹贡之洚水误】小河渠【在南宫县东有二处皆浊漳之分流河旁地极膏腴旧时民引渠灌田】通利渠【在南宫县西五十九里唐延载元年开引漳水以溉田】堂阳渠【在新河县西南唐书地理志堂阳县西南三十里有渠自钜鹿入县境下入南宫景龙元年开】羊令渠【唐书地理志衡水县南一里有羊令渠载初中令羊元珪引漳水北流贯城注隍】杜村沟【在衡水县西南十里旁有洼地二十余顷明治中开此沟以水患寻塞正徳间复疏通之民获种植之利又有北沼在县西南二十里遇涨通于漳水】武强湖【在武邑县西北水经注张平口故沟上承武强渊渊之西南侧水有武强　故治故渊得其名焉又东南结而为湖谓之郎君渊渊水北通谓之石虎口又东北为张平泽泽水所泛北决堤口谓之张刀沟北注衡河谓之张平口元和郡县志武强湖在武邑县北三十二里】葛荣陂【唐书地理志信都县东二里有葛荣陂贞观十一年刺史李兴公开引赵照渠水注之旧志在州西南二十里】
　　古迹信都故城【今州治汉置县为信都国治后汉更始二年世祖自下博驰赴信都太守任光开门出迎三国魏为冀州治晋太康五年立南宫王子玷为长乐王因改为长乐国其后石赵慕容燕苻秦皆置冀州于此后魏皇始元年遣王建李栗等攻信都二年平之仍置冀州隋初析置长乐县大业初省信都入长乐仍为信都郡治唐初复曰信都为冀州治天祐二年改为尧都寻复故明洪武六年始省入州旧志故城在州治东北】扶桞故城【在州西南战国时中山属邑后属赵国防赵攻中山取扶桞即此汉置县属信都国吕后封吕平为侯邑后汉属安平国晋因之后魏太平真君三年并入堂阳景明元年复置属长乐郡髙齐省入信都水经注县有扶泽泽中多桞故曰扶桞萧徳言括地志故城在信都县西三十里州志在州西南六十里俗讹为蒲笠城】辟阳故城【在州东南三十里汉髙帝六年封审食其为侯国后置县属信都国后汉省水经注应劭地理风俗记广川县西南六十里有辟阳亭故县也元和郡县志辟阳故城在信都县东南三十五里按县志谓在州西误】昌成故城【在州西北故赵邑史记赵孝成王十年燕攻昌成防之即此汉神爵三年封广川缪王子元为侯国属信都国后汉初昌成人刘植据城以迎光武永平初改为阜城县属安平国晋省入信都地理风俗记堂阳县北三十里有昌城故县也括地志故城在信都县西北五十里】桃县故城【在州西北汉髙帝十二年封刘襄为桃侯初元元年又封广川缪王子良为侯国后为县属信都国后汉省太平寰宇记故桃城在信都县西北四十五里】南宫故城【在今南宫县西北汉初置县髙帝元年封张敖子偃为南宫侯后汉更始中世祖因王郎起至蓟南驰至南宫遇大风雨引车入道旁空室冯异抱薪邓禹然火世祖对灶燎衣即此地也齐废隋复置唐属冀州元和郡县志县东北至州六十二里明成化十四年县城为漳水所圯十六年迁于旧城东三里之飞鳯冈即今县】缭县故城【在南宫县东南汉置县属清和郡后汉省水经注洚水迳缭城县故城北阚骃十三州志曰经县东五十里有缭城故县也太平寰宇记在南宫县东南二十六里故城犹存】堂阳故城【在新河县西汉髙帝十一年封功臣孙赤为侯邑后为县属钜鹿郡地理风俗记曰在堂水之阳因名歴代皆为县宋皇祐中始省为镇　按水经注漳水自南宫北流始至堂阳元和郡县志堂阳县东至冀州六十五里以道里考之疑即今新河县治旧志作在南宫县西南二十里误】新河故城【在今新河县西宋初为新河镇皇祐四年置新河县于此六年省元初复置至元二十七年河溢城圯因移今治旧志旧城在今县西二十五里入宁晋县界】枣强故城【在今枣强县东南汉武帝元朔二年封广川惠王子宴为侯邑后汉省地理风俗记曰东武城西北五十里有枣强城元和郡县志县西北至冀州六十八里本汉旧县髙帝以留肹为枣强侯其地枣木强盛故名太平寰宇记枣强故城在今县西南十五里齐天保七年自故城移于今县东北十八里广川城隋开皇二年又移于今理旧志金天防四年河溢城圯十年迁于县西北三十里刘马村即今治】广川故城【在枣强县东三十里汉置县属信都国十三州志曰城中有长河为流故名元朔四年封中山靖王子颇为侯邑后汉初属清和国永初元年邓太后分置广川王国建光元年国除仍属清河国晋属渤海郡后燕慕容垂甞于此置广川郡寻废后魏改属长乐郡北齐废太平寰宇记枣强县东北十八里有广川故城齐天保七年省因移枣强县理此隋开皇二年枣强移治今理六年复置广川县在今徳州界金志枣强县有广川镇即故县也旧志故城在今县东三十里旧县村西枕大河其南十里为董学村董仲舒故里割属故城其东三里为董家庄东北八里为广川集割属景州】煮枣城【在枣强县西北十五里魏书地形志枣强有煮枣城元和郡县志故城在信都县东北五十里汉煮枣侯国六国时于此煮枣油后魏及齐以为故事毎煮枣油即于此城】武邑故城【今武邑县治太平寰宇记县在冀州东北九十里本汉旧县属信都国后汉属安平郡晋太康十年于此置武邑郡后魏皇始三年移郡治武强髙齐天保中省武邑隋开皇六年复置】观津故城【在武邑县东南本战国时赵邑史记赵封乐毅于观津号望诸君汉置县属信都国后汉属安平国晋因之后魏曰观津属武邑郡北齐省隋开皇十六年复置大业初废入蓚县唐武徳四年分蓚县复置贞观元年省括地志观津故城在武邑县东南二十五里枣强县东北二十五里王存九域志武邑县有观津镇即故县也今废】东昌故城【在武邑县东北汉置属信都国本始四年封清河刚王子成为侯国王莽改曰田昌后汉省亦名为昌亭水经注衡漳迳东昌县故城北经所谓昌亭也俗名曰东相葢相昌声韵合故误西有昌城故目是城为东昌隋书地理志开皇十六年分武强置昌亭县大业初废入武邑唐书地理志武徳四年析武邑置昌亭县贞观元年省太平寰宇记东昌故城在武邑县东北二十八里】衡水故城【在今衡水县西南旧唐书地理志衡水古无此名隋开皇十七年河北大使郎蔚之分信都北界武邑西界下博南界置衡水县特筑此城元和郡县志县南至冀州四十里本汉桃县之地隋置衡水县县在长芦河西长芦河则衡漳故渎也因以为名县志明永乐五年漳水溢城壊十三年迁于河东范家疃即今治故城在县西南十五里又有空城在县西二十里周里余遗址尚存】泽城废县【在州西隋开皇十六年分长乐置县大业初废入信都太平寰宇记故泽城西晋末筑于扶桞泽畔】髙隄废县【在枣强县东汉置属信都国后汉省太平寰宇记枣强县东北三十六里有髙隄故城一曰雍氏城】平隄废县【在枣强县东汉地节二年封河间献王子招为侯国属信都国后汉省太平寰宇记葢在今县东北髙隄城侧近以界内多古隄因以为名】索卢废县【在枣强县东后魏太和中分广川县置属长乐郡髙齐省入枣强旧志在县东十五里故县村】蔺相如台【在衡水县北元和郡县志在州东北十二里】麦饭亭【在南宫县境汉光武避王郎之难驰至南宫入道旁空舍冯异进麦饭后人因筑亭】姚弋仲故垒【在枣强县东北晋咸和八年石虎使姚弋仲帅其众徙居清河之滠头水经注清河迳广川县故城南水侧有羗垒姚氏之故居也元和郡县志枣强县外城即姚弋仲故垒】孔贤庄【在衡水县西五里唐孔頴达故居县志又载颖达墓在此按唐书颖达陪昭陵此误】养正堂【在州治内宋元丰初鲁有开建黄庭坚为记又避暑堂在州治西亦有开建】百花楼【旧址在州治南宋时建今废】
　　闗隘来逺镇【在州境九域志信都有刘固宗齐来逺三镇金史地理志惟有来逺一镇后亦废】长芦镇【在南宫县北九域志南宫有长芦新河堂阳三镇】宁化镇【金史地理志南宫镇三堂阳宁化七公旧志宁化镇在县东二十五里元设守御所今废有集】田村堡【在州南四十里明嘉靖间筑有集为诸集冠】韩村堡【在州西南二十里又李家庄堡在州西四十里谢家庄堡在州西北二十里】董家庙堡【在南宫县东南七十里明置廵司乆废】圈子堡【在枣强县西南二十五里达南宫县界又古营堡在县南四十五里达清河县界流常堡在县东北二十五里达阜城县界萧张堡在县北二十五里达衡水县界四堡俱有城】刘中堡【在武邑县西南二十里有集又孙庄塞堡在县东南二十五里审防堡在县东十五里赵桥堡在县北三十里四堡皆明嘉靖间立】留中堡【在衡水县东二十里有集又张六堡在县西二十里周二里明嘉靖中筑】干马村【在衡水县西南三里又侯村店在县西南二十里旧志县境多盐池明初有海盈盐场在深州故城东后为河水所冲移于县之干马侯店二社洪武九年移盐山县苏棘而二社永充灶戸】西流集【在新河县东南二十里居民数百家县境诸集以此为最】
　　津梁草桥【在州城西南魏书永平元年李平破元愉于草桥胡三省通鉴注桥在洚水上】石桥【在州南四十里田村堡】滏阳桥【在新河县北三十里接束鹿县界】安济桥【在衡水县城西为滹沱漳滏三河合流所经自天津至顺徳广平大名各府米盐运道由此达旧有六孔大桥称冲水桥嵗乆倾圯总督方观承奏请动　帑改建乾隆三十一年工竣　赐今名】郎子桥【在衡水县西南四十里】
　　堤堰长堤【在州西北抵宁晋新河县境长百三十里以防滹沱漳河之涨溢明成化间知州李徳美所筑又有埝口大堤在州西五十里与新河县月堤相接　本朝顺治十五年因旧堤修筑乾隆二十五年重修】浊漳堤【唐书地理志南宫县西五十九里有浊漳堤显庆元年筑旧志有大堤在旧城南三里即古浊漳堤又有长堤在县北直抵本州】漳水堤【在新河县西唐书地理志堂阳县西十里有漳水堤开元六年筑旧志县西北去滏阳河各三十里明嘉靖中水溢旧址冲没复为堤防自仙汪庄至侯家口与旧堤相接万厯中重修长三十余里】衡漳石堤【唐书地理志武邑县北三十里有衡漳石堤显庆元年筑】防城堤【环衡水县城外髙五丈基髙七丈上有垣又旧城堤环旧城而西南抵冀州绵亘三十余里】沿河堤【在衡水县西南明治十七年筑又有刘公堤在漳河南岸百歩明万厯中筑】新堤【在衡水县漳河西岸东北抵深武西南抵束冀亘百余里髙三丈广一丈　本朝康熙初筑】老龙亭闸【在衡水县　本朝乾隆二十八年疏濬滏阳河建闸】
　　陵墓汉张耳墓【在州旧城南门外左城下有祠】窦父塜【在武邑县东南史记窦皇后亲蚤卒观津挚虞决録注窦太后父少遭秦乱隠身渔钓坠渊而死景帝立太后遣使者填父所坠渊起大坟于观津城南民间号为窦氏青山太平寰宇记观津邱在县东南二十七里旧志塜在观津城东南三里】南北朝周徳帝墓【在州城外帝名肱周武帝祖平齐之后改于此】唐张昌龄墓【在南宫县西北七里有古碑在石佛寺后】葢文达墓【在衡水县东南二十里葢村有贞观二十三年于志宁碑记】金路铎墓【在州西北十八里】明白圭墓【在南宫县东七十里白塔村子钺附】
　　祠庙董子祠【在枣强县察院西祀汉董仲舒】萧晏二公祠【在州西一里髙原上祀宋萧伯轩元晏戍子明封萧水府灵通广济显应英祐侯晏平浪侯成化七年建祠　本朝顺治间重修】段公祠【在枣强县治内祀明正徳间殉难知县世髙】
　　寺观开元寺【在州治西北隋名觉观寺唐易今名】防宁寺【在州治东北初为草庵在城北宋太祖防时所尝游建隆中迁改今名元大徳八年重修至正末兵废明洪武二十二年重建本朝顺治中重修立碑】清凉寺【在州西南韩村明成化间重建】洪济寺【在南宫县】
  </div>
  <div class="pagination">
   <a href="大清一统志_page17.html">
    上一页
   </a>
   <span>
    ...
   </span>
   <a href="大清一统志_page13.html">
    13
   </a>
   <a href="大清一统志_page14.html">
    14
   </a>
   <a href="大清一统志_page15.html">
    15
   </a>
   <a href="大清一统志_page16.html">
    16
   </a>
   <a href="大清一统志_page17.html">
    17
   </a>
   <span class="current-page">
    18
   </span>
   <a href="大清一统志_page19.html">
    19
   </a>
   <a href="大清一统志_page20.html">
    20
   </a>
   <a href="大清一统志_page21.html">
    21
   </a>
   <a href="大清一统志_page22.html">
    22
   </a>
   <a href="大清一统志_page23.html">
    23
   </a>
   <span>
    ...
   </span>
   <a href="大清一统志_page19.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
