<!DOCTYPE html>
<html>
<head>
    <meta charset="UTF-8">
    <title>贵州通志 - 第 121 页/共 141 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>贵州通志 - 第 121 页/共 141 页</h1>
    <div class="content">　　李承眷长女　三女　四女　媳周氏　表侄女田氏【皆郡人贼兵追急恐受汚辱五女同坠崖死学使钱捷旌之曰竒烈超羣】
　　任尊德妻敖氏【郡人事祖姑田氏姑敖氏尽孝年二十三夫殁子贤甫一岁教养成立袭朗溪司副长官吴逆兵乱避箐不食而死】
　　张祖华妻王氏【沿河司人祖华本司长官蚤卒王守节抚孤屡奉旌奨】田兴赵妻李氏【朗溪司人年二十夫亡守节四十余年奉旌】
　　詹俸禄妻吴氏【蛮夷司人吴逆兵溃避贼孙岩山中贼至坠崖死崖髙数十仭肢体不损顔色如生咸以为异】
　　田茂绎妻张氏【朗溪司人年十七吴逆兵溃避匿洞中贼攻之氏跳崖死】田养民妻杨氏【邑梅司人年十二刲股疗其母病适朗溪司正长官养民早卒抚孤子仁夀袭职避吴逆兵匿洞中贼攻洞坠崖死以上载旧志】
　　安于磐妻朱氏　继妻田氏【于磐蛮夷司正长官前妻朱氏事姑孝姑病笃刲股救之得愈田年二十二归于磐为继室值夫病氏泣祷于天乞以身代刲股以进及于磐卒氏年二十七子修德甫一龄抚其前妻子与己子成立修徳成进士官御史田守节三十余年年五十九嵗雍正五年署巡抚祖秉圭　题旌】
　　田　祎妻冉氏【郡人年十六归县民田祎五年而祎亡上有垂老舅姑子禾易才三岁氏拮据奉养舅姑丧葬尽礼教子成立食饩黉宫守节二十五年年五十六卒雍正十二年知府史瑗详请题旌】
　　冉乔枚继妻暨氏【郡人年十七适生员乔枚枚殁氏年二十四前妻子烜方五岁己子炯方二岁氏抚之如一俱成立炯为郡诸生守节三十五年而卒雍正十二年知府史瑗详请题旌】
　　安化县
　　明
　　田惟勤妻徐氏【邑人年十九夫亡无子刳目自誓依父母以居持斋茹素五十年有司上其事诏赐坊表扬】
　　敖孙谋妻张氏【邑人广文张昱女生子甫二岁夫亡值崇祯末兵乱氏避兵山洞被执贼欲犯之氏触地破面遂抱子投崖而死】
　　覃吉甫妻隂氏【邑人适吉甫事两世姑尽礼值叛兵剽掠祖姑姜氏被拷死姑何氏拷几毙氏匿林麓深处得免兵他往氏出寻两姑姜氏已死何气将絶急脱衣襦覆之度兵复来遂缢树下死】
　　陈　谟妻王氏【邑人适庠生陈谟流贼肆掠被执欲犯之不从胁以刃骂贼死事闻旌表】
　　田报国妻杨氏【邑人年二十四夫亡无子守节五十余年】
　　田庆嘉妻杨氏【水德司人庆嘉朗溪司长官早卒氏年二十五守节抚孤六十三岁卒院道旌奬】
　　张希旦妻冉氏【邑人年二十六夫亡遗孤文焕文灿俱幼弱冉誓死不二慎出入寡言笑贞节不渝内外无间躬纺绩教子俱为庠生知府李光祚旌之】
　　李　蔚妻安氏【邑人夫早死家故贫安苦节抚孤终身不二】
　　覃　通妻张氏【邑人比部张继曾之女明末兵乱随夫避洞中被劫投崖而死】张国仕妻罗氏【邑人年少夫亡守节五十余年有司上其事建坊旌表】张国华妻李氏【邑人年二十夫亡事姑抚子守节终身】
　　国朝
　　李际泰妻黎氏【邑人贡生黎遇章女年二十夫亡愿守节父喜曰能如此不辱吾门矣苦节四十年严谨自持人共称之】
　　田之鲲妻符氏【邑人年二十夫渡江溺死守节四十余年】
　　罗鸿磐妻冉氏【邑人年二十四而寡教子愫成诸生遭兵乱卒完名节夀七十余卒】罗达诚妻符氏【达诚邑庠生早卒氏年二十四家贫纺绩抚子成立年七十余卒】敖起图妻张氏【邑人起图溺水死氏年二十矢节抚孤三十年而没当事表其门曰守贞教子】
　　王廷宾妻彭氏【邑人年二十而寡坚贞不渝抚子成名守节五十年而殁】冉国辅妻张氏【邑人吴逆乱逃洞中被贼执度必不免乃诈言取物贼信之投崖而死】
　　邵尧章妻陈氏【邑人吴逆乱被兵掠去陈不受辱擕两女投江死】
　　张　釴妻黎氏【邑人年十九夫亡无子有二女皆在襁褓家贫纺绩自给寄居母家守节三十余年】
　　杨昌裕妻刘氏【邑人年十八为伪兵所执不辱死之】
　　田仁泽妻张氏【邑人仁泽庠生早卒氏年十九岁誓节抚孤终身不二其操】曾学贵妻高氏【邑人事舅姑以孝闻会嵗饥学贵病髙亦病乃强起刲股食之夫病遂痊后高病笃长子应竒亦刲股救嗣又病次子应亨方客于外星夜至家复刲股如之高年逾八十卒】
　　陈相明妻邓氏【邑人年二十三夫死遭明末兵燹流离氏茹苦守志年七十余卒以上俱载旧志】
　　陈　宣妻张氏【邑安南营人年少宣亡抚子大爵成立娶媳罗氏生二子大爵复亡张与媳罗氏共抚二孤张年七十二守节四十四年罗亦五十六岁守节三十二年里人共白其事请旌】
　　印江县
　　明
　　李　宣妻石氏【邑人姑欧阳氏性严氏事之每可其意宣卒氏年二十七遗孤二家事穷迫艰窘万状纺绩抚孤凡四十年卒时六十七岁巡按王杏旌之冢宰胡松为之传】王　朝妻刘氏【邑人嘉靖十八年镇筸苗破县城被掠不辱骂贼死】
　　任　杭妻杨氏【邑人杭庠生早卒杨年二十守节终身隆庆二年院道旌奬】任效亷妻杨氏【邑人效亷为知县以采木之役卒于官杨七日不食触棺死万厯二十二年巡按薛继茂题旌】
　　吕　爵妻陈氏【邑人夫亡年二十家贫甚或劝之嫁则曰与其失身以图存不如甘死以守节至七十岁终】
　　国朝
　　周祚丰妻李氏【邑人年二十一而寡家贫守节抚其子成立夀至八十五岁终】欧阳鉁妻吴氏【邑人年三十四值明末兵乱破印城鉁死遗孤肇华甫五嵗氏茹荼饮冰调防抚育守节四十五年以上载旧志】
　　周成德妻牟氏【邑人成德廪生卒氏年二十五抚二孤教养尽力长仁表中康熙癸巳乡试次仁近列胶庠守节四十载夀终六十五嵗康熙五十五年邑人共白其事请旌】婺川县
　　明
　　舒　英妻龚氏【邑人英庠生早卒氏年十八姑怜其少令再醮不从自缢死嘉靖四十年题旌载旧志】
　　国朝
　　唐运达妻张氏【邑人年十九夫亡无子以侄淳逺为嗣守节课子成立为廪贡生夀至七十余嵗】
　　周师奭妻李氏【邑人年二十二夫亡抚襁褓子昌睿成立为诸生夀至八十七岁】纪维绶妻王氏【邑人维绶为婺汛兵没时王年二十七矢志抚孤守节三十余年以上三人俱雍正七年廵抚张广泗　题旌】
　　石阡府
　　眀
　　杨正纲聘妻王氏【郡人名伽蓝父瑛正统初任姚安府普淜驿丞蓝随任字同郡庠生杨正纲未娶后瑛解任随回籍中途遇苗贼瑛老不能奔被害伽蓝时年十九被执驱以行蓝厉声骂曰吾父为汝害恨不啖汝肉尚敢更为不道耶贼强逼之蓝唾贼面骂不絶口亦被害知府余志为传万厯五年知府郑一信祠祀九年御史陈效具题旌表】
　　邓再兴妻吴氏【郡人嘉靖庚戍镇筸苗叛陷石阡再兴被杀吴闻赴难死题旌】彭好古妻杨氏【好古郡庠生早亡氏年十八悲号不食旬日亦死得合葬焉题旌】张　春妻毛氏【郡人万厯二十六年播贼杀春将执毛氏去氏抱夫尸厉声骂贼贼怒断其手及死面犹向夫御史应朝卿题旌祀烈妇祠】
　　胡仲贤妻杨氏【郡人年十六适仲贤未几贤卒杨守节不再醮抚幼子允恭成立中万厯己未进士题旌】
　　曹　恩妻黄氏【郡人天啓四年苗贼劫执黄欲汚之黄骂贼不从贼碎其身而去题旌】
　　胡允朝妻杨氏【郡人允朝郡庠生死杨立志守节镇逺监生罗某倚势逼娶杨不从溺水死题旌以上载旧志】
　　国朝
　　赵　灿妻冯氏【郡人年十七适灿二年而灿亡遗孤元魁方三月氏纺绩抚教成立为郡诸生守节四十七年谨言洁行戚里无闲言夀六十五岁雍正十一年巡抚元展成　题旌】龙泉县
　　明
　　安应袍妻简氏【邑人归应袍甫一嵗应袍暴卒简年二十哀毁逾常絶粒三日引刀自刎于棺侧】
　　欧阳组妻黄氏【邑人组死黄年二十茹荼守节之死靡他崇祯初年旌表】冉继勲继妻张氏【邑人父慎言万厯癸丑进士张年十八为勲继室勲卒张年二十八守节抚孤数十年如一日】
　　马氏女【邑司马万珠女年十七值播贼李保昌乱马被执欲汚之骂贼不从贼怒裂其尸】
　　国朝
　　欧阳荣东妻冉氏【邑人荣东郡庠生年十七卒子璜甫数月誓死守节几经兵燹节操愈励教璜入庠食饩康熙八年巡抚佟凤彩　题旌以上俱载旧志】
　　思州府
　　明
　　徐万谦妻范氏　　　　徐万显妻戴氏
　　徐　鹏妻余氏【俱郡人范年二十九戴年二十七余年二十二三氏同居值铜苗攻城劫去相挽投河而死巡按宿应麟旌曰一门三节】
　　卢　蕙妻氏【蕙官经歴】　　蒋　辉妻徐氏
　　张自秉妻何氏　　　　杨胜举妻姚氏【胜举监生】
　　熊观海妻范氏　　　　熊　仁妻范氏
　　周氏女【土官周廷珪女以上七氏俱郡人值苗贼猖獗同时遇难义不受辱挺身迎刃而死万厯十七年题旌】
　　张　羽妻许氏【黄道司人羽无子许为娶妾生子羽故妾亦随没许年二十七誓不再适抚孤成立夀七十提学吴国伦旌之】
　　张　价妻高氏【黄道司人价故高年二十二以姑老子幼遂守节事亲抚子孀居五十七载奉旌】
　　高　逵妻何氏　妾吴氏【郡人逵生三子长梁楷何出次梁楹及季吴出逵没三子俱防吴以身殉何守节抚三子无异视后楷登万厯戊午乡试官知府楹中万厯丙午乡试官副使请于朝旌表有乌怀集】
　　何　熊妻田氏【郡人守节四十年奉姑教子里有芳声奉题旌】
　　王应朝妻高氏　　　　陈　洋妻曾氏【俱郡人年少家贫抚孤成立流离不改其操】
　　高良栻妻周氏【郡人年二十二夫亡遗子士俊甫二嵗士哲甫四月守节抚孤垂四十余年完贞以殁二子俱食饩于庠崇祯末题旌】
　　国朝
　　周祚昌妻徐氏【郡人祚昌选贡早卒徐孀居三十九年而没人称其完节】徐　耀妻任氏【耀郡廪生文行素着避乱扶罗为袁韬兵所逼任氏以身殉焉以上载旧志】
　　吴通相妻刘氏【郡人年二十四夫故子幼家贫苦节四十八年教子孙均入黉序康熙五十年巡抚刘防枢　题旌】
　　邹士昌妻冷氏【郡人年二十三夫故孝事孀姑教子继圣延圣近圣绍圣兄弟四人俱以文行显】
　　裴定朝妻陈氏【郡人年二十七夫亡事衰翁抚半龄子备极艰辛曲尽孝慈守节三十余年】
　　杨昌祚妻阳氏【郡人年二十一夫亡在外翁姑相继没拮据丧葬贫不能存诸亲劝其再嫁誓死不二寄食于子侄之家苦节三十九年】
　　许登甲妻刘氏【郡人年十三父母俱亡归登甲二十二岁甲故遗一孤翁姑欲嫁之刘誓死不从守节四十九年以上四人雍正六年巡抚祖秉圭　题旌】
　　萧　兰妻姚氏【郡人年十六适国学生萧兰甫八月而兰故上无翁姑下鲜伯叔零丁孤苦之死靡他抚侄为嗣教育成立守节三十四年雍正八年巡抚张广泗　题旌】张士良妻杨氏【邑人年二十夫故守贫食力遇变不渝孀居三十八年完节无亏阖郡请旌】
　　尚朝觐妻龚氏【郡人年十九适尚朝觐年二十六朝觐亡家甚贫窭姑老子幼氏躬执樵牧茹荼守节中野猝遇强暴毁形拒之年七十五卒巡抚元展成　题旌】
　　凌　琦妻蔡氏【郡人年二十四适凌琦年二十九琦亡子万象四嵗女一嵗氏饮冰茹蘖纺绩代耕子女婚嫁以时以礼七十六嵗卒巡抚元展成　题旌】
　　玉屏县
　　明
　　洪　镗女【平溪衞人年甫十三父病侍药尝粪衣不解带正德时题旌奉防建孝女坊旌表】
　　侯正一妻夏氏【衞人夫早殁柏舟矢节课子位成进士官都御史夀百嵗时大学士霍韬奏请诏赐肉帛岁遣湖广都司至家存问二次卒年百有二岁谕祭葬诰封夫人】许　可妻张氏【衞人可为指挥氏年十九可亡守节抚孤承袭夀八十六岁隆庆三年奉旨旌表】
　　郑东效妻刘氏【衞人年十九夫亡抚遗腹子孝盛守节六十七年督抚表其门曰介石清操】
　　张其威妻洪氏【衞人年十九夫亡抚遗腹子四维成立夀九十一抚按旌奨】刘廷献妻许氏【衞人明末避乱西溪高寨贼袁宗第刘体纯猝至围寨氏惧为贼辱自缢死公举旌奬】
　　茆大绶妻陈氏【衞人年二十二夫亡守节二十六载溃兵入衞惧为所辱擕一子一女投江死】
　　袁良相妻许氏【衞人年二十四夫亡守节二十五载溃兵陡至氏触墙破面被兵所杀】
　　万年春妻叶氏【衞人年二十二夫亡守节五十八年夀八十卒】
　　国朝
　　洪　瑄妻刘氏【瑄邑增生氏年二十四瑄没无子抚侄其哲为嗣孝事舅姑得其欢心及卒葬祭尽哀尽礼苦节三十年教其哲有义方雍正七年巡抚张广泗　题旌】
　　清溪县
　　国朝
　　朱当铣继妻郑氏【邑举人郑逢元女当铣贡生氏年二十六夫亡时值兵乱矢志守节抚前妻子令闻及己子令望克尽义方令闻应岁贡旋卒抚三孙慈爱更笃后令望亦列明经三孙皆游庠苦节五十余载】
　　朱之琦妻黄氏【邑人庠生黄士俊女年二十夫故家极贫窘矢志守节事翁教子以慈孝闻以上二人俱康熙五十四年湖南巡抚李发甲　题旌】
　　铜仁府
　　明
　　刘　仁女辰秀　妾郭氏张氏【辰秀郡人梧州通判刘仁次女年十六随仁之任仁卒于官女扶榇还至昭平莞藤滩值猺獞劫舟恐为所汚挽二妾郭氏张氏同赴水死巡抚御史萧端防以其事闻旌其门曰清流三烈建祠祀之】
</div>
    <div class="pagination">
<a href="贵州通志_page120.html">上一页</a><span>...</span><a href="贵州通志_page116.html">116</a><a href="贵州通志_page117.html">117</a><a href="贵州通志_page118.html">118</a><a href="贵州通志_page119.html">119</a><a href="贵州通志_page120.html">120</a><span class="current-page">121</span><a href="贵州通志_page122.html">122</a><a href="贵州通志_page123.html">123</a><a href="贵州通志_page124.html">124</a><a href="贵州通志_page125.html">125</a><a href="贵州通志_page126.html">126</a><span>...</span><a href="贵州通志_page122.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
