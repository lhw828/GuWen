<!DOCTYPE html>
<html>
<head>
    <meta charset="UTF-8">
    <title>江西通志 - 第 277 页/共 394 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江西通志 - 第 277 页/共 394 页</h1>
    <div class="content">　　余侯庙在奉新县西南祀邑人梁刺史余孝顷宋王炎有记
　　黄司空庙在省城进贤门外祀陈都督赠司空黄法武烈庙在南昌高士坊祀陈江西巡察大使果仁有赈荒之惠唐封忠烈公南唐时以神兵助战册加武烈帝徐记
　　英泽庙在南昌安仁乡祀杯山之神明祭酒胡俨有记明山庙在南昌钟陵乡神姓白兄弟三人宗顔宗説宗向以孝弟着没而为神唐光化中建庙宋初赐额显灵幷祀邑人李忠万叔敬于庑
　　风雨池庙在新建呉源山下唐开元中张九龄为洪州都督祷雨有应贞元中观察使李兼祷雨复应宋淳熙壬寅夏旱帅漕遣祷有物如蝘蜓登于几未几雨如注奏立庙
　　睢阳庙在新建望湖亭西南唐时建明洪武中勅封忠烈灵祠今呼令公庙
　　张巡许逺庙在武宁县武楼源一名朝天庙
　　驾山庙在奉新法城乡祀唐隠士邹垣
　　厚郭庙在丰城正信乡祀唐义士傅祁宋张自明记威显庙在丰城杨子洲祀唐淮南杨渥部将李承鼐天祐三年从秦裴攻钟匡时屡立战功后败死杨子洲有英灵土人即墓侧立庙祀之徐记宋绍兴中勅封今额
　　灵惠庙在丰城之神源祀唐黄元二子□
　　将军庙在武宁四十四都唐卢绛屯兵武寜筑磨源陂灌田万余畆民徳之立庙
　　万都官庙在南昌安仁乡祀宋都官万□祭酒胡俨有记
　　顺济庙在新建呉城山下有龙穴深不可测宋大中祥符六年于穴西立庙封顺济侯御制戒蛟文刻于石熙宁中封顺济王累加号曰灵顺昭应安济
　　斗门庙在丰城县南石闸之上为水口镇
　　忠臣庙在南昌五桂坊之西明洪武初勅建祀后翼统军元帅赵徳胜右副指挥使刘齐左翼元帅牛海龙枢密判官李继先左副元帅赵国旺统军元帅许珪右翼元帅同知朱潜千户张子明临江府同知赵天麟百戸徐明士伍张徳山夏茂成洪都知府叶琛行省都事万思诚凡十四人有谕祭文一道胡俨张元贞有记万厯中知府范涞重修
　　涂七公庙在奉新大街南以涂公凿井恵民故杞之太阳庙在新建洪崖乡谌绍津有记
　　坛壝【附】
　　南昌府社稷坛在徳胜门外明洪武间颁降礼制立坛于城西北北向四方各二丈五尺高三丈四出陛各三级坛上立石主长二尺五寸方一尺薶于坛南正中去坛二尺五寸上露圆尖坛下前十二丈或九丈五尺东西南各五丈缭以周垣四门红饰以春秋二仲上戊由北门入祭知府赵文奎迁建如制
　　州县社稷坛南昌新建二县附郭　丰城在洪桥外进贤在县西一里　奉新旧在县西　靖安在县治北半里　武宁在县治西　宁州在州治北
　　先农坛在进贤门外雍正四年奉
　　旨建祀先农神祭坛一座神库三间瘗池一口陪房二间就近置耤田四畆九分毎嵗仲春有司致祭行耕耤礼
　　州县先农坛南昌新建二县附郭　丰城在登仙乡进贤在东关外莲花园　奉新在南坛　靖安在南门外　武宁在北　宁州在东郊外
　　风云雷雨山川坛在南昌进贤门外立坛于城西南坐子向午高二尺五寸方濶二丈五尺四出陛各五级子卯酉各三级坛下四围墙门与社稷同以春秋二仲上已日合祀风云雷雨山川仍奉城隍神共祭知府赵文奎建
　　州县风云雷雨山川坛南昌新建二县附郭　丰城在县治南　进贤在县治南　奉新在县治南　靖安在县治南　武宁在县治南　宁州在州治南
　　厉坛在南昌徳胜门外立坛于城北濶二丈五尺髙一尺六寸四出陛各三级坛下南九丈东西北各五丈缭以周垣祭以清明日秋七月十五日冬十月一日嵗三祭迎城隍神主之知府赵文奎建
　　州县厉坛南昌新建二县附郭　丰城在剑江之滨进贤在县西二里　奉新在县东北　靖安在县治北　武宁在县治东北　宁州在州治北一里瑞州府
　　祠
　　四神祠在上高南岸之东四神者秦赵昱汉纪信唐段秀实宋康保裔
　　梅子眞祠二一在新昌县尉山宅仙观宋开禧间里人陈均建幸元龙有记一在县北天宝乡墓侧名存梅祠明天啓间里人刘全曜建邹维琏记
　　陶靖节祠在府治南碧落山宋咸淳乙丑知州文天祥建
　　忠烈祠在上高县治南文昌阁下祀唐太尉段秀实按唐书秀实为社稷死帝甚恨用不极才兴元元年诏赠太尉諡忠烈又诏致祭亲铭其碑而未有庙也至太和中子伯伦始奉诏立庙云
　　七贤祠在高安筠阳书院祀宋周濂溪程明道伊川张横渠朱子陆象山明王阳明又名景贤祠敖文祯记
　　三贤祠在府治南祀宋余靖苏辙杨万里
　　四贤祠在高安治南祀苏子瞻苏子由黄山谷米元章已废
　　三刘祠三一在高安县灵山院一在净慈寺一在新丰乡祀宋刘涣与子恕孙羲仲幸元龙有记
　　吕寺丞祠在高安大愚山祀宋大府寺丞吕祖俭三俊祠在高安化城院祀宋姚勉胡仲云刘元高文信国祠在高安凤山明増祀陶靖节刘文成为三先生祠巡抚虞守愚有幷祀记知府陶履中有重修记
　　陈令祠在新昌隆道观左宋寳祐间建祀知县陈登雷神祠在新昌十六都宋岳飞统兵过此麾下有三将军者暴卒元丙子苦旱有神凭人言曰我三将军也若建坛以祷必获丰收民如其言果雨遂立祠张令祠在髙安县西五里祀元张珪
　　贞烈祠在高安迎恩门内明正徳七年勅建祀瑞州通判姜荣妾窦氏及本邑妇女之死节华林者天啓间知府陶履中复修巡按御史曹谷记
　　节愍祠在府治后祀明赠按察司周宪及其子干旁祀萧亮姚一桂邝勤诸战死华林者正徳中知府邝璠建后安义盗起高安主簿袁瑶亦以讨贼死子鳯翔殉赠官知县春秋配享嘉靖间御史熊相万厯间知府陈振扬相继修
　　鲁守祠在高安学东祀明守鲁史以请免高安虚赋民徳之立祠太仆卿朱吾弼记
　　旌忠祠在新昌治左明末祀呉庄介甘来顺治四年奉
　　勅建赐祭田七十春秋享祀
　　桑将军祠在新昌旌忠祠右康熙甲寅九月棚寇作乱乙卯五月将军提兵进勦民获安堵合邑立祠祀之
　　各县节孝祠髙安在新市舗　上髙在金石桥　新昌在县署右
　　庙
　　府城隍庙在府治凤山西宋建明治间知府刘玑捕贼祷庙有验复新之周津有记内有呉将军名翊賛附祀
　　各县城隍庙髙安附郭　上髙在河北岸　新昌在贞节坊
　　龙王庙在府治新市舗祀福贑甘泽龙王雍正六年建各县关帝庙高安在筠阳书院左　上高在察院道侧
　　新昌在治东青龙山观音阁后
　　髙胡侯庙在髙安城北七十里高胡山下祀汉豫章陈夫乞自汉迄宋享祀不絶水旱行祷皆应幸元龙有记
　　三闾大夫庙在高安县东金沙台祀楚屈原汉长沙王子拾封建成侯后免爵徙家台上立庙祀之
　　相王庙在髙安蒋家湖下祀伍子胥
　　关帝庙在髙安筠阳书院左唐建明知府呉宗礼修李湑记
　　忠济庙在髙安世济舗唐建祀呉将军甘寜太保呉山记
　　利贶庙在髙安凤山祀陶囘囘平苏峻功封康乐伯咸康中食邑苦旱乃发廪赈济民利其景贶建祠祀之
　　望蔡公庙在上高县西三十里晋谢琰与谢元讨符坚有功封望蔡公故庙食焉
　　昭明太子庙在髙安儒荣坊邑人廖暹记
　　恵民庙在高安城南祀嘉州太守赵昱唐太宗封为神勇将军开元间封赤城王至宋赐号惠民况庄有记
　　唐二贤庙在髙安调露乡先是幸南容建祀应智顼宝厯丙午里人并祀南容
　　米山庙在髙安县北祀唐尉李英武徳中刺史应智顼命伐金牛卒祀之宋靖康元年赐号孚应
　　祠山庙在高安城北祀祠山之神旧名李王祠盖指李禄也
　　冲真庙在上髙北门祀唐张巡许远宋康保裔明洪武间建
　　灵椿庙在新昌署右祀宋蔡嵩蔡岑开宝间勅封灵椿大王
　　谭守庙在髙安朝阳门外宋谭申守筠有惠政民为立庙
　　宋帝康王庙在髙安景行坊明天啓间修王应遴记英烈庙在上髙鱼巷祀宋康保裔
　　岳王庙在新昌小东门内祀宋鄂王岳飞明知县熊纪建
　　蒋将军庙在新昌四都蒋为宋岳飞禆将追曹成至此中流矢卒尸立田间不仆乡人异而庙祀之
　　东岳庙在髙安西安门内
　　显济庙在髙安西北五里祀龙王幸潭也唐允功记坛壝【附】
　　社稷坛在府治阜城门外有姚云重建碑记
　　各县社稷坛高安附郭　上髙在七都埠　新昌在治西盐岭下
　　先农坛在府治东郊外
　　各县先农坛髙安附郭　上髙在南郊外　新昌在东郊外演武塲侧
　　风云雷雨山川坛在髙明门外
　　各县风云雷雨山川坛高安附郭　上髙在河南岸新昌在县
　　厉坛在广教坊
　　各县厉坛髙安附郭　上髙在河北岸　新昌在北门外
　　袁州府
　　祠
　　三贤祠在府防左洪武间推官陈谷建祀臯陶张释之于定国知府李顺孙记后増祀司法叅军徐有功
　　宜春侯祠在宜春县宜春台下祠长沙定王子刘成也成封宜春侯立五台其最胜者宜春台桃李万计及薨台下宋咸平嘉祐间立祠台侧祀之今府治东南复有王子庙
　　袁髙士祠在宜春学右明学使钱槚檄府县立祠祀汉【林志作晋】袁京自为记侯世屛有崇祀文
　　陈重祠在分宜北陈里重仕汉后隠居鸡足山卒而祠之
　　袁天罡祠在宜春之谯楼明万厯间同知李瀚于楼修祭又补铸天罡原造铜璿玑于观天台自为记
　　韩文公祠旧在府学西宋州守祖无择建祀昌黎以李翺皇甫湜卢肇郑谷配自为记后守郑自诚重建黄干记明正统间巡抚韩雍知府姚文迁于宜春台今址钱习礼记嘉靖间知府刘廷诰改为昌黎书院
　　国朝康熙四十二年知县江为龙重建仍为文公祠并记
　　按昌黎刺袁后袁人士如黄颇卢肇易重皆以文名博巍科非韩公之教育能致此哉当是时感庆云见民间生子多名韩以志公惠亦犹潮之有韩山韩木也然则公之精灵虽千载其可泯耶
　　李卫公祠在宜春化成岩侧祀唐李徳太和中徳贬袁州刺史宋绍兴中尚书汪应辰判是州为之立祠
　　卢肇祠在宜春县卢洲明万厯戊午知府黄鸣乔建郑都官祠在宜春城北七里祀唐郑谷
　　二贤祠在万载学东宋绍兴间建祀韩昌黎周茂叔西山眞徳秀有记
　　报功祠在府治西七里祀唐刺史李将顺
　　邑令祠在分宜治南大清里元至正间欧阳元率族子所性建祀祖欧阳殊南唐宜春令也后以元配
　　三先生祠旧在府学东祀濂溪及二程子朱子记明正统间都御史韩雍檄迁宜春台下学士钱习礼有重建记正徳中知府姚汀复移建萍实门外増祀朱子张栻名五贤祀
　　周濂溪祠在萍乡芦溪镇昔周子谪镇监税名士多从之逰后人遂立祠于鎭之桥东明万厯间知府郑惇典同知陶之肖迁建桥西规制宏敞巡抚刘尧诲记
　　五贤祠在萍乡县祀宋儒程颢程颐张栻朱子及邑人胡安之已废
　　祖龙图祠在府学左祀宋龙图学士祖无择已废王待制祠在府治宜春台下祀宋守王古萍乡簿赵鸣铎记后守辛炳复移祀于仰山自为记
　　忠烈祠在府城东一里祀宋鄂王岳飞及其将王贵以戡定湖南江西之功佥事余建明崇祯庚辰邑人袁业泗重修増祀左武大夫张宪及王子岳云后军义勇施全
　　郑令祠在萍乡芦溪镇祀宋令郑强明廉使庄国桢记黄太常祠在分宜治西明正徳中知府罗辂知县严凤访太常卿黄子澄故第建祠副使邵鋭记万历间知府郑惇典重修额曰表忠知县周应治记
　　徐中丞祠在宜春东门外祀巡抚都御史徐栻前嘉靖间任宜春令有善政后抚江西又疏鬻没官田产以免赔补军需之苦民建祠祀焉新喻张春记
　　各县节孝祠宜春在北门外　分宜在东门仓前　萍乡在学外右邉　万载在学外右邉
　　庙
</div>
    <div class="pagination">
<a href="江西通志_page276.html">上一页</a><span>...</span><a href="江西通志_page272.html">272</a><a href="江西通志_page273.html">273</a><a href="江西通志_page274.html">274</a><a href="江西通志_page275.html">275</a><a href="江西通志_page276.html">276</a><span class="current-page">277</span><a href="江西通志_page278.html">278</a><a href="江西通志_page279.html">279</a><a href="江西通志_page280.html">280</a><a href="江西通志_page281.html">281</a><a href="江西通志_page282.html">282</a><span>...</span><a href="江西通志_page278.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
