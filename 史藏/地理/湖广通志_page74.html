<!DOCTYPE html>
<html>
<head>
    <meta charset="UTF-8">
    <title>湖广通志 - 第 74 页/共 373 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>湖广通志 - 第 74 页/共 373 页</h1>
    <div class="content">　　皇帝仁圣不而抚苗悔前非式歌且舞相率来归永奠
　　禹土
　　帝有恩言恤苗新顺尔官尔吏怀抚诚信耕织以时孝弟是顺苗民乐业供输恐后万口一词祝
　　天子夀视此丰碑与天地久
　　附府志镇溪所所辖原系泸溪县五种蛮民明洪武初因赋重有不服造册者爰设镇溪军民千户所将旧粮额一万三千有零除一万石置正千户一员副千户二员相兼管事以其地一百二十四苗寨分爲十里命杨二等充百夫长其畸零不成户者一百三十二名编充支粮土军有事奉调聚则爲军事平班师散则爲民故名军民所其族多祖盘瓠悍犷不常下四里颇遵汉法服役输租但与永顺
　　连壤争境经久乃结独上六里叛服不常与保靖司搀界其地系永顺担承永欲借报保讐辄唆苗攻刧保屡招附又多反覆后来永保互有争构爲边境患至第九里大稍寨苗牵搂出没边燧时闻明推官侯加地各哨所总説按边哨称镇筸西北有溪曰镇东北有坪曰筸子故统括曰镇筸云其五寨则主将驻劄地迤而北则长宁箭塘盛华永安永宁凤凰王防迤而东则清溪靖江洞口筸子转而之东北则干州强虎转而之西则石羊小坡其他小营堡各附其地而以镇溪所终焉辖地广袤八百余里东距泸溪南抵麻阳西接乌罗北连永保东南一百里界乎辰溪东北二百里界乎沅陵西北三百里界乎蜀之酉阳石耶邑梅西南一百五十里界乎黔之铜仁其中苗獠杂处种甚繁边民屡遭刧掠各哨唯图自保不相救援非所以安边也如五寨哨系中军重地则岩坎江之防饬宜先长宁哨最密迩苗穴则麻里冲之暗越宜虑干州哨城连守备而屯饷易危则暴木冲诸路不可不堑永宁哨地近贵苗而募兵易挠则火草岭一吭不可不搤麻阳之库狱赖小坡而保故雷打坡之四处埋伏防出没也仓厰之积贮恃石羊而完故水田营之把寨屯军杜窥伺也筸子哨地隣洞口而上下营之戒严实彼先声洞口哨壤接清溪而乌牌隘之坑堑诚伊左臂强虎哨虽雄据万山然三面受敌一不设备而都罗鬼党跳梁矣永安哨虽外倚籓蔽然强冦在旁一不加警而田冲岩坎揭筸矣他如王防哨之皮冲江口盛华哨之都梅坡箭塘营之石灰窰靖疆营之油草塘要害相均哨伏宜谨慎麻阳庠生田英产平苗议畧苗之巢穴即古之崇山居楚蜀黔三省之中东接楚之五寨长官司北接永保二宣慰司南接黔之铜仁府及平乌二长官司西接蜀之酉阳宣抚司及平茶长官司且与酉阳婚嫁相通其初于楚之筸子司团爲四十八寨始犹赋役不缺后渐梗化横行隂相煽动麻泸二县频遭出刧其出刧者每每邀串酉阳土兵助党充数而酉阳所辖地方辽逺耳目弗周所宜谕以大义俾严行约束共图扑灭庶苗之右臂断而荡平可期此尤爲御苗第一要策也
　　吉多营在吉多坪爲上六里四应之地扼要之区东接镇筸属红苗西接贵州木树汛南接贵州芭茅坪汛北接保靖新寨汛雍正八年苗民向化建造新营设永绥协副将一员都司同知各一员经歴一员把总二员驻其地
　　望高岭在营东外委一名兵二十九名分防
　　排彼寨在营东与筸属红苗阳孟寨接界外委一名兵十九名分防
　　排补寨在营东守备一员巡检一员外委一名兵九十九名分防
　　岩落寨在营东千总一员兵三十名分防
　　隆团寨在营西守备把总各一员巡检一员兵一百一十名分防
　　米糯寨在营西与四川酉阳接壤千总一员兵八十五名分防
　　补抽寨在营南把总一员兵四十名分防
　　葫芦寨在营南把总一员兵四十五名分防
　　夯尚寨在营南外委一名兵十四名分防
　　鸭保寨在营北把总一员兵五十名分防
　　尖岩在营北千总一员兵五十名分防
　　长潭寨在营北把总一员兵五十名分防
　　谷坡寨在营北外委一名兵十四名分防
　　鸭由寨在营东南把总一员兵五十五名分防排料寨在营东南外委一名兵十四名分防
　　老王寨在营西北与四川酉阳接壤外委一名兵十九名分防
　　花园寨在营西北千总一员兵一百名分防
　　湖南巡抚赵恩奉
　　命开六里苗纪事两湖西南境逼五溪苗界山雄而拔水驶而迅舟陆不易渉诸苗凭险阻迫则匿縦则恣歴代征蛮军难之迨伏波希范后先殚力告功继此者无论矣然苗情狡常爲良民患雍正庚戍秋奉
　　命抚六里苗恩计易之则苗忽忽则苗将戮矣乃先黠者往声余兵万二千西人也善恐喝人既怖骇复檄佥事王柔游击王进昌由花园进周镇兵由阳孟进苗梗佥事镇兵挠其背或阻周兵进昌扼其后苗势乃分恩统大军震之将不刃而服爰戒诸路勿扰民将帅皆轻骑徐行以仁格莫以刀斧惩也骁骑李吉邑令何潜捧檄绕苗寨云赉万计用恤尔苗苗以西兵诘云谣也毋恐十月十日恩冲雨抵筸严部伍申号令以身先之诘朝霁行四十里止教场坪爲苗民分界所无人迹多茂草十二日行三十里营瓦窰前军垒石渡水斩竹通径或盘旋峯顶或纡回涧曲苗之茅舍竹篱掩映于丹枫白荻间依然江南村墅也明日行二十里至池河又明日行三十里至盘搭沟距崇山卫计一日程十五五鼓分三部従容进过鸭由寨抵补抽晤周镇合兵时日色融和苗男妇千人皆拜马首恩宣
　　天子徳教俾絶域沾化育知忠孝戒勿贪勿以强凌弱
　　犯者坐以法羣酋献芝祝
　　圣夀争薙髪领赏是日抵吉多坪与崇山故址相望地平天旷水草肥泽以一军镇之与川黔聨络如建瓴之势可以俯视诸苗留一日约镇道经画之议合赏苗如昨十六日也黎明越二十里至龙潭潭爲苗之腹心境较他州称桀骜焉狰狞而披髪跣足野性不驯畜兵器善伏草婚嫁以牛易男女同室无亲疎有所利必攫之恶俗不易移也呼之聚罪者宥之勿二咸泣悔誓释故习版图余扬兵示武羣苗皆股栗将昔年所掳民挈之出向虑其愚悍勿克免诛戮兹来也倾城归化岂难于古者独易于今悍于彼者忽驯于此盖有由焉夫徳化所及豚鱼可孚今
　　天子神圣迈千古重译至者凡几蕞尔山陬引领内望今日归化之民即昔日梗化之族斧钺之革面不若忠信之革心矣十九日由花园歴永保回辰二十五夜矣此役也九月望后发星沙泊朗江溯清浪由辰泸歴石羊哨登岸借水势泛涨舟无阻得雨之力入苗疆破巉岩俯幽壑攀藤援葛人马忘疲得晴之力抚既定苗疆既辟疏请设员弁二十人文则司马一首领一巡检二武则协一都司一守二分汛弁十二兵千六百卜吉多建城立官廨逺近二十五所仓库俱焉其险要如隆团排补等隘各设汛计二十六以前兵分驻营房亦如之司铺者廿三葺水陆十二程畧定逾五旬返署计两登陆四易舟督军政者十日赏苗三千五百出陷民十四责误夜者三计将赉兵需马食夫粮舟楫药饵费不及三千金而苗赏军饷动
　　国帑者未与焉恩以
　　天子徳宜昭示永久谨铭十六字
　　圣慈柔逺仗节西来尔苗入化絶域云开识年月勒壁永顺府
　　永顺县
　　野毛关在县东一百七十里
　　纸蓬关在县西二百里
　　榔溪关在县东南一百八十里
　　龙山县
　　大毛坪汛在县东
　　马罗峒汛在县西
　　保靖县
　　白溪关在县东与永顺接壤
　　里耶在县西壤接酉阳滥泥湾以溪河爲界系水陆要路把总巡检协防
　　古铜溪在县南与六里花园交界有把总防守
　　桑植县
　　桐油关在县西
　　野雉关在县南
　　洪家关在县北
　　大木坪在县北与容美土司之竒峯关接壤以杉木村爲界
　　六儿口在县北路抵杉木村界
　　直澧州
　　澧州
　　滙口在州东
　　高填洲在州东
　　暖水界在州西
　　瓜子峪在州西
　　羌口在州南
　　名山港在州南
　　焦圻在州东北
　　鼎港在州东北
　　三□在州东北州志州境东连洞庭西隣巫防北通荆豫南抵滇黔西南极容桑诸峒诚爲四达之区然无上游可据无絶险可负兵法所谓散地也守御之策尤爲要图
　　安乡县【关隘无】
　　石门县
　　龙溪隘在县北
　　长梯隘在县北
　　遥儿隘在县东北
　　磨岗隘在县西北
　　细沙隘在县西北
　　遥望隘在县西北
　　鱼洋隘在县西北
　　石磊隘在县西北
　　忠靖隘在县西北
　　走避隘在县西北
　　慈利县
　　龙岩寨在县九都明初征覃垕军据其地横云山人集洪武三年慈利安抚使覃垕连搆诸洞蛮爲冦征南将军周徳兴平之
　　横崖寨在县北后江横崖山壁间昔人于此搆室拒蛮明季里民复居其上避冦
　　白菓坪在县西北与容美之五里坪接壤以大岩关爲界
　　安福县
　　金藏关在县东
　　百丈关在县西即百丈峡通天平所爲容美小路闸口关在县西高崖壁立中劈一径路通桑植容美二司今桑植已改土归流而把守容美要道左则黄家隘爲大隘口右则青山隘爲小隘口
　　直郴州
　　郴州
　　石头城关在州东二里
　　武昌关在州西五里
　　香山防关在州南五里
　　永兴县
　　高亭司在县西五十里
　　宜章县
　　栗源堡在县东五十里
　　笆篱堡在县南八十里
　　黄沙堡在县西九十里自县南门外过南卡塘汛分东南西三路路通三堡堡各有城相距各三十里爲控扼沿边之所笆篱设把总一员余各有弁兵防守糍粑营在县西南一百里糍粑岭下逾岭爲莽山内有猺峒今于岭下设罗阵塘爲笆篱堡要隘口中峒汛在糍粑营南十五里
　　天堂汛在中峒南十里与广东阳山接壤向止设塘糍粑以防莽山峒猺出口后増设此二塘甚爲扼要盖粤冦之来必经此地二塘既设不独粤猺不敢窥伺并莽猺亦鲜援结易于控御
　　兴宁县
　　干坑关在县南七十里鸟道临坑不可仞计处险邀击一夫当百
　　滁口关在县南七十里通桂阳延夀贼巢
　　玛瑙堡在县东六十里接桂东界
　　桂阳县
　　延夀隘在县南三十里
　　砖头隘在县西南六十里与广东乐昌接壤
　　益将司在县东四十里
</div>
    <div class="pagination">
<a href="湖广通志_page73.html">上一页</a><span>...</span><a href="湖广通志_page69.html">69</a><a href="湖广通志_page70.html">70</a><a href="湖广通志_page71.html">71</a><a href="湖广通志_page72.html">72</a><a href="湖广通志_page73.html">73</a><span class="current-page">74</span><a href="湖广通志_page75.html">75</a><a href="湖广通志_page76.html">76</a><a href="湖广通志_page77.html">77</a><a href="湖广通志_page78.html">78</a><a href="湖广通志_page79.html">79</a><span>...</span><a href="湖广通志_page75.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
