<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 211 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 211 页/共 698 页</h1>
    <div class="content">而东为来青轩帝京景物略为明神宗所题今额已不存矣远眺绝旷尽挹山川之秀故为西山最著 
名处因仍其名而重为书额圣祖御题普照乾坤四大字瞻仰之次想见函盖一切气象山斋悬树杪 
旷若发尘蒙探迹思今昔游神冺异同烟容空外合黛影牖间通敬仰留题意乾坤方寸中臣等谨按 
来青轩御制诸诗谨绎有关纪述事实者恭载巻内余不备录香山寺北有无量殿静宜园册臣等谨 
按无量殿山门额曰楞伽妙觉皇上御书来青轩西南为欢喜园东西各有坊楔静宜园册臣等谨按 
欢喜园西坊额曰停霭曰栖霞东坊额曰纡青曰延绿皆皇上御书香山寺北稍西六方亭为唳霜皋 
静宜园册臣等谨按唳霜皋为二十八景之一乾隆十一年御制唳霜皋诗山中晨禽时鸟随候咔声 
与梵呗鱼鼓相应饲海鹤一群月夜澄霁霜天晓晴戛然送响嘹亮云外胎仙志云水讵可羁尘俗霜 
皋逼青冥差当寄高躅华表事匪幻赤壁梦谁续婆罗门呌音远胜丝竹肉臣等谨按唳霜皋御制诗 
恭载首见之篇余不备录香山寺西北由盘道上为洪光寺山门东北向内建毘卢圆殿正殿五楹左 
为太虚室又左为香嵓室静宜园册臣等谨按洪光寺盘道即所谓十八盘也毘卢圆殿额曰光明三 
昧正殿后檐额曰慈云常荫皆圣祖御书正殿内额曰香嵓浄域寺后门外坊座前额曰蕙馨后曰芝 
采皆皇上御书香嵓室为二十八景之一圣祖御制洪光寺盘道诗白云飞夏日斜径尽﨑岖仙阜崇 
高异神州览眺殊乾隆十一年御制香嵓室诗据香山东岭有古刹名洪光明成化中中官郑同重修 
同高丽人相传寺毘卢圆殿即仿其国金刚山为之者未知信否也因迥为高临虚标秀予旧题曰香 
嵓浄域突厦据横峦天窗纳虚宇树分功德林身在逍遥所始静恰宜听既远犹堪覩天女叅维摩时 
时下花雨臣等谨按香嵓室御制诗恭载首见之篇余不备录洪光寺前盘道间敞宇三楹为霞标磴 
静宜园册臣等谨按霞标磴为二十八景之一乾隆十一年御制霞标磴诗香嵓室前累石为磴凡九 
曲历十八盘而上彷佛李思训王维画蜀山栈道山势耸拔取径以纡而得夷非五回之岭九折之坂 
崭绝而不可上者比也筑山嗤篑力结宇喜天成踏蹬看霞起披林纳月行惟因纡作直却化险为平 
九折何须比因之见物情臣等谨按霞标磴御制诗恭载首见之篇余不备录霞标磴之北为玉乳泉 
静宜园册臣等谨按玉乳泉为二十八景之一乾隆十一年御制玉乳泉诗行宫之西循仄径而上有 
泉从山腹中出清泚可鉴因其高下凿三沼蓄之盈科而进各满其量不溢不竭长安可游记谓山有 
乳峰时嘘云雾类匡庐香垆峰不知玉液流甘峰自以泉得名耳乍可微风拂偏宜皎月涵西河不千
 里当境即三潭演漾冈峦影巻舒晴雨岚灵源何处是一脉试寻探臣等谨按玉乳泉御制诗恭载首 
见之篇余不备录玉乳泉西稍南为绚秋林静宜园册臣等谨按绚秋林为二十八景之一岩间巨石 
森列镌题曰萝屏曰翠云堆曰留青又上为观音阁额曰鹦集崖崖旁勒仙掌二字下有石临泉镌题 
曰罗汉影乾隆十一年御制绚秋林诗山中之树嘉者有松有桧有栢有槐有榆最大者有银杏有枫 
深秋霜老丹黄朱翠幻色炫采朝旭初射夕阳返照绮缬不足拟其丽巧匠设色不能穷其工嶂叶经 
霜染迎晖紫翠纷绚秋堪入画开锦恰过云晻蔼峰容变迷茫界道分金官斗青帝果足张吾军臣等 
谨按绚秋林御制诗恭载首见之篇余不备录绚秋林北为雨香馆后为洒兰书屋其南为林天石海 
静宜园册臣等谨按雨香馆为二十八景之一自勤政殿以迄雨香馆是为内垣为景凡二十又按内 
垣凡六门曰东南门曰东北门西曰约白门西南曰如意门西北曰中亭子门北曰进膳门乾隆十一 
年御制雨香馆诗绿云舫稍西步平冈而南为雨香馆山中晴雨朝暮各有其胜而雨景尢奇油云四 
起滃郁栋牖长风飘洒倐近倐远苔石药苖芬馨郁烈沉水龙涎不免烟火气出云峰更秀酿雨地斯 
灵景写一空白膏苏万陇青恱心惟乐岁养志奉慈宁何必刘宾客端称以德馨臣等谨按雨香馆御 
制诗恭载首见之篇余不备录 
钦定日下旧闻考巻八十六 
钦定四库全书 
史部 
钦定日下旧闻考卷八十七八 
详校官庶吉士臣范逢恩 
检讨臣德生覆勘 
总校官进士臣程嘉谟 
校对兼誊录中书臣叶元符 
钦定四库全书 
钦定日下旧闻考卷八十七 
国朝苑囿静宜园十 
丽瞩楼北度岭为晞阳阿其北坊座一东坊座一西为朝阳洞后为观音阁静宜园册臣等谨按晞阳 
阿为二十八景之一北坊额曰丹梯曰翠幄东坊额曰萝圃曰秀岑朝阳洞深广可丈余内祀龙神观 
音阁额曰浄界慈云皆皇上御书乾隆十一年御制晞阳阿诗逾丽瞩楼而北过小岭有石砑立虚其 
中为厂可敷蒲团晏坐望香嵓来青缥缈云外其南数十步复有巨石卓立如伟丈夫俗呼朝阳洞日 
下旧闻不之载盖无僧寮亭榭为游人所忽耳命扫石壁烟煤芟除灌秽取楚词为之名我初未来此 
雾壑尔许深扫石坐中唐一畅平生心仰接天花落俯视飞鸟沈自惟昔岂昔乃知今匪今臣等谨按 
晞阳阿御制诗恭载首见之篇余不备录晞阳阿北为芙蓉坪楼宇三楹其东敞宇为静如太古静宜 
园册臣等谨按芙蓉坪为二十八景之一镌题于石壁间乾隆十一年御制芙蓉坪诗最北一嶂迤逦 
曲注宛宛如游龙回绕园后昔人有云岩岭高则云霞之气鲜林薮深则萧瑟之音清两言得园中之 
概足底生云霞臂左招星辰振衣千仞冈此语诚可人到来每徘徊欲去重逡巡翘首眺青莲堪以静 
六尘臣等谨按芙蓉坪御制诗恭载首见之篇余不备录芙蓉坪西南为香雾窟东南北小坊座各一 
东面大坊座一正宇七楹后为竹垆精舍其北岩间有西山晴雪石幢又北为洁素履静宜园册臣等
 谨按香雾窟为二十八景之一即静室也东面大坊座额曰香圃曰琪林其前小坊座额曰虹梁曰月 
镜南曰攅萝曰环绮北曰丹梯曰翠壑与西山晴雪石刻皆皇上御书西山晴雪为燕山八景之一御 
制诗已恭载形胜卷内乾隆十一年御制香雾窟诗历玉华岫而上西南行陟山巅是园中最高处就 
回峰之侧为丽谯睥睨如严关由石磴拾级而上则山外复有群山屏障其外境之不易穷如此人以 
足所至为高目所际为远至此可自悟矣夤缘萝薜烟攀陟枫杉岭樽俎千里遥衣裳九夏冷漫嫌步 
屧劳堪令心神屏将谓最高处更有无穷境乾隆十三年御制题静室即香雾窟诗香雾窟堪称静室 
最高处迥出凡尘香山室宇惟此处最高吟哦旧句浑如昨惨淡冬山亦可人抚柏便同参道筦听泉 
直欲息言津风岩木叶萧萧下会待明年特地新乾隆三十二年御制竹垆精舍诗缀景偶教筠鼎施 
趁闲聊亦小栖迟擎来茗椀定遵例何必如斯着相去声为茶舍窗中景致殊西山积雪有碑模西山 
积雪为燕台八景之一向立碑于精舍对嶂窗中即见前旬忽忆御园望一帧即斯展画图臣等谨按 
香雾窟静室竹垆精舍御制诗谨绎有关纪述事实者恭载巻内余不备录香雾窟南稍东为栖月崖 
厅宇三楹其西宇为得趣书屋距崖半里许设石楼门镌题曰云阙静宜园册臣等谨按栖月崖为二 
十八景之一厅宇额曰乐此山川佳与得趣书屋额皆皇上御书乾隆十一年御制栖月崖诗玉华岫 
之北宛而中隆清旷衍夷缀以闲馆郦道元谓岭纡曦轩峰驻月驾斯崖有焉秋夕溶溶际春宵淡淡 
时亭虚全约白崖迥半含规隐与环中契悬应静里知嫦娥余结习到此几栖迟臣等谨按栖月崖御 
制诗恭载首见之篇余不备录栖月崖北为重翠崦厅宇三楹其下为龙王堂堂下有泉静宜园册臣 
等谨按重翠崦为二十八景之一乾隆十一年御制重翠崦诗度栖月崖而北稍西邃宇闲敞岚青树 
碧烟浮翠重近拂几案间崦字字书所略而唐宋人诗多用之者疑岩岫复叠处如所谓一重一掩耳 
掩映山变态既狭歘开豁卷幔风声飒写槛云容活驯鹿守翠微幽禽下古栝素志托清旷遐瞩极空 
阔臣等谨按重翠崦御制诗恭载首见之篇余不备录重翠崦东南为玉华寺山门东向正殿三楹殿 
西南厅宇为玉华岫其东为皋涂精舍静宜园册臣等谨按玉华岫为二十八景之一寺北门内有石 
洞出泉称玉华泉正殿额曰香嵓慧日皋涂精舍额曰林虚桂静皆皇上御书乾隆十一年御制玉华 
岫诗玉华亦古刹而规制差隘其高乃不减来青辟其南为小轩俯瞰群岫霞举云回若拱若抱昌黎 
诗前低划开阔烂漫堆众皱洵工于体物嵌隟淙甘脉精蓝瞰迥墟棼丝成桂酒月地本云居是处有 
洞出泉清泠芳润帝京桂子入冬则收育于此他处率不能活亦西山一奇云激越来阶下芬馨过雨 
余远皴将近黛次第入纱疏乾隆十二年御制玉华寺皋涂精舍作山椒卜筑傍僧庵一室虚明万景 
涵暮霭朝岚常自写横峰侧岭尽来参杏花已放甜山色桂子还韬宝月馣游历每教成小憇天然佳 
句座中探臣等谨按玉华岫皋涂精舍御制诗恭载首见之篇余不备录玉华寺西南峰石屹立上勒 
御题为森玉笏东北为超然堂堂南为旷览台后为碧峰馆静宜园册臣等谨按森玉笏为二十八景 
之一乾隆十一年御制森玉笏诗山势横峰侧岭牝谷层冈欹涧曲径不以巉削峻峭为奇而遥睇诸 
岭回合交互若宫若霍若岌若垣若峤若岿若厜若 若重甗嵯峨嵚崟负异角立积雪映之山骨逼露 
群玉峰当不是过也回冈纷合沓峻岭郁嵯峨俨若千夫立森然万玉罗色无需藻绘坚不受砻磨山 
伯朝天阙圭璋列几多臣等谨按森玉笏御制诗恭载首见之篇余不备录森玉笏东北峰上有亭为 
隔云钟静宜园册臣等谨按隔云钟为二十八景之一自晞阳阿以迄隔云钟是为外垣为景凡八乾 
隆十一年御制隔云钟诗园内外幢刹交望铃铎梵呗之声相闻近者卧佛法海弘教远者华严慈恩 
觉生最远钟最大即永乐中铸华严经其上者每静夜未阑晓星欲上云扄尚掩霜扃先流忽断忽续 
如应如和致足警听不问高低寺钟声处处同耳根初静后禅悦小参中底厌筝琶响应知水乳融蒲 
牢寂亦得大地是乘风臣等谨按隔云钟御制诗恭载首见之篇余不备录外垣之北别垣内佛楼为 
宗镜大昭之庙门东向建琉璃坊楔前殿三楹内为白台绕东南北三面上下凡四层西为清浄法智 
殿又后为红台四周上下亦四层静宜园册臣等谨按宗镜大昭之庙亦称昭庙额悬都罡正殿乾隆 
</div>
    <div class="pagination">
<a href="钦定日下旧闻考_page210.html">上一页</a><span>...</span><a href="钦定日下旧闻考_page206.html">206</a><a href="钦定日下旧闻考_page207.html">207</a><a href="钦定日下旧闻考_page208.html">208</a><a href="钦定日下旧闻考_page209.html">209</a><a href="钦定日下旧闻考_page210.html">210</a><span class="current-page">211</span><a href="钦定日下旧闻考_page212.html">212</a><a href="钦定日下旧闻考_page213.html">213</a><a href="钦定日下旧闻考_page214.html">214</a><a href="钦定日下旧闻考_page215.html">215</a><a href="钦定日下旧闻考_page216.html">216</a><span>...</span><a href="钦定日下旧闻考_page212.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
