<!DOCTYPE html>
<html>
 <head>
  <meta charset="utf-8"/>
  <title>
   读史方舆纪要 - 第 41 页/共 479 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   读史方舆纪要 - 第 41 页/共 479 页
  </h1>
  <div class="content">
   卷八 

卷八
　　◎历代州域形势八宋下　辽金元附

　　高宗以亲王介弟，纂承遗统帝初为康王，再使金至磁，守臣宗泽留之，旋至相州。金人复围汴，诏拜兵马大元帅，督河北兵入援。寻次大名，趋东平，进屯济州。东京陷，二帝北狩，乃即位于南京。而崇信奸回，播弃元老。两河沦陷，关辅雕残。窜诎海滨，几于倾覆。

　　【史略】建炎初，两河州郡，多为宋守。又召李纲为相，纲首劝帝一至京师，见宗庙，以慰都人之心。又言河北、河东，国之屏蔽，料理稍就，然后中原可保，而东南可安。请置招抚司于河北，经制司于河东，全复州郡。时黄潜善、汪伯彦用事，劝帝幸东南，帝意遂决。纲言：自古中兴之主，起于西北，则足以据中原而有东南，起于东南，则不能复中原而有西北。方今巡幸之所，关中为上，襄阳次之，建康为下。若委中原而去，岂惟金人将乘间以扰内地，盗贼亦将蜂起，跨州连邑，陛下虽欲还阙，不可得矣。今纵未能行上策，犹当且适襄邓，以示不忘故都之意。夫南阳光武所兴，有高山峻岭，可以控扼；有宽城平野，可以屯兵。西邻关陕，可以召将士；东达江淮，可以运谷粟；南通荆河、巴蜀，可以取货财；北距三都开封、归德、河南为三都，可以遣救援。暂议驻跸，乃还汴都，策无出于此者。若顺流而适东南，固甚安便，第恐一失中原，东南不能必其无事，虽欲退保一隅，不可得也。既而李纲罢去，帝如扬州，纲所规画，悉皆废弃。金人分道入寇。粘没喝自云中下太行太行山，见前七国韩范雎北断太行，由河阳渡河，攻河南，分遣兵攻汉上。讹里朵、兀术等自燕山由沧州渡河，攻山东，分兵趣淮南。娄宿、撒离喝等由河中渡河攻陕西，陷潼关时娄宿至河中，宋军扼河西岸不得渡。乃自韩城履冰过，陷同州、华州，破潼关。韩城，今同州属县，入永兴。京邑州郡，相继残破。三年，金人陷徐、泗诸州，遂逾淮而南逼扬州。帝仓卒渡江，至镇江，复走杭州。时和州防御使马扩应诏上书曰：今若西幸巴蜀，用陕右之兵，留重臣使镇江南，抚淮甸，破金贼之计，回天下之心，是谓上策。都守武昌，襟带荆、河，控引川、广，招集义兵，屯布上流，扼据形势，密约河东诸路豪杰，许以得地戍守，是为中策。驻跸金陵，备御江口，通达运漕，精习水军，厚激将士，以幸一胜，观敌事势，预备迁徙，是为下策。其倚长江为可恃，幸金贼之不来，犹豫迁延，候至秋冬，金贼再举，驱虏舟楫，江淮千里，数道并进，方当此时，然后反悔，是为无策。不报。未几，兀术复分兵南寇。一自蕲、黄入江西，由江州而南，西至潭州，悉见屠灭。一自滁、和入江东，陷太平、建康，自广德趣临安即杭州，帝航海远避。金人进陷越州、明州，又陷定海、昌国县定海，今宁波府属县。昌国废县，在今定海县东北海中氵翁洲山上，以舟师追帝于章安章安废县，在台州府东一百十五里，不及。兀术乃掠临安，由秀州而北陷平江、常州，至镇江。韩世忠扼之于金山金山，在镇江府城西北七里大江中，兀术危窘，仅而得济。其湖南之军，亦由荆门而北荆门军，见湖北路，为牛皋所败。自是不敢复渡江矣。然中原群盗，乘机剽掠，割据州郡，所在连结，而江淮、湖湘以及闽越、岭表，悉为盗薮，强者或连数郡。李成据有襄、汉，杨么据有洞庭见前，皆结连北寇。么欲顺流东下，成欲自江西陆行趋浙，与么会。又曹成据道、贺，北连豫章；范汝为据建州，逼近行在，皆为肘腋患。岳飞、韩世忠等竭力讨之，久而得平。

　　嗣后诸将戮力，恢复可待，而秦桧主和，班师丧地。

　　【史略】初，汪若海言于张浚曰：天下者，常山蛇势也。秦、蜀为首，东南为尾，中原为脊。今以东南为首，安能起天下之脊哉？将图恢复，必在川、陕。赵鼎亦言：经营中原，当自关中始。经营关中，当自蜀始。欲幸蜀，当自荆襄始。时金人已入关，西至秦、陇，悉被侵陷，复退屯同、华，东连河东，西扰诸路。张浚恐金人据陕窥蜀，则东南不可保，请置幕府于秦州，遣韩世忠镇淮东，吕颐浩扈跸来武昌谓鄂州，为趋陕计。遂拜浚为川陕荆湖宣抚处置使，治兵兴元。建炎四年，浚遣兵复陕西军州，既而以五路之师五路，熙河、秦凤、泾原、环庆及浚所遣统制吴之兵也，败于富平富平，今西安府属县，关陇六路尽没六路，见前，惟余阶、成、岷、凤、洮五州及凤翔之和尚原、陇州之方山原而已和尚原，在今凤翔府宝鸡县西南三十五里，当大散关之东。方山原，在陇州西南二百里。浚退保兴州，召吴聚兵扼和尚原，以断敌来路；关师古等聚熙河兵，守岷州大潭大潭废县，在今巩昌府西和县西南三百里；孙、贾世方等聚泾、原、凤翔兵，以固蜀口。继又分陕西地，自秦凤至洋州，吴主之，屯仙人关关在今汉中府凤县南百二十里；金、房至巴、达，王彦主之，屯通川达州，亦曰通川郡；文、龙至威、茂，刘主之，屯巴西绵州，亦曰巴西郡；洮、岷至阶、成，关师古主之，屯武都即阶州。于是全蜀安堵。朝廷议浚失律之罪，罢还。时金人已立刘豫于河南，兼有陕西地豫，景州人，仕宋知济南府。金人来攻，遂以郡降。建炎三年，金人陷京东诸郡，以豫知东平府，兼统大河以南。明年，立豫为齐帝，据大名府。绍兴二年，徙汴，尽有京东、京西及陕西诸路之地，屡邀金人入寇。绍兴四年，韩世忠大败之于大仪大仪镇，在扬州府西七十里，金人引却。六年，岳飞屯襄、邓，屡败豫兵，上言：金人立豫于河南，盖欲以中国攻中国。愿假臣岁月，提兵趋河洛，据河阳、陕府、潼关陕府，即陕州，号召五路叛将五路，谓京东、京西、河东、河北及陕西诸军叛附京者。叛将既还，王师趋汴，豫必北走，京畿陕右，可以尽复。然后分兵、滑，经略两河，逆豫成擒，金人可灭也。会刘豫寇淮西，杨沂中大败之于藕塘藕塘，在今凤阳府定远县东六十里，金人遂废豫七年，金人袭汴，执豫废之，遣使议和。九年，以河南、陕西地归宋，旋叛盟入寇，尽夺所归地。于是许飞等进讨。飞发鄂州，遣诸将略京西诸郡，命梁兴渡河，纠合忠义，复两河州郡。时刘亦败金人于顺昌即颍州，而韩世忠、王德等复海州、宿州。吴自河池凤州，亦曰河池郡败金人于扶风今凤翔府属县，进克秦州。杨政自巩州进拔陇州，破岐下诸屯。郭浩自延安复华州时金以陕西来归，宋因分遣诸将，屯熙秦、延诸路。既而金将撒离喝入同州、永兴，西据凤翔，浩等诸军皆隔在敌后，于是自延安南拔华州，入陕州。飞遂遣兵东援刘，西援郭浩，而自以其军长驱阚中原，破金人于蔡州，复其城。诸将所至克捷，西京、汝、郑、颍昌、淮宁东至曹州，皆下颍昌，即许州。淮宁，即陈州。飞大军屯颍昌，以轻骑败兀术于郾城今许州郾城县，又败之于临颍许州临颍县，兀术遁去。梁兴败金人于垣曲今平阳府绛州垣曲县，又败之于沁水今泽州沁水县，遂复怀、卫州，断太行道，绝金人山北、河东之路，金人大惧。飞进军朱仙镇在今开封府南四十五里，距汴京四十五里，兀术来战，复败去。于是两河响应，敌中将帅，皆来降附。兀术谋弃汴去。飞方指日渡河，期抵黄龙黄龙府，见五代晋契丹南牧注。而秦桧主和，请画淮以北弃之，诏飞班师。飞不得已还镇，所得州郡，旋复陷没。吴亦奉诏班师，弃所得州郡而还。自是金人屯田治兵于中原，而王师不复问京、洛矣。

　　仇耻不复，湖山燕ぅ，良可嗤也。

　　【史略】初，张浚言：东南形势，建康为最。临安僻在一隅，内则易生玩肆，外则不足号召远近，系中原之望。请幸建康，以图恢复。李纲言：自昔用兵成大业者，必据地利，而不肯先退。楚汉相距于荥阳、成皋间俱见前，汉虽屡败，不退尺寸之地。既割鸿沟在荥阳县南。见前七国魏南有鸿沟，羽引而东，遂有垓下之变见项羽走垓下。袁、曹战于官渡官渡，在开封府中牟县东北十二里。旧《志》云：鸿沟之水，分为官渡，操虽兵弱粮乏，荀止其退避。既焚绍辎重，绍引而归，遂丧河北。由此观之，岂可望风怯敌，遽自退屈哉？

　　是时，舆地登于职方者，东尽明、越，西抵岷、れ岷山，在今成都府茂州西北，见前。れ冢山，在汉中沔县西北二十里，详陕西名山れ山，南斥琼、崖，北至淮、汉绍兴十一年，与金人分界。自散关及淮水中流以北，尽割畀金，于是弃京西唐、邓二州。又割陕西商、秦之半，止存上津、丰阳、天水三县及陇西、成纪余地。又和尚、方山二原，亦归于金。十六年，复割丰阳、乾二县畀金。自是遂为定界。上津，今郧阳府属县，见前。丰阳，在今商州镇安县东南。乾，亦在镇安县南二十里。俱废县也。余并见前。补短截长，分路十六：曰浙西统府三：临安、平江、镇江，州四：常、严、湖、秀也。详见前十五路。下仿此，曰浙东统府一：绍兴，州六：婺、衢、处、温、台、明。《宋志》：绍兴三十二年，复分两浙为东西路，曰江东统府一：建康，州六：宣、池、徽、饶、信、太平也，军二：广德、南康，曰江西统州七：洪、赣、袁、江、抚、筠、吉，军四：兴国、建昌、临江、南安也，曰淮东统州六：扬、泰、真、滁、通、楚，军二：高邮、招信，曰淮西统府一：寿春，州七：舒、庐、和、濠、光、黄、蕲，军二：六安、无为，曰湖南统州七：潭、衡、道、永、邵、郴、全，军三：武冈、桂阳、茶陵，曰湖北统府二：荆南、德安，州十：鄂、岳、复、鼎、澧、归、峡、辰、沅、靖，军二：汉阳、荆门。《宋志》：绍兴初，改鄂、岳、潭、衡、永、郴、道州、桂阳军为东路，鼎、澧、辰、沅、靖、邵、全州、武冈军为西路。明年，复旧，惟北路改治鄂，寻还江陵，曰京西统府一：襄阳，州四：随、房、均、郢，军二：光化、枣阳。《宋史》：京西南路旧有府一，州七，今所存止此，而京西北路则尽没于金，曰成都统府一：成都，州十二：蜀、眉、嘉、汉、绵、邛、彭、黎、雅、简、威、茂；军二：永康、石泉，监一：仙井，曰潼川统府二：潼川、遂宁，州九：泸、资、普、叙、昌、合、渠、果、荣，军三：怀安、广安、长宁，监一：富顺，曰利州统府一：兴元，州十五：利、金、洋、兴、凤、阆、蓬、巴、剑、阶、文、龙、西、和、成，军二：天水、大安。《宋志》：绍兴十四年，又分利州为东西二路，东路治兴元，兼领剑、利、阆、金、洋、巴、蓬州及大安军；西路治兴州，兼领阶、成、和、凤、文、龙等州。其后分合不一。开禧二年，吴曦叛，以关外阶、成、和、凤四州附于金。明年，曦诛，遂复故境，曰夔州统州十一：夔、恭、达、忠、开、万、涪、黔、施、播、思，军三：云安、梁山、南平，监一：大宁，曰福建统州六：福、建、泉、汀、漳、南剑，军二：兴化、邵武，曰广东统府二：肇庆、德庆，州十二：广、韶、惠、潮、英、连、新、封、梅、循、南雄、南恩也，曰广西统府一：曰静江，州二十一：昭、贺、梧、藤、容、郁林、浔、贵、横、邕、宾、象、柳、融、宜、化、高、雷、廉、钦、琼，军三：万安、朱崖、南宁也。凡府、州、军、监一百九十，县七百有三，而武都、河池、兴元、襄阳、鄂州、庐州、楚州、扬州皆为重镇。

　　【史略】初，李纲言：汉高先保关中，故能东向而与项籍争。光武先保河内，故能降赤眉、铜马之属。唐肃宗先保灵武，故能破安、史而复两京。今以东南为根本，当先料理淮甸、荆襄，以为东南屏蔽。夫六朝所以保有江左者，以强兵巨镇尽在淮南荆襄间。故以魏武之雄，苻坚、石勒之众，拓跋、宇文之盛，卒不能窥江表。后唐李氏有淮南，则可都金陵，及淮南失，而国以削弱矣胡氏曰：避寇而徙都，未有能复振者。周自丰镐徙于东洛而不振，魏自安邑徙于大梁而不振，楚自渚宫徙于寿春而不振，刘嗣自咸阳徙于上わ而不振，赫连定自统万徙于北地而不振，李景自秣陵徙于豫章而不振。故中夏定都，必与俱存而不动。

　　金亮南侵，临江不返。诸将乘之，渐辟旧疆。而史浩识短，张浚虑疏，弃地丧师，卒坚初约。

　　【史略】初，完颜亮谋南侵，自会宁徙都燕会宁，在今辽东三万卫东北塞外，金人之上京也，又徙都汴。绍兴三十一年，遂分道入寇。一自海道径趋临安，一自蔡州瞰荆襄，一自凤翔趋大散，又遣别将趋淮阴谓楚州也。亮帅大军自涡口渡淮涡口，涡水入淮之口，在凤阳府怀远县东北十五里，两淮悉陷。亮军和州，遣舟师渡采石采石在太平府北见前，虞允文督诸将击败之。亮因移军扬州，屯瓜洲之龟山寺瓜洲，今扬州府南四十里瓜洲镇也，将攻京口。会乌禄自立于辽阳辽阳，今辽东都司城，金之东京也。乌禄，阿骨打诸孙，时留守东京，金人苦亮残虐，杀亮北还。宋复收两淮地。先是魏胜聚义兵于山阳，北渡淮，取涟水军山阳、涟水，俱见前淮南路，进复海州，直入沂州，败金兵，淮北诸邑，相率降附。金亮将渡淮，遣军急攻胜，海道总管李宝引军救胜，金兵败却。宝遂帅舟师御敌于胶西今莱州府胶州也，至石臼岛在今胶州南百里，大败金人，其海道之师遂绝。会金军退，宝遂与胜共攻泗州，拔之。襄阳帅吴琪亦复唐、邓、陈、蔡、许、汝、嵩等州嵩州，即今河南府嵩县，金人置嵩州。四川宣抚使吴，却金兵于青野原青野原，在今汉中略阳县北百四十里，进扼大散关，遣诸将分路下秦、陇、商、虢诸州军时兴州府诸将复秦、陇、洮、环、巩、熙、河、兰、会及积石、镇戎、德顺等军，金州路诸将复商、虢、陕、华四州，凡十三州三军。史浩议以诸军四出，恐敌在凤翔者乘虚窥蜀。诏退军保蜀口，于是所得之地复失时虞允文为川陕宣谕使，奏言：恢复莫先于陕西，陕西五路新复州郡，又系于德顺之存亡。一旦弃之，则窥蜀之路愈多，西、和、阶、成，利害至重，不可不虑。疏入，被黜。隆兴初，张浚督江淮诸将李显忠等北伐，溃于符离符离，今宿州北二十五里有故城。先是显忠等渡淮而北，取灵壁及虹县，进拔宿州。金人来争，显忠与别帅邵宏渊相违异，乃引还，至符离，师大溃。溃处当在宿州东南，史家纪载不详，以在宿州境内，故仍曰符离。灵壁，今宿州属县。虹县，今凤阳府属县。于是和议复决，所得海、泗、唐、邓及商、秦地，悉以畀金，仍守旧境。是时，陈亮上《中兴论》，略云：攻守之道，必有奇变。奇变之道，常因地势。今东西绵亘数千里，地形适中，无所参错，似乎奇变难施，然必有批吭捣虚、形格势禁之道。夫齐、秦，天下之两臂也。今西举秦，东举齐，则大河以南、长淮以北，固吾腹中物，奈敌人以为天险而固守之。窃观襄汉者，敌之所缓，而今日所当有事也。其地控引京、洛，侧睨淮、蔡，包括荆、楚，襟带吴、蜀，沃野千里，可耕可守，地形四通，可左可右。诚镇抚得人，于安、随、信、阳、光、黄列城相援，养锐以伺。一旦狂寇来犯江淮，则荆襄之师，帅诸军进讨，袭有唐、邓诸州，屯兵颍、蔡之间，示必绝其后。因命诸州转城进筑，如三受降城法，依吴房故城为蔡州吴房城，今汝宁府遂平县，使唐、邓相距各二百里，并桐柏山以为固桐柏山，在今南阳府桐柏县东一里。敌来则婴城固守，出奇制变；敌去则列城相应，首尾如一。诸军进屯光、黄、安、随、襄、郢之间，朝廷徙都建业，筑行宫于武昌，大驾时一巡幸。敌知吾意在京、洛，则京、洛、陈、许、汝、郑之备当日增，而东西之势分，则齐、秦之间可乘矣。四川之帅，亲率大军，以待凤翔之寇，有间，则命骁将出祁山，以截陇右祁山，在巩昌府西和县北七里，偏将由子午以向长安子午谷，在西安府西南百里，见前，金、房、开、达之师入武关以震三辅武关在商州东，见前，则秦地可谋矣。命山东之归正者，往说豪杰，阴为内应，舟师由海道以捣其脊，彼方奔走支吾，而大军两道并进，以扌甚其胸，则齐地可谋矣。吾虽示形于唐、邓、上蔡，而不更谋进取，坐为东西形援，势如猿臂，彼将愈疑吾之有意京、洛，特持重以示不进，则京、洛之备愈专，而吾必得志于齐、秦矣。抚定齐、秦，则京、洛将安往哉？此所谓批吭捣虚、形格势禁之道也。就使我未为东西之举，彼必不敢离京、洛而轻犯江淮矣。

　　蒙古凭陵，金人南徙，遣将北讨，歼厥世仇。

　　【史略】开禧二年，蒙古铁木真称帝于斡难河河在漠北千余里，元和宁路之东北。今名玄冥河。既并乃蛮诸部乃蛮部，在今甘肃塞外，遂侵西夏。嘉定二年，入灵州，夏主安全请降。时西域诸国皆相率降附，蒙古乃引军而东，侵扰金人云中、九原诸城镇，破白登城城在今大同府东北百十里。遂陷西京今大同府，金人之西京也，进取桓、抚诸州桓州，在今开平废卫西。抚州，今开平废卫西南四百余里兴和故城也，尽收金人山北州郡即山后诸州。东略至平、滦，南至清、沧，又由临潢过辽河临潢府，辽上京也，在今朵颜卫北，辽水，在辽东都司西百六十里，辽东大川也，西南至忻、代，悉降于蒙古。寻入居庸关在今北京昌平州西北三十里，见前，游奕至中都城下中都，即燕京也，驱群牧监马而去。六年，蒙古复败金兵于妫川今宣府镇怀来卫，金曰妫川县，乘胜至古北口古北口，在今顺天府密云县东北百二十里，金人保居庸以拒之。蒙古主乃留兵屯守，而自引众趋紫荆关关在易州西八十里。详北直重险，破涿、易二州，由南口攻居庸，拔之，进围中都。以精兵屯城北，分大军为三道。命其子术赤等将右军循太行而南，破保州、中山、邢、、磁、相、卫辉、怀、孟诸郡，径抵黄河，掠平阳、太原间。别将薄察等遵海而东，破滦、蓟，大掠辽西地。蒙古主自将由中道破瀛、莫、清、沧、景、献、滨、棣、济南等郡献州，今河间府献县，金曰献州，引军复自大口逼中都大口，今顺天府良乡县北百十里天津关也，凡破金九十余郡。金人纳赂请和，乃自居庸北还。金主议迁都于汴，徒单镒曰：銮舆一动，北路皆不守矣。今聚兵积粟，固守京师，上也。南京四面受敌金以汴京为南京，辽东根本之地，依山负海，其险足恃，备御一面，以为后图，次也。不从。蒙古闻之，复引而南，遂围中都。分遣木华黎克其北京今大宁废卫，辽曰中京，金曰北京，辽西州镇，望风款附，中都亦下。又取平州，乃引而西时又克金潼关，屯兵嵩汝间，既而北去。十年，蒙古建行省于燕云，命木华黎经略太行以南，而自引兵围夏兴州，遂略定西域四十余国，至忻都今西域印度国也。木华黎自中都而南，略河北、山东以及河东诸州郡。十四年，木华黎分建行省于东平时木华黎遣军围金东平，陷之，使降将严实等权行省，以抚安山东。先是蒙古陷山东，州郡皆弃不守，于是群盗蜂起，多据城邑附宋，至是遂相率归于蒙古。又以别将石军于曹州，与严实相犄角，以拒金师之侵轶，遂引兵由东胜渡河东胜州，在今大同府西五百里，契丹所置州也，自葭州而南转入河中，东至孟州时木华黎入葭州，攻绥德、延安、坊诸州，转入河中，东下孟州，又收晋阳、霍邑等寨。霍邑，即今霍州。时金人多连结山寨于晋阳、霍邑之境也，复趋长安，遣将断潼关，拔同州。宝庆三年，蒙古灭夏，遂趋凤翔，入京兆时又以兵破宋关外诸隘及武、阶诸州。关外，大散关外也。于是金人尽弃河北山东关隘，惟并力守河南，保潼关，自洛阳三门、析津三门，即底柱山，在今陕州东四十里，见前。析津，即析城山，在泽州阳城县西南七十里。皆大河襟要处也，东至邳州之源雀镇在邳州东北，东西二千余里，立四行省，列兵守御。会铁木真殁于六盘山，将死，谓左右曰：金精兵尽在潼关，南据连山，北限大河，难以遽破。若假道于宋，下兵唐、邓，直捣大梁，破之必矣。其子窝阔台既袭位于和林即和宁也，见上，遂引而南，取金凤翔，使其弟拖雷趣宝鸡宝鸡，今凤翔府属县，遣使来假道，至沔州，为守将所杀。拖雷怒，遂入大散关，陷凤州，大掠汉中蜀口诸州镇破宋城寨凡百四十。攻饶风关关在汉中府西乡县东北百六十里，关陷，遂由金州而东渡汉江，败金兵于禹山山在南阳府邓州西南九十里。遂自唐州趣汴，窝阔台亦自同州趣河中，由河清县白坡渡河河清县，属河南府，宋时县治白坡镇，在今怀庆府孟县西南。今移治河南岸，改曰孟津。此盖据旧县而言，入郑州，遣将攻汴，而命拖雷引兵来会。金军从邓州赴援，至三峰山在今开封府禹州西南二十里，蒙古南北兵悉合，大败金人，遂取钧州钧州，金所置，即今开封府禹州。汴中危急，召潼关兵入援，援兵方发，其守将即以潼关降蒙古。蒙古兵长驱入陕州，追援兵于铁岭岭在河南府陕州卢氏县北四十里，复败之，金人益困。蒙古主乃留速不台攻汴，而与拖雷北还速不台力攻汴城，不克，乃许和，仍散屯河、洛之间。绍定六年，金主守绪，以汴京粮援俱绝，乃东巡驻于归德金改宋应天府为归德府。是时，金主自汴东行，复向河北，遣兵攻卫州，不克，败还归德，寻走蔡。速不台复引军向汴，汴京降，洛阳亦陷。宋复取申、唐、邓诸州申州，即信阳军也，遣孟珙帅师会蒙古兵围蔡。端平初，蔡州下，金亡。

　　仅得唐、邓二州地申州，本宋信阳军。时又兼得息州，本宋蔡州新息县，故曰唐、邓二州。而陈、蔡以北，悉属蒙古。新息，即今光州息县，及议复三京三京，见前，而祸本成矣。

　　【史略】宋因金亡，缘边诸将，间收取淮北地。赵范、赵葵遂欲乘时抚定中原，建守河据关谓大河、潼关也收复三京之议。吴潜以为今日事势，当以和为形，以守为实，以战为应。河南空城，取之若易，守之实难，千里馈运，势必难继。方兴之敌，气盛锋锐，开衅致兵，非长计也。不听。诏全子才自庐州趋汴，赵葵自滁州取泗州，由泗趣汴，与子才会，遂入汴时金故将李伯渊等以汴京降。葵复遣徐敏子等先入洛，蒙古引兵南下，洛军溃还。又决黄河寸金淀在开封府北二十里，灌汴军，葵等弃城南还。蒙古以败盟责宋，边衅日滋矣。

　　自是而后，蹂躏我川峡，摇荡我荆襄，芟夷我淮甸。

　　【史略】端平二年，蒙古命阔端等侵蜀，忒木等侵汉口，温不花等侵江淮。自是蜀中四路，悉被残破。孟珙、余相继帅蜀，仅保夔州一路及潼川路之顺、庆、泸、合，西有嘉定一庖而已。又筑大获、钓鱼诸城大获山，在保宁府苍溪县东三十里。余徙阆州治此，以固蜀口。钓鱼山，在今合州东三十里。复城之，以徙合州，蜀始可守，以固根本，图进取。而沔、利二州为敌所守，蜀土遂不可复。又荆湖、淮西时亦悉被侵陷。孟珙为荆湖帅，杜杲为淮西帅，悉力拒守，乃复旧疆。

　　继以似道背盟，襄樊失守。

　　【史略】淳十一年，蒙古蒙哥立，命其弟忽必烈总治漠南，开府金莲川在今宣府镇云州堡东北百里。忽必烈置经略司于汴，分兵屯田，西起襄、邓，东连清口、桃源清口，在今淮安府清河县南。桃源，今淮安府属县，列障守之。明年，蒙古以中州封同姓，忽必烈尽得关中、河南地。寻与兀良合台从临洮而南临洮，今府，自金沙江乘革囊及筏以济金沙江，出云南丽江军民府西北，一名丽江，亦曰泸水，流经四川叙州府，东南合于大江。详见云南大川，降摩荻丽江摩{此夕}蛮是也，取附都、鄯阐、乌爨等部附都，或曰即今元江府东境诸蛮。鄯阐，今云南府。乌爨，今楚雄军民府南安州是也，转入吐蕃，降其酋而还，仍留兀良合台攻诸蛮未服者。合台自吐蕃进克白蛮、乌蛮、鬼蛮、罗罗斯、阿白、阿鲁诸部国俱在今四川南境及贵州、云南境内，又克交趾今安南国，西南夷悉降附。宝五年，复分道南寇。其将张柔从忽必烈攻鄂，趋临安，塔察儿攻荆山今凤阳府怀远县，而命兀良合台自交、广引兵会鄂。又命李自山东进攻海州。蒙古主乃帅大军次六盘见上六盘山，分军三道：一自洋州趋米仓米仓关，在今汉中府西南百四十里米仓山南，一自潼关趋沔州，而自以部兵由陇州趋大散，两川望风降破。李等亦克海州涟水军，忽必烈至光山即光州也，宋曰光山军，会军渡淮南，入大胜关关在信阳州罗山县南百四十里，与湖广黄陂县接界。使张柔出虎头关在黄州府麻城县北百里，分道并进，拔阳逻堡在黄州府西百二十里，渡江围鄂州，又陷临江、瑞州。兀良合台亦自交趾还破横山横山，在南宁府东八十里，宋横山寨置于此，进陷宾州及象州，入静江，进破辰、沅，直抵潭州，围之，中外震动。会蒙古主攻合州，不克而殒，忽必烈恐北方有变，谋引还。贾似道时宣抚荆湖，亦遣使议和，请称臣割地。忽必烈乃退，兀良合台亦解潭州围，趋湖北，由新生矶渡江而去新生矶，在今蕲州西二里。似道还朝，匿其谋。忽必烈既袭位，遣使征前议，皆拘执不遣。忽必烈怒，复谋南侵。会刘整以泸州叛，献计于蒙古曰：攻宋方略，宜先从事襄阳。如得襄阳，浮汉入江，宋可平也。忽必烈遂征诸路兵，命阿术等经略襄阳，据险筑城，绵亘水陆，以断宋人粮援之道。攻围五年，樊城陷，襄阳遂降。

　　伯颜以偏师入临安，大江以南，遂无立草。

　　【史略】咸淳十年，元遣伯颜等寇宋。伯颜由襄阳入汉，济江，分遣博罗欢自枣阳帅骑兵由淮西趣扬州。伯颜越汉破新郢新郢，在承天府城西南汉江南岸，宋筑城戍守于此，进攻复州及汉阳，潜师越汉口，攻阳逻堡见上，由间道渡江，围鄂州。汉阳降，鄂州亦下，乃留阿里海涯守鄂，使规取荆湖。伯颜遂引军而东，滨江南北州军，望风款附。德初，池州陷，贾似道败绩于丁家洲洲在池州府铜陵县东北二十里，元兵长驱入建康。博罗欢亦军下邳即邳州也，取清河涟海军清河，今淮安府属县，清口在焉。海涯陷岳州，悉收湖北州郡。元主命伯颜屯建康，经略临安。阿术合博罗欢军攻庐、扬诸州，断淮南援师，又命李恒及海涯等略江西、湖南地。时文天祥奏分境内为四镇，建都统居中。以广西益湖南，而建阃于长沙；以广东益江西，而建阃于隆兴；以福建益江东，而建阃于鄱阳谓饶州也；以淮西益淮东，而建阃于扬州。责长沙取岳，隆兴取蕲、黄，鄱阳取江东江东谓建康、宣、润也，时并没于蒙古，扬州取两淮。地大力众，足以抗敌，约日齐举，有进无退。彼备多力分，疲于奔命，自当引却。不报。既而伯颜发建康，分兵三道。阿剌罕帅右军，自建康出广德四安镇镇在湖州府长兴县西南八十里，趋独松关在杭州府余杭县西北九十里。详浙江重险。董文炳等帅左军，出江并海，由镇江入江阴，趋澉浦、华亭澉浦，在今嘉兴府海盐县南三十里。华亭，今松江府附郭县。伯颜帅中军，陷常州，自平江趋嘉兴，所至奔溃。阿剌罕进克独松关，朝廷大惧。时两淮犹为朝廷守，而李庭芝在扬州，与真州守苗再成等战守尤力。文天祥以为淮东坚壁，闽、广全城，敌人未必智力全备，但乘胜长驱耳。若一战以挫其锋，则主客悬殊，敌必引退。因命淮师截其后，国犹可为也。陈宜中等不从，遂籍地出玺，奉表降元。伯颜自长安进至皋亭山时伯颜自平江而南，嘉兴降。又取安吉州，遂进至长安镇。安吉州，即湖州也。长安镇，在杭州府海宁县西北二十五里。皋亭山，在杭州府东北二十里，三路之师皆会。旋自湖州市入临安湖州市，在杭州府北十里，少帝、太后北去。于是两淮、江西、湖南及川峡诸州郡，次第悉陷。

　　张、陆两公，艰难海上，迄无成功。天不祚宋，奈之何哉？

　　【史略】德二年，张世杰、陆秀夫共立益王于福州，欲保闽、广，以图兴复。元阿剌罕以舟师出明州，逼福州。塔出等以骑兵出江西，逾梅岭即大庾岭也，见前，趋广州，所至残破。广西州郡，复为阿里海涯等所陷。文天祥等竭蹶于闽、广之间，卒不获振景炎二年，天祥复梅州及广、潮、漳诸州，邵武、兴化等军，旋为元所陷。三年，复克广州。既而元兵取琼州，广州复陷。祥兴二年，张世杰等奉帝以舟师保崖山在今广州府新会县南八十里，兵败国亡。

　　辽起自临潢临潢，在大宁废卫东北七百余里，当朵颜卫北。其城南临潢水，即阿保机所都。

　　【史略】契丹本东胡种《九国志》云：匈奴种也，世居辽泽中潢水南岸，分其种为八部。唐贞观末内属，置松漠都督府，授其酋长，兼统诸州时八部各置州授其别帅，而以大贺氏窟哥为松漠都督，总诸州军事。其后叛服不常。咸通以后，中原多故，契丹始益强《唐纪》：契丹八部，皆更代为王。咸通中，有习尔者，土宇始大。钦德继之，因中原多故，时入盗边。阿保机遂以临潢之众，起于东陲，为强国。

　　太祖阿保机西兼突厥，东并勃海，有城邑之居百有三。会中华衰乱，始有营、平二州地。

　　【史略】唐天复中，阿保机始代为契丹王，益雄勇，侵灭旁部《九国志》：唐末，契丹遥辇氏益强，辟地东西三千里。阿保机以迭剌部之众，起临潢，代遥辇氏。其后别部仍欲受代，阿保机不从，寻击灭七部，并为一国。北击室韦、女真室韦在契丹之北，亦契丹类也，有二十余部，其近契丹者凡七姓，谓之七姓室韦。唐末，阿保机击之，皆服属焉。女真又在室韦之东，亦曰，西取突厥地先是回鹘据有突厥故地，至是世衰，阿保机因拓地至阴山之西，鞑靼咸服属焉。《辽志》：阿保机攻突厥、吐谷浑、党项、小蕃、沙陀诸部，悉破降之。自吐谷浑以下，皆西夷属也，灭奚奚凡五姓，阿保机击灭之。后复立奚王，使契丹监其兵，今大宁废卫即奚地。《辽志》：阿保机悉平东西奚，尽有奚之众。，在今故营州东北塞外，亦奚类也，东并勃海勃海，在高丽之北，亦种也。武后时，有大祚荣者，保东牟山，渐并扶余、沃沮、弁韩、朝鲜诸国，地方五千里，称振国王。先天初，封为勃海王。其后至大彝兴，地益拓，寻僭号。境内有五京、十五府、六十三州，为海东盛国。阿保机灭之。东牟山，在今兀良哈东境，于是城邑日增。天四年，朱温篡位，阿保机始寇云州，与李克用约和而还，寻叛附于朱温。会刘守光称帝，契丹据有营州，复攻平州，陷之《五代史》：朱梁乾化三年，晋兵灭刘守光，取其平州。盖乾化初，契丹已陷平州，未据其地也。迨周德威为幽州节度，契丹屡自平州入寇，遂窃取之。《辽史》：刘守光称燕帝，求援于契丹，遂割营、平二州畀之。未为实录。朱友贞明二年，阿保机始称帝，都临潢，国号契丹石晋天福二年，始改国号曰辽。宋太平兴国四年，仍称契丹。治平四年，复改曰辽。

　　太宗德光援立石晋，取燕云十六州。后复南侵至汴，灭晋而还。

　　【史略】后唐清泰二年，石敬瑭以太原叛，求援于契丹。德光引兵南下，与敬瑭兵会，败唐军于晋阳，遂立敬瑭为帝，取燕云十六州而还。及晋主重贵嗣位，契丹屡南寇。开运三年，直入大梁，执晋主，中原州镇相继降附。既而北去，所得之地，皆不能守。

　　穆宗述律时，周世宗复取关南地。其后宋师两问燕云，而不能有也。

　　【史略】五代周显德六年，伐契丹，取瀛、莫二州时又兼取易州。宋太平兴国四年，时辽主贤嗣立，太宗议复燕云之境。遂自太原东讨，取易州及涿州，进攻幽州，蓟、顺二州降，既而败还。雍熙二年，复遣曹彬等分道伐契丹时辽主隆绪嗣位，进取涿州及寰、朔、云、应诸州，寻又败却。端拱初，契丹陷宋涿州。明年，陷易州先是曹彬等败还，二州尚为宋守。自是数犯河北州郡。景德初，大举南寇，真宗御之于澶渊即澶州，见前，议和而还。

　　于是与宋以白沟河为界白沟河，亦曰巨马河，亦曰界河。其上流合涞、易诸水，自易州而东，经保定府新城、雄县间，至顺天府霸州城北，又东至通州武清县直沽口，合卫河以入海，西至金山金山，在今陕西甘肃徼外哈密卫北，迄于流沙流沙，见前，北至胪朐河在漠北千余里，今名饮马河，东至海，延袤万里。建五京。

　　【史略】契丹以临潢为皇都，亦曰上京朱梁贞明四年，阿保机始城临潢，谓之皇都。石晋天福初，德光称为上京，府曰临潢，辽阳曰南京亦曰东京。后唐天成三年，德光称辽阳城为南京，即今辽东都司城也。石晋天福初，改曰东京，府曰辽阳，辽西曰中京宋景德四年，隆绪城辽西为中京，府曰大定，自上京徙都焉，即今废大宁都司城也，幽州曰南京，亦曰燕京石晋天福初，契丹升幽州为南京，又谓之燕京，府曰析津，常为行都，云州曰西京宋庆历四年，契丹主宗真以云州为西京，府曰大同，所谓五京也。

　　有府六曰定理府，故挹娄国地。曰率宾府，故率宾国地。曰铁利府，故铁利国地。皆在今沈阳卫东北境。曰安定府，曰长岭府，皆在今辽东都司北境。曰镇海府，在都司南境。皆阿保机时所置。又有黄龙府，本勃海扶余府，契丹改曰黄龙。宋太平兴国七年，契丹主贤以军将燕颇叛，改曰龙州，在今辽东三万卫塞外，见前。又有开封府，故貊地，勃海曰龙原府，阿保机时废。宋太平兴国七年，契丹主贤始置开封府，亦在今三万卫东北。又兴中府，即故营州，契丹改曰霸州。宋庆历二年，契丹主宗真始升为兴中府，黄龙未废。而开封、兴中后置，故不及焉。又《金史》，张曰：契丹八路。盖契丹以五京为五路，而兴中府及龙州、平州共为八路云，州、军、城百五十有六，县二百有九，部族五十有二即奚、室韦等诸族类也，属国六十自吐谷浑以下诸夷，凡六十国，皆役属于契丹。自阿保机至延禧，传九世国亡。

　　金起自海滨，至乌古而始大。

　　【史略】女真，本东夷种《宋国史》：女真，古肃慎氏之裔，其后东汉曰挹娄，北魏曰勿吉，隋曰，五代时始曰女真。宋天圣末，契丹主宗真嗣位，因讳真曰直，世居混同江东、长白山、鸭绿水之源混同江，在今辽东三万卫北千余里。长白山，在三万卫东北千里。鸭绿水，在今辽东都司东五百六十里，又东南流入海。其源出长白山。《金史》：女真之地，南邻高丽，北接室韦，西界勃海、铁甸，东濒海，方千里。唐开元中，尝通于中国《唐纪》：开元十四年，黑水入贡，以其国为黑水州。《宋史》：隋时，分七部。唐初，有黑水、粟末二部。粟末盛强，为勃海国，黑水役属焉。勃海为契丹所灭，黑水因附于契丹。契丹徙其民于辽阳南境，曰熟女真，其在北者曰生女真，即金之先也。宋建隆中，复入贡建隆三年，女真由登州泛海贡马。淳化中，来言契丹置三栅于海岸，绝其朝贡之路。天圣以后，不复通于中国。其后乌古为酋长，始益强乌古，姓氏，又号完颜氏。宋庆历以后，乌古渐并旁部，始盛强。契丹授生女真节度使，始有官属。熙宁七年，其子劾里钵嗣，部族益盛。又五传而至阿骨打。

　　太祖阿骨打乃谋叛辽。西陷黄龙，南取辽阳，进陷临潢，取中京，又西得云中，遂入居庸，并幽、蓟。

　　【史略】宋政和三年，阿骨打嗣位初，劾里钵传其弟颇剌淑，颇剌淑传其弟盈哥。盈哥死，劾里钵长子乌雅束嗣，其弟阿骨打继之，后更名曰。四年，遂叛辽，陷宁江州州在今三万卫塞外，屡败辽军阿骨打败辽军于混同江西，又取宾、延、祥等州。其地俱在今三万卫塞外，遂称帝，国号金。渡江即混同江，陷黄龙府见前，辽主延禧自将讨之，复败还时辽主渡混同江，会其下耶律章奴作乱，遂引还。金人追败之。六年，辽将高永昌据辽阳以叛，阿骨打击破之，辽东京路州县，悉没于金。明年，拔显州今为广宁卫，辽西诸州，次第降下。宣和二年，陷辽上京。四年，陷中京，尽略居庸以北地。进取辽西京路诸州县，又取辽之东胜州在大同府西境，见前，乃还入居庸，辽人以燕京降。于是五京诸路，皆为金有。

　　太宗吴乞买既斩辽祚，即议南侵，汴都倾覆，还陷两河。继又遣将取陕西、河南及山东地，乃立刘豫于河南，与宋相持。

　　【史略】初，辽主延禧往来云中大同府以西北，古云中地也，未及还，金人悉取燕云地宋政和五年，辽主畋于鸳鸯泺，为金人所袭，遁走云中，辽人立耶律淳于燕京。淳旋卒，金人攻燕云，悉取其地。鸳鸯泺，在今宣府镇云州堡西百余里，屡败辽主于天德、云内之间天德军，在榆林镇北千余里。云内州，在大同府西北五百余里。宣和五年，阿骨打殂，弟吴乞买代立后更名晟。七年，击擒辽主于应州新城东六十里新城，今大同府西南百里新平城也。时金将娄宿袭获辽主于应州新城间，辽亡。遂遣将分道南寇。粘没喝自云州围太原，斡离不自燕山寇河北，渡河攻汴，不克而去时粘没喝亦自太原分兵陷威胜军。隆德府，复还云中。既而粘没喝陷太原，复南寇；斡离不亦自保州陷真定，引军南下，合攻汴，汴京陷，改立张邦昌为帝。建炎元年，金人尽取两河州郡，复分道寇京东西及陕西诸路，所至摧陷。宗泽守东京，与金人相持时北京亦为宋守，西京屡为敌所陷，河南统制翟进旋复取之。二年，金人略取陕西诸州镇，又陷大名，略河济而南。三年，陷徐州，遂逾淮泗，入扬州。时京东诸州多没于金，金人以刘豫知东平府，界旧河以南，俾豫统之。未几，兀术大举入寇，陷磁、单诸州及兴仁府，进陷南京，遂入淮南，乃分道：一自滁、和入江东，一自蕲、黄入江西，东陷明、越，西陷潭、岳，乃还。自是中原四京及陕西六路，悉陷于金，金人尽以畀刘豫。绍兴二年，豫自大名迁汴，屡引金人南寇。

　　熙宗合剌废刘豫，悉有中原地，屯田募兵，增设守备，与宋分疆。

　　【史略】宋绍兴五年，金阿骨打之孙合剌嗣位合剌，改名。是时刘豫数引金人入寇，为宋所败。八年，金人遂袭汴，执刘豫，废徙临潢临潢，见前，因议以河南、陕西地与宋。十年，兀术复自黎阳趋河南，撒离喝自河中趋陕西，尽夺所归地。宋因诏诸将进讨。岳飞等军屡胜，中原州镇，次第恢复。而秦桧专主割地请和，诏飞等班师，兀术等旋复南寇。十一年，和议始定。西复大散，东限长、淮，皆为金境。

　　袭辽制，建五京，置十四总管府，是为十九路。

　　【史略】金人以会宁府为上京金旧土也，初称为内地。金主天眷初，号曰上京，府曰会宁。金亮贞元初，自上京迁燕。明年，削上京之名，止称会宁府。金主雍大定十三年，复曰上京。今辽东三万卫东北塞外有废会宁城，临潢府为北京即辽上京，金初因之，金主天眷初，改曰北京。金亮天德二年，废北京，止称临潢府，辽阳府为南京即辽东京也。金主晟天会初，改曰南京。金亮改曰东京，府仍曰辽阳。又金主天辅七年，尝以平州为南京。天会七年，复曰平州，大定府为中京仍辽旧也。金亮贞元初，改曰北京，后因之，大同府为西京仍辽旧也。又金主亮贞元初，定都故辽之燕京，改为中都，府曰大兴。又改故汴京为南京，府仍曰开封。金主兴定初，以宋故西京为中京，府曰金昌。《金史》：天眷五年，宋和议既定，遂建五京，是为五京。曰河北东路治河间府，曰河北西路治真定府。金主晟天会七年，分宋河北路为东西两路，曰河东南路治平阳府，曰河东北路治太原府。天会六年，分宋河东路为南北两路，曰山东东路治益都府，即宋青州也。天会中，改宋京东东路置，曰京北路治京兆府，曰延路治延安府，曰庆原路治庆阳府，曰熙秦路治临洮府。金主皇统四年，并陕西六路为四路，曰汴京路治开封府。金亮贞元初，改曰南京路，曰大名路治大名府。初置统军司，金亮天德二年罢。正隆二年，复置总管府，曰咸平路治咸平府，初曰咸州路。金亮天德二年，升咸州为府，路因改焉。今辽东铁岭卫东北有废咸平府，后又分熙秦为凤翔、临洮二路金主雍大定二十七年，分置凤翔路治凤翔府，临洮路治临洮府，是为十四总管府。而五京亦曰上京、北京、南京、中京、西京等路金亮改南京路为东京路，仍治辽阳。又改北京路为临潢府路，于河北东路析津府改建中都，因增置中都路。大定中，又废临潢府路，并入北京大定府路，共为十九路盖北京废而中都置，临潢废而熙秦分，始终为十九路也。□□□□闲散府九北京路府二：曰广宁，今辽东广宁卫；曰兴中，辽所置府也，见前。汴京路府二：曰归德，曰河南，俱见前。河北西路府二：曰彰德，故相州；曰中山，故定州也。山东东路府一，曰济南。河东南路府一，曰河中。秦凤路府一，曰平凉。此九府也。凡不系五京、十四路所治而称府者，曰闲散。又有德兴府，故新州也。金主允济大安初升为府。晋安府，故绛州也。金主兴定二年，升为府。盖后所增置，节镇三十六，防御郡二十二，刺史郡七十三，军十有六东京路军一，曰来远。大定二十二年，升为州，今辽东都司西南有废来远城。汴京路军一，曰颍顺。本刘豫置。大定二十二年，升为州。二十四年，改为钧州，即今开封府禹州。山东东路军二：曰城阳，大定中升为州，寻改曰莒州，即今青州府莒州；曰宁海，大定中升为州，即今登州府属州。山东西路军二：曰滕阳，亦大定中升为州，寻改曰滕州，今兖州府滕县；曰泰安，大定中升为州，今济南府属州。河东北路军六：曰平安，大定中升为州；曰晋宁，大定中升为州，寻改为葭州；曰火山，大定中升为州，寻改为奥州；曰宁化，曰岢岚，曰保德，俱大定二十二年升为州，见宋河东路。延路军二：曰保安，曰绥德。熙秦路军二：曰镇戎，曰积石，大定二十二年俱升为州，见宋陕西路，县六百三十二，城、寨、堡、关百二十二，镇四百八十六《金志》：大定以后，尽升军为州，或升城、堡、寨、镇为县。其后京、府、州凡百七十有九，县六百八十有三。东极海，西逾积石积石山，在西宁卫西南百余里。见陕西名山积石，北过阴山见前，南抵淮、汉，地方一万余里。自阿骨打至守绪，传九世国亡。

　　元起于和林和林，亦曰和宁，在碛北千余里，至也速该而始大。

　　【史略】蒙古本北狄别种蒙古，即鞑靼也。欧阳修曰：鞑靼，在奚、契丹东北。其后为契丹所攻，部族分散居阴山者，号鞑靼。《宋史》：蒙古在唐时为蒙兀部，亦号蒙骨斯。绍兴中，金人屡遣兵攻之，为所败，乃与议和，且册其酋敖罗孛极烈为蒙辅国王，不受。自号大蒙古国，寻称帝。《元史》：蒙古自孛端叉儿始蕃衍，居乌桓北，与畏罗、乃蛮、九姓回鹘、故城和林接壤，世奉贡于辽金，而总领于鞑靼，其后为也速该，至也速该并吞诸部，始盛大，其子曰铁木真。

　　太祖铁木真乃谋叛金铁木真，姓奇渥温氏，略取漠南、山北、辽海、河朔、山东及关右地。

　　【史略】初，金人以铁木真为察兀秃鲁铁木真侵并旁部，众益强。会塔塔儿部叛金，乃会金师击灭之。金人以其有功，拜为察兀秃鲁，犹中国招讨司也。宋开禧二年，始称帝，既而尽并附近诸部。嘉定四年，始侵扰金云中、九原之境，进取西京，遂分兵四出，尽略山后诸州，东过辽河，南至清、沧清、沧二州也，西南入雁门雁门关，见前。既又入居庸，逼中都，乃引而北。六年，复围中都，又分军为三道，出辽西，残河东，躏济上详见前。还至中都，与金平而还。七年，金迁汴。蒙古复围中都，分军取其北京，既而中都亦下。于是诸路州郡，相继降附。十年，蒙古建行省于燕云，经略大行以南，河北、山东、河东以及陕西诸路州郡，遂相次陷没。宝庆三年，蒙古主入京兆，金人惟守河据关潼关也，以为控御云。
  </div>
  <div class="pagination">
   <a href="读史方舆纪要_page40.html">
    上一页
   </a>
   <span>
    ...
   </span>
   <a href="读史方舆纪要_page36.html">
    36
   </a>
   <a href="读史方舆纪要_page37.html">
    37
   </a>
   <a href="读史方舆纪要_page38.html">
    38
   </a>
   <a href="读史方舆纪要_page39.html">
    39
   </a>
   <a href="读史方舆纪要_page40.html">
    40
   </a>
   <span class="current-page">
    41
   </span>
   <a href="读史方舆纪要_page42.html">
    42
   </a>
   <a href="读史方舆纪要_page43.html">
    43
   </a>
   <a href="读史方舆纪要_page44.html">
    44
   </a>
   <a href="读史方舆纪要_page45.html">
    45
   </a>
   <a href="读史方舆纪要_page46.html">
    46
   </a>
   <span>
    ...
   </span>
   <a href="读史方舆纪要_page42.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
