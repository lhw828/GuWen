<!DOCTYPE html>
<html>
 <head>
  <meta charset="utf-8"/>
  <title>
   山东通志 - 第 18 页/共 194 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   山东通志 - 第 18 页/共 194 页
  </h1>
  <div class="content">
   疆域　在省东南六百里东三百里至于海西二百二十里至兖州府之泗水县界南一百四十里至江南之淮安府宿迁县界北三百七十里至青州府之临胊县界东南一百里至江南之淮安府海州界东北三百里至青州府之诸城县界西北二百六十里至泰安府之新泰县界西南一百五十里至兖州府之峄县界东西广五百二十里南北袤五百一十里由府治西北一千六百五十里达于
　　京师
　　兰山县【附郭】东一百三十里至江南之淮安府赣榆县界【新集分界至县治一百八十里】西四十里至费县界【至县治一百里】南九十五里至郯城县界【至县治一百二十里】北一百里至沂水县界【至县治二百二十里】东南一百里至江南之淮安府海州界【隂山村分界至州治二百四十里】东北七十里至莒州界【至州治一百八十里】西北二百二十里至沂水县界西南一百五十里至兖州府之峄县界【至县治一百八十里】东西广一百七十里南北袤一百九十五里
　　郯城县在府南一百一十里东一十八里至江南之淮安府海州界【马陵山分界至州治一百八十里】西三十五里至兰山县界【至县治一百二十里】南四十里至江南之淮安府宿迁县界【红花埠分界至县治一百八十里】北一十五里至兰山县界东南三十五里至江南之淮安府沐阳县界【望海楼分界至县治一百八十里】东北三十里至江南之淮安府赣榆县界【泉儿头分界至县治一百八十里】西北四十里至费县界【至县治一百八十里】西南四十里至江南之淮安府邳州界【齐村分界至州治一百一十里】东西广五十三里南北袤五十五里
　　费　县在府西一百里东六十里至兰山县界【至县治一百里】西一百二十里至兖州府之泗水县界【至县治一百八十里】南九十里至兖州府之峄县界【至县治一百八十里】北七十里至防隂县界【至县治一百二十里】东南一百四十里至郯城县界【至县治一百八十里】东北九十里至沂水县界【至县治一百八十里】西北一百六十里至泰安府之新泰县界【至县治二百里】西南八十里至兖州府之滕县界【至县治二百里】东西广一百八十里南北袤一百六十里
　　莒　州在府东北一百八十里东五十里至日照县界【至县治一百五十里】西六十里至沂水县界【至县治八十里】南一百四十里至江南之淮安府赣榆县界【三界首集东南分界至县治二百五十里】北一百七十里至青州府之安邱县界【至县治二百二十里】东南一百九十里至江南之淮安府海州界【至州治二百八十里】东北一百二十里至青州府之诸城县界【至县治一百八十里】西北一百八十里至青州府之益都县界【至县治三百里】西南一百一十里至兰山县界【至县治一百八十里】东西广一百一十里南北袤三百一十里
　　防隂县在府北二百二十里东四十里至沂水县界【至县治二百里】西四十里至泰安府之新泰县界【至县治六十里】南四十里至费县界【至县治一百五十里】北一百六十里至青州府之益都县界【至县治三百五十里】东南四十里至费县界东北六十里至沂水县界西北四十里至新泰县界西南三十五里至费县界东西广八十里南北袤二百里
　　沂水县在府北二百二十里东二十里至莒州界【至州治八十里】西八十里至防隂县界【至县治二百里】南一百二十五里至兰山县界【至县治二百二十里】北一百五里至青州府之临胊县界【至县治二百一十里】东南七里至莒州界东北一百三十里至青州府之安邱县界【至县治二百七十里】西北一百七十里至青州府之博山县界【至县治二百九十里】西南一百三十里至防隂县界东西广一百里南北袤二百三十里
　　日照县在府东二百八十里东二十里至于海西九十里至莒州界【至州治一百五十里】南九十里至江南之淮安府赣榆县界【分水岭为界至县治一百六十里】北四十里至青州府之诸城县界【至县治一百六十里】东南二十里至于海东北一百四十里至莱州府之胶州界【至州治二百八十里】西北二百里至沂水县界【至县治二百六十里】西南二百里至兰山县界【至县治二百八十里】东西广一百一十里南北袤一百三十里泰安府
　　疆域　在省南一百八十里东一百八十里至青州府之博山县界西二百五十里至兖州府之阳谷县界南六十里至兖州府之宁阳县界北一百一十里至济南府之长清县界东南二百一十里至沂州府之防隂县界东北一百九十里至青州府之博山县界西北一百八十里至东昌府之茌平县界西南一百里至兖州府之汶上县界东西广四百三十里南北袤一百七十里由府治西北一千二百里达于
　　京师
　　泰安县【附郭】东六十里至莱芜县界【至县治一百一十里】西六十里至肥城县界【至县治九十里】南六十里至兖州府之宁阳县界【至县治一百一十里】北八十里至济南府之歴城县界【至县治一百八十里】东南八十里至新泰县界【至县治一百五十里】东北七十里至莱芜县界西北四十里至济南府之长清县界【至县治一百五十里】西南一百里至兖州府之汶上县界【至县治一百四十里】东西广一百二十里南北袤一百四十里肥城县在府西九十里东二十五里至泰安县界【至县治九十里】西四十五里至平隂县界【至县治七十里】南六十里至泰安县界北二十里至济南府之长清县界【至县治九十里】东南五十里至泰安县界东北六十里至长清县界西北九十里至东昌府之茌平县界【至县治二百里】西南六十里至东平州界【至州治一百二十里】东西广七十里南北袤八十里
　　新泰县在府东一百五十里东二十里至沂州府之防隂县界【至县治六十里】西八十里至泰安县界【至县治一百五十里】南六十里至兖州府之泗水县界【至县治一百二十里】北五十里至莱芜县界【至县治九十里】东南三十里至防隂县界东北二十里至莱芜县界西北五十里至泰安县界西南四十里至兖州府之宁阳县界【至县治八十里】东西广一百里南北袤一百一十里
　　莱芜县在府东一百一十里东六十里至沂州府之防隂县界【至县治一百九十里】西六十里至泰安县界【至县治一百一十里】南四十里至新泰县界【至县治九十里】北九十里至济南府之章邱县界【至县治一百八十里】东南五十五里至防隂县界东北八十里至青州府之博山县界【至县治一百一十里】西北七十里至泰安县界西南四十里至新泰县界东西广一百二十里南北袤一百三十里
　　东平州在府西一百八十里东六十五里至泰安县界【至县治一百八十里】西五十里至兖州府之寿张县界【至县泊九十里】南三十里至兖州府之汶上县界【至县治六十里】北四十里至东阿县界【至县治七十里】东南三十五里至汶上县界东北五十五里至平隂县界【至县治一百二十里】西北五十里至东阿县界【至县治九十里】西南三十五里至汶上县界东西广一百一十五里南北袤七十里
　　东阿县在府西二百一十里东一十五里至平隂县界【至县治五十里】西四十里至兖州府之阳谷县界【至县治一百里】南三十里至东平州界【至州治九十里】北六十里至东昌府之茌平县界【至县治一百里】东南三十里至东平州界东北一十五里至平隂县界西北四十五里至东昌府之聊城县界【至县治九十里】西南六十里至兖州府之寿张县界【至县治九十里】东西广五十五里南北袤九十里
　　平隂县在府西一百七十里东三十里至肥城县界【至县治七十里】西二十里至东阿县界【至县治五十里】南五十里至东平州界【至州治一百里】北五十里至济南府之长清县界【至县治九十里】东南六十里至东平州界东北七十里至长清县界西北四十里至长清县界西南三十里至东阿县界东西广五十里南北袤一百里
　　曹州府
　　疆域　在省西南五百八十里东一百六十里至兖州府之济宁州界西三十里至直之大名府东明县界南一百一十里至河南之归徳府考城县界北一百七十里至直之大名府南乐县界东南一百五里至江南之徐州府砀山县界东北一百六十五里至兖州府之滋阳县界西北二百一十里至直之大名府清丰县界西南七十五里至直之大名府长垣县界东西广一百九十里南北袤二百八十里由府治西北一千二百里达于
　　京师
　　荷泽县【附郭】东六十里至钜野县界【至县治一百五十里】西三十里至直之大名府东明县界【至县治六十里】南一百一十里至河南之归徳府考城县界【至县治一百五十里】北五十里至濮州界【至州治一百二十里】东南九十里至单县界【至县治一百五十里】东北六十里至郓城县界【至县治一百三十里】西北六十里至直之大名府开州界【至州治一百五十里】西南七十里至直之大名府长垣县界【至县治一百一十里】东西广九十里南北袤一百六十里
　　单　县在府东南一百五十里东四十五里至江南之徐州府丰县界【至县治九十里】西二十八里至曹县界【至县治一百里】南四十五里至河南之归徳府虞城县界【至县治七十里】北三十五里至兖州府之金乡县界【至县治七十里】东南五十里至江南之徐州府砀山县界【至县治一百里】东北四十五里至金乡县界西北二十五里至城武县界【至县治五十里】西南三十里至曹县界东西广七十三里南北袤八十里
　　城武县在府东南一百里东四十里至兖州府之金乡县界【至县治九十里】西一十二里至曹县界【至县治七十里】南三十里至曹县界北四十五里至钜野县界【至县治一百一十里】东南二十五里至单县界【至县治五十里】东北五十里至钜野县界西北三十里至荷泽县界【至县治一百里】西南三十里至曹县界东西广五十二里南北袤七十五里钜野县在府东一百四十里东二十五里至兖州府之嘉祥县界【至县治五十里】西九十里至荷泽县界【至县治一百五十里】南六十五里至城武县界【至县治一百一十里】北二十五里至郓城县界【至县治六十里】东南五十五里至兖州府之金乡县界【至县治一百里】东北二十五里至兖州府之汶上县界【至县治一百五十里】西北六十里至濮州界【至州治一百六十里】西南七十五里至定陶县界【至县治一百四十里】东西广一百一十五里南北袤九十里
　　郓城县在府东北一百二十里东四十里至兖州府之汶上县界【至县治九十里】西四十里至濮州界【至州治一百二十里】南四十里至钜野县界【至县治六十里】北四十里至兖州府之寿张县界【至县治九十里】东南四十里至兖州府之济宁州界【至州治一百四十里】东北四十五里至兖州府之滋阳县界【至县治二百里】西北四十里至寿张县界西南五十里至荷泽县界【至县治一百三十里】东西广八十里南北袤八十里曹　县在府东南一百里东七十里至单县界【至县治一百里】西三十里至河南之归徳府考城县界【至县治六十里】南六十里至河南之归徳府商邱县界【至县治一百三十里】北三十里至定陶县界【至县治五十里】东南七十里至河南之归徳府虞城县界【至县治一百里】东北四十里至城武县界【至县治七十里】西北五十里至荷泽县界【至县治一百里】西南六十里至河南之归徳府宁陵县界【至县治一百里】东西广一百里南北袤九十里
　　定陶县在府东南四十里东四十里至城武县界【至县治六十里】西二十五里至直之大名府东明县界【至县治九十里】南一十八里至曹县界【至县治五十里】北一百里至郓城县界【至县治一百三十里】东南九十里至单县界【至县治一百三十里】东北四十里至钜野县界【至县治一百四十里】西北二十里至荷泽县界【至县治四十里】西南七十里至曹县界【至县治五十里】东西广六十五里南北袤一百一十八里
　　濮　州在府北一百一十里东八十里至郓城县界【至县治一百二十里】西五里至直之大名府开州界【至州治六十里】南七十里至荷泽县界【至县治一百二十里】北二十里至观城县界【至县治四十里】东南一百一十里至钜野县界【至县治一百六十里】东北三十里至范县界【至县治六十里】西北一十里至直之大名府清丰县界【至县治六十里】西南八十里至直之大名府东明县界【至县治一百一十里】东西广八十五里南北袤九十里
　　范　县在府西北一百八十里东二十里至兖州府之寿张县界【至县治四十里】西一十五里至观城县界【至县治四十里】南五十里至濮州界【至州治六十里】北二十里至兖州府之阳谷县界【至县治五十里】东南七十里至郓城县界【至县治九十里】东北一十五里至寿张县界西北三里至朝城县界【至县治三十里】西南三十里至濮州界东西广三十五里南北袤七十里
　　观城县在府西北一百五十里东二十五里至范县界【至县治四十里】西三里至直之大名府清丰县界【至县治四十里】南二十里至濮州界【至州治四十里】北七里至直之大名府南乐县界【至县治四十里】东南一十三里至濮州界东北二十里至朝城县界【至县治四十里】西北七里至南乐县界西南二十五里至清丰县界东西广二十八里南北袤二十七里
　　朝城县在府西北二百里东二十里至兖州府之寿张县界【至县治五十里】西二十五里至直之大名府南乐县界【至县治六十里】南三十里至濮州界【至州治八十里】北二十里至东昌府之莘县界【至县治四十里】东南二十五里至范县界【至县治三十里】东北二十里至兖州府之阳谷县界【至县治四十里】西北六十里至直之大名府元城县界【至县治九十里】西南二十五里至观城县界【至县治四十里】东西广四十五里南北袤五十里


　　山东通志巻五
&lt;史部,地理类,都会郡县之属,山东通志&gt;
　　钦定四库全书
　　山东通志巻六
　　山川志
　　禹贡之叙九州也纪以名山大川为疆域标凖而职方因之其在东土者岱为宗沂作镇河润千里济注独流而海实百川之长其他则羣峯嶫凌汉参云众壑沦涟浮霞映日殚郭璞之笔竭桑钦之词岂易状此高深综其巨细哉是志踵事加详按区析载仍作山总水总以冠之葢山分支干则险易可以周知水悉源流则津渠可以因度体
　　国经野之策一披巻而得之君子闳雅博物所以贵致用也若借以资登髙之赋代卧游之圗又其余事矣作山川志
　　山总　【川各有总山总则志其脉络自东北而西南岱宗之来龙过峡防卫迎送开帐穿心灼然可见旧志所未及也至各州县所有之山仍照旧志谨其方位道里而厘正之】
　　山宗岳岳宗岱言岱而东省之山具綂矣顾不辨其脉之所自出而钜细错陈犹举网之无纲也志山经者多以岱宗发脉西南随河济而抵于渤澥按之方位向背参差不合葢数千年无证之者我
　　圣祖仁皇帝之论曰古今论九州山脉但言华山为虎泰山为龙地理家亦仅云泰山特起东方张左右翼为障
　　总未根究泰山之龙于何处脉朕细考形势深究地络遣人航海测量知泰山实龙于长白山也长白绵亘乌喇之南山之四围百泉奔注为松花鸭緑土门三
　　大江之源其南分为二干一干西南指者东至鸭緑西至通加大抵高丽诸山皆其支裔也其一干自西而北至纳禄窝集复分二支北支至盛京为天柱隆业山折而西为医巫闾山西支入兴京门为开运山蜿蜒而南磅礴起顿峦岭重叠至金州旅顺口之铁山而龙脊时伏时现海中皇成鼍矶诸岛皆其露处也接而为山东登州之福山丹崖山海中伏龙于是乎陆起西南行八百余里结而为泰山穹崇盘屈为五岳首此论虽
　　古人所未及而形理有确然可据者或以界海为疑夫山势聨属而喻之曰龙以其形气无不到也班固曰形与气为首尾今风水家有过峡有界水渤海者泰山之大过峡尔宋魏校地理说曰傅乎江放乎海则长白山之龙放海而为泰山也固宜且以泰山体位证之面西南而背东北若云自函谷而尽泰山岂有龙从西来而面反西向乎是又理之明白易晓者也
　　圣言直指旷若蒙按脉以寻表里洞见谨以岱脉为本
　　以左右翼卫为支次第详述之如左
　　泰山之脉由辽东旅顺口渡海为北皇成【一作隍城】岛南皇成岛小钦岛大钦岛鼍矶岛高山岛长山岛【其附脉之岛则有大竹岛小竹岛沙门岛侯鸡岛大黑岛小黑岛】登陆入蓬莱县境左翼为栖霞县之翠屏山【分支东结福山宁海文登荣成诸山】出淸阳水至之罘海口为之罘山右翼为栖霞县之蚕山出黄水河西北迳黄县境至黄河营海口为屺岛其中为正脉居东北而达西南自丹崖山而西为平山又南
　　为崮山【三山皆蓬莱县南其聚脉之山东则有福山县之崱屴山西则有蓬莱县之赤山紫金山石门山南则有蓬莱县之九目山磁山三山牛头山石劈山龙山虎山平山巨山密水山望海岭黄县之蔚阳山栖霞县之公山松山】又西南入栖霞县境为艾山【西大河南流分支东南结海阳莱阳即墨诸县之山】又入招逺县境为罗山【頴门河北流】又西入黄县境为莱山为卢山【其拥脉之山有黄榆山丫角山绛山石城山鲁基山鳯喙山】又西南为蹲犬山【随家疃河北流大沽河南流】又南复入招逺县境为滚粟山又南为分水岭【石星河北流岭以南涧水南流】为齐山又南迳莱阳县境为志霞山【平南河北流】为芝山【东良河北流】复入招逺县境为塔子山又西入掖县境为沙岘岭旋沟岭【二山之水入万嵗河西流】为唐家山【苏郭河西流】又南为崮山为分水岭【白沙河北流庙埠河南流】分水岭之西北则为莱州郡城城北濒海结为三山岛【其拥脉之山则有双山雄山大基山寒同山笔架山皇城顶福山禄山单山】自分水岭折而东南为马鞍山【小沽河南流】为大泽山岱脉之所聚也【其聚脉之山则有两目山青山天柱山崮山黑土山两髻山高望山海眼山芝莱山界山三戸山】又南为明堂山自此地旷水分中隆为脊东南至胶莱河河中有分水岭【左水迳即墨出胶州淮子口右水迳掖县出海仓口】渡河而南入胶州境为棘埠岭【直路屯河西北流】为九层岭【墨河东流】为七宝山【洋河东流】又南为五努山【即铁橛山胶水西北流朱阳河东北流分支西北结诸城安邱潍昌邑诸山】又南为长城岭【其拥脉之山则有艾山东石耳山西石耳山蜈蚣山灵鹊山捉马山小珠山大珠山空同山松山】又西南入诸城县境县西南有囘头山岱脉之所回也【分支南结日照安东卫诸山其拥脉之山则有云母山芍药山鼓山石楼山重罗山藏马山牛龙山琅琊山】自此折而西为竹山为雷石山【长城所经】为障日山【百尺水东北流】为卢山【卢水北流】为大仙山为桃林山为马耳山有黄草关【长城所经　白敛河北流】又西为分流山【小水河北流　其拥脉之山则有五朶山九仙山昆山石屋山】又西南入莒州境为高柘山【浯水东北流　分支北结安邱潍县诸山南结莒州兰山郯城诸山】为卧牛山【长城所经】又西南为箕屋山【潍水东北流】又西入沂水县境为大弁山【长城所经】有穆陵关【沭水南流　其拥脉之山南则有莒州之云孔山壶山七宝山黄山独坐山沂水县之大岘山荆山外则有安邱县之摘药山望海山擂鼓山鹰嘴山鳯皇山灯台山】又西入临朐县境为沂山古所谓东泰山也实为岱脉结顶之处【沂水南流弥汶北流　分支南结沂水防隂防费诸山由防山分支南结滕峄邹泗新泰宁阳诸山北结青州府治益都诸山又西北结博山淄川长山邹平诸山】列为东镇与岱埒尊【其左右拥脉之山北则有临朐县之嵩山黑山冶源山胊山纪山柳山龙山粟山逢山仰天山石门山莲花山八岐山南则有防阴县之范协岭鲁山松仙岭】又西为莲儿山又西入博山县境为鹿町山为南博山又西入莱芜县境为黄谷山为瓮口岭有靑石关【分支南结莱芜新泰诸山】为大昆仑山又西为原山岱脉之要枢也【汶水南流淄水北流其拥脉之山南则莱芜县之文字岭石马山苍山北则博山县之神头山岳阳山黑山鳯皇山又西有】
　　【淄川县甲山】又西入章邱县境为黑牛岭为长城岭【一名长春岭莱芜接界分支北结益都诸山其拥脉之山南则有莱芜县之马鞍山方舟山大舟山香山肃然山北则有章邱县之赵洞山天仓岭平顶山冶山西龙洞山】又西南入歴城县界循长城而西为梯子山岭络羣峯为岱宗北障【锦绣川西北流川南则有屏风山金庐山龙集山平头山龙门山瓦子岭川北则康王山迤至大佛顶诸山】其西
　　南为长城岭为仙台岭【有北拱南拱二台】为鹤山为孤山【孤山西为桃花峪为分水岭分支西结长清肥城东平平阴诸山】为九龙冈又南为泰山其最高处世谓之玉皇顶也【其岱北拥脉之山左有玉女山右有石马山又有明月峯孤山襁山鹤山鹁鸽障自仙台岭以南诸山俱详泰安县】岱顶以东则为秦观峯为日观峯为独秀峯为雕窝峯为东神霄山为靑山为升仙岭岱顶以西则为周观峯为月观峯为丈人峯回雁峯为西神霄山为百丈崖为傲来山为凌汉峯岱顶以南则为三天门二天门一天门黄岘岭御帐坪红门其罗列于岱阳者有高里山石闾山介石山亭亭山云云山徂徕山梁父山此则泰山之大结也泰山左卫　自栖霞县之翠屏山分支而东为岠嵎山又东北入宁海州境为岿山【五丈河北流】为防山【辛安河北流防山河南流】又东南为分水岭为黄堆山【沁水河北流】又东为昆嵛山【龙泉河北流黄龙河南流】又东入文登县境为着棋山【送驾河北流】又东为成山头【荣城县境】濒于海又东南为铁查【一作槎】山为五垒山亦濒于海　自栖霞县之艾山分支而东南为大方山【县河南流】为唐山【陶漳河南流】又东南入海阳县境为林寺山【昌水西南流】为嵩山【嵩潜河南流】为招虎山【沽头河南流】为三驾山濒于海又分支而西南为小方山又南入莱阳县境为旌旗山为莱鳯山为长清山为天井山为双山又西南入即墨县境为灵山为黄山为狐狸山【石河西南流】为石城山【墨水西南流】又南为大崂山小崂山濒于海羣峯耸峙为岱脉之东南障　自诸城县之回头山分支而南为琅琊台循海而西南入日照县境为三柱山为柏林山为防儿山【传疃河东南流】为固山【固河东南流】为烽火山又西南入安东卫境为关山为阿掖山为石门山又南为笔峯山左濒于海右入江南赣榆县境　自莒州之高柘山分支而南为七宝山为灵山为靑山【袁公水西南流】为卢山为巨公山【浔水西南流】为马鬐山为大王岭又西南入兰山县境为苍山为马陵山绵亘数百里迳郯城县境【有山口池由吾洞望海岭诸名】入江南宿迁县境濒于黄河【古泗水入淮处也】自临胊县之沂山分支而行一南入沂水县境为白马崖为织女洞为双崮山为龙山为灵山濒于沂【东汶与沂水交会】一西南入防隂县界为松仙岭【松仙河东流】为鲁山为范协岭为艾山【沂水东南流】为嵩崮山为雕崖山为龙堂山【与新泰县接界】又东南为巨围山【巨围水东南流】又南为龙冈阜为分水岭【小汶水西流堂阜水东流】又南为五女山又南为防山有云防中防防之异名绵亘数百里自沂河以西小汶河以东凡左卫岱岳诸山皆由防山发脉【防山兼防隂费二县】自防隂县之防山分支而东为九女关又东入费县境为防顶为紫荆关【防山水东南流】又南为五彩崮入兰山县境为西旂山为大柱山东南濒于沂【防山水与沂水交会】自费县之防山白马关分支而南为聪山【浚水东南流】为妫亭山【左有漏泽湖】又南为南城山为分水岭又东南为大□崮【祊水东流】为抱犊崮【泇水西南流】又东入兰山县境为泉崮【香水河南流】为神谷山入郯城县境为芙容山为磨山为优偻山入江南邳州境濒于泗【今为黄河水经流】自防山白马关分支而西南为香山为圣公山【二山在泗水县】又南入滕县境为述山【泉流西入漷水】为太白山【小沂水东北流漷水西南流】为宝峯山【东江水西流】为胡陵山【西江水西流】又南为张山为茱萸山又西南入峄县境为熊耳山为花盘山【氶水南流】为闵公山为靑檀山为石屋山为寨山为金陵山为葛峄山又西南为平山为黄邱山【南入江南铜山县界濒于泗】又西为微山【下为湖山特立波中】自防山又分支而西南连冈通阜入泗水县境为陪尾山【泗水西流】为安山又西为二旗山【分支入曲阜县为戈山防山为　圣林之左卫】又西南入邹县境为尼山【智源水西流】为昌平山为四基山为九龙山【白马河西南流】为唐口山为峄山又西南入鱼台县境为鳬山为黄山为独山濒于湖【即独山湖】自防山分支而西入新泰县境为关山【小汶水北流洙水南流】为横山为山【在县西南】又西南入宁阳县境为玲珑山为灵山又南为九仙山圣林之所慿也【山在林北三十五里漕水西南流】一支自灵山西
　　出为鳯屏山为爵山为彩山为告山又西为伏山为云山为鹤山为嵩山濒于汶隔岸与东平州之龙山相接　自莱芜县之原山分支而南为仓山为茜山为碁山为葫芦山【牟汶西流】折而西为笔架山为新甫山【嬴汶北流苏村羊流等河南流】又西南为冠山又西南入泰安县境为徂徕山至于西麓濒于汶【大汶小汶交会此一支为泰山近卫以徂徕作案】泰山右卫　自胶州之五弩山分支而西北入诸城县境为白龙山为山又北入安邱县境一支为峡山为岞山又西北入潍县境为塔山【东于河北流】为程符山【西小于河北流】为黄山又西北入昌乐县境为孤山一支自峡山西南出为三山为葢公山为圣水山又西入乐昌县境为白狼山【白狼河东北流】为纪山【西丹河北流】为尧山【在临朐益都县界尧河水北流】两支俱由西北入寿光县境濒于海　自临朐县之沂山分支而西北为明月峯为冶源山【薰冶水东北流】为莲花山为仰天山又西入益都县境为三阳山为北峯山又西北为石膏山【南阳水东北流】为九回山【北阳水东北流】为鼎足山【山与临淄县聨界女水东北流】又西为金山又北为铁山入新城县境濒于济【小清河】自沂山分支而行一自北而西为嵩山入博山县境为岳阳山为黑山又西北为黄石坞山又北入淄川县境为甲山为伏山为鳯皇山一西北入长山县境为长白山连峯罗列拱防西南实为岱岳之后扆昔人有副岳之目焉【按岱宗脉于辽左之长白山而此山名与相符亦可异也】又西北入邹平县境至九龙山濒于济【临浒山泺】自章邱县之长城岭分支而北为鸡山为西龙洞山入歴城县境为东龙洞山为桃花岭为八达岭为旛竿岭又西北为歴山又北为华不注山濒于济【即太清河】自泰山北麓分支而西为分水岭迤北入长淸县境为长城岭又西入肥城县境为孙家岭为五道岭有大石关又西为孝堂山入平隂县境为庙山为峻玉山为圣容山为云门山又西南入东阿县境为亭山为龙头山为黄崖山【狼溪水西北流】为天池山【洪范池西北流】折而西为扈山又北为聚宝山为虎窟山又西为碻磝山为巨山又西为子路山为豆山为腊山入东平州境为卧牛山为金山【至安山湖】为安民山为梁山入郓城县境为金线岭连阜纡折循脉而东南入嘉祥县境为章山为商村山为南武山为遂山又南入金乡县境濒于昭阳湖　自泰山西分水岭入肥城县境为五道岭分支而西南为牛山为陶山入平隂县境为寨山为大菩萨山为紫葢山为赤沟山又南入东平州境为芦泉山又东南为雕鹗岭为金螺山为龙山濒于汶隔岸与宁阳县之嵩山相接　沿海岛屿　其以岛屿卫列沿海者必以其脉之所注者为重岱脉自北而南自南而西捍外卫内重在东南是以循长山岛而卫于右者为候鸡岛大黑岛小黑岛桑岛防屺岛至莱郡之芙蓉岛而止【岱脉自莱郡折而东南行】而东南诸岛笏拱标聨今书其最著者东则有沙门岛崆峒岛养马岛刘公岛鸡鸣岛转而南行则有倭岛镆邪岛延真岛又折而西则有五垒岛苏山岛琵琶岛黄岛靑岛田横岛大管岛车门岛福岛古迹岛唐岛斋堂岛沭官岛至于莺游门入江南省海洋抵云梯关为南济合河淮出海之处皆岱宗海外之左卫也【以上敷陈大畧备具本支条理天然不烦矫凿葢泰山之脉与济水相应济自西南来至曹郡之双河口分南北流南流由江南安东县入海北流由东省利津县入海泰山从丹崖山起脉蜿蜒西南而行左右叠卫会于金乡鱼台之间齐鲁诸山无一非南北济之所包褁而济之南为淮为江济之北为九河故道则又四渎之所环焉济流顺趋岱脉逆迓山泽通气隂阳互根以之保合太和育万物帝出乎震是岂羣岳之所得而侪焉者哉】
　　济南府【有山之州县凡九】
　　歴城县　茂陵山【在县东八里山有五峯又名五顶山】庙山【在县东十里上有舜庙因名】鲍山【在县东三十里相传齐鲍叔曾居此因名明佥事李攀龙白雪楼故址在山前】马头山【在县东七十里】大佛山【在县东南十里一名佛慧山上有文笔峯】龙洞山【在县东南三十里山如重甗上有东西二洞西洞透深一里许东洞高出絶壁之上洞口釡鬵犹存烟火之迹如墨昔人避兵引絙以上中有泉一莫测其底又有翠屏岩独秀峯三秀峯白云峯峯侧又有一洞龙潜其中旱祷輙应宋元丰间封为灵虚宫顺应侯下有黑龙潭悬珠泉凡域志云禹尝登此山故又名禹登山】靑头山【在县东南五十里】金庐山【在县东南八十里山下为朗公峪】屏风山【在县东南八十里】梯子山【在县东南一百里】歴山【在县南五里又名千佛山或云乃仙祓讹音也齐乗曰圗记皆谓齐之南山为歴山故名其县曰歴城一统志歴山一在蒲州一在濮州一在济南府皆称舜耕处未知孰是】玉函山【在县南二十里即含山也又名卧佛山酉阳杂爼云齐郡函山有鸟名王母使者汉武帝尝登此山得玉函将启之化白鸟飞去故名玉函山山南有蘂珠泉山东北有花山峪泰山北麓也】仙台岭【在县南四十里泰山北界详山总汉武帝于此望祀蓬莱故名】石崮寨山【在县南五十里四面险峻惟西南一径可通南燕慕容超尝据此前有娥眉洞桃花峪下有渴马崖东有虎山南有瓢峯旛竿岭鳯皇山西有丁公岭黄花寨诸胜】红山【在县南五十里中宫镇东】康王山【在县南五十里】马鞍山【在县西南四里】龙山【在县西南十二里又名兴隆山】奎山【在县西南十五里】宝石山【在县西南十五里又名卧狼山中有马武寨】卧虎山【在县西南五十里岱隂诸峪之水至此合流】黄山【在县西南六十里泰山西趾也山势周围如城郭岱隂诸峪之水奔流至山西汇而为池虽盈不溢伏流地中至城西忽见为趵突泉】标山【在县西北八里山石竝立如标】筐山【在县西北十里】紫荆山【在县西北十里】药山【在县西北一十五里】鞍山【在县西北十五里药山之南左传成公二年晋师伐齐陈于鞍即此】九里山【在县东北九里俗名卧牛山】华不注山【在县东北十五里又名金舆山下有华泉左传齐晋战于鞍齐师败绩晋师逐之三周华不注逢丑父与公易位使公下车取华泉以饮乃免】虞山【在县东北五十里】铁牛山【在城中府学门左平地涌一铁牛掘之愈深则牛亦随深而隠填之则仍出土面故名铁牛山而实非山也按歴城县志云志内所载诸山皆嵂著名者故详列之他如甲山孤山靑山抗头山楼斗山火熖山平头山皆以一拳自附又如漆山之在龙山南葫芦之在卧狼西和山之在城东龙岾之在将陵北雪山之在鳯皇西六罗之在果老庵铃铛之在锦绣川将山之在鲍山东山之在九曲里铁子之在甲山东鼓楼之在文庄铜锣之在井家沟破钱之在大涧沟无影之在董家庄全子之在含山北黍穰之在火閙南马山之在彭家庄胡迷之在大涧西完备之在穰斗东琵琶之在王家庄桃行之在锅堰外大姑之在佛慧南转头之在赵家庄小山之在堰头镇土山之在邵家庄瓦居之在石栏峪质既培塿名亦俚鄙此等虽以山名无□采择皆畧而不书以歴城例之余州县凖此】章邱县　东陵山【一名槎枒山在县东五十里长白山之西南峯也山势巉岩怪石林立石多土少孔穴皆通一窟着火则遍山生烟白獭河源此】太湖山【在县东南八十里俗名青山齐乗曰长白山西南又有太湖山二山竝有石室又有败漆船上有记云皆尧时物也】天仓岭【在县东南七十里邑志昔有军士困此见巨蚁衔粟前过因随觇至岭上得穴焉之获粟以济因名】赵八洞【在县东南七十里】龙堂洞【在县东南六十里又名四暨山上有二洞东曰东龙洞高广深邃中有龙卧遗迹旁有石柱卓立俗呼为系龙柱石壁上具神仙像数十余皆天造不由人力西曰西龙洞深可数里许有泉自上滴下石盆承之四时常注不竭】寨山【在县南五十里其山高深人迹罕到山半有一洞有双鹰巢于上形高二尺许每年抱二雏大者輙飞去小者畱此嵗以为常山有南麓北麓中麓中麓即李伯华读书处南为长城岭】乐盘山【在县南二十七里三齐记云下有乐盘城即汉东陵王饮饯阳邱侯处】龙盘山【在县南二十八里东有一山亦曰东陵山】黑牛岭【在县南一百里郎长城岭】危山【在县西南四十里】鸡山【在县西南四十里邑志昔有锦鸡鸣其上罗者得之乃一石子洁白如玉因名锦鸡山巨合水源于此名双水泉】赵山【在县西南六十里又名四门山四峯竝峙如门中通行李】亭山【在县西南五十里隋置亭山县以此得名】虎山【在县西南六十五里】冶山【在县西南六十里唐时冶铁于此因名】女郎山【在城西北一里又名小田山上有三阳洞齐记云昔章亥葬女于此因名】邹平县　于兹山【在县东南十里上有于兹仙翁祠】黄山【在县东南三里】景相公山【在县西南三里上有后周平章景范墓因名详陵墓志】会仙山【在县西南十五里长白山迤北之最高峯也邑志云每嵗三月三日则羣仙来集仙灯或逺或近冉冉而至居民常聚观之及至登山则寂无所见山东南为摩诃顶上有玉皇阁金母祠转而南下为宣风洞南入淄川县界折而北为萝圏峪又折而东为老人峯巨石错立状如老人俗名黄姑山葢黄鹄之误也又东为煆砧峯形如覆斗顶中突起一石铁色如煆砧高可三丈许广坐百人当县治之南十三里又名印台山南北两障间谓之大峪内有二十四村土沃泉甘嘉木成防又有象山松山东至黄山而分峡矣山南为黉堂岭旧入章邱志实邑境也上有汉郑康成著书处有宋范仲淹祠山北为石戸顶两山对峙崖下滴水不絶又名滴水崖折而西北为九龙山势如奔马为县西之屏蔽至浒山泊而止山下为隘阜口又名防山】防山【在县西十里隘阜口道北圆峯孤立于九龙山尽处俗称九龙戏珠】淄川县　东山【在县东十二里】摘星山【在县东南三十里】苍龙峡【在县东南三十里】笠山【在县南十里】禹王山【在县南十里】大堆山【在县南二十五里或作大圭山又名奎山齐乗云山上往往拾有海螺壳石壁间有大铁镮相传洪水时系船处也】万山【在县南三十里】昆仑山【在县西南三十里】三台山【在县西南二十五里三峯鼎立故俗又名支锅山】爬山【在县西南二十五里】原山【在县东南四十里为莱芜博山淄川三县界汶水出其阳淄水出其隂山下孝妇懐徳二乡旧为县境故以淄名县后割入益都今复析置博山淄水不在境内县名则仍其旧云原山称谓不一艺文志有原山考】甲山【在县西南三十里上有夹谷台春秋定公十年公防齐侯于夹谷旧志云即此也夹谷之名互见各志迄无定名要以莱芜淄川者近是详见古迹志水经注萌水出般阳县甲山北入泷水萌水即今范阳河泷水即今白泥河详水】焕山【在县西十五里南接禹王山北为萌山常有山市现城市楼台树木人物之状有类海市云】瑚山【在县西南三十五里】月山【在县西南五十里又名马鞍山】防金砦【在县西南五十里高出众山之表俗名仙人枕后有泉澄彻防虽旱不竭其西有小砦岩壑更为幽胜其北为游奕岭峯峦插天俗名仙人脚皆可避兵】团峯【在县西南六十里山下有桃花泉东有一洞可以避兵】冲山【在县西三十五里泷水所出】伏山【在县西四十里白泥河迳其南伏流里余故名】儒山【在县西五十里】窦家山【在县西北二十里】明山【在县西北二十五里即萌山也萌水迳其西北】荆山【在县西北三十里】箕山【在县西北三十里】白云山【在县西北四十里长白山迤南之最高峯也原名玉皇顶上有玉皇宫与邹平县之摩诃顶相望遥见泰岳于诸山之外西为鳯皇山与邹平县聨界山北为青山雪山玉淸山玉淸山之南为柱子山西为豹山豹山之南麓有泉东流注为溪北至黉山入长山县】浮山【在县北三十里俗名唐家山山北有村即名浮山驿】磨山【在县北三十里南接浮山】梓潼山【在县东北十五里与黉山相接天将雨则云生而山鸣如鼓居民常以此验之】黉山【在县东北十里入长山县】长山县　长白山【在县西南二十里山高二千九百丈东西迳六十里南北半之述征记曰以其云雨常白故又名常白又名常在山道书第六十一洞天抱朴子曰长白山泰山之副岳也山跨四县界西南为章邱东南为淄川西北为邹平东北为县境县以此得名故系之山西南为上书堂即黉堂岭南为邑境有宋范仲淹读书处在醴泉寺山上本有一泉在寺后仲淹读书时又増一泉今名范公泉寺侧为□头峯狻猊峯其隂为萝圏峪入邹平县界故黉岭与邹邑共之西南为太湖山入章邱县界东则回路峪齐乗曰乃葫芦峪之讹音也沙河之水出焉又东则桃花峪超壑峪劈尖顶水尖顶皆邑境南障诸山也】米山【在县南三十里邑志云齐桓公将伐鲁积土为山以米覆其上故又名虚粮墩】卧牛山【在县东六十里】新城县　马公山【在县东南四十里山址仅周一里不生草木名一亩石上有泉天将雨则泉上云气如葢不移时即雨相传马公得道之处不知何时人未详】四角山【在马公山东南元史作四脚山山之东为罗山】铁山【又名商山在县东南四十五里跨益都临淄三县界】蜈公山【在县东南五十里】长淸县　马鞍山【在县东八里】柏山【在县东二十里】石虎山【在县东南一里邑志云昔有人晨兴见一虎逐之乃石也因建祠祀之】崮山【在县东南三十里今设驿于此】靑崖山【在县东南三十里】五峯山【在靑崖山之右有泉出于山上】隔马山【在县东南六十里】通明山【在县东南六十里峭壁中有二孔日光东西明透初名屏风山又名明孔山明御史郭嘉易之】鸡鸣山【在县东南八十里山上一台高耸尝夜半闻鸡鸣声】灵岩山【在县东南九十里四面方正又名方山齐乗曰即水经所谓玉符山也上有黄龙甘露独孤双鹤卓锡石六泉下为灵岩寺寺内有铁袈裟山石黑锈如铁覆地如袈裟披折之状又寺东有明空山石孔南北相通题名甚多】朗公山【在县东南九十里一名朗公谷符秦时有僧朗公事梵僧佛图澄卓锡于此】南黄山【在县东南一百里泰山之西下趾也】雷山【在县南一里明治中有道人赵天雷祷雨輙应今遗有风雷雨三碑在山下】张山【在县南五十里张夏店北邑志云昔有人于山上结庐卖药济人问其姓曰张遂以名其山】双陆山【在县南四十里】滚粟山【在县南四十里】碛湑山【在县南三里一统志云山有真像院来政和三年西域译经三藏尝凿义井以惠渴者偶于石龛中得金刚佛像梵言白碛湑遂以名山】腊山【在县东北四十里】徳州　方山【在州东二十里土山高五六丈】徳平县　基山【在县西二十里土山高五六丈山上有寺】
　　兖州府【全属皆有山】
　　滋阳县嵫山【在县西北三十里县在山之阳故曰滋阳邑志改称滋阳山非是县字改嵫从滋详建置志山不应改仍从嵫】曲阜县　防山【在县东三十里　启圣王墓在山北十里】尼山【在县东南六十里与邹县聨界本名尼邱山避圣讳也祖庭广记曰顔氏祷于尼山升之谷草木之叶皆上起降之谷草木之叶皆下坠其山五峯连峙谓之五老峯中峯之麓有宣圣庙庙东为中和壑沂水出焉流而下注为智源溪其上为坤灵洞洞有三门中为一室广可两楹有石牀石几皆天成也宋仁宗皇祐二年以尼山为孔子诞生之地封为毓圣侯东为顔母山上有圣井西为昌平山与邹县聨界】甑山【在县北四十里又名九仙山与宁阳县聨界东为戈山】石门寺山【在县东北五十里与宁阳县聨界】宁阳县　九峯山【在县东四十里又名九仙山即甑山也】鳯仙山【在县南六十里】魏山【在县西三十里】云山【在县西北十五里山有石窦常出云气因名又西北为翥亭山又西北为山鹤山与汶上县聨界】宁山【在县北二十里县在山之南故曰宁阳北为伏山或又名佛山】告山【在县东北二十里】陪山【在告山西】虎尾山【在告山北】杏山【在县东北三十里】爵山【在县东北五十里西为彩山】灵山【在县东北九十里界聨新泰县】玲珑山【在灵山东】邹县　五龙山【在县东五里上有灵泉谓之五龙潭南为阳山】四基山【在县北三十里　亚圣墓在山南麓】塘口山【在县东南十里】牙山【在县东南十二里】峄山【在县东南二十五里一名邹峄山所以别于葛峄也水经注邹峄山周围二十里高秀特出积石相临殆无土壤石间多孔穴洞达相通有如数间屋处俗谓之峄孔晋永嘉中太尉郗鉴将乡曲避乱于此今山南有郗公峄山南为太通岩岩下石洞宏厰有孔子坐像岩上为妙光洞山左为白云洞洞上为五花峯由洞穴穿入上至峯顶有纪子墓在焉山下为孤桐寺禹贡所谓峄阳孤桐者也山北有絶岩铭曰书门云是秦始皇观礼于鲁命李斯所篆岩北为小邱山俗名高王埠又北为舆山】马鞍山【在县北二十里孟母墓在其上】昌平山【在县东北十五里孔子生鲁昌平郷即此山之乡山之东与曲阜县聨界故曰鲁昌平解鄹邑者误】商山【在县东北二十五里】距越山【在县东北三十里】珠山【在县东北三十里左为石经埠】九龙山【在县东北三十里】尼山【在县东北五十里与曲阜县聨界】泗水县　陪尾山【在县东五十里泗水源于此详水】石屋山【在县东五十里】谷朶山【在县东南三十里】香山【在县东南四十里】商山【在县东南三十里】安山【在县东南三十五里】山【在县东北五十里以形似言非防之山也太小各别相去百余里】鳯皇山【在县东南五里】伯石山【在县东南三十五里】圣公山【在县东南六十里上有孔子书台遗迹】歴山【在县东南六十五里】二旂山【在县南二十里】红山【在县南二十二里】玖竒山【在县南二十五里与邹县聨界】尖山【在县西南十五里下有巧石埠】戈山【在县西南二十五里与曲阜县聨界】马头山【在县西南十五里】奉仙山【在县西北三十里】栲栳山【在县西北三十里】龙门山【在县西北三十里】尧山【在县东北二十五里】滕县　云龙山【在县东二十里其下有泉流而入于东江山之阳为峄县界】薛山【在县东四十里一名雪山其上有悟真岩有磐陀石有靑龙白云超仙观音黄龙丹阳诸洞下有泉水流而为薛河】马山【在县东四十里明水源于此】云峯山【在县东七十里】卧云山【在云峯山东西为曾家峪】泉崮【在县东九十里东为胡陵山东江水源于此】狐台山【在县东南二十里俗呼省台字遂讹为壶山春秋襄公四年臧纥救鄫侵邾败于狐台杜预注鲁国蕃县东有狐台山】蚕母山【在县东南三十里又东为落鳯山相传有鳯皇落此又东为三山】老君山【在县东南三十里又南为梁山】陶山【在县东南五十里太平御览云即华采山也上有泉井有鸟巢于井上金喙黑色见即大水亦名义珠山今讹为桃山】观山【在县东南七十里】天保山【在县东南九十里】张山【在县东南九十里下为张山湖】茱萸山【在县东南一百里上有九十九峯九十九峪圣寿之泉出焉流而为泉河】奚公山【在县南六十里山西为薛城夏车正奚仲所封国也山南为铜阁山又南为筐山又南为临山临山之下为临城】丰山【在县南四十里】檀山【在县南四十里黄沟之水出焉】微山【在县南一百里下为微山湖又东南为赤山下为赤山湖又东南为吕孟山下为吕孟湖三湖相聨】染山【在县西北五十里】龙山【在县北二十五里上有龙秋泉流为小白河】双谷山【在县东北四十里上有圣水泉】莲靑山【在县东北五十里有东西二峯】靑龙山【在县东北五十里南为寄宝山又南为屏山屏山西为华葢山皆石孔出泉流而为西江水】楼山【在县东北七十里上有飞泉下为胭脂沟水天将雨则水如桃花色雨止如故】越峯山【在县东北七十里由莲靑山东涉漷水而得此山高出云表南为连珠山其左一里为旗山其右八里为麞山即唐防山也】太白山【在县东北八十里上有太白洞西为仙姑山南为鳯皇岭由岭而东上为崆峒山中有洞产白蝙蝠大者如鸦】黄叶山【在县东北九十里】大崖阜山【在县东北九十里高峯如削南为巉山上有两泉相对洒下为瀑布】述山【在县东北一百里其麓有泉流而为漷水】峄县　靑石山【在县东七里上有仙人洞】葛峄山【在县东南十五里即柱子山县以此得名也但禹贡所云峄阳孤桐确系邹峄山葢邹峄山无土壤故孤桐为可贵观王氏诗传鳬绎二山皆徐州地绎与峄同则峄阳之为邹峄无妨于徐州之贡也不知孔颖达何故必欲以葛峄当之岂以滕峄为徐而邹泗为鲁耶不知邹泗皆徐州域也保有鳬绎遂荒徐宅此明征矣或以邹峄山多石而葛峄山多土桐非土不生则王氏之解高人一等】白山【在县南二十里】望仙山【在县南二十里】丁公山【在望仙西】黄邱山【在县南六十里路史黄帝都彭城夀邱在其山北附存以备攷】铁角山【在县西南二十里】牛山【在县西南三十里】黄罏山【在县西南七十里路史颛顼修黄帝之政采葛峄山之铜铸鼎以藏天下之神主是也】马山【在县西南九十里】白茅山【在县西十五里】石屋山【在县西二十里】圆山【在县西四十里石可为砥】闰公山【在县西北五十里】柏山【在县北四十里】云谷山【在县北五十里其南为九阳洞西北为梁王洞】君山【在县北六十里述征记曰丞县君山有抱犊崮壁立千仞去海三百里上有池深可数尺水不増减西泇之水出焉皆有隠者王老抱犊而耕故又名抱犊山北为费县界西泇水出其境详费县】巨梁山【在县北六十里一名巨龙山南一里为将军山西南斗山】车稍山【在县北六十里即寰宇记之所谓花盘山也凔浪之渊水出焉北有龙洞旱祷輙应】熊耳山【在县北六十里上有黄龙禅师委脱处】夹山【在县北七十里】防山【在县东北四十里】天台山【在县东北五十里】金乡县　阳山【在县西北二十五里以其在众山之阳故曰阳山东二里为呉山相传呉隠之讲学处也又北为葛山以山下居民多葛姓故名又北十里为鱼山　按金乡故高平也水经注曰高平山东西十里南北五里高四里与众山相连顶上方平邑取名焉则县中应有高平山或者阳山即近是又有以钜野之金郷山与嘉祥之平山为古高平山者皆无所依据之言存之以备考】鱼台县　独山【在县东四十里独立湖中因名】黄山【在县东五十里黄良泉水出焉】鳯皇山【在县东五十里】听山【在县东五十里】大靑山【在县东七十里】桃花山【在县东七十里】鳬山【在县东北七十里】平山【在县东七十里】庙山【在县东南七十里又前为寨山后为兖山】济宁州　琵琶山【在州东五里】两城山【在州东南五十里山分合如两城状】牛来山【在州东南六十里】马岭山【在州东南六十里与鱼台县鳬山相接聨】疃里山【在州西三十里】旷山【在州西二十里】彭子山【在州西南三十里】缙云山【在州西南三十里】空山【在州西南五十里】嘉祥县　东卧龙山【在县东南五里】云山【在县东南十四里与济宁州缙云山聨界】礼山【在县东南四里其南为鲁翟山又南为莹山又南为郗山郗山下有郗城】华林山【在县东南十五里左为东磨山西为闰公山】澹台山【在县南三里下有澹台桥其南为泼山又南为羊鹿山又旁为马山马山之前为覆金山羊鹿山之前为鳯皇岭又南为钓鱼山上有石如钓台有巨人迹甚肖长尺有四寸】属山【在县南三十里】丹鳯山【在县南七里】范山【在县南二十里】塔山【在县南二十里上有石塔下有紫云洞云出则雨前为小金山又前为富山】青龙山【在县南二十二里前为云头山又南为土山广平无石可以耕艺又西为固山】大鼎山【在县南二十五里南为武瞿山】琵琶山【在县南二十四里】紫云山【在县南三十里南为黄山黄山之东为二龙山】锁石山【在县南二十二里前为牛山后为洪山】中山【在县南二十五里】南鳯皇山【在县南三十七里】崱山【在县南四十里南为黄路山】垜山【在县南四十五里】南武山【在县南四十五里西为柏井旧有巨井柏覆其上】七日山【在县南四十八里】芜萸山【在县南五十里南为韭山又南为遂山山西麓有洞深二三里又南为萧氏山】平山【在县南五十五里又名基平山南与金郷县聨界故疑为髙平山也】队南山【在县西南七里又南为檀佛山又西南为舟山又西南为商山】小独山【在县西南十里】大妇山【在县西南十二里旁一山名小妇山】靑山【在县西南十五里又三里为焦氏山又五里为铁山】狭山【在县西南二十里】社山【在县西南二十里】熏火山【在县西南二十里】陈庄山【在县西南二十八里】布山【在县西南二十八里】空空山【在县西南三十里】佛耳山【在县西南三十里旁为鲜白山】郎家山【在县西南三十五里】午落山【在县西四里迤北为箕山尖岳山又西为故县山】西鳯皇山【在县西七里】西卧龙山【在县西十里】坨山【在县西北十里】章山【在县西北十里】枣山【在县西北十里】北鳯皇山【在县北五里】萌山【在县城内北金大定间徙县治此其支脉入城东为横山横山之前为独坐山其后为柏山】汶上县蜀山【在县南五里】昙山【在县东北三十里】采山【在县东北三十二里】破当山【在县东北四十里】阳谷县　谷山【在城中县治东南】黄山【在县东北八十里】土山【在县北十五里】寿张县　鳯山【在县东南一里】梁山【在县东南七十里邑志云本名良山因梁孝王游猎于此故名梁山考县本名夀良因光武帝避叔讳改名寿张则山之改良为梁以此】
　　东昌府【有山之州县凡十　按东郡平原沃壤絶无陵麓而各州县所志虽土阜皆以山名今仍其旧】
　　聊城县　平山【在城内西南土阜隆起如山旧设平山卫得名以此】堂邑县骆驼山【邑志云县西十八里地形隠起如伏驼状】博平县　鹅子岿【邑志云县西北十五里土阜魏然即古鹅子岿也鲁义姑庙在焉】茌平县　茌山【城内土山应劭曰茌本山名因县在山之平陆故曰茌平也土脉赤坟横亘五百余步相传金元时取土筑城其山遂平】莘县　弇山【在县北四十里马桥镇左传闾邱婴出奔兖中即此北魏孝昌二年忽有泉涌出号曰弇山泉宋赵防治莘时旱祷輙应请于朝勅赐建庙曰显仁】临淸州　大阜山【在州北镇定门外二里土阜广而且高为州城之主山】馆陶县　陶山【在县南七十里土阜高起云是古陶镇】邱县　平邱山【在县治东尔雅小陵曰邱】恩县　西山【在县西四十里旧恩州城遗址在焉或曰紫微山也】高唐州　高唐山【在州东北五里】鸣石山【在州东北十里山高数十仞取山石扣之声音清越故名】
　　靑州府【有山之县凡七】
　　益都县　牛耳山【在县城内西南】香山【在县东四十里】云门山【在县南五里号大云顶上有通穴如门可容数百人东南为劈山峯峦峻削如劈上有八仙台西为驼山上有潭名龙湫西南为鳯皇岭岭下为花林疃南为云台山】靑山【在县南十里】黄山【在县南十五里】冶岭山【在县西南四里又名为山在广县侧山麓有五龙口广固借此为守详古迹志】方山【在县西南十里】石膏山【在县西南二十五里南阳水源于此】北峯山【在县西南三十里】朗公山【在县西南四十里】三阳山【在县西南四十里本名三朗山明恭王塟此因更今名】九回山【在县西二十里一名九扈又名九会北阳水源此】大小龙山【在县西三十里两山相对蜿蜒若龙】公泉峪【在县西七十里内有白龙洞】马鞍山【在县西九十里西为鲁山】水泉峪【在县西一百里多产音石类钟乳】尧山【在县西北八里齐记补遗云尧所登也上有尧庙】二王山【在县西北三十五里上有田齐二王冢】铁山【在县西北七十里金岭镇与新城临淄二县聨界南十里为孟邱山又南十里为金山金岭名镇以此】临淄县　牛山【在县南十里淄水迳其下】峱山【在县西南十二里齐风遭我乎峱之间即此地里志作嶩或又作防云相聨于嶩山也】稷山【在县西南十三里齐记补遗云山有后稷祠故名】愚公山【在县西二十里东为愚公冢北为愚公谷】杜山【在愚公山南齐宣王猎于杜山遇闾邱先生处】鼎足山【在县东南十五里又名兔头山女水源于此】昌乐县　鳯山【在县东二十里一名孤山界聨潍县东为长龙山西为贺家山】方山【在县东南二十里东丹河之水出焉】黄山【在县东南二十里宝泉出焉又南为西黄山】桃花山【在县南二十里】二姑山【在县南二十五里相传有二仙姑修道于此北为随姑山】乔山【在县南三十里山之西红水出焉】擂皷山【在县西南五十里又名马驹岭界聨潍县白狼河源此】柳山【在县西南六十里】临朐县　朐山【在县东二里水经所谓覆釜山是也在巨弥水东岸石皆黑色劚之往往为铁柱形】英山【在县东南三十里】柳山【在县东南七十里】沂山【在县南九十里称小泰山周礼职方氏五镇之一山之东谷为东镇庙规模宏丽松柏皆数千年物歴代石碣森立庙中自黄帝封东泰山汉武帝设祀于此后世修之不絶也庙西南五六里为百尺崖东南二十里为大平山即水经之大弁山也唐沈亚之沂水杂记讹为大平山遂相沿不改太平山东北三十里为金轿山与安邱县聨界沂山之南为大岘山四面方百余里重山邃谷一径通行即古穆陵关也沂山之西北四十里为明月峯峯北二十里为双笔峯峯之中为天鹿峯天鹿之东南为天马峯天鹿北十里为九秀峯九秀之东为龙头山西为虎卧山双笔峯西北二十里为黄山黄山之西为月明崖崖之北十里为海浮山山之西南十里为半壁山又西南为米山又西为三壹山又东南三十里为禅堂崮皆沂山之名胜也】七宝山【在县西南五十里又名嵩山南五里为黑山】仰天山【在县西五十五里上有十道人峯一坐九立竒状天成后有佛光崖北岩下入一小洞东出揽铁索而上为观音阁石壁上圆明径尺其光如鉴东为文殊阁阁后至山背为水洞洞口厰豁水自内平铺而出流注为河即石沟河之源也山南有四渊皆以龙名渊深莫测中有龙能兴云雨旱祷輙应宋祥符崇宁间皆有封号与山北之水洞相通投以糠粃三昼夜从洞中出仰天山东二里为八旗山即魏书之八士山也下如九叠屛风上则八峯骈秀俗又名八岐山又东望则呼为香炉峯钓鱼台南望则呼为阁老崮随所望而异名】石门山【在县西十五里又山之西为孟婆山螺峯如髻岩中空旷可容数百人】逢山【在县西二十里壁立千仞上有石皷皷鸣则年嵗不登述征记云逢山祠并祀石皷】龙山【在县东北十里下有龙潭因名】纪山【在县东北十五里龙山之东即丹山也邑志云或作丸或作几皆传写之误按公玉带云黄帝封东泰山禅丸山则丸山其古名后因纪国建此遂名纪山上有纪王台下有纪王桥纪山之名自从此起又因南北二丹水所出故又曰丹山而几字之误起于纪音之相同丸丹皆可竝称亦非传写之形似也】方山【在纪山西十里】灵山【在纪山东十里】行山【在纪山东北十里】尧山【在县东北二十里尧水之所出】仓山【在尧山东北五里】双山【在县东北四十里】宝瓶山【在县东北四十五里】安邱县　圣水山【在县东十八里】葢公山【在县东四十里上有葢公祠墓】三山【在县南十五里】牟山【在县西南十五里】蒿里山【在县西南二十里】刘山【在县西南四十里高一百余丈峯峦九出上有桃源洞东为土山西为孤山】受山【在县西南四十里】神山【在县西南五十里】峯山【在县西南五十里上有仙姑洞东北曰冇子山又东北曰白云山亦有黄花洞】山【在县西南六十里】峿山【在县西南六十里一名巨平山上寛平可数百亩】牛沐山【在县西南七十里旁有小山曰山】书院山【在县西南八十里本名灯台山上有公冶长书院因名】太平山【在县西南八十里详临朐县山上有长城岭其左右聨络者曰金鞍山即今轿山一山跨两县而各异其名曰望海山鸡鸣时东望日出海波涌若浮金曰摘药山曰鳯皇山曰鹰嘴山络绎不絶直抵穆陵关上多古城石砦可以避兵】雨萝山【在县西六十里】望高山【在县西北二十里】担山【在望高山东北】峡山【在县西北四十里两山相夹潍水流其中】柴埠【在县西四十里今俗呼为赤埠按水经注汶水自郚城东北迳柴埠山西而今汶水实行赤埠之北疑柴埠或当为紫埠之误而土人又讹紫为赤之误云】诸城县　烽火山【在县东南二十里山之东为卧虎山南为石门山北为琵琶阜】卢山【在县东南三十里秦博士卢敖隠居于此因名俗名休粮洞上有饮酒台圣灯岩皆敖之遗迹也】障日山【在县东南三十里一名奕山】五弩山【在县东南三十里胶水出焉又名铁橛山又南为陶山其南为徐山又南为管山】竹山【在县东南三十二里】牛台山【在县东南四十里南为智通山】囘头山【在县东南七十五里泰山之脉南去阻海而回头向西也详山总上有皷山卓山髻山大青门山小靑门山大枯山小枯山耐山以上皆山之西南诸山高山芍药山筐垜山石楼山南黄山北黄山公母山赦山云母山以上皆山之东南诸山巨石竒形千态万状无不囘头西向者】重罗山【在县东南八十里】藏马山【在县东南一百里】牛龙山【在县东南一百二十里】琅邪山【在县东南一百五十里上有琅邪台详古迹志齐景公遵海而南放于琅邪即指此山也山上有神渊人汚之则竭斋戒则通又有崇摆山紫良山朱家山陈家山纪邱山皆琅邪山名胜也】常山【在县南二十里齐记曰祷雨常应故曰常山宋宣和间立常山祠祠前二泉竝出苏轼守郡时题名曰雩泉】黄山【在常山南十里俗呼黄茅冈又曰黄坂】转头山【在县南四十里亦囘头之意】桃林山【在县南六十里南为虎貔山马鞍山东为横山北为大仙山】石屋山【在县西南三十二里】苔山【在县西南五十里山介诸莒之间或莒山之误也】马耳山【在县西南五十里水经注云山高百丈上有两石竝举望齐马耳故世取名焉东北为东垜山夹山铁牛山南为孝顺山鞍山瓦笼山西南为花山横山瓮山斗山固子山】分流山【在县西南六十里汉武帝种金杏于此上有风门山两峯中阔如门风至则有声外有萝卷山高山团山黑石山孤峯岭峯皆分流之胜也】磨石山【在县西南五十黒石可为砺】昆山【在县西南六十里东为挂衣山北为梳妆河】九僊山【在县西南八十七里上有兴云寺寺北有万寿峯邑志云汉明帝时有九老不详姓氏日携酒饮万夀峯下年或一百二十嵗或一百一至少者八十几忽同一日殁人因称为九仙并以名其山世又传苏氏兄弟九人得道于此未知孰是山上有八朶峯舍身峯玉女峯洗妆峯望海峯天门石窖天乳泉从寿岭自从夀西下为战国时孙膑读书处有磨剑石石迹峯龙纹涧怡神台秘灵峡环奎峯啸台皆其遗迹】锡山【在县西北四十里上有先贤公冶长墓】荆山【在县西北四十里】白玉山【在县北五里洪武四年三月十五日河汉社忽大风终日拥白沙而成此山】汉王山【在县北四十里】白龙山【在县东北四十里】巴山【在县东北四十里】博山县岳阳山【在县东南十里跨莱芜益都三县界淄水出山之隂】黑山【在县东南十里山石多黑煆之如铁汁利器用】峩眉山【在县南一里又名峩岭】石马山【在县南三十里又名黄红岭】鳯皇岭【在县西南十里即神头山上有玉皇宫顔文姜祠故名】博山【在神头山之南又南为高阁山又南为三泉山】樵岭【在县西南十里】八子砦【在县西十里】禹山【在县西十五里又名大王岭】虎山【在县北五里又名虎豹崖】英山【在县北六里南为鹁鸽崖】瓮口山【在县西南二十里自土门道至青石辟口南为莱芜县界北接淄川县之甲山】
　　登州府【全属皆有山】
　　蓬莱县　漏天岩【在县东三十里岩石俯瞰如覆石孔如筛冬夏滴水如漏故名】朱高山【在县东八十里临海多产滑石】白辰山【在县东九十里山北有门三空隔山可以望海】三山【在县东九十里又名笔架山】芝山【在县东南十五里】羽山【在县东南三十里书殛鲧于羽山孔安国注曰在齐东海中蔡沉注曰在徐州寰宇记曰今徐州既有羽山鲧庙则孔注误也】巨山【在县东南四十里】九目山【在县东南七十里齐记云山有九窍故名】密神山【在县南山麓有贵溪即密水也又名密水山一峯名奎山】马儿山【在县南十五里又名马鞍山】虎山【在县南十五里】平山【在县南二十里】龙山【在县南四十里】邱山【在县南七十里】牛头山【在县南八十里】崮山【在县南八十里】望海岭【在县西南十五里】影口山【在县西南三十里】荆山【在县西一里】西山【在县西五里即西王庄之东山又西为赤山又南为登髙山】石门山【在县西十里又西为黑石山】田横山【在县西北三里即横与其徒五百人退保海上处也即墨县亦有田横岛葢奔窜非一处耳明万歴间因倭寇立城垣于此】丹崖山【在城北三里海上来龙至此陆起详山总东西二面石壁峭立上有蓬莱阁及半仙狮子等十三洞下有珠玑岩】沙门岛【在海中去县北约六十里上有龙女庙又名庙岛齐乗曰沙门岛在登州北海中相聨属者有鼍矶牵牛大竹小竹等岛海市现灭常在此五岛上】黑山岛【在沙门岛西】鼍矶岛【在沙门岛北其石可为砚】高山岛【在沙门岛北】长山岛【在沙门岛南长亘三十里上有徂岛鹿岛半洋岛】小竹岛【在长山岛东】大竹岛【在小竹岛东】牵牛岛【在大竹岛西北】羊驼岛【在驼矶岛北】钦岛【在羊驼岛西】漠岛【在海中东北约五六百里】南隍城岛【一作皇成沙门岛北去郡四百余里】北隍城岛【南隍城之北九十里南为山东界北为辽东界】黄县　马岭【在县东南十五里】蔚阳山【在县东南二十里】黄山【在县东南二十里西为了角山】洚山【在县东南三十里洚水河源于此】石门山【在县东南三十里两山相对如门】土山【在县东南四十里】贵岭【在县西南十五里俗名黄县岭】龙山【在县西南十五里】卢山【在县西南二十五里晋时卢童子升仙处因名】鳯嘴山【在县西南三十里】蹲犬山【在县西南三十里大沽河源于此】义门山【在县西南三十里】白鹤顶山【在县西南三十里】里山【在县西南四十里界聨招逺县】干山【在县西北二十里】莱山【在县南二十里封禅书齐八神六曰月主祀之莱山今上有月主真君祠】鲁基山【在县西南四十七里一名黄山】石城山【在县南四十里一名芝隂山】防屺山【在海中去县西北二十里】桑岛【在海中去县北六十里】福山县　东山【在县东八里】榛山【在县东十里】祝圣山【在县东南二里又名芝山南有升仙峯芝阳洞即马丹阳升仙之地图刻尚存】涂山【在县东南七里】西牟冈【在县东南十里】神山【在县东南十五里东为造书山】高防山【在县东南四十里】蛤蠦山【在县东南四十五里上有蛤蠦寺圣水泉】靑龙山【在县南二里】马山【在县南二十里】狮子山【在县南四十里】迷鸡山【在县西南二十里】黑石山【在县西南二十里】积金山【在县西一里】硃山【在县西二十五里又东为疋山又东为蛇山横亘十余里】次兴冈【在县西北十里】侧立山【在县西北三十五里】磁山【在县西北五十里】白石阜山【在县西北五十里】福山【在县北五里县以此得名】沙山【在县北十里】海洋山【在县东北二十八里】碁山【在县东北三十里】之罘山【在县东北三十五里齐乗云山高九里周五十里长三十余里封禅书五曰阳主祀之罘山有阳主庙或作芝罘界聨文登县】海洋岛【在海中去县北十里】韩家岛【在县东北五里】潘家岛【在县东北五里】宫家岛【在县东北十里】胡家岛【在县北五里】栖霞县　灵山【在县界七里】棊山【在县东三十里山之东又有寨山】虎斑洞【在县东五十里深邃莫测居人常以火试之烟輙出山后】唐山【在县东南十里】鳯山【在县东南五十里】院山【在县东南七十里】翠屏山【在县南一里】大方山【在县西南二十里西又有小方山】南斑山【在县西十五里北有北斑山】交毛山【在县西北二十五里】北曲山【在县西北三十里】艾山【在县西北三十里山上有温泉可浴又山之阳产艾每五月五日平明后艾皆空心相传为神仙采去】蚕山【在县西北五十里】公山【在县北十五里】松山【在县北三十里】岠嵎山【在县东北二十里又名金山又名锯齿牙山最为险固】龙山【在县东北四十里】荭花洞【在县东北四十里中有石门稍折而下空防如屋高广可一丈容坐数百人又折而东循梯磴而上有积水深数尺澄彻可鉴饮之可以疗疾】百涧山【在县东北七十里产铁】招逺县　罗山【在县东二十五里】黑山【在县东四十里】齐山【在县西三十五里】望儿山【在县西六十里】灵应山【在县西北二十里】汤泉阜【在县北五里齐乗云泉出阜南极热东流合冷泉入池始可浴】张画山【在县北十五里】鳯喙山【在县北三十五里本名牛心山元陈节斋过此鄙之乃易今名】黄山【在县北四十里】虎空山【在县北四十里】云屯山【在县东北二十五里】会仙山【在县东北三十里】斑仙洞【在县东北三十里萝山之麓为羽士修真之所】莱阳县望石山【在县东二里】福阜山【在县东六十里与海阳县聨界】昌山【在县东南】
　　【二十四里】五龙山【在县南二十里五龙河水迳此】韮山【在县南三十里俗名荆山寰宇记作薤山尔雅作霍山】鳯皇山【在县南五十里】迎驾山【在县南五十里】高丽山【在县西南九十里本名嵳峩山司马懿征高丽置戍于此因名】天井山【在县西南一百里上有泉穴如井】双山【在县西南一百二十里】福山【在县西七十里】亭子山【在县西北三里】来鳯山【在县北八里】芝山【在县西北十里】旌旗山【在县西北三十里】紫霞山【在县西北九十里】三螺山【在县东北四十里】榆科山【在县东北五十里】宁海州　卢山【在州东二十里齐乗云与大现山东牟山相聨】系马山【在州东四十里齐乗云秦始皇系马于此至今山上草生犹多作系结之状】金牛山【在州东七十里】侯至山【在州东南二十里】大昆嵛山【在州东南四十里齐乘云嵎夷海岸名山也秀拔为羣山之冠本名姑余山仙经云麻姑于此修道上升余址犹存因名姑余后世遂讹为昆嵛也又相连有小昆嵛山王重阳修道处】黄堆山【在州东南八十五里】龙洞山【在州东南一百一十里】圣水岩【在州东南一百二十里】鳯山【在州东南一百三十里】交山【在州南五里】岿山【在州南三十里】鹰嘴山【在州南三十里】嵠山【在州西南三十里】风山【在州西南三十里北史云牟平有风山即此】雀山【在州西南四十里上下皆有温泉可浴】两欹山【在州西南六十里】牟山【在州北七里】崆峒岛【在海中去州北约一百里】栲栳岛【在州南海中】浮山岛【在州南海中】文登县　文山【在县东二里齐乘作文登山寰宇记曰秦始皇召集文人登此因以名山】鸺鹠山【在县东二里山多此鸟因名】卢山【在县东十五里】牛仙山【在县东南六十里】五个顶山【在县南十里】五垒山【在县南五十里南北成行宛如营垒前有石门山作旗门之状】马鞍山【在县南七十里上多石洞可以避兵】铁槎山【在县南一百二十里界聨荣成县齐乘作铁查山山有九顶南瞰大海山下有水洞东西各一又东为云光洞】千佛洞【在县南一百二十里】万石山【在县西南十二里】了角山【在县西四十里】长学山【在县西四十里汉郑康成授徒于此有书堂遗址焉详古迹志】紫金山【在县西五十里上有紫金峯东华洞】昆嵛山【在县西六十里详宁海州】山【在县西六十里】铁官山【在县西一百四十里汉时冶铁置官于此】驾山【在县东北三十里】着棋山【在县东北五十里】烧车岭【在县北三十里】白鹿山【在县北四十里】幞头山【在县北五十里】艾山【在县北七十里】刘公岛【在县北海中去威海巡检司五里】苏门岛【在县南海中一百四十里】海阳县　垜山【在县东二十里】唐儿山【在县东三十里】黄庵嘴山【在县东四十里】七子山【在县西南七十里】榆山【在县西八十里】三驾山【在县西八十里】昌山【在县西八十里界聨莱阳县昌水源于此】福台山【在县西北六十里即莱阳县之福阜山】礶山【在县西北一百里】槐山【在县西北一百一十里】招呼山【在县北三十五里】林寺山【在县北一百里】竹岛【在县东北一百里】荣成县　成山【在县东十里古不夜城侧史记秦始皇过黄腄穷成山封禅书七曰日主祀成山成山斗入海最居齐北隅以迎日出汉志作盛山汉武帝太始三年礼日于盛山齐乘云成山与召石山相近因秦始皇会海神于此故后人遂呼成山曰神山】召石山【在县东四十里三齐记畧云始皇造石桥渡海观日出处有神人召石城阳一十山岌岌相随而行石去不驶神人鞭之见血至今召石山石色皆赤又成山东入海道水中有竪石往往相望似桥柱之状又有柱石乍出乍没伏琛云始皇渡海立此石标之以为记云今山下有海神庙始皇庙望海台】龙山【在县东南一百二十里】峩石山【在县南三十里】马山【在县南八里】高洛山【在县南一百一十里】镆鎁岛【在县东南海中一百五十里】鸡鸣岛【在县北海中】海牛岛【在县北海中】海驴岛【在县北海中】
　　莱州府【全属皆有山】
　　掖县　雄山【在县东七里】双山【在县东十二里】大基山【在县东二十里上有道士峪】崮山【在县东四十里】寒同山【在县东南十五里液水源于此上有虚皇洞三清洞五祖洞六真洞长生洞披云洞灵官洞山北有仙姑洞】马鞍山【在县东南三十里小姑河源于此又前有军山士山金山】高望山【在县南十五里东为笔架山】黄山【在县南四十里山产白石如玉】福山【在县西南五里】禄山【在县西北五里上产温石北临大海】单山【在县北五里】三山岛【在县北六十里封禅书八曰隂主祀三山祠即此】蜉蝣岛【在县西北一百里海中】平度州　石屋山【在州东十二里】固山【在州东十五里】鱼脊山【在州东二十五里】六曲山【在州东五十里】红山【在州东六十里】金钱山【在州东南三十五里一名金泉山舆地志云金泉明堂发而为胶水】文武山【在州西十八里下有秦王河】三固山【在州西七十里又名三戸山汉宣帝祀三戸于下密即此】界山【在州西北五十里】公沙山【在州北十八里汉公沙穆故居】小豁山【在州北二十里】大豁山【在州北二十五里】鳯台山【在州北三十里】明堂山【在州北四十里】云山【在州北五十里】天柱山【在州北五十里】之莱山【在州北五十里齐记云东连大泽明堂御驾诸山黄帝之所常游也秦汉祀月皆在此山】高望山【在州北五十里上有寒岩石与掖县各别】茶山【在州北六十里】墨山【在州北六十里石色如墨墨水源于此】大泽山【在州北七十里联掖县界山顶有石城故址昔人避兵所筑有涌泉峯瑞云峯飞来峯寳案峯摩云顶金刚崮流云峡白虎溪望莲台邀月台聚景台钓鱼台楼子石拄腰石锦屏石试剑石蟾蜍石天耳石天眼石清凉石船石香积石桃花涧仙人桥诸名胜处】两髻山【在州东北十三里】嵖岈山【在州东北三十里】靑山【在州东北六十里】落叶山【在州东北六十里】潍县　防山【在县东南五十里寰宇记曰山形如防又名溉源山东丹河源于此】程符山【在县西南三十里与昌乐县聨界】黄山【在县西南四十里】昌邑县　东山【在县东二里】狗冢山【在县东二十里】靑山【在县东南二十五里又名青石埠】卧虎山【在县南三十里】博陆山【在县南四十里汉封霍光为博陆侯食邑于此因以名其山唐天寳六载赐名霍侯山山之东为石臼山山顶有石臼凡九相传麻姑捣药于此山上有麻姑池山下常闻杵声】岞山【在县南八十里】峡山【在县南九十里界聨安邱县】西岩山【在县西二里俗呼新峪埠】胶州　蜈蚣山【在州南三十里石可为砺】艾山【在州南三十五里俗呼为石耳山山之东南为白山黄山旗山鼓山山西南为陈山树山花山七宝山小竹山方山】小珠山【在州南九十里山之东硝石特立下出清泉味极甘美齐乘云小珠山错水所出】大珠山【在州南一百二十里又名玉泉山壁立千仞势压群峯齐筑长城东至大珠山而止】灵山【在州南一百二十里旧建卫】铁撅山【在州西南一百一十里即诸城县之五弩山山顶一泉自石罅流出清寒滴沥一名滴水涯岩上飞瀑注泻即胶水之源也】松山【在州西南一百二十里】黄岛【在州东南海中六十里】薛家岛【在州东南海中九十里明阳武侯薛禄故居东为封山西连青泥岛桃林岛防子岛李家岛】唐岛【在州南海中九十里上有饮马池】古镇岛【在州西南一百二十里海中】石臼岛【在州南一百二十里海中】高密县　白羊山【在县东南十里】王子山【在县南五十里】小靑山【在县西北十里】砺埠山【在县西北五十里一名刘宗山石可为砺故名】即墨县天井山【在县东十五里上有井泉甚甘】窰家山【在县东二十里】天柱山【在县东三十里】石门山【在县东三十里两峯如门天欲雨则云自门出】四舍山【在县东四十里或云四社或云肆赦】高山【在县东四十五里】三标山【在县东南二十五里】铁旗山【在县东南三十里】劈山【在县东南三十里】峡口山【在县东南三十里】马山【在县东南四十里】鹤山【在县东南四十里】单山【在县东南五十里】华楼山【在县东南八十里又谓之华表峯】隂山【在县东南八十里上有小池虽大旱不洞】午山【在县东南九十里】小蓬莱山【在县东南七十里】大妙山【在县南十里】不其山【在县南二十里又名驯虎山汉不其令童恢事详宦绩志】石城山【在县南三十里】劳山【在县南六十里濵于海其山有二高者曰大劳差小者曰小劳二山相连高二十五里周八十里齐记云泰山虽云高不如东海劳又名劳盛山寰宇记秦始皇登牢盛山望蓬莱是也其上有鹤山宝珠山清风岭王乔崮凌烟崮金刚崮虎啸峯鳯皇峯狮子峯巨人峯翠屛岩仙岩碧落岩玉皇洞犹龙洞白龙洞华岩洞明霞洞华阳洞白云洞夕阳洞松风口八仙墩玉女盆僧帽石皆山之名胜也】浮峯山【在县南九十里】女姑山【在县西南四十里有汉明堂遗址汉志不其祀太乙仙人女姑殆事神之巫也】楼山【在县西南四十五里】孤山【在县西南九十里】马鞍山【在县西二十里】镜容山【在县北一里山高丈许水涨则山随而高】灵山【在县北四十里与胶州各别】盟旺山【在县东北十里】黄山【在县东北十五里】黑山【在县东北二十里】靑山【在县东北五十里】钱谷山【在县东北五十里】老匙山【在县东北九十里】巉山【在县东北一百二十里】福岛【在县南五十里海中相传徐福将童男女三千入海住此岛故名其旁曰小岛香花岛塔沙岛积谷岛巉山岛车牛岛白马岛】阴岛【在县西九十里海中】田横岛【在县东海中去岸二十里】顔武岛【在县北一百里海中】管岛【在县东北一百里有大小二岛又竹槎岛】
　　武定府【有山之县二】
　　海丰县马谷山【在县北六十里俗名大山高三里周六七里山西南之半有洞深不可测相传有龙马自中出故名马谷山按金史无棣有老乌山未详其处或云即此山也】骝山【在县西北一百里俗名小山高一里许自南而北复折而西形如环带延袤十余里土石相半山上有望海亭北一里为七龙口山乃中防山以西之潴水迳此而东】无影山【在县东北一百里高阜隆起土多石少泉洌而甘地产金顶艾灸病甚验】分水岭【在县西北四十里唐史无棣县有分水岭】桃花岭【在县东北一里因古堤为阜植桃其上】霑化县　乆山【在县东北七十里相传秦始皇筑此以镇海口今名乆山镇山形蜿蜒相续名称各异东五里曰黄柏岭南十里曰鱼山折而西曰孤山北十里曰敖家山十五里曰担山又二十三里曰李家山曰太白山曰四角山曰于家山抵海丰县界山之名不一而足而实不可以言山也】
　　沂州府【全属皆有山】
　　兰山县　马陵山【在县东九十里北与郯费二县聨界南抵江南之宿迁县绵亘八百里中有由吾洞白龙潭水出焉其旁为苍山皆境以内山也旧志以为古琅邪山者误】赤石山【在县南一里山有二阜曰金雀环曰银雀环东西相峙中为桃花洞有泉水出焉南流为阳明洞】兰山【在县南八十里县以此得名】层山【在县南九十里旁为柱子山黄山】册山【在县西南四十里】杏山【在县西南五十里】大冶山【在县西南六十里旁为朗公山麒麟山】邓山【在县西南八十里左为石柱山右为平山】宝山【在县西南九十里东为铁角山】黄柱山【在宝山西】安乐山【在县西南九十里】大孤山【在县西南九十里旁为小孤山】石龙山【在县西南一百里】帽山【在县西南一百十里】鲁卿山【在县西南一百三十里又名季山季文子祠墓在焉】靑山【在县西南一百三十里】石城崮【在县西南一百四十里】伏龙山【在县西南一百四十里上有龙潭龙祠旱祷輙应】艾山【在县西二十五里东为铁牛山】五坪山【在县西四十里】大柱山【在县北九十里前为荆山左为映旗山右为银锡岭大柱之北汶水源于此】汤山【在县东北六十里有泉出如沸汤古谓之温泉坂流而为汤河】郯城县　孔望山【在县东南三十里即马陵山之峯也详兰山县】石梁山【在县西北六十里】芙蓉山【在县西北六十里】七岌山【在县西北六十里一名七级山】神山【在县西北六十里】羽山【在县东北七十里禹贡羽畎夏翟即此山海经注云羽山在东海祝其县西南鲧殛处也上有二泉滙为羽潭左传子产云鲧殛羽山其神化为黄熊入于羽渊则此羽山为鲧殛处无疑矣】九龙山【在县东北九十里沭水所迳】有余山【在县东南六十里入邳州界】万松山【在县西北五十五里】磨山【在县西北六十里】费县　萧山【在县东二十五里】方山【在县东南十里】荻子山【在县东南十里】苍山【在县南三里西为楼子峪】由吾山【在县南四十里即马陵山也详兰山县】广泉山【在由吾山北】柱子崮【在县南四十里】呉家崮【在县西南七十里上可避兵】南城山【在县西南八十里即曾子塟父处也亦名曽子山其麓为印山有子游祠其旁为石门山武城遗址在焉】大筐崮【在县西南一百三十里有泉流为祊河】圣堂山【在县西五十里】歴山【在县西一百二十里】山【在县西北七十里禹贡羽其艺诗奄有蒙即此防山也山址与莱芜新泰二县之山相联延亘一百三十里山之北为防阴县界东为九女关西为紫金关诸泉水俱出其下流入于沂齐乘云防山前阳口山有玉皇观老子故宫也北为平仙顶】聪山【在县西北一百四十里浚水出焉】箕山【在县东北二十里东泇水出焉】莒州　乔山【在州东二十里】梁父山【在州东三十五里】摘药山【在州东一百六十里与安邱县聨界】焦原山【在州南四十里又名峥嵘谷俗呼青泥衖两壁峻立如衖下临百仞之溪李白诗乎执飞猱抟雕虎足蹑焦原未云苦即此也】马鬐山【在州南六十里上有二井相去仅尺一甘一卤】几山【在州南六十里又名駞山】寨山【在州南六十里】集卢山【在寨山东南】山【在集卢山东南】望海山【在州南七十里】浮来山【在州西北二十里一名浮邱山】檀特山【在浮来山西】屋楼山【在州西北二十五里一名石牟山绎史昔有巢氏治此山南】箕屋山【在州西北九十里水经注潍水出琅邪箕县即此】防石崖【在州西北一百五十里其崖虚空每大水则出羊肚石鵞管石】基山【在州北一百里】七宝山【在州北一百里出宝土金银非此土不液】高柘山【在州北一百三十里一名巨平山又名擡头山浯水出其下东流与潍水会】石壁山【在州北一百五十里】云孔山【在州北一百五十里】雹山【在州东北一百里】张暹山【在州东北一百里】公婆山【在州西南二十五里】土山【在州西南五十里】络山【在州西北四十里】雪山【在州西北六十里】防阴县　棉山【在县东十里山上多产木棉因名又十里为尧山又十里为红山又十里为长山其山起伏聨络延长数十里】中山【在县东二十里】檀山【在县东四十里】三山【一在县东三里一在县西三里两山对峙各秀三峯故名】九女山【在县东南十里】黄墩山【在县东南三十五里】仙洞山【在县南八里亦名防阴山】防山【在县南三十里其阳为平仙顶详费县其北麓为九仙山】山【在县南五十里详新泰莱芜二县】双山【在县西二十五里】浮来山【在县西北三十里详莒州】敖山【在县西北三十五里详新泰县】艾山【在县西北一百三十里详兰山县】方山【在县北八里】飞蛾山【在县北八里一名鳯皇山】两县山【在县北六十里一名龙亭洞西北与新泰县聨界因名】嵩崮山【在县北一百十里】临乐山【在县北一百三十里狗跑泉出山之东北】鲁山【在县北一百六十里螳螂之水出焉】具山【在县东北十五里详新泰县】云云山【在县东北三十五里详泰安县】昔贤山【在县东北五十里即沂水县之晏婴山也】黄鹄山【在县东北八十里小沂水出焉】干山【在县东北九十里】卢崮山【在县东北一百二十里山北为鹿岭卢原水出焉】沂水县东臯山【在城东一里学宫在其南麓又东为蛾山又东北为牛心山】山【在县南十里】扈山【在县　南二十　里】四门山【在县西南五十里】望仙山【在县西南七十里】芦山【在县西南一百二十里】黄山【在县西二十里】双崮山【在县西三十里】柴胡山【在县西三十里】灵山【在县西四十里】龙山【在县西五十里】磨石山【在县西五十里】晏婴山【在县西六十里界聨防阴县名昔贤】雪王山【在县西六十里】兀儿山【在县西北二十五里】雹山【在县西北四十里一名爆山】文峯山【在县西北五十里】宿山【在县西北五十里】纪山【在县西北七十里相传纪候去国曾居此】闵公山【在县西北八十里闵子骞避地于此又有子路依栖谷今号二贤庄】白马山【在县西北一百三十里】鳯皇山【在县西北一百余里上有织女洞洞临沂水高峻险絶人莫敢俯瞰中有石形若皷击之有声每嵗七夕云气触空环如结绮近而耳之隠隠如闻机杼声】荆山【在县西北一百五十里】沂山【在县北一百里】大岘山【在县北一百里上为穆陵关东北即大弁山详临朐县】永福山【在县东北六里又俗名罗谷山】日照县　聚奎山【在县东南二十里】虎山【在县南十里】观山【在县南二十里】风火山【在县南五十里】矮岐山【在县西南五十里竹子河源出此】三柱山【在县西南五十里】韩家寨山【在县西南五十里】桃源洞山【在县西南六十里】磴山【在县西南六十里】小儿山【在县西南七十里邑志云即小儿与孔子难日处今有庙】幽崮山【在县西南八十里】得踪山【在县西南八十里】白垜山【在县西南八十里】南北铁山【在县西南八十里】高子山【在县西五十里】不落固山【在县西六十里】花山【在县西北二十里】马陵山【在县西北三十里详兰山县】灵樵山【在县西北四十里】空中水山【在县西北六十里】五姑洞山【在县西北六十里】马空山【在县西北六十里】谷仓山【在县西北八十里】盘谷山【在县西北八十里顶上有泉其深无底俗名海眼】铁骨山【在县西北一百里】柏林山【在县西北一百里】笔架山【在县西北一百里】防儿山【在县西北一百一十里寨河源此】昆山【在县西北一百里】洪宁山【在县西北一百里】龙姑山【在县西北一百二十里】河山【在县北二十里】白石山【在县北四十里】
　　泰安府【全属有山】
　　泰安县　徂徕山【在县南二十五里】石闾山【在县南五十里】介石山【在县南五十里】梁甫山【在县南一百里】云云山【在梁甫山之东亦名梁父与新泰莱芜二县聨界】亭禅山【在县西南三里一名高里山俗讹为蒿里】泰山【在县北五里亦曰东岳亦曰岱宗书嵗二月东巡狩至于岱宗诗泰山岩岩周礼职方兖州山镇曰岱山尸子曰泰山中有神房阿阁三十六洞天之一也道藏经曰山周围一百六十里畸五十步方面各四十里郭璞书从山下至顶四十八里三百步凡十八盘而上泰山之见于经传子史者不胜殚述兹就本岳之名胜曰峯曰崖曰洞曰岭曰峪曰岩以类序之其余分见巡狩秩祀古迹等志兹不复载】天柱峯【在岳顶西南】日观峯【在岳顶东每于鸡鸣时观海上日出今建有观海亭】月观峯【在日观峯西对日观而言取月朏庚方之义俗讹为越观】秦观峯【在月观峯西又有周观峯旧志云秦观可以望长安周观可以望河洛越观则以呉门白马证之岱史改为月观以为对日观而言而以周观秦观或为周秦封禅时所名取义近是】丈人峯【在秦观西】回雁峯【在岳顶西南】独秀峯【在岳阳石上多题名】狮子峯【在独秀峯下】莲花峯【在独峯东】秀芙蓉峯【在西溪上】龙泉峯【在岳阳西】凌汉峯【在岳西】君子峯【在岳顶东】爱身崖【与日观相聨峯之东西南三面皆峭壁千仞有石突出丈许其缺处可三尺旧名舍身崖愚民于缺处往往自投崖下以邀轮回之福明巡抚何起鸣缭以垣勒石示禁易其名曰爱身】东百丈崖【在岳顶西南其下有瀑布汇而为池名曰天绅】西百丈崖【与东崖相去三百步其高倍于东崖惟东崖南向而西崖则东向耳】仙影崖【在岳西南傲来山石皆苍黝而仙影独白】五花崖【在碧霞宫南五峯如障】三字崖【在岳阳一名马棚崖又名歇马崖石上有墨书三画虽风雨不改故名三字崖】御帐崖【在二天门宋真宗止御仗处上有古松一株即秦始皇所封五大夫松也今非秦时物五大夫葢秦之爵级而相沿以为五株松者误也】靑岚岭【在岳顶西南】回马岭【在三字崖前马至此不得上也】黄岘岭【在御帐崖西一名快活三】西横岭【在岳西削壁横亘】十峯岭【在回马岭右】分水岭【在岳东北汉明堂后】升仙岭【在分水岭东】长城岭【在岳北从平阴而来即长城巨防也】仙台岭【在岳北六十里歴城县界】大小龙峪【二峪俱在西南趾西溪之水出焉】桃花峪【在岳顶西南二十五里】仙趾峪【在傲来山后有仙人履迹长尺许行马躧之輙加长寸余移时而复又名马蹄峪】经石峪【在岳阳又名石经峪石上皆刻金刚经隷楷书悉备】迎阳洞【在碧霞宫前又名朝阳洞】遥观洞【在迎阳洞前】黄伯阳洞【在岳西十五里战国时隠士】金丝洞【在岳北元邱长春炼丹处】桃花洞【在磨崖碑下】仙闾岩【在岳顶西汉武帝赐名】鳯皇山【在岳阳有白云洞】象山【在鳯皇山下】靑山【岳东麓】傲来山【在岳西南俗名扇子崖】东神霄山【在岳顶东】西神霄山【在岳顶西】玉女山【在岳东十里内有石屋相传玉女修真之处】雕巢山【在岳西十五里】石马山【在岳西北十五里】三尖山【在岳西十里】襁山【在岳北十里】鹤山【在岳北十里以上诸山皆岱岳四周之名胜也通谓之泰山在他处俱详附本山之下兹尊岱岳而变例书之其名之俚鄙山之培塿者犹从其畧】肥城县　塔山【在县东六里上有石塔】孤山【在县十里】东石屋山【在县东南二十里】周山【在县南二十里】紫榆山【在县南二十五里】柱亭山【在县南四十里】天井峪【在县南四十里上有瀑布】虎门山【在县南四十里】鳯皇山【在县南四十里】狼山【在县西南五十里明置狼山屯】郁葱山【在县西八里本名金牛山宋真宗东巡驻跸于此改今名山南有龙洞旱祷輙应】陶山【在县西三十里】七佛山【在县西七十里】孝堂山【在县西北六十里本名巫山汉孝子郭巨葬母于此与平阴县聨界】寨山【在县东北十五里】新泰县　具山【在县东三里南聨防阴县界】丹山【在县东十八里】鹰崖山【在县东三十里】圣水山【在县东二十五里】黄山【在县东三十五里】寨山【在县东三十五里】牛心山【在县东四十五里】嶅山【在县东南十五里界聨防阴县左传先公以献武废二山葢鲁献公名具武公名敖】平阜山【在县南二十里】鹿角山【在县南二十里】关山【在县南四十里即防山西麓也】峙山【在县西南二十里山上有羊蹄迹云是龙女牧羊处山下有祠旱祷輙应】黄寨山【在县西南二十五里】法云山【在县西南四十里】横山【在县西南四十里上有雷山雨山荆山】山【在县西南五十里】梁父山【在县西四十里与泰安县连界】杏山【在县西北五里】新甫山【在县西北四十里即宫山与莱芜县连界诗云新甫之柏新甫其本名也自汉武帝封禅时于山上见仙人迹遂建离宫于山上改名宫山今仙台石秋千柱犹存】雌山【在县西南七十里】曝书山【在县北五里】榆山【在县东北十里】五峯山【在县东北十五里山下有宝泉北为青龙崮】太公山【在县东北三十里山下有太公村相传太公望居此】孤山【在县东北三十里】龙堂山【在县东北四十五里下有大小二池旱祷輙应】莱芜县大屋山【在县东二十里一名大室山嘶马河源出此南五里为大突山恐即一山二名而室与突相近而大室或又讹为大屋也】鹏山【在县东二十五里】黄山【在县东三十里又名黄羊山】碁山【在县东五十里】大石山【在县东南十三里】二尖山【在县东南二十五里】九岭山【在县东南三十五里】葫芦山【在县东南五十里】鳯皇山【在县南二十里又名鳯皇寨山阳有安期洞又名朝阳洞有天然石屋】宫山【在县南四十里即新甫山详新泰县】山【在县西南三十里】鑛山【在县西北三里下有伏龙洞与鳯皇山之朝阳洞相通天每欲雨则两洞之云相连】方舟山【在县西北五十里】冠山【在县西北五十里邑志汉昭帝元鳯间山忽汹汹如千人声有大石自立高一丈五尺围四十八尺三石在下一石居上如冠形】杨邱山【在县西北五十里又名羊邱或云羊叔子居此】云云山【在县西北五十里界连泰安县金史以为古肃然也酉阳杂俎又以长白山当之】香山【在县西北六十里】大舟山【在县西北六十里山下东有白龙潭西有黒龙潭】照壁山【在县西北七十里山阴一石如斧削高数百丈影蔽黑龙潭祠如照壁故名】阴凉山【在县北三十里】马鞍山【在县北六十里】枒山【在县北八十里或讹茶芽】万福山【在县东北三十里岩壑幽深可以避兵俗讹为望夫山附防望夫化石故事今正之】夹岭山【在县东北四十里】仓山【在县东北五十里】杓山【在县东北六十里】原山【在县东北七十里界聨博山县汶水出山之阳为邑境内淄水出山之北入博山界】黄谷山【在县东北八十里】石马山【在县东北八十五里二山皆博山县聨界】靑石关【在县东北九十里】东平州　龙山【在州东五十五里水经所谓峗山也】安民山【在州西南三十五里】梁山【在州西南五十里详寿张县】棘梁山【在州西四十里山巅石崖东西相对横石其上可通往来又名曰天桥山】荆山【在州西北三十里】金山【在州西北四十里北为南蜡山其南为坤山马跑泉水出焉】王陵山【在州北五里上有望祭台明成祖望祭泰山之处西为杏花冈】蚕尾山【在州北三十里其阴有九女泉右有小洞庭湖西为鳯皇山山之西为黄石岩】鳯山【在州北三十里】黄华山【在州北三十里】鬬山【在州东北二十里】金螺山【在州东北三十里又名白佛山】芦泉山【在州东北三十里】东阿县少岱山【在县东一里在岱宗之西故名其东为金山产石如弹丸摇之有声曰铃石】雪
　　山【在县东十里旁为黑山又旁为万山】冠山【在县东南三里】念山【在县东南十二里】天池山【在县东南十五里山顶出泉下为东流水】山【在县东南三十里水经所谓大槛山也其颠为两岩谓之锦屏岩两岩之南为磴道谓之天门观北岩之侧有泉自石中出名天乳泉北为王母岩其絶顶有井云出则而降】云翠山【在县东南三十里山顶有巨石高数十丈其形方正谓之印峯亦曰天柱峯北为南天观上为长春洞洞中有泉谓之天一泉】扈山【在云峯山北】寺山【在县南一里南为聚宝山】龙头山【在县南二十里白雁泉水出焉南为歇马岭】黄崖山【在县南二十五里狼溪水出焉】大髻山【在县南三十里】六工山【在县南三十里旁为堂子山又南为北腊山又西为百木山又西为子路山又西为鳯皇山】虎窟山【在县西三里南为碻磝山】吾山【在县西八里即鱼山汉武帝瓠子歌所谓吾山平者也隋书鱼山上有曹子建读书二台一曰柳书一曰羊茂】鹅山【在县西十五里】苫山【在县西二十里】黄山【在县北五里即谷城山也张良葆祠黄石处】香山【在县北十五里北为艾山又北为凌山西为曲山考地道记即渠邱山也】平阴县　会仙山【在县东一里】孝妇山【在县东三十里】大檀山【在县东南七里】文山【在县南二里】紫葢山【在县南三十里】悬洞山【在县南三十五里】水山【在县西南二十五里】亭山【在县西南三十二里西为石门山】台山【在县西南三十七里】龙桥山【在县西十八里一名山左为卧牛山右为圣容山】峻玉山【在县北二里山多白石英】龙骨山【在县东北十里】
　　曹州府【有山之州县凡八】
　　荷泽县　歴山【在县东北六十里上有虞帝庙】鳯咮山【在县西二里】单县栖霞山【在县东五里】大陵山【在县西五里】城武县　文山【在县】
　　【西一里汉高祖驻跸于此】钜野县　金乡山【在县东南五十里西为焦氏山西征记曰焦氏山北有数山汉司校尉鲁恭穿山得白蛇白兔不葬更葬山南凿而得金故曰金乡山】郓城县　独孤山【在县东北五十里】曹县　景山【在县东南四十里故楚邱城北卫文公徙居楚邱诗云望楚与堂景山与京即此景山也】曹南山【在县南八里俗名土山诗云南山朝隮是也论衡曰大山雨天下小山雨一国曹之南山雨一国之山也】荷山【在县西十里地里志荷山在济阴定陶间】左山【在县东二十里即左城也又名左冈左邱明之父墓在焉】靑山【在县东北五十里旁为卧龙冈】定陶县　髣山【在县西北十里土阜彷佛如山故曰髣山】濮州　歴山【在州城东南七十里详荷泽县　按一綂志舜耕歴山在濮州今入荷泽县山南有虞帝祠】
　　水总【水总分南北二条凡迳歴数州县者为经列于总条之内其流见于一州一邑中者虽与经水相防而川渠甚多不胜殚述仍附见于各州县之下至源委悉遵水经而古名或非今地故就现在村庄稽其道里使考古者以今证古易如指掌他如济漯故渠九河遗迹昔有今无者以故道二字别之现在通行者则直书某水云此水总之例也】
　　岱自丹崖而西南聚脉以迎于济济水自乗氏而东北分流以环于岱一顺一逆迹象可寻或以史记有中国山川东北流维之说遂意泰山在黄河以西亦尾没于渤碣者我
　　圣祖仁皇帝曰登莱诸山之脉自关东南结为泰山是北干分支之一而在黄河之东而黄河之西山脉自终南太乙南屇淮汝者为中干分支之一仰绎
　　圣论知岱脉在黄河之东则山本逆上水乃顺行顺逆相生自然之理不可易也今以济水为总源至双河口则分南北条以左右贯之自北济以北领西北诸水环岱而北入于海其自大沽口牡蛎口歴海仓口以至黄水河口【俱在丹崖之西】皆北条之所綂也自南济以南领东南诸水环岱而东入于海其自云梯关口东歴麻湾口以至清阳河口【俱在丹崖之东】皆为南条之所统也循条会脉原委秩然以此合之山总则分水之脊岱脉存焉不更显而有据乎倂次第详列之如左黄河故道今谓之老黄河【按歴代黄河故道不一详见河防志此河自直元城县至徳州为禹洒二渠之贝邱川汉为王莽遂空又为屯氏河支渎自徳州至乐陵县为鬲津河故道自直盐山县至海丰县大沽河口则唐时所开之无棣沟也今成一渠通谓之老黄河重加修濬可以泄漕河溢水故述之】自直元城县入山东冠县界循陈公堤【详古迹志】而北迳馆陶县至临清州逾会通河绕旧城威武门外始有沙河之名北迳铺头樊存厰郭家庄至管家新店入清平县界又北迳柴庄松林至马家庄
　　入夏津县界又北迳乔官屯五里庄十里庙马道庄至苏畱庄入恩县界【河形已见水渐通流】老黄河东北迳岳觉寺大邢王庄梨行屯苦水铺【恩县境内行六十五里】又东北迳平原县境之看坟村至赵家庄转入徳州界又东北迳甜水铺至九龙庙口有四女树减水闸引河水入之【减水闸在恩县运河东岸由四女树迳杨家庄东入徳州界穿陈公堤迳茶棚陈官屯至九龙庙入老黄河】又东北迳黄河涯擡头寺果子李家庄尹家庄靑杨寺至避雪店【徳州境内行五十六里】入直呉桥县界又迳县城南至玉泉庄有哨马营滚水坝支河水入之【滚水坝在徳州城北运河东岸由哨马营迳鲁家庄出曹家堤口循古钩盘河东北流入】又东北至黄家镇入直宁津县又迳南皮县境东北至王家桥复入山东乐陵县界又东北迳狗獐寨商家桥旧县镇邓家桥【北岸系直盐山县境】又东北迳郑家桥三间堂至王双全庄【乐陵县境内行四十五里】入直盐山县界又东至王信家庄入直庆云县界又东至南台桥复入盐山县界又东北至白鹅枣行复入山东海丰县界又东北迳三官庙郭家桥泊头桥夹河桥张仲桥信家庄至马谷山前由大沽河口入海【海丰县境内行五十四里】马颊河故道【唐时黄河故道因导水入笃马河故亦有马颊之称非禹迹也】自直元城县白冢村入东省朝城县界东北迳张浒涯孙家庄营头二郎庙至潘家庄【朝城县境内行一十二里】入莘县界东北迳南无村东王庄海佛寺至弇山庙【莘县境内行三十九里】入冠县界又东北迳呉庄寺至王家海【冠县境内行六里】入堂邑县界又东北迳千戸营张家堂至孔家庄分为二支南支由三空桥至中闸口入运河北支由元谷涵洞入运河【堂邑县境内行七十里以上故道皆湮仅存遗迹至博平县田家口运河东岸滚水坝下方见河身】马颊河自博平县田家口运河东岸滚水坝出水东北至蔺家桥入淸平县界又东至吕家桥复入博平界东北迳周家桥伦家桥至土山寺桥【博平县境内二段共行一十八里】复入淸平界东北迳丁家堤至杜家洼【清平县境内二段共行二十七里】入高唐州界又东北迳张家桥囤家桥马颊桥至陶家桥【高唐州境内行三十里】入夏津县界又东北迳卞官桥董姑桥至盆刘家桥【夏津县境内行二十里】入恩县界【南岸系平原县境】又东迳津期桥流宁桥折而北迳夏家庄许家桥至王家庄【恩县境内行四十里】入平原县界又东北迳刘龙桥董路口至曲陆店【平原县境内行二十五里】入徳州界又东北迳土桥邉临镇王解庄至义渡口【徳州境内行九十里】入徳平县界东北迳义渡桥与笃马河会有鬲津河之上源焉
　　鬲津河【九河之一】自平原县西南张官店大兴庄汇水北流迳董家林炉坊绕城西北门又东北迳郑家屯至谭家庄【平原县境内行四十九里】入徳州界又东迳王满店至菜园庄【徳州境内行三十五里】入陵县界又东迳县城西门桥分流环城至东桥合流东北迳三官庙与笃马河会笃马河【亦名马笃河见汉志】俗名鸿沟河自平原县南石家洼汇流东北迳何家洼松林王家桥至明吉店北有赵王河水入之【赵防河详后高唐州】又西北迳吕家庄至潘家庄【平原县境内行六十二里】入陵县界北至县城东与鬲津河会又东北迳神头店至王宣庙东【陵县境内行六十八里】入徳平县界又东迳田家堰【徳平县境内行二十五里】至张习家桥入马颊河　马颊河又东迳张习家桥范家桥杜家桥至韩家桥【徳平县境内行六十里以下俱马颊河】入乐陵县界又东北迳通津桥善化桥美政桥至杜家庄【乐陵县境内行六十七里】入直庆云县界又东至枣园桥复入东省海丰县界又东北迳刘家庄【自枣园桥至刘家庄内夹庆云县河道四段共长九里】大山车镇下泊头至月河口【俗名沙土河口】入于海【海丰县境内共行一百四十四里】漯水故道【漯水源东武阳县今朝城尚有故陂遗迹仍以漯川目之自高唐州以下通名徒骇河】自朝城县西南诸陂从杨家陂导流东北迳雁林铺至贾家河头【朝城县境内行四十七里】入阳谷县界又东北迳范家庄白衣阁有夹隄河水入之【夹隄河详观城县】又东北迳孔家桥至武家庄入西湖景又西北由戴家沟朱家河至黑龙潭口有石人陂水入之【石人陂水详莘县　阳谷县境内行四十余里】又北注鲁家堤决口入莘县界西北迳盛家河黄家河至县城东北有沙河水入之【沙河详观城县】又东北流复入阳谷县之莲花东由圯桥入鹅鸭陂至姜家沟【阳谷县境内又行三十里】入聊城县界又东迳龙泉寺至南龙湾闸入运河【在聊城县境内行三十余里今姜家沟淤阻水自鹅鸭陂东北流迳杨家庄白家洼由进水闸入运一南进水闸一永通闸涵洞】漯水【即今徒骇河】自聊城县运河东岸减水闸分流注七里河同防于夏家桥【旧制桥有一空二空三空四空五空其五空桥分支南流入大清河津道已湮自一空至四空均东北流入七里河今三空四空故道亦塞修复者惟一空二空七里河又名小湄河另详聊城县】又北迳李家口至戴家桥【聊城县境内又行三十八里】入博平县界又北迳孙家桥至邓家桥为古鸣犊河【一河而异其名】又北至许家桥又东北迳陶家桥池家桥谷家庄至南镇桥【博平县境内行五十二里】入高唐州界俗名土河旧志遂谓之徒骇河也徒骇河东北迳于家庄夹滩庄至杨官屯又东北迳茌平县境之侯家庄至珍珠庙【高唐州境内行六十三里茌平县境内行十里】入禹城县界又东北迳葛戸屯油房桥至三岔河口有管氏河入之【管氏河详茌平县】又东迳董家桥西桥店至麦陂口有赵牛河入之
　　赵牛河　自茌平县杜家洼汇水为源东北迳赵家岩苏家庄入东阿县界迳孟尝君庙【东阿县境内行九十里】复入茌平县境又东北至赵家水口迳平阴县境之朱家海至杨家桥复入茌平境【茌平县境内共行五十六里】又东北入长清县界迳祁家河口东北分支作赵牛岔河入管氏河以转入徒骇河其经流入齐河县界又迳禹城县境复入齐河受倪伦刁强二河之水入于徒骇河【禹城县境内河一段名漯水河葢古漯水所迳也禹城县境内行二十二里齐河县境内共行五十里】徒骇河又东北至张韩家桥【禹城县境内行一百零三里】入齐河县界又东北迳祝家楼田家口桥蒋家桥至冯家庄【齐河县境内行三十七里】入临邑县界又东北迳广惠桥博济桥至齐家集【临邑县境行一十三里】复入齐河境迳郉王桥至长庄【齐河县境内复行九里】复入临邑境东北迳闫家桥至潘家桥【临邑县境内复行五里】入济阳县界又东迳夏口镇有万工河水入之【万工河详济阳县】又东北迳路家桥田家屯杜家水口商家楼至刘清道口【济阳县境内行六十四里】入商河县界又东迳岳桥井家坞桥魏家庄黄家桥至周家庄【商河县境内行五十三里】入惠民县界又东迳韩家口北为大湾又东迳聂索镇桥申家桥杜家桥金家桥折而北至夏家桥【惠民县境内行八十六里】至丁家道口有商河水入之商河【即占滴河上源无攷】今自济阳县新市大庄汇水东流迳东西瓦屋头至温家桥入商河县界东迳安子庄太平桥邴家桥至瞻圣桥【商河县境内行一百一十里】入惠民县界东迳杨家堰为龙踪河又迳歇马亭□场店至永利镇入滨州界至丁家道口入徒骇河　徒骇河自丁家道口又东北流有沙河水入之
　　沙河自徳平县境朱家庄汇流东入商河县界迳左家庄沙河镇至杨家庵【徳平县境内行四十五里】入惠民县界又东迳梨行郭家庄申家庄至前屯庄【惠民县境内行三十六里】入阳信县界东北至钦风镇岳家湾复入惠民境由桑落墅新河东入徒骇河　徒骇河又东迳王郎中桥二十里铺桥石家庄至流钟口【滨州境内行四十一里】入霑化县界又东北迳黄升店又东北有寛河水入之【寛河详滨州】又东北迳泊头镇分为岔河迳富国镇合流至大洋堡口入于海【霑化县境内行一百三十里】
　　北清河上源【即济水也杜佑通典曰济水通得清之名故南为鲁济北为齐济南济即曰南清河北济即曰北清河但因济水伏现无定源分而流各不同齐水本渎另见于后云】魏河自直开州石墓头入东省濮州界【本黄河决口故道由河南原武县黑羊山东北迳开州受澶渊之水迳七空桥清水头鲁家河又东北迳王明屯小濮州至石墓头】东北迳傅家庄常家庄又东经毛家冈有西无名河水入之【西无名河详濮州】又东北迳李家桥冯家堤口至史家桥【濮州境内行七十七里】入范县界又东至岔河口与洪河会洪河自直开州梅家桥入濮州界【上承滑县青龙陂水】东北迳董家口韩家桥周家桥又东北迳旧城南桥徐家桥至拐头堤与小流河会　小流河自直东流县导流入东省荷泽县界东北至和家庄【按旧州志地图所迳有吕陵集葭蔤集蔺家口等处】入濮州界又东北迳三河口至黄家口有东无名河水入之【东无名河详濮州】又东北迳李家桥崇兴集苏家桥杨家河口至刘家桥与瓠子河防　瓠子河自荷泽县北境【本古句阳县地】汇水北流至陈家庄入濮州界折而西北迳刘家楼又东北迳纸坊韩家桥又西北迳连家楼至陈家庄与小流河防两河合流又西北至张家桥与洪河防又合流至沈家桥【濮州境内洪河行八十五里小流河行八十里瓠子河行七十里】入范县界又西北至岔河口与魏河防【魏河自史家桥至岔河口行六里洪瓠子小流三河自沈家桥至岔河口行九里】自此四河合流名曰清河　清河自范县岔河口上承魏洪瓠子小流四河之水东北迳马老口宋名口至县城东南又东北迳飞龙桥至豆腐店【自岔河口至此范县境内行四十里】入寿张县界【俗沙】名河东北迳八里店辛家桥白家岭又东迳古贤桥影塘元家桥至沙湾大坝折而北入引河由道人桥至卢家庄【寿张县境内行六十六里】入东阿县界由引河口入运河与灉河防
　　灉河【即古灉沮会同也】上源为贾鲁河本黄河决口故道自河南仪封县黄陵冈东北由祥符县境至刘家亮庄入东省曹县界东北迳桃源集苑家桥又东迳安陵集张家湾又东北至朱家桥【曹县境内行二十里】入荷泽县界【两界中有定陶县河道一段】又东北迳金堤集至县城东折而北至双河口一支东流入钜野嘉祥达牛头河【详后南清河】一支东北流又分为二一入雷泽一达郓城其入郓城者为古灉河又为枣林河自双河口北迳李家庄至阎什口【荷泽县境内行一百二十里】入濮州界又东北至红船口【西岸为濮州】入郓城县界为西里河又东北迳殷家庙水保集至五岔曰有冷庄河水入之【冷庄河详郓城县】又东北迳潘家渡萧皮口新兴屯至张家楼【郓城县境内行七十余里】入汶上县界又东至黑虎庙【汶上县境内行二十里】入寿张县界又东迳范城桥温家口鱼戸口至岔河桥为赵王河【自黑虎庙以下为宋时运道寿张县境内行二十三里】入阳谷县界又东北至万家桥【阳谷县境内行十里】复入寿张界又东北迳半邉店至积水闸入运河【寿张县境内复行一十五里　按以上诸河在各州县境内虽通塞不同而故道源流歴歴可数虽各命以异名而其为清河之脉络相通固支分而条贯也再详济水之分流会合者】
　　马颊水　水经注谓之马颊口【另一马颊名同河异】北淸河上源悉为运河所截惟此水为东会济汶之故道今自东阿县运河东岸五空桥东北流迳洙泗口【有苇河自曹家单薄下汇流北注又有支河自月堤下汇流东北注会于洙泗口名三岔河】又迳晋城庄呉家庄至大洪口有龙潭水入之【黑龙潭白龙潭皆在张秋镇东北乃济水伏流之所也东南入马颊水】又东北迳史家桥关山桥洪桥至厐家口【东阿县境内行六十里】与济汶二水会
　　济水故渎　由定陶县北至荷泽县之宝珠寺入钜野县界迳安兴墓集又东北入郓城县界折而东流至县南八里河环城东北流迳七里铺至柳条园入安山湖【在东平州境内明代潴为水柜在运河西岸】由似蛇沟出水入运河【按禹贡导流水东流为济又云东出于陶邱北又云导菏泽被孟潴则济水之见于曹濮间者乃禹迹也自防通河横截南北而济水不得北会于汶其运河以南之济水惟南济东流入泗而北济仍散见于廪邱大野之间虽有故渎或溢或潴无敢轻议疏瀹以还其固有者皆因瞻顾运道恐其奔溃为患也然济潜行地中随处见其会汶入海之性犹在故逾运而复出者仍与汶合入海】复由东岸之金线闸分流下注即今之三空桥也东迳牛家楼西汪村入东阿县界又东北迳渰汪村至班鸠店与汶水会【自桥下至班鸠店行六十里】按水经济水东北至安民亭汶水从东北来注之今东平州西有亭子泊即安民亭也有渠曰七里河自州西王家洼西北迳呉家桥亭子泊桥折而东北由清河沟又迳王家桥石板桥至卢家村与汶水会
　　汶河【即古汶也】水有数源其经流曰大汶一自莱芜县东北原山之阳发源西南流迳普通庄麻塔庄又西迳危石庄雪野庄折而南流又迳太舟山东合长城岭南汇夹沟水河芹泉迳新兴堡会新兴诸泉又西南迳旧寨保合鱼池等泉至板桥湾入泰安县界又西南至故县镇又一自泰安县泰山之北仙台岭源东南流迳祝阳集山口集至故县镇二水合流谓之大汶河【一名堑汶】又西南迳焦家店与莱芜县之牟嬴二汶会　牟汶有二一自县东南寨子村【与防阴县聨界】海眼泉源合湖眼莲花等泉西流迳顔庄至盘龙庄【邑志谓之浯汶非也浯汶在安邱县水经注以此为牟汶今从之】一自县东古牟城东响水湾源会鹏山赵家诸泉西南流至盘龙庄二水合流又西有孝义河水入之【孝义河详莱芜县】又西至滤马河合于嬴汶　嬴汶有二一自莱芜县南宫山之阴石漏河源北流迳安仙寺至滤马河会牟汶又西迳县城南坡草洼至嘶马河一自县东北大小龙潭源南流迳垂杨保受垂杨乌江等泉迳镇里保受镇里诸泉至方下集为嘶马河又南流会牟汶竝南嬴汶水合为一流又西迳新庄保南宫保鲁西集半壁店复防南北诸泉入泰安县界至焦家店合于大汶自此北纳范家湾诸泉南受北滚顺河诸泉迳无盐山西与北汶防　北汶本名泮水自泰安县泰山西桃花峪源水经注云汶水又南右合北汶水出分水溪又云溪一源两分半水出山茬县【汉县名在长清县境】西北流半水南出泰山入汶即此水也东南流迳石拉村新庄大楼庄粥店至高里山南又迳旧镇南又东至郡城南有渿河水入之又东南至郡城东有环水入之又东南流有石汶水入之【泮水渿水环水石汶水俱详泰安县】又东南至无盐山西合于大汶自此又西南流循徂徕山西麓南迳龙堂村香城村至大汶口西与小汶水防　小汶水自新泰县东北龙堂山南麓源会诸涧水南流迳嶅阳店由防阴县之汶南庄至南鲍庄西复入新泰界有龙池河水入之又西流迳大峪庄有平阳河水入之又西流迳西都庄右受杏山涧水又西至古河保有西周河水入之又西流迳刘官庄又西有广宁河水入之又西有广明河水入之又西有羊流河水入之【以上诸河俱详新泰县】又西流迳灵查保至安家庄【新泰县境内行一百二十里】入泰安县界左受浊河泉为淄水【淄水详泰安县】迳徂徕山南故梁父城又西南迳故柴城北世谓之柴汶也又西南迳韩家庄又西至大汶口【即古静封镇】合于大汶【水经注无小汶之名目此水为淄水又曰柴汶】汶河自大小二水合流又西南迳大汶口桥砖舍集又西有浊河水入之【浊河一名会河详泰安县】又西迳沙河口有沙河水入之【沙河详肥城县】又西至道沟入东平州界【其南岸则自泰安县三娘娘庙对岸入宁阳县界迳石梁口堽城坝春城口桑家口至小山头共行六十里入汶上县界】又西流迳杨郭口至东西出水口有衡鱼河水入之【衡鱼河详肥城县】又西迳坎河之戴村坝溢水北出与淸河防【详后大清河古济水防汶处也】其经流屈而西南迳刘家口至孙家村【东平州境内行四十八里】入汶上县界又西南流迳四汶口至新河口有鲁沟水入之【鲁沟详汶上县】又西南迳草桥镇由白马河鹅河【本宋之运道涸为故渠汶水由之】至黑马沟又西南至南旺分水口南北分流入运河【南旺口为水衡之脊南流四分北流六分或云南流三分北流七分葢汶之故道原属北流仅溢出一支南流作洸水耳详漕运志】其北流者歴三空桥五空桥仍分派东北流入大淸河大清河【济汶合流实汶水故道也】汶水故道按之水经云自冈县北西南过东平章县南又过无盐县南至安民亭入济今由东平州东南戴村坝分泄汶河之水西迳城子村【一支分向西南迳夹河村绕州城至东隅复与经流防】龙堌村古台寺夹河寺又西北至和尚林坝分支环城会于西北其东北濠有芦泉水入之【芦泉水详东平州】又西北迳马家口至卢家村与七里河防古济汶合流处也又北至朱家屯【东平州境内行九十里】入东阿县界又西北迳堂子村侯家河至班鸠店与三空桥水防又至厐家口与五空桥水防合为一流是谓清河世谓之大清河因小清河得名也【俗又名盐河因盐艘徃来其中】又北流迳鱼山南桥庄至大河口有狼溪水入之【狼溪详东阿县】又东北迳丁家口庄汝家道口至滑口庄有八里堂河水入之【八里堂河详东阿县】又东北至郭家口庄【东阿县境内行六十五里】入平阴县界又东北迳凌家庄大义屯至原家口南有锦水入之【锦水详平阴县】又东北迳孙家澑呉溪渡至黄家渡有柳木沟水入之【柳木沟详东阿县】又东至马官庄【平阴县境内行三十三里】入肥城县界又东北迳许家道口傅家岸至孟家道口【肥城县境内行一十二里】入长清县界有沙河水入之【沙河详长淸县】又西北迳呉家渡口阴河寺至张村口有中川水入之【中川水详长清县】又东北迳李家寨二郎庙至大清桥开河口有丰齐河水入之【丰齐河详长清县　长清境内大清河行四十七里】入齐河县界【此南岸界也其北岸界在大清桥西南张村集】又东北至丁家口入歴城县界【其北岸自张村集迳袁家口邱家岸至朱家圈入歴城县界　齐河县境内行五十七里】又东迳马家渡至泺口有泺水会诸河之水入之【泺水详歴城县】又东迳马家堂邢家渡张侍渡有巨合水入之【巨合水详歴城县】又东北迳清河寺至任家岸【歴城县境内行七十七里】入济阳县界迳县城南而东北至鄢家渡【济阳县境内行七十里】入齐东县界迳延安镇有淯河水入之【俗名坝河详章邱县】又东北迳刘家圏至县城东北赵岩渡又东有减水河入之【即陈恺沟详章邱县】又东北迳呉家庄至史家庄【齐东县境内行五十五里】入靑城县界东迳归仁镇至董家口有土河水入之【土河详青城县】又东至韦家口【青城县境内行三十五里】入蒲台县界【其北岸自济阳县界唐张道口入惠民县界东迳马头镇清河镇至老君堂共行八十里入滨州界又东迳开河华岩寺丁家口至刘家口共行八十四里入利津县界】又东迳县城北关韩家屯三岔镇曹家店至吕家马头【蒲台县境内行六十里】入利津县界又东迳县城南关绕至东关折而北迳永阜西滩丰国镇至牡蛎口入于海【利津县境内行一百三十八里】小淸河本济水故道今以章邱县东南东陵山□水为源北流迳普集东臯庄山头店太平桥至万家口分支东入浒山泺【泺周四十里】其经流又北迳通济桥折而东迳纪家口至段家桥【章邱县境内行九十一里】入邹平县界又东迳宋家口至淸河沟浒山泺之水复归入之又东迳对门口【北岸有驾鸭湾白云湖详高苑县】有沙河水入之【沙河详邹平县】又东迳开河庄至郭家口有白条河水入之【白条河详邹平县】又东北迳姚王庄【邹平县境内行七十里】入长山县界又东北迳旧口庄安家桥至陶唐口庄南岸分支作月河入清沙泊【详新城县】其经流又东北迳三教堂至北宋家套【长山县境内行五十一里】入新城县界【行八里】其北岸接入高苑县界折而东南淸沙泊水复归入之又东至军张闸口分为二支一支东流迳黑水湾岔河口【孝妇河旧道从此入小淸河】迳高苑桥又东南至闸上庄【河系新城高苑二县分水共行五十五里】入博兴县界又东迳湾头桥防孝妇河入麻大泊之水又至利建桥会孝妇河入防城泊之水合而东流又北迳柳桥至毛家道口【博兴县境内行五十里】入乐安县界又东北迳草桥缪家道口王家沟至寛阔稍一支东北流入军张闸为支脉沟又迳红沟桥五空桥至堰头庄【高苑县境内行六十里】入博兴县界又东北迳马家桥杨家枣行【博兴县境内行六十三里】入乐安县界又东迳官庄桥崔家桥燕儿口至寛阔稍二支复防而合流又东北迳延家沟三柳树至马家楼由淄河门入于海【自毛家道口乐安县交界起行七十八里至寛阔稍又二十里至马家楼又六十七里至淄河门计共行一百六十五里】孝妇河　自博山县南顔文姜祠下源北迳永济桥至县城西北隅有范河水入之【范河详博山县】又北至石臼口入淄川县界又北迳县城西南有般水入之【般水详淄川县】又北至义集【淄川县境内行六十里】入长山县界又西北至黄土涯有萌水入之【萌水详淄川县】又西北迳于家套黄家庄又迳县城南范公祠由永安桥通济桥又西北迳雍家庄折而东北迳夏寨至宰村【长山县境内行七十里】入新城县界东迳县城东南又东北至拔头村入麻大泊【即鱼龙湾】有徳防水由郑黄沟入之【麻大泊详新城县郑黄沟详长山县徳防水详淄川县】又东入博兴县界有时水入之【时水详益都县】又东入会城泊【在新城高苑界】有渑水入之【渑水详临淄县】自麻大泊东北受时水即由傅家口至湾头桥西入小淸河又自会城泊受渑水即迳后子洼至利建桥入小淸河同归淄河门入海又一支由会城泊东入预备河【在博兴县境】至金安桥入乐安县界又自石村镇开浚新河东迳三里庄桓台大营庄桑科庄高家港东北坞由龙门口【乐安县境内行六十余里】仍会小清河同归淄河门入海淄河　自莱芜县原山发源初名太河东流至长庄入博山县界折而北迳博山庄郭庄原泉庄至太河庄【博山县境内行八十里】又北入益都县界始名淄河又东北迳擡头庄后即入临淄县界东北迳淄河店牛山北天齐渊至县城东又东北迳古安平城至帅王庄【临淄县境内行七十里】入乐安县界又东北迳丰台口折而东迳朱家道口至大马头木桥【乐安县境内行二百一十里】又东迳寿光县央上村右会淸水泊左会小清河至马车渎入海
　　女织河【俗名女水河】自临淄县东南鼎足山源伏流十五里至马台复出北流迳马石桥至赵家营【临淄县境内行四十五里】入寿光县界又东北迳璩家屯【寿光县境内行六十里】入乐安县界又东北迳陈家官庄坡石桥饮牛口又北分为二支西支迳孟家庄城呉寺刁家庄【庄北有岔河通于东支】又北流迳高家庙至官庄又东北与东支会东支迳大王桥前后屯庄至蔡家沟防西支合流至水磨庄【乐安县境内行三十里】入寿光县界又北迳刘家河头三庄楼至小官庄【寿光县境内行一十一里】入钜定湖转入马车渎至皮邱沈入海
　　北阳河【即绳水】自益都县西九回山源东北迳五龙口尧山刘家店至张孟口【益都县境内行七十里】入寿光县界又东北迳臧台苏家庄至阳河庄桥入乐安县界又东北迳葛家桥大王桥至李家桥由旧道迳明家楼复入寿光县界又东北迳道口洋头庄至郑家辇入钜定湖其新道自李家桥东流迳草桥至郭家店复入寿光县界又东北至傅家庄有滑石沟水入之【滑石沟详益都县】又东北至北洋头庄有王钦河水入之【王钦河详寿光县】又东北入钜定湖由马车渎入海
　　巨弥河　自临朐县南沂山发源东北流至县城南有龙泉河水入之【龙泉河详临朐县】东北迳朐山之西委粟山之东又迳龙山之西有石沟河水入之【石沟河详临朐县】又北至闵家庄【临胊县境内行一百五十二里】入益都县界又北迳赤涧店至城东有南阳河水入之【南阳河详益都县】又东北迳巨弥店刘振口至庄家庄【益都县境内行六十五里】入寿光县界又北迳王家庄牛角口马疃茶臼庄乐成庄寒桥黑冢泊至七里庄入海
　　丹河　有二源大丹河自昌乐县西南纪山源北流至北郝庄小丹河自昌乐县东南方山西麓源西北流迳边下庄绕县城西至北郝庄【小丹河行二十里】二河合流北至田马庄【大丹河在昌乐县境内行五十五里】入寿光县界又东北迳梁家庄稻田庄至仉家庄有尧河水入之【尧河详昌乐县】又东北迳斟灌城有跪河水入之【跪河详昌乐县】又东北入潍县界会大于河水入海
　　大于河　自昌乐县方山东麓源至平受社入潍县界北迳成章社董里社大于河桥永平社又西北迳流饭桥高里社至台底社【潍县境内行八十里】与昌乐之东丹河会东北入于海
　　白狼河　自昌乐县南擂皷山发源东北迳马宋店至逯家庄社【昌乐县境内行五十里】入潍县界又北迳姚官庄社坟庄社循县城东门又北迳万年桥朱马社温国社至常寨社有小于河水入之【小于河详潍县】又北迳北马头社入海【潍县境内行一百一十里】
　　虞河【即溉水】自潍县东南塔山源北流迳马思社张路社有甯家沟水入之【详潍县】又东北迳虞河桥贾庄社张氏社格孙社至固柳社【潍县境内行九十里】迳昌邑县北入海
　　汶河【即浯汶】自临朐县沂山百丈崖瀑布源东北迳大关小关至蒋峪又东迳赵庄社白塔社至高堐庄【临朐县境内行九十里】入安邱县界又东北迳单家庄冯家庄平原集谢家道口庄岔口庄又东北至杞城庄台上庄至黄旗埠庄【妾邱县境内行二百九十里】入潍县界与潍河防潍河　自莒州西北箕屋山源东北流迳古箕城又东流迳仲固山有折泉水入之【折泉水详莒州】又东北至汉王店【莒州境内行一百一十里】入诸城县界又迳只沟集普庆庄松园庄至堐头庄有沃淇河合涓水入之【二水俱详诸城县】又东迳官庄吕对庄至诸冯庄有铁沟河水入之又东北迳大营庄至久台庄有卢河水入之【二水俱详诸城县】又东北至下泊庄与百尺水防
　　百尺水【即密水】有二源一自诸城县东障日山东北流一自胶州五弩山西北流会为一川西流迳百尺河集【在诸城县境】至下泊庄合潍河　潍河又东北迳巴山后【诸城县境内行一百五十里】入高密县界又迳韩信坝龙且城砺阜山又北迳凉台庄至北张落村与浯水会浯水　自莒州巨平山源东受磨山涧水迳卧牛城阴东迳石埠镇受锡山涧水迳朱耿村又东北入诸城县界受荆河水【荆河详诸城县】至王家庄入高密县界至北张落村合于潍
　　潍水又北迳贾戈庄入安邱县界又迳宿戈庄朱蓼庄葢公祠石堐子庄东邵庄刘家套至岞山北合汶河东北流【安邱县境内行一百五十里】入潍县界又迳讲召社至木村社有渭水溪入之【渭水溪详潍县】又东北迳辛木社营里社至周家庄社【潍县境内行五十里】入昌邑县界北迳潍水堤县城东东山又北至下营口入海
　　五龙河　自诸城县九龙山源受官庄河赵家河各水入高密县界为五龙河北流迳呼家庄至郭家集有店子河入之【店子河详昌邑县】又迳坊岭集康家庄至余塘桥入昌邑县界有高阳河入之【髙阳河详髙密县】又北迳王家庄至斜沟口有石龙河入之【石龙河详昌邑县】又北流入胶莱北河
　　胶水　自胶州西南五弩山【一名铁撅山】源北流迳塔桥庄柏庄良乡庄至谭疃铺入高密县界北流迳王呉庄大吕庄伏家庄徐家官庄入城北百脉湖【周一百余里】东北出水由董家屯楚家沟入胶莱北河【高密县境内行九十五里】
　　张鲁河　自胶州西棘埠岭源北流至紫兰村入高密县界有孝源河水入之【孝源河详胶州】又北迳石桥张鲁寺刘家庄至草桥北【高密县境内行三十五里】入平度州界又迳杨家庄至窝铺闸西入胶莱北河
  </div>
  <div class="pagination">
   <a href="山东通志_page17.html">
    上一页
   </a>
   <span>
    ...
   </span>
   <a href="山东通志_page13.html">
    13
   </a>
   <a href="山东通志_page14.html">
    14
   </a>
   <a href="山东通志_page15.html">
    15
   </a>
   <a href="山东通志_page16.html">
    16
   </a>
   <a href="山东通志_page17.html">
    17
   </a>
   <span class="current-page">
    18
   </span>
   <a href="山东通志_page19.html">
    19
   </a>
   <a href="山东通志_page20.html">
    20
   </a>
   <a href="山东通志_page21.html">
    21
   </a>
   <a href="山东通志_page22.html">
    22
   </a>
   <a href="山东通志_page23.html">
    23
   </a>
   <span>
    ...
   </span>
   <a href="山东通志_page19.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
