<!DOCTYPE html>
<html>
<head>
    <meta charset="UTF-8">
    <title>江南通志 - 第 226 页/共 731 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江南通志 - 第 226 页/共 731 页</h1>
    <div class="content">　　余两米六百二十余石
　　六月
　　特恩蠲免江南全省康熙四十六年至五十年旧欠地丁银六十三万三百余两米麦二十六万八千六百七十余石
　　十二月
　　蠲免苏松常镇淮扬所属十五州县本年被灾地丁银七万三千八百五十余两米豆六千五百四十余石仍赈济饥民缓征漕米又江南沿海地方海潮泛溢民被灾发仓赈济　又通泰淮三分司所属海潮淹漫奉
　　防发库银三万两委员分赈蠲未完折价银四万余两
　　三年三月十九日奉
　　防准将苏州府正额银蠲免三十万两松江府正额银蠲免十五万两着为定例
　　上谕【恭纪首卷】怡亲王疏【苏松田税宋时每亩输赋一斗元时水田不过五升明太祖因苏民为张士诚固守不降尽籍诸豪族及富民田以为官田按私租簿为税额每畆四五斗七八斗至一】
　　【石以上苏州一府秋粮至二百七十四万六千余石时民田仍照元时之额嵗输仅十五万石余皆征之官田松江官田畧少秋粮亦至一百三十余万石计苏州田地山荡滩溇等共九万九千九百余顷松江四万八百余顷以宋时均税一斗合算苏松正额只应一百四十万余石乃加増二百六十四万余石几二倍于原额矣至宣徳时以苏松官田租额太重递减二三分苏松二府减七十余万石巡抚周忱定均耗之法以官田税额摊派民田每亩税额少者一斗九升多者至三斗六七升不等其后以二府额粮太多地产米石不敷始于平米内改征条折此地丁等项折银所由始也嘉靖时增江浙税赋百二十万苏松又在加增之内嗣后东南被倭又有额外提编之加万厯时又每亩加増九厘后于九厘外再加三厘自宣徳递减之后嘉靖万厯时后递增浮额三十余万于是二府之民终明之世困于重赋我朝平定海内悉除前明苛政各省赋税凡嘉靖以后加增者槩行蠲免洪恩浩荡万民乐业惟苏松二府明代屡增之额因未经详悉奏请至今仍旧伏查苏州府条折兵饷徭里人丁匠班随漕经费等项嵗征银一百六十二万六千九百两零松江府八十三万三千五百三十两零苏州府正耗漕白等项嵗征米九十七万五千二百三十石零松江府四十一万八千五百八十石零其嵗征额米厯年以来民间输纳完者居多且天庾正供兵食攸关无庸请减惟额征地丁银项每至次年奏销之期苏州一府民欠必至三十余万两松江一府十五六万两积累数年动至三四百万幸遇圣朝时施】
　　【旷典蠲免宿逋至数百万而数年之内粮户日受追比之苦地方官亦因承追而罢去者多矣此虽有额征之名而无征收之实也我皇上心周蔀屋洞照万里雍正二年江西南昌府属明初加增浮粮已防恩防酌减寛免今苏松浮粮事同一体但从来加浮之额为数太多或应酌减几分仰候皇上钦定】
　　五月以丹徒县滨江坍田奉
　　防蠲免额征银一千六百二十余两米麦一千九百七十
　　余石自康熙五十一年为始
　　十二月以太平泗州盱眙三州县本年秋灾
　　蠲免地丁银三千一百余两米麦豆一百二十余石仍赈济饥民缓征旧欠　又以苏松常镇扬太通七府州被灾
　　蠲免二年芦课银五千二百一十余两　又赈济山阳清河寳应兴化宿迁睢宁六县被水饥民四年奉
　　防着动支库银赈给泗州被灾民户
　　八月又
　　蠲免泗州田亩银四百四十余两
　　九月
　　蠲免望江无为铜陵黟县宣城芜湖繁昌贵池等被灾
　　州县银米有差
　　十二月以南陵等县本年被灾
　　蠲免地丁银四千八百五十余两米豆三百二十余石
　　又以宣城县本年被灾
　　蠲免地丁银八千二百三十余两米豆六百八十余石又赈济江苏松常镇淮扬太邳徐所属三十九
　　州县被灾饥民　又宣城等十州县将社仓常平仓省仓捐还漕米并安庆截留漕米内动用设厰煑赈所有应征新旧钱粮暂停征催
　　五年八月以福泉阳湖二县上年被灾
　　蠲免地丁银一万一百四十余两米二百七十余石
　　又上元丹徒二县秋灾
　　蠲免四年芦课银五百五十余两
　　九月十二日
　　上谕【恭纪首卷】着江南总督动用库银二万两于上下两江被水之处散赈
　　六年以江都泰兴二县被灾
　　蠲免五年分芦课银二千二百余两
　　六月
　　蠲免东流无为临淮懐逺四州县水灾田亩银四千七
　　百八十余两米豆七十余石
　　九月以懐宁桐城等十四州县并凤阳卫上年秋灾
　　蠲免地丁银一万二千七百余两米麦豆一千一百三
　　十余石
　　七年闰七月以靖江县上年被灾
　　蠲免地丁银九千八百八十余两米三千一百七十余
　　石
　　八月奉
　　防安徽等属着免雍正八年地丁银四十万两
　　八年六月奉
　　防蠲免通州税课局缺额商税自康熙三十五年至雍正
　　三年共银一万七千六百五十余两
　　七月奉
　　防上江宣泾等十七州县又贵池建平繁昌三县水灾着动支帑银赈济其有应免钱粮尽奉蠲免　又邳州宿迁桃源等处大水动支藩库银两赈济本年钱粮悉行
　　蠲免有已经完纳者准作明年额征之数
　　八月初九日
　　上谕【恭纪首卷】江南被水州县漕粮按成灾分数蠲免十月以寿州合肥县及庐州卫上年被灾
　　蠲免地丁银一万一千八百六十八两五钱有奇麦六
　　十八石二斗有竒
　　十二月奉
　　防着直江南等省督抚动支常平仓米谷核实赈给外来就食之灾民并动存公银两赏为路费资送囘籍又赈济淮扬海邳徐所属十八州县饥民九年三月以建平县上年被灾
　　蠲免地丁银六百一十二两四钱有奇米豆二十六石
　　九斗有奇
　　四月
　　蠲免山阳清河等八州县并徐州卫挖废田地自康熙
　　五十一年至雍正五年地丁银米又
　　蠲免大河卫桃源县司挖废田并栽栁废田银两六月以宣城旌徳铜陵懐逺四县上年被灾
　　蠲免地丁银九千九百五十余两米豆一千一百七十
　　余石
　　八月
　　蠲免宣城旌徳铜陵懐逺漕粮五千九百余石　又免宁国无为寿州凤阳临淮等十州县并凤阳长淮二卫银一万九千五百九十余两米麦豆八千七百五十余石
　　十年三月奉
　　恩防以官侵吏蚀包揽钱粮分为十年带征实在民欠更缓作二十年带征自壬子年为始即以带征完纳之分数为次年蠲免之分数
　　五月
　　蠲免吴江震泽二县坍田自康熙五十一年至雍正三年地丁银一万四千一百五十二两有奇米麦豆一万四千三百一十六石有奇
　　八月
　　蠲免宁国旌徳滁州全椒来安等被灾州县银九百余两米豆三百四十余石　又以徐州丰沛萧砀五州县并徐州卫上年秋灾
　　蠲免地丁银四千一百七十余两又奉
　　防江南滨海人民被水着督抚等督率有司诚心抚绥毋使失所
　　十二月准总漕性桂疏截留漕米四十万石以备平粜【附】性桂疏畧【漕米关系】
　　【天庾例应干圆洁浄今据苏州府属之常熟昭文太仓州属之镇洋松江府属之上海华亭常州府属之江隂靖江扬州府属之泰州江都兴化通州属之泰兴如臯淮安府属之盐城共十三州县详报田稻自被水以后其中勘不成灾之田亩或称稻经盐潮灌浸不能干洁饱足或称叠遭风雨蚰虫米粒细小青白不一等情又据苏州府属之长洲元和吴县吴江震泽昆山新阳松江府属之金山常州府属之无锡金匮江宁府属之江浦淮安府属之阜宁桃源并海州共十四州县各详称田地虽不成灾但当吐花结秀之候秋雨过多米色不无减损虽碎细可以簸扬而青粒殊难拣浄各等因俱经臣严行批饬经征各员务须拣择干浄好米上纳去后惟是秋雨过多蚰虫间生以致米色不能纯洁则虽红白兼收私稉并纳恐不能米色全纯也以臣愚见凡经先后】
　　【题报被灾之州县其中有勘不成灾之处应纳漕粮者及原未成灾但报米色不纯之州县应全纳漕粮者除饬令选择干浄堪以久贮之米仍照常兑运通仓交纳外若有实系不能纯洁之米令各州县报明数目酌留四十万石仍贮本处仓厫于明春确访时价酌减平粜查照被灾之轻重分别平粜之多寡虽江省积谷亦多但谷能经久多储益善且地方广阔人民繁庶需米甚多目今淮安米价日贵食米每石已卖至一两三四钱不等民食未免艰难访闻各府米价亦贵来春青黄不接之时恐米价又长臣再四思维若将各属不纯之米截留本处平粜将来米价不至腾贵其平粜事竣仍令各州县将米价解赴上下两江粮道转解户部一转移间米无霉烂之虞民受平价之益其于明春生计似有裨益臣与总河臣嵇曾筠就近筹商亦虑明春米价增长似应截留平粜且漕河两标兵丁计有九千余名力作河兵苇荡营兵一万余名其标兵俱于春夏二季支领折米每石折银七钱五分而河兵则槩领折色自行买食兵民杂处需米浩繁若于四十万石之内截留十万石在淮平粜则兵民均荷皇恩普遍矣】
　　十一年正月奉
　　防江南常熟等二十二州县并华亭等六县沿海被水地方已定议大赈三次着再加赈四十日其有从前遗漏贫民并先可糊口而目下力不能支者亦着查明补赈再被水之盐塲灶户亦照贫民例加赈一月又以九年
　　徐州并所属四县徐州卫秋灾
　　蠲免地丁银四千一百七十余两
　　八月二十三日以雍正十年舒宿虹灵六霍天长等州县并宿州一卫秋灾
　　蠲免地丁钱粮三千一百三十余两
　　十二月奉
　　上谕江苏雨水稍多收成歉薄着将乙夘年起运漕米截留二十万石于被水州县平粜新旧条银及本年南漕等米缓至来年麦熟开征仍令动支仓谷分别赈济
　　又奉
　　谕将本年漕米一半折征【每石折征银一两】
　　十二年二月十九日以雍正十一年宿灵虹泗四州县秋灾
　　蠲免地丁钱粮四千六百一十余两其应征新旧钱粮一并停征仍动存公银两采买杂粮赈济饥民十二月以宣南泾太凤临懐滁全来和十一州县并懐滁全来和五州县归卫以及凤阳卫秋禾被水照灾分数
　　蠲免地丁钱粮共九千三百三十一两有奇米豆一千八十五石有奇仍动仓谷赈济饥民五月十三年九月初三日
　　皇上登极恩诏内开各省民欠钱粮系十年以上者该部查明具奏候防豁免
　　九月十三日奉
　　上谕【恭纪首卷】将雍正十二年以前各省钱粮实欠在民者一并寛免从前江南积欠钱粮内曾有官侵吏蚀二项亦着照民欠例寛免
　　十月初七日奉
　　上谕【恭纪首卷】据果亲王奏江南等省漕项芦课及学租杂税等银着全省豁免
　　十一月十一日奉
　　上谕【恭纪首卷】江南太平府芜湖县有杂派江夫河蓬钱粮嵗征银二千三百零四两即行寛免永着为例十一月十六日奉
</div>
    <div class="pagination">
<a href="江南通志_page225.html">上一页</a><span>...</span><a href="江南通志_page221.html">221</a><a href="江南通志_page222.html">222</a><a href="江南通志_page223.html">223</a><a href="江南通志_page224.html">224</a><a href="江南通志_page225.html">225</a><span class="current-page">226</span><a href="江南通志_page227.html">227</a><a href="江南通志_page228.html">228</a><a href="江南通志_page229.html">229</a><a href="江南通志_page230.html">230</a><a href="江南通志_page231.html">231</a><span>...</span><a href="江南通志_page227.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
