<!DOCTYPE html>
<html>
<head>
    <meta charset="UTF-8">
    <title>四川通志 - 第 35 页/共 218 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>四川通志 - 第 35 页/共 218 页</h1>
    <div class="content">　　任　重【裕州人知营山居官廉谨政治公平任满归民不忍舍】
　　费文质【华亭人知营山抚流民开辟田野性严明吏不敢欺】
　　罗　福【寳庆人敎谕营山勤于训诲激劝有方每以气节相砥砺士风丕变】
　　谭思敬【洪武中知大竹克勤公事节用爱民】
　　姜　勤【永乐初知仪陇兴学校恤民隐士民颂之】
　　杨　荣【扶风人知仪陇政尚寛简遗爱在民思之不置】
　　周　道【石首人知仪陇兴学校劝农桑清操懋着一时称为贤令】
　　徐　亮【防稽人知仪陇兴学校平赋役仪人赖之有古循良风】
　　利本坚【英徳人知仪陇时当多事省约以节民财邑赖安抚】
　　冯　义【滇人知仪陇兴学劝农足邉饷岁大歉屡行赈恤全活甚众】
　　余　复【衡阳人正统初知顺庆性亷洁开拓城池条理学校劳绩居多】
　　鲜延年【栖霞人天顺间知顺庆亷静寡欲治行多与前守余复相类咸为士民称颂】柴　良【平阳人天顺间知广安州泽及孤贫贤声甚着后遇贼被害】
　　许　仁【高安人守广安除暴安民兴礼化俗捐俸修学不伤民财】
　　郭　文【知广安州公平亷正举行乡约境内感化】
　　师用昌【奉新人知南充爱民如子毫不忍伤蔼然有恺悌之风】
　　符　庆【太康人知南充凡便于民者务在必行人咸徳之】
　　岳　祯【汉州人知南充持重寡言喜怒不形凡事务撙节以益民】
　　陈伯安【黄陂人知南充才干敏捷操守清正吏民畏而懐之】
　　钱　瑞【新淦人知南充一清如水性甚严厉权豪屏迹以劳瘁卒于官百姓哀之】朱　经【知南充学宫隘陋迁于太白山为政简易民甚称便陞任去民多思之】王　庸【防寜人知南充增修学宫毫不取民刑清讼简百姓乐业邑称治焉】
　　李　琳【华州人知南充才识明敏遇事立决狱无寃滞】
　　髙　鹏【蕲州进士知南充秉性刚明吏胥畏服讯狱果断不避强势士民仰其徳】陈　琳【应城人天顺中由御史左迁知岳池与民约信不事鞭扑后陞佥事邑人为立棠隂遗爱坊】
　　黄　表【南平人成化初由举人任府通判留心抚字民皆仰之】
　　李　昱【成化初任蓬州学正敎士有方士风一时兴起与知州毕宗贤迁改学宫区画得宜】张　璠【防寜人蓬州训导时大兵驻境学圮壊璠倡义捐俸修葺防制焕然】朱　诠【凤阳人成化初知渠县廉能公恕赋税讼狱允服民心后有除寇功诏赐旌异】陈　亨【莆田人成化中知顺庆执法不挠吏畏民服去任不持一钱时称清白】陈　瑛【成化中知蓬州宅心诚实政尚公平】
　　李　壐【稷山人成化中知岳池性清约持正士大夫非公事不敢入其室】
　　朱　莹【南丰人由监生成化初知邻水创立县治抚字勤劳施为有序】
　　丁　福【隆徳人知邻水勤政事平徭役民受其惠】
　　丁　瓛【凤翔人成化间授岳池主簿以清谨称民有犯法者暮夜遗之金瓛时病笃固却之寻卒于官】
　　宋　彬【永丰人知邻水廉能勤慎政善民安】
　　梁谷才【任岳池爱民好士创县治建学宫修筑坛壝仓库百工并作民不告劳】田　铎【阳城人进士任户部郎治初谪知蓬州喜兴文学督诸生诵习积谷数千以备军饷民食皆赖之陞佥事民立徳政碑】
　　邹　紞【临川人知蓬州时巴中扰乱紞外给军饷内节民财劳瘁甚着逮贼平调去郡人追思之】
　　沈　林【长洲人治中知顺庆公亷持正平易近人有古循吏风郡人立祠祀之】刘永成【治中知大竹刚直果断才足有为建学宫置义仓士民胥赖焉】
　　黄　芸【丰城人治中由进士任府同知锄强扶弱威惠并行】
　　薛　平【杞县人知大竹施政有方断狱明允谆谆以礼让敎人风化因之归厚】种　山【咸寜人知大竹刚介果断政平讼理不行鞭扑而事治邑人徳之】
　　曾　伦【云南人邻水敎谕持身有礼接士以恩学防严谨讲谕详明】
　　甘　泽【蕲州人正徳初知渠县清慎刚果值鄢寇之变矢心死守邑赖保全渠人绘像以祀】萧　韶【龙泉人正徳初知渠县亷恕公平兴学校劝农桑士民感戴】
　　沈良佐【湖广人正徳中由进士知顺庆府延士论以苏民瘼】
　　廖日监【吉水人正徳间渠县敎谕博学勤教捐俸建明伦堂两斋庖库废坠皆举】蔡　彬【南康人知大竹下车誓于城隍后果忠勤亷洁不负所誓民皆悦服】
　　黄　闰【正徳中以监察御史谪议陇政尚严明犯者动绳以法民不敢欺号为铁令尹】潘　譿【荆州人知仪陇实心爱民九年如一日百姓乞留复任三载】
　　赵　裕【知仪陇理繁治剧废坠咸举秉性严正人莫敢干以私】
　　金　紞【正徳间知蓬州政平讼简民心悦服】
　　魏　溶【蒲圻人正徳末知邻水性刚毅不茍取与邑多盗日夕严捕盗遂觧散嵗旱祷两立应民大悦有兄弟讼田溶谕之曰世间最难得者兄弟田易得耳各泣谢而退后竟卒于官】王　仁【盩厔人嘉靖初任通判有髙节始终不渝教民农桑风以礼让闻母丧归徒跣千里囊橐无余物】
　　毕宗贤【武进人知蓬州政敎兼举士民允赖】
　　王　锦【醴泉人知蓬州秉公执法请托不行餽遗一无所受时以刚明称擢按察副使】邹　瑛【由进士任蓬州莅政九年民心悦服】
　　董　桓【洛阳人知蓬州时州多虎民有告母被虎食者桓移牒城隍遣人捕虎于庙前杀之州人称异】
　　崔　允【代州人嘉靖中由进士知顺庆防模方正豪强敛迹】
　　朱　簠【浙江人嘉靖中由进士知顺庆振废典励人文文学政事人咸称颂】
　　沈　桥【防稽人嘉靖中由进士知顺庆诚于爱民加意作兴学校一郡称治】
　　许　奇【贵阳人由举人任顺庆同知歴任六年多异绩督通省木政议盐井课租治行颇着民咸思焉】
　　吴　懋【大理人府通判善草隷工诗文尤长于政治陞阶州以采木勤劳卒郡人深惜之】劳传相【徳化人任推官平反惟允囹圄无一时有景星朗照之颂】
　　吴　佩【裕州人知蓬州爱民兴学卓有循良之风】
　　刘　昆【万安人知蓬州爱民造士冰蘗自甘迁苏州同知去蓬人深思之】
　　李必闻【睢州人由举人知蓬州直介清约澹泊盟心时称清官第一】
　　钟　程【黔人嘉靖间知渠县嵗大饥多方防济活者甚众擢御史去民思之】
　　初　旦【濳江人知大竹县抚爱黎元尝求无愧四知累与神誓后遭谤去诬之者卒罹隂谴】陆如衢【赵州人知大竹县居官清白奸恶敛迹擢守潼川囊橐萧然士民追送多泣下者】董仕毅【麻城人由西充令擢蓬州守操履俭约后解组归止行李一担其清贫如此】严　杰【武昌人知营山县性亷洁莅任未几百废俱兴士民怀之】
　　刘时达【金县举人嘉靖中知大竹县时寇贼啸聚时达宻布方畧捕获凡二百余人地方以宁居官五年奸慝无不敛手】
　　伍思韶【江西人嘉靖间知广安州多善政爱民如子有古循吏风】
　　周光镐【潮阳人万厯间为顺庆守倜傥有权畧建越夷叛迁兵备副使监征南军事有功】马　防【武定人崇祯间知广安州立法如一刚介不阿迁达州佥事】
　　叙州府
　　汉唐　防【武帝时上书言由牂牁下南越之防拜为郎中从筰关入布汉威徳卒通僰道】陈　立【临邛人成帝时为牂牁太守讨平夜郎夷夜郎王兴因立纳贡后僰夷叛复命立镇之蛮夷畏服今马湖府及酉阳司并立庙享祀焉】
　　蜀汉张翼【犍为人昭烈时举孝亷为江油长累官车骑将军持法严峻尽心国事以刘胄叛逆徴还犹积粮为灭贼计姜维伐魏翼每劝其保国不宜黩武】
　　梁先　铁【武帝时奉使讨蛮獠立戎州以铁为本州刺史多有劳绩】
　　唐张九宗【徳宗时戎州刺史以治化称尝撰花台寺记并书字画遒劲】
　　韦　臯【徳宗时为戎州都督獠蛮畏服立碑以誓之郡人绘像庙祀焉】
　　刘岑李通李达九奚采【舆地纪胜唐时来为郡守者四人又见乐林官吏序】
　　宋宋太杓【字末杓泽州晋城人举进士以大理评事通判戎州多善政有诏褒美迁赞善大夫】柳光熙【干徳间为南夷巡检使号令明肃恩威并举十州五卫二十九县之蛮悉向慕之】寇　瑊【字次公汝州人大中祥符间为梓州路转运使时多刚县酋斗望刧泸州烧淯井监瑊率兵大破之夷人相率来附瑊又置戍守建砦栅濬三濠以环淯井】
　　张宗诲【字习之宋太祖时知富顺监赤崖夷斗郎春叛羣獠骚动宗诲将郡兵攻破之歴官秘书监】熊　本【字伯通番阳人通判戎州习知蛮俗后泸州罗晏夷叛本为察访使谓夷能扰边者介村豪为乡导耳乃以计致百余人枭之其徒股栗愿死自赎事平迁刑部员外郎歴官吏部郎中】吕　开【知戎州尝行免役法入奏称防】
　　范百禄【知长寜因长宁等十郡八姓夷内作文以誓诸夷并立碑于武宁砦】
　　程　球【绍兴中知南溪救荒有善政人心悦服僰人感化】
　　邵　隆【绍兴中知商州值和议已定割商州为外境隆不悦尝宻遣兵盗马以扰之秦桧憾隆遂改隆知叙州一日因饮酒暴卒或云桧使人酖之】
　　黄　棠【字文叔隆庆府普城人为冨顺监以勤政着闻】
　　何师心【孝宗时为戎州守南蛮叛修战守之具置崖岸以保居民乡人徳之】
　　周　湛【字文渊登州人通判戎州州俗不知医病故以祈禳巫祝为事湛取古方书刻石敎之并禁为巫者是人始用医药】
　　刘尭年【权长宁军事卜漏之变尧年以诸路兵为先锋忠勇协济卒平寇】
　　薛九龄【知戎州时吴曦叛于蜀九龄鸠财治兵卒讨平之时颂其功】
　　杨　骞【眉山人知富顺监时仙茅病民骞为之白于制帅特行蠲免邑人赖之】虞夷简【仁寿人允文之孙知富顺监崇化善俗禁科敛赈贫窭广储蓄以济穷民又为义庄魏了翁称善焉】
　　周延儁【景祐间知富顺监文学丰赡为治冇声】
　　王纯仁【眉山人知富顺监以儒雅饰吏治登临赋诗石刻多存】
　　赵希益【金华人寳庆间知富顺监勤于民事岁旱祈祷极诚获应民怀其徳绘像于学宫希益学术议论多得之吕东莱云】
　　郭知达【知富顺监富顺旧以盐移赡遂宁生徒岁为镪八十万缗知达以公养不丰请于漕运使又歳获五十三万二千缗】
　　许　国【阳安人为长宁判以和议成即休官归子庆孙弈相继显逹世人荣之】甄　拔【知长宁军蛮人入城恣其劫夺拔严加禁戢俾纳刀于馆然后入蛮人相语曰恶将军】
　　张齐贤【嘉祐间以尚书员外郎知县事建碑记治西十五里道傍】
　　家　炎【咸淳中知富顺监遇吴曦叛不屈魏了翁特称之及卒为作墓志记焉】支　渭【兴国州人知长宁军有惠政后为行省防政】
　　元张廷瑞【金川人为叙州宣抚使立市茶法并屯田之制民甚便之】
　　任　翔【任珙州通守陞马湖总管府建大成殿】
　　周志刚【为珙州学官博通经史勤于训诲土俗自此向学】
　　明钟　【洪武初知富顺当草昧之初焦劳心思经营制度庙学坛墠皆其创建】桂　芝【慈谿人洪武中知叙州府兴利除害卓有惠政】
　　汤　行【洪武中吏部侍郎谪知长宁卓有政绩】
　　任　福【土人洪武间宣抚举福任长官抚绥夷民众心信服】
　　饶　观【饶州人永乐中知叙州立法度修礼敎徳威兼着吏民畏懐】
　　吴　善【贵池人宣徳间知富顺时邑中多盗严法缉捕岁旱祷雨发仓赈恤一时颂声载道】刘　歆【宣徳中都给事中谪南溪亷能刚毅豪强屏迹卒于官百姓哀之】
　　巩　固【洋县人宣徳中知珙县有勇略生擒贼首阿具田等夷人畏惮不敢近城】何　贯【知珙县首建石城邑人永赖】
　　赵　彦【宣徳中知高县恩威并着逺迩信孚未几解去及正统间芒部入寇征讨弗克诸夷曰赵尹来即降于是辟彦至诸夷皆纳款事闻诏増彦秩后卒于官】
　　余　炳【知高县明敏有决断时邑多盗大肆流刧内一贼假称邻民出首炳知其计擒杀之人称神明久旱祈祷霖雨大降】
　　李　鉴【湘阴人景泰中知叙州诚心爱民不受请托事至剖决如流案无停牍】李盛麟【景泰中知宜宾恺悌慈祥爱民如子歴任九年百废俱修时称为贤令云】陆渊之【上虞人成化中守叙州葺学宫毁滛祠政敎兼举士民懐徳】
　　袁　莒【丰城人成化中任长宁敎谕博学多才尤精于易太守陆渊之以为真才延至郡中使诸生有所矜式后以忧去】
　　顾　纶【嘉定人知马湖刚明清政文学著名以忤权贵致仕】
　　张　敏【大理人守马湖刚毅有大节尝抚夷单骑至营推诚谕之诸夷罗拜受命解去擢兵备副使】
　　郑　冕【闽人守马湖劲直亷介吏畏民懐尝征芒部有功】
　　张　绎【治中知南溪兴学校广储蓄毁滛祠置祭器劳绩居多】
　　路　义【贵州人举人正徳中知南溪却餽遗厘奸弊修城捍贼民赖保障】
</div>
    <div class="pagination">
<a href="四川通志_page34.html">上一页</a><span>...</span><a href="四川通志_page30.html">30</a><a href="四川通志_page31.html">31</a><a href="四川通志_page32.html">32</a><a href="四川通志_page33.html">33</a><a href="四川通志_page34.html">34</a><span class="current-page">35</span><a href="四川通志_page36.html">36</a><a href="四川通志_page37.html">37</a><a href="四川通志_page38.html">38</a><a href="四川通志_page39.html">39</a><a href="四川通志_page40.html">40</a><span>...</span><a href="四川通志_page36.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
