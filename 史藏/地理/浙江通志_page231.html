<!DOCTYPE html>
<html>
<head>
    <meta charset="UTF-8">
    <title>浙江通志 - 第 231 页/共 787 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>浙江通志 - 第 231 页/共 787 页</h1>
    <div class="content">　　宋史宰辅表咸淳三年八月畱梦炎自参知政事特授通议大夫进封信安郡开国公
　　栝苍彚纪郑思问官兵部侍郎德祐中封缙云郡侯杨维桢浙东宣慰杨公神道碑父昌宋邳州万户府经厯赠奉议大夫枢密院判官骁骑尉追封钱塘县子
　　元
　　元史诸王表越王图喇大徳十一年从仁宗平内难有功封
　　元史诸王表宁海王库库楚伊苏玛勒巴图尔阿海元史隋世昌传世昌善骑射至元十七年拜定逺大将军管军万户前后数百战体皆金疮卒封定海郡侯
　　元史赵孟頫传孟頫湖州人曾祖师垂祖希永父与訔以孟頫贵并封吴兴郡公
　　黄溍先考墓志后记溍自国子博士出为江浙等处儒学提举始赠考奉政大夫秘书监丞骁骑尉追封义乌县子【按溍父名铸】
　　黄溍程公墓志程绳翁朝散大夫将作监赠奉训大夫台州路黄岩州知州飞骑尉追封乌程县男
　　苏伯衡陈公墓表达字元达永嘉人髙祖彦宋累赠少傅元赠中奉大夫秘书卿防军追封永嘉郡侯曾祖永春宋累赠少师元赠集贤学士资德大夫上防军追封永嘉郡侯祖自中元赠银青光禄大夫大司徒上柱国追封温国公
　　苏伯衡周公墓志嗣德字宗道平阳人元赠中顺大夫追封永嘉郡伯汝临之曾孙元赠大中大夫追封永嘉郡侯雷轰之孙
　　赤城新志陈孚字刚中临海人厯衢州建德两路治中召为翰林待制卒赠翰林直学士嘉议大夫追封临海郡公【详见名臣】
　　虞集王知州墓志永嘉王由字在之赠奉训大夫温州路瑞安州知州飞骑尉追封永嘉县男
　　欧阳郑府君墓碑鋭字景敏赠枢密院判官勲骁骑尉爵浦江县子阶奉议大夫
　　元史塔喇齐传塔喇齐喀喇人积功加镇国上将军卒追封临安郡公
　　黄溍吴府君碑追封嘉兴县男讳森字君茂其先汝南人后徙居嘉兴
　　黄溍柳公墓表贯考讳金赠奉训大夫淮安路泗州知州飞骑尉追封浦江县男
　　元史舒穆噜宜孙传宜孙字申之至正十一年闽冦犯处州宜孙平之以功陞浙东宣慰副使明兵入处州为乱兵所害事闻追封越国公【详见名宦】
　　元史俞述祖传述祖字绍芳象山人为沔阳府推官城防为贼所执骂不辍死事闻赠礼部郎中象山县男【详见忠臣】
　　于越新编杨宏会稽人维祯父封会稽县男
　　殷奎顾阿瑛墓志阿瑛名徳辉昆山人以子恩封武畧将军水军正千户飞骑尉钱塘县男
　　明
　　名山藏周定王橚高皇后生初封吴国钱塘后改封周国
　　名山藏周惠王子富阳王安濯会稽王安□浦江王安□丽水王安汾周恭王子汤溪王勤烶安吉王勤楚昭王子夀昌王孟焯楚靖王子缙云王荧淋代简王子山阴王逊煁代戾王子昌化王仕墰宁献王子新昌王盘炷岷靖王子建德王誉梴遂安王誉□赵庄王子秀水王厚□淮庄王子嘉兴王厚爖绍兴王厚爀淮宪王子金华王载塨德懐王子宁海王载防崇简王子瑞安王祐桓庆元王祐椐徽庄王子遂昌王祐樌景宁王祐椀建德王祐槿徽简王子新昌王厚燇
　　吾学编徐王允□永乐二年封瓯宁王
　　明开国功臣録耿炳文濠州人洪武三年授开国辅运推诚宣力武臣荣禄大夫柱国秦王府左相兼陜西行省右丞封长兴侯食禄一千五百石赐铁劵
　　明开国功臣録朱亮祖庐之六安人洪武三年授开国辅运推诚宣力武臣荣禄大夫柱国永嘉侯食禄一千五百石赐铁劵
　　弇州史料刘基青田人洪武三年大封功臣手诏叙基勲伐召赴京师命兼文馆学士巳封其祖父皆永嘉郡公
　　【谨按栝苍彚纪基祖名庭槐父名爚】
　　明开国功臣録胡大海字通甫泗之虹县人以江南等处行中书省参知政事守金华苖军叛被害赠光禄大夫浙东等处行中书省平章政事追封越国公【详见名宦】
　　献徴録胡深龙泉人陈友定扰边突阵与决战马蹶被执遇害追封缙云伯【详见忠臣】
　　明开国功臣録孙世庐州巢县人积功累陞中军都督府佥事洪武十四年赠开国辅运推诚宣力武臣光禄大夫柱国同知中军都督府事追封富春侯
　　宋濓林府君墓志邦福字彦大姓林氏子温累陞员外郎加赠奉训大夫温州路瑞安州知州飞骑尉追封乐清县男
　　吾学编徐忠字仲达合淝人建文四年封永康侯食禄千一百石与世劵永乐十四年子安嗣成化十八年孙锜嗣正德八年源嗣嘉靖三十四年乔松嗣
　　吾学编徐理西平人从靖难有功建文四年封武康伯食禄千石与世劵永乐六年子祯嗣正统九年子勇嗣
　　明泳化类编唐云未详何里人封奉天翊卫宣力武臣特进荣禄大夫柱国新昌流伯食禄一千石世袭指挥使【吾学编云事成祖藩邸最久每出师必命云辅世子累陞都指挥使】
　　献徴録李让舒城人燕邸仪宾靖难兵起力战破平安兵永乐元年进驸马都尉封富阳侯食禄千石
　　名山藏武义伯王通咸宁人论靖难功封特进荣禄大夫柱国伯禄千二百石赐世劵
　　吾学编陈志巴人永乐元年封遂安伯食禄千石与世劵
　　名山藏奉化伯滕定以出征累功宣德四年封伯禄八百石
　　名山藏海宁伯董兴有除内难功天顺元年封伯禄千一百石
　　名山藏瑞安伯王源以宪宗纯皇后弟进封治五年进侯
　　献徴録邵林字懋清赠奉天翊运推诚宣力武臣特进荣禄大夫柱国昌化伯邵喜嘉靖初封昌化伯食禄千石与世劵子蕙嗣
　　【谨按厯代世胄勲戚凡受封浙地者无论实封虚封遥领追赠例得并载其受封始末畧举其大要书之至功业显著者史册具在无庸详述或事迹无考者则阙之若夫奸慝佞幸在王章所必斥者谨削而不书其浙人而封非浙土者俱详人物传中兹不具载】




　　浙江通志卷一百十
<史部,地理类,都会郡县之属,浙江通志>
　　钦定四库全书
　　浙江通志卷一百十一
　　职官【一】
　　设官分职以为民极无内外一也浙古会计诸侯之地百僚师济代有攸司
　　皇朝稽古建官大小相维文武并列制置周详惟是厯代以来名位之倂析不一职守之袭易互殊欲事参稽须加荟萃而具官姓氏亦加详焉志职官
　　轩辕氏
　　史记五帝本纪黄帝置左右大监监于万国【通典黄帝立四监以治万国】
　　孔颖达礼记序论语撰考云轩知地利九牧倡教唐虞
　　尚书周官唐虞稽古建官惟百外有州牧侯伯尚书益稷州十有二师外薄四海咸建五长
　　汉书百官公卿表书载唐虞之际十有二牧柔逺能迩【通典唐有九州舜置十二州有牧】
　　史记五帝本纪舜命十二牧十二牧行而九州莫敢辟违
　　礼记王制疏虞称牧亦称伯书传云四岳八伯夏
　　通典夏为九州牧
　　殷
　　礼记王制千里之外设方伯五国以为属属有长十国以为连连有帅三十国以为卒卒有正二百一十国以为州州有伯【注属连卒州犹聚也伯帅正亦长也凡长皆因贤侯为之殷之州长曰伯虞夏周皆曰牧】
　　尚书康诰疏离骚伯昌作牧殷亦有牧伯
　　周
　　礼记曲礼九州之长曰牧五官之长曰伯是职方周礼大宗伯八命作牧九命作伯【玉海伯尊于牧牧主一州伯中分天下各主一方】
　　周礼太宰乃施典于邦国而建其牧立其监设其参傅其伍陈其殷置其辅【注侯伯有功德者加命作州长谓之牧监谓公侯伯子男各监一国参谓卿三人伍谓大夫五人殷众也谓众士也辅府史庶人在官者】
　　周末职官姓氏
　　越大夫
　　石买　　　　　　　　文种
　　范蠡【吴人】　　　　　　　扶同【史记作逢同】
　　苦成　　　　　　　　计【越絶作计倪史记作计然】
　　臯如【又作句如】　　　　　　曳庸【左传作后庸国语作古庸】
　　大夫皓　　　　　　　诸稽郢
　　秦
　　御史
　　汉书百官表监御史秦官掌监郡
　　郡守　尉　丞
　　史记秦始皇本纪二十五年定江南地降越郡置会稽郡二十六年分天下以为三十六郡郡置守尉监
　　汉书百官表郡守秦官掌治其郡秩二千石有丞秩六百石郡尉秦官掌佐守典武职甲卒秩比二千石有丞秩六百石
　　县令　丞　尉
　　汉书百官表县令长掌治其县万户以上为令秩千石至六百石减万户为长秩五百石至三百石皆有丞尉秩四百石至二百石是为长吏百名以下有斗食佐史之秩皆秦官也
　　后汉书百官志丞一人尉大县二人小县一人丞署文书典知仓狱尉主盗贼
　　秦职官姓氏
　　会稽太守
　　殷通【二世元年会稽守汉书作假守楚汉春秋曰姓殷】
　　项梁【项籍斩守项梁佩其印绶为会稽守】
　　汉
　　刺史　牧
　　通志职官畧秦置监察御史汉兴省之至惠帝三年遣御史监三辅郡所察凡九条监者二歳更之其后诸州复置监察御史文帝十三年乃遣丞相史出刺并督监察御史
　　汉书百官表武帝元封五年初置部刺史掌奉诏条察州秩六百石员十三人成帝绥和元年更名牧秩二千石哀帝建平元年复为刺史元夀二年复为牧
　　后汉书光武帝本纪建武十八年罢州牧置刺史灵帝本纪中平五年改刺史新置牧
　　后汉书百官志诸州常以八月廵行所部郡国録囚徒考殿最嵗尽诣京都奏事中兴但因计吏皆有从事史假佐后汉书郡国志扬州刺史部郡六县邑侯国九十二
　　郡守　丞
　　后汉书百官志每郡置太守一人二千石丞一人国相亦如之
　　汉书景帝纪中二年更郡守为太守
　　通典王莽改太守曰大尹后汉重其任或以尚书令仆射出为郡或自郡守入为三公
　　唐六典元帝时条州大小为设吏员别驾治中从事诸郡从事秩六百石后汉改曰别驾从事史
　　后汉书百官志凡郡国皆掌治民进贤劝功决讼检奸尝以春行所主县论课殿最歳尽遣吏上计并举孝亷郡口二十万举一人
</div>
    <div class="pagination">
<a href="浙江通志_page230.html">上一页</a><span>...</span><a href="浙江通志_page226.html">226</a><a href="浙江通志_page227.html">227</a><a href="浙江通志_page228.html">228</a><a href="浙江通志_page229.html">229</a><a href="浙江通志_page230.html">230</a><span class="current-page">231</span><a href="浙江通志_page232.html">232</a><a href="浙江通志_page233.html">233</a><a href="浙江通志_page234.html">234</a><a href="浙江通志_page235.html">235</a><a href="浙江通志_page236.html">236</a><span>...</span><a href="浙江通志_page232.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
