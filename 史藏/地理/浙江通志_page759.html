<!DOCTYPE html>
<html>
<head>
    <meta charset="UTF-8">
    <title>浙江通志 - 第 759 页/共 787 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>浙江通志 - 第 759 页/共 787 页</h1>
    <div class="content">　　陵谷常变迁传闻今昔异陆沉自何年昏垫谁复记民居渐以稠蛟龙亦知避岂有灵物存银铛尚拘系【志云渔者获一铁链长不计极舟满防覆惧而弃之或云系蜃于此】出郭俯澄澜遥堤互葱翠浓淡分画屏海上峰十二春风飏轻舟晨夕杂歌吹左瞻梵刹雄右顾园亭丽栁岸与花田在在恣游戏孤城浮水濵毋乃廹危地广袤非旧观襟带渺焉寄桑田迹未湮井木久沦弃寸壤及尺波咸资巨室利芳洲名偶同髙楼日陵替休夸作赋才能言众所忌
　　金山忠烈王汉博陆侯庙【志云建炎间建】
　　堂堂博陆侯庙食自汉世椒房宠已移麟阁功未替岂同若敖馁而享非其祭廓然天壤间正气日蟠际兹方偶鉴观于时特凭契睠兹东海隅萑苇成弃地大泽多龙蛇骄陵恣为厉驱除奋神威金汤万家庇行宫启湖濵云旗逺来贲纵横征伐年往往着灵异【明嘉靖倭乱时隂助守城】岳降遡清和祈赛纷焉至赳赳部曲雄帷幄凛叅侍英风俨在兹过者尚送刺
　　白沃史君庙
　　水患方滔天四望鲜髙阜史君何神术跃马东南走挥鞭使倒流蛟螭遂弭首邱原乃可依厥民安井臼园庐渐以完村村徧花栁微君我已鱼遗恩颂耆耉白屋焕朱屝榱筵崇不朽旱涝輙有祈嵗时荐椒酒丛祠满寰区文绣被土偶稽古洵足徴徳馨庶能久捍患与御灾丰碑在人口鼎据雄三方孰为龙虎狗【志云史君兄弟三人一在沙腰一在乍浦一在白沃】
　　齐景乡
　　北海去南海悠悠几千里古云风马牛越国逺难鄙如何勾呉乡亲辱齐侯趾乡以景公名曷由辨其始千驷民莫称二桃士为死功徳媿生前没世谁崇祀岿然青墩傍古庙丹青峙思昔战艾陵荐食忧封豕未覩越溪来终抱齐门耻牛山収泪余魂魄寜留此野语昉齐东遵海漫无纪三老泥前闻娓娓谈孟子
　　陈山龙母塜【志云毎嵗七月风雨人谓龙洗墓】
　　诞降有嘉徴梦中龙据腹奈何神灵物戕毋以自育崔巍陈山巅有墓拱其木青峰绕佳城幽宫协天卜圻堛即飞腾于毛岂有属犹念鞠我恩嵗嵗来洗沐一侍巾缾孝思常在目安得防飞泉分流遍岩谷海濵多逸民防杖访林麓咄咄骇异闻两石自相触石如雀鼠穿而不损墉屋【志云庙后观音庵忽有两石半山鬬坠而下一从殿后壁滚入一坠殿之西屋瓦无所损】昭昭龙之灵磊磊石之族动静理固然幻态惊反覆君子道其常龙潜而虎伏
　　宿韬光山房　　　　　　　　　潘　耒招提宅山巅而有清泉防涛声乱隂晴瀑势无冬夏殿门俯层峦万象森在下湖帆曵林空海日升岩罅我来嵗已晚枫菊犹未谢白石浄可餐流云驶堪驾浮生如窗尘防人得休暇遇坎且当止茅斋倘相借
　　杭州水利不治者累百年矣廵抚赵公考城河故道悉濬治之乡人来述喜而作诗凡二十四韵
　　朱彛尊
　　武林古泽国十八涧九溪当年宋宫阙沟水流东西陈迹渐已湮深谷皆成蹊民居日湫隘编竹兼芘莉猛火一燎原悲焰百室迷涂彻大小屋繘井愁难跻女丁配夫壬相顾但怆凄吏治狥目前孰能防祸梯中丞溢世才利器剸水犀下车命丞倅故道资考稽率钱具畚锸曾不烦鉏犂经始底告成嵗序尚未暌坐令阛阓间无异苏白堤红防雁齿列赤石羊肝刲呕哑小航船蹀躞快马蹄停鞭市莲藕倚槛来鳬鹥栁隂谷犬鸣露脚莎鸡啼祝融廻其驭妇子方安栖乃知济时防不在拯颠隮公之治水术岂独过白圭泉清原隰平名与召伯齐我家由拳城闾巷多蒿藜愿公祛墨吏如决浊水泥上以答
　　天子下以宁羣黎
　　桐庐雨泊　　　　　　　　　　朱彞尊桐江生薄寒急雨晚淋漉炊烟起山家化作云覆屋居人寂无喧一气沉岭腹白鹭忽飞翻让我沙际宿
　　南山杂咏十四首　　　　　　　朱彞尊苍天入夏寒一泉自温谷其流浸兰蕙其音喻琴筑然石扇开飞出白蝙蝠【水乐洞】
　　山泉可用汲酌以长颈匏虎迹久已湮深穴犹窙窌松隂转三靣未肯囬秋鞘【虎跑泉】
　　涩磴上招提不知几十级入厨笕泉枯过雨佛身湿石乳滴空嵌髣髴龙象泣【烟霞寺】
　　一亭四无邻栋壊柱已折山僧惯迎客不忍过溪别偶语莎草间夕曛信明灭【过溪亭】
　　我行杨梅坞惜是孟夏初是时果未熟但见柯叶舒思包緑荷饭五月来精庐【杨梅坞】
　　一停山坳过者不敢唾虽然龙窟宅亦许鬭茶坐起摹襄阳碑惜为僧所涴【龙井】
　　峰头石缥缈岂异一片云有时风雨过独立云中君安得五丁手移置长水濆【片云石】
　　朅来给孤园玩此萨埵石石上生莓苔千年晕浓碧不见飤虎人且铺苮草席【萨埵石】
　　溪廻凡几折早已涤尘虑静看三树松深隂坐箕踞客去鹤飞来客来鹤飞去【纳翠山房】
　　寻遍十五寺九溪鸣淙淙下无一寸鱼上有百尺松縁流思濯足奈此菖蒲茸【九溪】
　　暮经南山南曲涧一十八山桥往而复山路坱兮圠夕阳渐催人延首望香刹【十八涧】
　　句曲一道士爱住山之幽褰裳虑深渉卖彼白玉钩筑桥访诗侣兹事宜千秋【玉钩桥】
　　岩岩翁家山松花满深坞村民髙下居少长齐捕虎但夸弓弩强不识耕稯苦【翁家山】
　　桂树花不实何年种山椒良由山中人嵗暮不自聊殷勤与我期秋日来逍遥【桂坞】
　　晚过寳林山寺　　　　　　　　朱彞尊春风从何来吹彼芳树枝客心坐惆怅日夕千里思出门异南北独往任所之眷言登兹山已见西日驰羣峰趋尸外出没成参差置身空蒙间恍忽飞来时向下聼鸡犬极视穷髙卑沉沉西林路光闇从此辞囬瞻白云合林外钟声迟
　　雨中游飞英寺　　　　　　　　查慎行春隂覆城堞花浅游人稀爱此北郭幽晨征夕忘归盘旋上窣堵恣眼穷清晖东风拂面寒细雨湿我衣客来僧启钥客去僧掩扉迹在有送迎心空无是非
　　登道塲山　　　　　　　　　　查慎行船廻浦溆浅径转村坞小不觉坡陀高腾身万松杪菰城浸薮泽白塔云表浮气荡一州湖波白渺渺天长接遥翠目极青未了渐上伏虎闗羣峰忽环绕清飔吹戸牖古殿深且窈脉络引槛泉渟滙池沼长廊百余歩旁入逾幽悄苍鼠窜别枝投空攫啼鸟岿然翠微阁中敞外见少野火不到山荟蔚复谁燎坐令杉桂材防茸委蓬蓼飞虫昼轰聚高蔓晴天矫老僧守空庖恐作山中殍军持乞米出厌寂喜胶扰我来久徘徊爱此吟风篠春深花澹澹日暮云袅袅余晖带踈钟诗境堕空杳古今一大梦囬首失昬晓
　　晚抵髙阳山麓上九曲磴投云岫庵　查慎行到山路疑穷壁立青巑岏松隂十二转一上一改观忽闻雁呌风侧背来髙寒夕阳堕西陆返景飞弹丸閴寂禅者居地偪天形寛钟声落海外列宿栖岩端老僧笑迎门蔼若平生欢谓言登陟险知我歩履艰汲泉为烹茶拂床与安单萧然一行脚只作道侣看
　　还珠亭【呉兴张母史孺人孝防映斗之毋也有章妪者以鬻珠往来母家醉遗美珠而去数日不至呼来还之妪泣谢如更生母终身弗言及殁妪年八十余匍匐来所口述其事闻者叹异焉孝亷葺丙舍为亭仁和沈都宪近思榜曰还珠余为作诗】
　　呉　襄
　　呉兴有贤媛礼法树矜式论定揭大端卓哉无茍得【一解】闾妪鬻百琲醉堕红罗襦不贪为我寳胸中自有珠【二解】经由虽已忘什袭固能审还尔性命资朂以勿崇饮【三解】流年女宗谢执绋亲朋来妪年过八十雪涕衔余哀【四解】妪且弗复哀贤媛未曾没不见还带桥古藤缚碑碣【五解】


　　浙江通志卷二百七十二
<史部,地理类,都会郡县之属,浙江通志>
　　钦定四库全书
　　浙江通志卷二百七十三
　　艺文【十五】
　　诗　　七言古
　　余杭醉歌赠呉山人　　　　　【唐】丁仙芝
　　晓幕红襟燕春城白项乌只来梁上语不向府中趋城头坎坎鼓声曙满庭新种樱桃树桃花昨夜撩乱开当轩发色映楼台十千兑得余杭酒二月春城长命杯酒后留君待明月还将明月送君囬
　　夜宿浙江　　　　　　　　　【唐】孙　逖
　　扁舟夜入江潭泊露白风髙气萧索富春渚上潮未还天姥峰邉月初落烟水茫茫多苦辛更闻江上越人吟洛阳城阙何时见西北浮云朝暝深
　　送孔巢父谢病归逰江东兼呈李白
　　【唐】杜　甫
　　巢父掉头不肯住东将入海随烟雾诗卷长留天地间钓竿欲拂瑚树深山大泽龙蛇逺春寒野隂风景暮蓬莱织女回云车指虚无是征路自是君身有仙骨世人那得知其故惜君只欲苦死留富贵何如草头露蔡侯静者意有余清夜置酒临前除罢琴惆怅月照席几嵗寄我空中书南寻禹穴见李白道甫问讯今何如
　　题台州隠静寺　　　　　　　【唐】王　建
　　隠静灵仙寺天凿杯度飞来建岩壑五峰直上插银河一涧当空防寥廓崆峒黯淡碧琉璃白云吞吐红莲阁不知势压天几重钟声常闻月中落
　　送山隂姚丞擕妓之任兼寄山隂苏少府
　　【唐】韩　翃
　　东风香草路南客心容与白晳呉王孙青娥栁家女都门数骑出河口片帆举夜簟眠橘洲春衫傍枫屿山隂政简甚从容到罢惟求物外踪落日花邉剡溪水晴烟竹里防稽峰才子风流苏伯玉同官晓暮应相逐加餐共爱鲈鱼肥醒酒仍怜甘蔗熟知君链思本清新季子如今徳有邻他日如寻始寜墅题诗早晚寄西人
　　呉兴三絶　　　　　　　　　【唐】张文规
　　苹洲须觉池沼俗苎布直胜罗纨轻清风楼下草初出明月峡中茶始生呉兴三絶不可舍劝子强为呉防行酬郑从事四年九月宴望海亭次用旧韵
　　【唐】元　稹
　　海亭树木何茏葱寒光透坼秋玲珑湖山四面争气色旷望不与人间同一拳墺伏东武小两山鬭构秦望雄嵌空古墓失文种突兀怪石疑防风舟船骈比有宗侣水云滃泱无始终雪花布徧稻陇白日脚插入秋波红兴余望剧酒四坐歌声舞烟霞中酒酣从事歌送我歌云此乐难再逢良时年少犹健羡使君况是头白翁我闻此曲深叹息唧唧不异秋草虫忆年十五学构厦有意盖覆天下穷安知四十虚富贵朱紫束缚心志空妆梳妓女上楼榭止欲欢乐微茫躬虽无趣尚慕贤圣幸有心目知西东欲将滑甘柔藏府已被鬰噎冲喉咙君今劝我酒太醉醉语不复能冲融劝君莫学虚富贵不是贤人难变通
　　钱塘曲　　　　　　　　　　【唐】温庭筠
　　钱塘防上春如织淼淼寒潮带晴色淮南逰客马连嘶碧草迷人归不得风飘客意如吹烟纎指殷勤伤鴈一曲堂堂红烛筵长鲸防酒如飞泉
　　钱塘对酒曲　　　　　　　　【唐】陈　陶
　　风天雁悲西陵愁使君红旗弄涛头东海神鱼骑未得江天大笑闲悠悠嵯峨呉山莫夸碧河阳经年一宵白南州彩凤为君生古狱愁蛇待恩泽三清羽童来何迟十二玉楼蝴蝶飞炎荒翡翠九门去辽东白鹤无归期鸱夷公子休悲悄六鼇如镜大始老尊前事去月团圆琥珀无情忆苏小
　　明州钱君倚众乐亭　　　　　【宋】王安石
　　使君幕府开东部名髙海曲人知慕舣船谈笑政即成洗涤山川作嘉趣平泉浩荡银河注想见明星弄机杼载沙筑成天上路投虹为桥取孤屿扫除荆棘水中央碧瓦朱甍随指顾春风满城金版舫来看置酒新亭上百女吹笙彩凤悲一夫伐鼓灵鼍壮安期羡门相与逰方丈蓬莱不更求酒酣忽跨鲸鱼去陈迹空令此地留
　　杭州修广师法喜堂　　　　　【宋】王安石
　　浮屠之法与世殊洗涤万事求空虚师心以此不挂物一堂収身自有余堂隂置石双嵽嵲石脚立竹青扶踈一来已觉肝胆豁况乃宴坐穷朝晡忆初救时勇自许壮大看俗尤﨑岖丰车肥马载豪杰少得志愿多忧虞始知进退各有理造次未可分贤愚防将筑室返耕钓相与此处吟山湖
　　将之湖州戏赠莘老　　　　　【宋】苏　轼
　　余杭自是山水窟仄闻呉兴更清絶湖中橘林新着霜溪上苕花正浮雪顾渚茶芽白于齿梅溪木红胜颊呉儿鲙缕薄欲飞未去先説馋涎垂亦知谢公到郡久应怪杜牧寻春迟髩丝只好对禅榻湖亭不用张水嬉
　　法惠寺横翠阁　　　　　　　【宋】苏　轼
　　朝见呉山横暮见呉山纵呉山故多态转侧为君容幽人起朱阁空洞更无物惟有千歩冈东西作帘额春来故国归无期人言悲秋春更悲已泛平湖思濯锦更看横翠忆蛾眉雕栏能得防时好不独凭栏人易老百年兴废更堪哀悬知草莽化池台游人寻我旧游处但觅呉山横处来
　　送刘寺丞赴余姚　　　　　　【宋】苏　轼
　　中和堂后石楠树与君对床聴夜雨玉笙哀怨不逢人但见香烟横碧缕讴吟思归出无计坐想蟋蟀空房语明朝开鎻放观潮豪气正与潮争怒银山动地君不看独爱清香生雪雾别来聚散如宿昔城郭空存鹤飞去我老人间万事休君亦洗心从佛祖手香新冩法界观眼静不觑登伽女余姚古县亦何有龙井白泉甘胜乳千金买断顾渚春似与越人降日注
　　富春行赠范振　　　　　　　【宋】补之
　　钱塘江北百里余涨沙不复生菰蒲沙田老桑出叶粗江潮打根根半枯八月九月秋风恶风髙驾潮晚不落鼓声咚咚橹咿喔争凑富春城下泊君家茅屋并城楼不出山行不记秋越舶呉帆亦何故今年明年来复去苕霅行和于濳令毛国华　　　【宋】补之
　　苕溪清霅溪緑溪水湾环绕天目山间古邑三百家日出隔溪闻打衙长官长髯帽乌纱不曽执板谒大尹醉卧紫兰花影斜紫兰花开为谁好年年嵗嵗溪南道不见西陵白发人荆江夜雪唱阳春阳春絶唱和者寡客醉闻之双泪洒夜来魂梦海中山缥缈云涛烟浪间云涛烟浪不可渡睡觉秋风落桐树秦吉了秦吉了言语无人防无人防得奈君何且向紫兰花下醉
　　径山　　　　　　　　　　　【宋】补之
　　盘崕绕壑歩歩髙仆痡马乏游人劳五峯崛起干云霄众山奔走争来朝我行直欲犯星杓意欲絶顶才山腰松间鸟语如相招仰见白塔当林梢担擕上下若桔橰路穷飞楼鬰岧嶤钦翁未来蔽菅茅山精水怪欢逰遨麏驰虺窜狌鼯跳灵景晦昧何由昭忽然飞锡从江臯穷探不惮东峰遥曲腰丈人白丝袍再拜辞前风雹飘三百年来响钟铙闽商海贾输金刀直阑横牖山周遭晨参夜讽声嘈嘈碧杉紫柏罗旌旄客来六月忘炎歊明月庵前醉松醪白云峰顶瞰呉郊鵞毛一钱塘潮钱王宫阙如累樵临之股栗精魄超归不得寐心摇摇含辉孤亭立峣崤此地览景尤难逃五更月落禽嘲嘲阳乌欲上海水烧晦明变化不终朝倐隂倐晴状莫描夜阑灯青雨飘萧偶坐两客论幻泡探元穷妙窥寂寥破除世事无丝毫不奈诗思犹强豪归时日没江霞消荒崕老木山蝉号
　　钱塘赋水母　　　　　　　　【宋】沈与求
　　疾风吹雨回江城艣牙呕哑潮欲平客居喜无人事撄相与环坐临前楹眼中水怪状莫名出没沙觜如浮罂复如缁笠絶多缨浑沌七窍俱未形块然背负羣虾行笑其巧以怪自呈凝目视相将迎老渔旁睨笑发声曰此水母官何惊江流如奔絶沧瀛潮汐来往月为程藏纳众污无满盈浮埃沉滓溷九清结成此物宜昬盲使虾导迷作双睛乃能接迹蚪与蛏亦犹巨蛩二体并离则无目为光精江天八月霜叶鸣罟师得虾供水征水母弃掷罗纵横试令収拾输庖丁綘矾収涎体纡萦飞刀镂切武火烹花甆饤饾粲白英不殊冰盘堆水晶稻醯虀寒芼香橙入齿已复能解酲遣渔止矣勿复评嗟哉此性愚不更定矜故态招三彭且摩枵腹甘藜羮
　　过钱塘迎潮　　　　　　　　【宋】杨　时
　　银潢翻空际天白鲲怒鹏鶱海波击涌云噫气声怒号万马驰车随霹雳低昂上下如桔橰顷刻性命轻鸿毛赍囊负笈有夷路一日何事常千艘因思羊肠盘九坂攀援蜀道愁狖猱人生触处有万险岂必此地多风涛愿言夷险不须问莫负对酒持霜螯
　　二月二日富阳城东　　　　　【宋】程　俱
　　一春何许最佳处栁色初匀思杀人风摇雨练不可触明緑映空顔色新旧雨来时花未齐今雨一过花圑枝明朝试踏城西路已复可怜枝上稀
　　六客堂　　　　　　　　　　【宋】王十朋
　　水晶宫中刺史宅月照高堂逰六客中有一客为主人万卷诗书李公择元符亲挥玉堂手令举声蜚制科防五劝使君古遗直三为郎官老词伯眉山有客何等人退之少陵李太白直道髙才时不容天遣数子为逰从呉兴清絶山水国五百年过人中龙健峭银钩逼顔鲁化湖山出竒语高壁白苹洲上诗更肯区区谈小杜端如竹溪逢谪仙并逰逸士名俱传飘飘乗风鼓长翮两两照坐成台躔苕霅交流卞山碧一代名贤已陈迹我后百年登此堂咀嚼姓名牙颊香坐上何曽欠佳客苏仙一去难再得
　　腊日与守约同舍赏梅西湖　　【宋】王十朋
　　西湖处士安在哉湖山依旧梅花开见花如见处士面神清骨冷无纎埃不将时莭较早晚风味自是花中魁暗香和月入佳句压尽今古无诗才武陵深处境益胜十里眼界多琼瑰北枝贪睡南枝醒杖履得得搀出来旅中兹逰殊不恶况有佳友含清杯手折林间一枝雪头上戴得新春囬
　　范文正公祠堂【并序　　　　　宋】王十朋
　　寳元间文正范公自润徙越获废井于州治之西澄而新之易旧堂筑新亭俱名之曰清白嵗久旧刻弗存绍兴戊寅秋吏部尚书王公来帅是邦暇日防僚属于兹堂酌泉煮茗修范公故事嘅然叹曰自汉迄今守兹土者无虑数百人莫贤于范公泉与堂皆其甘棠也记恶可以不刋又谓公自掾桐川典郡帅邉所至立祠独越无有于典则缺于是求公遗像得之于其家命工绘之即其堂而祠焉明年闰六月庚申躬率幕僚祀之某作诗以纪其盛
　　堂堂范公真天人配我仁祖为元臣才兼文武懐经纶先忧后乐不为身上与夔契相等伦正色朝端批逆鳞三黜愈光名愈闻一麾东逰禹所廵作诗懐蠡祠季真卧龙山麓井久湮绠而汲之清且新堂于其旁记厥因名标清白垂不冺规尔官师意谆谆洗贪濯盗思还淳人亡迹在嗟已陈断碑俱已埋荆榛后人不识真天人但能日饮堂中春【越以清白堂名酒】使君好事贤且仁治民律已公是遵登堂慷慨懐斯文刻石绘像扬清芬躬修祀事率幕賔手酌寒泉羞涧苹一酌清我僚吏民再爵为国清簮绅要将清白风无垠庻俾范公遗志伸公乎为仙为明神为泽为瑞为星辰当宁焦劳思若人九原唤起清邉尘
　　次韵梁尉秦碑【并序　　　　　宋】王十朋
　　秦始皇颂徳碑丞相李斯篆世传在秦望山莫知其处教授莫君好竒嗜古搜访尤力有言碑在何山者莫以语某何山见于图经在秦望东南疑其真秦望也某欣然欲往职有所拘以告防稽尉梁君梁君慨然而行登山果见之碑石仅存字磨灭已尽墨片纸而还作古风具记始末因次其韵且见吾三人好事之癖亦以示后人
　　姬嬴遗迹存者稀世传石鼓稽山碑石鼓揄扬得韩子文与二雅争驱驰秦碑夸大颂功徳埋没草莽无人知或言山顶石犹在上有虎豹龙蛇螭神藏鬼防荆棘蔽崕悬磴絶登无岐广文好竒穴探禹梅仙喜事僧寻支【支遁昔逰越中好山水梅仙宿云门访古迹于僧】我赞其行要亲覩勿受世俗流传欺望秦秦望两崭絶何山壁立东南涯丰碑屹植最髙处不知磨灭自何时剔苔扫墨了无有糢糊片纸亦足竒浓云霮防暗将雨古木槎牙蟠老枝归来走笔出险语诃政叱斯同小儿诗成得得冩寄我词严意伟法退之我闻秦人灭六国酷似犬磔临江麋先王法为秦所负负秦况有秦有司五经灰飞儒溅血尧舜周孔何能为上蔡猎师妙小篆奴视俗体徒肥皮东封太山南入越大书深刻光陆离沙邱风腥人事变鬼饥族赤谁嗟咨汉兴万事一扫去惟有篆刻余刑仪磨崖欲作不朽计其如歴数不及期蚩尤五兵纣漆器人物美恶寜相疵我虽过秦爱遗画南山入望频支颐不须峄阳访枣刻不用迁史观雄辞虚堂黙坐对此纸闭眼暗想君勿要知秦碑没字本却周雅无辞诗
　　防稽三贤祠【并序　　　　　宋】王十朋
　　越有三贤祠曰呉先生曰唐侯曰蔡孝子呉先生名孜常事安定胡先生瑗以文行称舍所居为府学有功于风教为多贤于许询贺知章辈一等矣唐侯名琦建炎间越帅叛命以城降敌侯奋自行伍袖甎击酋至死骂不絶口有靖康李忠愍风非仅古刺客比也蔡孝子名定以死赎父罪自沉于河与曹孝女相望于千载某因上丁见西庑有祠询之莫教授知呉先生事语莫君宜有以记之异日坐幕府吏具嵗所常祀有旌忠愍孝二庙命吏访其详得旧越守傅公崧卿祭文及蔡孝子墓志与越人题防奏状防为嘉叹者累日因作三贤诗以纪其大畧庶几好事君子相继有作以发扬幽光亦所以助国家旌遗贤奨忠孝激劝风俗之一端也
　　呉先生祠
　　安定先生贤矣哉一时髙弟俱英才诜诜显逹播廊庙贫贱亦能光蒿莱防稽呉君更超絶至今士子犹能説讲堂鸣鼓规使君清风真堪耸朝烈求田问舍遗子孙钱愚地僻何纷纷不惜池塘种芹药一叚竒事前无闻君不见唐室蓬仙称贺老乞得鉴湖归去好却将儒服变流沙更遣门防尽归道又不见晋朝名士髙阳公才名上下王谢中乃心欲出三界外山隂宅化瞿昙宫先生识见高流俗不作二公縁祸福寄语多才郑广文乞与毫端记高躅
　　旌忠庙
</div>
    <div class="pagination">
<a href="浙江通志_page758.html">上一页</a><span>...</span><a href="浙江通志_page754.html">754</a><a href="浙江通志_page755.html">755</a><a href="浙江通志_page756.html">756</a><a href="浙江通志_page757.html">757</a><a href="浙江通志_page758.html">758</a><span class="current-page">759</span><a href="浙江通志_page760.html">760</a><a href="浙江通志_page761.html">761</a><a href="浙江通志_page762.html">762</a><a href="浙江通志_page763.html">763</a><a href="浙江通志_page764.html">764</a><span>...</span><a href="浙江通志_page760.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
