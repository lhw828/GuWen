<!DOCTYPE html>
<html>
<head>
    <meta charset="UTF-8">
    <title>湖广通志 - 第 124 页/共 373 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>湖广通志 - 第 124 页/共 373 页</h1>
    <div class="content">　　西庑
　　张廸【载之父】　　　　　朱松【熹之父】
　　祭品
　　帛一【白色】簠一　　簋一　　笾四
　　豆四　　豕肉一　每位铜爵三
　　仪注同正殿惟不用乐
　　名宦乡贤二祠同时分祭仪同两庑
　　祭
　　武庙
　　每嵗春秋仲月及五月十三日致祭
　　春秋二祭祭品
　　帛一【白色】牛一　　豕一　　羊一
　　笾十　　豆十
　　五月十三日祭品【后殿不用牛余同】
　　帛一【白色】牛一　　豕一　　羊一
　　果五盘
　　仪注
　　祭日赞引官引承祭官进左傍门至盥洗所赞盥洗盥洗毕引至殿内行礼处立典仪唱执事者各司其事赞引官赞就位引承祭官就位立典仪唱迎神司香官捧香盒就香炉左边立赞引官引承祭官就香炉前立司香官跪赞引官赞上香承祭官立将炷香接举揷炉内又上块香三次毕赞引官赞复位承祭官复位立赞引官赞跪叩兴承祭官行三跪九叩头礼典仪唱奠帛爵行初献礼捧帛爵官将帛爵捧进
　　神位前奠帛官跪献毕行三叩头礼退执爵官立献毕退读祝官诣安祝文桌前行一跪三叩头礼捧起祝文立赞引官赞跪承祭官读祝官俱跪赞读祝读毕捧至
　　神位前跪安盛帛盒内毕行三叩头礼退赞引官赞叩兴承祭官行三叩头礼立典仪唱行亚献礼执爵官照初献礼献毕退典仪唱行三献礼执爵官自案右边照亚献礼献毕退典仪唱彻馔唱送神赞引官赞跪叩兴承祭官行三跪九叩头礼立典仪唱捧祝帛馔各诣燎位捧祝帛香馔官各至
　　神位前俱跪捧祝帛官行三叩头礼捧香馔官不叩头将祝帛香馔依序捧送承祭官退至西傍立捧祝帛各官过毕复位立赞引官赞诣望燎位承祭官至燎炉前焚讫揖赞引官赞礼毕退
　　祭后殿【雍正三年追封三代公爵】
　　光昭公正中南向
　　裕昌公东一室南向
　　成忠公西一室南向
　　春秋二祭祭品
　　帛各一【白色】　　豕各一　　羊各一
　　笾豆各八
　　仪注
　　行二跪六叩头礼承祭官诣　光昭公　裕昌公　成忠公各炉前奉香余同前殿
　　祭
　　江神庙
　　每歳春秋仲月　日致祭先期陪祭官赴庙省牲祭品
　　帛一　　豕一　　羊一　　酒爵三
　　仪注
　　祭日主祭官衣蟒衣礼生禀请行礼至盥洗所赞盥洗盥洗毕引至殿内行礼处立通赞唱执事者各司其事陪祭官各就位主祭官就位瘗毛血迎神行二跪六叩头礼兴行初献礼引唱诣酒罇所司罇者举幂酌酒诣
　　神位前跪进帛进爵叩头兴诣读祝位跪众官皆跪读祝毕叩头俱兴复位通赞唱行亚献礼如初献仪行三献礼如亚献仪通赞唱饮福受胙引唱诣饮福受胙位跪饮福酒受福胙叩头兴谢胙一跪三叩头兴复位通赞唱彻馔送神行二跪六叩头礼兴司祝者捧祝司帛者捧帛各诣沉帛所引唱诣望沉帛位引承祭官至江边揖复位礼毕
　　祭
　　龙神祠致祭如祭江神庙仪
　　祭
　　社稷坛
　　每嵗春秋仲月上戊日出主于坛而祭之
　　祭品
　　帛一【黑色】豕一　　羊一　　铏一
　　笾四　　豆四　　簠二　　簋二
　　仪注与先农同
　　祭
　　风云雷雨
　　山川
　　城隍之神共一坛
　　每嵗春秋仲月合祭风云雷雨居中【帛四】山川居左【帛二】城隍居右【帛一俱白色】祭品仪注与社稷同祭厉坛
　　每嵗清明日七月望十月朔请城隍之神出主其祭榜无祀神分祀之羊三豕三饭米三石香烛酒纸随用祭时有告　城隍文
　　军牙六纛霜降日武官致祭
　　帛一　　豕一　　羊一
　　武昌府
　　社稷坛在武胜门外
　　风云雷雨山川坛在中和门外
　　先农坛在賔阳门外雍正四年奉
　　防建筑祭日仪注详前
　　文庙在平湖门内配享从祀祭日仪注详前
　　崇圣祠在　文庙后雍正元年奉
　　防改建封爵祭仪详前　名宦祠　乡贤祠在学宫防
　　门左右
　　忠义孝弟祠祠内立碑刻
　　恩旌忠义孝弟姓氏于上雍正三年奉
　　防建在学宫内　节孝祠祠前建坊刻
　　恩旌节孝姓氏于上雍正三年奉
　　防建在学宫外　以上二祠春秋致祭
　　文昌阁在学宫侧
　　关帝庙在城内长街左
　　城隍庙在府治西南
　　旗纛庙在都司署内
　　厉坛在武胜门外
　　里社乡厉二坛在府城外
　　以上坛庙祠各州县皆如制
　　龙神祠在抚署东雍正五年奉
　　防建
　　江神庙在城外大江濵铁牛厰雍正六年奉
　　防建　以上二庙祭日仪注详前
　　江夏县
　　东岳庙一在县东将台铺右一在城东隅
　　三皇庙在孟城
　　三公庙在城东唐建祀伍员范蠡马援
　　三忠祠在城南祀屈原贾谊杜甫明督学道髙世泰建
　　江汉神祠在汉阳门楼宋淳熈中通判刘靖以江汉宜为望祀即灵竹寺西为坛祭之后改祀今所陆大宪祠在县西南祀汉陆贾贾使南粤至江夏亡郡人立庙祀之
　　宋大宪祠在城内明月桥东汉宋无忌为火精唐立庙祀之以禳火灾宋绍兴中知州王信复立名火星堂
　　双孝祠在县学内合祀黄香孟宗
　　关帝庙一在小东门内一在卓刀泉
　　张侯庙在城西祀张飞
　　江东庙在文昌门内祀孙权
　　鲁肃庙在县西南
　　孟孝感庙在忠孝门外祀孝子孟宗宋绍兴间建蒋王庙在城东祀金陵蒋山仙
　　陶侃庙在县西北晋咸平中侃镇武昌卒于樊口咸康中立庙有碑记
　　张王庙一在县城南金龙巷一在金口祀张廵周子祠在武胜门内祀濓溪先生
　　忠义祠在城北宋建炎间金骑渡江郡守李宜婴城固守民頼以安后为贼杀百姓立祠祀之
　　岳鄂王庙一在县东五里宋乾道中建一在賔阳门内青草坡兵燹后为庵易王像于殿侧康熈十二年知县马中骏题额改正王像于殿中
　　晏公庙在南门外公讳戊仔宋末清江镇人入元为文锦局溺死鄱阳湖屡着灵异封为平浪侯
　　四贤祠在县学内祀明郭正域吴裕中熊廷弼贺逢圣康熈六十年知县潘寀鼎建
　　表忠祠在城东明万厯二年建祀忠臣姚善廖升樊士信周拱辰
　　贺公祠在府学前祀贺阳亨先生以文忠祔焉忠节祠一在长街
</div>
    <div class="pagination">
<a href="湖广通志_page123.html">上一页</a><span>...</span><a href="湖广通志_page119.html">119</a><a href="湖广通志_page120.html">120</a><a href="湖广通志_page121.html">121</a><a href="湖广通志_page122.html">122</a><a href="湖广通志_page123.html">123</a><span class="current-page">124</span><a href="湖广通志_page125.html">125</a><a href="湖广通志_page126.html">126</a><a href="湖广通志_page127.html">127</a><a href="湖广通志_page128.html">128</a><a href="湖广通志_page129.html">129</a><span>...</span><a href="湖广通志_page125.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
