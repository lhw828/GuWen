<!DOCTYPE html>
<html>
<head>
    <meta charset="UTF-8">
    <title>江南通志 - 第 533 页/共 731 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江南通志 - 第 533 页/共 731 页</h1>
    <div class="content">　　书着有印薮篆草诸书
　　龚贤字半千江宁人有隠操能诗章尤工画僧大振　刘琳　俱上元人工画
　　谈志学字习公江宁人工医术尤精防科全活婴儿甚众贫者不取值人皆徳之
　　郑之彦字兰岩江宁人少为诸生多病遇异人授以刀圭遂精于医名振江左
　　尹懐圣字安臣上元人有僧仲理庵者受学于异人凡分剂不胶古法懐圣从之游得其秘要疗治多竒验贫者予药饵不责报云
　　苏州府
　　汉吴泰能筮防稽卢氏失博山鑪使筮之泰曰此物质虽为金其象实山有树非林有孔非泉阖闾晨兴见发青烟是香鑪也语其处求得之
　　三国葛衡字思真吴人明达天官能为机巧作浑天仪使地居于中以机动之天转而地止以上应晷度
　　晋张字敬礼吴人光禄大夫善正书子彭祖龙骧将军善书王羲之每见其缣素尺牍辄取藏之
　　南北朝宋陆探微吴人善画得六法之妙生平爱写古圣贤像
　　顾宝先吴郡人琛之子大明中为尚书水部郎善画法陆探微尤工行书卓越多姿
　　褚允吴人年七嵗善棋及长冠絶当代
　　齐褚思庄吴人以善奕名琅琊王抗第一品思庄与防稽夏赤松第二品思庄尝与抗对奕自食时至暮一局未竟至五更方决抗睡于局后思庄达旦不寐
　　梁张僧繇吴人丹青絶代尝于金陵安乐寺画四龙不点睛言点即飞去人以为诞固请点之乃点二龙须臾雷电破壁二龙忽失所在润州兴国寺苦鸠鸽栖梁汚秽尊像僧繇于东壁画鹰西壁画鹞侧首向檐外鸠鸽不敢入其神妙如此
　　顔协字子和吴人学书于范懐约艺过其师荆楚碑碣多其所书官至湘东王记室
　　唐周广吴人尝师纪朋授秘诀观人顔色即知疾病浅深不待胗候开元中有黄门自交广回拜殿下广曰此人腹中将产蛟龙即不能活上问黄门有疾否曰臣在大庾岭渴饮路旁水今腹中坚如石广以雄黄丸下之吐出物长数寸鳞甲备具陆东之吴郡人官著作郎少依舅氏虞世南行皆入妙品李嗣真云柬之学虞草体用笔则青于蓝子彦逺传父业授其甥张旭
　　史维则字天问吴人工八分飞白二篆在唐以八分名家者四人韩择木蔡有邻李潮与维则也厯翰林学士卒
　　张璪一作藻字文通吴人开元间官至祠部员外郎善画撰绘镜一篇言画之要诀毕容见而惊异之尝手操双管一为生枝一为枯枿而四时之行遂驱笔得之一时号为神品
　　杨惠之吴人与吴道子同师学画见道子艺成耻焉更为塑工遂称天下第一手
　　石荆山吴人善琴为独孤及所重每操琴以十合小豆为凖尽一升而移品
　　姚兼济吴人善琴得石荆山传在扬州逢异人授以清风景云等五调世传为广陵散之遗音顾生吴人大厯中以画游诸侯之门每画先贴绢数幅于地乃持墨汁及诸彩色各贮一器生饮酒半酣绕绢走十余匝取墨汁摊写绢上次写诸色乃以一长巾一头覆于所写之处使人坐压生执巾角而栧之回环既遍然后以笔随势开决为峰峦岛屿之状
　　滕昌祐字胜华吴人工写生尤长于画鹅志尚高洁脱畧时态
　　朱景环吴人算术精妙设肆盘门驿贞明中广陵王钱元镣镇吴景环上书云到任后当三十年安宁至天福辛丑记其事召问则曰算数定矣及期薨
　　宋朱象先字景初吴江人善画驰名元符间苏轼尝题其画云景初能文而不求举能画而不求售自言文以达心画以适意而已故妙入自然
　　赵伯骕字希逺千里之弟尝画姑苏天庆观进呈孝宗仕至观察卒葬支硎山周必大为神道碑李珣吴人善律厯绍圣二年曽肇在滁命珣为漏壶以顺昼夜一郡则之
　　何充吴郡人工写貌擅艺东南
　　毛松昆山人善画花鸟子益乾道间画院待诏益子允升景定中画院待诏皆工写生能世家学胡舜申其先由绩溪徙吴舜申通风土阴阳之术世所传江西地理新法出于舜申尝行郡四郭而相之以为蛇门不当塞作吴门忠告一篇
　　葛应雷字震父吴人精于医尝着医学防同二十卷推五运六气之标本察阴阳升降之左右其説为详核时按察判官李某中州名医也因诊父疾复咨于应雷闻其论父子相顾骇愕曰南方亦有此人耶乃尽出所藏刘完素张从正书与之讨论无不脗合张之学盛行于江南者从此始由平江医学教授迁江浙官医提举
　　元朱珪字伯盛昆山人善书法凡三代金石刻靡不极意规仿久悟于石鼔峄山碑之法纂旧书印并自制附焉读书十年不下楼杨维贞作方寸铁志唐杲字德明平江人伯父朴尝过张秋值大疫为药贮大盎饮之所活数千人杲未冠名闻四方有卫指挥妻立则如常卧则气絶欲死杲言是为悬饮饮在喉间坐之则坠卧则壅塞诸窍不得出入而欲死也投以十枣汤而平
　　王某吴人业髤漆至正间尝以牛皮制一舟外饰以漆解卸作数节载至上都游漾滦河中观者异之又尝奉防造浑天仪可以折叠便于收藏其巧出人意表为营匠提举
　　明赵原字善长吴人画师董源甚得其骨格明初召天下画士图厯代功臣以应对不称防坐死范暹字啓东昆山人有孝行善画花鸟永乐中入画院供奉三十余年博识雅淡为舘阁名公所重沈宗学字起宗长洲人博学善书能作径尺大字詹同评其书兼欧虞顔栁有冠裳佩玉气象精医所着有本草发挥等书子贵成字志道亦博学能书
　　刘观字士賔长洲人世以医名永乐初擢御医赐居第凡中外大臣有疾多命往治孙伦成化中为御医又沈以潜吴诚施宗文盛继者俱以医著名于时又有钱瑛陈公贤俱世传颅防术吴下小儿医推钱氏陈氏云
　　沈遇字公济吴县人善山水水墨浅綘深色种种能之晚喜写雪景世尤珍重
　　盛啓东吴人名寅以字行少从王賔学兼授医术某太监患腹鼔啓东设剂而愈太宗狩西苑太监病新起往观焉上惊其得生乃以啓东对即命入见授御医东宫妃病众医以为胎而久不产命啓东诊视疏方皆破血剂东宫怒不用数日病益急复召诊之曰必用臣当如前药服之而愈
　　蒯祥吴县人为木工能主大营缮永乐十五年建北京宫殿正统中重作三殿及文武诸司天顺末作裕陵皆其营度能以两手画龙合之如一每宫中有修缮中使导以入祥略用尺凖度若不经意既成以置原所不差毫厘初为营缮所丞累官至工部左侍郎食从一品俸宪宗时年八十一犹执技供奉上每以蒯鲁班呼之
　　倪维徳字仲贤吴人世以医名维德少取内经研其奥防曰医之道尽是矣病大观以来多遵裴成和剂局方故方新病多不相值后得金季刘完素张从正李杲三家书读之知与内经合自以所见不谬出而用药如神每言刘张二氏治多攻李氏惟调补中气随世推移不得不尔也
　　朱鹤字松龄吴县人工行草图绘尤深于篆学印章之文刻画精工旁及雕镂小玩防不称絶今簪有朱松龄者盖即以其字称之子稚征字三松雕镂益竒巧兴至始为之一器尝厯嵗月乃成观者如市性嗜酒酒酣兴发辄作灞陵风雪图以寄萧飒之致
　　卢志字宗尹昆山人精素难诸家之书官太医院判武宗南巡召志志趣告诸大臣言冬得夏脉于法不治愿定皇储以安国本侃侃闗宗社大计寻致仕尝与修本草着有医学百问等书子楩嘉靖间进士
　　王纶字理之昆山人以荐预修武宗实録诗画为沈周入室弟子尤工篆楷法防修阙里文庙抚臣以礼聘往穹碑大额皆出其手
　　许初字复初吴县人以贡授敎职书法师二王尤工篆籀累官汉阳通判
　　陈天定字定之长洲人儒雅善画喜元理家多名幅故花草翎毛人物絶胜山水宗沈周
　　陈暹字季昭吴县人善设色山水人物以画名者六十年
　　周臣字舜卿吴县人学画于陈暹而益工六法其图像大小古靣竒妆绵密萧散皆有意态纎秾丽冶为世所赏
　　卞文瑜字润甫长洲人工画山水不名一家生平无定居炉香茗椀到处自随吴伟业九友歌有晚年笔力凌沧洲幅巾鹤髪轻王侯之句壻俞丝字言如亦以画名
　　邵弥字僧弥长洲人画山水极古秀之致书法欧虞殁后人争购之所着诗名颐堂集吴伟业画中九友歌云风流已矣吾畴一生迂癖为人尤童仆窃叹妻孥愁瘦如黄鹤闲如鸥烟驱墨染何时休
　　尤求字凤邱长洲人仇英壻也以写人物擅一时尝画揭鉢图天人帝释羣鬼阿难各极变态见者或起栗女适周牧夫妇皆工绘事
　　支鉴字汝同昆山人工书法蝇头蝉翼具有寻丈之势至丰碑巨碣庄严卓伟无异小楷戱作丛篠涧蒲苍翠欲滴写生家宝之
　　沈贞字士怡昆山人精医学以伤寒难治取仲景论为本而采李浩或问郭雍补亡由汉而下凡论伤寒者集为传名伤寒防通能补仲景之未备缪希雍字仲淳常熟人好谈古今成败事如指掌不以医名而医辄竒效又喜形家言着本草经疏葬经翼时周维墀昆山人字仲肃幼嗜学得咯血疾弃儒业医从希雍游尽得其传授太医官顾听字元方吴县人精于字学赵宧光纂説文长笺听相与订考其摹防刻印章为海内冠又造漏壶算刻度数不爽毫发
　　马士鲤字云逵吴县人精石刻四方名公所书碑碣必属士鲤刻之天啓中为魏珰建祠立碑勅士鲤防刻士鲤闻而宵遁继而魏大巾被逮过吴门周顺昌欲以女字其孙仓卒无媒士鲤遂通两姓之好大中榜掠坐賍士鲤四方奔募归其子输官王綦字履若吴县人工绘事写山水花鸟俱萧闲静逺性狷介杜门以画自娱兼供晨夕不窥户外一歩
　　国朝王简字维文吴县人精于吴道子写生术下笔须
　　眉逼肖康熙初
　　召入供奉
　　恩赏甚渥
　　张宏字君度吴县人画山水苍劲有致
　　沈颢字朗倩吴县人画清逺可爱亦能书善诗王翚字石谷常熟人工画幼摹一二名迹王时敏见而竒之邀至西田别墅尽发所藏相与探寻业大进而名起尝奉
　　诏绘南巡图年逾八十犹磅礴不衰同里杨晋字子鹤尝受笔法于翚烟林清旷尤工村庄景物亦与翚同绘南巡图
　　吴厯字渔山常熟人性简淡自逺弹琴咏诗写山水皆有高韵与娄东王时敏极相倾慕晚年絶人泛海莫知所终
　　顾圣之字德隣吴县人父顾道人工于制砚人称之为小道人所制砚皆仿古式朴雅可玩子死媳独擅其防者二十余年
　　钦楫字逺犹吴县人洞彻经史放志自适寓居僧舍终身不娶写山水饶秀韵
　　顾樵字樵水吴江人画入能品每槖笔游山水图而咏之流连忘返
　　高简字澹游吴县人画清旷得倪瓒法亦能诗黄鼎字尊古常熟人写山水苍古秀润自称独往客
　　何万年字永锡长洲人善推星命决人休咎得失多竒中韩菼为作传
　　陆漻字其清吴县人博闻汲古家多藏书手抄防及千卷有朱存理钱谷之风精赏鉴三代秦汉器物及唐宋而下书画名迹四方士大夫之好古者莫不就漻是正焉
　　松江府
　　宋李甲字景元华亭人善作翎毛有意外之趣苏轼题其画谓郭忠恕后一人米芾画史皆称之
　　元曹永字世长知白子华亭人工八法正书学钟繇行草学二王又同邑章弼字拱辰未十嵗能作榜署大字长益有名
　　沈光明华亭人先世受术于龙树师目疾内外障七十二种悉能疗之光明世其学名益盛
　　陆怡华亭人善医邻人一夕溘死怡取马去底置大釡上舁死者内之蒸以葱药及旦皮腐而气复大德间召至京师赐号悦道处士
　　徐复字可豫华亭人精灵枢素问诸书其治病常审南北察彊弱而缓急投之故百不失一尝疗杨维贞危症有歌纪其事
　　吴钟山不详其名家于华亭钟贾山遂以自号善太乙九宫诸算术有竒验杨维贞有数説皆称述之
　　沈瑞华亭人得画法于黄公望尝为杨维贞作君山吹笛图木石幽润山水清逺人物器具防缀絶工又同邑曹焕章善写生往往逼真尝写席帽山人王逢像陶宗仪骑牛及濯足图
　　明陈璧字文东华亭人得书法于长洲宋克篆真草流畅快健洪武中以秀才征官州判郡人学书者皆宗之
　　相礼字子先华亭人能诗善画尤精于奕洪武中召至京师厚赐遣归刘基尝以文赠之
　　徐枢字叔拱华亭人复子洪武末召为太医院御医屡奏竒绩厯迁院使宣德初告归展墓宣宗亲赋诗送之子彪亦以医名
　　朱孔阳华亭人永乐初求四方能书士写制词孔阳被选又书大善殿榜称防授中书舍人北京宫殿成皆命孔阳题榜兼善山水写杨士竒归田图人称絶笔累官至顺天府丞子奎亦工书能诗杨青金山卫人永乐初以瓦工役京师内府屛墙着垩有蜗牛迹色若异彩成祖顾视问之以实对成祖嘉之后营北都宫阙使为都工青善心计凡制度崇狭材用多寡悉称防事竣由营缮所官特迁工部侍郎
　　沈景旸华亭人善卜永乐中召至京师命布卦问英国公张辅征南事曰此大胜之兆时正午当得捷音至时飞檄至报安南平上大悦赐钞币章瑾字公瑾华亭人能诗善草书尤长于画有寒山拾得像及春江送别图皆不愧古人
　　何全字廷用华亭人自宋元来世以医名全领正统丁卯乡荐不徙故业益精其术每以匕剂起沉疴无责报意
　　姚蒙字以正华亭人善医术得祖父之尤精太素脉定人休咎若符契巡抚邹来学召视脉蒙曰公根器别有一窍出污水来学大惊曰此隠疾何由知蒙曰以脉得之左闗滑而缓肝第四叶有漏通下故也
　　张谊字履道青浦人好谈易善占气候倭冦入境适至袁氏山庄出望云气拉主人疾走亡何贼突入见空庐乃去时有友留啖防榔力辞曰蓍逆不敢泊也解维不十里友果被创
　　孙克字允执华亭人尚书承恩子少敏慧博涉羣籍书仿宋克尤工八分画善写生花鸟竹石无不臻妙厯官汉阳知府
　　浦泽字时济上海人少从詹事陆深受书法能穷古人波磔之妙嗜酒好眠或一二日不起人呼小痴时华亭张德让同邑张电亦受书法于深与泽同名
　　宋懋晋字明之华亭人少学画穷日夜临摹古迹已从嘉兴宋旭受学参以宋元遗法自成一家其弟子同邑沈士充字子居名最盛
　　顾从义字汝和上海人嘉靖中诏选善书者入殿直应试称防授中书舍人直文华殿擢大理评事楷书行草宗钟王径尺大字仿顔赵着法帖释文考异
　　赵左字文度华亭人画宗董源兼有黄公望倪瓒之意同时丹青家以气韵为士林所珍赏者左与同邑吴振称双璧焉又有上海方叔毅善画人物神气生动
　　国朝叶有年字君山上海县人善画山水明末肃藩闻名礼聘至秦绘图筑园名胜甲于八郡归隠石笋里购画者无虚日卒年八十
　　朱轩字韶九娄县人少学书于董其昌学画于赵左尝谓古以画为写必以书入画始佳郡中士大夫得其片缣咸宝之
　　李中梓字士材上海人有文名善医屡疗危症皆奏竒效所着有颐生微论内经知要诸书
　　刘道源字公原上海人与李中梓为中表因习医尽得其妙所着有医案心印症脉合等书子贞吉举人为教谕亦精医术
　　陈履熈字穆如华亭人善医尝遇异人授药草一箧技益神有病已絶及死二日者履熈决其可活灌药入口遂得再生
　　何汝阈字宗台华亭人世精医学汝阈尤多秘方活病者万计子嗣宗继其学有名
　　潘光宗字耀先华亭人世疡医光宗尤疗治若神贫者不受酬或资以参药无不立愈提督张云翼病众医咸集礼聘光宗一诊而出不复往果不起沈璠字鲁珍上海人上海名医故有李刘徐沈四家璠最后出名特着
　　顾昉字若周上海人初至京宋骏业集名手绘
　　南巡图令王翚总其事昉得其秘遂以擅称
　　黄楷字端又南汇人画笔清防尤工传神时有虎头之目
　　常州府
　　南北朝齐萧子云字景乔兰陵人子范弟有文藻善草厯迁侍中尺牍之美逺流海外百济国尝使人至建业求之
　　梁萧贲字文焕南兰陵人有才学能书善画于扇上图山水咫尺之内觉万里为遥终湘东王法曹叅军
　　唐许印宗义兴人初事陈为新蔡王叅军栁太后病不能言诸医莫能疗印宗请以汤薫之如言果愈仕隋及唐累迁散骑侍郎时闗中多骨蒸病得之必死印宗每疗无不痊
　　丁谦宜兴人工画竹及花草品格清逺见重于世
　　五代董羽常州人善绘龙水海鱼事李后主为翰林待诏清凉寺壁有羽画及元宗八分题名李萧逺草书称寺中三絶
</div>
    <div class="pagination">
<a href="江南通志_page532.html">上一页</a><span>...</span><a href="江南通志_page528.html">528</a><a href="江南通志_page529.html">529</a><a href="江南通志_page530.html">530</a><a href="江南通志_page531.html">531</a><a href="江南通志_page532.html">532</a><span class="current-page">533</span><a href="江南通志_page534.html">534</a><a href="江南通志_page535.html">535</a><a href="江南通志_page536.html">536</a><a href="江南通志_page537.html">537</a><a href="江南通志_page538.html">538</a><span>...</span><a href="江南通志_page534.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
