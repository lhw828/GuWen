<!DOCTYPE html>
<html>
<head>
    <meta charset="UTF-8">
    <title>陕西通志 - 第 14 页/共 490 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>陕西通志 - 第 14 页/共 490 页</h1>
    <div class="content">　　增山　汉西河郡领增山县有道西出雷塞北部都尉治【汉地理志】
　　虎猛　属西河郡西部都尉治【汉书地理志　按天鳯元年匈奴至西河虎猛制虏塞下告欲和亲即此在榆林府北河套中】
　　朔方郡　武帝使卫青出云中以西击楼烦白羊王于河南遂取河南地筑朔方【汉书匈奴传】汉元朔二年置朔方郡使校尉蘓建筑朔方城【水经注】朔方郡属并州领县十【汉书地理志　按除修都一县未详所在】
　　三封　河水东北迳三封县故城东汉武帝元狩二年置十三州志曰在临戎县西一百四十里【水经注按三封在今定邉县北河套中】
　　朔方　河水南迳马隂山西又东南迳朔方县故城东北诗所谓城彼朔方王莽以为武符者也【水经注】什贲故城在夏州朔方县北即汉朔方县故城【元和志】朔方县汉朔方郡治【禹贡锥指　按朔方在懐逺县北河套中】
　　临河　河水东迳髙阙南又东迳临河县故城北王莽之监河也【水经注】西受降城在丰州西八十里汉临河县故理处【元和志】临河故城在今榆林卫西北【禹贡锥指　按临河在今靖邉县北河套中】
　　窳浑　河水东迳沃野故城南又北迆西溢于窳浑县故城东武帝元朔二年开朔方郡治王莽更郡曰沟搜县曰极武【水经注】窳浑故城今在废夏州西北【禹贡锥指按窳浑在靖邉县北河套中】
　　渠搜　河水自朔方东转迳渠搜县故城北王莽之沟搜亭也【水经注】渠搜在废夏州北【禹贡锥指　按渠搜在榆林府西北河套中】
　　沃野　河水东迳临戎县故城西又东迳沃野故城南武帝元朔三年立王莽之绥武也【水经注】沃野故城在天徳军城北六十里【地理通释　按沃野在靖邉县西北河北岸】
　　广牧　河水东迳临河县南又东迳广牧县故城北王莽之盐官也【水经注】废丰州城在榆林卫西北塞外七百里本汉朔方郡之广牧县【禹贡锥指】
　　临戎　河水东北迳三封县故城东又北迳临戎县故城西王莽之推武也【水经注】唐永丰县在丰州西一百六十里本汉临戎县地【元和志　按临戎在定邉县北河套中】
　　呼遒　朔方郡领呼遒县【汉书地理志　按后魏代名郡有呼遒县在今榆林境当即汉县旧地】
　　五原郡　元朔二年遣卫青出云中至髙阙収河南地置五原郡【汉书武帝本纪】秦九原郡武帝元朔二年更名莽曰获降属并州领县十六【汉地理志　除六县未详所在】胜州榆林县西有汉五原城【通典】
　　九原　河水迳河隂县故城北又东迳九原县故城南秦始皇置九原郡治此武帝元朔二年更名五原王莽之获降郡城平县矣【水经注】九原故城在胜州西界今连谷县是【史记正义　按九原在神木县北河北岸】
　　五原　九原县西北接对一城盖五原县故城王莽填河亭也其城南面长河北背连山【水经注　按五原在神木北河北岸】
　　临沃　河水东迳副阳城南又东迳临沃县南王莽之振武也【水经注】临沃县在稒阳西【禹贡锥指　按临沃在府谷北河北岸】
　　宜梁　河水东迳原亭城南又东迳宜梁县故城南阚骃曰五原西南六十里今世谓之石崖城【水经注】今在废丰州东【禹贡锥指　按宜梁在榆林府北河北岸】
　　河隂　河水东迳副阳城南又东迳河隂县故城北【水经注　按河隂在神木县北河套中】
　　曼栢　莽曰延栢【汉地理志】曼栢县在胜州银城县【后汉书注　按曼栢在府谷北河套中】
　　成宜　河水东迳田辟城南又东迳成宜县故城南王莽更曰艾虏【水经注】城在废丰州界【禹贡锥指　按成宜在榆林府北河北岸】
　　稒阳　河水东迳宜梁县故城南又东迳稒阳县故城南王莽之固隂也又北出石门障西北趣光禄城甘露三年呼韩邪单于还诏送单于居幕南保光禄徐自为所筑城也故城得其名矣【水经注　按稒阳在府谷东北河北岸又史记武帝太初元年使公孙敖筑塞外受降城甘露三年单于自请愿留光禄塞下有急保受降城城近光禄塞】
　　西安阳　河水东南迳朔方县故城东北屈南过五原西安阳县南【水经注】莽曰障安【汉书地理志】城在废丰州东北【禹贡锥指　按西安阳在懐逺县北河北岸】
　　河目　河水自临河县东迳阳山南南屈迳河目县左【水经注】河目故城在北假中河北【括地志　按河目在怀逺县西北河北岸以上属王原郡】
　　沙南　属云中郡【汉书地理志】河水东过云中桢陵县南又东过沙南县北【水经注】桢陵即废东胜州其故城在卫西北河东岸沙南县在西岸榆林塞外唐为胜州地【禹贡锥指　按沙南在府谷东北河套中】
　　右汉録郡八县邑一百一十有五子云谓髙祖创业蜀汉发迹三秦而帝天下故其后用奉春之防仍都闗中惩秦孤立虽大启尔宇而畿内之地不以封建惟析秦内史为三郡以弼成都邑而郡县之制遂相沿不废逮建元以后开置朔方五原等郡闗中幅员愈广其所建置益倍于秦至于新莽窃位十余年中妄意改作分三辅为六尉或至一郡五易其名此本不足纪苐兰台该载之故亦畧附见云
　　后汉
　　中兴以来郡县改易凡前志有县名今所不载者皆世祖所并省也前无今有者后所置也凡县名先书者郡所治也又世祖中兴官多役烦乃命并省郡国县邑至明帝后所省县渐复分置【郡国志】光武都洛阳闗中复置雍州后罢复置司统三辅如旧【晋书地理志】献帝初平元年迁都长安【后汉献帝纪】建安十八年省并州郡复禹贡之九州冀州得西河云中五原朔方雍州得农京兆冯翊扶风上郡陇西武都益州有汉中【后汉书百官志注按后汉司治河南故不録】
　　京兆尹　属司领十城【郡国志　外増县一】京兆尹左冯翊右扶风汉初都长安谓之三辅中兴都洛阳以三辅陵庙所在不改其号【后汉书百志　按汉京兆尹领南陵奉明船司空三县俱后汉废】
　　长安　王莽改常安东汉复为长安【冯志】渭城县后汉省入长安【咸阳县志】
　　霸陵　后汉京兆尹领霸陵县【郡国志　按通鉴建武二年蒋震据霸陵】杜陵　宣帝起杜陵邑后汉为县属京兆【通鉴注】
　　郑　黄图下邽县并郑【郡国志】
　　下邽　下邽县并郑桓帝西廵复之【三辅黄图】董卓迁都长安华歆求出为下邽令即此【元和志下邽増入】
　　新丰　灵帝建宁三年改为都乡封耿叚为侯国【水经注】昭应县东三十里有故城后汉灵帝末移安定郡隂槃县寄理于此今谓隂槃城【寰宇记　按昭应今临潼】
　　蓝田　后汉京兆尹领蓝田县【郡国志　按通鉴建安初延岑据蓝田】长陵　故属冯翊【郡国志】建武十五年改属京兆【玉海】商　故属农【郡国志】建武十五年改属京兆【玉海】
　　上雒　侯国故属冯翊【郡国志】建武十五年改属京兆【玉海】王遵封上雒侯即此【雒南县志】
　　阳陵　故属冯翊【郡国志】建武十五年改属京兆【玉海】华隂　属农郡故属京兆【郡国志】前汉书渭水至船司空入河后汉省船司空属华隂【通鉴注】
　　左冯翊　属司领十三城【郡国志】顺帝六年以羌防充斥徙北地居左冯翊永建四年还旧治后复徙之【通鉴注】建安初闗中始开诏分冯翊西数县为左内史郡治髙陵【三国魏畧　按汉左冯翊领谷口翟道武城栎阳沈阳怀徳鄜徴云陵九县俱后汉省】
　　髙陵　光武东都后冯翊出治髙陵【闗中记】今髙陵县西南二里即髙陵故城【禹贡锥指】
　　池阳　谷口故城在醴泉县北后汉为池阳【通典】永初五年徙郡以避冦难北地徙池阳故城在今泾阳县地【通鉴注】
　　云阳　后汉左冯翊领云阳县【郡国志】永康元年先零掠云阳【后汉书和帝纪　按云阳在今淳化县西北】
　　祋祤　永元九年复【郡国志】永康元年先零防闗中围祋祤【后汉书和帝纪】耀州华原同官县本汉祋祤县地【续通典按祋祤盖建武中省】
　　频阳　后汉左冯翊领频阳县【郡国志　按频阳在富平东北五十里】沮水自土门东迳怀徳城南城在北原上【水经注】怀徳故城在今富平县西南十里非汉怀徳县也盖后汉三国时因汉旧名于此立县今有废城【禹贡锥指】
　　万年　白渠枝渠东迳栎阳城北建武二年封景丹为侯国【水经注】后汉省栎阳入万年【元和志】汉栎阳万年为二县后汉始省并【通鉴注】
　　莲勺　后汉左冯翊领莲勺县【郡国志】
　　重泉　莽曰调泉后汉复旧【宋敏求长安志】汉徴县光武省徴为重泉地【贾志】
　　临晋　建安初诏分冯翊以西数县为左内史郡以东数县为本郡治临晋【鱼豢魏畧】汉临晋在朝邑县界后汉移置于此取故城为名【寰宇记　按临晋在今同州】
　　郃阳　永平二年复【郡国志　按郃阳盖建武中废】
　　夏阳　顺帝永和五年徙上郡居夏阳【后汉书顺帝本纪】衙　永初元年徙上郡居衙【后汉书安帝本纪】安帝时羌乱以上郡寄理于此因省衙县【寰宇记　按上郡永建初自衙还旧理至永和初复徙夏阳】
　　粟邑　永元九年复【郡国志】沮水东迳粟邑故城北后汉封耿防为侯国【水经注】
　　右扶风　属司隷领十五城【郡国志増县一】扶风治在夕隂街北光武后出治槐里【三辅黄图】顺帝六年徙安定居扶风【后汉书顺帝纪】献帝中平六年省扶风都尉置汉安郡镇雍渝糜杜阳陈仓汧五县【献帝起居注　按汉右扶风领渭城盩厔斄郁夷虢五县俱后汉省】
　　槐里　渭水东迳槐里县故城南桓帝封皇甫嵩为侯国【水经注】
　　安陵　后汉右扶风领安陵县【郡国志　按安陵王莽改嘉平后汉复故】平陵　后汉右扶风领平陵县【郡国志　按平陵王莽改广利后汉复故】茂陵　后汉右扶风领茂陵县【郡国志　按茂陵王莽改宣城后汉复故】鄠　建武三年任良据鄠【通鉴】汉鄠县属右扶风东汉因之【贾志】
　　郿　渭水东迳郿县故城南诸葛亮屯郿司马懿欲据郿拒亮即其县也又渭水东迳郿坞南汉董卓发卒筑郿坞髙与长安城等【水经注】董卓坞在郿县东北六十里【元和志】
　　武功　永平八年复【郡国志】后汉省斄县自渭南移武功县于故斄城因谓之武功城【寰宇记】盩厔县光武省入武功【武功县志　按故斄城在今武功南八里即后汉武功治】
　　陈仓　献帝中平六年汉安郡领陈仓县【献帝起居注按陈仓即今寳鸡县】
　　汧　建武初诸将下陇祭遵军汧故城在陇州汧源县西【通鉴注】郁夷县在陇州西五十里【寰宇记】郁夷省并郿【地道记　按郁夷与郿相去絶逺后汉末寄理于郿因并郿耳】
　　隃麋　汧水迳隃麋故城南建武四年封耿况为侯国【水经注】
　　雍　安帝初元元年先零防雍城右扶风雍城县也【通鉴注】虢县后汉并于雍【寰宇记】
　　栒邑　后汉末属新平郡【通考　按汉属右扶风后汉兴平初改新平】美阳　岐水南迳美阳县之中亭川永元二年封耿秉为侯国【水经注】永初五年诏安定徙羙阳【后汉书安帝本纪】
　　好畤　建武二年封耿弇为好畤侯食好畤羙阳二县【后汉书耿弇传】莫水东有好畤故城【水经注　按好畤郡国志未载今增入】
　　漆　兴平元年分安定扶风为新平郡【后汉书献帝本纪】邠州汉漆县后汉于此置新平郡【元和志】
　　杜阳　永和二年复【郡国志】周原在岐山阳地属杜阳【郑氏诗谱】
　　汉中郡　属益州秦置城九【郡国志　除房陵等二县在湖广界外增县四】建安四年分凉州四郡置梁州十八年省梁州以其郡国并属冀州【袁宏后汉纪】蜀置梁州治汉中今兴元【地理通释】张鲁据汉中建安五年拜鲁为汉宁太守【汉中志】魏武征张鲁复曰汉中郡【通考】
　　南郑　南郑东汉置汉中郡始治此【汉中府志】
　　武乡　武乡谷在汉中府东北三十里蜀汉封诸葛亮为侯国【十道志　按郡国志无武乡今增入后废】
　　城固　蜀以城固为乐城县【华阳国志】乐城县在城固县西八十里蜀汉建兴七年丞相亮筑乐城于城固【贾志】
　　龙亭　在洋县龙亭山本汉龙亭县元初元年蔡伦封龙亭侯即此【贾志】龙亭县在城固东龙亭山【禹贡锥指按龙亭郡国志未载今增入】
　　定逺　洋水自巴山东北迳平阳城汉中记曰本西乡县治也城即定逺矣后汉班超封定逺侯即此【水经注】定逺县属汉中郡故城在西乡县治南【通鉴注　按定逺县郡国志未载今补入】
　　南乡　西乡即汉城固县地蜀置南乡县【通鉴注】在西乡县东南归仁山蜀先主分城固地为南乡县即今渔渡灞口【贾志　按南乡县郡国志未载今补入以上三县皆寻废】
　　褒中　安帝永初三年先零冦褒中【后汉书安帝纪】褒中县名汉中褒城县【后汉书注】褒州故址在褒城南十里汉曰褒中【贾志】
　　沔阳　沔阳旧传萧何所筑昭烈为汉王权住此城今门外盟坛犹存【梁州记】沔阳故城在旧西县东南一十六里【贾志】蜀以沔阳为汉城【华阳国志】蜀令蒋济守汉城【地理通释　按通释谓沔阳在西县西】
　　西城　西城故汉中郡之属县也汉末为西城郡【水经注】建安十二年汉中分西城安阳为西城郡二十四年蜀以申仪为西城太守【三国魏志　按汉汉中郡有洵阳县后汉废】
　　安阳　张鲁为汉宁太守袁山松书曰建安十二年分汉中之安阳置汉宁郡【通鉴注　按安阳在汉隂西二十四里】
　　锡　甲水出秦岭山东南至锡入沔当在今白河县界白河汉锡县地也【禹贡锥指　按以上诸县俱属汉中郡】
　　故道　属凉州武都郡【郡国志】凤县汉为故道地东汉因之【冯志　按金牛故城在宁羌州西北蜀为汉夀县地】
　　沮　沮今兴州顺政县【后汉书注　按顺政即今畧阳】畧阳汉为沮县地属武都郡东汉因之【冯志】
　　鹑觚　故属北地后汉属凉州安定郡【郡国志　按汉安定郡领隂槃北地郡领直路俱后汉省】
　　上郡　属并州领十城【郡国志　按除潦垣横林侯官三县未详所在】王莽以马员为增山连帅归世祖以为上郡太守【水经注】永初五年西羌乱诏上郡徙衙永建四年归旧土永和五年复徙上郡居夏阳【后汉书】建安二十二年省上郡【晋地理志　按汉上郡领独乐阳周浅水髙望俱后汉省】
　　肤施　后汉上郡治肤施县【郡国志　按汉地理志有阳周县后汉省入肤施髙奴二县】
　　奢延　段颎追羌出桥门战于奢延泽即上郡奢延县界【鉴注】莽曰奢节东汉复旧名后兵扰邑废【清涧县志按奢延县在今懐逺县界】
　　雕隂　后汉上郡领雕隂县【郡国志】汉雕隂县后汉为雕隂城【绥徳州志】
　　定阳　定水迳定阳县故城南【水经注　按定阳在宜川县界】
　　髙奴　河水东迳髙奴县东今肤施县北百里有金明城即汉髙奴县【禹贡锥指】安寨县汉髙奴县地【雍胜畧】
　　白土　后汉上郡领白土县【郡国志　按白土在今榆林府西北河套中】兹　后汉上郡领兹县【郡国志】兹在上郡银川之间【师古注　按兹在今榆林县界】
　　圁隂　后汉圁隂县属西河郡【郡国志　按圁隂今米脂地又汉西河郡领富昌鸿门增山虎猛四县俱后汉省】
　　圁阳　后汉圁阳县属西河郡【郡国志　按圁隂在今神木地】
　　朔方郡　属并州武帝置领六城【郡国志】建武十一年省朔方并并州二十六年朔方郡民归于本土永和五年徙朔方居五原建安二十年省朔方郡【后汉帝纪按汉朔方郡领临河窳浑渠搜呼道四县俱后汉省】
　　临戎　河水迳临戎故城西旧朔方郡治【水经注】永丰县本汉临戎县后汉末废【元和志　按临戎在定邉县北河套中】
　　三封　汉三封在今丰州西一百里后汉因之【元和志按三封在定邉县北河套中】
　　朔方　建武二十六年南单于居西河使右贤王屯朔方【后汉南匈奴传　按朔方在懐逺县北河套中】
　　沃野　沃野故城在天徳军城北【地理通释　按沃野建安中省在榆林府西北河北岸】
　　广牧　九原本汉广牧县地【元和志　按广牧在榆林府西建安中侨置于新兴郡故县遂废】
　　大城　前属西河郡后汉属朔方郡【通鉴注】永元六年邓鸿追撃逄侯于大城塞【后汉书南匈奴传　按大城在榆林府北河套中】
　　五原郡　属并州领十城【郡国志　按除父国河隂武都三县未详所在】建安二十年省五原郡徙吏人置河东二十六年五原郡民归于本土【后汉书光武纪】永和五年徙朔方治五原【后汉书安帝纪　按汉五原郡领河隂河目二县俱后汉省】
　　九原　建武五年卢芳入居九原略有数郡【袁宏后汉纪】永初元年乌桓冦五原战于九原髙渠谷九原县名属五原郡【后汉南匈奴传并注　按九原在今神木东北河北岸】
　　五原　南单于使骨都侯屯五原【后汉南匈奴传　按五原在九原西北今神木北河北岸】
　　临沃　临沃县在稒阳西【禹贡锥指　按临沃在今府谷北河北岸】
　　宜梁　在五原西南六十里【水经注　按宜梁在榆林府西北河北岸建安中省】曼栢　永平七年初置度辽将军屯五原曼栢在今银城县【后汉明帝纪　按锥指曼栢在今府谷北河套中】
　　成宜　成宜城在废丰州界【禹贡锥指　按成宜在榆林府北河北岸】西安阳　西安阳城在废丰州东北【禹贡锥指　西安阳在怀逺县北河北岸以上属五原郡】
　　沙南　属并州云中郡【郡国志】沙南故城在河西岸【禹贡锥指】稒阳　永光元年邓鸿出稒阳塞稒阳县属九原郡故城在今胜州银城县【后汉和帝本纪　按稒阳在今府谷东北河北岸】右后汉録郡七县七十九世祖中兴承前汉之烈间有省并终鲜创置故三辅郡县多仍西京之旧至永和以后上郡朔方没于羌戎则疆理日蹙矣蜀汉奋起梁益所得仅西城汉中且诸葛治蜀不置史官故建置靡详惟因其可考者附録于此云
</div>
    <div class="pagination">
<a href="陕西通志_page13.html">上一页</a><span>...</span><a href="陕西通志_page9.html">9</a><a href="陕西通志_page10.html">10</a><a href="陕西通志_page11.html">11</a><a href="陕西通志_page12.html">12</a><a href="陕西通志_page13.html">13</a><span class="current-page">14</span><a href="陕西通志_page15.html">15</a><a href="陕西通志_page16.html">16</a><a href="陕西通志_page17.html">17</a><a href="陕西通志_page18.html">18</a><a href="陕西通志_page19.html">19</a><span>...</span><a href="陕西通志_page15.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
