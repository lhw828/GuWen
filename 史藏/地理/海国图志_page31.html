<!DOCTYPE html>
<html>
<head>
    <meta charset="UTF-8">
    <title>海国图志 - 第 31 页/共 91 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>海国图志 - 第 31 页/共 91 页</h1>
    <div class="content">京 明嘉靖五年 蒙古汗乘机侵夺 创立大国 历二百三十五年
令五印度列国进贡 乃佞臣结党 变诈蜂出 乾隆二十五年 王
懦无能 投降英人 蒙其俸禄 安居本都 但战斗不息 为敌国
侵掳 于是英官征逆 靖国宣威 回回王现时驻官无权 惟享虚
劳 受英俸禄 足以养宗室而已 其都广大 其殿辽阔 其民各
服英权 历年泰平
中印度各国东印度各国
海录 乌土国 在暹罗蓬牙西北 疆域较暹罗更大 由蓬
牙陆路行四五日 水路顺风约二日 到佗歪 为乌土属邑 广州
人有客于此者 又北行百余里 到媚丽居 又西北行二百余里
到营工 又西行二百余里 到备姑 俱乌土属邑 王都在盎画
由备姑入内河 内河即恒河 会大金沙江海口 水行约四十日 方
至国都 有城郭宫室 备姑乡中有孔明城 周围皆女墙 参伍错
综 莫知其数 相传为武侯南征时所筑 入者往往迷路 不知所
出云 北境与云南 缅甸接壤 云南人多在此贸易 衣服 饮食
大约与暹罗同 而朴实仁厚 独有太古风 民居多板屋 夜不闭
户 无盗贼争斗 国法极宽 有过犯者 罚之而已 重则圈禁旬
日而释 无杀戮扑楚之刑 实南洋中乐国也 男女俱椎髻 婚姻
略同中国 死葬于山 不封不树 土产玉 宝石 银 燕窝 鱼
翅 犀角 泥油 紫景 儿茶 宝石蓝者为贵 以其难得也 泥
油出土中 可以燃灯 紫景亦土中所出 可代印色 自安南至此
及南洋诸国 沿海俱有鳄鱼 形如壁虎 嗜食人 土番有被鳄吞
者 延番僧咒之 垂钓于海 食人者即吞钩而出 其余则不可得
也 由备姑西北行 沿海数千里 重山复岭 并无居人 奇禽怪
兽 出没号叫 崇岩峭壁间 多古木奇花 所未经睹 舟行约半
月方尽 亦海外奇观也 彻第冈 在乌土国大山之北 数十年来
英吉利新辟之地 未有商贾 其风俗土产未详 案 此皆印度之东境 即古柯枝国也
又曰 明呀喇 即孟加腊 英吉利所辖地 周围数千里 西
南诸番一大都会也 在彻第冈海西岸 由彻第冈渡海 顺东南风
约二日夜可到 陆路则初沿海北行 至海角 转西又南行 然后
可至 为日较迟 故来往都由海道 其港口名葛支里港 外沿海
千余里 海水浑浊 浅深叵测 外国船至此不能遽进 必先鸣炮
使土番闻之 请于英吉利 命熟水道者 操小舟到船 为之指示
然后可 土番亦必预度其深浅 以泡志之 泡者 截大木数尺
制为榄形 空其中 系之以绳 坠之以铁 随水道曲折 浮之水
面 以为之志 土番谓之泡 每一望远 及转折处 则置一泡
然外人终不能测 是殆天险也 港口有炮台 进入内港 行二日
许 到交牙炮台 又三四日 到古里噶达 英吉利官军镇明呀喇
者治此 有小城 城内唯住官军 商民环处城外 英吉利官吏及
富商家属俱住涨浪居 涨浪居者 城外地名也 楼阁连云 园亭
绮布 甲于一国 英吉利居此者万余人 又有叙跛兵五六万 即
明呀里土番也
酋长有三 其大者曰即攸士第 其次曰尼里 又次曰集景
皆命于其王 数年则代 国有大政 大讼 大狱 必三人会议
小事则听属吏处分 其统属文武 总理粮饷一人 谓之辣 亦数
年而代 其出入仪仗 较三酋长特甚 前有骑士六人 后有四人
左右各一人 俱穿大红衣 左右二人 装束俱同辣 唯辣所穿衣
当胸绣八卦文为异耳 凡鞫讼 上下俱青衣 唯三酋长两肩有白
绒缘头 戴白帽 酋长上坐 客长十人旁坐 客长 客商之长也
每会鞫必延客长十人旁坐 欲与众共之也 其狱必金曰是 然后
定谳 有一不合 则复鞫 虽再三不以为烦 然怙奢尚利 贿赂
东印度各国公行 徒事文饰 无财不可以为说也
其土番有数种 一明呀里 一夏里 一巴蓝美 明呀里种较
多 而巴蓝美种特富厚 明呀里食牛不食豕 夏里食豕不食牛
巴蓝美则俱不食 富者衣食居处 颇似英吉利 以华丽相尚 贫
者家居俱裸体 以小幅布围其腰脐 以掩下体 男女皆然 谓之
水幔 无来由番 亦多如此 有吉庆 则穿长衣窄袖 其长曳地
用白布二丈缠其头 以油遍涂其身 所居屋尽涂以牛粪 交易以
文螺壳为货贝 娶妻皆童养 夫死p 发而居 各种不相为婚 男
子胸盖数小印 额刺纹 女皆穿鼻带环 巴蓝美死则葬于土 余
俱弃诸水 明呀里间有以火化者 更有伉俪敦笃 夫死跃人火中
以殉者 自此以西 地气渐寒 中国人居此者 可穿夹衣 非若
东南洋诸国四时俱单衣也
土产鸦片 烟 硝 牛黄 白糖 棉花 海参 玳瑁 诃
子 檀香 鸦片有二种 一为公班 皮色黑 最上 一名巴第古
喇 皮色赤 稍次之 皆中华人所谓乌土也 出于明呀喇属邑
地名巴旦拿 其出曼达喇萨者 亦有二种 一名金花红 为上
一名油红 次之 出马喇他及盎几里者 为红皮 出孟买及即杜
者 则为白皮 近时入中华最多 其木似罂粟 叶如靛青 子如
茄 每根仅结子二三颗 熟时 夜以刀微划其皮 膏液流出 凌
晨收之 而浸诸水数刻 然后取出 以物盛之 再取其叶曝乾末
之 杂揉其中 视叶末多少以定其成色 叶末半 则得膏半 然
后捏为团 以叶裹之 子出膏尽 则拔其根 次年再种 案 明
呀喇 海国闻见录 作珉呀 或人又作孟阿拉 或作孟加腊 实皆一地
海国闻见录 小白头国 东邻珉呀国 一作明呀喇 即今
孟加腊也 珉呀人黑 穿着皆白 类似白头 英机黎 荷兰 佛
海国图志 上兰西 聚此贸易 珉呀 天竺佛国也 珉呀之东南远及暹罗 珉
呀之南临海 珉呀之北接剌麻西藏 及赛马尔丹国属
粤商回述 孟阿拉地宜种植 百物丛生 终岁南风 并无冬
夏 每洋银一元 值彼处铜钱一百文 白米一升 值彼处铜钱一
文 其鸦片烟四季种收 周流不息 各国夷人 均向彼处收买
每公土一件 价银一元 白土一包 价银六钱 国王所抽税 每
上一件约银二元 运至中国 每码土 计成本银四元有奇 从前
可卖至八九元 闻去年中国禁令森严 彼处亦发售甚艰 价亦太
贱 每船烟土所售银两 仅敷来往盘费 所获既无大利 各夷均
不愿作此鸦片生理 本年夏间 由彼处起程 闻英吉利国王以中
国严禁 有传令停止制造之说
万国地理全图集 曰 榜葛剌国 东印度也 海口河流疏
派 田亩丰盛 物产如山 如糖 硝 棉花 鸦片 靛饼 胡丝
五谷等货 其省会曰甲谷他 在安额河之滨 于北极二十二度二
十三分 偏东八十八度二十八分 天下互市之处 康熙七年 英
商始建市馆 筑小炮台 屋宇仅七十间 乾隆十七年 土君擅坏
其房 囚其人 当时英官报仇 用兵驱逐虐主 总归其管辖焉
都邑广大 居屋如殿 其街直而广 两面高楼粉白如雪 内有学
校 文院各等文艺之馆 男女读书务学 勉为良善 全印度之总
帅扎驻甲谷他 管下英国军士三万丁 土军二十三万丁 文官俱
幼时来自英国 学习土话 自下升擢 俸禄甚厚 以理地方 各
事所建炮台 四围广大 敌军断难取据 深沟高垒 金城汤池
四面险固 水路可通内地各大邑 若水浅流急 用火轮船牵其河
舟 不待风潮 上下不绝 城内财帛不胜数 凡他省及内地富商
</div>
    <div class="pagination">
<a href="海国图志_page30.html">上一页</a><span>...</span><a href="海国图志_page26.html">26</a><a href="海国图志_page27.html">27</a><a href="海国图志_page28.html">28</a><a href="海国图志_page29.html">29</a><a href="海国图志_page30.html">30</a><span class="current-page">31</span><a href="海国图志_page32.html">32</a><a href="海国图志_page33.html">33</a><a href="海国图志_page34.html">34</a><a href="海国图志_page35.html">35</a><a href="海国图志_page36.html">36</a><span>...</span><a href="海国图志_page32.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
