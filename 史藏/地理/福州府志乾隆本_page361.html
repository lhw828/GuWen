<!DOCTYPE html>
<html>
<head>
    <meta charset="UTF-8">
    <title>福州府志乾隆本 - 第 361 页/共 388 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>福州府志乾隆本 - 第 361 页/共 388 页</h1>
    <div class="content">　　陈氏，王肇芳妻。
　　郭氏，林守顼妻。
　　陈三娘，刘永听妻。
　　周氏，夏应遇妻。
　　潘氏，夏渠妻。
　　王氏，陈时妻。
　　林氏，薛诗妻。
　　黄氏，诸生林梦蝶妻。
　　俞氏，夏邦谟妻。
　　马氏，郭宏钅戊妻。
　　庄英娘，翁弘禄妻。
　　王氏，夏淳甫妻。
　　王氏，夏霖继妻。
　　马氏，王世佳妻。
　　夏氏，薛世坚妻。
　　林柏女，余文宦妻。
　　朱氏，陈崇华妻。
　　阎氏，胡文静妻。
　　蔡氏，举人郑时化侧室。
　　毛氏，林文鹏妻。
　　何氏，施茂英妻。
　　林氏，何邦瞻妻。
　　郑兰宋，夏栻夫妻。
　　林氏，何其蕴妻，守节三十年。
　　何氏，薛云龙妻，守节六十年。
　　余氏，卢文旦妻。
　　陈氏，何邦特妻。
　　方氏，何文珙妻。
　　何氏，毛时选妻。
　　曾氏，毛仕亻平妻。
　　林氏，何世祚妻。
　　郭氏，林萼妻。
　　林氏，郭思昭妻。
　　林氏，施尔泰妻。
　　林氏，郑廉妻。
　　郭氏，魏则光妻。
　　庄氏，严朝锵妻。
　　林氏，施作宾妻。
　　严辰娘，陈琪妻。
　　龚氏，杨有宋妻。
　　翁氏，杨有容妻。
　　李氏，陈孔诗妻。
　　何氏，叶仕杰妻。
　　林氏，叶广衎妻。
　　陈氏，倪一樱妻。
　　刘氏，敖如会妻。
　　何氏，林廷弼妻。
　　施氏，林廷维妻。
　　郑氏，林时机妻。
　　崔氏，林可试妻。
　　陈氏，林栋妻。
　　蔡氏，林峨妻。
　　郭氏，薛元礼妻。
　　夏氏，刘松妻。
　　严洁娘，卓崖妻。
　　马细金，陈嘉妻。
　　张秉静，翁绍仁妻。
　　郑氏，陈伯遂妻。
　　陈氏，严应会妻。
　　石玉英，林雍妻。
　　国　朝以下贞节
　　翁氏，薛云定妻。二十二岁而寡，家故贫，抚教子女，婚嫁底于成立，茹荼五十年，年七十一卒。其妯娌魏氏、游氏、叶氏皆早寡，相继没。给谏严通为立传，称“一堂四节”。
　　吴氏，林守郑继室。年二十，夫卒，矢志孀守，躬织纟任以事舅姑，抚前室子若己出。秉性严毅，厉节四十余年。邑令以节孝旌其闾。
　　叶氏，诸生何其达妻。其达卒于会城，氏闻讣，恸绝复苏，矢志孀守养翁姑，授书课子，年四十八殁。子龙光贡成均，龙见食饩于庠。
　　郑氏，何贡妻。贡赴试殁，家贫，郑事姑抚子，孀居五十载，年七十五卒。
　　林氏，叶益蒙妻。夫殁，年二十三，抚子事姑，以寿终。
　　薛氏，闽县诸生高登锦妻。年二十七而寡，终身茹素事舅姑，教二子有成，寿至七十八殁。
　　林如玉，叶益褒妻。年二十六，褒卒，遗孤二，稍长婚娶，相继夭亡。时，仲妇方氏，生子甫四月，林与妇矢志抚孙，茹苦三十八年。其妯娌林静细亦早寡，抚孤子进扬，同以节终。
　　宋氏，诸生林文仪继室。文仪卒，氏年三十，食贫抚孤，苦节三十五年。子达，雍正乙卯举人，授教谕。
　　薛敬使，年十八，归翁应瑞。应瑞卒于粤，氏矢志孀守。及迁海，徙居洪江，母子相依，贫甚而卒，年五十有九。
　　林卿使，翁应环妻。应环授郁林参军，卒于粤，无子。氏抚一养女，衣食不给，时授邻女书，以资饔飱，人皆多其清节。
　　林氏，明御史林槱孙女，国子监生吴绍辉妻。年二十八，夫卒，孤燫甫六岁，抚之成立，苦节六十一年。
　　魏冬官，庠生刘云登妻。年二十二而云登殁，其姒郑藻宋年十九，夫昌寅亦卒，俱未有子，共艰苦，抚嗣孤锦成立，补博士弟子员。魏年八十有五卒。郑殁年八十有二，俱祀节孝祠。
　　吴氏，陈可俅妻。可俅力学，早世，氏年三十而寡，抚二子榕、椿，依外氏，居邑之南门外。康熙甲寅、乙卯间，海氛未靖，贼四出纵掠，一夕奄薄吴舍，掳吴儿并掳氏二儿，氏大呼骂曰：“我陈氏妇也，夫不幸早世，所以不死者，为二儿也。若群独非人，奈可掳寡妇儿?”卒掠去二儿，抵厦门，贼首有母，诸所掳掠必令拜其母。椿长揖不为跪，贼母嗔曰：“是大家儿乎?”其一贼具述氏呼诟语，母为感动。数月，二儿得赎回。榕寻夭，乃督椿绩学植行，为巡抚张伯行所礼重。事详椿传。氏年八十有六卒。
　　郑氏，王廷顺妻，年二十五而寡。氏仰事俯育，备历荼苦，三十年如一日也。
　　陈氏，举人陈立敏女，适诸生林秀起。年二十一寡，遗腹生男人隆，稍长，课之学。康熙戊子，人隆以恩贡任尤溪学博。氏年六十卒。雍正五年，追赠孺人，祀节孝祠。
　　甄氏，薛逸野妻。逸野客亳，娶归，二年，夫卒，逾月生男仲履。时氏年十七，扶榇归里，事翁姑，育孤子。卒年五十四，祀节孝祠。
　　黄氏，张明友妻。明友客死山东，氏年二十三，事姑抚子，积资运榇归里，历节四十余年。
　　郑邀宋，李志协妻。夫卒，氏年二十六，矢志事舅姑。子二，长正锦，既娶而夭，妇陈氏有遗腹孤，共抚之。髫龄补博士弟子员。郑卒年六十有三，陈年五十有七。
　　吴氏，王起发妻。夫殁，氏年二十六，事舅姑笃孝，抚三子成立，苦节四十年。
　　郑氏，适李廷篆，一载而廷篆殁。氏投缳者再，俱以救免。遂纺绩佐舅姑甘旨，历节二十载卒。子建勋，官刑部郎中。赠宜人。
　　甘氏，何长溉妻。年二十九，夫殁，抚遗孤，事姑嫜尤孝。六十七岁卒。
　　程氏，诸生李天授妻。二十九而寡，课子奎光，列郡庠。年五十七终。
　　黄氏，王士捷妻。夫殁，氏年十九，抚孤矢节。值海氛不靖，尝挺身卫姑，割面自全。邑令王某旌以节孝。年八十，无疾端坐而逝。
　　黄氏，孝廉黄鼎女，大参薛沄母也。夫卒，抚二孤，备极荼苦。及沄通籍归，卒，母年八十余，贫不自给，人咸哀焉。
　　林訚宋，吴凤朝妻。年十九，夫卒，家贫，苦节四十余年。年七十有二而终。
　　薛瑜宋，毛以献妻。夫殁，子甫四岁，抚之成立。夫侄久燠妻郭氏亦早寡，薛哀其贫，曲尽解推，以成其节。卒年七十有五。
　　王福宋，林以惠妻。生两男，夫殁，孝养舅姑。姑病，吁天割右股和药以进。历节四十五年，寿七十有三。
　　卢细金，适林宗亭。年二十七而寡，孝养舅姑，课二孤以义方，年六十六卒。同时有林玉琼，适杨汝融，生子宜傅，弥月，汝融客死，氏年二十二，历节四十余载。人谓“细金金坚，玉琼玉洁”。
　　汪氏，王日由妻。日由以观竞渡溺死，舁归，氏欲就缢，姑泣谕之曰：“妇娠五月矣，幸得男，可延夫祀也。”既而果生男，氏辛苦鞠育，历节四十五年。
　　郑氏，年十八，为诸生魏伯萼继室。方数月，萼随父之荔浦任，卒于署。氏奉姑训，抚嗣男成立，终身茹素，卒年七十有五。安溪李光地为之传。嗣子纲，康熙癸酉举人。
　　郑氏，名启，闽县人。年十九适邑人郭伯贶，六年而寡，子雍甫周岁，舅姑既耄，女红以供甘旨。康熙癸巳恩科，雍举于乡，氏年六十余。是岁七月七日，见小青衣持旌幢入室，遂呼浴，浴毕而逝。
　　谢德贞，林元雯妻。年二十六而夫殁，氏为人缝纫以奉姑，苦节三十余年。子，飘然，福清学生。
　　潘清宋，适林道燠。夫卒，氏苦节佣纫，抚孤伯瑾，为娶妇陈氏。未几，瑾夭，姑妇相依，共抚二孙。邑令某匾其门曰：“矢节完贞”，卒年八十有四。
　　徐平宋，卢秉文妻。年十九夫卒，子正忠方周岁，氏抚之长，娶妇陈信宋，生子七岁，正忠复殁，陈年二十有七。姑妇矢节抚孤成立。徐卒年八十有五。陈卒年五十有五。
　　黄定宋，林世达妻。夫卒，无子，矢志孀守，勤纺绩，营葬翁姑及夫柩。其夫弟世禧亦早世，弟妇周氏抚二孤，以长子承其嗣，人称双节。
　　庄氏正密，何兆启妻。兆启病殁，氏年二十二，奉姑鞠子，历节三十年。
　　庄氏赛璋，孝子陈可征妻。可征父为山贼所执，可征诣贼营代父死。氏年二十二，遗孤才生九月。颠沛之际，家业荡毁。卒抚子光斌成立，事舅姑尽礼。孙曾绕膝。寿六十二卒，祀节孝祠。
　　许氏，陈鼎祚妻。年二十二而寡，奉姑鞠子，以节终。
　　蒋氏农，庄振猷妻。年十八归庄，仅三月，振猷适兄粤西任，五年，闻父疾奔归，父殁，哀毁匝月，卒。氏课孤定力学。定后任莆田学训导。氏寿七十五卒，康熙五十八年旌。孙上志，万州知州；上昌，举人。
</div>
    <div class="pagination">
<a href="福州府志乾隆本_page360.html">上一页</a><span>...</span><a href="福州府志乾隆本_page356.html">356</a><a href="福州府志乾隆本_page357.html">357</a><a href="福州府志乾隆本_page358.html">358</a><a href="福州府志乾隆本_page359.html">359</a><a href="福州府志乾隆本_page360.html">360</a><span class="current-page">361</span><a href="福州府志乾隆本_page362.html">362</a><a href="福州府志乾隆本_page363.html">363</a><a href="福州府志乾隆本_page364.html">364</a><a href="福州府志乾隆本_page365.html">365</a><a href="福州府志乾隆本_page366.html">366</a><span>...</span><a href="福州府志乾隆本_page362.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
