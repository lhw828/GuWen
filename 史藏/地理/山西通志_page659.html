<!DOCTYPE html>
<html>
<head>
    <meta charset="UTF-8">
    <title>山西通志 - 第 659 页/共 700 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山西通志 - 第 659 页/共 700 页</h1>
    <div class="content">　　桥楼淙【淙去声即辅道之仙翁崖也】
　　径转桥楼出驺嘶猿鹤惊扪萝防磴滑拄杖看云生仙去楼空闭桥深淙自清临风操緑绮山水独含情
　　云葢寺【即驻云亭也】
　　下马礼空王逍遥步法堂名山雄晋魏绀宇自隋唐云拥诸天湿风生六月凉阆仙当日事踪迹已微茫
　　将军峰【即东西二华表也】
　　招提依絶壁门拱二将军受职镇灵境荷戈凌紫氛威名千古着梵宇半空闻仰止钦髙躅徘徊散夕曛
　　照壁山【即屏墙山也】
　　真僧已入定羣动欲开顔天启如来钥门扄照壁山翻经忘色相説法掩禅闗苍翠空相对巉巗不可攀
　　倚秀峰【乃照壁前山最髙而秀者辅道所着今名无称焉】
　　屏墙相对峙突兀见髙峰玉女新妆出山峦翠岱浓云霄横绮縠河汉插芙蓉不费寻幽力尘寰那得逢
　　濯缨溪【辅道所著名】
　　小溪分瀑布素练静无声到此谢尘鞅因之濯冕缨名因孺子重水得圣人清剩有观澜兴怜君欲结盟参园【即南极园昔有传服参飞仙者本草亦品紫团参为上今园已垦为田矣】
　　瑞草象人形名园倚画屏百年仙迹逈此日法轮停市药僧常系巡山戸尽扄贪婪诉小吏哀怨若为听
　　磨崖碑【旧名与今同】
　　悬崖镌古籀拂石辨虫鱼壁立人难近光莹玉不如僧能问竒字佛亦防名书读罢迷心悟山灵若启予
　　由闗子岭发兵入绵上　　　　　髙叔嗣
　　戎衣曾事主羽檄日征军敢奋一朝画而邀百战勲深山连古木落日断黄云愁思荒村夕诛求不忍闻
　　避雨五巑山
　　鸣雨断还续连山下复髙疎慵元自惯登顿为谁劳问馆投身促防崖着足牢客程怜若此终念反林皋
　　再过紫岩寺
　　受事方从北持车还向西青林含日影赤坂造天倪宦味同鸡肋官程任马蹄苍崖摩遍认隔嵗几行题文水县驿壁读王司仆徳征诗因和其韵
　　长涂无骥足短髪有渔舟感叹如同日羁牵自去秋寒灯知客意鸣柝乱人愁屏上山川记何因认汴州
　　三月二日交城大雪
　　建辰开此月上已预今朝柳絮寒应未雪花晚故飘轻盈对山榭防缀爱芳条若伴边愁客经春总不消
　　宿八角
　　严更金柝起杪嵗玉闗寒行侣时相问边城进更难归心惟日夜客鬂已星残仰悟中林羽投枝亦未安
　　晚趋忻口
　　云峰聊极目立马独愁心岂直闗山逺其如雨雪深笳声先入夜边气逈生隂畴昔长征意蹉跎力不禁
　　星轺驿雨中别林八南还
　　驿外隂云合牕中宿雨含深岩龙自鬬险路马能谙短髪星星甚长愁日日堪休将南望泪归傍二亲谈
　　沁州张源铺
　　去国三年意还家此日心天寒客路永日暮众山深沙塞人偏老风霜马不禁如何更万里投迹楚江隂
　　平定西交口
　　敢言触热倦悦此午隂长兰气清林薄蒲风散野塘髙陵堪下马怪石欲成羊可念征途侣题诗徧驿堂
　　汾上秋霁　　　　　　　　　　亢思谦
　　髙秋开霁色爽气净长空疎树明晴影寒流漾晓风层霄无防翳天际有孤鸿独立遥凝望山川拟画中
　　八功徳水　　　　　　　　　　王道行
　　绕出西台后髙蟠白玉梯刻檀千佛出架壑数僧栖不见鸡啼杙时妨虎过溪谁将甘露水一滴洒羣迷
　　赠大方院主
　　中夭绀宇开台势抱崔嵬文母宫金出中涓廐马来云烝九牛鼎海赴万人斋苦行滋多福红楼院主哉
　　金鸽岭
　　行过金鸽岭非复人间世不见吏催租但闻僧説偈逃名学闭闗听法留终嵗了却区中縁愿言从此逝
　　铁桥
　　悬栈渡常怯钩金势易揺六龙齐卧水【桥下铁絙六条】万马各矜镳巧借嵇康锻平分豫让桥吾非题柱者一鉢费相招
　　题桂子园龙槐二首
　　九夏微风入孤蓬一柱悬抱珠能堕水嘘气欲垂天清梦南柯杳遗经丙舍偏豫愁飞挟雨深锁满林烟婆娑拊芳树冉冉遂成围扶日隂常满停云静不飞层霄妨直上幽壑幸全归夙夜行多露黄花醉染衣
　　栢塔秋风　　　　　　　　　　赵九经
　　塔环丛栢古秋絶纤埃敲榻回僧定鸣空伴鹤来昙花飘净界贝叶堕经台霞巻云飞处庐山图画开
　　秋雨宿黑石岭　　　　　　　　杨　巍
　　岭险藤迷路山髙石作城片云何处雨孤客此时情茅屋几家在秋风半夜生旅魂愁已絶况听鼓鼙声
　　题风穴　　　　　　　　　　　郭　恬
　　古祠王岭下一穴自虚中独擅吹嘘力因知神妙功时闻疑沸水秋至若鸣虫造化有竒秘探之未穷
　　登黄榆马陵诸山四首　　　　　李攀龙
　　黄榆髙不极临眺亦竒哉河势中原拆山形上党来白云横塞断寒峡倚天开摇落清秋色多惭作赋才不尽寒云外青峰落照多秋隂生大卤木叶下滹沱巨壑藏风雨飞梁挂薜萝重闗三辅地跃马意如何振衣岩木下倚杖白云层落日悬狐塞清秋度马陵千峰寒自出大泽莽相仍左瞰邢襄郡分符忆股肱秋色自防防风烟接井陉闗门开落日山路出寒星太守方乘嶂清时敢勒铭杉松回朔气哀壑未堪听
　　黄河二首　　　　　　　　　　李　昆
　　衣冠违紫极踪迹到黄河白日开昏雾清风送逆波天穷真未必人厄竟如何感慨心还壮掀髯一浩歌昔闻黄河险今日泛孤船气势疑吞地涛泷欲溅天片帆秋色里故国夕阳边潦倒平生事知几愧昔贤
　　青石槽　　　　　　　　　　　张士隆
　　禹凿开盐坂虞闗借石岑汗牛前事苦防马近行吟泉磴留天险槐亭动夕隂我惭空食志谁识仰鸣心
　　秋夜从饶侍御登明逺楼　　　　李维桢
　　黯淡千山暮凭栏首重回虹争汾水上云拥太行来渐老惊元达多艰急异才今宵迟月色须为绣衣开
　　层台夜月　　　　　　　　　　王体复
　　霸迹旧城隈崇冈尚有台昔时眀月色犹过短墙来凉气秋空合澄辉寳地开曾闻规累卵千古颂贤哉
　　仲秋坐崇国禅寺　　　　　　　郭子直
　　苍茫闗外路秋半已寒生树树见霜色山山闻水声数家茅结市一旅石为营向晚边笳起偏惊逐客情
　　园居　　　　　　　　　　　　孙傅庭
　　迂僻真成性终朝静掩门就中微有会此外复何言种得花千树沽来酒一罇自非庭畔鹤不许破苔痕
　　芦芽山　　　　　　　　　　　汪可受
　　山势天聨地风光夏似春老僧修转密古寺为谁新荷叶坪前客莲花峰下人芦芽有识者坐久欲相亲
　　县居诗【并序】　　　　　　　　　牛　恒
　　予未第时阅姚武功县居诗心窃慕之嘉靖丁酉冬来知壶林山幽道僻颇多暇日每有感遇輙兴吟咏率用其韵积三十首因题曰县居诗亦效嚬意云
　　武屋终南下别来迹渐疎自知山县印羞见故人书蕙帐空惊鹤苔矶想钓鱼终朝刀笔里何处覔虚
　　夏日题也宜亭二首　　　　　　王濬初
　　石迳穿花防茅茨隠树间檐虚不碍月扉敞好看山雨润苔生色云滋石有斑公余聊涉趣纵步得幽闲冷署浑无事虚亭是也宜逺山青入牖曲水细通池樾防方垂榻花香欲拂巵跫然佳客到舒啸发清飔
　　宿瑞云寺三首
　　树挂天边月池涵水防星孤灯悬石壁一客卧虚庭根器谁能悟皈依佛有灵朝来闻梵呗记是法华经斗絶登危巘云开现化城幽栖怜地僻小憇觉尘轻树影千章密茶烟一缕清虚堂僧入定万寂无声秋色归何处招提逈出尘梵云天际杳花雨望中新説法逢开士谈诗有悟人前生愧摩诘错认宰官身
　　病中登恒岳
　　病里篮舆出山行路茫雨余溪水涨风过埜云凉殿逈青霄近林深碧汉长朝真坛上月空翠落天香
　　夜宿会仙府
　　缥缈神仙宅何年集上真星辰留剑佩霞彩象冠绅洞月窥人老山花对客新孱夫惟急病丹鼎问频频
　　广昌道中　　　　　　　　　　邢大道
　　万木秋摇落山空气泬防危盘凌鸟道断水接虹桥望国天逾近离乡路渐遥前村投宿晚落日马萧萧祁县道中是日驱驰百余里　　　魏允贞
　　颠毛日以短行路日以长一夜霜华白千村木叶黄客心转无頼王事不遑将回首漳河曲秋云防草堂
　　姑射晴岚　　　　　　　　　　罗　潮
　　云生姑射曲香霭防晴晖细细流丹壑团团覆翠微松间同鹤梦天外挟仙飞千仞峰头啸情多欲上衣
　　题灵感院　　　　　　　　　　俞汝为
　　春思转招提柔风起崱屴飘英乱飞雨散作空王色香边戏蝶回象外游云逼伫对寂无言依依似相识
　　龙泉寺独夜听泉　　　　　　　张慎言
　　清泉非一响髙下若相酬杂以风将暮兼之竹欲秋坐令诸想净灯与一龛幽耳往声来处真如容自求
　　虚舟阁　　　　　　　　　　　张以诚
　　有阁如仙鹢凌虚逈若无檐前双涧合窻外片云孤泛宅寻三磴浮家近五湖焚香天宇彻直欲问蓬壶
　　澶水秋兴　　　　　　　　　　王臣直
　　无事即髙隠烟霞谁主盟相看云没际携手月同行停斚续残梦摊书合情闲翻秋水赋不是学庄生过华峪故城有感周齐往事　　　王时济
　　秦晋分疆地周齐割据年孤城千里戍万命一时捐废垒生秋草空林起暮烟于今传部曲愁絶百升天
　　过平陇二段故居
　　防马过平坂愀然眺废墟家称乔木后业坠世臣余有鸟悲先垅无人式旧闾溪毛深欲荐落日转愁予
　　聚福寺　　　　　　　　　　　魏允中
　　野寺临山径秋初劒气冲开樽寻岛屿弄月倚崆峒树密栖威凤溪回立防鸿醉眠多兴绪髙卧啸长空予适太原熊惟逺吴求叔还武昌同赋
　　曹学佺
　　方舟临古渡分路思依依自是行人众非闗送客稀晋山将北向楚水复西归同作离羣鴈君还一处飞
　　过王光禄园亭二首　　　　　　杨元祥
</div>
    <div class="pagination">
<a href="山西通志_page658.html">上一页</a><span>...</span><a href="山西通志_page654.html">654</a><a href="山西通志_page655.html">655</a><a href="山西通志_page656.html">656</a><a href="山西通志_page657.html">657</a><a href="山西通志_page658.html">658</a><span class="current-page">659</span><a href="山西通志_page660.html">660</a><a href="山西通志_page661.html">661</a><a href="山西通志_page662.html">662</a><a href="山西通志_page663.html">663</a><a href="山西通志_page664.html">664</a><span>...</span><a href="山西通志_page660.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
