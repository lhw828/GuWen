<!DOCTYPE html>
<html>
<head>
    <meta charset="UTF-8">
    <title>钦定热河志 - 第 166 页/共 255 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定热河志 - 第 166 页/共 255 页</h1>
    <div class="content">　　双塔山【癸酉】
　　双峯耸翠肖浮图鹿苑当年了不殊入影东西照滦水
　　挿云南北拟明湖
　　苇峪岭　在喀喇河屯
　　行宫西南十五里滦平县治西十里自王家营至喀喇河屯
　　辇道必经又巴克什营北亦有苇峪土人称为西苇峪御制诗
　　过苇峪岭【癸巳】
　　塞外地势殊山多平原少一岭界两溪萦缪相环抱土人刀而耕高低遍岩表美恶虽非齐亦自足温饱苇峪兹过岭沿路农功考颇觉逊迤南春膏知霑少近乃阵雨作稚禾始有秒为【去声】之复望霖曷惠心黙祷羽林却喜晴云弗致行潦明当至山庄雨不为迟好我意汝当知汝私我亦晓
　　苇峪【甲午】
　　苇峪迤北阅田功缺泽去年同一望却因昨夜得雨回苏绿意防无恙客嵗黒城始遇霖【喀喇河屯即汉语黒城在苇峪北去嵗驻行宫时夜雨】早只一宿那殊状【兹于常山峪即遇雨较去嵗早一日】复思今夏啓銮晩以是较则反迟宕【昨嵗以五月初八日启銮今年则于五月十六日较迟八日而以距夏至后日期计之反为早五日也】设更衡之夏至节日虽为晚时早偿较长论短总縁农惟殷防祝屡绥贶
　　驼峰　在滦平县治西南一峰耸峙形似槖驼故名
　　御制诗
　　驼峰歌【壬辰】
　　青山白云宜目骋一峰遥见峙横岭问之其名曰驼峯昴首耸背还引领有如此哉造物竒以弗意匠匠肖之谁能翠釡食单列更鲜锦篇掞丽词此地此名两相当岳岳立向西南望意有未忘用有殊即今沙漠耕桑畅我亦因之系于访
　　小黄土梁　在滦平县治西南二十里较常山峪西南之黄土梁形势稍亚
　　三道梁　在滦平县治西南五十里
　　鞍子岭　在滦平县治西南六十二里又大水峪口外白河之旁亦有鞍子岭为滦平县最西南境常山峪　在滦平县治西南七十里岭势回环如列屏障
　　行宫建于麓正据其胜
　　竒山　在滦平县治西南常山峪北距官道七里峯势中开状如擘裂
　　黄土梁　在滦平县治西南八十里常山峪西南十里
　　青石梁　在滦平县治西南九十里与黄土梁形势相连自两间房至常山峪群峰绵亘青石梁最峭拔高出诸山之上
　　御制诗
　　过青石梁【甲申】
　　石栈隆崇云里盘北来屈指最髙峦昨朝细雨不成阵今日晴空廻觉寛过岭东西异流水策骢上下一征鞍刬脩嵗久涂臻坦可复谁歌行路难
　　过青石梁【丙戌】
　　塞山过雨晓犹云隐现诸峯濯黛纹为喜农功益茂实何妨旅景自殷勤近藩已有联翩至一体曽无内外分
　　祖训聪聴仰深意髙谈底更事云云
　　青石梁【丁亥】
　　石梁嵗往还佳景称逰攀马足若无路云头复有山飞流垂振鹭野卉鎻孱顔更喜逢秋霁都防行旅艰
　　雨中过青石梁【戊子】
　　夜雨连纎晓未収制衣【六书正譌雨衣谓制】亦复发行驺途中霶霈乃愈甚马上逍遥那可留荔阪都成千瀑落兰蹊忽作一川流石梁过不逾十里别馆常山称【去声】憩休【下青石梁复过一黄土坎即常山峪行宫计里甚近】
　　雨过青石梁【十月初四日辛夘】
　　彻夜连纎晓未晴轻舆已备御而行【自辛酉秋狩以来虽甚雨雪皆乘马过青石梁而行今晨以值雨所司备轻舆遂御之昨木兰中晓往猎埸亦有乗舆以行之日虽从众请自愧不如少年耳】顺时养体钦
　　天道渐石胶车騐物情宜雪雨零候縁暖【往年此际闗外已作雪今嵗气暖故仍雨】降髙卑就谷循平披烟南望慰心处润透冬田麦始萌
　　过青石梁【壬辰】
　　晓行塞云布四宇意谓灵山或施雨须臾云敛快开晴濯濯螺峰秀尔许﨑岖砟硌凡千盘登逈造极眼界寛隆崇大干东南去亦如瀛海苍漫漫升觉路长降路短北髙于南信非诞麦尚未収禾黍芃爱此宜着鞭星龛岩　在滦平县治西稍北五十三里
　　圣祖仁皇帝御题岩名岩间镌石佛像三有寺名星龛岩
　　寺
　　喇嘛洞　在滦平县治西七十里石洞中虗形如广厦
　　偏岭　有前后二岭后偏岭在滦平县西一百里当鞍匠屯之南又南为前偏岭
　　王曽行程録过偏枪岭四十里至卧如来馆过乌滦河
　　按偏岭即行程録所载偏枪岭乌滦河即今滦河偏岭在喇嘛洞西三十里外疑喇嘛洞即卧如来馆之旧也
　　十八盘岭　有大小二岭大十八盘岭在滦平县西南一百十里其南四为小十八盘岭
　　王曽行程録出古北口度徳胜岭盘道数层俗名思乡岭
　　按十八盘岭在古北口外直北境磴道回盘应即行程録所云徳胜岭也
　　火石岭　在滦平县西南二百三十里白马闗口外
　　挿箭岭　在滦平县西南二百四十里髙家营北潮河流经其西
　　七道岭　在滦平县西南二百五十里
　　椵树岭　在滦平县西南二百五十余里潮河流经其麓
　　五道梁　在滦平县西二百三十里
　　庙儿梁　在滦平县西三百里
　　丰宁县【即四旗防】
　　元宝山　在镶白旗土城子【即丰宁县治】东稍南十五里山形中凹旁峻以形似得名
　　按丰宁县治在镶白旗土城子所属四旗分地如前四旗防之制兹编次境内诸山仍按四旗所属分载方位道里以期明晰云
　　博罗梁　在镶白旗土城子南六十里其南即滦平县界
　　官儿岭　在镶白旗土城子西南二十里其西南即镶黄旗界
　　鐡家伙梁　在镶白旗土城子西六十里其西即镶黄旗界
　　赫山　在镶白旗土城子西稍北二十五里锡喇塔拉川之西山峯峭拔林木蔚然为县西胜境五峰山　在镶白旗土城子东北九十里五峰环列涧壑深幽山有兴隆寺
　　白云山　在镶白旗土城子东北一百二十里山腹一泉自洞中流出最为清冽
　　笔架山　在正蓝旗黄姑屯【即波罗河屯】东稍北十里山正当波罗河屯
　　行宫之东三峰列峙中翘旁亚作笔架形
　　御制诗
　　笔架峰【戊寅】
　　笔架三峯逈出群支天万古翠嶙峋宣毫湘管难堪倚合付寻常腹藁人
　　化工着意玉雕锼肯使词人弄笔头李白若曽经到此不知竒句几多留
　　于波罗河屯咏东山笔架峯【戊子】
　　天开地辟此遗踪未许南人弄藻锋笑彼瑚夸宝重镇兹鉢捺永提封祗今来往常凝望自古诗文必有宗不是杜韩大手笔谁当佳作倚高峯
　　文昌襍録云契丹谓住坐处曰捺鉢按辽之后即今索伦其语与满洲有相同者国语谓住处曰巴纳若作鉢捺尚可云音译之讹乃并颠倒其文则失之益逺矣总由彼时中国人言语不相通习信手妄书不自知其舛谬即如金辽元三史中此者难以枚举将悉为改译而稗野流则经用始能辨订耳珑峯　在中闗
　　行宫东十五里正蓝旗黄姑屯东稍南六十里旧名兴隆山山峯嵌空有洞西向深十六丈许隙光穿透非雕镂所及乾隆十九年七月
　　巡跸经临其地因
　　赐今名
　　御制诗
　　珑峰【有序甲戌】
　　过中闗行宫迤东十余里有峰拔地防嶫崒嵂望若翠屏嵌空虗洞似僊人之所栖止名之曰珑而系以诗
　　朝催行骑縁谷东新程逐处咨民风沼冈度涧凡几重路右遥见凌霄峰巍乎气象廻不同羣山拱伏孰与京【叶】倚天拔地超哉雄嵌空洞穴宛转通嶊崣嶻嶭森巃防竒葩真树那可名【叶】幻以云气郁丰隆石户俨开守玉童丹灶碧火其焰红垂垂鐡锁悬长空凡骨怅望难寻踪在昔下风访崆峒塞垣荒略传何从欣兹始遇名珑飞来奚事艳呉中至今吟咏纷莫穷
　　固都尔呼达巴罕　在正蓝旗黄姑屯东固都尔呼河经流其旁故名山脉始于官家厰蜿蜒而南至中闗绵亘百余里
　　云光洞　在正蓝旗黄姑屯南四十里山势阻深其右有泉从石间出东南流防入固都尔呼河山麓有洞嵌空康熙六十一年就洞建寺
　　圣祖仁皇帝赐额曰云宝珠光故即以云光名洞金厰梁　在正蓝旗黄姑屯南稍东三十里赤土梁　在正蓝旗黄姑屯南十里
　　苔山　在波罗河屯
　　行宫之西正蓝旗黄姑屯西北伊逊河之北有浮屠三级髙矗峯顶东则伊逊河西则伊玛图河蜿蜒如带夹流山下
　　平顶山　在正蓝旗黄姑屯东北七十五里顶平如砥而石壁劖削每白云滃然弥漫峰顶则山雨立至土人以为占候此山绵亘广逺其北即围塲界
　　按辽史地理志载髙州有平顶山辽髙州为赤峰县境今丰宁县为辽北安州地与髙州方位不合盖山名偶同也
　　大对山　在正白旗郭家屯东南五十五里滦河
　　流经其下
　　黒山　在正白旗郭家屯西南二十五里
　　沙尔呼山　在正白旗郭家屯西稍南八十里锡喇塔拉川即兴州河发源于此其西即镶黄旗界鳯凰山　在正白旗郭家屯西北滦河之北喇嘛山　在正白旗郭家屯北三里半山石洞一仄径沿縁盘纡而上林壑幽絶
　　汤山　在正白旗郭家屯北三十五里山有温泉东南流入小滦河
　　窟窿山　在正白旗郭家屯北三十五里三峯屹立有石穴在三峯间故名
　　半壁山　在正白旗郭家屯北六十里石壁陡削形若堵墙小滦河流经其下其北即围塲界龙泉山　在镶黄旗大阁儿东稍南五十里有大小龙潭三水从石罅中出三潭注东南流入潮河
　　塔山　在镶黄旗大阁儿东南六十里山有古塔一
　　白云洞　在镶黄旗大阁儿东南七十五里亦名朝阳洞洞顶有双瀑对悬飞流树杪洞内有神像镌额曰宝华防不知何时书外种山桃百余株春时霏红掩映尤増胜致
　　防山　在镶黄旗大阁儿南稍西六十里山有石柱髙百尺三巨石叠立其上形若峩冠
　　汤山　在镶黄旗大阁儿西南四十里山出温泉洪汤寺建其侧土人称其地为汤上汤河发源于此
　　按此与正白旗之汤山别考水经注沽水东南右合髙峰水又西南流出山沽水即今白河髙峰水即今汤河【详见水门】汤河发源于汤山则山即髙峰之旧矣
　　平西梁　在镶黄旗大阁儿西南八十五里其西即独石口防界
　　大草坪梁　在镶黄旗大阁儿西南八十余里其西即独石口防界
　　按旧一统志谓李文忠败元兵于骆驼山即此然考文忠当日出居庸趋开平为今之多伦诺尔迂道至此恐未必然也
　　十八盘岭　在镶黄旗大阁儿西一百三十里其西即独石口防界
　　按此与滦平县属之十八盘岭别又考元周伯琦扈从诗注曰入黒谷过色泽岭髙峻曲折凡十八盘伯琦所经由今独石口外迤东而行正厯今丰宁县西境此十八盘岭疑即色泽岭
　　伊克达巴罕　在镶黄旗大阁儿西北一百二十里其西即独石口防界
</div>
    <div class="pagination">
<a href="钦定热河志_page165.html">上一页</a><span>...</span><a href="钦定热河志_page161.html">161</a><a href="钦定热河志_page162.html">162</a><a href="钦定热河志_page163.html">163</a><a href="钦定热河志_page164.html">164</a><a href="钦定热河志_page165.html">165</a><span class="current-page">166</span><a href="钦定热河志_page167.html">167</a><a href="钦定热河志_page168.html">168</a><a href="钦定热河志_page169.html">169</a><a href="钦定热河志_page170.html">170</a><a href="钦定热河志_page171.html">171</a><span>...</span><a href="钦定热河志_page167.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
