<!DOCTYPE html>
<html>
<head>
    <meta charset="UTF-8">
    <title>江西通志 - 第 346 页/共 394 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江西通志 - 第 346 页/共 394 页</h1>
    <div class="content">　　低帽白蕉衫跨马北岩路为我撤炎歊时有清风度杖防蹑游屐扪萝穷幽趣怪石鸣痩笻狭径窘危步云间启深洞玲珑天巧露僧居罗上下钟声答晨暮长啸排翠霭围棋惊振鹭陶写屏丝竹恐为风景汚拂藓题苍崖纵横醉中句兹游岂易得载酒莫辞屡
　　琵琶亭　　　　　　　　　　　周　弼
　　萧萧枫林青杂出间椅槚尚思送行舟系此木叶下云开星山水荡月在野江空夜枨枨泪复谁满把汀洲泥沙换葭苇顔色假变迁斐然殊感慨益以寡黄烟飞高桅绛雪当道洒余春去不尽并放湓浦泻岂无夜深弹寂寞少听者尚有沙滩人时时説司马
　　石钟寺
　　山前削成面山后不露骨何人恋巢居结屋寄突兀多风锁寒殿频雨闭石窟笋透狮子倾草蔽鸱吻没髑髅串胡神缨络纒古佛喜灯影摧残槁柏香蓬馞丹叶夏犹在緑树暑未发防径鸣秋蛬闲阶起苍鹘僧衣莓苔侵斋钵野菜掘梵止数卷矧能备巾拂奔波道途间体倦神屡竭大险阨在前醉梦魂恍惚信陋获安处不胜尘土汨经房晚栖禅殆亦未易忽鐡鳯终日叫心颇恶此物欲去欲住间征帆已超越
　　罗山　　　　　　　　　　　　吴　曽
　　儿时闻罗山窟穴居神仙念之每欲往终为俗累牵兹辰复何夕风日媚晴暄偶与二三子径来践前言﨑岖涉冈涧峭蒨凌云烟崖断或如泻坡平俄若川有泉何自来但觉声涓涓萦迂若蛇走往注山腹田徘徊一濯足入袖风翩翩俄登最高岭中观屋数椽嶙峋老石像摩挲不记年桃花破丛菅一笑为嫣然石屏与翠壁拥从相后先物色恣观览万界满眼前适问同游人兹为第防天不然何秀拔不与众峰连长安在何许无乃落日边十年苦抢攘战血腥戈鋋谁知尘外客一壑能自专徜徉得此乐疑已飘飘然兹逰恐难再迟留不能旋如何林间月弄影明娟娟催归来恨早正恐陵谷迁到家追悔甚誓将世务捐却寻向来路迹断难攀援春雨正蒙密涧水鸣潺湲徘徊不可上愧尔无仙縁
　　一杯亭　　　　　　　　　　　黄　干
　　上上一杯亭春风何浩浩今朝栁叶新昨日梅花槁匆匆嵗序徂人生容易老游子惜春晖王孙怨芳草芳草年年緑红顔不重好一杯复一杯聊以寛怀抱
　　赠申孝子　　　　　　　　　　赵士仍
　　铅山乃灵山号为七宝库有时地爱宝人杰时一付礼闱较文章发为性仁赋盛美固不絶且作忠孝路时凶盗贼多炽焰不容捕长驱斩闗来提挥逺相诉申生本医家首冲众贼怒有子趋而前悲泣湿衣裾愿代父之死三刀色不怖贼曰汝子孝解衣衬血汚以此两全生父子欢如故何不上明君表旌当金铸
　　罗溪桥　　　　　　　　　　　裘万顷
　　我来从西昌日月困尘土谁知罗溪桥净若初过雨长松列左右清风奏宫羽薄暮舎篮舆扁舟渡溪去
　　出滩赋滩石　　　　　　　　　徐鹿卿
　　嵯峨聂都山豫水兹发原始者才滥觞其流细涓涓东行介南野章水西入焉又东渐雄张有州故名防贡水逺来赴融合为贑川当其初合时渟匪为渊中通尺五流玉虹卧蜿蜒郡山来左右万石梗后前初疑牧羣羊忽讶堕飞鸢伏犀状魁杰浮雁影接聮阿河阵敢死赴浴池连钱下者宛蹲踞上者将腾骞或矫首欲鬭或宛留安眠或退然深伏露尖大如拳或竦然特起俨立高齐肩或两两为偶或伍伍相连此有一席平彼有万窍穿齿齿漱寒冽眼眼开清圆形模互驰骋气势相吐吞平坦十数丈变怪纷百千顾盻不暇给算数畴能殚天公轰震霆力士推雷门上下相舂撞对语不得闻众滩角巇崄四滩独称专其一曰天柱竖立如登天幽深下无际涡盘矗回旋其下为舞索风索飞翩翩絶流迤而东虵蚓相萦牵大了与惶恐殆见伯仲间轻驶疾于箭号怒沸若煎下此得安流衽席过舟船我生苦萍梗薄宦游梅闗三载两经过每过心为寒酹酒问长江胚胎始何年胡不事易而乐从崄难江神信灵异恍惚若有言吾来卜居此肇自开混元清兮伏尘滓介如抱刚坚一片朝宗心万折无变迁所乐在兼济未始间愚贤征人閙憧憧蠲首浮翩翩吾力所能任登岸常相先虽然有触齧自取非吾愆清献昔疏剔不露斧凿痕至今虎城下滚滚流遗恩坡仙逐海南为世所弃捐风帆一叶身诗句万口传滩石本非崄人自以崄看委蛇曲折间道径自平平子行但由中坎窞居其边子舟要适平轻重防其偏乗流亦良便避碍须达权五湖莹如镜瞬息风涛掀嬉笑或藏怒至爱存笞鞭滩石信非崄崄处却万全我闻説是义心思俱豁然一笑过滩去落照衔山前
　　灵谷山　　　　　　　　　　　曾季貍
　　旧闻伯子记已得灵谷名隐然望此州竒胜称山灵悬厓泻瀑布如高屋建瓴乔松数十丈下有千嵗苓仄足行鸟道势欲搏青仙事虽渺茫幽讨未忘情高秋八月后择胜来经行黄冠两三人淡然亦忘形烟霞到几席爽气来户庭痩笻闲指防老瓦同注倾慙非换鵞子不敢临黄庭或可聮石鼎未必让弥明重阳无十日黄菊渐向荣佳哉此天气一笑未易营但愿脚力健年年此寻盟
　　跃马泉
　　山灵从何来崩腾跃万马初疑夫差军水犀光照夜又疑阏于战声撼武安瓦森然毛骨耸舌拄不能下对此神骖姿可以一战霸
　　廉泉　　　　　　　　　　　　黄大受
　　一落古寺三尺开方池怀山决渎后烁石流金时君看此廉泉不増亦不亏炯炯玉色透灿灿金沙辉朅来临古亭石铫行相随呼童试春芽活水烹新竒一咽利喉吻再啜心神怡泠然清风来玉液通华池忆我心地初与水同一防心泉本无事何必希齐曰泉已强名况复有是非一笑付自然贪廉吾不知
　　麻姑山【七首】　　　　　　　　　陈　肃
　　山高激迅湍清振林下响飞雪溅千岩白虹万丈来此坐移时森然毛发爽【瀑布泉】
　　轻烟緑满溪夭桃红夹岸春风吹百花香逐春风散花落与花开年光不知换【桃源洞】
　　蹑屐上髙山亭在半山侧猿鸟戏层台烟霞含秀色须知名利心到此俱堪息【半山亭】
　　流瀑落深潭叠响如惊雷跳波夹乱石突兀寒如堆潭上片云起千山风雨来【投龙潭】
　　峭蒨七星杉凌云势森耸月照林影寒风起龙势动高低松桧枝环如众星拱【七星杉】
　　岩扉生翠霭石壁凌朱霞草木状多怪鸾鹤归如家谁嫌狡狯心满地投丹砂【蔡经宅】
　　爱此东南池澄湛通泉脉昔　　　　　　　　　　　　　　　【日】碧莲根香英今变白顔色本神仙霞衣无定格【碧莲池】
　　带月游西林　　　　　　　　　葛长庚
　　悄然无人声但有一林月谁家鸣乳厖万籁尽不发苍须指前路满地铺翠樾清露滴秋衾夜气飞霰屑遥岑有无中烟渺天空濶劔气冲牛斗长啸苍崖裂山行二三里诗肠思酒渇冷云曳山腰暗水洗石骨勒马过断桥枯木凄欲折枝头惊鸟散草根鸣蟋蟀试问夜如何孤猨啼不歇柴门自推敲残灯更明灭回首古招提地僻居穷发红裳照轻幢紫殿闭锁闼题名墨未干壁上龙蛇活秉烛出云房古径苍苔滑黄鸟啼四更惊破梅花雪
　　翠微峰　　　　　　　　　　　王汝舟
　　尘嚣十里清秀岭半空插萦纡疑无路两石开一峡豁然见天宇四顾皆峭拔入门上石级伛偻如登墖悬岩置楼殿飞栋相匼匝徐行云影动低语谷声答仰观絶壁间势恐千仞压侧身过幽谷洞口若呀呷仙英去何许遗像寄山胁浴池弄清泚不敢着脚踏顾余倦游者一宿借云榻天风吹夜籁客兴亦萧飒幽寻约重来吾屐当再蜡
　　元
　　何和尚寻母【并序】　　　　　　　赵　文
　　何上饶人因丙子乱失母乃削发为僧刺血写经遍天下寻之至燕值国方防僧六万三千人何于防炼臂有一僧问有何愿受此苦何具言所以僧云京兆府金乡县张官人宅问之即往询求乃知俱往吉州仕宦矣何到吉州太和得知张名守徳为太和尹乞食至门曰我信州人有母在此阍人言母出不复认何言我辛酉生母乙巳生具言外氏祖父母方记忆相向大哭盖母由他人三易主矣张令加冠巾约为儿许为娶妇何曰初事佛求母岂可得母负吾初心乃陈省以母不当掳张以为买引法力争之何日哭于省前冀有仁人哀而助之者后竟得母以归
　　写经母血尽长素母容枯烧炼顶臂孰非母肌肤岂不痛至骨为母忍斯须南北万余里来往如趁虚天高孝可感报应非浮屠出门访东家遇否不可虞茫然求我天再见得所图昔者别儿时那有此头颅明明陈左验大痛絶复蘓向来相妒人泣下成欷歔收泪相劳苦何异得乳雏不即遂其志彼张非丈夫冠巾有妇子谅亦母所娱为佛再有母初志不敢渝但期百年内奉母与佛俱虽非圣贤事区区守其愚为君赋高谊感我眞穷孤弃我十二年人母我独无天涯尚可寻地下不可呼
　　华盖山　　　　　　　　　　　何　中
　　三山白云合乗我空中行天近通一气风清来逺声翛然卧髙寒未晓天鸡鸣下临人世秋纵览鹤驭轻翩翩半崖端梢梢千村明余云垂众壑龙鳯纷送迎忽然各散去放作世间晴日色到逺林轻烟霭霭生乱虹长空罻罗已相惊丈夫有高步所冀还丹成圣人似尧舜巢许犹逃名礼华与乐叶俱随秋树零纷纷各在眼欲息难为情
　　芙蓉山
　　苕苕青芙蓉峻秀琢寒玉危流千丈飞铿鍧石相触幽阁鱼龙宫荒寒雾雨蓄凄神不可留前登散遐瞩参差杂花动香气泛幽谷日照丹霞开万峰洗晴緑
　　箬岭人家
　　溪回谷深盘石脆水成布风吹嵒下云挂在溪东树雨深两岸花髙下楼台聚安知主为谁倚遍防干去
　　望玊笥
　　岸转苍石踞长松垂青萝政当停棹时江入栁阴多斜晖泻列岫荡漾万金波倚舷一回顾暮气忽嵯峨羣仙养心处许我勤相过洞天无潨竹去去将如何
　　程氏山房燕集是麻源第三谷
　　芳邨暖微煦众岫分余烟逶迤望逺壑趣得心转延洞开石扇仄磵阨潨流喧居人隐古俗香气通幽禅艳緑变画梁语笑相后先飘飘从飞屐松声正锵然窈窕山曲丽构朝霞鲜勲庸在庙廊杰阁储芸编缅怀康乐公竒踪此周旋讵知有今夕聫集玉堂仙羣鹄亦与喜共舞芳尊前无情尚相感矧当后诸贤畅饮抱眞适逺心寄微言兹游即千载谌辈期俱传
　　游乐安穆山寺
　　秋阴出南郭佳色来逺山悠然渡野水却宿前林间朝气锐幽步相携上孱顔行穿緑萝逺共爱青杉闲已穷髙原路忽得双石闗烟带香气深木藏幽水潺景晏钟磬寂桂花满苔斑道人一尊酒时听风多悟从此始尘縁谅能删空廊对微雨亦复不知还
　　抚州魏坛观
　　何年女仙坛百步逺城堞树色随春新飞花袭枯叶廊虚苔緑重帘静药香浃主人勉逢迎小憩薄茗呷却读鲁公碑仙事公素惬是时中兴颂笔力太华压此书最为小劲气亦嶪嶪大节照古今片石即光人生果何为草草度尘刼挥手谢坛扉天长碧云叠
　　钟陵紫极宫写韵轩晚立
　　择胜秀清瞩空轩横晚晴遥屏散脉缕毫发分昏明沙鸟双复只林烟浊还清苍旻贮止水白云载舟行接要居郡最玩竒尽天成当时写韵人此寄千古情招之不可得暮磬长廊声
　　崇仁钟山寺
　　方看望仙雪仍访钟山泉石限阨危溜峡崖减青天不知路深浅但爱山苍圆俄惊侈楼观一礼黄金仙衲僧喜客来觞行续茶煎仰视慈竹题俛吟慈竹篇前修凛高躅滋久芳余传白日倚山转倒晕千峰烟悠悠思难极且与樵风还
　　新淦太平山
　　纵观不知逺言登太平山诸峰卷秋雨日射风扉间悬磴折古石侧溪倒危潺金灯如丹虹异蘤相斓斑忽怅经丘絶俄欣寻壑间筠阴聚森爽樵人指幽闗声钟出晻霭演梵作孱顔静者足吾契语莹冰崖东野月上露华膏夜鬟松杉炯玲珑流飇过瑶环既静有余听焉知趺坐顽偶然在尘表非能悟无还
　　清江鎭灵峰寺员峤亭
　　拔迹嚣尘区置身清凉境深深苍松林炎曦不通影松根得散坐肃然心自醒闲草膏以緑新蝉炯而警元非造幽邃已足移视听何当眞物外无慙虚与静
　　閤皁山鸣水台
　　两山阨一峡防丈落寒水蜀滩春涛壮吴江夜潮起静听得天韵防洞元理遽得还未能淹回成自喜幸兹有台亭緑荫极清美霏霏林香生郁郁山光委本非尘土胷偶此一流憩所闻尽心闻我耳毋烦洗
　　赵一徳季润忠孝诗　　　　　　程文海
　　南昌赵氏子蚤嵗遭艰虞骨月不相保万里为国俘释缚燕赵间遂为郑家奴荡荡天宇阔亹亹日月徂转瞬四十年朝夕劳且劬主翁岂无恩不得齐民俱主翁父子没悉力持且扶有客南昌来邂逅谈厥初闻知家中事五内犹摧刳父兄死未葬有母八十余再拜主母前涕泗下涟如委曲陈其情愿母哀其愚主母为之悲暂许奉康娱星言整去装防马登长途山川日以异旬朔奄相逾日暮不留行忽已臻其庐升堂拜慈母再世得相于恸哭父兄前邻里皆欷歔生者幸可慰死者归黄垆主恩不可忘母养不可虚黾勉与母辞复返郑氏居主母惊且喜左右咸欢呼赵子今至前授以咫尺书汝孝通神明汝义薄天衢永为故乡民汝去毋踌躇赵子再拜谢洒血满襟裾主恩一未报何用早归欤主恩积忠劳封諡焉可无穹碑表墓毕逝将还故墟主翁有遗嗣无罪倏见诛奋身伏王庭誓死诉寃诬白日回其光天道划昭蘓岂独全郑门高风动皇都滔滔天下者回首成榛芜安知磊落人沦此氓隷徒飞檄下九天大字旌其闾郁郁文献邦盛事映梅徐母夀涉千龄门有驷马车吾闻善必报此理天不渝我作忠孝诗永激顽懦夫
　　浴蚕沙溪水为陈烈妇作【有序】　　戴表元
　　烈妇信州上饶人嫁同郡叶氏年二十五生子四龄而寡丙子兵冦起能以智全其家嵗饥发粟赈贫类大丈夫慷慨知大节非徒守闺门贞行而已有司上其事赐旌表蠲复如法
　　浴蚕沙溪水采桑玉山巓丝成白棱棱胶作烈妇烈妇何所言中意纒绵一説鸾影孤二诉雏巢穿巢穿尚可葺影孤恨终天有食不自肥众禽仰防咽眞宰悯其疲劳役尽弛蠲及今雏长成雏举亦翩朝阳照岩林枯槁生光妍黄檗谁为苦鐡石谁为坚请君屏俗耳听我沙溪篇
　　登抚州新谯楼【并序】　　　　　　吴　澄
　　至顺壬申十有一月下之后登新谯楼缅怀王丞相陆先生之流风成古诗一章奉呈同志诸友
　　吾邦山水秀雄丽冠江右巍楼横中天阔视纳宇宙怀哉二前闻吸酒得醇酎身操冬雪明心田秋月彀运转八纮钧继纉百圣胄纯气古难齐卓卓尚微疚嗟予二三友高举第一手杵糜五色石宻补二天漏
　　赵孝子　　　　　　　　　　　掲傒斯
　　庐陵赵孝子四嵗父行贾一去三十年家惟太母母太母已云殁而父行不归儿长亦有妇母子聊相依从父自北来汝父久已死母子哭且问父死何乡里闻汝父死时不知汝父处汝但欲往问京师多旧故再拜别阿母行行至京师自念不见父儿死无归时乃有曽老者徃昔与父善言汝父死处濵州利津县徒跣三千里薄言至利津朱琪章文辈一一陈所因死以某年月葬以某木棺姓名某所题近在城南端城南冢累累翳然蓁莽中极目千万冢谁能识其踪行哭哭月余欲覔不得所生者无由知死者岂能语解髪系马鞍负之从坟过吾父倘有知髪解鞍自堕俄至一坟首鞍堕发自解开坟见前棺题字宛犹在既见父姓名痛絶心始安函骨陈野祭禽鸟声为酸邻老四面来惊叹未曽有相率报县官县官骇之久即日上大府大府咸异之次第闻中朝行子正南驰行子行且伤哭踊如初丧路遥山川阻何时至故乡故乡既云至葬祭无违礼母子永不离万事若流水闻者尽称孝见者皆感泣期汝百世昌望尔百禄集儿今一无愿愿母长不老嵗嵗父坟前洒饭坟上草
　　临川女
　　我本朱氏女住在临川城家世事赵氏业惟食农耕五嵗父乃死天复令我盲莫知朝与昏所依母与兄母兄日困穷何以资我身一朝闻宻言与盲出东门阿母送我出阿兄抱我行不见所向途但闻风雨声行行五里余忽有呼兄名兄乃弃我走客前抚我言我与赵氏亲复与汝居隣闻汝即赴死扶服到河濵汝身尽沾濡不复知我身汝但与我归养汝不记年涔涔遵旋路咽咽还入城城中尽惊问戚促不能言望门唤易衣恐我身致患再呼我母来汝勿忧饥寒汝但与盲居保汝母女全我母为之泣我邻为之叹喜我生归来疑我能再明况得与母居不异吾父存我今已十三温饱两无营我母幸康强不知兄何行我母本慈爱我兄亦艰勤所驱病与贫遂使移中情当日不知死今日岂料生我死何足憾我生何足荣所恨天地生不如主翁仁谁能为此徳娄公名起莘
　　宿华盖山赠赵尊师
　　野性慕游瞩高秋得崔嵬敢辞筋力微庶遂平生怀突峭鳯味骇翠虚鸾啸哀千峰忽在下白鹤去迟徊紫雾出华盖银河通绛台中天白榆湿半夜扶桑开昔日浮丘子链魄此丹崖一朝凌太清乱石空苍苔王孙何飘飘咏啸遗烟埃相别八九年喜我凌风来延我白石室酌我松花杯负米逼归计高人难久陪我有大块枕相见东蓬莱
　　自旴之临川晓发
　　扁舟催早发隔浦遥相语雨色暗连山江波乱飞雾初辞梁安峡稍见石门树杳杳一声钟如朝复如暮
　　石洞杂赋　　　　　　　　　　刘　诜
　　庐陵罗士竒都事葬母新淦石洞山水甚嘉丙子冬其侄履贞邀同游穿幽览胜相与徘徊者连日择其景之尤佳者赋诗五首
　　蜿蜒辞臯迢递陟穹巘绵绵千万峰苍秀入遥见既疲犹穿云小息仍下阪﨑岖到祠庵高桧挂日晚人家绕稻田窅然复平逺园庐接烟火篱落散鸡犬虽知非仙源谅亦乐农畎卜居兹未能抚景徒缱绻【石洞】
　　石门何年启疑与开辟俱上有遗世人形躯略糢糊山空明月寒来往谁与徒吾闻晋榆石能言祯妖枢又闻谷城公颇窥阴符书叩之了不应无乃嗔我愚【石人】石桥跨碕磵藤花被两崖笋舆此小憩悠然防心期崇梯级三百未陟神先疲野人荐美蔬稍足滋渇颐嵯峨冈头阡封固百世基纯孝所形着触目皆参竒嗟哉世间人纷纷愧蔂梩【石桥】
　　冬旱水愈涸微流行石间炯如玉璅屈曲相交闗冷然落幽罅隐约闻佩环择石踞其高兀兀相对闲日晏遂相酌持觞看青山疎雨作还止徘徊澹忘还【石溪】重岩括元气云窦出涌泉迸流络广石百尺高帘悬微风度午日生虹烟始知穷幽讨竒观满垓埏我友趁奔鹿搴裳陟其巓蹇步独竛竮矫想为欣然瓢汲试茶鼎庶足凌飞仙【石泉】
　　玉笥山何提防建三清殿【二首】
　　笥峰云峨峨白玉作楼观飞杗堕人间彷佛天上半只今三千秋妙斲始一换丹霞贯觚棱白日隐其闬吹笙集羣帝一笑视汗漫倘逢梅子眞小立共谈汉
　　始青何巍巍妙道不可説出虚还入无岂必待宫阙去地千尺髙宝栋忽以杰下视九州九泱莽如碎雪骑麟睨北斗夜冷遗玉玦防借回仙蓑共卧山中月
　　和张庆逺逰青原
　　平生嵩恒心今日行兹原东风岂不好褰衣步青天境空忽欲动意郤仍贪前白日照八极千崖偃如眠芙蓉逺修供铃铎昼不喧佛祖了何语香炉自生烟羣经过名教乃以文字传题诗杂好丑讷者存嵗年不知自有此登览谁最先春桥唤饮酒一醉日可千阴阴风在麓炯炯天映泉同来不同趣隔花亦鞭
　　晚泊贵溪游象山昭眞观　　　　栁　贯
　　舟行弋阳道山石多异状嵌空露钟窾屹立俨珪鬯沿洄百数里璆铁森相向最竒象岩下仙馆占丹嶂舎櫂遵微行松篁插云上开门看青壁左右挟高闶飞雨洒面来轻飇入檐飏道人出迎客牖户坐南向延登升仙台境肃神滋王不知日车侧但觉天宇旷我生名山游正费屐防两采眞喜初遇恋胜期屡访布帆催夕举未敢恨飘荡水深彭蠡湖回眸更东望
　　华盖山　　　　　　　　　　　　许　谦
　　羣山如斗形华盖气独壮奋身地势高目极天宇旷周回万象澄一一来献状中江漾孤屿濒海横叠嶂楼台市中居棊列相背向烈风搅苍林落日鸣白浪蜃气薄浮云蒙杳东望长濠浸寒水短楫起渔唱同游岂特达竟尔忘得丧山下出蒙泉坐待清涨一掬襟怀空自谓羲皇上
　　应天山　　　　　　　　　　　　虞　集
　　象山何崔嵬先哲昔爱之循麓得清流良田屋参差似是桃源人鸡犬相因依粼粼白沙曲奕奕丹艧施冷水自天来杂花散玕琪所以上方士悠悠系遐思丹霞金璧清露在茅茨海岛陋徐福幔亭卑武仙者自有道黄鹄时往来
　　寄题楼抚山普润禅寺【并序】
　　寺在抚州城南八十里唐普润禅师道场师姓翁氏元和元年二月八日坐化于潭州有灵异州人就肉身装塑后现梦抚州太守迎归建寺至今遗体坚固如初灵应尤着
　　髙人出世间未忘乡里思灵骨万里还深恩千载遗嘉谷嵗恒登羣生无疠疵古刹抱禅悦高丘依母慈【寺右有师母坟名翁家林即师故俗家】崇构起积废新堂纳华滋【今长老秋云富公所建】东邻有一士峩冠诵书诗【谓袁征君诚夫】清秋约杖屦千步攀松枝【寺后有山名千步】
　　赋得琵琶峰送人降香龙虎山　　余　阙
　　琼峰毓竒态高高出先天柄超琳阙迥盘影渌池图别廊标苍樾回蓄紫烟淙流如度曲藤蔓似长肖像生仪始希顔太古前虽无罗袖拂常映磵花妍子有灵侯技能弹大道篇函香一临眺天际意飘然
　　丞相都督信国公文公【天祥】　　　刘　壎
　　时平辄弃置事迫甘前驱呜呼忠义臣匪直科目儒江寒朔吹急列城同一趋岂不寄便安纲常乃当扶移檄倡诸鎭奋袂躬援枹川决莫我回万险栖海隅天乎复不济道穷竟成俘一死事乃了吾头任糢糊悠悠讥好名责人无已夫三衢有魁相投老作尚书
</div>
    <div class="pagination">
<a href="江西通志_page345.html">上一页</a><span>...</span><a href="江西通志_page341.html">341</a><a href="江西通志_page342.html">342</a><a href="江西通志_page343.html">343</a><a href="江西通志_page344.html">344</a><a href="江西通志_page345.html">345</a><span class="current-page">346</span><a href="江西通志_page347.html">347</a><a href="江西通志_page348.html">348</a><a href="江西通志_page349.html">349</a><a href="江西通志_page350.html">350</a><a href="江西通志_page351.html">351</a><span>...</span><a href="江西通志_page347.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
