<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 437 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 437 页/共 698 页</h1>
    <div class="content">帝王庙殿名景德崇圣之殿东西两庑南砌二燎炉殿后为祭器库前为景德门门外东为神库神厨 
宰牲亭钟楼又前为庙街门东西二坊曰景德立下马牌春明梦余录原太祖洪武六年建帝王庙于 
金陵七年始设塑像未几遇火又建于鸡鸣山之阳及文皇都燕未遑设帝王庙仅于郊坛附祭至嘉 
靖十年始为位于文华殿而祭之其年中允廖道南请撤灵济宫二徐真君改设历代帝王神位及历 
代名臣上下其议于礼部时李任邱时为春卿谓徐知证知谔得罪名教固宜撤去但所在窄隘不足 
改设寝庙宜别择善地上以为然令工部相地以阜成门内保安寺故址整洁且通西坛可于此置庙 
上从其言次年夏竣役上亲临祭今帝王庙是也是年修撰姚涞即议黜元世祖祀李任邱亦执奏以 
为不可而止至二十四年竟斥去识者非之则费文通迎合也廖中允疏以大慈恩寺与灵济并称欲 
废慈恩改辟雍行飬老之礼礼臣以既有国学为至尊临幸之地似不必更葺别所惟寺内欢喜佛相 
应毁弃上是之像既毁不数年而此寺铲为鞠场邵陶两方士以提督灵济等宫领天下道教入衔矣 
任邱先已测上意故存此宫智哉野获编増世宗肃皇帝之九年命建历代帝王庙如留都越岁庙成 
上亲诣致祭厥后岁春秋遣大臣祭庙在阜成门内大市街之西故保安寺址也庙设主不像庙五室 
中三皇伏羲神农黄帝座左帝少昊帝颛顼帝喾帝尧帝舜座右禹王汤王武王座又东汉髙祖光武 
又西唐太宗宋太祖凡十有五帝庑从祀臣四坛东一坛九臣风后力牧皋陶夔龙伯夷伯益伊尹傅 
说二坛十臣周公旦召公奭太公望召虎方叔张良萧何曹参陈平周勃西一坛八臣邓禹冯异诸葛 


亮房元龄杜如晦李靖李晟郭子仪二坛五臣曹彬潘美韩世忠岳飞张浚凡三十有二臣庙初元世 
祖犹列十年九月翰林修撰姚涞请撤元世祖祀部议不从二十四年二月礼科给事中陈棐复请撤 
元世祖及其臣穆呼哩等五人神主得旨如请而南京亦撤其像祀矣其帝王陵寝诏地方官春秋祀 
如旧制帝京景物略补萧端蒙京师新建帝王庙碑皇帝御宇二纪于兹明礼饬乐以化天下损益旧 
章适于中道既正二郊造九庙作明堂举大禘立社稷敦先师懐柔百神咸秩其祀属以古先帝王之 
庙逺在南京其于崇享之意阙而未备乃诏于京师立庙岁时报祀如常仪窃惟三恪之礼肇于先王 
八君之祀列之祭法所以钦崇先烈永其祀事者至矣自秦而下废而不讲者千年隋始制为常祀各 
庙所都唐天寳间乃以羣臣议置三皇五帝庙各一于京帅髙皇帝定鼎金陵縁先王之意采隋唐之 
制立庙鹞鸣山阳以三皇五帝三王汉唐宋及胜国创业诸主祀焉其历代名臣自风后力牧而下凡 
三十七人各以其序配食于庙庭有司岁祀有隆无替车驾北徙坎坛祠庙更造并置悉如南都之故 
独帝王之庙未有所立顷岁乃命司空度基詹尹诹日经之营之以成兹室搜百年之遗典成一朝之 
伟观臣窃以为兹举也四善具焉崇德报功不阙不滥宏教也备物尽文以褒先世广仁也同堂而食 
选劳而享荗制也搜坠补废弼成巨宪至明也有是四者不有所述其奚以示来世乃再拜为之辞曰 
明明天子冠德履仁粹道沕潏元化流淳创物垂范登三遇五制法兴王进退今古惟其有之是以似 
之奕奕寝庙聿崇祀之有庭其殖有室其翼神其戾止以享以怿介我景福佑我其延子子孙孙勿替 
历年同野集臣等谨按帝王庙在阜成门大街北明嘉靖间建本朝顺治二年及康熙六十一年叠奉 
钦定増祀雍正二年世宗宪皇帝亲诣行礼七年重修有御制碑文乾隆二十九年又修易盖正殿黄 
瓦皇上亲诣行礼有御制诗文俱勒碑殿庭殿内扁曰报功观德聨曰治统溯钦承法戒兼资洵哉古 
可为监政经崇秩祀实枚式焕穆矣神其孔安皆皇上御书增顺治二年定每岁春秋仲月诹日遣官 
祭帝王庙増辽太祖金太祖金世宗元太祖明太祖五帝増辽代功臣呼噜金代功臣宗翰宗望明代 
功臣徐达刘基等从祀大清会典按呼噜满洲语手背也旧作斛罗今改增顺治二年定致祭历代帝 
王庙正殿每代设笾豆一案五帝龛统改三案共十六案其礼神制帛仍每位一端每案设帛篚一两 
庑四位共一业末案三位一案素帛每位一端两庑各增帛篚二香案香炉二其上香仪皇帝亲祭一 
上香若遣官致祭三皇位前三上香雍正二年世宗宪皇帝亲祭改从三上香仪礼部则例康熙六十 
一年十月谕历代帝王每朝崇祀不过一二主或庙享其子而不及其父或配食其臣而不及其君应 
将凡曽在位除无道被弑亡国之主外尽宜入庙崇祀大清会典増康熙六十一年十月谕明愍帝无 
甚过失国亡由伊祖所致愍帝不可与亡国者例论而万历泰昌天启三君不应入祀其历代配飨功 
臣有治安之世辅佐有功者应量加增补同上増康熙六十一年十二月世宗宪皇帝祇遵圣祖仁皇 
帝谕旨增祀帝王各立神牌每代合原祀为一龛増祀功臣亦各立牌位合原祀入两庑依次安设正 
殿原祀太昊伏羲氏炎帝神农氏黄帝轩辕氏为一龛帝少昊金天氏帝颛顼髙阳氏帝喾髙辛氏帝 
尧陶唐氏帝舜有虞氏为一龛夏王禹商王汤周武王汉髙祖汉光武为一龛唐太宗辽太祖金太祖 
金世宗为一龛宗太祖元太祖元世祖明太祖为一龛増祀夏王启仲康少康杼槐芒泄不降扄厪孔 
甲皋发商王太甲沃丁太庚小甲雍已太戊仲丁外壬河亶甲祖乙祖辛沃甲祖丁南庚阳甲盘庚小 
辛小乙武丁祖庚祖甲廪辛庚丁太丁帝乙合原祀夏共十有四王商共二十六王为一龛增祀周成 
王康王昭王穆王共王懿王孝王夷王宣王平王桓王庄王僖王惠王襄王顷王匡王定王简王灵王 
景王悼王敬王元王贞定王考王威烈王安王烈王显王慎靓王合原祀三十二王为一龛増祀汉惠 
帝文帝景帝武帝昭帝宣帝元帝成帝哀帝明帝章帝和帝殇帝安帝顺帝冲帝桓帝灵帝昭烈帝唐 
髙祖髙宗睿宗元宗肃宗代宗德宗顺宗穆宗文宗武宗宣宗懿宗僖宗合原祀汉共二十一帝唐共 
十有五帝为一龛増祀辽太宗景宗圣宗兴宗道宗宋太宗真宗仁宗英宗神宗哲宗髙宗孝宗光宗 
寜宗理宗度宗端宗金太宗章宗宣宗合原祀辽共六帝宋共十有四帝金共五帝为一龛増祀元太 
宗定宗宪宗成宗武宗仁宗泰定帝文宗寜宗明太宗仁宗宣宗英宗景帝宪宗孝宗武宗世宗穆宗 
愍帝合原祀元共十有一帝明共十有二帝为一龛共増祀一百四十三君原祀五龛増二龛共七龛 
东庑原祀功臣风后傅说召公奭召穆公虎张良曹参周勃房元龄李靖许逺李晟韩世忠十有二人 
増祀仓颉毕公髙仲山甫魏相耿弇宋璟裴度李沆王曽富弼文彦愽李纲文天祥愽果宻常遇春杨 


士竒于谦刘大夏十有八人并自西庑原祀移入之虁伯夷伊尹邓禹诸葛亮郭子仪曹彬宗翰穆呼 
哩徐逹十人共四十人西庑原祀力牧周公旦太公望方叔萧何陈平杜如晦张巡岳飞九人増祀仲 
虺吕侯尹吉甫刘章丙吉马援赵云狄仁杰姚崇李泌陆贽斡鲁吕蒙正宼准范仲淹韩琦司马光赵 
鼎托克托李文忠杨荣李贤二十二人并自东庑原祀移入之皋陶龙伯益冯异耶律赫噜宗望巴延 
刘基八人共三十有九人东西共増祀四十人合原祀以次分列共七十有九人同上按博果密蒙古 
语包裹也旧作不忽木赫噜译义见前旧作曷鲁今俱译改谕旨明建文为太祖之嫡孙缵承大统在 
位四年固俨然天下共主矣不系之以谥而称曰建文皇帝此俗称非史体也今明史既成着大学士 
九卿会议确拟具奏随遵旨议准追谥明建文帝为恭闵惠皇帝制造神牌祀于太祖神牌之次礼部 
则例増历代帝王庙在阜成门内南向庙门三楹左右门各一前石梁三景德门五楹崇基石栏前后 
三出陛中十有一级左右各九级左右门各一正中景德崇圣殿九楹重檐崇基石栏南三出陛中十 
有三级左右各十有一级东西一出陛各十有二级两庑各七楹一出陛均八级庑前燎炉各一殿南 
御碑亭一殿后祭器库五楹均南向景德门外其东神库神厨各三楹宰牲亭三楹均西向井亭一其 
西为承祭官致斋所庙门内东南钟楼一围垣周百八十六丈三尺八寸庙门外东西下马牌各一景 
德街牌坊各一正殿覆黄色琉璃两庑青色琉璃同上増乾隆四年议准帝王庙行饮祸受胙礼停其 
别设拜褥二十九年奏准代祭帝王庙停其开写尚书都统职名将亲王郡王等职名具奏请旨着为 
令同上増世宗御制历代帝王庙碑文历代帝王崇祀之制肇于唐天寳七载始置庙京城止及三代 
以前而已明洪武六年始于金陵立庙嘉靖十年乃建于京师阜成门内当明初定制时议礼之臣不 
能通知大体崇祀祇创业之君从祀惟开国之臣自兹以后阙焉我皇考圣祖仁皇帝秉大公之道折 
衷百代深惟祀典之宜修康熙六十一年特颁谕旨命廷臣详悉从容确议具奏逮朕绍绪之初廷议 
始上旧崇祀帝王二十一位今増一百四十三位旧从祀功臣三十九人今增四十人朕遵奉先志重 
书牌位诹吉入庙行祭告之礼仰惟圣祖皇帝用意之厚立论之正夐乎不可及也夫三代以上若夏 
启之能敬承殷之太甲太戊武丁周之成王康王宣王颂美诗书光耀史牒三代以下英君哲后或继 
世而生则德教累洽或间世而出则谟烈重光胥能致海宇之乂安跻斯民于康阜嘉言传于信史善 
政式为良规至凡蒙业守成之主即或运会各殊屯亨不一茍无闻于失德咸帝命所宠绥爰及历代 
名臣亦皆川岳钟灵为时辅佐功在社稷德恊股肱比诸从龙之彦何多让焉而尚论未详明禋久旷 
其为缺略也大矣夫钦崇徃哲景企前徽明德可懐羹墙兴慕睠流风之所被泃历世而勿谖若乃扩 
追逺之鸿规破拘墟之臆见自非忠厚立心寛仁为量卓识超于千古盛德冠于百王未有能论及此 
者典礼修明有待今日然则圣祖皇帝之重加厘定公当周详诚千万世莫及之仁心而千万世不易 
之定论也庙貎既新叙述本末镌于青珉用昭示久逺焉増御制重修历代帝王庙碑文历代帝王之 
祀其准古迁庙观德遗意而推而放之者欤书曰七世之庙可以观德疏家以为世祧者迭迁德盛者 
弗毁葢就一朝为言而周礼郑氏四类注称三皇五帝九皇六十四氏咸祀之繁露引为自近溯逺之 
明证斯正合食所权舆然汉魏以来有司具仪率求之肇迹建都而不闻立庙洎唐迄明庙立而代以 
专祀开创为常其制又缺马未备我皇祖圣祖仁皇帝康熙六十一年勅谕礼官增祀茍非失德失器 
即蒙业守成者皆得与飨我皇考世宗宪皇帝丕缵先型详定位次临御伊始亲诣视成着于奎文者 
綦悉间考旧史所纪剏守难易之辨尠有折衷定论以是对掦曩昔所为法施于民者不克兼既其实 
独斤斤于殿于门于坊具颜之曰景德景德焉尔德故若是其偏而不举耶寅惟祖宗懋敬厥德咸秩 
孔修观法之所存即知戒之所寓义至深逺大雅不云乎天难忱斯不易惟王召公奭迪王祈天永命 
</div>
    <div class="pagination">
<a href="钦定日下旧闻考_page436.html">上一页</a><span>...</span><a href="钦定日下旧闻考_page432.html">432</a><a href="钦定日下旧闻考_page433.html">433</a><a href="钦定日下旧闻考_page434.html">434</a><a href="钦定日下旧闻考_page435.html">435</a><a href="钦定日下旧闻考_page436.html">436</a><span class="current-page">437</span><a href="钦定日下旧闻考_page438.html">438</a><a href="钦定日下旧闻考_page439.html">439</a><a href="钦定日下旧闻考_page440.html">440</a><a href="钦定日下旧闻考_page441.html">441</a><a href="钦定日下旧闻考_page442.html">442</a><span>...</span><a href="钦定日下旧闻考_page438.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
