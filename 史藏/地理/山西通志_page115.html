<!DOCTYPE html>
<html>
<head>
    <meta charset="UTF-8">
    <title>山西通志 - 第 115 页/共 700 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山西通志 - 第 115 页/共 700 页</h1>
    <div class="content">　　小石桥在北三十里王范村
　　济桥在北门外明隆庆间知县刘希孟建
　　北路村桥在运城北门外明嘉靖间巡盐曹邦辅建西石桥在运城西五里姚家庄
　　通惠桥在东门外明隆庆间知县刘希孟建
　　通济桥在东门外
　　夏县
　　逺桥在西南六里朱吕村其岸即李绰堰山水常泛滥明隆庆六年知县陈世寳建
　　禹城东石桥在西十五里禹庙前横洛渠之经流也明万厯二年知县陈世寳重建
　　涑水桥在西四十里水头镇涑水上
　　卓义桥在南五里明嘉靖八年齐忠义募修
　　黄落渠桥在北十里尉郭村
　　大南桥在南闗胜览楼下系巫谷口水涨易倾明隆庆六年知县陈世寳建万厯十四年水毁
　　巫咸桥在南闗外后圯
　　平陆县
　　茅津渡在东南二十五里黄河北明洪武三年置巡检司秦穆公自茅津济即此
　　白浪渡在东南一十八里黄河北旧置巡检司
　　大阳渡在南二里晋围上阳在渡北岸
　　洪阳渡在西四十里
　　三门集津渡在五十里
　　八政桥在东三十里八政镇明万厯间巡盐御史吴楷汪以时继修
　　芮城县
　　陌底渡在县东南四十里王村一名窦津渡通河南灵寳县旧设巡检司今仍之
　　绛州【直】
　　泽掌庄村北浸水泉三孔渠二道漑泽掌庄村南地余水流至鼓堆庄使水七分蔡村使水三分又流至下蔡村使水七分鼓堆庄使水三分胥轮溉
　　鼓堆庄清浊泉莲花池以泉出鼓堆庄漑地无番期下流漑冯家庄无番期下流至席村庄有激水石闸渠道繇上至下五里西南引漑席村李村蒲城三庄地胥轮漑　下流又分为三渠　东一渠漑三泉庄二昼二夜白村并娄李三昼二夜李村并娄家庄一昼二夜上下孝林五昼五夜上下石村五昼四夜王庄二昼二夜磨头庄二昼二夜祁郭庄三昼四夜北闗厢四昼四夜西一渠漑王马庄三昼三夜龙泉庄三昼三夜苏村东西二社六昼五夜古交庄三昼四夜周村南北二庄六昼六夜　中一渠漑桥西庄一昼一夜中社庄二昼二夜南社庄二昼二夜王村庄三昼三夜又自桥西分水三分漑桥东地胥轮漑
　　史家庄红叶沟泉漑刘雅庄六昼六夜曲村庄四昼四夜栢璧庄二昼二夜胥轮漑堡庄用水在刘雅曲村渠内
　　康村峨山下泉漑康村苏阳二庄一昼一夜三张村七昼六夜梁家庄一昼二夜栢璧庄一昼一夜胥轮漑泉掌闗圣庙泉漑泉掌镇地二十有五日一周　泉掌镇东南活泼泉春口泉漑泉掌镇地十有九日一周泉掌镇东浸水沟泉分二渠　东一渠漑西韩梁十有一日十有一夜东韩梁六日六夜下堡八日八夜辛堡三日三夜　西一渠漑泉掌镇十有一日十有一夜西韩梁十有三日十有三夜胥轮漑
　　丁村庄小泉一孔开渠引水轮漑丁村庄地
　　马首山天雨猛水古设渠道轮漑南北董村李家庄官庄地
　　以上十有三渠先后次序分守时刻胥载古碑
　　绛州虽临汾河而水势直泻难以引漑旧未设渠道旧志鼔堆清浊二泉合流而下寖成大沟水不能及沟上地隋正平令梁轨谓水动物也顺之则下激之则上乃因地宜以激水迄千余歳虽小有变更而大势因之今水道清泉下建木闸激水漑沟东地三泉庄二昼二夜白村并卢李村三昼二夜李村并卢家庄一昼二夜孝陵五昼五夜石村五昼四夜王庄二昼二夜磨头二昼二夜祈郭三昼四夜北闗四昼四夜旧灵丘府一昼一夜州衙一昼一夜凡二十有九日一周大沟渐濶渐深土人名天河于席村北建石闸激水东南漑白村地三顷西南漑席村李村蒲城地九顷水西庄北建石闸激水经庄东少南鐡铸分水口一口漑南北王马庄三昼三夜龙泉庄三昼三夜苏村六昼六夜古交庄三昼三夜周刘村六昼六夜凡二十有一日一周一口注天河至三林北又建石闸激水漑三林桥东桥西地无番次鼔堆西一渠经蔡村漑三泉地八顷无番次今王府废水更番漑民田
　　鼔堆泉沟东流出自清泉混混繇石中出歴代不敢取石惧石去气泄而泉涸也万厯三十四年取石筑汾堤水西庄又取石为桥及今不禁相援为例王马七庄水番时刻有期未到不敢先旣过不敢复私约重于官法至东渠旣有稻田又有池沼而其叠漑者亦如之
　　泉掌镇泉闗庙前一大泉一支漑镇南一支漑镇西各地三四顷镇东有水沟沟左一泉名大渠漑辛堡下堡韩梁左边地二十有五日一番沟右一泉名小渠漑辛堡下堡韩梁右边地二十有四日一番其他活泼泉春口泉马库泉蛇泉各漑地不等
　　兰村泉西北山半出泉水细无声至夘午酉三时水涌出有声似潮汐然土人名溢水经史家庄曲村栢璧漑沟涧傍地甚伙
　　龙谷泉州东北十八里龙香村左传龙见于绛郊即此亦隋令梁轨开凿漑三泉诸寨田
　　丁村泉漑丁村苇地甚伙
　　泽掌泉西北二里有眠窝泉漹泉永和泉其利甚溥龙头泉在眠窝三泉东北一里合流漑龙头泉庄鼔堆蔡村地三顷水性寒不甚发苗
　　薛郭泉漑古交地二顷
　　马首峪雨水自稷山三界庄而下分为二渠一经北董北张燕村行庄南社坞一经南董李家庄梁庄郭马武平各漑地不等山水发苖胜于百畆之粪唐贞元中绛州刺史韦武凿汾水灌田万三千余顷宋尹仲舒鼓堆泉记水源数十环鼓堆觱沸杂发滙于其南容为深渊中多鱼鼈蟹防水极清洁洞鍳毛髪盛寒不氷大旱不耗淫雨不溢其南纚为三渠一载高地入州城周吏民园沼之用二散布田间灌漑万余顷所余皆归之于汾田之所生禾麻稌穱肥茂芗甘异他水所灌
　　薛宗孺梁令祠记隋开皇十六年内军将军临汾县令梁轨以亢阳频灾遂迹晋之故道审势逗絶防源分乃开渠十二率灌田五百顷贯刺史牙城蓄为池沼迤逦闾落浃洽园圃歳无旱忧邑民歌颂刻石以戴其赐樊宗师守居园池记言水自正平轨孙冲刻绛守居园池记如曰水本于正平轨正平帯郭县也隋开皇十三年内军将军为临汾令临汾卽正平也十八年改正平焉轨字世謩材令也患州民井卤生物瘠疲因凿山原自北三十里引古水【图经云鼓堆水】地缺絶经濠坎则续之以槽穿城墉入衙注池别分走街衖阡陌防防然鸣激沟渠又灌漑畦町讫入于汾河
　　神宗九年八月程师孟言河东多土山高下旁有川谷每春夏大雨众水合流浊如黄河矾山水俗谓之天河水可以淤田绛州正平县南董村旁有马璧谷水尝诱民置地开渠淤田五百余顷其余州县有天河水及泉源处亦开渠筑堰凡九州二十六县新旧之田皆为沃壤嘉祐五年毕功缵成水利图经二卷迨今十七年矣闻南董村田畆旧值三两千收谷五七斗自灌淤后其直三倍所收至三两石今臣权领都水淤田窃见累歳淤京东西咸卤之地尽成膏腴为利极大尚虑河东犹有荒瘠之田可引大河淤漑者于是遣都水监丞耿琬淤河东路田
　　元王沂李荣祖政绩碑水利不通不知几何年矣闻北山有孚惠庙尤不知其为孰也公旣至遂得一断碑于草莽合泐而读之方知为隋临汾令梁轨水利碑今改县为正平矣上载通渠十二公循其迹衍而凿之乃涤其源而防其流濬其窒而通其碍俾行者不漫漶蓄者不泛溢或上或下而顺其势或分或合而依其经故田园有灌漑之泽而川无壅竭之患阖境皆受其福复为梁轨修庙植碑以着其绩汾水自北而南曲折而西少曲而北明隆庆元年冲南城齧南门外大街知州宋应昌创砌石堤自禹庙起至城西角止共三百余丈
　　国朝顺治九年汾水涨冲南门前楼齧摧石堤数十丈补修康熙初石堤复坏补修
　　闻喜县
　　涑水河渠发源绛县至县境东外村堵渠漑东外村乔寺村东山底村西山底村灌底村坡底村栁泉村爱里村刘家院村元家院村蔡谢村下吕村侯村地三千六百四十八畆
　　温泉渠发源东四十里官庄村漑黄芦庄上峪口村下峪口村地七百五十六畆
　　甘泉渠发源东三十里黒龙沟漑交水口村背后村东镇地三百五十二畆九分
　　南山渠发源县境南山漑偏乔村栢底村蔡村后宫村地一千三百四十六畆二分
　　汤王山渠发源县境中条山小涧河漑董村河底村苏村南阳村中申村寺头村店头村姚村坡申村冯村地一千六百七十三畆有竒
　　野狐泉渠发源北二十里水势涓微漑栢树神村薛庄白土村地二十二畆
　　以上洓水河渠一道泉水渠五道胥设牌而定番次立界限接地畆多寡定漑田时刻
　　旧志罗公渠发源绛县烟庄峪其堰有五开于宋熈寜间者三开于明洪武间者二　第一堰漑东外乔寺东山底西山底等村地十顷卽旧志康寜里也知县李如兰改丰泉里　第二堰名王公渠亦发源烟庄峪宋熙寜间开濬明正徳间知县王林以上流专利渠屡坏考景云宫古碑定分数严界限至今名王公渠漑栁泉爱里东观底东刘家院田渠口在绛县磨里村堵截　第三堰漑乔寺村地五顷一十畆即旧志义寜里也改青中里　第四堰漑西刘家院元家院大蔡谢小蔡谢侯村等地二顷五十畆有竒即旧志晋寜里也改南盐里　　第五堰漑东下吕西下吕等地四十畆有竒即旧荣田里改常寜里　五堰辽逺数十里盗决占恡者多嘉靖三十九年知县罗田置牌定番次选渠长申盗决之禁渠民名罗公渠至四十二年知县李复聘复申严焉刻石元家院温泉渠源出黄芦庄漑上谷口下谷口黄芦庄田甘泉渠源出黒龙沟漑交水口上下东镇背后村田雷公渠源出野狐泉由白土沟至城西北三里姚村出沟行平地前代尝引入城嘉靖间城北地中尚有通水瓦桶万厯间知县雷复定分数始姚村次王顺坡下白土中白土上白土山家庄坡底薛庄宋家坪户头诸村轮漑月一周名雷公渠　旧志附入新城王公渠内误但后土壅泉涸为利甚微
　　沙渠东南二十五里渠口在寺头村东北以村旁有广教寺唐贞观间敕建故名唐渠今名广教寺为沙渠寺后因设寺头村土人又名渠为寺头渠唐地里志县东南二十里有沙渠即此沙渠寺寺头村等地引漑十七日一番又仪鳯二年诏引中条山水于南城下西流十六里漑涑隂田
　　北河渠水自横岭闗来沿河开渠轮漑后宫柏底茨凹里南王庄河底田二十二日一周
　　董村渠渠口在村东秦王涧下故有渠久废明万厯二年知县王象干修因名新城王公渠漑董村北郭衞村田共二顷四十畆有竒十七日一周渗渠水二日三村并山庄轮用
　　南阳渠渠口在河底村南漑南阳苏村中申田苏村渠渠口在苏村东漑村田
　　小寺头渠渠口在苏村南漑小寺头阳社西郭田阳社渠渠口在苏村东漑阳社小寺头田
　　西张渠渠口在苏村三皇庙前故渠久废明万厯初知县王象干修亦名新城王公渠漑西张东张田一顷一十畆坡神渠渠口在坡神村东漑村田
　　下庄渠渠口在下庄村东坡神渠下漑下庄冯村田二十一日一周有渠上水三日坡神用
　　南姚村渠渠口在南姚村北漑村田
　　金贾葵董池神庙记一日过干河登清原南下望澄澜浩草木蓊鬰原下居人数十家皆临水而居问之则董泽之蒲可胜既乎杜预谓在县之东北即此地耶泽畔之民艺麻植稻接畛连沟或织蒲而席或鼔棹而渔防泽而东茭蒲映水杨栁参云其北有高平之地则庙在焉
　　李汝寛防城石堤记洓水发源绛县横岭开烟庄谷出谷即闻喜义寜诸里地自有宋熈寜开渠漑田至今不废葢上下三十里间而水几涸矣又三十里带城南而西入夏台达于黄河皆伏流之余也故水亦不能为城害惟是天作淫雨过水既无所分而中条山水北入峨岭水南入于是水势滋大而南城之西偏坏此东海王侯之所以议砌石堤也长以丈计一百六十有竒高以尺计二十有二濶下杀其髙之半上杀其髙之十有七而土不与焉
　　河津县
　　遮马峪渠在西北三十五里峪西泉繇山峡中出开渠引漑固镇里刘家院西硙干涧诸村地
　　峪渠在北三十余里紫金山麓西距遮马峪十里有竒悬崖峭壁水由石罅出开渠引漑史家庄魏家院南北午芹诸村地
　　神峪渠在北三十余里马鞍坞山下西距峪三里古树根下孔大如斗清水涌出开渠引漑南北午芹村地以上诸渠渠口胥用闸板啓闭有时渠身左右设格牕大小有制繇上达下限时刻以次放注周而复始
　　河津濒汾河田河身卑洼难以引漑
　　明时志遮马峪泉水县东北四十里一原坡下唐贞观中县尹长孙恕凿山修为二渠灌干涧故镇民田至元大徳间下流浇故镇者如旧上流浇干涧者以猛雨冲断水落下停民仍供水田税粮明隆庆五年知县张汝干凿山通渠水利复兴
　　峪泉水县东北四十里水母庙下亦长孙恕开凿以上二渠水各有清浊二渠筑自唐时清水自泉出灌近山南北二午芹民田浊水待天雨峪壑水流灌僧楼南方平孙彪东长光得下亭清涧等里民田宋大观间竖二碑刻石图置县防今尚在焉明户部侍郎凌公奉例兴修榜谕更定遵守无坏独浊水分渠西长大涧灌东长光得下亭清涧等里者嘉靖十一年间山水暴涨崩入黄河积冲大沟深几百尺不惟亢燥七里民田而北山道路亦絶嘉靖三十五年知县高文学刻期兴修三月告成高一百尺厚六丈上为土桥通济南北傍防枝渠漑田千顷惜巅顶失防防寖坏明万厯初知县张汝干视旧址难修筑先于上流渠道繇寺庄而下可通东长光得等里者胥加防濬遇雨水大泄亦可以徧及也
　　河津汾水南有孤稷二山浊水汾水北有遮马峪峪清浊二水峪东有神峪马鞍坞清水一渠唐地理志载西二十一里马鞍坞渠亦长孙恕凿所谓水母庙下乳泉是也但渠不在今治西当属北字之譌耳泉繇神峪越天涧而南为清渠一支爪峪筛崖泉繇鸦石距天涧而东为清渠一支县志所谓以上二峪水灌近山南北二午芹民田其清水胥分时刻载在水规浊水出峪有西长涧一支南下涧一支灌僧楼孙彪东长光得清涧下亭艳方南南方平等里唐志载北三十里有谷山堰贞观十年筑县志所谓清浊各有二渠者也
　　路史禹治水七年三月庚子登覆鬴探穴获五符知治水要于是复岳下龙门受玉简以揆地遂周行天下
　　汉河东太守雷保穿渠引汾水以漑皮氏县故渠尚存
　　魏宣武时刘嵩请防黄河以通船漕授龙门都将歴年功不就坐流
　　唐地理志北三十里有谷山堰贞观十年筑东南三十三里有十石垆渠二十三年县令长孙恕凿漑田良沃畆收十石西二十一里有马鞍坞渠亦恕所凿【县东南唐十石垆渠县志并不载宜修复】
　　山堂肆考遮马谷在平阳府河津县北谷有水可分渠漑田
　　宋大观间竪县堂二碑一碑爪遮二峪用水各渠图一碑马鞍坞神渠峪用清水支渠图
　　金时河津旧县圯于汾元皇庆初移于县西北一里姑射山麓今县是也
　　马光逺葫芦滩浮桥碑邑迤西葫芦滩当汾流入河之防为秦晋徃来之冲汉淮隂木罂渡军即此地也水深而濶行者必以方舟乃得济壬子作船十六只横浮水面联以鐡锁铺以木板车牛竞渡如履坦途明洪武二年刑部右侍凌氏奉防勘定申明古制刋峪水利榜文曰峪清浊二水同出一峪山下出泉涓涓不絶昼夜不舎者清水也附近居民浇灌大雨时行万山归聚沟浍皆盈者浊水也居民逺者亦得被其泽
　　隆庆四年知县张汝干筑堤堰修水利
　　明万厯三十二年知县白鲲修遮马峪清泉漑干涧等里民田
　　稷山县
　　县东北马壁峪猛水分三路　东路漑三界庄等村中路漑小社李老庄等村　西路漑范家庄等村县北晋家峪猛水分二渠　东渠漑仁义等村　西渠漑薛家庄等村
　　县西北黄华峪猛水分四涧　畆头涧漑东峪口等村大涧漑邢家庄等村　小涧漑西峪口等村　百口
　　涧漑翟等村
　　清水一道随猛水渠道分水以次漑田两岸民胥有私渠
　　以上诸水胥上满下流无得搀越渠长司之
　　稷山县汾河东接绛州西连河津两岸频河地旧无渠道葢县境地形卑洼汾水居上河流泛涨易致渰没无庸引水且迁徙不常故古未设渠至于岸上地畆多开井浇漑其左右高陂堤岸河水多不能上流难以设渠旧志马壁峪涧系猛水古分三路东路首漑稷山三界庄余水漑绛州北董庄官庄光马庄等村中路漑李老庄大社庄亷城庄等村西路漑范家庄张家庄刘家庄东庄高渠西社中社等村胥稷山境明时官庄于中路开偏渠夺李老等村水万厯三十九年知县张思恭复古制有碑记
　　国朝康熈十年又起争绛州知州张琰圭稷山县知县顾涞初断令于支流堵塞如东路有余水官庄方得漑田有碑记
　　小社渠猛水马壁峪涧中路李老庄村北接水漑小社村田
　　晋家峪涧内有浸水遇雨涨漑乡寜山底村及稷山县薛家庄仁义等村田万厯间知县李希召均水利东曲渠猛水漑东曲村田
　　黄华峪涧系清水漑开张东西田雨则混入猛水东涧自上及下漑开张东村圏头村加庄邢家庄陶梁华峪涧东程社胡家庄梁村段村等地西涧自上及下漑开张西村路村华峪镇翟等村
　　葫芦泉城北三里形如葫芦因名日漑田数畆流入泮池白杨泉小社村胥漑武平小村上王村洞治庄甘阳村东刘西赵村地武平系绛州
　　三界庄池城北三十里万厯间凿引注马头山泉水以汲居民便之
　　西长池城西南四十里庄近南山井深千尺居民艰于缾绠贮水以饮云
　　姚庄池城西北三十里隐士姚绶凿筒引十里余注水漑田
　　舗头堰城东北三十里沙沟庙前甃以障马璧峪水薛村堤城西二十五里故有涧无堤知县吴峻行令民筑堤滙水漑田二百畆有竒
　　唐祐甫汾河义桥记绛人有成桥于稷山县南汾河水上入境称曰孝子初兹县有具舟之役邻邑有官修之梁自太原西河上党平阳至于绛州达于雍繇卒回程贾人射利济舟为防渡口如肆孝子畚筑于激射之旁根柱于沸涌之下曵索辫筏絷舟戾航一叹不可夺志三年其有成功广可方轨平可转毂去其饰成无丹艧取其固势异虹霓
　　绛县
　　头乡
　　杨村庄绛水发源西门外西沟西杨北杨二村濒水田设渠北杨村正月一日起七日止西杨村八日起十六日止遵水碑轮漑周而复始
</div>
    <div class="pagination">
<a href="山西通志_page114.html">上一页</a><span>...</span><a href="山西通志_page110.html">110</a><a href="山西通志_page111.html">111</a><a href="山西通志_page112.html">112</a><a href="山西通志_page113.html">113</a><a href="山西通志_page114.html">114</a><span class="current-page">115</span><a href="山西通志_page116.html">116</a><a href="山西通志_page117.html">117</a><a href="山西通志_page118.html">118</a><a href="山西通志_page119.html">119</a><a href="山西通志_page120.html">120</a><span>...</span><a href="山西通志_page116.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
