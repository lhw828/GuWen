<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 669 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 669 页/共 698 页</h1>
    <div class="content">时水面多设冰床往来络绎以供行客其捷如飞较之坐骑乘车逺胜多矣陈检讨集补京师冬月既 
以纸糊窗格间用琉璃片画作花草人物嵌之由室中视外无微不瞩従外而观则无所见此欧阳楚 
公十二月氍家傲词所云花户油窗也盖元时习俗己尚之莼渔词话原欧阳原功氍家傲词十二月 
都人供暖箑宫中障面霜风猎甲第藏钩环侍妾红袖压笑歌声送金蕉叶倦客玉堂寒正怯晓淘金 
井冰生鬛冻合灶觚饧一楪吴霜镊换年懒写宜春帖圭斋集原北人打围一岁间各有处所五月钓 
鱼于海上水底钓大鱼二月三月放鹘号海东青打雁四月五月打麋鹿六月七月于凉淀坐夏八月 
九月打虎豹之类自此至于岁终如南人趂时耕种也使辽录原金源之制岁以正月如春水九月幸 
秋山五月之间群臣一进起居表潜溪集朱彝尊原按春水秋山疑无定所春氍于水则谓之春水秋 
猎于山则谓之秋山云尔臣等谨按京师土俗惟帝京景物略所纪近日多沿其旧朱彝尊原书采录 
殊少今增采如右 

 

钦定日下旧闻考卷一百四十八 

 

钦定日下旧闻考卷一百四十八举正 

 

洗象于城外原书城讹作廊今改六月六日条积水潭原书潭讹作湖今改中原节条赌射虎原书赌 
讹作斗今改辽俗条旨蓄原书旨讹作百今改欧阳原功词 

 

钦定日下旧闻考卷一百四十八举正 


钦定四库全书 

钦定日下旧闻考卷一百四十九 

物产一 

 

臣等谨按朱彝尊原书物产门杂叙众物不分品类其中亦有未能该备者兹采摭记载及永乐大典 
内之析津志元一统志北平图经志书增其缺轶并为条分品目首总类次榖食次蔬蔌次花花次果 
实次草木次药物次牲畜次器用次珍宝次飞羽次走兽次水族次虫豸为类共十有四伏读圣祖仁 
皇帝御制诗文集并皇上御制文集诗集天章炳焕蹻跂花石之伦肖形毕备今绎有关京师物产及 
他书未经见者谨依次编载卷内原幽州其利鱼盐其畜宜四扰其榖宜三种周礼原四扰马牛羊豕 
三种黍稷稻周礼郑康成注增龙门碣石北多马牛羊旃裘筋角虫记货殖传原幽都之山上有元鸟 
元蛇元豹元虎元狐蓬尾山海经原燕有鱼盐枣栗之饶史记原幽州范阳贡绫檀州人参蓟州鹿角 
胶唐六典原范阳郡土贡绫绵角弓人参栗密云郡土贡人参麝香渔阳土贡白胶唐书原幽州土产 
绵绢人参瓜子贡范阳绫霸州土产丝绵绢涿州土产绫蓟州土产鹿角胶人参远志白术檀州土贡 
安东府人参又银锡二穴密云郡都管又有水精是宝出昌平县太平寰宇记原霸州信安军保定军 
土贡各绢一十匹九域志朱彝尊原按范阳之绫贡于唐宋霸州亦产丝绢元于涿州设锦局织染提 
举司不知何时遂休其蚕织也原大兴县产金银铜铁药产滑石半夏苍术代赭石白龙骨薄荷五味 
子白牵牛金史原顺天府土产丰润宝坻盐遵化铁宛平琉璃房山石炭又密云出藁本香宝坻出银 
鱼遵化出绵梨宛平西北斋堂村出画眉石明一统志增顺天府土产榖盐枣栗梨桃杏李奈榛白樱 
桃卜萄苹婆果文官果松伞山药菜瓜子白胶芍药煤石藁本香琉璃角弓鹰鵽鸠黄鼠鱼大清一统 
志原京市都城旧日如勾栏胡衕何闉门家布前门桥陈内官家首饰双塔寺李家冠帽东江米巷党 
家鞋大栅栏宋家靴双塔寺赵家薏酒顺城门大街刘家冷淘面本司院刘鹤家香帝王庙街刁家丸 
药皆著名一时起家巨万至抄手胡衕辛家专煮猪头内而宫禁外而勋戚皆知其名蓟镇将帅置走 
马传致亦见当时太平胜概菊隐纪闻臣等谨按以上系总类原房山县有石窝稻色白粒觕味极香 
美以为饭虽盛暑经数宿不餲燕山丛录原西山大石窝所收米最称嘉美潞水客谭增粱粟类北方 
水土深厚窖地而藏可数十年不坏周礼地官注增北地燥冬多雪春少雨麦昼花薄皮多面食之宜 
人陈者更良广群芳谱增乾隆六年御制麦诗平畴膏雨足夏麦芃芃美良苗将秀时翠浪翻数里朝 
曦淡以暄珠露垂累累缓骑眄绿畦香风扇饼饵祈年厪渊衷敬志心中喜臣等谨按咏麦御制诗是 
为首见之篇谨编载卷内增榖之品髙苗青句诈张柳句撑破仓句 (食逹)青句鹅儿黄句红镯脑句 
八棱句鏩子句皮包句贾四句狗见愁句饿杀狗句白糙句毛榖句临熟变句狗虫青句奈风鬬句麻 
熟析津志增黍有赤黍黑黍黏者别名秫北方谓之黄米亦谓之黄糯尔雅翼增黍之品糯黍小黍秫 
黍析津志增稷冀北谓之 俗呼为糜广群芳谱增稻有秔有糯北方以为佳品北方地平惟泽土宜旱 
稻种类甚多同上增圣祖御制御稻米文丰泽园中有水田数区布玉田榖种岁至九月始刈获豋场 
一日循行阡陌时方六月下旬榖穗方颖忽见一科髙出众稻之上实已坚好因收藏其种待来年验 
其成熟之早否明岁六月时此种果先熟从此生生不己岁取千百四十余年以来内膳所进皆此米 
也其米色微红而粒长气香而味腴以其生自苑田故名御稻米一岁两种亦能成两熟口外种稻至 
白露以后数天不能成熟惟此种可以白露前收割故山庄稻田所收每岁避暑用之尚有赢余曾颁 
给其种与江浙督抚织造令民间种之闻两省颇有此米惜未广也南方气暖其熟必早于北地当夏 
秋之交麦不接得此早稻利民非小若更一岁两种则亩有倍石之收将来盖藏渐可充实矣昔宋仁 
宗闻占城有早熟稻遣使由福建而往以珍物易其禾种给江淮两浙即今南方所谓黑榖米也粒细 
而性硬又结实甚稀故种者绝少今御稻不待远求生于禁苑与古之雀衔天雨者无异朕每饭时尝 
愿与天下群黎共此嘉榖也臣等谨按榖实类之有御稻米始见于圣祖御制文集恭载卷内增豆之 
品黑豆小豆菉豆白豆赤豆红豆小豆豌豆板豆羊眼豆十八豆析津志增蜀秫红白二种俗呼髙粮 
在北方地不宜麦禾者乃种此尤宜下地农政全书增糁子北地荒陂处种之苗叶似榖穗如粟穗而 
分数岐碾米煮粥蒸食皆宜广群芳谱补东蔷色青黑粒如葵子语曰贷我东蔷偿我白粱幽并皆有 


之广志补范阳去都百里而远土风宜麦与稻北齐皇建中平州刺史嵇煜建议开督亢旧陂岁收稻 
数十万石北境赖以周瞻此其验也乌台笔补补端拱二年六宅使何承矩请于顺安砦西引易河筑 
堤为屯田既而河朔连年大水承矩又言宜因积潦蓄为陂塘大作稻田以足食会沧州临津令闽人 
黄懋上书言河北州军多陂塘引水溉田省功易就三五年间公私必大获其利遂以承矩为制置河 
北沿边屯田使懋为大理寺丞充判官发诸州镇兵一万八千人给其役于雄莫霸州平戌顺安等军 
兴堰六百里置斗门引淀水灌溉初年种稻值霜不成懋以晚稻九月熟河北霜早而地气迟江东早 
稻七月即熟取其种课令种之是岁八月稻熟初承矩建议沮之者颇众既种稻不成群议愈甚至是 
承矩载稻穗数车遣吏送阙下议者乃息而莞蒲蜃蛤之饶民赖其利宋史食货志朱昆田原按雄霸 
之间无处非水地最宜稻而北人不好食稻每云食之病热然都城百万户籴太仓稻米食者甚多未 
见其病安在习俗之不可移乎使仿何黄之策行之诚足民之要术也增乾隆六年御制秧针诗绿水 
盈畴远若无新秧似挿莕公须翻风贴贴疑铺球带露瀼瀼欲贯珠翠颕透波光潋滟青锋着雨意舒 
苏勾芒夺得天孙巧刺出丰年一幅图增乾隆五年御制观获诗白露湛郊原西成候己至绿野满黄 
云紫茎垂绛穟铚艾兹其时钱镈良具痔几余临别院农务观次第值此岁云稔实感天所赐念予恤 
民艰常凛祈年意积以三时忧今朝乃大慰臣等谨按秧针及观获御制诸诗是为首见之篇谨编载 
卷内増 馃河济称小麦面燕曰馃面事物绀珠增今市肆标曰重罗白面汉束晳赋曰重罗之面留青 
日札增宏仁桥旁列肆搏面角之曰麻胡饧和炒米图之曰欢喜团帝京景物略增乾隆十年御制碾 
诗饼饵香风到雕盘荐碾 不宁尝野味兼以忆穷檐秋近日无几芒抽雨未沾密云空读易愁上两眉 
尖增乾隆八年御制榆饼诗新榆小于钱为饼脆且井导官羞时物佐膳六珍参偶啖有所思所思在 
闾阎鸠形鹄面人此味犹难兼草根与树皮辣舌充饥谙幸不问肉糜玉食能无惭臣等谨按碾 榆饼 
皆他书所未有始见于御制诗集恭载卷内原程敏政傅家面食行傅家面食天下工制法来自东山 
东美如甘酥色莹雪一凶入口心神融旁人未许窥炙釡素手每自开蒸笼候鲭尚食固多品此味或 
</div>
    <div class="pagination">
<a href="钦定日下旧闻考_page668.html">上一页</a><span>...</span><a href="钦定日下旧闻考_page664.html">664</a><a href="钦定日下旧闻考_page665.html">665</a><a href="钦定日下旧闻考_page666.html">666</a><a href="钦定日下旧闻考_page667.html">667</a><a href="钦定日下旧闻考_page668.html">668</a><span class="current-page">669</span><a href="钦定日下旧闻考_page670.html">670</a><a href="钦定日下旧闻考_page671.html">671</a><a href="钦定日下旧闻考_page672.html">672</a><a href="钦定日下旧闻考_page673.html">673</a><a href="钦定日下旧闻考_page674.html">674</a><span>...</span><a href="钦定日下旧闻考_page670.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
