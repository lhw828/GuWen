<!DOCTYPE html>
<html>
<head>
    <meta charset="UTF-8">
    <title>山西通志 - 第 562 页/共 700 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山西通志 - 第 562 页/共 700 页</h1>
    <div class="content">　　日照寺在天盆谷
　　金灯寺在南台东北麓
　　黒山寺在北台唐寺僧法爱充监院以常住财置田后化为牛至今有牛皮鼓迹
　　照果寺隋解脱和尚少披剃于此
　　法华院唐开元四年神英禅师至台山憩华严寺斋后独游西林披云深入忽覩一寺额曰法华院英入瞻礼有多宝佛塔后有仁王殿英出取衣钵还惟深林密箐而已乃即其地建法华院今废
　　福圣院唐取性道者居此
　　妙德庵
　　圣祖仁皇帝
　　御书匾额曰香阁慈云曰松风水月
　　法云庵即古弥陀庵憨山大师德清居此德清幼人呼清郎万厯乙亥偕友妙峰卓锡于此掘地获石座上泐清郎居三字清刺血研金书华严经后梵文胥变汉字以所书经纳大宝塔瓶中
　　龙兴庵在栖贤谷明嘉靖初僧太虚栖此以夜闻龙吟故名甞正旦见祥光满谷云
　　灵鹫庵在华严谷东元璧峰禅师北游五台道逢一蓬首女五彩闪烁一黒獒随后师问何之答曰入山曰入山何为答曰一切不言讫没遂于其地建庵
　　云集庵在晓天梁
　　智导庵在中台南麓即清凉泉之崖畔
　　净土庵在栖贤谷明嘉靖间僧玉峰建
　　大盋庵在紫霞谷明无边禅师受法楚峰峰甞嘱曰尔后有盋饭当共衲子食嘉靖甲子卓锡于此掘地得铜盋受斗粟即以名庵
　　静林庵在紫霞谷释真云建乃中峰嗣也
　　杂花庵在塔儿沟僧正叅建
　　大林庵在鳯林谷金陵僧素庵构
　　龙树庵在车沟明嘉靖初僧寳印楚峰玉堂同叅大川和尚川説偈曰向去三人载一车后至蛇沟共结茅焉盖蛇沟旧名车沟也
　　栖鳯庵在天盆北岭明嘉靖间僧宝峰建
　　华严庵在栖鳯庵东北明嘉靖间僧古檀诵华严于此白头庵在南台东北十里庵有行者生而皓首明嘉靖
　　间结庐于此
　　卧云庵在中台西南麓
　　青峰庵唐僧支法念栖禅庵南大松下定中见僧説苦空法寤闻秋声瑟瑟不胜其悲因呼为苦空蘽古碑犹存
　　仙人庵在北台后麓
　　千佛洞在台东北崖畔明嘉靖间僧道方夜游至此见神灯万入见玉佛更进闻波涛之声旋见一灯前导而出即洞造像焉
　　国朝
　　圣祖仁皇帝
　　御书匾额曰禅悦
　　七佛洞在台西南二十里古有七梵僧至此入寂遂立七佛像
　　观音洞在栖贤谷岩畔有滴泉味甘
　　不二楼在西台北倚二圣对谈石明嘉靖间僧慧月见文殊净名二圣对谈华严一名华严栖
　　台外佛刹
　　灵境寺去南台二十里明成化间释清善建
　　石塔寺在台东南一名小栢寺
　　娑婆寺在台西南三十里　北齐释元颐卓锡于此有妇防子数来听经颐疑而问之妇曰我名娑婆乃龙母也因听法得悟将脱鳞甲矣指池曰若真悟无生此渊当成髙阜言讫水随手起即成髙阜龙亦化去后人名曰龙宫圣堆颐建寺即以龙母名名之　后周寺僧道明携沙弥至东台花林山遇一人引入堂阁长者命道明送沙弥出囘首即失所在
　　佛光寺在台西南四十里后魏文帝见佛光之瑞因名为隋解脱和尚道场唐释法照夜入化竹林即此
　　嵌岩寺在台南六十里后魏孝文帝建圣福赤崖法华殊公四寺胥在仙花山阳【以上南台外】
　　华林寺在古华严唐建明时四修
　　杳云寺在华林寺侧
　　香蘽寺在华林寺东中有乳头香蘽
　　慈云寺在香蘽寺南
　　龙蟠寺在大防谷山势若蟠龙故名
　　鳯岭寺在龙蟠寺侧
　　温泉寺在台东南五十余里元重修
　　铜钟寺在大防谷中昔有古钟可受三十斛寺僧慧灯受戒归失之空中语曰钟乃拘楼秦佛时兠率天王所造今已收入金刚窟中灯着铭泐石记之
　　龙泉寺在台东南旧路岭宋建明嘉靖初羣盗纵横行者惮之有马大士依止废寺遇贼即杀道路复通马公将卒以山门托燕京大智宗主遂重修寺焉【以上东台外】
　　圭峰寺在峩谷隋建豹子熊头向阳育王望台石门六寺胥在峩谷隋唐间建
　　铁勒寺在台西南六十里铁勒山唐慧洪大师建【以上西台
　　外】
　　白云寺在五台山之接待院面临逵道后枕岩椒国朝康熙四十六年
　　圣祖仁皇帝发帑重建
　　御制碑记
　　御书匾额曰法云真际
　　台麓寺在台山下射虎川康熙二十二年
　　圣祖仁皇帝西巡清凉山有虎伏丛薄间
　　亲御弧矢一发殪之里人欢呼曰是为民害久矣今銮舆幸临而此兽用殛殆天之所以除民灾也因号其地曰射虎川相率建寺以表厥异康熙二十四年发帑金三千一百八十两
　　御制碑记设大喇嘛一员格隆班弟二十五众焚修香火
　　三十七年二月
　　圣祖幸山设供造佛像三尊四十年遣官赍送
　　内制镂刻香檀佛像
　　御制碑文四十四年
　　赐梵书藏经
　　御书匾额曰十刹圆光曰五峰化育
　　宝积寺在台北谷中
　　木寺在台北谷中
　　普济寺在大黄尖南麓唐建
　　普光寺今名黎峪寺在文岫山璧峰金禅师化后门人建塔明洪武间勅修上甞赐诗曰沙门号璧峰五台山愈崇璧峰依华严制忏法梵音婉雅凡四十二奏唯寺众袭其法四方学者观顶受业焉【以上北台外】
　　广济寺在县西门内元至正间建
　　法华寺在县东北七十里北齐建
　　峰山寺金醉轩姚孝锡诗云生古木千章秀山抱晴川一掌平
　　古竹林寺在县东北六十里莲花山
　　龙湾寺在县东乡山环涧泻龙宫仙阁
　　明阳观在县西南八里紫罗山下甲辰崇道大师洞明子姬志元重建请于长春宫得今额元好问撰碑【甲辰志作大德八年误】
　　长春观在县东北元时建
　　万寿宫在县西北四十里善文都元至元二十九年建【以上五台县佛刹】
　　繁峙县
　　正觉寺在西闗外元甲辰年建明洪武间置僧防司净名寺在县南唐建宋太平兴国间勅重修金元时胥修葺
　　公主寺在县南二十里公主山后魏诚信公主出家建唐末唯德禅师重修
　　兰若寺在大黄尖北二十里唐建明万厯初法华道者挂锡于此并宋谷天宫二寺入焉
　　清源寺在大黄尖下二十里羣峰环抱元建闗西僧戒喜叅悟中和尚久而辞去中偈记曰尔縁在此逢源而止万厯初至此卓庵掘地得古碑名清源院即以名之
　　正觉禅院在滹沱之濵宋名天王院宣和间黄冠改为神霄宫五台真容院僧请复为寺勅赐今额
　　三清观在东南一里金大定年建
　　洞阳观在西北二十五里上庄村
　　崞县
　　崇圣寺在县东宋政和二年建元至元二十七年修明洪武间置僧防司天顺七年重修后圯僧明阗复修贺愈撰记
　　楼烦寺在县西北二十五里以楼烦城名晋慧逺演教地明嘉靖间毁于兵僧昭敬修李立本撰记
　　吉祥寺在县东南七十里明正统间重修后頽成化间僧惟德社民杜鳯重建训导孔讴撰记
　　惠济寺在县东南三十里
　　土圣寺在县西南七十里相传寺内有钟晩不击自鸣明梁璟有诗
　　朝元观在县西南五十里元大德间崞山军节度阎德刚居卫邸里泉水出焉刚爱其胜招安邑道士梁思问为方外游辟西园以居之建道院未成而殁刚子镇留摄太原军务继先志营建叅佐并建阎侯祠元道问记观内有碑带石至晩光明似月梁璟有朝元夜月诗
　　神清观在县西北
　　保德州
　　宝积寺在州西南元大德七年建明洪武初并龙泉寿圣弥陀兴隆金峰花佛六寺入焉置僧正司景泰二年重修
　　承天寺在州东南元时建明永乐间修万厯甲寅重修【明一统志金初建】
　　花佛寺在州南十五里宣化坊花佛村元至正间州南二十里杨家湾南崖石窟中闻有声者数年条缷出鲁班石像腰系槌凿又有大小石佛数百骨节胥玲珑无斧凿痕州人建寺舁置其中
　　兴隆寺旧名资福寺在州东南三十里义合都桥头村宋熙宁元年建
　　天庆观元时建明天顺间重修今圯
　　青阳观在州东南二十五里元大德九年建今废河曲县
</div>
    <div class="pagination">
<a href="山西通志_page561.html">上一页</a><span>...</span><a href="山西通志_page557.html">557</a><a href="山西通志_page558.html">558</a><a href="山西通志_page559.html">559</a><a href="山西通志_page560.html">560</a><a href="山西通志_page561.html">561</a><span class="current-page">562</span><a href="山西通志_page563.html">563</a><a href="山西通志_page564.html">564</a><a href="山西通志_page565.html">565</a><a href="山西通志_page566.html">566</a><a href="山西通志_page567.html">567</a><span>...</span><a href="山西通志_page563.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
