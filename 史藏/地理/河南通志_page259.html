<!DOCTYPE html>
<html>
<head>
    <meta charset="UTF-8">
    <title>河南通志 - 第 259 页/共 276 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>河南通志 - 第 259 页/共 276 页</h1>
    <div class="content">　　靳思顺妻许氏河内人夫殁氏年二十二守节四十九年雍正八年　旌表
　　廪生范爕中妻邹氏温县人夫殁氏年二十一孤方在孩抱舅年髙有妾辛氏性嫉妬舅欲逐之氏泣谏乃止辛感其意更相亲睦敬事其舅数十年抚孤成立雍正八年　旌表
　　冯锳妻李氏修武人夫殁氏年二十一家贫纺绩以塟夫柩并其祖姑守节四十年雍正八年　旌表
　　髙栋妻雷氏孟县人夫殁氏年二十五奉翁姑尽孝抚三子俱成立守节六十六年雍正十年　旌表
　　张文晓妻荆氏河内人夫殁氏年二十二苦节自矢训子成立尝值春荒乏食挑野菜于路旁拾遗金三两候之既久覔金者至氏还之无徳色守节五十年雍正十年　旌表
　　张琯妻王氏河内人夫殁氏年二十事舅姑抚嗣子慈孝两尽守节五十一年雍正十年　旌表监生马裔昌妻范氏河内人夫殁氏年二十孝奉翁姑以侄为嗣抚之成立守节三十七年雍正十年　旌表
　　靳王恱妻瞿氏河内人夫殁氏年二十事孀姑尽孝训子有成守节五十四年雍正十年　旌表厐泽深妻丁氏河内人夫殁氏年二十事姑克孝训子若孙甚严守节七十七年雍正十年　旌表董用坤妻呉氏河内人夫殁氏年二十四事祖姑克尽妇道训子读书敦行守节五十九年雍正十年　旌表
　　孙可宗妻贾氏河内人夫殁氏年二十孝事舅姑课孤子成立守节三十二年雍正十年　旌表王廷聘妻刘氏河内人夫殁氏年二十七躬自纺绩以事舅姑训子孙读书成立守节五十五年雍正十年　旌表
　　王斌妻安氏河内人结褵二载夫殁氏年十七家贫无子纺绩养姑取侄为嗣守节四十七年雍正十年　旌表
　　杨奕鼐妻田氏河内人夫殁氏年十九无子女矢节靡他事耄翁尽孝敬苦节三十七年雍正十年旌表
　　张其抱妻马氏河内人夫殁氏年二十三养姑教子克孝克慈守节四十六年雍正十年　旌表沈天钰妻刘氏河内人夫殁氏年二十三奉事翁姑生养死塟育防子至成立守节三十四年雍正十年　旌表
　　庠生王直妻任氏河内人夫殁氏年二十四事翁尽孝抚孤有成守节三十一年雍正十年　旌表郜光荣妻赵氏修武人夫殁氏年二十八家贫茹苦训子建元登康熈癸巳科贤书苦节二十二年雍正十年　旌表
　　庠生何大成妻李氏武陟人夫殁氏年二十二事舅姑尽礼抚嗣子成立守节四十二年雍正十年旌表
　　宋琏妻萧氏武陟人夫殁氏年十九孝事舅姑躬织纺以供菽水勤俭持家兼通书数训子成立入庠守节四十三年雍正十年　旌表
　　薛延璋妻靳氏原武人结褵三载夫殁氏年十九事舅姑尽妇道抚子有成守节五十四年雍正十年　旌表
　　杨显祖妻贾氏河内人夫殁氏年二十奉舅姑抚遗腹子成立入庠守节四十八年雍正十一年旌表
　　贡生刘在榜妻郭氏河内人夫殁氏年二十三事老姑训子入庠守节三十六年雍正十一年　旌表
　　丁王屏妻王氏河内人夫殁氏年二十一无子奉祖姑抚夫防弟守节三十九年雍正十一年　旌表
　　范兰妻张氏河内人夫殁氏年二十四事亲抚孤守节四十年雍正十一年　旌表
　　庠生刘定昌妻崔氏河内人夫殁氏年十九奉老抚孤守节四十九年雍正十一年　旌表
　　孙永祥妻尤氏河内人夫殁氏年二十五无所出养舅姑抚嗣子守节六十一年雍正十一年　旌表
　　张旷妻罗氏河内人夫殁氏年十七无子善事两姑慈爱嗣子守节七十年雍正十一年　旌表古志妻郝氏河内人夫殁氏年十九孝舅姑抚遗腹子守节五十四年雍正十一年　旌表
　　叶琮妻许氏济源人夫殁氏年二十六无子奉舅姑抚嗣子守节三十八年雍正十一年　旌表赵国屏妻衞氏济源人夫殁氏年二十六无子养老姑抚嗣子守节四十九年雍正十一年　旌表李尔騵妻刘氏济源人夫殁氏年二十六善事公姑训二子皆入庠守节四十九年雍正十一年旌表
　　庠生周伯正妻李氏济源人夫殁氏年二十五敬公姑抚嗣子守节三十三年雍正十一年　旌表庠生李尚贤妻吴氏济源人夫殁氏年十九无子孝公姑训嗣子入庠守节三十七年雍正十一年旌表
　　韩瑞妻李氏武陟人夫殁氏年二十八无子敬事公姑抚嗣子成立守节五十四年雍正十一年旌表
　　张升妻李氏河内人夫殁氏年二十三奉侍孀姑以女红易粟为养训子有方苦节五十七年雍正十二年　旌表
　　范元垓妻张氏河内人举人张炳女夫殁氏年二十三矢志不二抚藐孤成立入庠守节三十一年雍正十二年　旌表
　　髙临妻赵氏河内人夫殁氏年二十四奉孀姑尽孝训二子俱读书成名守节五十七年雍正十二年　旌表
　　萧含馥妻邹氏河内人夫殁氏年二十六上奉舅姑下抚嗣子孝慈克尽守节四十五年雍正十二年　旌表
　　窦元良妻顔氏河内人贡生顔仁女夫殁氏年二十三事舅姑以孝闻抚弱子成立守节五十年雍正十二年　旌表
　　萧帝牧妻史氏河内人贡生史琏女夫殁氏年二十四孝事舅姑抚育孤子守节四十四年雍正十二年　旌表
　　庠生李超宗妻杜氏河内人夫殁氏年十九事舅姑尽孝训弱子成名守节四十二年雍正十二年旌表
　　庠生张其瑜妻刘氏河内人夫殁氏年二十六奉姑以孝抚遗腹子成人守节四十一年雍正十二年　旌表
　　冯化鹉妻白氏温县人夫殁氏年二十三矢志不二事舅姑尽妇道抚遗腹子长成守节三十二年雍正十二年　旌表
　　冉揆妻王氏温县人夫殁氏年二十五事姑尽孝抚子有成守节五十年雍正十二年　旌表郭可宪妻侯氏温县人夫殁氏年十九事舅姑养塟尽礼训孤子以义方守节三十四年雍正十二年　旌表
　　郭自勉妻傅氏温县人夫殁氏年十九事祖姑及舅姑养塟尽礼训子以义方守节四十九年雍正十二年请　旌
　　文洪妻靳氏河内人夫殁氏年二十六孝事舅姑抚子成立守节四十三年雍正十二年请　旌郭印庆妻许氏河内人夫殁氏年十九家贫甚事舅姑尽孝抚弱子有成苦节四十四年雍正十二请　旌
　　王弼妻唐氏河内人夫殁氏年二十八孝养舅姑抚孤成立守节四十七年雍正十二年请　旌刘璸妻崔氏河内人夫殁氏年二十五孝事舅姑抚育弱子守节四十二年雍正十二年请　旌朱泗妻王氏河内人夫殁氏年二十一事老抚孤守节四十五年雍正十二年请　旌
　　张秀生妻蒋氏原武人夫殁氏年十九事姑以孝闻训子成立入庠守节四十四年雍正十二年请旌
　　薛振竒妻李氏修武人夫殁氏年十九孝养舅姑抚育弱子守节四十一年雍正十二年请　旌原清妻谢氏武陟人同里韩洪礼艳其色乘原清晨出突入其家求奸谢氏厉声号骂洪礼惊窜谢氏忿极投缳死雍正十二年请　旌










　　河南通志巻六十七
<史部,地理类,都会郡县之属,河南通志>
　　钦定四库全书
　　河南通志巻六十八
　　列女下
　　河南府
　　汉乐羊子妻河南人不知何氏之女羊子尝行路得遗金一饼还以与妇妇曰妾闻洁士不饮盗泉之水亷者不受嗟来之食况拾遗利以汚其行乎羊子大慙乃捐金于野而逺寻师学一年来归妇跪问其故羊子曰久行懐思无他意也妇乃引刀断机而言曰此织一丝而累以至于寸累寸不已遂成丈疋今若断斯织也则捐失成功夫子积学当日知其所亡以就懿德若中道而归何异断斯织乎羊子感其言复还终业遂七年不返妇常躬勤养姑兼逺馈羊子尝有他舍鸡谬入园中姑取食之妇对鸡不餐而泣姑怪问其故妇曰自伤居贫使食有他肉姑竟弃之后盗有欲犯妇者乃先刼其姑妇闻操刀而出盗曰释汝刀从吾可全不从吾杀汝姑妇仰天而叹举刀自刎死太守闻之即捕杀盗而以礼葬之号曰贞节
　　隋华阳王楷妃元氏河南人平昌郡公岩之女性婉顺初选为妃未防而楷被幽废妃事楷愈谨每见楷有忧惧色輙陈义理以慰谕之楷甚敬焉及江都之乱楷遇宇文化及之逆以妃赐其党元武逹武逹初以宗族礼之置之别室后因醉而逼之妃自誓不屈武逹怒挞之百余词色弥厉元取甓自毁其面血泪俱下武逹释之妃谓其从曰我不能早死致命将见侵辱我之辠也因不食而死韩觊妻于氏字茂德洛阳人周大左辅实之女年十四适觊虽生长膏腴家门鼎贵而动遵礼度躬自俭约年十八觊从军战殁于哀毁骨立恸感行路每朝夕奠祭皆手自捧持及免丧其父以其少而无子欲嫁之于氏不许遂以夫孽子世隆为嗣身自抚育爱同己生训导有方卒能成立自孀居以后亲族有就省谒者送迎皆不出户阈疏食布衣不听声乐以此终身文帝闻而嘉叹下诏褒美表其门闾长安中号为节妇门
　　刘防女河南人适长孙氏之子防仕周封彭国公与文帝有旧及受禅甚见亲礼其子居士数得罪帝以防故每原之居士转恣破其家产防奉养甚薄女时寡居哀防如此每归宁躬纺绩以致肥鲜后居士坐告不逊诛防亦下狱女每亲调饮食诣大理饷父见狱卒跪以进之歔欷呜咽见者伤之及防赐死于家诏百寮临视时女絶而复苏者数矣公卿慰谕之其女言父无罪坐子以及祸情词哀切人皆不忍闻见遂布衣疏食以终其身帝闻之叹曰吾闻衰门之女兴门之男固不虚也
　　唐毕某妻窦氏河南人初毕为朝邑令防同州军乱毕匿望仙里不知所舎乃雠家也夜半盗入捽毕首欲杀之窦泣蔽捍持盗袂至中刃不解毕得脱盗遂去窦亦未死京兆闻之赐金帛医药防死而愈
　　金程晋妻彭氏偃师人寓居开兴壬辰兵变军士驱迫使随彭绐之曰我有金若干私瘗于家尔可取之愿以从行贼拘少懈至井彭大骂曰吾良家妇肯自爱其生以汚身耶遂投井死贼嗟叹而去乡人号曰烈妇
　　元秦氏二女宜阳人父尝有危疾医云不可治矣姊闭户黙祷凿已脑和药进饮遂愈父后复病欲絶妹刲股肉置粥中父少啜即苏事闻褒表之赵彬妻朱氏洛阳人名锦哥天歴初为西兵所掠将犯之朱度不能脱即绐之曰幸释我舎后井旁瘗金发以遗汝西兵信之朱得近井即抱三嵗女赴井而死
　　王氏女名安哥偃师人天歴间从父避兵邙山丁家洞兵搜得之见安哥色美驱使出欲汚之安哥不从遂投涧死事闻旌表
　　齐闗妻刘氏河南人闗应募为千夫长战死刘家贫守节不夺有来强议婚者刘绐曰吾三月三日有心愿偿毕当从所言是日径徃彰德天宁寺登浮图絶顶祝天曰妾本河南名家女夫已死不敢失节遂投地而死
　　李四妻茹氏渑池人夫早逝茹蘗守节纺绩以自养大德五年旌其门
　　闗惟一妻周氏登封人夫殁周年二十四嘱工造棺须大潜自缢而死与夫同棺葬之
　　赵庆妻髙氏新安人年二十一庆卒生子幼髙躬亲耒耜抚育其子以底成立元统三年旌其门年九十五而卒
　　李彬妻张氏新安人年十九夫殁生一子二嵗其家怜其少寡欲嫁之张誓不易操有司以状闻旌其门曰坚节
　　明张景辉妻贺氏登封人元末兵起夫死于防贺流离中抱子俊求夫骨于积尸中幸获手自聚土掩之及乱定归登封依弟宏居弟以俊幼讽其改醮贺闻之剔去一齿示不二节洪武初俊任广陵主簿以事罚工自慙累其母上疏乞免上喜贺守节教子妇道所难特宥复其官俾终母养仍敕礼部榜示天下以励风俗
　　江德源妻樊氏偃师人夫卒守志壬辰兵起樊偕舅姑避居潞州躬自纺绩为养洪武初始还年已四十矣舅姑继殁樊服衰终其身事闻旌表正统初察举节孝复下诏褒之
　　陈忠妻杜氏宜阳人年二十夫卒生遗腹子名复礼杜誓不再醮奉姑训子纺绩以自给后三十年复礼举孝亷任宜城知县洪武十二年有司以事闻诏表其门
　　赵三妻孙氏永宁人夫卒守节永乐初旌表李保儿妻牛氏洛阳人夫卒守节永乐初旌表马琼妻刘氏蔡致中妻马氏俱宜阳人夫卒守节正统八年诏并旌之
　　刘安妻陈氏孟津人夫卒守节成化初旌表董安妻王氏洛阳人夫卒守节成化初旌表郭升妻赵氏偃师人夫卒守节成化初旌表董雄妻匡氏洛阳人夫卒守节成化九年旌表真邱郡主伊府安惠王之女下嫁仪賔蔡升治初升卒郡主即日触壁而死事闻诏旌其墓刘杰妻贾氏黎忠妻张氏俱洛阳人皆夫卒守节治四年诏并旌之
　　马通妻李氏嵩县人通殁哀毁不能言惟宻嘱梓人大其棺及殓李入室自缢死
　　武云妻王氏嵩县人夫卒守节逾三十年知府陈宣上其事诏旌异之
　　王鉴妻张氏宜阳人夫卒哭泣尽哀是夜潜缢于室乡人重其节乃合葬之
　　杨璟妻马氏洛阳人夫卒守节事闻旌表
　　曹兴妻厐氏媳李氏洛阳人兴卒厐守节抚子俊娶李氏俊又早卒李养姑至孝抚孤彪登正德癸酉乡榜御史陆鳌上其事表曰一门双节
　　曹昻妻张氏洛阳人正德七年流贼刘六刘七等犯洛阳被执张不从抱子投壕水而死事平诏旌其门
　　常自省妻李氏巩县人夫卒守节正德七年贼防城李自缢死
　　谭思妻张氏刘麟妻韩氏俱巩县人正德七年贼至并遇害
　　庄升妻张氏洛阳人夫卒守节正德中旌表戴濬妻王氏渑池人濬早逝王欲殉之亲族力救乃己防姑马氏卒王竟自缢而马氏亦以孀居终身渑人称双节焉
　　王盘妻唐氏河南卫人夫卒自缢嘉靖七年旌表张廷仁女永宁人许字王自选选以事系死女闻之自缢嘉靖十九年邑令李上其事立祠祀之尚鉴妻钱氏河南卫人鉴卒二子在襁褓钱自抚育孀居五十余载嘉靖三十一年有司以事闻诏旌其门
　　董维翰妻叶氏洛阳人年二十五夫殁死节直指特疏其事建坊旌表
　　阎氏女洛阳人邻少年强逼不从杀之父母自田归氏忽附人言其状父母白县尹执少年付以法建祠以祀
　　康流来妻赵氏巩县人家贫夫堕水死赵闻之投水越三日二尸同出有司立坊旌表
　　朱之臣妻王氏巩县人之臣卒王年十八缢于之臣侧
　　孙禄妻冯氏洛阳人夫殁苦志守节五十八年孙相妻马氏孟津人夫卒守节四十余年
　　郭遵夏妻乔氏洛阳人夫早卒守节终身廵按题请建坊
　　何宜绳妻金氏洛阳人夫卒氏年二十守节三十余年训子成立
　　常清妻武氏偃师人生子方二嵗夫卒氏年二十五遗腹生一子苦节抚孤夀至九十六嵗卒阎和美妻雷氏夫殁氏年十八守节终身万歴间旌表
　　王倬妻马氏孟津人夫殁守节终身万歴间旌表李君宠妻郭氏孟津人夫卒氏年十九子甫四嵗茹蘗和丸教子成立年八十四终建坊旌表李允执妻王氏孟津人允执早卒氏年十七篝灯纺绩以事孀姑守节五十年万歴三十七年旌表董大河妻庄氏宜阳人夫受刑死氏闻之号哭欲絶竟缢于室建坊旌表
　　任民妻杜氏卢氏人夫殁氏自刎死知县黎道美亲徃视之奏闻旌表
　　王守身妻尤氏洛阳人夫殁氏刺指血誓守节终身
　　陈明榦妻张氏洛阳人夫殁茹苦教子成立齐鳯时妻孙氏洛阳人夫殁氏年十九守节教子四十八年
　　焦一霑妻周氏登封人夫殁遗子俱幼氏与侧室李氏俱有遗腹两娠皆男氏命乳媪乳己子而自乳李子守节三十年建坊旌表教遗腹子贲亨登贤书
　　赵汉卿妻李氏永宁人夫卒守节旌表
　　陈科妻李氏新安人夫殁抚孤苦守万歴十六年大荒出豆五十余石赈济亲邻施蓆以葬死者夀九十三终
　　衡应元妻曽氏新安人夫殁守节五十五年杨让妻张氏新安人夫殁不食死
　　张邦才妻左氏渑池人夫卒事姑以孝闻姑死缢于姑侧奏闻旌表建烈孝祠于治内邑进士上官捷科有传
</div>
    <div class="pagination">
<a href="河南通志_page258.html">上一页</a><span>...</span><a href="河南通志_page254.html">254</a><a href="河南通志_page255.html">255</a><a href="河南通志_page256.html">256</a><a href="河南通志_page257.html">257</a><a href="河南通志_page258.html">258</a><span class="current-page">259</span><a href="河南通志_page260.html">260</a><a href="河南通志_page261.html">261</a><a href="河南通志_page262.html">262</a><a href="河南通志_page263.html">263</a><a href="河南通志_page264.html">264</a><span>...</span><a href="河南通志_page260.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
