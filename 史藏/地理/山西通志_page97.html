<!DOCTYPE html>
<html>
<head>
    <meta charset="UTF-8">
    <title>山西通志 - 第 97 页/共 700 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山西通志 - 第 97 页/共 700 页</h1>
    <div class="content">　　上戈渠东十八里引小河水溉上戈东赵地七顷四十六亩万厯三十二年开
　　双村渠南十八里筑堰髙三丈五尺广十丈分渠二道溉王香小赵南要修文等村地
　　南要新渠南十里通东郝渠引小河水溉郭村地十五顷远近凡十里万厯三十二年开
　　永康渠西南三十里引小河水溉弓村地二十六顷万厯三十二年开
　　王都渠西南三十里引小河水溉陈胡逯村等六村地一百余顷远近凡二十里万厯三十二年开　此水越金水渠而后至应灌地分如两水并发则合流均溉一水独发则塞一渠口俾无得相阂
　　西河堡新渠西南三十余里万厯三十五年于陈胡村后开引小河水溉地三十余顷
　　以上胥引小河水
　　沙河渠北三十里引山水溉中社都地五十余顷万厯三十二年开
　　甎井渠西北三十里一大渠下分十小渠引山水溉地二十一顷有竒万厯三十三年开
　　小峪口渠北三十里里引山水溉寺峪地一顷三十亩有竒万厯三十二年开
　　以上胥引山水
　　秋村渠西北一十里引寺峪河溉地五顷有奇万厯三十二年开
　　引寺峪河
　　沙沟村渠北三十五里引沙河溉地八顷万厯三十二年开
　　引沙河
　　使张渠西北十里引涧水溉地五顷远近凡十里万厯三十二年开
　　引涧水
　　橙槽渠在王村天啓间开
　　水程
　　万春官甲口渠【自三月二十一日子时起使水一十七程】王村渠【使水一程半】杨村渠【使小一程半】张庆渠【使水四程】永康渠【使水一程半】演武渠【使水一程半】懐仁渠【使水一程半】王郝渠【使水一程半】小东关渠【使水一程半】橙槽渠【使水二程半】
　　水程分数易起争端知县刘星勒石以弭讼窦无论大小月建视分画日时繇上迄下轮溉共三十四程
　　齐人奇东阳镇河渠碑榆西南东阳镇距县三十里而遥户以千计津水河自射母来东注离镇仅数百武从髙突下迅若建瓴壁阯崩陷约三十丈歳丙辰刘侯似鳌经丁里上下改瀹而南穿濬成渠溉田数十顷
　　唐贞观二年县令孙湛引洞涡水以溉田
　　太谷县
　　乌马河源出回马峪在东南三十里回马河在东南二十五里河渠一十九道
　　水秀渠四道　杨宋渠　朱家堡渠　贾家堡渠二道新渠　郭家堡渠　懐逺渠二道　落母渠二道
　　少林渠　教坊渠　秃尾渠二道　七里渠
　　以上十九渠源胥出回马峪繇乌马河引水　太谷县东北胡村里居民千室眀初剜渠一道引乌马河水繇桑子村上流而下距胡村十里渠甲规则有万厯十一年劄而桑子村人时豁堰夺水
　　国朝雍正元年县令司马灏文禁止搀越四年胡村筑官堰建永定桥又偕桑子村合建普济桥争始息勒碑识之
　　咸阳峪在南一十五里峪水西合回马峪水河渠一十有一道
　　沙河渠二道　贺家堡渠　洸村渠　胡家庄渠二道杜家荘渠　曹庄渠　程家庄渠　贯家堡渠　厐
　　村渠
　　以上十一渠源胥出咸阳谷繇咸阳河引水
　　嶑峪在东北五十二里嶑峪河在东北二十五里源出榆社流入清源河渠一十四道
　　小常渠五道　东芦渠　杨董渠　西芦渠　智济渠郭村渠　胡村渠四道
　　以上十四渠源胥出八赋岭繇嶑峪河引水
　　奄峪在东南十五里奄峪河在东南十里河渠二道石象渠　王惠荘渠
　　以上二渠源胥出奄峪口繇奄峪河接水
　　马鸣王峪在城南河渠四道
　　桃园堡渠二道　侯成渠二道
　　以上四渠源胥出马鸣峪繇马鸣河引水
　　猪峪在城西南河渠二道
　　猪峪渠　白城渠
　　以上二渠源胥出猪峪口繇猪峪河引水
　　四卦河渠源出东峪口繇四卦河引水
　　西卜渠源出季麻沟繇圪防河引水　圪防古沟源出和顺县麻地沟经榆次入县境明万厯间大郭村开渠溉大郭村及西薄魏岳许村地
　　国朝康熈六年榆次北田等村渠筑堰絶流廵抚杨熙批禁
　　以上共渠五十四道溉五十村田有竒胥设渠长按时轮溉
　　旧志酬泉渠二道源出县南十里凤山下歳久壅涸知县乔允升谕民开濬溉侯成等地一十顷有竒又溉东南三坊白斗地一顷
　　以上活水
　　乌马河渠一十九道
　　登丰一里　朝阳都　敦坊都二道　上善一里三道　上善一二三里　上善二里二道　登丰二里三道　白村都二道　正东二坊　胡村二里　东南三坊　韩武都
　　咸阳峪河渠十道
　　东南二坊　东南三坊四道　东南五坊　正西一坊三道　沙河都
　　嶑峪河渠一十一道
　　胡村三里三道　小常一里二道　敦坊都二道信义二里　郭村一里　郭村二里　东芦都奄峪河渠四道
　　奄峪河口　石象一里　侯城一里　惠安都奄峪续开渠三道
　　正东一里　桃园都　侯城一里
　　马鸣王峪河渠五道
　　东南一坊　东南二坊二道　东南三坊　侯城三里
　　猪峪河渠五道
　　正西一坊二道　洸村一里　洸村二里　榆林一里
　　四卦峪河渠一道
　　阳邑二里
　　以上干渠葢奄峪等河冬春恒涸夏秋暴雨时至东南山水倐四溢濵河沃壌尽为沙石知县乔允升于诸河口凡可以引导者自上逮下谕民挑渠筑堰旱干则待之水流则循其渠道注之即引以溉田
　　元曹大清河碑太谷县东南有惠安之蒲地一所在西庄北沾泥口向西大防石近南以十分为率惠安与王诲庄二八使水惠安例使水分王诲荘例二分其余社分并无水利値大雨河涨不定自上而下溉田例数年来水势不常渠道壅塞横流西去漂没侯城地数十余顷冲突太谷城池三十余年县尹刘约礼亲诣奄谷口料量髙下规措夫七百余名委理问李克宏经始于三月三日开惠安获利之渠闭塞太谷侯城为害之处不逾旬工毕
　　太谷县水繇奄谷而出者走城之东堪舆家谓金钩之水而水势所至为河伯都且有复隍之虞明万厯间筑堤障之使北注于乌马河堪舆家説勿恤可也繇乌马嶑峪诸河而出者上游清流涓涓盆盎之注也惟山雨滙而成川民获酾渠灌溉否则枯无滴水砂石皛皛原隰胥暵焉
　　祁县
　　子洪渠溉子洪鎭郜北村地
　　洛阳渠溉洛阳村地
　　梁村渠溉梁村元台沟涧壑村地
　　龙济渠溉大韩村温曲村祁城村下申村谷村叁合村小申村城南村九角村地
　　均利渠溉河湾村南社村梁家堡祁城村西六支东门外防善村叁合村地
　　官渠溉西六支王村防善村丰泽城东门外西关厢地斜渠溉西六支秦村王村髙村地
　　沙渠溉髙村刘家堡地
　　大东渠溉东六支髙家堡大贾村小贾村瓦屋村地温叁渠溉大贾村小贾村髙家堡地
　　范公渠溉范公村圐圙村左东村地
　　北左渠溉北左村吴家堡左东村防寺村圐圙村地南左渠溉防寺村东阳羽南左村地
　　沙堡渠溉沙堡村地
　　贾令渠溉贾令镇地
　　西阳羽渠溉西阳羽地
　　西营渠溉东西营地
　　丰固渠溉丰固村地
　　长头渠溉长头村小贾村地
　　公利渠始防濬
　　以上共渠二十道引溉六十二村地定有成规
　　旧志胡甲水自县南至北又至西源出武乡经县境昌源河亦名昌源水溉六支等都至贾令镇南诸村田
　　通光水在东南四十里胡城谷中北流溉田又名胡城水
　　子洪渠东南三十里上渠自右佛崖南流经子洪镇分溉镇东西田中渠分自上渠流子洪镇外溉正北田下渠自石佛崖北流溉子洪镇及洛阳东南二十五里郜北田
　　鲁村渠自子洪引溉鲁村田
　　龙济渠自涧壑村北引溉东南十五里大韩东南十里小韩东南八里温曲祁城东南二里三及张名下申郭村城南西关西南七里九及村田
　　官渠自东北二十里河湾村引溉东十里西六支东北七里王村东北三里防善丰泽三及城南等村及西关厢田
　　斜渠自河湾引溉西六支东北七里秦王髙三村田沙渠自西六支引溉东十里刘家堡髙村田
　　小沙渠自刘家堡北引溉髙秦防善丰泽四村田大东渠自东十五里东六支小东渠引溉东六支村东北二十里大贾髙家堡瓦屋等五村田
　　胡帐渠自东十五里东六支引溉小贾姜家堡长头三村田
　　范公渠自东十五里东六支引溉东北三十里姜家堡范公都戴家堡等三村田
　　北左渠自东十五里东六支引溉东北三十里左东左西北左等三村田
　　贾令渠北十五里自沙堡村引溉贾令镇及丰泽西北十里丰戸等村田
　　南左渠自东六支引溉北十五里东阳羽南左田洛阳渠自石佛崖引溉洛阳村田
　　新盛渠引自子洪歴洛阳溉东南二十五里梁村涧壑元台沟三村田
</div>
    <div class="pagination">
<a href="山西通志_page96.html">上一页</a><span>...</span><a href="山西通志_page92.html">92</a><a href="山西通志_page93.html">93</a><a href="山西通志_page94.html">94</a><a href="山西通志_page95.html">95</a><a href="山西通志_page96.html">96</a><span class="current-page">97</span><a href="山西通志_page98.html">98</a><a href="山西通志_page99.html">99</a><a href="山西通志_page100.html">100</a><a href="山西通志_page101.html">101</a><a href="山西通志_page102.html">102</a><span>...</span><a href="山西通志_page98.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
