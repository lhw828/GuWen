<!DOCTYPE html>
<html>
<head>
    <meta charset="UTF-8">
    <title>山西通志 - 第 650 页/共 700 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山西通志 - 第 650 页/共 700 页</h1>
    <div class="content">　　游承天悬泉
　　诗人爱山爱彻骨十月东来犯氷雪悬流百里行不前但觉飞湍醒毛发闲闲老仙仙去久石壁姓名苔藓滑此翁可是六一翁四十三年如电抺并州之山水所洑骇浪几轰山石裂只知晋阳城西天下稀娘子闗头更竒劂周南留滞何敢叹投老天教探禹穴君不见管涔汾源大车轮平泉丈八玻璃盆不知承天此水何所本乃与沇渎争雄尊平地突出随崩奔汹如颓波射天门太初元气未凝结更欲何处留胚腪素蚪腾掷翠蛟舞滚滚后出皆鳄鲲雷车怒击氷雹散石峡峻滑苍烟屯凭崖下视心魄动自媿气衰笔老胜槩过眼无由吞少东水帘亦潇洒珠琲一一明朝暾阳龙暗滋瑶草活礜石自与莲汤温神祠水之浒仪卫盛官府颇怪祠前碑稽考失莽卤吾闻尹革台胎宣汾洮障大泽自是生有自来归有所假而自经沟渎便可尸祝之祀典纷纷果何取子胥鼓浪怒未泄精卫衔薪心独苦楚臣有问天不酬肯以诞幻虚荒惊聋瞽自有宇宙有此水此水绵绵流万古人言主者介山氏且道未有介山之前复谁主山深地古自是有神物不假灵眞谁可侮稗官小说出闾巷社鼓村箫走翁媪当时大厯十才子争遣李諲镵陋语石林六月清无暑人家青红湿窻户射鹿有鱼有浦好筑糟台俯洲渚瓮面椰瓢挹膏乳醉扶红袖别吴歌风雨不忧惊妬女
　　【闲闲公守平定以大安庚午来逰迄今壬子四十三年矣土俗传介子推被焚其妹介山氏耻兄要君积薪自焚号曰妒女祠碑大厯中制官李諲所撰辞旨殊谬至有百日积薪一日烧之之语乡社至今以百五日积薪而焚之谓之祭妬女云】
　　水帘记异
　　黄花絶境探未穷道人曾约山樱红镜台悬流不易得世俗名取香炉峰七年长路今一到刺鲠欲满平生胸岂知旱久泉脉絶快意一濯无由供神明自足还旧观漫浪争敢邀灵通何因狡狯山变化胜概转盼増清雄天孙机丝拂夜月佛界蛛网揺秋风称竒呌絶喜欲舞恨不百绕青芙蓉银桥清凉岭玉镜崧邱东世外果无物邂逅乃一逢书生眼孔塞易破勺水已复夸神功东坡抚掌应大笑不见蛰窟变鱼龙
　　下黄榆岭
　　北崖元武莫黕黒如积铁东崖刼火余绚烂开锦缬就中岭头一峰凸朴竒剰费寒云几千叠摩围可望不可到青壁无梯猿呌絶林烟日射彩翠新跬步疑有黄金阙画工胸次墨汁满那得氷壶贮秋月直须潮阳老笔回万牛露顶张顚挥醉帖石门细路无暗泉行人饥渴挽不前辛苦黄榆三十里岂知却有看山縁
　　游龙山
　　曩予寓大梁得交此州雷与刘自闻两公跨南山每恨南海北海风马牛老龙面目今日始一见更信造物工雕锼是时山雨晴平田緑油油并山凉气多况得通深幽山前谷口出迎客石罅戞击琳琅球蜿蜒入微行渐觉藤萝衣树打头恶木拉防栖直干北指稠石门无风白日静自是林响寒飕飕一峯忽当眼仰看看不休一峯一峯千百峯虽欲一一顾揖知无由金城偃蹇不得上瑶罋回合如相留苔花万锦石丹碧烂不収天闗守虎豹武库开戈矛小山随起随偃仆独立千仞絶顶缥缈之飞楼百花冈头借草坐潇洒正值金莲秋亭亭妙高台玉斧何年修登髙揽元化快如鹰脱鞲山灵故为作开阖巧与诗境供捜白云何许来纎丝弄轻柔蓬莱作雾涌飘飘与烟浮玉衣僊人鞭素虬翕忽变化令人愁须臾视六合浩荡不可求初疑陶轮比运甓今悟夜壑真藏舟刼石拂未穷杞国浪自忧断鼇立极万万古争遗起灭如浮沤快哉万里风一扫天四周谁言大始再开辟日驭本自无停辀举手谢山灵就无清凉毫相非神羞贱子贪名山客到已屡投黄华挂镜台天坛避秦沟太山神明观二室汗漫防胸中隐然复有此大物便可挥斥八极隘九州玉峯有佳招絶唱须一酬为君探囊掷下瑚钩白云相望空悠悠异时华表见老鹤姓字莫忘元丹邱
　　马岭
　　仙人台髙鹤飞度锦绣堂倾去无路人言马岭差可行此似黄榆犹坦步石门木落风飕飕仆夫衣单望南州臯落东南三百里鬓毛衰飒两年秋
　　元
　　自金山至隂山纪行　　　　　　丘处机
　　金山东畔隂山西千岩万壑横深溪溪边乱石当道卧古今不许通轮蹄前年军兴二太子修道架桥彻溪水今年吾道次西行车马喧阗复经此银山铁壁千万重争头竞角夸清雄日出下观沧海近月明上与天河通参天松如笔管直森森动有百余尺万株相倚郁苍苍一鸟不鸣空寂寂羊肠孟门压太行比斯大略犹寻常双车上下苦敦攧百骑前后多惊惶天海只在山头上百里镜空含万象县车束马西下山四十八桥低万丈河南海北山无穷千变万化规模同未若兹山太竒絶磊落峭抜加神功我来时当八九月半山已上皆为雪山前草木暖如春山后衣衾冷如铁
　　防楼【并序】　　　　　　　　　　李俊民
　　髙平县防楼闻之旧矣今始亲见议者犹谓髙下侈丽不及向者三分之一因感而赋之
　　层层华构髙且崇万防纠纒填青红何人下手夺天巧都入意匠经营中书契以来未省见异事惊倒百嵗翁郢斤般斧莫敢近却立屏息慙无功寒窻戛戛鸣机妇积年杼柚一日空山川谓可锦绣裹尘土尽皆罗绮封前者攀辕后者挽奔车径欲趋灵宫三年送迎礼虽旧人事不与天时同方当炎属行夏令权势大抵归祝融神之扵人无厚薄盖以至诚能感通豚蹏豆酒道傍祝所获神赐亦已丰闾阎疾苦还知否我为大夫歌大东上九里谷与济之君祥仲寛李徳方朱夀之姚子昻同游漫兴
　　太行巍巍形势尊造物设险雄中原巨灵一朝擘石裂连峰忽断开山门侵云直上几千尺挂壁一径愁攀援十步回头五步坐栗栗汗出如翻清风掖至最髙顶下视寰海尘埃昏天坛咫尺若有待顾我不往暂食言世间好处岂不爱脚力虽尽心长存为君试写逺逰兴夜半月出清吟魂
　　宿仙山朝元观题示
　　太行北走开四门川原落落风烟屯仙山西峙如虎踞石岭东抱犹龙奔道林中盘百余亩顾揖殿寝何雄尊仙翁得仙事惝恍碧霞洞主元元孙百年朝元去不返寳箓秘泄风雷炖隂灵诃防石坛古老雨留渍苍苔痕缅懐矫矫东瀛老变化能大天溟鲲谢公本是济时具谁使卧老东山墩丰碑不愧蔡邕笔且拜遗像俨以温我来夏交树隂翳万橘翠琐分兰荪平生素有林壑癖苦厌阛阓埃霾昏每来福地爱潇爽跬步乃与仙凡分山川景气得人胜喜对羽客开清尊夜深静卧月东出林影布地翻瑶琨天风吹空万籁息明星当上手可扪恍然人境两竒絶月露一洗清心魂世间尘土几千丈有梦不到瑶台垠人生几何胡不乐例自局束驹服辕惜哉清景不可驻一声啼鴂开林烟明朝人事随日出坐看蚁穴蜂衙喧
　　赋龙池水【即平水之源】　　　　　姚　枢
　　浊泾一斛几半区白田一沃成膏腴汾水流源亦不殊循崖挟阜不可渠姑射山髙草木敷精英四散清流疏清流溉田田即癯耕犍啬夫疲粪车陈蕃一室还扫除渊明亦复新其庐伯夷柳恵圣之徒其源逼窄其流汚春日秋霜与化徂何当得此辅唐虞中行未易良可吁晋人弩力无为迂
　　太行望　　　　　　　　　　　郝　经
　　半天遮断连青城参差雉堞云间横当时十嵗初度河舟中错崿来相迎今年恰得到苏门百泉亭上更峥嵘千嵒万壑入絶壁落日倒衔山尽赤玉立万仞磔鲸牙金翠千层拥鼇脊天沈影重看不足云净烟虚晚尤碧西北两峰寒云是双石人不觉泪横臆患难思二亲一从戎马三十年桑梓惨澹埋荆榛何时突兀过絶顶拜埽坵园见乡井黄沙神头闻有千尺松洒尽苦泪吟长风注目只向东海东
　　读乡先生刘景元碑
　　太行元气果不死弊世有此魁杰士胸中罗列世间书泛异穷竒无不至尝借庄周十日还成诵未尝遗一字万言黙识殆片时记问区区总余事诗文清雄简且高阔步不让坡谷豪散谈四座谁敢言横膝揺吻独滔滔未见皆如汲冡竹划开砉若并州刀超遥孤风送行云爽朗夜月虚秋涛初欲有为下天井寡鹤遂抱霜毛整时危事去可傍人清露满天还自警终不一到当涂门四视俗子徒纷纷洛城西南有佳处竹间水绕梅花村此中尽可嚼佳句笑傲烟霞有深趣著书藏山不示人坐看石田生老树九臯清唳谁不闻海内至今扬清芬乡闾晚生不及见掩泪空读遗山文
　　乙亥十月往平定早发土门宿故闗书所见
　　刘　因
　　风烟全赵如平掌失脚山城梦犹想土门一缕汉时天万古行人为谁仰指似勍敌谈笑中为状羸仆忍寒强当年鼓角如可闻急着清吟和林响逺山宛欲来相迎近山留人屹相向或从井底忽登天倚伏已能先想像平生爱山眞恶防今日果为山所网昨朝爽翠拥修眉最恨髙楼负清赏壮懐郁鬰闷欲絶安得凌风恣吾往天教石顶放一头驶若骅骝脱覊鞅山灵努力出竒供只恐先生驾虚枉万壑霜松动悲啸极目云烟埋【缺二字】北门形势防中原办与奸雄增技痒太行横絶半九州留在平原几尘坱何人为我起六丁嵯峩尽隳天宇朗千年再挽神禹功恍若鸿流开四象
　　法帖歌谢张元礼兼呈按察先生　王　恽
　　君不见晋人九京吾莫与天遣元精留茧楮绛州一帖天下竒要以钟王为艺祖内家中秘无杂收饷问等书为世取固知瓦注觑天巧虎卧龙跳照今古嗟予嗜书昧所守集古无由似欧九玉城陆海几燃犀下照光怪骈万首管窥虽得见一斑随即遗忘非我有承君恵此石本佳银字糢糊眞敝帚奔蛇走虺几千丈诡状竒形惊户牖手追心摹日有得顔氏服膺承善诱明牕一日百回看什袭深藏重琼玖孰云好竒家四壁破屋润余丰且蔀三杯适喜径醉眠墨池濡首追狂顚觉来捉笔便挥洒往往逸兴惊防颛裴旻剑舞凌云烟作诗问君君岂然一笑乃父中令前
　　襄陵行
　　暮春庚辰日维丙驾言出逰事耕省西郊微雨半晴隂几防残云露山顶马蹄踏破落红香飞盖追随垂栁影晋人熟食三月节店舍无烟灶厨冷春到襄陵满县花緑隂池馆总姚家清樽逺酌会心赏不与莺燕争春华画轮归辗故堤沙金店西头酒更嘉举杯为忆刘汉事云龙风虎何纷拏伪渊东开蓄峻址青衣行酒眞惊防搴帷一笑两寂寞野老指防宫台洼萋迷草碧荒城曲依旧溪流带北斜
　　又北洞
　　南山截然如案齐东山两崖如抱围洞中仙人去不返老栢满岩空翠微我来天气二月初山鸟山花皆友于野情本与樵渔熟莫遣游人避使车
　　平水神祠歌　　　　　　　　　陈　赓
　　黄河如丝导昆仑万里南下突禹门支流潜行天地底派作八道如霆奔吾闻川岳有眞宰况乃利泽开洪源龙神窟宅瞰平野千古庙貌何雄尊深林含蓄雷雨润冷殿似带波涛痕我来南州走尘坌执热未濯忧思烦试防甘冽洗肝肺一勺注腹清且炖悠然晞风坐东庑倐见绘画如飞鶱仙宫华裾乘朱轩旗纛掩蔼蛟伏辕雷公电母踏烟雾天吴海若驱鼍鼋何时借取霹手倒挽银汉清乾坤庙前老翁顾我语孺子未易排天阍胡为髙论乃如此一笑春风满面温是时三月游人繁男女杂遝箫鼓喧骞菱沈玉答灵贶割牲酾酒传巫言巫言恍惚庙扉阖拜手上马山烟昏
　　防阳张节妇瓶中杏枝着花因赋　　桷
　　陶人妙合隂阳机冻壶顷刻回芳菲盈盈緑房缀冰蕊玉蝶婀娜穿帷飞佳人蓬鬓不下堂手绣孤凤横匡牀寳刀剪绘试春色翠袖惨澹顔无光乌头可白珠九曲造物深知怜不足故应试此一枝春防缀扶疎惊众目君不闻天上瓢髯龙平陆成波涛又不闻壁间壶两曜瞬息如跳珠齐谐茫昧不可诘炯目看朱动成碧张氏之壶如截肪眞火链质千年刚枯根借润表贞志愼勿语怪归荒唐
　　尧帝庙　　　　　　　　　　　王　磐
　　上古元气淳以腴羣圣既出如传胪髙辛登天帝摰痡爰有眞人起参墟黄収纯衣握帝符马如白练彤云车璇玑玉衡拟天枢七政循轨万物舒耕田凿井人自娱帝力扵我何有诸千秋万古仰范模皎如白日临天衢川流山峙雨露濡圣人徳泽何时枯胡南汉北声教俱矧兹河汾其故都邦人夸耀荣乡闾遗庙世守无代无迁新去故奠神居道人精诚与神孚觚棱金碧凌空虚采椽土堦与古殊嵗时香火喧笙竽神兮归来驻鸾舆祐我圣祚窥皇图
　　李陵县军遇敌图为秦孝先题　　陈　泰
　　壮哉射虎将军孙惜哉扼虎边军魂旌旗半卷日光薄风吹野水秋无言生降孰与死战乐天子未负将军恩阵前八骏血为泪仰面不见咸阳门祁连山头堆苜蓿将军多马今何赎
　　乙巳清明逰青阳峡　　　　　　段克已
　　东山气象太猛悍万马骎骎来楚甸中分不肯割鸿沟锻砺戈矛期一战西山折北如西汉独余绛灌奔而殿谁为刘项决雌雄赖有韩彭力相援卢沟直下两水合泯泯暗流通一线突为瀑布出山口流沫成轮浪成防前逾百步落石瓮黛蓄膏渟那敢眄沈沈南去若白虹为屿为泜互隐见凿开浑沌几千秋世俗虽见如不见今人虽有笔如椽为写佳名传防县人间佳节重清明呼儿折简招诸彦一生能着几两屐佳处每欲经行遍山灵着意劝逰人吞吐烟霞生万变山阿玉女跪焚香岩畔仙人一笑倩居者俨若帝王尊剑佩雍容侍闲宴植者磊落如钜人聚立广庭议封禅拱者矫矫如勇夫执戈夹戺着綦弁平滩浅濑乍可揭溪路曲随峰势转葛屦偏宜苔藓滑行襟时被蔷薇当面烟岚舞翠蛟出岫闲云飘素练羣行不复事拘检眼正明时脚还倦班荆共坐溪上石粔籹浊醪具时馔良辰无奈夕阳催羽觞正要清歌荐醒心况复有寒泉玉池遍返成三咽三分春色二分休风外飞花时一片古人行乐欲及时半百之年犹掣电惟有爱山縁未断梦寐孱顔添健羡一穷到骨不自治虚负胸中书万巻谩向山邨老却人生来不识荆州面肝胆槎牙须酒浇顾我非狂亦非狷纷纷世无眞是非弃置从渠若秋扇归来新月偃林梢寂寞衡门掩深院
　　戊申四月逰禹门有感
　　黄河一线天上来两山突兀屏风开天生圣人为万世惊涛拍案鸣春雷冷云直上三千尺石巅古庙髙崔巍断碑嵗月不可考丹青剥落空莓苔嗟乎去古盖已逺荒辞漫汗相惊猜安居平土果谁力愚民耳目诚可哀一声渔起何处沧州雅兴还悠哉
　　溪行中秋翫月【并序】　　　　　　萨都拉
　　余乃萨氏子家无田囊无储始以进士入官为京口録事长南行台辟为掾继而御史台奏为燕南架阁官嵗余迁闽海廉访知事又嵗余诏进河北廉访经歴皆奉其母而行以禄养也后至元三年八月望舟泊延平津是夕星河灿然天无翳云月如白日溪声潺湲若奏乐四山环抱如拱如立如侍左右奔走执事者萨氏子奉母坐船上与其妇具酒肴盘馔奉觞上夀继而若妹若婿若婢若仆以次而进和而不防谨而怡怡月色荡酒而溪韵杂笑谈母懽甚至舟人醉饮亦相与鼓枻作南歌而乐今夕何夕不知奉亲之在异乡也嗟夫昔人所谓宦逰之乐不如奉亲之乐实天乐也萨氏子扵是命妇盥爵满以酒再拜为母夀而作歌曰
　　龙津秋水太虚今夕何夕光景殊皓月当镜星贯珠河汉倒影垂平芜微波漾漾风徐徐新凉拂拂飘裙裾阿母今年八十余清晨理发云满梳起居俨重天人如有子在官名在儒奉母禄养南北区晨昏不忍离斯须荆楚燕赵闽粤吴今年去官南海隅北上咫尺天子都官船轧轧如安车阿母坐卧襟懐舒清晨夜泊不知拏母在船上重褥铺芙蓉映水揺氍毹开瓮酒熟浮新蛆秋园摘果雨剪蔬船尾曲突通行厨家鸡水鸭美且腴鲤鲫鲜大如江鲈奉觞酌酒前拜趋月波荡酒如浮酥子为母夀妇夀姑阿妹次进偕壻夫酌献亦及婢与奴熙熙春盎无亲疏行礼有节俱欢娱阿母笑语情愉愉有妇右策儿左扶舟人醉饱从欢呼鼓枻节歌声呜呜四山叠翠开画图溪濑潄石如笙竽双壶酒尽邨可酤盘馔狼藉溪可渔人生此乐更有无异乡到处同里闾惟期母夀荘椿逾有子愿学返哺乌作诗记实无浮誉至元丁丑仲秋书
　　并州歌送张彦洪使毕还河东　　张　翥
　　吾乡故人零落尽见子老成殊慰心祥金百链乃利器桐尾方焦逢赏音河东臬府幕下士飞传来作朝正使太和岭上盗已空旌旗尽是官车红杀人如麻道路絶朝狐莫臬竞巢穴严风起霜倒飞塞日黯淡寒无辉子来未几遽言归使我东望泪沾衣岂不闻并州少年游侠子手携玉龙最轻死并州将军刘越石夜半登临长歗起汾河直来绕郡城鴈门离石寒峥嵘老旻四叶弹丸地大梁全师劳再征一朝征贼輙破碎大将不诛天失刑为子作歌歌愤激眼中太行如动色安得壮士射乌弓为落欃枪连太白
　　小隐为居延王孙徳新赋　　　　郯　韶
　　草堂三日风雨惊闭户不闻车马声书签颇怪燕泥湿井屋忽看春草生王孙亦在城西住手种团团青桂树朝来读书不下堂自写淮南小山赋
　　禹庙诗【有引】　　　　　　　　　归　旸
　　至正庚子旸辟地至县县夏都也旧安邑后为县犹以夏为名故县有大禹庙在城西邱上旸思今天下耕以食织以衣栋宇以息冠裳以游者微夏先王则为鱼久矣四海当通祀矧专其故都哉旸将往百拜庙下以病不果谨为诗俟题庙壁县人刘大有来请刻石遂书以遗之
　　茫茫天壤间何处无禹迹维南瞻衡山有北见碣石东方渤澥西流沙四载所经今歴厯昔者下巢上窟昏垫劳人如蛭螾山如蚝齐烟不复分九防安有草木能夭乔八年独与鬼神语万里乃见鱼龙逃青扬兖雍辨区域漆丝絺纻随菁茅黄河东流流入海九鼎不传皇极在先王故国古河东岿然尚有神明宫四海鱼头万赤子孙孙子子如斯螽岂无一瓣香再拜生成功矧当昔年三过处物不疵疠田年丰翩翩河汉防飞龙前驱蜚廉后丰隆男歌女舞来无穷岂不闻汉家千秋万载隆凖公魂魄犹然思沛中
　　题司马温公墓
　　宋家元祐几百年白日已堕吴山前当时中国相司马至今犹有儿童传苍生苦被青苗误杜鹃飞向江南去啁啾百鸟噤无声阿阁新栽凤凰树山河不动风雨时神孙大母俱无为熙宁一变如庆厯满眼元气春淋漓粉旐低昻归涑水老鸮却化千年鬼东京王气冷如氷五国降人作防子
　　阜山道院　　　　　　　　　　张　彀
　　仕至将相登王侯黄金积斗钱山邱朝游繁华夕憔悴势利沟壑韬戈矛郿坞金谷委陈迹古今兴废恒相侔全眞道士抛世虑瓢盂醉饱余何求淳风化善革贪暴无为即与松乔俦阊阖星集搆栖止烟霞幻出洪崖头长生久视置勿究超然物外絶悔尤孤云一片恣去留广轮八表恢神游
　　题明月泉　　　　　　　　　　李文甫
　　按治河汾山路遥胜迹名踪盛追考隰川北去路修回水碧山青现灵寳嫦娥驾出桂月轮飞上巓崖照苍昊一寒水碧澄澄千丈银蟾光皎皎莹夺寳鉴朗空明冷浸氷壶泛清皓悠悠物理直难明造化逞竒出天巧冠盖经由恣览观马头似照行人早当年隐隐春雷传石裂泉隳镜未保日月飞入九霄云澄波亦散途中潦山中冷落车马稀只见石顽土空老后来贤牧重修镌成败应知非偶然巨斧一挥修月手却讶氷轮飞上天石泉明影宛如古游人车马复争覩我来自谓观民风几欲寻幽问修阻壁间细读节斋诗想像幽竒冠汾浒不徒照映赏清妍政宜写入丹青谱
　　玉壁城懐古　　　　　　　　　王　恽
　　我行河东几欲徧大抵盘回山阜转南崖髙与北山齐玉壁城根分一线荒烟废垒防坏土炮具梯冲经百战短碑盛说郧君灵万骑隂风想平甸一曲悲歌敇勒川当时神武已凄然韦公守御尽良策更着百升飞上天乃知诬杀咸阳日即是邕皇入邺年【郧君韦孝寛号有宋元祐间庙碑】
　　绛县吟　　　　　　　　　　　宋止斋
　　绛山青青绛水流老人元不知春秋都邑之迁由晋侯新绛故绛皆増修东来已观浍水洲潞公庭下曾迟留西还直抵荀息邱爰擕诗友同追游姜嫄庭下松隂幽车箱故城烟草洲髙人自是夷齐俦采薇一歌声傲周东雍龙头西马头富公活民来青州自惭政拙无嘉谋按部适至臯落陬一州六县思分忧军储给散钱斯周河南不日烟尘収普天同沐恩波优绛阳小臣无所酬古人所有我愿求以此奉职其何尤
　　瑞麦诗　　　　　　　　　　　郑　辅
　　绛山髙原平百里亥字老人年莫记土风淳古民愈勤凿井耕田务农事应时霈雨足甘润宿麦盈畴人已喜青稍滚浪弥陇平緑叶翻花密交穗鳞鳞膏壤周数亩一茎所出六七尔虽致闗内重两岐岂独渔阳双穗美老农自言生亩发白未尝逢此瑞爱民父母二千石倅郡孜孜犹恺悌寛平令尹人自安余惠所加无不至民和政和天地和协气薫蒸作丰嵗绘图来上骇众目一日欢声流逺迩太平景况民力余鼓腹嬉游饱清世
　　和瑞麦诗　　　　　　　　　　吴克礼
　　古绛名都盛闾里土厚民淳前史记四郊凿井且耕田百室劝工兼乐事不才衰晚谬分符偶值丰穰良足喜席宪麦地二亩余秀出茎一三五穗横流协气天地和出应圣时非适尔图形纨素上仪曹未媿来麰形颂美两岐而秀特为常异亩而同莫称瑞自嗟从来昧循良复媿临民非恺悌日迷衮衮簿书间飜惊此物奚为至休论千仓成有年且喜三农成乐嵗辽辽尧俗几千载况指平阳尤密迩欢呼击壤且兴歌此时再道唐虞世明
　　嵋冈隐读歌　　　　　　　　　张　昌
　　峨嵋之冈起河东蜿蜒百里蟠苍龙虽无峭抜峦与峰气势遥接诸山雄首阳有人世隐钓筑室读书乐其乐平生不蹈红尘衢朝夕时与山樵俱乡人共比伊与葛先生黙然不语诺惟将道义佩诸身抠衣子弟称先觉行年七十明且聪白发似雪顔如童有时胸中吐竒秀天葩烂漫遥光风吾亦老来归素汾旁求同志无如君君问髙事眞可尚何时细与谈天人
　　过夫妻岭
　　夫妻推车上长坂行色苍皇日将晚巉岩石磴不可跻夫妻相让争相挽力穷气絶死道间英魂不散留空山化为两鸟常相偶双飞双宿鸣闗闗君不见纷纷薄俗不古若夫妻情乖自相虐何如此岭名不磨万载千秋激劝多
　　题太谷葡萄酒　　　　　　　　髙　启
　　西域几年归使隔汉宫遗种秋萧瑟谁将马乳压瑶浆逺饷江南渴吟客赤霞流髓浓无声初凝豹血淋银甖吴都不数黄柑酿隋殿虚传玉薤名闻道轮台千里雪猎骑弓强冻皆折试唱羌歌劝一觞氊房夜半天回热絶味今朝喜得尝犹含风露万珠香牀头如能有五斗不将轻博凉州守
　　谒张中丞庙
　　延秋门上乌啼霜猪龙晓登防子牀江头老臣泪暗滴万乘西去闗山长公卿相率作降虏草间拜泣如羣羊当时不识顔平原岂复知有张睢阳孤城落日百战后瘦马食尾人裹疮男儿竟为忠义死碧血满地嗟谁藏贺兰不斩上方剑英雄有恨何时忘千年海上见祠庙古苔丛木秋风荒摩挲画壁尘网里勇气奕奕虬须张巫歌大招客酧酒忠魂或能来故乡
　　汾河鱼　　　　　　　　　　　谢　肃
　　汾河鱼人不识鱼跃鱼潜鱼自得未逐云雷飞上天水濶波长无迹宁知公子江南来听客剑歌声正悲即抱钓竿临沮洳掣得鲤鱼长尺许砟鱼为羮甘且鲜神物尽可収馋涎嗟尔鱼乎胡不掉尾而逺逝仓卒乃为香饵制人生出处还宜愼诸君不见汾河鱼
　　滴水岩　　　　　　　　　　　唐　泰
　　古龙不下居山顶一蛰千年春未醒冻云瘦削半边峯峯断空分朝亦防一夜驱风到坠渊大山小山吹将穿入岩腹中出便去岩成窟宅老无椽开不复合年年碧岩腹石伤石髓滴为珠为雾不可探探之眞冷尝之甘风中残雹击未了雹丸厯乱氷光蓝皛皛侧挂空潭影扫尽青山得此境道人耳无世间声听雨听风耳棱冷髙辟茅庵欲近天与龙对穴树头悬春采药苗秋采果为求山雨撼龙眠秃鬓深眉防如絮与余语笑中无虑指道岩头如此青君今更往何方去
　　故鎭行　　　　　　　　　　　薛　瑄
　　北山崒嵂界天碧山前古景烟霞集两行老木风飕飕几道寒泉声沟塍缭绕禾麦稠林果木实被道周人家门巷甚萧瑟村园水石殊清幽西边梵寺临深谷俯视溪田蔼新緑钟阁风云入壮懐佛殿金银炫尘目断碑苍藓还摩挲细看嵗月良已多赵宋金元迭兴构黄童白叟争奔波夸雄竞丽犹未已衰歇几何还又起大道由来甚坦夷何不归斯而舍彼亲朋导我村北行丛祠户牖余丹青龙堂鬼物极雄怪土祠洞府何幽还复﨑岖厯西涧褰衣竞涉波凌乱髙栁啾啾栖暮禽平芜语飞燕嗟哉此景良亦稀游览未毕情依依念我昔年走天下每逢山水娱清辉况兹故里好林壑有田可耕薪可斸待余他日重归来拟卜山居寻旧约
　　西硙行
　　偶来与客游山间地幽便觉人境偏路入青林几萦曲浓隂不断风冷然防防清泉来逺谷绀色寒莹豁心目石梁急泻跳明珠草防平流浸青緑北行更欲寻泉源山门蓄雾势吐吞两峯秀出半空里锦屏屹立当中尊复憩山腰小琳馆洞户云扃殊宛转袖拂尘埃读古碑茶余苦乏青精饭归来白日天来中回头尚爱千云峯更待秋初稍凉冷还登絶顶窥鸿蒙
　　祭中鎭有感　　　　　　　　　徐　珵
　　天开地辟分鸿蒙兹山作镇居土中巍然自是羣岳崇昆仑北来势杳穷太行西下趋闗东龙翔凤翥千万重维霍崚峙何其雄纷纷培塿俱相从有若父祖临儿童北为并冀南华嵩扶舆蟠礴疏尧封我皇御宇熙天工民安物阜跻时雍奈何旱旷为鞠凶宸衷轸念恒冲冲爰命臣珵奉黄琮函香不逺祠灵宫州侯县邑致防恭奔走执事无惰容神庥昭于天听聪精诚肸蠁潜相通礼成燕享情融融振衣独上最髙峯长鉴云表招玉龙干旋造化须神功愿得十雨而五风载歌天保庆年丰
　　北台　　　　　　　　　　　　刘定之
　　白睛黑面沙陀刘乘时虎视吞九州龙牀继拱两父子凤厯才逾四春秋湘隂登楼求死所太原建庙依皇祖髯王阵败愤世讐独跨黄骝泣山雨归来抚剑自悲歌无儿送老如愁何薛甥继了何甥继却向北台降宋帝
　　临清亭题壁　　　　　　　　　沈　钟
　　绛州城枕汾河畔四面好山青不断分司连宿三四宵二月春光已过半后园野鸟鸣声谐急走开门试披玩别有轩居三四间苔色玲珑树隐乱轩前凿出两小池泉枯欠有波涟漪谁人好事为疏涤兹轩毕竟尤增竒壁间旧有人题句大都只说轩之趣人空有句为轩题轩却无言疑人住仓皇走笔强续貂行李匆匆出门去明朝曲沃盼夕阳兹轩正在烟云处
　　崛红叶　　　　　　　　　　张　颐
　　嵯峨万仞峰峦紫势耸层霄去天咫山僧持锡入烟霞啼鸟樵歌四边起商飇一夕生长空霜染枫林处处红妆防秋容赖青女不教人恨五更风
　　晋溪流水
　　唐叔祠前溪水碧泉涌頽波挟崖石一清溜泻寒声千载居民仰灵泽小小渠平古殿凉西风十里稻花香剪桐遗事今犹昨血食如何祀女郎
　　朔州行送王汝璧太守述职西还　程敏政
　　朔州城头塞云结朔州城下沙如雪赫连古戍白草枯一路角声吹不歇居民半是防秋兵十里五里屯军营偏师夜坐烽火息飞挽小儿歌太平王郎家世本灵武明目张髯气如虎羽林骄将不敢欺碛里人畊好田土穷州十年多苦辛奉檄东来觐紫宸长官知名圣君喜边吏有才能几人遥遥朔州城劝子一巵酒马蹄明朝向山后女墙孤月重相思定倚危楼望南斗
　　髙岭歌　　　　　　　　　　　乔　宇
</div>
    <div class="pagination">
<a href="山西通志_page649.html">上一页</a><span>...</span><a href="山西通志_page645.html">645</a><a href="山西通志_page646.html">646</a><a href="山西通志_page647.html">647</a><a href="山西通志_page648.html">648</a><a href="山西通志_page649.html">649</a><span class="current-page">650</span><a href="山西通志_page651.html">651</a><a href="山西通志_page652.html">652</a><a href="山西通志_page653.html">653</a><a href="山西通志_page654.html">654</a><a href="山西通志_page655.html">655</a><span>...</span><a href="山西通志_page651.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
