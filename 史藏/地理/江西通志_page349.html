<!DOCTYPE html>
<html>
<head>
    <meta charset="UTF-8">
    <title>江西通志 - 第 349 页/共 394 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江西通志 - 第 349 页/共 394 页</h1>
    <div class="content">　　乌象口
　　江干山色黒丰草与人齐行子时出没四顾迷东西乌象两崖口断岸临深溪欲济无津梁人命饲蛟螭緑溪取山径修途何逶迤猛虎所窟穴白骨相撑支经营置官渡役以两舟师徒旅不濡足往来不移时驿骑性如雷唤渡犹嫌迟舟师骨欲折往往遭鞭笞鞭笞且隠忍毋令行子啼
　　大坑吟
　　丛山如剑防灌木蔽崟岑其水独南流溪谷皆阻深山民鸟兽居不驯匪自今追呼敢逆命兵革踵相寻杀人税无出迟回伤我心蚩蚩亦赤子念尔为沾襟招手语父老鸱枭怀好音国土今广大荒隅且献琛民顽实吏拙茧丝非所任何时免素餐引疾投吾簪
　　青原谒五贤祠
　　姚江有遗岸螺水盛苗裔从者纷如云期防无虚嵗遂令空山阿络驿勤车骑歌响林谷逢掖满僧寺四君尤挺出嗣音相鼔吹寂寞四十春讲席蔓薜荔荒祠犹岿然俎豆将委地山鸟怀好音林木自深蔚昔人未云逺顾瞻流涕百年一须防峻阪防奔驷徘徊岐路间白日忽西坠如何丁我躬吾党竟顦顇题字破莓苔振衣独遐思
　　化成岩
　　林木郁江皋心知好丘壑攀磴寻窅深穿岩得疎豁万古青莲花苍寒半舒萼钟歇滩响闻岚开峯翠落荒台存往迹暝烟见城郭延目散襟顔倚石恣觞酌却羡无心云逍遥去寥廓
　　十八滩【二首】　　　　　　　　　　王贻上
　　乱峡吹急雨一折改奔峭连山亘东南瘴雾迷岭峤榜人侵晓发高卧失临眺辊雷起何处万夫迭呼啸倏忽数滩过到眼一票姚武朔既崖柴昆仑絶排奡始蹈吕梁险终成昆吾噪四山方出云吐纳亦殊妙山木蓊然合子规叫
　　半日过五滩滩滩各殊状怒流一喷薄石角迷背向激瀑散霜雪倒洒石壁上漩涡走风霆喧豗裂层嶂汹如奔万马崩腾不相让又如阊阖开羽林仗伤神既惨澹快意倐悲壮出坎在须臾布帆幸无恙探竒遘灵閟豪吟洗惆怅
　　自白鹿洞至三峡涧
　　溪行少阡术沿洄屡迷津马蹄怯危石欲下还逡巡出谷见稻畦烟火自成邻日午闻鸡啼袤径见遗薪薜茘依怪树山风恐行人举首五老峰白云如鱼鳞遥青递隐现光景相鲜新望望玉峡亭聊可垂吾纶
　　三峡桥
　　五里闻瀑声轰若车千两谿回见飞梁穹若虹百丈众流防三峡峡门扼其吭建瓴沸惊湍排空削层嶂石激水斯怒水横石逾壮水石终古争怪竒纷万状日射金井潭溅沫出桥上日光散青红两丝乱飘飏絶境遇两蘓何人继高唱
　　玉渊潭
　　已歴三峡桥更访玉渊水水流大壑中路转层松里片石横百仞其石平如砥九十九飞瀑一门争万轨岝防直要冲跳荡不得止雪浪如车轮凸凹忽奔驶激射为深潭神物潜尺咫夜黒风雨来鳣鲔皆避徙久立凛毛发薄云漏余晷西眺石人峰梵呗空中起
　　开先瀑布
　　神龙擘空飒沓双峡开青天露鳞甲白昼行风雷峡偪不得逞掉尾扬其颏千仞忽开豁下有布水台尝闻龙奋迅三昧何雄哉谁能一鉢盛终古相喧豗夜来雷雨怒大石为崩摧龙游引九子烟雾纷徘徊伟矣南宫书【壁上有米元章大字】破壁镵崔嵬有语不敢吐以俟冠古才
　　小孤山　　　　　　　　　　　郑日奎
　　何年小孤山突向中流起亭亭百余仞壁立四无倚高截天之云下蟠湖之底石气森孤寒草树不敢美吹鸟纷纷下游轩少至止惟余幽蒨中一寺缩岩趾江流自日夜此域无増毁不谓一拳力而欲金焦比信知天地心狂澜须一砥山水且复然人境今谁是
　　自焦石塘抵铅山河口两岸石山狞劣上无寸土尺木查悔余作诗嘲之赋以解嘲　朱彛尊
　　铅山山肩排一一赴湖口鹘囵象覆釡巨石坚不剖跻攀断僧蹊左右絶林薮岂惟质钝闷兼亦状麤丑画师皴法穷相对俱束手道书纪名山藏之大小酉每因洞壑深必使百仙守兹为百灵弃动植无一有乃知造化心一视等刍狗宜取见者憎献嘲自我友吾试为解嘲赋形良亦偶美石多自残斧斤或先受高者砻作碑下者洼作臼汝以顽得全庸庸福反厚喻物材不材此理本庄叟
　　大孤山
　　两孤去百里宛在中流半匪独形胜殊气亦变昬旦天梯鬼斧开庙火神鸦散昭昭云月辉歴歴明星烂空水既澄鲜浮光亦凌乱飘飖御泠风怳忽度银汉未有归与情空深逝者叹
　　十八滩　　　　　　　　　　　潘　耒
　　连山三百里夹岸郁相对一江穿其中万壑飞泉防落天势崩腾迫此乱石碍珽珽碁纵横落落星破碎连蜷龙昻头崱屴鲸露背羣游雁成行错立鳬失队或如八阵罗或若二门隘或锐如戈铤或顽如碓硙覆釡在盘涡沈牛处潜昧浅深无定踪小大各异态为滩百十重著名十八最舟行路萦纡一线穿龈齘长年莫自必稍纵辄败坏造物宜坦胡存此磈礧得非是艰虞无乃存鉴戒茫茫人寰中对面阻闗塞有形未为险无迹斯可骇所愿心地平廓然忘情界浩荡乗虚舟逍遥八荒外
　　登八境台　　　　　　　　　　易学实
　　我登八境台江山自畴昔楼阁敞空天玲珑照丹碧严城壮北岭尘阛俯叠借排峰矗乱云重滩阅老石秦时尉陀王南望若咫尺灌婴拜列侯荒荒传垒迹李唐晚造时此土从海坼飞扬拔扈名谅不如朔易闻发贑州豪阳九当其阨吁嗟三百年陈陶无上防日月送蘧庐乾坤本火宅一炬咸阳红三分齐安赤何必吊歌风西陵草深积叹息新亭人旁观佀置奕却爱蘓端明台上诗可惜遭遇盛平时颇拟香山白孰知和陶篇乃在海南谪
　　忘归岩次王文成韵　　　　　　丁　炜
　　霁雨净岚阴泠泠巾带好崖厂纳清虚游神寄三岛已悔入林迟偏虞出谷早回风度晚钟烟庭黄叶埽
　　早发大庾岭　　　　　　　　　喻　周
　　波行棹始弭舍舟遂纳麓树轮半相纠众力方交逐石路多乗危岫壑环往复蒙形表自然蕴竒増骇瞩叠壁护苍寒日气午难旭祠宇方入云篮舆竞遵陆庾胜与梅鋗二名不专属南北尽日程去来各栖宿休暇如能谋希声散空谷
　　宁都西江【自贵溪陆行至此登舟】　　　　　陆　葇
　　停车谢尘鞅晴江荡柔艣中有双鱼浮似挟浪花舞层云吐新霞顔色美难数颢气指东北划然界苍宇溪流忽如断夕阳在山左晚峰郁深翠暮霭覆村坞隐隐闻雷声孤篷忧夜雨回溪且停桡玉簧奏今古【双鱼洲巨浸不没璜溪水声如鸣玉】
　　度寨峱岭入信丰界
　　明月犹在天鸡声已戒旦长夜不能昧晨梦催复断登车歴东林振衣蹑高巘茶子坠籉笠松叶刺顔面高禾飘坠露眉宇泠相溅樵声出苍烟俯眎在幽磵天际初升日流光赤如电白云浮层波滉漾沧海畔同涂而错壤方言亦难辨
　　龙南县城北
　　既歴信丰境乃薄龙南城禾黍被广亩筼筜覆茅楹落日牛羊归各自呼羣鸣烟景似吾庐悠然伤旅情三江滙诸源奔流何纵横缅怀玉石岩高勒燕然铭我车独行迈喜无钲角声
　　彭蠡阻风时久旱　　　　　　　熊飞渭
　　朝朝彭蠡湖暮暮香炉峰卧厌一船月起听何寺钟兹山蓄云雨布敛随飞龙坐待秋江晚空饥山下农
　　文印峰　　　　　　　　　　　徐春溶
　　何年受秦封绾印遂累累下有遁甲书金字流玉髓乾坤秘鸿文六丁不敢举诸峰遥起光吾肘欲悬取
　　万栁洲补栁诗　　　　　　　　费思居
　　玉峯载清洌山环众流互良时花屿繁沙明栁阴护浩刼变桑田岂惟一溪故春风无荣木廿载悲寒沍使君饶胜槩杖防开筚路桃阴渐成蹊桑枝菀无蠧念兹山水乡渲染此嘉树种栁沿溪深万缕荣新露城烟带碧浔能使阴阴驻燕蹴飞絮香莺选繁荫度彭州补阙名圣湖蘓堤路仲甫与端明千载有余慕古来贤达人艺植见才具秾郁还旧观山川亦竒遇年年春风生父老攀枝聚
　　头陀寺　　　　　　　　　　　傅　修
　　宿性厌尘喧名山结良契选胜及头陀来值霜天霁行行一以深亭午转昬曀划然复天开规敞妙制大哉头陀师宗风阐妙谛至今诸比丘能谭其轶事为言百丈山此山之右袂相去百里余师始实防憩爱彼峰峦佳因穷开凿势长镵挥不停及泉竒鬼二兠蝥粲金光惊起时一睨挺戈遂战师师奔佯诱致一鬼留守山一鬼追弥厉转鬭溪谷间逐师遁深隧鬼愤不得师自刭亦长逝其一留守者不知所终既师从隧中行安然幸无虑俯偻见隙光蹭蹬才一遂从井出髙峰即今头陀寺山寺所由名名实以师系指防何太眞惝恍为一隧行或出山鬼死谁彼瘗地亦畏宗锋天不穷禅鋭即持百丈高肯以头陀贳拱卫纷层峦觞豆不足计团瓢亦百余隷处如爪缀我游仅信宿初未求根柢他年是故人筑室申明誓
　　舟下十八滩　　　　　　　　　宋　荦
　　章贡此交流水石惊千变虎牙激奔涛未许褰裳践鼓櫂念乗危亭午忘朝膳盘旋百折遥象马瞿塘见摇摇三板船逺下疾于箭青山两岸佳咫尺不及盼长年倚舵楼目注心还战羡彼水上鸥容与随风便才经洄洑艰又逐嵚﨑转枫林送啼防沙渚窜野狿暮过惶恐滩渐覩江如练苹藻荐文山斜月浮波面
　　游通天岩作
　　凌晨越章波杖防遵江徼野日破烟霏心闲展逰眺稍穷林薄纡遂歴冈陵峭千岩如蹲鸱突兀藏灵奥既至俨堂隍通天维一窍雕锼信鬼工曲折存遗庙山根洞穴穿伛偻僧徒导豁然世界殊飞空巨石倒﨑崯难具陈盘礴发狂叫伊余厌尘嚣探竒慰所好缅彼玉岩翁彷佛闻清啸诸贤相继来忘归领其妙触目多遐踪眷言托同调夕阳猿鸟鸣移情此云峤磨墨榻题名千年碧苔埽
　　庐山诗六首【有序】
　　壬申七月余自江右移节三吴放舟彭蠡抵南康初十日谒白鹿洞礼成遂过三峡桥游栖贤观玊渊潭明日经万杉至开先坐潄玉亭观瀑布就宿寺中又明日登舟往返三日得古诗六章
　　自我来豫章便结匡庐想顾为尘网羁不得掉头往今晨泊落星篷窗晴岚荡岩厓拟攀跻怀抱辄萧爽初途背城闉肃然五老仰陂陀屡登陟耳畔清泉响小住傍松根山疏时在掌鹿洞千年踪诵欣吾党行行促舆夫乐地兼幽赏
　　洞古之国学肇兴自南唐考亭昔主此埀训何周详适际尧舜世大化九域翔
　　宸翰与　赐书照烛留山冈繄余忝秉钺咫尺恒相望学规借文敬【余曽颁胡文敬学规】愧未亲敷扬移鎭荷新命来谒夫子堂诸生肃奔走特达咸圭璋劝勉亦云切廪饩聊薄将【余置洞田少许】象山讲义利令人泣霑裳大哉子朱子録取置座旁斯人不可见后学徒徬徨洞壑藓花积桥亭松风长欲去仍顿轭愿此抽篇章
　　久旷山泽游冲襟郁以积出洞偕衲子展眺意良适溪攅芋叶青篱缀豆花白村农遮道周儿童窥门隙酒浆竞跪进谁忍去尔迫俄惊三峡桥截磵卧千尺断岸俨瞿塘奔涛撼怪石亭午炎威炽桥下任投帻飚回难久留更振厓畔防玉渊得一竒深潭注寒碧叶落鸟应散中藏蛟龙宅林际开宝坊钟鱼震幽僻讲堂倍寂寥缅怀读书客连蜷双桂树攀条足晨夕解带鎭山门佳话传自昔我匪蘓杨俦一笑踵其迹【杨文襄效坡公留玉带于焦山余复继杨】
　　【留玉带于此】题名倩山人顚米为辟易须臾纎月明松杪翻宿翮呼酒劳徒侣流萤防絺绤
　　趁晓催游伴竹舆呕哑喧削壁望五乳隐隐辨寺门縁壁出汲僧腾掷疑孤猿谁继憨大师妙义阐风旛三叹舎之去万杉停短辕当迳排古础惊并石鼓扪法界启北宋丈室殊轩昭陵御笔失颍濵长句存香饭分一盂杉影清心魂僧夸槐京字导我过荒园【寺后有槐京包帚书龙虎字】俗书那足贵乃比璵与璠盘礴枫树下啸咏石上蹲野翁笆篱外拥瞰头如鼋秋暑酷未退何时雨翻盆行将挹飞瀑庶涤胸中烦
　　精蓝首开先欲到心甚渇望见鹤鸣峰已觉俗韵割迨至招隐桥一旦诗意豁千松夹道迎虬龙鬭空阔苕华放翠盖可玩不可掇路转殿阁雄欲并山嶻防纡回轩槛幽经营元宗末浮慕世外游忍将民财括转瞬防沧桑书台蒙野葛石眼聪明泉留洗水精鉢煌煌纪功碑声施何达嘉靖防良异观者恒咄咄【王文成刻石在正徳庚辰明年世宗即位碑中有嘉靖我邦国语观者异之】涪翁七佛偈顔柳受鞭挞墨本旧已藏苔石今一抹披寻榛莽中何处万雷聒西偏沿磵唇引溜来活活忽入青玉峡竒胜千山夺絶壁瀑花翻箭急雪色泼潭曲神物蟠静对戒嗔喝移情海岸同衣袖霑跳沫孤亭坐忘归朝衫此回脱
　　月落潭上回入寺月仍见始知玉峡高直遮天之半香台敞宜步禅室静堪恋老桂当檐盘美荫周一院雪公遗额悬笔势钟张擅古秀夺华亭洵足光绀殿解衣投绳牀声送莎鸡乱炎官繖未收经旬苦挥汗异哉今夕凉不待秋风荐空山气候殊即次眠食便晓起觅归路不禁再三叹兹山灿往牒云岫夙健羡三日走山麓聊识匡君面何当谢圭组千峰探欲徧拾松煮瀑水息我双翮倦舍舟复登舟惆怅猿就槛回头眺黄岩飞淙挂匹练
　　鱼梁滩下泊　　　　　　　　　彭孙遹
　　色起何处忽然云水昬春烧如新月逺挂山一痕寒禽呼木杪暗虫沸草根遥见暝际火知有林外村孤舟欲栖泊石溜如云奔羁旅一无托菀结难自论矫首眺天末踯躅劳心魂
　　香炉峰　　　　　　　　　　　王思轼
　　西江匡庐峰香炉最雄杰日出荡层霄恍覩紫烟爇兹山从何来气势宛相埒叠嶂覆寒云悬厓破积銕造化侈壮观玩好亟陈设状物实肖形命名纪前哲左顾祗林幽右带溪流洁孤高不可跻一往每百折风雨千年余石壁阴藓裂木末回斜阳飞翠互明灭须臾见金光连蜷挂雌霓如彼焚柴升崇穹罔不识天门敞虚无临风数萧屑
　　由闗门石步行十里登云顶峯　　查愼行
　　此来为游遨忽迫失足虑中情一恇怯进退两失据隤云如奔逃片片掠面去霞标尚天半欲到苦难遽松根络崩岩怒石虎蹲踞随身赖竹杖将伯倘予助移时陟层巓鸾鹤似可御眼前少行辈坐长丈人倨登顿方自兹休矜最高处
　　推车岭
　　奋身出絶险深入悉平地玩情忘安危履境识难易凭高试北望来路直如弃枯株尽僵仆樵采逺莫致野火嵗烧林虎狼何处避前山有厉禁僧律严于帅渐入翠微天蒙蒙杂烟树【自此至天池皆禁山矣】
　　大林寺回上人茅斋
　　盘烟下层霄山骨微负土阴阴日光澹漠漠风气古宝树压桥低一溪环菜圃香山旧吟地花径兼宿莽废寺亦荒凉半间用茅补孤清耐久坐客至何必主林静无匿声虚檐应樵斧
　　循佛手崖观竹林寺石刻至访仙亭
　　何人凿浑沌洞户启虚牝将飞势珑玲吐秀如束笋瞰空白石髓万古凝不陨泉蒸湿气成一一结芝菌其西势絶难以寻丈准天窄忽倒垂地豁平野尽侧身压紫盖俯背削苍隼傍崖嵌楼台缥缈海浮蜃青鸾十万只掉尾埽栏楯竹林疑有无仙者迹久泯短生寄长世局蹐良足悯如何不自广蟠蠖同螾蚓御风倘可行吾意欲逺引
　　下掷笔峰渡将军河抵黄龙寺观明慈圣太后所赐紫衣经幢及元人十八罗汉画像
　　危峰拔竒峭插汉秋峥嵘下走数千尺此身疑被阬溪流寛且长潭影黝而清飞泉溅我领过山犹水声渐入渐无蹊苍松与云平万株皆直上曲木何由萌入林见精蓝御扁题有明敕建自神母豁达开朱甍一道防藏碑蛟龙拱圅经袈裟垂频婆锦绣扬旛旌新如手未触机上初织成元人留画图用意塡丹青年深彩色退神气乃发生劫火焚天池赮封亦頽倾黄龙独无恙故物犹充盈得非深山中呵禁趋百灵勿轻现光怪恐使神鬼惊
　　入九叠谷循观山麻姑崖经屏风叠上一线天防日暮不及观三叠泉而返
　　信书不如无身歴解其故好竒轻坦道冒险犯迷路庐山载图经絶胜因瀑布三叠犹称雄此来期勇赴寻源既已得一壑经屡渡波涛所冲撞石滑不留步荒榛或刺眼蛇蝮时挂树云屏横我前阴濑风愈怒偕行率兴尽深入独无怖渐上一线天团团失四顾日光所不到勃窣但烟雾徘徊问樵夫道逺日已暮逡巡半途废老懒坐自误误事岂可常一悔生百悟
　　栖贤三峡桥
　　陟山须到巓寻水须到源我从泉源来送尔归山根上流九十九并力同作喧前行经玉渊尽为潭所吞既吞不胜受含雪空中歕急峡跨飞桥约束遏其奔一条夭矫龙中有跌断痕挟此万古怒轰轰争一门游人不敢立足底防澜翻松风吹细雨到寺将黄昬
　　玉峡亭观瀑
　　女娲炼石手年久漏微罅银河忽垂天峰顶劈二华阴寒透毛髪观者初可怕从来所踞高一跌必就下龙归争窟宅思以一战霸雷霆震严冬冰雹凛炎夏冲成并万丈避去石三舎束身峭壁旁俯视若出跨相持势难合掉尾竟倾泻来者竞喧嚣逝者已代谢风林延静听渐逺似分汊缲缲丝车鸣决决糟牀醡尽平震荡心坐以观物化
　　丰城县北十里矶头山上有曲江祠朱文公往还湖南时与李后湖姚雪山游此后人因奉栗主以祀三贤详见李崆峒祠记中今以韦武阳易后湖者讹也
　　贑江西南来夭矫北走龙到此乃东折矶头扼其冲是名曰曲江形势险且雄扁舟清夜咏倡自紫阳翁同时李与姚杖履偕游从三贤列祀典蔚为名教宗世俗不好古变置靡所衷作诗纠缪误兼以警盲聋
　　泰和城外望快阁
　　西昌汉古邑地势实开拓镜光十里平倒影见城郭浮图南北峙双秀拱一阁缅彼白下宰流风宛如昨官清无俗情景胜擅杰作冰絶已久人境两寂寞除却谢元晖澄江何处着
　　章贡舟中望崆峒诸山　　　　　王　原
　　城南九芙蓉青翠薄云际二水夹而走如骨绾络系右脇溯章流南程及东霁山光照清襟偭偝随转捩邱壑面面殊鶱腾变体势防州一都防山水富竒丽石城冠楼橹台观犹古制羣峰若拱揖一一得延睇昔有躬耕人结庐尝避世吾欲访白云何时脱尘系
　　马当
　　山险有太行水险有吕梁戒心天随铭兼之惟马当江外苞千山衔尾鞭羣羊兹山大如马信足趋洸洋江深多洄洑激迅起且僵三洲杀其势避走犹羊肠无风阻牵挽风健虞披猖深涉傥为乱欹仄须周防今朝风色正挂席何堂堂击汰恣流览缓辔行康庄古谚诧神助语或非荒唐
　　甘棠湖
　　北郭长江流混混杂黄赤南城千倾波一匳贮青碧小屋丛近汀衰杨罨遥陌沙尾古隄桥胜迹怀先画一抔若浮杯孤亭破烟白匡庐现全身岚紫落几席杰阁字镜波五贤妥神魄佳日携朋侪放浪脱巾帻湖山色不改人民已非昔江州属重鎭一再罹兵革休养日已久曽未起羸腊萧索惨气象凭吊愁过客
　　双牌峡
　　行歴西江山顽矿失竒秀连峰无嫩姿黄鐡冶铸就颇爱滩下石万彚穷刻镂舟入双牌峡崇冈石骨瘦肘脇态屡迁肌理细生皱中有三数峰谽谺出剔潄余似未剖璞时亦露指咮覩此心目爽足洗众山陋廿里百拆旋十步九宿留水容亦殊絶黝黯惨深昼渟如黛沈膏飘若镞离彀潭潭蛟龙潜睒睒虎豹鬭溪石厉廉角偪侧间疎透反唇来悲啼窒吭发狂吼防时甫出险叵料此峡又篙力怯枝梧笕挽戒踣仆游目未憎斁王程乃羁逗胡然叹滞淫难进固素守
　　下十八滩　　　　　　　　　　邱成和
　　昨买虎头船朝辞尾阁来日出重滩石齿排剑锷掷我七尺躯乃知端居乐天柱浪已高惶恐风愈恶云昼万安城霞夕泰和郭月上指庐陵汀沙宜早泊邨沽聊取醉适寝免梦噩千里一孤帆飘飘似秋箨
　　鹿洞西望星眼【五老峰中两崖相交而中逗光名星眼】
　　干　特
　　山上有匡庐山下有白鹿启扉见峰头曙星凌空矗静观常如期更极千里目五老时顾予顔色苍以穆予亦顾五老爽气相往复
　　峩眉岩　　　　　　　　　　　钟宏理
　　我闻峩眉山穹然表西蜀日月磨其巓冰雪夏常蓄岷嶓莫敢衡登者尽骇瞩胡为芗溪岩嘉名亦相续揽胜迟良朋行行路弥曲林莽气萧爽冈峦时起伏道经五面峰巉岩削寒玉峰回路渐转苍翠色可掬仰视天半岩宛如列眉目琳宫依石罅无假五丁筑飞阁迥淩空鸢乌寄巢宿羣峰势环抱俯首千仞谷天风吹我衣长啸振林木稍稍近栏楯下视瞻已缩阴云展灵旗急雨过山麓似有蛟龙潜腥风不可触下经山崦行绕畦尽修竹石桥跨危磵泠泠泻泉緑傍有小石岩深广亦如屋舂罏自成列潇洒出尘俗翘首山顶峰壁立如斧斸攀跻苦无径终古絶樵牧为语素心人好自回芳躅若陟此山巓定效华峰哭
</div>
    <div class="pagination">
<a href="江西通志_page348.html">上一页</a><span>...</span><a href="江西通志_page344.html">344</a><a href="江西通志_page345.html">345</a><a href="江西通志_page346.html">346</a><a href="江西通志_page347.html">347</a><a href="江西通志_page348.html">348</a><span class="current-page">349</span><a href="江西通志_page350.html">350</a><a href="江西通志_page351.html">351</a><a href="江西通志_page352.html">352</a><a href="江西通志_page353.html">353</a><a href="江西通志_page354.html">354</a><span>...</span><a href="江西通志_page350.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
