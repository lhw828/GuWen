<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 248 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 248 页/共 698 页</h1>
    <div class="content">钟一明正统九年造原嘉禧寺门如城铁叶钉乳入门道榆柳中地无日影里许别为山门方丈特壮 
丽悬神宗御书联笔法仿颜真卿寺僧云初年笔也寺西二里金万寿王冡一穹碑孑孑田畔东三里 
有福田寺帝京景物略臣等谨按金万寿王冢今无考福田寺详见前郊西卷七原朱国祚嘉禧寺诗 
山墙围作化人城榆柳阴浓信客行始信精庐风日好秋深犹绿牡丹坪介石斋集原冯有经登嘉禧 
寺山楼作髙楼切天浮古木森在下峰峰开金碧四十二兰若芳林拥桃李怪石帖松槚人语旷不喧 
啼鸟无冬夏对此怀岩畔局促何为者帝京景物略原圣水寺下临涧泉阁后一松直而多荫松后石
 窟夏月阴凉坐久毛髪尽竖旁有一石楼极髙峻下指村庄为福田嘉禧诸寺燕山纪游臣等谨按圣 
水寺今废惟姚家寺旁僧塔铭内有翠微山胜水禅林或因声相近而相沿互称亦未可定也详见后 
条増嘉禧寺东有雾明庵西北有姚家寺五城寺院册臣等谨按雾明庵原名普照寺钟一明嘉靖四 
十二年造姚家寺遗址仅存寺右塔一八棱七级又数十武有僧塔塔前碑一僧海愍撰钱唐高士奇 
书康熙年间立増僧海愍胜水汉萍禅师塔铭并序师讳通杰号汉萍楚之汉阳人也俗姓杨三岁嗣 
徐氏二十七礼衲剃落即首谒黄蘗无念师不契乃入庐阜凌霄岩结茒力究闻溪声冇省爰徧参博 
幽无异云门湛然诸禅师云游历宇内凡吴鲁燕晋之山川靡所不至其名公巨卿留意禅宗者皆与 
师为方外友无何泛舟抵都门访笑岩祖塔得于荆榛苍莾中力为整葺因寓京邸道风日着宰官居 
士及诸山名德请住京西翠微山胜水禅林是时师年五十冇三矣将示寂冬至上堂有痛惜寸阴努 
力取办人之将死其言也善之语岁尽日安居无恙忽书偈语掷笔跏趺而逝师生于万历丙申之元 
旦寂于顺治辛丑之除夕寿世六十有六戒腊三十有三原洪福寺松萝俱古度念佛桥即宝珠洞也 
燕山纪游臣等谨按洪福寺今无考念佛桥旁有石刻念佛二字宝珠洞详见前卷原下宏教寺循山 
趾而南有卢师山与平坡山并峙诸寺鳞次曰清凉曰证果曰平坡皆刹也长安客话臣等谨按卢师 
山之卢师寺据刘侗帝京景物略始自隋仁寿中元曰大天源延圣寺明曰清凉寺今废仅存塔一八 
棱七级有石刻天顺四年重修宝塔等字宏教寺平坡寺已见前卷原泰定三年二月建显宗神御殿 
于卢师寺赐额曰大天源延圣寺勅贮金书西番字藏经八月天源延圣寺神御殿成十月奉安显宗 
御容于大天源延圣寺赐钞二万锭四年十月命帝师作佛事于大天源延圣寺元史泰定帝纪原天 
历二年五月于玉德殿及大天源延圣寺作佛事元史文宗纪原明宗必巴实皇后天历二年请为明 
宗资冥福命帝师率诸僧作佛事七日于大天源延圣寺元史后妃传按必巴实梵语佛名也原作八 
不沙今译改原元统六年四月诏大天源延圣寺立明宗神御殿碑元史顺帝纪原卢师山以神僧得 
名师隋末居此山能驯二龙子山有潭覆以巨石其下深不可测二龙潜焉岁旱祷雨辄应旧有寺即 
以卢师名今清凉寺是已长安客话增安祖砦西北有卢师祠是桑干出山之口宋史宋琪传增清凉 
寺在宛平县西卢师山旧名卢师寺大清一统志原大小青龙之神按碑记昔有僧名卢自江南来寓 
居西山之尸陀林秘魔崖一日二童子来拜于前卢纳之鬻薪供奉寒暑无怠时久旱不雨二童子白 
于卢能限雨期言讫即委身龙潭须臾化青龙一大一小至期果得甘雨事闻赐卢师号曰感应禅师 
建寺设像立碑以记其事又别设祠于龙潭之上春秋遣官祭青龙神宣德中敇建大圆通寺二青龙 
出现祷之冇应于是加以封号至今遣顺天府官致祭及遇岁旱遣官祭告盖因旧传二龙能致云雨 
故累朝崇奉如此青溪漫藁原卢师山有寺曰卢师寺正统十一年更名清凉今佛殿已无一梵相坐 
风露中左右迦叶阿难风露中侍僧曰唐天宝遗制过寺半里秘魔崖是卢师宴坐处相传隋仁寿中 
师从江南棹一船来祝曰船止则止船至崖下止师遂崖居居数岁二童子来曰大青小青侍师不去 
岁大旱所司征祷雨者童子白师愿施雨雨一方遂乘云气去俄雨大注知大青小青乃龙也龙归投 
潭中潭广丈巨石覆之深窅不可测二龙有时出云气仍随之崖下塑二童子侍师像崖上一栢产石 
面长尺不凋不荣是卢师所植东证果寺寺旁冇亭望浑河下善应寺殿佛不跏趺髙几危坐仪如中 
土两庑塑罗汉五百帝京景物略原唐时觉禅师尝以道力摄二龙于万寿寺巾池内常见龙形一曰 
大青一曰小青宋因祷雨有应封大青应济侯小青利泽侯燕山丛录原天旱道士持青蛇曰卢师谷 
小青谓龙也祷之即雨吕思诚以其惑人杀蛇逐道士雨亦遂至元史本传原京师西山寺有二青蛇 
客至僧呼蛇以酒肉饲之二蛇辄引喙出入无恽谓之曰蛇菩萨西樵野记原宣德七年三月以乆不 
雨遣顺天府尹李庸祭大小青龙之神其文曰今春已暮农务方兴而雨泽未降宿麦不滋朕为生民 
主夙夜在怀特用祭告惟神明彰感通早霈甘澍以慰民望明宣宗实录原正统九年夏四月雨泽愆 
期遣太师英国公张辅等告于寺观城隍及大小青龙之神曰朕忧念民艰靡遑宁处特遣祭告尚祈 
神化昭彰早降丹澍以慰民望明英宗实录原唐书韦挺传挺遣燕州司马王安德行渠作漕舻转粮 
自桑干水抵卢思台行八百里渠塞不可通挺以方苦寒未可进遂下米台侧廥之待冻泮乃运以为 
解按今京城西三十里卢师山相传为隋沙门卢师驯伏青龙之地以唐书考之当即卢思台师乃思 
之误也桑干水即卢沟河北平古今记补宛平王倚字辅臣中统初选良家子入侍东宫太保刘秉忠
 见而器之引以与选有诏皇太子裁决天下事拜正议大夫工部尚书改礼部尚书卒葬卢师山下静 
修集臣等谨按王倚墓今无考补王恽陪张右相祭奠司徒忠懿公墓诗王城西北郊有山曰卢师冈 
远见盘互野旷欣平夷吾尝以事来旋轸思迟迟有怀德育公攀附随潜飞一朝际风云振耀生光辉 
我初拜英表富贵非公谁内焉豳国助上焉两宫知孰云恩泽侯以德中自持近侍足恭谨接物余谦 
撝由家化而国在理乃所宜及夫司徒公衍庆尤熙熙再世保傅功大书见丰碑神龙袭九渊奋起须 
鳞鬐伊公汉大横庚庚隐天机历数既有在大器将安归君王夙英武监抚非细微宝章犹传玺启沃 
贵知几堂堂忠爱心尽此庙社规其报宜伊何子孙保无期倐忽三十载山邱两巍巍生死固常事盛 
衰有足疑昌黎铭殿监所以舍余凄我老自多感黄鸟声正悲驻车不忍去日下山烟霏秋涧集原马 
祖常卢师山下过郝景文参政墓诗故相声名远荒阡松栢长地能终不夜天莫借飞光旧客驱车过 
新诗洒泪伤千年此山下樵牧禁牛羊石田集原曾棨卢师寺诗久怀招提游偶此得寻访岩峦通杳 
霭阑槛俯虚旷飞花出洞中古栢荫池上欲识双青龙变化尔何状巢睫集原李时勉卢师山龙潭作 
湫中龙何许睇目东南峰旁崖下陡决缘径披蒙茸履险时复憇始与前山通窦坎覆清泉神物潜其 
中林谷为森爽烟雾为冥蒙时乘灵物去灵雨下晴空既雨即湫处年榖亦以丰明祀大小青卢师与 
无穷古廉集原郭武雨中宿清凉寺诗远来禅境宿深在湿云层路险无人迹堂空有佛灯共听青嶂 
雨对坐白头僧话久何曾睡闻钟客又兴郭氏联珠集原李濂卢师山诗卢师山上古龙潭大青小青 
秋雾含坐久阴云生洞口忽看微雨过湖南嵩渚集原蒋山卿清凉寺龙潭诗潭水清如许龙藏深未 
知珠明护灯夜云暗听经时法雨空中润尘灰刼后移还将驯扰力指钵问吾师南泠集原无名氏题 
清凉寺壁诗山僧汲空潭惊起二龙子百里云冥蒙三日雨不止长安可游记原谢榛夹山寺诗黎河 
路转入烟霞为访莲峰衲子家万古山灵开白马三秋石窟闭青蛇昙云不作空中雨祗树还生象外 
花欲共虚堂留此夜灯前仍复演三车四溟山人集朱彛尊原按徐伯昌所录暨四溟山人诗俱有大 
小青而一曰万寿寺一曰夹山寺姑附于此以俟再考原秘魔崖在山半大石嵌空几二丈僧垣其西 
南为禅室又南别为爨室从爨室西二十余歩始入岩出东行百余歩冇大石侧立道左右为池盖大 
小青龙所蛰处视之不甚深然侧入不可穷池前有双栢上有小殿顺天尹李侯执中创以祀神者又 
东度山崦二百歩入清凉寺西门王文端集臣等谨按秘魔崖之小殿今已废惟崖洞内右洞有卢师 
像旁侍二童子即大小青也左洞有真武像原郭武游秘魔崖诗清磬烟萝出禅房决顶关路危青嶂 
仄潭暝白云还金钵龙双隐苍崖栢独闲浑河流杖下今隔几重山郭氏联珠集原朱国祚秘魔崖诗 
秘魔崖仄藓文斑千载卢师去不还遗有澄潭二龙子日斜归处两连山介石斋集原证果寺前临青 
龙潭后有秘魔崖中空如室石如偃芝云是秘魔祖师所居长安客话臣等谨按证果寺唐为感应寺 
明景泰间曰镇海天顺间改名证果明碑三一在秘魔崖洞口僧南浦撰景泰五年立其二在寺内后 
殿皆明礼部尚书姚虁撰成化五年立寺门东有池深不盈丈广约六尺余池西南隅有吐水龙口即 
旧所称青龙潭也今涸增明僧南浦重修镇海禅寺记都城一舍许曰西山尸陀林秘魔崖有僧名卢 
不知何许人自江南造一舟不设篙橹任所之曰舟止吾止也至卢沟桥桑干河分两岔处一岔通尸 
陀林舟至于林畔见石室曰吾居是矣居无何有二童子拜前师问何来何姓氏童子曰吾龙王子也 
闻师居是来执薪水之劳卢纳之祝髪为沙弥日以鬻薪奉卢师馔供虽寒暑无怠时旱三年不雨树 
枯井竭民甚忧之沙弥徃京见黄榜曰国冇人祈下甘雨重以爵赏沙弥掲榜而归时看榜官徐来曰 
能限两期沙弥曰三日内甘雨霈施言讫委身龙潭须臾化二青神龙一大一小出没显现本官具实 
奏闻至期廿雨果作田畴俱满枯者荣忧者喜百官称颂皇情大悦遣大臣降香御驾徃顾未及卢先 
知示现观音仪像身挂天衣璎珞奇祥异瑞万众仰观咅动龙颜赐卢师号曰感应禅师建殿宇以崇 
佛像另启祠室春秋遣官以礼祭之额以寺而勒碑记之时大定二十六年至大元年重建殿宇改赐 
今额元季寺毁于兵洪武庚辰冇福海师于斯修习至永乐中德行着闻太宗文皇帝尝遣近臣顾问 
迨洪熈改元仁宗昭皇帝旨至问二青龙上始末师面说无滞赐牒改名慧宗别号无相宣德丁未勅 
建大圆通禅寺殿宇二青龙现奇异象祷之有感于是勅封辅国广泽善行真功宣德济民大青龙王 
佑国溥泽积行崇功施德利民小青龙王重建祠宇仍遣官祭之师居是四十余年行解圆融卓称当 
时正统戊午重修佛殿僧房甲寅予以菲德宣宗章皇帝驿召来京俾掌僧录司事主大圆通之席徃
 来见而可之荐领教府檄住持镇海顾寺之振乃自兹始规制之盛视昔有加其徒广贤亦皆苦心苦 
行之士也一日具事实诣飞虹官舍跪拜属文浦惟吾佛之道广大圆融悲愿所孚神化莫测无相师 
者愿力人也有慧学辨才而后来绍嗣者亦岂无大力量人应愿出生以绵越于无穷也哉是为记景 
泰五年甲戌孟秋之吉僧录司右善世兼勅建大圆通禅寺开山苐一代住持并广善戒坛图授宗师 
七十一翁如幻老人南浦识镇海禅寺苐二代住持广贤立石増明姚虁证果寺重建碑略去都城一 
舍许曰西山层峦迭嶂盘礴蜿蜒于翠雾苍烟中实为京师右观中有尸陀林昔为卢师卓锡之所师 
</div>
    <div class="pagination">
<a href="钦定日下旧闻考_page247.html">上一页</a><span>...</span><a href="钦定日下旧闻考_page243.html">243</a><a href="钦定日下旧闻考_page244.html">244</a><a href="钦定日下旧闻考_page245.html">245</a><a href="钦定日下旧闻考_page246.html">246</a><a href="钦定日下旧闻考_page247.html">247</a><span class="current-page">248</span><a href="钦定日下旧闻考_page249.html">249</a><a href="钦定日下旧闻考_page250.html">250</a><a href="钦定日下旧闻考_page251.html">251</a><a href="钦定日下旧闻考_page252.html">252</a><a href="钦定日下旧闻考_page253.html">253</a><span>...</span><a href="钦定日下旧闻考_page249.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
