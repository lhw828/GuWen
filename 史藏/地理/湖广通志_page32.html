<!DOCTYPE html>
<html>
<head>
    <meta charset="UTF-8">
    <title>湖广通志 - 第 32 页/共 373 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>湖广通志 - 第 32 页/共 373 页</h1>
    <div class="content">　　乌梅山县西六十五里
　　嵩阳山县西百里
　　土茧山县西百二十里
　　呉家山　空山　马头滩山　香城山俱县西北三十里
　　栢泉山　广王山俱县西北四十里
　　玉笋山县西北六十里舆地纪胜其山有白石参差如笋故名
　　胡盖山县北二十里山形似盖南临汉水西带大湖大别山县东北半里禹贡嶓冡漾东流为汉内方至于大别蔡氏注云左传呉与楚战济汉而阵自小别至于大别今汉阳军汉阳县北大别是也元和志鲁山一名大别山在汉阳县东北一百歩其山前枕蜀江北带汉水上有呉将鲁肃神祠故一名鲁山又名翼际水经江水又东迳鲁山南注曰古翼际山也山上有呉太守陆涣所治城山南即沔口旧志呉置鲁山县梁武筑汉口城以守鲁山东昏侯云吾自围鲁山以攻沔皆相此
　　顿家岭县西南二里地势髙耸树本阴森世传有顿姓者家此
　　分金岭县西百一十里
　　乌林峯临嶂山南
　　梅岩凤栖山南石壁上有梅岩二字
　　桃花洞鲁山前有桃花夫人庙即息夫人
　　藏马洞大别山阴一名关王洞相传关忠义尝憇此石上有马槽
　　洗马洞呉王矶侧相传关忠义洗马于此
　　菖蒲洞九眞山下产菖蒲一寸九节
　　梅子洞分金岭下
　　磨刀石大别山关帝庙前
　　飞升石九眞山下旧传九仙女于此飞升
　　卓锡石嵩阳山卓锡泉侧世传骆禅师卓锡于此大江县东南城外上接蜀川潇湘洞庭诸水合流东南入本府界一百十里转烟波湾四十里入黄州府界
　　汉县北五里禹贡嶓冡漾东流爲汉是也
　　郎官湖县治南与县学泮池相竝今淤唐孚白有□郎官湖诗竝序见艺文
　　月湖大别山阴东以长隄限江西通洪水古有却月城在沔口左湖或以此得名
　　刀环湖县西南三十里寰宇记湖形弯曲如刀环太子湖县西十五里相传梁昭明太子食采于此太白湖在九眞山南一名白湖周二百余里旧传太白游泛于此春水涨与新滩马饮蒲潭皆合冬涸始分
　　沔水水经注沔水出武都沮县东狼谷按明一綂志城西南三十里源出襄水南入大江与汉水合流三国志以前书传多称汉不言沔三国志以后多称沔不言汉先儒皆疑汉沔为一然今二水源流不同惟书疏引应劭云沔水下尾与汉合乃入江爲得其实今据汉阳郡县志城西南三十里止有沌水入江竝无所爲沔水入江疑汉沔止一水耳
　　沌水沌音撰县西南三十里汉水别出三滙太白湖至于沌口南入于江今名其地曰沌口晋郭舒畱沌口税湖泽以自结周文悉众御之史炤曰江夏安陆有沌水其地曰沌口水经注沌水上承阳县之白湖东南流爲沌水迳阳县南注于江谓之沌口有阳都尉焉按白湖即太白湖阳字上疑有缺文宜曰沔阳也迳阳县南及阳都尉上疑应有沌字晋沌阳县或在此
　　滠水其水自黄陂入汉阳界与沦索二水合流南入大江旧有滠阳废县
　　栢水俱县北四十里栢泉寺前
　　刘公洲县南大江中宋延祐八年有沙洲涌出知军事刘谊种荻其上令民采用民感之遂以名洲旧志洲自三里坡直抵南纪门芦苇茂盛嘉靖后渐没近水退屡见
　　汉口在大别山阴即汉水与涢水合流入江处洗马口县东二里临大江相传关忠义洗马处沔口县西南三十里今名沌口刘澄之山水记沔口古沧浪水世传屈原遇渔父处
　　涢口县西北百里涢水入汉处旧志其源出陪尾经徳安孝感至此名涢口晋陶侃爲杜曽所败将奔涢口即此通典安陆县有涢水亦名涢口唐人有诗曰暮雨不知涢口处是也水经注涢水又南分爲二水东通滠水西入于沔谓之涢口
　　张王矶南纪门外上有张巡庙又曰祀张柬之未知孰是
　　吴王矶县东北一里一名禹功矶吴魏相持时皆以沔口爲重鎭吴守此以爲险要故名矶
　　烟波湾县东北三十里旧志云其水清澈晴则岚烟起风则水波生旁有烟波里唐诗烟波江上使人愁永济港县南二十里南入大江
　　直阳港县西四十五里与沌水合流
　　凤凰池即府学泮池明嘉靖七年知府孔凤甃砌放生池一在兴国寺前一在寺东大别山下唐乾元初肃宗诏凢州县临江带郭皆置放生池今两地相对呼为莲花池
　　栢泉山川纪异栢泉寺有古井世传大禹植栢于大别山其根盘曲至井底今栢根尚存
　　卓锡泉县西九十里唐僧骆禅师卓锡于此
　　义井凤山门内宋人凿
　　炼丹井九眞山下
　　汉川县
　　史家山县东十三里
　　双山县东二十里
　　高观山县东南三十里梅城乡其山高耸可观景物仙师山县东南三十五里
　　马城山县东南四十里
　　小别山县南十里寰舆记山形如甑谚名甑山左传定公四年吴人伐楚令尹子常济汉而阵自小别至于大别即此江左之际亦爲兵区后周时县治建此属竟陵
　　担山县南十五里
　　阳台山隋志甑山县有阳台山一名仙女山
　　汉山县南四十里唐武徳四年置汉川县于此凤凰山　石镜山俱县南四十里
　　龙门山县南六十里山麓一洞有龙潭祷雨汲水輙应
　　姚公山县西南二里
　　内方山县西五十里旧志云禹贡嶓冡至于荆山内方至于大别即此按汉志章山在竟陵东北即禹贡之内方蔡沉书注内方在竟陵县东北荆州志又有内方山在州东内方之名不一而汉志与禹贡蔡氏注同宜从之
　　石龙冈县南五十里
　　白潭冈县北四十里
　　龙耳冈县北九十里
　　裘羊冈县东北三十五里
　　蟠龙石县南五十里状如龙蟠
　　女郎石县西二里仙女山上
　　汉自天门入境绕县治东流入汉阳县界
　　横湖县东五里
　　许家湖县东二十里
　　叚庄湖县南三十里
　　白石湖县南三十五里
　　却月湖县南七十里
　　大松湖县北十八里
　　野猪湖　汈湖　五湖俱县西四十里
　　清水湖县西北六十里
　　小松湖县北二十里
　　子湖县北三十里
　　安汉湖县东北二十里
　　赤河　舞龙河俱县西北二十里
　　包河县西北五十里
　　算河县北三十里源出随州经孝感县出柘树口与涢水合
　　安河县东北三十里源出随州经孝感县界合于涢臼水县东北七十里源出县西北界流入汉水左传楚王奔随将渉成臼即此水
　　涢水水经涢水出蔡阳县东南迳隋县又南过江夏安陆西又东南入于夏
　　麻埠港县东南五里其源即汉水支流下复与汉水合
　　鸡鸣县西北二十里元末徐夀辉为乱威顺王寛彻普化鎭武昌命其子接待奴佛家奴以大船四十余只攻夀辉将倪文俊且载妃妾以行至此水浅船搁不得行文俊以火筏尽焚其船即此
　　黄龙潭县东二十里
　　小里潭县西南百里汉水所注
　　养鱼池县东南二十里
　　白龙泉高观山下相传有龙蜿蜓其下故名
　　黄陂县
　　鲁台山县东一里二程读书处常登此山眺望东鲁甘露山县东十五里峯峦叠出林木蓊然相传陈武帝时有甘露降
　　太阳山县东三十里峯高地囘日出照耀
　　矿山县西北八十里
　　大悟山县西北百二十里洪山祖师悟道处
　　伏马山县北三十里
　　木兰山县北七十里有木兰将军冢将军垇黄石岩洞
　　试刀山相传汉关忠义试刀处
　　柏叶山俱县北八十里
　　金鼔山县北百里丹崖壁立秀拔云表惟有禽鸟可栖
　　嵳峩山县北百二十里山势秀丽有花崖洞
　　响山山巅人蹑之輙作响声
　　白龙山俱县东北三十里
　　大陂山县东北三十三里下有大陂溉田百亩黄石崖洞木兰山
　　仙人洞矿山
　　试剑石世传老君试剑处
　　鸭儿湖县南十里
　　武湖县南二十五里相传江夏太守黄祖习战处宋谢晦走武湖即此
　　石子湖县南三十里
　　洋漫湖县西南五里
</div>
    <div class="pagination">
<a href="湖广通志_page31.html">上一页</a><span>...</span><a href="湖广通志_page27.html">27</a><a href="湖广通志_page28.html">28</a><a href="湖广通志_page29.html">29</a><a href="湖广通志_page30.html">30</a><a href="湖广通志_page31.html">31</a><span class="current-page">32</span><a href="湖广通志_page33.html">33</a><a href="湖广通志_page34.html">34</a><a href="湖广通志_page35.html">35</a><a href="湖广通志_page36.html">36</a><a href="湖广通志_page37.html">37</a><span>...</span><a href="湖广通志_page33.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
