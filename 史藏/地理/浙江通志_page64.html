<!DOCTYPE html>
<html>
<head>
    <meta charset="UTF-8">
    <title>浙江通志 - 第 64 页/共 787 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>浙江通志 - 第 64 页/共 787 页</h1>
    <div class="content">　　瑞山　东阳县志在县东南九十里亦名銮舆山金华府志界于永康
　　大盆山　万歴金华府志在县东南一百三十里周一百三十里形如覆盆故名稍下为小盆山在永康地二山实诸山之祖
　　三丘山　名胜志在县南八里髙三百二十丈周二十余里一名岘山【韵语阳秋岘山去东阳县三里旧名三邱山宋殷仲文素有时望自谓必登台辅忽除东阳太守意甚不乐常登此山怅然流涕郡人爱之如襄阳之于叔子因名岘山二峯相峙有东岘西岘唐寳厯中县令于兴宗结亭其下名曰涵碧刘禹锡有诗云新开潭洞疑仙府逺写丹青到雍州即其所也乔行简游三邱山诗疑是乗风到九天不知身在此山巅万家攒簇炊烟底一水萦纡去鸟边便觉尘縁轻似羽何妨诗意涌如泉停杯更待林梢月归去家童想未眠】
　　月山　金华府志在县南六十里盘屈于柽溪之北以形名
　　甑山　元丰九域志甑山其形似甑名胜志在县西南十里髙三百二十丈周二十里寰宇记昆山顶上有孤石髙三十丈其形类甑即此山也下有白云洞深五丈广如之
　　八华山　天启东阳县志在县西南四十里金华许白云讲学于此
　　马鞍山　东阳县志在县北一十二里髙八十丈周六里与前勒马峯正对故名
　　金山　万歴金华府志在县北五十里迤至毕岭界于诸暨
　　赤石山　名胜志在县东北十里一名孤絶山上有赤厓不生凡木
　　鹤昂山　东阳县志在县东北二十七里髙二百丈周五十里岩有三石如鹤昂肩竦立故名亦名鹤岩其上有风穴风从中出鍧然有声
　　白鹿山　金华府志在县东北六十里山形似鹿故名
　　西白山　东阳县志在县东北六十里周二十里髙七百丈诸暨诸山皆在其下
　　东白山　万歴金华府志在县东北八十里周五十里嵚危峭与防稽天台连属
　　稠岩山　万歴金华府志在县西北二十五里山有石室深广十余丈岩峦丛互故名
　　灵岳山　旧浙江通志在县西北五十里
　　九州尖　金华府志在县东百余里髙诸山五百丈周二十里上有潭冬夏不涸以可望见九州故名
　　钱岭　天启东阳县志在县东七十里舆地志云东阳毕岭之下有钱岭往往人于此获大钱
　　马騣岭　万歴金华府志在县东二百四十里岭势险峻延袤三十里为婺台之咽吭【互见永康县】
　　南午岭　金华府志在县南十里温处台闽必由之道
　　乌竹岭　万歴金华府志在县东北四十里逶迤数折与鹭鸶岭蒿岭大小岭相连为北境之闗隘
　　白峰岭　金华府志在县东北七十里髙三百丈石栈萦纡东通嵊县
　　鲍令岩　方舆胜览在县南五里涵碧亭之上元丰间知县鲍拯率僚属来修禊事唐最磨崖书鲍令岩三字
　　乌舞岩　金华府志在县南七十里髙五百丈上寛平可容千人唐马将军陈都使共置寨于此拒贼旁有羊岩金仙岩
　　白云洞　万歴金华府志在县西六里中有玉女盆瀑布珠壁石乳诸胜
　　练湖　天启东阳县志去县东六十里明月之宵逺望水如匹练故名
　　畵溪　名胜志在县西南三十里一名东阳江羣山萦连草木如畵故名迤西而南十里曰横溪又折而南五里曰荆浦溪其源皆出大盆山西入义乌县界与东阳溪合
　　东阳溪　嘉靖浙江通志在县北三里源出大盆山东北入县导义乌之水南防于畵溪至郡城又东南合永康之溪
　　义乌县
　　鸡鸣山　名胜志在县东五里昔有金鸡鸣其上羣鸡皆鸣故名山髙五十丈前瞰县郭傍临大溪俗以九日登髙于此亦名登髙台
　　石门山　万歴义乌县志在县东九里连山中防两山对峙如门
　　南山　名胜志在县东十五里蟠折萦纡广袤数里上有平土可耕人多居之鮎溪之水出焉
　　铁岩山　嘉靖浙江通志在县东二十里俗名郭公山髙峻峭防山半有水帘下垂数十丈山顶旷土几百亩有三坞一潭
　　石楼山　万歴金华府志在县东二十八里周十三里两山相峙状若浮图东西皆有岩深袤数丈东岩有坳西岩有石如阑干外稍西又有数穴方舆胜览层级髙下如重楼复屋葢絶胜之地也
　　武岩山　义乌县志在县东三十五里髙数百丈周十余里状如纱防其下有八景左滴水岩四时流注不絶
　　龙门山　崇祯义乌县志在县东南二十五里自山口循涧水磬折而行过师姑潭石井坑登楼梯岩有平冈横亘其上是为龙门旁皆平壤民多耕桑其间絶顶两峰对峙名双玉峰俗呼双尖南下茧岭俯瞰深谷涧水经其中西流入于畵溪
　　畵坞山　金华府志在县东南二十五里畵溪之水经焉其上中流为斗潭其下对岸为石壁
　　齐山　义乌县志在县南十里青岩山中高三十丈下有双涧南曰前溪北曰梅溪
　　云黄山　万歴金华府志在县南二十五里一名松山梁傅大士于此行道黄云盘旋其上状如车葢故名有峭壁髙百丈下临畵溪五色交映【黄溍云黄山诗束髪弄文史挂席去壖邂逅乖良会屛落迨兹年息景念生理洗心賔象筵防惟上皇代异人秘灵诠宗师既逾海兹山亦栖贤金棺灭双树寳箧缄红莲仰窥摄诱切信知愿力坚内媿实菲薄防通未精専褰裳碧峰雨焚香石林烟緑翠何纷糺苔径窅洄沿寻幽非外适蕴真冀重宣岂伊俄顷用应谢平生縁】
　　石牛山　崇祯义乌县志在县南二十五里云黄山北石状如牛上有石牛祠
　　蜀山　金华府志在县南四十里下临蜀墅塘相传秦末有三山飞空而过一山堕此蜀人来言蜀中所失之山故名山多灵草上有坛曰仙坛洞曰阳春洞
　　葛仙山　万歴义乌县志在县南五十里髙一百五十丈有炼丹石
　　八寳山　万歴义乌县志在县南五十里妄传有矿嘉靖三十七年间永康处州矿徒数千人讧聚开坑知县赵大河率近山居民平之
　　大寒山　嘉靖浙江通志在县南六十里山顶有池四时不竭春夏溢出为瀑布
　　来山　名胜志在县南七十里髙二百五十丈羣山逺来至此而止故名山侧有羊印石
　　香山　义乌县志在县西二十五里其地多枫香木因名上有香炉峰前有龙井遇旱祷之辄应又有夫人峰以梁楼偃妻此故名隋书地理志东阳郡乌伤县有香山
　　五云山　名胜志在县西四十里唐天寳中有五色云弥漫峰顶故名五云溪之源出焉
　　金山　万歴金华府志在县西南四十五里屹立江流中
　　黄蘖山　金华府志在县北二十里一名黄芦尖唐初置绸州于此山之下【黄溍净居寺记山在乌伤北望之森然其起如鹜其伏如踞其支而出也如趋如附亘二十里靡迤而不絶抵县冶乃已】
　　洪堂山　义乌县志在县北三十三里黄蘖山北麓马踏石南栌尖杨公马鞍诸山环列于后右瞰广轮绸香诸岩在其前左顾四正云黄四周如畵
　　马鞍山　崇祯义乌县志在县北二十五里髙四十丈在马踏石之东形如马鞍故名絶顶有手掌痕甚钜五指宛然
　　清潭山　嘉靖浙江通志在县北四十五里山下有清潭酥溪之源出焉流出了口与深溪合流入丰江山山顶有鹰嘴岩旁有战岩方腊冦时居民多避于此墙址犹存
　　鸡栖山　义乌县志在县北四十五里一名金峰山北有降魔峰西北有安贵岭
　　龙析山　金华府志在县北四十八里山之西有深溪西北流入浦江嵗旱居民祈祷故名
　　东山　嘉靖浙江通志在县西北二十五里崇岩峭壁竹木森蔚
　　黄山　万歴金华府志在县西北四十五里下有防坑相传黄巢入冦遣壮士凿石为之其上岩石如甓深数十丈中多伏翼山左有螺井根溪之水出焉
　　乌槠峰　万歴义乌县志在县东四十五里本名乌岩又一在县南二十五里崇峦秀异冈阜纡回名曰盘谷
　　七佛峰　崇祯义乌县志在云黄山上梁傅大士行道七佛相随于此故名
　　绸岩　万歴金华府志在县西北二十五里岩峦稠叠故名唐书地理志武徳四年以县置绸州因绸岩为名
　　上岩洞　崇祯义乌县志在县西北二十五里绸岩之北山腰有石岩深数丈广如之或云晋丹阳令葛洪隠此【黄溍游上岩洞诗晚色微茫尚带星修溪荦确防人行独支痩竹身犹健髙入层云地忽平落月正当山缺处细泉频作雨来声上方灯火青林曲隠隠踈钟一再鸣】
　　绣川湖　名胜志在县西一百五十歩周九里三十歩山川花木掩映如绣故名【宋濂集华川书舍记乌伤有大泽曰华川唐武徳间常置华川县不久而废今之所谓绣湖即其地也王袆春日绣湖与徳元同行诗十里华川上年来足胜防雨花林下寺风栁驿边楼漠漠芙蓉浦依依杜若洲平生身外事应许付沙鸥】
　　东江　万歴金华府志源出东阳大盆山汉史所谓乌伤溪更名义乌溪皆因县以名
　　深溪　金华府志在县北十五里源出龙祈山至浦江界合于浦江
　　演溪　义乌县志在县北二十里北流至浦江新界并入诸暨丰江
　　吴溪　万歴义乌县志在县南三十里源出杏岭至枫坑口西南过王村至丹溪而与婆塘坑之水合因名小双溪又西北流而岘溪合之至黄蒲潭同入大溪
　　大士井　崇祯义乌县志在九里江之南泉甘色碧遇旱不竭相传傅大士所穿饮之疗疾今名善慧泉
　　孝子井　金华府志在乌伤墓旁
　　永康县
　　岘山　名胜志在县东二十里髙一百丈众山排列状如岘首
　　魁山　万厯永康县志在县东二十里
　　方岩山　永康县志在县东二十里髙二百丈周六里平地防起四面如削惟南通一道至山腰而絶【郑东白游方岩山记山如削壁从天而下髙数百丈旧时好事者架为飞梁石梯防以石阑逶迤曲折而上将至絶顶有两岩相峙为关闗有门门丄有楼曰透闗自闗而上平旷约百亩中有一池方亩余水清莹大旱不竭上有佛庐曰广慈寺寺后冇岩髙数仞岩下有石洞深二丈广倍之僧构为屋以供佛西岩有石穴曰读书岩即胡侍郎诵之地】
　　石翁山　金华府志在县东四十里俗呼公婆岩太平御览东阳记山有孤石望如人坐其傍又有石似新妇着花履焉或名新妇岩
　　南山　青石山　旧浙江通志俱县东四十里龙窟山　万歴金华府志在县东五十里山阳有小空洞宋陈亮读书于中其墓存焉
　　桃岩山　金华府志在县东五十里山石赤白相间状类桃花下有洞可容千人有朱文公吕东莱讲读遗迹【黄溍过永康桃岩诗立石平如削飞岩近可梯莫穷千古胜但惜众山低灵草经春长珍禽隔树啼人言旧朝士感事有留题】
　　夀山　万歴永康县志在县东五十里山有五峰皆石壁平地防起周围如城郭有大石洞髙敞轩豁可容千人其中为佛刹曰夀山寺前为重楼楼上为平台周以防楯皆即洞支木为之不施椽瓦而雨雪霜露自然莫及最为一方登览之胜【李曅游夀山诗双涧桥西见五峯分明朶朶翠芙蓉半空絶壁开金像百道飞泉喷玉龙怪石坐来斜听鸟曲阑凭处倒看松平生自倚凌云笔不愧山僧饭后钟】
　　橙尖山　嘉靖浙江通志在县东五十里髙二百丈周二十里峰峦峭防人所具瞻相近曰铜山岭
　　石室山　名胜志在县东南三十里髙百余丈缘崖而上南北二穴相通可容数百人中有石柱【李曅题石室山诗石室初从混沌分呀然一窍气氤氲山僧惯住鼋鼍窟野老能穿虎豹羣行怪防檐常碍藓坐惊衣袖忽生云几时更借禅床卧六月松声絶顶闻】
　　灵岩山　永康县志在县东南四十里髙四百丈周五里峭壁防地其岩东西横列紫色斑错青藓枯木嵌之苍藤倒挂若畵屛然縁岩架石梁曲折而上有洞南北相通髙丈余广五丈深二十丈形胜灵异故曰灵岩【宋濂游灵岩山诗不到灵岩二十年重来风景故依然三光每隔须弥顶一窍谁穿混沌先佛向壶中开净域僧从井底望青天王堂无复金莲梦暂借僧床半日眠】
　　方山　万厯金华府志在县东南五十里山最髙升其巅下瞰缙云武义东阳义乌诸县山川一目可了
　　斗潭山　万歴永康县志距县东南五十里上有三石潭水清泚可鉴毛发
　　金胜山　永康县志在县南五里髙二十丈横列县治前若几案然太平寰宇记郡国志云昔有人于此拾得金胜因名山有赵炳祠炳善方术祠今无蚊
　　石城山　太平寰宇记在县南一十四里上有小石城云黄帝曽防此遥望山际四围防岈如雉堞然
　　白云山　金华府志在县南十五里直儒学前危峰数百丈端拱如賔时有白云缭绕其上相近曰伏翼岩石穴多栖伏翼县之望山也
　　絶尘山　永康县志在县南三十里俗呼东溪山髙五百丈周十里四面峭壁防地石峰严列一径萦纡斜穿岩石间以达于顶有两石对峙如门其中周围如城有田六十亩地倍之有大井常汲不竭
　　歴山　金华府志在县南三十五里一曰釜沥山髙峰负耸状如覆釜山顶有潭祷雨多验
　　大厨山　永康县志在县南三十里髙耸而方形如立厨故名
　　三石山　东山　旧浙江通志俱县南五十里霞里山【一名龙虎山】　嘉靖浙江通志在县西三里盘旋环顾为县治水口之镇
　　石牛山　嘉靖浙江通志在县北二十里山巅有石如牛
　　鬭牛山　万歴永康县志距县东北四十里山背两石相触状如牛鬭其下为乌伤侯赵炳祠
　　鳯山　万歴永康县志距县东北四十里一峰防地耸起状如伟人岸帻而坐俗呼为尖山永康县志旁挟两陇如鳯之展翼故名
　　三峰山　嘉靖浙江通志在县东北四十五里南北两峰皆髙一百丈中峰髙七十丈防茸峭絶特异诸山县治之祖山也
　　华釜山　永康县志在县东北五十里周二十里髙百丈余其上平旷中窝旁髙状如仰釜左为畵眉岩右为栖霞洞当华釜栖霞两山夹处曰金城坑
　　密浦山　万歴永康县志去县东五十里华溪之水发源于此
　　云岩山　懐归稿金华之永康有山曰云岩防起天半有巨舟藏壑中舟尾翘出如虿
　　马鬃岭　万歴永康县志距县二百二十里葢县之极东鄙也逾岭达于仙居县嘉靖三十三年倭冦犯台城县于岭上筑砦屯兵以备焉【互见东阳县】
　　石霞岭　万歴永康县志距县东一百三十里上有池曰日月潭广亩余澄深莫测潭上石壁有赤白痕相间状类日月俗又呼百丈潭迎龙祷雨极为灵验
　　八盘岭　万歴金华府志在县东八十五里其势髙崄石道路通天台县
　　杳岭　金华府志在县东北五十里一曰丰岭石路﨑岖通义乌县
　　冈谷岭　永康县志在县南十八里大厨山之东上有地平坦泉水出焉正统十四年栝冦窃发里人结寨于上以御之
　　石仓岩　金华府志在县东北四十里縁岩西上石窦玲珑相传洪雅禅师修真之所岩顶有小石仓
　　华溪　万厯金华府志在县治东源出密浦山流至县合于南溪又西合大洞溪入武义县界下流至于郡城此即所谓永康港【童璲华溪诗华溪钓隠诚自豪齐门操瑟非吾曹纶竿百尺水云渺铁笛一声山月髙放鹤引寻紫芝洞得鱼醉卧沧江涛黄尘满地不归去万里天风吹布袍】
</div>
    <div class="pagination">
<a href="浙江通志_page63.html">上一页</a><span>...</span><a href="浙江通志_page59.html">59</a><a href="浙江通志_page60.html">60</a><a href="浙江通志_page61.html">61</a><a href="浙江通志_page62.html">62</a><a href="浙江通志_page63.html">63</a><span class="current-page">64</span><a href="浙江通志_page65.html">65</a><a href="浙江通志_page66.html">66</a><a href="浙江通志_page67.html">67</a><a href="浙江通志_page68.html">68</a><a href="浙江通志_page69.html">69</a><span>...</span><a href="浙江通志_page65.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
