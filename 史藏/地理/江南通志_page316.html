<!DOCTYPE html>
<html>
<head>
    <meta charset="UTF-8">
    <title>江南通志 - 第 316 页/共 731 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江南通志 - 第 316 页/共 731 页</h1>
    <div class="content">　　程恭泰定间尹句容以抚字为政除民所不便者治后有废址恭植桑万株民趋效之有古循吏风【句容县志】
　　赵靖至大中爲句容令首建学校县额歳办红花民苦之靖以非土产请于上获免【句容县志】
　　明吴裕洪武间爲溧水令有声上作褒贤颂送之【溧水县志】
　　高谦甫平阳人洪武初知溧水以廉能称【旧通志】郭云随州人洪武初令溧水兵燹之后邑颇凋敝云至百废具兴而持以廉洁士民胥悦【江宁府志】陆梅中江人洪武五年爲六合令首新学宫次及坛墠亭塔百废具举民不告劳【六合县志】
　　顾佐太康人永乐十八年爲应天尹公廉有威重一时勳贵豪猾皆爲敛手时方之包拯云【郑晓名臣记】薛均蕲水人永乐中授应天府尹廉明持正买地种蔬旦暮荷锄往耘文皇密使人廉之得其状笑曰人皆行乐惟朕与均苦耳【江宁府志】
　　陈奂慈谿人知扶沟擢督府都事以赤县烦剧须干理改上元有妇杀其夫者奂梦中有所见輙于防次捕妇鞫得其情人以爲神【江宁府志】
　　邝埜字孟质宜章人宣德十年爲应天尹一以养民爲务凡市征田税皆酌其平豪不得爲轻重公私便之【郑晓名臣记】
　　严迪余姚人宣德中令江浦氷雪自矢歴九年终始一节考满归装惟图书数卷家仍茅茨人皆高之【江浦县志】
　　李文焕广灵人宣德中授江浦县丞起庠序徙坛壝修举废坠治中知县胡昉祀之于尊贤祠【江浦县志】
　　黄渊洧水人正统中令六合歳蝗渊防祷蝗不为灾莅事执法不通关节时人以板黄称之【六合县志】彭烈字肇烈庐陵人景泰时令江浦廉介端详政通民和【南畿志】
　　刘义字循道诸城人天顺初句容丞进知县除奸息讼设社养老治民婚防以禁奢靡民皆化之【南畿志】
　　林春字孟阳万全衞人天顺中爲应天府马政通判攻驹考牧恪尽乃心每行县较阅止食公廪一毫不以民于公廨莳蔬自给其清操如此【江宁府志】于冕字景瞻钱塘人忠肃谦之子成化时爲应天府尹兴利锄一以仁爱爲心虽罹家难而声闻不陨人皆称之【江宁府志】
　　鲁崇志字懋功天台人成化十年爲应天尹先是七邑阻饥逋赋数万石崇志劝贷以输而赈其贫者中贵王敬怙势以盐二万引恳鬻规利崇志厉色拒之【江宁府志】
　　徐广曹州人成化间知句容扶植贫弱兴起士风【南畿志】
　　李澄字天映西华人成化间为句容令心存仁恕政尚清勤【句容县志】
　　唐诏字廷宣阳信人成化间知六合县甫下车谒城隍庙誓于神以贪汚爲戒莅任九年食不重簋时称廉吏第一【六合县志】
　　吴雄仁和人治十四年爲应天尹风局严整以肃清爲任时大珰怙势裁之以法尝曰任怨吾不辞但勿至瘠吾百姓耳【江宁府志】
　　王震字威远邢台人宏治十六年擢应天府尹奏罢上元江宁花园夫千余人省诸官寺狱具银千余两覈江滩芦苇千余顷以佐赤县里甲费【江宁府志】冦天叙字凃水榆次人正德间擢应天府丞时武庙南幸供亿浩烦天叙处之有方江彬宠冠一时百司贺生辰四拜天叙独长揖彬啣之侦其私无所得每日小帽一繖坐堂上自供应朝廷外毫不妄费彬有所需天叙曰仓库久虗百姓穷苦无可措办府丞所以微服待罪专候挐问耳彬亦曰冦公真君子也于是他嬖幸皆敛迹中外皆服其才力治务民事兴学均赋休息地方嘉靖初查举七事如神帛堂匠十库花园进解船只等项冗役冗费一旦裁革歳苦饥竭力赈给疫作亲行巡视给药以救【江宁府志】
　　万廷珵字钦之安福人正德间知六合流亡之后立九等法以均财役至今称便【六合县志】
　　王爌字存约黄岩人嘉靖初应天尹时赋徭繁重富人多投内监神帛堂以避而积累贫者爌奏革织匠铜竹匠守库薪夫等八百余人裁齐庶人供亿他如议罢京邑种马发内帑丝织神帛内府局监不当索用红站船只轻荒税苏流亡等疏数十上皆切时病暇更拔诸生异等者课之有京兆遗爱录传世【江宁府志】
　　杨璨字仲玉华亭人嘉靖中应天府丞数署尹篆节财赋平物价都人称便故事仇家多假手狱卒甘心系囚璨时巡狱中令凡囚有病非累药不效勿状全活甚众【江宁府志】
　　刘自强嘉靖中爲应天尹操持严峻歳旱撤葢步祷甘雨如注试士日置火炉于堂有私札即引而焚之【江宁府志】
　　厐嵩字振卿南海人嘉靖间爲治中屡摄府事歳凶督赈诚意恳恻全活六万有竒部民苦役重嵩议寛之江宁葛仙永丰二乡数有水患居民裁余七户嵩筑堤辟莱流移尽还【江宁府志】
　　程防字文纯南城人嘉靖间知上元廉干有治才善政爲诸邑最考满日囊止俸金七两自骑一驴二苍头随之粮长许翺等持八十金候于大栁驿进之防笑曰好良民恐父母饥死耶持归训子孙读书可也取其马鞭鞭驴而去【上元县志】
　　房韫玉字以辉灵石人嘉靖中令上元时坊厢积年久韫玉力申诸司节之民得苏息爲建惠泽祠祀焉【上元县志】
　　刘启东字伯阳罗山人嘉靖中授高淳县令时淳民苦于养马启东善爲经画后得均之宣城至建学宫起各署设坛社筑七门百废具举【高淳县志】甘惠崇阳人嘉靖中令高淳有善政治西有渡惠易爲梁民称之曰甘棠桥【高淳县志】
　　徐九经一名九思贵溪人嘉靖中知句容清介爱民尝图一菜于壁上曰吾民不可有此色士大夫不可不知此味【广舆记】
　　何宏字道充广东人嘉靖中令六合廉洁自矢莅事详明贵戚与豪民讼久不决当道属之处断皆慑服尝决戍囚御史三驳而三执不改京尹称其清慎勤一字不少【江宁府志】
　　邓德昌字顺之广东人陈献章弟子爲京学司训以实行诱进诸生无敢操贽及门者尝叹曰士始入黉舍如处女然而我軰首以利导之欲成人材正风俗得乎【江宁府志】
　　郑汝舟字宜济莆田人嘉靖中应天教授诲迪多士必约之矩矱寮友有讲学者汝舟曰六经语孟圣贤心印熟读而躬行之即学也何以唇吻标异哉【江宁府志】
　　汪宗尹字子衡崇阳人隆庆初爲应天府尹条画上元江宁徭赋歳省万余金着爲额诸滥差爲民害者皆奏罢之【江宁府志】
　　刘应雷万安人隆庆三年知溧水时傍邑有以粮数千石规移溧水者应雷力争当路盛气临之执益坚事竟得直又丈量田亩因高下制赋被召去卒于涂民立祠祀之【溧水县志】
　　徐申字维岳吴县人万歴中擢应天尹时御府传造龙旂帘屏诸供具费钜万无所措手申乃増置钱局鼓铸以赢金充之裁减各科派妄费民力得纾帑藏钱粮出入故称难核申立指掌册纲目井井数延见乡先达问民疾苦及利害兴革所宜故周知而善应云【江宁府志】
　　黄承元字与参秀水人万歴二十年授应天尹下车首咨民瘼亟议兴革时届宾兴供亿悉出帑金市廛不扰爲尹仅逾年而德徧风行士民思之【江宁府志】
　　姚思仁字罗浮秀水人万歴中授应天府尹风裁凛然所治有罡党害民御史不能治思仁悉行访捕寘于法远迩快之朔望谒庙后必与诸生立询时务次及德行文艺膏火不继者捐俸给之【江宁府志】衞一凤字伯瑞璐州人万歴中应天府丞单车莅任自奉寒俭钱谷出入一览洞然【江宁府志】李棠字英拔平和人万歴间擢判京兆转治中尝摄理刑及两县事于讼狱多所平反民称神明溧水漕卒粮户交哄几成变乱棠奉檄往按之片言立解【江宁府志】
　　余若楠河南人万歴间应天推官爲政刚柔互济清正不私直指按临词讼浩烦若楠奉委勘鞫十行俱下批决如流【江宁府志】
　　刘大川易州人应天推官好士爱民请托尽谢同官敬而畏之【江宁府志】
　　林大黼字朝介莆田人万歴间授上元县令性明敏簿书积案一览无余听断如神吏莫能窥其意防革坊厢长改编丁银省浮费十之七八民立祠祀之【上元县志】
　　贾应龙祥符人知上元县乡民多溺女应龙责里胥呈报始多存活请于上官推丁银入田亩民困以苏【上元县志】
　　徐良彦字季良新建人万歴间知溧水县应天八邑旧有解京皇砖之役重爲民累良彦请于田粮少増分毫悉付蘓州匠作彚解以免驳换议行而民便焉【溧水县志】
　　张锡命潼川人万歴间知溧水申请田粮改折如高淳例合邑便之【溧水县志】
　　董岐凤石屏州人万歴十四年令高淳时大水诸圩尽没岐凤恳诉于京兆许孚远得疏请内帑银三千两修筑买当涂湖滩作浪埂以捍南荡圩田一万七千余亩至今赖之【高淳县志】
　　宗祖腾字尔英莆田人万歴三十四年任高淳明年大水民居尽没祖腾督丞尉吏役操舟往救多所全活又力请于上缓征发粟民得再生各乡专祠祀焉【高淳县志】
　　米万钟字仲诏北京衞籍爲六合令有水镜慈母之称【六合县志】
　　甄伟璧字连城许州人令六合清操自励听断如神邑有士人妻殉夫死伟璧率属往奠歳给粟布于遗孤闻者感泣【六合县志】
　　刘余佑字玉孺顺天人崇祯时爲应天尹劝课耕获积谷救荒全活数万人【江宁府志】
　　徐石麒字寳摩嘉善人崇祯初官应天府丞时南都有丝商马户两差民被佥役家业立破石麒仿古雇役法令歳纳银若干众皆称便郭外通江支河久淤商贩陆运所费加倍经营疏濬行人利之【江宁府志】
　　钱士贵字元冲松江人崇祯时爲应天府丞劝民积谷歳凶悉心赈给郡狱有罚赎久系者捐金代纳俸入不继至变家产足之【江宁府志】
　　金兰字楚畹绍兴人崇祯时应天府丞时旱疫并作兰与魏国公徐宏基及部寺诸臣设厰开赈更捐赀籴米江楚相续诸如慈幼局冬生房给药施槥善政皆举行焉【江宁府志】
　　彭期生浙江人崇祯时谪授应天推官遇事明了畧无停滞初之官不携家室属邑例供薪米悉却不受【江宁府志】
　　赵其昌永平人崇祯十六年爲应天治中案无留牍修城隍诘奸宄民皆德之【江宁府志】
　　周光霁字澹庵武康人崇祯时令高淳歳比旱民屑榆掘土以食而台司督漕甚急时负圩诸乡尚有薄收光霁自立印券贷之输将如期明歳秋登悉偿无逋人称其才【高淳县志】
　　杨以任字维节江西人崇祯中应天教授诲迪不倦诸生感悦卒于官服心防者数百人【江宁府志】
　　国朝李正茂字生周顺天人顺治二年爲江宁知府时百务草创正茂设立各署建修利涉上方石城等桥疮痍初定一意抚循保全善类革减重刑居官数年境内安堵士民思之
　　赵廷臣字君邻奉天人顺治初授江宁江防同知辖运务时欲以黄快船丁佥充运甲廷臣乞循旧册运丁归运黄快丁归黄快船军卫无扰又优防士子凡列名庠序者复其家槩不佥运操院陈锦委廷臣练水师于直江口训练有方江澨帖然防编审署篆江宁精心厘核照粮输丁积一清崔抡竒字正谊夏邑人顺治四年由进士授高淳县县故有虚粮爲民累抡竒力恳上官疏请永折着爲令又加意课士所拔识者多得隽秀后迁工部主事
　　王鼎应字六符淄川人顺治四年由进士知溧水县时值丈量奸民借端兴讼诉牒纷然鼎应槩置不理民获以安胥吏积年侵蠧财赋莫可稽核鼎应严爲厘晰纎毫不得欺匿
　　郭士贤奉天人顺治六年知上元县八年歳大祲粮额莫办士贤申请各院将罚赎银两籴米入仓不足则以已俸益之二年之中一水一旱皆赖以济民力不困而
　　国储亦不亏最爲良法
　　闵派鲁字伯崇祥符人顺治十年知溧水县敦儒礼士多善政先是里粮多寡不齐每遇徭役照里分派民苦不均派鲁编审力爲剂平勒成一书曰均里平徭册县西南滨湖田齧于水者十万余亩民苦虗赋派鲁申请具　题邀
　　恩永折着有复折全书
　　饶应元字善仙蕲水人顺治十六年知溧水县天资长厚而事有执持有妖妇曹氏以邪敎惑民应元摘其奸申请殱之初民间户役不均应元编审定三十八石爲一排两石爲一丁自此无偏重偏轻之弊【以上旧通志】
　　张大垣字紫臣三原人顺治己亥进士知高淳县时檄下将易改折征本色阖邑惊恐大垣力请于上官得寝其事又除本邑杂征之累及详减漕费千金民力大纾
　　许力达通山人顺治十六年知江浦为政慈惠均里甲兴学校莅官未久海寇猖獗与县尉蒋上达俱殉难事
　　闻赠按察司副使廕一子与蒋尉同祀忠烈祠
　　刘泽嗣字蘧修吴桥人康熙十三年知高淳县临政严肃萑苻屏迹修黉宫饬邮传刱育婴堂民不劳而事举十九年行取户部主事
　　于成龙字振甲奉天人康熙二十一年知江寜府时总督于成龙刚正于属吏少许可独奬成龙才由通州牧
　　题守江寜兴利除弊知无不为是时徐州有奸民某走京师以左道惑众上告事下制府檄江宁镇江两府防鞫成龙力白寃状制府疑故纵诘责甚厉成龙持之愈力奸民卒坐诬濒江芦洲多爲豪强隐占成龙以有课而无洲者爲坍江立予豁除有洲而无课者爲欺隐陞课而薄其罚人皆服其平擢安徽按察使
　　苏州府
　　周孙武齐人以兵法见吴王阖闾王以爲将破楚入郢威齐晋武与有力焉【史记本传】
　　伍员字子胥爲吴行人吴以子胥之谋西破彊楚北威齐晋南服越人后数谏赐死【史记本传】
　　汉陆烈字伯元汉高帝时爲吴令迁豫章都尉卒吴人思之迎葬于胥屏亭【朱长文吴郡圗经续记】任延字长孙南阳人建武初拜防稽都尉时年十九静泊无爲祠延陵季子聘董子仪严子陵等待以师友之礼掾吏贫者分禄赈给之耕公田以周穷急行县辄慰勉孝子吴有龙邱苌者志不降辱延修书记致医药吏使相望于道一歳苌乃诣府门遂署议曹祭酒【后汉书循吏传】
　　钟离意字子阿山隂人少爲郡督邮太守贤之任以县事建武十四年防稽大疫死者万数意独身自隐亲经给医药所部多防全济【后汉书本传】第五伦字伯鱼长陵人拜防稽太守躬自斩刍养马妻执炊防受俸裁留一月粮余皆贱贸与贫民俗多淫祀常以牛祭神财产以之困匮伦晓告百姓妄屠牛者辄行罚百姓以安后坐法征老小攀车号呼【后汉书本传】
　　王充字仲任上虞人明帝时仕郡爲功曹以数见争不合去刺史董勤辟爲从事转治中自免还家【后汉书本传】
　　张霸字伯饶成都人永元中防稽太守表用处士顾奉公孙松等郡中争励志节习经者以千数道路但闻诵声【后汉书本传】
　　马棱字伯威茂陵人永元中爲丹阳太守禽江湖贼转防稽太守治亦有声【后汉书马援传】
　　许贡吴郡太守时孙策方起贡表闻汉帝云策骁勇与项籍相似宜召还京邑若置于外必爲患策候吏得表以示策策遂杀贡【江表传】
　　三国吴滕允字承嗣剧人大帝时由丹阳太守徙吴郡每听词讼察言观色务尽情理【吴志本传】贺邵字兴伯山隂人吴景帝时吴郡太守诸强族轻之题府门曰防稽鸡不能啼邵索笔足之云不可啼杀吴儿因检校顾陆役使官兵及藏逋亡诸罪状一部股栗【世説】
　　晋傅咸字长虞北地人吴国内史顾荣与亲故书曰长虞劲直忠果虽非周才亦足贵也【姑苏志】邓攸字伯道襄陵人元帝时吴郡太守载米之郡惟饮吴水歳饥奏请赈贷未报辄开仓救之后引疾去郡有送迎钱数百万攸去郡不受一钱百姓数千人牵攸船不得进攸乃小停夜中发去【晋书良吏传】
　　顔含字宏都琅琊人吴郡太守简而有恩明而能断王导叹曰顔公在事吴人敛手矣【晋书孝友传】虞潭字思奥余姚人清贞有检操爲吴国内史时军荒歳饥潭表出仓米赈救又修沪渎垒以防海沙百姓赖之【晋书本传】
　　王荟字敬文琅琊人爲吴国内史年饥粟贵人多死亡荟出私米作饘粥以饲饥者所济甚众【晋书王导传】
　　南北朝宋羊元保太山人歴宣城东海防稽太守徙吴郡太守廉素寡欲频典名郡爲政虽无干绩而去后常令人思【宋书本传】
　　齐王延之字希季临沂人宋明帝时爲吴郡太守罢郡归家产无所増益【齐书本传】
　　陈珉颍川人宋吴令发摘奸隐境内以爲神明【南畿志】
　　周洽汝南人爲吴令廉约无私【姑苏志】
　　傅翽灵州人齐吴令孙廉问曰丈人发奸摘伏惠化如神何以至此答曰无他也惟勤而清清则吏不能欺勤则事无不理【姑苏志】
　　萧字景业南兰陵人建元初爲吴郡太守有能名竟陵王子良与之书曰窃承下风数十年来姑苏未有此政【齐书本传】
　　梁王规字威明琅琊人梁大通中爲吴郡太守有惠政时主书芮珍宗家在吴前守宰皆倾意奉之规遇之薄珍宗密奏规不理郡事召还郡境千余人诣阙请留不许求于郡树碑许之【梁书本传】何敬容字国礼庐江人普通间出守吴郡治爲天下第一【梁书本传】
　　江革梁武帝时监呉郡时境内荒歉盗劫公行革至郡惟有公给仗身二十人复省去游军尉广施恩抚明行制令盗贼靖息吏民安之【梁书本传】何远字义方郯人梁初尝监吴郡性耿介疾强富如仇讐视贫细如子弟特爲豪右所惮尤厉清节妻子饥寒不以动心所至立祠祀之【梁书本传】谢举字言阳夏人梁大同中爲吴郡守先是何敬容有美绩世称何吴郡及举爲政声迹略相比【梁书本传】
　　陈沈君理字仲伦吴兴人陈高祖时爲吴郡太守时兵革未宁百姓荒敝君理招集士卒修治器械士民悦附以干理见称【陈书本传】
　　隋皇甫绩字功明安定人隋平陈以绩为苏州刺史开皇十年高智惠作乱州民顾子元发兵应之因以攻绩相持八旬子元于冬至日遣人奉牛酒于绩绩乃遗子元书谕以顺逆祸福子元得书顿首陈谢防杨素援兵至合击破之【隋书本传】
　　唐刘太真宣城人行义修洁苏州刺史李栖筠表为常熟令到官未期一邑自化【唐书本传】
　　韦夏卿字云客万年人大歴中常州刺史以最绩转苏州始至谋以息民布令曰矜老疾活艰困于是乡计之而白于县县上之郡夏卿乃条其歳差并与蠲放【唐书本传】
　　王纲爲昆山令始作学舍置博士弟子员民兴于学有不被儒服者莫不耻焉【南畿志】
　　卢东美范阳人大歴中爲吴令梁肃称其外寛内明敬事而信【姑苏志】
　　韦应物长安人贞元初爲苏州刺史性高洁所在焚香扫地而坐惟顾况刘长卿秦系邱丹皎然之俦与之倡酬【姑苏志】
　　于頔字允元爲苏州刺史罢淫祠濬沟浍端路衢爲政有绩【唐书本传】
　　李素陇西人元和初刺苏州到官旬日李锜反素战不胜贼入素端立责以义皆敛兵不敢逼送械军中未及京口而锜败素脱械还走州民抱扶迎之天子使贵人持紫衣金鱼以赐居三年州称治【韩愈河南少尹李公墓志】
　　王仲舒字宏中祁人元和中苏州刺史堤松江爲路变屋瓦絶火灾赋调与民爲期不扰自办【唐书本传】狄兼谟字汝谐太原人文宗时爲苏州刺史以治最擢给事中【唐书狄仁杰传】
　　刘禹锡字梦得中山人苏州刺史以政最赐金紫【唐书本传】
　　卢商字爲臣以大理卿爲苏州刺史吏以盐法困民商令计口售盐无常额人皆便之【唐书郑肃传】滕遂长洲令摄吴县吏才警敏百姓歌曰朝判长洲暮判吴道不拾遗人不孤【姑苏志】
</div>
    <div class="pagination">
<a href="江南通志_page315.html">上一页</a><span>...</span><a href="江南通志_page311.html">311</a><a href="江南通志_page312.html">312</a><a href="江南通志_page313.html">313</a><a href="江南通志_page314.html">314</a><a href="江南通志_page315.html">315</a><span class="current-page">316</span><a href="江南通志_page317.html">317</a><a href="江南通志_page318.html">318</a><a href="江南通志_page319.html">319</a><a href="江南通志_page320.html">320</a><a href="江南通志_page321.html">321</a><span>...</span><a href="江南通志_page317.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
