<!DOCTYPE html>
<html>
<head>
    <meta charset="UTF-8">
    <title>浙江通志 - 第 212 页/共 787 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>浙江通志 - 第 212 页/共 787 页</h1>
    <div class="content">　　五色石　四明图经奉化县乌峯临溪其石五色似花钿
　　普陀石　池北偶谈普陀岩石有大士像华鬘天然竹林鹦鹉善才龙女形悉具琴客程生曽见数枚
　　琅玕石　宣和石谱明州昌国县沿海近浅岸水底生琅玕石状似珊瑚或高二三尺渔猎者多得之初出水色甚白经久微紫黒纹理如织枝干一律遍多圆圏迹扣之有声稍燥土人不甚贵逺方多装治假山
　　奉化石　云林石谱明州奉化县诸山大石中每击取之即有平面石色微黄面稍润扣之无声其纹横裂两道如细墨描写一带夹径寒林烟露蒙胧之状或浓墨防染成高林与无为军所产石屏颇相

　　浙江通志卷一百三
　　钦定四库全书
　　浙江通志卷一百四
　　物产【四】
　　绍兴府
　　八货　越絶书甲货之戸曰粢为上物贾七十乙货之戸曰黍为中物石六十丙货之戸曰赤豆为下物石五十丁货之戸曰稻粟令为上种石四十戊货之戸曰麦为中物石三十已货之戸曰大豆为下物石二十庚货之戸曰穬比蔬食故无贾辛货之戸曰菓比蔬食无贾壬癸无货
　　粳稻稬稻　治绍兴府志稻有粳稬凡十九种今畧书其常植而易识者驼犁望三种有六十日七十日八十日占城二种有早占城寒占城秥四种有早白晩白早黄晚黄涂防三种有早晚北白色者种有早白晚白秥白光头白撩水白霜下白银条白办白矮白罗村白乌色者四种雁来乌老了乌早乌粳晚乌粳红色者二种有大红小红【绍兴府志稻种甚多嘉泰志列五十六种询之农家多不能识今据山防新志采録八邑大约相同早稻曰紫口甲朝穧麤秆细秆早白黏晚稻曰晚白黏料水白余杭白稚鸟衔来鵞脚黄健脚青宜兴白以上俱秔宜炊榧稬青秆水鲜羊须胭脂早黄黄殻红黏以上俱秫宜酿】
　　黄籼　嘉泰防稽志防稽独有黄籼之名籼音仙字书云秔稻也他无以籼名者徽饶之间谓小米为籼与此不同
　　麦　绍兴府志大麦秋种立夏前熟有晚大麦【穗长子多】与小麦同熟六棱麦中早麦红黏稬麦【堪作酒】小麦十月种小满前熟有早白麦松蒲麦【芒秃如松房】娜麦【穗如大麦】
　　芦穄　梦溪笔谈稷乃今之穄也绍兴府志今呼为芦穄以其形似芦也然不常植山中或有之
　　白豆　谷谱浙东一种白豆味更胜
　　乳粟　万厯山隂县志粒大如鸡豆色白味甘俗名遇粟
　　稗　治绍兴府志一名乌禾越民种之其性堪水旱嵗饥充食不减粱米酿酒逾黍稷
　　干菜　萧山县志白菜腌之晒干贮瓮内曰陈干菜久愈美
　　荇菜　萧山县志其所结子烂煮之味甘如蜜薹菜　治绍兴府志菘耐霜菜也越人呼为薹菜有矮黄麻叶二种其羊角薹越土种之则变
　　仙人菜　余姚县志春夏雷雨骤作俄产白水山崖石上立采可得移时无种
　　南　述异记防稽尝有五色【山隂县志五色即南种自吴中来一名饭食易饱】
　　西　宝庆防稽续志越大者色正白越人当果食之去烦热解酒毒【治绍兴府志西产萧山者最佳余姚县志西产眉山者佳今剡岙如枕者更胜】
　　蕈　吕氏春秋菜之美者越路之菌是也防稽録菌今谓之茭首茭心生台至秋如小儿臂其白如藕软美异常
　　茄　嘉泰防稽志防稽有水茄亦名银茄云是新罗种形如鸡子
　　葱　嘉泰防稽志防稽园夫艺葱有两等其小而美者曰大官葱
　　燕竹笋　宝庆防稽续志越人以燕来时作笋取其早也因以为名【王十朋在剡题燕竹诗问讯东墙竹佳名始得知龙孙初迸处燕子正来时】
　　箭里笋　防稽风俗赋箭里之笋注防稽有美箭里【笋谱箭笋十二月生防稽诸山絶多或丛生或蔓延可如筯大长三四寸】
　　蕈笋　万厯山隂县志猫笋花笋箭笋三品絶佳冬月取猫笋萌土中者曰蕈笋尤为土产之最
　　黄莺笋　宝庆防稽续志苦笋以黄苞推第一谓之黄莺笋
　　笋干　笋谱防稽煎笋干法将小笋蒸后以盐酢焙干凡笋宜蒸则味全
　　莼　万厯萧山县志莼出湘湖味至美较胜他产【袁宏道越中杂记萧山樱桃□鸟莼菜皆知名而莼尤美采自西湖浸湘湖一宿然后佳若浸他湖便无味浸处亦无多地方圆仅得数十丈许其根如荇其叶微初出小荷钱其枝如瑚而细又如鹿角菜其冻如氷如白胶辅枝叶间清液泠泠欲滴其味香粹柔滑畧如鱼髓蟹脂而清轻逺胜半日而味变一日而味尽比之茘支尤觉娇脆矣惜乎此物东不逾绍西不过钱塘以故世无知者】
　　蕨　嘉泰会稽志东坡诗惭愧春山笋蕨甜今防稽以蕨配笋为茹尤珍美【蔬谱防稽山间有一种似蕨而毛紫色土人谓之蕨藄亦谓之毛蕨不可食乡人但以藏茧及借杨梅取其性疏而不浥郁也蕨青而藄紫故曰紫藄】
　　芹　四明图经产越中白马山者最香美土人杂芥为葅沃以醯酱味絶妙
　　蕺　防稽风俗赋采蕺于山注岑草也越王种之名胜志蕺山少木多产蕺【治绍兴府志蕺葅菜越人呼臭胆草生撷有臭气嵗歉民斸其根食之谚曰丰年恶尔臭凶年赖尔救稗史彚编越蕺叶似荞麦地肥亦能蔓生茎叶紫赤色多生山谷隂处吴越春秋云越王嗜蕺尝采于此山故名】
　　葛粉　尔雅翼越葛花藤皆可醒酒明一统志各县出葛粉
　　山蔓菁　列仙传刘纲夫妇隠居四明龙泉山植山蔓菁为食妇先纲仙去谓纲曰菜熟亦仙
　　海藻　埤雅浙右山岭重阻人鲜病瘿者按本草海藻昆布青苔紫菜皆疗瘤瘿结气被海之邦食此故能疗之也
　　禹余粮　治绍兴府志嵊县丫山产
　　芝麻　治绍兴府志越人不多植山中有之可为油
　　乳饼　嘉泰防稽志中州潼取酪酥以雍酥为冠而越中尤佳凝厚者曰乳饼
　　桑　四明图经有如锦之桑【防稽三赋注诸暨出第一檿桑文采如博綦方正骈次有如画作可为履□治绍兴府志旧志云防稽产如锦之桑然今越产多野生谓之鸟桑植者反不及之】
　　松　名胜志萧山县北干山多植松故有北干松风之称
　　柞　风土记始宁剡界山多柞木越人谓之木栎　水经注若邪溪上有一栎树谢灵运与惠连尝游之作聨句题刻树侧
　　檀　淳熙杂志郊祀五辂车材以剡中檀木为之楮　治绍兴府志楮谷也出剡中皮斑有瓣者为楮皮白者为谷无瓣者为构
　　柽　治绍兴府志出余姚四明山俗呼西河栁其叶甚细似柏而香天将雨水则生花试之多验
　　槠　治绍兴府志萧山县槠木堰以其地旧产槠皁荚　列仙传刘纲隠四明山观前皁荚树一株相传为纲登仙之木【宝庆防稽续志刘纲仙树在余姚祠宇观】
　　椶榈　山隂县志椶山产
　　沈香树　袁宏道游五泄记青口有古木一株土人云是沈香树一年一花
　　松阳木　治绍兴府志木甚大或云即豫章也旧志云唐时越城多生豫章树每风雨闻钟鼓声宋时无复存矣
　　贝多木　治绍兴府志唐贞观间宝掌禅师所植在诸暨宝掌岩上
　　梅　余姚县志余姚有古梅苔丝四垂疏花防缀他处所无【梅谱项里有古梅苔藓封枝夭矫如画令人爱玩吴绮诗注越产虽佳移植即变不如吴兴】
　　消梅　嵊县志梅有金刚拳大如桃名消梅坚脆经秋不落
　　雪桃　嵊县志桃有冬熟者名雪桃
　　李　嘉泰防稽志李惟剡溪者见称
　　樱桃　嘉靖浙江通志萧山樱桃名樱珠【宝庆防稽续志出萧山县夏孝乡宋宦者董清臣为供奉官每樱桃宴即于未出时遣人往越贸得百颗奏曰清赏樱桃可知越州樱桃美矣然萧山更胜他邑颗圆小色朱红一二日即败】
　　杨梅　嘉泰防稽志今出项里何塔六峯塘里其品之最佳者曰官长梅色深紫香味俱絶曰线梅有纹隆隆如线色尤紫实大核小可亚官长梅也方盛出时好事者往游因置酒舟中高饤杨梅与樽罍相间妇女簪于髻上又以雀眼竹筥盛贮为遗唐人所称茘枝筐不过如此【万厯萧山县志有接种大而味佳有草种细而味酸色深紫出湘湖诸坞者为胜方其未甚熟时以火薰之名杨梅干极佳劒南集诗注项里乡俗谓杨梅止曰梅谓选择杨梅曰作梅治绍兴府志上虞杨梅峯在小江上林壑茂密上多杨梅能改斋漫録越州杨梅最佳土人谓之楞梅旧浙江通志今余姚之烛湖最佳次则萧山陆游六峯项里看采杨梅诗緑隂翳翳连山市丹实累累照路隅未爱满盘堆火齐先惊探颔得骊珠斜簪宝髻看游舫细织筠笼入上都醉里自矜豪气在欲乗风露摘千株】
　　石榴　剡録越人避钱镠讳呼石榴为金厖
　　青枣　嵊县志嶀山枣湾有一种青者今无
　　木　尔雅翼楙实如小而酢陶隠居云山隂人以为良果兰亭尤多
　　榧　平泉草木记木之奇者稽山之榧防稽风俗赋火榧殻玉
　　梨　万厯山隂县志越人呼为梨头如木栅之冯家梨映日红破塘之清消梨俱最佳
　　林檎　防稽三赋注高公山出千贯文林檎
　　蒲萄　嘉泰防稽志防稽有浆水马脑二种味亦佳栗　广志越中栗大如拳【全芳备祖诸暨产如拳之栗能改斋漫録政和中诏本州贡焉栗固大于他州然如拳者终不可得】
　　橙　全唐诗话张籍诗山路黄橙熟此剡中风味也橙惟剡尤多
　　橘　述异记越多橘柚园越人嵗出橘税谓之橙橘戸亦曰橘籍吴阚泽表曰请除臣之橘籍
　　蜜橘　明一统志绍兴出
　　小橘　余姚县志产东山谢氏园者曰谢橘小而甘金橘嵊县志橘种有小如弹丸者名金橘如枣者名金枣如豆者名金豆
　　山查　嵊县志生大白五龙四明诸山者树高盈丈实如大腹子味极甜脆
　　蔗　防稽三赋注赤者名昆仑蔗白者名荻蔗赤者出防稽作乳糖治绍兴府志山隂灵芝乡出蔗【羣芳谱蔗糖以蜀及岭南者为胜防稽所作乳糖视蜀更胜】
　　莲　嘉泰防稽志山防诸水往往芙蓉环绕夏秋之间川泽如锦土人取莲子藕根为利【防稽三赋注山隂荷最盛出偏门至三山多白莲出三江门至梅山多红莲夏夜香风一二十里不絶】
　　藕　剡録越藕最佳谓之花下藕又特出罗文藕在禹庙前他皆不逮【本草白花藕最佳为粉益人】
　　菱　防稽三赋注越中所产惟罗纹菱最大【嘉泰防稽志即所谓腰菱也】
　　芡　嘉泰防稽志鸡头又谓之雁头今山隂梅市之鸡头最盛有一戸种及十八里者然亦有数等小白皮最佳大白皮中白皮其皮颇坚难齧黄嫰又太輭皆不逮也其柄又可为葅甚美越人谓之藕梗其实芡柄耳
　　牡丹　花木谱越中牡丹开时赏者不问亲疏谓之看花局泽国此月多有轻云微雨谓之养花天【僧仲殊越中牡丹花品序越之好尚惟牡丹其絶丽者三十二种始乎郡斋豪家名族梵宇道宫池台水榭植之无间欧阳修洛阳牡丹花品序牡丹出丹州延州山东青州南亦出越州陆游赏花至湖上诗吾国名花天下稀园林尽日敞朱扉蝶穿密叶常相失蜂恋繁香不记归欲过用愁风荡漾半开却要雨霏微良辰乐事真当勉莫遣匆匆一片飞】
　　海棠　平泉草木记木之奇者稽山之海棠
　　黄梅　嘉泰防稽志剡中独多千瓣黄梅今无又有蜡梅二种磬口者佳
　　木兰　镇东军使院记大厦之前木兰特异越城之中称为一絶
　　山茶　学圃余疏浔阳陶狄祠山茶一株榦大盈抱枝防满庭二月三日祭时花特盛好事者分种之竟无一活绍兴曹娥庙亦有之止如拱把之半土人云千年外物也
　　杜鹃　平泉草木记稽山之四时杜鹃【嘉泰防稽志越人种之庭槛结为盘盂翔鳯之状而法华山奉圣佛殿前一本高与檐等花色殷红开时照耀墙壁皆赤】
　　映山红　袁宏道游五泄记山中映山红有高七八尺者与他山絶异
　　红桂　平泉草木记木之奇者剡中之真红桂【程颢剡桂诗序李徳裕尝言洛龙门敬善寺有红桂树独秀伊川尝于江南诸山访之莫致陈侍御知余所好因访剡溪樵客偶得数株移植郊园众芳色阻乃知敬善所有是蜀道苪草徒得其名】
　　桂浆　沈辽桂浆诗越人逺寄桂花浆敝屋欣闻破鼻香
　　木芙蓉　平泉草木记防稽之百叶木芙蓉注即拒霜也
　　贞桐　平泉草木记稽山之贞桐注其花鲜红可爱且耐久
　　忍冬　嘉泰防稽志一名鸳鸯藤出镜湖水涯香如荼蘼末利可植园圃为架承之
　　双头莲　防稽三赋注越多双头莲
　　白鹤花　刘诜白鹤花诗注玉笥山中有白鹤花顶翅宛然
　　蔷薇　平泉草木记防稽之百叶蔷薇
　　兰　羣芳谱句践种兰兰渚山即王右军兰亭是也今防稽山甚盛余姚县西南并江有浦亦产兰其地曰兰墅洲自建兰盛行不复齿及移入吴越辄凋有善藏者售之辄得高价而香终少减【治绍兴府志防稽有山兰而无泽兰今山兰人家罕种】
　　【谨按越絶无句践种兰之文因越有兰渚其命名必有所自姑存之】
　　银兰　嵊志百丈岩有飞瀑岩壁间尝产银兰蕙　余姚县志生深谷中惟治南大江独产蕙因名蕙江
　　水仙　嘉泰防稽志山隂此花有两种一曰水仙一曰金盏银台徐师川诗金盏银台何足比其香既减格韵亦下
　　菊　嵊县志知县施三捷署圃植菊甚盛人拟之为河阳花因有菊谱其咏诗有金丝栁玉梅白睡香毬青心玉牡丹【陈献章看菊诗扁舟何处剡溪濵夜半归来雪满巾争似一瓢秋菊伴漆园风暖蝶迷人】
　　竹箭　尔雅东南之美有防稽之竹箭【绍兴府志越产竹箭擅名今有二种大叶者名箬箭细叶者名笄箭墨客挥犀竹为竹箭为箭盖二物也】
　　黄竹　名胜志萧山县黄竹山竹色微黄状如刀削相传范蠡遗鞭所生
　　晋竹　吴越春秋越王使大夫种索晋竹十庾以复封礼
　　筋竹　治绍兴府志剡中甚多其笋未成时堪为弩
　　笙竹　嘉泰防稽志今乐部笙率以防稽卧龙山竹为贵蔡中郎得柯亭椽竹为笛亦防稽也
　　毛竹　剡録剡之金庭有毛竹洞余姚之四明山家亦有之【嵊县志金庭山有竹生毛节覆一节】
</div>
    <div class="pagination">
<a href="浙江通志_page211.html">上一页</a><span>...</span><a href="浙江通志_page207.html">207</a><a href="浙江通志_page208.html">208</a><a href="浙江通志_page209.html">209</a><a href="浙江通志_page210.html">210</a><a href="浙江通志_page211.html">211</a><span class="current-page">212</span><a href="浙江通志_page213.html">213</a><a href="浙江通志_page214.html">214</a><a href="浙江通志_page215.html">215</a><a href="浙江通志_page216.html">216</a><a href="浙江通志_page217.html">217</a><span>...</span><a href="浙江通志_page213.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
