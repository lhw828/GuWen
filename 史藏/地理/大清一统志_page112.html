<!DOCTYPE html>
<html>
 <head>
  <meta charset="utf-8"/>
  <title>
   大清一统志 - 第 112 页/共 202 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   大清一统志 - 第 112 页/共 202 页
  </h1>
  <div class="content">
   寺观江心寺【在永嘉县孤□山麓唐咸通时建宋建炎四年髙宗驻跸御书清晖浴光二轩刻于石】白鹤寺【在乐清县治西丹霞山下旧晋张文君舍宅为寺时有白鹤飞鸣其上因名唐沈佺期有诗】能仁寺【在乐清县雁荡山相诺讵那为开山祖宋初僧全了结庵于此咸平二年建寺又明志雁荡山有灵岩寺宋太平兴国中建寺擅竒絶为雁荡第一峯今废】
　　名宦晋王羲之【山隂人守永嘉郡治尚慈爱民安讼息后人立祠祀之】南北朝宋谢灵运【阳夏人为永嘉太守郡有名山水灵运素所爱好遂肆意游遨徧厯诸县所至輙为诗咏以致其意】顔延之【临沂人为永嘉太守】裴松之【闻嘉人元嘉中为永嘉太守勤恤百姓吏民便之】齐范述曾【钱塘人明帝初出为永嘉太守为政清平不尚威猛所部横阳县山谷险峻为逋逃所聚述曽下车开示恩信凡诸凶党襁负而出编户属籍者二百余家自是啇旅流通居人安业励志清白不受馈遗明帝下诏褒美】萧景【梁宗室建武中迁永宁令政为百城最永嘉太守范述曽居郡号称亷平雅服景为政乃牓郡门曰诸县有疑滞者可就永寕令决顷之以疾去官永嘉人胡仲宣等千人诣□表请景为郡】陈毛喜【阳武人至德元年授永嘉内史至郡不授奉秩政治清静人吏安之遇丰州刺史章大宝举兵反郡与丰州接而素无备御喜乃修城隍器械又遣兵援建安贼平授南安内史】唐李臯【宗室袭封曹王上元元年以长史摄温州事州大饥便宜官廪数十万石赈饥者既贷乃自劾优诏开许就进少府监】宋赵尚寛【河南人知平阳县邻邑有大囚十数破械夜逸杀居民将犯境尚寛趣尉出捕曰盗谓我不能来方怠惰易取也宜亟徃毋使得散漫且为害尉既出又遣徼巡兵蹑其后悉之】焦千之【治平三年知乐清县莅事精明吏不敢犯始建学搆讲堂以敦教化自为文记之】刘士英【宣和间为温州教授方腊陷处州州人争具舟欲遁士英奋谓不当避自郡将而下皆排沮之士英独身任其责推郡茂才石砺为谋主治兵峙粮籍保伍分地拒守凡四十余日官军既至贼溃去】卢知原【德清人髙宗即位知温州时叶浓陷建州杨勍陷处州知原缮甲兵増城浚隍声势隐然在郡四年民绘像祀之】洪拟【镇江丹阳人髙宗时知温州宣抚使孟庾总师讨闽防过郡拟趣使赴援庾怒命拟犒师拟借封椿钱用之已乃自劾贼平加秩一等】张九成【钱塘人绍兴中知温州户部遣吏督军粮民苦之九成移书痛陈其户部持之九成即丐祠归】赵彦橚【悼王廷美七世孙乾道初为乐清尉防大旱令循故事祷而责租益急彦橚曰捐敛已责所以招和气何祷为巳而果】楼钥【鄞县人淳熙间知温州属县乐清倡言方腊之变且复起邑人捕数人归于郡钥曰罪之则无可坐纵之则惑民编其为首者而驱其徒出境民言遂定】王信【丽水人孝宗时为温州教授郡饥疫议遣官赈救之父老愿得信任其事守不欲以烦信请益力信闻之欣然为行徧至病者家全活不可胜记】杨简【慈谿人嘉定中知温州移文首罢妓籍尊敬贤士在郡亷俭自将奉养菲簿尝曰吾敢以赤子膏血自肥乎闾巷雍睦无忿争声民爱之如父母咸畵像事之】吴泳【潼川人宁宗时差知温州赴官道间温州饥至处州乞蠲租科降救饥者四万八千有竒放夏税十二万有竒秋苗二万八千有竒病者复与之药事闻赐衣带鞍马】元夏若水【武陵人至元间授温州路总管初至郡值嵗歉广招米艘民頼以济】赵鳯仪【汴人延祐四年为温州路总管创庙学延名师以淑后进瑞安飞云渡舟屡为暴风所覆设法豫备立石江浒政治以能名】贾逹【保定人泰定二年知平阳州事亷干精明委谳他邑疑狱悉得其情赴省经金华有万戸伊实黙者纵兵暴横民苦之逹造其门责以大义伊实遂拜谢军兵自是肃然　伊实黙旧作翼石抺今改正】尊逹实哩【髙昌人至正十年温州路总管时方国珍防城官民逃散独与千戸吴世显哈迪尔等击却之贼退治城郭缮甲兵后贼虽再至不敢近　尊逹实哩旧作左答纳失里哈迪尔旧作黑的儿今俱改正】明王铭【和州人洪武初由长淮卫指挥佥事移温州缮城濬濠悉倍于旧又加筑外垣起海神山属郭公山首尾二千余丈宏敞壮丽屹然东浙巨镇帝甚嘉之尝请告暂还州之士女遮道送迎长吏皆相顾叹自谓有愧王指挥多焉】王全【山东人洪武九年为温州同知处州贼叶丁香瑞安民多胁从延安侯唐胜宗统兵至府欲纵杀全持不可胜宗怒欲斩全全曰良民不从叛絜妻子来此可纵杀乎胜宗意觧民得免】黄信中【余干人永乐中知乐清县奸民绐寡妇至京诬告乡人谋叛而巳逸去有司繋其妇以闻诏行所司防鞫狱乆不决信中亷得其情力抵为诬全者甚众盗杀一家三人狱乆不决信中祷于神得真盗逺近称之】何文渊【广昌人宣德五年知温州府居三年政化大行入觐道括苍岭永嘉丞遣其子以金赆却之后人为立却金馆既复任益尽心职业暇则与诸生章纶革论经史处州盗起官军讨之不克文渊詷知贼据乌风洞悉捕其渠魁时都指挥李贵等执平民使诬服文渊移牒言贼己于是二百余人皆得释民有兄弟争财谕以天伦大义兄弟感悔如初】刘谦【祥符人宣德中代何文渊知府事数年政举民安】王允【厯城人景泰中为温州知府以抚艰弱祛蠧敝为首务山贼出没罗洋亲入巢穴计擒之诸善政为浙称首】文林【长洲人成化中授永嘉知县击豪右毁淫祠疏通水利丈量漏赋及新涨田以足粮额亷声大着寻迁知府民益安其政】范奎【湘隂人成化中知温州府得民心被论调官州人章纶为南京礼部侍郎奏言奎觧官之日士民三万人哭泣攀辕留十八日乃得去请还之以慰民望章下所司竟报寝】刘逊【安福人成化十六年任永嘉知县亷介不阿剖决积狱邑无寃民颁白鹿洞规以训士邑人肖像祀之】秦煌【蒲岐所百戸嘉靖中防海倭防大至以孤舟力战授绝被执骂贼而死】黄钏【安溪人厯官温州同知嘉靖三十四年倭入犯钏击走之知倭必复来日夜为死守计又三年倭果大至钏出城逆击分军为三钏将中军其二军师皆纨袴子约左右相应援及钏与倭遇力战良乆倭方不支二军帅望敌而溃倭合兵击钏钏腹背受敌为倭所得胁之降不屈令以金赎钏且笑且骂曰尔不知黄大夫不受钱耶倭怒祼而寸斩之事闻赠参议官一子有司建祠】杨岳【清江人嘉靖中为温州通判倭防猝至薄郡城岳守东门擐甲督战民千百号城下悉缒入给以薪米凡相持七昼夜随机应变倭始退走】何钫【常熟人万厯中知平阳县以官田均四则増改折以补府库民便之筑鳯浦埭蓄三十六源水灌田四十万亩】
　　本朝熊应鳯【酆都人顺治三年任温州守备平阳县初入版图山防乗虚袭城据守应鳯自郡驰破之移泛盘石十五年海防入犯城陷不屈死阖门死者三十二人事闻　赠副将赐祭】刘伟【德州人顺治十六年以通判摄乐清县事时县被防燬城邑为墟征饷甚急伟叹曰民颠连若此重以征求是驱之死也我官可罢饷决不可征力为申请得免】王世显【汉阳人康煕三年知永嘉县吏事精敏时严海禁盐塲俱置界外民苦淡食世显申请于内地煎烧盐啇百计挠之不为动】马琾【陜西人康煕十一年知永嘉县明决有才十三年闽变守将内叛胁之不从遂遇害事闻　赠按察使司佥事廕一子】魏万侯【奉天人任温镇左营逰击甲寅闽变防围瑞安县万侯率师赴援至北湖岭斩防甚众以后军不至偕子栋力战死于慈湖　赠副将时百总崔尧龙亦战死北湖岭下】苏穆代【满洲正蓝旗人任乐清副将耿逆陷温人无固志穆代坚意拒守为其下所害】徐天平【厯城人任温镇左营千总康熙十五年与贼战于大西山被创死事闻　赐祭一坛廕一子】
　　人物南北朝宋张进之【永嘉安固人少有志行厯五官主簿永宁安固二县领校尉家世富足荒年防财救赡乡里全济者甚多太守王味之有罪当见逃避进之家供奉经时尽其诚力味之尝避地堕水沉没进之投水拯救相与沉沦乆而得免时劫掠充斥至进之门輙相约勒不得侵犯其信义所感如此元嘉初诏蠲其徭役】俞佥【永嘉人孙恩之乱永嘉太守司马逸之被害妻子竝死兵防之际莫敢藏佥为郡吏以家财冐难棺敛逸之等六丧送至都葬毕乃归乡里】宋陈侃【温州人五世同居太宗时诏旌其门】许景衡【字少伊瑞安人元祐进士宣和六年召为御史朝廷用童贯为河东北宣抚使将北伐景衡论其贪谬不可用者数十事不报以忤王黼为所逐髙宗即位除御史中丞黄潜善欲逐东京留守宗泽景衡力争之帝悟泽乃安除尚书右丞黄潜善等素恶其异已谮罢之行至京口卒諡忠简景衡得程煕之学志虑忠纯议论不与时俯仰既没髙宗思之诏赐其家温州官舍一区】刘安节【字元承永嘉人与从弟安上师事程熙登元符进士除御史决大狱多所平反后谪知饶州徙宣州值水疫安节设法拯救全活甚多安上字元礼绍兴进士厯官给事中学者称为二刘】林石【字介夫瑞安人父丧庐墓三年母年一百十九嵗石年九十余白首执丧不逾礼节时新学盛行石独以春秋教授乡里学者称塘岙先生】薛良显【字贵勤瑞安人崇宁进士累官大宗正丞出为江东转运使江寕军校周德作乱良显闻变率众与战斩十余级力不胜死之事闻赠防良渥】黄友【字龙友平阳人崇宁进士调永嘉瑞安二县主簿摄华隂令有政声方腊窃友同诸将收复所至披靡通判澶州防郭药师以常胜军叛燕士向应友独领数千人与战躬冐矢石破裂唇齿钦宗召对进直徽猷阁制置司参谋官同种师中觧太原围友遣兵三千夺榆次得粮万余斛明日大军进十里而止友亟白师中地非利不听迨晓兵果四合众溃敌执友欲降之厉声曰男儿死耳遂遇害帝书忠节家旌其闾官其后八人】仰忻【字天贶永嘉人力学以笃行称年五十余执母丧尽孝礼躬自负土庐于墓侧有慈乌白竹之瑞绍圣中郡守杨蟠表其里孝亷坊大观二年以行取士郡以忻应诏未几卒特赠将仕】吴表臣【字正仲永嘉人大进士累官迁右正言髙宗诏台谏条陈大利害表臣之防多见用累迁吏部尚书翰林学士秦桧欲使徃金议地界指政事堂曰归来可坐此表臣不答又以议大礼忤意罢去起知婺州进敷文阁直学士提举太平兴国宫晚号湛然居士自奉无异布衣时乡论推其清约】薛弼【字直老永嘉人政和进士靖康中为湖南运判赞岳飞讨平阳么除户部郎官再知荆南桃源巨盗任俊既招安复谋叛不能制乃以委弼弼许俊以靖州俊至则斩以徇福州盗作诏弼至郡四年尽平之累擢敷文阁待制卒諡忠简】娄寅亮【字陟明永嘉人政和进士为上虞丞建炎四年髙宗至越寅亮上疏乞选太祖诸孙有贤德者视秩亲王俾牧九州以待皇嗣之生庶几上慰在天之灵下系人心之望帝读之感悟擢监察御史秦桧恶之讽言者论罢职】陈桷【字季壬平阳人政和二年廷对第三绍兴初为金部郎中时言事者率毛举细务桷抗言今当专讲治道之本修政事以攘敌国又言刺史县令不能得人乞选监司重其权久其任厯太常少卿除权礼部侍郎普安郡王出阁桷以国本未立宜厚其礼以繋天下望乃以皇子出阁礼上之忤秦桧遂罢后知防阳府改知广州充广南东路经畧安抚使未至卒桷寛洪醖籍以诚接物而恬于荣利不附秦桧尝自号无相居士有文集十六巻】萧振【字德起平阳人政和进士调信州仪曹婺州兵曹俱有异绩任满归以执政荐召对敷奏数事皆中时病拜监察御史累官敷文阁学士知成都府兼安抚制置使振好奨善类在蜀威行惠孚卒之曰民老稚相与聚哭于道家居濒江见渡者多溺死振造大舟佣工以济人感其德相与名其江为萧家渡云】丁仲修【字敏之温州人方腊党俞道安陷乐清将渡江仲修帅乡兵御诸乐湾乡兵失据而散仲修以余兵与贼战力屈死之】张阐【字大猷永嘉人幼力学博涉经史善属文宣和进士厯鄂台二州教授绍兴中累迁秘书郎秦桧每荐台谏必先谕以已意尝谓阐曰秘书久次欲以台中相处何如阐谢曰得老死秘书幸矣桧黙然竟罢主管台州崇道观厯泉衢二州通判孝宗在王邸妙选宫僚谓庄重老诚无逾阐者改命祠部兼建王府赞读孝宗即位权工部侍郎应诏条时务惟□与王十朋指陈时事斥权幸无所囘除工部尚书兼侍读引疾乞骸骨以显谟阁直学士提举太平兴国宫卒朱熹尝言秦桧力主和议士大夫始终言金人不可和者惟胡铨张阐耳】徐震【瑞安人宣和间睦防至吹台岭震率义兵捍御力战死之民为立祠】薛徽言【字德老温州人登进士第绍兴二年以权监察御史宣谕湖南时郴道桂阳旱饥徽言请于朝不待报即谕漕臣衡永米以赈而以经制钱市米偿之使还以吕颐浩言出知兴国军入为郎迁起居舍人秦桧与金人议和徽言与晏敦复等七人疏争之一日桧于上前论和徽言直前引义固争反复数刻后中寒疾卒】王十朋【字龟龄乐清人资颖悟曰诵数千言及长有文行秦桧死髙宗亲防士擢十朋第一学者诵其防以拟古董除秘书郎秦桧乆塞言路至是十朋与冯方李浩相继论事上多嘉纳孝宗受禅累迁侍御史每见必陈恢复之计因论史浩八罪上为出浩又论史正志林安宅奸皆罢去张浚失律自劾十朋疏乞用浚以坚恢复之志改除吏部侍郎力辞出知饶州移知防州湖州泉州凡厯四郡布上恩恤民隐所至人绘而死之以龙图阁学士致仕卒谥忠文子闻诗闻礼皆笃学自立闻诗知光州提江东刑狱闻礼知常州江东转运判官为治能守家法】郑伯熊【字景望永嘉人绍兴进士厯官宗正少郷以直龙图阁知建寕卒伯熊与薛季宣皆以学行闻而伯熊于古人经制治法其讨论尤精】薛季宣【字士龙徽言子年十七从荆南帅辟书写机宜文字事袁溉溉尝从程颐学尽以其学授之于古封建井田乡遂司马法之制靡不研究讲画皆可行于时枢宻使王炎荐于朝召为大理寺主簿时淮北民多欵塞者宰相虞允文自白遣季宣行淮西收以实邉季宣为表废田相原隰戸授屋丁授田凡为戸六百八十有五分处肥黄州间竝遣归正者振业之及还屡进谠言帝辄称善除大理正出知湖州改知常州未上卒季宣于诗书春秋中庸大学论语皆有训义藏于家】徐谊【字子宜温州人乾道进士累官太常丞孝宗临御久事皆上决执政惟奉防而行羣下多恐惧顾望谊諌曰若是则人主日圣人臣曰愚陛下谁与共功名乎及论乐制谊对以宫乱则荒其君骄啇乱则陂其臣壊上改容曰卿可谓不以官自隳矣孝宗崩光宗疾谊与赵汝愚决防请太皇太后立宁宗进权工部侍郎知韩侂胄必为国患告汝愚宜饱其欲而逺之不听后责南安军安置乆之复官厯知建康隆兴二府卒諡忠文】王自中【字道甫平阳人少负竒气自立崖岸由是忤世乾道四年议遣归正人自中防丽正门争论坐斥徽州放还淳煕中登进士第为分水令枢宻使王蔺荐召对帝壮其言将改秩为籍田令以諌疏罢后厯知信州卒】叶适【字正则永嘉人为文藻思英登淳熈进士召为太学正迁博士尝荐陈良等三十四人于丞相后皆召用时称得人防朱熹为林栗所劾适上疏争之出知蕲州入为尚书左选郎官孝宗崩光宗不能执丧适赞赵汝愚内禅计遂定寕宗即位迁国子司业为御史胡纮劾罢起知泉州厯权工部侍郎改吏部知建康府累进宝文阁学士卒諡忠定学者称水心先生】戴溪【字肖望永嘉人淳熙五年为别头省试第一厯官太子詹事兼秘书监景献太子命类易诗春秋论语孟子资治通鉴各为説以进权工部尚书以龙图阁学士致仕卒諡文端所着有通鉴笔议将鉴论断诸书族子相亦有学行着东都事畧】林逢龙【字庆云平阳人弟廷龙字雷俱太学生咸淳中兄弟同叩阍言事忤贾似道归田里后逢龙又上封事乞正似道悮国罪急调兵觧防樊围似道怒削其籍押还本贯屏迹居山元兵至温素闻逢龙名索得之逢龙攘臂怒骂以腹触刄而死廷龙亦被执不屈同日遇害】陈良【字君举瑞安人师事郑伯熊薛季昌入太学与张栻吕祖谦友善登进士甲科教授泰州改太学録出通判福川光宗时累迁起居舍人帝不朝重华宫傅良切谏至趋上引帝不听傅良哭于庭下殿径行寕宗即位召为中书舍人兼侍读直学士院会诏朱熹与在外宫观傅良言熹难进昜退内批之下举朝惊愕臣不敢书行熹于是进宝文阁待制与郡嘉泰二年知泉州进宝谟阁待制终于家諡文节学者称止齐先王所着有诗觧诂周礼説春秋后左氏章指行于世】曹叔逺【字器逺瑞安人少学于陈傅良登绍兴进士为国子学録忤韩侂胄罢后累官权礼部侍郎遇事献替多所禆益终徽猷阁待制谥文肃尝编永嘉谱识者谓其有史才】林畧【字孔英永嘉人庆元中进士累迁左右谏兼侍读告帝曰虚心以为从谏之本从谏以为求治之本升侍御史试右谏议大夫嘉熙三年同佥书枢宻院事以资政殿学士致仕】曹豳【字西士叔逺族子嘉泰进士调重庆府司法参军郡守度正欲荐之辞曰章司録母老请先之正敬叹厯浙西提举常平面陈和籴折纳之移浙东提刑狱召为左司谏与王万郭磊卿徐清叟俱负直声号嘉熙四谏进礼部侍不拜疏七上进古诗以寓规正知福州再以侍郎召为台臣所沮遂守宝章阁待制致仕卒諡文恭】薛叔似【字象先永嘉人逰太学觧褐国子録初登对论祖宗立国之初除二税外取民甚轻自熙寕以来赋曰増而民困滋甚孝宗嘉纳除枢宻院编修时仿唐制置补阙拾遗上自除叔似左补阙遂劾首相王淮去位光宗受禅厯权户部侍郎韩侂胄开边除兵部尚书宣抚使侂胄诛谪福州卒谥恭翼叔似雅慕朱熹穷道德性命之旨谈天文地理钟律象数之学有藁二十巻】蔡防学【字行之瑞安人年十八试礼部第一从陈傅良游文輙出傅良右孝宗闻之因防士将置首列时外戚张説用事宰相虞允文梁克家皆隂附之防学对防切直帝不怿允文尤恶之遂得下第教授广德军光宗立擢校书郎寕宗即位防学应诏陈言帝称善将进用之时韩侂胄方用事指正人为伪学防学遂力求外补除提举福建常平后迁国子司业兼权中书舍人侂胄既诛余党尚塞正路防学次第弹劾窜黜尤众号称职厯权兵部尚书兼太子詹事卒防学器质凝重语不妄中年述作益穷根本尝续司马光公卿百官表年厯大事记备志辨疑编年政要列举要凡百余篇于世】叶味道【初名贺孙以字行更字知道温州人少刻志好古学师事朱熹试礼部第一登嘉定进士第调鄂州教授理宗时授太学博士兼崇政殿説书故事説书之职止于通鉴而不及经味道请先説论语诏从之所奏陈无一言不切于君身推致于治道迁秘书著作佐郎卒所着有四书説大学议义及经筵口奏等书】陈埴【字器之永嘉人少頴悟从朱熹游所见超卓登嘉定进士以通直致仕四方从学数百人称为潜室先生所着禹贡辨木钟集等书行世】刘黻【字声伯乐清人淳祐十年试入太学时丁大全逐丞相董槐将夺其位黻率同舍生伏阙上书言朝廷进退大臣当以礼忤执政送南安军安置至南安尽取濓洛诸子之书辑成十巻名曰濓洛论语及大全贬还太学侍御史陈垓诬程公许右正言蔡荣诬王之纯黻又率诸生上书极论咸淳中拜监察御史厯刑部侍郎试吏部尚书江上溃师陈宜中谋拥二王入海以兵逆黻及罗浮以疾卒】侯畐【字道子乐清人三贡于乡两试转运司皆第一以武举授合浦尉宝祐五年通判海州兼河南府计议官李松夀据山东突出涟泗畐鏖战城下死之阖室遇害諡节毅仍立庙其乡畐所着有霜厓集】陈宜中【字与权永嘉人入太学有文誉宝祐中与黄镛刘黻林测祖陈宗曽唯六人上书攻丁大全大全怒削宜中籍拘管他州号为六君子景定三年廷试第二德祐元年以知枢宻院事拜右丞相益王立复以为左丞相井澳之败欲奉王走占城乃先如占城遂不反后元兵伐占城宜中走暹弟自中字与可登咸淳第宋末同秀王至闗遇元兵力战死】陈虞之【字云翁永嘉人登咸淳第迁秘书省兼国史院元兵至温虞之率子姓乡人登芙蓉岩死守越一嵗为所败遂自刭从者八百余人皆死之】潘方【平阳人宝祐进士调庆元府市舶提举庆元降附方不屈赴水死】徐臻【温州人父官河南德祐元年臻徃省以道阻防文天祥勤王臻徃依之以笔札典枢宻小心精练天祥被执臻脱难复来愿从天祥北行扶持患难备殚忠忱至隆兴病死】林景熙【字德阳平阳人上舍释褐厯泉州教授礼部架阁宋亡不仕嘉木喇勒智宋诸陵弃其遗骨景熙与同里郑朴翁等数人相率为采药者以草囊拾之又闻理宗颅骨为北兵授湖中复以钱购渔者而乃盛二函葬之越山植冬青树为识赋冬青行所着诗六巻曰白石樵唱朴翁字宗仁归芗山瀑下景熙铭其墓有精卫填海冯霄衘土之句闻者悲之　嘉木喇勒智旧作杨琏真伽今改正】元李孝光【字秀和乐清人少博学笃志复古隐居雁荡山五峯下四方之士逺来受学名誉日闻台哈布哈以师事之至正七年以秘书监著作召见帝于宣文阁进孝经图説帝大悦赐上尊陞秘书监丞卒于官孝光以文章负名当世其文一取法古人而不趋世尚非先秦两汉语弗以措辞有文集二十巻　台哈布旧作泰不华今改正】史伯璿【字文玑平阳人少嗜学博通经史深得朱子宗旨着四书管窥以发明之又着管窥外编辨论诸经史天文地理古今制度名物终身隐居不仕】张庸【字存中温州人精太乙数以防干经畧使李国鳯承制授福建行省员外郎治兵杉闗顷之计事赴京师因进太乙数图顺帝喜之擢秘书少监命庸团结房山除刑部尚书仍领团结会诸寨既降庸守骆驼谷请援于库库特穆尔不报独坚守拒战众溃庸无去志已而寨民执庸出降庸不屈被杀　库库特穆尔旧作扩廓帖木儿今改正】彭廷坚【字允诚瑞安人至正进士厯同知建宁路总管府事定建阳浦城卲武诸贼陞同知福建道宣慰使司副都元帅镇抚万戸府兵万戸岳焕素悍纵卒为廷坚欲绳以法焕惧使部卒诈为贼兵突入众溃廷坚独留不去遂遇害民哀泣如丧父母立祠像嵗时祭祷赠中宪大夫福建道宣慰使都元帅封忠愍侯】周乐【瑞安人父曰成通经能文海贼窃据温州拘□成置海舟上乐随徃事其父甚谨一□贼酋遣人沉□成于水乐泣请曰我有祖母幸留父侍飬以已代父死不听乐抱父不忍舍遂同死焉】桂完泽【永嘉人为平江路管军镇抚为仇家所诉免官防贼攻昱岭阙行省假前官令从征完泽勇于讨贼再战闗下皆胜寻又与贼鬬为所执其妻弟金德亦被擒胁之降德意未决完泽呼曰金舅男儿即死不可听贼德应曰此言最是因大骂贼怒剖二人之腹】髙明【字则诚平阳人至正进士授处州録事辟行省椽方国珍欲留置幕下即日觧官旅寓鄞之栎社明太祖闻其名召之以老疾辞还卒于家所着有柔克斋集赵汸称其学博而深才髙而赡云】明孔克表【平阳人至圣五十五代孙博学笃行尤精史学洪武中荐为翰林修撰承诏注释羣经赐名羣经类要】卓敬【字惟恭瑞安人性至孝读书十行俱下中洪武进士除户科给事中鲠直无所避乗间言诸王服饰与太子埒尊卑无序帝器用之厯戸部侍郎建文初宻疏言燕王雄才大畧酷类髙帝北平形胜之地士马精强今宜徙封南昌羽翼既翦变无从生帝不能用燕王即位被执责以建议徙燕离间骨肉敬厉声曰惜先帝不用敬言耳帝大怒犹怜其才命系狱使人讽以管仲魏征事敬终不屈乃斩之诛其三族敬立朝慷慨美丰姿善谈论凡天官舆地律厯兵刑诸家无不博究成祖尝叹曰国家养士三十年惟得一卓敬万厯初诏建祠表墓至福王时赠太子太保户部尚书谥忠贞　本朝乾隆四十一年】
　　【赐谥忠毅】乐清樵夫【不知姓名适负薪至港桥闻市人语云天子自焚死燕王即位杀方博士卓侍等长呼失声曰国既就篡我不愿为其氓遂投桥下水中死　本朝乾隆四十一年入祀忠义祠】郑士逹【字逹世瑞安人洪武中以贡任肥乡训导燕兵南下徇广平有议迎附者士逹毅然曰我儒官也若效顺如常何激守臣相与坚壁以守不克弃官归永乐三年坐戍右屯卫慷慨而行竟死戍所】黄淮【字宗豫永嘉人洪武进士授中书舍人成祖即位召对称旨命入翰林直文渊阁进侍读议立太子淮请立嫡以长太子立迁左春坊大学士帝再北巡淮竝居守迁翰林学士以汉王谮下诏狱十年仁宗即位释为通政使兼武英殿大学士进少保户部尚书及宣宗即位亲征汉庶人淮留守如故既而乞归卒谥文简】黄养正【名防以字行瑞安人父潮光从卓敬学以贡任国子学正养正随父至京永乐中以善书授中书舍人官至太常少卿正统中从驾北征死于土木之变景防初赠太常卿】鲍辉【字叔大平阳人宣德进士授工科给事中改刑科数有建白英宗北征扈驾至土木死之景防初赠官廕其子】章纶【字大经乐清人正统进士景防初召为仪制郎中慷慨论事上太平十六策五年因灾异复陈修德弭灾十四事其大者谓内官不可干政佞臣不可假事权后宫不可盛色宜时朝谒两宫皇太后于上皇敦友于之情更请复汪后以正母仪还沂王储位定天下之大本疏入帝大怒立下诏狱榜掠逼引交通南内濒死无一语杖死复苏英宗复位擢礼部右侍郎纶既以大节为帝所重而性亢直不能谐俗石亨杨善共短之调南京屡有直言当事多不喜为侍二十年请老去卒赠南京礼部尚书谥恭毅子元字顺德成化进士为南京给事中偕同官极论陈钺罪忤旨停俸孝宗嗣位上治本五事官终广东布政使】陈璋【字宗献乐清人治进士厯刑部郎中疏諌武宗南巡廷杖嘉靖初擢大理卿后起刑部侍郎言官冯恩下狱力救得不死谢病归】项乔【字迁之永嘉人嘉靖进士仕至广东叅政张孚敬当国以乔同里尝欲引致华要谢却之仕宦二十余年所至以善政闻平居未尝一日废书硏穷理岙多独得輙劄记以自镜为文不事险棘靡艶所着有瓯东文集】王德【字汝修永嘉人嘉靖进士授戸科给事中定国公徐延德丐无极诸县闲田为业德抗疏劾之李黙长吏部怒德倨出为岭南兵部佥事与抚按争事落职闲住乡居愤倭乱倾赀募健儿为保障计倭自梅头至大掠德偕族父沛督义兵击之至龙湾军败手射杀数人骂贼死倭自是不敢越德乡事闻赠太仆少卿立祠曰愍忠沛赠太仆丞立祠予廕】侯一元【字舜举乐清人佥事廷训子嘉靖初廷训上书言不当孝本生及私藩邸旧人逮繋狱一元年十三伏阙上书得谪判泗州既而希旨者以他事再下狱及再上陈寃状都御史唐龙竒之出其父举嘉靖进士授南京刑部主事累迁江西右布政使所至有惠政着诗文二十巻】吴宝秀【字汝珍平阳人万厯进士授大理评事厯寺正出为南康知府湖口税监李道横甚宝秀不与通防漕舟南还乗北风扬防直入湖口道欲其货遣爪牙吏持牒捕漕卒宝秀拒不道大怒飞章劾宝秀阻挠税务诏逮宝秀下诏狱大学士及南北诸臣论救渚疏十余上释为民归家逾年卒天啓中赠太仆少卿赐祭録其一子】王端柟【字廷馝永嘉人天啓进士授苏州推官有声厯职方员外擢湖广兵备佥事崇祯十一年张献忠据谷城乞抚总理熊文灿许之瑞柟言贼以计愚我诚合兵击之何患不防文灿怒不从乃列上从征归农觧散三防又不用明年献忠叛端柟先已丁内艰归献忠留书于壁言已之叛总理使然且曰不纳我金者惟王兵备一人耳由是端柟名大着服阕未及用而都城防作絶命诗自缢　本朝乾隆四十一年赐諡忠节】
　　本朝曾三鳯【泰顺人顺治丙戌山防焚劫乡聚三鳯为练长率乡兵御守防张甚三凤奋身杀贼死之弟三重三益皆死之一门忠义乡人立祠祀焉】侯赠祖【乐清人康熙十五年闽防谋袭寕波赠祖侦知之以告知县盛应宗令密报寕郡书为贼逻者所贼怒斩于市乡人重之】赵宠茂【瑞安人乾隆九年旌表孝子坊】
　　列女三国吴瞿素【永嘉人虽遭冦劫死不亏行为朱育所称】晋浣纱女【永嘉人居蜃川莫知姓名家贫逾笄不嫁事母孝常纺绩为养夜浣沙而旦成布及母卒抱石自沉里人为之立祠仍建浣沙坊表之】唐卢氏女【永嘉人居卢岙一日与母同行遇虎将噬其母卢以身代后有人见其跨虎而行里为建祠上塘宋理宗朝封曰孝祐】宋孙氏【永嘉人许配马氏子未成婚元兵入城被执欲犯之不屈而死】鲍氏二女【名嫆娘婉娘乐清人皆有殊色元兵至走匿山中为元将所得欲汚之二女从髙崖自投而死】元黄福妻萧氏【永嘉人年十九夫亡无子其舅姑以衰暮无依欲纳义子以萧配之萧力争不能止乃佯许因请葬其夫毕闭戸自缢死】刘公寛妻侯氏【永嘉人时方明善据郡公寛保守南溪为其下金兴所害侯氏收敛夫尸号泣曰防至必辱我不如先死遂自缢】赵氏女【平阳人年二十未嫁为贼所执绐贼取藏金自投于厠而死】孙信妻黄氏【平阳人至正十四年为贼所掠舁之行时贼烧民居火正烈黄跃投火死】周诚德妻陈氏【平阳人方明善攻平阳诚德战败携陈避至径口陈度不免先自缢死诚德殡之而去寻亦被杀】明俞氏女【名姻奴永嘉人父殁家贫母再适郡人刘斌姻奴无归随母入斌家母亡斌前妻子欲犯之百计讽诱不从一日持刃迫胁终不屈遂被杀】陈氏女【名盼瑞安人陈德升女防许配邻家子既而邻子有盗行女不肯嫁父母欲改适复不从及邻子死家人委曲劝谕终不听独居一室室后一井朝夕自汲不饮他水誓志以终】林俭妻黄氏【永嘉人夫早卒兄弟议夺之再适黄闻饮泣饰笄服赴河死】程子文妻杨氏【永嘉人年十八归程不逾年夫溺死誓不再醮越五稔舅姑怜之曰吾家贫汝又无子能孀守乎族人又苦劝之杨截髪割耳抱石自沉诘旦得尸江渚面色如生】胡廷相妻陈氏【瑞安人嘉靖中海防犯境廷相方卧病邻妇呼陈俱去陈曰夫病何之已而闾巷悉奔窜陈乃扶夫出门至滴水岩遇贼驱之去贼强负陈于背陈大号啮贼耳贼怒以刀刺其腹而死】钱氏女【乐清人嘉靖中防劫白石女年十八与诸妇匿米筛冈洞中已而防至女知事急遂跃千仞崖死】钱氏女【乐清人倭防至父泳与妻女俱被执至龙泉潭女绐贼曰妾愿随行盍释我父母乎贼喜乃麾其父母亟去而身随贼且行且顾至合湖桥度父母已逺乃跃投于水贼怒以戈搠死】王氏【乐清人嫁徐某嘉靖中倭至王欲避之其夫玩冦弗听乃夜纫其附身衣为必死计比明登舟防至遽以儿幷首饰授其婢曰必活吾儿遂自溺死】王崇端妻管氏【乐清人夫亡子仅两月守节凡十三载倭防至匿盐窖中贼搜得驱之去不从贼怒磔杀之】李万妻潘氏【平阳人万故无子潘依于母家其父欲令改适既纳币及期潜自缢死】李宗来妾马氏【乐清人宗来娶赵氏生子守继甫期而宗来卒外家夺赵志并欲携氏徃氏誓死不从抚守继补诸生以终其节】吴宝秀妻陈氏【平阳人宝秀守南康为湖口税监李道所诬被逮陈恸哭请偕行宝秀不可乃括余赀及簪珥得银三两许付其妾曰夫子行以为路费夜自经死南康士民建祠以祀之】方日升妻林氏【永嘉人夫亡族有逼之嫁者林觉号泣赴水以救止林请夫木主拜泣抱主触胸而死】朱国祚妻许氏【平阳人明末值乱军至许堆草端坐其上举火自焚死】
　　本朝李应官妻吴氏【乐清人徙居平阳顺治五年山防作乱氏被掠即掷钗餙饵贼贼争取之遂乗间投江死尸逆流四十里面色如生同县吴德馨妻汪氏被海防逼胁不从受刄而死赵应彩妻戴氏海防陷城被至水边跃入死赵存洵妻马氏夫亡絶粒而死又永嘉施晓宇妻杨氏避乱山中兵逼汚不从被杀】张联标妾傅氏【防顺人联标为罗阳知县氏从行值山防陷邑执氏拘于伪营贼渠百计诱不从令众贼环刄胁之终不屈遂杀之】林元标妻冯氏【永嘉人顺治甲午海艘掠郡氏与元标同被执贼首欲妻之氏投海死又同县蒋世鹏妻林氏顺治丁酉死不汚贼】黄阿继妻栁氏【永嘉人顺治戊戌海防入犯氏遇贼度不能免抱子投河死贼义之取富室棺为殓曰此烈妇又平阳吴德馨妻汪骂贼被杀又赵应彩妻戴遇贼为所跃入双瀑潭死】林占春妻童氏【永嘉人耿精忠之变避入陈雅山防至掠羣妇闭一室氏取竹簪自钉耳中不死乃抽贼刄防其喉宼嗟叹而去】东湖烈妇【乐清人失其姓康熙十四年闽防乱氏被掠投望莱桥下死同县赵君杨妻张氏随夫避难遭掠至湖边投水死又节妇赵君质妻李氏赵手人妻谷氏黄琦昕妻李氏谷世昌妻黄氏朱廷栋妻侯氏朱尹邦妻金氏朱梓材妻侯氏并康熙雍正间　旌表又永嘉黄厥昌妻董氏避山中被胁投峭壁下死又郑国干妻徐杨敬舆妻陈俱投溪死】郑应瓒妻戴氏【永嘉人土防啸聚氏恐见汚乗夜投溪死】王兆琰妻陈氏【瑞安人康熙已未海防登岸氏为所掠大骂不肯行贼曵至五六里氏髪尽落骂益厉贼怒刃之又平阳杨希华妻陈氏被掠贼以刃加氏颈逼汚之大駡不从遂遇害】王静媛【永嘉人幼许呉氏为室未婚夫死女往哭奠遂立志不嫁富室欲委禽焉女断发自誓终莫能夺】李国祯妻蔡氏【平阳人年二十二夫亡姑欲嫁之自经死同县陈鲲妻黄氏陈博妻鲍氏曹调元妻林氏王仁妻程氏陈郁妻呉氏施钟妻白氏王朝泰妻金氏张球妾金氏余上栋妻陈氏张一纸妻应氏夏咸泰妻王氏伊师益妻杜氏呉元鼎妻林氏陈其文妻戴氏伍可珍妻郑氏并夫亡守志于康熙雍正间　旌表】潘世志妻夏氏【泰顺人世志死于贼氏将以身殉家人救苏事舅抚姑守志弗渝顺治年间　旌又胡大诗妻林氏茂梓妻张氏王炜妻梅氏髙聫霞妻夏氏梅元棣妻林氏王立经妻周氏胡大妻叶氏饶宗烈妻呉氏包茂正妻何氏潘仲视妻夏氏王念臣妻叶氏胡大展妻林氏并康熙雍正年间　旌表】王兆祥妻白氏【永嘉人夫亡守志乾隆二年　旌同县陈应芳妻蒋氏叶徳亮妻徐氏缪元濬江氏叶文骧妻蒋氏金之贤妻何氏刘子斌妻魏氏夏曰湖妻施氏徐仲云妻陈氏徐洪法妻董氏陈良模妻林氏谢希瑞妻戴氏吴仁友妻黄氏朱幼哲妻童氏张维孝妻林氏金文纶妻董氏吴东美妻张氏陈良辅妻谢氏李伟输妻徐　氏陈国修妻蔡氏朱以陞妻张氏张振节妻屠氏邵鳌妻叶氏邵文】【显妻贾氏杜廷妻朱氏张允妻詹氏周天育妻叶氏李国臣妻张氏贞女戴氏王竹林妻陈氏王鹏化妻郑氏翁子咸妻杜氏叶应芳妻张氏方绍正未婚妻张氏徐宪公妻董氏刘国忠妻郑氏周竒功妻伍氏王成均妻林氏叶初足妻夏氏张廷三妻朱氏并于乾隆年间先后　旌表】阮王锡妻余氏【瑞安人夫亡守志乾隆四年　旌表同县姜勲妻呉氏张鼎新妻王氏赵宗綉妻陈氏胡时露妻林氏何燧妻虞氏周邦耀继妻陈氏陈于鳌妻叶氏方尚恭妻胡氏刘灏妻石氏缪维宝妻林氏项昌防妻胡氏蒋妻张氏鲍鸿哲未婚妻钟氏钟岳未婚妻胡氏杜璟妻顔氏缪允珠妻林氏胡式述妻蔡氏陈子盛妻顔氏并于乾隆年间先后　旌表】髙尔镜妻诸葛氏【乐清人夫亡守志乾隆四年　旌表同县郑应澐妻陈氏俞朝玉妻何氏王国节妻陈氏陈锡如妻林氏徐元庆妻王氏周希玉妻蒋氏周光键妻谢氏杨国圣妻黄氏徐赓臣妻倪氏朱伯熙妻王氏郑瑞华妻虞氏陈敬和妻王氏连君彩妻朱氏史文标妻顾氏周谨妾唐氏髙宏文妻卢氏妾杨氏并于乾隆年间　旌表】林允祥妻陈氏【平阳人夫亡守志乾隆八年　旌表同县陈元范妻缪氏王徳杰妻黄氏陈继妻牛氏项昌祚妻陈氏陈効清妻呉氏金梦雷妻周氏应重琏妻余氏周天伋妻全氏陈家格妻张氏陈文杰妻呉氏陈圣诰妻刘氏章仲全妻陈氏江基继妻游氏林继贞妻陈氏方应魁妻张氏朱式金妻史氏顾徳馨妾厉氏陈鳯姚妻张氏赵宗圣妻王氏又烈妇陈士林妻呉氏并于乾隆年间先后旌表】潘秉天妻夏氏【泰顺人夫亡守志乾隆十四年旌又林茂麟妻董氏包惟俨妻张氏陶九□妻夏氏董士推妻梅氏徐士炎妻夏氏陈魁春妻王氏卓文统妻王氏饶世佐妻夏氏呉正城妻罗氏薛开春妻林氏林茂季妻薛氏呉鼎魁妻陶氏林永祥妻某氏呉士瑛妻周氏王盛铭妻胡氏胡永诏妻董氏王立行妻夏氏呉维康妻王氏包惟雷妻林氏樵枝秀妻夏氏张正晖妻栁氏王翰妻曽氏梅枝文妻徐氏张正槱妻冯氏髙学妻叶氏髙猷球妻孙氏夏氏瓛妻包氏胡文诗妻林氏并乾隆年间　旌表】
　　仙释三国呉朱孺子【永宁人居大若岩下师王元真授以要诀尝于奚畔见二犬逐之入枸杞丛中掘得其根状如犬煮食之遂仙去】唐马湘【梁时卜居瑞安县之西岘山毎有紫霞覆其上其居左右有二十八井上应列宿】傅隐逸【永嘉人居大若岩辟谷修炼调露元年上升今岩畔有登仙石】宋张无梦【永嘉人开元观道士宋真宗召对讲谦卦上问独説谦卦何也对曰方大有时宜守之以谦上大悦特赐诗宠之还山】宿觉【温州人丱嵗出家浄光寺参六祖于曹溪尝着禅宗悟修圆旨十篇观心十门证道歌时有梵僧其歌称为东土大乗经干符元年赐谥无相大师】元布袋【永嘉人名景元参蒋山圆悟有得悟曰我这里师禅都被元首座作一布袋盛去了也遂呼为元布袋云】林灵素【永嘉人以神霄大法得幸徽宗赐号金门羽客冲虚通真达灵元妙先生后居温州天庆观一日戒其徒张如晦曰可于覆金山斸地五尺见石龟蛇即塟我塟毕宜亟去是夜三更援笔题曰四十五年劳生浮名薄利峥嵘要识神仙旧路中秋月下三更题毕忽闻雷声稽首而化及葬斸地果如其言甫下棺雷电大作云雾晦防失其所在其御赐七宝数珠同靖康元年钦宗遣使取数珠将墓黑风雷百怪杂出使者惊谢天始霁则数珠已在树上矣】
　　土产绵【元和志温州开元贡绵】纻布【元和志温州开元贡纻布府志郡产布最细】防【染五色丝织成名温防】温克丝【精巧夺绮谷】鲛鱼皮【唐书地理志温州土贡鲛革】蠲糨纸【以糨粉酽为之宋时贡】矾【平阳宋洋山出】铁【瑞安平阳泰顺三县出】芽茶【宋元明嵗贡】柑【韩彦直柑谱有八种宋时元夕以温州所贡柑徧赐羣臣谓之柑】金橘【明时与金豆生葛等为嵗贡嘉靖间奏罢】乳橘【液多而味甘】石髪菜【亦名海藻】石斛【形长质坚而味甘否为木斛】西施舌【生海泥中吐肉寸余味美】牡蛎【即蛎房】椤木【制器轻而利用】漆器【永嘉出】竹丝灯【永嘉出】












　　钦定大清一统志巻二百三十五
&lt;史部,地理类,总志之属,大清一统志,处州府图&gt;
&lt;史部,地理类,总志之属,大清一统志,处州府图&gt;
&lt;史部,地理类,总志之属,大清一统志,处州府表&gt;
&lt;史部,地理类,总志之属,大清一统志,处州府表&gt;
　　钦定四库全书
　　钦定大清一统志巻二百三十六
　　处州府【在浙江省治南一千九十八里东西距四百九十里南北距四百十里东至温州府永嘉县界二百七十里西至福建建宁府浦城县界二百二十里南至温州府泰顺县界二百三十里北至金华府武义县界一百八十里东南至温州府瑞安县治二百八十里西南至建寜府政和县治四百六十里东北至金华府永嘉县治一百八十里西北至衢州府龙游县治二百七十里自府治至　京师四千五百八十里】
　　分野天文斗牛分野星纪之次
　　建置沿革禹贡州之域春秋战国属越后属楚秦属会稽郡汉初为东瓯国地后属会稽郡为回浦县地后汉为章安县地三国呉兼属临海郡晋属永嘉郡【时郡治永宁即今温州】宋齐以后因之隋平陈废郡始改置处州治括苍县开皇十二年改曰括州大业初改为永嘉郡唐武徳四年复曰括州兼置总管府贞观元年府罢天宝初改缙云郡属江南东道乾元初复曰括州属浙江东道大厯十四年复曰处州【避太子讳】五代属呉越国宋仍曰处州缙云郡属浙东路元至元十三年立处州路属江浙行省明洪武初改处州府属浙江布政使司
　　本朝因之属浙江省领县十
　　丽水县【附东郭西距八十里南北距一百六十里东至青田县界二十五里西至松阳县界五十五里南至景寕县界一百十里北至缙云县界五十里东南至青田县界六十里西南至云和县治一百十五里东北至缙云县界九十二里西北至宣平县界四十里汉会稽郡回浦县地后汉为章安县地三国呉以后为松阳县地隋开皇九年析松阳县至东郷置括苍县为处州治十二年为括州治大业中为永嘉郡治唐初曰括苍仍为括州治大厯十四年改曰丽水仍为处州治五代及宋因之元为处州路治明为处州府治　本朝因之】青田县【在府东南一百五十里东西距一百五十五里南北距二百里东至温州府永嘉县界三十里西至丽水县界一百二十五里南至温州府瑞安县界一百里北至缙云县界一百里东南至瑞安县治一百七十里西南至景宁县治一百三十里东北至台州府仙居县治三百四十里西北至缙云县冶一百九十里汉回浦县地后汉章安县地三国呉以后为松阳县地隋为括苍县地唐景云二年析置青田县属括州大厯中属处州五代及宋因之元属处州路明属处州府　本朝因之】缙云县【在府东北九十里东西距一百二十里南北距一百里东至台州府仙居县八十五里西至丽水县界三十五里南至青田县界六十里北至金华府永康县界四十里东南至温州府永嘉县界一百五十里西南至丽水县治九十二里东北至金华府东阳县治一百六十里西北至金华府武义县界四十五里汉回浦县地后汉章安县地三国呉松阳县地隋为括苍县地唐为丽水永康二县地万嵗登封元年析置缙云县属括州大厯中属处州五代及宋因之元属处州路明属处州府　本朝因之】松
　　阳县【在府西一百二十里东西距一百六里南北距一百五里东至丽水县界六十六里西至遂昌县界四十里南至云和县界七十五里北至宣平县界三千里东南至云和县治一百十五里西南至龙泉县界一百十七里东北至宣平县治九十里西北至遂昌县治七十五里汉回浦县地后汉章安县地建安四年析置松阳县属会稽郡三国呉太平二年改属临海郡晋太宁初分属永嘉郡宋齐至隋因之唐武徳四年于县置松州八年州废属括州贞元中徙治属处州五代梁开平二年呉越改为长松县石晋天福四年又改为白龙县宋咸平二年复曰松阳县仍属处州元属处州路明属处州府　本朝因之】遂昌县【在府西少北一百八十里东西距一百五十里南北距一百五十里东至松阳县界二十里西至衢州府江山县界一百里南至龙泉县界九十里北至衢州府龙游县界六十里东南至松阳县治七十五里西南至龙泉县治二百四十里东北至金华府汤溪县治一百五十里西北至衢州府西安县治一百七十里汉会稽郡太末县地三国呉赤乌二年析置平昌县属东阳郡晋太康元年改遂昌宋齐因之隋废后复治唐武徳八年省入松阳景云二年复置属括州后属处州五代及宋　因之元属处州路明属处州府　本朝因之】龙泉县【在府西南二百四十里东西距一百七十里南北距一百五十里东至云和县界八十里西至福建建宁府浦城县界九十里南至庆元县界七十里北至遂昌县界八十里东南至景宁县治二百四十里西南至浦城县治一百六十里东北至松阳县治二百五十里西北至衢州府冮山县治二百二十里汉囘浦县地后汉章安县地三国呉以后为松阳县地唐乾元二年析遂昌松阳之龙泉乡置龙泉县属处州五代因之宋宣和三年改曰劒州绍兴元年复故元属处州路明属处州府本朝因之】庆元县【在府西南四百里东西距一百二十里南北距一百二十里东至福】
　　【建福宁府夀宁县界九十里西至建宁府松溪县界三十里南至建宁府政和县界六十里北至龙泉县界六十里东南至夀宁县治一百九十里西南至政和县治九十里东北至景宁县治二百里西北至龙泉县治一百五十里汉回浦县地后汉章安县地三国呉以后为松阳县地隋为括苍县地唐为龙泉县地宋庆元三年析龙泉之松源乡置庆元县以纪年为名仍属处州元属处州路明初省入龙泉洪武十四年复置属处州府　本朝因之】云和县【在府西南一百十里东西距八十里南北距七十里东至丽水县界四十里西至龙泉县界四十里南至景宁县界二十里北至松阳县界五十里东南至景宁县界五十里西南至景宁县界三十五里东北至宣平县治一百七十里西北至遂昌县治九十五里汉回浦县地后汉章安县地三国呉以后为松阳县地隋为括苍县地唐为丽水县地明景泰三年析丽水之浮云元和二乡置云和县属处州府　本朝因之】宣平县【在府西北一百二十里东西距一百二十里南北距一百四十里东至丽水县界八十里西至松阳县界四十里南至丽水县界八十里北至金华府武义县界六十里东南至丽水县界六十里西南至云和县治一百七十里东北至武义县治一百十里西北至遂昌县治一百四十里汉回浦县地后汉章安县地三国呉以后为松阳县地隋为括苍县地唐为丽水县地明景泰三年析置宣平县属处州府　本朝因之】景宁县【在府南一百四十里东西距二百三十里南北距一百二十里东至青田县界一百十里西至庆元县界一百二十里南至温州府泰顺县界九十里北至云和县界三十里东南至泰顺县治二百十里西南至福建福宁府夀宁县治二百里东北至青田县治三百二十里西北至云和县治五十里汉回浦县地后汉章安县地三国呉以后为松阳县地隋为括苍县地唐以后为青田县地明景泰三年析置景宁县属处州府　本朝因之】
　　形势湍流险阻九十里间三十六滩【李吉甫元和郡县志】羣□天清溪南奔浅深见底【宋杨亿与章廷评书】虽连浙部实控闽山【祝穆方舆胜覧】层峯复巘急湍惊流桃花稽勾为门户圳头石塘为咽喉【府志】
　　风俗地人贫躬俭啬尚朴素安土重迁家习儒业【图经】狱讼甚稀赋输素办【宋杨亿与章廷评书】多山少田勤于树艺信鬼尚巫虽士大夫之家亦不免【府志】
　　城池处州府城【周九里有竒门六元至元二十七年筑　本朝顺治十五年增筑康熙雍正中屡修】青田县城【周五里有竒门四水门五北倚山三面临溪明嘉靖三十五年筑　本干乾隆三十二年修】缙云县城【无城惟南东北各有闗门】松阳县城【无城北倚山明嘉靖筑墙为卫设闗门四】遂昌县城【无城倚山临闗筑短墙为卫有闗门四】龙泉县城【无城有闗门四】庆元县城【周三里门四西北水门一明嘉靖二十五年筑】云和县城【无城有东西二闗门】宣平县城【无城有闗门四】景宁县城【无城有闗门四】
　　学校处州府学【在府治南宋景祐中建　本朝雍正三年重建入学额数二十五名】丽水县学【在县治西南檡山巅宋康定中建　本朝康十八年重建入学额数二十五名】青田县学【在县治东宋崇宁中建本朝康　二十年重建入学额数十六名】缙云县学【在县治东宋治平中建　本朝顺治七年重建入学额数二十名】松阳县学【在县治东南唐武徳中建　本朝康熙十八年重建入学额数十六名】遂昌县学【在县治东南宋皇祐中建入学额数十二名】龙泉县学【在县治东宋天禧中建入学额数十六名】庆元县学【在东门外明崇祯三年重建入学额数一十二名】云和县学【在县治西明景泰七年建入学额数十二名】宣平县学【在县冶东明景泰五年建入学额数十二名】景宁县学【在县治北明景泰三年建入学额数十二名】南明书院【在府治南　本朝康熙三十三年知府刘廷玑建青田县有石门书院在县西七十里元至元中建松阳县有明善书院在县西宋咸淳中建龙泉县有笏洲书院在县南三十里桂山书院在县西五十里并宋端平中建　按旧志青田县有混元书院心极书院并明嘉靖中建祀王守仁新建书院万厯中知县梅时雨建缙云县有独书院宋嘉定中建羙化书院嘉中建遂昌县有鳯池书院明嘉靖中知县池浴徳建景宁县有崇正书院万厯中知县林乔松建今皆圮废谨附记又各县并有义学社学】
　　户口【原额人丁一十二万三千六百六十四又滋生人丁五十五万三千四百八十八】田赋【田地山塘荡等共一万七千八百六十六顷二十八畆三分零额征地丁银一十二万八千九百三十四两二钱三分零米一万二百七十石四斗一升四合零】
　　山川天堂洞山【在丽水县东三十五里下有蛰龙洞为东境诸山之最髙者】山【在丽水县治西今郡治据其麓相接者为月山又有姜山囿山俱在县治东梅山富山俱在县治南锦山在县治北茭山在县治西北此城中有十山也】小括山【在丽水县西二里其趾与万象山相接众山环簇状若莲花又名莲城山径路盘纡亦名九盘岭唐宋州治建此】风门山【在丽水县西三十里上有二穴最深邃风自中出毎夜静月明有白气自山麓上彻霄汉】髙畬山【在丽水县西五十里北跨宣平西临松阳峦攒簇林木蓊鬰俯视诸山环列如几席下西山之最髙者】峯山【在丽水县西五十里下曰灵中曰翠上曰岑林峦秀丽为一境之冠山之阳平畴弥望前临大溪】南明山【在丽水县南七里上有印月池旁有献花岩髙阳洞洞口有石梁为郡邑之胜】大梁山【在丽水之南二十里北跨丽水南接青田登其巅俯瞰城郭村落尽在日前】丽阳山【在丽水县北十里上有龙潭石室天井下环清溪县名丽水以此】寿圆山【在丽水县北十里山势崔嵬为郡之镇山】白云山【在丽水县北十里髙六百余丈王象之舆地纪胜山顶有池曰镜心练溪之水出焉】少微山【在丽水县东南十里以郡应少微处士星故山名少防州曰处州山西南絶顶有眉岩从下望之若列眉然别于小括山一名大括】大连云山【在丽水县东南四十里一名沙溪尖巉巗陡絶上挿云霄与青田小连云山相接】万象山【在丽水县治西南俯临城邑下瞰溪光城中之山凡十此其最髙者】檡山【在丽水县冶西南多生檡木唐刺史李繁建夫子庙于山上俗呼庙山】石羊山【在丽水县西南十五里乐史太平寰字记山有兰巗溪溪有一穴莫知深浅穴口有大树仰视杳然博物志云千载木也石色如黛赭形如鸟翼或如刀剑逺视如羊】稽勾山【在丽水县西北一百里与武义龙门山对峙势极险峻盘绕二十余里为瓯括达都防通衢】涌泉山【在青田县东一里上有涌泉四时不竭】葱阳山【在青田县西五十里山极峻险宋宣和间睦防犯境居民多避难于此】石盖山【在青田县西六十里二山峙立中有大石横覆其上下容数十人旁有龙湫嵗旱祷雨輙应】石门山【在青田县西七十里两峯壁立对峙如门石洞幽深飞瀑□泻上有轩辕邱道书以为第三十洞天宋永嘉守谢康乐始开其西南相接者曰石楼山山髙耸云雾拥之望若楼防】石帆山【在青田县西一百里髙百余丈横截溪中溪水环流状如帆□太平寰宇记昔有神人破永嘉江北山为此帆将入恶溪道次弃之舆地纪胜一名石墙洞】小连云山【在青田县西一百里与丽水大连云山相接延袤数十里髙出云霄中有二洞东曰龙须南曰韩山其髙岩曰金水岭元至元中始凿石通道达景宁县界】石佛山【在青田县南五里屹峙溪□有石髙丈余防如人立其相近者曰披云山大溪经其北为一邑水口】方山【在青田县南二十里山势崔嵬石宜镌刻】巾子山【在青田县南六十里卓立如巾为县境第一髙峯盘绕青田瑞安二县界絶顶俯视诸郡之山尽在目前】大鹤山【在青田县北里许周廽五百里顶曰混元相传叶法善炼丹处下有石洞】南田山【在青田县西南一百五十里周二百余里上有沃土多稻田嵗旱亦稔舆地纪胜古称七十二福地此其一也唐广徳中袁晁之乱邑人多避难山中明初刘基亦家于此】青田山【在青田县治西一百里有泉石之胜旧志云唐叶法善修道于此田产青芝故县以名太平寰宇记浮邱相鹤经云青田之鹤即此】万松山【在缙云县东五里山势盘旋林峦森秀】翠屏山【在缙云县东八里孤特起苍翠可掬】仙都山【在缙云县东二十三里髙六百尺周三百里本名缙云山隋时地理志苍括有缙晋山即此天宝七年有彩云仙乐之异敕改今名道书以为第二十九洞天竒凡百有六太平寰宇记引名山记云孤石于云可髙三百丈黄帝炼丹于此又名郡国志云缙云有瀑布日照如晴虹风吹如细雨即此又有小仙都山在县南二十里中有集仙岩】小蓬莱山【在缙云县东二十五里怪石竒树峭立数仭上有巗名小赤壁髙可于丈上空下洞】歩虚山【在缙云县东二十七里山巅平敞如坛墠又有小峯形如此斗一名斗巗】东楼山【在缙云县东六十里峯峦挺秀髙出重霄】九龟山【在缙云县东七十里九山相聨状如贯珠相近者有雁门山山多竒石石壁临水上有云梯洞石室洞又有管溪山亦在县东七十里薪竹之饶居民所頼有龙潭三处溉田甚广】括苍山【在缙云县东七十里隋书地理志括苍有括苍山唐书地理志丽水县有括苍山即此东跨仙居而控临海南境大山也详台州府】黄龙山【在缙云县西十二里四围陡絶旁有池甚清洌相黄龙潜焉唐末卢约据处州有施使君者结寨山上以御之今山上有石如楼堞又有寨门遗址明初耿再成规取处州驻兵黄龙山山髙险再成树栅于其上以遏敌】
　　【冲即是处也】云山【在缙云县西五十里巗峭百丈飞泉如线上有二龙潭】大洋山【在缙云县南六十里上有七十二洞】瀑布山【在缙云县北一里上有飞泉洒落百余丈】吏隐山【在缙云县治东南一名洼尊山唐县令李阳冰秩满退居于此故名】麻里光山【在缙云县东南五十里山势秀丽为东南名胜】越王山【在缙云县东南七十里上有十八洞】大姥山【在缙云县西南三十五里上有巉巗下有石室可容数百人上有塞塘寨广容二三万人中有井七盖昔人屯营处又有四六寨在山下相近曰三岭山接丽水县界髙峻人莫能入明初耿再成置案于此】大盆山【在缙云县东北一百二十里接金华府东阳及台州府宁海仙居诸县界俗呼为大盘山呉宁溪始丰溪好溪之源俱出焉】葛竹山【在缙云县西北与永康县接界又县西北三十里有厯山上有推车坑架鼓及龙潭诸胜】玉莲山【在松阳县东十五里下有潭潭上有巨石如覆钟可容百余人前有石槛为一邑游观之胜】莲花峯山【在松阳县东四十里髙七千余丈秀异雄伟形若莲花相椄者有巄崆山山形峭防上有龙湫深不可测时兴云雾嵗早祷之輙应】东马鞍山【在松阳县东四十八里状如马鞍横】
　　【絶水口唐书地理志松阳有银出马鞍山即此又东二里许有小槎山下有槎溪深可百丈】朱尖山【在松阳县东六十里髙数百仞绵亘百里东临丽水西据杨松】西屏山【在松阳县西一里壁立如屏山顶平广上有凌霄防偃月池泉甚清大旱不涸】石笋山【在松阳县西五里双对峙石磴千寻峭防如笋下临大溪又县西十里有上方山旧名仑山亦曰云鹫山中有石巗容数百人仑溪之水出焉】山【在松阳县西三十里象石颇胜中有白鹤洞下松溪】
　　横山【在松阳县南十里髙三百丈余如云横空中山顶寛平可五百畆相近者曰道观山丛石如林称泉石之胜又有白云山与横山相接前有双石髙二百余丈顶有石桥渡下有石洞】白峯尖山【在松阳县南二十里髙八千余丈雄伟正立数峯耸秀为邑朝山】烂泥山【在松阳县南三十里顶有平湖广数十畆下有龙湫时拥云雾】太阴山【在松阳县南三十八里山势髙广水自西山宏口出钓鱼石与大溪合又南二里许有蟾湖山下有蟾湖深三十丈水流合横溪】莲花山【在松阳县南六十里髙五千余丈东接云和县界旁有八仙洞大龙井下有钓鱼桥俗呼牛头八面山】邵山【在松阳县北二十里与尖山玉旦山三聨缀中有巗洞深广数千丈迤北五里为望市山水流为霏溪又县东北二千里有七星巗山湘溪之水出焉】百仞山【在松阳县西南三里有峯独立挺秀旁无依倚髙二百余丈旧名独山唐天宝中改今名山麓有白龙津石晋天福间因以名县】南岩山【在松阳县西南十里髙数百仞旁有莲花洞中有涌泉石形如釡泉自下升四时不盈不竭】留明山【在松阳县西南二十里髙千仞羣峯罗列涧水环绕石磴萦纡最为险峻】南岱山【在松阳县西南四十里髙出云霄称为南方之泰山正峙者曰望祀山与天姥山相接同壑幽深烟云五色中有竒石清泉】玉巗山【在松阳县西南一百里髙数百仞中有石巗如屋容百余人】古洞山【在松阳县西南二百里髙千仞自西南五岭亘入括松界中有牧龙渊道书称为成徳隐元之天】长松山【在松阳县西北四十五里呉越时以此山名县俗名牛头山顶有龙潭旁有九云峯】瑞山【在遂昌县冶东又名眠牛山隔溪巍倚为邑之下闗舆地纪胜山顶时有紫云盘结其上或云有老君像眉间尝放光故名瑞山稍东为塔山上有土鼓坛建塔其上与尖山东西对峙】西明山【在遂昌县东五里巉巗峻絶下临溪流】平昌山【在遂昌县东十五里与孟山前后相接形如昌字孙呉时以此名县】尹公山【在遂昌县东三十里峯蛮髙耸与百丈巗相连王存九域志县冇顶公山即此】会山【在遂昌县西十里尖鋭耸防一名尖山】白马山【在遂昌县西三十里一名丁公山峦秀耸髙千仞双溪经其下天日晴明逺见衢婺为邑镇山】独山【在遂昌县西八十里一名天马山溪流环绕其下右麓曰小赤壁下清潭石壁如削中多竒胜并峙者曰青城山石壁万仞瀑布飞泻如练山顶险絶有龙井三】大方山【在遂昌县西一百二十里与小方山相接髙千仞絶顶平旷数百畆遥望如方石号玉屏风】鱼袋山【在遂昌县南金溪绕其下峻岭盘曲又曰九盘岭】兑谷山【在遂昌县冶北山势丰隆为邑之倚稍北曰梅山峦秀特】唐山【在遂昌县北十八里山北有二峯相向又北有金石巗其巅可容万马唐干符中邑簿张轲尝率义兵驻此以御黄巢】君子山【在遂昌县西南十五里山麓多士大夫家故名相近者曰五龙山峦蜿蜓形如五龙翔集稍西里许为妙髙山】湖山【在遂昌县西北七十里越王下溪流萦绕分夹复合邑之胜境焉】金袋山【在龙泉县东三十里山石大小皆空击之有声元末置寨山巅改名金山】石房山【在龙泉县东四十里其状如房东捍水口】白马仙山【在龙泉县西十五里髙出万俯视城郭形如伏雉】石川大洋山【在龙泉县西二十五里髙之顶突开平地周廽拥抱如城】新岭鳯凰山【在龙泉县西十五里山峯秀丽中有白云巗桃花洞亦称名胜】昴山【在龙泉县西三十里青壁嵯峨削入山际旧置白马寨于山巅】仙山【在龙泉县西一百五十里与遂昌及浦城接界山顶有石平广二丈余中开石洼泉流不竭大旱祷雨輙应】豫章山【在龙泉县南唐书地理志丽水县有铜出豫章孝义二山王存九域志龙泉县有豫章山旧志山在县南二十里旧出铜川流环其下曰豫章川其孝义山在县西五十里】佛山【在龙泉县南十里山势髙广登其巅见一邑之胜元末设二寨于上】琉华山【在龙泉县南七十里亦名仙山山顶寛平有长湖深不可测下即琉田居民以陶为业昔有章氏兄弟主琉田窑其兄所造者佳世号为哥窑】九漈山【在龙泉县南一百里髙百仞上有九龙泉飞瀑九道自巗顶而下或分或合形若垂帘】匡山【在龙泉县南一百二十里元末章溢筑室于此读书宋濓曰其山四旁奋起而中窊下状如箕筐故名】九姑山【在龙泉县治北宋令范纯孝建亭其上曰最髙得溪山之胜】石马山【在龙泉县北十五里峯峦秀声为羣山冠旁有洞穴数十处】台湖山【在龙泉县西南七十里大溪之源出此】石壁山【在庆元县东十里石笱凌空为邑关阻】挐云山【在庆元县东五十里山椒夹拥嵌石披云下有洞容数百人】薰山【在庆元县西三十里峭壁千仭势若凌空】百丈山【在庆元县西三十里悬崖孤峭下冇龙湫与松奚县接界】霞帔山【在庆元县南二里与元马山相接为邑朝山】松源山【在庆元县南二十里势若建瓴水流为松源川】仙桃山【在庆元县南二十里髙出羣为南境诸山之冠】象山【在庆元县北一里拥护县后又北二里有文笔山一名五雷山五峭立】棘兰山【在庆元县北二十五里峦环集旧设廵司于此】廽龙山【在庆元县东南十二里山势盘曲状如伏龙中有鹤洞瀑布试剑石】温洋山【在庆元县东北六十里屹立髙耸为诸山冠】石龙山【在庆元县治西北蜿蜒如龙防而再起环治皆山耸秀可观石龙尤胜】娄狗山【在云和县西十里其上有石室石笋旁出清泉旱祷多应黄溪之源出于此】杉源山【在云和县西七十里有龙潭二曰大杉曰孤梯水流为箬溪】武岱山【在云和县南十五里山之巅曰大雄峯旁有石硿出泉冬夏不涸逾南五里有灵际山水流为务溪】鲤鱼山【在云和县治北状如鱼首上有石室如口县治据其麓】白龙山【在云和县东南五里环拱县冶山顶有泉出石硿中相有龙潜其下云出必雨有浮云溪绕其南】墨山【在宣平县东五里髙耸万仞其色如墨相近曰欧溪山下有欧溪水相传欧冶子铸劔处】白马山【在宣平县西五里有石巗瀑布之胜相近者有栗山峦竒秀二水绕流】壶山【在宣平县西十里泉从巗隙中出甚凊洌冬夏不竭】榅様山【在宣平县西十五里三错峙四面峻防】玉巗山【在宣平县南六十里其东为东巗四面陟絶惟一径扪萝可入一名赤石楼相昔时毎兵起乡人輙避于此少西为西巗两岩对峙中有清风峡桃花洞又有俞髙山与王巗相峙旧产银矿今塞】占鳌山【在宣平县北一里为县冶之倚】台山【在宣平县北二十里层峦叠嶂逈出诸山前有松溪后有桃溪山界其中二水绕而西下入松阳境】砻坑山【在宣平县西北三十里旧产银矿】醮岭山【在景宁县东二十里二峯峭防髙出象山相近有鳯山蜿蜒秀丽】罗岱山【在景宁县东二十里亦名罗岱岭髙十余里旁有滴水巗】敕木山【在景宁县南十里亦名香山髙数千仞云宿必雨积雪经旬不消陟其巅逺爥瓯闽之境水流为尘溪】石耳山【在景宁县南二十里亦名石耳巗髙百余丈顶有泉大旱不竭巗之西南即沐鹤溪】桂山【在景宁县冶北一名印山有突石方正如印县治据其下】豸山【在景宁县西南一里旧尝置寨于其间】芝溪岭【在青田县西六十里俗名老防□横亘数十里下临大溪险峻与桃花隘共为郡境要害水流为芝溪】鹤口岭【在青田县西南一百三十里甚髙峻陟其巅俯视众山】冯公岭【在缙云县西南二十里一名木合岭崎岖盘曲长五十里有桃花隘为絶险处郡北之鎻钥也旧志桃花隘嵯】
　　【峨险仄势接云霄周围叠石三四里容百十人山麓去郡城不过二十里亦曰桃花岭即古桃枝岭陈天嘉三年留异据东阳遣侯安都讨之异以防军必自钱塘上既而安都由诸暨出永康异大惊奔桃枝岭于巗口筑栅以拒之安都进攻因其山势迮而为堰会潦水张安都引入堰起楼舰与异城等遂破之即此岭也宋杨亿以比蜀中之劔阁明初耿再成驻兵黄龙山处州舒穆伊逊分兵屯桃花岭葛渡樊岭及胡泉以拒之胡大海自金华南出军樊岭与再成合攻之再成取问道出桃花岭后连防桃花葛渡二寨遂薄处州城下宜孙败去益冯公岭与青田之老防梯皆一夫守险万夫莫开之处守冯公岭则防无从上守老防梯则宼无从丁冯公岭失则处不可固矣又有白云洞在此岭北石屋深敞容数百人舒穆噌伊逊旧作石抺宜孙今改正】石佛岭【在松阳县东二十里最澰峻下临松溪从此至郡城七十余里为往来通道】竹岭【在松县北十五里髙四千余丈路最险仄东达宣平县五十里岭上有泉下注溉田百余顷下有东西坑潴为龙潭竹桥跨其上】东梅岭【在遂昌县北二十里岭有三十六曲盘绕险阻】隆坑岭【在遂昌县东北七十里东逹宣平北出武义为县境扼要处】杨梅岭【在龙泉县东二十五里与梧桐口相近路出松阳此为要害】大舍岭【在龙泉县东南一百里与龙巗上管二岭相接俱极髙峻环居之民多勇悍】大梅岭【在龙泉县南七十里与小梅岭相连俱接庆元县界】黄鹤岭【在龙泉县北八十里隋唐间置黄鹤镇于今县治葢以岭名】石梯岭【在庆元县东二十五里飞瀑逐崖而下】横岭【在庆元县东南百里连亘如云入于闽界岭水北流为葢竹溪之上源】乌石岭【在庆元县西十里石壁峭削为邑西嶂】安溪岭【在云和县南十五里路通景宁县与洪岭相连两山丛夹为控御之所】务溪岭【在云和县西南二十里务溪经其下】武溪岭【在云和县西四十里与龙泉县接界为邑西扼要处】天堂岭【在云和县北十里又县北十五里有溪口岭浮云溪大溪合流处】乌潄岭【在宣平县西十五里岭侧有洞相神蛟所蛰遇旱祷雨于此】茭岭【在宣平县西六十里居万山中为控扼要地】石门岭【在宣平县南十五里岭甚髙耸竹树蒙笼泉石幽异常有云气吞吐其上】曳岭【在宣平县南四十里岭峻险登陟甚艰上有曳溪洞相尝有仙人曳履过岭因名】上坦岭【在宣平县北三十里水流为坦溪】樊岭【在宣平县北四十里岭势险仄可以防御明初胡大海自金华进军樊岭与耿再成合攻处即此今为北出武义之迳道】九盘岭【在宣平县西北六十里与遂昌分界】莘田岭【在景宁县北二里有泉滴注清洌异常】洪岭【在景宁县北十五里甚髙峻为北趋郡城之道】独【在缙云县东仙都山上一名玉柱亦曰丹孤石屹立上干云霄髙三百余丈三面临水絶顶有湖多生莲花】仙人【在松阳县东南五十里山从龙泉延逦至此特起一髙数百仞絶顶平衍可百余畆土色光润草木不生跨云和县界】狮峯【在云和县东三里为双溪合流处】龟峯【在云和县东十里穹然耸峙又名龟山】鸦峯【在景宁县西一里峯顶耸秀遥望俨如鸦立】三巗【在丽水县西四里宋皇祐问李尧俞名其右曰清虚中曰白云左曰朝曦戴澳活瓯胜述三巗石出百武飞瀑界洞快壁卓亭方池饮虹横砢截沬丘壑偏小开辟偏灵】烈妇巗【在松阳县南十里明正统末乡人避乱于此为贼所破妇女多投巗死因名】覆螺巗【在遂昌县东四十里巗径回曲土色皆白帷絶顶纯黑状如覆螺】相公巗【在遂昌县西八十里石壁如削惟一径可通侧足而入容数百人】石姥巗【在遂昌县西八十里岭最髙峻人迹罕到絶顶有凊泉潴为池】九峯巗【在遂昌县西一百里环列九巗毎巗广三丈余石壁险峻上有龙井嵗旱祷雨多应】大楼巗【在遂昌县西北一百五十里髙百仞广五寻巗顶飞瀑下为三十六水流为周公源巗之南二十里有杨溪源路通三衢巗岫絶胜】龙巗【在龙泉县东北七十里山内平旷四面石壁环绕止一门可通】叠石巗【在庆元县东九十里两石相叠逺视若悬崖下石髙十余丈峭直而小上石圎广形似葫芦】垟头巗【在云和县西十八里髙千仞下有龙湫】白云巗【在宣平县东南二十五里髙万余丈广百丈有泉大旱不涸】佛厨巗【在宣平县南五里又县西五里有白泄巗皆名云巗皆险峻异常】乌铁巗【在景宁县东二里耸防竒秀雨后石色如铁上有两其第二尤为陡絶】石屋巗【在景宁县西二十里悬崖重覆如屋容数十人瀑布随崖飞下】鸬鷀巗【在景宁县西百里上有巨石横广数丈下有泉一饮可愈疾】髙□洞【在缙云县东南越王山下洞口如甑屈曲而入内可容三百余人】灵泉洞【在遂昌县东十里形如船屋可坐数十人泉出其间为邑人游宴之所】龙安洞【在遂昌县西一百五十里洞髙十五丈广丈许极其深邃】桃源洞【在龙泉县西二里天台山上右石门榜曰桃源小涧自谷中来春时毎有桃花片片　流出门北一垆莹白尤润为邑之名胜】大金坑【在云和县西二十里路通景宁庆元二县巗崖深峻鸟道﨑岖最为要害焉】大溪【在府城南源出龙泉县防湖上滙诸水岐为二一旁流东入景宁县界其大源东北流七十里合山水绕县冶南曰灵溪亦曰洋溪中阻□洲袤二里许溪因分而为二夹洲横贯下流复合东北流滙诸溪涧水及遂昌县东溪之南派又东北流合梧桐川水绕云和县北四十里合云和溪水又东北入丽水县界合松阳之松溪宣平之双溪环绕府城南亦曰洄溪至城东南合好溪水又东南流防石藤溪芝溪小溪诸水经青田县南三里亦曰南溪又名青田溪绕县东流又转东南经温州府界达于海】好溪【在丽水县东自缙云县流经丽水县东注大溪本名恶溪太平寰宇记恶溪出丽水县东北大□山西南二百十五里至括州城下谢灵运答徒弟书云出恶江至大溪水清如镜舆地志云恶溪道间九十里而有五十九瀬两岸连云髙巗壁立唐书地理志丽水县东十里有恶溪多水怪宣宗时刺史叚成式有善政水怪潜去民为之好溪旧志源出缙云县大盆山西流而南折合管溪双溪及逺近诸涧水经仙都山下谓之练溪自溪至县治南又西南经丽水县东五里复南流为洞溪亦曰东溪又曰东港又南入大溪】丽阳溪【在丽水县西北源出县北境滙诸涧水经丽阳山下接龙潭水流入花溪丽阳二堰东流至北郭绕城西北隅分流为二一贯城而出一绕城外俱入大溪又官桥溪在县北十五里合甘泉白溪二水入大溪】尘溪【在青田县西南一百二十里源】
　　【出景宁县之□木山乡民筑堰潴以溉田余流东北入大溪】石藤溪【在青田县西北六十里源出缙云仙居二县界西流入大溪又芝溪在县西五十里源出芝溪岭腊溪在县西四十里皆南流入大溪】管溪【在缙云县东七十里源出括苍山西流入好溪又双溪在县东南五十里源出平坑西北流入好溪】南源溪【在缙云县北源出云峯山北溪至县北滙梅溪龟溪诸水流入永康县界其梅溪在县北八十里源出梅山龟溪在县北一十里源出石龟岭】柘溪【在遂昌县西四十里其上流接福建浦城县罟□水西流防蔡源水至蔡口与洋溪会于周公源又西流至龙鼻头入衢州府西安县界达于东溪】松溪【源出遂昌县南曰双溪至松阳县南为松溪下合大溪旧志双溪上流为前后两溪前溪出遂昌县西南百二十里龙泉县界内分一支北流八十里始折而东谓之全溪流经县治南绕鱼袋山复东流过瑞山下经惠通桥至县东一里与后溪合后溪出县西七十里之湖山亦曰湖溪羣山之水皆滙入焉萦廻荡漾仇若江湖东流经县治北接梅溪水至县东一里与前溪合是为双溪又东经西明山南岐一流入龙泉县界合大溪其正流为东溪又东经马鞍山入松阳界是谓之松溪流经县西卯酉二山下合仑溪及霏溪之水曰蛤湖溪复东流至县南合横溪竹溪诸水又东南流六十里合龙泉水入丽水县大溪】梅溪【在遂昌县北一里源自梅山之麓接两涧水环流滙入后溪】桃溪【在遂昌县北四十里源出县北境滙诸溪涧水北流达龙游县之灵溪】梧桐溪【在龙泉县东十五里源出黄鹤岭滙诸水谷水防于梧桐寺口引流而西南入于大溪】蒋溪【在龙泉县西十里源出石川大洋山滙诸山谷水东流接锦川秦溪诸水又合昴山水入大溪其昴山水在县西五里源自三溪东流至披云桥合蒋溪秦溪在县南五里源出琉华山北合蒋溪】小梅溪【在龙泉县南源出匡山流经县南七十里分二派一流西抵闗口经庆元县界滙入福建松溪县之松溪一流东下查田北流入大溪】蒙洲溪【在庆元县东十五里滙诸山谷水与盖竹溪两水交流于大山之麓合交剑潭经石壁山流为大溪西】盖竹溪【在庆元县城北源出横岭滙诸山涧水西北流至县东二十里为盖竹溪又西北流滙蒙洲溪合入交剑潭经石壁山复西北流至城北谓之大溪经城西北隅合竹坑溪水又西流合槎溪松源川又西滙棘兰溪西南流入福建松溪县界为松溪之上流】槎溪【在庆元县北二十里源出县北四十里滙诸山涧水流至县西北三十里为安溪南流五】
　　【里接溪水流至溪口潭滙涨淤溪西流入大溪又松源川在县西南二十里源出松源山西北流入大溪】棘兰溪【在庆元县北三十里源出温洋山西南流经棘兰隘滙大溪】下际溪【在庆元县北六十里源出温洋山之侧西南流二十里滙梓亭溪诸水流入松溪县界合松溪】竹坑溪【在庆元县西北源出西山东北流绕城隅经石龙潭入大溪以其沙可淘金又名金溪】箬溪【云和县西六十里源出大杉山流入丽水县界注大溪】浮云溪【在云和县南一里源出县西五十里龙泉之黄栈坑头东流入境曰武溪合务溪水绕县南经狮之麓合双溪折而东北至龟峯南滙黄溪又东北至溪口岭下经谷村入大溪其双溪在县南十里上流有二曰安溪越溪安溪源出东岱诸壑越溪源出洪岭滙诸涧水合流谓之双溪通狮峯下合于浮云溪】黄溪【在云和县冶南亦曰后溪源出娄狗山东流有西溪源出灵际山自县西流入焉又东绕县南经龟山下合浮云溪】槐溪【在宣平县东五里其上流曰桃溪汤溪源俱出樊岭至县北三十里东西合流而南下滙坦溪水名曰槐溪又分流为欧溪俱流经县东南合于双溪汤溪一名松溪】双溪【在宣平县南一里其上流有二源一出竹岭东流至县西栗山之南谓之午溪一出砻硿山东南流至栗山之西谓之申溪亦谓之茭溪二溪合流曰双溪绕县治南接槐溪诸水复东南流至丽水县西北入大溪】沐鹤溪【在景宁县西南其上流西接庆元东北山涧诸水东流七里滙龙泉支流经景宁县西五十里谓之彪溪亦曰六源溪东流经石耳山西南名沐鹤溪复东流绕县南接尘溪水环西隅曲流而经县北六十里又名卢栖溪相昔有道士卢遨栖其中因名溪旁多笋亦曰卢溪笋溪溪水至此蓄而复流又谓之潴溪又东北流入青田县界至县西南四十里为浣沙溪又东北流二十里曰双溪至县西南二十里入于大溪亦曰小溪以别于大溪之名也】云水渠【在龙泉县北应奎坊宋靖康初令姚防分蒋溪以下之水凿为渠以播北流转月畋溉田数十顷】突星瀬【在丽水县东北四十里曹叔逺永嘉记昔王右军游恶溪道叹其竒絶遂书笑星瀬于石旧志其地名箭溪上有琵琶洲平沙满望碧水环绕】石壁滩【在云和县东二十里有石如壁横絶溪流为舟行最险处】大滙滩【在景宁县北五里大石错立形似爪牙水行峡中声若轰雷下有独石髙四五丈屹立湍流中】大漈【在景宁县南五十里髙五十余丈悬崖直下飞暴溅珠细若轻雾景泰之中迁沐溪廵司之署于此】茗湖【在丽水县西七里又西三十里为白湖又西十里为何湖又西十一里为李湖呉湖又西十里为郑湖皆资灌溉】下尾湖【在青田县东十里又县东南十里有先湖南一里有石郭后湖西十里有下湾湖西四十里有师姑湖五十里有腊溪湖又县西北十里有髙湖皆可潴水溉田】张湖【在龙泉县西四里湖心有防防侧有泉涌出大旱不竭】剑池湖【在龙泉县南五里周三十畆相欧右子铸剑于于此号为龙渊唐讳渊改曰龙泉宋宣和中改曰剑池湖邑名本此】石牛潭【在丽水县南又名镜潭为上游诸邑要津】黄岙潭【在青田县南四十里清深无比大旱祷雨輙应】百丈潭【在缙云县东一百二十里有三潭周围皆石各百余丈水深莫测岩瀑防练左右有二石窍各髙百丈】漴潭【在缙云县东南七十里两山对峙瀑水飞流下为石潭石峡屈曲相传为神龙所居】
　　【亦曰龙溪】石龙潭【在庆元县城西北为众流所潴深不可测中有浮龟石为邑砥柱】三井龙湫【在遂昌县北三十里深山复岫中石壁髙数仞瀑布中流为三最上一水色深碧盛署寒气逼人】九井【在遂昌县西一百二十里黄防漈头形势最髙有龙井九口深防莫测旱祷輙应】
　　古迹处州故城【有二一在府城东南七里括苍山麓隋时故治也亦名括州城括本作栝即椤木也山多此木故名隋因以名州一在府城西二里小括山上唐末卢约窃据是州迁治于此东北掘地为池因土为城南以溪为池拥提为城西就山为城并溪为池宋时郡治因之杨亿云郡斋逈在霄汉石磴盘屈是也续防壁记云州在小括山其路九盘始入谯门崇宁三年杨嘉言为守削直之大观元年复旧元至元二十七年始改筑今城而旧城俱废】丽水故城【在今丽水县西三十五里资福村唐初置丽水县属括州武徳八年省入括苍今其地有古城冈县头上旧城塘之名】松阳故城【在今松阳县西二十里元和志县东去括州一百九十二里本汉囬浦县地后汉分立此县有松树大十八□因取为名曹学佺名胜志县冶初在旌义乡之旧市唐贞元间郡刺史张增请于朝改设今所即古紫荆村也今故址犹存民多聚居于此】处州废卫【在府冶南明洪武中建】香风楼【在府治东楼下有池多植莲花】清风楼【在府治西宋建】见山楼【在府治西宋董居谊建梯山为基势甚雄伟】烟雨楼【本旧州治宋崇宁间杨嘉言建范成大书额】凝霜阁【在丽水县西二里宋郡守杨亿建并书匾作记于此】少防阁【在丽水县西二里宋钱芊诗过雨晩来添练水好山晴后建莲城】文英阁【在府治西南檡山下宋隐士毛氏故居绍圣间秦观谪监□税尝舆毛游此阁观有诗】清华阁【在遂昌县东十里阁临溪水峯峦环绕为邑胜概】留槎阁【在龙泉县县南济川桥畔宋蘓轼书榜陈舜俞诗长桥跨岸虹垂地髙阁凌云蜃吐楼】照水堂【在府治西宋庆厯中郡守李尧俞建苏舜钦修】惠风堂【在丽水县西二里宋宣和中郡守黄葆光建后有烟云洞抱节庵】博古堂【在丽水县西二里宋别驾石朝散建张扩诗别驾平生师古人传癖书淫九经麓】西亭【在丽水县西二里宋杨亿建亿有西亭即事诗】溪雨亭【在丽水县东二十里灵山寺傍宋绍圣中郡守刘泾建有诗云鹑□山脚溪声好流入人间两意长】石门亭【在青田县治西宋建王安石记】莺花亭【在丽水县西二里宋秦观有莺花亭千秋嵗词】防亭【在缙云县南龙津桥上宋御史詹适建苏轼诗涛雨轰白画梅雪耿黄昏】半山亭【在遂昌县西妙高山半元大徳间建】緑玉亭【在遂昌县治北旧名緑漪因知县汤显祖诗风漪绿玊暮云寒句为名】忘归台【在缙云县东吏山唐令李阳氷公暇游憇之所有阳冰书忘归防铭】苦斋【在龙泉县匡山明刘基记斋傍有看松庵宋濓为记】真徳秀故宅【在龙泉县西七十里旧志龙泉县西山宋真徳秀生于斯后徙浦城不忘所自因号曰西山族人仍居于此】南园【在丽水县西二里为一郡游览之胜宋陆游有诗】五云舘【在缙云县北闻见录舘去县五十里本名缙云舘东通台郡西北接永康】钓防【在景宁县西南豸山麓世浮邱伯栖处】郤金舘【在丽水县东北四十里冯公岭上明宣徳中郡守何文渊入京道经其地止邸舍永嘉县丞于建遣子间道怀金赠公公笑却之后官斯土者因建郤金舘立坊揭于道左】芳墅【在青田县西南一百里宋髙宗南渡选妃洪氏有赐第砌砖街十里开池皆种荷故名】
　　关隘伏石闗【在庆元县北五十里竹口又大泽闗在县西南五十里西出龙泉南达松溪】龙首闗【在景宁县东二十五里黄水坑悬崖絶壑最为险要志云闗即龙脑桥水流峡中两岸陡絶架桥其上明嘉靖中以倭乱设闗又县东十五里有龙滙闗县东三十五里有白鹿闗俱嘉靖中置】苦竹口隘【在丽水县南二十里由此至青田县水道一百二十里】桃花隘【在丽水县东北七十里与缙云县分界详见山川】淡洋隘【在青田县南二百七十里接温州府瑞安县界地极险僻明洪武五年置廵司又有黄坛廵司在县北二百二十里亦洪武五年置后俱废】贵义岭隘【在遂昌县南七十里接龙泉县界又有龙鼻头隘在县西一百三十里与衢州西安县接界皆明正徳中置】坑西隘【在遂昌县西一百四十里路通江山浦城最为要害又龙口隘亦在县西一百四十里界连浦城龙泉皆明嘉靖中置以御矿防】新岭隘【在遂昌县北六十里一名赤津岭山势峻絶両山如门北达龙游惟一道可通明正徳间设寨防守又有马步隘在县北二十里明置廵司于此今废】小梅隘【在龙泉县南小梅岭上东至庆元县六七里南至福建松溪县六十里为入闽间道明正统中置】鸦春隘【在龙泉县西二十里接福建浦城县界明正统中因旧隘重置】呉岱隘【在龙泉县北七十里呉岱岭上接松阳遂昌二县界明正统中置并设公馆于此又县北七十五里有东畬口为松阳遂昌两县要口行旅往来必取途于此】石壁隘【在庆元县东十里石壁山又喜鹊隘在县东南百里相近又有白鹤隘梅坳隘黄亥隘俱为要地】新窰隘【在庆元县北四十里为龙泉及县境入闽通道】石塘隘【在云和县东三十里下临溪流山溪囬合峻隘可恃为县境之东门】武溪隘【在云和县西四十里与龙泉县分界隘东十里即七尺渡羣山四合溪流横亘其中叠石架梁以通行者从间道可达松阳】寨头隘【在宣平县北道出武义又西北有河头隘道出汤溪】緑铜隘【在景宁县东五十里与青田县接界明正统间黄坛盗起守此拒之冦不能上又芦西隘在县东南八十里与泰顺县小堰接界又县东南八十里有蜂桶隘九十里有石佛隘与泰顺之平寮接界明嘉靖间倭防泰顺莒冈守此三隘以却之】青草隘【在景宁县南一百十里与福建夀宁县接界黄亥隘在县西一百三十里与庆元县接界旧有髙洋公馆在此又西二十里有青草梧桐隘石径险仄仅容置足虽地属庆元实县境之要道】东畬口【在龙泉县北七十五里为松阳遂昌两县要道】黄村口【在遂昌县西南六十里闻见録由黄村口东南达龙泉县一百二十五里北抵龙防县一六百十里西南达浦城县二百里舆程记县西南出大柘石练黄村一帯问浙相通之间道也】大坪田【在遂昌县东北四十里道通汤溪武义宣平为县境要口又和尚田在县东五十里亦险要处】保定镇【在丽水县西五十里明初置祝局于此今废西南达云和县石塘隘四十里西北达松阳县石佛镇亦四十里为两县之要口】沐溪旧廵司【在景宁县南五十里明武五年建置于县治北按察分司景泰三年置县因迁于此地名大漈后废又卢山廵司在县西百里明正统五年置嘉靖十年废】苍头寨【在缙云县东七十里接仙居县界明嘉靖四十一年置相近有东平寨旧名七十二塞有石井七十二四面石壁髙百余丈其旁又有四寨亦古营帐处】万锦山寨【在缙云县西北中容万人又有云岩寨山势耸峙岩石磊块其状如甑四围环逼有小迳攀援而上可容万人为天设之险旧志县境又有黄寮寨越城寨皆嘉靖三十九年置　又有老鹰岩寨其广亦可以容数十万人】北岩寨【在龙泉县东十里汰石岭上又有朝阳寨在县东一百余里亦为戍守地】佛山寨【在龙泉县南十里佛山上元末里人胡深筑内外二寨于此】西山寨【在龙泉县西六十里元末置又县西七十里有供财隘接浦城庆元县界明嘉靖中置】麻竹寨【在龙泉县北七里与石马山相接又县北三十里金袋山有金山寨山顶平广可容千余人皆昔戍守要地】梓亭寨【在庆元县北四十里宋置荣庆廵检司于此后废】鲍村寨【在宣平县北四十里地名后陶明初于宣慈乡置鲍村巡检即今县治也景泰中以鲍村置县移廵司于此仍曰鲍村廵司嘉靖中废】括苍驿【在府城南明时置有驿丞今裁】芝田驿【在青田县南一里明置　本朝康元年裁】丹峯驿【在缙云县南元曰云塘驿在县北三里明初迁此　本朝康熙元年裁】查田市【在龙泉县南六十里查田岭下明初置庆元廵司于此】浄居市【在松阳县西南三十里与遂昌县接界明洪武十八年置廵司于此今废又县西南八十里有龙虎坳竒僻险絶为守御要地】
　　津梁树徳桥【在丽水县南门内城中水由此出至梅墩合好溪堰入大溪】济川浮桥【在丽水县南大溪上维舟为之为松遂龙庆云景丽七邑通津旧名通济　本朝雍正八年重建改今名】应星桥【在丽水县西南以郡应处士星故名桥楯外置水闸以司城中之水毎□溢随时启闭】清香桥【在丽水县西北通惠门内引丽阳溪支流从濠河入城桥跨其上】永济桥【在青田县西南旧名上店桥跨大溪架木为之宋庆元初待制郑汝谐改筑石后为暴流所坏复更以木寻又燬明洪武初知县谢子襄重建改名遵化后重修复旧名】百丈漈桥【在青田县南一百六十里南田水口其漈去桥一里髙峻百余丈半际有石柱激流飞瀑其声如雷旁有石室旧传为仙迹】大地桥【在青田县西五十里芝溪口】龙津浮桥【在缙云县治南为瓯括通津额设渡夫二十名】东渡浮桥【在缙云县南十里额设桥夫二十四名】通惠桥【在遂昌县冶东跨前溪旧有碧澜桥明万厯中因旧址重建】清化桥【在龙泉县治南跨双溪接中州垂南北两岸旧名济川桥　本朝顺治六年重建改今名】披云桥【在龙泉县西五里万夀宫前跨邜山水】杨公桥【在庆元县北一里众水所滙之处为一邑形势】三元桥【在宣平县冶前中设二墩分溪流为三道梁架其上毎长二十余丈少西南又有通济桥道出松阳遂昌为往来通衢】鹤溪上桥【在景宁县冶东南又少西有□溪下桥】射桥【在景宁县南四十里白鹤岭跨悬崖约十余丈】洪岭桥【在景宁县北十里往郡必经之路】下河渡【在丽水县东南五里路通青田为温州往来要路】水南渡【在青田县城南大溪上有埠】白龙津渡【在松阳县南五里】斩蛟渡【在遂昌县东一里】防湖渡【在龙泉县南四十里豫备苍口】谷村渡【在云和县北十五里溪口岭下】赤松渡【在宣平县西南二十里路通松阳及白峯坑】
　　堤堰跨龙堤【在景宁县治前上有黄鹤亭下达莘田后为水堙明崇祯间修复至今为沃壤旧志县境之堰凡六十有四皆资灌溉】洪塘【在丽水县西五十里宋开禧间凿广可十顷四山围绕林木茂鬰中多禽鱼大为民利】锦石塘【在青田县西六十里溉田五顷又流緑塘在县西一百二十里溉田三顷】好溪堰【在丽水县东十五里唐刺史叚成式开筑雚田数万余亩】通济堰【在丽水县西五十五里松遂间多山田嵗苦旱梁天监中遣南二司马筑堰障松阳遂昌两溪水入大溪之口流为四十八自保定至白桥三十里溉田二十余万畆又蓄为陂湖以备早潦嵗乆堰壊宋知州范重大重筑自后屡加修葺】下林堰【在青田县西六十里灌田四顷余又周□堰在县西六十五里灌田三顷】桑潭堰【在缙云县东十五里溉田六十余顷又广济堰在县东六十里溉田八十余顷皆本朝知县霍维腾修筑又长澜堰在县东五十里杜堰在县东六十里黄桑堰黄潭堰榉木堰俱在县西三十里并可灌田】百仞堰【在松阳县南三里又白龙堰在县南五里济家陂堰松山陂堰龙石陂堰沙陂堰俱在县南十里麤石堰在县】
　　【西南十五里渚堰在县西南二十里金梁堰在县西二十里芳溪堰在县西三十里响石堰在县西四十里常熟堰在县西北十二里泥坡堰在县西北二十五里竹落源口堰在县北七里皆资灌溉】独山堰【在遂昌县西灌田五百余亩县境之堰凡四十有一皆资灌溉】蒋溪堰【在龙泉县西五里溉田二十余顷】赵公堰【在庆元县东二十里即周公墩堰障葢竹蒙洲二溪水溉田四十余顷又朱家堰在县北十里长田堰在县北二十里俱溉田三十余顷】黄绳堰【在云和县西二十里溉田数十顷】大流堰【在宣平县冶东南水通县市居民汲饮于此又潘家堰在县南何村堰在三元桥上流坳塘堰在县东并溉田】
　　陵墓南北朝梁詹司马墓【在丽水县西南三十里】唐朱匡墓【在青田县冶西北】叶国重墓【在松阳县东二十里府志仙人叶法善之祖时称有道先生李邕为撰墓碑并书世所传魂碑也】五代施使君墓【在丽水县南黄龙山】宋陈汝墓【在青田县南二里】季陵墓【在龙泉县南十里宏山上】刘大中墓【在丽水县北十里白云山太中绍兴中知处州卒官留葬此】张贵谟墓【在遂昌县东门外】程榆墓【在松阳县南三十里】尹起莘墓【在遂昌县西四十里】明刘基墓【在青田县西北夏山】胡深墓【在丽水县西五里】章溢墓【在龙泉县西北七十里】应槚墓【在遂昌县西北四十里】
　　祠庙平成庙【在青田县大溪南祀大禹】詹南二司马庙【在丽水县治之西五十里祀梁开通济堰二司马】华使君庙【在遂昌县东十里唐景福中处州刺史死于赋民庙祀之】章侯庙【在宣平县东南六十里侯名承趣唐黄巢乱乡民推为部领捍御殁为神宋淳佑中封神烈俗名灵庙】秦淮海祠【在青田县西仁慈院】紫阳祠【在府治南祀宋朱子又有祠在缙云县文庙后】清风祠【在丽水县治南祀宋敷文阁待制闾邱忻】开国元勲祠【在府治南祀明诚意伯刘基又有诚意伯庙在青田县北大鹤山混元峯下以子景配享】三贤祠【在府治南祀明章溢叶琛胡深又龙泉县东有忠贤祠亦祀胡深章溢】泗国公祠【在府治西南祀明耿再成】叶公祠【在松阳县治东祀明靖难忠臣叶希贤】马夫人庙【在景宁县北一百里鸬笃村祀唐孝妇马氏】
　　寺观佛日寺【在丽水县南五里宋建祠左有髙阳洞前有爽气亭】大云寺【在丽水县北三十里五代时建环以羣峯下瞰青溪】紫虚观【在丽水县东南十里四微山上唐天寳二年建旧名紫拯宋改今名】玉虚宫【在缙云县东仙都山唐天寳中建仙都宫宋治平中改今额】寳圣宫【在龙泉县西十五里唐乾元中建】紫极夀光宫【在遂昌县治南□时有异人炼丹于此后乘云上升额登云观宋徽宗御书今额】
　　名宦南北朝梁江子一【考城人为遂昌令着美绩】唐李邕【冮都人开元二十三年为括州刺史喜兴利除害坐诬枉且待罪天子识其名诏勿劾】李繁【京兆人元和中为处州刺史首建孔子庙子择山之巅选博士弟子为置讲堂教之行礼肄习其中韩愈为庙记谓其为政知所先后云】段成式【淄人宣宗时为处州刺史境内恶溪多水怪成式有善政水怪潜杰民谓之好溪】宋杨亿【浦城人至道中知处州郡人周启明笃学有文亿深加礼待】刘彛【福州人神宗时知处州俗尚巫鬼不事医药彛着正俗方以训斥滛巫三千七百家使以医易业俗遂变】张根【徳兴人元祐中知遂昌县】秦观【髙邮人绍圣初坐蘓轼党贬监处州酒税使者承风望指伺过失而无所得】黄葆光【防州黟人宣和中知处州当方腊残乱后尽心牧养民列上其状加直秘阁再任卒州人祠祀之】张觷【福州人徽宗时知处州荡平余防】詹良臣【睦州分水人调缙云尉方腊党犯处州守贰皆弃城遁良臣率弓兵数十人出御为贼所执诱使防不从贼怒脔其肉使自啖之良臣吐且骂至死不絶声】呉芾【仙居人绍兴中知处州州旧苦丁绢重芾损之以新丁补其额】叶颙【仙游人知处州青田令陈光献羡余百万颙以所献充所赋汤思退之兄居处州家奴屠酤犯禁一防以法】范成大【蘓州人乾道中知处州民以争后讼成大创义役随家贫富输金置田助当后者甲乙输第至二十年民便之诏颁其法于诸路处多山田旧有通济堰灌田二十万畆嵗乆圮壊成大访故迹叠石筑防置堤阏四十九所立水则上中下溉灌有序民食其利】谢深甫【临海人孝宗时知青田县有经济才御史葛邲顔师鲁侍郎王蔺交荐之】杨大异【醴陵人嘉定中调龙象尉摄邑令适嵗饥提刑司遣吏和籴米二万石于邑米价顿増民之食大异即以提刑司所籴者如价粜民甚徳之】马光祖【金华人知处州乞降僧道牒赈济诏从之】黄防【分宁人通判处州经总制有额无钱俗号殿最网防防十年中城赋酌取之閤免逋负钱额钧等独以最闻】元赵贲亨【冠县人至元十四年授处州路达噜噶齐青田李文龙章焱杀赵知府以叛贲亨率众击走之招散亡立官府万户呼图克台以州在乱山虑反侧欲屠之贲亨不从将士掳掠子女贲亨捕倡率者杖之仍各求所失还之民悦服明年龙泉县张三八复叛贲亨将骑士连战败之又击败衢州遂昌贼悉平之改管军万户　达噜噶齐旧作达鲁花赤呼图尧台旧作忽都台今俱改正】周仁荣【海人泰定初以荐署美化书院山长美化在处州万山中人鲜知学仁荣举行乡饮酒礼士俗为变】舒穆噜伊逊【栁城人以副都元帅守处州明兵至获其母与弟以书招之宜孙不至遁入建宁复出战败走死于桃坑明太祖遣使谕祭州民立祠祀之舒穆噜伊逊旧作石扶宜孙今改正】明倪孟贤【南昌人洪武中知丽水县民有卖卜者干富室不应诣阙告大姓陈公望等五十七人谋乱命锦衣卫千戸周原往捕之孟贤亷得实谓僚属曰朝廷命孟贤令是邑使善良者横被恶逆名岂命官意耶即具防闻复令耆老四十人诣阙诉帝命法司鞫实论告宻者如律赐耆老酒食及道里费遣还】刘泽民【宜春人洪武中知缙云县建县治儒学劝课生徒百姓乐业称为刘父】谢子襄【新淦人建文中知青田县永乐七年九载课最当迁部民相率诉于上官乞再任帝嘉之即擢知处州俾得治其故县郡有虎患嵗旱蝗祷于神大雨二日蝗尽死虎亦遁去有盗窃官钞子襄檄城隍神盗方阅钞宻室忽疾风卷堕市中盗即伏罪民鬻牛于市将屠之牛逸至子襄前俛首若有诉乃捐俸赎还其主叛卒吴米据山谷为乱朝廷拨兵讨之一郡汹汹子襄力止军城中母出而自以计掩捕之其魁余悉觧防为人亷谨歴官三十年不以家累自随】郑建【福州人处州通判正统间讨贼有功氏頼以全】李信圭【泰和人正统中知处州府时方大旱信圭至即雨民大悦在郡多惠政卒于官民哭尽哀】殷云霄【夀张人正徳间知青田县亷直爱民百姓歌之】魏良弼【新建人嘉靖中知松阳县大修学校集诸生讲学春秋郊行教民种植聼狱一讯而决里中有乡垫小学必亲诣以劝】顾宪成【无锡人万厯间以吏部主事建言被谪量移处州推官専务徳化有兄弟讼数年不决谓之曰汝两手两足相争否兄弟手足也既相争盍自治令手足自相扑两人相顾愕然叩首曰今服矣毋分曲直也各相揖谢抱持大哭而去】张学书【平乐人万厯间知庆元县除民间商盐之累豁匠班籍免大户觧木之役裁矿税溢徴多善政】
　　本朝赵如瑾【雄县人顺治三年知遂昌县下车集士民咨访利病捕豪恶寘之法羣盗逼城遣役从间道走婺请兵殱之居民晏然兴学劝士催科不严而办以卓异擢御史】张元枢【良乡人顺治初为处州推官摄府事请蠲荒田积逋以万计民防于盗者察其无辜省释无算】项始震【麻城人顺治中知缙云县县罹防害里井虚无人始震多方招集民渐来归良民妇女之俘于官军者悉为赎还民甚徳之】周茂源【松江华亭人顺治十四年知处州府郡当被兵后井里为墟茂源请尽蠲其逋流民来归者给以牛种复人支米一石使垦田凡辟田千九百顷有竒正赋遂足防入缙云率郷兵奋励死守海贼犯温州茂源勒兵守青田贼不得逞而去】
　　人物宋周启明【字昭回其先金陵人后籍处州四举进士皆第一景徳中举贤良方正既而报罢归教弟子百余人不复有仕进意里人称为处士转运使陈尧佐表其行义于朝赐束帛仁宗时除助教迁至太常丞启明笃学藏书数千巻多手写而能口诵之有诗赋杂文千六百篇】龚原【字深之遂昌人第进士哲宗初为太常博士议祀北郊原曰合祭非礼也愿亟止之徽宗初为给事中时除郎官五人皆执政姻亲悉举驳之帝为哲宗服朝论为齐衰期原曰三年之防自天子逹于庻人一也主议者斥之俄用三年之制乃复修歴寳文阁待制以与陈瓘善夺职居和州卒孙楫遂家于和靖康间金兵防和州楫率家众往袭之获数百人宼太至楫大呼曰今日鬭死亦足为义士遂死之】管师仁【字元善龙泉人熙宁进士知建昌军有善政擢右正言请蠲减河北租赋以绥流民一方頼其赐累迁工部侍郎选曹吏多挠法师仁摄领其奸士人称之后知定州时邉备不整师仁预为计度増陴缮甲一日举众十万转盻迄成帝手书奬劝召为吏部尚书同知枢宻院事才两月以病归】鲍由【字钦之龙泉人举进士尝从王安石学又亲炙苏轼其文汪洋闳肆诗尤髙妙高宗召对除工部员外郎知明州又知海州奉祠卒尝注杜甫诗有文集五十巻】季陵【字延仲龙泉人登政和二年上舍第三迁太学博士建炎间厯官太常少卿金人南侵髙宗仓卒幸杭州陵独负九庙神主以行拜起居郎迁中书舍人屡陈时政语甚剀切后以□猷阁待制帅广南平积防在官三年卒有文集十卷】吴安国【字真卿处州人由进士授考功郎以太常少卿使金值金人渝盟拘留胁服之安国毅然正色曰我首可得节不可夺金人遣还后知袁州卒】姜绶【丽水人靖康中金人再围京师朝廷募忠勇士赍蜡书往南京总管司调兵赴援绶以忠翊郎应募刲股藏书缒下南壁为逻骑所获厉声叱骂遂被害建炎中州上其事官其子特立承信郎】祝公明【丽水人太原府孟县主簿靖康间金兵至河东令弃官去公明摄县事率保甲入援围守逾年城防不屈死子陶为唐州司户中原失守亦死官所建炎中赠公明承事郎】梁汝嘉【字仲谟丽水人以外祖太宰何执中任入官建炎中知武进县荐擢通判加直秘阁厯官转运副使摄临安府事以才畧见称累迁权户部尚书出知明州更温宣三郡并有风绩】王信【字诚之丽木人绍兴进士授太学博士转对言敌情不可测和议不可恃权考功郎中吏不行私上谓尚书曰考功得王信铨曺遂清除中书舍人迁给事中遇事刚果论奏不避权要由此人多嫉之提举崇福官寻知湖州绍兴府多政以通议大夫致仕卒遗训其子以忠孝公亷所着有是斋集行世】杨富老【丽水人性至孝七嵗防父庐墓三年不返焉鹊来巢木生连理绍兴中诏赐粟帛】潘景宪【字叔度松阳人隆兴间与吕祖谦同擢进士遂师事之朱熹与友善常桶其孝弟着于家仁义信于友而不能随世俯仰置身士路】陈葵【字叔向青田人隆兴进士笃学不倦朱熹每重其人使学者徃从之曰师之可以寡过又与子在书曰过青田不可不见陈叔向也】尹起莘【字耕道遂昌人学问该博隠居不仕着有资治通鉴纲目明五十九巻】元郑滁孙【字景欧处州人宋景定进士至元末以荐召见累官集贤学士致仕归弟陶孙字景潜亦登进士先陶孙徴至阙授国史院编修官防纂修国史至宋徳祐末年事奏曰臣尝仕宋义不忍书世祖嘉之陞应奉翰林文字出为江西儒学提举兄弟在当时最号博洽儒学之士翕然推之滁孙所着有大易法象通賛周易记玩等书陶孙有文集若干巻】刘濠【青田人仕为翰林掌书元初林融起兵兴后战死朝廷遣使至境纠察余党乡豪挟仇投籍逮无辜至万余人濠往谒朝使阅籍归防大雪因具酒肉邀朝使饮醉之掖卧小楼探袖取籍録巨魁二百人懐之纵火楼下朝使进走乃出懐中二百人授之存活万计曽孙基见下】祝公荣【字大昌丽水人隠居飬亲事母至孝母殁居防尽礼防突失火公荣力不能救扶棺悲哭其火自灭乡里异之塑二亲像于堂朝夕事之如事生焉】陈绎曽【字伯敷处州人口吃而精敏异常诸经注防多能成诵文词汪洋浩博论者谓与莆田陈旅伯仲官至国子助教】王毅【字刚叔龙泉人六嵗知书及长尽通经史慨然以斯道自任教授乡里以躬行实践为本章溢胡深皆从之游有讷斋集行世】叶子竒【字世杰龙泉人从王毅游闻理一分殊之防知圣贤之学以静为主以荐授巴陵簿所着有范通元理草木子】明刘基【字伯温青田人濠曽孙元进士为浙江儒学提举弃官隠青田山太祖下金华定括苍徴基入见陈时务十八防建礼贤馆处之基料事如神明佐太祖灭陈友亮执张士诚降方国珍北伐中原遂成帝业即位拜御史中丞兼太史令三年封诚意伯基刚毅慷慨毎论天下安危义形于色羣臣或有获遇谴者多宻为觧救时敷陈王道上尝恭已以聼呼为老先生而不名曰吾子房也所作文章为一代称首所着有覆瓿集犁眉公集行世正徳中加赠太师谥文成嘉靖中配享太庙子琏字孟藻有文行卒江西参政琏子廌嗣爵世袭】叶琛【字景元丽水人博学有才藻元末从舒穆噜宜孙守处州为画防捕诛山防授行省元帅太祖下处州以荐徴至金陵授营田司佥事寻迁洪都知府祝宗康防叛琛被执不屈大骂死之封南阳郡侯祀功臣庙福王时追諡贞肃】章溢【字三溢龙泉人少从王毅游有志圣贤之学天性孝友元末统乡兵佐舒穆噜冝孙屡平剧盗论功授浙东都元帅不受退□匡山明兵克处州太祖以币聘之与刘基宋濓叶琛皆至太祖劳曰朕为天下屈四先生授佥营田司事寻陞浙东按察使佥事镇抚处州讨平歙防又奏减处州加税罢海舡巨木洪武初拜御史中丞溢务存大体毎谏议匡正太祖称善后以丧母悲戚过度感疾卒福王时追赠太保谥庄敏长子存道明初统乡兵屡击却陈友亮兵以功授处州翼元帅副使縂制胡深殁命代领其众以游击从李攵忠定闽复从北伐以功授处州卫指挥使后从征阳和遇敞于断头山力战死之】胡深【字仲渊龙泉人颖拔有智畧通经史百家兼晓术数元末兵乱集里中子弟自保处州镇将舒穆噜宜孙辟叅军事讨平羣盗进元帅明师取处州深降太祖召入见授左司员外郎遣还招集旧部曲寻命总制处州军民事平山防兴文教境内辑安张士诚将李伯升大举来侵城下不能拔引去又击败方明善攻下瑞安屡破陈友定兵因请规取八闽遂与朱亮祖进攻建宁破其二栅敌尽鋭来围深突围与战马蹶被执遇害封缙云郡伯深久涖乡郡驭众寛厚未尝妄戮一人为明初浙东保障云】祝昆【公荣子元末奉母避贼山中贼追及母急投崖下昆掷身赴救忽雷雨大作贼骇散一时避难者俱脱母坠深崖防死昆幸挂树梢不死卒负母而登洪武七年举孝防授知县未防乞养归】刘璟【字仲璟基次子弱冠通诸经史洪武二十三年命袭父爵璟言有兄子廌在乃授璟閤门使多所紏劾擢谷府长史温州贼叶丁香叛延安侯唐胜宗讨之决防于璟破贼还称璟才畧帝喜曰真伯温儿矣建文时靖难兵起璟献十六防不聴成祖即位召璟称疾不至建入京犹称殿下且云殿下百世后逃不得一篡字下狱自经死福王时赠大理少卿諡刚莭　本朝乾隆四十一年赐諡忠节】张彦方【龙泉人建文时由给事中乞便养改知乐平县奉诏勤王率所部扺湖口遇靖难兵执至乐平被害　本朝乾隆四十一年赐諡烈】叶希贤【松阳人以进士为御史建文中李景隆耿炳文御燕相继败绩希贤劾其丧师失律帝不聴燕王称帝见杀或云去为僧走蜀之重庆松柏滩匿迹以居所谓雪庵和尚也】王景【字景彰松阳人洪武初为懐远教谕以博学应诏命作朝享乐章并定藩王朝觐仪累官山西右叅政建文中召入翰林除礼部侍郎成祖即位擢学士帝问塟建文帝礼景对宜用天子礼从之卒于官】李棠【字宗楷缙云又宣徳进士除刑部主事为尚书魏源所噐金濓代源以刚严慑下棠与辨论谴诃不避濓亦噐之厯中録囚南畿多所平反景帝嗣位超迁本部右侍廵抚广西讨平诸防整已率下令行政举忍明王官黄欲杀兄子钧立其子灏棠执下狱窘乃遣使上书请废太子立帝子帝大喜立擢都督棠愤鬰累疏谢病归不携岭表一物以清节显】周南【字文化缙云人成化进士擢御史出按畿辅广东弹劾不避权要厯江西右布政使擢右副都御史廵抚大同母防归刘瑾擅政以大同仓粟浥烂下诏狱责输毕释为民瑾诛起督南赣军务汀州大帽山贼张时旺等聚众攻剽延及江西广东数年不靖南集诸道兵击擒之斩获五千人移师防縂督陈金共平姚源诸贼境内遂寕进右都御史縂督两广军务乞休赠太子少保】应槚【字子才遂昌人嘉靖进士授刑部主事拒絶私谒累迁山东布政使擢兵部右侍郎縂督两广军务谕降樊家屯马江等剧贼讨破七山诸冦卒于官赠兵部尚书】叶徳良【字克复遂昌人为甫田县丞嘉靖中倭冦莆田令簿尉弃城去徳良独坚守城防死之赠太仆寺丞】詹嘉言【字心声松阳人为象山县训导佐县令平海冦转苍溪教谕流贼猝至被执不屈死】程必进【字以序松阳人崇祯时以贡授赣州训导城防与子矩俱死之】
　　本朝张翀【字南溟丽水人康熈七年知罗源县耿精忠纵其党四处剥民翀笞数人逐出境精忠怒胁知府王之仪劾罢翀之仪持不可精忠益怒乃为檄趣翀赴防城而其党于中途邀辱之翀得檄单骑徃罗源百姓拥卫从翀行且塞路耿之党望见不敢动卒于官民为立祠】呉从谦【景寕人由防贡知武临县抚辑流栘均徭役甚有恩陞知武冈州】呉诏功【庆元人康熈乙邜耿精忠攻防庆元诏功义兵讨之不克与同事呉夀男死之　赐卹防】陈鳌升【宣平人母患痈皮肉溃澜而毒气内攻医不能冶鳌升乃口吮出脓血毒尽皮肉渐生母疾得起后居母防庐墓旦夕哭防目失明且染寒疾所亲劝之归舍鳌升曰吾不能斯湏去此茍得殁于墓恻以事吾母地下不悔也竟不归疾剧而卒乾隆四十年以孝　旌表】
　　烈女三国吴桞朱【松阳人朱育称其一醮守节防身不顾】宋陈氏女【缙云人宣和中官军所过俘掠女为所执植刃于旁曰从我则生否则死女不动声色延顼受刄遂被害】元汤煇妻张氏【龙泉人兵乱其家财先巳移入山砦夫与姑共守之舅以疾未行张归治药膳贼至命以舆载其舅而已遇贼贼以刃胁之张掠髪整衣请受刄贼未忍杀张惧汚即夺其刃自剚死】汤婍【龙泉人有姿容贼杀其父母以刃胁之防不胜悲咽乞早死因以头触刃贼怒砍杀之其妹亦不受辱死】周妇毛氏【松阳人至正间随夫避乱麻鹥山中为贼所得胁之田从我多与若金否则杀汝氏曰寕剖我心不愿汝金贼以刃磨其身氏大詈贼怒刳破其膓而去】季鋭妻何氏【龙泉人至正中避兵于邑之防门岩贼至被执欲汚之氏乃与子荣児女回娘投崖而死】周氏女【名善才丽水人元末兵起随母避兵甘泉寨寨破被掠坚不受辱遇害】陈程妻叶氏【丽水人元末处州城破叶度不免遂更衣母问何为叶曰生则取辱惟有死耳遂触崖死】叶抗妻王氏【名妙泳遂昌人至正间山冦作乱将杀其夫汚之泳以二子属姑即自刎而死乡郡以闻旌其节】明呉质妻潘氏【松阳人正统间宣平防避难横山贼攻破寨欲胁以行士不从抱子投崖而死】周氏女【松阳人周廷辉女年十八有姿色正统间避兵横山防至欲廹去不从即以刀按其颈女曰欲杀即杀决不汝汚遂被害】蔡俨妻包氏【宣平人正统中贼陶得二作乱氏从舅姑避难东岩贼至氏被执绐贼曰我有金藏岩穴中当徃取之贼以为然同至其所遂投岩死天顺八年诏旌其门】谷得与妻陈氏【丽水人景泰初山防掠乡村陈与邻妇同避岩穴为贼所执□犯之陈愤骂不从胁以刃骂愈厉贼怒杀之贼去乡人饮其骸塟于山巅名为烈妇岭】郑好宻妻氏【青田人好宻忤大姓刘某被诬逃去捕卒四人缧赴官走无人处自度不免至黄坛遇樵者谓卒曰屐折难行愿假樵刀去之持屐□谓卒曰先得此者□当侍寝投屐刺藂中四卒笑望屐竞趋即引樵刀自刎】赵氏女【名□缙云人山防犯境女侍父疾不忍离被执绐贼曰少入安慰吾父当从汝贼従之即自缢死】周氏女【青田人父元纲浴檐下为虎所咥女年十八呼号攘臂击虎至门外抱父足为虎所齿父卒获全】叶华妻季氏【龙泉人嘉靖间防起季避石马山被执义不受汚投崖死有司建祠祀之】
　　本朝谢俊陛妻赵氏【丽水人顺治初方国安残兵至括氏避于狮子山夫语曰兵至汝年奈何氏曰有死而已兵果至夫被刺仆地死氏抱二嵗儿触崖而死児坐母腹上得不死乡人以为神又同县张科妻叶陈昌防妻奚王朝圣妻杨俱为兵所掠投水中死又松阳髙攀桂妻俆年少寡居兵至即自缢又龙泉项国英妻陈自缢死呉光国妻陈自刎死祝元孝妻李触墙死】寗世忠妻张氏【丽水人方兵掠城夫为兵所系恐汚巴遂以懐中防女先投于井随自溺越两月夫归捞其尸顔色不变】梅友松妻叶氏【青田人顺治初为乱兵所执度不能免阳为好言绐兵行至天梯岭岭下坑深百丈乱石巉立氏呼天投下骨肉皆为葢粉又松阳徐日华妻叶避乱入山遇贼不从坠崖而死】骆佛喜妻周氏【遂昌人顺治丁亥氏为兵所掠挟坐马上行五里至三墩桥有崖壁立氏竦身投崖血溅崖石而死】王廷奉妻李氏【龙泉人顺治四年夫为贼所杀其母遇令别嫁氏自刎死】李含章妻杨氏【云人顺治戊子防乱氏奉姑出避猝遇贼骑投水死又同县朱防来妻李为宼所执逼汚之大骂不从行数百步遇深潭即跳入水死又朱持献妻沈为防所执触石而殒】呉廷馨妻叶氏【庆元人夫亡守莭防至欲犯之氏嚼血喷贼贼怒劈其颅临死犹骂不絶口官表门曰节烈】郑兆昌妻陶氏【宣平人夫亡守节飬姑遭兵变备厯艰辛克完贞操同县章元噐妻卢氏及媳陶氏先后守志防节一门人言无间潘焕明妻蔡氏戴继阳妻呉氏呉道源妻郑氏及媳陶氏亦两世霜居抚孤成立刘凯妻陶氏并以节孝于雍正年间先后　旌表】陈桂姑【景寕人年甫及笄康熙十三年与姊仝被防掳至滴水河邉见岩崖峻险呼曰此吾与姊完节处也遂投崖而死数日浮尸水面衣裳井然不露寸肤】郭世琯妻程氏【青田人年方艾康熈乙邜闽冦防邑被掠贼出美衣诱之大骂不受又连杀数妇人以胁氏氏骂益厉贼怒乱砍之又同县胡忠盛妻王寡居为贼所掠触崖以死】陶国俊妻杜氏【缙云人乙邜闽变氏避深山为兵所执痛哭大骂兵杀之其所畜犬守氏尸七日不去及氏殓讫犬赴水死又朱以钦妻陈氏被掠即投水死】周贞一妻呉氏【庆元人乙邜耿逆防城氏子三锡死之氏　　泣曰儿死矣吾不死必辱遂自经死】叶仁智妻呉氏【景宁人年二十】【夫亡其兄逼改嫁自经死】翁烈妇【遂昌人其夫华国治游荡破家逼妇再醮氏自刎死同县童防妻朱氏包运亨妻王氏潘时积妻王氏并夫亡守志俱于雍正年间　旌表】呉择姑【云和人受桞继官聘未婚夫死氏闻讣哀恸决意守贞以纺绩自给雍正五年　旌表】钱桐妻王氏【丽水人夫亡守志于乾隆五年　旌表同县林应防妻吴氏杨世藩妻梁氏汪一防妻徐氏许士冠妻戴氏金之瑜妻林氏周璿妻王氏又烈妇叶吕氏并于乾隆元年以来先后　旌表】卢载苹妻谢氏【缙云人夫亡守志于乾隆五年　旌表同县虞际唐妻施氏丁遴妻陈氏施体和妻陶氏卢显功妻赵氏陈士俊妻刘氏朱之环妻陈氏朱镛妻李氏赵昻妻周氏应廷琏妻虞氏徐序宾妻李氏王新宣妻樊氏李宁防妻田氏施方中妻朱氏陶承宪妻孙氏赵一豫妻朱氏朱天球妻赵氏郑防妻曺氏陶妻马氏卢于池妻吕氏并于乾隆元年以来先后　旌表】包逄第妻梁氏【松阳人夫亡守志于乾隆二十四年　旌表同县魏文瑞妻周氏二十七年　旌表】王绍华妻朱氏【遂昌人夫亡守志于乾隆六年　旌表同县叶嗣俊妻郑氏陈兆福未婚妻朱氏毛檠妻周氏刘光濓妻李氏王垣妻毛氏王筤妻俞氏王维庸妻郑氏并于乾隆元年以来先后　旌表】季爵妻汤氏【龙泉人夫亡守志于乾隆五年　旌表同县李焕妻叶氏林中鵕妻季氏并于乾隆元年以来先后　旌表】叶上兰妻张氏【景寜人夫亡守志于乾隆六年　旌表同县潘日耀妻汤氏呉光祖妻刘氏呉晋妻禇氏汤适中妻潘氏汤仁苍妻潘氏陈作鈵妻毛氏梁有鳯妻梅氏陈仕光妻徐氏张正烜妻刘氏并于乾隆元年以来先后　旌表】李大孙妻吴氏【庆元人以拒奸自缢乾隆年间　旌表】
　　仙防唐叶法善【括苍人世为道士尝游白马山石室遇异人授以正一之法能劾鬼神髙宗召至京欲官之不受睿宗时拜鸿胪卿开元中尸解】刘处静【彭城人善吐纳之术肃宗召见赐绯衣退居缙云之隠真洞咸通十四年解化自譔虚志后十年有见其在襄汉之间者弟子启墓视之惟有劒履而已】徳韶【龙泉人昴山僧光化中往叅浄慧禅师师问如何是曺溪一滴水韶大悟至天台见智凯遗迹恍如旧居疑即觊后身也着传灯录若干巻忽一日修坛置薪坐其上令从徒举火湏臾见韶乘烟升去】羊愔【括苍人以明经受夹江尉后隠于括苍山一日与青莲馆道士饮于阮客洞愔憇亭侧见一人自称云英引至石穴中有物　出曰此青莲芝也食之得仙愔取食之入委羽山仙去】三平【中和间结庐于南明山是为大安寺尝骑虎出游后卒于寺有破衲如藕丝蝉翼】宋范子珉【处州道士嗜酒落魄谈人意外事多竒中善□牛往　郡守钱竽曰负公尽四副故来相偿尽成俨坐而逝】梵公【庆元县人佚其姓氏为邑邑令刑峻公用葱贮血匿杖中行杖輙见血刑者多頼以全活一日令见公行不履地询知其隂徳大异之公遂辞去修炼山中功成以石□千斤为冠登县西山冈羽化】章思亷【遂昌人居夀光宫为道士诵度人经有悟遂絶粒粳不食预言祸福休咎多有騐】明白云禅师【丽水人居白云山洪武中诏起天下明僧师力辞强起之既赴即还居杬之虎跑寺明年欲归众坚留之师曰叶落归根吾所愿也遂回白云五日索笔书偈而逝】
　　土产绵【唐书地理志处州土贡绵】绢【元和志处州元和贡小绫丝绢绵防】纻布【元和志处州开元贡】麻【元和志处州元和贡麻布旧志丽水缙云出】葛【缙云出又葛纱青田出】纸【缙云龙泉出】【遂昌县出】银　铅【各县俱出】铁【龙泉出】茶【丽水缙云出】蜜【元和志处州开元贡蜜】蜡【唐书地理志处州土贡蜡旧志松阳县出】蕨粉【缙云龙泉出】香蕈【龙泉出】黄连【唐书地理志防州土贡】锦鸡白鹇　玉面貍【俗名柿猫景宁出】青甆器【龙泉出】图书石【青田县方山出】石棊子【遂昌出舆地纪胜叶法善甞与道侣奕局终弃碁子悉化为石后其地每产巻石中有小石碁子圆滑绀白初出土尚温软　按旧志土产银铅各县并有坑今久经封闭谨附记】


　　大清一统志巻二百三十六
&lt;史部,地理类,总志之属,大清一统志&gt;
&lt;史部,地理类,总志之属,大清一统志,江西全图&gt;
&lt;史部,地理类,总志之属,大清一统志,江西全图&gt;
&lt;史部,地理类,总志之属,大清一统志,江西统部表&gt;
&lt;史部,地理类,总志之属,大清一统志,江西统部表&gt;
&lt;史部,地理类,总志之属,大清一统志,江西统部表&gt;
　　钦定四库全书
　　钦定大清一统志卷二百三十七
　　江西统部【在　京师西南四千八百五十里东西距九百七十里南北距一千八百里东至安徽徽州府婺源县界六百里西至湖南长沙府浏阳县界三百七十里南至广东惠州府和平县界一千二百三十里北至湖北黄州府界五百七十里东南至福建建寜府崇安县界五百八十里西南至湖南郴州宜章县界九百五十里东北至安徽池州府东流县界五百六十里西北至湖北武昌府兴国州界五百七十里】
　　分野天文斗分野星纪之次【晋书天文志豫章入斗十度】
　　建置沿革禹贡扬州之域春秋为吴越楚三国之界战国属楚秦属九江郡汉初置豫章郡属长沙国【按汉书髙帝纪四年立黥布为淮南王布传豫章属焉又髙帝纪五年以长沙豫章等郡立番君芮为长沙王纪传不同其先后分割之故不可考】元封中属扬州部刺史后汉因之三国属吴【后汉兴平元年孙策分置庐陵郡建安十五年孙权分置鄱阳郡孙亮太平二年増置临川郡孙皓宝鼎二年又増置安成郡】晋初亦隶扬州【太康三年増置南康郡】元康元年分荆二州地置江州【晋书地理志割扬州之豫章鄱阳庐陵临川南康建安晋安荆州之武昌桂阳安成十郡因江水之名而置江州永兴元年又分置寻阳郡按十郡中建安晋安二郡今属福建武昌桂阳二郡今属湖广】初治豫章后治武昌咸康中移治寻阳【按宋书州郡志江州初治豫章咸康六年移治寻阳防考王敦温峤诸传江州皆治武昌李吉甫元和郡县志云元帝时江州自豫章移理武昌自后或理湓城或理寻阳】宋齐以后因之【按梁大寳元年以豫章置豫州承圣二年以鄱阳置吴州太平元年分江州之巴山临川安成豫章四郡置髙州二年又移江州治豫章以寻阳置西江州以及临川置宁州新吴置南江州之类不可胜纪然皆不久废省不为经制今各详本州县】隋平陈置洪州总管府及江饶抚吉防袁等州大业初府废复为豫章九江鄱阳临川庐陵南康宜春等郡唐武德初改诸郡为州复置洪州总管府贞观初属江南道开元二十一年分为江南西道【初置采访使后改观察领洪饶防吉江袁信抚八州】咸通六年置镇南军节度使【唐书方镇表乾元元年置洪吉都防御团练观察处置使兼莫傜军使治洪州广德二年更号江南西道都防御团练观察使建中四年升为节度使贞元元年废节度复置都团练观察使咸通六年升为镇南军节度使干符六年又废为江南西道观察使龙纪元年复升镇南军节度使】五代初属杨吴后属南唐【保大中増置筠州交泰初建南都】宋置江南西路治洪州以东境分属江南东路【太平兴国元年分江南西路后并东西为一路天禧四年复分西路领洪防吉袁抚筠六州临江建昌南安三军其江饶信三州及南康军则属东路建炎元年升洪州为帅府四年合江东西为江南路又置三帅江西路统江洪抚信州南康临江建昌军其筠袁防吉四州及南安军则属鄂州路饶州属建康路绍兴初复分东西以江洪筠袁防吉州兴国南康临江南安军为西路而饶信抚三州及建昌军属东路寻以抚州建昌军还西路南康军还东路未几以江州僻隘复还治洪州】元至元中立江西等处行中书省【至元十二年设行都元帅府及安抚司于隆兴十四年改江西道宣慰司立行中书省十五年移省赣州十六年复还隆兴十七年并入福建行省止立宣慰司十九年复立领路十八州九龙兴吉安瑞州袁州临江抚州江州南康赣州建昌南安等十一路及南丰州皆焉其饶州信州二路及铅山州别属江浙行省】至正未为陈友谅所据明初讨平之洪武九年置江西等处承宣布政使司治南昌府
　　本朝因之为江西省乾隆十九年升赣州府之宁都县为直州领府十三州一
　　南昌府　饶州府　广信府　南康府　九江府　建昌府　抚州府　临江府　吉安府瑞州府　袁州府　赣州府　南安府　宁都州
　　形势东通浙闽南尽大庾西连荆楚北至大江其名山则有庐山西山怀玉山其大川则有九江赣水鄱阳湖重险则有梅闗湖口洵九州之扼要实东南之奥区
　　文职官
　　巡抚兼提督衔
　　提督学政
　　布政使　经厯　理问　库大使【广济】
　　按察使　经厯【兼管驿盐道库】知事【兼管南浦驿】司狱
　　督粮道【兼巡南抚建三府驻南昌】库大使【广裕】
　　驿盐道【兼巡瑞袁临三府驻南昌】
　　分巡广饶九南兵备道
　　分巡吉南赣宁兵备道
　　南昌府知府　督捕同知　水利同知【驻吴城自南康府改属】通判　府学教授　训导　经厯　照磨知州【宁】州同【兼管杉市巡检汛务】州判　州学学正　训导　吏目　知县七员【南昌新建丰城进贤奉新靖安武寜】县丞七员　主簿二员【南昌驻三江口新建驻吴城镇】县学教谕七员　训导七员　典史七员　巡检八员【市生米大江口梅庄罗防髙坪八叠岭排埠塘】
　　饶州府知府　同知【驻景德镇】通判　府学教授　训导　经厯　照磨　知县七员【鄱阳余干乐平浮梁德兴安仁万年】县丞七员　县学教谕七员　训导七员典史七员　巡检四员【石门景德镇白沙石头街】
　　广信府知府　同知【驻河口】通判　府学教授　训导　经厯　照磨　知县七员【上饶玉山弋阳贵溪铅山广丰兴安】县丞六员【上饶玉山弋阳贵溪铅山广丰】县学教谕七员训导七员　典史七员　巡检七员【郑家坊八房埸太平桥上清镇鹰潭镇湖坊镇洋口镇】
　　南康府知府　同知　通判　府学教授　训导经厯　知县四员【星子都昌建昌安义】县丞三员【都昌建昌安义】县学教谕四员　训导四员　典史四员　巡检三员【青山渚溪周溪】
　　九江府知府　同知　通判　府学教授　训导经厯　照磨　驿丞【通逺】知县五员【德化德安瑞昌湖口】
　　【彭泽】县学教谕五员　训导五员　典史五员巡检四员【大姑塘小池口肇陈口马当镇】
　　建昌府知府　同知　通判　府学教授　训导经厯　知县五员【南城新城南丰广昌泸溪】县丞四员【南城】
　　【新城南丰泸溪】县学教谕五员　训导五员　典史五员　巡检六员【洑牛极髙同安龙池罗坊白水镇】
　　抚州府知府　通判　府学教授　训导　经厯照磨　知县六员【临川金谿崇仁宜黄乐安东乡】县丞四员
  </div>
  <div class="pagination">
   <a href="大清一统志_page111.html">
    上一页
   </a>
   <span>
    ...
   </span>
   <a href="大清一统志_page107.html">
    107
   </a>
   <a href="大清一统志_page108.html">
    108
   </a>
   <a href="大清一统志_page109.html">
    109
   </a>
   <a href="大清一统志_page110.html">
    110
   </a>
   <a href="大清一统志_page111.html">
    111
   </a>
   <span class="current-page">
    112
   </span>
   <a href="大清一统志_page113.html">
    113
   </a>
   <a href="大清一统志_page114.html">
    114
   </a>
   <a href="大清一统志_page115.html">
    115
   </a>
   <a href="大清一统志_page116.html">
    116
   </a>
   <a href="大清一统志_page117.html">
    117
   </a>
   <span>
    ...
   </span>
   <a href="大清一统志_page113.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
