<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 160 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 160 页/共 698 页</h1>
    <div class="content">以上十五条原在城市门今移改原翰林直房在右阙门内锦衣卫直房之次凡三间每早朝时诸阁 
老分坐北楹诸学士居中楹其余居南楹俟门吏报三鼓乃俱赴左掖门琐缀录原在宫室门今移改 
增乾隆八年冬上以翰林院署岁久倾圯诏颁太府金重加修葺九年十月御书稽古论思集贤清秘 
二额颜其堂并赐古今图书集成一部贮宝善亭勅所司诹吉日送掌院大学士鄂尔泰张廷玉进院 
上亲临锡宴以张说东壁图书府五律字为韵上赋东字音字二首勅诸臣各分一字赋诗又以人数 
为字所限未能徧及从臣命复赋栢梁体一篇上首倡诸臣依次分韵俾凡籍翰林及既改官晋秩而 
旧为翰林者皆与焉凡百六十有五人词林典故增乾隆九年御制东字音字诗二首乾隆九年十月 
重葺翰林院落成车驾临幸锡宴送大学士掌院事鄂尔泰张廷玉进署以张说东壁图书府五律字 
为韵赋东字音字二首勅诸臣各分一字赋诗抚序权居北占星壁在东斯干歌翰苑于乐鬯儒风改 
殿当年异登瀛此日同三台司道筦二老亮天功乐具卿云奏筵开湛露融底希光旧史长此赞微躬 
木天临翠辇鸳侣集华簮广学心常切因文道可寻横汾阴岂昔来泮水犹今礼乐于焉盛觥罍取次 
斟诗惭得珍字辞喜献官箴返辔重城暮犹闻歌诵音增又御制柏梁体诗首句重开甲子文治昌佐 
文赞治资贤良大学士伯臣鄂尔泰以圣继圣垂经常大学士伯臣张廷玉于赫太上示清行大学士 
臣福敏绳武弼基繄我皇大学士臣陈世倌四聪四目开明堂大学士臣史贻直野无遗贤始悦康礼 
部尚书臣任兰枝楩楠杞梓松柏桑兵部尚书臣彭维新珣玕琪映璆琳琅刑部尚书臣张照从龙从 
虎云风翔工部尚书臣汪由敦葭征王管迨初阳左都御史臣刘统勲集贤落成隆桷杗吏部侍郎臣 
阿克敦连延窃窱以辉煌户部侍郎臣梁诗正老槐蔽景緑庭廊仓场侍郎臣彭树葵夺暑却寒温又
 凉兵部侍郎臣王承尧法度既备丹雘彰兵部侍郎臣陈惪华谆诲故老宜徜徉刑部侍郎臣钱陈群 
展也宴寝凝清香工部侍郎臣德麟将作入奏报克襄工部侍郎臣吕炽帝曰朕其鸿厥庆内阁学士 
臣宗室塞尔赫来逰来歌雅所臧内阁学士臣德新况今二老民之望内阁学士臣秦蕙田爰飞神翰 
拂缣缃副都御史臣励宗万金壶墨渖流淋浪宗人府府丞臣任启运璇题双贲日月光通政使臣敷 
文仙毫雄健摆礌硠通政使臣张若霭笔势一落千丈强大理寺卿臣嵩寿劲力外爽神内藏詹事臣 
张鹏翀点蹲芒玉磔回冈太仆寺卿臣刘纶金薤倒披贯柳鲂佥都御史臣嵇璜鸾鹤交翥上银潢左 
通政臣张映辰烟云舒卷难形相右通政臣邓时敏荣光属天莫可量少詹事臣裘曰修未许常侍拟 
登床侍读学士臣世臣飞白赐苏让美芳侍读学士臣于振矧乃仙巢署苍筤侍谓学士臣陈邦彦吉 
日庚午日之刚侍读学士臣涂逢震遂移天屣下阖阊侍读学士臣龚渤警跸骇顾陛楯郎祭酒臣鄂 
容安龙鸾和铃鉴复锵祭酒臣崔纪扬金鑁而拖玉镶四译馆少卿臣余栋云罕俾倪导缨纕顺天府 
府丞臣郑其储叶叶秀文覆仪锽太仆寺少卿臣陈其凝纷敷旖旎从风扬鸿胪寺卿臣梅 成歴天捎 
星耀日铓光禄寺少卿臣窦启瑛紫烟煜爚御道黄庶子臣周资陈瀛池俨立千鸳鸯侍读臣双庆金 
紫银艾簮截肪侍读臣周玉章入门升阶和以庄侍讲臣观保吉辉真气溢圆方侍讲臣双顶六章五 
彩葱衡玱谕德臣兴泰如天启门日在房洗马臣李文鋭冯翼孝德瞻颙卬候补洗马臣陆宗楷王多 
吉士咸对敡中允臣于敏中尊师九拜谒素王中允臣董邦达回过刘井憩东厢赞善臣宋楠昌黎文 
伯社兹乡司业臣鹤年北门学士奠椒浆司业臣陈世烈钟鼖鼓韶濩纲左参议臣薄海崇牙树羽虡 
趪趪右参议臣吴应枚高管噭啸龙耶凰编修臣阮学浚象凤翼笙班管长编修臣僧格勒玫瑰作柱 
朱丝张编修臣沈文镐翿钥繁会相低昂检讨臣钟音绕风停云慨矣慷编修臣陆嘉颉人声谐律相 
和倡编修臣白瀛分刌节度穷窈茫编修臣周煌欣与人心犁然当编修臣路斯道鸟为拊翼鱼闯防 
检讨臣德保如轩张乐洞庭旁编修臣秦勇均元臣稽首鸣珩璜检讨臣周长发敬上千秋万岁觞编 
修臣周正思于胥乐兮无怠荒编修臣栢谦献百拜礼则详编修臣张映斗朱虎熊罴与殳斨编修臣 
任端书雝雝肃肃济济跄编修臣林蒲封炊金馔玉出禁坊编修臣万年茂太清红云员峤霜编修臣 
李龙官翠涛醁醽酏醴 编修臣曹秀先粔籹蜜饵有餦餭检讨臣韩彦曽猩唇旄约隽翠膷检讨臣周 
礼越骆菌和阳朴姜检讨臣郭肇鐄江橘梦柚常山棠编修臣钱琦逺方口实导择将编修臣董泰鼎 
中变化尹对汤编修臣宋邦绥微纎精妙大官湘编修臣姚廷佑微纎精妙大官湘编修臣姚廷佑帝 
歌卿云宫绕商编修臣王居正八伯咸进拜手扬编修臣汪师韩韵得燕公五字章编修臣金相聫吟 
更仿汉柏梁编修臣孙人龙式瞻天藻萃圭璋编修臣潘乙震圆龙方虎排明珰编修臣杨述曾日星 
胸回锦绣肠编修臣徐景熹薫风晨露相颉颃编修臣汤大绅烛龙衔曜光四炀检讨臣廖鸿章冲波 
激岳声嶈嶈编修臣蔡掦宗昭融至道若雨旸编修臣王觉莲天光下济濡荄芒给事中臣钟衡五色 
秀华流戴匡给事中臣程钟彦披条振藻六艺场给事中臣杨二酉风来鼓舞物苍苍给事中臣程盛 
修镌勒琬琰传胶庠给事中臣王兴吾流播乐府谐笙簧给事中臣周祖荣从臣才艺花发菖给事中 
臣邹一桂驽骀步武龙腾骧给事中臣胡定蓬莱望见风引樯给事中臣马宏琦桃开郁水满磅磄监 
察御史臣包祚永圣涯游泳涵綋沧监察御史臣李清芳淼不可即空彷徨监察御史臣孙灏乃知天 
文元气航监察御史臣吴文炳圣处不须一苇杭监察御史臣张汉雕虫篆刻宜惭惶监察御史臣冯 
秉仁越玉五重厕匏(康瓦)监察御史臣范咸分 立仗老肃爽监察御史臣张孝挰泰华千仭登跛牂 
监察御史臣杨开鼎学优得文愧应玚监察御史臣冯元钦春兰秋菊杂藏莨监察御史臣欧堪善风 
松奚用引蜩螗监察御史臣沈景润迫窘诘屈走踣僵监察御史臣沈廷芳愿归夜读发青箱庶吉士 
臣邵齐焘畋献二酉罗三仓庶吉士臣窦光鼐天禄石渠居就粮庶吉士臣凌镐易参肃弼诗申苌庶 
吉士臣罗 春斟羮哜胾饫膏梁庶吉士臣田沇研味道腴弃粃糠庶吉士臣胡泽潢博闻为馈贫之粻 
庶吉士臣王世仕学海万里去鸣榔庶吉士臣王太岳珊瑚结网丽鲨鲿庶吉士臣朱棂宁甘决起抢 
榆枋庶吉士臣张泰间不离省闼希文强庶吉士臣姚范温恭朝夕莫或遑庶吉士臣刘炳烟霞沷濯 
玉雪装庶吉士臣孙廷槐効愚千虑一赞勷庶吉士臣朱佩莲中夜起舞不能忘庶吉士臣德保圣人 
端拱垂衣裳庶吉士臣蔡时田调和玉烛握珠囊庶吉士臣徐玮淳风沕穆恩滂洋庶吉士臣经闲钤 
辖不动矢直狼庶吉士臣王铤化被万国通狼 庶吉士臣杜若拙逺致赤兎来白麞庶吉士臣盛格不
 但蛮夷与戎羌庶吉士臣顾汝修皇仁旁鬯风泱泱庶吉士臣戈岱上天降丰岁其穰庶吉士臣刘锡 
龄六气无易盛德禳庶吉士臣阎偱琦十雨五风絶旱蝗庶吉士臣觉罗奉寛引恬引养无胥戕庶吉 
士臣惠元士际兹休明敢不蘉庶吉士臣金洪旁招俊乂匪其彭庶吉士臣蒋辰祥涣群元吉马匹亡 
庶吉士臣丛中芷橘徕服兮甘在瓤庶吉士臣周孔从素丝五緎风羔羊庶吉士臣王康佐朝黻永无 
鹈咮妨庶吉士臣廖芳莲泰交一德凛复隍庶吉士臣陈桂洲永膺万福储千祥庶吉士臣熊为霖天 
人和乐未渠央庶吉士臣黄遇隆冬日晏温下红墙庶吉士臣熊元龙戛然清韵传风篁庶吉士臣张 
日誉六龙回跋摇镂钖庶吉士臣陆树本拜送遥胆豹尾枪庶吉士臣周人骐都人抃舞喜若狂庶吉 
士臣周焘作歌赓拜追虞唐庶吉士臣程景伊不数横汾与长杨庶吉士臣邱柱蓼彼萧斯零露瀼庶 
吉士臣陈大 恩深如海奚以偿庶吉士臣出科聫玉堂盛事垂无疆庶吉士臣储麟趾增又御制是日 
复得诗四首并示诸臣欢腾芸署小阳春此日崇文引席珍顾我惭为房杜主岂伊独数马邹臣石渠 
典故应增旧璧宿光华更覩新影丽花砖争到八尽教沾醉酒三巡瑞旭曈昽霭扇鸾筵开翰墨会衣 
冠五车四库从来纪刘井柯亭次第看玉版挥毫盈凤沼花瓷赐茗擘龙团济川自古资舟楫便欲因 
寻学海澜昌辰天禄集鹓聫欣咏斯干小雅篇鸟革翚飞跻君子诵诗讲易共高贤光凝黼座垂华藻 
篆绕猊炉散瑞烟咫尺玉堂亲切地底夸瀛岛说登仙百年礼乐庆昭融保泰常持惕若衷漫以新诗 
鸣豫大谁将忠告赞钦崇傅岩梦赉应无藉唐室赓歌讶许同心喜百僚知我意不将高议诩升中按 
唐书张说倡封禅议帝召说与礼官学士置酒集仙殿云云故其时诸臣诗中有髙议待升中及将陪 
玉检泥之句夫以崇儒之雅举隠遂满盈之私志非朕所取惟有兢兢业业与日俱长颂不如规我君 
臣具共勉之原明宣宗翰林院箴廷有司言自周则然后世袭刖愈密而重策命所书讲学所资几务 
之严于度于咨代有贤哲博文明识克励翼之用光厥职咨尔儒臣朝夕左右必端乃志必慎乃守启 
沃之言惟义与仁尧舜之道邹孟以陈词尚典实浮薄是戒谋义所属出毖乎外必存大公罔役于私 
昔人四禁汝惟励之献纳论思以匡以益以匹前休钦哉无斁官箴原周子义重修翰林院记长安门 
之左厥基南峙厥向北拱者其位置也门之内为仪门为堂为后堂堂之左右为二厅后堂之左右为 
二室学士诸僚之所登而依也堂之两厢有斋若千楹庶吉士之所居而习也堂之后为敬一亭宸碑 
峙焉群僚之所瞻而仰也亭之左为先师堂群属之所礼而拜也交翠轩佚稿补萧端蒙敬一亭词维 
皇御寓建中于民圣敬日跻一德孔纯乃作训辞垂之世世乃勒坚砥用昭勿替诞隆厥制有亭覆之 
倬彼云汉昭回于兹维亭翼翼万世之式维碑峩峩永言无泐同野集原虞集诗视革堂前石一拳何 
人移置自何年久怜翠色连重地故拔孤根近九天俯仰百年承雨露等闻千尺接云烟故乡御史遗 
书在为录鳌峰旧赋篇同上原欧阳原功诗鳌山六月少蚊蝇四壁松风动画缯长贰聚聴清澈骨一 
人人击一条氷翰林老屋势深雄犹是金家兀术宫定鼎初年曾作省至今门径鳯池通圭齑集原袁 
桷玉署鳌峰歌女娲五色余刀圭化为蓬莱东海之虹蜺神君方瞳怒凝睇不如百炼积鐡来从西方 
奎日有三足鸟其光映顾菟海有三足鳌神仙簸灵涛吐吞出没无定时一叱使之来玉墀大承虚星 
小抉银汉黼黻帝裳追琢庙瓒森严赑屃镇帝署百鬼郄走不敢侮其或敢侮怒絶其绪灿若珊瑚枝 
煜煜三秀姿文理密察俨素朴孚尹旁达藏元机我昔坐其侧耳冷心彷徨经旬卧向壁夜梦天孙手 
授云锦交龙章漆书诰盘傅古告中有宝珠杳无迹散之六合卷如席视之不见聴以息元气氤氲龙 
马兴文兹石点首诏尔小臣庆非烟雾出如丝纶矢心濡笔靡有斁万古作式永无极清容居士集原 
马祖常诗视草堂前白昼迟瀛洲仙子到未时閍铃不响文书静相对鳌峰日赋诗石田集原又题史 
馆画省真仙居华屋映丹树青石倚阑干松髪沐云雾绮疏刻连钱承尘绘翔鹭中有河汉文夜读宝 
光聚玉函黄密钥太史自侍御河上一竖儒伊吾诵章句偶趋彤庭诏词林迩天路虽乐文雅懿终惭 
紬绎误同上以上五条原在宫室门今移改臣等谨按元时翰林院在今鼓楼以西非今之院署已详 
</div>
    <div class="pagination">
<a href="钦定日下旧闻考_page159.html">上一页</a><span>...</span><a href="钦定日下旧闻考_page155.html">155</a><a href="钦定日下旧闻考_page156.html">156</a><a href="钦定日下旧闻考_page157.html">157</a><a href="钦定日下旧闻考_page158.html">158</a><a href="钦定日下旧闻考_page159.html">159</a><span class="current-page">160</span><a href="钦定日下旧闻考_page161.html">161</a><a href="钦定日下旧闻考_page162.html">162</a><a href="钦定日下旧闻考_page163.html">163</a><a href="钦定日下旧闻考_page164.html">164</a><a href="钦定日下旧闻考_page165.html">165</a><span>...</span><a href="钦定日下旧闻考_page161.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
