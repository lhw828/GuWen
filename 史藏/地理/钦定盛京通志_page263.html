<!DOCTYPE html>
<html>
<head>
    <meta charset="UTF-8">
    <title>钦定盛京通志 - 第 263 页/共 330 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定盛京通志 - 第 263 页/共 330 页</h1>
    <div class="content">　　诗
　　乐府
　　五言古
　　七言古
　　五言律
　　七言律
　　五言排律
　　五言絶句
　　七言絶句




　　钦定四库全书
　　钦定盛京通志卷一百十
　　厯朝艺文【二】
　　诗
　　乐府辞
　　鼓吹曲屠栁城篇　　　　【三国魏】缪　袭屠栁城功诚难度越陇塞路漫漫北逾冈平但闻悲风正酸蹋顿授首遂登白狼山神武詟海外永无北顾患
　　鼓吹曲征辽东篇　　　　　　【晋】傅　元征辽东敌失据威灵迈日月公孙既授首羣逆破胆威震怖朔北响应海表景附武功赫赫徳云布
　　髙句骊曲　　　　　　　【北北朝】王　褒萧萧易水生波燕赵佳人自多倾杯覆盌漼漼垂手奋袖婆娑不惜黄金散尽只畏白日蹉跎
　　和纪辽东篇　　　　　　　　【隋】王　胄辽东浿水事龚行俯拾信神兵欲知振凯旅归乐为聴凯歌声十乗元戎才渡辽扶濊已氷消讵似百万临江水按辔空廻镳
　　五言古
　　辽西作　　　　　　　　　　【唐】崔　颢燕郊方嵗晚残雪冻边城四月青草合辽阳春水生夷人正牧马汉将自徴兵露重寳刀湿沙虚金鼓鸣寒衣着已尽春衫谁与成寄语洛阳使为传边塞情
　　漉酒图【在辽　　　　　　　　金东作】厐　铸我爱陶渊明爱酒不爱官弹琴但寓意把酒聊开顔自得酒中趣岂问头上冠谁作漉酒图清风起毫端露电出形似神情想髙闲大似挥弦时目送飞鸿难袖中有东篱开卷见南山嗟予因尘土青鬂时时斑折腰尚未免敢谓善闭闗望望孤云翔徒羡飞鸟还归田未有日掩卷空长叹
　　送周山人之辽东　　　　　　【元】掲徯斯物变风已暄庭虚雪犹在每与君子违偏惊嵗年改名山先梦到灵药随方采明日望行人灵槎隔辽海
　　次韵黄华和同年九日诗　　【元】耶律楚材西风残日秋有客嗟幽独偶尔得香醪凄然忆霜菊世态屡变迁人生多反覆十年一梦中犹未黄粱熟
　　由祖越过龙泉　　　　　　　【明】程启元一迳何盘曲东西亦委蛇危岩嵌兰若疲马安能驰岂不惮峻险薄言恣探竒清泉濯长缨聊与性命期雅有杯中物可以乐我私
　　七言古
　　田器之燕子图【井序　　　　　金】厐　铸器之自叙云明昌丙辰予从军塞外野舍荒凉难以状言春末有双燕来巢此屋土人不之识屡欲捕之予曲为全防此燕昼出夜归予必开户待之忽一日飞止坐隅都无惊畏巧语移时不去予始悟明日秋社此鸟当归殆留别语也因作一诗赠之云防年塞外厯﨑危谁谓乌衣此亦飞朝向芦陂知有为莫投茅舍重相依君怜我处频迎语我忆君时不掩扉明日西风悲鼓角君应先去我何归此诗以细字写之为蜡丸系之燕足上明年四月予受代归又八年防和甲子任潞州观察判官四月十二日偶坐廨舍之含翠堂忽双燕至一飞檐户间一上砚屏予谛视之系足蜡丸故在乃知此鸟葢徃年赠诗者也因请同年厐君才卿画为图求诸公赋诗
　　田君才略燕云客少年累有安边防悔从笔砚取功名直要横驰沙漠北塞垣春雪白皑皑东风未放元隂开乌衣之国定何许一双燕子能飞来三年驿舍安西道眼底莺花无梦到忽见低飞入短檐此身似向邯郸道君居东海我中原相逢乃在穹庐前天涯流落俱为客感时念逺空澘然长安何限髙髙阁昼夜风闲开翠幕底事猜嫌不往依甘从此地风沙恶土人嗜肉无人心一生弋猎夸从禽有巢幸穏勿浪出汝身未必轻千金朝来暮去益狎昵物我相忘情意一但怪重裘积渐添元是西风催社日须知音巧惟鷾鸸忽来坐隅如告辞我方流寓未归得为君忍赋伤心诗诗成自述聊为戏系足封之亦无意燕已归飞我未归刁斗声中忽惊嵗旄头夜落妖氛收嫖姚献凯归神州玉闗早喜班超入北海不闻苏武留君才经世宁终枉幕府须贤来上党别后归期两及瓜人间秋燕十来徃沈沈官舍红芳稀葛衣燕居淡忘机忽闻巧语入檐户大似相识来相依一飞檐外窥庭树一上屏山惊不去解足分明得帛书真是当年留别句天生万物禽最微固耶偶耶吾不知古道益逺交情漓朝恩暮怨云迁移当时握手悲别离一旦富贵弃如遗闻予燕歌应自疑慎无示之嗔我讥
　　雪谷晓装图　　　　　　　　【金】厐　铸溪流咽咽山昏昏前山后山同一云天公谈笑玉雪喷散为花蕊白纷纷诗翁瘦马之何许忍冻吟诗太清苦老奴寒缩私自语作奴莫比诗奴苦木僵石老鸟不飞山路益深诗益竒老奴忍笑怜翁痴不知嗜好乃尔为杨侯胸中富邱壑醉里笔端驱雪落因何不把此诗翁画向草堂深处着
　　觉华岛【并引　　　　　　　金】王　寂
　　予自少时即闻辽东觉华岛为人间佳絶处凡道经海上未尝不驻鞍极望久不能去第简书有期不得一到为恨大定乙未之秋仲月十有四日予自白霫审谳寃狱归投宿龙宫下院谋诸老宿期一徃焉老宿曰今秋风劲厉波浪汹涌虽柁工篙师徃来其间亦不免缩颈汗背当俟隆冬氷合如履平地然后可着鞭耳予竟不聴明日登舟行未防风涛掀簸舟人为之变色于是収帆弭檝维石于北渡予叹曰此而不济则命也乃割牲酾酒投是诗以祷之遂复鼓枻以进已而风停浪静天水湛然极目万里恍然如坐大圆镜中指顾之间巳登彼岸舟僧大徳谓余曰正直动山鬼诗句起蛰龙者信不诬矣予笑曰如二公者千古仰之如泰山北斗岂庸人末士所可拟哉是必怜其勤而报以诚也不然则刘昆所谓反风灭火蝗不入境者皆偶然耳虽然此一段竒境亦不可不纪也
　　宫庭湖神感且通徃来送客能分风广徳王祠祷輙应重楼翠阜浮霜空我行拟上觉华岛香火遍走青莲宫中流未济成龃龉船头西向旗脚东云奔雾涌白浪卷一叶掀舞洪涛中平生行止类如此慿仗愿有信与忠尝闻主海尊位置顾岂变化难为功指呼蛟蜃扫隂翳天水万里磨青铜解维转柁饱帆腹双桨不举追惊鸿兹逰政要偿素愿勿使坐叹诗人穷投文再拜微恳为我寄语白龙翁
　　留题觉华岛龙宫寺　　　　　【金】王　寂传闻三山驾空虚珠宫贝阙神仙都茫茫弱水限舟楫人迹不到如有无平生防检江山好我有龙宫觉华岛何年经创作者谁兴圣帝师孤竹老老人絶俗栖金沙嵗久喜舍来天家悬崖架壑置佛屋突兀殿阁凌烟霞【一作明明霞】乃知造物开神异故压袛园布金地四顾鲸波翼寳岩玻璃环拥青螺髻我生自厌薫羶腥坐觉两掖生清泠夜海月耿不寐防欲举手扪天星明朝収帆落尘土一梦回头散风雨向令坡老此经行想不愿为天竺主
　　医巫闾山　　　　　　　　　【金】蔡　珪幽州镇山髙且雄倚天万仞蟠天东祖龙驱之不肯去至今鞭血余殷红奔岸暗谷生云树萧寺门横入山路谁道营邱笔有神只得峯峦两三处我方万里来天涯陂陀缭绕间风沙直教眼界臻明秀好是岚光日夕佳封龙山边生处乐此山之间亦不恶他年南北两生涯不妨世有扬州鹤
　　金太子允恭墨竹　　　　　　【元】刘　因黒龙江头气郁葱武元射龙江水中江声怒号久不防破墨挥洒余神功天人与竹皆真龙墨竹以来凡马空人间只有墨君堂何曽梦到琼华宫瑶光楼前月如练倒影自有河山雄金源大定始全盛时以汉文当世宗兴陵为父昌明子乐事孰与东宫同文采不随焦土尽风节直与幽兰丛百年图籍有萧相一代英雄谁蔡公防书纷纷少顔色空山夜哭遗山翁我亦飘零感白髪哀歌对此吟双蓬秋声萧萧来晚风极目海角天无穷
　　题王学士熊岳图　　　　　　【元】元好问洗参池水甜于蜜玉堂仙翁髪如漆膝前文度更风流尽卷风流入诗笔长松手种欲摩天海岳楼空落照边古来説有辽东鹤仙语星星谁为传五百年间异人出却将锦绣裹山川
　　五言律
　　送郭少府入辽　　　　　　　【唐】韩　翊边烽警榆塞侠客渡桑干栁叶开金镝桃花耀玉鞍满月临弓影连星入剑端莫学燕丹客空歌易水寒
　　渡辽　　　　　　　　　　　【金】刘　着身隔辽东渡心懐冀北群防归苏属国却忆范将军风阵横秋雁雷声吼夜蚊方言莫相笑唐梵本殊分
　　喜夏　　　　　　　　　　　【金】厐　铸小着不足畏深居如退藏青奴初荐枕黄嬭亦升堂鸟语竹隂宻雨声荷叶香晚凉无一事步履到西堂
　　广宁懐古　　　　　　　　　【明】刘成徳衰草闲仙洞青云冷誓台舆图连朔野鸡犬静尘埃水自荒沙出山从故国来戍楼钟报晓笳鼓逓相催
　　逰中防寺二首　　　　　　　【明】龚用卿寺逺山僧少丛林草径深悬崖盘石磴古殿度云岑枝宻廻流合岩幽向日隂欲将金印挂潇洒定禅心
　　蛇山盘古折线路绕千寻万里风云壮诸天嵗月深花香浮塔院霞影落邱岑杳杳钟声动遥峯拥碧林
　　温泉　　　　　　　　　　　【明】徐景嵩万古温泉水百年防度逰炎流从地发暖气欲天浮风过亭台爽山环景物幽自怜多病客不是濯缨俦
　　七言律
　　渡混同江　　　　　　　　　【金】蔡松年十年八唤清江渡江水江花笑我劳老境归心质孤月倦逰陈迹付惊涛两都络绎波神肃六合清明斗极髙湖海小臣尸厚禄梦寻烟雨一鱼鱽
　　晚登辽海亭　　　　　　　　【金】髙士谈登临酒面洒清风竟日慿栏兴未穷残雪楼台山向背夕阳城郭水西东客情到处身如寄别恨他时梦可通自叹不如华表鹤故乡尝在白云中李仲佐辽东之豪士也初识于大元帅席上怪其议论英发坐客尽倾至于通练世务商较人物虽博学老儒或有所不及仆喜其为人临分以二诗赠行且将以为定交之券也
　　【金】王　寂
　　夤縁樽爼接雍容一洗从来芥蔕胷笑我残年方射鼠喜君巨手学屠龙闻名素重千金诺识面尤轻万户封指日乗槎吾已矣与君林下防相逢客路逢君葢少倾欢然相与话平生心胸皂白人伦鉴齿颊吹嘘月旦评鸡黍后期虽有信参商轻别得无情从今把酒湏东望千里闗山共月明自东营来广宁道出牵马岭去路防半里松桧郁然桃李间发问之云利器梁侯之先茔也其榇尚附浅土遂命酒哭奠而去公初待我以国士虽晚意少疎而恩礼未易忘也
　　【金】王　寂
　　九仞终亏一篑功想知衔愤泣幽宫死生怒臂屈伸顷得失奕碁翻覆中只有松杉全晚节不随桃李嫁春风门生故吏知多少谁致生刍奠此翁
　　再过坟下　　　　　　　　　【金】王　寂毁誉譊譊息葢棺百年春梦大槐安功名倒挽九牛尾富贵真成一防肝故国莺花人事改空山风雨夜台寒平生我亦心如鐡醉眼西州泪不干
　　渡辽舟中小酌　　　　　　　【金】王　寂佳防清欢取次成逸羣髙论极峥嵘掀须巳判玉山倒蘸甲不辞金椀倾落日榇云鱼尾赤斜风卷水縠纹生豫愁江上分飞后千里闗河月共明
　　和非熊韵　　　　　　　　【元】耶律楚材蔼蔼英声镇北州非熊人物本风流时逢佳客开青眼久领元戎尚黒头巳发丰城神劔出休嗟暗室夜光投驱兵经略开中了题遍长安旧酒楼
　　和薛伯通韵　　　　　　　【元】耶律楚材滴滴秋光溢逺山穹庐寥落酒瓶干诗章平淡思居易禅理纵横忆道安不忍西风霜叶脱难禁秋雨菊花残闾山旧隐天涯逺梦里思归梦亦难
　　和伊喇子春见寄　　　　　【元】耶律楚材邂逅沙城识子初天山风雪醉吟余文章光熖君堪羡节操仪刑我不如麯蘖乡中前进士风波堆里老中书他年归去无相弃同到闾山旧隐居
　　寄景贤　　　　　　　　　　【元】耶律楚材人间聚散忘悲欢何以林泉遯世闲十载残躯逰瀚海积年归梦绕闾山空嵓猿鹤招予徃满架琴书伴我还多谢龙冈怜老隐新诗酬酢路无悭
　　和冲霄韵　　　　　　　　　【元】耶律楚材星星华髪镜中惊好赋归欤接淅行重位宁贪髙一品故园无惮逺千程晴天花络春山色落日松和秋水声无恙闾峰三百寺遨逰吟啸老余生
　　思亲二首　　　　　　　　　【元】耶律楚材老母琴书老自娱吾山侧近结蘧闾髩边尚结避兵髪箧内犹存教子书幼穉已能学土梗老儿犹未忆鲈鱼谁知万里思归梦夜夜随风到故居昔年不肯卧茅庐赢得飘萧两鬂疎醉里不知身似蝶梦中不觉我为鱼故园屈指八千里老母行年六十余何日挂冠辞富贵少林佳处卜新居
　　和武善夫韵　　　　　　　【元】耶律楚材老子年来酷爱闲不堪白髪映苍顔十年兴废悲歌里半世干戈寤寐间北阙欲辞新凤阁东州元有旧闾山熊经鸟引聊终嵗嵓下疎松正好攀
　　宿大安有懐　　　　　　　　【明】吴希孟竒石苍松世界分千山虎豹散狼羣洞前黒白万林雨坛上浮沉一篆芸钟尽漏随庄室蝶心依神防栢台云清樽旧约逾三月何日叅军细论文
　　读书　　　　　　　　　　　【明】贺　钦清晨起坐小茅堂万事无闗一炷香展卷细观前圣奥驰名敢学世人狂也知老病年光促争奈诗书意味长但愿桑榆粗有得肯随流俗叹斜阳
　　和沈阳守愚邱先生韵　　　　【明】贺　钦声利沉疴幸已瘳烟霞痼疾岂湏忧非闗遯世矜髙节自是匡时乏逺猷鎻闼两年空窃禄云山十载免包羞管宁本是辽东客不愿重过五凤楼古澄丁声逺来访赋一律见遗因和
　　【明】贺　钦
　　太学陈东天下知抗章不怕忤当时折彭泽成何事回首闾山有所思轩外孤松全晚节宅边五栁散春丝归来还是忘机客传语沙鸥莫浪疑再和沈阳守愚邱先生韵　　　【明】贺　钦白云堆里得安身名利无干逺世尘静把简编窥徃哲每将菽水奉慈亲江山秀丽诗懐壮窗户清幽琴调新幸有此般闲快乐任他人醉五陵春
　　过葢州　　　　　　　　　　【明】马文升烟雾新消海国边荒园寒水与云连山光杳霭飞鳬外秋色参差落雁前田野欢呼瞻使节公庭空寂长苔钱从容事毕还朝日韶舞声中觐九天
　　望京楼　　　　　　　　　　【明】郭登庸雨洗沙塲兵气收天涯秋暮独登楼四方烟井聴鸡犬百里晴郊散马牛断垅黄云依古戍孤城斜日射寒流沧溟寂寞鱼龙伏回首西南望帝州
　　祖越寺　　　　　　　　　　【明】徐文华云烟回合水潺湲路转陂陁百折还上界钟声霄汉杳前山墖影夕阳间松涛涨壑千岩响花雨浮空满地斑坐久虚堂疑误入恍然身世出人寰五言排律
　　博索道中书事　　　　　　　【金】阎长吉此地先经战人生苦未聊泉源疏地胍田垄上山腰败石平危径枯柴补短桥晓烟明逺防暮雪防归樵履滑心频悸梯危欲顿消解鞍空倒卧无梦讫清宵
　　和张敏之诗七十韵【并序　　元】耶律楚材敏之学士逺寄新诗七十韵捧读之余续貂以尾聊资一笑
　　壮年多轗轲晚节叹行藏故国頺纲秽新朝明徳香雄材能预算大略固难量迭出神兵速无前我武扬本图服叛逆何止剪诪张西讨穷沙碛东征过乐浪彗侵天垒壁光动太微铓整整车徒盛鳞鳞旂鼓望天皇深责重贤帅庙谋臧江左将禽楚河阳已灭商英雄皆入彀强御敢跳梁采访轩车閙司农官吏忙轻徭常力足薄赋不财伤勲业超秦汉规模迈帝王流言无管蔡竒计有平良増葺新文物耕耘古战塲蛟龙方奋迅雕鹗得翺翔偶遇风云防争依日月光永醻千古耻一怒四夷攘虎帐十年梦龙庭防度霜迎降初请命出郭逺相将久敌真宜死寛恩何敢当赦书民有幸歌咏寿无疆扶杖聴黄诏称觞进白狼散财竭库藏拔将出戎行殷絶仁犹在周倾道不忘来朝燕郡内入觐大都旁戎服貂裘星轺俊马苍中春辞北望初夏过西凉瀚海汹而涌隂山彷且徨闲云迷去路疎雨润行装出处空兴叹风光自断肠典刑陈故事利病上封章天下援深溺中州冀小康流离承丧乱筹防要优长痼疾如神附游魂笑鬼伥仁施能骨肉灵药起膏肓避祸宜缄口当言肯括囊遭防心欲剖涉苦胆先尝北漠絶穷域西隅抵大洋诗书犹不废忠信未能忘氊补连腮帐防穿朽脚牀郊行长野兴人静若禅房回鹘交逰熟昆仑事迹详风烟多黯黯云水两茫茫灾变垂乾象妖氛翳太阳髯龙三岛去玉叶一枝芳明主初登极愚臣敢进狂九畴从帝锡五事合天常大乐陈金石朝衣具冕裳降升分上下进退有低昻拓境时方急郊天且未遑应兵无血刃降虏自壶浆按堵无更肆因资不餽粮宸心尊徳义圣世济柔刚恩泽函诸夏威棱震八荒势连西域重天助北方强举我陪三省求贤【原阙三字】锦衣捐毳褐肉食弃糟糠隐逸求新仕流亡集故乡百官欣戴舜万国愿归唐耕钓生咸遂工商乐未央防将封泰岳行看建明堂每叹才雕篆长慙学面墙君恩予久负贤路我深妨覆餗恒忧惧持盈是恐惶故山松径碧旧隐菊花黄太守方遗舄初平正牧羊厚顔居此位若已纳于隍吟啸须归去香山老侍郎
　　懐古一百韵寄张敏之　　　　【元】耶律楚材兴亡千古事胜负百枰碁感恨空兴叹悲吟乃赋诗三皇崇道徳五帝重仁慈礼废三王谢权兴五伯漓焚书嫌孔孟峻法用髙斯政出人思乱身亡国亦随阿房修象魏徐福觅灵芝偶语真虚禁长城信谩为只知秦失鹿不觉楚亡骓法约三章日恩垂四百期汉兴学校啓文作典章施黯武疲中夏穷兵攘四夷嗣君恩稍失刘氏徳难衰新室虽兴难真人已御基魏吴将奋起灵献自荒嬉贼子权移汉奸臣坞筑郿三朝如峙鼎四海若棼丝才奉三阳主已生四马师仲谋服孟徳葛亮倍曹丕唯晋方承统平吴混八维有初终鲜克居治乱谁思蝉鬂充兰掖羊车绕竹枝孙谋无逺虑神器委痴儿国事归椒室民饥询肉糜为人昧菽麦闻蟇问官私卫瓘尝防諌何曽已预知五湖云扰攘六代电奔驰川谷流腥血郊原厌积尸天光分耀日地理列时厯数当归李驱除暂隋西陲开鄯善东鄙讨髙丽鸾驾如江国龙舟泛汴漪锦帆遮水面粉浪汚河湄府藏金钱积生灵气力疲妖氛天下起章奏禁中欺海内空龙战河东有凤姿元戎展鹰犬颉利助熊罴奉表遵朝命尊王建义旗经营于盗手禅让托君辞豪哲归吾彀要荒入我覊太宗真令主贞观有皇规正羙开元治俄成天寳悲曲江还故里林甫领台司裂土封三国纒头爱八姨霓裳犹未罢鼙鼓恨来迟逆冦临丹阙君王拾翠眉两京贼党灭方镇重权移朱李元堪叹石刘亦可九州重搆乱五代荐荒饥辽宋分南北翁孙讲礼仪宣和风侈靡教主徳庸卑背约絶邻好兴师借冦资悬知丧唇齿何事撤籓篱失地人皆怨防尘悔可追辽家遵汉制孔教祖宣尼焕若文章备康哉政事熙朝廷严衮冕郊庙奏壎箎校猎娴驰射行营习正竒南州走玉帛诸国爱鞭笞天祚骄人上朝鲜叛海涯未终三百祀不免一朝危鸭緑金朝起桑干玉玺遗后辽兴大石西域统龟兹万里威声震百年名教垂武元平宋地殷礼杂宗姬治国崇文事抡才尚赋词邦昌君洛汭刘豫立青淄大定民兴咏明昌物适宜日中须景昃月满必光亏肘腋独夫难邱墟七庙隳北朝天辅佑南国俗疮痍天子潜廵狩宗臣严守陴山西尽荆枳河朔半豺貍食尽谋安出兵羸力不支长围重数匝久困再周期太液生秋草姑苏逰野麋忠臣全节死余众入降麾文献生三子东丹第八枝虚名如画饼遗业学为箕自笑蓬垂鬂谁怜雪满髭抚膺长感慨搔首防嗟咨车葢知何处衣冠问阿谁自天明下诏知我素通蓍发轫装琴剑登车执防绥穷庐或白黒驿骑半黄駓肥脔白如瓠琼浆甘似饴天山连北府瀚海逹西伊天马穷厓澥神兵过月氏感恩承圣勅寄住到寻愚春色多红树秋波总緑陂不湏賖酒饮随分有驴骑畎亩栖禾粟圜林足果棃舂粳光灿玉煮饭滑流匙圣祖方轻举明君应乐推龙庭陈大礼原庙显明粢万国朝金佩千官列玉墀求贤为辅弼举我忝丞疑才徳真为慊颠危不解持愿从麋鹿性岂恋凤凰池投老谁为伴黄山有敏之
　　五言絶句
　　过锦州　　　　　　　　　　【明】孙承宗锦水波初静髙轩向此过似闻城郭是东去竟何如
　　下香岩　　　　　　　　　　【明】程启元危途长侧足髙处更回头行路难如此何时卧故邱
　　题扉上钓鱼图　　　　　　　【明】贺　钦倚杖看闾山垂纶钓陵水山头宿雾开水面清风起
　　自警　　　　　　　　　　　【明】贺　钦战兢防失足顷刻莫驰心勿谓人谁见当知帝汝临
　　为学不谨独到底是空言猩猩与鹦鹉孤负昊天恩
　　七言絶句
　　平州中和馆后草亭　　　　　【辽】李　晏藤花满地香仍在松影拂云寒未收山鸟似嫌逰客到一声啼破小亭幽
　　集句题广宁胜览亭　　　　　【金】李　遹檐前无数好峯峦醉眼诗膓氷雪寒不识闾山真面目请君来此凭阑干
　　宿锦州广济寺僧房卧屏一幅画一纶巾羽服隠几胡牀命短童汲水浇花若有所待者相望一翁棕防凉衫倚杖于溪桥之上意其眷恋风景而缓其行也乃赋首首
　　【金】王　寂
　　垂栁隂隂昼日长野人无事自清凉袛应冷笑黄尘里为米痴儿有底忙
　　溪桥泉石想佳哉欲去迟迟首重回不道西庄闲处士胡牀虚左待君来
　　渡辽　　　　　　　　　　　【金】王　寂我家河朔望咸平飞鸟犹须半月程尽道辽阳天様逺渡辽何况更东行
　　闾山　　　　　　　　　　　【金】蔡　珪西风絶境抚孤松千里川原四望通但怪林稍看鸟背不知身到碧云中
　　寄大尹邵文明　　　　　　　【明】贺　钦长官辞县赋归来独爱幽花手自栽何日一樽同啸傲东篱饱看带霜开









</div>
    <div class="pagination">
<a href="钦定盛京通志_page262.html">上一页</a><span>...</span><a href="钦定盛京通志_page258.html">258</a><a href="钦定盛京通志_page259.html">259</a><a href="钦定盛京通志_page260.html">260</a><a href="钦定盛京通志_page261.html">261</a><a href="钦定盛京通志_page262.html">262</a><span class="current-page">263</span><a href="钦定盛京通志_page264.html">264</a><a href="钦定盛京通志_page265.html">265</a><a href="钦定盛京通志_page266.html">266</a><a href="钦定盛京通志_page267.html">267</a><a href="钦定盛京通志_page268.html">268</a><span>...</span><a href="钦定盛京通志_page264.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
