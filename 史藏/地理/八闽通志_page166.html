<!DOCTYPE html>
<html>
 <head>
  <meta charset="utf-8"/>
  <title>
   八闽通志 - 第 166 页/共 184 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   八闽通志 - 第 166 页/共 184 页
  </h1>
  <div class="content">
   胜果寺在县东隅。汉越王余善行宫故址也。梁武帝建，名“崇云寺”，唐改今额，国朝洪武、永乐、宣德、天顺间俱尝修建。　万寿寺在县南清湖里。宋皇祐元年建，元至正十五年重建。　天心寺在县治北隅华山之麓。宋开宝八年建，国朝洪武、永乐、正统间屡尝修建。(上三寺俱洪武间并为丛林。)　罗汉寺在县治东隅。唐乾元间建，国朝洪武五年重修建。　永安寺在县治大市之西。唐天宝十二年建，国朝洪武七年重建。　圆通塔寺在县治南隅。元至正二年建，国朝景泰四年重建。　应迹寺宋时建，国朝宣德五年重修。　方广寺元至正元年建，国朝宣德五年重建。(上二寺在泰宁里。)　萝峰寺元大德四年建。　白马寺元至正二年建。(上二寺在大石里。已上四寺在县东。)　龙堂寺唐嗣圣中建，元至正五年重建。　清流寺唐时建，元至正六年重建，国朝宣德九年复建。(上二寺在上原里。)　潘源寺在孝弟里。宋淳熙二年建，国朝正统七年重修。(上三寺俱县南。已上一十寺洪武间俱并入胜果寺。)　南峰寺宋咸平中，章德象建为功德院。中有“昼锦堂”，刻宋仁宗御赐《唱名诗》。嘉定间武宁尉章子仁重修，国朝洪武、景泰、成化间俱尝修建。　昙华寺元至正十五年建，国朝宣德五年重建。(上二寺在上相里。)　资化寺在新兴里。洪武六年重修。(上三寺俱县西。)　护国寺宋皇祐二年建，国朝洪武十六年重建。　禅寂寺宋大中祥符间建，元至正二十年重修。(上二寺在清湖里。)　善化寺在仁和里。唐嗣圣中建，元至正二年重建。　广教寺在总章里。宋皇祐元年建，元至正十二年重建。(上四寺俱县南。)　龙归寺在安乐里。宋开禧元年建，国朝宣德四年重修建。　安国寺在船山里。宋大中祥符十三年建，元至正五年重修。(上二寺俱县北。)　松林寺在通德里。宋时建，国朝宣德五年重建。　栖云寺在招贤里。元至正十七年重建。(上二寺俱县西北。已上一十一寺国朝洪武间俱并入万寿寺。)　瑞峰寺在县南清湖里。元延祐二年建。　新兴寺在安乐里。宋时建，国朝宣德五年重建。又官田里亦有新兴寺，宋咸淳间建，国朝洪武十年重建。　能仁寺在长乐里。宋淳熙二年建。旧名“观音寺”，寻改“能仁”。有杨亿读书阁。国朝洪武元年重建。　安国寺在太平里。宋皇祐间建，国朝洪武、宣德间俱尝修建。　万叶寺在乐平里。旧名“渔峰”，唐龙纪初赐今额。寺有瀑布、石门菩萨岩、仙人迹、汙樽水帘、七松坛、万石阶，号八景。　华岩寺洪武元年建，正统十年重修。　李山寺宋开宝八年建，国朝正统十二年重建。　灵岩寺元至正二年重建。(上三寺在忠信里。)　集庆寺在永康里。宋嘉定七年建，国朝永乐十七年重建。　临江寺在毕岭里。元至正十五年重建，国朝景泰四年复建。　翠峰寺在官田里。元至正十五年重建，国朝正统十年重修。(上一十一寺俱县北。)　洪源寺在县西北招贤里。元至正十七年建。(已上一十三寺国朝洪武间俱并入天心寺。)　善政寺在郊阳里。宣德八年重建。　石马寺宣德元年重建。　藤坑寺景泰三年重建。　翁山寺永乐二十一年重建。　黄山寺正统十三年重建。(上四寺在大石里。已上五寺俱县东。)　西峰寺宣德九年重建。　等觉寺宣德元年重建。　齐云寺正统九年重建。(上三寺在上相里。)　宝明寺宣德四年重建。　国清寺景泰三年重建。(上二寺在新兴里。已上五寺俱县西。)　大同寺在总章里。宣德十年重建。　延庆寺在东礼里。正统六年重建。　清泉寺在上原里。宣德九年重建。(上三寺俱县南。)　河源寺在登俊里。正统十年重建。　大姥寺在忠信里。永乐十二年重建。(上二寺俱县北。)　宝应寺在仁和里。正统四年重建。　圣寿寺在仁风里。景泰四年重建。(上二寺俱县西南。)　资圣寺宣德八年重建。　安国寺景泰二年重建。(上二寺在县西北通德里。已上一十九寺按旧志俱废，今因故址重建。)　凤栖寺　水陆庵寺　王山罗汉寺　净居寺　福兴寺(上五寺在东隅。)　白云寺　回龙寺　真净寺(上三寺在南隅。)　福庆寺　重云寺(上二寺在慕泰里。)　西山寺　卯斋寺　鸡雾山寺　东山寺(上四寺在泰宁里。)　宗寂寺　龙德寺　招福寺　仁济寺　宝光寺(上五寺在郊阳里。)　西坑寺　苦竹寺(上二寺在高泉里。)　龙岩寺在大石里。(已上一十四寺俱县东。)　奉国寺　灵峰寺　报恩寺　安国寺　双峰寺(上五寺在上相里。)　龙兴寺　广济寺　金峰寺　灵凤寺　保寿寺　兴福寺　上生寺　余生寺　石泉寺(上九寺在新兴里。)　香岩寺　云峰(上二寺在永平里。已上一十六寺俱县西。)　清泉寺　云峰寺　莲江寺　双峰寺　龙居寺　慈溪寺(上六寺在上原里。)　安福寺　西方寺　白岩寺　永庆寺　楞伽寺　巴兽寺　洪山寺(上七寺在总章里。)　灵凤寺　翠岩寺　龙漈寺　地藏寺　南源寺　碧岩寺　龟峰寺　西源寺　善清寺　般若寺(上十寺在清湖里。)　广德寺　石门寺　佛山圣天寺　宝峰寺(上四寺在东信里。)　双石寺　龙安寺　莲塘寺　永隆寺　张源寺　南源寺　黄连寺(上七寺在登云里。)　弥勒寺　临漈寺　罗源寺(上三寺在孝弟里。已上三十八寺俱县南。)　资圣寺　兴福寺(上二寺在毕岭里。)　景福寺　龙安寺　黄龙寺(上三寺在雁塘里。)　峡源寺　偃松寺　政善寺　永康寺(上四寺在官田里。)　福蠡寺或云“福”当作“覆”。隋时，寺院例废，有僧过此，见山川奇秀，乃覆蠡而去，后人因即其地建院，以福蠡名之。杨文公《谈苑》又云：“浦城县福罗山有龙潭，是又以蟸为罗也。”未详孰是。　报恩寺　西瞿寺(上三寺在西隅里。)　南山寺　崇福寺　泗洲寺　回向寺(上四寺在安乐里。)　福生寺　广福寺(上二寺在长乐里。)　感圣寺在永康里。　东庵寺在乐平里。　集庆寺在永吉里。今并入长乐寺。　余庆寺　山堂寺(上二寺在船山里。)　福寿寺　西峰寺　大源寺(上三寺在忠信里。已上三十六寺俱县北。)　崇庆寺　西禅寺　建福寺(上三寺在仁和里。)　北岩寺　盖竹寺　新漈寺　新开寺　峰顶寺(上五寺在靖安里。)　国寿寺　瑞云寺　张漈寺　青岩寺　南源寺　龙川寺　重兴寺　永福寺　乌石寺　资福寺　兴福寺　鹫峰寺　隐峰寺　黄柏寺　西隐寺(上十五寺在仁风里。已上二十三寺俱县西南。)　中峰寺　资福寺　百丈寺　广慈寺　瑞峰寺　白莲花寺　瑞隆寺　涌泉寺　宝胜寺　天圣寺　普归寺　崇胜寺(上一十二寺在县西北招贤里。通上凡一百三十六寺自元以来渐次俱废。)　瑞隆庵在西隅。洪武元年建，宣德七年重建。　能仁庵在南隅东岳行祠之左。　积善庵元至大四年建，国朝洪武九年重建。　吴山庵元至正间建。(上二庵在慕泰里。)　圆通庵元至正七年建。　妙音庵元至正二十二年建。(上二庵在大石里。旧志云在县北永康里。)　殿台庵在泰宁里。元大德四年建。　仁济庵在郊阳里。元大德六年建。旧志云在县南孝弟里。　般若庵在高泉里。元至正间建。(上七庵俱县东。)　大平庵在上相里。　炉峰庵　龟山庵　永圣庵　瑞应庵　庆寿庵　万云庵(上六庵在新兴里。已上七庵俱县西。)　隆兴庵在东礼里。　狮子峰庵　凤山庵元至正三年建。(上二庵在总章里。)　天福庵元至正二年建。　南山庵洪武三年建。(上二庵在清湖里。)　妙知庵在登云里。元至正间建。　普明庵　高阳峰庵　仁济庵元大德六年建。郡志有此庵，县志不载。(上三庵在孝弟里。已上八庵俱县南。)　华岩庵在忠信里。正统五年建。　迴龙庵　梦觉庵宋淳熙中建，元至正中修。(上二庵在长乐里。)　崇庆庵在登俊里。元至正六年建，国朝成化十年修。　善应庵在太平里。洪武五年建。　百向庵洪武九年重建。　碧峰庵永乐中建，景泰三年重修。　万善庵元时建，国朝景泰间修。(上三庵在永康里。)　施水庵　宝庆庵(上二庵在安乐里。已上十庵俱府城北。)　平地庵在县西南仁风里。　铜钵山庵元时建。　龟灵庵元至正八年建。(上二庵在县西北通德里。)　庆兴堂在郊阳里。宋皇祐二年建，元至正十三年重修，国朝宣德五年重建。　报恩堂在大石里。景泰三年建，(上二堂俱县东。)　正性堂正统元年重建。　惠日堂景泰二年重建。(上二堂在上相里。)　慈济堂在孝弟里。(上三堂俱县南。)　湖山堂在太平里。元时建，国朝洪武、正统间俱尝修建。　三教堂在官田里。宋元祐元年建，元至正间重建。　高贤堂在县西北招贤里。永乐二十一年重建。　玄妙观宋大中祥符三年建。初名“天庆”，元改今名。　朝元道院又名“和丰堂”。元元贞间建，国朝洪武十九年重修。　迎仙道院旧罗汉、资福二寺圃地也。初在布政分司之右，成化十年移建今所。(已上观并院俱在县治东隅。)

 建阳县
　　开福寺在仙桂坊大潭山下。唐大中初建。初名“咸通”，后改“重光”，宋天禧三年赐今额，国朝天顺二年重建。寺两廊之后，列十又八寺：曰报恩，曰上生，曰弥陀，曰释迦，曰泗洲，曰天王，曰孔雀，曰瑞像，曰观音，曰普贤，曰经藏，曰弥勒，曰报应，曰文殊，曰唐西，曰尊胜，曰罗汉，曰华岩。三门内之西又有三寺：曰天宫，曰延寿，曰白衣。　景福寺五代末建。旧名“报恩罗汉院”，宋大中祥符元年赐今额，国朝永乐十三年重建。　隆教寺宋天禧二年建。国朝洪武、永乐间俱尝修建。(上三寺在县西隅。)　水陆寺在县南隅。东晋时建，唐嗣圣中重建，名“广福水陆院”，宋熙宁三年赐名“圣寿水陆”，乾道五年改今额。国朝天顺七年火，成化十一年知县项旻改为公馆。　灵耀寺晋元康中建为“广福灵耀院”，宋熙宁三年赐名“圣寿灵耀院”，乾道三年改今额。国朝洪武、宣德间俱尝修建。　东漈寺南唐保大元年建。　永兴寺旧名“莲口庵”。五代梁龙德元年建。　安福寺五代唐永泰元年建。　洪恩寺旧名“洪因院”。宋开宝四年建。　宝林寺唐景福元年建。(上六寺在县东同由里。)　安闽寺唐景福元年建，元至正二十年重建。　安将寺五代唐天成二年建。　资福寺五代梁龙德二年建。　敖山寺元至正二十六年建。　大源寺元大德元年建。　灵岩寺旧名“凌岩院”。唐光化二年建。　安福寺唐光启二年建。　翠岚寺五代晋天福七年建。　广成寺伪闽通文中建。　金峰寺唐贞观中建。　西漈寺五代梁贞明二年建。　圆明寺　迴龙寺(上二寺元大德二年建。已上一十三寺在崇泰里。)　中兴寺元至正二十年建。　岩山寺　广福寺　虎窟寺五代晋天福间建。　乌峰寺宋咸淳八年建。　保安寺唐天祐四年建。　资圣寺元延祐三年建。　兴福寺五代梁贞明四年建。　西峰寺元至正二年建。　建宁寺唐会昌二年建。　报恩寺　巡风寺(上二寺俱元至元十年建。)　福林寺　资国寺宋大中祥符二年建。　中化寺旧名“乾兴院”，宋宝祐三年改今额。　瑞峰寺伪闽龙祐中建。　禅居寺唐乾符元年建。　建福寺五代唐清泰元年建。(上一十八寺在永忠里。)　资福寺宋元祐二年建。　石门寺唐大中七年建。　慈济寺伪闽通文中建。　西漈寺宋建隆间建。　宣化寺元延祐四年建。　黄龙寺五代周显德元年建。(上六寺在禾平里。)　新兴寺唐乾符四年建。　龙兴寺五代唐同光中建。(上二寺在嘉禾里。已上三十九寺俱县西。)　灵峰寺在玉枕峰之麓。元至正四年建，国朝洪武、永乐、景泰间屡尝修建。　资化寺旧名“云峰”。唐开元中建，宋天圣间改今额。　白云寺旧名“白云崇果院”。唐时建，宋天圣元年赐今额。　建宗寺五代梁乾化四年建。　东林寺伪闽时建。宋天圣二年赐名“圣寿东林院”，绍兴二十三年改为“广福东林寺”。　岳山寺伪闽龙启初建，国朝洪武元年重建。　护国寺宋皇祐五年建。　靖安寺处士江为故宅也。元至正十五年建。　西庵寺元至正十五年建。　大悲寺旧废。洪武四年重建。　永隆寺旧名“瑞龙院”。元元统二年建。　凌云寺伪闽时建。　云际寺南唐保大中建。　均安寺唐天顺四年建。(上一十四寺在三桂里。)　保福寺元至正十四年重建。　高历寺五代唐长兴二年建。　延寿寺五代唐清泰二年建。　宝兴寺宋咸淳八年建。　西山寺五代唐长兴二年建。(上五寺在兴贤下里。已上一十九寺俱县南。)　弥勒寺　资福寺(上二寺俱唐光启中建。)　蕉源寺唐光化二年建。五代周显德三年赐今额。　福先寺宋淳祐元年建。　石壁太平寺旧名“太平院”。元至正三年建，国朝洪武十三年重建。(上八寺在崇仁德里。)　东山寺唐嗣圣三年建。　妙音寺唐咸通二年建。　普安寺唐咸通三年建。　南禅寺唐光启二年建。　延福寺唐乾符二年建。　鹿峰寺五代梁贞明中建。　慈云寺五代唐同光元年建。　报恩寺五代唐长兴元年建。　龙漈寺伪闽时建。　泗洲寺　新安寺(上二寺俱五代唐天成元年建。)　因果寺五代唐长兴四年建。　福兴寺五代唐清泰元年建。　崇荐寺　保大寺(上二寺俱五代晋天福中建。)　庐山寺宋建隆元年建。　灵凤峰寺宋元祐二年建。　新安寺元至大三年建。　禅居寺元至正二年建。　西岩寺旧名“东漈院”。洪武元年重建。(上二十寺在崇文里。)　禅居寺唐景福元年建。　西禅寺五代梁开平元年建。　永忠寺五代唐天成元年建。　云林寺五代晋天福元年建。　国泰寺元至正二十年重建。　西平寺元至正十年重建。(上六寺在建忠里。)　如是寺旧名“崇福院”。唐咸通间建，元至正十九年重建。　延福寺唐乾符二年建。　砚峰寺唐景福二年建。　崇福寺唐乾宁三年建。　护福寺五代唐同光二年建。　精舍寺五代唐天成二年建。　新兴寺天成三年建。　报恩寺五代晋天福元年建。　上文殊寺五代晋天福二年建。　西峰寺宋建隆元年建。　柘源寺宋天圣初建。　东山寺宋咸淳元年建。　福圣寺旧名“永兴院”。元至正五年建。(上一十三寺在乐田里。已上四十七寺俱县北。)　南兴寺唐大顺元年建，元至正十五年重建。　庵山寺五代唐天成八年建。　岩峰寺五代唐清泰元年建。　南漈寺　南禅寺五代唐清泰二年建。　富山寺宋端平二年建。　药师寺元至顺四年建。　东山寺元至正二十三年建。　灵泉寺唐景福三年建。(上九寺在县东南均亭里。)　仰山寺在高仰山之巅。元泰定元年建。　金鸡寺唐咸通中建。　普觉寺宋政和五年建，元至正二十三年重建。　宝应寺唐咸通间建。　资福寺唐景福二年建。　靖安寺五代唐长兴中建。　天王寺　西兴寺(上二寺五代周显德元年建。)　巾峰寺元至正二年建。　延福寺至正二十三年建。　清修寺宋元祐七年建。(上一十一寺在崇化里。)　备山寺五代晋天福元年建。　西林寺唐时建。　西漈寺宋建隆四年建。　荐福寺唐中和二年建。　观音寺五代梁开平元年建。　报恩寺五代晋天福八年建。　东漈寺唐景福元年建。　后洋寺唐中和间建。　洪山寺永乐十一年重建。　庆寿寺伪闽时建。　西安寺五代梁龙德元年建。　盖山寺唐中和三年建。　石床寺唐时建。　蕉山寺元大德元年建。(上一十四寺在崇政里。)　龟山寺旧名“龟山万寿院”五代唐时建，国朝永乐十八年重建。　凌云寺宋淳熙十二年建。　灵岩寺唐乾宁元年建。　仙岩寺五代梁贞明二年建。　资国寺元大德元年建。(上五寺在兴贤上里。)　翠岩寺唐乾宁四年建。　报恩寺宋建炎五年建。　龙山寺五代晋天福六年建。(上三寺在兴贤中里。已上三十三寺俱县西南。)　天福寺唐嗣圣三年建，国朝正统八年重建。　龙隐寺(上二寺在县东北三衢里。)　普光寺唐乾符二年建。　福寿寺五代梁开平元年建。　长滩寺五代唐天成间建。　福田寺五代汉乾祐二年建，元至正十五年重建。　龙安寺五代周广顺二年建。　乾光寺元至正三年建。(上六寺在县西北北乐里。)　广贤寺在县西嘉禾里。五代梁贞明六年建。　宝幢寺在三桂里。旧名石幢院，南唐保大中建。　双峰寺在兴贤下里。五代唐长兴二年建。(上二寺俱县南。)　贵安寺在县北崇仁德里。唐大顺元年建。　丰林寺在县西北北乐里。五代唐长兴元年建。(已上五寺久废。)　栖隐尼院在县治西隅。唐嗣圣中建。国朝永乐十四年圮于水。　玉帘庵　圣明庵洪武八年建，正统十二年重修。(上二庵在县西崇泰里。)　半山庵在妙高峰之右。成化十四年重建。山腰有井，其泉清冽。井之旁有亭，曰“览秀”。　龙山庵成化六年重建。　宝山庵在水南。永乐十四年圮于水，寻徙建于山麓。　古佛庵(上四庵在三桂里。)　积庆庵元大德二年建，国朝正统十二年重修。　黄杨庵宋时建。朱文公书匾。(上二庵在兴贤下里。已上六庵俱县南。)　冲源庵在县北崇仁德里。　水月庵在县东南莲台山之上。洪武间重修。　瑞竹庵在兴贤中里。元至正十一年建，国朝正统十三年重修建。)　龙德仙庵在崇化里。永乐元年建。(上二庵俱县西南。)　天堂宋宝祐三年建。为邑之胜处。国朝永乐十四年，邑洪水为患，堂之层楼杰阁屹然俱存，民赖以活者数百人。宣德六年重修。　南山万寿堂(上二堂在县南三桂里。)　后山堂在县西崇泰里。宋嘉熙三年建。　鹤山堂在乐田里。宋嘉祐二年建。　晋照堂在崇仁德里。宋咸淳元年建，国朝洪武十七年重建。　福应堂在崇文里。元延祐三年建。(上三堂俱县北。)　洪山堂在县西南崇政里。　江源复一堂在县西北北乐里。宋端平间建。　东山观在交溪之浒。宋绍兴四年建，国朝洪武十三年重建。左有沙洲，《山川志》以为米洲，俗号“沙龙”；右有石岩，俗号“石虎”。　下玄真观在兴贤下里。元大德元年建。(上二观在县南。)　高明观在县西崇泰里。宋淳祐二年建，国朝洪武十八年重修建。　延祐道院元延祐三年建。国朝永乐十四年圮于水，惟殿宇仅存。　混元道院元至元间建，国朝永乐十一年重建。(上二院在县东同由里。)　崇玄道院在县西关。宋绍定二年建，国朝洪武十六年重建。　龙济道院在县西和平里。旧名“白塔”。洪武三十二年重建。　仙庵在县东同由里。成化十四年建。邑有水旱则祈祷于此。　真君堂在县治后登高山下。　真武堂在县北崇文里。元泰定元年建。
　　校　注
　　1　乾隆《福州府志 寺观》作“独鹤倏飞骞，深萝苦纷纠。蹄涔待沃洲，芥子观灵鹫。净土人不来，尘寰廓然尽”。
　　2　乾隆《福州府志 寺观》作“浮屠桂树影重重”。
　　3　乾隆《福州府志 寺观》作“唐天祐二年建”是。“五代”二字应移于下文“唐清泰二年”之上。
　　4　乾隆《福建通志 古迹》作“旧名本律寺”。

卷之七十七

　　寺观
　　　　　　建宁府

 松溪县
　　普载寺在县治南隅东关里。旧在皈伏里，五代周广顺元年迁建今所。国朝景泰间重建。　中峰寺在县东皈伏里。唐景福元年建，国朝正统五年重建。(上二寺洪武间俱并为丛林。)　崇德寺在县西隅。元至正二十二年建。　罗汉寺五代唐清泰元年建，国朝正统四年重建。　资寿寺五代唐天成二年建，国朝正统三年重建。(上二寺在县东皈伏里。)　云盖寺梁开平元年建，国朝景泰三年重建。　回龙寺宋淳化二年建，国朝景泰五年重建。　安福寺五代唐长兴四年建，国朝景泰四年重修。　龙居寺宋开宝三年建，国朝天顺五年重建。　云岩寺宋乾德四年建，国朝正统间屡尝修建。(上五寺在县西杉溪里。)　西山寺唐武德七年建，国朝天顺元年重建。　柳漈寺五代唐长兴四年建，国朝永乐、景泰间屡尝修建。(上二寺在县南东关里。)　古源寺在县北永宁里。五代汉乾祐三年建。　黄阳寺宋绍兴五年建。　北隐寺唐乾符四年建，国朝景泰间重建。　香林寺唐会昌二年建。　报恩寺五代唐清泰元年建，国朝景泰四年重修。(上四寺在县西北庆原里。已上一十五寺洪武间俱并入普载寺。)　华严寺在县东皈伏里。唐咸通八年建。　灵石寺在县南东关里。宋雍熙四年建。　三龙寺五代唐清泰元年建，国朝景泰二年重修。　资福寺齐永明七年建。(上二寺在永宁里。)　崇圣寺五代唐清泰元年建，国朝景泰四年重建。　碧岩寺宋咸平六年建，国朝宣德八年重修。　瑞云寺旧名“龙际庵”，景泰元年重建改今名。　嵩山寺宋建隆二年建，国朝正统十一年重修。(上四寺在豪田里。)　资圣寺五代晋天福二年建。　涌泉寺唐咸通十一年建，国朝正统十二年重建。(上二寺在永和里。以上八寺俱县北。通上凡一十寺洪武间俱并入中峰寺。)　石门寺在县东皈伏里。唐龙纪元年建，国朝正统八年重修。　大仑寺在县北庆原里。五代梁贞明二年建。　云峰寺在县东皈伏里。唐景福二年建。　资严寺在县治西慈善坊。元至元三年建。　东庵寺在县西杉溪里。元至顺三年建。　仁寿寺宋政和四年建。　清泉寺　白岩寺唐乾符二年建。(上三寺在县北永和里。)　石龙寺在县西北庆原里。五代唐长兴二年建。　平田尼庵在县东皈伏里。宋庆历元年建。(以上八寺自元以来渐次俱废。)　石壁庵在县南隅。一名“大沙庵”。元至正二十一年建，国朝正统元年重修。　瑞相庵在县西南隅。旧志云：“前临大溪，乃县之旧路也。宋政和间改建今所，淳熙十五年，改为东岳行宫，匾曰‘坦虚道院’，元至正十四年复建庵于宫左。”　禅岩庵元至正七年建，国朝天顺四年重建。　白马岩庵元至正二十五年建。　草岩庵洪武二十年建。(上三庵在县东皈伏里。)　云祐庵在县西杉溪里。　朱源庵元至元二年建。　福云庵元至正十三年建。　姥岭庵元至正十七年建。　瑞岩庵　云漈庵　德庆庵一名“妙峰庵”。宋绍兴七年建，国朝正统八年重建。　普济庵正统九年建。(上七庵俱在县南东关里。)　圣境庵在永宁里。宋咸淳八年建。　白云庵在永和里。一名“峦峰庵”。洪武三十年建。　复新庵元至正间建。名“天堂庵”，国朝永乐十九年移建于旧庵之东三百步许，改今名。　碧峰庵元至正二十年建，国朝正统五年重修。　天竺庵元至正二十五年建。　楼峰庵元至正间建，国朝洪武、正统间俱重修。　般若庵一名“金竹庵”。洪武三十年建。　栖云庵永乐十九年建，国朝正统五年重修。　大觉庵正统十二年建。(上七庵在濠田里。已上九庵俱县北。)　观音堂在县治东大溪边。又县治西兴贤坊亦有观音堂。　古佛堂在县治西文奎坊。洪武十八年建，正统七年修。　甘露堂在县东皈伏里。洪武二十二年建，正统九年修。　普照堂元至正十八年建。　普庵堂元至正间建，国朝正统十二年重修。(上二堂在县北濠田里。)　延真观元皇庆元年建，国朝成化十七年重建。　西山观宋咸淳五年建，国朝洪武十八年重建。(上二观在县西隅。)　文昌观在县西杉溪里。宋景定三年建，国朝洪武十五年建为天尊堂，后复为观，正统六年增建。　玉枢道院在慈善坊。元至正十八年建。　龙津道院在杉溪里。洪武四年建。山巅有丹室，匾曰“圆通”。(上二院在县西。)　栖霞道院在县南东关里。元至正间建，国朝宣德三年重建。

 崇安县
　　永隆寿圣寺距县三里。俗呼“三里寺”，唐乾宁四年陈司徒幼芳请额，赐名“永隆”，宋嘉祐中又赐额“寿圣”。旧在邑东，后迁今所。　光化寺在濯缨坊。唐咸通中建于隐浆之后田，宋大中祥符间迁今所，国朝景泰二年增建。　护国寺在儒学之左。唐天顺间建于石雄里，元至元间移建今所。国朝洪武、正统、景泰间俱尝修建。　场南寺宋庆历四年建，八年赐额。(上四寺在四隅里。)　瑞岩寿圣寺唐广明元年建。宋熙宁三年赐名“寿圣”，隆兴初赐今额。东山寺五代唐清泰元年建。　大智寺宋建隆元年建。　灵济寺宋康定二年建。　崇福寺宋嘉祐八年建。　延寿寺宋开宝元年建。　护安寺唐天祐中建。　太平寺宋淳化二年建。　暨历寺宋乾德二年建。(上九寺在吴屯里。)　乌山兴福寺唐咸通五年建。　祝圣寺五代周显德六年建。宋元祐三年赐额。　定光寺旧名“圆彻”。唐乾宁间建。宋建隆中赐今额。　黎山寺唐咸通二年建。　大黎寺五代晋天福八年建。　清潭寺唐咸通二年建。　石龙寺界于崇安、浦城二县间，宋县令赵抃尝因祷雨留题于此。(上七寺在石臼里。)　岳山寺五代梁龙德三年建。　大同寺宋开宝中建。　报恩寺唐咸通元年建。　招福寺唐会昌六年建。　新兴寺宋天圣六年建。　白云寺五代晋天福二年建。　徐源寺宋咸平二年建。　云漈寺五代唐长兴中建。(上八寺在大浑里。)　中峰寺　江源寺　灵山寺唐光化二年建。　回向寺宋刘子翬诗：“浅淡烟云里，回环紫翠间。”　小洋寺(上五寺在上梅里。)　清泉寺唐乾符六年建。　灵阳寺唐咸通中建。　高山广福寺唐乾宁元年建。　南丰寺五代晋天福四年建。　报恩寺五代唐清泰二年建。南唐李主书额。宋刘子翬为记。(上五寺在下梅里。)　佛迹寺　资圣寺　罗汉寺　兴福寺　龟峰寺(上五寺在建平里。)　开善寺五代唐同光初建。　保福寺五代梁贞明中建。　林源寺　保禄寺　灵梵寺宋康定二年建。　西岩寺唐大顺二年建。　天竺寺五代唐天成元年建。(上七寺在内外五夫里。)　永隆寺宋康定元年建。　安宁寺宋景德元年建。　云居寺宋开宝二年建。朱文公尝读书于此。　箫际寺1(上四寺在从籍里。已上凡五十寺俱县东。)　高历寺宋明道二年建。　福寿寺宋元丰元年建。　西林寺唐乾宁二年建。　觉惠寺宋元祐八年建。　安福寺　保福寺　兴福寺(上三寺俱宋太平兴国元年建。)　凤林寺宋乾德四年建。　崇兴寺五代梁龙德二年建。　泗洲寺　化成寺(上一十一寺在节和里。)　石台寺唐文德中建。寺之右有福善王祠，诏岁士子多乞灵于此。睹潭寺唐会昌六年建。　西湖寺五代唐天成中建。　归化寺宋端平元年建。　龙头寺　西林尼寺(上六寺在黄伯里2。)　交泰寺唐天宝六载建。　王源寺　天宝寺唐天宝五载建。(上三寺在长平里。已上二十二寺俱县西。)　兴国寺五代晋天福中建，国朝永乐四年重修。　兴福寺五代晋天福五年建，元至正间重建。　石堂寺在新村盘坡，旧在武夷仙掌峰下。五代唐天成中迁大隐岩下，宋明道间雷震石陨，寺陷为潭，元皇庆六年迁建今所。　石门寺五代梁贞明三年建，国朝永乐十四年修。　峡门寺五代唐新兴四年建。　双门寺　大云寺在冲佑观东南隅。五代周广顺三年建。　金身寺在冲佑观西南。五代晋天福四年建。　曹峰寺　桃枝寺(上一十寺在会仙里。)　回龙寺　圣历寺(俱五代晋天福元年建。)　保安寺(上三寺在周村里。)　崇福寺五代唐清泰元年建。　长乐寺唐大中十一年建。(上二寺在黄村里。)　仙林寺　安福寺　云居寺宋时建。(上三寺在将村里。已上一十八寺俱县南。)　永丰仁寿寺宋祥符六年建。俗呼“桃枝寺”。　东报恩寺唐咸通元年建。俗呼“东寺”。　真如寺宋元丰三年建。　龙潭寺宋景德间建。　西中峰寺唐乾宁五年建。(上五寺在县北石雄里。)　地藏寺宋治平二年建。　保福寺五代唐长兴二年建。　西方寺唐嗣圣三年建。　开平寺宋太平兴国元年建。　兴福寺唐咸通二年建。　南邑寺五代周广顺元年南唐建。(上六寺在县东南丰阳里。)　西山兰若在贞节坊。宋绍兴二十三年建，国朝洪武间重建。　龙门庵宋时建。　石泉庵　东林庵宋时建。　东山庵宣德十年重建。　丘山庵(上五庵在四隅里。)　重来庵　西峰庵　浯州庵　寿山庵　佛座庵　七峰庵(上六庵在吴屯里。)　陶真庵在建平里。　密庵中有泉石轩，宋胡寅命名。庵为邑之胜处，朱文公及诸名人多题咏。又有自信庵、报德庵。(上三庵在内外五夫里。已上十庵俱县东。)　真如庵　圣水庵(上二庵在节和里。)　西山庵在长平里。(上三庵俱县西。)　报本庵　东源庵　万山庵(上三庵在周村里。)　东山庵在县南黄村里。　太古庵在县北石雄里。　圣水庵　梅山庵　一指庵(上三庵在县南丰阳里。)　慈济堂在礼善坊。　古佛补阙堂在美俗坊之右。　十善堂在仁义坊。宋时建。　福惠堂　福缘堂(上二堂在持宾坊之右。)　观音堂在继贤桥东。又县南周村里、县西节和里皆有观音堂。　妙应堂在美俗坊。　慈寺堂在礼义坊。(上八堂在四隅里。)　清应堂在县北石雄里。宋时名“白莲堂”。　灵宝观在四隅里。　白石观在县东大浑里。旧名“玉霞万寿宫”，后更今名。　升真观在武夷观之右，道家谓之“文化洞天”，岩石峭立，拔地千仞，下锐上哆，其巅林木合抱，岩腰有泉一穴，甚清冽，大旱不竭。　天游观在六曲仙掌峰下。　清微洞真观在水帘洞。(上三观在县南会仙里武夷山。)　弥罗观宋延祐五年建。　元真观(上二观在县东南丰阳里。)　太清宫在里仁坊。　三元宫在贞节坊。(上二宫在四隅里。)　武夷冲佑万年宫在天柱峰下。旧名“武夷观”。唐天宝间始建于洲渚之间，伪闽增建殿宇，后迁今所。宋咸平间赐额，元改观为宫，加赐“万年”额。内有持正等五院，止善等一十三堂。　清微太和宫在将村里武夷之九曲。中有清虚堂、凝云阁、宜晚亭，皆胜处也。(上二宫俱县南。)　太清道院在岳祠之右，宋绍兴间建。　冲和道院元时建。　合真道院(上二院在仁义坊。)　丹碧道院在澄清坊之东。(上四院在四隅里。)　南涧道院在石臼里。　定应道院在下梅里。　静安道院在内外五夫里。(上三院俱县东。)　白云道院在节和里。　云岩道院　虚白道院　高明山冲玄道院　招仙道院　圆明道院　圆觉道院(上六院在黄伯里。)　云窝道院　仙掌道院　仙山道院　天壶道院　鼓子道院　雨岩道院　苍屏道院　玄元道院　清真道院(上九院在会仙里武夷山。)　栖云道院在黄村里。　上清道院　书堂道院(上二院在将村里。)　龙济道院在周村里。洪武三十二年重建。(已上一十三院俱在县南。)　集山道院　佑圣道院　洋岩道院　望仙道院　三华道院　翠峦道院祀葛仙翁。元大德十年，秋旱螟作，禳祷弗验，里人谒仙翁奉香火归，相率恳祷，不数日雷雨大沛，翌日有红蜻蜒自北蔽天而下，螟悉扫去，是岁大稔。(上六院在县北石雄里。)　真慈道院在县东南丰阳里。右有龙井。　止止庵景泰元年重建。　常庵　齐云庵　山水永乐庵　崇真庵　云岩庵　复古庵虞伯生匾。中有白玉蟾丹台。　常清庵(上八庵在会仙里武夷山。)　会仙庵在周村里。　灵岩庵在漳村里。武夷一线天在焉。(已上一十庵俱县南。)　上真堂在县南周村里。　崇玄真馆名“幽微洞天”。　仙游馆旧名“希真馆”。(上二馆在县南会仙武夷山。)　仁真精舍在县东南丰阳里，元至大二年建。

 政和县
　　龟岩寺3在县治西，宋县尉司址也。旧在黄熊山之原，宋绍兴元年建，国朝洪武十八年移建今所，成化十四年重修。　报国寺在县坊4。宋绍兴三十一年建。　报恩资福寺在县西东平里。五代梁龙德三年建，国朝洪武二十年重建，二十四年并为丛林。　护国寺五代晋天福四年建。　南峰寺五代晋天福三年建。(上二寺在感化上里。)　延福寺唐文德中建。　保福寺五代晋天福四年建。(上二寺在感化下里。)　定峰寺唐咸通五年建。　靖平寺唐咸通元年建。　石门寺宋绍兴元年建。(上三寺在政和南里。)　西岩寺在政和北里。宋庆历元年建。(已上八寺俱县东。)　龙山寺在东衢里。唐开元元年建。又县西北东平里亦有龙山寺，唐会昌二年建。国朝典史郭斯垕诗：“门对稻田千顷阔，地连对市一街通；雨收溪树含晴碧，日出林霞散晓红。无限诗情与禅意，黄花开遍竹篱东。”　洞灵寺宋建隆四年建。　花林寺宋庆历元年建。　北岩寺在石后。正统九年建。(上三寺在长城里。)　慧圣寺旧名“慧空庵”。元大德初建。　金峰寺天顺二年建。(上二寺在东平里。已上八寺俱县西。)　宝岩寺五代汉乾祐二年南唐建。　资福寺五代晋天福四年伪闽建。(上二寺在政和南里。)　重兴寺唐咸通元年建。　迴龙寺五代晋天福四年伪闽建。(上二寺在政和西里。)　石龙寺五代晋天福三年建。　三漈寺宋天圣二年建。　报恩寺宋庆历四年建。郭斯垕诗：“十里青山花县近，一庭瑶草梵宫深。石塘鱼跃开萍叶，岩树鸡栖并野禽。客自往还僧自坐，白云流水两无心。”又县东南政和西里亦有报恩寺，宋庆历六年建。(上三寺在东衢里。已上七寺俱县南。)　洞宫寺在县东南政和西里。唐咸通元年建。　禅岩寺唐末始建庵，宋开禧元年改建为寺。按旧志云：“唐末邑人倪智耕于琵琶原，获金观音小像归，敬奉之。乾符中黄巢寇闽，执智索金像，曰：‘若斮不入，则真金也。’乃斮其颈者二皆入，贼以为非真金，遂还智。后又有贼欲得之，智乃诡言像有神，巢寇尝斮其颈不入，贼劫取验之，见其颈有二刃痕，亦舍而去。贼非神之，盖亦以为非真金也。闻者遂讹为像实有神，贼故不敢持去。自是智乃创庵以安像，其子德复施以田，十世孙士龙又请文于陈仲弓以实其事，建宁守张叔椿遂采入郡志，由是人皆信之不疑，而不知实妄也。因附着之，以祛群惑。”郭斯垕诗：“松磵日斜逢野鹿，竹枝云去见巢禽。上楼山色青无尽，到户溪光碧转沉。”　南漈寺唐开元五年建。(上二寺在县西南高宅里。)　迴龙寺在县西北东平里。唐会昌二年建。(已上二十八寺俱存。)　禅山寺　瑞云寺(上二寺在成化上里，俱五代晋时建。)范伯兴诗：“此境分明出世间，白云同我宿禅关。侵晨踏月下山去，回首白云浑自闲。”　南台寺唐时建。　资福寺五代唐时建。白龟寺五代周时建。　北岩寺又政和南里亦有北岩寺。(俱五代唐时建。)　保安寺　龙峰(俱宋时建。上六寺在感化下里。)　凤栖寺在政和南里。(已上十寺俱县东。)　国清寺在县西长城里。　法海寺在政和西里。　福唐寺(上三寺俱唐时建。)　遇明寺宋建。(上二寺在东衢里。已上三寺俱县南。)　天王寺在县东南政和西里。　云山寺　云峰寺　云漈寺　绍福寺　龙坑寺(上五寺在县西北东平里。)　三峰尼寺在县南政和西里。(上七寺俱唐时建。已上凡二十寺俱废。)　妙觉庵在县坊。宋咸淳中建，元至正末重建。　般若庵在政和东里。元至正二年建。　鹤岭庵在感化下里。天顺六年建。(已上二庵俱县东。)　万松庵宋末建。　东林庵元大德元年建。　中浙庵宣德间建。　七星庵　龙潭庵(上二庵俱正统间建。)　上浙山庵正统八年重建。　妙峰庵景泰七年建。　小浙庵成化元年建。(上八庵在长城里。)　普照庵宋淳化二年建。　师姑庵祀东梅女子。详见《山川志》奖山下。　玄奖庵一名“奖公庵”，一名“奖山堂”，唐时建。(上三庵在东平里。已上一十一庵俱县西。)　五峰庵在县南政和西里。五代唐天成元年建。　满月庵宋嘉定四年建。　福智庵宋宣和七年建。国朝洪武三十三年撤其材以修县学，其产入龟岩寺，永乐元年重建。　万竹庵宋乾道八年建。元陈楠老诗：“青山回望合，万竹净娟娟。宝殿晴光冷，瑶阶翠色妍。龙吟明月夜，鹤舞早秋天。坐听凉风发，轩棂响涧泉。”　佛字庵宋宣和五年建。(上四庵在县西南东衢里。)国朝国子助教谢坤诗：“落魄江湖老布衣，日边曾伴五云飞。不随丹凤巢阿阁，来听黄鹂历翠微。铜井日光摇佛殿，湛卢岚气拥禅扉。故人瓮里春多少，容我题诗尽醉归。”　紫微庵在县东北感化下里。宋淳化四年建。　上天堂一名“白云庵”。宋咸淳二年建。其地有岩能吐雾。俗号“紫镜”，谓其照映坊隅不利于县，故建堂以障之，因号“白云”。　中天堂宋绍熙二年建，国朝洪武间重建。(上二堂在县北黄熊山。)　下天堂在县东门。宋宣和五年建。内有鸣霜楼，李三省书匾。　流庆堂在县西南东衢里。宋宣和七年建。　西山道院在县西山上塘。五代唐天成元年建。　玄真道院在县东感化上里。元至正间建。　熙真道院宋景炎间建。　青华道院元至正间建。(上二院在县西长城里。)

 寿宁县
　　三峰寺在县坊隅5。宋淳化四年建，国朝永乐十三年重建。　西岩寺宋庆历元年建，国朝永乐十七年重建。　小兴福寺宋淳化四年建，国朝正统二年重建。　灵岩寺五代唐同光中建。(上三寺在县西北政和里。)　显灵庵在县坊隅。宋淳化元年建。

　　　　　　泉州府

 晋江县
　　承天寺在府治东南，五代时留从效南园址也。周显德间南唐创为南禅寺，宋景德四年赐今名，嘉祐中改“能仁”，政和七年复旧。元至大间建浮屠七级，后悉毁，国朝洪武间重建。　大开元万寿禅寺在肃清门外。唐嗣圣三年郡民黄守中6园有桑莲之瑞，因舍为“白莲瑞应道场”，后名“莲花寺”，寻改“兴教”，又改“龙兴”，开元中又改“开元”。五代梁贞明中，创东西二木塔，宋宝庆嘉熙中二塔俱毁，后易以石。又有支院二百一十有七，元并为一，赐今名。国朝洪武、正统间重修，匾曰“第一禅林”。　报亲崇寿寺宋开宝八年里妇赵氏以其舅、姑及夫俱亡，舍宅为寺，因名。绍兴中郡守连南天重建，元至正中毁，寻复建，国朝天顺间修建。　福兴寺洪武十六年重建。(上三寺俱府治西。)　崇福寺在府治东北。地有晋时松四株，枝干特异，旧名“松湾”。五代时，陈洪进始建寺，宋太平兴国中赐名“崇胜”，又名“洪钟”，元祐六年改今名。元至正五年火，寻复建，国朝永乐、景泰、天顺间俱尝修建。　护国永隆资寿讲寺在府治北桂香坊内。宋景德中陈洪铭刺漳州，舍宅施田建庵，为兄洪进祈福。后改“永隆资寿院”，元赐今名，国朝永乐间重建。其地先有封崇寺，五代时留从效旧第也。周显德三年，舍为院，名“报恩”，后改“封崇”，入本寺。　水陆寺在府治西南肃清门外。唐天宝六载置放生池，因建水陆堂于池上。乾符六年郡守林鄂始广其堂，号“护国水陆院”。宋嘉祐中郡守蔡襄更为禅院。国朝洪武间改今名。　镇国东禅寺在府城东三十九都皇山之阳。唐乾符中建，广明初赐今额。宋德祐及元至正两遭回禄，寻复建。国朝宣德十年重修。　明心寺在三十六都濯缨堂之西。唐天祐中观察判官宋骈宰晋江，始建墓庵，名“护安宝林明心院”，五代唐同光三年圮于水。骈子起居舍人仁鲁等改卜于旧址之前湾，仍立骈祠堂于其中。宋嘉祐四年骈玄孙贡士理、评事瑜、泉州司法璋等重修，骈之来孙并为记。国朝洪武二十三年重建，明年改为寺。　法云寺在三十七都。唐天祐间刺史王延彬建，名“栖隐”。宋改“法云院”，寻改“禅苑”。国朝洪武二十四年改为寺。　普照寺在二十八都虚应山下。南唐保大间建。旧名“观音院”，宋治平恩赐名“普照”。国朝洪武二十四年改为寺。(上三寺俱府城南。)　泰嘉寺在府城北三十九都。宋绍兴中始建庵，号“泰嘉”。国朝洪武二十四年重修，改为寺。　法石寺在三十七都。五代时陈洪进葬其妻于山之后岗。宋建隆元年创寺以资冥福。乾德中改为“西方禅寺”，元易今名。国朝永乐、景泰、天顺间俱尝修建。　虎岫寺在二十都。旧为真武宫。宋绍兴中改为庵，匾曰“虎岫”，国朝洪武二十四年改为寺。　方广寺在六都。五代时建。初名“白马寺”，后改今名。　金地寺在三十二都。五代梁龙德间建。王审邽匾曰“荐福院”，宋治平间改今名。(上四寺俱府城东南。)　崇先广教寺五代时留从效建。名“上方广法”，宋绍兴初改今名，国朝永乐间重修。　安福寺在龙头岭下。唐嗣圣三年建，名“安福院”，国朝洪武二十四年改为寺，正统天顺间俱尝修建。　保福寺初名”尊胜”。五代汉乾祐二年建，元元统间重建，改今名。国朝洪武二十四年重建，成化十八年重修。(上三寺俱府城西南三十三都。已上一十九寺俱存。)　东崇寿寺　寿宁寺旧紫极观址也。　弥陀寺　观音寺　文殊寺　泗洲寺　小观音寺　药师寺　妙果寺　北藏寺　西园寺(上一十一寺俱在府治东。)　栖隐寺　净居寺又名“西禅”。　陵岩寺内支院凡三十六。(上三寺俱在府治西。)　招福寺　善果寺　北崇寿寺　清凉寺(上四寺俱在府治北。)　释迦寺　兜率寺　中天竺寺(上三寺俱在府治东南。)　香积寺　天王寺　万寿寺洪天锡故宅也。(上三寺俱在府治东北。)　积善寺　崇胜寺在水陆寺侧。　清果寺(上三寺俱在府治西南。已上二十七寺俱废。)　朱明院在府城西三十五都龙首山。内有四乡堂。　浯渡弘济院在三十五都。宋季建，国朝永乐间重修。　空相院在十九都灵秀峰下。旧名“栖真”，五代梁开平中重建，易今名。国朝永乐间重建。内有凌霄塔、七佛塔、方外亭、透龙泉、青莲池、濯足池、待月桥、君子石、盘陀右、灵龟洞、海潮庵。　西资院在十四都卓望山。宋季建，国朝天顺三年重建。(上三院俱府城南。)　玉泉广济院在府城北四十一都。五代时留从效与朱文进交兵于此，杀伤甚众，从效遂即其地作数区葬之，名千人冢，复建是院，以荐冥魂。　布金院在府城东南二十四都。旧名“法华”，唐季更今名。国朝永乐五年重建。　定光万安桥院在三十八都洛阳岸南。旧名“定光”，在惠安县境。宋嘉熙间郡守刘炜叔请徙今所。　瑞峰院在三十七都。宋端拱间建。(上二院俱府城东北。已上八院俱存。)　护安院在东禅寺侧。　东太平院　崇寿院　弥勒院　下生院　崇恩院　报恩院　国田院　龙湖院　华岩院　吉祥院(上十一院在三十九都。)　资福院在三十六都。　清凉院在三十七都。　永福院　鸿福院(上二院在三十八都。已上一十五院俱府治东。)　慈恩院在十九都。　定林院在三十都。　尊胜院　演教院　福寿院　香灯院(上四院在三十三都。)　石塔院在石筍江滨。　观古院　广教院　珠明院(上四院在三十四都。已上十院俱府治西。)　普贤院　宝胜院　崇报院　报慈院　资福院　荐岩院初名“南峰”。　极乐院　地藏院　新兴院(上十院在三十五都。)　慈恩院在三十三都。又十九都亦有慈恩院。　上乘院　惠日院　佛寿院　栖真院(上四院在三十二都)　悟空院在二十九都。　本觉院　宝积院(上二院在二十八都。)　西方院在二十六都。　青莲院在十九都。　大觉六胜万寿塔院在二十都。　灵水院在吴门山之阳。　海惠院旧名“净明”。(上二院在八都。已上二十四院俱府城南。)　报劬院在三十八都。　安福院　福建院　津梁院(上三院在三十九都。)　石马院　建福院　弥陀院　北报院　五峰院　报先院　中峰院(上七院在四十一都。)　山门弥陀院一在四十一都，一在四十二都。　西林院在四十二都。　灵清院　白岩院(上二院在四十一、二都。)　灵感院　瑞泉院(上二院在四十、四十一都。)　慈恩院在四十二、三、四都。　国兴院在四十三都。　三植院　护国院在高岩。　乾元院　净慈院　兴福院在狮子峰下。(上五院在四十五、六都。)　涌泉院在四十六都。　五台院　满觉院在四十四、五、六都。　花山院　龙启院　圆觉院(上三院在四十七都。已上三十一院俱府城北。)　罗汉院在府城东南三十七都。　净业院在三十二都。　楞枷院在三十九都。　资圣院　菩提院在清泉寺侧。(已上四院俱府城西南。)　悟空院　荐福院　泗洲院　宝峰院　观音院(上五院在三十九都。)　通泉院在三十七都。　石门院在三十六都。　保福院在三十三都。(已上八院俱府城东北。通上凡九十三院俱废。)　三圣庵　正觉庵(上二庵俱元至元间建。)　定惠庵宋德祐间建，国朝成化七年重建。　直指庵宋嘉定间建。　五塔庵元至正间建，国朝正统三年重修。又府城南三十都亦有五塔庵。　迴龙七里庵在三十九都迴龙岭下。元至元间建，国朝永乐、宣德间重修。(已上六庵俱府城东。)　大乘普济庵在忠孝坊内。宋德祐元年建。俗呼“岱铭堂”，国朝洪武十五年增建，改今名。　净住庵在招顺巷。元至正二十四年建，国朝正统十四年增建。　禅定庵元至正二十四年建。　妙庆庵在永盛坊内。元元统中建，国朝宣德九年重建。　宝林庵在进贤坊内。元至正三年建，国朝正统三年重建。　宝觉庵宋绍兴中建，国朝正统二年重修。　妙觉庵在二十四都。又府城北三十九都亦有妙觉庵。(已上七庵俱府城西。)　灵源庵在五都。唐林知隐结茅为庵读书于此。国朝永乐间重建。　玉泉圆明庵宋淳熙二年建。　圆通庵元季建，国朝永乐间重建。　东禅庵正统十二年重建。(上三庵在二十都。)　掌桥庵在十七、八都。元至正三年建。　博济庵元延祐二年建，国朝洪武、永乐间重修，景泰中复新之。　玉栏浦寿昌庵元至元间建。(上二庵在二十六都。)　海岸庵在二十六都。宋景定初建，国朝永乐初重修。　金埭庵宋庆元间建，国朝正统十三年重建。(上三庵在二十七都。)　凌云庵元元统中建。　惠济庵元至元间建。　吴公庵在二十八都。宋德祐间建。　结津庵在二十九都。元至元中建。　法济庵在三十都。元元统间建。　顺济庵元元统间建，国朝洪武二十八年重建。　报恩庵元至元三年建，国朝洪武六年重修。　龙济庵元至元四年建，国朝永乐六年里人重建。(上三庵在三十五都。)　迎恩庵在三十九都。正统四年重建。　不二庵在十一都。成化十年建。(已上十九庵俱府城南。)　后庵在府城北三十九都清源山。宣德、正统间重修。　华岩庵元天历二年建。　清隐庵元至大三年建。(上二庵在二十二都。)　海月庵在三十六都。元元统间建。(已上三庵俱府城东南。)　秀林庵在一都。元至正二十六年建。　普度庵在二十四都。元至正元年建，国朝永乐十一年重建。(已上二庵俱府城西南。)　上乘庵在府治西北。元至正间建，国朝景泰五年重建。(通上凡四十一庵俱存。)　真阳庵在三十八都。　吕埔庵在四十一都。(上二庵俱府城东。)　普光庵在府治西。　玉泉庵　海岸庵(上二庵在三十三都。)　草洲庵在三十四都。(上三庵俱府城南。)　无尘庵　舟峰庵　观音庵　灵源庵(上四庵在府城北三十九都。)。　瑞光庵在府城西南。(通上凡一十一庵俱废F。)　观音堂在行春门内。成化间重建。又永宁卫城内及二十五都亦各有观音堂。　龙湖堂在三十九都。宋嘉熙中建，国朝洪武间重建。　圆一堂在三十五都。元至元中建。(上三堂俱府城东。)　泗洲堂元至顺二年建，国朝永乐二年重建。　妙因堂宋季建，国朝天顺间重修。　清源堂元至顺元年建。　定应堂元季建。(上四堂俱府治西。)　灵泉堂元至元五年建。　宝月堂在十七、八都。洪武十五年重建。　般若堂在二十都。元至正元年建。　海龙堂在二十二都。元延祐七年建，国朝洪武中重建。　柯坑堂元延祐中建。　福海堂宋季建。国朝永乐八年重建。　规戒堂俗呼“后蔡堂”。元季建。(上三堂在二十五都。)　善庆堂在十九都。元至正元年建。(已上八堂俱府城南。)　白云堂在府治西南。永乐十一年建。(通上凡一十八堂俱存。)　章埕祈雨堂在三十九都。　白虚堂在府城东，又一所在府城西南。(俱在三十五都。通上三堂俱废。)　木龙室在清源洞西。唐进士欧阳秬尝游梅岩，得古木根如龙，因携以归，复自作赞，刻于石。会昌四年僧仁泽始筑室其上，匾曰“木龙”。国朝正统、成化间皆尝修建。　南台室在北山之巅。唐蔡南玉祷雨之所。大历间，僧白云结屋其上以居，四明王子真为书“出岫无心”四大字，勒之于石。国朝成化间僧有惠禧者复凿山累石，建楼筑室于其上，匾曰“南台室”。(上二室在府城北三十九都。)　云谷宗在府城东南三十七都太平山之阳。宋季建，国朝正统间重建，景泰三年知府胡志和祷雨于此，立应。　玄妙观在府治西南。晋太康中为“白云庙”，唐改为“老君祠”，开元中建“龙兴观”于祠西，宋大中祥符二年改“天庆”，元元贞元年改今名，国朝洪武、永乐、景泰、成化间相继增建。　开元观在紫极宫之右。唐神龙初创建，名“龙兴”。开元中改今名。国朝景泰三年产入紫极宫，天顺年间重建。　净真观在府治北希夷坊。旧为紫泽宫，宋崇宁中改今名，绍兴间重建。　金粟崇真观在府城西南三十三都金粟洞，唐时建，国朝洪武间重建。(上四观俱存。)　广孝观在通淮门内。旧为南草场，宋崇宁间建，名“崇宁观”，今产入玄妙观。　柏庭观在仙桂坊内。(上二观俱府治东南。)　碧虚观在府治东北清政坊内。　衍庆道院在府治西北华岩之后。　通元道院　紫云道院(上二院在府治东南。已上三观并三院俱废。)　玉虚宫在府治东行春门外。景泰三年重建。　玉华宫在三朝元老坊内。景泰三年重建。　真君宫在昼锦坊内。旧在坊畔，宋时建，国朝成化十三年改建今所。(上二宫俱府治西。)　灵慈宫在德济门内，盖天妃祠也。宋绍兴间建。　灵济行宫在八都。祀南唐徐知诰并弟知谔。元至元间建，国朝永乐间重建。(上二宫在府城南。)　武当行宫在府城北三十九都旧天王堂址也。洪武中重建。　紫极宫在玄妙观之右。旧在行春门外，唐天宝二年赐名“紫极”。五代末留从效改建于迎恩馆之西庑，即今所也。国朝永乐、天顺、成化间俱尝修建。　慈济宫在育材坊。宋乾道间学录宋英患背疡，祷于漳之白碴神祠，有灵验，遂祠于此。国朝洪武、永乐中俱尝修葺。　祐圣宫在临漳门内。正统间重建。(上三宫在府城西南。)　东岳行宫在府城东北三十九都皇迹山。旧附开元观侧，宋绍兴间始建于此，国朝正统四年重建。(通上凡十宫俱存。)　武当行宫在府城南水仙门内。旧设市舶提举司，因建此宫，今司移置福州，宫亦废。　紫泽宫在府城北三十九都清源下洞。元季废，其田产入于玄妙观。　神霄宫在府城西南天庆观侧。　雷殿在府治北。(上二宫并殿俱废。)　东岳行祠在府城南十一都。　江南第一灵坛在府城南八都。五代晋天福间建，匾曰“祐圣”，国朝正统间改今名。　古玄室在府城西南三十二都。旧为禅刹，正统九年有道人吴云静者辟其址建室以居，作小丹丘于崖巅，为修炼之所。　玄隐室在清源山之东。旧名“太公室”，宋季建，国朝成化间重建，改今名。(通上祠坛并室凡四处俱存。)

 南安县
　　佛迹寺唐光启二年建，国朝洪武、永乐间重建。　石谷寺五代梁贞明三年建，元至元三十一年火，寻复建。(上二寺俱县东。)　延福寺在九日山下。唐大历三年建。寺有三十六奇，其最者翠光亭、御书阁、聚秀园、墨妙堂、秦君亭、廓然亭、乱峰轩、晋朝松、无名木、姜相台、仰高亭、钓台、醉石。余见《山川志》。国朝洪武中重建一新。　云台寺在三十二都。初名“荐福报恩禅寺”，元至元间改今名。至正十四年火，寻复建。　新罗寺在二十二都。宋季建，国朝洪武十八年重建。　教忠显庆寺在二十一都。唐天祐二年王延彬建教忠寺于城南淮水之右，匾曰“南淮定空禅院”。五代梁开平三年移建今所，宋绍兴间改为今名。　凉峰弥陀寺五代时刺史王继崇葬是山，其妻郝氏因建寺，命僧主之。宋治平中重建。　凤凰寺五代时王继业子传懿所建。元季火，寻复建。(上二寺在二十三都。)　报亲寺在一都。宋太平兴国中建，元至正间赐今额。(已上七寺俱县西。)　兴福寺在县南四十都。五代周显德六年建，国朝洪武中重建。东林寺在四都。宋庆历中建。　双林寺在五都。宋崇宁中建，国朝洪武元年重修。(已上二寺俱县北。)　清化院在三十六都。唐嗣圣间建，元至正间圮，惟法堂仅存。　南丰院在三十五都。五代间建，宋端平中重建。　西峰延寿院在二十七都。唐乾宁初建，元至元间重修。　金田南峰院在二十三都。宋时为丞相曾公亮功德院，后改今名。(已上四院俱县西。)　普化院在三十八都。唐嗣圣间建，元大德间重建。　报劬院在三十九都。五代周显德中建。(已上二院俱县南。)　灵秀院在七都。宋建隆二年建，国朝洪武间重修。　飞云院在八都，宋德祐间建，国朝洪武初重修。　菩提院宋景定元年建，国朝永乐三年重修。　新丰院五代梁乾化中建。(上二院在十五都。已上四院俱县北。)　禄寿院在县西北二十七都。五代唐清泰中建，宋熙宁八年重修。(通上寺院凡二十三处俱存。)　鸿福寺在县西三十一都。五代汉乾祐中建，国朝洪武二十四年并入佛迹寺。　弥陀寺在县西南三十三都。五代周显德中建。宋元丰间丞相蔡确请为功德院。元季重建，改今名。国朝洪武间并入报亲寺。　对山南峰院在三十三都。　北岩院在二十四都。　清洋院有潇洒堂。　报劬院　永寿院(上三院在二十一都。已上五院俱县西。)　白莲院在县南四十都鹄岭下。　报慈院宋开宝间有僧法圆者，幼丧父，事母甚孝，因建庵于此，迎母以养，母卒，哀毁几绝。从母孀居，亦迎养之。后请为院，因名。　齐云院(上二院在十二都。)　建福院在七都。五代梁开平元年建，国朝洪武二十四年并入云台寺。　栖真院在四都。(已上四院俱县北。)　广福院　灵迹院旧有五塔，因名“五峰岩”。(上二院俱在县西南三十五都。)　徐道庵在三十二都。　母岭庵在二十都。(上二庵俱县西。)　泊泉庵在县南四十三都。　龙泉庵在县北十一都。　应魁庵在县西南二都。(通上寺院并庵凡一十九处俱废。)　慈济宫在县西。宋时建，元至正中重建。　凤山宫在县南二十六都。元泰定四年建，国朝洪武三十年重建。(上二宫俱存。)　三清宫在县西北莲花峰下。旧为“圆通庵”，宋淳祐中改为“三清宫”。今废。

 同安县
　　梵天寺在大轮山之阿。旧名“兴教”，宋熙宁中改今名。国朝洪武九年重建。　天兴寺在长兴里佛子冈下。(上二寺俱县北。)　夕阳寺在县西安仁里十五都。　普照寺在县东北嘉禾里二十二都。　朝元观在县东北庆丰门外。洪武十五年重建。　东岳行宫在县治东。成化十二年重建。　慈济宫在县治西南。宋景祐间建。

 德化县
　　程田寺7在县东灵化里。五代时建，初名“感恩”，宋天禧中赐今名。国朝永乐间重建。　五华寺在永丰里。宣德间重建。　资化寺宣德八年重建。　中峰寺景泰五年重建。(上二寺在黄认团。已上三寺俱县西南。)　仙峰寺在县西小尤中团。景泰四年重建。　戴云寺在新化里。宋端拱元年建，天禧中赐额。　香林寺在杨梅上团。五代时建于朔山之北8，宋天圣元年移建于西林，二年赐额。国朝宣德中重修。　天王寺在杨梅中团。(上三寺俱县北。已上八寺俱存。)　天宫寺　龙安寺　罗汉寺　大云寺　观音寺　皈明寺　洪圣寺　东林寺　相安寺　三际寺　仪林寺　千福寺　普光寺　大兴寺　翠峰寺　长庆寺　伪山寺9　登乐寺　乾福寺　汤坑寺　地藏寺　法林寺　螺峰寺　陈平寺　重兴寺　龙兴寺　香岩寺　三峰寺　宝积寺　尊胜寺　皈圣寺　禅林寺　卧龙寺　清平寺　灵福寺　塔头寺　大峰寺　长兴寺　中兴寺　云峰寺　宝藏寺　福寿寺　清泉寺　妙峰寺　登高庵　龙济庵　龙首庵　云济庵　小溪庵　一山庵(已上寺并庵凡五十处俱废。)　龙山观在县治东妙峰山。宋乾道七年建，淳熙十一年重修。　魁龙观在县治西魁龙桥之南。　蓬莱观在县西小尤中团。永乐间重建。　真君宫在县东隅。景泰三年重建。　显应宫在县西小尤中团。正统八年重建。　昭灵宫在县东北东西团。景泰元年重建。　通济宫景泰四年重建。　困山宫永乐二十年重建。　龙泉宫正统六年重建。　洪坑宫景泰初重建。(上四宫在县西北东西团。)

 永春县
　　太平寺在十五都。唐开成二年建，国朝洪武三年重修建。　兴善寺在十四都。唐天祐二年建，元至正十四年重修。　白云寺在十六都。唐大中间建。(上三寺俱县东。)　云居寺在十一都。唐大中间建。　慈云寺在九十都。五代时建。(上二寺俱县西。)　南岳寺在十二都。五代时建。　惠明寺在十三都。唐大中间建。初名“临水”，后废，宋庆历中重建，更今名。(上二寺惧县南。)　苦竹寺在十一都。唐天成间建。　山居寺在十四都。唐天祐间建，初名“石泉”，后改今名。宋雍熙四年火。　西峰寺在十六都。唐咸通十年建，元至正十六年火，寻复建，国朝洪武二十四年并入太平寺。(上三寺俱县北。)　白马寺在十四都。唐大中二年建，国朝洪武二十四年并为丛林。　云峰寺在十六都。唐乾元中始建庵，寻改为院。后徙建于南峦，国朝洪武间并入太平寺。(上二寺俱县东北。)　延寿寺在八都。唐大中二年建，宋治平中重建。　岩峰寺在十都。宋绍兴十一年建。(上二寺俱县西北。)　灵感寺在县西南二十三都。隋末建，初名“恩惠院”，唐咸通间改为“灵感寺”。　西坑庵宋德祐间建。　覆鼎庵元至元中建。　纸坑庵元至正元年建。(上三庵在三都。)　乌髻庵在七都。元至正间建。　集福庵在十四都。(上二庵俱县西。)　寿峰庵在县南十二都。宣德元年建。　圣祖观在一都。宋嘉熙中重修。　三清观在六、七都。元至正间建。(上二观俱县西。)　东岳行宫在县东北十四都。洪武二十三年建，成化十八年重建。

 安溪县
　　清水寺在县西北崇善里。旧为“清水岩”，后易今名。正统间重建。　钱江庵在县东。正统八年重建。　大石庵在县北感化里。景泰五年建。　济渡庵在县西北来苏里。景泰元年建。　东岳行宫在县北。天顺四年重建。

 惠安县
　　金相寺在县东三十三都。五代梁乾化三年建。　寂光寺在一都。唐王潮墓庵也，五代时留从效改今名。宋王献臣诗：“霸业何劳问废兴？前人楼闇后人登。海山有籍归真主，云物无情属野僧。”国朝永乐中重建。　宣妙寺在二十九都。唐天宝间名“法华”，宋治平间改今名。端平中籍其业充学廪。淳祐三年郡守颜颐仲复之。　灵应寺在十九都。宋天禧间建，名“白沙贞阳庵”，寻改为“头陀寺”，复改今名。国朝永乐间重建。　大福胜寺在二十五都。唐文德中建，名“锦田福胜寺”。元季火，寻复建。　圆常寺在二十八都。五代梁乾化中建，名“广福”，宋治平中改今名。国朝景泰五年重建。(已上五寺俱县南。)　普空寺在一都。旧名“龙兴”，宋大中初重建，改名“护国报恩”，治平中赐今额。国朝洪武八年重建。　大普安寺五代周广顺二年建，名“五峰罗汉寺”，宋治平二年改今名。　华林寺唐会昌间废，国朝天顺三年重建。(上二寺在五都。)　北舍利寺在六都。洪武二十二年重建。　离相寺在七都。唐天祐间建，旧名“荐福”，宋治平中改今额。　耆阁寺五代晋开运元年建，元至正中重建。　戒香寺在十三都。宋皇祐中建，治平三年赐额，国朝洪武二十四年重建。　大中寺在十五都。唐大中初重建，柳公权书额。　乾峰寺五代梁贞明二年建，国朝洪武四年修建，成化十年重新。(已上九寺俱县北。通上凡一十五寺俱存。)　鹿苑寺在三都。　甘泉寺　行林寺　龙门寺　禅净寺(上四寺在四都。)　舍利寺　妙音寺　圆通寺　西禅寺　宝檀寺　达观寺(上六寺在六都。)　定心寺在十六都。　甘露寺在三十四都。(已上十三寺俱县东。)　报劬寺　宗胜寺　兜率寺(上三寺在十六都。)　祖教寺在十七都。　大云寺　资福寺(上二寺在十八都。)　慈恩寺　护戒寺　云峰寺(上三寺在十九都。已上九寺俱县西。)　青林寺　竺乾寺(上二寺在一都。)　普利寺在二十都。　慈利寺在二十五都。　禅居寺在二十六都。　普惠寺在二十八都。　福胜寺在二十九都。(上七寺俱县南。)　泗洲寺在三都。　普润寺在四都。　显教寺在六都。　内宫寺在十都。　北禅寺　定光寺(上二寺在十一都。)　证果寺　海惠寺　真如寺　仁王寺　演教寺　普安寺　信善寺(上七寺在十二都。)　皇觉寺　荐福寺(上二寺在十三都。)　净业寺在十四都。(已上十六寺俱县北。通上凡四十五寺俱废。)　上田庵在县南二十都。宋淳熙间建，国朝永乐六年重建。　天湖庵在县北七都。宋建隆三年建，元至元间重建。　南塔堂在县治西。宋熙宁间建堂并塔，后圮。国朝永乐、天顺间俱尝修建。　南塔堂在县治西。宋熙宁六年建堂并塔，国朝成化十二年重建。东岳行宫在县治北。成化间重建。　崇真观在县西南礼兴里。旧名“奉先”，宋端拱元年改今名。后废，产入真武殿。

　　　　　　漳州府

 龙溪县
　　开元净惠万岁寺在府治西北。唐嗣圣间建，开元三十六年诏改今名10。内有明皇铜像，又有松关。宋末寺毁于兵。元元贞中与净慧寺合为一，赐今额，国朝洪武间匾其门曰“紫芝峰”。宋张微诗：“铸金像出开元末，检玉书藏景祐间。”　法济寺在开元寺之右。旧为“普利隆寿院”，五代周广顺二年建。宋乾德三年移建于郡北，祥符中改今名。国朝洪武间又移建于净安院旧址，即今所也。二十六年改为讲寺，匾其外门曰“隆寿”。　净众寺在府治西北。五代梁贞明二年建，元至治间重建。国朝永乐间匾其外门曰“万松峰”。宋郭祥正诗：“南州三百寺，此寺最辉焕。”　南山报劬崇福寺在府城南厢，宋乾德间建，元至正十九重建，国朝洪武、永乐间修建，匾其外门曰“丹霞峰”。　招善寺在税务之东。嘉定间火，见淳祐郡志。久废。　普贤院在府城西厢外。宋太平兴国三年建。　净慧院在府城西。五代唐天成中建，名“罗汉院”，祥符间改今名。　大岩院在一、二、三都。元大德四年建。　观音院在十一都。五代周广顺三年建。　报慈院在十八都。宋开宝六年建。　迎福院在二十二都。宋庆历七年建，国朝正统八年重建。　保民院宋绍兴四年建。　石室院五代唐同光三年建，国朝天顺八年重建。(上二院在二十九、三十都。已上六院俱府城东。)　名第院宋太平兴国七年建。　法真院宋乾德二年建，国朝天顺八年重建。(上二院在府城西二十一都。)　洪福院在府城北二十三、四都。宋庆历八年建。(已上一十一院俱存。)　坚牢院　法华院　天王塔院　保寿院　延寿院　东下生院　清凉东院　北天王院　应瑞院　祥云院　西天王院　上生内院　释迦西院　香岩院　东林院　上生北院　慈恩南院　普光院　尊圣院　上方院　兜率院　广证院　般若院　广胜院　普香院　广教院　保岩院　妙乐院　报慈院　西方院　普明院　灵应院　观音院　西峰院　保宁院　齐云院　小祟福院　瑞明院　罗汉院　福生院　白莲院　普贤院　北清凉院　北报先院　灵泉院　国清院　保庆院　建隆院　永兴院　隆福院　洪福院　报先院　新兴院　帝释院　灵信院　瑞光院　应真院　金仁院　普通院　白莲院　上生院　福泉院　宝峰院　金仙院　吉祥院　福生院　方广院　圆明院　鹫峰院　兴国院　应瑞院　隆庆院　奉先院　永寿院　永陆院　兴寿院　龙兴院　内天王院　三平塔院　龙兴院　岩福院　均庆院　名第院　弥勒院　法真院　中峰院　新恩院　保利院　隆庆院　西峰院　太平兴国院　幽蓟院　灵龟院　翠峰院　金峰院　报恩院　永兴院　灵庆院　报慈院　资寿院　崇恩院　石室院　龙门院　大岩院　灵泉院　云峤院　铜盘院　铜山院　大兴福院　大安福院　泗洲院　广化院　铜钵院　中台院　延寿院　小崇兴院　小中平院　大峩院　法泉院　龙台院　观音院　正峰院　延福院　西平院　云居院　东林院　瑞云院　中峰院　西明院　西峰院　小崇福院　资福院　大瑞峰院　东峰院　翠林院　崇寿院　大安福院　报先弥勒院　福先院　大智院　境济院　福庆院　翠峰院　双峰院　泗洲院　西峰院　智胜院　九龙院　灵瑞院　供福院　仪凤院　禅龛院　东峰院　安福院　圆峰院　招善院　大泗洲院　千佛院　大悲院　岩峰院　资寿院　龙台院　资福院(通上凡一百五十院俱见淳祐郡志。俱久废。)　绿萝庵在西湖白莲院。宋郭祥正有诗。　木绵庵在府城南十二、三都。宋贾似道自建州移谪循州，行至此，监押官郑虎臣杀之。先有人赠以诗曰：“循州不似台州好，何不当初早入山？”　玄妙观在府治西朝真坊内。唐开元间建于漳浦，名“开元观”。贞元间随郡徙建今所。宋大中祥符元年改名天庆，元改今额。国朝洪武八年重修。　东岳行宫在府城东。宋绍兴二十九年建，元大德元年重建。　慈济宫在府城东一、二、三都。宋景定元年建。　天妃宫在府治东北。元至正间建。又浯屿亦有宫。

 漳浦县
　　兴教寺在县治北。唐景福元年建，宋嘉定二年重建，元大德、延祐间重修，国朝正统、成化间俱尝修建　福寿院在县东七都。元至正间建，国朝成化九年增建一新。　泗洲塔院在县治积善坊内。宋元祐间建，国朝成化三年重建，　文兴院　永寿院　保安院　安德院　西林院　崇信院　资福院　普安院　重兴院　太平院　隆兴院　灵瑞院　瑞岩院　兴教院　青阳院　朱明院　保庆院　无象庵在县南八都。旧有象出没为害，潮守黄定为书此匾，揭于庵之楣，象遂屏迹。　圆应堂在县治之北门，又有上真堂。　九座堂在北门之旁。(已上院及祐堂凡一十九处俱见淳祐郡志。)　崇首观在县治西朝天坊内。初在西门外，宋时建。元至正间移建今所。国朝成化十七年重建。

 龙岩县
　　报恩寺宋绍兴二年建。　地藏寺　东塔院有砖浮屠五级。院今废。(上寺院凡三处俱在县治之东。)　资政院在县治之西。　南塔院在县治之南。乾道间建有砖浮屠五级，与县相对。　三峰院　恩福院　药师院(上三院在县东聚集里。)　小地藏院　资寿院(上二院在县北和睦里。)　泗洲院　灵山院(上二院在县东北集贤里。已上九院俱见淳祐郡志。)　东岳观在县治西砦山。宋景定二年建，元至正九年重建，国朝洪武二十三年修，成化十三年重修。

 长泰县
　　祥光寺宋乾德二年建。内有真相院。国朝景泰五年重建。　报亲院有浮屠五级，今废。(上寺院二处俱在县治东南。)　报慈院在彰信里。　福胜院在人和里。(上二院俱县东。)　天王院在县西人和里。良岩院在旌孝里。　东岩院在石铭里。(上二院俱县北。通上寺院凡七处俱存。)　栖云院　瑞云院　金粟院　香灯院　紫极宫宋宝庆元年郡守危稹建。　佑圣宫在县治北。今为祝圣所。(已上院并宫凡六处俱见淳祐郡志。)

 南靖县
　　安福寺在县西习贤里。元大定三年始建于清宁里，至正十七年迁建今所。　正峰寺在县东南由义里。宋开禧三年建。　三平院在县南清宁里。　西平院在县东南由义里。元至元十九年重建。　云顶庵元时建，国朝正统十三年重建。　万岫庵又名“碧湖岩”。成化二年重建。(上二庵俱县西。)　峰苍庵在县北。景泰五年重修。(上三庵俱在习贤里。)

 漳平县
　　松山寺在居仁里。　资寿院宋时建，元大德二年重修，国朝景泰三年重建。　地藏院景泰三年重建。(上二院在和睦里。已上寺院凡三处俱县北。)
　　校　注
　　1　雍正《崇安县志 寺观》作“萧际寺”。
　　2　雍正《崇安县志 寺观》作“黄柏里”。下同。
　　3　乾隆《福建通志 古迹》作“龟峰寺”。
　　4　乾隆《福建通志 古迹》作“在县治西”。
　　5　乾隆《福建通志 古迹》作“在县治西”。
　　6　乾隆《福建通志 古迹》作“黄守恭”。
　　7　黄任《永春州志 古迹》载：“唐行端修真于此，邑人程国知施田建寺，故赐名程田寺。”
　　8　黄任《永春州志 古迹》作“萧坑社”。而《山川志》引《闽书》云：在香林山。
　　9　“伪山寺”疑为“沩山寺”之误。
　　10　按开元无三十六年，此处有误。黄任《永春州志 古迹》载：“开元二十六年改名开元。贞元间徙州治，始从漳浦移建于龙溪紫芝山，在旧漳州府治西北。”

卷之七十八

　　寺观
　　　　　　汀州府

 长汀县
　　开元寺在县学之左。唐开元间建于旧郡，后随郡迁于此。旧有支院二十四环列其中。宋崇宁间改“崇宁万寿寺”，政和间更名“天宁万寿寺”，寻改“神霄玉清万寿宫”，建炎元年复今额。国朝洪武初重修。成化八年迁建县学，割法堂并寺右一直，以广学基。宋郡守陈轩有诗：“溪云影落杉松瞑，檐铎声流殿阁寒。”　报恩光孝禅寺在朝天门内。五代梁贞明间建。初名“感应天王寺”，宋政和间更名“崇宁万寿”，建炎间又更“天宁万寿”，绍兴间复更“报恩广孝”，寻改今名。(上二寺俱在府治之东。)　罗汉寺在府城西右厢。五代晋天福间建，宋绍兴间重建。元至正间毁于兵，寻复建。国朝洪武、永乐间修建一新。　定光院在府治左。宋大中祥符间，郡守赵遂良建庵，为定光往来栖息之所。淳熙间郡守吕翼之并祀定光、伏虎二像于其中，嘉泰间郡守陈映从郡民之请，疏其显应之状于朝，赐今额。　南廨院在鄞江坊。正统间毁于寇，景泰三年重建，成化十八年增建。　东禅院五代梁贞明间建。院前有东山十景，宋长汀宰李存贤诗：“野云闲带雨，林木静无风。村落一溪外，民田四望中。”刘弼诗：“滩声来席上，亭影落溪中。”石英民诗：“云兼野色过松径，水带秋声入稻田。”　金泉院宋建隆间建。(上三院在左厢。)　广福院在四保里。五代时有异僧曰伏虎者驻锡于此，郡人为建庵，初名“普护”，宋建隆间卒，因以祀之。熙宁间赐名“圣寿院”，乾道间改今名。　连章院宋乾道间建。(上六院俱在府城东。)　保安院在府城西。五代间南唐建。　南山同庆院五代周显德间建。宋绍兴间尝驻戍兵于此，乾道间毁，遂置南寨，后寨废，旧址尚存，今院乃旧院支刹也。　金鸡院在宣和下里。宋建隆间建。　永乐院在清泰里。五代梁贞明间建。　禅宫院宋乾道间建。(上四院俱在府城南。)　华严院在府城东南成上里。五代梁贞明间建。(通上寺院凡一十五所俱存。)　护国塔院在府治东。　伏虎廨院在府城东。　罗汉院　西峰院宋陈轩诗：“疑有潮声生绝顶，晚风吹动半岩松。”　西方院在西峰院之右。　法林院初名“三教荐福院”，更名“十方院”，复改今名。郡守陈轩诗：“云边借榻开僧阁，松下听泉洗客心。”　释迦院(上五院俱在府城西。)　文殊院与同庆院密迩，后山之陬有定光阁。　隆寿院　神王院　招福院　梁安院　临池院　福寿院　长乐院　龙安院　保寿院　丰乐院(上十一院俱在府城南。)　感应天王院在府城北二里许。旧在府治东兴贤坊内。　南安廨院在府城东南。　翠峰院在府城东北。　龙兴尼院在府城西秩成门外。(通上凡二十二院俱废。)　伏虎庵在左厢，去城五里。有青松对植，苍翠交阴，虽僻在一隅，盖一郡游赏之所也。　叶坑庵今名“白云庵”。(上二庵俱府城东。)　景星庵在方湖之侧。宋端平间建。内有郡守李华祠。　麻潭岭庵在古贵里圆珠山侧。宋端平间建。(上二庵俱府城南。)　白鹤庵在府城东南。　朱紫庵在府城西北颁条门外。(通上六庵俱存。)　金砂庵　有年庵在有年桥侧。(上二庵俱府治东。)　兴龙庵在府城东北兴贤门外。定光堂在府城西颁条门外。(通上三庵并堂俱废。)　天庆观在兴贤门内。旧名“开元观”，宋至道间改“至道宫”，大中祥符间改今名。　金华观五代梁贞明间建。　仙隐观在登俊坊。观左有放生池，右有鱼乐亭。(上三观在府城东。)　黄仙人庵在府城东。相传崇宁间郡有黄姓者得道于此，故名。(通上三观并庵俱存。)　崇贞堂在府城西清泉坊。今废。

 宁化县
　　光严寺在县治北。洪武间重建，永乐间修。　慈恩塔寺在县南。永乐十二年毁。正统三年重建塔，今废。(上二寺在在城里。)　龙山院在在城里。五代梁开平间建。旧名“地藏院”，宋建隆间改今额。　鹫峰院在新村里。五代晋开福间建。宋运使蒋之奇诗曰：“日转竹阴侵阁冷，水流花片过门香。”推官臧子常诗：“望穷山下疑无路，行入壶中却有天。花落春岩朝带雨，月涵秋谷夜闻泉。”一本以此院在长汀县，有所未审。　南福林院宋熙宁间赐额。(上三院在县南。)　西隐寺在永丰里。宋熙宁间建，国朝永乐间重修建。　宝池禅院唐会昌间建，宋庆历间重修，元至大间复修，寻毁于兵，国朝洪武间重建。(上二院在县治北。)　宝应院在县治西南。五代晋天福间建，宋天圣初赐额。(通上寺院凡八所俱存。)　晋现院　临田院(上二院在县东。)　荐福院　宝塔院　东峰禅院　华严院　报恩院　龙池岩院(上六院在县南。)　灵峰禅院　中兴禅院(上三院在县北。)　宝胜院在县西南。　福林院在县东北。　安福院　崇福尼院在县东。(通上凡二十四院俱废。)　金山庵在永丰里。宋淳熙间建，国朝洪武初重修建。　中华庵在兴善里。宋端平间建，国朝天顺间重建。　保林庵洪武九年建。(上三庵俱县东。)　西山庵在县西门外。宋建炎间建，国朝永乐年间重建。　苦井庵旧有泉，病者饮之多愈。正统三年重建。　西提庵元至正间建，国朝永乐间重建。(上二庵在县西。)　瓦庄庵宋淳熙间建，国朝永乐间重修。(上五庵在在城里。)　碧云峰庵在兴善里，即今南山也。宋天圣间建，国朝永乐十年重建。　兴福庵在会同里。宋端平二年建。(上三庵在县南。)　梅山庵在招贤里。宋淳熙间建，国朝洪武二年重建。　圆照庵在在城里。元至正元年建。　翠峰庵在永丰里。宋淳熙间建，国朝永乐间重建。(上三庵俱县北。)　普觉庵在县东北泉上里。宋宝元初建，国朝宣德间重建。其地五山高耸于外，一山峙立其中，俗谓之“五龙聚宝”。(通上凡一十三庵俱存。)　东庵在县东。　积翠庵在县南。　神须庵在县南门外。　大隐庵在水南。(上四庵俱废。)　白云禅关在县东兴善里。　崇善堂在县东泉上里。洪武间建。　观音堂在县南在城里。(通上禅关并堂凡三处俱存。)　凝贞观1在县南在城里。旧名“上林”，五代唐天成中建，宋天禧中改今名。国朝洪武十三年重建。　蓬莱仙观在县西龙上下里。按旧志为刘氏女升仙之所，因赐名“蓬莱”，今废。刘氏女详见《仙释志》。　大玄贞观2元大德间建，国朝永乐间重建。　仙隐观宋政和间建，国朝洪武八年重建。(上二观在县东北泉上里。)　佑圣堂在县治北。正统十三年毁于寇，景泰四年重建。　崇贞堂3唐天宝中建，元末毁于寇，国朝洪武十年重修建。　三官堂宣德三年建。(上二堂在县南。已上三堂俱在在城里。通上观并堂凡七处俱存。)

 上杭县
　　天王寺在县西。五代晋时建于钟寮场，号“天王院”，宋乾道三年随县迁今所，元至大间改建，更为寺。国朝洪武、成化间俱重建。　东竺寺在县治东。旧在钟寮场，名“塔院”。宋乾道三年随县迁今所，淳祐十一年改今额，元至正中重建。国朝永乐、正统、成化间俱尝修建。(上二寺在在城里。)　丰稔寺在县西胜运里。宋咸淳中建为庵，元至正中重建，国朝成化五年亦重建。　义合寺唐光化中建，宋大观中重建，国朝洪武、天顺间俱尝修建。　南华寺永乐间重建，成化四年修。(上二寺在县南来苏里。已上五寺俱存。)　资福寺　报恩寺在县东北。　南塔院宋至和间建，国朝洪武、宣德、成化间俱尝修建。　禅林院宋绍兴间建，国朝永乐元年重建。(上二院在县南来苏里)。　西峰院在平安里。宋崇宁间建，元至正间修，国朝天顺、成化间俱尝修建。　上宝林院在太平里。唐乾符间建，国朝洪武、成化间修建。　下宝林院在在城里。宋熙宁中建，国朝天顺元年重建。(上三院俱县北。)　弘明院在县东北白砂里。洪武三十年建，成化九年重修。(上六院俱存。)　灵瑞院在县西。　盘瑞院在县南。(上二院俱废。)　德庆庵在县治西。旧名“弥陀庵”，元至正初建，国朝永乐、成化间俱重建。　安仁庵宋景定间建，国朝正统间重修。　东安庵在棉村。旧在安乡东安岩，洪武二十七年迁建今所，成化五年重修。　黄岩庵元至大间建，国朝天顺二年重建。(上三庵俱在县西胜运里。)　崇福庵在县南溪南里。　禅林庵成化十八年修。　圆通庵成化六年修建。(上二庵在县北平安里。)　晋应堂在县东钟寮场。旧名水陆院。宋乾德间建，国朝成化七年重修。　玄贞观4在县治东，旧在县南，名“麟符观”。宋建炎间建，国朝永乐十九年重建。(已上庵院堂观凡一十五所俱存。)

 武平县
　　禅果寺在县治南门外5。宋淳熙间建，国朝永乐五年重建。寺左旧有塔院。　古山寺在丰顺平里。旧为“古山堂”，国朝洪武十七年改建为寺。　延寿寺在高泰里。　禅隆寺　思福寺　弥勒寺　兴福寺(上四寺在信顺团里。已上六寺俱县东。)　禅福寺　通林寺　西峰寺(上三寺在县西丘留东里。)　棉洋寺宋时建，国朝永乐间重建。　南山寺在千户所南门外。洪武、成化间俱重建。　西湖寺　均庆寺定光道场也。初一岩嵌空险僻，神怪所宅。宋乾道二年定光至，跃坐岩中，祥烟腾覆，邑人异之，相与筑室岩中。祥符四年赐额“均庆院”，国朝洪武十四年并入禅果寺。宋李纲诗：“满山泉石有吾意，十里松筠生昼寒。”　分水寺在高泰里。(上五寺俱县南。)　宝林寺　福田寺　太平寺(上三寺在县北大湘亭里。)又县东信顺团里亦有太平寺。　招福寺在县西南高泰里。　资福寺　福林寺在县东南盈塘里。(通上凡二十一寺俱存。)　太平兴国禅院在县东。　南安廨院在县东北。　灵洞天福院在县西门。有二泉，派出葛山翁炼丹井，清澈可爱。宋梁顾诗：“门外落将三市隔，此中人是几生修，千寻古木含云翠，一派寒泉绕槛流。”(通上三院俱废。)　屯营庵在何屯冈下。相传五代时，有统军使何姓者部武艺军屯驻于此，筑城周围二里许，故址尚存。　瑜珈山庵　宝峰庵(上二庵在信顺团里。已上三庵俱县东。)　伏虎岩庵　兴福庵(上二庵在丘留东里。)　西湖庵在县北归田里。　龙济岩庵　清凉山庵(上二庵在县西南丰顺平里。)　圣水庵在县东南盈塘里。号“清凉磜”。(通上九庵俱存。)　永寿庵　东流庵　栖云庵　石狮庵　净信庵　无量庵(通上六庵俱废。)　白莲庵在县北归郡里丰田。　古佛道场在县东门外，旧大观庵址也，(通上堂并道场凡二处俱存。)　崇贞观6在县治北。洪武十三年建。　洞元观在县治西，旧在灵洞山下。宋政和间赐额。绍兴间移建今所。

 清流县
　　万寿寺在坊郭里。旧名“塔院”。宋隆兴间建，国朝天顺四年重建。　福寿寺在苍盈里。宋端平间建，名“福寿院”，国朝洪武间改为寺。　灵山寺在梦溪里。唐贞观间建。(上三寺俱县东。)　永乐寺在县西四保里。　福潭寺在县南永得里。宋绍兴间建。(通上凡五寺俱存。)　恩福院　淳化院(上二院在县东。)　云施院在县西。　新全院　新通院　圣恩院　永乐院(上四院在县南。)永丰院　丰饶院(上二院在县西南。通上凡九院俱废。)　东华庵宋元符间建。庵在山之绝顶，一石台陡起，登其上，则万山皆在目睫。金莲庵即灞涌岩庵也。一径萦回而入，清泉白石，茂林修竹，殊可爱。(上二庵在坊郭里。)　福智庵在苍盈里。　上阳庵在永得里。庵在山顶，每旦先得日光。(上四庵俱县东。)　西峰庵　西灵庵宋绍兴间建。(上二庵俱在县西坊郭里。)　南极庵在县南坊郭里。幽巧清閴，邑之胜处也。　高城庵宋祥符间建。元末毁，今修建一新。　灵龟庵元大德七年建。(上二庵在城北永得里。)　闽山庵在县东南梦溪里。庵内有一窍，深不可测，人或以纸覆其上，即飞去。论者谓地气所冲，理或然也。(通上凡十庵俱存。)　东庵在县东泽民坊。潇洒阒寂，盛夏绝无暑气也。邑人多乘凉于此。　南庵在县南门外。　尼庵在县东兴善坊。　温泉庵在县嵩口。旁有温泉，故名。(已上四庵俱废。)　观音堂在龙津桥东。　登贞观7在县西二里。旧名“上生”，宋崇宁间建，宣和间改今额。绍兴、淳熙、淳祐间俱尝修建。　东岳行宫在县东。元至元间建。(已上堂观及宫凡三所在坊郭里，俱存。)　通真院在县东北罗村里。　皈真院在县东。(上二院俱废。)　隐仙堂在县东。　佑圣堂在县治南五十步。(上二堂俱在坊郭里。)
  </div>
  <div class="pagination">
   <a href="八闽通志_page165.html">
    上一页
   </a>
   <span>
    ...
   </span>
   <a href="八闽通志_page161.html">
    161
   </a>
   <a href="八闽通志_page162.html">
    162
   </a>
   <a href="八闽通志_page163.html">
    163
   </a>
   <a href="八闽通志_page164.html">
    164
   </a>
   <a href="八闽通志_page165.html">
    165
   </a>
   <span class="current-page">
    166
   </span>
   <a href="八闽通志_page167.html">
    167
   </a>
   <a href="八闽通志_page168.html">
    168
   </a>
   <a href="八闽通志_page169.html">
    169
   </a>
   <a href="八闽通志_page170.html">
    170
   </a>
   <a href="八闽通志_page171.html">
    171
   </a>
   <span>
    ...
   </span>
   <a href="八闽通志_page167.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
