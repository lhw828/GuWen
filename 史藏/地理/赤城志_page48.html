<!DOCTYPE html>
<html>
<head>
    <meta charset="UTF-8">
    <title>赤城志 - 第 48 页/共 56 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>赤城志 - 第 48 页/共 56 页</h1>
    <div class="content">　　梁
　　徐则【东海剡人居天台观号隠真中峯武帝诏讲道要徐陵钦其风致为作颂焉晋王广镇杨州召问道法则逊免一夕死柩自江都还台道中多见则徒行云得放还故栖矣令弟子扫室曰客至宜延于此语讫跨石梁而去须臾柩至方知其异见隋书】
　　陶景【丹阳秣陵人字通明号华阳隠居尝居宁海阆风里与张少霞炼丹今鐡侧有东山犹存庵址尝梦神告曰山在后海在前金笈玉笥居两边是中可以藏汝丹遂瘗丹焉其后渔人每值月黒望见火光属林绍兴初邑人胡俊发地得甆合大小三重内贮石紫赤色如鐡有陆湜者取而藏之居半载有一道流至号茅山人与语大悦留之宿以丹示之道流叹异夜深各就寝比晓人与物俱亡矣见南史隠逸传及高道传】
　　唐
　　王逺知【郡道士善易作易摠十五巻唐上元中一日雷雨暝雾中有老人叱曰所著书何在上帝俾遣六丁至取且责曰此上方禁文汝何为藏之逺知曰青丘元老传授老人曰帝谓汝仙品巳及斯令展二纪光宅中死长寿中有人过海见之见龙城录异人录】
　　司马承祯【洛阳人字子微隠玉霄峯号白云子博学能文尤长古篆则天朝累召不起睿宗召问理身之道对曰国犹身也老子言游心于淡合气于漠顺物自然而无容私焉天下治矣又问隂阳术数则曰损之又损以至无为帝欲宠以官固辞归着坐忘论年百余岁忽谓弟子曰吾今为青童君所召乃蝉蜕而去弟子敛空衣葬之诏谥贞一先生国朝政和中封丹元真人】
　　谢自然【华阳人防而入道其师以仙经示之一览如旧记慕南岳魏夫人之操一日往浮海寻蓬莱遇道士谓曰蓬莱隔弱水二十万里天台山司马子微身居赤城名在丹台此良师也遂回诣子微受法后白日仙去事见续仙传】
　　甘泉先生【不知何许人隠华顶峯频诏不起开元十八年特于王屋山置阙　　居之】吴筠【华隂人字贞节天寳初游天台观沧海与名士相娯乐文辞传京师宗召见大同殿献
　　元纲论三篇大厯中卒剡中号宗元先生见唐书隠逸传及髙道传】
　　贺知章【字季真防稽永兴人按许鼎撰通和先生祖贯碑云贯学黄老初贺监得摄生之妙负笈卖药数百年不死后于天台山升仙元和中贯尝遇之授断谷丹经谓曰子寛中而柔外可语道也道以退节为首退节则寡欲寡欲则神逸神逸则无为无不为反此而求道如却走以追奔尔见唐隠逸传髙道传】
　　田虚应【齐人字良逸得大洞法每水旱请祷但敝衣岸帻而坐应不旋踵元和中入天台屡
　　诏不起】
　　应夷节【汝南人字适中母梦流星入牖而生后游天台与叶蔵质刘处静为林泉友防昌中于桐柏观建坛以居凡五十年谓其徒曰玉京金阙泉曲鄷都惟心所造尔汝等勉之年八十五卒及窆惟空棺罗隠为之赞】
　　马惟良【相人字云翼修道衡岳元和中入天台防使元稹闻其风常造请方外事后以三洞
　　法行于江表屡诏不起】
　　徐灵府【钱塘人号黙希子居天台云盖峯目为方瀛以修链自乐尝为诗云学道全真在此生迷津待死更求生今生不了无生理纵得生知何处生防昌初频诏不起但献言志云野性歌三乐皇恩出九重来传紫宸命遣下白云峯多媿书传鹤深慙纸画龙将何佐明主甘老在岩松】
　　闾丘方逺【舒州人字大方初学出世术受箓于玉霄道士叶藏质毎曰葛稚川陶贞白吾之师友也诠太平经为三十篇昭宗屡诏不起天复六年沐浴端坐而逝举棺但空衣后人于仙都及庐山见之见续仙传】
　　厉归贞【天台人嗜酒尝单衣精水墨汉干祐三年于中条山飞升语人曰吾台州唐兴县人
　　也】
　　叶藏质【括苍人字涵象咸通初创道斋玉霄峯号石门山居精于符箓懿宗从其奏以所居
　　为玉霄宫】
　　左元泽【永嘉人居玉霄峯三年絶粒不语常制真一颂云大道杳防不可致诘含太虚为广舎总万宇为一贞以道守真真亦非一信之以自然任之以万物胎根既断三界逈出九祖得度三官息笔实赖无功之功其功妙而难匹】
　　陈寡言【越人字太初隠玉霄号曰华琳以诗咏自娱其山居诗云醉卧茅檐不闭闗觉来开
　　眼见青山松花落处宿縁在麋鹿羣従林际还临化以诗别其徒】
　　王可交【苏州人一日棹舟入松江中流见画舫有道士七人皆玉冠霞帔一人呼可交与以二栗命一黄衣送上岸且令合眼洎开眼已失黄衣但见峯峦中松柏参天问之乃天台山瀑布寺前也自是不食众白于台与州后挈妻子入四明山不复出见续仙传】
　　杜光庭【字圣賔天台人或曰括苍人号东瀛子为时巨儒懿宗朝与郑云叟赋万言不中遂
　　入道初従僖宗入蜀有文集百巻终于上都太清宫内供奉】
　　王仙姑【黄岩人小名子松家岱石村行至石柜山遇仙成道咸通七年飞升今其乡有王仙
　　姑村】
　　黄道士【居黄岩山山旁有石驿即仙人王方平所居也】
　　五代
　　朱霄外【郡人居白云庵善河图秘纬持其法严甚钱忠懿王给驿以进锡赉一不受馆于都广顺初谢归乃葺庵为观居之今栖霞宫是也按崇道观蔵殿有题梁云呉越两街道统天台道门威仪栖真明德大师通先生正一天师特进检校太傅守太保上柱国呉郡开国公食邑一千五百户朱霄外建】
　　本朝
　　张无梦【鳯翔人字灵隠号鸿防子防入华山与种放刘海蟾为方外友师陈抟得防防庐于琼防行赤松导引法间以修錬事形歌咏题曰还元篇真宗召问长久之防不对令讲易即説谦卦曰方大有之时宜守以谦上喜除著作佐郎不受复召讲还元篇答曰国犹身也心无为则气和气和则万宝结有为则气乱气乱则英华散此还元大防也赐处士先生号亦不受上以长歌赠行自丞相以下咸赋诗后终于金陵】
　　黄永干【居天庆观一日解化后半月有州駚足回自金陵于道中解后叙问宻且俾寄音
　　观中道旧暨归则知以其日尸解矣见道史属辞】
　　张日损【天庆观道士事见三官堂记】
　　屈元应【临海道士范文正仲淹表友人王居墓言屈深于易且善琴盖祥符初尝与范过从
　　者也】
　　王温【乐安人善造夹纻像景德四年上升因改县曰仙居今社坛即其址也】
　　张用诚【郡人字平叔尝入成都遇真人得金丹术归以所得稡成袐诀八十一首号悟真篇巳而仙去至淳熙中其家蚤起忽有一道流踞主席而坐叩其家事甚厯厯防其孙他出乃去人以为用诚之归云】
　　彭文昌【彭溪人有道行行天心法政和中令晁昌之女惑于祟以告文昌乃市之滛祠为妖
　　也焚其庙闻鬼神哭声其恠遂絶】
　　蛇姑【不知何许人居临海后岭之颠樵者见之以告居人忻生生访焉见庵畔有一蛇防守遇不善人则逐之故号蛇姑邑人张得一徃谒授之诀曰心湛湛而无动气绵绵而徘徊精涓涓而运转神混混而徃来张矍然解悟遂游方不归矣】


　　赤城志卷三十五
<史部,地理类,都会郡县之属,赤城志>
　　钦定四库全书
　　赤城志巻三十六　　　　宋　陈耆卿　撰风土门一
　　按周官职方扬州有金锡竹箭之利有谷与畜之宜隋志亦云防稽数郡饶于海陆一年蚕四五熟有夜浣纱旦成布者此通越与防稽言之非専指台也而台最濒海且依山地育人培演迤深厚又与他州不类顾生之者众而食之者亦殷则日贵月翔有过于渡江数倍者未可咎物产之薄而人之蕃息可贺也防歳屡丰粒米狼戾虽细民亦不欠一饱而暇责其余哉余故自谷帛以下品列彚聚且防其名状以俟博识冠之以土贡者亦尊君之义也
　　土贡
　　旧贡
　　金漆【其木似樗延蔓成林种法以根之欲老者为苗每根折为三四长数寸许先布于地一年而发则分而植之其种欲疎不欲宻二年而成五年而收收时每截竹管鋭其首以刅先斫木寸余入管旧传东镇山产之以色黄故曰金漆云】
　　干姜【陶景云干姜惟临海章安二三村善为之其法以水淹三日去皮置流水中更六日又去皮然后晒干置瓮中谓之酿也今章安城门黄杜所出尤佳齐孔琇之为守至以为献则其来久矣】
　　乳柑【出黄岩断江者佳他如方山下亦有之然皮厚味酸且香韵亦差减每岁雨多则结实长未霜以饷行都贵近谓之青柑其实长八九寸者絶为艰得园丁预择以待贡献曽守宏父诗有一従温台包贡后罗浮洞庭俱避席之句】
　　甲香【一名流螺临海记云生东镇山传信方亦云出台州小者佳其法先以酒煑去腥涎云可聚香使不散也南州异物志曰甲香大者如瓯其面才长数寸殻有刺惟以众香和爇则愈芳若独爇则否】
　　鲛华【苏恭云形似鳌无足而有尾山海经曰鲛沙皮可以饰劒今南人但谓之沙鱼本草云皮
　　有二种其最大而长喙如锯者曰胡沙小而皮粗者曰白沙】
　　飞生鸟【本草云□鼠出山都平谷即飞生鸟也状如蝙蝠大如鸱鸢毛紫色常夜飞生子南
　　人多以为怪蔵其皮谚谓临产者持之则易娩】
　　元和郡国志
　　甲香三十斤
　　鲛鱼皮一百张
　　元丰土贡录九域志
　　金漆三斤
　　甲香三十斤
　　鲛鱼皮一十张
　　今贡
　　大礼
　　银六百五十两
　　绢五百疋
　　瑞庆节
　　银一千两
　　绢五百疋
　　土产
　　谷之属
　　稲【临海异物志云丹丘糓夏冬再熟言其土所宜也夏熟者曰早禾冬熟者曰晚禾其最早者曰六十日曰随犁归曰梅里白曰便粮其次早者曰白婢暴曰红婢暴八月白晚者曰白香曰白堇曰大礼细礼若是数者名最着土人通艺焉又以色言之则大青矮青光头青黄防籼马觜红金珠之类是也而马觜红尤香而甘以次言之则献防相连寄生第二遍之类是也而献防最贵至于旱棱宜旱倒水頼宜水是又其性之相反者也糯之种相传有数十而可记者有流水糯白糯黄糯麻糯荔枝糯乌盐糯皆以其色近似至叶婆糯郎君糯则因其人得名而矮子糯则以其穗短而称焉占城自占城国至剡籼自剡至大中祥符五年以淮浙防早使于福建取稲三万斛分给种之今土俗谓之百日黄是又其得之闽中者也名色虽多总其目曰秔曰糯尔雅所谓黏与不黏者是其别与】
　　麦【有大小二种广雅云大麰也小防也今小者有赤白二色以赤与白名者取其色又有名穬麦
　　蚕麦者别种曰荞麦秋花冬实】
　　麻【胡麻可饭油麻可压油大麻可为乳酪】
　　粟【有籼糯二种江东呼曰粢】
　　荳【有赤白紫褐黑五色又有形如虎爪羊角或刀鞘者又一种名白匾荳生篱落间可药可食一
　　种名蚕荳蚕熟时有之】
　　帛之属
　　罗【越罗自唐有名杜甫缲丝行有越罗蜀锦之称台越地也】
　　绫【有花绫杜绫绵绫摴蒱绫四种】
　　绢【出仙居黄奢者佳】
　　纱【三伏时织者为上秋次之冬又次之绢亦同】
　　绉【纺丝为之轻者曰绉纱宜夏重者曰纺丝宜冬】
　　防【以粗丝为之又有以绵茧搣之而成者曰搣绵搣茧】
　　布【有葛纻麻三种皆绩其皮为之史记以纻为纑】
　　货之属
　　银【出天台赤岩】
　　铅【出天台赤岩郭婆坑等处】
　　铜【出仙居天台等处】
　　鐡【出临海兴国仙居安仁天台楢溪宁海东溪】
　　蜜【州有蜜岩见梁傅昭传】
　　蜡【有二色黄者造烛白者医家用之】
　　盐【属于浦者成于土属杜渎者漉于砂】
</div>
    <div class="pagination">
<a href="赤城志_page47.html">上一页</a><span>...</span><a href="赤城志_page43.html">43</a><a href="赤城志_page44.html">44</a><a href="赤城志_page45.html">45</a><a href="赤城志_page46.html">46</a><a href="赤城志_page47.html">47</a><span class="current-page">48</span><a href="赤城志_page49.html">49</a><a href="赤城志_page50.html">50</a><a href="赤城志_page51.html">51</a><a href="赤城志_page52.html">52</a><a href="赤城志_page53.html">53</a><span>...</span><a href="赤城志_page49.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
