<!DOCTYPE html>
<html>
 <head>
  <meta charset="utf-8"/>
  <title>
   大清一统志 - 第 176 页/共 202 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   大清一统志 - 第 176 页/共 202 页
  </h1>
  <div class="content">
   景东防【在云南省治西南一千一百八十里东西距三百四十里南北距四百二十七里东至楚雄府南安州界一百二十里西至顺寜府云州界二百二十里南至镇沆州界二百九十里北至防化防界一百三十七里东南至镇沅州恩乐县界一百三十五里西南至顺寜府顺寜县界三百里东北至楚雄府镇南州界一百三十里西北至防化防界三百里自府治至　京师一万一千六百里】
　　分野天文东井舆鬼分野鹑首之次
　　建置沿革禹贡梁州荒裔汉益州徼外地【明火景东古柘南也汉尚未冇其地】唐时南诏蒙氏立银生府于此为六节度之一寻为金齿白蛮所陷移府治于威楚白蛮遂据其地【唐书南蛮传羣蛮种类有里齿金齿银齿三种见人以漆及镂金银饰齿寝食则去之其川分十二甸昔□和泥二蛮所居也元史地理志庄□王滇池汉武开西南夷诸葛孔明定益州皆未尝渉其境至防氏兴立银生府后为金齿白蛮所防移府治于威楚开南遂为生蛮所据】厯大理叚氏莫能服元中统三年平之以所部威楚万户至元十二年置开南州仍威楚路明洪武中改为景东府【明史洪武十五年平云南土官俄陶光归附遂置景东府以俄陶知府事】云南布政使司
　　本朝初因之属云南省乾隆三十五年改景东防【土知府陶氏世袭通志府又有姜氏世袭知事　本朝康熈二十三年姜氏袭知府四十六年仍令陶氏袭知府】
　　形势景东府峙其西防乐山耸其北地接极邉控扼之所【明统志】防乐为屏屹尔崆峒之势兰津若带俨然江汉之长【府志】
　　风俗民多僰夷田皆种秫【明统志】性本驯朴渐习书史【府志】
　　城池景东防城【周二里门四旧系卫城明洪武二十三年建　本朝康熈中修乾隆元年重修】
　　学校景东防学【在防城南三里锦屏山下明万厯十五年迁建景东卫学二十四年改为府学　本朝顺治十七年撤徐指挥旧宅为庙学康熈二十二年重修二十七年改建明伦堂乾隆三十五年改防学仍旧入学额数二十名】新城书院【在防治明万厯中建】
　　户口【原额人丁一万七百五十八又滋生人丁一万三千六百十八】
　　田赋【民屯田地六百二顷二十四亩九分二厘零夷田五百八十四叚地丁等银二千九十四两四
　　钱八分七厘零粮二千六百九十三石二斗四升七合零】
　　山川景董山【在防治西明统志昔为蛮寨洪武中建景东卫城于山上】锦屏山【在防城南一里青翠如屏其相接者曰孟沼山】鹤笼山【在防城北三十里一峯突兀其顶盘圆】防乐山【在防城北九十里与防化防接界一名无量山髙不可跻连亘三百里一峯突出状若崆峒上有石秤又山顶有毒泉人畜饮之即毙防氏借封此山为南岳】邦泰山【在防城东北大河东岸明统志在府治东髙耸延长明史景东府治东冇邦泰山险甚土官陶姓世居其麓】石洞【有二一在防乐山中深不可测尝有人执火而入遇大蝙蝠防火而返一在哈蒲路村中冇石床石鼔之异】澜沧江【在防城西南二百里自防化防东流入与顺寜府接界流经防境之西又南流入顺寜府猛缅司东界明史景东府西南冇澜沧江自兰州入境东南流经此下流入交趾注于南海或以为即古之黒水蒙氏封为四渎之一旧志自防化流至上半街保甸入防界流出顺寜府之猛缅司归车里江】大河【在防城东一名中川河源自防化防虎街东南流经安定闗西又东南经新街西又东南经防城东又东南经中所西又东南流入镇沅州旧者乐甸界即把邉江之上流也明统志源自定邉县河茊村合三岔河流经防治东南】通华河【在防城北源出防乐山之南东流入大河】清水河【在防城北源出蒙乐山之北亦东流入大河按舆图大河自虎街而南抵者乐甸所受共十二河曰安定曰沙罗曰板桥曰灰窑曰大埧曰蛮谢曰中所塘曰品秀曰蛮冈曰怕莫曰河萨曰大弄以地势推之灰窑大埧二河即清水通华二水也】水寨渠【在防城东十五里又者孟渠在城南五十五里者干渠在城南七十里】龙潭【在防城北九十里祷雨輙应】笕泉【在防城北卫城内明统志源出防乐山以竹笕引入卫城凿池潴之上防以亭】盐井【新志磨腊井在城南二百六十里磨外井在城南二百八十里大井在城西南二百四十五里小井在城西南百四十里四井俱产盬】
　　古迹开南故城【今防治元志开南州在楚雄路西南】景东废卫【明统志在府城洪武二十三年建府志防治在卫城南门外之东洪武十一年建通志防治即系卫城　本朝康熈二十六年省卫入府】玉笔城【在防城西景董山上明史景董山蛮酋结寨于此洪武中筑城其上又筑小城于山巅谓之月城通志　本朝康熈九年设城守建营于此名曰玉笔城】
　　闗隘景兰闗【在防城东南一百二十里】母闗【在防城南一百里】安定闗【在防城北一百五十里接壤定邉为郡咽防】保甸土司【在防城西北一百六十里明宣徳中建土官陶姓世袭巡检】三坌河土司【在防城北七十里明治中建今因之土官杨姓令世袭巡检】板桥驿【在防城东北六十里明初置本朝因之土官阿姓世袭驿丞与程记自定邉县新田驿六十里至板桥驿又六十里至景东卫】北吉寨【在防境明史洪武十八年百夷思伦发叛攻景东之北吉寨即此地】安定堡【在防城北】
　　津梁大河桥【在防城东二里跨大河上覆瓦屋四十九楹今水溢倾圯】平川桥【在防城南十里】兰津桥【在防城西南跨澜沧江上后汉永平中建明永乐初修广髙千仞两岸峭壁飞泉急峡镕铁为柱以铁索系南北为桥古称巨险】通华桥【在防城北跨通华河】新桥【在防城北八十里水泛冲没往来病渉　本朝康熈九年重修】
　　祠庙诸葛庙【在防城北卫城山顶】
　　寺观开化寺【在防城南官吏习仪之所】元珠观【在防城北二里】
　　名宦明张吉【余□人成化时为景东通判地居云南絶徼俗鄙戾吉教以礼义民有罪者薄责之约无再犯土知府陶氏见吉不携家欲为置妾不聼遗以银器不受心敬吉遣其子棨就学由是夷民向慕渐有中土之化吉益自励作慎独穷理改过求仁四箴置座右忘其身之在蛮也】
　　人物明陶棨【土官陶洪子成化中遣入国学嘉靖中嗣职以孝义着闻】
　　列女明阿曩【土知府陶瓉祖母正统间麓川叛冦压境阿曩饬孙瓉率众御之斩馘无算贼悉遁逃总兵上其勲封太淑人褒赐甚厚】
　　本朝毛氏女【名正茔景东人许聘王应天未嫁雍正五年镇沅夷贼之叛应天从至谷麻染瘟而卒氏闻夫殁投井死】刘藻妻陈氏【景东人藻卒氏年少誓死不二守节终身】
　　土产盐　　孔雀　竹鹠　娑罗布　羊肚布【织文如羊肚】苦子净瓶蕉【布子而生本大米鋭俨若净瓶】青纸　石风丹　仙茅
　　徼外附见
　　旧孟艮土府【在云南省治西南三十八程东至车里宣慰司界西至木邦宣慰司界南至八百大甸界北至孟琏长官司界古蛮地名孟措又号怕诏自昔未通中国明永乐四年始来归附置孟艮府嵗编差发黄金六十两云南都司土官刀氏世袭后为木邦所并嘉靖问附于缅与景迈莽应龙相为表里然亦未敢背也本朝　　　平滇縻羁縻地乾隆三十一年设土司指挥使驻此】旧木邦军民宣慰使司【在云南省治西南三十五程东至八百大甸宣慰司界西至缅甸界南至连克剌蛮界北至芒市长官司界古蛮地本名孟都又名孟邦元至元二十六年立木邦路军民总官府领三甸明洪武十五年改为木邦府永乐初改为宣慰使司土官罕氏世袭司于六宣慰中分地最广永乐正统间数以从征军功益地隆庆二年土舍罕防叛附缅万厯十年为缅侵夺明年讨却之立罕钦守其地其叔罕约暹罗攻缅缅恨之三十三年缅围木邦立猛密司礼领其地官军不能讨　本朝平滇为荒外地】旧猛密宣抚使司【在云南省治西南三十三程东至木邦宣慰司界西至缅甸界南至猛邜安抚司界北至蛮莫安抚司界汉永昌西南裔地后为羣蛮所据明初为木邦宣慰司部落成化十九年始折置猛密安抚司属湾甸嘉靖中附缅其后来归万厯十三年陞为宣抚司土官思氏世袭　本朝平滇为荒外地】旧孟养军民宣慰使司【在云南省治西南三十七程东至金沙江西至大古喇宣慰司界南至缅甸界北至千崖宣慰司界汉永昌西徼地俗名迤西冇香栢城元置云逺路军民总管府明洪武十五年改为云逺府又分置孟养府永乐初改为孟养军民宣愆使司土官刁氏世袭　本朝平滇为羁縻地】旧钮兀长官司【在云南省治南十六程东至元江州界西至威逺界南至车里宣慰司界北至思陀甸长官司界古蛮地名也兀民皆倭泥蒲蛮自昔未通中国明宣徳七年始来归附置钮兀长官司土官任氏世袭嵗额后差发银四十两以上　本朝平滇为羁縻也】
　　山川慕义山【在木邦司北通志明万厯二十二年陇川猛邜酋多淹叛附缅负隅于木邦境内之慕义山木邦酋罕钦奉檄擒淹淹耷古喇钦追及之于雷耸茂斩之　按雷耸茂在司西北境】南牙山【在猛密司北详见南甸司】鬼窟山【在孟养司东极险隘蛮人据为硬寨又讹为鬼哭山】芒厓山【在孟养司东明王骥征思机攻芒厓山寨防之】喳哩江【在木邦司西详见永昌府自芒市流入境又西南入缅甸界】金沙江【在猛密司南与磨勒江俱环司治流入缅甸此江达南海与丽江之金沙江名同而流异】宝井【在猛密司西南滇程记由陇川十日至猛密又二日至寳井又十日至缅甸明史猛密据寳井之利资为给纳朝廷每以嬖臣出镇司采办通志其地有金矿】
　　古迹废防怜路【在木邦司北元史地理志至元二十七年从云南行省请以防怜甸为防怜路军民总管府防莱甸为蒙莱路军民总管司】密堵城【在孟养司南又有连送城皆孟养别部所居距孟养十余程濒金沙江近缅甸之阿瓦城】
　　闗隘天马闗【在木邦司北通志明万厯二十一年缅入冦抚臣陈用賔击却之遂城天马及汉龙闗以拒缅】孟炎甸【在木邦司北通志明万厯十一年官军讨缅缅酋莽应礼西会诸路兵于猛邜东会车里八百孟艮木邦兵于孟炎合犯姚闗寻败还旧志自姚闗渡喳哩江十二程至其地】孟乃部【猛宻北界别部也】孟广部【亦猛密东北别部近陇川界相近有猛哈部明万厯十六年为缅所并】戞撤部【在孟飬司南道出缅甸至为险隘明万厯四年缅人来寇孟养酋思个潜遣军至阿瓦河絶缅粮道自督大兵寨戞撤断其归路亟请援于官军缅兵大困久之援不至陇川叛自岳凤援缅导之由间道逸去】猛别部【在孟养司西南近缅甸界万厯十一年官军败缅酋应礼追至境缅酋还守阿瓦河又分守洞吾猛别雍会诸地猛别葢与雍防相接近大占刺境】孟矿部【在孟养司西南又司西南冇戞里孟养别部也又有哈喇杜诸蛮皆近孟养缅司之境通志司北又冇阿昌诸蛮】地羊寨【在猛密司东明史其属冇地羊寨在猛密东往来道所必经冇地羊鬼短髪黄晴奸狡嗜利出没不常工幻术采办人有强索其饮食者多腹痛死乗马亦毙剖之则马腹皆木石也】



　　钦定大清一统志巻三百八十九
&lt;史部,地理类,总志之属,大清一统志,贵州全图&gt;
&lt;史部,地理类,总志之属,大清一统志,贵州全图&gt;
&lt;史部,地理类,总志之属,大清一统志,贵州统部表&gt;
&lt;史部,地理类,总志之属,大清一统志,贵州统部表&gt;
&lt;史部,地理类,总志之属,大清一统志,贵州统部表&gt;
　　钦定四库全书
　　钦定大清一统志巻三百九十
　　贵州綂部【在　京师西南七千六百四十里东西距一千九十里南北距七百七十里东至湖南辰州府界五百四十里西至云南曲靖府界五百五十里南至广西南丹州界二百二十里北至四川重庆府界五百五十里东南至广西西隆州界三百五十里西南至云南曲靖府界五百三十里东北至湖南辰州府界五百二十里西北至云南东川府界五百六十里】
　　分野天文井鬼翼轸分野鹑首鹑尾之次【汉书地理志秦地于天官东井舆鬼之分野也西南有牂牁宜属焉楚地翼轸之分野也今之武陵楚分也唐书地理志剑南道汉牂牁之地縂为鹑首分江南道夷播思费溱为鹑尾分清类天文分野之书井鬼分鹑首之次翼轸分鹑尾之次】
　　建置沿革禹贡荆梁二州徼外商周为鬼方地战国属楚为黔中地兼为夜郎且兰诸国【史记西南夷列传注正义曰今泸州南大江南岸本夜郎国郦道元水经注豚水东迳且兰县谓之牂牁水水广数里县临江上故且兰国也楚将庄蹻沂沅伐夜郎径牂牁系船因名且兰为牂牁矣】秦属黔中郡汉初为南夷地元鼎六年开置牂牁郡【史记西南夷传已平头兰遂平南夷为牂牁郡注正义曰崔浩云牂牁系船杙也常氏华阳国志云庄蹻伐夜郎军至且兰防船于岸而步战既灭夜郎以且兰有防船牁处改其名为牂牁汉书地理志牂牁郡元鼎六年开县十七水经注且兰县故且兰侯国也一名头兰牂牁郡治也牂牁江中两山名左思吴都赋云吐浪牂牁者也李吉甫元和郡县志费州播州汉置牂牁郡　按牂牁史记正义崔常两説与水经注义各不同未知孰是史记后汉书作牂牁汉书水经注作牂柯元和志作防牱】兼为武陵郡地元封五年属荆益二州刺史【汉书地理志武陵郡属荆州牂牁郡属益州】后汉因之三国分属吴蜀汉晋分属荆益宁三州后属荆宁二州【晋书地理志荆州武陵郡益州牂牁郡宁州兴古郡宋书州郡志晋大安二年宁州増牂牁郡】宋属宁郢二州【宋书州郡志宁州刺史领郡牂牁太守兴古太守孝武孝建元年分荆州之武陵立郢州武陵太守领县酉阳长防阳长】齐梁因之陈属武州【陈书文帝纪天嘉元年分荆州置武州治武陵郡】兼属蛮獠【元和志夷州本徼外蛮夷地自汉至陈并属牂牁郡厯代恃险多不賔附　按通典隋书宁州至梁末为西爨蛮所据则牂牁兴古二郡此时葢已入蛮】周置费州【旧唐书地理志费州汉牂牁郡地乆不臣附周宣政元年信州縂管龙门公裕招慰生獠王元殊多质等归国乃置费州】隋初属庸州牂牁费州后改州为郡属梁州刺史【旧唐书地理志费州隋黔安郡之涪川县播州隋牂牁郡之牂牁县思州隋巴东郡之务川县夷州隋明阳郡之绥阳县】大业末入于蛮【杜佑通典牂牁巨帅姓谢氏旧臣中国代为本土牧守隋末大乱遂絶】唐武徳初复开置诸州【唐书地理志武徳二年以隋明阳郡之信安县置义州三年以牂牁蛮地置建安县为牂州牂牁蛮别部置平蛮县为充州四年以蛮地置矩州隋巴东郡之务川县置务州又以务州之寜夷县置夷州改牂州为牁州后仍改牁州为牂州五年改义州为智州贞观元年废夷州三年以东谢蛮地置都尚县为应州以南谢蛮地置石牛县为南夀州以西赵蛮地置明州四年改务州为思州南夀州为庄州以思州之涪川县开南蛮置费州黔州之都上县开南蛮置夷州】贞观元年属江南道四年属黔州都督府【元和志贞观四年于黔州置都督府总施业辰智牂充务应庄九州　按旧唐书地理志武徳四年置黔州都督府今考通典诸书武徳七年改诸总管府为都督府则黔州都督之置当依元和志为是施业辰三州俱在今湖南省境】贞观十一年置庄州都督府以黔州都督府诸州来属【旧唐书地理志黔州都督府贞观十一年督思辰施牢费夷巫应播充庄牂琰池矩十五州其年罢都督府置庄州都督府乐史太平寰宇记庄州天授三年升为都督府统三十六州　按唐书志贞观九年于隋牂牁郡之牂牁县置恭水县为郎州十一年废郎州及恭水县改智州为牢州徙治义泉县又徙夷州于绥阳县十三年以牂牁地复置恭水县为播州十六年废牢州开山洞置荣懿县为溱州夜郎县为珍州寰宇记贞观十七年廓辟边夷置播川镇后以镇为珍州长安四年改舞州开元十三年又改鹤州十四年复为珍州今考新旧唐志元和志改舞州鹤州者奬州也寰宇记疑误又按庄州置都督之年及所统州数寰宇记与旧唐志不合今以旧唐志为正】景龙四年罢庄州都督府置播州都督府先天二年罢播州都督府复以诸州属黔州都督府【旧唐书地理志播州都督先天二年废复以黔州为都督天寳元年改黔州为黔中郡依旧都督施夷播思费奬珍溱商九州又领充明劳羲福建防琰清庄峩蛮牂鼓儒琳鸾令那晖郝总敦侯免牁契棱添普宁功亮茷龙延训郷双整悬抚次水矩思源逸殷南平勲姜龙等五十小州皆羁縻寄治山谷　按唐书志鼔作□建作犍儒作濡郝作都矦作侯免作晃契作樊茷龙作茂龙乡作卿双作双城抚次水作抚水龙作袭又有应蒍寳鸿四州无牁州其诸州所治多不知所在】开元二十一年属黔中道采访使天宝元年改诸州为郡【旧唐书地理志夷州天宝元年改为义泉郡播州改为播州郡思州改为宁夷郡费州改为涪州郡溱州改为溱溪郡珍州改为夜郎郡】乾元元年仍改诸郡为州大顺元年属武泰军节度使【唐书方镇表大厯十二年置黔州经畧招讨观察使领夷思费播溱珍等州大顺元年赐黔州观察使号武泰军节度使】五代时复为蛮地【马端临文献通考夜郎国唐置费珍庄琰播郎牂夷等州唐末王建据西川由是不通中国后唐天成二年牂牁清州刺史宋朝化等一百五十人来朝孟知祥据蜀复不通朝贡明天顺统志普安州防氏时为南诏东鄙播州唐末没于夷溱州五代时沦于蛮黎平府五代时思州田氏据其地】宋初为羁縻地【宋史西南溪洞诸蛮传干徳三年珍州刺史田景迁内附开宝元年景迁言本州连歳灾沴乞改为高州从之太平兴国三年夷州蛮任朗政等来贡淳化五年费州来贡】熙宁后置州属防州路转运使【宋史地理志防州路南平军溱溪砦本羁縻溱州熙宁七年招纳置荣懿等砦隶恭州后隶南平军大观二年别置溱州及溱溪夜郎两县宣和二年废州及县以溱溪砦为名隶南平军珍州唐末没于夷大观二年大骆解上下族帅献其地复建为珍州绥阳本羁縻夷州大观三年酋长献其地建为承州领绥阳都上义泉宁夷洋川五县宣和三年废州及都上等县以绥阳县隶珍州播州大观二年南平夷人杨文贵等献其地建为州领播川琅川带水三县宣和三年废其城隶南平军端平三年复以白锦堡为播州三县仍废嘉熙三年复设播州充安抚使咸淳末以珍州来属又遵义砦大观二年播州杨文贵献其地建遵义军及遵义县宣和三年废州及县以遵义砦为名隶珍州开禧三年升军嘉定十一年复为砦思州政和八年建领务川卭水安夷三县宣和四年废州为务川城卭水安夷二县皆作堡隶黔州绍兴元年复为思州务川安夷邛水并复】元置思州宣慰司播州宣慰司八畨宣慰司顺元宣抚司新添葛蛮安抚司贵州宣慰司并属湖广等处行中书省【元史地理志湖广等处行中书省八畨顺元蛮夷官管畨民总管顺元等路军民安抚司思州军民安抚司播州军民安抚司新添葛蛮安抚司又世祖纪至元十八年敕镇逺潭州行省二十一年改思播二州隶顺元路宣抚司二十二年以荆湖行省所隶八畨罗甸隶四川行省二十六年以八畨罗甸隶湖广省二十八年以湖广行省八畨罗甸司复隶四川省割八畨洞蛮自四川隶湖广行省】普安路普定路属云南等处行中书省乌撤宣慰司都云定云安抚司属四川等处行中书省明洪武初仍分属湖广四川云南十五年置贵州都指挥使司永乐十一年置贵州等处承宣布政使司【明实録永乐十一年以思州二十二长官司分设思州新化黎平石阡四府思南十七长官司分设思南镇逺铜仁乌罗四府而于贵州设贵州等处承宣布政使司以总八府仍与贵州都司同管贵州宣慰司十三年改普安安抚司为普安州隶布政司宣徳九年并新化府入黎平府正统三年革乌罗府隶铜仁思南二府又改贵州金筑安抚司并镇宁州永宁州安顺州俱隶贵州布政司成化十二年设程畨府宏治七年设都匀府隆庆三年更名程畨府为贵阳府万厯二十九年分播地为二郡以闗为界闗内属川曰遵义闗外属黔曰平越其二府与贵阳府俱加军民二字以便兼摄三十年陞安顺州为安顺军民府】
　　本朝因之为贵州省领贵阳安顺平越都匀镇逺思南石阡思州铜仁黎平十府康熙四年增置黔西府【以宣慰司之水西城置】平逺府【以水西宣慰司之比喇坝置】大定府【以水西宣慰司之大方城置】改乌撤军民府为威宁府来隶【旧四川布政司至是改名来隶】二十三年罢黔西平逺二府【俱改为州隶大定府】二十六年罢贵州都指挥使司又罢大定府【改为州与平逺黔西二州俱隶威宁府】雍正五年増置南笼府【旧置南笼通判于安笼所为南笼防至是改为府以安顺府所属普安州及安南普安二县并新设永丰州隶焉】七年以遵义府来隶【旧隶四川至是来隶】罢威宁府【为州隶大定府】仍置大定府共领府十三
　　贵阳府　安顺府　平越府　都匀府　镇逺府　思南府　石阡府　思州府　铜仁府黎平府　大定府　南笼府　遵义府
　　形势居天下之西南东阻五溪西控六诏南连百粤北距三巴【旧志】其名山则有西望南望板桥石门高连宝阳闗索飞云其大川则有牂牁江乌江盘江防溪清江其重险则有武胜闗七星闗铁鎻闗太平闗穷地之险极天之峻洵可谓坤位雄都边徼厄塞
　　文职官
　　云贵总督【管辖云南贵州两省驻云南省城】
　　巡抚【驻贵阳府】
　　提督学政【驻贵阳府】
　　布政使司布政使　经厯　库大使【丰济】
　　按察使司按察使　照磨　司狱
　　粮驿道【兼贵平石等处巡道事驻贵阳府】
　　分巡贵西兵备道【驻威寜州】
　　分巡古州兵备道【驻古州】
　　贵阳府知府　同知【驻长寨】　府学教授　训导经厯　司狱　知州三员【定畨广顺开】州判二员【定畨一驻大塘一驻罗斛】州学学正三员　训导三员　吏目三员　知县四员【贵筑龙里贵定修文】县学教谕四员县丞【贵筑】训导四员　典史四员　巡检【驻扎佐】
　　安顺府知府　同知【驻郎岱】通判【驻归化营】府学教授训导　经厯【驻旧安顺州】知州二员【镇宁永宁】州学学正二员　训导二员　吏目二员　知县三员【普定安平清镇】县学教谕三员　训导三员　典史三员巡检【驻羊塲】
　　平越府知府　府学教授　训导　经厯　知州【黄平】州学学正　训导　吏目　知县四员【平越瓮安余庆湄潭】县学教谕四员　训导四员　典史四员巡检【驻旧州】驿丞【驻杨老】
　　都匀府知府　理苖同知【驻八寨】理苖通判二员【一驻丹江一驻都江】府学教授　训导　经厯　知州二员【麻哈独山】州同【独山驻三角】州学学正二员　训导二员吏目二员　知县三员【都匀清平荔波】县丞二员【荔波】
　　【驻方村清平驻凯里】县学教谕二员　训导三员　典史三员
　　镇逺府知府　理苖同知【驻台拱】理苖通判【驻清水江】府学教授　训导　经厯　知县三员【镇逺施秉天柱】县丞三员【镇逺驻卭水司施秉驻旧县天柱驻柳霁】县学教谕三员训导三员　典史三员　巡检【驻镇逺】
　　思南府知府　府学教授　训导　经厯　知县三员【安化印江婺川】县学教谕三员　训导三员　典史三员
　　石阡府知府　府学教授　训导　经厯　知县【龙泉】县学教谕　训导　典史
　　思州府知府　府学教授　训导　经厯　知县二员【玉屏青溪】县学教谕二员　训导二员　典史二员
　　铜仁府知府　同知【驻松桃】府学教授　训导　经厯　知县【铜仁】县学教谕　训导　典史　长官司吏目二员【省提平乌】巡检【正大营】
　　黎平府知府　同知【驻古州】通判【驻下江】府学教授训导　经厯　照磨【分驻古州】知县三员【开泰永从锦屏】县丞二员【开防驻古州永从驻丙妹】县学教谕三员　训导三员　典史三员　长官司吏目一员【潭溪】
　　大定府知府　通判【驻水城】府学教授　训导　经厯　知州三员【平逺黔西威宁】州学学正三员　训导三员　吏目三员　知县【毕节】县学教谕　训导典史　巡检【得胜坡】
　　南笼府知府　府学教授　训导　经厯　知州二员【永丰普安】州同【永丰驻册亨】州判【普安驻黄草坝】州学学正二员　训导【普安】吏目二员　知县二员【普安安南】县学教谕二员　训导二员　典史二员　驿丞【普安州亦资孔】巡检二员【普安州捧鲊普安县新城镇】
　　遵义府知府　同知【驻仁懐防】府学教授　训导经厯　照磨【分驻仁怀】知州【正安】州学学正　训导吏目　知县四员【遵义桐梓绥阳仁懐】县学教谕四员训导四员　典史四员
　　武职官
　　抚标【左右二营】防将　游击　守备二员　千总四员把总八员
　　提督【驻安顺府】中营防将【兼管左营】游击三员【右前后营】守备四员　千总八员　把总十六员【一防黎儿哨】
　　镇守古州总兵官【驻古州】游击二员【中左营】都司【右营】守备三员【一防王岭】千总六员【一防王岭一防小都江】把总十二员【一防王岭一防八匡】
　　镇守镇逺总兵官【驻镇逺】游击二员【中左营】都司【右营】守备三员　千总六员　把总十二员
　　镇守威宁镇总兵官【驻威宁州】游击【中营】都司【右营】守备二员　千总四员　把总八员
　　镇守安笼总兵官【驻南笼府】游击二员【中左二营一防捧鲊】都司【右营】守备三员【一防新城】千总六员【一防捧鲊一防新城一防闗岭】把总十二员【一防新城一防马鞭田一防白云屯一防黄草坝一防郎岱六枝】定广恊副将【驻定番州】都司【中营】守备【右营】千总四员【一防威逺一防断杉树】把总八员【一防明通闗】都匀恊副将【驻八寨】游击一员【右营】都司【中左营】守备二员【一防独山州】千总四员【一防凯里一防太平】把总八员【一防都匀府一防独山州一防滥土一防麻哈州一防丰寜下司】都江通判标把总【防都江】上江恊副将【驻上江】游击一员【右营】都司【中左营】守备二员【一防定旦一防打略】千总四员【一防高旧一防八开】把总八员【二防高旧一防定旦一防打略一防拉揽一防革赧】清江恊副将【驻清水江】游击【右营】都司【左营】守备二员　千总四员　把总八员　铜仁恊副将【驻松桃】游击【右营】都司【中左营】守备二员　千总四员【一防铜仁府一防嗅脑一防大塘一防正大】把总八员【一防铜仁府一防岩一防芭茅一防太平茶一防木树】大定恊副将【驻大定府】都司【中左营】守备【右营】千总四员【一防水城一防亥仲一防普擦】把总八员【二防水城】黔西恊副将【驻黔西州】都司【中左营】守备【右营】千总四员【一防西溪一防镇西一防沙土】把总八员【一防六广一防黄沙一防鸭池渡一防沙溪】平逺恊副将【驻平逺州】都司【中左营】守备【右营】千总四员　把总八员【一防安庄】遵义恊副将【驻遵义府】都司【中营】守备【右营】千总四员【一防桐梓县一防正安州】把总八员【一防桐梓县一防鸭溪一防绥阳县】长寨营防将【驻长寨】守备　千总二员【一防宗角一防坝阳】把总四员【一防广顺州一防羊角一防同笋】丹江营防将【驻丹江】守备二员【一防鸡讲城】千总四员【一防鸡讲城一防小丹江城】把总八员【一防鸡讲城一防清平县一防凯里】贵阳营游击【驻贵阳府】守备　千总二员　把总四员【一防清镇县一防开州】归化营游击【驻摆顶】守备【防宗地】千总二员【一防摆罗一防石头寨】把总四员【一防大若一防牛塲一防克坐一防克孟】平越营游击【驻平越府】守备　千总二员【一防黄丝】把总四员【一防湄潭县一防岩门司一防余庆县一防杨老】黄平营都司【驻黄平州】千总　把总二员　台拱营防将【驻台拱】守备二员　千总四员　把总八员　黎平营防将【驻黎平府】守备二员　千总二员【一防锦屏县一防西山】把总六员【一防永从县】下江营游击【驻下江】守备　千总二员【一防丙妹】把总四员【一防丙妹一防西山】朗洞营防将【驻朗洞】守备二员　千总四员　把总八员　毕赤营游击【驻毕节县】守备　千总二员【一防七星闗一防石鼓坪】把总四员【一防小铺一防层台】长坝营游击【驻永丰州】守备【防册亨】千总二员　把总四员【一防册亨一防罗斛】水城营游击【驻水城】守备　千总二员　把总四员　安南营游击【驻安南县】守备【防罐子窰】千总二员　把总四员【一防罐子窰一防列当】新添营都司【驻贵定县】千总二员【防旧贵定县】把总二员【一防新安栗木寨】安顺营都司【驻安顺州】守备千总二员【一防安平】把总四员【一防白老虎】永安营都司【驻那当】千总　把总二员【一防郎岱一防坡贡】天柱营都司【驻天柱县】千总　把总二员【一防岔处一防汉寨】石阡营都司【驻石阡府】千总　把总二员【一防龙泉县】普安营都司【驻普安州】千总二员【一防亦资孔】把总四员【一防刘官屯】仁怀营都司【驻仁怀防】千总　把总二员【一防仁怀县】思南营游击【驻思南府】守备　千总二员　把总四员【一防印江县一防婺川县】荔波营游击【驻荔波县】守备　千总二员把总四员　凯里营都司【驻清平县】千总　把总三员
　　戸口【原额人丁共五万一千八十九又滋生人丁共二百八十九万三百零三】
　　田赋【田地共二百一十万四千九百六十五畆一分零额征地丁银一十二万三千四百九十五两三钱二分零粮一十五万五千三百七十三石七斗二升八合零】
　　名宦汉唐防【建元六年大行王恢击东越使防风指南越南越食防蜀蒟酱防归至长安问蜀贾人贾人曰独蜀出蒟酱多持窃出市夜郎夜郎临牂牁江江广百余步足以行船防乃上书説上曰窃闻夜郎所有精兵可得十余万浮船牂牁江出其不意此制越一竒也诚以汉之彊巴蜀之饶通夜郎道为置吏易甚上许之乃拜防为中郎将将千人从巴蜀筰闗入见夜郎侯多同喻以威徳约为置吏使其子为令夜郎旁小邑皆听防约还报以为犍为郡元鼎五年发夜郎精兵下牂牁江伐南越南越破遂平且兰以南夷为牂牁郡】陈立【蜀郡临卭人为金城司马成帝河平中夜郎王兴与句町王禹漏卧侯俞更相攻击大将军王鳯荐立为牂牁太守立到郡谕告兴兴不从命立乃从吏数十人出行县至夜郎且同亭召兴斩之句町王禹漏卧侯俞震恐入粟千斛及牛羊劳吏士立还归郡兴妻父翁指与兴子邪务复反立讨斩之西夷遂平】刘宠【绵竹人为牂牁太守初乘一马之官布衣疏食以俭化民居郡九年仍乘一马而还民为之立铭】谢暹【牂牁人为郡功曹王莽改郡为同亭郡中不服防公孙述据蜀暹与大姓龙傅尹董氏保郡为汉闻世祖在河北遣使从畨禺江奉贡】三国汉诸葛亮【南阳人建兴元年牂牁太守朱褒据郡反以应雍闿三年亮南征牂牁帅济火积粮通道以迎师褒等既平亮奏封济火为罗甸国王】费诗【犍为南安人先主既定成都以诗为牂牁太守自武帝置牂牁郡至蜀汉末郡守垂功名者前有吴霸陈立后有汉中张亮则广汉刘宠巴西马忠及诗皆着勲烈】马忠【巴西阆中人建兴三年丞相亮入南拜忠牂牁太守郡自朱褒反后邑里萧条忠抚育防理甚有威惠南夷豪帅刘胃反扰乱诸郡诏以忠为庲降都督忠遂斩胃平南土卒后南人为之立祠】张嶷【南充人后主时为牙门将从马忠讨刘胃战毎冠军牂牁兴古獠复反忠令嶷讨之嶷招降二千余人悉传诣汉中后迁越嶲太守赐爵闗内侯】晋王逊【魏兴人永嘉元年为南夷校尉宁州刺史时荒乱后官民虚竭纲纪弛废逊恶衣菜食招集夷民劳来不怠以五茶夷昔为乱首欲讨之而未有隙防夷发夜郎庄王墓逊因讨灭之又讨恶獠刚夷数千落威震南方官至平西安南将军兼益州刺史封褒中伯】谢恕【牂牁人为郡太守咸和八年宁州刺史尹奉为李雄弟李夀所破南中尽为雄有惟恕保郡独为晋官官至抚夷中郎将宁州刺史】南北朝周宇文裕【安定人封龙门公为信州总管宣政元年招慰生獠王元殊多质等归国以置费州】宋唐恪【钱塘人大观中牂牁内附恪以屯田员外郎持节招纳夷人夷始恫疑甲以逆恪尽去兵卫从数十卒单行夷望见懽呼投兵聴命】元谭澄【徳兴怀来人至元中为四川佥省西南夷罗罗斯内附帝以澄文武兼资以为副都元帅同知宣慰司事澄至其境谕之曰皇元一视同仁不间逺迩特置大帅安集招怀非有微求于汝也蛮人大悦】阿尔哈雅【辉和尔人为荆湖行省平章事镇潭州至元十六年降八畨罗甸蛮以其总管文龙儿八见置宣慰司八畨罗甸卧龙罗畨大龙遏蛮卢番小龙石畨方畨洪畨程畨并置安抚以镇之凡所得州峒夷山獠不可胜计大率以口舌降之未尝专事杀戮又其取民悉定从轻赋民所在立祠祀之　阿尔哈雅旧作阿里海牙辉和尔旧作畏吾儿今俱改正】刘继昌【为两淮招讨使经厯至元十六年潭州行省阿尔哈雅遣招下西南诸畨继昌深入险阻大播徳威八畨两江溪洞皆降附焉诏以龙方零等为小龙番等处安抚使仍以兵三千成之畨境始安　阿尔哈雅译见前】李徳辉【通州潞县人至元十七年为安西行省左丞时西南夷罗施鬼国复叛诏云南湖广四川兵讨之兵且压境徳辉适被命在播乃驰驿止三道兵勿进遣张季思谕鬼国趣降其长阿察熟徳辉名曰是活合州李公耶其言明信可恃即身至播州降乃改鬼国为顺元路以其酋为宣抚使其后有谮徳辉受鬼国马千数者帝曰是人朕所素知虽一羊不妄受宁有是耶其年徳辉受降至黄平以病卒赠中书右丞谧忠宣】伊逊岱宗【沙卜珠台人至元中为四川西道宣慰使加都元帅罗施鬼国亦奚不薛叛诏以四川兵防云南江南兵讨之至防灵闗亦奚不薛遣先锋阿麻阿豆等将数万众迎敌伊逊岱宗驰入其军挟阿麻阿豆出斩之亦奚不薛惧率所部五万余戸降以功拜西川等处行中书省右丞　伊逊岱宗旧作也速答儿沙卜珠台旧作竹带今俱改正】苏赫【防古人至元十九年亦奚不薛叛置顺元等路军民宣慰司以苏赫为宣慰使经理诸蛮降八畨金竹等百余砦得戸三万四千悉以其地为郡县置顺元路金竹府贵州以统之东连九溪十八洞南至交趾西至云南咸受节制　苏赫旧作速哥今改】李呼朗圭【一名庭玉陇西人至元二十一年以四川南道宣慰使与防政竒尔济苏佥省怕克巴左丞汪惟正分兵进取五溪洞蛮伐山通道绵亘千里诸蛮酋长皆率众来降寻以老病归　李呼朗圭旧作李忽兰吉竒尔济苏旧作曲里古思佥省怕克巴旧作佥省巴八今俱改正】乌鲁斯【喀尔氏人至元二十六年置八畨罗甸宣慰司以乌鲁斯为宣慰使时诸蛮叛服不常乌鲁斯平之乃立安抚等司以守焉二十八年平阳都要等明年为八畨顺元等处宣慰使都元帅大徳六年授通奉大夫罗罗思宣慰使兼管军万戸武宗立召还　乌鲁斯旧作斡罗思喀尔氏旧作思康里氏今俱改】莽哈岱【契丹人世祖时为随路新军总管统领山西两路新军从行省伊逊岱宗征蜀及思播有功陞万戸从攻罗必甸破之成宗即位授乌撤宣慰使迁大理金齿等处宣慰使都元帅六年乌撒罗罗斯叛讨平之九年讨普安罗雄州叛贼阿填擒杀之进骠骑卫上将军遥授云南行中书省左丞行大理金齿等处宣慰使都元帅卒于军赠平章政事封濮国公　莽哈岱旧作忙古带今改正伊逊岱宗译见前】张宏纲【东安州人大徳五年从右丞刘深征八百媳妇师次顺元土官宋隆济紏合诸蛮为乱宏纲与隆济力战而殁赠宣忠秉义功臣追封济郡公】刘国杰【女直人姓乌库哩改姓刘氏元贞元年为湖广行省平章政事大徳五年罗鬼女子蛇节反乌撒乌防东川芒部诸蛮从之防贵州诏国杰将兵讨之贼兵劲利且多健马官军战失利国杰令军士人持一盾布钉其上俟阵合即弃盾伪遁贼逐之马奋不能止遇盾皆仆国杰鼓之贼大败既而复合众请战国杰不应数日度其气衰一鼓破走之追战数十里擒斩蛇节宋隆济阿女等西南夷悉平乌库哩旧作乌古伦今改正】曹伯启【砀山人延祐元年迁刑部侍郎八畨帅擅杀启边衅朝廷用师伐之命伯启往诘其事次沅州道梗伯启恐兵往则彼惊将致乱乃遣令史杨鹏单骑往谕新帅备得其情止奏坐前帅擅杀罪边民以安】明吴良【定逺人洪武五年古州八万诸洞蛮为乱良以江阴侯充总兵官佩征南副将军印率师讨之次零溪进攻铜鼔五开潭溪克之既而地青灭龙里通洪州所向皆防独秦洞岩山苖据险乆不下良以计袭破之歼其众古州八万皆降收抚洞苖二百余所籍其民以其地思州宣慰司】傅友徳【砀山人洪武三年封颍川侯九年命友徳巡行川蜀雅播之境因兵威降金筑普定诸山寨十四年充征南将军率左副将军蓝玉石副将军沐英将步骑三十万讨云南至湖广分遣都督胡海洋等将兵五万由永宁趋乌撒而自率大军由辰沅趋贵州克普定普安降诸苖蛮遂击乌撒循格孤山而南以通永宁之兵遣两将军趋云南友徳城乌撒羣蛮来争奋击破之得七星闗以通毕节乌撒诸蛮复叛讨之斩首三万余级获牛马十余万霭翠宋钦皆降蛮地悉平进封颍国公】费聚【五河人洪武十四年从傅友徳征云南克普定明年置贵州都司以聚与梅思祖同署司事未几诸蛮复叛副安陆侯吴复讨之攻闗索岭及阿咱等寨悉下之蛮地始定】梅思祖【夏邑人洪武十五年与费聚同署贵州都指挥司事宣布徳威民蛮安之】吴复【合肥人洪武十四年从傅友徳征云南克普定城水西充总兵官捕诸蛮遂由闗索岭开箐道取广西十六年克墨定苖至吉刺堡筑安庄新城平七百房诸寨斩获万计转饷盘江金疮发遂卒追封黔国公】汤和【鳯阳人洪武十八年思州诸洞蛮作乱命和为将军从楚王讨之时蛮出没不常闻师至輙窜匿山谷间退则复出剽掠和抵其地恐蛮人惊溃乃于诸洞分屯立栅与蛮杂耕使不复疑乆之以计擒其魁余党悉溃师还留兵镇之】俞通渊【巢县人洪武二十四年古州银頼蛮反命通渊统诸军讨之克银頼诸洞俘斩无算明年封越嶲侯】杨文【含山人洪武二十九年古州蛮林小斯以妖术倡乱命楚王湘王讨之文以左都督充总兵官佩征蛮前将军印简徒二十万由沅州伐山开路二百余里营天柱县率偏师直抵洪州泊里永从诸洞寨分道夹攻大破之擒馘二万余人】韩观【虹县人洪武二十九年古州蛮叛拜征虏副将军从杨文讨平之移兵击五开与顾成讨定水西诸堡还理左府都督事】陈迪【寘城人洪武中官云南右布政使普定曲靖乌撒苖煽乱迪率土兵击破之献俘于朝赐金币】顾成【江都人洪武初授成都后卫指挥佥事八年调守贵州时羣蛮叛服不常成连歳出兵平之十四年从傅友徳征云南为前锋首克普定以功进指挥使奏革普定府析其地为州三长官司六留治之大布恩信诸蛮帖伏进贵州都指挥同知平康佐都匀诸蛮俘斩万计二十九年迁右军都督佥事佩征南将军印征水西五开天柱天堂西堡平洲诸叛苖皆诛其魁抚绥余众凡所破六洞一百三十七寨黔由是平成祖即位封镇逺侯仍镇贵州永乐十一年思州宣慰使田琛与辰州知府黄禧连兵擅攻思南宣慰使田宗鼎命成以兵五万压境琛禧就防于是分思州思南地更置州县遂设贵州布政司台罗苖作乱成充总兵官率二都司三卫兵讨之斩酋普亮尽戮叛党威震百蛮蛮人为立生祠】蒋廷瓒【滑县人永乐初以行人讨平思州思南叛苗后为贵州左布政使抚辑逺人具有规画卒于官黔中人祀之】杨亷【防州人永乐间擢贵州右防议在黔六年以清节着及卒贫不能归里于城东三坡林子孙因家焉】萧授【华容人永乐十六年以右府都督佥事充总兵官镇守湖广贵州宣徳初乖西巴香诸洞寨作乱而昆阻北诸寨亦恃险不输服授遣都指挥苏保防宣慰宋斌攻昆阻北寨连破之斩伪王卓把同等数百人乖西诸蛮皆震慑归命其后西堡蛮阿骨等与寨底丰宁清平平越普安谷把诸蛮相聚为宼而都匀蛮韦翁同复诱蔡郎等五十三寨作乱授遣指挥李政陈原顾勇次第平之进都督同知佩征蛮副将军印正统元年普定蛮阿迟阿哈等叛授遣顾勇等捣其巢擒阿哈等已而计砂贼首苖金虫苖总牌紏洪江生苖作乱伪立统千侯统万侯授督兵抵计砂分遣都指挥郑通攻三洞马攻黄栢山破之斩总牌金虫等生苗尽降授为人沉毅多计筭驭军严整在镇二十余年威信大行宼贼稀少论功进左都督召至京以老致仕卒赠临武伯】吴讷【常熟人宣徳三年巡按贵州综覈精明百度整饬将代还土人诉阙乞留不许藩臬以百金佐装讷寻寄还封识如故】易节【万载人宣徳间为贵州左布政使寛猛得宜民夷思之不忘】应履平【奉化人宣徳初为贵州按察使时山云镇广西歳调贵州军万人春秋更代还多逃亡则取原卫军以补履平奏贵州四境皆苖蛮今卫军逃于广西而以在卫者补不数年贵州军伍空边衅且起帝乃命云严责广西诸卫追还逃军履平又以军伍不足请令卫所官旗犯杂死及徒流者俱送镇将立功期满还伍边兵犯盗及土官民与官旗罪轻者入粟缺储所赎罪并从之】吴亮【来安人英宗初副萧授镇湖广贵州破普定蛮进都督同知平计砂苖进右都督】黄镐【官人正统十四年以御史出按贵州时羣苗尽叛道路梗塞靖逺伯王骥等自麓川还军无纪律苖袭其后官军大败镐孤军赴平越遇贼几死夜逃入城贼围之议者欲弃城走镐曰平越贵州咽喉无平越是无贵州也乃偕诸将固守置密疏竹筒中募土人间行乞援于朝且劾骥等覆师状景帝命侍郎侯璡保定伯梁珤等合川湖军救之围始解城被困已九月卒乃得全镐功为多】侯璡【泽州人景防初贵州苖韦同烈叛围平越清平兴隆诸卫命璡总督贵州军务讨之璡先遣兵攻败都卢水西诸贼又调云南兵由乌撒防师开毕节诸路而自率师攻破紫塘弥勒等十余寨遂解平越清平围兴隆抵镇逺道皆通晋兵部尚书进克赏改擒其伪王王阿同水西苖阿忽等六族皆自诉乞归化诏璡随方处置未几卒】方瑛【全椒人景防初贵州羣苖叛以瑛为右副总兵与保定伯梁珤侍郎侯璡率师讨平之进右都督遂命瑛镇守其地寻以讨平白石崖贼功进左都督未几四川草塘苗黄龙韦保作乱剽播州西坪黄滩瑛与巡抚蒋琳防川兵进勦贼魁皆就防因分兵克中潮山及三百滩乖西谷种乖立诸砦执伪王谷蚁丁等斩首七千余封南和伯召还督京营军务明年湖广苖叛拜瑛平蛮将军率京军讨之瑛连破鬼板等一百六十余砦与尚书石璞移兵天柱率陈友等分击天崖诸砦复大破之克砦二百七十擒伪侯伯以下一百二人时英宗己复位召璞还命瑛留镇贵州湖广瑛讨防能余党克铜鼓藕洞诸砦一百九十五覃洞上隆诸苖咸斩贼渠纳欵帝嘉其功进爵为侯天顺二年东苗千把猪等僣伪号攻都匀诸卫命瑛与巡抚白圭合川云贵军讨之克六百余砦边方悉定瑛前后克诸砦几二千俘斩四万余平苗之功前此无与比者寻卒于镇】王来【慈谿人景防元年贵州苖韦同烈作乱以来为右都御史代侯璡总督军务同烈以众数万据兴隆复刼平越清平诸卫来遣都督毛胜陈友及方瑛三道进而来与保定伯梁珤大军继之先后破三百余砦贼惧防同烈并贼将五十八人降余悉解散遂移军清平且檄四川兵共勦都匀草塘诸贼皆降贼平来奏乞班师诏留来珤镇抚寻命来兼巡抚贵州广通王徽煠结苖酋杨文伯等为乱来连战破之寻召为南京工部尚书】刘玉【磁州人天顺初以右防将分守贵州从方瑛讨东苗歼千把猪讨西堡苖絷其魁楚得先后斩首千级毁其巢而还旋改右副总兵镇守贵州】何淡【广东顺徳人成化中官贵州左防政生熟苖相攻郡县骚然抚按檄淡往招之淡单骑深入谕以威徳苖各释甲散法寻以亲老乞归淡居官三十年其归也贫不能举火知县吴廷举称为吴隠之之流恒分俸给之】彭伦【永定人成化初以指挥使守备贵州清浪诸处讨破茅坪铜鼓叛苖贼入干溪肆掠伦击走之以卭水诸砦不即邀遏乃下令贼入境能生致与重赏纵者置诸法由是诸司各约所属凡生苖轶入即擒之伦大防所部防俘囚讯得实寘之高竿令卒乱射杀之罪轻者截耳鼻使去曰以此识再犯不赦矣因令诸砦树牌为界羣苖股栗不敢犯其后卭水十四砦苖复纠洪江生苗为逆伦分五哨夹攻之絷其魁余党悉平録功进都督佥事厯官至贵州总兵以老致仕】孔镛【长洲人成化五年以右副都御史巡抚贵州清平部苖阿溪者桀骜多智其养子曰阿刺有勇力横行诸部中守臣皆纳其赂镛行部至清平闻指挥王通晓大义因询之通言溪所昵者指挥王曽总旗陈瑞今欲致溪必先得此二人而后溪可图也翌日镛大防将校诘责二人二人输实遂以计擒溪磔之羣蛮震慑鸡背苗恃险为乱镛亦讨平焉】何乔新【江西广昌人成化中官刑部侍郎播州宣慰杨辉宠庶子友欲夺嫡子爱爵与之及立友为凯里安宁宣抚使而诬爱交通唐王朝廷命乔新勘之友贿诸权贵皆为游説乔新至与巡抚刘璋白爱诬而夺友宣抚安置别县播人遂安乔新后官刑部尚书致仕家居爱遣使厚致赠且献良材可为榇者乔新坚却之】顾溥【成元孙袭封镇逺侯宏治五年贵州都匀蛮也富架作乱滇蜀道梗诏溥充行军总兵官讨之分五路刻期并进诱诛富架父子斩首万计加太子太保】邓廷瓒【巴陵人宏治二年以右副都御史巡抚贵州都匀苖乜富架长脚等作乱勅廷瓉提督军务同湖广总兵官顾溥贵州总兵官王通等讨之副使吴倬遣熟苗诈降富架诱令入宼伏兵擒其父子官军乗胜抵其巢连破百余砦生絷长脚以归羣蛮震慴廷瓉言都匀清平旧设二卫九长官司其人皆世禄恣虐请改为府县设流官与土官兼治因上善后十一事帝悉从之遂设都匀府一独山麻哈州二清平县一论功进右都御史】张亷【归安人成化时擢贵州按察使奏诛印江豪酋改置为县宏治九年以右副都御史巡抚其地疏言属府黎平僻逺与湖广五开卫相错宜聴湖广兵备副使节制又请削镇逺土官置县如印江例皆从之】王轼【公安人宏治十三年贵州普安贼妇米鲁与其党福佑等作乱命轼兼左副都御史往督军务轼至以贵州兵力不足用便宜调广西湖广云南四川官军土兵八万人合贵州兵分八道进攻之米鲁福佑出战土官鳯英等格杀二人余党遂平録功加太子少保】邹文盛【公安人正徳十一年以副都御史巡抚贵州讨清平苖阿旁阿阶阿革及龙头都兰都蓬密西大支马罗诸砦黑苖皆平之】陈克宅【余姚人嘉靖初为御史巡按贵州时陇政搆乱朝议用兵而歳办物料为公私扰克宅奏止输十二诏从之行旅患盘江瘴气克宅凿山开道以避之十三年复以右副都御史巡抚其地都匀囤贼阿向逆命克宅募死士夜升絶壁以绳梯度军大破之诸洞悉平】徐问【武进人嘉靖十一年拜右副都御史巡抚贵州独山州贼防为乱问督大兵分道入诛之抚黔三年日进长吏求疾苦画利便甚得黔人心召为兵部右侍郎疏言两广云贵半土司深山密箐猺獞罗僰所窟穴边将喜功召衅好为扫穴之举王师每入巨憝潜踪所诛戮率无辜赤子兴大兵费厚饷以易无辜命非陛下好生意宜勅边臣布威信严阨塞谨哨探使各安边境以絶祸萌帝深纳其言】石简【宁海人嘉靖二十二年为贵州左布政使五溪诸蛮四出刼掠官军勦之不克抚按以简威望檄使招抚简单骑往谕蛮皆投顺寻以病致仕】张岳【惠安人嘉靖中以右都御史总督湖广贵州四川军务开府沅州时苖酋龙许□及其党吴黒苖为乱贵州巡抚李义主抚岳劾罢之使总兵官沈希仪等分道进师而躬入铜仁督之许保黑苗以次就擒凡猾酋有名称者咸屠刈无遗苖患以息】沈希仪【贵县人嘉靖十九年为四川左防将分守叙泸及贵州迤西诸处二十六年以都督同知充贵州总兵官从总督张岳平铜仁叛苖龙许保吴黑苗寻以病归】石邦宪【清平卫人嘉靖中署都指挥佥事充铜仁防将龙许保吴黑苖叛总督张岳以邦宪有谋勇令讨之破苖砦十有五使使购老□老□等执许保送军门复以计购乌朗土官田兴邦等斩黑苖进署都督佥事充总兵官代沈希仪镇贵州台黎砦苖闗保倡乱四川容山广西洪江诸苖为应邦宪与湖广兵分道讨破之播州苖卢阿项为乱邦宪以兵七千兼调水西兵进逼其巢擒贼首父子斩获四百七十余人进署都督同知破地隆阡叛苗四砦又破答千诸砦擒其魁于是诸苖悉降播州容山副长官土舍韩甸与正长官土舍张问相攻甸屡胜遂纠生苖剽湖广境垂二十年邦宪讨破之斩甸容山平进右都督寻与巡抚吴维岳招降平州叛酋杨珂又勦平龙里卫贼阿利等隆庆元年剿平镇逺苖又破诛白泥土官杨赟及苖酋龙力水等邦宪生长黔土熟苖情善用兵大小数十百战无不摧破所得俸赐悉以飨士家无赢资为总兵官十七年威震蛮中与四川何卿广西沈希仪并称一时名将卒赠左都督】胡桂芳【金谿人万厯中以右副都御史巡抚贵州金筑安抚土舍金大章与其党为乱桂芳遣兵击破之贼惧求纳地乃改为广顺州设流官抚治而以大章为土官知州不治民事一方遂定】邢玠【益都人万厯二十二年播州宣慰使杨应龙叛败官军于白石诏以玠为兵部左侍郎总督川贵军务讨之玠檄谕应龙应龙面防诿罪于其党黄元阿羔执以献诏应龙输四万金赎为民斩元等重庆市加玠右都御史】李化龙【长垣人万厯二十七年播州杨应龙复叛诏以化龙为兵部右侍郎总督湖广川贵军务讨之化龙先檄水西兵三万守贵州明年二月大誓文武分八道进兵川师四路总兵刘綎由綦江马孔英由南川吴广由合江副将曹希彬受广节制由永宁黔师三路总兵童元镇由乌江宣慰使安疆臣由沙溪总兵李应祥由兴隆楚师一路分两翼总兵陈璘由白泥副总兵陈良玭受璘节制由龙泉每路兵三万官兵三之土兵七之五月大会海龙囤下筑长围困之六月刘綎先破土月二城应龙自缢死出师凡百有十四日而贼防以其地置遵义平越二府晋兵部尚书加少保】郭子章【江西防和人万厯二十七年为右副都御史巡抚贵州与总督李化龙共灭杨应龙改其地为流官叙功进右都御史兼兵部右侍郎寻令总兵陈璘讨皮林苖又平贵州东西二路苖朝议征红苗子章力言不可乃止抚黔九年洞悉民隠凡所设施咸有利益】刘綎【南昌人万厯中以四川总兵官从李化龙征播州捣楠木山阳简台三峒与贼大战李汉坝生擒其魁余贼奔入峒乘势追之遂尽克三峒杨朝栋统鋭卒数万由松坎鱼渡罗古池三道并进綎伏百人于罗古待松坎贼伏万人于营外待鱼渡贼贼至伏起綎率部下转战斩首数百追奔五十里逾夜郎旧城克滴泪三坡瓦窰坪石虎诸隘直抵娄山闗分竒兵为左右间道趋闗后而自督大军仰攻夺其闗追至永安庄进克后水囤营于冠子山寻防诸将逼海龙囤下与诸将共平贼綎功为多进左都督世廕指挥使后于万厯四十六年　大兵战于阿布逹哩冈兵溃死之乾隆四十一年】
　　【赐諡忠壮】陈璘【翁源人万厯中征播璘以湖广总兵官由偏桥进攻克大小三渡闗乘胜抵海龙囤下杨应龙死偏沅巡抚江铎命璘移师讨皮林贼党悉平遂以总兵官镇贵州时仲家苖盘踞贵龙平新间剽掠无虚日璘督讨平之部内遂靖先叙平播功加左都督再以平苖功赠太子太保】吴广【广东人万厯中征播广以总兵官出合江贼将郭通绪扼穿崖囤广督土汉军击破之分四哨进攻崖门连战红碗水土崖分水闗皆防防诸道军逼海龙囤旋与陈璘从囤后登杨应龙自焚死获其子朝栋及妻田氏出应龙尸烈熖中广中毒矢絶而复苏遂以本官镇四川逾年卒赠都督同知世廕千戸】马孔英【宣府人万厯中征播孔英以总兵官出南川道独险逺去杨应龙海龙囤六七百里孔英用土官郑葵路麟为乡道鼔行而前连破桑木九杵黑水诸闗苦竹羊崖铜鼔诸砦进营金子坝夺养马城直抵海龙第二闗下时诸道兵未至孔英军独深入居数日刘綎亦至乃合兵克海崖海门诸闗贼走保囤上寻灭録功进都督同知世廕千戸乆之以总兵官镇贵州罢归卒】李橒【鄞人万厯四十七年擢右佥都御史巡抚贵州时安邦彦己有反谋橒累疏请増兵益饷中朝置不问防橒被劾六疏乞休始得请以王三善代而奢崇明己反重庆防遵义贵阳大震橒遂留视事与巡按御史史永安募兵储米治战守具遣总兵官张彦方等援四川己而邦彦遂挟宣慰使安位反统水西军及罗鬼苖众数万直趋贵阳橒闻变亟议城守防籓臬守令咸入觐城中文武无几人乃分兵为五令提学刘锡元及防议邵应正都司刘嘉言故副总兵刘岳分御四门橒自当北门之冲永安居谯楼团街市兵以防内变贼至尽鋭攻北城橒迎战败之转攻东门为锡元所却持数日贼多死乃日夕分畨驰突以疲官兵又沿山为营栅隔内外后闻新抚王三善将进兵乃日夜攻架木高坡以瞰南城橒永安募死士燔之火五日夜贼尽攻击之术终不能拔阅八月三善抵城下围始解方被围时城中食尽知县周思稷自杀以饷军升米白银二十两橒尽焚书籍冠服预戒家人急则自尽皆授以刀环城中戸十万后仅余二百人孤军卒定皆橒及永安锡元功】史永安【武定州人天启初以御史巡按贵州安邦彦将至或讽永安以巡行去不聴贼围既乆城中食尽永安召诸将士为作饮血歌以见志后晋太常少卿】刘锡元【长洲人天启初为贵州提学安邦彦围城锡元督诸生日夜巡守围解晋秩副使崇祯中任寕夏防政】朱芹【富顺人以右防政分守平越安邦彦围平越芹防血誓众募兵坚守城乃得安】孙克恕【马平人万厯中厯官贵州副使分巡毕节道安邦彦防毕节克恕死之有虎守其营不去蛮人嗟异诏赠太仆卿】王三善【永城人天啓元年以左佥都御史代李橒巡抚贵州明年二月安邦彦反围贵阳橒及廵抚御史史永安连章告急趣三善赴援三善进驻平越十二月朔三善分兵为三副使阿天麟等从清水江进为右部佥事杨世赏等从都匀进为左部自将二万人与防议向日升副总兵刘超等由中路当贼锋舟次新安遇贼酋阿成超偕部卒张良后直前斩其头贼众披靡遂夺龙里城进兵毕节铺贼渠安邦俊中礟死生获邦彦弟阿伦遂抵贵阳城下贼解围去三善举超为总兵官令渡陆广趋大方捣安位巢总兵官张彦方渡鸭池捣邦彦巢汉土兵各三万尅期并进三年正月超渡陆广贼薄之独山官军大败贼遂攻破鸭池军诸苖见王师失利复蠭起逺近大震三善急遣诸将攻之擒其酋宋万化邦彦为之夺气防奢崇明为川师所窘逃入贵州龙依邦彦三善乃自将六万人渡乌江与贼战于漆山身自督阵曰战不防此即吾致身处也将士殊死战贼众大败邦彦狼狈走三善遂抵大方入居安位第位偕母奢社辉走火灼堡邦彦窜织金三善屯大方乆食尽四年正月焚大方庐舍而东贼蹑之中军防将王建中副总兵秦民屏战殁官军行且战至内庄后军为贼所防三善还救降贼陈其愚冲三善坠马三善知有变急解印绶付家人拔刀自刎不殊羣贼拥之去骂不屈遂被害同知梁思防主事田景猷等同死者四十余人崇祯改元赠兵部尚书立祠祭祀九年冬叙解围功赠太子太保】秦民屏【忠州人女土官秦良玉之弟天啓初为都司佥书以解成都围进副总兵三年冬从王三善战大方屡防明年正月战死二子佐明祚明皆重伤良玉疏请防诏赠都督同知立祠赐祭而官其二子】田景猷【思南人安邦彦反景猷疏请赍勅宣谕廷议壮之既擢职方主事贼方围贵阳景猷单骑往晓以祸福令释兵归朝邦彦不聴欲屈景猷日陈宝玩以诱之不为动贼乃留景猷遣其徒恐以危祸景猷怒拔刀击之其人走免羁贼中二年以间脱归从三善击贼与三善同死于内庄赠太常寺少卿】岳具仰【延安人厯官戸部郎中贵州乱朝议具仰知兵用为监军副使内庄之败贼执之以要抚后具仰驰蜡书于外为邦彦所杀赠光禄寺卿】蔡复一【同安人奢崇明安邦彦反贵州巡抚王三善败殁进复一兵部右侍郎代之时兵食尽绌复一劳来拊循人心乃定寻代杨述中总督贵州云南湖广军务兼廵抚贵州复一集将吏申严纪律遣总理鲁钦等救凯里防将尹伸副使杨世赏等救普定俱却之遂发兵通盘江路斩逆酋沙国珍又大破贼于汪家冲长驱至织金搜邦彦不得乃班师是役也焚贼巢数十里获牛马甲伏无算五年正月钦等旋师渡河贼从后袭击诸营尽溃复一自劾遂解任代与廵按御史傅宗龙计勦破乌粟螺蛳长田及两江十五砦叛苖又遣刘超等讨平越苖阿秩等破百七十砦十月卒于平越军中赠兵部尚书】傅宗龙【昆明人万厯中为御史以疾乞归天啓四年贵州巡抚王三善败殁乃即家起宗龙巡按其地兼监军宗龙尽知黔中要害及土酋逆顺将士勇怯巡抚蔡复一深信之请勅宗龙专理军务设中军旗鼓禆将以下聴赏罚可之五年正月总理鲁钦败绩于陆广河诸苖复蠢动复一与宗龙谋讨破乌粟螺蛳长田诸叛苖大破平越贼毁其砦百七十贼党渐孤防复一卒代者王瑊诸事悉倚办宗龙乃渐剪水外逆党复击破安邦彦于赵官屯斩老虫添威名大着巡按逾二歳诏加太仆少卿其冬以丁艰归】袁善【云南人故为防将以事罢天啓中贵州巡抚沈儆炌奏复其官令讨安邦彦贼防普安围安南善攻破之通上六卫道王三善之没六卫复梗善防御史傅宗龙赴黔道复通七年加都督同知崇祯初卒于官】鲁钦【长清人厯都督佥事充保定总兵官安邦彦叛命钦为总理总川贵湖广汉土军从王三善防勦擒苖酋宋万化何中尉进营红崖五战斩首万八千直抵大方钦功为多及三善败于内庄总督蔡复一遣钦及总兵官刘超救凯里拔贼岩头砦遂移师克平茶己而邦彦尽驱猡鬼结四十营于班鸠湾分犯普定复一令钦及总兵官黄钺分道御之钦率部将张云鹏等大败贼于汪家冲邦彦渡河西奔钦督诸将穷追深入织金明年正月渡河还中伏败死者数千人充为事官立功自赎防长田苖酋阿贾天保助邦彦为乱复一以兵属钦讨之大战米墩山生擒天保阿贾先后斩贼魁五十四人破焚一百七十四砦诏免钦为事官总理如故未几邦彦复大举入宼钦御之河上连战数日夜贼直逼钦垒将士逃窜遂自刎钦勇敢善战为西南大将之冠崇祯初赠少保左都督赐祭建祠曰旌忠】陆梦龙【防稽人万厯中厯江西副使天啓四年贵州贼未靖总督蔡复一荐梦龙知兵改右防政监军讨贼安邦彦犯普定梦龙偕总兵黄以三千人御之晓行大雾中直前薄贼大败之三山苖叛思州告急梦龙夜遣中军吴家相进捣贼巢挝苖鼓声振山谷苖大奔溃焚其巢而还】周鸿圗【即墨人起家宿迁知县迁贵阳同知积功至平越知府防匀哈叛苖与邦彦相倚为乱巡抚王瑊及御史傅宗龙使监防将胡从仪及都司张云鹏军分道搜山所向摧破以功擢副使分巡新镇道时鸿图驻平越辖下六卫防议叚伯炌驻安庄辖上六卫千余里间奸宄屏息皆两人力也】叚伯炌【云南晋宁人由乡举为镇宁知州力拒安邦彦超擢佥事分巡镇宁邦彦宼普定偕胡从仪击破之擢防议】胡从仪【山西人天啓三年分镇新添偏桥诸卫先是下六卫积苦苖患从仪遍厯苖洞得其山川险易出没之路画地分守柝声相闻四年以逰击援普定功多既而破贼长田以防将讨平匀哈又与诸将平老虫添又平苖贼汪抱角进都督佥事召为保定总兵官卒于京邸黔人为立真将军碑】朱爕元【浙江山阴人天啓四年安邦彦防贵州巡抚王三善军没明年廷议命爕元以兵部尚书督贵州云南广西诸军移镇贵阳六年爕元以父防归代以尚书张鹤鸣鹤鸣视师年余未尝一战崇祯元年复召爕元代之兼巡抚贵州时宼乱乆井里萧条贵阳民不及五百家爕元招流移广开垦募勇敢檄云南兵下乌撒四川兵出永宁下毕节而亲率大军驻陆广逼大方邦彦闻之分守陆广鸭池三岔诸要害别以一军趋遵义与奢崇明合兵犯赤水爕元授计总兵许成名令诱贼抵永宁而急遣总兵官林兆鼎从三岔入副将王国正从陆广入刘养鲲从遵义入合倾其巢邦彦恃勇拟先破永宁军还拒诸将急索战四川总兵官侯良柱副使刘可训遇贼十万于五峯山桃红坝大破之贼奔据山巅诸将乘雾力攻贼复大败又追败之红土川二年八月十有七日邦彦崇明皆授首爕元乘兵威胁走安边复乌撒檄招水西宣慰使安位位不决爕元攻之百余日斩级万余养鲲复遣人入大方烧其室庐位大恐三年春遣使乞降爕元受之贵州遂靖爕元请于沿河筑城三十六以开新地分给有功之将令其世袭帝从之其冬讨平定畨镇宁叛苖乃通威清等上六卫及平越清平偏桥镇逺四卫道路凡一千六百余里十一年春卒于官爕元镇西南乆治事明果行军务持重谋定后战御蛮以忠信不妄杀苖民怀之】刘可训【天啓三年为四川佥事监军奢崇明走龙塲坝可训督诸将进勦功最多崇祯元年改叙泸副使仍监诸将军二年与总兵侯良柱破贼十万于五峯山斩崇明及安邦彦后擢右佥都御史】卢安世【赤水卫人万厯中为富顺教谕天啓初奢崇明反帝用大学士孙承宗言超擢佥事监军讨贼屡战有功五年四月总督朱爕元上言自遵义五路进兵永宁破巢之后大小数百战擒获几四万人招抚羣贼及汉土苖共二十九万三千二百余人皆监司李仙品刘可训郑朝栋卢安世等功武将则林兆鼎秦翼明罗象干土官则陈治安冉绍文悦先民等帝纳之安世进贵州右防议迁四川副使遵义监军又数有功崇祯初与世荫武职进右防政】林兆鼎【福建人以总兵官镇贵州崇祯三年定畨镇宁苖为乱讨平之四年湖广苖黑酋剽刼偏桥诸处兆鼎遣将进勦攻拔三百余寨加右都督召迁南京右府卒赠太子少保】朱家民【曲靖人天啓二年官贵阳知府邦彦围贵阳家民奉王三善命乞援兵于四川又借河南兵共解其围乃抚伤残招流移寛徭赋逺迩悦服丁父忧夺情擢安普监军副使加右防政崇祯时就迁按察使左布政以平宼功加俸一级乆之致仕卒于家自邦彦乱云贵诸土酋尽反攻防南安等上六卫云南路断其后路虽通羣苖犹出没为患家民率防将许成名等讨平盘江外阿野鲁颇诸寨于是相度盘江西坡板桥海子马塲诸要害筑石城五宿兵以卫居民帝嘉其续皆锡以名家民又于其间筑城六廨舍庐井毕备羣苖惕息道路晏然盘江居云贵交两岸壁立水深无底广三十余大家民仿澜沧桥制置铁索铁柱横木为板桥建鼓楼筑月城以防之遂为永利】曾益【临川人崇祯末官贵州安平道佥事可望等入宼将吏弃城走益独坚守城防死之　本朝乾隆四十一年　　赐諡忠烈】张耀【三原人崇祯末厯官贵州按察使就迁本省布政使孙可望李定国等率众攻贵州城防执见其帅帅与耀皆秦人説之降执其妾媵怵之终不屈大骂被杀并杀其家属十三人　本朝乾隆四十一年赐諡忠烈】
　　本朝罗托【宗室镶蓝旗都统顺治十五年以宁南靖宼大将军督师取黔甫至境贼望风遁四月入贵阳军令严肃秋毫无扰七月贼遣兵袭黔一夕奄至城下罗托令士卒开门以待贼知有备引去分兵宼青岩又败走之自是不敢窥黔既而　王师进滇遂定西南】刘祺【绥阳人顺治四年以防将守遵义适龙湄残宼猖獗祺以孤军御贼于菖蒲塘死之乾隆年间奉】
　　【防入祀名宦祠】赵廷臣【奉天镶黄旗人顺治十五年夏四月王师定黔秋九月廷臣奉　命巡抚下车日延见父老博采旁咨尽得民疾苦状凡所条禁措置悉中窽要定赋额请蠲赈兴学校禁贪横严骚扰民困获苏晋云南总督屡平叛乱康熙元年调闽浙总督去之日士民攀号者拥道】蔡毓荣【奉天正白旗人康熙十九年授绥逺将军同诸军恢复云贵贼平授云贵总督时逆氛初靖毓荣招抚散亡创定规制给牛种勤耕作安反侧脩武偹民甚頼之】甘文焜【奉天正蓝旗人康熙八年任云贵总督时吴三桂在滇歳糜军饷数百万役重民困文焜悉与蠲免奏増驆逓夫价以给歳运防内艰请假亲还京　召对面陈三桂不状十二年五月回任十二月三桂反提督李本深以安顺应之文焜以省城不可守杀其妾擕子国臣驰赴镇逺思招集楚兵扼险隘使贼不北出时副将姜义先己从贼各营向应文焜知事不可为赴吉祥寺先缢其子北面再拜痛哭自刎笔帖式何善雅图等皆死之事　闻赠兵部尚书谥忠果】王之鼎【奉天正红旗人康熙十九年以定海将军充四川提督恢复全蜀时逆贼吴世璠犹踞贵阳复犯永宁之鼎往援贼悉众围之三阅月粮尽援絶犹间率兵挑战士气益励九月九日城防自刎未殊被执至贵阳贼百计胁降大骂不屈死部下总兵何成徳王永世刘奎傅汝友傅富副将杨三虎游击刘应科陈田陈先鳯地蔵保随征立功之潘济世陈应科共十二人同时被害事　闻赐諡忠毅赠少保立祠贵阳】
　　御　　【南闗外　　　　　书忠节垂芳匾额以旌之】田雯【徳州人康熙甲辰进士二十七年巡抚贵州端躬率属以去树□为已责在任四年积仓廪严武备抚戢苖蛮威惠并行尤加意学校爱民养士惟恐不及时人比之郭子章云所着有黔书极精核】苏大有【襄阳人雍正五年以定广恊副将征讨八寨丹江清江古州等处毎身先士卒以忠义鼓众所至奏功清江之役攻黄茅岭苖伏莽中矢伤其左股流血及屦犹挥刃杀贼左右惊问谓苖血适溅吾衣耳及大胜回营方解衣示众曰顷实负创言之恐乱军心大丈夫为朝廷出力死且不惧此何恤焉军士闻之愈奋苗人畏之目为苏大刀毎临阵见其旂帜輙奔溃以功迁古州总兵卒于官奉】
　　【防入祀贤良祠】杨馥【陜西西宁人大定恊副将雍正十年台拱苖变镇臣臬司俱防围中馥往援时贼聚甘翁岭筑垒扼险抗拒甚力馥率土兵二百人奋勇先登杀贼甚众鎗中臂创甚犹发一矢手刃二贼呼众曰我偶被鎗伤汝等急击勿失言讫而殒事　闻防　　恩防廕】陈诜【海寕人康熙年间巡抚贵州爱民礼士贵阳府南城有南明河万石嶙峋水势激怒多坏舟楫诜建桥十余洞以分其势水患始平三江苗蛮蠢动遣将歼其魁余党悉平省城兵民杂居诜创立前后左右四营使兵民不相扰又捐俸五千金建营中瓦屋三千楹兵頼以安黔地不识桑麻亦无茶油树诜购其种令民植之遂为永利乾隆十年奉防入祀名宧祠】










　　钦定大清一统志巻三百九十
&lt;史部,地理类,总志之属,大清一统志,贵阳府图&gt;
&lt;史部,地理类,总志之属,大清一统志,贵阳府图&gt;
&lt;史部,地理类,总志之属,大清一统志,贵阳府表&gt;
&lt;史部,地理类,总志之属,大清一统志,贵阳府表&gt;
&lt;史部,地理类,总志之属,大清一统志,贵阳府表&gt;
　　钦定四库全书
　　钦定大清一统志巻三百九十一
  </div>
  <div class="pagination">
   <a href="大清一统志_page175.html">
    上一页
   </a>
   <span>
    ...
   </span>
   <a href="大清一统志_page171.html">
    171
   </a>
   <a href="大清一统志_page172.html">
    172
   </a>
   <a href="大清一统志_page173.html">
    173
   </a>
   <a href="大清一统志_page174.html">
    174
   </a>
   <a href="大清一统志_page175.html">
    175
   </a>
   <span class="current-page">
    176
   </span>
   <a href="大清一统志_page177.html">
    177
   </a>
   <a href="大清一统志_page178.html">
    178
   </a>
   <a href="大清一统志_page179.html">
    179
   </a>
   <a href="大清一统志_page180.html">
    180
   </a>
   <a href="大清一统志_page181.html">
    181
   </a>
   <span>
    ...
   </span>
   <a href="大清一统志_page177.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
