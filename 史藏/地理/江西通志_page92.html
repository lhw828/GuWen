<!DOCTYPE html>
<html>
<head>
    <meta charset="UTF-8">
    <title>江西通志 - 第 92 页/共 394 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江西通志 - 第 92 页/共 394 页</h1>
    <div class="content">　　岁额支俸薪饷干银二十四万五千一百七十一两七钱六分四厘闰年支银二十六万四千四百六十四两一钱六分四厘
　　额该兵米五万一千五百二十三石二斗
　　江西布政司督粮道管辖卫所屯田屯粮屯军幷造领运官弁旗丁实数
　　南昌前卫【即前帮】原额屯田地并基塘山堰共六百二十七顷六十六畆一分六厘四毫四丝二微五纎八沙内除雍正五年奉文东流建德二县屯田地五十三顷八十六畆一分八厘六毫四丝二忽归入江南池州府赋役征觧外实在屯田地五百七十三顷七十九畆九分七厘七毫九丝八忽二微五纎八沙又除报荒崩田地二十顷六十五畆三厘七毫六丝七忽七微又续报垦陞田地三顷五十五畆六毫九忽见在成熟屯田地五百五十六顷六十九畆九分四厘六毫三丝九忽五微五纎八沙共征籽粒折余蓆竹加增银四千四百四两九钱八分三毫三丝三忽九纎外带征丁银一百四十四两一钱三分五毫三丝原委管屯官征觧康熈九年改幷就近九江府彭泽县征解
　　原额漕船一百一十一只每船旗丁一名散军九名自经叛变逃亡将散军操军牙军设官舍余现今领运造船九十七只缺船一十四只现在佥补
　　原额祖军幷附官舍余共一千八百八十七户旗丁一百一十名散军九百九十名顺治十三年编审清查止存四百八十五户
　　额设掌印领运守备一员领运千总一员轮流掌印领运随帮百总一员催押空船回南
　　南昌左卫【即后帮】原额屯田地幷基塘山堰共一千九十四顷九十五畆三分二厘九丝四忽内除荒崩田地二百五十二顷八十二畆六分一厘二丝三微八纎又续报垦陞老荒田地及额外新生共一百三十二顷五十八畆六分三厘六毫三丝二忽二微八纎见在成熟田地九百七十四顷七十一畆三分四厘七毫五忽九微共征籽粒折余蓆竹加增银七千七百四十九两三钱八分六厘四毫七忽三微四纎外带征丁银二百五十三两六钱八分三厘二毫六丝原委管屯官征解康熈九年改就近归并九江府德化德安瑞昌及南康府星子四县征解
　　原额漕船一百一十一只每船旗丁一名散军九名自经戊子甲寅二次叛变逃亡将散军操军牙军设官舍余现今领运造船一百零五只缺船六只现在佥补
　　原额旗散各军共一千一百一十名顺治十三年编审仅存其半
　　额设领运千总二员轮流督造领运随帮百总一员催空船回次
　　袁州衞原额屯田二百三十七顷畆内除荒塞田一百四十七顷五十九畆又续报垦陞田一十二顷四十五畆见在成熟屯田一百一顷八十六畆共征籽粒折余加增银一千七十两八钱四分七厘七毫五丝外带征丁银三十四两八钱七分四厘一毫八丝原委管屯官征觧康熈九年改就近归幷袁州府宜春分宜萍乡万载四县征解
　　原额漕船一百一十只每船旗丁一名散军九名自经叛变逃亡将散军操军牙军舍余现今领运造船二十七只缺船八十三只
　　原额祖军六千户顺治六年清查仅存一百九十六户
　　额设守备一员千总一员专司督造领运随帮百总一员催空回南
　　九江衞【明季属江南统辖　国朝顺治初年改归江西统辖】原额屯田地一千八百一十七顷八十畆七分六厘六毫内除荒崩田地七百二十七顷六十二畆二分七厘七毫七丝一忽又续报垦陞老荒及额外新生田地四百二十顷三十五畆九分八厘七丝九忽四微见在成熟屯田地一千五百一十顷五十四畆四分六厘九毫八忽四微共征籽粒加增银一万一千一百二十九两六钱五分二厘三毫七丝三微外带征丁银三百六十二两四钱五分二厘四毫一丝原委管屯官征解康熈九年改就近归幷九江府德化德安瑞昌湖口彭泽及南康府星子六县征解【外雍正三年开垦老荒及额外新生田地四十四畆五分五厘五毫所增屯粮银定例六年起科年限尚未届满故未编入】
　　原额漕船一百六十五只每船旗丁一名散军九名内船一百三只领运江西粮米其六十二只领运池州粮米康熈九年改设为前后两帮前帮一百零三只后帮船六十二只现今领运船一百六十三只缺船二只
　　原额祖军九百七十二户余丁三千六百四十四名逃絶一百六十三户
　　额设前帮千总二员后帮千总二员督造领运随帮百总二员催空船回次
　　贑州卫原额屯田八百一十五顷五十畆五厘又余田五十八分计田一百七十四顷畆内除荒芜田七百三顷七十五畆五厘又续报垦陞田一百三十六顷九畆九分五厘九毫三丝一忽见在成熟屯田四百二十一顷八十四畆九分五厘九毫三丝一忽共征正折余徭加增银四千一百三十两九钱八分六厘五毫八丝外带征丁银一百二十四两四钱四分八厘五丝原委管屯官征解康熈九年改就近归幷贑州府贑县瑞金雩都兴国及南安府崇义五县征解
　　会昌所原额屯田二百二十八顷三十畆内除荒塞田一百二十九顷二十九畆又续报垦陞田一百一十七顷四十四畆见在成熟屯田二百一十六顷四十五畆共征正折银一千七百九十七两七钱八厘七毫六丝五忽七微二纎外带征银五十八两八钱六分六厘二丝顺治初归幷贑州衞征解康熈九年改归防昌县征解
　　信丰所原额屯田二百四顷九十一畆内除荒芜田一十九顷六十一畆七分九厘又续报垦陞田一十一顷五十六畆一分三厘一丝见在成熟屯田一百九十六顷八十五畆三分四厘一丝共征正折余粮银一千七百九十六两四分一厘七毫二丝四忽外带征丁银五十六两六钱九分六厘八毫九丝顺治初归幷贑州衞征解康熈九年改归信丰县征解
　　南安所原额屯田一百九十顷八十畆内除荒决田一百六十二顷六十九畆五分又续报垦陛田四十五顷二十七畆三分五厘五毫三丝五忽见在成熟屯田七十三顷三十七畆八分五厘五毫三丝五忽共征正折银五百二十九两九钱七分四厘三毫一丝六忽外带征丁银一十七两三钱五分四厘二丝顺治十二年归并贑州衞管理征解康熈九年改归大庾县征解【本所原无额设旗军】
　　原额漕船本卫三十只防昌所十五只信丰所十五只共六十只毎船旗丁一名散军九名自经叛变逃亡将散军操军牙军舍余现今领运造船五十四只缺船六只现在佥补
　　原额祖军二千九百七十户顺治六年清查仅存六百二十五户
　　额设守备一员千总一员督造领运随帮百总一员催空船回次
　　吉安所原额屯田一百一十二顷三十九畆五分一厘内除荒塞田九十顷九十七畆八分七厘又续报垦陞田四十八顷一分三厘三丝四忽三微见在成熟屯田六十九顷四十一畆七分七厘三丝四忽三微共征正折余徭加增银六百七十九两七钱九分八厘二毫九丝外带征丁银二十一两六钱六分八厘八毫九丝原委管屯官征解康熈九年改幷就近吉安府庐陵龙泉二县征解
　　原额漕船九十八只每船旗丁一名散军九名自经叛变逃亡现今漕船止六十六只缺船三十二只原额屯军三百一十四户操军八百二十七名见在屯操军共六百三户
　　额设千总二员督造领运随帮百总一员儧空船回南
　　安福所原额屯田一百一十七顷一十畆一分八厘内除荒塞田四十顷二十五畆九分八厘又续报垦陞田一十五顷七十五畆四厘八毫四丝二微九纎四沙四尘六埃一六漠六逡九廵见在成熟屯田九十二顷五十九畆二分四厘八毫四丝二微九纎四沙四尘六埃一六漠六逡九廵共征正折余徭加增银一千三百三十二两九钱五分二厘四毫九丝外带征丁银四十两三钱七分一厘一毫四丝原委管屯官征解康熈九年改倂就近吉安府安福县征解
　　原额漕船四十二只每船一只旗丁一名散军九名自经叛变逃亡将散军操军牙军舍余现今领运造船二十五只缺船一十七只
　　原额运军六百五十五名操军五百二十六名见在屯操军共二百三十四户
　　额设千总二员督造领运随帮百总一员押空船回次
　　永新所原额屯田一百二十八顷八十九畆二分三厘内除荒决田二十四顷八十六畆六分一厘二毫六丝七忽又续报垦陞田一十六顷一十畆一分五厘见在成熟屯田一百二十顷一十二畆七分六厘七毫三丝三忽共征正折余徭加增银一千三百二十四两五钱四分一厘三毫一忽二微外带征丁银四十三两三钱七分二厘一毫四丝原委管屯官征解康熈九年改归就近永新县征解
　　原额漕船三十七只毎船旗丁一名散军九名自经叛变逃亡将散军操军牙军舍余充运造船三十一只缺船六只
　　原额屯军三百七十户操军四百二十名现在屯操军共二百八十八户
　　额设千总二员督造领运随帮百总一员押空船回次
　　龙泉所原额屯田一十七顷七十畆内除原荒田八顷一十畆已续报垦陞抵补共征折余银一百四十七两六钱六分六厘外带征丁银四两八钱三分五厘三毫三丝顺治十三年本所屯军屯粮俱归倂安福所管理将守御所千总裁汰屯银改就近龙泉县征解【本所未设漕船旗军奉文改编解部】
　　抚州所原额屯田地幷基塘山共三百八十九顷四十六畆五分七厘一毫九丝九忽内除雍正五年奉文建德县屯田地基塘山三百一十八顷六十七畆五分二厘八毫八丝五忽归入江南池州府赋役征解外实在屯田幷基塘山七十顷七十九畆四厘三毫一丝四忽内除荒塞田基塘四十七顷五十七畆二分二厘一毫六丝七忽见在成熟屯田二十三顷二十一畆八分二厘一毫四丝七忽共征正折加增银一百一十四两二钱五分八厘五毫外带征丁银三两七钱四分一厘四毫委饶州府余干安仁二县征解
　　原额漕船六十六只每船旗丁一名散军九名自经叛变逃亡将散军操军牙军舍余充运造船三十五只缺船三十一只
　　原额屯军六百六十户见在三百二十四户
　　额设千总二员督造领运随帮百总一员押空船回南
　　建昌所原额屯田九十顷三十畆内除荒芜田四十顷六十四畆六分六厘六毫二丝五忽又续报垦陞田三十四顷三畆九分八毫九丝三纎见在成熟屯田八十三顷六十九畆二分四厘二毫六丝五忽三纎共征正折余徭加增银一千一百五两三钱二厘一毫七丝四忽四微六纎二沙外带征丁银三十六两一钱九分三厘一毫四丝八忽三微四纎原委管屯官征解康熈九年改倂就近建昌府广昌县征解原额漕船四十七只毎船旗丁一名散军九名自经戊子甲寅二次叛变逃亡将散军操军牙军舍余充运造船三十二只缺船一十五只
　　原额屯军四百七十户见在二百八十八户
　　额设千总二员督造领运随帮百总一员催空船回次
　　广信所原额屯田二百二十顷六十畆内除荒塞田一百四十顷六十九畆四分四厘九毫又续报垦陞田五畆七分五厘见在成熟屯田七十九顷九十六畆三分一毫共征正折加增银八百二十一两八钱三分二厘五毫六丝六忽五微七纎五沙外带征丁银二十六两九钱一分九毫三丝原委守御所千总征解康熈九年改归就近广信府上饶玉山广丰兴安四县征解
　　原额漕船四十三只每船旗丁一名散军九名自二次叛变逃亡将散军操军牙军舍余充运造船十三只缺船三十只
　　原额祖军四百三十户见在一百一十七户
　　额设千总二员督造领运随帮百总一员押空船回南
　　铅山所原额屯田二百三十一顷一十五畆内除荒芜田一百八十九顷七十五畆又续报垦陞田一顷六十畆二分见在成熟田四十三顷畆二分共征正折增银四百三十六两四钱七分三毫外带征丁银一十四两一钱九分二厘二毫三丝原委守御所征解康熈九年改并就近广信府铅山弋阳贵溪兴安四县征解
　　原额漕船四十六只每船旗丁一名散军九名自二次叛变逃亡将散军操军牙军舍余充运造船一十五只缺船三十一只
　　原额军四百六十户见在一百三十五户
　　额设千总二员督造领运随帮百总一员押空船回次
　　饶州所原额屯田地三百四顷二十七畆七厘八毫六丝九忽五微内除雍正五年奉文建德县屯田地二百九顷一十八畆七分一厘八毫二丝九忽五微归入江南池州府赋役征解外实在屯田九十五顷八畆三分六厘四丝内除荒塞田一顷二十三畆一分八厘六毫五忽见在成熟屯田九十三顷八十五畆一分七厘四毫三丝五忽共征正折余粮加增银九百四十五两九钱一分七毫八丝外带征丁银三十两九钱七分三厘八毫七丝原委管屯官征解康熈九年改就近饶州府鄱阳县征解
　　原额漕船六十七只系所藩两军幷舍余承造见造船二十九只缺船三十八只
　　原额屯军三百五十八名藩军一百七十四名见在屯藩军共二百六十一名【前明分藩饶州因有藩军后藩王废即将藩军承造领运】
　　额设千总二员督造领运随帮百总一员押空船回次
　　已上四卫八所见在成熟屯田地四千六百七十一顷九十三畆四厘二毫八丝四忽四微八纎二沙四尘六埃一六漠六逡九廵
　　实征正折余徭蓆竹加增银共三万九千五百一十八两三钱一分六毫四丝八忽六微八纎七沙【此项银两解督粮道以为造船及督造俸薪等费】外带征丁银一千二百七十四两八钱六分四厘四毫三丝八忽三微四纎
　　实在屯丁六千五十四丁康熈五十五六十及雍正四年三届编审滋生增益人丁三百三十二丁钦奉
　　恩诏永不加赋
　　原编银壹千贰伯防拾肆两捌钱陆分肆厘肆毫叄丝捌忽叄微肆纎雍正五年奉文摊入通省屯粮带征
　　附江西督粮道征解漕粮款项
　　起解本色漕粮正改米五十万一千三百二十六石五升八合一勺一抄七撮
　　副米二十六万五千七百二石八斗一升八勺二撮一粟
　　脚耗米共四万五千九百二十九石五斗三升九合三勺一抄八撮七粟九粒五颗【内南昌新建二县全书原无额编脚耗米于油单内毎正改米一石编给兊军赠耗米三升共该米一千五百九十七石五斗四升三勺四撮五圭二粟又永新县全书额编亦无脚耗米折银三百七十三両五分六厘以五钱一石买米共该米七百四十六石一斗一合二勺】
　　耗费银共三万九千四百三十八两二钱四分九厘八毫八丝七忽三微六纎【内南昌新建进贤宁州武宁奉新髙安德兴等八州县全书原无额编脚耗银于由单内毎正改米一石编给兊军赠耗银三分共该银三千七百一两六钱一分三厘一毫四丝五忽一微一纎又丰城靖安安福万安四县全书额编耗费银不敷支给赠银又于由单内编征凑足赠耗银一千二百一十一两七钱九分二厘六毫一丝五忽一微九纎　此项银两给解官収为雇募夫船般运交纳修仓等项之用】
　　三六轻赍银六万三千一两二钱二分三厘五毫七丝七忽五微八纎【以下七项俱属随漕】
　　二升折银一千五百一十三两一钱九分四厘一毫五丝三忽一微五纎
　　芦蓆板木银三千三百九十二两一钱九分四厘七毫二丝五忽五微一纎
　　脚耗银四百一两三钱二分八厘三毫三丝一忽三微一纎
　　过江湖银一万九千五百四十二两七钱四分六厘八毫八丝九忽五微七纎
　　协济各衞所运军月粮仓米银二万七千一百二十九两二钱六分九厘三毫三丝四微五纎四沙浅船料价银七千二十七两八钱五分四厘六毫三丝三忽八微
　　已上随漕共银一十二万二千七两八钱一分一厘六毫四丝一忽二微七纎四沙
　　厯代兵卫附攷
　　唐太宗贞观十年分江东西荆豫等处为十道置府六百三十四府凡三等兵千二百人为上千人为中八百人为下府置折冲都尉一人左右果毅都尉一人长史兵曹别将各一人校尉六人凡民年二十为兵六十而免睿宗景云间始置节度使南则江浙荆湖闽广西则岐蜀北则河朔燕晋【文献通考】
　　宋太祖建隆元年选强壮卒定为兵样分送江浙等诸道其后又以木梃为髙下之等给散诸州军委长吏都监等召募教习神宗熈宁元年诏江湖等诸路监司察州兵拣不如法者免为民【同上】
　　熈宁四年始诏诸路行保甲法【宋史】
　　政和时诸路团成保甲六十一万余人【文献通考】理宗淳祐四年诏募江淮失业强壮之人置武胜军五千人【续文献通考】
　　元世祖初江淮以南地尽南海则名藩列郡又各以汉军及新附等军戍焉各路立万户府各县立千户所以镇压各处其所部之军第迁口粮府县闗支而各道以宣慰司元帅总之至元十一年敕哈逹选部下防古军五千人与汉军分戍沿江堡隘为使传往来之衞二十二年诏改江淮江西招讨司为上下三万户防古汉人新附诸军相叅作三十三翼成宗元贞二年天厯元年罢江西行省兵【同上】
　　顺帝至正十三年立义兵千户水军千户所于江西【元史】
　　明太祖洪武元年定卫所官军将帅将兵之法自京师达于郡县皆立卫所以五千六百人为一卫一千一百二十人为一千户所一百一十二人为一百户所每百户所设总旗二名小旗十名通以指挥千百户等官领之有事征伐则诏总兵官佩印领之既旋则上所佩印于朝官军各回本衞总兵官不得擅调各卫指挥使司指挥使一人指挥同知二人指挥佥事四人卫镇抚二人陞授改调增置无定员其属经厯一人知事一人有卫学者教授一人训一人各卫所指挥使司掌军旅防御之事使同知佥事考选掌管卫事凡世流袭替优给优养报都指挥使司达所都督府移兵部每岁藩臬抚按察其贤否五岁一考选军政废置之一人统卫事曰军政掌印一人练兵一人屯田曰军政佥书京操廵捕出哨备御军器漕运诸杂务曰见任管事编诸行伍曰带俸差操凡拨军补军替军选军募军竝统于掌印凡城池时葺浚之度其财力军十三民十七镇抚掌刑狱经厯典出纳文移知事佐之军民指挥使司亦如之【续文献通考】
　　南昌卫食粮官四十六员操守旗军一千四百四十三名运粮旗军二千三百三十六名袁州卫食粮官三十八员操守旗军三百三十六名运粮旗军八百一十二名贑州卫食粮官五十六员操守旗军八百七十六名运粮旗军六百二十五名吉安千户所食粮官一十六员操守旗军八百一十八名运粮旗军一千一百五十名安福千户所食粮官一十员操守旗军五百五十四名运粮旗军六百五十五名永新千户所食粮官一十六员操守旗军五百名运粮军四百二十六名会昌千户所食粮官一十员操守旗军五百一十八名信丰千户所食粮官一十二员操守旗军六百名南安千户所食粮官一十二员操守旗军三百五十三名饶州千户所食粮官二十三员操守旗军四百四十六名运粮旗军八百七名抚州千户所食粮官一十七员操守旗军三百八十九名运粮旗军七百八十一名建昌千户所食粮官二十员操守旗军五百八十五名运粮旗军五百三十名广信千户所食粮官一十七员操守旗军七百七十三名运粮旗军五百六十三名铅山千户所食粮官一十四员操守旗军四百四十五名运粮旗军五百六名九江卫属江南管辖官军员名不具载【江西大志】
　　宣德元年始遣御史分行天下郡县清理军伍时天下军政既乆而弊军之奸黠者往往匿其籍或诬援良民充伍所司利奸人之贿輙从之民受枉比比逺迩一辙上知其弊遂命御史四出清理令无柱民纵奸【续文献通考】
　　正统十四年令各省召募民壮就令本地官率领操练遇警调用【同上】
　　按王材申教録曰农夫终岁勤动出食以给兵兵终岁嬉游而食民之食四方有警则调集者民兵也召募者民间壮夫也其军兴百费又民所供也卫所之兵无所事敌挑拣之议一出于口则怨望嚣然且军职傲睨执祖宗之制以相慑不知祖宗之制岂以军储为飬老周羸助嬉游长子孙之具耶法意不明民日疲而兵日弱当其任者奈何徇情取恱苟安旦夕哉
　　嘉靖八年桂蕚上天下兵籍仅九十七万至胡松考舆地又止八十四万五千八百【续文献通考】
　　按唐宋兵制皆取兵于民壮则入伍老则归农即三代寓兵于农之遗意明季军伍皆谪发罪人充之使子孙世世执役谓之长生军且谪发之地逺者万里或数千里近者千余里南北易调非其土性难以自存是以死伤逃窜者十常八九行伍实数无几况有罪谪发者率皆奸民善于作弊毋惑乎其兵籍之亏也使当时议兵制者以前代之法为主而以其法叅之则折衷于尽善矣
　　厯代屯田附考
　　唐开军府以扞要冲因隙地置营田天下屯总九百九十二司农寺每屯三顷州镇诸军每屯五十顷水陆腴瘠播植地宜与其功庸烦省收率之多少皆决于尚书省宪宗末江东西等处营田皆雇民或借庸以耕又以瘠地易上地民间苦之穆宗即位诏还所易地而耕以官兵耕官地者给三之一以终身【文献通考】
　　宋天禧末诸州屯田总四千二百余顷江淮两浙承伪制皆有屯田克复后多赋与民输租苐存其名绍兴六年右仆射张浚奏改江淮屯田为营田【同上】
　　元成宗大德二年以贑州路所辖信丰防昌龙南安逺等处贼人出没发寨兵及宋旧役弓手与抄数漏籍人户立屯耕守以镇遏之为户二百六十五为田五百二十四顷六十畆【元史】
　　明洪武初命诸卫分军屯种各省荒田岁收籽粒为官军俸粮每军种田五十畆为一分或有多寡不等卫所军士以三分守城七分屯种又有二八一九四六中半等例皆随地而异其耕种器具牛只皆给于官【续文献通考】
　　永乐三年更定屯田则例令各屯置红牌一靣写刋于上每百户所管旗军一百一十二名或一百名七八十名千户管十百户或七百户五百户三四百户指挥所管五千户或三千户二千户提调屯田都指挥收子粒多寡不等除下年存种子外每岁军用十二石正粮为法比较将剰余幷不敷子粒数目通行计算定为赏罚都司并本卫指挥隔别委官防闸五年江西等处置按察司佥事一员盘量屯粮【同上】嘉靖四年题准将南昌卫饶州抚州所屯田坐落池州府地方许江西屯田佥事带管凡词讼有干屯政者听其综理仍给关防以便行事二十二年题准将南贑所属衞所屯粮令屯田道派定呈报御史行各兵备道就近督征【同上】
　　按屯田之制两汉不过数郡两宋不过数路唐虽有九百九十二所亦无实效惟明太祖加意于此视古最详考其迹则卫所有闲地即分军以立屯非若歴代于军伍之外分兵置司者也考其制则三分守城七分屯种以言其数则外而辽东一万二千三百八十六顷内极安如江西亦有五千六百二十三顷四十一畆有竒推之于南北二京浙湖山陜诸省尤极备焉则其于所谓数郡数路九百九十二所者岂足以比之哉
　　厯代漕运附考
　　唐髙祖太宗时江淮漕租米至东都输含嘉仓以车或防陆运至陜而水行来逺多风涛覆溺之患其失尝十七八【新唐书】
　　开元十八年宣州刺史裴耀卿朝集京师元宗访以漕事耀卿条上便宜谓江东西送租庸调物岁以二月至扬州入斗门四月始渡淮入汴常苦水浅六七月乃至河口而河水方涨湏八九月始得上河入洛而漕路多梗船樯阻隘江东西人不习河事转雇河师水手重为劳费其得行日少阻滞日多今汉隋漕路濒河仓廪遗迹可寻当于河口置武牢仓巩县置洛口仓使江东西舟不入黄河河舟不入洛口而河阳柏崖太原永丰渭南诸仓节级转运水通则舟行水浅则寓于仓以待斯舟无停留而物不耗失此甚利也元宗初不省二十一年耀卿为京兆尹京师雨水米踊贵元宗复问耀卿漕事耀卿条奏如前元宗从之乃于河阴置河阴仓河东置柏崖仓三门东置集津仓西置盐仓江淮漕皆输河阴仓寻拜耀卿黄门侍郎同中书门下平章事兼江淮转运使三岁漕输仓者七百万石省陆运佣钱三十万缗【同上】肃宗末史朝义兵出宋州淮运阻絶河南尹刘晏为户部侍郎兼勾当度支转运使江淮粟帛由襄阳越商于以输京师【同上】
　　代宗广德二年废勾当度支使以刘晏专领东都河南淮西江南东西转运凡漕事皆决于晏晏为歇艎支江船二千艘毎船受千斛十船为纲每纲三百人篙工五十自扬州遣将部送至河阴上三门号上门塡阙船米斗减钱九十调巴蜀襄汉麻枲竹篠为绹挽舟以朽索腐材代薪物无弃者未十年人习河险江船不入汴汴船不入河河船不入渭江南之运积扬州汴河之运积河隂河船之运积渭口渭船之运入太仓岁转粟百一十万石无升斗溺者及杨炎为相以旧恶罢晏转运使复归度支而江淮米至渭桥寖减矣后李巽为诸道转运乃复如晏之多【同上】贞元后漕河堙塞淮南节度使杜亚乃濬渠蜀冈疏句城湖爱敬坡起隄贯城以通大舟河益庳水下走淮夏则舟不得前节度使李吉甫筑平津堰以泄有余防不足漕流遂通然漕益少江淮米至渭桥者才二十万斛【同上】
　　文宗时户部裴休为转运使以河濒县令董漕事自江达渭运米四十万石居三岁米至渭桥百二十万石而国用足【同上】
</div>
    <div class="pagination">
<a href="江西通志_page91.html">上一页</a><span>...</span><a href="江西通志_page87.html">87</a><a href="江西通志_page88.html">88</a><a href="江西通志_page89.html">89</a><a href="江西通志_page90.html">90</a><a href="江西通志_page91.html">91</a><span class="current-page">92</span><a href="江西通志_page93.html">93</a><a href="江西通志_page94.html">94</a><a href="江西通志_page95.html">95</a><a href="江西通志_page96.html">96</a><a href="江西通志_page97.html">97</a><span>...</span><a href="江西通志_page93.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
