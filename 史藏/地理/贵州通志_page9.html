<!DOCTYPE html>
<html>
<head>
    <meta charset="UTF-8">
    <title>贵州通志 - 第 9 页/共 141 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>贵州通志 - 第 9 页/共 141 页</h1>
    <div class="content">　　元【独山长官司】
　　明【独山州】
　　国朝因之领土同知一长官司三【独山土同知烂土司丰宁上司丰宁下司】
　　清平县
　　元【麻峡县地】
　　明【洪武初置清平堡二十三年改为衞治八年增置清平县与衞同城正徳间以凯里安抚司属焉】
　　国朝因之【康熙七年省县入麻哈州十一年复置县省清平衞入县康熙四十一年革凯里安抚司并入县】
　　荔波县
　　宋【覊縻荔波州】
　　元【属南丹安抚司】
　　明【洪武元年并入思恩县十七年析置荔波县广西庆逺府明末割贵州都司】
　　国朝【顺治十六年仍属广西雍正十年改府】
　　八寨同知
　　明【为夭坝土司地后生苗将土司戕害遂成化外】
　　国朝雍正六年讨平之设同知驻其地
　　丹江通判
　　明【以前皆化外生苗】
　　国朝雍正六年讨平之设通判驻其地
　　都江通判
　　明【以前皆化外生苗】
　　国朝雍正九年讨平之设通判驻其地
　　镇逺府
　　禹贡荆梁二州南境周属楚为巫黔中地秦属黔中郡汉属武陵郡无阳县地晋为舞阳县唐长安四年以沅州之夜郎渭溪二县置舞州开元十三年以舞武声相近更名鹤州二十年更名业州天寳元年更夜郎为峩山大厯五年改为奨州又为思播二州之地【思州之思卭思王播州之胡刀琊川诸废县皆在府境内】唐末没于蛮石晋时附于楚马希范宋开寳九年奨州刺史田处达来贡元初田氏归附置镇逺沿边溪洞招讨使后改为镇逺府属思州军民宣抚司明洪武五年改为镇逺州湖广布政司二十二年设镇逺卫永乐十一年废思州思南两宣慰司析置镇逺府贵州布政司正统三年省州并府九年置施秉县治十一年置鎭逺县俱府
　　国朝因之康熙二十二年改湖广鎭逺偏桥二卫来属省镇逺卫入镇逺县二十六年省偏桥卫入施秉县雍正八年开清江苗疆设同知驻其地十一年平台拱移清江同知驻焉设通判驻清江俱府以黎平府之天柱县来属共领县三分防同知一通判一
　　镇逺府建置表
　　总部　郡　　　　　　　　　州县
　　唐虞　荆梁南境
　　周　楚国　　　　　巫黔中地
　　秦　　　　　　　　黔中郡
　　汉　　　　　　　　武陵郡【无阳县】
　　晋　　　　　　　　武陵郡【舞阳县】
　　唐　　　　　　　　奨州　【峩山县】
　　思州　【思王县　思卭县】
　　播州　【胡刀县　琊川县】
　　宋　　　　　　　奨州
　　元　湖广行省　　思州军民宣抚司
　　镇逺府
　　明　贵州布政司
　　镇逺府　　【镇逺县　施秉县】
　　国朝　贵州布政司
　　镇逺府　　【镇逺县　　施秉县　天柱县台拱同知　清江通判】
　　镇逺府属县建置
　　镇逺县【附郭】
　　汉【无阳县】
　　晋【舞阳县】
　　唐【奨州地】
　　宋【竪眼大田溪洞】
　　元【改镇安县至正元年改安夷县寻改镇逺溪洞金容金达杨溪公俄等处两蛮夷军民长官司】眀【洪武五年改为镇逺金容金逹蛮夷长官司治十一年改设镇逺县】
　　国朝因之【康熙二十二年以湖广镇逺卫属府省入县雍正十二年以府属卭水正副二长官司来属】领长官司二【卭水正司卭水副司】
　　施秉县
　　唐【琊川县地属播州】
　　宋【竪眼大田溪洞地】
　　元【至正二年置施秉前江等处军民长官司】
　　眀【洪武五年改设蛮夷长官司正统九年改设施秉县】
　　国朝因之【康熙二十六年省偏桥卫入县】
　　天柱县
　　宋【属城州】
　　明【洪武二十四年置天柱所万厯二十五年改县属湖广靖州】
　　国朝因之【雍正五年改黎平府十一年自黎平来属】
　　台拱同知
　　明【以前俱为九股化外生苗】
　　国朝雍正十一年讨平之设同知驻其地
　　清江通判
　　明【以前俱为化外生苗】
　　国朝雍正八年讨平之设通判驻其地
　　思南府
　　禹贡荆梁二州之裔土周属楚巫黔中地秦属黔中郡汉属武陵郡隋以其地置务川县属巴东郡唐武徳四年以隋巴东郡之务川及扶阳县置务州析务川置涪川县贞观元年以废夷州之宁夷伏逺思义明阳髙富丹川及废思州之丹阳城乐感化多田思王来属寻省思义明阳丹川丹阳四年更务州为思州以涪川扶阳兼开南蛮置费州八年省感化以多田城乐费州以髙富黔州十一年省思州之伏逺开元四年开生獠置思邛县思州【今扶阳多田城乐诸废县皆在思南境内由是言之唐时费州今之思南也】唐末没于蛮宋政和中蕃部长田祐恭内附始建思州领务川邛水安夷三县宣和四年废州及务川县为务川城邛水安夷二县皆为堡绍兴元年复为思州仍领务川等三县防州路元至元十四年置思州军民安抚司寻改为宣抚司治龙泉坪领婺川县及思邛江水特姜等处长官司十八年改宣抚司为宣慰司兼管内安抚司二十一年改顺元路二十九年改湖广行省至正二十五年明太祖既平陈友谅宣慰司田仁智遣其都事杨琛来归附仍授为思南道宣慰司湖广布政司【思南府志云元至正间其族属镇逺州知州田茂安始分据其地以献明玉珍设都元帅府徙今治宣慰田琛徙都坪而思州分为二今治谓龙泉坪都坪今思州府也考明外史土司传元至正二十五年明太祖既平陈友谅思南宣慰司田仁智思州宣抚司田仁厚皆归附洪武十二年仁智死子大雅袭永乐八年大雅死子宗鼎袭洪武二年仁厚死子洪正袭二十年洪正死子琛袭琛为仁厚之孙是思州之分为二不自琛始也元时二田有宣慰宣抚之分至明始并为宣慰是田氏之有两宣慰亦不自琛始也府志之言恐不可为据存之以备叅考】洪武二十三年徙宣慰司治于水徳江永乐十一年仁智孙宗鼎以不法废改设思南府贵州布政司以婺川县府正统四年以废乌罗府置朗溪正副长官司府治六年改印江等处长官司为印江县万厯三十四年改水徳江长官司为安化县俱府领县三长官司六
　　国朝因之雍正七年革沿溪正长官司领县三长官司五
　　思南府建置表
　　总部　郡　　　　　　　州县
　　唐虞　荆梁南境
　　周　楚国
　　秦　　　　　　　黔中郡
　　汉　　　　　　　武陵郡
　　隋　　　　　　　巴东郡【务川县】
　　唐　黔中采访使
　　费州涪川郡　【涪川县　扶阳县　多田县城乐县】思州宁夷郡　【务川县　思卭县】
　　宋　防州路　　　　思州　【务川县　安夷县　邛水县】
　　元　湖广行省
　　思州安抚司　【婺川县　　水特姜长官司思卬江等处长官】
　　明　贵州布政司
　　思南府　　　【司安化　　县婺川　　县印江　县蛮夷正　司蛮夷副　司沿河正】
　　【司沿河副　司朗溪正　司朗溪副】
　　国朝　贵州布政司
　　思南府　　　【司安化　　县婺川　　县印江　县蛮夷正　司蛮夷副　司沿河副】
　　【司朗溪正　司朗溪副】
　　思南府属县建置
　　安化县【附郭】
　　隋【务川县地】
　　唐
　　宋【俱因之】
　　元【置水特姜长官司思州宣抚司】
　　明【初改水徳江长官司思南宣慰司永乐十一年府万厯三十年正长官张瑢无嗣族人争袭十余年不决改为安化县设县治府南门外仍以正长官改授上县丞副长官改授土主簿及原设土廵检一俱领于县】
　　国朝因之领土县丞主簿廵检各一
　　印江县
　　唐【思邛县地】
　　宋【废】
　　元【改为思邛江长官司思州宣慰司】
　　明【初改为印江长官司思南宣慰司永乐间府治六年改为印江县其长官司改授土县丞】
　　国朝因之领土县丞一
</div>
    <div class="pagination">
<a href="贵州通志_page8.html">上一页</a><span>...</span><a href="贵州通志_page4.html">4</a><a href="贵州通志_page5.html">5</a><a href="贵州通志_page6.html">6</a><a href="贵州通志_page7.html">7</a><a href="贵州通志_page8.html">8</a><span class="current-page">9</span><a href="贵州通志_page10.html">10</a><a href="贵州通志_page11.html">11</a><a href="贵州通志_page12.html">12</a><a href="贵州通志_page13.html">13</a><a href="贵州通志_page14.html">14</a><span>...</span><a href="贵州通志_page10.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
