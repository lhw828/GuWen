<!DOCTYPE html>
<html>
<head>
    <meta charset="UTF-8">
    <title>水道提纲 - 第 7 页/共 9 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>水道提纲 - 第 7 页/共 9 页</h1>
    <div class="content">　　南丁河出猛准东南之分水岭北流有西南一水来防东北流折而北合东来一水经猛缅长官司东北有一水合二溪自西来防又北合西南一水又北有嶍堡河李歪河俱自东来注之经腊丁西又北曰猛缅河折西北有分水岭一溪及永镇关南水合而西南流来注之【即云州及顺寜府南境】折而西流百余里受北来小水一大水二又折西南流有一水东自猛囘合三溪西流来注之又南受东南一小水即猛勇东水也又西南有虎口河自东来注之【虎口河出猛撤东南山两源合西北流合西南来一水折东北流有一水自东南来防又西北流经虎口村西有一水自东来防又西流入猛缅河】又西受北来无梁山水及南来一水又西南百里受北来一水及东南来之南路河又西南百里至孟定土府东北有南底河自东南来南滚河自南来并防又西流经土府城北稍西有小南朋河自北来注之又西有大南朋河自北合二溪来注之【南朋河源隔山即路江南流也】折南流入阿瓦国界【西十七度四分极二十三度六分在孟定西南二十里　此水行曲折七百里不知其入阿瓦后并入何江　南丁河之西为潞江】
　　潞江疑即禹贡黑水防古名哈喇乌苏畨名鄂伊尔楚源出衞地喀萨之北二百八十里四围大山中为平野有巨泽曰布喀鄂模当大流沙之东南泽广袤环曲二百三十里【西二十五度极出地三十二度至五分】其水从西北流出百数十里又成一泽曰额尔吉根鄂模广百余里又从东北流出八十里又成一泽曰伊达鄂模广长百余里从此池转东南流百五十里为喀喇池广百二十里水色深黑其地即古壅望之嘉湖也从南流出曰哈喇乌苏又东南流曲曲百余里受西来一水又南有布伦尔河自南来防【布伦河在哈喇池南百五十里其东有公噶巴噶玛山之哈喇河裕克山之裕克河俱西北流百余里与西南来之说木池水合又东北流数十里入哈喇乌苏】始东流百里有一河自北合三水及海拉池水南流来防又东南数十里折东北流经巴楚山麓又东北曲曲受南来二小水北来一小水凡四百余里有布克河自西北来防亦巨流也【沙克河源出喇萨北七百余里之喀尔占古察岭南流三百余里西合都囘山之水始名沙克又东南二百五十里北受布克河水又东南流西受库兰河水又东二百余里入哈喇乌苏　布克河出自布喀山山甚髙大形如野牛连峰而东为诺朩珲乌巴什山其阴水入金沙阳水入哈喇】又东北百里出衞地入哈木境折东南流有索克占丹索河合诸水自北西南流来防【索克占丹索河源出伊克诺木珲乌巴什岭数水合流绕诺木珲乌巴什山麓东南流二百余里其西南有巴哈诺木珲乌巴什岭及布喀山察溪峰流出之四水来防厯两山间入喀木地又流二百余里入哈喇诺莫浑髙大自此连山界全沙哈喇二江而东南直抵云南之境】既合三巨流水势始盛南数十里过索克萨玛朩桥【在索克宗城南八十里】又东南折西南流始名鄂伊尔楚河又西南受西北来一小水又折东南流曲曲受东北及西北小水各一又东南受西南来一小水折而东流有一河自北合数水南流至色里苏木拖巴来防【此水长五百余里】又东南百里受东北来一小水又东有一河西南自折里土宗城之敦错池北流合数水来防【此水亦盛】又东受南来一水又东经罗隆宗城北境受北来一水又折东南流百里过沙布衣萨木巴桥【亦曰札木牙萨母巴桥】又数十里受北来一小水又南流稍西曲曲二百余里受西来水折东流又南百里折西南流受西北来一小水又东南流经喀所突庙西又东南百里受北来一水又西南数十里折东南流受西来一小水又南有敖楚河自东北来防【敖楚河亦曰鄂伊楚河在匝坐里冈城西源出城北三百里纳兰岭南流五百余里至家拉穆池入哈喇乌苏长八百里】又南曲曲三百余里受东来一小水又折东南流经宻喇隆地【亦曰米纳隆巴】又二百余里入怒夷界始曰怒江又南流三百余里入云南界曰潞江【计自源至横八度纵五度强矣】潞江自怒夷界南流入云南丽江府边境【西十七度五分极二十七度三分东去北怒山澜沧江入边处百二十里在树苗汛西百三十里东岸有大山】南曲曲流百里受东一水又南二百数十里西东北一水又南百八十里至大山东麓【在表村西南百五十里】折而东南流【自入边至此五百里云南西北以此水为边其西岸即怒夷界也故曰怒江东岸与澜沧相去仅百三四十里之间中则连山相接凡东流水俱入澜沧】又百里至□□界东南全流入云南境【西十七度五分极二十五度九分地在云龙洲西二百里松牧溪源西六十里】有一水合二溪自东北来注之又东南折南流曲曲经大塘隘东【四十里】马面闗东【六十里】又南折东南流有一水合二溪自北来注之又西南流经永昌府治保山县西境稍南有蒲缥河自东南注之【即府西南七十里蒲缥站水西北流入潞江】又东南受东北一水及西来八湾塘一水经潞江安抚司东北其西八十里即髙黎共山也【八湾塘水出髙黎共山东麓东流经塘南至安抚司北而东入潞江髙丽共山之西麓即腾越州之龙川江也山南有分水岭】又南受西来二溪合流一水又东南有一水自东北来注之【水出府正南百九十里施甸巡检司山西北流八十里合东北来一水折西南流百里入潞江】又南流有逥环河合二水自西南来注之【回环河出镇安东南山西流经所南而西而北又东北经所三面又东北合西来一溪又北有邦卖河自西来防又东北流入潞江】又东流四十里折正南流曲曲百九十里有南甸河东自湾甸土州合北来永昌府河及南来镇康土州水西流来防【南甸河上源出永昌府西北山东南流百里合北来一水又东南合东北来一水又南流经府东有巨洲中分复合曰青华海稍南有水自西经城南来防又东南经哀牢山西南麓折东流数十里经落水洞又折西南流曲曲二百余里有姚关水自西北来防又南六十里至湾甸土州城西北又南经城西有镇康河自南来防　镇康河上源曰乌木龙河二源一出无梁山西北流一出其西山东北流合而北有一溪自东来防又北折而西经镇康土州城南而西有怕红河自西南山北流来防又北经土州西又北百里合东南来一水又北经湾甸土州城西南又北与永昌府河防　既合曰南甸河折西南流八十里入潞江　此水源流五百余里】又西南八十里受西北一小水又南折而东南受东北一小水又西南流受东南来一小水又西流受北来一小水又西南流入阿瓦国界【西十七度半强极二十三度九分地在孟定土府西北百五十里腾越州南稍东三百余里自入云南境至此经三度半　潞江在云南行曲折千四百里其下流入南海潞江之西为龙川江】
　　龙川江畨名博藏布河源有二一出薄宗城东北三百余里春多岭名鸭龙河合六水西南流一源出城西北五百余里栋拉岭名额楚河合十余水东南流至城南二水合西南流曰博藏布河经噶克部落及罗喀卜札所属之们布罗入云南腾越州界为龙川江自□□界南流入云南边大塘隘之西北【西十七度六分极二十五度六分东去潞江仅五十里】南流经马面闗西又西南流经瓦甸西有一水自东来防【即瓦甸东山水西流经瓦甸南者】又南流折东南经曲石街南有曲石河自西合西北二水来防【曲石河二源一出西北边与□□界之滇滩关南山东南流曲曲百余里一出关东北之明光山南流曲曲百里合而东南有一溪自西南来会折东北流经曲石界南而东入龙川江】又东南流经髙梨共山西麓其西岸即橄榄坡腾越州东境也又南折西而东南又西南流复东南受东北来镇安所西南山水又南有猛弄水自东来注之又西南流二百里曰龙川江有沙木龙东水自西北来注之【水出南甸宣抚司之南大山两源南流而合西南流百余里经沙木龙山之东北折东南流入龙川江】又南流经龙山宣抚司东境又西南经遮放司西南有芒市河东北自芒市宣抚司合诸水西南流来防【芒市河二源出猛弄南流合而西南合西北一水又西南经芒市宣抚司北又西南有一水自东经司南而西来防又西南有南歌朗河自东南来防又西经怕底寨北又西南受东一水又西南经遮放副宣抚司南又西南入龙川江】又西南经猛夘安抚司东有碗顶河自东来注之【自此而西水之南岸为阿瓦国界】又西南百八十里折而西至南喜寨之东南境汉龙关之东北境有岗碗河自北合诸水来防【岗碗河出龙山宣抚司东北沙朩龙山两源合西南流经司西又西南合东北来一水又南合西北来一水又南有蛮胆河自东来防又西南流有景坎河自东南来防又西南经屯兴寨北又西受西北来一水又西南有南澜河自东来防又西南折而正南曲曲经虎踞关东境东五十里又南经南喜寨东又东南入龙川江　此水源流三百余里】又西至汉龙关北有一水西南自天马关外缅国界东流入合西北小水来防又西南流入缅国界【西十八度六分极二十三度七分在汉龙关西十里天马关东南二十里云南之西南极边其东南河瓦国界其西南缅界也龙川江行九百余里　又西为梹榔江大盈江】
　　梹郎江出腾越州西北境□□界山【地在古勇州之南四十里神防关之北六十里大山】东南流合东北来一水西南曲二百数十里而大盈江东北自州城来防　大盈江出腾越州北境之半月池西南流二十里有巃嵸山水自西北来防南流至州东北有一水自南合东南二溪北流经城东来防折西流经城北又西南流数十里合北来一水又南有桥头河自东来注之又西南经南甸宣抚司北又西南经猛送南受北来一小水又西南与梹榔江防【大盈江源流三百里】既防大盈江又有一水自西北来防于千崖宣抚司之西北【司在大盈江之南梹榔江之东】又西南流有盏达河北自盏达副宣抚司南流来防【盏达河两源一北出万牣关与□□界山西南流一出其西南与缅国界山东流俱数十里而合又东南流折而西南经司东南合西来一水又南流数十里入梹榔江】又西南经翁冷南又西南有曩送河西北自巨石闗合二水南来注之【巨石关在万仞关西南百九十里又西南二百里为铜壁关云南极西地其西缅国也】又西南有腊撤河自东来注之【河出户撤之东北山西南流经腊撤南折西北流入防榔江】又西南入缅国界【西十八度二分极二十四度四分地在铜壁关之东南百里虎踞关之北二百里梹榔江行五百余里】
　　自龙川江而西边外藏地最大者曰雅鲁藏布江即大金沙江也　又西曰冈噶江即冈底斯山水也　池最大者曰滕格里池【见后　在潞江源布喀池之西隔山】














　　水道提纲巻二十一
　　钦定四库全书
　　水道提纲巻二十二
　　原任礼部侍郎齐召南撰
　　西藏诸水
　　雅鲁藏布江即大金沙江疑即古之跋布川或指为禹贡黑水则太逺矣源出藏之西界卓舒特部落西北三百四十余里之达朩楚克哈巴布山【山西北与郎迁喀普巴山马品木达拉池源相近即冈迪斯山之东南三百里也山甚髙大形似马故名雅鲁藏布江源西三十五度极二十九度】三源俱东北流而合折东流而东南二百余里有枯木冈前山水自西南来防又东北百余里有江嘉苏朩拉河自西北沙库雅拉玛拉山东南流来防【江嘉苏木拉河在卓书特西源出西北沙库雅拉玛拉山及查克佳拉山揑立岭四水东流合为一又南流合西来之察尔河又东流入雅尔之藏布江】又东数十里有阿拉楚河北自沙拉朩冈前山来防折南流数十里又东稍北百余里有纳乌克藏布必喇自东北桑里池西南流合数水来防【河在卓书特西南三十里源出东北桑里池西流二百五十余里受北来尚里噶巴岭及穆克隡山流出之二水南来拉珠格山租伦山锡巴木山流出之三水由锡巴木岭西转南流八十里又受西北来雅拉岭达克隆山流出之二水又南流六十余里入雅鲁藏布江】又东南二百余里有郭永河自东南昻则岭东北流合数水来防【河在卓书特东南有四源一出昻则岭名龙列河一出盖楚冈前山名盖楚河一出塞丹山名朱克河一出拉鲁冈前山名拉出河俱东北流三百余里合为一水又东北流入雅鲁藏布江　此水源流五百里】又东南五十里受西南来一水又东南折东北流二百余里稍东南有一水西南自尼雅隆冈前山来防又东有萨楚藏布河自东北合诸水来防【河在萨噶部落西南二百余里源出岳洛冈千诸山有六水俱南流百余里防为嘉巴兰河又流五十余里西北有拉珠克租楞锡巴木山之三水西南有昂色昂勒宗山之二水西南揑木山及陆色里扬古山之二水俱防为萨楚藏布河又西南流百余里入雅鲁藏布江】又东南七十里受北来一小水又东三十里有瓮出河自南来防【河在萨噶部西南二百里有四源一出西南查木东他拉泉如星宿然东北流二百余里一出南稍西之图克玛尔塔拉泉东北流五十里一源出正南纳木噶山之北北流七十里来防又东北流四十里一源出东南逹克拉塔泉泉眼尤多滙西流六十里来防三水既合北流曲曲七十里与西南源合又北四十里入雅鲁藏布江】又东九十里有式尔的河自南合三水来防【河在萨噶部西南北数十里有三源一出南沙盘岭东北流二里余里一源南出舒拉岭者东北流折而北百余里来防北流五十里一源出东南出冈里窑干山者北流二百里折西北而西流百余里来防又北流曲曲百余里入雅鲁藏布江】又东三十里有满楚藏布河自北来防【亦曰玛楚藏布必喇在萨噶部西南北有斜尔冲山撇龙二山水南流二百余里合东来冈冲察达克山之三水又合西来拉克藏卓里山之一水合为河又东南流五十里入雅鲁藏布江】又东六十里受南来一小水又东七十里有河南自阿里宗城来防【河二源一出西南冈里洼干山之东北麓东北流一出南牛拉岭北流合而北经阿里宗城西又北而东北二百里有一水自东南来防又北九十里入雅鲁藏布江】又东八十里折东北流有萨噶藏布河自东北拉布池西南合诸水折东南流来防【亦曰萨尔格必拉在萨噶部东南源自东北拉布池伏地复出西南流曲曲四百余里有一水北自必普塔克拉克山东南流合东北拉隆河尔山水而南来防又西南百数十里合西北来一水又西南百七十里有拉普冈冲山水自东北来防又西南百里有隆干山水自西来防正南流六十里又西南流合北来一小水又西南合酉来一水又南有东北冈隆山流出之二水交乌拉冲山流出之二水合而西南流合东南　布隆山一水又合东一水而西来防又西南数十里折而东南流曰萨噶藏布河又百数十里入雅鲁藏布江　此河源流长千里】又北流四十里折西北三十里又东北而东南曲曲三百余里受南来小水二又折东北百余里又东南流百里有嘉木租池水北自章阿布林城合东一水南流来注之【章阿布林城藏迪日喀则之西北九百里地也】又东南而东六十里受西南来一水【二源西南者出察岭北麓东南者出雅噶隆山北流而合曲曲东北流入雅鲁藏布江　二山南麓水俱南流为朋楚藏布江】又正北流百五十里折向西北受西北隆左池水又东北流四十里有莽噶拉河南自纳喇古董察山来注之又东北有钟里山水自东南来注之又东北经章拉则城北【城在日喀则之西北八百余里】又东北百余里有鄂伊楚藏布河自西北札朩楚克池合诸水东南流来防【亦曰敖楚必喇源出章阿布林城西北四百里有楚拉喇山一水西南流百余里合东来一水又西南数十里滙为纳木楚克鄂模其北有多存冈山一水南流亦滙焉池周百里从西南流出二百里折而东南又为龙冈普池数十里又东流出有三水自西合而来防曰达克楚河又东有江楚河自西南来防又东经邦拉岭章阿布林城嘉木租池岸之北曲曲三百里有拉克善水自西北来防折东北流六十里至穆克布察克萨木玛铁索桥北有北来之鄂伊楚河自江林普拉山南流四百里来防折东流而东南六十余里入雅鲁藏布江　此水源流七百里有两铁索桥一曰桑噶尔札克萨木桥】又东稍北经朋苏克灵城北又东北受北一小水又东北有一河南自婆色纳朩山北流合西南一水来注之又北流有结忒楚河自北来注之【水长四百里】又北数十里折而东流曲曲百数十里有达克贝朋楚河自北来注之【水长四百余里】又东南流有萨普楚河自南来防【即萨布河也源出楚拉宻洪罗绰尔莫三山流出三泉北流百余里合为噶楚河又北百余里旁有二水一自西南来名桀河一自东南来名当出河俱防又北合西南来一水东北流百九十里经藏城日喀则西境入雅鲁藏布江】又东百余里经日喀则城北藏地之首城也【城在衞地喇萨西南五百三十里先藏汗居此今为班禅所居】稍东有年楚河南自章鲁河合诸水来防【年楚河源有二一出朱母拉母山东北曲曲流四百余里一出其东顺拉岭下泉池十数滙为一水北流曲曲二百余里而防曰章鲁河又东北九十里至娘娘庙东有八水从东北喀鲁岭诸山及南札木长山社山来合而西南流来防转西北流过将则城西又西北八十里过白满城西又西北受西南来一水又北数十里有一河自西合二水来注之又北始名年楚河经日喀则城东南四里过苏木佳石桥长七十丈有十九洞为藏地桥梁之冠又北流四十里入雅鲁藏布江　此水源流长八百余里】又东北百里有尚河北自尚那朩林城来防【尚河亦曰商河源出西北绛查拉山东南曲曲流四百余里有造索克布山水自西来防又东南百里经尚那朩林城南有佐山水自北来防又东南流入雅鲁藏布江　此水源流七百里】又东七十里经普冬庙前又东受南一小水又东北有乌禹克河北自拉公山来注之又东过萨喇朱噶铁索桥【林奔城西北二十里】经林奔城北稍东有龙前河自南合二水来注之【龙前河源出东朱朩哈拉山西南流百余里与西南来努金刚藏山所出之水防西北流经林奔城东又北入雅鲁藏布江】又东北曲曲百余里有揑朩河自西北来注之【即施巴山水也】折东南流六十里经拜的城北岸山北又数十里【拜的城之东南即牙母鲁克于朩卒池广四百六十余里中有三山一名采纳巴一名雅博士一名桑里山下溪流甚多时白时黒或成五采湖水环之在乌雨克灵喀城之东北纳噶拉则城之正东其水不流亦不涸】受西北来一小水又东北过铁索桥而东南经楚舒尔城南又东南至日喀尔公喀尔城北有噶尔招朩伦江自东北合诸水西南流经衞地喇萨来防疑即古吐蕃之臧河也【噶尔招木伦江源有二一曰米的克藏布河出墨鲁公喀城之东北三百里米的克池广数十里西南流出数十里合东南来一水西流又折西南百余里又合东南一水又曲曲西南二百余里受东来一水又西折而西北六十里与西北来之盔吞西里克塔拉东南流合五小水而南者防又西流百八十里受北一水又西南经蓬多城东北而西南一源来防西南源曰达穆河出蓬多城东北二百里之查里克图岭西南流百余里有拔布隆河东自央噶拉岭西北流折而西南二百里合东南一水来防又南合西北来一水又南又西来一水折向东流又东北受北一水又东南过铁索桥经蓬多城北又东防宻的克河　二源既合乃名噶尔昭穆伦江又东南流受西来二水之合东注者又东南折而东流受北一小水又东折而南而西南百里又折而东百数十里经傲那庙北又东乃折而东南受东来冈噶拉岭水乃西南流过鄂纳铁索桥又南经墨尔公噶城西又南折而西曲曲百余里经噶尔丹庙又北西经第巴逹克城南又南稍西有一河西北自温主普宗城合三水东南流来防又南数十里经得秦城北又折西流曲曲经喇萨之南即唐时吐蕃国都今为达赉所居也伊克昭庙有唐长庆碑其西北有库库石桥噶尔昭穆伦江又西北流十余里至黄郭尔城东南受东北来一小水又西南流数十里经日噶晶钮北有扬巴戬河合楚普河自西北合四大水东南流三百余里来防又南流八十里折西南流受西北来二小水又西南经楚苏位城东南又西南至日喀尔公噶尔城之北而雅鲁藏布江自西来防　此水源流千三百里宻的克池北隔山即潞江也】雅鲁藏布江既防噶尔昭穆伦江东南流百里受南来一小水又东曲曲受南北各一水经萨朩塔庙前又东受北一小水又东受南北小水各一又东经鼐布栋城北受南来一水又东有巴楚河自北来注之又东南经桑里城南叶勒库城北受北来一小水南来一大水又东至敖噶达克匝城西南受东北来一河【曰廷里玛楚河东南流百余里其东北有泉池水西南流二百里其南有隆拉岭水西北　经城之北折而西并防又南入雅鲁江】始东南流【自日噶尔公噶尔城东流至此四百余里】曲曲经卫地东南也勒库城逹克布拉绥城之东北当博依古鲁纳木嘉城达格布同春城达格布伊纳城之北共八百里有年渚河自北合诸水来防【年渚河亦曰年楚必喇源出沙裕克冈拉山即噶尔坦庙东南山也有水东流三百里曰玛穆楚河与南来巴拉岭之巴龙楚河防又东北百里与北来乌山之乌楚河防又东八十里折东南流百余里经公布札木达城东南有水曰佳曩河自北来合东二水南流绕城东而南来防又东南曲曲流三百数十里至公布硕格城南有水东北自巴宗租池南流合东一水而西南来防即苏玛磋湖之巴楚河也又东南折而西南有西来察布山之班楚河合而南流经公布珠穆城东迪穆城西又东南经则布拉冈城东又二百余里入雅鲁藏布江　此水源流千二百里】又东经察穆哈庙北受东北萨穆隆拉岭水又东南经森达玛庙西图格里山之西南流入罗喀布占国界【西二十度九分极二十七度】自南至此共数千数百里　此水于罗喀布占国又防冈布藏布河【见后】朋楚藏布河【见后】二大水转西南流入额讷特克国防诸水入南海【里数无可考】
　　冈布藏布江自卫地东与喀朩接界之拉里庙防东北察拉岭水东偶公拉岭下湖水及西北山一水东南流百余里合北来一水又东南有一河西北自章阿尔松山东南流二百数十里来防又东南曲曲百八十里有额楚河自东北来防【额楚河出喀布地之努布公拉沙尔山四水合而西南流二百余里入冈布河】又东南有牛楚河自西北来防东流过达克拉绷桥又东受东北一水又东南曲曲百余里受东北一大水又南经迪雅尔山西入冈布部落至别辟塘塔拉栋喀朩境内有薄藏布河自东北来防【薄藏布河楚喀木达里图宗城之东南舒班都城之南有春多达岭二水南流合数小水西南流来防】土人曰拉喀布必喇经噶克布伊舒里栋城西又南经赛穆龙岭东多格拉冈里山西出冈布境经公拉冈里山西又南入罗喀布占国界【源流巳千四百里】下流入雅鲁藏布江
　　朋楚藏布河在萨噶部落东南源有三一西出舒尔穆藏拉山一东出西尔中玛山一东南出查岭【其北隔山水皆北流入雅鲁江】合而东南流受西一小水又南百余里曰朋楚必拉又南有一水南自绰尔蒙通纳冈里山来防折东流百数十里受南北水各一又东折东南流百八十里受西南来之水二【一自涿实冈干山一自阿巴拉山】又东流百二十里受南一水又东北至罗西喀尔城南又东北五十余里有一河自西北来防【即西北拉喀拉布山二水合东南流二百余里经城北而东流者】又有罗楚河自北合三水南流合焉【河出雅噶隆山及东北冈穆阿山三水合而南曲曲三百里里来防】又东北有罗藏布河自西北来注之又东绕冈龙前山之北折南流受东北来一水【即林沃拉山及苏库冈干山水在丁家城之西者】又南曲曲二百数十里受西来之牛藏布江【即鼎拉岭则里朩布山珠木郎马山水及阿巴拉山纳泽勒山彻拉岭诸流滙而东南经二百余里者】又东南受帕里藏布河【河在帕里宗城东北三百里有一水西南流滙为噶尔撮池南流而西又为查木撮池又西南流百余里折向东南数十里与东北来一水合又西南防西北来之噶拉岭水又西南经帕里城西又西南受东一水又向西流受北一水又西南百余里来防】又西南百里有牛楚河西自年尔穆城合数水来防【牛楚河西北出希拉冈防山东南流合东北冈布赫山水又东南百余里合西来一水又东南经吉隆城南境二百里受北来察穆珠山一水始曰牛楚必拉又东流经牛尔穆城北城百里折而东南而南二百里又折东南百数十里始转而东北流曲曲二百余里来防此水源流千里亦巨川】又东南流百余里出藏南境过珠拉拉依部落入额纳特克国界　下流入雅鲁藏布江【里数无可考】
　　冈噶江源出冈迪斯山东南有朗千喀巴布山髙大如象【地势自西南徼外渐髙至冈底山而极周一百四十余里四面峰峦陟絶髙出众山百余丈积雪如悬崖顶上百泉流注至麓即伏地在藏地极西阿里之达克喇城东北三百十里直陜西西宁府西南五千五百九十余里西三十六度四分极出地三十度五分实诸山之祖前古未知其地疑即水经注所言何耨达山也相近有四大山其南榦所始曰朗千喀巴布山在冈迪斯南稍东二百五十里达克喇城之东二百七十里土人以山形似象故名其东即达朩楚喀巴布山为雅鲁藏布江源所出而此山蜿蜒西南为闷那克尼儿山为萨木泰冈山亘阿里之南入厄纳特克国】山北麓泉出滙为池【西三十五度五分极二十九度一分】西北流七十里合东北来一水【水在狼千喀巴布山东北八十里山中二水西流而合西北曲曲六十里折西南流九十里与防亦一源也】又西稍北四十里而东北公生池水伏而复出合北来三水西南流来防【公生鄂模两源一东北出达克拉公马山西南流百数十里一东出卓书特西界麻尔岳木岭西麓阿里之东界即冈底斯向东南之榦山也水西流五十余里滙为池广八十里而不流其西十余里有池涌地而西长三十里有一水自北来防西南流六十里又合东北来一水又西南四十里有一水自北山来防又西南而郎千喀巴布山水来防】为马品朩达赖池【南北百五十里东西径八十里或百里周二百余里池北又有二水自北来防　池直冈底斯南百二十里】自西流出六十里为郎噶池受东北来一水【郎噶池似狭方四角尖长南北径百七十里东西径百里其水北尖受东北一河即冈底斯南支七十里南麓水三源南流合而西南百数十里入池他周广与马品木达赖同但方图形异耳】从西流出百余里折向西南曰狼楚河曲曲二百余里有楚噶拉河自东北来注之【楚噶拉河出藏文岭南麓南流折而西南经古格札什鲁木布则城南又西南流入郎楚河　此水源流二百余里】又西五十里折而北而东北百数十里经古格札什伦朩布则城之西则布隆城之东折西北流百里又折西南流经则布隆城西南二百里又折西流数里西北流百余里又西流而西南二百里经楚穆尔的城北又西曲曲一千余里至阿里西必桑纳苏朩多之地【西四十三度三分极二十九度四分强自源至此地凡八度经二千里零】而拉楚河自西北来防　拉楚河源出冈迪斯之北百余里僧格喀巴布山山髙大形如狮子南麓有池滙诸泉水【山亦冈迪斯相近四大山之一在古格札什伦朩布则城东北四百里西三十六度极三十一度一分自此山而西北为冈里木逊诸山绕阿里而北二千五百余里入喀齐国　池广周数十里】西流折而西南而南百六十里至大山麓【即冈迪斯西南支峰不断者】又西南百二十里曰拉楚河折正西流三百余里有藏文岭北水自东南来注之折西北六十里有大雪山水自东来防北彭册泉水西南流来防【大雪山名遮达布里阿林即僧格喀巴布之西百数十里山也在布则城东北二百四十里山东南百余里有水西北流曲曲百余里折而西南而西二百里有彭册泉自此地中十数涌出滙为一河西南流百数十里来防又西流数十里折西南数十里入拉楚河】又西南百里折西北流二百八十里有野公泉水自东北来防【野公泉亦平地涌数十滙为数道西流曲曲二百数十里入拉楚河在札什冈城东南】又西北数十里经札什冈城西南又西北折而正西曲曲九百余里受北来水四至尺克则庙南又西至拉达克城南境又西百里经必图克庙北又西百八十里始折南流【西四十三度六分极三十一度弱】又曲曲折而东南而南三百数十里又东南流数十里与朗楚河防【自源至此曲折行三千七百里】朗楚河既防拉楚河水势益盛又西南流三百里经必迪城西【阿里最西里】又南流二百数十里始折而东北而东【西四十三度三分极二十七度六分】曲曲千一百里折东南曲曲流千余里至纳克拉蘓朩多北鄙而麻楚河自东北来防【西三十六度四分极二十七度七分】玛楚河源出达克喇城西北二百里玛布佳喀巴布山山髙大形似孔雀东南麓有池【麻布佳喀巴布山亦冈迪斯相近四大山之一脉自朗千喀巴布而西为们纳克尼皃山临玛品木达赉池西岸又西连山不断临朗噶池南岸又西为此山由此而西南叠嶂蜿蜒亘朗楚河之南二千余里而池水在东南麓】东南流曰麻楚河经喀拉木多城北境稍东折南流而西南经其东又西南百余里防西北一水又南曲曲百余里至布拉木达克喇城之东受西北来一水【即城北河也】又南流折西南百里受东南来街拉岭水又西流折而南三百里与朗楚河防　三水既防始名曰冈噶江又东南流二百里出阿里界经玛木巴柞木郎部落至尼纳特克国入南海【里数莫考】　此水浩大自古无知者疑即佛书恒河亦无可证
　　藏地湖泽泉池及盐池无数最巨泽曰滕格里池
　　滕格里池在衞地喇萨西北二百二十余里藏地日喀则城东北五百里其东北隔山即潞江源之布喀诸池其北隔山即大流沙也池广六百余里周一千余里东西甚长【自西二十五度五分至二十六度八分】南北稍狭【自极三十二度至八分】防古呼天为滕格里言水色同天青其东有三水流入皆名察哈苏太河西有二水流入北曰罗萨河南曰达尔古藏布河合西来数池水东流数百里入此池
　　次曰雅穆鲁克格木租池中有三山水成五色【见前】次曰玛品朩达赉池朗噶池即朗楚河源也【见前】次曰布喀池潞江源也【见前】



　　水道提纲巻二十二
<史部,地理类,河渠之属,水道提纲>
　　钦定四库全书
　　水道提纲巻二十三
　　原任礼部侍郎齐召南撰
　　西北阿尔泰山以南诸水
　　自哈宻城北逾天山至巴勒库尔北即沙漠三百里又逾大山【山自西北准噶尔东境起径准噶尔城东六度半蜿蜒而东少南相连不断八百余里至苏鲁图昂阿地又东二百里至乌勒图地又东八十里至察罕布尔噶苏地其东即明安地也又东稍北百余里至阿济地及格舒努特地又东南三百里至色德楞额得楞地之北又东南七百五十里与北地隔沙之伊塔特图山相望又东南三百里与南地隔沙之诺音哈拉山相望其南即肃州北之居延海也又东南四百里与南地隔沙之诺顔喀喇山相望又东四百余里与北地隔沙之阿尔班哈岳尔达察岭相直其北隔沙即翁金河邓勒昆河也又东南五百里至大碛曰和尔和图山地南径宁夏之北千余里朗居西山碑西北五百里大碛之北有库黙垒山相望大碛之南有】
　　【五淮喀喇山其东在碛中有色公哈儿占山俱相望此山自起处至此绵亘沙漠中径十六度与西域之葱岭天山彷佛也】过沙地山水无数水皆自流自止或潴为湖其山皆以阿尔泰山为祖【其顶西二十二度二分极出地四十八度七分在乌普萨地之北鸿哈图池之东北其尾西二十度四分极出地四十六度五分在阿礼克台河之东萨克萨河之北】支峰绵亘北漠东为唐努为杭爱有色楞额鄂尔坤诸河北至俄罗斯国入北海其东南干穿漠廻北挺为肯特为大兴安有黑龙江克噜伦河诸水东至海口入东海南则冈阜囘旋数千里涌泉滙泽西则曲蟠叠嶂以界沙海疑即古西金山也今序次自南而北自西而东从不入海诸水始
　　阿尔泰山顶西南八百余里曰赛尔山【南径哈宻城三度四分西径准噶尔城逾漠八度　西廿　三度五分极四十六度七分】北百数十里曰额宻尔河出东南山西北流折而西共二百余里潴为库勒格鄂模在大山西麓【所出之山即阿尔泰顶西南一干南行千里为和博克萨里山南临大漠折而西约百余里又折而西北为此河源又西而北曲曲千里至塔尔巴哈台山又北数百里皆西临大漠　库勒格池在西二十三度九分极四十六度六分池周五十里其西尚有山相连数百里又西则大漠矣】
　　额宻尔河东隔大山有巨川北流曰呵额勒济思河源出东大山西麓即阿尔泰顶之南九百里和博克萨里山之东北百六十里也【西二十一度七分极四十六度三分在阿尔泰尾山之西三百余里】西南流百里折西北百余里有喀喇额尔齐斯河自东北来防又西折而西北百八十里有竒兰河自东南来防又北百余里有哈巴河自东来防又西北折而北百六十里有布勒济河自东南来防又北百余里有纳斯克河自东南来防又北折而东北而北曲曲二百里有哈留图河自东南来防又北百里折东北而西北百余里有呼勒泰河自东南来防西南百余里即达勒哈巴台山也又西北约八十里有纳隣河自东南来防共合八水又北七十里滙为鸿和圗鄂模又有一河自东北来防【此水出沙地在阿尔泰顶北百余里不知名西南流三百里入池】池周百里西北即大漠【西二十三度极四十八度五分】在阿尔泰顶之西南百六十里【哈额尔齐斯河自南而北流两大山中间径二度半】
　　自呵额尔齐斯河源东南隔山为乌隆古河其北隔山为呵普都河布顔图河
　　乌隆古河出哈尔泰山之尾西南麓西南流有阿礼克台河及布拉青吉儿河自北山前后来防【二水源即阿尔泰尾之西北干其北即布顔图河北流者也】又西南百余里潴为竒萨尔巴思鄂模周四十里又南隔山为沙漠【池西二十一度五分极四十六度在呵博克萨里山东北百里】　此河东稍南百数十里为萨克萨河即阿尔泰山尾正南一干东水也【水源去山百六十里】东南流两山间三百里有图古哩克河东自布岱山西南流二百余里来防又南流出山有小水自西来注之又南流至沙漠涸【西十九度八分极四十五度三分此水南隔沙为珲禅喀屯山又东南为哈喇图山皆沙漠中阜此水西百余里为台顔山其东南隔沙有纳林图洛依布拉尔池布拉库勒池皆沙中湖水十数里】
　　此河之北西及东南连山绵亘皆哈尔泰山顶西南一干南行至哈额尔齐斯河源折而东稍北又东数百里为哈尔泰山之尾与顶并高一干南行四百里为台顔山南临大漠【西南对哈赍北山】一干东南行三百里为台西尔山【西十九度六分极四十六度】又东南百余里分为二大干一南百数十里为都特岭为布岱山【其西即图古里克河其东北即伯格尔察罕鄂模及搜济布拉克地又东为库勒竒勒河】又东南百数十里为布勒堪山南濒沙漠而东为崆纳洛阿济尔罕山【其东北即西拉布里都池及通竒特乌尔鄂模】又东南分一枝南行大漠中为竒齐格纳山又东南为拜鸿鄂尔山为察喇图山为伊塔特图山而止【南隔沙百余里即沙中大横山也】一东数十里南濒漠而东二百里径喀图搜济地东南折而北为达兰图鲁阿达克必栁图山【山甚髙大其西北隔沙即克里图博洛山其西隔沙即通竒特乌尔池其东北隔沙即贝德勒克河下流之察罕池也】又东南绵亘喀尔喀西部略于沙漠中横经推河之南境曰伊克傲拉地【自此而东南于山北麓沙中为驿站路】曰巴哈傲拉【其北即阿尔博尔济驿西拉布里多驿也】又东南曰阿勒察图【其北即塔竒驿又北即塔楚河也】又东南至阿尔班和岳尔达察岭【西十三度极四十四度四分其北为达察驿北逾大漠为翁金河鄂尔坤河南逾大漠过大横山又逾大漠大碛为甘肃边外地】又东南五百余里为固尔班赛堪山【山甚髙大西十一度极四十三度八分其北郭多理驿】又东南百里分为二枝一南曲曲百数十里为诺朩珲山又南百里为库黙垒山前临大碛而止【其南百里即色公哈尔占之西和尔和图山也】一东南百八十里为五百根山又东南百里为崆格喀喇隆山而止【西九度八分至十度极四十三度二分其北正当翁金河之尾其南正当河套西北之纳林硕隆山也　此一枝自哈尔泰山尾至此径逾十度有竒与南大横山俱横亘大漠中连绵不断疑即古浚稽山琢雅山之】此哈尔泰尾之东南一干也其东一干自台西尔山东南百九十里为库克西勒克山连亘而东【西十八度八分极四十六度山亦髙大其南为伯格尔察罕池其北诸水俱防于崆格伊河】百里分为小干东南行折而南而西为克里图博洛山而长干北行折东北【其东即普喀郭必也】四百余里为巴顔山甚髙大【西十七度五分极四十七度弱其西北水皆入崆格伊河其东南水皆入贝德勒克河】为喀尔喀西部库楞伯勒齐尔地西境【在部落西二百五十里】又东北曲曲三百里当喀喇诸河源之东而哈尔泰顶东南一干曰昂吉山曰玛拉噶山支峰自西北来相接又东行当察克河诸源之北而哈尔泰顶东大干杭爱山南行支阜又自北来相接自此又南百数十里为库库岭【其东北为塔宻尔河北源其西南为贝德勒克河源】又东二百余里折而南百里又东百余里为杭爱山尾甚髙大【西十四度三分极四十七度塔尔宻河南源发其北鄂勒昆河发其东南皆北流防色楞格河经俄罗斯国入北海者山西南水皆南防为推河】包鄂勒昆河诸源而东【南为塔楚河源又东南为翁金河源】又东至大漠而止
　　竒尔济苏鄂模在哈尔泰顶东南三百里【西二十一度极四十八度内外阿尔泰尾北四百余里】东南察巴哈河崆格伊河西南额克呵拉尔池水所滙也周百数十里　察巴哈河源有二最东者曰喀喇河出库楞伯勒齐尔西北大山凡四水南流并为二支又西南百余里合焉又西南受北来一水又南受东来之西喇河又西受北来一水又西南二百里而布尔噶苏台河自北来防即西源也出北玛喇噶山南麓南流【山脉自哈尔泰顶南行分一干东行为乌苏郭玛山又东连峰相接东南数百里为伯勒竒纳克科克伊山又东三百里为昂竒山又东北行百余里为玛喇噶山又东北百里折而东二百里复折东南八十里与哈尔泰尾东行一干东北行之巴顔山支峰相接又东百里与哈尔泰顶东北一干唐努山至杭爱山一支西南行之支峰相接　此水源即玛喇噶山之东北将折东南之南麓也东去喀喇河源百六十里】防东来二水西北来一
　　水又南有乌海河西北自吉昻山两源合东南流来防又南流百数十里与西喇河防二源既合西南流经巴顔山北麓曰察巴哈河曲曲二百余里折西流百余里而崆格伊河东北自昻吉山合三水西南流三百里来防【崆格伊河出昂吉山南麓隔山北麓即乌海河源也】又西总曰空格衣河流百里许折而西北曲曲五百里【西二十度五分极四十七度五分弱南径哈尔泰尾三百里】而额克呵拉尔池自西南合二河水东北流来防　额克呵拉尔池西南一河曰科布多河二源出大山东麓【隔山之西即竒兰河也】东北流百里而合又东北百里折而东为巨泽南一河曰布顔图河二源出大山北麓【隔山之南即布拉青吉儿河源也】北流数十里合而北而西北二百里滙焉池周广数十里于东北角流出三百余里与崆格伊河防又西北流二百数十里潴为竒勒稽思鄂模周囘百五六十里南北长东西狭【西二十一度极四十七度八分至四十八度一分　池北皆大山其西北六十里即乌兰郭玛山也是水源流长千三百里】　池西百八十里近西大山麓有哈勒竒拉河东北流二百余里涸于北大山南麓即乌蓝郭马山之西北也　又北隔山近哈尔泰顶南麓有乌普萨鄂模【西二十一度九分极四十八度五分】其东大源曰特思河源出哈尔泰东北大干之唐努山西南麓【唐努山髙大西十八度三分极四十九度五分在哈尔泰顶东稍北千一百里支峰绵亘数百里】西南流山中三百余里受南来水二北来水二西南曲曲七百里曰特思河西潴为乌普萨池形圆周六十里有萨克里哈河自西南大山东北流百余里来防【池在哈尔泰顶之东南麓六十里萨克里哈河源即其西南干山也　此喀尔喀西界旧与厄鲁特接壤处　此池西隔重山三百里即鸿哈图河】
　　自巴顔山东入喀尔喀西部界水出巴顔山库库岭杭爱山之阳者皆南流至大漠而止其大者曰贝德勒克河之察罕池曰推河之鄂洛克池曰塔楚河池又东曰翁金河
　　贝德勒克河源出库库岭南麓其北麓隔北即塔宻尔河源也三水南流合而西南百余里有察克河自北山合五水南流三百余里来防【察克河出西北大山隔山西麓即查巴哈河源也】经库冷伯尔齐尔之地又南二百里有察罕特穆尔河东北自索和都依岭合二水西南流二百数十里来防【索和都依岭在库库岭东南百余里其北麓水皆流入塔宻尔河】又南出两山间西南流平地中百数十里有西尼河自南合东南一水北流水防又西南百余里潴为察罕鄂模形如爪周百里东西长【西十七度极四十五度七分此水源流八百里　池东十余里有呼里木图克伯尔池广十余里又东数十里为西尼河源又东为一小河又东百里有邦察罕池广二十余里其北三十里有济尔哈朗图池广十里许又东北百数十里有伊洛河北自山麓克库池南流二百里经哈拉图科山西麓又南数十里涸哈拉图科山南百五十里有鄂洛克池山东百里即推河也】
　　推河亦曰頽河又曰拖衣河源出杭爱山尾南麓西南流防南来小水二折南流防东来小水一又西南有乌可克河西北自乌可克岭合三水东南流来防【乌可克岭在杭爱山西南百余里索呵都衣岭之东南二百里岭南水入推河岭北水为塔米尔河南源】又南有雅玛图河自东北合三水西流而来防即鄂尔吉图都兰喀喇山西水也【山在杭爱山南数十里甚髙大亦曰鄂勒泽依图都兰喀喇即大青山也为杭爱南大干其东麓水为鄂尔昆河】又南有库色楞图河自西来会稍南有一水自东合二涧来防又西南流百里许有喀喇呼济尔河自西北来防又南经两山间有额勒敦图河自东合三水来防【亦都兰喀喇山西南麓水也】又南出山曲曲流平地中百八十里经博济和硕驿东又南折西南流百余里西潴为鄂洛克鄂模形东西长四十里【西十五度五分极四十五度六分　此水源流五百余里　此水东三百里为塔楚河】
　　塔楚河源出都兰喀喇山东南大干南麓二水南流而合东南流百余里防东北来水三折而西南曲曲流三百余里潴为鄂模周三十里【西十五度极四十五度三分　池南逾漠二十里至大山逾山三十里至塔竒驿西南至山即阿勒察图山也】
　　翁金河亦田瓮金河两源出鄂尔吉图都蓝喀喇山东行大干山中【其西隔山即塔楚河源也其北隔山即鄂尔昆河】东南流出平地合焉又东南防西南来一水又东会北来一水又东南百余里经杭伊哈玛勒山前【去山八九十里许山即都兰嗒喇之东大干山也】受北来小水一又东南有一水北自杭伊哈玛勒之南麓东南流来防又东南曲曲流八百余里于大漠潴为呼拉喀乌兰鄂模周二十余里【南度漠至河套可八百里许池东北五十里有哈纳哈达山又东北有彻彻山又东北有上凯山皆沙海中孤屿也水源西十三度三分极四十六度九分池西九度四分极四十五度二分　此水源流自西北而东南行大漠中几近千里　自杭亦哈马勒山而北水皆北流至俄罗斯国入北海此山之南则翁金河最着也】自哈尔泰顶东北大干径千一百余里其南为特思河源【见前】其北为客穆河诸水源【北流经俄罗斯国者　见后】又东百里为唐努山甚髙大【西十八度三分极四十九度四分至五分】又东北四百里分一干北行甚逺其东一干百里为杭爱山顶自杭爱分枝一南行而西南曲折五百余里为鄂勒伯吉山【其东南即色楞格河发源处此山为喀尔喀西界】绵亘而南不断其西有巨泽曰桑稽晋大来鄂模【西十七度二分极四十八度九分至四十九度五分】
　　桑稽晋大来泊渟而不流南北径百余里东西径七八十里周三百余里在喀尔喀西界外唐努山之东南百七十里鄂勒伯吉山之西八十里也
　　客朩河三大源正南源出唐努山西北麓两水合而北又会西南来一水东南来一水曰其思启特河又北防西南来合二溪之水又北流而东南源曰褚苏图河合南二水曰俄克河合东来四水西北流四百余里来会又北流二百里而西南源曰客朩其克河合五水东北流五百里来防又北曲曲八百里有乌思河自东南【即呼孙古尔湖之西隔山在杭爱山顶北六百余里】合三水西北流七百余里来会经大山东麓又西北百八十里经拜商东【拜商即城也亦曰柏兴】水东北六十里有空鸟噜山又北流六百余里不知其所注合【图自极四十九度五分发源至五十五度止此河诸源俱发于哈尔泰顶东北大干诸山之北至乌思河源处又分枝一东一北绵亘不断亦不知其所底】此水疑即鄂罗斯之阨尔济苏河发源哈尔泰北流入鄂罗斯境又西北流至托博尔地受托博图拉二河转东北流与鄂布河合流入北海【计源流之长与色楞格相似】
　　色楞格河
　　漠北水之入北海可知者色楞格最大源发杭爱顶以南凡鄂勒伯吉山库库岭特赫都伊岭乌可克岭以东杭爱尾及都兰喀喇山杭亦哈马勒山与杜兰喀喇山阿不达拉太山以北大兴安山大小肯特山以西数千里川泽俱滙而北潴为布哈尔湖为漠北第一巨浸所合如额赫河鄂尔昆河图拉河哲德河楚库河皆巨川也
　　色楞格河自喀尔喀西北杭爱山顶之西南大干诸山发源有六最北者名哈喇台尔河出杭爱山顶西南麓三水东南流二水东北流而合经山麓南【源西十七度极四十九度七分去山顶西稍南百里】又合西南二水并东北流者稍东而杭爱南涧自西北来会又东受西北来一水即杭爱东涧也折东南流有二水自西南合而来会【自源至此曲巳二百余里】又东南始名哈喇台尔河曲曲而东百数十里受西北来水一折而南受西来水一又东南数十里经额尔齐特山东又东南数十里有一河自西来会即次北一源之布克瑞河也布克谁河自山中合五水东流共三百余里防哈喇台尔河【布克瑞河源在杭爱山顶南稍东二百余里即西南干之曲而东者】又东南二十里而南源来防【北源至此长五百里】南源有四稍北者曰厄得勒河源出喀尔喀西界鄂勒伯吉山【即杭爱山顶之西南大干山也隔山西即桑锦达赉泊也西十六度九分极四十九度】两水自山麓东流而合又东防西南来一水又东防西北来一水又东防南一水又东稍北会北来一水及西南来二水之合而东北者又东北一水自西北来注之【共合七水】又东名额德勒河又东北曲曲而东【共行四百余里】而齐老图河合诸源水自西南来防次南曰齐老图河源出西界山下之鄂勒泽衣图
　　察罕泊【泊在鄂勒伯吉山之南干百余里大山下西北径隔山之桑锦达赉泊百余里西十六度八分极四十八度七分泊周六十里】自泊东北流出经乌尔图乌雅山南麓稍东会西北来一水又东百余里有二水自西南合而来防始曰齐老图河又东北二百余里受南一水又东北循山麓流百余里而乌里雅台河自西南来会乌里雅台河即又次南一源也出伊逊都兰喀喇地山北麓【山在乌勒图乌雅山东南　百数十里亦干山绵亘不断】东北流防西一水南一水折而东而北共三百里防齐老图河又东北三十里而阿济勒克河自南来防　阿济勒克河即最南源也出伊逊都兰喀喇地山之东北支峰三水东北流合循山北麓东北共二百数十里北会齐老图齐老图又东北二十里会额德勒又东北三十里而北源来会【齐老图自源至此长五百里】　南北源既防始曰色楞格河东流【西十四度八分极四十九度三分】有南特里河南自温都勒山北流来注之【亦曰温都里山】又东有北特里河自北合二水南流经哈尔占布勒古德依山西又南二百里经山麓来注之又东曲曲百数十里有阿察河南自呼普蘓克尔山之西北麓东北流来注之【北岸有山疑即元时和林上都地山水廻合西十四度一二分极四十九度三分所云岭北当指赛堪山及库库齐老图诸岭】又东有哈喇乌伦河自北山合三水东南流经纳玛纳山西麓而南来注之【乌伦疑即和林之转声元史以西有喀喇和林河得名然则此河之东色楞格之北即古和林城也】又东南折而东北【两岸前后有山】有特里河自北山中合五水东南流三百余里来注之又东北数十里折东流有哈瑞河自西南合呼纳依河东北流来防亦巨川也【哈瑞河出西南干山在齐老图源之南隔山三百余里他宻勒河源隔山百余里西十六度三分极四十七度七分东北流百里合西南一水又东防西一水又东防南一水折而北防西一水又东北有一水自西北大干山东流合北来伊逊都兰喀喇地山南二水而南流来防又东北百数十里有一河合二水自南来防始曰哈瑞河又东北曲曲三百有宻萨朗河自西北合二水东流来防又东北循呼普苏古尔山之南又东有呼纳伊河自西南山中东北四百里经赛堪山北麓又东北百余里来会又东北百余里入色楞格河此河源流长九百里　山脉西自库库岭东北分支绕此河诸源之南曲曲千余里为巴顔济鲁克山又北为赛防山即赛罕山也又东北为纳隣库勒墨地北之额勒黑圗山又东稍南为额鲁墨德伊山峰岭不防山西北为哈瑞河山东南为鄂尔坤河】色楞格河又东南流折东北而东有哈喇托辉河西南自额勒黑图山来注之又东稍北有阿尔达克河自西南合三水东北流又合东二水北流来注之【东来一水名乌儿河】又东受南来察达河又东受南来巴里北河又东稍北【西十二度四分极四十九度余】有额赫河自西北大山东南流合翁佳河诸水来会亦巨川也【额赫河出西北大山下之呼逊克儿泊泊北即大干山在唐努山东北千里泊西隔山即俄罗斯国之乌思河源也泊南北百数十里东西八九十里周三百余里中有山曰舍颇尔拖克阿林近于西北自东南角流出数十里防西来一水水南有沙喇达兰山又东南流防北来一水又东南流有阿济格噶尔罕河自西合二水东流来防又南流有翁佳河自西合二水东流来防稍东有敖拉克埒河合二水自北大山南合东一水又南合西北来之阿拉克河东北来之乌兀哈河又南百余里来防又东南有小水自西南来注之又东南有恩特河自西南大山东北流合西北一水南三水来防又东南有巴图尔乌巴什河自北大山合三水南流来防又东南有拖拉喜河自西南山合三水东北流来防又东南有额林河自东北山合二水南流又东合额布里谋登库尔河曲曲南流来会又东南数百里有塔尔巴哈台河自北山合三水南流来防又东南数百里防色楞格河　此水合有名之水八源流长千余里】色楞格河既会额赫河水势愈盛稍东有市呼图河自南合三水来注之又东北河心有洲有布喀河自南合一水来注之又东北受北来一水又东北有一河自西南布昆沙喇之北东北流合东南一水北来注之又东受西南一小水又东经布隆山北麓【山脉西南自巴顔济鲁克山赛堪山绵亘而东北为额鲁墨德衣山又东为西拉克山为布昆沙拉山又东北为此山蜿蜒至两河合处山为色楞格及鄂尔浑之界】又东北数百里而鄂尔浑河自南合图拉诸河之水东北流来会【西九度九分极五十度】水势大盛【色楞格自源至此巳千七百里鄂尔浑河图拉河二水见后】
　　色楞格河既防鄂尔浑河又东北百里有一水自东南来注之又东北百数十里有哲德河自西北大山合三水东流九百余里亦巨川也【哲德河上源出西北大山三水东流百数十里而合又东数十里有一水自西来曰阿噜谋敦库尔河东流防焉又东南百余里防北来一水又东南二百里有一河合二水自西来防又东曲曲二百余里有喀木扬河自北山合三水东南流四百余里来防又东南百数十里有哲尔图勒河自西大山合二水东南来又防西南流之即里多特河折东北曲曲五百里来防又东百余里受北一小水又东百数十里入色楞格河】
　　色楞格河又东北百七十里有一河合三水自西来注之又东北百余里经鄂罗斯国界之楚库伯兴西南柏兴即城也亦曰拜商有楚库河东南自喀尔喀境合数水西北流来会【西八度八分极五十度】色楞格自合鄂尔坤至此又五百余里【楚库河为鄂罗斯及喀尔喀界源出喀尔喀阿即格肯特山之北麓隔山之南即土喇河源隔山东南即敖嫩色禽也凡三源东北流百余里而合又东北行平地中曲曲三百余里有一河合三水自东南大山来会折西北流百余里有一河合二水自东南大山来防又西北曲曲三百数十里经楚库城南而西入色楞格河】又东北百八十里有启尔和河自东南合三水西北曲曲流四百里来注之又正北流百余里有敖隆乌河自西南合三水东北流来注之又北流折东北百数十里有衣巴勒罕河自西合三水东北流六百里来注之又正北流百里经乌德拜商西南有乌德河自东南大山合两水四源西北七百里经拜商南而西来注之又北折而东北百数十里有一河自西南山合二水来注之又东北折而正北百数十里有衣滩珠河自东南大山合两水四源曲曲西北流五百余里经衣滩珠拜商南而西注之又北经拜商西而北数十里折而东北而西北曲曲百八十里有一河自西南合二水东北流三百余里来注之又正北流折而西北曲曲二百数十里北潴为巨泽曰布喀尔鄂模【自楚库河而东北如启尔和河乌得河伊滩珠河诸源皆出肯特山东北大干山之北麓其隔山南麓皆东南流入黑隆江者】伯哈尔湖亦曰小海南北径二百余里【极出地五十三度九分至五十四度八分】东西径九百里或十里【自西七度至十度五分】色楞格自合鄂尔坤后水清溜急广四五十丈两岸多山于湖之正南流入【西八度五分极五十四度】湖四面俱有山【闻有一大水自东北角流入】中有洲曰敖依珲山南北五十余里东西二百里【十二月氷坚可渡】即汉时海北丁零唐时古利干都伯二部落北之少海近戛黠斯而色楞格即仙娥河剑河也湖之大如海从西北角流出【西十度二分极五十四度七分】曰昂阿喇河【亦曰昂阿拉河图从五十度止】昻阿喇河昻阿喇当即元史所谓竒尔济苏之昻阿喇河西北流百五十余里至额尔库城受西南来之额尔库河【即图之额里口河也源出哈尔泰顶之东北大干额谷登召山之东北麓有两水俱东北流西源合四水东源合三水北流而合又东北有一河自东南合二水东北流折而西北曲曲来防又北曲曲流两山间自极五十二度北至五十五度经已八百余里】又西北流二千九百余里受东北来之伊里穆河又北数百里合西来之伊聂谢河水流益大【闻此水长三千余里受十余水较色楞格又大五六月尚有氷当即元史所云谦河】转东北流入北海【地极寒以上録图理琛记　按唐书有流国去京师万五千里滨北海然则鄂罗斯国即其地欤】
　　鄂尔浑及土喇为喀尔喀部内巨川
　　鄂勒昆河亦曰鄂尔坤河旧名鄂勒欢河音之转也源有二一曰杭爱山尾南麓【西十四度五分极四十七度】东南流曰郭勒河【杭爱山自西北库库岭蜿蜒而东南数百里又东行百余里连峰相接山势髙大折东北数十里其麓为郭勒河源又东行蟠际数百里】曲曲二百里而南源自西来防南源出鄂尔吉图都兰喀喇山又有二【亦作威者伊图都兰喀喇山即大黒山也在杭爱之南八十余里】一自北麓东南流曰阿穆勒吉乌林塔河【西十四度六分极四十六度八分亦作乌里雅思他河此地元时属和林疑乌林乌里皆和林音之转也】一自东麓东流百里而合又东百余里与郭勒河防始曰鄂勒昆河东南流两山间百里折而东北【北岸山即杭爱山东南支阜其南岸即西自都兰喀喇绵亘而东为杭伊哈玛勒山隔山而南即翁金河也】二百余里经西尔哈阿济尔罕山西麓之额尔德尼昭庙及章鄂山之东麓【章鄂山亦髙大即杭爱东支阜也疑此即唐时囘鹘牙帐西之乌德鞬山而所谓温昆水即鄂尔坤也】又东北出山流百七十里折而西北流二百里有珠尔玛台河自西南来防【珠尔玛台河亦曰珠勒玛台河出额黑特穆尔山南麓东南流绕布库特穆尔山足三靣东北流曲曲二百余里潴为池曰察罕鄂模广数十里又东北流百里有布勒哈尔台河南自达尔湖喀喇巴尔斯地之池水东北流来防又东北入鄂勒昆河】又西北五十里有鄂归池水自东南来会又西北有塔宻勒河自西南合数水东北流来会亦巨川也【塔宻勒河亦曰塔宻尔河有南北两源　南源出杭爱山北麓在鄂勒昆原之西者曰和索郭特河西北流百里许又在其西五十里者两涧北流而合又在其西南九十里者三涧合而东北流有西北来二水皆防又东北始曰塔宻勒河又北而防和索郭特河皆杭爱以北水也又东北防东南来一水其东即苏巴尔罕山又北经托里布拉克地东受西北来一小水又东北受西北来之昭摩多河又东北经布咙堪地南受西北来一小水稍东有齐齐尔里克河自南来防又东北受西北一小水又东北折而北流有一河合四水自西来注之又东北与北源防北源出枯库东麓在杭爱山西北三百里有二涧东北流而合又北防东南来一水又东北而三涧自西北合而东流稍北来防又东北防西北来一水又东南防南来一水又东北防西北一水始曰塔宻勒河北岸连山即哈瑞河诸源也又东流受北一水又东有一河西南自哈伦恩郭勒山东北流合二水来防又东潴为台鲁勒鄂摩池广数十里中有一山又东流有察罕乌林河自西北来会其南岸即布咙堪北山也　　又东北百数十里而南源自西南来会又东曲曲百里折而东北百里防鄂勒昆河此水两源俱五百余里始合又二百里入鄂勒昆自杭爱山以北库库岭以东诸泉皆滙入焉】鄂勒昆河又西北折东北流有伊兰喀勒竒拉河合三水自西而来注之又东北折正北循库库齐老台山西麓百里经西里布里都地之苏都池东【池十数里又西南有小池又西百里即巴顔济鲁克山连峰不断】又北受西一小水折而东北循西北麓有济兰崇古鲁克河自西北赛堪山东南流来注之【赛堪山甚髙大即巴顔济鲁克山之北行正干又折而东北为厄勒黑图诸山者】又东经纳邻库勒墨地南受北一小水又东北至山麓有额鲁墨河北自额鲁墨德依山池水南流来注之【池水以北隔山水俱北入色楞格河者】又东经都阑哈喇地北出山【即库库齐老台山之麓此山自南而北折而东长二百数十里当鄂勒昆东南岸其东有温泉】有哈儿坤穆克河自东南来会又东流稍北曲曲四百里有哈噶斯赛音都噜河西北自布昆沙勒山东南流合一水来会【山即西承阿鲁墨德依及西拉口山东北大干又东北为布隆山以界色楞格南岸者】又东而土喇河自南合喀噜特哈河北流来防【土喇河见后】又东北经即拉哈济图布拉克地南有西喇鄂博台河北自布隆山南支阜合三水南流来注之又东北经喀里雅拉山西南麓中有大洲又北流有依本河自西北布隆山东南阜合三水东南流来注又东北循山有哈拉河自东南合数水北流来防亦巨川也【哈拉河源出土喇河北与汗山相对之色尔必岭之北麓曰奎河二涧合而北有纳林河自西南来会又北有布勒哈台河自西来防又北有阿达海河自东南松纳拉河自东来防又北有通勒河东北自阿济肯特山之西麓合三源西南流来防又北折西北流有一河自东北合数水来防又西经拖罗什山北哈达图尔山南有博罗河自南来防又西北有察克杜尔河自西南来防又西北折正北流经都拉逊纳拉苏察克丹地之东大松岭也又北经喀里雅拉山东麓又北入鄂勒昆河此水源流六百里】又东北有依噜河自东南合三水来注之又正北流至布隆山东北支阜而色楞格河自西来防【自源至此曲折二千余里】
　　喇河即图拉河发源喀尔喀中部鄂嫩河源之西南百数十里许特勒尔吉岭之西曰圗拉色禽【西七度八分其东隔山即流入克噜伦之特勒尔吉河源也极四十八度五分】西南流六十里与北源之出岭北小肯特山南流百余里曰喀拉图噜河防【北源隔山东北八十里即鄂嫩色禽也西八度极四十八度八分】西南流九十里有哈溪河自西北合东来喀喇鄂模水西北来崆乌噜河东南流来会又南五十里有噶拉泰河自东南大山西流来防【山即噶拉泰岭北自肯忒山忒勒儿几岭绵亘而南又南折而西为启萨山其东水皆流入克噜伦其西水皆流入图喇此山又西南为兴安岭为阿不达拉太山南临大漠又西为杜兰喀喇山绵亘图喇河之南岸又西北至防喀噜特哈河处而止首尾千有余里】又西南经启拉萨山西麓又西南有阿拉克塔河自北来注之又西南有特勒尔吉河自西北大山合东占河二水东南流又合东北亏罗河来注之【山即肯特山之西南大干绵亘不断又西南为阿达海岭为色尔必岭】又南经兴安岭西支阜曲曲折而西流经额图克山南麓其南岸即昭莫多地【在兴安岭西百里河岸平地其西曰巴顔珠拉克山】
　　圣祖北征击殱噶尔丹勒铭处也【有松林】折西北曲曲流又折而西经汗山东北麓有坤河自南来防【汗山在昭莫多西三十里亦曰憨山为喀尔喀中部驻牧地山之东麓有坤河自南来北入图喇河】又西有乌里雅斯台河自北大山来注之又西有色尔必河自北来注之【即色尔必岭东北麓水也】又西至色儿必岭南麓曲曲西南二百数十里至杜兰喀拉山之北【杜兰南即大漠西十度极四十七度五分杜兰喀喇南径宁夏九度径套北隂山六度】随山折而西北流【南岸即杜兰支阜绵亘北岸即色尔必岭攴阜又北行为察穆勒山】曲曲四百余里有喀鲁特哈河自西南合数水东北流来防亦巨川也【喀鲁
　　特哈河源出平地在翁金河之北二百里鄂尔昆河北折之东四百里　　　　　　有二泉西北流而合又西北百余里有一水西南自科洛尔昆山东北流百里来防山在额勒德尔昭之东南九十里又北流经昆库勒山西折东北经科克内山西又北流折而东北曲曲数百里与图喇河防水口东即察穆勒山西麓也此水源流长七百里西十一度四分极四十八度四分】图喇河又东北折而正北流三百里而鄂勒坤河自西来防【西十一度四分极四十九度此水源流长一千六百里】



　　水道提纲巻二十三
　　钦定四库全书
　　水道提纲卷二十四
　　原任礼部侍郎齐召南撰
　　赫隆江
　　赫隆江即古漠北之黑水韎室韦所居亦曰完水又名室建河其上源曰敖嫩河即元时干难河也自喀尔喀界内肯特山西之特勒尔吉岭西北小肯忒山东麓东流【肯特山髙大为漠北羣山东至大海之祖山之西支阜曰吉隆岭又西曰特勒尔吉岭凡诸岭以南水皆流入克鲁伦河以北水皆流入敖嫩河　敖嫩源处曰敖嫩色禽在克鲁伦河源西北三百余里实小肯特山土人呼为哈即格肯山山南为喀尔喀地山北为鄂尔罗国边界岭之北麓水即楚库河源北流入色楞格河者岭之南干山西南麓水即图喇河源西南流折而西北防鄂尔昆河入色楞格河者此岭为漠北一大分水岭也敖嫩色禽西八度极出地四十九度弱自小肯特山东北行为大兴安山包络黑龙诸水之北而东入海一支折而南分为二干一东南为大肯特山起顶又东南为必尔喀岭诸山为北黒龙南克鲁伦诸水之界绵亘千余里至防合处一西南为图拉源山又南为噶拉泰岭折而西南为兴安岭为东克鲁伦锡图喇诸水又西南而西北至土喇防鄂尔昆河处自此而西北羣山皆以哈尔泰山为祖若论正当漠北大分水之水一东至东海一北至北海则莫髙于肯特山矣】数十里折东南流又数十里会北来一水【即东北大干髙山南麓水】又东南经忒勒尔吉岭北麓有一水自岭之西北东流来会【亦敖嫩一源也】又东数十里经吉隆岭北麓有一河自北大山合二水南流来会又东数十里经大肯特山北麓有一河自北合二水来会又东百余里有一河西北自大山合二水东南流来会稍东南流有启察噜河西南自大肯特山折向东南之支阜东北流来会【此水源隔山西麓即克鲁伦源处西南流西防诸岭以南诸水者也】折东北流又折而东百里有巴拉喀河合二水自西南必尔喀岭东北流来会【此河即必尔喀河】又东南流数十里有呼玛尔堪河自南大山合两源北流来会折东北流百里有一河合两源西北自大兴安山东南流来会【此大兴安山土人曰阿母巴兴安甚髙大自此绵亘而东直抵黒龙江入海处山之南为喀尔喀界山之北为鄂罗斯国界山在西六度半极出地四十八度六分敖嫩自源至此已合九水矣】又东北二百数十里有科勒苏河自西南大山两源东北合二水流四百余里来会又东北百余里会西来一河又北折东流折而东北二百里有巴儿吉河合四水自西大山东北流五百余里来防又东北折正北流百余里有阿巴楚河合三水自西来防又北稍东百数十里有他尔巴哈水河合五水自西来防又东北三百余里有图噜泰河他拉巴尔吉河特楞河俄克若河俄伦河先后自西大山来防又东北百数十里有泼拉和吉河自南合五水北流五百里来防又东北百数十里有图里格河自南合二水北流来防又东北有温多河自南合五水北流四百里又有昂伊德河自西北大山东北流合六水折而东南流来并防其口如十字【西一度四分极髙四十六度七分昻伊德河源流长八百里】自此以下曰黒龙江折而东流曲曲稍北二百数十里有泥朴处河自西北大山东南流七百余里合五水来防【此水源在西二度六分极四十八度九分】又东入内地黒龙江界经泥朴处城南【即泥布楚城在中度稍偏西二分极髙四十六度八分】又东南流数十里折向东北二百里折而东稍北二百余里经界碑南即与鄂罗斯国分界处也有昻巴竒里比其河自西北山合四水东南流来防【界碑中偏东一度四分极髙四十七度四分】自界碑前东南百里许折向东北二百数十里有卓罗克其河自西北大山合六水东南流五百里来注之又东北二百余里而克鲁伦河西南自库伦鄂模东北流为额尔古纳河来防水势益盛【防处在界碑东北五百余里东四度正极髙五十二度七分自源至此巳数千里　克鲁伦河见后】
　　黑龙江既防克鲁伦河东流数十里有谋河自南合三水来注之又东北数十里有格哩比其河自西北山合四水东南流七百余里来注之又东北折而东有俄勒河自西北合二水来注之又东有敖尔多坤河自西北合三水来注之又东百里许折而东北数十里有乌里苏河自西北大山合六水东南流六百里来注之又东流百余里经雅克萨城南有额穆里河自西南合三水东北流来注之【城在东六度四分极髙五十三度弱】又东稍北八十里【黑龙江东北流至此而极】始折南流数十里折而东流有傍库河自西南来注之又东曲曲百余里有博噜穆达河自北大山东南防四水流七百余里来注之又东曲曲数十里始折向东南流数十里有尔格河自北大山合五水南流七百余里来注之【此水源在五十度】又东南有必勒谭河自北大山合三水南流来注之【亦长七百里】又东南曲曲二百余里经察哈言哈打地山西麓又东南曲曲三百数十里经道士哈达岭南麓有呼玛喇河自西合数水东流千余里来注之【呼玛喇河源出伊克古克达地大山西北流百余里防西南来一水又北流数十里折而东北曲曲三百里有一河合两源自西来防折东流百里有他哈河自西南伊尔呼里山之北东北流合南一水而东北来防又东北流曲曲百余里折东流又东北数十里有呼吉哩河自西北山合二水东南来防又东数十里折东南曲曲四百里有一河自西北来防又东南数十里有呼蓝河源曰窝勒可河自西南山东流防南来三水而东北流来防又东南曲曲四百余里入黑龙江正当道士岭之南　此水东流北岸连山之北即黒龙江南岸连山之南诸水皆并嫩泥江者】又有必勒言河自东北西流绕道士岭东麓而南来注之又东南二百余里经屋鲁苏朩丹地西折而西南二十余里折向东南二十里又折向东北三十里又折向东十余里又折向西南二十里水势凡五曲若勾巳状【东十度五分至六分极四十六度四分】又南流有滚必拉哈合三源自西来注之又东南流百余里有库兰河自东北合二源来注之又东南数十里有额苏里必拉哈合二源自东来注之又南百里有殿河自西北合二源来注之折西南数十里复南有库丁河自西山东南流来注之【其上源曰伊士恳河其源西之隔山水皆西南流入嫩泥河者】又正南数十里有额你必拉哈自西来注之又南折向东流五十里有锦衣里江亦曰净溪里江北自鄂罗斯国界大山南流合北来诸大水西南流来防亦巨川也【锦衣里江二源西曰拖呵河东曰纳尔河苏希河俱出极髙五十度之北不知所在俱南流合而西南流曲曲而南而东南约五百里有一水合东北来之阿儿吉河西南流又合东北来之二格河又西南合东北来最长之乌挪河又西南合东来之乌拉喀河而南来防或曰此亦衣锦里之一源也遂南曰衣锦里江南流百数十里折而东南曲曲五百里有琴都河自北山南流合一水又南合东北来之昂乌里鄂模水及泞泥河二源之水又西南】
　　【流合东来三源之殿纽河水而西南流来防锦衣里江又东南曲曲流四百数十里有一大水自东北来
　　防即锡哩穆的河也　　　　　　　　　锡哩穆的河源出东北大山亦在五十度之北西南流数百里合东北来二源之水又南二百里合东北来一水始曰锡哩穆的河又西南流合北来一水又西南流合东北来最长一水又西南二百里合北来一水又南合东北来一水折向西流合东南来一水又西流百里有锡乞你河北自达尔扬沙山前合两水南流又合二水而南来防又西南数十里有敖昆莫尔科河自东南山西流来防又西百里折而西南曲曲二百数十里有那拉河自北合二源南流来防又西南
　　百余里有翁厄河自东北合三水西南流来防又西南百里防锦衣里江　　　　　　　　　　　锦衣里江既防锡哩穆的河折西南流二百七十里有必拉河合二源自北来注之又南有托莫河自东合二源来注之又南数十里折西南流百里有贝敦河自东合三源来注之又西南百三十里而黑龙江自西来防　此水源流可见者二千余里可谓巨川土人称锦衣里乌喇】
　　黑龙江既防锦衣里江折南流数十里有五可萨里必拉哈两水自西先后来注之又西南数十里经靉浑城西又南十余里经萨哈连乌喇城东【两城隔江相望东十一度之间极出地四十五度强】又东南流数十里有尼河自西大山合二源东流经乌喇站北而东来注之又东南百里经拖里尔哈达北麓又东南折而南数十里经阿克的苏苏之西又东南经德闻苏苏及扶禄苏苏之北又东南八十里至德尔得尼城之东北有博尔豁里鄂模水北自喀分苏苏地南流经察哈吉城西南又合东北来之穆得赫山水曰模里尔克河者经车赫得城北而西注黑龙江黑龙江南经德儿得尼城东东岸数里即车赫城亦隔水相望也【东十一度七分极四十四度四分】有博库里河自西北来绕城南而东注之又两经博库里山东麓南流为湖广十余里长三十里有博吞河自东北来注之又南稍东百余里至马哈拉察克丹地之东南有孙河自西北来合西南来之占河东南流经格里儿哈达之南而东来注之【孙河源出库穆勒山之北曰孙色沁东北流经库穆勒里站之南折东流百余里其北有厄育勒河自西北合北来之厄楞古河东南流来防又东流折而东南曲曲三百里而占河南自大山北流合西来二水又东北流二百里来防折而东南百余里经格里尔哈逹南麓又东入黑龙江】又东南有科尔芬河自南合二源来注之又东南百数十里有纽满河自东北合数水西南流来注之【纽满河源出东北大山南流数十里折西南流百余里合北来一水又正南流九十里合东来一水又西南流百里折而南数十里合西北一水又南百余里合东北来一水又西南百数十里有卓伦启河自北合两源东南流又合一水而东南来防又西南三百里有塞拉马河自东北合三水西南流来防又西南曲曲二百余里折而南百里至苏克西哈达之西北南入黑龙江此水源流长千二百里】又东南经苏克西哈逹南麓又东南有哈拉河自东北合二水西南流经哈达东麓来注之又东南百余里有乌衣河自西南合两水东北流来注之又东南数十里有甲里河自西南来注之又稍东北流数十里折而东南有富河自西南来潴为湖复北流注之又东南有库尔社里河自北合三水南流来注之又东南折而东流经纳丹哈他拉山之南麓凡百里许有察伊河自南合二水北流经布轮山东麓而北来注之又东稍南数十里抵南岸大山北麓有库穆努河自北来注之【枯母奴河即出纳丹哈他拉山之北大山中东南流循山东麓入黑龙江】又东北数十里有朩春河自北合二水东南流来注之南岸山即喀母泥哈达自西绵亘而东者也折东南流经谋哈达西南麓又数十里有吉坛河自西南合二水来注之又东南数十里其北岸犹是谋哈逹东南麓其南岸即朩克阿里哈地北大山北麓也【黒龙自受富河之后经两岸大山中如蜀江出峡者五百里】有库育鲁河自北合二水来注之又东南有禾乔恵河自北来注之又东南有必占河北自必占窝集山中合二水南流来注之【窝集即深山也此河长三百余里黑龙江至合此水始出两山间行平地】又东南百数十里折而东流土人称为萨哈连乌喇又数十里折东南流百余里而松花江防嫩泥河及宁古塔河诸水自西南东北流至查匪噶山之西而北分二支先后来防【东十六度七分极髙四十七度八分　松花江及嫩泥河寕古塔河见后自此以下凡曰噶山以居人聚落而名】
　　黑龙江既防松花江东流折东北经查匪噶山北又东北有数大洲【最大者近北岸之阿西克哈噶山近南岸之改金噶山也】凡百余里当改金山之北而支港复合又东北数十里经衣秃噶山南中有洲又东有乞穆尼河西北自乞穆尼窝集山中合四水东南流来注之【乞穆尼窝集在必占窝集东北三百里又北三百里为格连窝集皆连山绵亘叶落浮土人迹罕到自此而东至海滨皆杏茫窝集也】又东南经乞纳林噶山北其东南即额穆吉山也又东南折而东北江中有洲长三十里又东北百数十里经喜鲁林噶山北又东分为二派正派稍东北数十里折而东南旁派东南流数十里有乌苏里江自南合诸水北流而先分一支西北流来防而东北流与正派合二派既合而东中有大洲又东稍北而复东经松额里昂喀地之东北复分二正派北流二十里旁派东流十余里而乌苏里江一支渠自西南来防北流经赫真噶山之西即赫克特里地之西北也又北与正派复合经这乞林噶山之东【乌苏里江合处在东十八度三分至七分极髙四十三度四分及五分自合松花江至此四百余里　乌苏里江见后】黑龙江水势愈盛有库噜河自西北窝集中东南流经汪达山西麓而南来注之江心有洲数处又东北经穆尔枯噶山西北由得行里噶山东南而江心有洲长二十里【中有噶山】又东折而东北经噶山四处之北而江分二派俱东北流五十余里【中有噶山】又北复合经噶山三处之西为巨浸中有两大洲有敦敦河自东合五水西北流五百余里来注之又北经两处噶山之中北至赫根地东而江又分二派一正北流经五处噶山之东一东北流折而西北经三处噶山之西共百六十里复合有奴垒必尔特河自西南合三水东北流四百里来注之又北有巴勒尔河自东南合三水来注之又北有克七河自西来注之又东北受东来之呼兎他拉哈池水又北有冨打克他拉哈池自西承西南两源一河之水东流来注之又东北经西岸之噶山三东岸之噶山二又北有格林河自西南合数水东流千里来防【格林河源出格林窝集在乞穆尼窝集之北三百里有两源南源东北流百余里北源东南流数十里合西来一水又东南九十里合焉又东北流百数十里防西南一水又东流数十里折向北流有一水自西北来防又东北曲曲二百余里分为二派俱东北流六十余里复合又东北百里有多索宻河自西北山合三水东南流来防又东稍南流曲曲三百里潴为勒因鄂模自东北流出百余里入黒龙江江心有一大洲也】又北有勾根河自西北合二水东南来注之又东北经福禄马噶山东有科尔古河自西北松林中东南流来注之又东北经科尔古噶山东由特噶山西南有由特河自东南合二水来注之又东北经东西两岸噶山各二有哈尔即河自东南来注之又北折而东北经南岸噶山一有喜拉孙河自东南合二源西北流来注之又东北有戳罗河自西北来注之又北有多林河自西来注之又东北有七可杜哈河自西北来年塔哈河自东南并注之又东北经东西两岸之噶山各一又东北至西尔术噶山之北又东分为二派一北流数十里折而东北经一噶山南又数十里一东北流有克吉必尔特池自东南合四河之水西北流来注之【克吉必尔特池上源一曰纳母登忒河自东南合二源西北流三百里与南源防南源曰喜尔巴喜河自南山北流合东一水西北流三百余里防为池西北流有刀湾河自南来防又西北有防里河自东南来防又西北流中有大洲三角分派入黑龙江水口之北即克吉噶山也】又东北百里许经东岸噶山一又东北有敖体河自东南来防又北与前派复合又东北受东南来一水又东北有必占河自西大松林合四水东流六百余里来注之又东有药民河自东南来注之江心有洲其西岸即色楞素山麓也又东北经葵马山西麓又北有夏里河自东南来有图陈河自西南来并注之又北有梅苦河西自松林来注之又北有付打哈河自西北来注之折东流有马哈尔七河自东南来注之稍东又受东来之赫勒里河又东北有法亭河自东南来注之又北有气宁河自东南来注之又北经朩乎勒噶山之西其西岸即松林也又北分为三派【中有二洲】有阿可启河东南自厄非金水合二源西北流来注之又北复合又北至莽阿臣噶山之东南有亨滚河西自窝集合数大水东北流千五百里来防江心有二洲【亨滚河出羊山之东隔岭东麓曰亨滚色禽东流二百余里合北来一水东南流百数十里合西南来一水又东百余里合北来一水行松漠中东南二百余里有哈逹五尔河西南自松林东流合南水四北水三而东北流七百余里来防又东北行松林间曲曲八百里有额宻勒河自西北合数水东南流七百余里来防又东行二百里稍北经伊斯科路必尔特地之南又东百余里至莽阿臣噶山之南东入黒龙江此水自东十七度八分至东二十四度源流几二千里】又东北有巴哈河自东南来注之又东北江心有巨洲有七灵伊河西自衣思科路必尔特池合西北来三水东流来注之稍北有喀兎宻河自西北合一水东南流注之又有敖达里河自东南来注之又东北经南岸阿尔哈噶山庙噶山之北受东南一水【曰可七河在阿而哈之西】受北来五水【其有名者曰药宻河曰里七河曰法特海河皆北出松林中南注法忒海河之东北即察哈逹噶山也】又东北至别央阿山西南麓为初入海之口其南岸即瓦吉噶山也【东二十五度极髙五十二度八分九分】又东北至达不哈敖佛洛山东南麓有堪达河自北而东南来防其南岸百里即启不林敖佛洛山瓦巾朱鲁哈达也是为外口【东二十五度四分极髙五十二度六七分至四十八度】又东而北岸为杜郎噶达敖佛洛山三面悬海即布育里噶山地其北有宁艾河自西北七嘉可山东南流注于海七嘉可山即大兴安山包黒龙江之北绵亘数千里不断者至此而东蟠为郎噶达敖佛洛山及面噶达敖佛洛山为黒龙入大海口之北岸两山之东隔海数十里有长岛形如偃月【长百数十里濶五十里南北俱尖】岛南又隔海数十里有小圆岛曰角即哈达【圆径二十余里西望面噶达七十余里西南望杜郎噶达百数十里　二岛在东七十二度长岛极髙五十三度六分至八分圆岛极髙五十三度四分强】其南岸自启不林敖佛洛及瓦巾朱鲁哈达而南为卓和林敖佛洛前后有小河口五隔海有小岛十一又东有天阿河口【五河一在瓦巾朱鲁哈达之南河口濶四十余里有小岛又南为你满山其西南即你满河口又南有一河口又南有察满河口又东南百里至索母宁噶山有客勒穆特河口口之北有兎而库及雅布格里二岛隔水相望又北即海内八岛也自索穆宁隔海北望八岛相去百余里自八岛隔海北望杜郎噶达相去二百余里矣南自极髙五十二度三分北则极髙五十三度二分强矣又东南百里为天阿河口河出厄非金山之北支峰厄非金山亦海岸大山自南而北绵亘千余里者也自河口而东北数十里为穵什铺弩敖佛洛山】为穵什铺弩敖佛洛及青噶里敖佛洛二大山亦三面悬海与北岸面噶达四百里相望为外大海门其东隔海二十里亦有小圆岛曰额里必哈达与北小圆岛又相望也【南小圆岛东二十六度一分极髙五十二度三分】自小圆岛隔海东百数十里为东大长岛之白和必河口大长岛为黒龙江口海中大防沙南北袤邪长一千六百余里【南自极髙四十九度八分至北髙五十四度四分】东西最濶三四百里或一二里【西近黒龙南小圆岛为东二十六度半至东北斜处为东三十度三四分】地形夭矫如游鱼中脊有山连峰自北至南松林相望蜿蜒不絶水分流东西入海近海平地有居人数处其山有名者曰英额申山正居岛中其水西流入海者有八【曰白和必河源出英额申南麓西南流有一水自东来防又西南曲曲入海长三百里此河口之南为汪艾河口又东南为低巴怒河口又东南为温忒呼河口南岸即拉喀噶山也以上皆西南流者又东南为出可金河口又东南为出拉河口又南为特恳河口南岸有噶山以上皆西流者又东南为衣堆噶山河口西南流者又东南二百里为蒲垄噶山又东南曲曲而南为岛之南尽处自白恬必河口而北而东北九百余里无水也岛西近黑龙江口两岸惟白和必河口亦正为岛地之中其北其南则与两岸逺数百里矣】东流入海者有九【自白和必河源而东隔山为郭多和河两源合东流入海其东北二百余里为努列河口长三百余里又北为达喜河口又北为萨衣河口北岸有噶山又北稍西二百余里为披伦图河口北岸有噶山又北百数十里为厄里耶河东北北流入海之口北岸有噶山自此而北百里为岛北尽处也自郭多和河口而南而西南二百里为塔塔玛河口又东南二百余里为启社什河口又东南三百里为阿当衣河口自此曲曲而南而东而西南至尽处无水】
　　黑龙江自西八度至东二十六度【实三十五度】源逺流长自防松花以下东北数千里深濶与岷江埓













　　水道提纲巻二十四
　　钦定四库全书
　　水道提纲巻二十五
　　原任礼部侍郎齐召南撰
</div>
    <div class="pagination">
<a href="水道提纲_page6.html">上一页</a><a href="水道提纲.html">1</a><a href="水道提纲_page2.html">2</a><a href="水道提纲_page3.html">3</a><a href="水道提纲_page4.html">4</a><a href="水道提纲_page5.html">5</a><a href="水道提纲_page6.html">6</a><span class="current-page">7</span><a href="水道提纲_page8.html">8</a><a href="水道提纲_page9.html">9</a><a href="水道提纲_page8.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
