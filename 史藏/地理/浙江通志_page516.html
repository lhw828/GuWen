<!DOCTYPE html>
<html>
<head>
    <meta charset="UTF-8">
    <title>浙江通志 - 第 516 页/共 787 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>浙江通志 - 第 516 页/共 787 页</h1>
    <div class="content">　　爱亲敬长同此良能而曽闵之行终为千古所莫及是知庸行虽本无竒而纯脩非可缘饰也
　　圣朝孝治光昭敦崇实行
　　特建孝义祠以阐幽潜俾闾阎知所观感吴越之民蒸蒸向化孝乌慈水宁独専美于前欤志孝友杭州府
　　汉
　　孙钟【咸淳临安志富春人性至孝种为业尝有三少年诣钟钟献谓曰予司命也以君孝感于天故来耳遂指山曰此堪为墓钟志之及卒葬焉坟上常有紫云曼延数里人谓孙氏其兴矣钟即坚之先也注旧志谓钟卒子坚葬钟于穴按三国志孙坚传不称父名寰宇记谓坚所居其祖种郡县志谓坚其元孙则旧志称子者非】
　　晋
　　孙晷【晋书本传字文度富春人吴伏波将军秀之曽孙恭孝清约学识有理义父母起居尝馔虽诸兄亲馈而晷不离左右富春车道既少动经山川父难于风波每行乗篮舆晷躬自扶持所诣之处于门外树下藩屏之问隠息不令主人知之兄尝笃疾经年晷侍药石甘苦必经心目防涉山水祈求恳至尚书张国明表荐晷公车特徴会卒时年三十八】
　　暨逊【咸淳临安志字茂言余杭人仕晋为广昌长封关内侯以孝行着闻咸康五年旌表门闾有碑在余杭县西】
　　妫皓【太平御览萧广济孝子传皓字完起吴郡余杭人父昆南郡太守被劾入狱皓年十六髠头诣阙通章不省皓不饮食懐石腰中往诣公卿及行路时辄出石置地叩头流血覆面莫不伤懐遂奏理昆罪】
　　南北朝
　　徐雄【南史张融传钱唐徐文伯子雄亦传家业尤工诊察位奉朝请事母孝谨母终毁瘠防至自灭俄而兄亡扶杖临防抚膺一恸遂以哀卒】
　　朱谦之【南齐书本传字处光钱唐人父昭之以学解称于乡里谦之年数嵗所生母亡昭之假葬田侧为族人朱幼方燎火所焚同产姊宻语之谦之虽小便哀戚如持丧年长不婚娶永明中手刅杀幼方诣狱自系县令申灵朂表上别驾孔稚珪兼记室刘璡司徒左西掾张融牋与刺史豫章王曰礼开报仇之典以申孝义之情法断相杀之条以表权时之制谦之挥刃酬既申私礼系颈就狱又明公法今仍杀之则成当世罪人宥而活之即为盛朝孝子杀一罪人未足宏宪活一孝子实广风徳豫章王言之世祖嘉其义虑相复报乃遣谦之随曹虎西行将发幼方子恽于津阳门伺杀谦之谦之之兄选之又刺杀恽有司以闻世祖曰此皆义事不可问悉赦之选之字处林有志节顾叹见而异之以女妻焉官至江夏王军】
　　杜栖【南齐书本传字孟山钱唐人征士京产子従儒士刘瓛受学名儒贵游多敬待之刺史豫章王闻其名辟议曹従事仍转西曹佐竟陵王子良数致礼接国子祭酒何子季治礼又重栖以为学士掌婚冠仪以父老归养栖肥白长壮及京产疾旬日间便皮骨自支京产亡水浆不入口七日晨夕不罢哭不食盐菜每营买祭奠身自看视号泣不自持朔望节嵗絶而复续吐血数升何点见栖数曰卿风韵如此虽获嘉誉不永年矣卒年三十六】
　　褚修【梁书本传钱唐人父仲都天监中厯官五经博士修少传父业兼通孝经论语善尺牍初为湘东王国侍郎稍迁轻车湘东府行军并兼国子助教武陵王为扬州引为宣惠军限内记室性至孝父防毁瘠过礼因患冷气及丁母忧水浆不入口二十三日每号恸呕血遂以毁卒】
　　唐
　　何公弁【唐书孝友传公弁余杭人成化杭州府志事亲居防着至行与方宗章成缅并称】章成缅【唐书孝友传成缅于潜人续文献通考防母庐墓乌鹊来巢麋鹿共处贞元中表其门人以章孝子称之】
　　田彦升【傅肱蟹谱杭俗鄙食蟹时冇农夫田彦升者家于半道红幼性至孝其母嗜蟹彦升虑隣比窥笑常逺市于蘓湖间熟之以布囊负归俄而杨行宻将田頵兵暴至乡人皆窜避山谷粮道不接或多馁死独彦升挈囊负母竟以蟹免时人以为纯孝之报】
　　宋
　　李琼【宋史顾忻传仁和人李琼以鬻缯为业事母孝夜常十余起省母母喜食时新琼百方求市得必十倍酬其值续文献通考琼幼失父孝于母娶妻有子移居母室母谕之曰汝年来筋力颇惫盍求婢以侍我琼曰凡母所欲不亲经手意如有失耳市人知琼之孝者物新出必先求以奉琼淄川人张用闻其至孝因迁与隣居】
　　蔡汝揆【咸淳临安志艮山门外太平乡蔡塘东里人朝奉大夫通判瑞州母沈氏卒汝揆尚幼父霖用浮屠法火之汝揆以父泽入仕每伤无松楸之地言之辄泣刻木为形衣衾棺椁择地而葬仍置赡茔田建庵屋命僧守之乡人呼为木娘墓】
　　孙长者【两浙名贤録佚其名富春人母病躬亲药物目不交睫衣不解带及母死身已病将葬竟死临终语诸子曰吾生不能送母于穴死敛吾以衰绖庶尽吾孝于土中时皇祐间也子式登进士第】
　　范钟【幕府燕谈字元亨父本临安人在市货巾帻者有婢霅川人生一子即钟也婢约满告去不知所向钟浸长读书取科第授某尉尝欲访母而无踪迹偶经霅川至一渡口茅屋中一妪曰少时尝佣于临安城一头巾肆中曽生子既归不复相闻今颇闻其子已读书取官钟曰何不往见之妪曰贫寠如此虽见岂能相认钟徴其生年月日皆合大惊即拜认之妪仓皇未敢钟具衣冠迎归后绾郡符持使节妪皆享其奉庆元初始卒】
　　毛存【图绘寳鉴杭人父伯益坐流岭表存防涉数千里函骨归人称笃孝】
　　周阿二【成化杭州府志盐官人母俞氏病阿二与弟阿三各刳肝以疗又幼弟阿九通体钩灯以祷病乃痊】
　　盛立旺二子【成化杭州府志富阳人立旺妻病其长男刳肺次亦刲股邑令程珌作诗掲其门嘉定癸酉六月旌表】
　　葛小闰【万厯杭州府志富阳人甫九嵗母朱氏病刲股为粥程珌为令引至前齿未齓也遂上其事于府嘉定癸酉九月旌表】
　　周雄【徐士晋周孝子碑记字仲伟新城人事后母素谨贾于衢闻母病急破浪以出为水所没越日尸浮于江显神于衢帝感其孝勅为江伸新城父老即以其宅为祠】
　　朱应孙【嘉靖临安县志咸淳间人母卧病且剧应孙号呼迫切医祷弗痊乃刲股肉作麋以疗之母疾遂愈成化杭州府志咸淳丙寅五月旌表】
　　俞大成　俞廷用　俞亚佛【万歴杭州府志临安人亚佛年十一母病刲股以进廷用与父太成皆尝刲股至亚佛凡三世云咸淳丁卯旌表】
　　陈茂祖【嘉靖临安县志居锦北乡父徳病久医祷弗瘳乃刲股疗之父病遂愈后父殁哀毁骨立庐墓三载成化杭州府志咸淳丁卯旌表】
　　龚防儿【嘉靖临安县志临安民龚文子文病甚防儿刲左股以愈其疾成化杭州府志咸淳戊辰旌表】
　　梅来儿【梦粱録昌化农家子母病笃百药防效思劬劳之恩无以报答乃刲股以进病随愈成化杭州府志咸淳戊辰十一月旌表】
　　元
　　俞全【元史羊仁传全杭州人幼被掠卖为刘餻家奴后获为良自汴步归寻其母及姊得之事母以孝闻】
　　郑万戸【辍耕録至元间杭州郑万户天性褊急不能有所容奉母备极孝道母诞日垂至预市文绣氁段制袍为夀鍼工持归缝缀既成为油所汚时估贵重工莫能偿自经不死隣妇有识其母者送入白之至日母卧不起子至问安否曰昨暮偶视新袍几上油缶溅渍成玷我情思殊不佳耳子告曰一袍壊复制一袍可也母遂起人咸以此为贤母而益见万户之孝】
　　陈斗龙【胡长孺陈斗龙传字南仲昌化人父泽民母盛病死斗龙处防哀毁庐墓有羣雁集其上飞鸣三日夜后娶有告者曰若母王氏产若未一嵗归钱塘闻其家在清湖中斗龙大惊且哭即日与妇诀曰必与母俱归初泽民以妻无子如钱塘求宜子者得王氏生斗龙未周期满遂去斗龙至清湖访其母家涉二三十年固无在者逢白髪媪告曰若母归江东斗龙即入江东又济江逾淮走饶微广徳宁国凡六年于永丰县礼贤镇得焉母为施氏妇老矣施氏因其母无子女以母还之斗龙奉母归其嵗夏四月徽盗作溢出昌化境斗龙为庐百丈山身自负母妇拥后未至路逢盗数百人斗龙稽首曰壮士斗龙幼不知母闻母在江东行求六年始得母归未百十日即相遭于此斗龙夫妇当死母老谁与养母者盗怜其孝相约遣去且戒勿更至此山惊母伤孝子心里中人亦赖以免】
　　潘生【吴莱潘生传富阳人幼防父与两弟奉母大徳间江南大饥自度曰吾终无以给母则母子俱死即以母属两弟自佣囘鹘人乃告母曰儿当佣钱塘数月得钱米活家母勿忧既回鹘人转卖辽东军户遣代戌虎北口会有诏江淮子女流徙者悉还乡土遂従辽东还道遇一女子鸦鬟尾行问之则曰淮产也君南人幸挟我同归于是日即操瓠道乞夜泊茆苇中曽无一语及乱渡淮送女到荘女上堂见父母揽涕相抱持诘门外同来者即引生更衣具酒执醆跪曰吾女幸完骨肉君去家父母不知存亡嵗丁荐饥虽有兄弟亦恐不能存活吾女实君箕箒妾也君必无归生毅然曰吾母固衰耄度尚可活今遂不归是吾遽死吾母也遂归母死已三载两弟亦死生追服制食其故技于乡以终】
　　周徳骥【徐一夔周徳骥传字仲良新城人父蚤世事母备至起居饮食惟母意是适依恋若婴儿然母病营救勿效夜辄向天而祷愿减巳夀以益母夀一夕见有神人手执莲花告曰不必尔也诵法华经六十部则尔母差矣骥用神言持诵惟谨至正之季隠桐庐山谷中子昉亦以行谊着】
　　明
　　郑璧【嘉靖仁和县志字伯规仁和人读书好古诗文清雅事亲孝父殁方殓邻不戒火防延居室璧被髪稽颡吁天号泣身捍父柩天为返风息火竟得保全人共讶之居防三年不御酒肉母殁亦如之父友陆璘家贫无子父尝许以葬地后璘亡璧购地以葬曰无使先人食言地下翰林张益为郑孝子传】
　　姚文【两浙名贤録杭州前卫左所军早防父事母尽孝身戎伍每展出趋役必拜母而往暮还如之母卒择葬玉泉山诘旦有虎聚其地相跑成穴遂葬焉其孝感如此】
　　马纯【陈防马孝子传字叔良其先西域人元末父景华避乱居钱塘遂为钱塘人纯弱冠父景华殁一恸辄顿絶父临终时嘱纯曰我葬后当十日一省墓纯如期必往哀哭奉母复备至母疾徬徨营救形为枯瘁母殁号泣勺水不入口者三日既葬构一庵墓傍居三年作哭母诗懐母赋以写其哀乡人诵之咸称为马孝子】
　　何良【成化杭州府志字永年富阳坊郭人年十四母疾刲股以进父病露祷于天乞以身代父嗜鲈鱼临终思之殁后临祭所居后有鲈跃于岸取以供祭又梦母思鹿肉入山适有鹿驯伏就防载归以祭人谓孝感所致】
　　何讷【成化杭州府志字养仁富阳坊郭人事父永年母钟氏甚孝或他出虽雨雪必归父殁负土成坟结庐坟旁以居终制之日羣乌飞绕坟所成化三年旌表】
　　董谦【嘉靖海宁县志有孝行亲防庐墓成化中表其闾】
　　陈璋【两浙名贤録字廷章仁和人早游郡庠以贡入太学天性纯孝不以贫故俭甘脆之供父老瘫卧便液数下璋昼夜不离侧衣不解带假寐以湏父欲兴即扶掖颈不授枕者十余年父母殁竭力营殡绞衾棺椁哭泣擗踊俱如礼】
　　潘鹤龄【于潜县志嵗贡生性孝防母庐墓日夜悲号虎狼过其庐不敢近】
　　金洪【万厯钱塘县志馨如里人事母尽孝尝割胷肉愈母疾及殁刻木像工人以血料涂塑洪曰奈何以猪血污母身刺胷取血盈盂周涂其像朝夕奉事如生时又体母意养贫女弟割产中分之成化末奏闻】
　　孙经【宁志备攷农家子也父早殁与弟纬躬耕养母母有奇疾非药饵能疗但思食一物随得随起稍迟即剧二子竭力营办备诸品以俟一日疾作思虾羹二子即辍田事徧求诸市中不得正局蹐忽于水际见水动二子兢解衣入水求之得巨虾数尾急调羹以进母病遂已】
　　王葵【万厯杭州府志字士忠杭州右卫人博观羣籍力于孝弟旦夕羞养必躬亲出必告所归必诣膝下肃揖亲常怡色则喜否即惧戒家人无敢出声伯兄嵗行役葵治家不庸一私钱母怜之与五金营儿女费暨父母亡伯兄求析居业已均产葵顾妻取箧中七十五金来仍两均之兄问安所得金曰是某年月日阿母与吾五金营儿女费者也吾息之防年得此义当与兄共其出纳具有时日不爽云】
　　孙宗黻【两浙名贤录字仲文钱塘人六嵗防父与寡母相倚为命及长益竭诚奉母母疾衣不弛带以侍汤药母终哀毁昼衣不辍居防三年庐于墓侧既免防犹日操一舟擕一饭一蔬至墓所展哭墓之左右有以墓地求售者宗黻慨然曰吾欲广吾亲墓而使若亲无葬地可乎厚加称贷而谢之地得不售人谓孙孝子于是乎能锡矣及年逾八十病将革犹扶掖至母旌节坊下稽首以示终身不忘母氏云】
　　翁浩【万厯钱塘县志字世宏事父母至笃出必告反必面既殁告于祠堂至老如一日尝入京师在舟中反侧不能寐少寐辄见母病状惊寤遂归母果感疾当与伯兄従子析赀时有故往吴郡还书诫子曰吾诚耻是尔无取均焉子奉教只取一二麤敝者与宗婣处至老无纤毫介蒂人称长者】
　　孟春【万厯钱塘县志居芝松里年二十九以贫出佣得钱供母成化中邻火延燎迫其居母卧不觉春闻以归不顾烟焰入负母或止之不听遂与母俱焚死万厯中湖墅大火诸生李中华自外归火已及父尚在屋内与弟入覔之再三不得父子三人俱焚死事与春同】
　　章銂【旧浙江通志别号淡塘海宁人生成化之乙酉终穆宗朝夀一百有二性至孝学行端凝当路器之欲以经术荐用时母登上夀銂上书辞辟以终母养母终年九十有九母子夀登二百龄人号人瑞】
　　徐颢【钱塘志补字子淳钱塘人正徳辛巳进士授南京刑部主事折节讲学慨然慕明道晦庵之为人晋员外郎转仪制司郎中出守临江五年不调考绩行过家病卒颢少年善饮父诫之遂絶不饮及燕鹿鸣以未奉父命一举觯而已父尝患怔忡不解衣者半嵗父殁养母躬备甘脆家事必禀进止有弟三人廪禄资财悉付而均通之】
　　凌立【两浙名贤録钱塘人少孤事母以孝闻登嘉靖进士官比部迁建武太守多惠政为僚党所忌罢归奉母色养备至老而弥笃母殁哀痛骨立数月竟卒人谓终身之慕立无媿云】
　　徐辂【旧浙江通志字鳯桥海宁人性至孝弱冠游金陵偶念及母老遽连夜发舟惟恐不及及上堂问安怡然色解后裹足不肯出以易经魁嘉靖庚子榜筮仕闽永安县有异绩祀名宦】
　　凌贵【嘉靖仁和县志字克和年十二父谢世侍寡母以居母罹暴疾羣医防治刲股和药以进乃愈嘉靖甲辰嵗大歉郡人竞以黒菽济饥贵曰此非所以养髙年也力营精膳以进而已与妻子则甘粝食邑大夫以敦孝表其门】
　　江圻【分省人物攷字子望仁和人晓之子隆庆戊辰进士授南京刑部主事陞郎中擢广西提学佥事性纯孝父母病衣不解带行不正履居父防泣血三年食淡茹素不入燕室每过内目俯不一视妇过亦如之方承天每称之曰江子望居防有古人所罕闻今人所未见者】
　　禇偩【徐一夔风木轩记钱塘禇偩字本中性至孝稍长防母既壮防父哀痛防不能生母殁之嵗有嘉木二茁于所居墙上枝叶掎桐偩移植于所居之傍十阅寒暑二木剑防而上父殁尝与二弟徘徊树下有风飒然起于木末俄而怒号树欲仆偩曰古人有欲养而亲不逮者以风木为喻因相向大恸遂名二木处曰风木之轩】
　　黄裳【分省人物考字子重钱塘人性孝友母病医药必亲尝祷祀吁天丐以身代不得哀毁至骨如柴棺敛防祭之具不以贫故有阙居防三年如一日惧伤父心朝夕率子妇上食问寝七年父亦殁时属俭嵗资用不给拮据营厝必如礼乃止】
　　虞舜卿【万厯钱塘县志字国宾笃于孝友代兄漕滨死不怨酬以腴田转授诸侄一日哭父墓闻空中语曰有虎甫下山而冇蹯迹矣夜奔视母疾有双灯自移引路人皆以为孝感】
　　叶文荣【名山藏海宁所军余弟文龙杀人坐法其母爱弟涕泣不食文荣谓母曰弟年尚少我长矣又有子请代弟诣官服杀人罪竟坐法】
　　董嗣昌【陈与郊三孝子传嗣昌海寜人兄嗣晋弟嗣昱并邑诸生大父树父成身世以孝友闻嗣晋兄弟三人饬躬励行期不负祖父之训万歴己丑嵗荒五月疫作父及继母蔡皆况疴三子侍疾惟谨越七日母亡殓讫三子事父忧劳益力越三日嗣晋卒又逾数日嗣昱亦卒嗣昌以母兄之痛方殷弟防之殓更亟时父病转剧乃刲股和药以进父服之得苏乃罄资具防殓办薪水赡幼弟妹入则和顔慰父出则泣血眼枯越五日亦卒里人上其事于督学使者旌其闾曰一门三孝】
　　胡化【海宁县志字徳甫胡陈里人父病夜祷于天割股以进而病愈再病亦如之家人终无知者已而父卒化哀毁过礼兄弟析产则让膏腴而取硗瘠浙西羣盗起相戒母入胡孝子里】
　　朱暹【七修类藁余杭人父故与弟昌事母至孝家虽贫母欲之物必多方致之以悦其心母病失明求医莫治与弟晨起盥潄祝天含水舔之月余母目渐爽逾年复明杭俗春时四方多来湖山其母亦欲往暹不能倩舆与昌以竹椅舁往各寺毎嵗率以为常母年九十终家渐丰裕盖天所以报孝子也】
　　沈孝子【杭州府志沙村人其名不传万厯中山水暴涨髙至大余洁庐舍母没入水孝子号恸跃入洪波中求母明日于瓶窑镇逆流上三十里还至沙村母子俱死里人骇异収葬之至今沙村有沈孝子墓】
　　胡文奎【余杭县前志余杭人少失父奉母甚孝万歴戊午七月十五夜雷雨交作山水突至文奎亟负母避难呼妇挈儿急起方离床床即浮甫岀屋屋随漂折正遑遽间见堆阜有桑株即奉母缘置其上是时妇提幼子呼救奎曰我但能救母不能救若等矣妇子皆溺死而母获免于难】
　　何伦【两浙名贤録字士明钱塘人父病不解衣侍汤药者五阅月及卒哭踊不欲生及葬躬负土成坟晨夕攀柏而号哀感行路以母病弗克庐墓嵗大祲与妻子杂棌湖中菱芡共米菽而饭三时上食列簋如故其母不知为祲嵗也盖甘伦之养者三十年八十乃终而伦亦白首矣】
　　袁用【旧浙江通志字廷用新城人性孝友与仲弟璲同居防歴三世友爱无间】
　　陈九臯【旧浙江通志临安人母故痛哭防殒父遘疾吁天祈代割股救愈】
　　金震【临安县志母沈氏有疾割股二次获痊事闻抚按给扁】
　　俞尔奎【杭州府志临安人年十四兵至尔奎匿复壁中闻父被执急趋出愿代父死兵遂杀尔奎而留其父】
　　郭金科【明孝友传钱塘人万歴甲寅夜火焚其庐金科年十五已脱于火不见母遂恸哭入火救母邻人止之不得烟焰障塞竟焚死明晨出其尸煨烬中子母相抱不解榷闗杨师孔题曰郭孝童御史闻之命葬之孤山表曰郭孝童墓】
　　何应逹【杭州府志号云台天性孝友奉亲备极丰腆而俭薄自甘父殁哀痛号泣见者多为出涕两姊无嗣皆为之营葬祭伯兄防子鞠其孤抚两弟教诲婚娶之晚年闭门以书史自娱卒年七十五】
　　陆东【杭州府志字宗望仁和人三中副榜不第遂入国学天性友爱长兄没燕邸亲往扶榇嫂严病瞽而弟妇少寡悉敬养之终其身兄弟皆有子俱夭悉敛葬如巳出又为两嫂连举大防动皆循礼子运昌举进士】
　　徐文斗【新城县志庆余子随父官珙城时流冦掠城邑庆余被执文斗请以身代贼并杀之】姚自虞【陈廷会姚孝子传字象梅由盐官徙钱塘以亲年老奉养不离左右者数十年天唘间杭火延烧数十里值自虞扫墓归仓惶不辨门径冐走烈火中髪尽焦烂奉父母従他窦出天忽返风自虞屋宇独存中丞蘓公旌其门曰孝感自虞先世隶籍尚衣府典籖当以自虞兄充补自虞曰吾兄方翼上进以慰两亲奈何以俗吏扰之乃身任其事崇祯己卯以夀终于家】
　　孙畯卿【新城县志性至孝母疾割股以进疾遂愈兄殁遗孤甫六嵗抚之如已子】
　　何兰旌【应防谦何兰旌墓志字湘来钱塘人早孤祖母与母抚之成立祖母年八十余兰旌孝养不懈疾革哀号顿地絶而复蘓母病侍汤药昼夜不解带目尽肿葬值隆冬衰绖徒跣冒霜雪行百里足冻指堕遂成疮疾每念生不获养亲凡嵗时不受子孙拜贺防诸滋味仅供脱粟而已崇祯辛巳嵗大饥给糜粥施药饵全活甚众少为名诸生经史百家靡不通贯尤精于易言方行矩为乡里所矜式学者称江浒先生】
　　孙起观【富阳县志少有至性父廷楫为宗人所忌值伯兄与従兄忿争従兄邂逅身死并讼及廷楫竟坐论死时起观年尚幼往来赴诉多中夜间行艰苦百出一日夜行遇虎暗中相触迫视之虎也竟弭耳去人以为孝感后廷楫终得昭雪间里咸称为孝子之力云】
　　骆绳先【旧浙江通志临安人闻冦警祖母陈年八十矣不能行嘱防先速避去防先涕泪交颐卒不去冦至俱被杀】
　　柴世尧【旧浙江通志字云倩仁和人四龄防母事后母孝父绍勳宦游独家居奉祖弱冠中乡举及防试得父手书言病心动流涕弃试奔归而父已卒扶榇归里服阕后母在堂曰吾宁以三公易一日耶方伯朱本吴疏荐诏下特徴力请终养不赴迨后母卒所生仅三女尽出家财赠之着蝶园集行世】
　　徐周官【钱塘县志字又旦母病剧尝汤药侍床褥昼夜不离者数月百计医祷请以身代及殁哀毁防不能生事父尤色养曲意承顺能得懽心鲜兄弟友爱诸姊甚笃族人国课不能偿悉周官代输嵗以为常贫不能葬及无后者为维持经纪戚党中贫乏者周恤备至赖以举火者数十家】
　　祝匡文【海寜县志字光升贫甚兄巨文卒遗孤四匡文独力为人佣耕以给家食崇祯辛癸间嵗大歉匡文必先饭孤儿自采橡藿咽之得不死】
　　傅龄发【钱塘县志字长含弟龄熙字长穆并仪部岩子岩遇难刃将及龄熙时年十四以身蔽翼其父刃着于颊而死龄发起救矢透左腋而仆少顷复苏见父弟死恸曰吾一家可谓无负国恩矣遂以手抉其创创裂而卒时三尸皆枕深草中三日岩妻姜与其长兄龄文始克殓荒山无人仅収其骨遂各以墨志其髀股匣之以归后二十年始克葬皆有文名与其伯兄号三俊俱殉父兄之难节烈孝友出于一门】
　　俞可章【临安县志贡生生二子尔晋尔鼎明末父子为冦所执可章赂以金赎子死二子跪泣求留父父子三人抱泣争死冦尽杀之】
　　俞守正【临安县志年甫十三冦至同父一观被执寇杀一观见守正为童子欲挟之去守正曰父死子义不独生遂并杀之】
　　俞尔滨【临安县志生员俞可钰子事继母至孝冦至母方氏闭门经死尔滨绕母尸而哭亦为冦所害】
　　国朝
　　郭氏三孝子【旧浙江通志仁和郭仲和有宋赐祖墓在灵隠寺西为土豪曹氏所占其父渠南力不能胜忿鬰成疾仲和走都叩阙曹惧尾至清河挤之水中死及渠南病仲和子府年十二刲股肉以救祖邻家火府负病母冒烈焰逾墙出遂得俱活后府病府子嗣汾祷天日夜不止急闻空中有声云増孝子父夀一纪府梦神以红丹一丸纳入其口病渐愈嗣汾后又复其土豪所夺之墓雪祖父仇】
　　顾大观【旧浙江通志字维垣先世自防稽徙钱塘父恒宇客粤卒大观甫十二闻讣擗踊号恸即问粤路所向祖望龙抚其背曰尔志奔防耶粤将万里奈汝防何大观以首抢地不欲生不得已许之竟走粤扶柩归途过彭口经小孤作舟防覆同载者皆失色大观伏柩侧号天恸哭忽止舟中人皆额手曰吾等幸免鱼腹者实赖此孝童于是人咸目为顾孝童年十六祖病疽殷床褥间澣涤拂拭不稍怠及没号恸如防父事母陈尽孝与弟友爱无间年各六十犹同防子侍御豹文乡贤留祀册大观以信义自负葬其死友俾祀事无缺宗姓之孤寡者赡之终身明季溃兵掠子女倾槖赎还其家嵗饥设粥捐赈活人甚多】
　　丁大绶【杭州府志字步玉仁和人五嵗防母后母郑生子锡俱就塾大绶以弟幼掖之行雨则倾其盖以覆弟及妇卒悉以妇遗簮珥为弟娶妇亡何弟病亟目视两子者再大绶曰汝子吾子也敢有二视耶呼己子与侄俱前长景仪次澎次景鸿次濚曰汝辈虽同堂当如一父之子故景仪兄弟出入起居无弗同者负郭田四柝之为弟子娶妇先于已子焉乡贤留祀册所着有家训辑畧行世】
　　张渭芳　张芝梦【旧浙江通志钱塘人母沈氏病笃渭芳年十七祝天割股以进母病遂瘥后复发欲一见媳媳江氏女也入门年始十六亦潜割股以献姑剪深见骨晕而仆小姑惊呼江亟起掩其口而隂以股肉煮药进姑亦愈其时有张芝梦亦以孝称与妻杨侍老父病衣不解带者经年夫妻先后割股呼天求代父病以瘳巡按王元曦嘉之以额表其门】
　　葛念【旧浙江通志字思善父邦以输粮北上卒于途不知其地念年未成童闻讣防絶便欲覔父死所众以其年少固止之甫长亲友劝娶泣曰父棺未及归葬何以娶为遂徒步走千里外经三载始得其处抚棺恸哭负骸骨归】
　　吕兰【旧浙江通志字谷芳少失怙年二十六家贫未娶与母蔡氏相依为命性好学喜作诗以呕血死母益困兰素与毛人庆友善一日人庆疾忽作兰语曰我谷芳也予生不能养母今虽死魂魄犹依母侧予母不食已二日矣従公乞升斗以给吾母人庆家亦贫持钱二百文以餽其母闻者泣下】
　　陆承祺　陆承祚【冯景二孝子传陆梦兰二子长承祺字又祉次承祚字端明梦兰客死郁林时方军兴逾年而凶问至二子年尚弱号恸拜辞其母曰儿不得父骸不生还矣家酷贫二子梵甇走万里道乞食而进厯烽烟戎马间得至鬰林有老妪煮糜以给饿者二子就食遂问之妪指丛箐中云彼累累者率朽败不可问传云是中有浙人未知是耶二子乃诣前刺血滴骸阅十余棺皆格不入二子拊膺呌天哀感行路忽遇父故人导棺在萧寺二子随以往抚棺一恸皆陨絶时聚观者见二子死急以水浆灌其喉久之承祚苏而承祺死矣承祚孑身匮两骸左担以出兰足黧面还家报母而母已盖棺数日先是承祚道遇乡人寄书归母见书恸哭曰不意吾儿先我见夫于地下既卒哭叹曰夫柩已归吾复何恋絶粒六日而死承祚季弟承烈年十四哭诸有司之庭请祀承祺于学宫而载母与兄于郡邑志皆如其请】
　　徐继恩【旧浙江通志仁和人父伟章以孝称后卧病子继恩割股以疗之病遂愈后继恩病子邺亦割股救父得瘥人称徐氏世孝】
　　霍禄科【杭州府志钱塘人康熙五年火及其庐禄科父万言年八十余蹒跚未出禄科冒烟救之其子文举复入救其祖父俱焚死次日见文举灰骨犹依祖父膝前人称为一门孝子】
　　杨斌【海宁县志字乗六杭州府学生以次子雍建贵封徴仕郎吏科给事中性至孝初丁乙酉之变兵及母颈斌号泣请以身代两释之】
　　王一麟【杭州府志府庠生钱塘人少孤力学母邵哭夫失明一麟防目复开祖母亡庐墓枮柏复茂康熙十二年旌表】
</div>
    <div class="pagination">
<a href="浙江通志_page515.html">上一页</a><span>...</span><a href="浙江通志_page511.html">511</a><a href="浙江通志_page512.html">512</a><a href="浙江通志_page513.html">513</a><a href="浙江通志_page514.html">514</a><a href="浙江通志_page515.html">515</a><span class="current-page">516</span><a href="浙江通志_page517.html">517</a><a href="浙江通志_page518.html">518</a><a href="浙江通志_page519.html">519</a><a href="浙江通志_page520.html">520</a><a href="浙江通志_page521.html">521</a><span>...</span><a href="浙江通志_page517.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
