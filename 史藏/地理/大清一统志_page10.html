<!DOCTYPE html>
<html>
<head>
    <meta charset="UTF-8">
    <title>大清一统志 - 第 10 页/共 202 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大清一统志 - 第 10 页/共 202 页</h1>
    <div class="content">　　【御书榜额一柱聫一楼前建御碑亭恭贮】
　　【宸翰】炼鐡炉【在迁安县西四十里世传唐太宗征辽造军噐于此】
　　闗隘山海闗【在临榆县东门本古渝関地也隋书开皇三年城渝関十八年汉王谅伐髙丽出临渝関杜佑通典临闾関今名临渝闗在卢龙县东一百八十里欧阳修五代史幽州北七百里有渝関闗东临海北有兎耳覆舟山山皆陡絶并海东北有路狭仅通车其旁地可耕种唐时置东西狭石緑畴米砖长杨黄花紫白狼等戍以扼契丹于此旧志山海関明洪武初徐达建十四年兼置山海卫　本朝于闗设都司于卫设守偹乾隆二年废卫置县八年十九年四十五年四十八年皇上东廵　盛京皆有】
　　【御制山海闗诗　按明统志云榆闗在抚宁县东二十里徐达移于东界改名山海新旧诸志皆从其説今以通典临渝闗在卢龙县东百八十里之数考之乃知即今山海之地盖辽金时以榆関为腹里地故址渐堙明初始修复之非徙置也其在县东二十里者乃驿逓之所取渝闗为名耳】一片石闗【在临榆县北七十里有闗城东为九门水口有水分九道南下合为一流因名旧设叅将驻防　本朝顺治元年裁旧志自一片石而南曰寺儿峪三道闗角山闗旱门闗北水闗凡厯五闗口至山海闗又城子峪堡在山海闗北少西七十里旧设都司驻防顺治六年裁】黄土岭闗【在临榆县西北六十五里旧设守偹驻防　本朝康熈初改设把总属石门路】义院口闗【在临榆县西北七十里旧设守偹　本朝康熈初改把总属石门路其东为水门寺関迤北为平顶峪城子峪又东为董家口闗関之东曰大毛山口有城今设把总又东为小毛山口小河口大青山口接黄土闗其西南十二里曰石桥峪又南即石门塞又东为长营皆有堡】界岭口闗【在抚宁县北七十里旧筑闗城有东西月城本朝设把总驻守属燕河路其东曰箭杆岭闗又东有苇子峪纳子峪等闗接义院口其西南二十里曰青山口旧设守俻康熈初改把总今裁】桃林口闗【在迁安县东北八十里青山口西其南十里为桃林营属卢龙县有城旧设守偹　本朝康熈初改把总属建昌路其东曰梧桐峪口重峪口旧皆为戍守处】刘家口闗【在迁安县东北六十里东接桃林口旧为出大宁要路明建文初燕王驻永平自此北取大宁其南十里为刘家营属卢龙县有城旧设把总属建昌路　本朝康熈二十三年裁】冷口闗【在迁安县东北七十里明初三卫贡道由冷口入有闗城　本朝设章京及把总驻防其东南为河流口南有河流营又东南为徐流口南有徐流营又东即刘家口也】白羊口闗【在迁安县北六十里亦曰羊峪堡有把总驻防其东有白道子堡又东为石门峪口东接冷口其南即建昌营也】擦崖子闗【在迁安县北七十里亦名擦牙子堡有把总驻防其东曰洪义岭堡五重安堡又东曰新开岭闗接白羊口】青山口闗【在迁安县西北一百二十里西至喜峰口六十里其南为青山营其东十里曰榆木岭皆有把总驻守又东南为大岭寨烂柴沟皆有堡又东南为城子岭闗又东即擦崖子関也】鐡门闗【在迁安县西北一百六十里闗外有大潭即喜峯之水源其西曰李家峪堡接喜峰口有把总驻守其东曰董家口堡接青山口】喜峯口闗【在迁安县西北一百七十里西南去遵化州七十里其东南五里为喜峯口城周三里置廵司闗口有来远楼可容万人明时驻兵戍守为蓟边重地本朝特设章京及游击驻防谓之喜峯路兼辖太平寨青山口李家峪擦崖子白羊峪榆木岭等六汛其北一百二十里有松亭闗东北去旧大宁卫三百六十里辽金时故闗也】潘家口闗【在迁安县西北一百八十里喜峰口西有守偹驻守其西接龙井闗】龙井闗【在迁安县西北一百九十里西接遵化州之洪山口陡峙边外有城今设把总驻守】石门路【在临榆县西北四十里亦曰石门寨有城明设叅将驻守　本朝顺治六年改设都司】燕河路【在卢龙县东北五十里亦曰燕河营有城旧设将驻守本朝顺治六年改设守备今设都司】建昌路【在迁安县东北四十里亦曰建昌营有城周四】
　　【里东至燕河营五十里明初为东路协守万歴二十四年移至台头营改建昌为路设将及车营都司　本朝顺治六年裁将设都司驻守己上三路俱属山永副将乾隆二十九年又于此増置巡检一】台头营【在抚宁县北三十里有城旧设副将驻守　本朝顺治六年改都司康熈元年改设把总属燕河路】蒲河营【在抚宁县南六十里蒲河海口东至戴家河口四十里为海口要冲明季设兵戍守　本朝顺治十三年増设都司驻防属天津镇兼辖南海口】赤洋营【在昌黎县东南六十里有城周一里】刘家墩营【在乐亭县南四十里明崇祯四年立海防右翼营于此设游击寻改守偹　本朝顺治中移守偹于县西南三十五里马头营仍名刘家墩康熈十六年又移于乐亭改设把总驻守马头营旧名清河口明永乐间所置】新桥镇营【在乐亭县西南三十里有城周二里金志乐亭有新桥镇即此元季设新桥廵司明万厯二十年倭犯朝鲜因设新桥营与昌黎之赤洋营抚宁之牛头崖营为海口三营】开平营【在滦州西南九十里西北去豊润县四十里即石城废县也明初置开平中屯卫于口北大宁河岭后移真定永乐初复移建于此成化初筑城周四里　本朝康熈六年裁卫十四年移三屯营把总驻此】榛子镇【在滦州西金史地理志石城县有榛子镇旧志在州西九十里有堡城明万厯中移乐亭新桥廵司于此今因之】宁海城【在临榆县南十里周一里有竒明天启二年设龙武营于此后亦曰南海口闗　本朝初设守偹康熈二十三年改设把总属蒲河营】太平寨【在迁安县西北六十里亦曰太平营旧设太平路将今改千总驻守仍曰太平路属喜峰路】防望堡【在卢龙县东三十里又安和堡在县西三十里赤峰为驿道所经又安山堡在县北三十里亦曰松崖堡】新店堡【在迁安县西六十里旧置新店逓运所于此今废】深河堡【在抚宁县东四十里其北又有平山营堡】八里堡【在临榆县东八里】裴家堡【在昌黎县东二十里与抚宁县接界】静安堡【在昌黎县西南六十里明嘉靖三十一年置】淀流河集【在乐亭县西北二十三里即古新安镇也】济民盐塲【在滦州西南栢谷庄南滨海东极潮河接石碑场西跨运河连越支塲亘一百三十五里】石碑盐【在乐亭县西南二十八里济民塲东七十里东连归化亘一百七十里】归化盐【在抚宁县东南海滨南至秦皇岛东抵山海闗西至昌黎接石碑场亘四百余里又旧有惠民塲在县西南海滨亘二百二十里今并于归化】七家岭驿【在迁安县南四十里沙河旧在县西南七十里七家岭后移于此分属滦州西去义丰驿一百里设驿丞】滦阳驿【在迁安县西北一百二十里三屯营旧在县西北一百六里鹿儿岭后移于此设有三屯廵司兼驿丞事】滦河驿【在卢龙县南二里西去七家岭驿六十里】芦峯口驿【在抚宁县治东南旧在县西十五里明洪武十四年置后移于此西去滦河驿七十里】榆闗驿【在抚宁县东四十里明洪武十四年置　本朝初裁后复置分属乐亭县西去芦峯口驿四十里设驿丞】迁安驿【在临榆县西门外明洪武十四年置崇祯中归昌黎县应役西去榆闗驿六十里有驿丞今裁】
　　津梁永济桥【在府城西门滦河上】滦阳桥【在卢龙县西南七十里滦河上】三里桥【在迁安县东三里河上】黄防桥【在迁安县西南五里黄台山下近以河流决溢不时移于黄防之南六七里冬春造桥夏秋舟渡】大寨桥【在迁安县西北九十里滦河上旧为浮桥今以舟渡】阳河桥【在抚宁县西阳河上府志桥凡七俱水浅则设水泛则撤】渝河桥【在抚宁县东二十里】海洋桥【在抚宁县东六十里】虹桥【在昌黎县南八里金明昌中建】栁河桥【在昌黎县西北三十里】岩山桥【在滦州南五里金大定间建一州水口也又泝河桥在州西二十五里】公安桥【在滦州南九十里】牤牛桥【在滦州西八十里】探海桥【在临榆县南门外又登化桥在东门外】石梯子渡【在卢龙县西南十里又县南十里有虎头渡】滦河渡【在昌黎县西七十里】马城渡【在滦州南二十里】淀流河渡【在乐亭县西北二十里滦河渡口也】
　　陵墓商孤竹三塜【明统志俱在府城西北防子山有孤竹长君之冢团子山有孤竹次君之塜马鞭山有孤竹少君之塜传曰国人立其中子盖次君也　按乐史太平寰宇记孤竹城下引郎蔚之隋图经云汉灵帝时辽西太守亷翻梦人曰余孤竹君之子伯夷之弟辽海漂吾棺愿见藏防明日果见浮棺于津际乃为改后人因此又分为三塜也今夷齐墓又见山西蒲州】明翟鹏墓【在抚宁县南闗外】
　　祠庙北海神庙【在临榆县山海闗澄海楼侧乾隆四十五年奉】
　　【防特建】清节庙【在卢龙县西二十里孤竹故城祀伯夷叔齐旧庙久废明洪武九年重建于府城内东北隅景防中复建于此庙有清风防揖逊堂　本朝康熈四年知府彭士圣重修大学士范文程有记令有司每嵗春秋致祭乾隆八年十九年四十五年四十八年】
　　【皇上恭诣　盛京清跸所经有】
　　【御制夷齐庙孤竹城揖逊堂清风防古松诸诗并御题榜额曰古之贤人防曰介石清流】李将军祠【在卢龙县南虎头石下祀汉李广】三忠祠【在迁安　西北景忠山上祀诸葛亮岳飞文天祥】韩文公祠【在昌黎县治西北明洪武中建】显功庙【在临榆县城内明景防中建祀中山王徐达】姜女祠【在临榆县东南并海里许祠前土邱为姜女坟傍有望夫石俗传姜女为杞梁妻始皇时因哭其夫而崩长城　本朝乾隆八年】
　　【皇上恭谐　盛京道经临榆有御制姜女祠诗序云今山西潞安直古北口并此处皆有姜女伺考梁之事见于左传孟子非始皇时人可知即烈女传载有崩城之説亦无长城实据也然其节义有可尚者故题以诗十九年四十五年四十八年皆有】
　　【御制诗】
　　寺观隆教寺【在卢龙县南一里明洪武初建　本朝顺治六年重修壮丽为诸刹冠】开元寺【在卢龙县南防山顶明永乐七年建为郡人游赏之所】开福寺【在迁安县宣化坊明宣德中建】金峯寺【在抚宁县治北明正统四年建】宝峯寺【在昌黎县北八里俗名水岩寺有唐佛顶尊胜憧记开元灌顶国师不空奉诏译辽保宁元年立石】荐福寺【在滦州西北隅金时建古松二株枝干连属其下可坐百余人】偏凉寺【在滦州北五里偏凉汀明景防中建其地山水环注林壑幽胜】永佑寺【在临榆县南宁海城西本朝雍正四年】
　　【勅建世宗御书榜额曰永庆清宴乾隆八年】
　　【皇上御题榜额曰四海永清十九年重修】天妃宫【在临榆县永佑寺西乾隆八年皇上御书榜额曰珠宫涌现十九年重修】紫阳观【在府治东南】昊天观【在迁安县东南
　　隅明洪武初建】栖云宫【在迁安县西三十里唐贞观时建】
　　名宦汉王尊【髙阳人初元间以令举幽州刺史从事太守察其亷补辽西盐官长数上书言便宜事】隋韦冲【杜陵人开皇时为营州总管寛厚得众心懐抚韎契丹皆能致其死力奚霤畏惧朝贡相续髙丽甞入冦率兵击走之】唐田仁防【长安人永徽中为平州刺史嵗旱自暴以祈雨雨大至谷遂登人歌曰父母育我兮田使君挺精神上天闻中田致雨兮山出云仓廪实兮礼仪申愿君常在兮不患贫】李晦【干封中为营州都督以治状闻玺书赐劳】贾循【华源人开元间擢游击将军榆闗守捉地南负海北属长城林峦蓊翳寇所蔽伏循调士斩木开道贼遁去】辽韩徳枢【安次人为辽兴军节度下车整纷剔蠧恩煦信孚劝农桑兴教化期月民获苏息】金爽和【天眷初知永安军为叛冦孟邦飬所执胁之降不从遂被害爽和旧名防虎今驿改】元阿台【宪宗时为平滦路达鲁噶齐始至请蠲银盐等酒税诸侯王道出平滦费银七千五百両戸部不即偿阿台自陈上前尽取偿以归　逹鲁噶齐旧作达鲁花赤今译改】刘徳温【籍详顺天府名宦为永平路总管当天厯兵革之余野无居民徳温为政】
　　【一年而戸口増仓廪实遂兴学校以育人材庶事毕举嵗大旱祷而滦漆二水为害有司嵗民筑堤徳温曰流亡始集而又役之是重民困也遂罢其役水亦不复至】明杨禧【云南太和人永乐中知昌黎县尽心民事政教大行考满民乞留晋二秩还任再阅三考在任十八年】王冕【洛阳人嘉靖中以兵部主事廵视山海関辽东妖贼陆雄作乱突入関吏欲□冕出走冕曰吾有母在走安之急执兵以卫母母被伤冕奋前救之被执贼胁以白刃冕大骂遂遇害赠光禄卿】髙邦佐【襄陵人万厯中迁永平知府濬滦河筑长堤裁抑祱使髙淮不敢大横】张春【同州人天启二年擢永平兵偹佥事时诸军屯山海関永平为孔道士马络绎难民又云集春应之有方事皆就理而民不告病崇祯初坐浮言削籍及永平失守复起春为兵偹偕诸将収复永平诸城加太仆少卿郡当兵燹之余闾阎困敝春尽心抚防人益怀之四年监总兵呉襄宋伟军救大凌河兵败被执不失臣节】郑国昌【邠州人崇祯初以按察使治兵永平　大兵破永平国昌自缢于城上中军守偹程应琦从之应琦妻奔告国昌妻与之偕死赠国昌太常卿】张鳯竒【阳曲人崇祯初为永平知府　大兵破永平鳯竒一门及推官罗成功副总兵焦延庆东胜卫指挥张国瑞卢龙教谕赵允植俱死之鳯竒赠光禄卿成功等赠防有差】杨燫【崇政初知滦州城破死之赠光禄少卿】髙承埏【嘉兴人崇祯中为迁安知县教民仿江南桔橰法凿沟开渠辟田三千八百余亩复业者千七百戸时当输粟天津以济辽饷承埏令民赍钱至山海関易粟转输而偿以漕粟或代明年正赋省浮费万计】
　　本朝呉尽忠【任县人顺治初为山海関都司寇至击败之继又来犯尽忠率众追至邢家湾马蹶为贼所执不屈被害】宋琬【莱阳人顺治十四年为永平道性明决遇事立剖奸宄敛迹境内萧然】李中梧【辽阳人为永平知府民有持锄杀人事久未决中梧命燃草炙锄血迹宛然狱乃定又有操故劵诉人负其父财者察知其伪其人媿服而退】陈丹【山阳人康熈初为永平知府下车即尽罢供应还各属严絶餽遗署内另舍自居才可容膝以精勤政事卒于官】
　　人物汉郭凉【字公文右北平人虽武将然通经书多智畧尤晓边事幽州牧朱浮辟为兵曹掾击彭宠有功封广武侯】公孙瓒【字伯珪辽西令支人举孝亷除辽东属国长史中平中以讨张纯等有功拜降虏校尉常乗白马乌桓惮之更相告语避白马长史】三国呉程普【字德谋右北平土垠人初为州郡吏有计畧善于应对从孙坚征伐攻城野战身被创夷坚卒复随孙防有功以为呉郡都尉后拜荡冦中郎将领零陵太守镇石城防卒辅孙权讨平不服拜禆将军领江夏太守先出诸将普最年长时人皆呼程公性好施与喜士大夫代周瑜领南郡太守迁荡冦时军卒】韩当【字义公辽西令支人以便弓马有膂力幸于孙坚从征伐数犯危难及孙防东渡从讨三郡征刘勲破黄祖领乐安长后以中郎将与周瑜等拒破曹操又与吕防袭取南郡厯封石城侯迁昭武将军】唐阳惠元【平州人以趫勇奋事平虏军从田神功李忠臣浮海入清州诏以兵神防为京西兵马使镇奉天徳宗初河南大扰诒移戍闗东帝御望春楼誓师劳遣诸将酒至神防将士不敢饮帝问故惠元曰初发奉天臣之师张巨济与众约不立功母饮酒臣不敢食其言既行有餽于道惟惠元军瓶罍不帝咨叹不已俄以兵属李懐光怀光叛惠元走奉天懐光遣将冉宗驰骑追及于好畤惠元披发呼天血流出眦袒裼战而死诏赠尚书左仆射】田正【字安道卢龙人父廷玠厯沧湘二州刺史从兄魏博节度使承嗣盗磁相廷玠无所为染及田悦代立廷玠让之曰尔承伯父绪业当守朝廷法度以保富贵何苦与恒郓为叛臣遂称疾纳愤而卒正防通兵法善骑射当承嗣孙季安时为冲内兵马使军中翕然归重季安忌正出为临清镇欲因罪诛之乃阳痹痼卧家不出得免后季安子懐谏袭节度召还旧职怀谏委政家奴蒋士则措置不平众怒曰兵马使吾帅也诣其家迎之拒不纳众哗于门正度不免与约曰吾欲守天子法举六州版籍请吏于朝皆曰诺遂杀士则图魏博相卫贝澶之地以献宪宗嘉之诏充魏博节度使遣裴度宣慰正深相结纳奉上益谨王承宗叛正破其众李师道拒命正率诸节度使进讨取十二州加检校司徒同中书门下平章事穆宗立徙成徳军长庆元年卒会军乱家属皆遇害赠太慰谥忠愍】田布【字敦礼正子王师讨蔡布凡十八战破凌云桐下堰城以功受御史中丞蔡平为河阳节度使正遇害召布拜魏博节度使号泣固辞不聼与妻子诀曰吾不还矣未至魏三十里跣行披发号哭而入居垩室屏节旄将士老者兄事之禄俸月百万一不入私门又发家钱十余万缗颁士卒朱克融据幽州与王庭凑唇齿中人屡促战而度支餽饷不继魏军又骄会有诏分布军救深州众怒遂溃诸将刼布行河朔旧事布为书谢帝乃入至父几筵引刀刺心曰上以谢君父下以示三军言讫而絶】周宝【字上珪卢龙人武宗时为检校工部尚书节度泾原务力耕聚粮至二十万斛号良将中和初进同平章事兼天下租庸副使以功封汝南郡王】宋郭琼【平州卢龙人少以勇力闻初事契丹后唐天成中击族来归厯团练防御周初知宗正卿事宋初加右领军卫上将军致仕琼虽起卒伍所至有惠政尊礼儒士孜孜乐善葢武臣之贤者也】辽赵思温【字文美卢龙人少果鋭膂力兼人太祖经畧燕地思温迎降及伐渤海以为汉军团练使力战防扶余城身被数创太祖亲为调药累官保静卢龙临海军节度使加检校太师卒赠太师卫国公】金孟浩【字浩然滦州人韩企先为相防擢一时贤能浩与田防皆在尚书省蔡松年等搆成防死罪浩等三十四人皆徙海上天下寃之大定二年召为侍御史遇事輙言无所隠七年为御史中丞拜知政事故事无自中丞拜执政者浩辞世宗曰卿公正忠勤岂拘阶次甞奏古来未有不明赏罚而能治者自今赏功罚罪必具事状告颁中外使君子知劝小人知惧从之以尚书右丞兼太子太傅致仕】刘敏行【平州人天会进士除校书郎厯肥乡髙平令皆有治绩终河北东路转运使】赵兴祥【思温六世孙有孝行天眷初累官同知宣徽院事海陵甞问兴祥欲使子弟为官当自言兴祥辞谢海陵善之赐以玉帯世宗即位来见平州嘉其诚欵厯官左宣□使】元赵炳【字彦明惠州滦阳人防失怙恃鞠于从兄嵗饥往平州就食遇盗欲杀之兄觧衣就缚炳年十二泣请代兄盗惊异舍之而去至元中累官京兆路总管安西王相所至有声为运使郭琮等所害赠中书左丞谥忠愍】张升【字伯髙其先定州人后徙平州警敏过人力学工文词至元中授翰林国史院编修官武宗即位议躬祀礼升据经引古参酌时宜帝嘉纳之出知汝宁府治行为诸郡最泰定初拜辽东道亷访使属永平大水请发海道粮以赈并蠲嵗赋民得全活顺帝时以集贤侍讲学士致仕卒谥文宪】厐遵【永平人母病肿三年不能起忽思食鱼遵求于市不得归途叹恨忽有鲤跃入其舟作羮以献母悦病瘥】李彦忠【永平人父丧庐墓八年不至家】周宏【迁安人至正间官昌黎尹程思忠作乱宏率其民赴永平拒守城防被执不屈七日不食骂不絶口而死】明麯祥【字景徳永平人父亮为金山卫百戸祥年十四为倭人掠去遂仕其国屡讽王入贡宣徳中与使臣偕来上疏陈情乞归侍飬帝令暂归仍还本国祥至金山独其母在已阅二十年不能职騐耳隂赤痣始信未防别去后复请于国王仍令入贡复申前请得袭职归飬以孝闻】周斌【字国用昌黎人景防进士为御史天顺初与同官劾石亨曹吉祥诸不法事帝大怒掷弹章俾自读斌且读且对神色自若遂下狱谪江隂知县擢开封知府皆有善政终广东布政使司】周玺【字廷玉迁安人嗣职为开平卫指挥使负气习兵书善骑射成化中以功迁大同副总兵伊斯玛依勒大入大同总兵官许宁失利玺驰援夜遇敌大呼陥阵臂中流矢防镞进战敌乃退治初以总兵镇守陕西讨平诸县回回威名甚着　伊斯玛依勒旧名亦思马因今译改】萧显【字文明山海卫人成化进士擢兵科给事中武臣中官夤缘千防泽显多驳正时崇信异教有巫自涿州来京师以邪术蛊众士女争信之显抗疏请逐之并及时帝怒左迁镇宁州同知终福建佥事】郑已【字克修山海卫人成化进士厯御史偕同官争慈懿太后塟礼彗星见又陈时政八事寻劾大学士商辂尚书马昻姚夔程信不职下狱廷杖后复官出按甘肃镇守定西侯蒋琬多役军民将劾之反为所搆谪戍宣府】任惠【滦州人治进士正德初为南京吏科给事中屡建谠言又偕戴铣奏留刘健谢迁且劾中官髙鳯廷杖除名后起山东佥事未任卒】王珝【字汝温永平卫人治进士除给事中正德时劾御马太监牛宣尚书刘大夏去国抗疏乞留帝将大婚诏取太仓银四十万両珝首争之卒减四之一厯右佥都御史廵抚山东武宗南廵中官黎鉴索贿于有司珝不可鉴愬于帝帝曰此必尔有求不遂耳鉴语塞而退终兵部右侍郎】翟鹏【字志南抚宁卫人正徳进士累官陕西按察使性刚介以清操闻嘉靖中擢右佥都御史廵抚宁夏坐劾总兵官赵瑛为所讦夺职归乆之起故官再迁宣大总督寻又罢归后以诣达大入山西复设总督再起鹏令兼督山东河南军务大修边偹累功进兵部尚书复以谙达入犯违下诏狱卒人皆惜之隆庆初复官】马永【字天锡迁安人骁果有谋习兵法好左氏春秋嗣世职为金吾左卫指挥使正徳时从陆完击贼有功江彬练兵西内永当彬称疾避之累功充总兵官镇守蓟州武宗至喜峯口欲出塞永叩马谏而止嘉靖初乞宥议礼获罪诸臣帝怒夺永官寄禄南京后府杜门读书清约如寒士后复以总兵官镇辽东数有功进左都督】詹荣【字仁甫山海卫人嘉靖进士厯戸部郎中督饷大同值兵变以靖乱功擢光禄少卿再迁右佥都御史廵抚甘肃移大同时谙达数犯边荣多方计战守数败之筑边墙开屯田边偹大饬终兵部左侍郎万厯中追赠工部尚书】张世忠【字显甫山海卫人嘉靖五年举武会试由世职増二秩署指挥佥事为大同将拒冦于丁家庄有斩获功二十一年冦大举入掠世忠与诸将合五营兵袭之至陆支村诸军溃世忠力战困重圉下马裹鎗疾鬬首中二矢死事闻赠左都督谥忠愍立祠致祭】厉汝进【字子修滦州人嘉靖进士厯吏科给事中湖广廵抚陆杰入为兵部侍郎汝进疏劾之并论工部尚书甘为霖樊继祖不职不纳寻与同官查秉彛等合疏言太常少卿严世蕃窃防父权嗜贿张防严嵩因激帝怒廷杖八十谪官寻夺职隆庆初起故官未至京卒】杨腾【迁安人防孤母病目以舌砥之而愈及殁庐墓三年芝产于侧隆庆中赐旌有司为建仁孝格天坊】刘文焕【抚宁人防孤事母孝妻王氏值姑病吁天愿冬着单衣者三年病果痊及殁欲庐墓文焕止之自庐墓三年有涌泉出人号为孝子泉推官沈之唫诣其庐感动请觧官归养】廖汝钦【庐龙人官中书舍人里居崇祯三年　大兵破永平与武举唐之俊诸生韩洞源周祚新冯维京胡起鸣胡光奎田种玉等十数人皆死之乾隆四十一年赐汝钦谥莭愍余并】
　　【予入忠义祠】
　　本朝马维熙【字天御山海卫人顺治初由防贡生授忻州同知摄偏闗防事姜瓖叛维熈被执不屈遇害　赠忻州知州】吕鸣夏【山海卫人弟鸣云明末官武营将战死鸣夏抚遗孤防谊周至乡人称之顺治初为卫辉知府以政最迁固原副使武大定叛勒兵胁之鸣夏厯数其罪骂不絶口遂遇害　赠光禄卿廕一子】髙显辰【字钦思滦州人顺治初由防贡生授德安知县迁云南府同知与乡人诀曰呉三桂乆蓄异心显辰此去当捐躯以报国决不茍求活也及三桂反以兵胁降显辰不屈仰药而死妻戈氏亦自经　赠太仆寺卿】李集鳯【山海卫人淹通群籍尤精春秋着春秋辨疑六十五卷官终洛阳丞】韩坤业【永平府诸生事母王氏以孝闻母殁卢墓三年亲负土成茔路人哀感又有抚宁诸生赵名元布衣孙升皆事亲尽孝亲殁并庐墓三年】刘一蛟【昌黎贡生父病衣不觧帯者三年事寡母承欢无问抚孤侄如子族人有以贫鬻子女者为赎还二十余人仍营其嫁娶同县举人赵天锡亦有孝行亲病三十余年侍汤药不少懈】张朝臣【字鼎望山海卫人举武进士由万全左卫守偹厯陞浙江处州右营都司康熈四十八年衢贼扰境与恊都司孙竒豹前后夹击兵溃遇害　赠安逺将军廕子卫千总】
　　烈女五代唐郑保英妻奚氏【保英为平州刺史契丹兵至城且防奚率家僮女丁乗城不下遂引去】金李宝信妻王氏【实信为义丰县令张觉以平州叛王氏防城中贼欲逼室之王氏骂贼贼怒遂支觧之大定十二年赠贞烈县君】李伯通妻周氏【璨平石城人金末伯通监丰润县元兵攻之城破不知所终周氏与子易被掳谓偕行者曰人苟爱其生万一受辱不如死也即自投于堑主者怒拔佩刀三刄其体而去得不死遂携易而逃间闗至汴绩纫自给教易读书有成】元王宗仁妻宋氏【进士宋褧之女宗仁家永平永平受兵氏从夫避于铧子山夫妇为军所掳行至玉田县有窥氏色羙欲害宗仁者氏顾谓夫曰我不幸至此必不以身累君遂携一女投井死】明沈鳯妻仇氏【迁安人鳯为兴州右屯卫百戸嘉靖中守刬车岭寨寨破仇被执将汚之不从支觧而死】党文明妻【乐亭人归五月而夫死其母欲夺其志恚曰夫死再嫁岂良妇耶即自缢】赵氏女【抚宁人年十四军人马铎窥其母出遂挑之女怒批其靣铎惊走女泣曰我为女子贼敢以媟语戯我安用生为遂自缢知府张世烈捕铎寘于法仍为营塟树坊以旌之】
　　本朝邢鳯喈妻刘氏【昌黎人年十九夫亡舅姑劝之改适刺一目以见志抚子更新成立为娶妇杜氏更新复早卒杜亦承刘志守莭终身】魏业懋妻齐氏【昌黎人夫亡无子与母诀别即闭戸自缢又温成义妻王氏赵万忠子妇刘氏抚宁王绍先妻陆氏俱以夫亡无嗣家人劝之改适自缢以殉山海卫宋友怀女典姐许嫁蔺某闻夫亡即投缳死】邵瑄妻刘氏【昌黎人年二十三嵗夫亡守志教子成立夀至百有二嵗】田氏女【昌黎人年十七恶少挑之女骂詈被击死又乐亭康朝熈妻刘氏泺州彭玉妻李氏迁安马成妻张氏皆以不污强暴死】郝明飏妻赵氏【抚宁人善事舅姑夫亡后孝敬弥笃姑悯其劳劝令少逸氏曰勤劳是妇人事且以教儿女辈耳娶妇冯氏能执妇道子善继亦早亡姑妇相依俱以节孝着雍正五年旌表】阚相辰妻李氏【乐亭人夫亡割股疗姑病兄欲夺其志防髪以誓食必先以祭夫教三子俱入黉序夀至九十余嵗雍正六年　旌表】俞承恩妻张氏【抚宁人夫贫就食関外氏奉姑无缺及夫亡姑亦殁氏挈孤子擕筐负土成坟父母家劝之改适遂终身不归宁大雪封门径无行迹人以为死而机声不絶闻者感叹又乐亭杨甫望妻王氏夫早亡单贫孤苦采藜藿度日卒教子成立俱雍正十年　旌表】李肃妻王氏【卢龙人肃为诸生早亡氏矢志守莭乾隆六年　旌衣又同县王元德妻氏王栋妻汪氏刘明德妻印氏韩宾妻李氏贾成章妻呉氏伦健妻张氏马一霄妻王氏许焕妻杨氏许灿妻豆氏王良妻刘氏张隆妻王氏诸生王之翰妻杨氏王道普妻萧氏彭年妻李氏诸生杨通妻傅氏俱以守莭先后　旌表】呉中宪妻雷氏【迁安人夫殁守莭孝事翁姑抚孤子成名乾隆十六年　旌表又同县诸生王建极妻李氏诸生王防极妻汪氏郭子甸妻彭氏于鸿渚妻髙氏诸生郭谦亨妻金氏王三锡妻张氏叚防贵妻吕氏郭子裔妻尹氏张定一妻梁氏许登荣妻张氏李成义妻李氏张从羙妻郭氏张从吉妻王氏朱之贵妻曹氏李铜妻魏氏蔡芝妻杨氏诸生刘烱妻李氏彭镜妻王氏郭干汾妻王氏俱以守莭先后　旌表】张氏女【抚宁人许字谢瑛乆出未娶氏开瑛讣易服奔丧誓不再嫁孝事孀姑乾隆三年　旌表又同县孙文智妻王氏王三锡妻李氏张廷拱妻池氏胡琏妻茹氏张希闵妻王氏诸生单珍妻萧氏刘深妻贺氏诸生单銈妻郑氏胡宇仁妻王氏李尚亮妻姜氏李蕃妻田氏王基勇妻吕氏赵宪妻李氏杨天纯妻姫氏杨名妻金氏单从新妻袁氏李献方妻赵氏瞿琪妻王氏王仑妻夏氏赵秀龄妻徐氏张起云妻李氏呉从义妻程氏杨旺妻周氏崔国良妻赵氏杨作楫妻李氏袁宗凯妻李氏未聘贞女杨氏俱矢志守莭先后　旌表】谭五伦妻耿氏【昌黎人夫亡守莭抚孤乾隆二十八年　旌表又同县刘寅妻朱氏田发启妻髙氏乌徳众妻刘氏陈恺妻鲁氏马瑗妻俞氏郭朝抡妻俞氏髙琚妻周氏孟徳孔妻钱氏齐北熊妻陈氏俱以守节先后　旌表】霍瑞启妻谷氏【滦州人夫殁父母怜其少防讽之氏以药物自尽邻妇救之乃免乾隆十二年　旌表又州民张义妻髙氏夫亡家贫如洗家人欲夺其志即自投缳邻妇救之乃免郭翰妻伦氏夫亡欲以身殉翁姑救止乃截髪自誓抚嗣子得成立周成羽妻史氏夫殁母弟欲讽之嫁氏防中指以自誓又王曰琦妻魏氏马躬建妻李氏王曰敬妻孙氏李之龄妻刘氏冯骥妻惠氏诸生赵及溥继妻王氏王百椿妻周氏李正妻胡氏诸生裴有瑞妻王氏诸生鞠汝防妻赵氏赵大成妻李氏边元佐妻李氏金防妻李氏马斯徂妻董氏耿建生妻徐氏呉基逺妻宋氏赵乘时妻周氏袁学惠妻张氏何谦妻陈氏许有抱妻刘氏杜步章妻李氏张礼妻郭氏诸生于魁汾妻赵氏毛承基妻李氏李敷勲妻季氏张逊妻陈氏何其选妻刘氏张炳妻赵氏俱矢志守莭先后旌表】贾尔印妻景氏【乐亭人夫亡无子事孀姑尽礼抚嗣得成立乾隆七年　旌表又同县毛印龙妻刘氏李玉宝妻石氏陈于上妻王氏诸生刘孔训妻苖氏髙良宰妻武氏孟显妻陈氏隂自成妻葛氏诸生宋传胪妻张氏王承烈妻髙氏王钟灵妻倪氏王克勤妻汪氏黄登五妻赵氏陈筼妻李氏吴恒防妻康氏俱以守节先后　旌表】王元良妻刘氏【临榆人夫出独处有恶少以言戯之氏怒骂以拒元良归诉其事遂自缢死乾隆十三年　旌表又同县郭旭之女生姐许字范彬彬患疯彬母持还婚帖女遂自缢乾隆十八年　旌表又同县范衡礼继妻郭氏夫亡抚前妻子成名乾隆二年旌表又同县谈仲善妻黄氏任仲杰妻陈氏诸生吕世陞妻沈氏石如星妻赵氏计可成妻刘氏李馥生妻赵氏赵功正妻郭氏李国辅妻赵氏施懐信妻熊氏施邦佐妻余氏诸生毓麟妻李氏杨进朝妻邢氏李惠民妻赵氏战从亮妻杨氏袁德恒妻张氏阮义鳯妻侯氏马坦妻侯氏刘琬妻谭氏程溥妻常氏髙曰缄妻李氏周濮妻赵氏王基逺妻髙氏孟珂妻周氏赵升妻高氏俱以守节先后　旌表】
　　土产盐【滨海诸县出】纸【迁安县出又滦州亦出】石灰【抚宁县出】鹰鹘【明志昌黎县道者山出】蔓荆子【唐书地理志北平土贡明志卢龙迁安二县出】香白芷【明志乐亭县出】梨【旧志迁安县出又产甘棠】鲫【府志滦河偏凉汀产者最佳】海胎【山海旧志渝闗产】鐡脚鸟【似鹡鸰差小山海旧志渝闗出　按唐书地理志卢龙土贡熊鞹北平郡土贡人参又迁安之寛河川产金滦州迁安出丹皆见旧志然不可以为今之土产故附载于此】









　　钦定大清一统志卷十四
<史部,地理类,总志之属,大清一统志,河间府图>
<史部,地理类,总志之属,大清一统志,河间府图>
<史部,地理类,总志之属,大清一统志,河间府表>
<史部,地理类,总志之属,大清一统志,河间府表>
<史部,地理类,总志之属,大清一统志,河间府表>
<史部,地理类,总志之属,大清一统志,河间府表>
　　钦定四库全书
　　钦定大清一统志卷十五
　　河间府【在　京师南四百十里东西距一百六十里南北距三百四十五里东至天津府青县界一百里西至保定府蠡县界六十里南至山东济南府徳州界二百二十五里北至保定府雄县界一百二十里东南至天津府南皮县治一百四十里西南至冀州治二百三十里东北至顺天府文安县治一百三十里西北至保定府安州治一百四十里】
　　分野天文尾箕析木及虚危元枵之次【今府治及各县皆尾箕之宿为燕分野景州则虚危之宿为齐分野】
　　建置沿革禹贡冀州之域【南境兼属燕】春秋为兖齐及晋东阳地战国为燕赵二国之境【战国防张仪説赵武灵王割河间以事秦】秦为钜鹿上谷二郡地【按汉书樊哙从攻秦河间守军于杠里是秦时已有河间郡然不知治在何所】汉初为钜鹿涿二郡地文帝二年始分置河间国治乐成【今献县】属冀州后汉初并入信都国和帝永元三年复置晋因之后魏初为河间郡属定州太和十一年始分定冀二州置瀛州【乐史太平寰宇记以瀛海为名】隋开皇初废郡存州大业初复改州为河间郡唐武徳四年复曰瀛州天寳元年复曰河间郡乾元元年复曰瀛州属河北道五代晋天福元年割属辽周显徳元年收复宋仍曰瀛州河间郡大观二年升为河间府置瀛海军节度属河北东路金天防七年为河北东路治置总管府正隆间复置瀛海军节度元至元二年置河间路总管府属中书省明洪武元年曰河间府永乐初直京师
　　本朝因之领州一县十
　　河间县【附郭东西距七十三里南北距六十里东至献县界七十里西至肃宁县界三里南至献县界二十五里北至任邱县界三十五里东南至献县界二十五里西南至肃宁县界十二里东北至顺天府大城县界一百十里西北至保定府高阳县界二十里汉置州乡武垣二县俱属涿郡后省州郡以武垣属河间国晋因之后魏太和十一年又移河间郡治武垣二县瀛州于县之赵都军城隋大业初置河间县为河间郡治省武垣入焉唐为瀛州治宋为河间府治金因之元为河间路治明为河间府治　本朝因之】献县【在府南六十里东西距百四十里南北距七十五里东至天津府青县界一百里西至深州饶阳县界四十里南至交河县界四十里北至河间县界三十五里东南至交河县治五十里西南至深州武强县治二十五里东北至青县治一百六十里西北至肃宁县八十里本汉乐成县为河间国治后汉因之晋改乐城仍为国治后魏太和十一年移郡治武垣以县属之隋开皇十八年改曰广城仁夀元年又改曰乐夀仍属河间郡大业末窦建徳都此唐武徳四年建徳平还属瀛州大歴中改属深州元和十年复瀛州后又改属深州五代因之宋至道三年还属瀛州金天防七年升为夀州天徳三年改曰献州属河北东路元至元二年废州仍为乐夀县未几复为州属河间路明初省县入州洪武七年又降州为献县属河间府　本朝因之】阜城县【在府南百四十里东西距三十六里南北距三十里东至东光县界三十里西至冀州武邑县界六里南至景州界二十五里北至交河县界八里东南至景州界三十里西南至武邑县界十五里东北至交河县界三十五里西北至深州武强县治六十里汉置阜城县属勃海郡后汉徙废晋复置后魏分属武邑郡隋开皇九年属观州大业二年属信都郡唐武徳四年属观州贞观十七年还属冀州天祐二年改曰汉阜五代汉复故宋淳化元年属永静军嘉祐八年省为镇入东光熙宁十年复置金属景州元因之明洪武七年改属河间府　本朝因之】肃宁县【在府西四十里东西距五十七里南北距四十里东至河间县界三十七里西至保定府蠡县界二十里南至深州饶阳县界二十里北至保定府髙阳县界二十里东南至献县治八十里西南至深州安平县治九十里东北至任邱县治八十里西北至保定府高阳县治六十里本汉武垣县地隋唐为河间县地宋雍熙初置平虏寨景徳二年改为肃宁城金升为县属河间府元至元二年废为镇入河间县寻复置属河间路明属河间府　本朝因之】任邱县【在府北七十里东西距八十五里南北距九十三里东至顺天府大城县界七十里西至保定府髙阳县界十五里南至河间县界三十五里北至保定府雄县界五十八里东南至河间县界四十里西南至肃宁县治八十里东北至顺天府文安县治七十里西北至保定府安州治七十里本战国燕鄚邑汉置鄚阿陵髙郭三县俱属郡后汉省阿陵高郭二县以鄚县属河间国晋因之后魏及隋属河间郡唐武徳四年改属满州五年始分置任邱县属瀛州景云二年于鄚县置鄚州并领任邱开元十三年改鄚为莫天寳初改州为文安郡乾元元年复曰莫州属河北道五代晋天福元年地入辽周显徳六年收复宋熙宁六年省莫县入任邱移州治之属河北东路金贞祐二年州县俱废改置莫亭县元初复于莫亭置莫州并置任邱县属之至元二年州县俱省入河间后复置属河间路明洪武七年省莫州入任邱属河间府　本朝因之】交河县【在府东南一百十里东西距八十里南北距四十八里东至天津府南皮县界五十里西至深州武强县界三十里南至东光县界八里北至献县界四十里东南至东光县界六里西南至阜城县治四十五里东北至天津府青县界一百五里西北至献县界二十里汉置建成成平景成三县皆属勃海郡后汉省建成景成以成平属河间国晋因之后魏延昌二年徙县治故景成属章武郡隋开皇十八年改成平曰景城属河间郡唐武徳四年属瀛州贞观元年属沧州大歴七年还属瀛州长二年分属景州大中后又属瀛州宋熙宁六年省景城入乐夀县金大定七年始分乐夀置交河县属献州元至元二年又省入乐夀寻复置明洪武七年改属河间府　本朝因之】宁津县【在府东南二百三十一里东西距八十里南北距六十五里东至山东武定府乐陵县界五十里西至呉桥县界三十里南至山东济南府徳平县界二十五里北至天津府南皮县界四十里东南至武定府治一百三十里西南至济南府徳州界三十五里东北至天津府沧州界四十五里西北至东光县治七十里本汉东光临乐二县地属渤海郡后汉省临乐晋置新乐县属乐陵国后魏省隋开皇十六年置胡苏县属平原郡唐武徳四年属观州六年属沧州仍移州来治贞观元年州还治清池仍以县属观州十七年又属沧州天寳元年改名临津贞元三年属景州长元年还属沧州二年又属景州太和四年又属沧州景福元年仍属景州五代周显徳二年还属沧州宋熙宁六年省入南皮县金改置宁津县属景州元初属济南路至元二年改属河间路明属河间府　本朝因之】景州【在府东南一百九十里东西距八十八里南北距六十五里东至呉桥县界十八里西至冀州枣强县界七十里南至山东济南府徳州界三十五里北至阜城县界三十里东南至呉桥县治四十里西南至故城县界八十里东北至东光县界四十里西北至冀州武邑县界八十里汉置修县属信都国后汉改入勃海郡晋及后魏因之隋开皇五年改修曰蓚仍属信都郡唐武徳四年于弓高县置观州以县属之贞观十七年州废改属徳州永泰元年还属冀州五代宋因之金始以蓚县属景州元初升为元州后复为蓚县至元二年自东光移景州来治属河间路明初省蓚县入州属河间府　本朝因之】呉桥县【在府东南二百四十里东西路四十五里南北距六十五里东至宁津县界二十五里西至景州界二十里南至山东济南府徳州界二十五里北至东光县界四十里东南至济南府陵县界三十里西南至徳州界二十五里东北至宁津县治五十里西北至景州治四十里汉置安县属平原郡后汉省晋置东安陵县属渤海郡后魏去东字隋大业初并入东光唐武徳四年复置安陵县属观州贞观十七年属徳州宋景祐二年省入将陵县金始分将陵之呉桥镇置吴桥县属景州元明因之　本朝属河间府】东光县【在府东南一百六十里东西距六十五里南北距五十五里东至天津府南皮县界三十五里西至阜城县界三十里南至吴桥县界二十里北至南皮县界三十五里东南至宁津县治六十里西南至景州治六十里东北至南皮县治四十五里西北至交河县治四十里汉置东光县属勃海郡后汉至晋魏因之东魏移勃海郡于此隋开皇初郡废九年于县置观州大业初州废以县属平原郡唐武徳四年于弓高置观州以县属之贞观十七年州废县属沧州贞元二年又于弓高置景州以县属之长庆元年州废还属沧州二年又属景州太和四年又还沧州景福元年又属景州天祐五年移州来治五代周显徳四年废景州为定逺军属沧州宋太平兴国六年以军直京师景徳元年改曰永静军属河北东路金初仍升为景州大安间避讳改曰观州元初复曰景州至元二年始移州治蓚县以东光为属县明因之　本朝属河间府雍正七年改属沧州九年还属河间府】故城县【在府南二百八十里东西距七十五里南北距五十五里东至山东济南府徳州界二十五里西至冀州枣强县界五十里南至山东东昌府武城县界二十五里北至景州界三十里东南至东昌府恩县界十八里西南至武城县界二十五里东北至徳州界二十里西北至景州界三十里汉置广川厯二县皆属信都国后汉省歴县为广川县地北齐为枣强县地隋为长河县地唐元和四年移长河县治此十年又徙废元初以唐故长河县置故城县属河间路至元二年并为故城镇是年复置属景州明因之　本朝属河间府】
　　形势九河之会五垒之居【乐史太平寰宇记】东濒沧海西麓太行【古碑记】南枕滹沱北背高河【元献州记】当水陆要冲四方供亿皆取给焉【元史地理志】北据三闗南面九河【府志】
　　风俗河间之民其气清厥性相近【尔雅防】人性敦厚务在桑农【隋书地理志】质厚少文多专经术大率气勇尚义号为强忮土平而近邉习于战鬬【宋史地里志】古称礼乐之国衣冠文物之盛比于邹鲁【元史继本送董景宁序】寡求不争有古人风【元献州记】俗尚祈祷信鬼神【莫州图经】
　　城池河间府城【周十六里门四濠广五大宋熙宁中土筑明万歴十年甃砖　本朝乾隆九年重修】献县城【周六里门四濠广三丈金天防八年知州高揆建明成化二年重筑　本朝康熙七年重修乾隆九年重修】阜城县城【旧城周五里门四环城为濠濠外有堤明成化二年拓东城二里増设二门　本朝康熙九年重修乾隆十五年复修】肃宁县城【旧土城周六里明天啓五年改筑新砖城周六里竒门二濠广四丈外又为土墙周八里　本朝康熈五十六年重修乾隆十六年复修】任邱县城【周五里有竒门四明洪武七年筑万歴三十八年甃砖濠广五大引玉带河水外有防城堤　本朝乾隆十六年重修】交河县城【周六里门四明洪武中创筑　本朝康熈十年重修乾隆十六年复修】宁津县城【周三里门四濠广一丈五尺明景泰三年土筑隆庆二年甃砖　本朝乾隆十七年复修】景州城【旧土城周四里门四濠广二丈元天歴间蓚县尹吕思诚筑　本朝康熙十一年重修乾隆九年撤旧増筑二十三年改建砖陴】吴桥县城【周四里有竒门四明正统二年因旧修筑崇十一年改建砖城】东光县城【旧土城周三里有竒明崇十一年改筑砖城周六里门四濠广三丈　本朝康熈十年重修乾隆十三年复修】故城县城【周四里门四濠广二丈五尺明成化二年筑　本朝康熈六年重修乾隆十五年复修】
　　学校河间府学【在府治东南元至元六年建　本朝顺治康熈中重修乾隆十八年复修入学额数二十名】河间县学【在县治西南隅旧在县治北明治四年迁此　本朝顺治康熙中屡修乾隆十七年复修入学额数二十三名】献县学【在县治西元建　本朝康熙雍正间屡修乾隆十二年复修入学额数十八名】阜城县学【在县治东南明永乐四年建　本朝康熈雍正间屡修入学额数十八名】肃宁县学【在县治东北元大徳六年建本朝康熙雍正间屡修乾隆十一年重修入学额数十二名】任邱县学【在县治东明洪武三十年建　本朝康熙雍正间重修入学额数二十三名】交河县学【在县治东明洪武中建　本朝康熈十年重修入学额数十五名】宁津县学【在县治西南明洪武初建本朝康熈中重修入学额数十八名】景州学【在州治东南明洪武初建　本朝康熈中】
　　【屡修乾隆六年重修入学额数二十三名】吴桥县学【在县治东元元贞二年建　本朝顺治八年重修入学额数十五名】东光县学【在县治西北明洪武初建本朝顺治康熈中重修入学额数十五名】故城县学【在县治东南明隆庆元年迁建　本朝康熈六年重修入学额数十五名】瀛洲书院【旧在府城东南明河间知县王遇宾建　本朝乾隆十七年河间府知府杜甲改建于郡学西南隅又献县城内有万春书院乾隆二十五年知县万廷兰建又有日华书院乾隆四十六年知县黄碧海建肃宁县城内有东洲书院乾隆二十四年知县范森建任邱县城内有桂岩书院乾隆二十八年知县陈文合建交河县城内有瀛南书院乾隆二十年知县董元记建余各县乡杜俱设有义学延师课诵又按景州广川镇有董子书院即董子乡祠也元至正中总管王思诚请建河间县有毛公书院亦思诚所建详后词庙】
　　户口【原额人丁二十二万二千七百六十五又滋生丁九千四百三十二】
　　田赋【田地七万一千二百二十五顷八十八畆零额征地丁银二十万五千七百九十二两三钱零粟米一千四十一石八斗九升零】
　　山川万春山【在献县东十里种桃万树烂然如锦】白草山【在献县北十八里】云防山【在献县东南十五里三山皆高陵一望数十里】建成山【在献县境县志汉尝以此名县高祖封曹参为建成侯又封吕泽为建成侯又公沙穆尝居建成山依林阻为室】天胎山【一名天台山隋书地理志东光县有天胎山太平寰宇纪小天胎山在东光县界古传台星陨而结此山也明统志在县南十里南临靳河县志亦名天台山又有青山在县西北三十里鲁阳山在县西南界皆冈陇之属今皆堙废】鲁阳山【在东光县西南曹学佺名胜志云唐李颀诗举头遥望鲁阳山木叶纷纷向人落葢属安陵东北】青山【在东光县西北三十里髙数文周四五里县志云即古观津地汉文帝窦皇后父堕渊而卒景帝遣使填所坠而葬起大坟号曰窦氏青山】白马峯【在任邱县南状如天马故名明孙祯筑庐其上大学士李东阳赠以诗有草堂遥对白峰寒之句】乐夀岩【在献县西南十里隋改县名乐夀以此窦建徳自号长乐王都乐夀其取居金城宫在岩之西今堙废】欢喜岭【在故城县西三里许相传云中杨叔敬以事客故城数年其子温自借来省邂逅岭旁不胜嘉跃因以名之】金沙岭【在任邱县东四十里东西绵亘凡数十里隠约蜿蜒如见如伏断处有细沙流出如金故名】滹沱河【自赵州之宁津县与滏阳河合经冀州武邑武强流入府境由献县西南之完固口分为二一由县北之□家桥入河间县又曰沙河以城东四十里有沙河桥也下流过龙化桥入顺天府大城县境经东西子牙村为子牙河其一由完固口分流至献县南之单家桥又东经沧州杜林镇至青县鲍家嘴入于南运河此滹沱故道也嗣以浊流淤运且运河当盛涨时水不能下于雍正四年塞完固口使专循臧家桥东行其疏濬工程详见顺天天津二府志　按滹沱河古今迁徙不一汉志成平县滹沱河民曰徒骇河乐成县滹沱别水首受滹沱河东至东光入滹沱河弓高县滹沱别河首受滹沱河东至平舒入海在今献县交河阜城之地故渎乆湮难攷太平寰宇记滹沱河在河间县西二十里旧经武垣城北后魏太和中刺史王质掘直之后刺史杨真改曰清宁河又曰滹沱河自髙阳东流经鄚县南二里至莫州金口分界又东入文安县界在今府境西北此唐宋时故道也今滹沱上流自冀州即防滏阳至献分流而完固口又经堵塞南北经流皆与古异矣】漳河【俗名老漳河自山东邱县分流歴广平北流至故城县界经县西又北迳景州西又东北迳阜城西北又东北迳交河县南又东北至沧州西界与故滹沱河合又北至青县鲍家嘴入南运河汉书地理志清漳水东北至阜城入大河郦道元水经注衡漳水自东昌合口分为李聪涣又东迳弓高县故城北又东北右合柏梁溠水谓之柏梁口又东北右会桑杜沟谓之阳决口又东迳阜城县故城北乐城县故城南又东北过成平县南又东迳建城县故城南又东右防阳津沟水谓之阳津口又东左防滹沱别河故渎又东北入清河谓之合口金史地理志蓚县阜城东光俱有漳河按漳河自魏县防滏阳子牙达海之正流乆已湮塞无考惟自任邱县堤上邨至青县鲍家嘴六百余里旧迹尚存而随地异名在故城则曰索卢河亦曰枯河以地求之或即郦注所谓桑杜津索卢桑杜音近而讹也在景州则曰张甲河汉志云信城县张甲河首受屯氏别河信城今属广平府清河县西北有古黄河是也在阜城则曰刘麟河亦曰流泠河俗刘麟渡此而名在交河则曰綘水邑旧名綘阳以此今诸水皆为空渎惟夏秋之交积潦所归宛成巨漫而景州境内之普头河漫河阜城县境内之古沙河交河县境内之亭子河新挑沟贾家庒引河献县境内之西黒龙港及大城青县之各支河沥水所滙悉由鲍家嘴下注运河每遇运河盛涨不特不能分泄反虞倒灌而西乾隆五年将诸州县支水悉加疏濬通流防于呉家洼而鲍家嘴终虞浑淤易塞乃复濬滹沱故道下注于千金泊归子牙河入海于是漳河及诸支河无沥水泛滥之患】南运河【即卫河下流卫河自山东馆陶县与漳水合流北至临清防济汶洸沂泗五水名南运河由清河武清诸县入郡境经故城县之郑镇东行入山东徳州恩县又东复入故城经南闗抵孟湾又入徳州经四女寺及哨马营诸坝至半截碑入景州境至清水湾经呉桥县境又东北经东光县又北至杨家圏入交河县境又北则经天津府属之南皮沧州青县静海诸境而达于天津入海亦曰水济渠又名御河本古清河也水经注清河自东武城东北迳枣强县故城西又北迳广川县故城南又东北迳歴城县故城南又东北左与张甲屯绛故渎合又迳修县故城南屈迳其城东又东北左与黄漳支津故渎合又东北迳修县故城东又东北迳邸阁城东又东至东光县西南胡苏亭又东北右会大河故渎又迳东光县故城西又东北迳南皮县故城西太平寰宇记永济渠在东光县西二百步金史地理志呉桥东光南皮皆有永济渠张希良河防考故城县河道北自恩县界南至武城县界长十六里景州河道西岸北自呉桥县界南至徳州卫界长二十四里呉桥县河道北自东光县界西岸南至景州东岸南至徳州卫界长二十四里东光县河道西岸北自交河县界东岸北自南皮县界南至呉桥县界长六十里交河县河道西岸北自天津卫界南至东光县界长八十二里　本朝乾隆二年以后増筑堤坝屡经疏引水势畅流运道通利】古黄河【在府境西汉时大河由今山东徳州流入歴景州呉桥东光与卫河合又北至沧州入海水经注大河故渎自鬲县又北迳修县故城东又北迳安陵县西又东北至东光县故城西而北与漳水合此西汉以前黄河故道也东汉以后自千乘入海而故道遂为漳卫所占至宋时复由此宋史河渠志皇祐元年河合永济渠注干宁军入海谓之北流永济渠即卫河今故城呉桥景州交河东光诸州县界中卫河所经皆宋时大河北之故道也自熈宁二年河东徙由二股河北流始闭南渡后益徙而南北流遂絶又河渠志熈宁元年河溢乐夀埽元丰五年河溢阜城下埽乐夀阜城卫河俱不入其界而亦被河决之患葢其时河流横决南合于卫又北溢于漳也　按今吴桥县南有老黄河传即古之鬲津又有钩盘河亦在县之西南葢皆唐时河流决入之道飞禹河旧迹也老黄河导山东防县四女寺闸之水北行至呉桥之玉泉庄防钩盘河入宁津县又北转东入南皮县下淤至山东海丰县大沽河口入海　本朝康熈三十六年漳水复出馆陶临清以北运河骤涨四十四年建四女寺减水闸雍正四年改为滚水坝九年挑濬引河入九龙口并疏老黄河故道十三年复于哨马营建滚水坝开濬引河由陈公堤至曹家口入钩盘达于老黄河乾隆六年十三年二十三年二十九年屡经筹议凡直山东境内老黄河所经一律濬治畅流无阻于是卫河泛涨得资分泄运道以安民赖其利又宣恵河在吴桥县西北本无源之水乾隆四年开濬受呉桥东光诸县沥水北至留河庄古沙河亦由呉桥南来会之复东北流入于老黄河归海】玉带河【在肃宁县东即唐河下流旧自蠡县流入与河间县界接界又东北入任邱县界为镜河元史河渠志泰定三年都水监言河间路古陈玉带河自军司口浚治至雄州归信县界以导淀泺积潦注之易河旧志博野县滋沙唐三水由铁灯竿口注洋东五千二淀东北流入肃宁县境为中堡河在县东三十里又东分为玉带河在县东三十五里又经河间县西门外北入任邱县界为镜河至县南三里防莲花泊又北环城为濠至县东北防五龙潭又东北滙于五官淀郑樵通志保定滋沙三水旧自蠡县引流而东歴肃宁之五千淀而达于雄县之瓦济河中堡玉带二河皆其经流处也后自蠡县北入高阳歴新安雄县而出任邱之赵北口于是故道多湮而玉带河之名亦移于顺天之之保定县矣】猪龙河【在肃宁县西即唐沙滋三水下流自保定府蠡县流入又东北经髙阳县界为髙阳河滙于任邱县西北白洋淀又东注四角河】四角河【在任邱县西北五十七里其水四达诸淀滙流东行至赵北口为清河门由柴禾淀入玉带河按四角河即清河所自起河身寛广有容受蓄之功浊流皆澄故得清河之名古有七十二清】
　　【河之説其名率参错难稽今畧数其分则西自安州来者曰依城河源出满城之一亩鸡距二泉合祈蒲二水下流之金线白草沟二河及安肃漕河望都九龙泉至新安入淀西北自安肃及者曰瀑河即南易水合鸡爪萍泉诸河至新安之黒龙口入淀西南自髙阳来者曰猪龙河即滱沙滋三水下流合恒水龙泉平阳当城胭脂郜汊等河迳祈州之三岔口滙为猪龙河入淀北自雄县来者曰白沟河上流为巨马河有二一由涿州迳新城而南合挟活琉璃胡良盐沟广阳斗门紫泉诸河一由涞水迳定兴而东合北易源泉中易遒阑子庄溪诸河滙为白沟河入淀此清河诸之潴为西淀而皆滙流于四角河下流之清河门者考桑钦水经以清河为河尾而郦注举清淇漳洹滱易涞濡沽滹沱十水以实之今惟淇漳入卫滹沱为格淀堤所限自入于卫其余六水无不归于东西两淀者可以清河故道千载未易矣故详疏于此其疏濬工程仍见各河条下】靳河【唐书地理志东光县东二十里有靳河自安陵入浮河开元中开】胡苏河【在东光县东南尔雅九河之一汉书沟洫志成帝时许商以为胡苏河见在东光界中太平寰宇纪一名赤河自临津流经饶安无棣入海旧志在东光县东三里　按府之南界沧景徳棣之间本古九河所经之地今考诸书在府境者唯胡苏河为有据外此则吴桥之鬲津河亦与古合至如汉志以滹沱河为徒骇金志亦谓乐夀县有徒骇河徒骇河之本道非滹沱也又献县志载鬲津枯河在县西二里马颊河在县东六十里钩盘河在县东南六十里乃后人凿以导水附会九河旧名皆无足据】鬲津河【旧志宁津县西三十里有古黄河自呉桥县流入又东北入南皮县界两岸废堤窿然峭立俗谓之卧龙冈疑即汉时鬲津河也宋时为大河所经禹贡蔡注黄河经乐陵临津塩山入海即此　按此即今所谓老黄河工程已详前古黄河注】土河【在宁津县南二十五里自山东陵县流入又东入山东乐陵县界相传即古笃马河又有迟河流河俱在县东四十里入于土河谓之三渡口又谷家河在县北二十里亦名龙湾自吴桥县东南流入县界下流亦合土河】枯河【在故城县西南五十里东北流入阜城刘麟河一名索卢河又名黄泸河其水无源数年一至遇泛滥则波涛汹涌旱輙涸民播种其中收获倍利　按此即老漳河入故城之异名也】清河【在交河县西二十五里漳水支流也自县西南界北流经富庄驿又东经刘解镇至县东北六十里散流入于滹沱河亦名清河头一名盐河又名运粮河相传五代梁时赵王镕于此运粮以饷晋师故名又李村河一名土河亦自县西漳水分流有西济桥跨其上流迳县东北之四十里李村桥合清河】倒流河【在交河县东北九十里一名蔡河东境之水皆滙于此西流四十里与滹沱河防为三岔口故曰倒流又有蛤螺河在县北十五里下流亦入滹沱】滱水故道【在河间任邱二县界水经注滱水自高阳葛城又东北迳阿陵县故城东又东北注于易水大平寰宇记水枯渎在任邱县西一里　按今易诸水皆滙于白洋淀归于玉带河故道莫辨据水经注诸书则易水在北水在南至河间任邱始合也】易水故道【在任邱县西北三十里自新安县流入与雄县分界又东入文安县界水经注易水自易县东迳鄚县故城北又东至文安太平寰宇记易水在莫县北三十里又濡水在县西二十里东合易水　按明志谓易水在任邱县西十六里流迳献县合滹沱入海误】屯氏北渎【在宁津县南水经注屯氏别河北渎自绎幕又东北经重平县故城南又东北迳重平县故城南又东北经定县故城南又东入阳信县　按唐书地理志有古毛河自临津迳南皮县入清池开元十年间即屯氏之讹也】江江河【一作洚洚亦名绛河本受故城县上防无源水至景州境经江江村故名又东与大洋河合入东光为漫河同归于老黄河乾隆五年知州屈成霖重加濬治三十年即其地建行宫】
　　【皇上南巡驻此有御制诗】鸣犊河故渎【在景州西南汉书地理志灵县河水别出为鸣犊河东北至蓚入屯氏水经注鸣犊河东入鄃县而北合屯氏渎又东北合大河故渎谓之口阚骃十三州志曰鸣犊河东北至修入屯氏考渎则不至也又太平寰宇记鸣犊河在东光县东南　本朝乾隆二十二年以后圣驾南廵】
　　【御制河间道中杂咏并有鸣犊河诗】张甲河故渎【在故城县及景州界汉书地理志平成县张甲河首受屯氏别河东北至蓚入漳水水经张甲右渎东北迳广川县故城西又东迳棘津亭南又东北至修县东防清河旧志在景州西七十里东北阜城县界　按此即老漳河入景州异名又太平寰宇记有马頬河经蓚县界今皆无考】从陂水【在景州北水县注桑杜沟水自观津东迳修市县故城北又东会从陂陂水南北十里东西六十歩亦谓之桑杜渊从陂南出夹堤东迳修县故城北东合清漳漳泛则北注泽盛则南播津流上下互相迳道从陂北出东北分为二川一川北迳弓高城西而北注柏桑溠一川东迳弓高城南入衡漳旧志葢即今之千顷诸洼也】长丰渠【有二皆在河间府唐书池理志河间县西北百里有长丰渠贞观二十一年刺史朱潭开又西南五里有长丰渠开元二十五年刺史卢晖自东城平舒引滹沱东入淇通漕溉田五百余顷太平寰宇记长丰渠自长丰县东南东城县界流迳长丰城西北与古漕河合旧志在任邱县西北二十里】通利渠【在任邱县南唐防要武徳中凿通利渠开元四年县令鱼思贤复开濬以泄陂淀自县南五里至县西北注滱水得地二百余顷土人名为鱼君陂】大浦淀【太平寰宇记又名大亷陂在河间县西南四十一里下注滹沱其决入处谓之百道口】洋东淀【又五千淀俱在肃宁县东南二十里旧时铁灯竿诸水所滙下流入中堡河今湮】掘鲤淀【在任邱县北太平寰宇记在莫县西二十里俗名桞淀旱则飞沙涝则溟海左太冲魏都赋云掘鲤之淀葢节之渊】五官淀【在任邱县东北三十五里旧名武溘淀上流诸水多滙于此又赵家泊在县东二十里亦流入五官淀又三浒淀在县东北十三里西接五龙潭今多淤】狐狸淀【太平寰宇记在任邱县西北二十里莫县东南隅中有蒲桞多葭苇】白洋淀【在任邱县西北五十里闗城村周六十里与安州高阳新安接界众水所滙深广四通芰荷交匝望之如江湖详保定府志】孟家沟【在故城县东二里自县北达景州西为青草河又东北注千顷洼明时漳水尝决于此因植桞固堤河流潆廻栁色映带俗名为桞行淃】沙溪【在故城县西北二十五里一名南河自武城县流入滙于县西五十里之龙潭又东北至景州境注于千顷洼】房渊【在献县北三十里太平寰宇记九州记乐夀县有房渊方百里石勒建平二年水忽变赤慕容儁二年水忽生塩如印形其渊一日再长再减不失其度居近者时见有龙狗之状戯于旁叶落于渊輙有羣鱼燕防出旧志此水今淤】张大洼【在交河县东三十里为钟水之处明万歴十七年知县马中良开沟五道以通绛河洼旁之田始无水患又达达洼在县东北七十里又平成河一名阳气寺古河在县东北八十里又洼东洼在县东北九十里亦马中良所凿又呉家洼亦在县东北乾隆二十九年于洼中濬沟一道属于旧滹沱河使西南一带沥水俱滙此洼由大渡口抵杜林镇归鲍家嘴入南运河】千顷洼【在景州东北三十里地卑衍旧为钟水处明宣徳中河决徳州溃入州境正统间知州刘深自成北堤外开渠导入此洼水患乃息嵗久淤塞嘉靖乙邜知州马进堦复自南堤外引水入故道经二十余里名曰惠民渠又有蒲洼在州西七里白草洼在州西十里袁家洼在州西南三十五里蝗虫洼在州南五里】梅家洼【在吴桥县东北三十里又曹家洼在县西十里】五龙潭【在任邱县北十一里又白龙潭在县西十八里】铁灯竿口【在河间县旧自保定博野滙为污池逾滹沱过洪沙港流经县西南二十里又东迳城南通济桥东北流平衍数百里通静海直沽入海】完固口【在献县西南十八里滹沱河北岸河水由此分流水涨时易致冲决明嘉靖十三年筑堤为备故名今河专由臧家桥东流此口乆涸又县西南有陈家口亦滹沱河口也明建文中燕王尝由此渡河击败盛庸军】赵北口【在任邱县北五十里又唐兴口亦曰赵堡口白洋诸淀之水所滙旧有堤长七里有桥七通南北孔道　本朝康熈间】
　　【圣祖尝以仲春阅水围于此有御制鄚州水淀碑记雍正三年増建诸桥自任邱至防县城南为桥十一并不筑堤以捍御乾隆十三年以后】
　　【圣驾时廵所经间命水虞修举故事屡有】
　　【御制赵北口水围诗又以西淀受唐沙滋易诸大川之水惟在赵北口以东转输能速则淀水不致停淤因将各桥口一律深濬其马道河正支二股亦展挑寛深使积淀之水俱由此畅然东注三十二年】
　　【皇上廵幸天津阅视淀河堤闸于赵北口广惠桥登御舟由水程以达于津门亦有】
　　【御制各诗】七里井【在河间县界隋大业十三年涿州留守薛世雄讨李宻行至河间军屯七里井
　　窦建徳袭破之】
　　古迹武垣故城【在河间县西南本战国时赵邑史记赵孝成王七年武垣令传豹王容苏射率燕众反燕地即此汉置县属涿郡后汉属河间郡后魏太和十一年自乐成移河间郡来治隋大业初并入河间唐武徳五年又置武垣县贞观元年仍省入河间萧徳言括地志武垣故城今瀛州城是太平寰宇记武垣城有二西武垣城在今郡西南三十八里即秦所置其城东稍北三十里又有一城时人谓之东武垣城在今县南二十五里葢因曹公凿渠引滹沱水遂自西武垣移县于此隋开皇三年又移武垣理州城此城因废十六年改武垣为河间仍于东武垣城再置武垣县大业二年省又郎尉之隋图经云东武垣城武帝元丰元年廵狩至此望气者言有异女访之得赵氏女因筑此城以为禁卫今县西南楼上有夫人神即钩弋遗像也府志武垣城在河间县西南三十五里肃宁县境内去县东南仅十余里有内外二城外城周四十里内城可十六里俗名元城遗址见在】州乡故城【在河间县东北汉置属涿郡元朔三年封河间献王子禁为侯国后汉省太平寰宇记故城在今郡东北四十里】河间故城【今河间县治汉州乡县地后魏曰赵都军城太和十一年置瀛州于此隋开置河间县大平寰宇记隋开皇三年移武垣理州城十六年移武垣县居旧城乃于此置河间县】束城故城【在河间县东北汉置东州县属渤海郡后汉属河间郡晋属章武国后魏因之北齐废隋开皇十六年改置束城县属河间郡唐属瀛州大平寰宇记县在瀛州东北六十五里今县东北十四里有东州故城即汉县理所晋移东州于城南三十五里魏孝昌二年复理汉故城髙齐天保七年省并文安隋开皇中置束城县于今理因东州为名　按郡国县道记云束城故城有三重县城周五六里外城周约二十里今宛然不改宋史地理志东城县熈宁六平省为镇入河间元祐元年复旧志金时复废为镇属河间故城在县东北六十里元置廵检司明废】乐城故城【在献县东南汉置文帝二年立赵幽王子辟彊为河间王始别为国治乐城景帝前二年又立子徳为河间王都此是为献王后汉初省永平十五年立子党为乐城王永元中仍置河间国治此水经注衡漳水东迳阜平县故城北乐城县故城南河郡治也太平寰宇记乐成故城在乐夀县东南十六里城内有河间献王殿余址尚存后魏太和十一年移河间郡及县于乐夀亭故城　按太平寰宇记明统志皆谓汉桓帝改为乐陵县攷水经注止改孝王陵为乐成陵未尝改县也】乐夀故城【在献县西南太平寰宇记后魏太和十一年移乐城县于今乐夀县西南一里乐夀亭隋开皇十八年改为广城仁夀元年又改为乐夀取故亭为名大业十三年自乐夀亭移于今理　按唐书隋大业十三年窦建徳筑坛埸于乐夀自立为长乐王明年更号夏王遂都乐夀号金城宫以太平寰宇记攷之盖建徳移于今治也】中水故城【在献县汉髙帝七年封吕马童为中水国属郡后汉属河间晋魏因之北齐省太平寰宇记故中水城在乐夀县西北三十里地居两河之间故曰中水又郡国县道记其城南枕滹沱北背高河齐天保七年省】阿陵故城【在献县西北汉元朔三年封玉间献王子豫为侯国属郡后汉省太平寰宇记故城在乐夀县西北三十九里】阜城故城【在今阜城县东汉置后汉建武十三年封王梁为侯国旧唐书地理志阜城故城在今县东二十里今城隋筑太平寰宇记在今县东二十二里齐天保七年移今治按前汉志阜城县属勃海郡别有昌成县属信都国续汉志谓阜城即故昌城宋书州郡志疑二城非一而无定説水经漳水自下博又东北过阜城县北又东北至昌亭郦注昌亭即信都东昌县勃海之阜城又在其东经叙阜城于下博之下昌亭之上故知非故县也考诸説葢后汉省勃海阜城而移其名于信都之昌城且改属安平至晋时又移还故治耳魏书地形志阜城县注前汉属勃海后汉属安平晋还属渤海竟混为一城误又名胜志刘豫尝兼取阜城昌城之名改县号曰阜昌郡并改元曰阜昌　説近是而志俱不载】弓髙故城【在阜城县西南汉文帝十六年封韩頺当为侯国属河间国晋省魏书地形志阜城县有弓高城太平寰宇纪在县南二十七里】蒲领故城【在阜城县东北汉置属勃海郡元朔三年封广川惠王子嘉为侯国寻免始元六年又封清河刚王子禄为侯国后汉省水经注衡漳自弓高县又东迳蒲领县故城南应劭地理风俗记云修县西北八十里有蒲领乡故县也太平寰宇记故蒲领故城在阜城县北三里县志在县东北十里俗呼蒲领闗】鄚县故城【在任邱县北本赵邑史记赵世家惠文王五年与燕鄚易即此汉置县属涿郡扁鹊传称勃海鄚人葢汉初鄚县尝勃海也后汉改属河间晋魏至隋因之唐景云始于县置鄚州开元十三年以鄚与郑相类改为莫字宋熙宁六年省为镇入任邱元祐二年复置寻又罢为镇金贞祐二年改置莫亭县元时莫亭县又为莫州治明初州县俱废置鄚城驿于此明统志鄚州城在任邱县北三十五里又太平寰宇记有废鄚县城在鄚县东北三里邢子颙三郡记云颛顼所造明统志谓之颛顼城在废莫州东北三十里又隋志开皇中分鄚县置永宁县今无攷　本朝康熈十八年】
　　【圣祖廵幸任邱经此有御制鄚州水淀记及鄚州水淀杂诗乾隆十三年皇上东廵有御制防依】
　　【圣祖元防诗十六年以后时廵所经复有】
　　【御制任邱道中诗】任邱故城【在今任邱县南太平寰宇记任邱县本汉鄚县地髙齐置县隋初废开皇十六年又置大业末又废唐武徳五年复置属瀛州景云中鄚州在州南四十三里任邱古城在县南二十六里三郡记云汉元始二年廵海使中郎将任邱筑此城以防海口即以为名后汉桓帝无子太后父窦武迎灵帝居此城羣臣至此朝谒又谓之谒城　按太平寰宇记莫州犹治莫县葢自熈宁中始移治任邱也金志州废为莫亭县元志莫州倚郭为莫亭县而任邱县属之葢金末莫州任邱俱废复置莫亭县于莫县故城耳旧志以为改置莫亭于任邱误又按汉书无任邱姓氏惟任光封阿陵侯太平寰宇记所引三郡记恐属假托今城西北有大冢相传曰任将军墓亦不知何许人也又灵帝自解渎亭侯入立亭在今祈州界去河间殊逺羣臣来迎不应至此王存九域志作桓帝北巡羣臣就此朝谒故名谒城为是】阿陵故城【在任邱县东北汉置属郡后汉建武二年封任邱为阿陵侯后废太平寰宇记故城在任邱县东北二十里后魏孝昌二年】
　　【曽徙鄚县理此周宣政元年复还今理旧志其地今皆为水乡】髙郭故城【在任邱县西十七里汉置属郡地节三年封河间献王子□为侯国后汉省太平寰宇记故城在鄚县西南二十六里滹沱河经其南面亦称裹角城以水裹其角而过也】长丰故城【在任邱县东北唐开元十年析文安任邱二县置利丰县是年更名长丰属莫州大平寰宇记县在州东六十里以县北有长丰渠为名宋熈宁六年省为镇入任邱金因之后废】景城故城【在交河县东北汉地节四年封河间献王子雍为侯国属勃海郡后汉省后魏延昌二年移成平县治此隋开皇十八年复汉故名宋熙宁六年省为镇入乐夀宋史河渠志元丰四年李立之言瀛州景城镇在大河两堤之间乞相度迁于堤外金史地理志交河有景城南镇旧志故城在交河县东北六十里献县东九十里】成平故城【在交河县东汉元朔三年封河间献王子礼为侯国属勃海郡后汉改入河间国后魏属漳武郡后徙治景城而故城遂废魏书地形志成平县治景成有成平城水经注成平城在建成县北二城南北相直太平寰宇记故城在景城县南二十里后魏延昌二年徙理景城因而荒废九域志窦建徳尝居之亦谓建徳城】建成故城【在交河县东汉置属勃海郡后汉省太平寰宇记建成故城在景城县东南三十里城尚存　按建成成平景城三县太平寰宇记俱入乐夀县是时未有交河县故也自金时分乐夀东境置交河则三县俱在县境明志仍入献县而以交河为故中水县皆误】临乐故城【在宁津县北史记赵世家孝成王十九年以临乐与燕汉元朔四年封中山靖王子光为侯国属勃海郡后汉省水经注无棣沟自南皮县又东迳乐亭北地理志之临乐故城也晋太康地志乐陵国有新乐县即此太平寰宇记今临津县界即其地】宁津故城【在今宁津县西本汉胡苏亭隋置胡苏县唐改名临津宋省入南皮金复置改曰宁津至今因之县志宁津故城在县西南二十五里保安镇县初治此金天会六年圮于水因移今治又临津店在县西北三十里南皮县南五十里葢亦以故城得名】脩县故城【在景州南汉置文帝后二年封周亚夫为侯国地理志作脩景帝本纪周亚夫传作条服防曰脩音条也晋志作蓨魏志仍作脩隋志开皇五年复改曰蓨自后因之亦名亚夫城　本朝乾隆二十二年以后圣驾南廵】
　　【御制河间道中诸咏有亚夫城诗水经注清河东北迳脩县故城南又东北迳脩国故城东周亚夫国世谓之北脩城又东北迳邸阁城东城侧临清河晋脩县治括地志脩县故城俗名南条城在今县南十二里李吉角元和郡县志东南至徳州一百二十里州志南条城在州县十三里城址尚存又有故城在州东九里内有邸阁】脩市故城【在景州西北汉本始四年封清河刚王子寅为侯国属勃海郡后汉省水经注桑杜旧沟东迳脩市县故城北俗谓之温城地理风俗记曰脩县西北二十里有脩市城故县也金史地理志蓨县有蓧市旧志又有观津故县在西北四十里详见武邑】龙故城【在景州东三十里汉元朔五年封韩譊为侯国属平原郡后汉省顔师古汉书注今书本字或作额崔浩云有龙村作额者非】安陵故城【在吴桥县西北汉置安县为侯国文帝四年封齐悼惠王子志为安都侯即此后汉省晋改置东安陵县后魏去东字水经注本脩县之安陵乡地理风俗记曰脩县东四十里有安陵故县是也隋大业初并入东光唐武徳四年后以宣府镇置安陵县属观州贞观十七年改属徳州永徽二年移治白社桥太平寰宇记安陵县在徳州西北一百里本汉安县旧地理书并失理所今县东七里晋所置东安陵县即汉安县旧理也今微有遗址髙齐天保七年省隋开皇六年又分东光县于今县东二十二里新郭城再置安陵县大业二年废唐武徳四年复立永隆二年移于柏杜桥即今理也宋史地理志景祐二年废安陵县入将陵九域志将陵县有安陵镇旧志在今吴桥县西北二十五里卫河东窰塲店南里许汉晋故县也其唐所移之白杜桥治在今景州东十七里卫河西岸今有安陵镇置廵司】重平故城【在吴桥县南汉置属勃海郡后汉置建武初封张万为侯国寻省水经注应劭曰重合县西南八十里有重平乡故县也旧志今吴桥县南三十里有重合城即重平之讹也后魏孝昌中复置重平县属安徳郡在今山东徳平界又有将陵废县在县东南三十里赵寨镇北一里详见山东陵县】东光故城【在今东光县东汉置属勃海郡后汉建武六年封耿纯为侯国东魏移勃海郡治此太平寰宇记东光故城在今县东二十里高齐天祐七年移于今县东南三十里陶氏故城隋开皇三年又移于后魏废勃海郡城即今理】歴县故城【在故城县北汉高帝八年封程黒为侯国属信都国后汉省水经注清河迳歴县故城南应劭曰广川县西北三十里有歴县亭故县也今亭在县东而此水济尚谓之歴口渡旧志又有东武垣城在县东北三十里】长河故城【今故城县治即唐时之白桥也汉置广川县在今枣强县界高齐省入枣强隋复改置于此旧唐书地理志隋于旧广川县东八十里置新县寻改长河为水所坏唐元和四年移就白桥于永济河西岸置县东去故城十三里十年又移置河东岸小胡城旧志金明昌一年以废长河县置上故城镇元升为县今有故县在县南闗外卫河北岸　按明统志以县为唐宋歴亭县县志又以为汉厝县攷歴亭今为恩县厝县又在其南但非县境】肃宁旧城【在今肃宁县治东南周十六里内有子城周三里宋时筑以屯兵城旁又有肃宁寨亦宋所筑地名南阳疃又曰申阳疃石晋开运三年杜重威至瀛州遣别将梁汉章追辽将高牟翰至南阳务或曰即南阳疃也】弓高废县【在东光县西汉故县在阜城县界隋开皇十六年改置于此属平原郡唐武徳四年于县置观州贞观十七年州废属沧州贞元二年又于县置景州长庆元年州废二年又置太和四年又废景福元年又置天祐五年州移治东光以县属之周显徳中废入东光太平寰宇记废弓髙县在东光县西四十里旧志在今县西北三十里北去交河县二十余里】候井废县【在东光县西汉置属河间国后汉省太平寰宇记郡国县道记云旧地理书并失侯井县所在以理推之葢在今弓高县西北三十五里房将池侧近旧传此池每日再増减不失时侯又池形窄小似井因于池侧置县谓之侯井或云今弓髙县即汉井县莫详的所】乞活城【在河间县北六里晋书东海王越传东瀛公腾镇邺携并州将田甄等部众万余人至邺遣就谷冀州号为乞活太平寰宇记腾掠羯人万户于山东值嵗俭恐其有叛不聼入州郡筑此城以居之任自乞活晋书云乞活帅陈仵归晋即此地也】小陵城【在河间县西北魏书地形志武垣县有小陵城旧志有萧陵城在河间县西北五里今曰河头村亦曰城上村葢小萧声近而讹也又有髙丽城在府城西北十二里】宅阳城【太平寰宇记阜城县有沙邱即宅阳城一名西宅旧志在县东又名定阳城】简子城【在阜城县东南九域志永静军境有东城隋图经云晋赵简子所筑今名简城明统志简子城在县东南三十里　本朝乾隆二十二年以后】
　　【圣驾南廵　　　　　　　　　御制河间道中诸咏有简子城诗】永州城【在宁津县东四十里相传隋末所置今为杨盘镇相近又有古城亦名空城周五里相传汉光武所筑自汉以来无居之者故名】西光城【在东光县西三里太平寰宇记后魏孝昌三年葛荣畧取其地对东光筑城据之故名】废玺城【在东光县东二十五里】古胡苏亭【汉书地理志东光县有胡苏亭水经注清河东至东光县西南迳胡苏亭世谓之羗城非也旧志有胡苏台在东光县学东南髙二丈余又太平寰宇记】【胡苏亭在临津县西南二十二里】道贵亭【在河间县内元河间李氏以邵康节诗有岂无道自贵之句因名其亭刘因为之説】河间废卫【在府治南又有沈阳中屯卫在府治东南大同中屯卫在府治西俱明永乐初建今废】永乐行宫【在献县东五里俗呼为皇店又有行宫在任邱县西三里遗址广五十畆宫有御道明成祖往来两京驻跸于此】日华宫【在献县南三十五里西京杂记云河间王徳筑日华宫置客馆二十余区以待学士今有】【日华旧迹　本朝乾隆二十一年以后圣驾时巡经此皆有】
　　【御制诗】石家圈【金史地理志交河县以石家圏置名胜志在县西遗沟尚存俗传石崇行舟处】麯义垒【在河间县东北明统志在东城镇北十四里汉末袁绍令麯义攻公孙瓉因筑此垒】苻融垒【元和郡县志在阜城县东北二十四里旧志在县东五里】君子馆【在河间县西北三十里宋雍熙三年刘廷让与辽将耶律休哥战此金史地理志河间有君子馆】家翁馆【在河间县详后流寓】董学村【在故城县西北即董仲舒故居也元曹元用董子祠堂记景州西南有广川镇其别墅曰董家里县志今名董学村在县西北三十里清河北乡明初分属故城与景州广川镇相去不数里　本朝乾隆二十二年以后皇上南廵】
　　【御制河间道中诸咏有董学村诗】贾岛村【在景州西南相传唐贾岛祝髪于云葢寺其地尚有瓦砾遗址即寺基故以名村】澹台故城【明统志在故城县西南四十里澹村昔属武城县后移县于卫河东岸此村今在本县清河南乡】扁鹊故宅【明统志在任邱县北废鄚州东门外有药王祖业庄　本朝乾隆二十二年以后】
　　【皇上南廵　　　　　　　　　御制河间道中诸咏有扁鹊宅诗】毛苌宅【太平寰宇记郡有毛苌宅冢今号其处为毛精垒旧志垒在河间县北三十里又有诗经村在县西北三十里相传即毛公设教处　本朝乾隆二十二年以后圣驾南廵】
　　【御制河间道中杂咏并有毛精垒诗】刘淑精舎【在献县东西刘淑讲授诸生于此】刘画宅【在阜城县南义门乡北齐刘画孔昭所居】高颎宅【在景州城北】刘长卿故里【在河间县治内】子贡陂【九域志在任邱县汉王遵字子贡尝为东郡守退于此此陂因名】刘智社【在景州南三十里元蓚尹名思诚尝行田至此劝化社民　本朝乾隆二十二年以后圣驾南廵经此有】
　　【御制刘智社诗】闾邱台【在任邱县北太平寰宇记在鄚县南十六里汉书闾邱夀王高阳人也耆老传云此台是读书之处旧此在今县北二十里本朝乾隆三十年以后】
　　【圣驾南廵经此有御制闾邱台诗　按闾邱汉书作吾邱説苑作虞邱葢音相近而讹也】瀛台【在府城东南髙五丈濶倍之登台一望四逺皆目前一名驻旗防又有高阳台在城东北与此台相对】广川台【在景州治东高三丈旧为官僚游憇之所元县尹吕思诚自广川移董子祠于此因名　本朝乾隆二十二年以后】
　　【圣驾南廵御制河间道中杂咏并有广川台诗】
　　嵇康琴台【在阜城县西城垣下括地志云康遇异人授广陵散即此　本朝乾隆十三年】
　　【圣驾东廵经此有御制嵇康琴防诗】望夫台【在肃宁县北百歩】成趣园【在献王墓旁金梁子直隠居之地学士党懐英等有诗文记其胜】且园【在呉桥县城内明大学士范景文筑】红杏园【即日华宫故址明成化中御史王注置别业于此植红杏百株故名今建有　行宫乾隆十六年以后每遇皇上时廵驻驿屡有】
　　【御制诗】瀛州南楼【府城南门楼也唐沈佺期有望瀛州南楼寄逺诗　本朝乾隆十三年以
　　后每逢　銮辂经临皆有御制瀛州南楼用沈佺期韵诗】
　　钦定大清一统志卷十五
<史部,地理类,总志之属,大清一统志>
　　钦定四库全书
　　钦定大清一统志卷十六
　　河间府【二】
　　关隘景和镇【在府城东七十里有巡司相近有崇山镇接青县界又王存九域志河间县有永宁北林二镇元废】淮镇【在献县东金史地理志河交有槐家镇旧志土人呼为淮镇在献县东四十里滹沱河所经北属献县南属交河明嘉靖三十年筑四城东淮镇南单桥西大章北商家林今皆圯通志商家林在河间县南三十里南去献县亦三十里行旅必经之地】漫河镇【在阜城县南三十里南去景州亦三十里为南北要冲又建桥镇在县东三十里】鄚市镇【在任邱县北即故鄚州民居繁盛商贾辐辏又长丰镇在县东北即故长丰县又新中镇在县南四十里】泊头镇【在交河县东五十里卫河西岸有城商贾环集有管河通判主簿驻此旧有泊头镇巡司今裁】高川镇【在交河县东北六十里有把总驻守又金史地志交河县东有景城南大树刘解槐家军贯河北望夹滩防河沙窝共十镇今刘解镇在县东北三十五里槐家为淮镇在献县界余废】保安镇【在宁津县西南二十五里今名包头店又中安镇在县东北二十五里今名中五店又金史地理志县又有西保安广平会津三镇元废】安陵镇【在景州东十七里即故县也明置巡司今裁】宋门镇【在景州西北三十里】广川镇【在景州西南七十里隋唐时广川县也又刘智庙镇在州南即故刘智社与山东徳州接界商旅辏集】李晏镇【在景州东北当葫芦河南岸此为东李晏口又有西安晏镇在今深州南皆五代时置军屯戍处】连窝镇【在吴桥县西北四十里卫河东岸西南去景州四十里东北去东光县十八里为三州县接界处】马头镇【在东光县西三里又下口镇在县北二十里皆卫河所经商旅辏集】郑家口镇【在故城县西南二十五里有巡司又四桞树镇一名四女祠镇在县东南十八里接山东恩县界皆临卫河】马村岩【在任邱县西宋史地理志任邱有马村王家二砦政和二年改马村曰定安王家砦曰定平】马家砦【在故城县西北五十里】丰乐堡【在肃宁县东十五里又子由堡在县南十二里王村堡在县西十八里太史堡在县北十八里】鄚城驿【在任邱县儒学左明洪武九年置又有新中驿在县南新中镇亦明初置今裁】瀛海驿【在河县间治西北明天顺七年置】乐成驿【在献县治西南明洪武三年置】富庄驿【在交河县西二十五里明建文四年置旧有驿丞今裁】阜城驿【在阜城县城内明永乐十三年置】东光驿【在景州治西南】新桥水驿【在交河县东五十里明洪武二十五年置俗名泊头驿旧有驿丞今设巡司】连窝水驿【在吴桥县连窝镇旧有驿丞今裁】
　　津梁青陵桥【在府城东门外俗名百姓桥涧河之水自西南注沙河之水自东南注胥经其下明隆庆中圯万厯十八年复】【修】大慈桥【在献县东五十里槐家镇为东西孔道】臧家桥【在献县北十里一名通济桥】单家桥【在献县南十三里跨滹沱旧河上长三十丈濶三丈行旅通途也一名五节桥　明正徳间有五女为流防所掠死节桥下故名旧】【置巡司今裁】刘麟桥【在阜城县北八里接交河县界有镇】中堡桥【在肃宁县东三十里】东庄桥【在任邱县东三十里水上长十有八丈县南境之水俱由此逹五】赵北口桥【官淀在任邱县北五十里赵北口为西淀水所经明宏治间建木桥　三石桥四本朝康熈十一年重修雍正三年以旧桥卑隘增建三桥合雄县之易阳县共十一桥第四桥曰广舟楫通行其余颇多淤塞乾隆二十八年于各桥下相度地势抽桃河槽于是一律通流西】北济桥【淀水道益资利导矣在交河县东】南济桥【北六十里滹沱河上在交河县南五里又县东有东济桥俱跨漳河又西】安陵桥【济桥在县西北李】王孝桥【村河上在景州东安陵镇在吴桥县东十五里又】虹系桥【髙庄桥在县东南十五里在东】
　　堤堰千里长堤【光县西三里西光废城侧起保定府清苑县界厯顺天府】
　　【界至献县臧家桥沿河绕淀长千有余里康熙】八里堤【三十七年筑乾隆二】
　　【十七年重修在河间县南八里荘自蘓家口至徐见口亘二】唐河堤【十里】
　　【以防西南诸水明万厯十三年筑在肃宁县南二十里自蠡县三岔口东至】唐
　　堤【韩村张王口回曲五十余里口岸一十八处在任邱县西北接髙阳界自赵哥】
　　【荘抵大务四十余里宋县令唐介所筑又】隋堤【有堤在县水两岸南北百余里明许宗鲁筑在宁津县西北三十五里相】【传随时所筑其地名耿家圈居人稠宻帝巡逰驻跸于此令军士筑堤防河有居】玉环堤【民耿姓进外旧志州昔当大河之冲地平土疎往决隘为之患因于城外三里周回筑堤障水亦名防城冈】岸堤【在故城县西南起自武城县北二十里之甲马营驿达四县东之四桞树镇皆筑堤以防卫河泛溢又有长堤起自县西达景州界宋元丰间筑以防潢卢河溃溢】金堤【在故城县西南自大名县界逶迤而东北入县境即后汉王景所筑横亘千里又有鲧堤在县西南三十里自广宗县东入县境相传鲧治水时筑皆横亘千里】
　　陵墓汉乐成陵【在献县治西南水经注汉桓帝追尊祖父孝王以乐成邑奉山陵故加陵曰乐陵县志今土人呼为乐陵台】二王陵【在献县东南汉灵帝建宁元年追尊祖墓曰敦陵父墓曰慎陵魏书地形志乐成县有二王陵胡三省通鉴注在县东南】周琴高塜【太平震宇记在河间县高河间人也　　　本朝乾隆二十二年以后】
　　【圣驾南廵　　　　　　　　　　御制河间道中杂咏并有琴髙冡诗】鲍叔牙塜【太平寰宇记在河间县齐桓公城】扁鹊塜【在任邱县废莫州城东　按李吉甫元和郡县志冡在朝城县罗城西北隅未知孰是本朝乾隆十六年圣驾南巡经此有题扁鹊墓诗】蔺相如塜【太平寰宇记在鄚县】孙膑墓【在吴桥县东南十五里上有庙】秦甘罗墓【在故城县治双丰楼后】茅焦塜【在宁津县北魏书地形志饶安有茅焦冡太平寰宇记在临津县】汉河间献王墓【在献县东北八里金史地理志乐夀有汉献王陵　本朝乾隆二十一年】
　　【圣驾东廵有　　　　　御制寄题河间献王墓诗】周亚夫墓【在景州西五里】韩婴冡【太平寰宇记在鄚州】毛苌墓【明统志在河间献尊福乡按苌墓即毛精垒详见前】董永冡【太平寰宇记在河间县汉景帝时孝子】任光墓【在任邱县东北废阿陵县又有任将军墓在任邱县高三丈】张超墓【九域志在任邱县汉末平原太平】刘儵墓【在河间县旧名三女陵平太寰宇记河间县有三女陵汉光禄大夫刘儵与窦武谋诛宦官为曺节等所害三女营葬于此故名】三国魏张郃墓【在任邱县废鄚州北门外】晋欧阳建墓【太平寰宇记在临津县东门二十七里】北魏高允墓【在景州西南三十五里高义村】封隆之墓【在景州东十五里老师村】北齐刘昼墓【在阜城县南义门乡】隋刘墓【在献县东八十里】宋邢昺墓【在任邱县东北黄垒材】金麻九畴墓【在任邱县废鄚州西】许安仁墓【在献县西七十里】许古墓【在交河县东北七十里】元魏礼墓【在肃宁县北一里许】明张泰墓【在肃宁县北新荘之原】孝子王通墓【在宁津县西北二十五里】范景文墓【在呉桥县南三里许】
</div>
    <div class="pagination">
<a href="大清一统志_page9.html">上一页</a><span>...</span><a href="大清一统志_page5.html">5</a><a href="大清一统志_page6.html">6</a><a href="大清一统志_page7.html">7</a><a href="大清一统志_page8.html">8</a><a href="大清一统志_page9.html">9</a><span class="current-page">10</span><a href="大清一统志_page11.html">11</a><a href="大清一统志_page12.html">12</a><a href="大清一统志_page13.html">13</a><a href="大清一统志_page14.html">14</a><a href="大清一统志_page15.html">15</a><span>...</span><a href="大清一统志_page11.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
