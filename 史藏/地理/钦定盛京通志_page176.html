<!DOCTYPE html>
<html>
<head>
    <meta charset="UTF-8">
    <title>钦定盛京通志 - 第 176 页/共 330 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定盛京通志 - 第 176 页/共 330 页</h1>
    <div class="content">　　总管一员四品官二员六品官二员管理造船四品
　　官一员五品官一员六品官一员笔帖式二员属下设领催八名水手二百六十八名造船领催八名水手三百名墨尔根驻防【康熈二十三年设】
　　副都统一员协领四员索伦达呼尔佐领十五员汉军佐领二员【雍正五年设】防御八员骁骑校十七员笔帖式四员仓官一员仓笔帖式二员管理官庄七品官一员管理台站官一员随印笔帖式一员十台笔帖式十员世袭轻车都尉一员骑都尉兼一云骑尉一员骑都尉二员云骑尉八员属下领满洲马兵八百五十六名领催六十八名前锋四十名屯领催一名鸟鎗匠一名弓匠铁匠各十五名
　　水师营
　　原设四品官一员乾隆三十六年将军增海
　　奏裁归本城协领兼管属下设领催一名水手四十三名
　　墨龙江驻防【康熈二十三年设】
　　副都统一员协领四员佐领十六员索伦达呼尔佐领八员汉军佐领二员防御八员骁骑校二十六员笔帖式四员仓官一员仓笔帖式二员管理官庄七品官一员世袭骑都尉二员云骑尉二员恩骑尉一员属下领满洲马兵一千二百九名耕种公田马兵一百三十五名养育兵一百三十五
　　名【乾隆三十六年増设】领催一百四名前锋四十名屯领催四名鸟鎗匠二名弓匠十六名铁匠二十四名鞍匠二名
　　水师营
　　总管四品官一员五品官二员六品官二员属下设领催八名水手四百十九名
　　呼伦布雨尔驻防【雍正十年设】
　　统领一员总管四员管辖索伦副总管三员佐领二十四员骁骑校二十四员管辖新编巴勒瑚总管二员副总管四员佐领二十四员骁骑校二十四员【俱雍正十二年设】管辖兀鲁特总管一员佐领二员骁骑校二员防军校二员笔帖式四员【原设二员乾隆十一年増设二员】世袭三等轻车都尉一员骑都尉兼一云骑尉七员骑都尉二十二员云骑尉七十九员七品官一员属下旧设马兵一千七百七十四名乾隆三十六年增设五百名共兵二千二百七十四名领催二百名前锋二十六名
　　呼兰城驻防【雍正十年设】
　　城守尉一员副城守尉二员佐领八员骁骑校八员笔帖式二员管理官庄七品官一员七品仓官一员仓笔帖式二员世袭云骑尉一员属下领马兵四百五十二名领催三十二名屯领催五名弓匠铁匠各八名
　　布特哈驻防【康熈三十年设兼管博尔多驻防事】
　　满洲总管一员索伦达呼尔总管二员副总管十六员【原设索伦达呼尔副总管八员雍正五年增设满洲副总管八员】佐领九十七员【雍正乾隆年间陆绩増设至九十八员乾隆十五年奉裁一员】骁骑校九十六员【俱随各佐领分设其管理步兵佐领一员人数较少并未设立骁骑校】笔帖式四员【原设二员乾隆二十五年増设二员】世袭三等男一员一等轻车都尉兼一云骑尉一员二等轻车都尉六员三等轻车都尉六员骑都尉六员骑都尉兼一云骑尉九员骑都尉四十一员云骑尉一百三十一员云骑尉兼二等侍卫一员三等侍卫一员蓝翎侍卫一员云骑尉兼恩骑尉一员七品官二员属下旧设马兵一千八百名领催一百八十四名
　　乌鲁苏穆丹喀伦【驻防官一员领兵十七名毎月一更乌鲁苏以下各语觧已见山川城池各卷者不更胪注】
　　巴拉毕喇昻阿喀伦【驻防官一员领兵五名每月一更】
　　伊玛毕喇昻阿喀伦【驻防官一员领兵四名三月一更】
　　库雨勒河喀伦　　语敏河喀伦　科卜齐勒喀伦【以上三喀伦毎防驻防官十员领兵九名毎月一更】
　　珠尔特依喀伦　　锡伯尔布拉克喀伦　巴延珠尔克喀伦　　乌雨勒赫齐喀伦　巴雅斯呼朗温都尔喀伦　　巴圗鲁和硕喀伦　库克多博喀伦额尔徳尼【防古语寳贝也】托勒辉喀伦　　孟克【防古语经常也】锡哩【平矮山也】喀伦　　萨巴噶圗【防古语有器也】喀伦　　苏克特依【防古语有斧也】喀伦察罕鄂拉喀伦【以上十二处俱在呼伦布雨尔与俄罗斯接界处毎处驻防官一员领兵三十名毎二喀伦之中设一鄂博喀伦官兵毎日巡察三月一更遇】
　　【有越境抵罗斯及偷盗牲畜者归总管呈报办理防古语鄂博堆石以为祭处也】
　　库勒都尔河喀伦　特尔墨勒津河喀伦　特尼河喀伦　崇古林谷口喀伦　墨尔根河喀伦阿尔噶圗谷口喀伦　喀喇鄂索谷口喀伦　萨竒勒圗【防古语有戒律也】山喀伦　开拉哩河翁昆喀伦温都尔额埒苏喀伦　乌兰昻阿喀伦　布拉克圗舍哩喀伦　摩该圗舍哩喀伦　托勒辉圗舍哩喀伦　鄂勒圗舍哩喀伦【以上十五处系在游牧处北面跨拒俄罗斯来路毎处驻防官一员领兵二十名毎月一更】
　　喀卜齐哈圗喀伦　阿拉勒圗喀伦　扎拉喀伦布尔克尔【防古语笼屉也】喀伦　和尔哈圗喀伦　哈萨圗喀伦　音辰喀伦　阿噜布拉克喀伦　穆敦哈萨圗喀伦　扎穆呼都克喀伦　贝尔布隆徳尔苏喀伦　鄂尔逊河乌兰昻阿喀伦　额布都克喀伦　拉们罕布尔都哩喀伦　乌黙克依布拉克喀伦　纳尔苏喀伦【以上十六处系与喀尔喀车臣汗分界处毎二处驻防官一员毎处兵十名一月一更　谨按黒龙江徼外境壌牙错地无邉墙各处俱设喀伦所以防御俄罗斯毎年四五月间经将军协领三员佐领六员骁骑校六员兵二百四十名分三路前往楚尔海圗黙哩讷克格尔毕齐河口额尔古讷河口等处巡察遇有越境之俄罗斯即行捕送将军请】
　　【防办理　索伦语格尔毕齐有名人也其余各语解已详见疆域形胜山川城池各门】
　　各属战船
　　旅顺口战船六只【系奉天将军所辖康熈五十三年由浙闽两省送至十只乾隆十九年奉裁四只毎只水手十名毎屇三年小修又三年大修又三年】
　　【题明拆造乾隆二十六年定例勘明造修不得拘于年限毎遇修造时所需木植等项俱于南省采
　　办由盛京户部支领银两例限一百日工竣】
　　齐齐哈尔大战船十只二号战船十五只【原设三十一只康熈四十年拨给黒龙江十只雍正五年拨给墨尔根六只】江船五只【原设九只雍正五年拨给墨尔根四只】划子船十只【乾隆三十八年奉裁】
　　墨尔根二号战船六只江船四只【雍正五年自齐齐哈尔拨给】黒龙江大战船十只二号战船四十只【原设三十只康熈四十年自齐齐哈尔移增十只】江船十只划子船十只【乾隆三十八年奉裁以上战船俱系墨墨龙江将军所辖】
　　盛京牧政附载
　　大凌河牧群马营在
　　盛京城西南四百六十里康熈八年设骒马十群【毎群四百匹】至乾隆六年孳生共四十六羣【□马十羣课马三十六羣】
　　十三年裁十六羣二十六年自养息牧哈达拨来□马二群骒马六羣每届三年平羣一次又骆驼五十只系乾隆六年拨至随羣牧放不报孳生养息牧哈达牧羣马营在
　　盛京西八十五里康熈八年设骒马三羣陆绩孳生至三十羣【□马六羣骒马二十四羣】乾隆十五年奉裁二十二羣二十年并裁余马八羣俱归大凌河牧放养息牧邉外苏鲁克牧牛羊营在
　　盛京城西北一百六十里原系
　　盛京礼部管理乾隆二十九年奉
　　防归将军管理额设牛二千头每届六年平群一次羊一万只三年平羣一次每年以孳生抵补足数遇有祭祀供用
　　养息牧邉外苏鲁克黑牛羣牧营在
　　盛京西北二百里额设牛一千头六年平羣一次毎遇孳生时挑选角尾端正者以供祭祀之用养息牧邉外牧羣牛营在
　　盛京西北三百二十里康熈三十二年设牛五百头为五羣陆绩孳生至二千三百八十一头后奉裁三百八十一头定设牛二千头六年平羣一次【以上各处牧政俱系奉天将军统辖所设官员俱详戴职官卷】
　　盛京内务府所牧马羣凢例用官马以时选送京师
　　恩赏官兵银两附载
　　乾隆元年奉
　　防发银二十万两滋息遇官兵吉凶事件以作
　　赏项八年复发银二十万两二十三年将滋息银两裁
　　汰所有兵丁
　　赏项改于官项内支领骁骑校吉事赏银十两领催前锋等吉事赏银八两马兵吉事赏银六两步兵及匠役吉事赏银四两乾隆三十九年奉
　　恩防驻防孀妇孤子毎遇吉事俱准赏银三两已前曽食饷银之兵役其子孙现系闲散吉事俱准赏银二两凡凶事赏项银数皆倍之奉天吉林黒龙江各属俱同







　　钦定盛京通志卷五十二
　　钦定四库全书
　　钦定盛京通志卷五十三
　　名宦【一】
　　汉
　　后汉
　　三国魏
　　晋【前燕附】
　　北齐
　　隋
　　唐






　　钦定盛京通志
　　名宦
　　【臣】等谨案辽东于汉初虽已置郡而地以浿水为界自浿以外皆燕人卫满所据故其时辽东太守特与满申禁约而政迹未有闻也建孝武元封三年悉定辽东分设真番临屯乐浪元莬四郡益置官吏于是循声卓然可纪矣自汉已后宦其地牧其民俎豆其土者代不乏人矧今
　　留都重地自将军五部以及尹丞守令莫不整勅纪
　　纲仰副我
　　国家澄叙官方之至意吏治蒸蒸不惟其名惟其实此名之所以克称也欤谨志名宦二十二




　　钦定四库全书
　　钦定盛京通志卷五十三
　　名宦【一　忠节附】
　　汉
　　谨案旧志于汉名宦首列荀彘杨仆葢以其有定辽之功也考史记朝鲜传燕人卫满据朝鲜至其孙右渠杀辽东东部都尉涉何为冠乱元封二年秋遣楼船将军杨仆与左将军荀彘讨之彘数与仆期战仆欲约降右渠不防彘疑其有反计执捕之并其军急撃朝鲜三年夏朝鲜人杀右渠来降遂定为真番临屯乐浪元莬四郡彘还坐与仆争功相嫉弃市据此则仆初无定辽之功彘虽定辽而以争功见诛不掩其罪且仆本酷吏史氏黜之与张汤同传则其人皆不足以冠名宦之首爰録自甘延夀以下庶于循名责实之义或有当焉
　　甘延夀字君况北地郁郅人少良家子善骑射尝超距逾羽林亭楼由是迁为郎累迁至辽东太守车骑将军有治行
　　范明友宣帝时人拜度辽将军尝将二万骑出辽东击乌桓破之辽东西之民赖以安辑以功封平陵侯
　　后汉
　　祭彤字次孙颍川人建武十七年拜辽东太守时匈奴鲜卑及赤山乌桓连和强盛数入塞杀掠士民彤厉兵马广斥堠冦至数破走之二十一年秋鲜卑万余骑寇辽东彤率数千人迎击之自被甲陷阵斩首三千余级获马数千匹鲜卑震怖不敢复窥塞彤乃离其党与抚以恩信威声畅于北方西自武威东尽元莬及乐浪皆来内附野无风尘悉罢縁边屯兵彤在辽东几三十年衣无兼副显宗征为太仆及卒乌桓鲜卑追思无已毎朝贺京师过冡拜谒号泣乃去辽东吏人为立祠四时奉祭焉
　　耿防字定公扶风茂陵人耿国次子少有气决以功封栗邑侯迁辽东太守有治绩和帝元兴元年貃人寇郡界夔追斩其渠帅南单于叛夔率鲜卑及诸部兵追至属国故城追击破之迁行度辽将军事安帝建光中拜度辽将军
　　蔡讽安帝时人始拜辽东太守元初五年髙句骊王宫与濊貊宼元莬攻华丽城讽与元莬太守姚光击破之夏髙句骊复与鲜卑入寇攻辽队讽追击于新昌战殁功曹耿耗兵曹掾龙瑞兵马掾公孙鬴以身扞讽俱殁于阵【忠节附载】
　　陈禅字纪山巴郡安汉人安帝永宁元年转元莬侯城障尉拜辽东太守时边人畏其威强北寇入边禅不加兵但使吏卒往晓谕之单于随使还郡禅于学行礼为説道义以感化之懐服而去厐参字仲达缑氏人河南尹厐奋举为孝亷歴官辽东太守恩信大着后迁度辽将军
　　冯绲字鸿卿巴郡宕渠人绲父焕前在安帝时为幽州刺史疾恶致罚时元莬太守姚光亦失人和建光初怨者诈作玺书谴责焕光下辽东都尉厐奋使速行刑奋即斩光收焕焕欲自杀绲疑诏文有异止之焕乃上书自讼果诈者所为征奋抵罪而焕已殁帝愍之赐焕光钱各十万以子为郎中绲由是知名顺帝时鲜卑寇边以绲为辽东太守晓谕降集寇皆弭服边陲以安
　　耿字季遇耿恭之孙也顺帝时为乌桓校尉破敌有功鲜卑震怖数万人赴辽东降及敌寇辽东属国移屯无虑城以拒之威振北方后迁度辽将军
　　种暠字景伯河南洛阳人举孝亷顺帝时迁辽东太守有政声乌桓望风率服迎拜界上
</div>
    <div class="pagination">
<a href="钦定盛京通志_page175.html">上一页</a><span>...</span><a href="钦定盛京通志_page171.html">171</a><a href="钦定盛京通志_page172.html">172</a><a href="钦定盛京通志_page173.html">173</a><a href="钦定盛京通志_page174.html">174</a><a href="钦定盛京通志_page175.html">175</a><span class="current-page">176</span><a href="钦定盛京通志_page177.html">177</a><a href="钦定盛京通志_page178.html">178</a><a href="钦定盛京通志_page179.html">179</a><a href="钦定盛京通志_page180.html">180</a><a href="钦定盛京通志_page181.html">181</a><span>...</span><a href="钦定盛京通志_page177.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
