<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 224 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 224 页/共 698 页</h1>
    <div class="content">自庆寿曽居焉宣德间勅更今名长安客话臣等谨按天宁寺本朝乾隆二十一年重修殿前恭立御 
制重修天宁寺碑殿内御书额曰常清净法联曰金界庄严铃语钟声流净梵莲台馣霭香云宝相现 
慈因接引佛殿内御书额曰觉路慈缘联曰发欢喜心慧光通宝筏施方便力法界转金轮塔垣东南 
碑一康熙十一年尚书龚鼎孶撰集明董其昌书寺西北有别院额曰宗师府寺僧谓即广孝所居原 
嘉靖壬寅五月天宁寺塔发烟三日石河小说原嘉靖二十五年给事中李文进言迩年宣武门外天 
宁寺中广聚僧徒輙建坛场受戒说法拥以盖舆动以鼔吹四方缁衣集至万人瞻拜伏听昼聚夜散
 男女混淆甚有逋罪黥徒髠髪隠匿因缘为奸故四月以来京师内外盗贼窃发辇毂之下岂应有此 
乞捕为首者按治其罪诏下锦衣卫捕系鞫问明典彚増嘉靖庚戌三月廿八夕王司冦世贞宿天宁 
寺微雨簌簌塔铎忽敛他声作于下耔耔然类蛩鼓翼者视相轮表青白光晶濙大于五斗瓮上下闪 
歘间一射人衣亦青白色可炊黍时乃定则铎声发他耔耔声息也帝京景物略原京师天宁寺塔殿 
门阖处观之其影倒悬人以为异然洗存中笔谈谓凡影入窗隙皆倒悬乃其常理如阳燧照物皆倒 
中间有碍故也纸鸢飞空中其影随鸢而移或中间为窗隙所束则影与鸢遂相违鸢东则影西鸢西 
则影东楼塔之影中间为窗所束亦皆倒垂舆阳燧一也太岳集原天宁寺塔倒影在大士殿日方中 
阖殿中门日入门罅塔全影倒现石上昔人云影从罅入空中物则旁碍碍则影束影束则倒叚成式 
云海水倒翻故尔然是舍利珠影也珠光上聚摄入塔影影入隙光光则倒受倒者光中塔影非此塔 
影也帝京景物略臣等谨按倒影之说帝京景物略所言较诸说为明显今塔顶无珠塔后无大士殿 
倒影之迹盖不可得而考矣原天宁寺塔高二十七丈五尺五寸艮斋笔记补天王寺之更名天宁也 
宣德十年事也今塔下有碑勒更名勅碑阴则正统十年刋行藏经勅也碑后有尊胜陀罗尼石幢辽 
重熙十七年五月立隩志臣等谨按辽重熙年石幢明宣德更寺名勅碑今皆无存原寺在元魏为光 
林在隋为弘业在唐为天王在金为大万安宣德中修之曰天宁正统中修之曰万寿戒坛名凡数易 
访其碑记开皇石幢已失所在即金元旧碣亦无片石矣盖此寺本名弘业而王元美谓幽州无弘业 
寺刘同人谓天宁之先不为弘业皆考之不审也析津日记补北京天宁寺有一磬传是汉明帝时物 
每诵一经书其经名贴于上则磬自鸣经完乃止耳新臣等谨按天宁寺汉磬今已无存所存者明嘉 
靖中铜磬在接引佛殿又铁磬一在塔东南隅万历年制其石座为八觚以后文冷然志之说考之盖 
与铁鼎同时铸造者也补京师天宁寺塔建于隋开皇木规制特异实其中无阶级可上盖専以安佛 
舍利非登览之地也其址为方台广袤各十二丈高可六尺缭以周垣南北有门鐍之台上为八觚坛 
高可四尺索如黄琮塔建其上觚如坛之数塔之址略如佛座雕刻锦文华葩鬼物之形上为扶阑阑 
四周架铁灯三层凡三百六十盏每月八日注油然之阑之内起八柱纒以交龙墙连于柱四正琢为 
门夹立天王像四隅琢为牖夹立菩萨像皆陶甓为之仰望者疑为燕山夺玉石也自塔址至柱楣为 
第一层其高约全塔三分之一自是以上飞檐叠栱又十二层毎椽之首缀一铃八觚交角之处又缀 
一大铃通计大小铃三千四百有奇风作时铃齐鸣若编钟编磬之相和马最上一层其南有碑不知 
何年所立修塔时寺僧有搨本索之不可得也又上露盘相轮鎏金火珠以镇其顶塔下坛八面各安 
一铁鼎高丈余腹按八方画八卦明万历年所铸塔前一石幢上刻尊胜陀罗尼冗辽重熙十七年立 
帝京景物略谓是隋开皇年物误矣幢前有碑覆以亭盖寺旧名天王宣德十年始改今名碑即勒改 
题寺名勅也塔后第二殿扁曰大觉再后为广善戒坛亭午日射右扉倒影落石上作双椽烛形盖扉 
下偶有二隙光缘此而分也冷然志臣等谨按天宁寺塔制冷然志述之详矣椽首铃今仅存其系觚 
角者百有八塔顶之珠轮塔下之铁鼎皆无存惟接引佛殿屏后悬宝塔图书华严经塔高一丈五尺 
五寸计六十万四十三字康熙辛未虞山许惪冩大兴阙秀同室人刘氏施増御制重修天宁寺碑京 
师广宁门外有招提曰天宁寺中矗起浮图高十余丈考图志隋时建寺曰弘业有僧藏舍利塔中入 
唐改名天王明成祖分藩特扩崇构宣德中改名天宁正统乙丑更名广善戒坛设宗师十人岁以四 
月下旬集缁流听度谓之圆戒嗣后乃复今名一修于正统乙亥再修于嘉靖甲申皆内官监为之越 
今又二百余年矣坚者瑕新者敝弗治且圮爰命増葺之凡门庑殿宇斋堂丈室规制一新南苑回跸 
之便常一过焉役竣有司以刻文请自象教流传都会之地多建琳宫梵宇为远近壮观盖当时承平 
物力殷阜恒出其余以广福田利益故洛阳伽蓝记以觇时盛衰而其历世久远则又因其迹所在护 
持之俾弗替此亦世谛因缘之不容已者也兹寺自隋至今垂千余年其间兵燹所摧荡名园别墅高 
台倾而曲池平者不知凡几寺独以古刹巍然至今一灯迢遥法轮无恙释典言四禅地为三灾所不 
能及是非佛力广大黙相摄于钟鱼梵呗间虚空中常有吉云拥护其何以熄龙汉之火迥金藏之水 
障毘岚之风刼尘莫之能坏功德不可思议一至是耶夫名胜遗留愈久愈动人流连慨慕鲁灵光殿 
之独存也好古者犹赋而传之而况近在都邑集善因而修净业者乎顾前代修葺如正统以后大都 
出于阉寺者流以城社蠧余为庄严以苞苴长物为布施虽号称极盛厄莫甚于彼时者今为涤除其
 迹易腐摧朽宏此伟观香台宝界皆从善缘中涌出是则自有兹寺千百年来遭逢之最又不仅留胜 
迹于无穷已也原王绂游天王寺次王时彦韵古寺幽寻竟夕晖败垣芳草路依微鸟啼空院僧何在 
树老间庭鹤自归静对方池移石坐高临孤塔看云飞平生自信心无碍不是衰年始息櫗王舍人集 
原南大吉天宁寺行城西野寺名天宁遥遥大道临郊垧多士骊驹停玉筞诸天鱼钥启金扃金扃窈 
窕通华殿桂栱璇题皆可见雕衔紫盖覆珍轮兽吐青莲承宝荐宝荐明珠照四隅修廊广室纷盘纡 
参差铁凤翔高阁琅珰金铎涌浮图浮图万丈凌遥碧嘉树阴森连广陌丹青不道千黄金土木宁沦 
双白壁此都此寺真无比谁其建者中常侍可怜海内苍生心只得上方经行地君不见年年四月天 
倾城车马纷联翩茧若上人登宝座沙门弟子坐青毡此时公侯亦罗拜神钟大磬鸣天外螓首佳人 
解诵经朱袍公子能受戒受戒诵经敝绣筵左廊右室曲相连如陵之肉万铜钱如渑之酒金杯传金 
杯象箸何狼籍蔓草丛兰同一泽蓟门艳舞留飞锡燕市名讴调上客吁嗟乎中黄门食禄千钟近至 
尊胡为崇此盂兰盆瑞泉集原沈渊集天宁寺诗千秋祗苑凤城西烟树苍苍路转迷缥缈龙宫分色 
相岧嶤雁塔逼云霓斋空尽日闻钟梵坐久深林自鸟啼信是诸天超物外好从此处学幽栖海岳灵 
秀集原章适天宁寺饯别李伯承诗帝城西畔涌浮图词客相将兴不孤法界彩烟飞五凤梵天珠树 
下双鳬论交几驻青丝骑惜别还倾白玉壶江汉才名多秀士一时文采似君无诗统原区大相九日 
集天宁寺诗帝京重九日朋旧共开尊地达城西寺台高蓟北门云光移塔影山势断河源忽睹南飞 
雁令余思故圉海目集原朱国祚晩过天宁寺诗郭外秋山百里晴日斜深院晩凉生十三层塔半扉 
影一鸟不来风铎鸣介石斋集补李夣阳天宁寺观塔碑作旧瞻天宁塔今览天宁寺兹塔多鬼怪光 
芒夜夜至不知何时殿结构今頺弃剔藓读其碑识是隋文季蝌蚪半剥落蛟龙犹赑屃我来值时暮 
揽游发潜喟修陆抗赵代长山卫燕蓟苍然野眺合一洒杨朱泪空同集补宏化寺在天宁寺东南惟 
余一殿存并寺额佛像俱亡之矣殿后百余步有塔不甚高然亦重檐七层其第一层有石陷壁间刻 
曰僧录司左善世大慈仁寺开山第一代住持传曹洞宗师大机老人塔寺西北隅林木中蒙累累遗 
碑尚存大珰徐澄王朝等所瘗也行国录臣等谨按宏化寺遗址去天宁寺东南不半里殿今废诸珰 
碑亦无有大机老人塔今尚存补广宁门外御菜园观音寺一称海会禅林亦白纸坊地也成化中上 
林苑监覃盈建以北有玉河乡观音寺土人目为南观音寺殿右一碑直文渊阁中书舍人永嘉姜立 
纲所书也碑建于成化五年正月隩志臣等谨按大慈观音寺又名海会禅林俗名南观音寺在广宁 
门外西南一里寺楼恭悬圣祖御书额曰寄兴高远雍正十一年发帑重修殿内恭悬世宗御书额曰 
慈云甘露殿前恭立世宗御制碑寺中碑二一明成化五年碑吏部郎中刘文撰一康熙四十二年碑 
大学士陈廷敬撰増世宗御制大慈观音寺碑盖闻观音大士从闻思修获证真实圆通得二殊胜一 
者上同诸佛慈力二者下同众生悲仰其上同慈力也当无一众生不可度其下同悲仰也亦无一诸 
佛不可感虽曰诸佛实非诸佛虽曰众生实非众生非众生即无众生相非诸佛亦无诸佛相斯所谓 
无相道场大士实于此道场中兴慈运悲无相示相随类应身靡刹不现成就世间出世间一切众生 
种种事业所以世人无不承事供养繇来尚矣京师广宁门外孔道之南有大慈观音寺创自金时明 
中叶有僧无为驻锡于此大弘经典继者亦讲演不絶遂为京畿讲院之冠我圣祖仁皇帝驾临其地 
览野旷天空塍连轸接亲洒天笔书寄兴高远四字额诸殿朕弘思圣泽光昭之胜地普门像教之宝 
坊颁帑金修治特建楼殿左藏御书八月肇工不百日而告竣仍命教观沙门住持讲演诸经开导四 
众朝而钟暮而鼓无非清净之圆音鸦之鸣鹊之噪悉演般若之实相虽然同是声也大士从之即得 
寂灭现前同是闻也众生从之不免循声流转何哉盖迷悟之界祇在能返闻闻自性性与否耳经云 
返闻闻自性性成无上道不用丝毫之功不移尺寸之步岂不人人观世音门门尽慈氏也哉爰书为 
记用勒贞珉増陈廷敬重修南观音寺碑略南观音寺创于金朝明初废为嘉蔬署成化间重修万历 
初又重修历明至今此寺复圮甲辰秋乐修法师主此刹百废具兴称为名刹丙寅春圣驾临幸赐扁 
随命乐修住西山圣感寺因叙此寺废兴本末立一石以传后康熙四十二年仲秋立原十里村见元 
人何太虚诗当在彰义门外今莫知其处矣析津日记原何中宿十里村诗朝出顺承门暮宿十里村 
臂鹰猎骑归积雪明郊原居人喜客来汲井邻墙温羹汤稍暖熟饼饵亦烧燔此夕羁旅意深知路人 
恩重林隠城堞望此劳心魂知非堂集 
 钦定日下旧闻考卷九十一 
钦定四库全书 
钦定日下旧闻考卷九十二 
郊垧西二 
増京师广宁门外有普济堂一所以处夫贫而无所归者普济堂册臣等谨案普济堂在广宁门外迤 
西二里其初居民王廷献醵金为义举康熙四十四年顺天府尹钱晋锡以其事上闻圣祖仁皇帝御 
</div>
    <div class="pagination">
<a href="钦定日下旧闻考_page223.html">上一页</a><span>...</span><a href="钦定日下旧闻考_page219.html">219</a><a href="钦定日下旧闻考_page220.html">220</a><a href="钦定日下旧闻考_page221.html">221</a><a href="钦定日下旧闻考_page222.html">222</a><a href="钦定日下旧闻考_page223.html">223</a><span class="current-page">224</span><a href="钦定日下旧闻考_page225.html">225</a><a href="钦定日下旧闻考_page226.html">226</a><a href="钦定日下旧闻考_page227.html">227</a><a href="钦定日下旧闻考_page228.html">228</a><a href="钦定日下旧闻考_page229.html">229</a><span>...</span><a href="钦定日下旧闻考_page225.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
