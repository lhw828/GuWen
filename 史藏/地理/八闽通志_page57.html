<!DOCTYPE html>
<html>
<head>
    <meta charset="UTF-8">
    <title>八闽通志 - 第 57 页/共 184 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>八闽通志 - 第 57 页/共 184 页</h1>
    <div class="content">　　光泽县中。　本县及儒学职员俱与闽县同。　大寺寨巡检一员。　止马商税务务使、副务使各一员。　杭川、杉关二站提领、副提领各一员。　僧道录司职员俱与邵武县同。
　　泰宁县中。　本县及儒学职员俱与闽县同。　商税务务使、副使各一员。　僧道录司职员俱与邵武县同。
　　建宁县中。　本县及儒学职员俱与闽县同。　西安寨巡检一员。　商税务务使、副使各一员。　僧道录司职员俱与邵武县同。

 〔国朝〕
 文职
　　本府及经历司、照磨所、司狱司、儒学、税课局职员俱与建宁府同。府有司吏六人、典吏十四人。　常丰仓大使、副使各一员。　阴阳、医学、僧纲道纪司职员俱与建宁府同。
　　邵武县　本县及儒学职员俱与福州府闽县同。县吏与汀州府上杭县同。　水口巡检司巡检一员。　樵川、拿口、林墩三驿驿丞各一员。　河泊所河泊官一员。
　　泰宁县　本县及儒学职员俱与闽县同。县吏亦同。　阴阳、医学、僧道会司职员俱与福州府长乐县同。
　　建宁县　本县及儒学职员俱与闽县同。县吏与上杭县同。　西安巡检司巡检一员。　阴阳、医学、僧道会司职员俱与长乐县同。
　　光泽县　本县及儒学职员俱与闽县同。县吏与上杭县同。　大寺寨巡检司巡检一员。　税课局大使一员。　杭川　杉关二驿驿丞一员。　河泊所河泊官一员。　阴阳、医学、僧道会司职员俱与长乐县同。

 武职
　　邵武卫指挥使司　本卫及经历司、镇抚、左、右、中、前、后五千户所职员俱与福州左卫同。

　　　　　　兴化府

 〔宋〕
　　兴化军按《宋史》，初名太平军，后改今名，同下州。　知军事、通判各一员，军事判官一员。国初，军监皆以判官兼同知。咸平初兼通判。天禧间，流内铨请自今军监判官更不兼通判，从之。元丰间，为佥书判官厅公事。后复旧为军事判官。　诸曹官：录事参军、司理参军、司法参军兼司户各一员，军学教授一员。元丰初置一员。宣和间行三舍法，增置三员，后复旧。　兴化军武官：按旧志，自清源析而为军，有屯驻、驻泊巡检，兵士俱隶焉。又按《泉州刺史题名》，淳化二年，知州事衔带管勾泉、福、漳州、兴化军屯驻、驻泊巡检本城兵士。至道元年，加提举都同巡检。咸平六年，改提举泉、漳、福州、兴化军都同巡检捉贼公事。庆历三年，止。　兵马都监兼在城巡检一员，兵马都监一员，按本志，又有添差二员。淳熙中省一员。　监在城都商税务一员，兴、泉巡辖马递铺一员。
　　宫观、岳庙、宗室、添监　主管宗道观三员，岳庙二员，监税不厘务二员，戚里添监不厘务一员。
　　使臣　正任厘务二员，拣汰离军大小使臣下班副尉、添监、岳庙十五员，十三处战功大小使臣添差不厘务四员。
　　归正忠顺官　添监不厘务大小使臣七员，岳庙一员，下班副尉八员，忠顺官二十三员。
　　莆田望。　职员与福州府闽县同。　监涵头盐仓一员。兼烟火公事，绍兴间置。催煎官一员，淳熙间省。　迎仙巡检一员，衔带兴化军同巡检。　系蓼巡检一员。衔带兴化军泉州巡捉私盐兼沿海巡检。
　　仙游县望。　职员与闽县同。
　　兴化县中。　职员与福州府罗源县同。

 〔元〕
　　兴化路总管府下。　本路及幕属职员俱与建宁路同。
　　录事司　职员与建宁路录事司同。
　　莆田县中。　仙游县　兴化县(俱下。)　上三县职员俱与福州路闽县同。

 〔国朝〕
 文职
　　本府及经历司、照磨所、司狱司、儒学、税课司、杂造局职员俱与建宁府同。府有司吏八人，典吏一十九人。　大有仓大使、副使各一员，平海仓大使一员。　莆阳驿驿丞一员。　阴阳、医学、僧纲道纪司职员俱与建宁府同。　河泊所河泊官一员。
　　莆田县　本县及儒学职员俱与福州府闽县同。县有司吏八人，典吏一十九人。　迎仙、冲沁、小屿、吉了、青山、嵌头六巡检司巡检各一员。　税课局大使一员。莆禧仓副使一员。　涵头、莆禧、黄石三河泊所7河泊官员各一员。
　　仙游县　职员与福州府永福县同有司吏六人、典吏七人。　儒学职员与闽县同正统二年省训导一员。　枫亭驿驿丞一员。　阴阳、医学、僧道会司职员俱与福州府长乐县同。

 武职
　　兴化卫指挥使司　本卫及经历司、镇抚、左、右、中、前、后五千户所职员俱与福州左卫同。
　　平海卫指挥使司　本卫及经历司、镇抚、左、右、中、前、后、莆禧六千户所职员俱与福州左卫同。　平海卫学教授一员，以文职充。正统八年，指挥同知王茂奏立武学，以教武职及军中子弟之俊秀者，曰官生、曰军生；天顺四年，湖广蕲水县教谕莆人宋叔昭奏以近卫民间子弟之俊秀者附入，曰民生，俱无定额。成化二年，制令武生年深者，许间岁贡一人入太学，如县学廪膳生员之例焉。　训导。弘治元年始除一员。学有司吏一员。

　　　　　　福宁州

 〔国朝〕
 文职
　　本州唐、宋俱为长溪县，元升为福宁州，皆隶福州。国朝初为福宁县。成化间复升为州，直隶布政司。　知州、同知、判官各一员，吏目一员。州之幕官也。州有司吏七人、典吏一十七人。　儒学学正一员，训导三员。生员廪膳、增广各三十人。学有司吏一人。　松山、大筼筜、水澳、青湾、高罗、延停、柘洋六巡检司巡检各一员。　税课司大使一员。　广盈、大金二仓大使各一员。　河泊所河泊官一员。　阴阳学典术一员，医学典科一员。　僧正司僧正一员。　道正司道正一员。
　　宁德县　本县及儒学职员俱与福州路闽县同。县有司吏六人，典吏一十三人。　东洋麻岭巡检司巡检一员。　河泊所河泊官一员。
　　阴阳、医学、僧道会司职员俱与福州府长乐县同。
　　福安县　本县及儒学职员俱与闽县同。吏员亦同。　白石巡检司巡检一员。　阴阳、医学、僧道会司职员俱与长乐县同。

 武职
　　福宁卫指挥使司　本卫及经历司、镇抚左、右、中、前、后、大金、定海七千户所职员俱与福州左卫同。
　　校　注
　　1　万历《泉州府志 官守志》作“小兜巡检一员”。
　　2　万历《泉州府志 官守志》：“晋江县、南安县皆中县，各有典史，其它下县则无。”
　　3　万历《泉州府志 官守志》作“巡检各一员”。
　　4　万历《泉州府志 官守志》作“小岞”。
　　5　光绪《漳州府志 秩官》载：“常平仓大使一员，副使一员，镇海卫仓副使一员。”
　　6　嘉靖《延平府志 官司志》作“府司吏十人”，注：“吏、礼、工各一，户、兵、刑各二，承发一。”　“典吏二十有五人”注：“吏、礼、工各二、户、兵、刑各四，承发、架阁、经历司各一，照磨所四。”
　　7　弘治《兴化府志 吏纪》载：“县属三河泊所官为黄石、莆禧、莆田。”

卷之三十

　　秩官
　　　　镇　守

 〔国朝〕
　　王恭1洪武初以驸马都尉镇守。按《城池志》：“洪武四年任。”　周德兴洪武间，以江夏侯镇守。按《城池志》：“洪武二十年任2。”　戴细保景泰元年以尚宝监监丞镇守。五年还朝。　薛希琏浙江丽水人。景泰元年以刑部侍郎镇守。三年升本部尚书。四年还朝。　费钊正统十四年以崇信伯奉命讨贼。景泰元年勅留镇守。二年还朝。　范雄正统十四年以都督佥事奉命讨贼。景泰元年勅留镇守。二年还朝。　廖秀正统十四年以太监奉命监军讨贼。景泰元年勅留镇守，复征沙县。二年还朝。　来住正统末以内使提督市舶，升长随奉御。景泰四年协同监丞戴细保镇守。及细保还朝，就留镇守，升监丞，寻升少监，未受命而卒。　孙原贞见《名宦志》。　冯让浙江丽水人。天顺二年以都知监右少监镇守。八年还朝。　吴昱成化二年以都知监太监镇守，卒于官。　卢胜成化五年以御用监太监镇守。十六年回京3。　陈道字安理，广东顺德人。成化十六年以御用监太监镇守

　　　　巡　抚

 〔国朝〕
　　杨勉应天府江宁人。□□□□□部侍郎巡抚4。　焦宏正统八年以户部右侍郎巡抚。　刘广衡江西万安人。景泰六年以都察院左副都御史巡抚。　滕昭字自明，河南人。成化六年以都察院右副都御史巡抚。　张瑄字廷玺，应天府江浦人。成化八年以都察院右副都御史巡抚。十年还朝。　高明见《名宦志》。　王继字述之，河南祥符人。成化二十三年以都察院右都御史巡抚。

　　　　提督市舶

 〔国朝〕
　　卓洪　范士明俱宣德间以内使提督。　梁著　杨□俱正统初以内使提督。　韦查成化□□年以都知监少监提督，升本监太监。弘治元年卒于官。　董让弘治二年以御用监监丞提督。

　　　　巡　按
　　清理军政刷卷及按治给事中附。
 〔国朝〕
　　巡按监察御史　陈述5洪武二十三年　蒋彦禄　魏清　何器　况必安　欧彦贵(俱永乐三年。)　李素　李仲芳　周宗范　李彬(俱永乐六年。)　李旭　黄员相　贾旭　陆和(俱永乐九年。)　孟亨　张敔　屈伸　赵文　刘恺(俱永乐十二年。)　张显　郑璘　周远　陈恕　刘琏(俱永乐十五年。)　王纲　饶礼　杨渊　张敬　王昌(俱永乐十八年。)　曹习古　邹杰　姚坚　陈绍夔(俱永乐二十一年。)　王琏　王宝　张铎　范宗渊(俱宣德元年。)　方端　张鹏(俱宣德四年。)　杨政吉水人，宣德七年。　黄振宣德九年。　金敬宣德十年。　周铨　郝敬　计澄(俱正统三年。)　王珉正统十一年。　柳华苏州人。正统十二年。　柴文显建德人。正统十三年。　汪澄正统十四年。　丁瑄东鹿人。　张海　陈员韬台州人。(俱景泰元年。)　许仕达见《名宦志》。　邢宥琼州人。景泰三年。　倪敬无锡。景泰四年。　练钢苏州人。景泰五年。　盛颙无锡人。景泰六年。　夏埙见《名宦志》。　庄歙徽州人。天顺二年。　唐彬山阴人。天顺三年。　刘圩安福人。天顺四年。　滕昭天顺六年。　伍骥见《名宦志》。　魏瀚　朱贤六安人。(俱成化元年。)　任玺山西太平人。　涂棐丰城人。(俱成化二年。)　左钰成化三年。　吴璘扬州人。成化四年。　洪性成化七年。　李钊台州人。成化九年。　郑昱常山人。成化十年。　叶稠富阳人。成化十一年。　戴用万安人。成化十三年。　阎佐陕西商县人。成化十五年。　徐镛兴国州人。成化十六年。　张稷宝应人。成化十八年。　汪奎徽州人。成化十九年。　刘信四川南溪人。成化二十年。　董复绍兴人。成化二十一年。　吕炯宁波人，成化二十三年。　刘缨新淦人。弘治元年。
　　清理军政及刷卷监察御史　杨义永乐十二年。　陈永正统十二年。　应灏淳安人。景泰二年。　陶复南城人，景泰四年。　顾俨天顺三年。　马震河南汲县人。天顺七年刷卷。　邵智南海人。成化四年。　沃定海人。成化七年。　尹仁安福人。成化十年。　易居仁泰和人。成化十三年。　姜昂昆山人。成化十六年。　张昺慈溪人。成化二十年。　韩明余姚人。弘治元年。
　　按治给事中　李守中永乐三年。　郭良永乐九年。

　　　　历官
　　　　　　方　面

 〔唐〕
　　都督府经略军、宁海军、威武军附。都督　王义童7武德末任。　张承庆景云初任。　梁惟忠　辛子言　李亚丘(俱开元间任。)　王镇大中末任。　李瓒咸通间任。(以上俱福州刺史兼。)　别驾　卫总持　任弘毅(俱贞观间任。)　长史　王孝敬永徽间任。　唐循中开元间任。　李偕广德初任。　司马　萧嗣德咸亨初任。　经略使8　唐循中开元间，长史兼。　吉湒至德间，授经略宁海军使。　李元宗开成间任。　裴炜大中间任。(上二人俱泉州刺史兼。)　都防御使　董玠乾元初任。　李行穆大历间，由泉州刺史兼9。　副使　暨克华乾元初任。　节度使　李承昭上元中任。　都团练观察处置使　李椅10见《名宦志》。　鲍防大历间任。　常衮见《名宦志》。　孟皡建中间任。　卢惎　吴诜　吴凑见《名宦志》。　郑叔则　王翃　柳冕　阎济美(上二人见《名宦志》。以上俱贞元间任。)　陆庶　裴次元　裴爻11(俱元和间任。)　徐晦宝历初任。　张仲方　桂仲武　段伯伦(俱太和间任。)　唐扶开成初任。　李记12　杨发大中初任。　李景温见《名宦志》，成通中任。　李晦　李播俱乾符间任。　郑镒广明初任。　陈岩中和末，逐观察使郑镒，自称观察使。　王潮景福间任。　团练副使　李贻孙太和中任。　陈岩中和间任。　判官　武自和元和间任。　李敬彝太和初任。　巡官　权幻公13元和间任。　观察支使　卢昂元和间任。　判官　杨邵伯14元和间任。　侯勣太和间任。　推官　冯审元和间任。　监军使　鱼献　刘元弼　节度观察留后　皇甫政大历间任。　范晖　王潮(俱景德间，自称留后。)　王审知乾宁末，自称福建留后。光化初，授节度观察留后。

 〔伪闽〕
　　节度使　王延翰五代唐天成初授。　王延曦五代晋天福间，自称节度使。　副使王延翰同光间任。　王继鹏长兴间任。(俱五代唐授。)　(威武军)节度观察留后　王延钧五代唐天成初授。　(威武军)节度使　王延钧五代唐天成初授。　王继恭　王延曦(俱五代晋天福间授。)　(威武军)节度副使　王亚澄五代晋天福间授。

 〔南唐〕
　　(威武军)节度使　李仁达五代晋开运间，仁达杀卓岩明，自称威武军节度使留后，南唐授仁达威武军节度使，赐名弘义，后又更名弘达。

 〔吴越〕
　　节度留后　李孺贇知福州留后。　吴程知节度事。(俱五代汉乾祐间任。)　知彭武军节度事　五代周广顺初，更威武军为彰武军。　钱弘儇　钱元璝(俱广顺间任。)　沈承礼宋开宝间任。按《三山志》：“太祖授承礼威武军节度、福州管内观察处置三司水陆发运使，沈承礼移为安□军节度使。”
</div>
    <div class="pagination">
<a href="八闽通志_page56.html">上一页</a><span>...</span><a href="八闽通志_page52.html">52</a><a href="八闽通志_page53.html">53</a><a href="八闽通志_page54.html">54</a><a href="八闽通志_page55.html">55</a><a href="八闽通志_page56.html">56</a><span class="current-page">57</span><a href="八闽通志_page58.html">58</a><a href="八闽通志_page59.html">59</a><a href="八闽通志_page60.html">60</a><a href="八闽通志_page61.html">61</a><a href="八闽通志_page62.html">62</a><span>...</span><a href="八闽通志_page58.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
