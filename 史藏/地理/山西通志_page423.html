<!DOCTYPE html>
<html>
 <head>
  <meta charset="utf-8"/>
  <title>
   山西通志 - 第 423 页/共 700 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   山西通志 - 第 423 页/共 700 页
  </h1>
  <div class="content">
   郭承祐字天锡从义曾孙娶舒王元偁女授西头供奉官补左清道率府率春坊左谒者真宗为玉石小牌二勒铭以戒饬之仁宗初迁西染院副使兼閤道通事舎人勾当翰林司迁西上閤门副使坐事编管徙许州别驾起率府率迁西京作坊使勾当右骐骥院进六宅使象州团练使承祐多言事指切人过失同列谓之武諌官真授卫州刺史知相州入为羣牧副史改潍州团练使歴知曺郑澶郓贝州徙澶州兵马总管役卒有异谋防得不待奏捕斩之再知澶州入为龙神衞四厢都指挥父丧起真定府定州等路副都总管諌官欧阳修余靖论之改知相州寻徙大名府副都总管枢宻使杜衍奏罢军权为相州观察使永兴军副都总管改知邢州徙河阳兵马总管衍去复为殿前都虞侯幷代州副都总管兼知代州徙邢州諌官钱明逸论之改相州徙秦凤路副总管累迁建武军节度使殿前副都指挥使寻以宣徽南院使判应天府府壁垒不完盗至卒无以御承祐始城南闗浚沙濉盟三河徙亳州諌官论之罢宣徽许州都总管徙节保静军知徐州转运使苏舜元荐之改知郑州卒赠太尉諡宻
　　阎守恭幷州榆次人父荣倜傥有志畧刘继元欲召至帐下辞不就守恭体貌竒伟刘氏平徙太原民于大名府因侨家焉徃来负贩幷汾间过西山闻郭进为都廵检使慨然曰进不遇主亦行伍尔吾岂不及进邪遂应募拱圣军擢殿前押班咸平中从幸河北以功为捧日副指挥使歴拱圣龙衞捧日指挥使累迁左第二军干州刺史明道中以徳州刺史为永兴军兵马钤辖徙幷代路守恭性沉勇御军严虽家居如对賔客常访求士大夫取郭进事师法之俸禄悉散予人在幷州因春社防客曰守恭太原一贫民尔徒歩位刺史老复官郷里逾分多矣今日与卿辈诀后十日卒
　　刘从广字景元美次子始生补西头供奉官还内殿崇班侍仁宗左右后真拜崇州团练使娶荆王元俨女为滁州防御使时年十七自言夏衅起不能扞疆场坐耗县官愿上所给公使钱上嘉纳之为羣牧都监改副使特拜宣州观察使同勾当三班院请补外知洺州漳水溢穿随故渠以杀水势洺人便之徙邢州籍乡军罢老者听引子弟自代着为令召领三班院出知襄州徙正定府路马歩军副都总管卒赠昭庆军节度使谥良从广性谨饬喜交士大夫当时称之
　　刘永年字君锡从徳子生四嵗授内殿崇班仁宗使赋小山诗有一柱擎天语上误投金杯瑶津亭下戱曰能取之乎永年一跃持出上拊其首曰竒童子也常置内中年十二始听出外累迁防州团练使为陕州都监郭邈山等为盗宻遣壮士夜渡河杀其渠二十余人众遂散迁钤辖擢干办皇城司改单州团练使永兴军路总管副张升使辽辽人夜取巨石塞驿门手掷弃之辽人惊以为神出知泾州赐诗宠之郡兵嵗以香药为折支三司不时辇致振武卒突入通判听事请以他物代给语不逊召至庭下数其罪斩二人余不敢动同提举在京诸司库务知代州辽取西山木焚之一夕尽上称善辽移檄捕纵火盗永年曰盗固有罪然发在我境何湏汝事乃不敢复言上甞问御戎防对合防书忠孝字以赐英宗迁沂州防御使复知代州歴歩军马军殿前都虞侯太原定州路副都总管征安南请先士卒渡富良江不许迁扈州观察使歩军副都指挥使卒赠崇信军节度使谥曰庄恪
　　牛拱辰文水人天圣进士歴倅岢岚定襄迁驾部员外赐三品服进虞部郎中知房陵所至去苛细而寛约束清心洁己未甞为子孙业
　　潘夙太原人天圣中上书论时政授仁夀簿歴知韶滑桂州累迁河北转运使知河中府章惇察访荆湖讨蛮猺夙陈忧邉状知潭州再迁光禄卿知鄂州
　　丁僖岚县人天圣朝进士任枢宻使文武兼全恩威幷着弊革而狱平化行而民安
　　髙若讷字敏之幷州榆次人侨衞州进士及第补彰徳军节度推官改秘书省著作佐郎再迁太常博士知商河县县有职分田牛种皆假于民独废不耕御史知杂杨偕荐为监察御史里行迁尚书主客员外郎殿中侍御史里行改左司諌同管勾国子监迁起居舎人知諌院范仲淹夺职欧阳修移书责之未防加直史馆以刑部员外郎兼侍御史知杂事王防正知蔡州若讷言防正起裨贩因缘戚里得官向徙郴州物论犹不平今予之大州可乎诏寝其命大庆殿设祈福道塲言大庆殿非礼不御非法服不坐国之路寝也岂可聚老释为凟慢阎文应为入内都知言其肆横不法请出之遂出文应又言二府对才数刻何以尽万防宜赐坐从容如唐延英故事擢天章阁待制知永兴军留判吏部流内铨出为河东路都转运使召还兼侍读权判尚书刑部母服除加龙图阁直学士史馆修撰以右諌议大夫权御史中丞时宰相贾昌朝与叅知政事吴育数争事明年旱言隂阳不和责在宰相洪范大臣不肃则雨不时若昌朝及育皆罢若讷代育为枢宻副使王则据贝州或议招降言河朔重兵所积今释不讨后且啓乱阶及破城议贷知州张得一言守城不死自当诛况为贼屈得一遂弃市以工部侍郎叅知政事为枢宻使凡内降恩多覆奏不行入内都知王守忠欲得节度使固执以为不可坐前驺敺毙路人皇祐五年罢观文殿学士兼翰林侍读学士尚书左丞同羣牧制置使判尚书都省卒赠右仆射諡文庄若讷彊学善记自秦汉以来诸记无不该通尤喜申韩管子书明歴学通医书虽国医皆屈服张仲景伤寒论诀孙思邈方书及外台秘要久不悉考校讹谬行之名医多出衞州皆本髙氏学皇祐中以汉货泉度一寸依隋书定尺十五种上之幷损益祠祭服器悉施用有集二十卷
　　范雍字伯纯世家太原会祖仁恕蜀宰相祖从龟刑部侍郎入朝改右屯卫将军侨河南雍中进士第为洛阳主簿累官殿中丞知端州迁太常博士寇凖辟河南通判还判三司开拆司河决滑州选京东转运副使歴河北陕西转运使入为三司户部副使又徙度支以尚书工部郎中为龙图阁待制陕西都转运使还提举诸司库务勾当三班院为环原州安抚使建言属羌罚羊旧输钱而比年责使出羊羌人颇患之请输钱如旧罪轻者以汉法赎金从之迁右諌议大夫权三司使论平滑州水患劳加龙图阁直学士明年拜枢宻副使母忧起迁给事中玉清昭应宫灾雍抗言小殿仅存不若悉燔之如因其所存又将缮葺之则民不堪命非所以畏天戒也遂诏勿葺迁尚书礼部侍郎罢为户部侍郎知陕州改永兴军嵗饥加赈恤请知河阳进吏部徙应天府又改河南进资政殿学士陈安邉六事请天防军聚甲兵以备河北永兴军河中府益募士兵以备陕西即泾原环庆有警河中援之既而元昊拒命拜振武军节度使知延州请益师不报元昊光遣人通欵雍信之一日破金明砦乗胜至城下刘平石元孙夜战三川口大败雍闭门坚守左迁户部侍郎知安州居一嵗复吏部知河中府又复资政殿学士知永兴军兼转运司事迁尚书左丞加大学士初完永兴城诏止其役雍匿诏而趋成之明年贼犯定川永兴独不忧寇复徙河南迁礼部尚书卒赠太子太师谥忠献雍为治尚恕喜荐士后多至公卿狄青为小校时坐法当斩雍贷之子宗杰兵部员外郎直史馆歴陕西转运使卒子子竒
　　杨文广字仲容延昭子以班行讨张海有功授殿直范仲淹宣抚陕西与语竒之置麾下从狄青南征知徳顺军为广西钤辖知宜邕二州累迁左藏库使御器械治平中上以文广名将后且有功擢成州团练使龙神衞四厢都指挥使迁兴州防御使秦凤副都总管韩琦使筑筚篥城文广声言城喷珠率众急趋筚篥比暮至其所部分已定迟明敌骑大至知不可犯而去遗书曰当白国主以数万精骑逐汝文广袭之斩获甚众或问其故答曰此必争之地彼若知而据之则未可图也诏褒谕赐袭衣帯马知泾州镇戎军为定州路副都总管迁歩军都虞侯辽争代州地界文广献阵图幷取幽燕防未报而卒赠同州观察使
　　卢政太原文水人为神衞都军头从刘平战延州寇薄西南隅兵不得成列政引数骑挑战发伏弩二百射却之日暮政说平曰今处山间又逼污泽宜速退保后山湏明决鬭不然彼夜出乗髙蹙我何以御之平不听遂败政脱身归及黄徳和诬平政言平被执非降也因自陈失主将当死上义其言赦之以为供奉官徳州兵马监押预讨贝州率勇敢数百飞缳絓堞而登守者莫能亢大军乗以入迁内殿承制征侬智髙有功歴秦凤髙阳闗都钤辖累迁捧日天武四厢都指挥使三衞都虞侯副都指挥使泾原定幷代四路副都总管累转祁州团练昌州防御黔州观察使拜武泰军节度使时年七十三气貌不衰侍立殿下虽久无惰容能上马踊跃观者壮之卒赠府仪同三司
　　武英字汉杰太原人父宻侍禁镇定同廵检战殁望都赠西京左坊使録英三班借职以右班殿直为忻代州同廵检州将出猎敌乗间引百余骑来寇英领众左右驰射悉擒获之以功转左班殿直监防州改右侍禁閤门祗候为环州都廵检使徙洪徳砦主又徙庆州柔逺砦元昊寇延州英主兵攻后桥以分敌势擢内殿承制环庆路驻泊都监破党平族又从任福破白豹城迁礼賔副使寻兼泾原行营都监与福合战张家堡诸将皆趋利英度前必有伏众不听伏果发福败英犹力战自辰至申矢尽伤重遂遇害赠邢州观察使録子永符东头供奉官永孚西头供奉官永昌左侍禁侄永保左班殿直永锡三班奉职
　　夏随字君正守赟子慎重少过颇好儒多与士大夫游初防殿侍为率府副率仁宗初除内殿承制歴閤门使出为天防军兵马钤辖出知卫州徙邠州累迁泰州防御使为鄜延路副都总管徙环庆复还鄜延获元昊伪书锦袍银帯以遗金明李士彬随力辨其行间士彬感激击贼自效转耀州观察使知亳州刘平败徙知河中以父为经畧留领防灵观事守赟还复为陕西副都总管兼縁邉招讨副使卒赠昭信军节度使諡庄恪
　　安俊字智用太原人祖赟髙州团练使仁宗资善堂俊以将家子谨厚选为祗候即位补右班殿直累迁东头供奉官閤门祗候为环州都监破元昊吃□井那诸砦韩琦上其功迁内殿崇班环庆路都监徙泾原与狄青范恪同召使备北邉擢内园副使改礼賔使防葛懐敏败命为秦凤路钤辖复徙泾原条上御戎十三事再改原麟州迁六宅使贵州刺史再知忻代州帅臣诬奏降京东路钤辖知青州富弼为辨理真除虢州刺史徙髙阳闗路又迁原州刺史知沧泾冀三州秦州筑古渭城徙秦凤路总管歴龙神卫捧日天武四厢都指挥使果州团练使环庆路副总管迁侍衞歩军都虞候陵州防御使卒赠阆州观察使俊在邉久故羌人识之种世衡甞问降俘若属于吾将谁畏曰畏安太保指俊于坐曰此长髯将军是也
　　杨察字隠甫其先晋人从唐僖宗入蜀侨成都祖钧从孟昶归朝父居简真宗时都官员外郎宦庐州又侨合肥察幼孤七嵗始能言母知书自教之景祐元年举进士甲科除将作监丞通判宿州迁著作郎直集贤院出知頴夀二州入为封推官判三司盐铁度支勾院修起居注歴江南东路转运兼按察使行部数擿奸隠众皆畏伏尤以举官为急务不效俗吏掎拾羡余召为右正言知制诰权判礼部贡院时请罢糊名考士及变文格察奏防禁一溃则奔竞复起且文无今昔惟以体要为宗若肆其澶漫亦非唐氏科选之法议遂寝避妻父晏殊嫌换龙图阁待制母服除复知制诰拜翰林学士权知封府迁右諌议大夫权御史中丞论事无所避言举御史格太宻恐英伟之士或有所遗又言御史故事许风闻纵所言不当系朝廷采择近何郯以疑似遽令中书诘问臣恐台諌官畏罪缄黙非所以广言路也又数以言事忤宰相陈执中寻坐失出罢知信州复以侍读学士徙扬州兼龙图阁学士知永兴军加端明殿学士知益州迁礼部侍郎权知封府复兼翰林学士权三司使内侍杨永徳毁察于帝三司有狱辞连衞士诏移开封鞠之察乞罢迁户部侍郎兼三学士提举集禧观进承防逾年复充三司使察遇事明决勤于吏职虽多益喜不厌痈犹入对商画财利归而大顿人以为用神太竭卒赠礼部尚书諡宣懿察美风仪敏于属文为制诰皆雅致有体当世称之有文集二十卷兄子庶嗣
　　杨畋字乐道太原人保静军节度使重勋之曽孙第进士授秘书省校书郎幷州录事参军再迁大理寺丞知岳州庆歴三年湖南猺唐和劫掠州县擢殿中丞提本路州狱専治盗贼事战孤浆峒前军衂畋踣岩下卒厉众平六峒以功迁太常愽士寻坐部将胡元殁降知太平州嵗余贼益肆御史按视还言殄贼非畋不可乃授东染院使荆湖南路兵马钤辖贼闻畋至皆走岭南又诏徃韶连等州招安之乃约贼使出峒授田为民而转运使欲授以官与赀畋曰贼饱赀粮据峒穴其势不久必复乱眀年春贼果复出阳山畋即领众出岭外渉夏秋凡十五战贼平愿还旧官改尚书屯田员外郎直史馆知随州召还为三司戸部判官奉使河东父艰防侬智髙陷邕州召至赐服饰御巾入对便殿即日除起居舎人知諌院广南东西路体量安抚经制贼盗畋至韶州贼势愈炽坐落知諌院知鄂州再降屯田员外郎知光化军明年又降太常博士徙邠州复起居舎人为河东转运使入为三司戸部副使迁吏部员外郎使辽以曽伯祖业甞陷虏辞不行河北旧以土绢给军装三司使张方平易以他州绢畋奏闻又宻陈其不可久之擢天章閤待制兼侍读判吏部流内铨上言愿择宗室使侍膳嘉祐三年冬河北地震明年日食正旦复疏宜早立皇嗣以答天意改知制诰李珣自防御使迁观察刘永年自团练使迁防御畋当草制封还词头因言祖宗故事郭进戍西山董遵诲姚内斌守环庆与强寇对垒各十余年未甞转官移镇重名器也今珣等无尺寸功特以外戚故除之恐非祖宗意不报进龙图阁直学士复知諌院嘉祐六年大水畋上言洪范五行简宗庙则水不润下又曰听之不聪厥罚常水臣愚以为万机之听必有失于审者七庙之享必有失于顺者惟积思而矫正之乃下其章礼官并两制考议遂诏南郊以太祖定配改温成庙为祠殿卒赠右諌议大夫畋出将家折节喜学问讨蛮时家问至即焚之与士卒同甘苦性清介谨畏每奏事必发封数四而后上自奉甚约及卒家无余赀特赐黄金二百两复赐讲读官御飞白书扇遣使特赐置其柩
　　赵宻字防叔太原清源人政和四年用材武试崇政殿授河北队将戍燕髙宗开府檄统先锋援汴建炎元年从张俊讨任城寇李昱俊遇伏宻奔射毙数人乃脱擢閤门祗候统靖胜军平贼董青赵万徐明等累功转武节左军统领金陷扬州士民渡江众数万宻露立水濵麾舟济之破苗傅赤心军于临平金入明州殊死战败之进武功大夫陞统制绍兴元年大破李成马进皆北遁赐金帯转亲衞大夫康州刺史总管泾原马军平张莽荡寻入卫十年金侵亳宿从俊营合肥出西路时水潦暴涨渉六昼夜始达宿与敌遇败之眀年敌犯滁濠宻进击之且命张守忠以五百骑出全椒县伏篁竹间敌疑宵遁宻乃引兵出六丈河断其归路又败之进中衞恊忠大夫和州团练防御使寻拜宣州观察使为龙神卫四厢都指挥使主管侍衞军海寇朱眀暴横宻授张守忠方畧曰海与陆异穷之则日月相持非防之善要在拊定之耳守忠用其计眀降进定江军承宣使崇信军节度使转太尉拜府仪同三司明年领殿前都指挥使献酒坊六十六所钱十万缗银五万两助军诏奬之告老以万夀观使奉朝请隆兴二年进少保致仕俄再为殿前都指挥使敌声言航海宻不为动迄如所料和议成罢为醴泉观使乾道元年九月致仕卒年七十一赠少傅
　　金
　　郭文振字拯之太原人承安二年进士累官辽州刺史充宣差从宜都提控治辽深得众心兴定三年遥授中都副留守权元帅左都监行河东北路元帅府事招降太原东山二百余村迁老防于山寨得壮士七十分驻营栅防防秋获奏若秋髙无兵直取太原河东可复优诏许之十月权右都监与张开合坚台州兵复取太原四年请升乐平县为臯州夀阳县西张寨为晋州从之上疏曰扬子云有言御得其道则天下狙诈咸作使御失其道则天下狙诈咸作敌有天下者审所御而已河朔自用兵之后郡邑萧然并无官长武夫悍卒因縁而起以为得志僣越名位分角竞以相侵攘虽有内除之官亦不得领其职所为不法可胜言哉乞行帅府擅请便宜妄自夸张以尊大其权包藏之心盖可知也朝廷因而抚之假权授至与各路帅府力侔势均不相统属陕西行省总为节制相去辽逺道路梗塞卒难闻知故飞扬防扈无所畏惮邻道相望莫敢谁何自平阳城破以来河朔不置行省朝廷信臣不复徃来布声教但令曵刺行报而已所司劳以酒食恱以货财借其声誉共欺朝廷奸幸既行遂至骄恣变故之生何所不有此臣所以夙夜痛心而为之忧惧也乞分遣公防之官徧诣访察庶知所在利害之实伏见泽潞等处刍粮犹广人民犹众地多险阻乞选重臣复置行省皆听节制上下相维可臂指使之则国势日重奸恶不萌矣时泽潞已诏张开规画不能尽用其言二月封晋阳公河东北路皆焉奏调协孟州提控伯特安事遣近臣慰谕又奏武仙所统境土甚大虽与林州元帅府共招抚之乞更选本土州县官重其职任同与安集可使还定宣宗用其防又荐葭州刺史尔佳芬彻行岚管隩石宁化保徳诸州元帅府事从之元光元年林州行元帅府惟良得罪召还奏惟良在林州五年政尚寛厚大得民心今兹被召军民遮路泣留其去未防防尖之众作乱逐招抚使康塘乞遣还林州为便不许文振上书乞遣前平章政事胥鼎行省河北诸公府帅府并听节制诏谕百姓使知不忘遗黎之意然后以河南陕西精锐幷力恢复不报复奏河朔百姓引领南望臣再四请于枢府但以防合府兵为言公府虽号分封力实单弱且不相统摄所在被兵朝廷不即遣兵复河北人心将以为举河朔而弃之甚非计也大抵欲起胥鼎为行省定河北朝廷不能用二年诏应援史咏复河东是嵗辽州不能守徙其军于孟州以部将郝安等为副护防山诸寨累辞公府不许顷之部将汾州招抚使王遇与孟州防御使纳喇玛古鲁不相能复徙衞州自此不可以为军迄正大间寓于卫而已
　　赵益太原人读书肄业元兵入鸠合土豪保聚山峡屡战有功晋阳公郭文振署夀阳令驻兵榆次重原寨遂率众收复太原夜登城斩馘甚众获老防二万余口马仗不可计陞太原治中复擢同知府事兼招抚使元光元年八月元兵攻城益急知不可支乃焚府库杀妻子沉符印于井遂自杀赠银青荣禄大夫河东北路宣抚使仍求其子孙
　　叚徳祥阳曲人慈祥乐易遇事果敢金主闻其贤召至竒其状貌授定襄县主簿兼本县尉
　　刘海兴州人举进士第一人仕至河南府尹死于国难子孙遂家河南焉
　　元
　　郝巴图太原人善骑射通译语太祖遣使宋徃返数四以辨穪从侵宋以功拜宣徳等五路万户后还治太原凡逺道租税过重者悉除之卒追封冀国公子天益天举天泽皆至总管
　　张徳辉字耀卿冀宁交城人少力学数举于卿及北渡史天泽辟经歴官从南征时军士逃者必戮徳辉言太过止配令穴城光州下荜山民结寨徳辉曰乡民为自保计当晓以祸福果相继来降世祖在潜邸召见问曰孔子殁已久今其性安在对曰圣人与天地终始无徃不在殿下能行圣人之道性即在是矣又问或云辽以释废金以儒亡有诸对曰辽事臣未敢知金季乃所亲睹宰执皆武弁世爵间用一二儒臣及论军国大计又不使预闻大抵以儒进者三十之一然则金之沦亡自有任其咎者儒何与焉又问祖宗法度徳辉指银槃喻曰当求谨厚者司掌乃永为寳用又问农家对曰农桑天下之本衣食所从出今男耕女织终嵗勤苦而亲民之吏复横敛以尽之则民鲜有不冻馁者矣问孔子庙食礼对曰尊崇与否于圣人无所损益特以见时君崇儒重道之意耳又问典兵宰民对曰莫如更遣宗室之贤如扣肯布哈者使掌兵权勲旧如呼喇呼者使主民政则天下均受赐矣及将还又陈先务七事曰敦孝友择人才察下情贵兼听亲君子信赏罚节用度切直多所悟寻与元裕北觐请世祖为儒教大宗师世祖悦受之因启累朝有防蠲儒户兵赋即令行之仍命提调正定学校世祖初命宣抚河东击豪强黜赃吏均赋役耆耋不逺千里来谒曰六十年不复见此太平官府矣河东徭役官吏率赋一征十乃阅实户编均其等第出纳有法汾晋地广官世守吏结为朋党得奸赃尤甚者数十人械庭下数其罪恶杖出之所部肃然考绩为十路最陛见命疏所急务条四事曰严保举以取人财给俸禄以养防吏易世官而迁都邑正刑罚而勿屡赦帝嘉纳焉迁东平路宣慰使奏免逺输豆粟二十万斛和粜粟十万斛同知寳合丁议官赋蠒丝令民税而后输徳辉曰是诬上以毒下也且输纳后期之责孰任之遂罢其事宣慰使巴尔议诛盗贼徳辉曰吾岂敢曲法从汝妄杀乎至元三年召参议中书省事或言防邉将校冐代军士将遣使按治徳辉奏曰若悉防以法则人不自安今但易其部署选武毅有才畧者任之则军政自新委风宪官体究则宿弊自革五年擢侍御史辞请老命举任风宪者疏乌库哩真张邦彦圗克坦公履张家张肃李槃张昉曺椿年西方賔周止髙逸民王博文刘郁孙汝辑王恽胡祗遹周砥李谦魏初郑扆凡二十人徳辉刚直博学有经济器性不喜嬉笑与元裕李冶游封龙山时人号为龙山三老卒年八十
　　何荣祖字继先太原人父瑛金贞祐间试文法入优等补吏后授眀威将军守钜鹿尹权军器监主事因侨广平荣祖状貌魁伟世业吏遂以吏累迁中书省掾擢御史台都事始折节读书日记数千言阿哈玛特置总库于其家号曰和市监察御史苑方等斥其非阿哈玛特知荣祖主之奏为左右司都事以己未防御史台除治书侍御史升侍御史又出为山东按察使阿哈玛特不克逞佥事李唐卿劾特穆尔喇实贪墨遂摭告唐卿纵反者荣祖得其情欲抵告者罪同鞫官议以失口乱言之罪坐之荣祖不可俄迁河南按察使卒杖其人唐卿之诬获白平凉府言南人二十余辈遁行省欲上闻防荣祖为叅政止之曰何必上闻去者皆人奴今遁徃求其家移文召捕之可也已而俱获治以本罪其于事眀决多类此除云南行省知政事以母老辞拜御史中丞复出为山东东西道按察使时宣慰使乐实姚演胶州海道粮舶遇暴风多漂覆乐实督漕卒偿之按察官莫敢言荣祖曰第上奏若见谴吾自当之即草辞以奏诏免其徴召入为尚书防知政事时桑哥理筭钱谷荣祖数请罢之不从屡恳请不已乃稍缓之而畿内民苦尤甚荣祖每以为辞同僚止之荣祖执愈坚至忤防不少屈竟不署其牍未逾月而害民之弊皆闻上乃思荣祖言召问所宜荣祖请嵗终立局考校人以为便立为常式诏赐钞万一千贯荣祖条中外百官规程欲矫时弊僧格抑不为通荣祖以病告特授集贤大学士寻起为尚书右丞僧格败改中书右丞奏行所定至元新格请改提刑按察司为肃政防访司立监治法又上言国家用度不可不足天下百姓不可不安今理财者弗顾民力之困言治者弗图国计之大且当用之人恒多得用之人恒少省部实为根本必择材而用之按察司虽监临一道其职在除蠧弊安斯民茍有弗至则省台又当遣官体察之庶有所益上深然之屡以老疾乞解诏免署事惟预议中书而食其禄防拜昭文馆大学士预中书省事又加平章政事先是定大徳律令至是诏元老大臣聚听之归广平卒年七十九赠光禄大夫大司徒柱国追封赵国公谥文宪荣祖僦第以居饮器用青瓷杯中宫赐以上尊及金五十两银五百两钞二万五千贯俾置器买宅以旌其防着大畜十集学易记载道集观物外篇等书子恵秘书少监
　　覃资荣其先怀来人父宣金末为定羌军刺史没于王事资荣与弟资用子澄山阜相继为交城令因占籍焉资荣官至怀逺大将军锡金虎符陞行元帅府事资用官至定逺大将军元帅左监军
　　覃澄交城人资荣子袭职为交城令有文谷水分溉交城田文阳郭帅専其利而堰之澄折以理令决水均利于民请免侨民逋赋能来归者复三年公私便之歴官陕西四川道提刑按察使兼同知宣慰使封宏农郡公谥忠宣弟山阜代令交城终知东胜州子克修陕西汉中道提刑按察使赠礼部尚书追封宏农郡侯谥文宪克思中山知府上骑都尉封宏农郡侯山阜子克柔通使舎人克修子忠以南洛尹迁保徳州同知陞南康府判次质兵部侍郎次文河南省宣慰使克思子敬汉阳知府
　　齐喇西域人世居太原由中书驿史从赛音谔徳济为云南行省幕官诸洞欵附尝颁诏于缅缅王稽颡仕至资善大夫云南行中书省左丞大徳四年卒
　　郝佑字君辅小字都噜巴尔台由宿卫补官仁宗时拜殿中侍御史以防直著名被知遇迁陕西行省知政事拜陕西行御史台侍御史子忠恕翰林侍制献所着无逸图命总裁宋辽金三史成归隠终身
　　王守诚阳曲人泰定初进士由秘书郎累官礼部尚书与修三史至正间使四川荐贤直枉为诸道最进行省左丞卒谥文昭所着有文集
　　刘濬字济川兴州人金状元海曾孙繇防访司书吏调连江县宁善乡廵检至正十三年江西贼帅王善寇闽官军守罗源县与连江接壤濬妻正定史氏故相家女有才识谓濬曰事急矣可聚兵以捍一方于是尽出奁中物募壮士百余命仲子健将之浃旬间众至数万贼防破罗源分两道攻福州濬拒之辰山三战三防俄福州陷众多溃濬独帅健兵进遇贼于中麻突其阵斩前锋五人贼兵大至鏖战三时顷濬中箭坠马健下马掖之胥被获濬防手大骂贼濬阶下先斫手一指骂弥厉再斫一指亦如之指且尽斫两腕次及两足濬色不少变骂声犹不絶遂割其喉舌而死健亦以死拒贼善义之舍健使敛濬尸健归请兵于帅以复讐弗听健尽散家赀结死士百人诈为工商流丐入贼中夜半发火大噪贼惊扰自相屠戮健手斩杀父者张破四幷擒善及寇首陈伯祥来献磔之赠濬福建行省检校官授健古田县尹官为濬立祠福州北门外嵗时致祭
　　冯纯阳曲人举进士为河南行省平章后封魏国公子思温累官彰徳路总管后封晋国公思温子本翰林检讨
　　冯防阳曲人通经籍敦行谊莅官防眀善理寃抑累官御史中丞集贤院大学士
　　郭周岢岚人官义勇军万户遇嵗饥发廪赈贷多所全活超授本州防御使赐金牌充宣差提控再进镇国上将军镇逺节度使兼岚州管内观察使河东北路闗外六州都元帅悬帯虎头金牌便宜行事卒于官
　　武祺太谷人以儒进歴知安庆路桐城县事奸摘伏果断如神淮西防访司与安庆路交章举荐历省部台二十余年官至甘肃行省防政妻王氏骂寇死节
　　杜克温太谷人上都廵警院使有没入男女奏许令配偶有古杜母之謡历官铜铁冶提举使
　　武简如太谷人性寛厚任大理评事议狱多仁恕终州刺史
　　髙福太谷人授龙虎卫上将军南北二路征讨元帅事王佐字元辅晋宁人贼至为所获欲降之佐傲岸自如诟贼不辍见害
　　贺方字伯京晋寜人以文学名为治书侍御史眀兵下集庆死之




　　山西通志卷一百六
&lt;史部,地理类,都会郡县之属,山西通志&gt;
　　钦定四库全书
　　山西通志卷一百七
　　人物【七】
　　太原府
　　明
　　杨宪字希武阳曲人少从父官江南遂家焉太祖克集庆宪进谒与语恱之留居幕府尝使张士诚被留逾年还除博士谘议擢江南行省都事军国事文案填委宪裁决如流上益亲信久之出为浙东行省郎中复往谕方国珍国珍来附饶州降命偕理问穆爕总理军务张定邉陷城宪走还寻进按察使迁中书省防议又出为江西行省防政召为司农卿浙西田赋亩加二倍额遂定旋防政中书省洪武元年冬改御史中丞上爱宪方欲相之而宪数短李善长胡惟庸语善长曰宪为相我辈淮人不得为大官矣由是两人深忌宪诏定律令多深文明年出为山西防政秋召为中书右丞三年迁左丞宪美姿容有才辩能逆知上意又熟典故谓人莫己若多纷更省中事罢旧吏徧置所私书押用一统山河四字翰林编修陈桱贺之辄擢待制同列无敢与抗又搆诛叅知政事张防益无所惮嗾御史刘炳等劾罢丞相汪广洋徙之海南又教炳劾刑部侍郎左安礼等八人善长劾宪排陷大臣初皇太子尝召宪宪不即至至是穷竟其罪辟之弟希圣吴王时中书省叅议与同官李饮氷颇弄权善长奏之安置淮安初宪与刘基善上欲相宪基力言不可上怪之基曰宪有相才无相器夫宰相者持心如水以义理为权衡而已无与者也宪则不然
　　郝鹏徐沟人洪武中以贡授户部检校洊厯湖广防政入为户部右侍郎晋南京户部尚书性俭朴官卿贰犹衣大布衣所居防事亦前为诸生所处也恭谨自饬言动不茍中外皆有能声当世羣以公辅推之
　　范斌榆次人永乐甲午举人知陜西华州性仁恕抚字得宜不畏强御有犯法者必不贷后以忧去民赴阙保留加防议俸复知华州卒于官
　　张旟榆次人永乐时知安邱县会妖贼唐赛儿等攻安邱旟与县丞马防率民兵八百以死拒战贼败复集众攻城会衞青兵至旟出城中兵合击大败之卒全安邱事闻擢山东防政
　　李颙岢岚州人生时止一血胞以为怪弃之颙外祖曰此连胞生多贵剖之果得男宣德壬子举人清节自励官至贵州防议未尝增益田产后裔书香不絶
　　周瑄字廷玉阳曲人由宣德乙夘乡举入国学正统中除刑部主事善治狱北征当扈从者多托疾瑄请行遂被创归擢署郎中校尉受赇纵盗以讐人代瑄辨雪之抵校尉罪外郡送囚一日至八百人瑄虑其触热三日决遣殆尽景泰元年以尚书王直荐超拜刑部右侍郎赈顺天河间饥英宗复命遍歴所部大举荒政先后赈饥民二十六万五千给牛种各万余奏行利民八事还朝转左门达逯杲数兴大狱瑄委曲开谕多所救正复饬诸郎毋避祸以故不至寃滥官刑部久属吏不敢欺而意主寛恕与同官孔文英并称长者瑄恬静淡荣利成化改元为侍郎十六年矣始迁右都御史督理南京粮储捕惩作奸者数辈宿为清言鳯阳淮徐饥获发廪四十万以赈久之迁南京刑部尚书令事不须勘者毋出五日狱无滞囚暑疫悉遣轻系者曰召汝则至囚欢呼去无失期为尚书九载屡乞休久乃得请家无田园卜居南京卒赠太子少保諡庄懿长子经次子纮成化进士为南京吏科给事中两以灾异言事并嘉纳阅军为中官蒋琮诬奏贬南京光禄署丞终山东参议
　　王永夀字延龄太原人正统间以举人任饶州府推官擢广西道监察御史尝从北征凯还受赉巡按山东贵州苏松等处累陞工部尚书巡抚湖广兼督军务征铜鼓五闗等苗有功赐从一品俸天顺初调南京卒于官赐葬祭
　　古镛祁县人正统丙辰进士选翰林院庶吉士授大理寺评事出为山东佥事治河张秋迁本省按察使召补大理寺卿镛深经术有干济材初官东观以文章有名后涖臬司晋廷平平反寃狱比张秋之功尤钜先是河决时患且及京师镛至相其形势而疏凿之不数月遂就故道今即其地立祠祀焉
　　王福字崇善清源人幼頴异喜读书正统戊午举乡试第一入国学祭酒李时勉深器重之乙丑成进士授监察御史照刷陜西三司文劵迁顺天府府丞转府尹以干济称値内艰遣官谕祭营葬事甫毕即夺情复任力辞不获在京兆十余年弹治奸猾尝自为赞当世谓为实録焉
　　黄礼阳曲人正统间为新城县丞持正爱民有田为水所没不堪耕种者奏请除租民受其惠
　　江洪字朝宗其先合肥人祖浩为太原左衞指挥佥事子孙世袭因家焉洪少以才勇知名善骑射能任人与士卒同甘苦宣德末选总京营左翼陞署都指挥佥事仍守山西英宗十四年北虏犯边上率六师亲征失利洪奋勇防乗舆与其弟子四人并死之
　　韩彰阳曲人景泰庚午举人任池阳推官复补延安左迁山东布政司理问厯官清白归仅携所厯俸资岁祲捐赈族党时论多之
　　魏恭交城人景泰庚午举人授陜西渭南知县调河南新安有争讼者屡岁不决恭至一讯即服获盗乃自责曰此吾不能以德化民致然耳他盗闻之皆改行为善都御史王恕荐于朝陞西安府通判改荆州府入新安名宦
　　王璟阳曲人景泰癸酉举人授济南府同知擢本府知府迁本省布政司参政转南京光禄寺卿璟事父母孝所得俸辄推以予昆弟居官所至俱有惠政在南都清望尤着卒赠工部侍郎
　　申纲阳曲人工诗文景防癸酉举人选监察御史有直声出按河间等处奸贪屏迹厯知松江九江府两郡家无厚产有故属刘宇尝餽以金峻却之后宇为冡宰寓书台使者用餽钱米却不受
　　孙荣榆次人博学工诗贫不能具饘粥处之裕如景泰癸酉举人授华州训导寻迁麟游县教谕恒以禄不逮亲为歉终身不御酒肉居官时凡四陈时政得失疏累万余言几蹈祸不悔
　　王鉴太原人景泰甲戌进士授御史尝于左顺门斥中官非礼中官怒甚属都御史萧维桢因考察去之维桢不从天顺时彗星见鉴与同官十三人将劾石亨曹吉祥给事中王铉泄于亨亨先与吉祥泣诉上言鉴等结党排陷明日疏入収疏首张鹏杨瑄悉召诸御史掷弹章俾自读讫下狱搒掠遣戍防风雷雹灾甚乃止贬肤施知县有善政宪宗初所司以治行闻擢延安知府陜西守臣亦上鉴肤施政绩特赐敕褒之
　　任义字时中榆次人愽通经史尤精于易天顺己夘举人任南阳同知刬剔蠧政殆尽上清军便宜五事着兵部条例中汝邓饥先度地为屋发粟以赈民至如归以不附权贵归讲学授徒自号五云人称五云先生
　　郝毅榆次人天顺己夘举人授巩昌府通判剖断如流劝励学校以刚正忤时归屏居别墅五十年不渉城市躬课耕桑自给年逾九十卒
　　周经字伯常阳曲人刑部尚书瑄子天顺四年进士改庶吉士授检讨成化中厯侍读中允侍东宫讲文华大训太子起立拱听阁臣议请坐经与诸讲官皆不可乃已孝宗立进太常少卿兼侍读治二年擢礼部右侍郎中官请修黄村尼寺奉祀孝穆太后吐鲁番贡狮子不由甘肃假道满剌加浮海至广东经皆倡僚长争毁其寺却贡不与通调吏部寻进左侍郎通政经厯沈禄张后姑壻也尚书王恕在告中官传旨擢本司防议经言非承防又无御札不敢奉诏复与恕疏争之朝论韪焉灵夀奸民献地于中官李广户部持不得经倡九卿疏争卒罪献地者尝上言外戚家无功求迁无劳乞赏兼斋醮游宴滥费无纪致帑藏殚虚宜大为樽节近例预备仓积粟多者守令不次迁官遂致剥下干进请如洪武间例悉出官帑平籴考绩勿专以积粟为能至清军之弊洪熙以前在旗校版籍犹存宣德以后在里胥则并版籍而淆乱之宜考故册洗奸弊灾伤民乞省恤惜薪司薪炭约支数年宜尽与停免四方顔料杂办亦然此救民急务也上多采纳之八年灾异陈时政具奏草中言斥戯乐密令中官亷草奏者尚书耿裕曰疏首吏部裕实具草经曰疏草出经手即有罪罪经世两贤之九年代叶淇为户部尚书寛逋缓征裁节冗滥四方告灾必覆奏蠲除每委官监税课入多者与下考奉御赵瑄献雄县地为东宫庄经劾瑄违制下诏狱镇抚司请勘实经复争之曰太祖太宗定制闲田任民开垦若因奸人言而籍之是土田予夺尽出奸人口小民无以为生矣卒予民中官何鼎劾外戚张鹤龄下狱经疏救之忤防切责雍王祐橒乞衡州税课司及衡阳县河泊所经言不可许纳之织造中官请増给两浙盐锞二万引经言盐防佐边不宜滥给且祖宗朝织染诸局供御有常数不从经恐岁以为常再疏请断其后乃命岁予五千引仓塲监督内官多增遣经力争诏止设总督二人京通监督三人内灵台请拨锦衣余丁百人经曰祖宗设内台不惟欲知灾异亦以防外蔽欺其地至密今一旦増百人将来必有漏泄妄言者上悟立已之崇王见泽乞河南退滩地二十余里经言不宜予兴王祐杬乞近湖地千三百余顷经三疏争之竟不许时赐寿宁侯张鹤龄肃宁诸县地四百余顷其家人因侵民地三倍鹤龄又奏庄田加征银二分经抗章执奏命覆核经言地已再勘今复遣使徒滋烦扰昔太祖以刘基故减青田赋征米五合欲使基乡里子孙世世颂基今兴济笃生皇后作配圣躬正宜恤民减赋俾世世戴德何乃使小民衔怨无已也勘官言地乃宪庙皇亲栢权及民恒产经复谏曰东宫亲王庄田征税自有例而鹤龄独逾之天下谓陛下惟厚外戚不恤赤子权先帝妃家亦戚畹也名虽偿直实乃夺之天下又谓陛下惟厚椒房不念先帝世尤韪焉给事中鲁昴请尽括税役金钱输太仓经曰不节织造赏赉斋醮土木之费乃欲括天下财给事言非是内官传防索镫费二万两持不与经刚介方正好彊谏虽重忤防不恤宦官贵戚皆惮而疾之防星变自陈乞休命赐敕驰驿归加太子太保廷臣争乞留中外论荐至八十余疏武宗初言官复荐召为南京户部尚书遭继母忧三年召为礼部尚书固辞不许遣官即其家起之至则郊外复以疾辞上遣使慰问赉玉强起受事数月即谢病去五年卒年七十一赠太保諡文端子会进士浙江右叅政
　　张颐字养正其先江都人占籍太原衞天顺四年进士翰林院庶吉士累陞都察院右佥都御史巡抚宣府时太监汪直北征颐以军功转左寻陞工部右侍郎成化癸夘致仕治间卒颐有才气平居持论侃侃而颇急功名士论惜之
　　王永亨太原人受学薛瑄门后任隆庆知州着有宦绩子琼邃于理学为世名臣盖渊源有自云
　　王瑞阳曲人成化戊子举人知丹阳丁父忧改献县任丹阳时有权势豪横置于法抵死献县有外戚夺民田以计还之豪右敛迹
　　张缙字朝用阳曲人成化己丑进士授钧州知州补沧州迁南京工部郎中出为杭州府知府节缩浮费省民钱十余万迁山东防政都御史刘大夏治河张秋委令调度河左右悉被其利筑南望东隄令运卒得于水涨时分道并挽晋秩通政司右通政寻擢右佥都御史巡抚真保二府转右副都御史巡抚宣大胥有保障绩改督漕运値岁荒奏留米十万石赈饥人入为户部左侍郎晋南京户部尚书以不附逆瑾致仕旋复与尚书韩文同下诏狱又以前奏请改兑为擅更祖制除名瑾诛起补都御史督漕如故兼勦淮南盗奏防赐玺书褒劳已而力请致仕得防晋南京户部尚书岁给夫米如故缙起州郡洊厯台省在沧州将去任民攀卧泣留继以入议经其地欢呼迎马首者络绎不絶后因家焉卒年八十三着有玉雪遗稿及奏议若干卷
　　陈琦字文玉清源人成化辛夘举人初判华州断理称明时北兵入宼西夏抚臣以琦有文武材略选西鳯等府民兵千人属之遂截杀韦州拒战红德城擐甲胄者七日奋不顾身追获强掠人畜万计陞知安化县再补邯郸皆有德政云
　　陈璧字瑞卿阳曲人成化壬辰进士知嘉兴武邑二县以强项着擢监察御史出按山东辨太保刘珝狱转山东副使兵备临清为漕运地奸丛生璧至裁省殆尽迁本省按察使有倚法为奸者立治之迁南京太仆寺卿清操皭然建栖云环山二楼携佳客讽咏竟日有康乐香山遗风三年擢右副都御史整饬蓟州边务兼抚顺永三府未几以病告归璧性抗直居家孝友重行谊为御史时偶触兄怒长跪谢过为副使有佥事某旧与隙比卒倾囊槖赙之后膺节钺遽赋遂初急流勇退其风节尤足尚云
　　杜蓁阳曲人成化庚子举人授城固知县陞南京户部主事时逆瑾势倾中外凡晋秩者率厚遗谒谢蓁独不行仅数月即夺其官瑾诛起擢员外郎言行政事多可法以年老乞归乡评见重
　　唐希介字景贤阳曲人成化庚子举人丁未进士选庶吉士改工科给事中命稽省真定等四镇储备尽得宿弊以闻权幸见嫉谪四川石砫宣抚司经厯稍迁汉隂令缮修城郭庶务毕兴迁知扬之通州靖渔盐盗修河堤民用安堵擢陜西按察司佥事督饷榆林时大学士杨一清总制边务议増茶市以赡军赋希介条答便宜二十三事一清并施行之且贻书以谢改四川佥事寻擢陜西按察司副使爱养士卒约束禆校边戚赫然军府多赢积中官欲私取希介不可中官构诸逆瑾瑾矫诏着致政归年八十五卒
　　王琼字德华太原人成化二十年进士授工部主事进郎中出治漕河三年着为志继者按之不爽毫髪由是以敏练称改户部厯河南右布政使正德元年擢右副都御史治盐两淮入为户部右侍郎按衡府赐地三年转吏部右侍郎改南京服阕补户部右侍郎转左八年进尚书琼为人有心计为郎时悉録故牍条例尽得其敛防盈缩状及为尚书益明习国计边帅请刍糗则屈指计某仓某塲庤粮草几何诸郡岁输边卒岁采秋青几何曰足矣重索妄也人益以琼为才十年陆完改吏部中防以琼代时将士率以首功进秩琼言此嬴秦政行之边方犹可未有内地而论首功者惟以荡平为功不计首级从之琼在中枢天下士马多寡强弱及闗塞夷险偏禆才否一覧辄记有所条答悉中机宜请于河间设总兵官一人大名武定各设兵备副使一人责以平贼而檄顺天保定两巡抚严兵要害为外防集辽东延绥士马于行在以防巡幸车驾制置周详中外恃以无恐巡按请讨孝丰贼汤麻九琼曰此小贼数人缚之足矣请密敕勘粮都御史许廷光出不意果尽擒之四方防奏上数廕赉累加至少师兼太子太师子锦衣世袭千户又廕锦衣千户者二玉帯蟒服上尊珍馔金帛之赐不可胜纪他尚书莫敢望焉十四年宁王宸濠反琼请敕南和伯方寿祥督操江兵防南都南贑巡抚王守仁湖广巡抚秦金各率所部趋南昌应天巡抚李充嗣镇京口淮巡抚丛兰扼仪真而上下亲征诏命与杨廷和等居守先是琼用王守仁抚南贑假便宜提督军务至是举朝惴惴琼治兵自如大言曰诸君勿忧吾用王伯安贑州正为今日不过旦夕贼成擒耳果如其言寻代陆完为吏部尚书琼才髙用守仁平宸濠功最大然与钱宁江彬等结请许军官从兄弟再从子袭军职殊滥又废天下清军御史惟浙江河南山东西岁一遣官尺籍寝耗而朱宁中彭泽危法罢其官下狱人多谓琼主之上还至通州琼先驰至行在竟得代完无何世宗入继言官交勘琼系都察院狱琼上书力讦杨廷和疏辨交结言官史道范永銮等请寛之戍庄浪改绥德霍韬首荐琼嘉靖六年令还籍桂蕚复言琼前力攻廷和故廷臣羣起排之今边陲急人而廷臣才力实出琼下乃命复尚书明年遂以兵部尚书兼右都御史代王宪督陜西三边军务土鲁番将雅玛尔沙州畨特黙格土巴胥求内附诏琼趋肃州议之贼献还哈密求通贡乞归覉留使臣琼奏乞抚纳兵部尚书王时中议从之琼复上番寇肃州状并言贼方悔祸宜俯纳其请再疏力请诏还番使通贡如故自是西域复定而北寇犯庄浪琼部诸将遮击之斩数十级寇退俄入红城子明年寇宁夏又犯灵州琼督游击梁震等邀斩七十余人秋集诸道精卒三万按行塞下自宁夏抵花马池旌旗三百余里不絶寇闻之徙帐逺遁诸军分道出纵野烧耀兵而还防给事邱九仞刘世扬御史吴仲等劾琼令致仕俄寝前诏遣使慰谕之时番大掠临洮琼集兵晓以祸福诸番多顺命惟若笼板尔诸族不服乃讨焚其巢斩首二百六十抚降七十余族録功加太子太保琼在边戎备甚饬寇尝入山西得利逾岁复猎境上阳欲东琼令备其西寇果入大败之寇益慴而土鲁番率十国奉贡及是诸番荡平西陲益靖甘肃军民恐琼一旦去寇患复生相率乞守臣奏留巡抚唐泽巡按胡明善具陈其功优诏奬之时吏部尚书久不补十年冬决用琼遣行人赍敕召之南京御史马敭等十人力诋琼尽逮下诏狱琼至即以为吏部尚书请罢上慰谕之未几花马池有警兵部尚书王宪请发兵琼言花马池备严寇必不能入大军至且先退徒耗中国宪竟六千人比至彰德寇果遁十一年秋卒官赠太师諡恭襄琼在本兵时功多而其督三边也人以比杨一清云
　　郭曦字景旸榆次人成化丙午举人授新蔡知县岁祲贮粟万余石赈活甚众时流贼屠掠郡县率民兵御之城赖以安秩满民保留仍任一年加陞承直郎开州同知寻擢河南通判丁艰致仕
　　张玑文水人成化间举人知洛南县亷恕公勤爱民如子秩满百姓赴京保留加六品俸仍知县事声名甲于闗西后贫不能归里即邑居焉
　　金鼎字大器榆次人笃实寛裕喜怒不见于色任道力行常若不及成化间贡任武功训导义貌伟容博学善教以义理约束诸生诸生母敢违者日坐斋室心休休焉弗知其卑官矣
　　张梯岢岚人成化间贡知陜西中部县严慈互济任九载终始如一岁大歉人相食赈救有方盗贼屏息陞宁州知州民皆号泣不忍去
　　崔侃阳曲人治庚戌进士歴官保宁知府操守亷明政绩大着府有疑狱悉得其情时流贼肆劫掠侃忤逆瑾得请归田即引众避遁一方赖免后祀于蜀名宦祠林居三十余年虀粥自甘杜门不出
　　罗贤字大用清源人治庚戌进士试福建道御史逾年当实授闻亲讣即日就道服阕补原官巡茶陜西时茶禁久弛官茶壅滞不行疏其宿弊酌为经久计又条上便宜十事按辽东治将帅之贪残者不少贷一年内封事五十余上再按河南值乡试得人称盛属吏贪婪者按实褫职中州人以阎罗称之
　　陈璘字邦瑞阳曲人治癸丑进士授太常博士从享南郊为孝庙所知选监察御史巡居庸闗躬厯险阨相地势増戍兵再巡山东疏罢矿役引蔡河入曹利运道修理阙里孔庙外转浙江佥事迁陜西苑马少卿少师杨一清总制三边荐授参政督军储士马皆宿饱迁河南按察使痛治豪猾倚宗室为奸利者镇守王太监素横肆震其威亦奉法唯谨迁右布政使转左擢都御史巡抚湖广以边才改延绥廷推兵部侍郎念父母年髙请终养不许武庙西巡驻跸延绥时江彬用事张甚璘威望素着凡事持大体不诡随彬为敛迹未几父母讣后先至恸哭请终制廷议驾南巡上郡重镇非璘不能弹压奏令夺情候代比世庙入继始得归治丧事璘洊厯中外功绩茂着初通籍政府授意令一来谒当授庶常卒不往识者早已见其梗槩云
　　阎睿字汝思祁县人治乙夘举人己未进士授永清令县蝗睿发粟易蝗民捕之积万余石得不灾事闻有银币之劳既以公事至覇州州人愿借以为守县人急往争之讼于中丞洪洪曰阎令风宪品岂郡县所能留哉寻召入永清人留靴志感正德辛未流贼至郊贼首齐彦明睿旧抵禁也感睿德系马数匹于门泣拜而去巡抚李毅斋寄诗曰强暴思恩曽系马市民怀德愿留靴拜陜西道监察御史清甘肃诸镇仓粮粮多亏折官不能偿睿革兠揽兑给之弊设法取盈释淹滞之员六十人旧例官军马毙本人自赔有典妻买马者睿命屯地每顷出银一钱以给营马之用差满复命疏陈边务数条悉防采纳陞浙江按察司副使巡视海道豪右敛迹以疾告归享年七十二
　　薄彦徽阳曲人治九年进士为南京御史论道士崔志端不可玷尚书正德初八党窃柄偕同官陆昆等极论马永成魏彬刘瑾傅兴罗祥谷大用辈罪疏上而刘健谢迁已被逐彦徽为首复上公疏请留健迁罪永成瑾等悉逮下诏狱搒掠杖三十除名归未及起官卒
　　寇俭字约之号裕庵榆次人年二十始就学博极羣书虽盛暑夜分不寐治丙辰进士授大理寺评事陟寺副驳覈多所平反丁内艰跣行奔葬寝食并废忧劳成疾卒年四十八
　　张天相阳曲人治己未进士陜西庆阳知府有循吏风民甚戴之
　　寇天叙字子惇榆次人由治辛酉乡举入太学与崔铣吕柟善登正德三年进士除南京大理评事进寺副累迁应天府丞武宗驻南京从官衞士十余万近幸多求索尹齐宗道忧卒天叙摄尹事日青衣皂帽坐堂上江彬使至好语之曰民穷官帑乏无可结欢丞专待谴耳彬使累至皆然彬亦止他权幸有求则曰俟靣奏即予中官拘妓女数百多饿死以天叙言得释禁军攫民物天叙募人与搏而兵部尚书乔宇选拳勇者与抟戯禁军伤惭且畏不敢横驾驻九月南京不大困者天叙与宇力也嘉靖三年以右佥都御史巡抚甘肃囘贼犯山丹擒其长托克托穆尔西域贡狮子犀牛西狗请却之不听进右副都御史巡抚陜西寇入固原击败之斩首百余又讨平大盗王居等累赐银币歴兵部侍郎卒
　　陈壁字德如太谷人治壬戌进士除行人司司副屡奉命出使藩邸却餽遗不受迁刑部员外郎厯郎中谳狱得情虽权贵不为动出为陜西左参议防大军勦鸨贼以餽饷功赐彩币银牌迁湖广副使奉勅整饬彬桂衡永诸路兵备又以勦徭蛮功食从三品俸复奉勅抚治荆襄郧汉等流民公正亷约直指以其绩上闻一年丁艰归遂不复出卒后刘龙志其墓
　　解一经交城人治甲子举人授平原知县亷介寛仁遇荒捐俸以赈陞南京户部员外郎中云南广西知府遇征安南贼夜遁后乞归隆庆间进阶亚中大夫寿九十六
　　王范阳曲人正德庚午举人授归德知州防流贼数万攻刼咸欲弃城走范谕以义设法调度卒保无虞有大姓梃人至死行金脱罪不受坐以法补陜州始终如一后罢官总督万达礼聘筹边且奏记委用辞疾归年八十五卒
　　张文明字应奎阳曲人正德六年进士授行人擢御史巡按辽东寻按陜西镇守中官廖堂贪恣捕治其爪牙二十四人堂大恨十三年车驾幸延绥文明驰疏谏极陈灾异且言江彬逢恶导非亟宜行诛朝臣匡救无闻亦当罚治不省既而文明朝行在诸权幸扈从者力裁抑之所需多不应司礼太监张忠辈怒甚谮言诸生殴旗校文明纵勿治命枷赴京下诏狱明年春言官交章请宥不报比驾旋忠等屡请加罪七月命执至豹房将亲鞫文明自谓必死及见忽命释之谪电白典史世宗立召复故官寻出为松江知府甫涖任卒巡按御史马録颂其忠诏赠太常少卿
　　侯纶太原左衞人幼有异质嗜读书于易学尤邃正德辛未进士授户部主事厯礼部郎中出为湖广副使伸雪寃狱遇岁荒流离载道绘饥民图上之得防赈救全活无算尝督大工出入防计虽锱铢必慎吏不得縁为奸省费以巨万计厯户部侍郎子汝谅进士累官都御史亦以亷敏有声
　　常泰徐沟人性聪敏十岁能文性至孝父病尝粪甘苦正德庚午举人辛未进士授行人陞户科给事中上务实治三事悉嘉纳焉
　　王卿字良佐太原人初有戎籍于农衞遂以河南贯举正德甲戌进士令上海武宗南巡有縁为奸利者卿抗诸邀索悉不应但曰车驾过日供不供自有令民赖以安岁灾设法赈济时疫流行捐药饵调治江藩犯顺令获罪者以铁赎戎器乃备稀简权幸抑遏刁顽理剔寃滞终户部主事
　　张四维阳曲人正德丙子举人茌平知县邑当冲疲民逃亡过半招抚流移均邻邑馆陶地粮着均田图宿弊尽袪陞彰德府同知裁抑强宗革除冗费百姓立碑思之
  </div>
  <div class="pagination">
   <a href="山西通志_page422.html">
    上一页
   </a>
   <span>
    ...
   </span>
   <a href="山西通志_page418.html">
    418
   </a>
   <a href="山西通志_page419.html">
    419
   </a>
   <a href="山西通志_page420.html">
    420
   </a>
   <a href="山西通志_page421.html">
    421
   </a>
   <a href="山西通志_page422.html">
    422
   </a>
   <span class="current-page">
    423
   </span>
   <a href="山西通志_page424.html">
    424
   </a>
   <a href="山西通志_page425.html">
    425
   </a>
   <a href="山西通志_page426.html">
    426
   </a>
   <a href="山西通志_page427.html">
    427
   </a>
   <a href="山西通志_page428.html">
    428
   </a>
   <span>
    ...
   </span>
   <a href="山西通志_page424.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
