<!DOCTYPE html>
<html>
<head>
    <meta charset="UTF-8">
    <title>福州府志乾隆本 - 第 344 页/共 388 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>福州府志乾隆本 - 第 344 页/共 388 页</h1>
    <div class="content">　　洪氏，翁长琮妻。年二十夫死，抚育遗孤，事翁姑尽孝，卒年五十二。雍正九年旌，入节孝祠。
　　林玉使，马友鹿继室，福清林开登女。年十九嫁，甫八月夫卒，翁姑年老，矢志孝养。后立夫侄为嗣，历节三十年。
　　易氏，年二十适太学生林峙，两载而寡，无子，抚嗣男成立，守节五十余年卒。
　　何氏，诸生郭应铨妻。年二十六，夫亡，抚二孤，事姑以孝敬闻，年五十八卒。
　　庄氏，名正端，郡诸生余瑞霖妻。未两载而瑞霖卒，氏守志奉翁姑，取夫兄次子为嗣，为夫营窀穸，卒年六十一。
　　葛氏，举人李蓁妻。蓁死，氏奉舅姑，抚育嗣子，守节二十余年。
　　祝氏，国子监生陈玉树妻。年二十一而寡，奉姑克尽妇道。
　　林氏，名德宜，诸生陈立言妻。年二十，夫亡，事舅姑，抚遗孤，茹苦六十年。
　　陈氏，名景源，诸生王廷琏妻。廷琏病卒，氏年三十，守节抚孤。姑染疾，氏侍汤药，与姑共卧起二十余年。
　　谢德敬，武生员李宗泓妻。年二十四而寡，奉翁姑及太翁姑以孝谨称，抚育二子迄于成立。
　　刘氏，李时捷妻。夫早世，氏年二十二，矢节四十余载卒。
　　陈氏，诸生林祖发妻。年二十四，夫卒，抚孤孀居三十五载。
　　詹氏，年十六适林元昌，甫半载，夫殁，遗腹五月生男，比长为娶妇，又相继夭。氏甘贫守节，年八十八卒。
　　郑氏，大中丞瑄女孙，国子监生魏承禧妻。夫卒，氏年二十六，忍死事舅姑，抚孤儿，苦节五十一年。
　　林氏，诸生陈梦鲤妻。年十八而嫁，二十三，夫殁，遗孤星甫二岁。家徒四壁，力贫养舅姑，数载舅姑相继亡，氏复营供丧葬。年五十四卒。
　　黄氏，邵武教授鉴女，适郡诸生薛铣。铣卒，氏年二十四，抚孤成立，苦节三十年。
　　周氏，适李天叙，早卒，氏年二十三，孤苦守节。夫从弟文麟遣迎于家，抚其二孤女，代为婚嫁。氏日勤纺绩，积镪以葬舅姑及夫柩，守节三十余年终。
　　刘氏，名楷，叶方蓁妻。嫁两载，生子甫一月，夫卒，抚育遗孤，奉舅姑以孝谨称。
　　陈永姐，年十八，适福清张明异。夫卒，氏年二十四，奉舅姑，课子孝柱，口授诗书，娶魏氏，生子甫三岁，孝柱又夭。姑媳二人抚孙成立。守节三十六年。
　　张氏，陈熙生妻。夫殁，氏年二十四，忍饥剌绣，昼夜不辍，遂失明。姑殁，氏抚柩哀痛，忽梦姑告之，曰：“天怜孝节，赐汝目复明。”越三日果验。年六十四卒。
　　郑氏，诸生吴克达妻。嫁半载而寡，无子，昼夜阖户纺绩，以奉耄姑，抚嗣子成立，孀守四十余年。
　　杨氏，谢重燕妻。重燕殁，氏抚孤宏基为诸生而夭，孙则厚亦补诸生，又夭。氏与妇黄、孙妇王三孀相依，力贫励操，历四十六年。
　　陈氏，国子监生许迈妻。年二十一，迈卒，抚嗣子鼐，娶媳陈氏。鼐岁贡生，年二十五，又夭。一门双节，氏年五十卒，陈年六十二卒。
　　马氏，国子监生薛岳妻。年二十，夫卒，遗二孤，氏矢志抚育，苦节三十余年。
　　陈氏，诸生余春暄妻。年二十九，夫殁，守节五十余年。雍正十一年旌，入节孝祠。
　　林巧玉，年十八适郑望治，甫三载，夫死，家贫，一孤旋亡。氏为夫立后，敬事翁姑，丧葬尽礼，历节五十九岁。
　　郑氏，诸生陈肇采妻。肇采以笃学得瘵疾卒，氏年二十八，以四孤幼，弗克殉。登楼独居，篝灯课读，诸子皆成立。历节三十年。
　　林氏，名淑蓁，诸生陈策妻。策少孤，氏奉养太翁姑以孝闻。策卒，氏年二十六，抚遗孤有成。卒年七十七。
　　林氏，陈大御妻。年二十八，御卒，抚育藐孤，历三十年。
　　陈细官，黄汝琼妻。年二十四夫亡，事翁姑以孝闻，抚孤逢澄成立。孙发枝登武科，茂枝入成均，犹及见之，寿八十有二。
　　唐氏，张登瀛妻。年二十七，夫殁，氏抚子金远，领雍正己酉乡荐，年八十卒。雍正十年旌，入节孝祠。
　　高氏，葛士瑜妻。年十九，适士瑜，甫一岁而寡，遗腹一乳两子，孀居三十一年，足不逾阈。雍正十年旌，入节孝祠。
　　庄氏，陈任济妻。嫁二年，任济卒，氏年二十三，矢志奉姑，为夫择嗣，俾克成立，苦节三十二年。雍正十年旌，入节孝祠。
　　林氏安静，彭国琮妻。年二十三，夫殁，事孀姑克孝，抚孤大用为诸生，历节四十五年。雍正十年旌，入节孝祠。
　　何氏，贡生曾可圣妻，寿宁教谕元琦女。年二十四而寡，守节自誓，抚遗孤成立，为夫营葬，卒年五十有五。雍正十年旌，入节孝祠。
　　陈氏，诸生杨遇春妻。遇春早卒，氏年二十八，以养姑教子为己任。夫同怀弟皆早夭，娣妇三人感氏节义，皆励志终身。氏孀居三十三载。雍正十年旌，入节孝祠。
　　李氏，名淑徽，知州赓明女孙，适贡生林谷森。年二十五，夫殁，氏矢志抚孤。长子芷淳，雍正甲辰领乡荐，次起任，季信纹，并为诸生，雍正十年旌，入节孝祠。
　　林庄哥，陈绍翼妻。年十八，夫亡，遗孤甫生一月。家贫，姑欲夺其志，不可。抚孤成立，年六十三卒。
　　林氏，唐钧天妻。嫁三载而夫卒，奉翁姑，育孤子。雍正十三年旌，入节孝祠。
　　陈氏，许其义妻。夫殁，事继姑孝，抚孤子有成。雍正十三年旌，入节孝祠。
　　林氏，年十九适游子炯，六载，夫殁。女红抚子，子夭，复抚嗣孙，苦节四十余载，年六十八卒。
　　葛氏，名玉珠，高凤适妻。年二十五，夫殁，氏奉姑嫜，抚二孤世佺、飞腾，俱补弟子员。乾隆十五年旌。
　　谢氏，林标侃继室。夫卒，氏年二十五，事翁姑，训孤子成立。子廷对、士楷，俱领乡荐。
　　叶氏，贡生葛经邦妻。经邦殁，奉姑抚孤三十余年。子连城，孙观澜，俱补弟子员。乾隆十二年旌。
　　陈氏，葛士瓒妻。夫早卒，矢志孀守三十年。
　　陈氏，名章使，刘敬义妻。夫殁，遗腹孤甫数月，矢志养翁姑，课督子拱辰读书，补郡诸生。乾隆十四年旌。
　　蒋氏，御史晟女，适举人林芷淳。芷淳计偕，卒京邸。氏年二十八，同妾胡氏年二十一，同茹荼守节奉姑，抚孤立元复夭，妇陈氏殉烈。二氏矢志历三十载。
　　王氏，林时芬妻。夫卒，矢志守节，乾隆八年旌。
　　林氏，诸生永崱女，适长乐陈昶。昶病笃，氏刲股以进，昶病寻愈，又十年卒。矢志事姑，抚子成立。
　　林氏，陈尔斌妻。年二十五，夫卒，誓志抚三孤成立，历节四十九载。雍正十年旌，入节孝祠。
　　周氏，连江人，主事懋勋女，嫁为侯官庄仁妻。仁殁，氏年二十一，孝养太姑及孀姑，躬勤纺绩，抚嗣孤昌善成立。姑殁，丧葬尽礼，苦节四十年，乾隆年旌。女九畹，字兰斋，静慧能诗，许字吴晫，未婚而殇。九畹年十四，守贞自矢，与氏茕茕相依二十余年。副使单德谟书“太璞完珍”旌之。著有《秋谷集》，侯官林正青、永福黄任为之序。
　　郑氏，名徽柔，固安令善述女，适国子监生陈日赞。赞病劳瘵，氏割肝以疗，疾遂愈。日赞卒，氏矢志抚孤，苦节四十余年。少聪慧能诗，遭家不造，皆悲哀愁苦之音。与弟方城、方坤多所倡和，著有《芸窗蛩响集》，方坤序而传之。年今七十有八。乾隆十六年旌。
　　方氏，郡诸生黄麒会妻。夫卒，教子有成，守节三十二年。乾隆四年旌。次子文衮，乾隆丁卯举人。
　　庄氏，同安训导宏女，适高苹。夫亡，氏矢志殉烈，薙经未殊，为家人力救得不死。乃纺绩度生，励操历三十余年。
　　何氏，名宣，国子监生官于绩继妻。父母病，割股以疗。及归官氏，抚前妻子如己出，年二十六，夫卒，守节三十二年。
　　陈氏，举人何然妻。年二十八，然卒，食贫守节，课子有成。乾隆十一年旌。
　　陈氏，庄森妻。夫殁，矢志抚孤，守节三十一年。乾隆二年旌。
　　陈氏，储懋木妻。夫殁，守节三十三年。乾隆四年旌。
　　王氏，庄濂妻。夫殁，守节三十六年。乾隆十二年旌。
　　王氏，年十九适郡诸生官可则。二十四岁，夫卒，抚嗣孤大廷，励志孀守，历五十八年，卒年八十有二。乾隆二年旌，入节孝祠。
　　蔡氏，吴湘妻。年二十八而寡，育孤有成，孙士奇庚午举人。乾隆十年旌。
　　陈氏，诸生甘昌衍妻。年二十七而寡，矢志育孤。子晋锡，孙维祺，俱登贤书。
　　裘氏，林禹济妻。年二十九，夫殁，氏念舅老无子，为纳婢，生二子，氏抚教之成立，守节三十五年。
　　蒋氏，庄大信妻。年二十一大信殁，生子甫一岁，稍长，复夭，苦节四十五年。
　　陈氏，国子监生何镜妻。年二十九，夫死于水，守节二十九年。
　　官氏，宁化教谕庄女，适萨闻韶。年二十七闻韶殁，氏奉姑抚孤，守节三十三年。
　　胡氏，总戎胡骏女，适郑于演。于演适吴，道卒，氏亲往扶榇归闽，守节四十年。
　　陈氏，宋佳木妻。佳木游桐城卒，氏年二十一，舅病，子女幼，氏仰事俯育，备极艰辛。家毁于火，贫益甚，苦节四十余年。
　　陈氏，名淑贞，潘均妻。家贫早寡，抚孤子渤成立，年四十六卒。渤，本邑诸生。孙，作霖武举第一。
　　陈氏，林长辉妻。辉殁，氏年二十四，以夫弟子思赞为嗣，奉舅姑，抚嗣子成立。乾隆年旌。
　　陈氏，林日旻妻。年二十三，夫亡，事舅姑，抚孤邦龙，及长，娶妇谢，又殁，谢亦矢节。氏以乾隆二年旌。
　　已经旌表贞节
　　方氏，功加左都督王大捷妻。
　　吴氏，诸生卢人文妻。
　　陈氏，林廷木妻。
　　阮氏，郭惟奎妻。
　　陈氏，胡绪瑞妻。
　　林氏，诸生陈春焱妻。
　　王氏，诸生黄志辅妻。
　　王氏，朱德滋妻。
　　李氏，黄允昭妻。
　　陈氏，高霳妻。
　　曹氏，施开立妻。
　　侯氏，郑章妻。
　　陈氏，胡宗华妻。
　　陈氏，邱坦妻。
　　程氏，诸生侯君荣妻。
　　许氏，陈宗调妻。
　　黄氏，林静妻。
　　陈氏，薛天叙妻。
　　陈氏，郑继淮妻。
　　施氏，诸生林日亘继妻。
　　程氏，陈仕煌妻。
　　黄氏，李霖行妻。
　　赵氏，举人马尚襄妻。
　　程氏，诸生李天授妻。
　　力氏，赠奉政大夫林锷英妻。
　　甘氏，林镛英妻。
　　林氏，陈玘妻。
　　杨氏，陈瑞辑妻。
</div>
    <div class="pagination">
<a href="福州府志乾隆本_page343.html">上一页</a><span>...</span><a href="福州府志乾隆本_page339.html">339</a><a href="福州府志乾隆本_page340.html">340</a><a href="福州府志乾隆本_page341.html">341</a><a href="福州府志乾隆本_page342.html">342</a><a href="福州府志乾隆本_page343.html">343</a><span class="current-page">344</span><a href="福州府志乾隆本_page345.html">345</a><a href="福州府志乾隆本_page346.html">346</a><a href="福州府志乾隆本_page347.html">347</a><a href="福州府志乾隆本_page348.html">348</a><a href="福州府志乾隆本_page349.html">349</a><span>...</span><a href="福州府志乾隆本_page345.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
