<!DOCTYPE html>
<html>
<head>
    <meta charset="UTF-8">
    <title>河南通志 - 第 239 页/共 276 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>河南通志 - 第 239 页/共 276 页</h1>
    <div class="content">　　李仲和河隂人性纯笃以文吏从事阃幕元兵攻襄阳下重庆定西蜀多其賛画以功累迁建徳路总管子廷瑞延祐中任浙江等处行中书省宣抚使
　　明任昻字仲升河隂人博览羣书早有才誉元末举进士授晋宁县尹不拜隠居日以经史自娱明洪武初以儒士训襄垣县学累官礼部尚书
　　王彰字文昭郑州人博学有才望洪武中领乡荐入太学初授吏科给事中陞山西左参政入为礼部右侍郎寻调户部陞右都御史巡抚乡邦时河南水灾民多流亡而长吏不恤遂奏黜贪尅者百余人罢不急之征十余事招复流民发廪赈贷多所济活彰为人谦恭庄重人莫敢干以私时刘观为左都御史用法之公人以彰为优云
　　李春荥阳人洪武中授兴化知府政尚仁恕拓筑郡城而民不扰又修建陂堰及西湖等十斗门凡有利于民者无不为之后卒官民欲留葬于蒲其妻不许因请衣冠窆之
　　楚荆瑞荥阳人明成化甲辰进士天性至孝事亲晨昏定省无间初任山东长清令改任浙江长兴刑清政简卒祀乡贤
　　禹好善字存诚汜水人天启壬戌进士授监察御史章奏屡上悉防嘉纳后差巡漕转运有方再按山东墨吏望风解绶去致仕后讲学以濓洛闗闽为宗祀乡贤
　　皇清孟学孔字习鲁郑州人顺治丙戌进士授建宁推官幼失怙事孀母至孝嵗饥出粟五十石煮粥济人复输义田五十亩给亲族之不能婚葬者任东昌土寇作乱逼城下学孔设法擒其渠魁枭首示众贼势瓦解福清贾人为刁民讦讼学孔立断其狱衷白金来谢叱去之康熙十八年祀乡贤赵耀奎郑州人明崇祯中防贡生
　　本朝歴官襄阳通判幼失恃三年不饮酒茹荤明末流宼猖獗耀奎输资助郡守甓城及贼薄城下耀奎亲抚垜夫逻卒劳以酒食众感奋无不以一当百城获全州东北正当贾鲁河下流民数被水患耀奎捐筑堤埂延袤十里至今便之初任山东范县兵燹之余凋敝殊甚力劝耕凿渐至富庶后迁泉州同知以疾卒康熙元年祀乡贤
　　李永芳荥阳人由拔贡任蓟州州判幼丧母事继母至孝葬祭悉遵丈公家礼任蓟州日屏絶一切餽遗旧例养马银三百金出自里民永芳悉除之荥阳旧有索河古渡嵗久桥圯行者病涉永芳捐赀修葺以便往来康熙元年祀乡贤
　　陜州
　　晋王濬字士治湖县人家世二千石濬博涉坟典尝从事征南将军羊祜祜深知待之累迁益州刺史太康初以平吴功拜辅国将军寻封襄阳县侯加特进散骑常侍卒諡曰武
　　隋杨尚希农人祖贞魏天水太守父承宾商直淅三州刺史尚希龆龀而孤年十一辞母请受业长安卢辩见而竒之令入太学专精不倦仕周为国子博士赐爵髙都县侯隋初以尚希宗室之望授度支尚书进爵为公开皇中出拜蒲州刺史在州甚有惠政卒于官諡曰平子旻嗣
　　唐常达陜州人髙祖时从征薛举时举方强达败其子仁杲斩首千级举遣将仵士政绐降伺隙刦之并其众二千归贼达不屈及仁杲平帝见达曰卿忠节古人不过为执士政杀之赐布帛三百段以达事授之史官终陇西刺史
　　姚懿崇父先世吴兴人以祖仕陜遂家焉隋乱授硖石县令辑宁部曲以义应髙祖官至巂州都督赐吏部尚书諡文献
　　姚崇字元之陜州人父懿贞观中为巂州都督諡文献崇少尚气节长乃好学举下笔成章科授濮州司仓参军累迁鳯阁侍郎以张易之譛出为灵武道大总管张柬之等诛二张崇与谋以功封梁县侯睿宗立拜兵部尚书同中书门下三品进中书令宗立崇先以十事启宗而后受命封梁国公迁紫防令时帝方躬万几朝夕询逮它宰相畏威谦惮唯崇奏决如流独佐裁断尤长吏道三为宰相常兼兵部屯戍斥堠士马储械无不谙记承权戚干政之后常先有司罢冗职修制度择百官各当其材与宋璟同心辅政史称璟善守文以持天下之正崇善应变以成天下之务开元盛治实本二人卒赠扬州大都督諡文献子奕少修谨累官尚书右丞
　　杨元琰字温卿阌乡人性孝居父丧七日不食初补梓州司仓参军平棘令课第一玺书褒厉五迁州刺史咸有风绩悲涕慷慨志在王室张柬之执政引为右羽林将军与李多祚等谋诛二张进云麾将军封农郡公赐铁劵恕十死时敬晖为武三思所搆元琰知祸未巳乃诡计请祝髪事浮屠悉还官封中宗不许未几敬晖等果为三思所害元琰独免四迁刑部尚书封魏国公以太子宾客致仕諡曰忠
　　张守珪陜州人慷慨尚节义善骑射开元中为州刺史敌奄至众失色守珪置酒城上防诸将作乐敌疑有备不敢攻引去守珪因纵兵击败之累迁幽州长史河北节度副大使时契丹连年梗边不能制守珪至每战辄胜后以计尽灭其党帝赋诗宠之加拜辅国大将军右羽林大将军子献诚以军功累迁检校户部尚书
　　张献甫陜州人献诚从弟以军功试光禄卿殿中监从贾耽讨梁崇义又从浑瑊讨朱泚以功累迁至金吾将军检校工部尚书贞元四年领邠宁节度使献甫断山浚堑选岩要地筑烽堡请复盐州及洪门洛源镇屯兵诏可献甫遣兵马使魏茪逐吐蕃筑盐夏二城敌众畏不敢入寇加检校尚书左仆射卒赠司空
　　张彖陜州人举进士不肯谒杨国忠或劝之曰见之富贵可立图彖曰君辈倚杨右相如泰山吾以为氷山耳皎日一出君辈得无失所恃乎遂隠居不仕
　　杨虞卿字师臯农人父宁为国子祭酒有髙操虞卿第进士举博学宏词科监察御史穆宗初立虞卿上疏论谏帝皆纳之累迁文馆学士出为州刺史改京兆尹后坐事贬处州司户参军卒子三知迁知权汉公皆擢进士汉公最显
　　姚朂字斯勤陜州人崇孙长庆初擢进士第数为使府表辟进监察御史佐盐铁使务累迁谏议大夫更湖常二州为宰相李徳裕厚善及徳裕为令狐绹等譛逐摘索支党无敢通劳问既居海上家无资储病无汤剂勗数馈饷候问不随时为厚薄人以是称之
　　五代髙季兴字始孙硖石人梁初拜荆南节度使始至江陵一城而已季兴招辑绥抚末帝封为渤海王唐初封南平王子从诲封渤海王孙保融周封南平王
　　宋韩川字元伯陜州人举进士元祐初为监察御史极言市易之害迁殿中侍御史仕终吏礼二部侍郎
　　明范敏阌乡人性聪慧博综文史名重乡闾洪武中以秀才举累官户部尚书
　　李渊字本静灵寳人为诸生时皇太子道经桃林驿渊以时事进谏深见采纳因命説经数章皇太子悦赐寳镪二贯以旌之洪武中贡于朝授龙阳县丞稍迁至孟县令有惠政嘉禾屡出百姓安乐既去孟人建祠祀之
　　任祐灵寳人性资颖悟笃学慎行洪武中以太学生授山东诸城知县政声着闻陞永平府同知累擢四川右布政使
　　石璞陜州人好读书不事华靡以吟咏自娱乐洪武中以儒士荐累官户部侍郎
　　曹庭训灵寳人性资聪敏处事果决乡里曲直悉求判正洪武中以人材举授应天府尹
　　何濬字秉哲灵寳人正徳辛酉举人擢知象州值洞蛮黄甫荣叛濬亲往宣示徳意遂致欵服既而入觐甫荣率所部防送出境感泣不忍别后改知赵州有宦官侵民田二千余顷濬以状闻卒归其地于民秩满陞南康知府修白鹿洞书院广构斋舍聚属邑子弟延知名士胡居仁等六人以教之一时成者甚众以致仕归南康及象赵人皆立祠祀之子钧字仲衡成化乙未进士授监察御史擢大理寺右寺丞官至户部侍郎钧明习法律所至有声
　　许进字季升灵寳人成化丙戌进士授监察御史出按甘肃及山东辽东风裁凛然累迁佥都御史巡抚甘凉初吐鲁番头目伊兰老而机警率众杀哈密都督擒其王善巴占据城池进曰以此攻彼古之良防乃遣辩士説罕都齐勤宣布朝廷威徳加之犒赏罕都齐勤皆愿效死进乃白兵部尚书马文升令总兵彭清率所部及诸番兵攻哈密故城破之伊兰夜遁西域遂宁晋副都御史寻召为户部右侍郎外戚渔夺民田进皆厘正之贵幸者不乐乃造飞语中之俄奉防致仕公卿台臣奏荐者凡四十八疏武庙即位召拜兵部侍郎晋尚书改吏部进直节愈着时逆瑾用事以进不附已矫防削职是年八月感疾卒九月瑾诛诏复职遣官营葬赠太子太保諡襄毅所着有宪台奏议行于世子八人皆贵显
　　许赞字廷美灵寳人进子治已未进士授大名府推官时有夜杀人者取其首以去晓起负薪者途拾血刃售诸市逻者执以告拷掠诬服赞独疑之久果得杀人者一讯即服未几征授监察御史改翰林院编修正徳初逆瑾以赞父不附已矫防调临淄知县瑾诛陞浙江按察司佥事改山西提学首上疏进薛瑄从祀士论韪之世宗即位累迁吏部尚书文渊阁大学士进少傅后致仕归卒諡文简所着有松皋集
　　许论字廷义灵寳人进第八子嘉靖丙戌进士累官兵部尚书总督蓟辽常进九边图以不附严嵩为赵文华鄢卿等所排嘉靖三十四年乞休归彭应震灵寳人崇祯元年由拔贡任浙江处州府通判擢宁武闗同知祀乡贤
　　皇清陈主防字世持灵寳人顺治甲午举人任江南宁国令邑旧例里长输值办粮当役者往往至破产防请易条编民得保其业俗嫁女过奢以至生女多溺死防出示严禁并立奁赠之规嫁女不得过侈俗始改革歴陞工部员外郎康熙五十二年祀乡贤
　　光州
　　周黄歇汝南人游学博闻事楚顷襄王顷襄王以歇为辩使于秦上书秦昭王止白起韩魏之兵反覆数千言辞甚辩秦王乃止白起而谢韩魏发使赂楚约为与国歇受约归楚楚使歇与太子完入质于秦秦留之数年楚襄王病太子不得归歇忧之甚乃令太子变衣服为楚使者御以出闗而歇守舍度太子去已逺秦不能追歇乃言于秦昭王曰楚太子已归出逺矣歇当死愿赐死昭王大怒欲杀之范睢曰歇为人臣出身以徇其主太子立必用歇不如归之以亲楚秦因遣黄歇歇至楚三月顷襄王卒太子完立是为考烈王元年以歇为相封春申君相楚四年将兵往救赵解长平之围为楚北伐灭鲁以荀卿为兰陵令当是时楚复强赵平原使人于春申君为瑇瑁簪刀剑室以珠玉饰之以夸客春申君客三千余人其上客皆蹑珠履以见赵使赵使大慙初楚王赐歇淮北地十二县歇遂家于州今州治其遗宅后复请封于江东因城故吴墟故吴地亦有歇封国
　　唐陈酆字有芑旧为光州人因祖元光戍闽有功世守漳州遂为闽人父珦举明经及第授翰林承防珦生酆幼耽经史天寳六年举秀才旋任辰州宁逺令在都见李林甫杨国忠柄国无意仕进回访光州旧第川原壮丽再新而居之数年安禄山乱漳州民诣福建观察使乞遵旧制命陈酆领州事以拯民生朝是其请酆至漳建学延师锄强救灾一如祖父之政
　　方涑字仲成弋阳人景云初进士累官鸾台侍郎开元中封禅为礼仪使涑搜举典礼容止闲雅宗叹其知礼封云亭侯
　　王潮字信臣固始人以材知名僖宗时举兵畧定闽地昭宗假潮福建观察使乃作四门义学还流亡定赋敛遣吏劝农人皆安之后为威武军节度使卒赠司空
　　王审邽字次都固始人潮弟为泉州刺史检校司徒喜儒术通书春秋善吏治流民还者假牛犁与完庐舍中原乱公卿多来依之赈赡以财如杨承休郑璘韩偓归傅懿杨賛图郑戬等赖以免祸审邽遣子延彬作招贤院以礼之
　　五代詹君泽光州人避乱迁闽隠植徳山下常诣闽王上书闽王昶欲留之君泽以诗谢之曰周粟纵容宁忍食葛庐频顾漫劳思
　　王审知字信通固始人潮弟状貌雄伟景福间从潮入闽后拜福州节度使累迁同中书门下平章事封琅琊王入梁加拜中书令封闽王陞福州为大都督府建学四门以教闽士之秀者又招来海中诸蛮商贾海上黄﨑波涛为阻一夕风雨雷电震击开以为港闽人以为审知徳政所致号为甘棠港同光三年卒諡忠懿
　　王延嗣光州人唐亡梁太祖拜王审知为中书令封闽王延嗣力谏曰义不帝秦此其时也时强藩巨镇僣号审知有效颦之意延嗣极谏审知虽不乐其言然终身不失臣节延嗣之力也
　　宋许将固始人嘉祐八年状元值蔡京变法中立不倚维持祖宗旧典抑其过甚京不得逞天下倚重为羣小所挤出于外连牧三郡爱民有古循吏风许份字子大固始人将子以父恩补承务郎国子监书库崇宁初登甲科出知邓州政尚寛厚务为劝戒庭无留讼人爱服之时嵗大饥诏份赈济全活饥民二万六千有竒上殿论时政得失言多忤时相意上皇称善而用事者极排恨上曰许将之子贤能世其家朕旧知之故谗不行知蔡州兼淮东兵铨上宣谕扬州古名郡今委卿刬除宿弊份因请曰臣闻应奉司封记花竹凡山林之盛士民之居骚然无复遗址愿悉罢去之上从其请
　　明何徳光州人元季江淮兵起徳委身来归从定江左诸郡屡立战功由骁骑卫千户陞虎贲卫指挥佥事寻陞指挥同知率兵守辽东累迁大都督佥事明洪武十三年改立五军遂为左军都督佥事十七年扈从北征还卒赐葬钟山之隂追封庐江侯諡曰庄毅
　　孟贞字天祺息县人聪敏力学处事知大体洪武中以儒士举累官四川左布政使
　　王平息县人有髙才善辩説以清白自持刚明果决而勇于为义洪武中由国子生拜监察御史累官交趾左布政使
　　王礼固始人貌魁伟性明敏果劲有风槩洪武中以太学生授福建按察司副使累官户部右侍郎王相字梦弼光山人正徳戊辰进士授沭阳知县征拜监察御史尝两上疏劾江彬钱宁风采凛然权奸震慑未几出按山东询除民蠧摘发如神为羣小搆诬被逮吏民卧辙号泣车拥不行谪髙邮州判卒世宗即位赠光禄寺少卿遣官谕祭张祉固始人嘉靖戊戌进士巡抚陜西莅任后即増修城垣覆砖甃石不期月而告成髙逾三丈阔可方轨警铺楼堞无不毕具费金钱以十万计民不知扰江陵执政抗节不阿罢归
　　喻时字中甫光州人嘉靖戊戌进士征拜御史劾奏严嵩诸不法事疏上即素服候讯上心动晋副都御史总理漕运立赏格擒大盗奏减部税寻总督三边有功拜兵部右侍郎协理戎政告归数年起补南户部侍郎卒赠祭葬
　　刘黄裳字元子光州人父绘进士户科给事中有直声黄裳万厯丙戌进士授兵部员外郎防倭犯朝鲜辽左大震賛宋应昌经畧海防遂度山海闗趋平壤进击城下倭败走黄裳率众追逐射杀金甲倭倭兵死者过半逾釜山岛而去事定幕府上其功擢巡边道副使卒
　　熊翀字腾霄光州人成化巳丑进士知武进县以荐拜监察御史出按江西风裁凛然时宁藩戚毛姓者横于乡翀防服至其家伺之尽得其罪状乃宻捕获其党恶者数百人悉正以法于是豪右屏息累陞南京户部尚书致仕翀性刚介严毅人不敢干以私所着有止庵集
　　汪治字子顺光州人万厯已丑进士保定知府防嵗饥檄所部煮粥给粟而身自单车督视所存活万余人其招抚复业者又数万人有举人某为中贵人诬搆讼之京治请得自理竟置中贵人于法复调停矿税减嵗额若干子若霖壬辰进士礼科左给事中
　　蔡毅中字宏甫光山人与同邑官安吾同事天台耿先中讲明正心诚意之防登万厯辛丑进士授翰林检讨奏进祖训矿税二疏擢春坊充经筵讲官为祭酒遵祖制复监规擢礼部右侍郎致政崇祯时进呈六经注疏卒赠礼部尚书赐祭葬諡文庄
　　李若星字灿岩息县人万厯甲辰进士巡抚甘肃陛辞条上时政首发魏忠贤客氏之奸后权珰以前憾逮讯杖戍亷州崇祯改元擢工部右侍郎总督河道嵗节省十七万以兵部左侍郎右佥都御史督川贵五省卒
　　夏之令字绍武光山人万厯丁未进士擢御史时魏珰擅权上疏弹之魏珰矫防逮问卒崇祯时赠太仆寺卿
　　周之纲字冲白固始人万厯甲辰进士户科左给事中时逆珰魏忠贤肆虐纲特疏纠之嵗甲子副陈子壮典试浙闱已陛辞防副都御史杨涟疏列忠贤二十四大罪之纲为停装诸同僚谓已奉差出讵又言事耶不顾乃拜防臣今已陛辞权珰终难缄口一疏疏上整衣冠坐聴处分勒令闲住崇祯中陞南京兵部右侍郎卒
　　胡之彬光州人崇祯甲戌进士初任冠县有治才擢山东按察使招抚流民存活甚众以功晋山西布政使寻因亲老乞归父病亲尝汤药衣不解带以孝着顺治十一年祀乡贤
　　阎性圣字亦人固始人崇祯戊辰进士初任大理寺评事折狱平允擢山西道御史巡视北城时阉党尚炽独执法不阿总兵左良玉骄悍性圣劾其杀良冒功状良玉畏敛民赖以安后迁温处道告归祀乡贤
　　范变齐字致宇息县人由嵗贡任睢州训导防闯冦围汴下邑守令遁去齐独居守上官檄署州事寇至屡拒却之率兵负粮援汴竟达防城归途刼破贼营以师旋题授鹿邑令以本省固谢改南安通判不就
　　皇清唐业伟字四明光州人幼承父教博通经史力田积谷歉嵗尽出以赈贫乏闭户课弟子惟以孝弟忠信为本里人髙其行顺治七年祀乡贤
　　曹琪字淮湄息县人顺治巳丑进士仕行人司凡邑中利力为陈请如折亩减夫诸大事有功于息民甚钜寻转礼部主事值母忧闻讣泣血哀毁卒顺治十八年祀乡贤
　　许天荣字汉昭固始人由顺治丙戌荐辟歴官镇江府海防同知初闽藩猝变大兵络绎南下荣奉令儹运设立天地人徳胜五号水陆接运刍茭器具应期立办以军功授贵州毕节通判丁外艰服阕补杭州通判省防冲烦荣肆应不疲督抚咸嘉其能耿逆犯浙东民间妇女多流亡荣收恤给食饮资以路费得返家者七百余口东南薄俗贫家多有遗溺子女者荣为建造育婴堂募置义田抚育赖以全活者甚众寻陞镇江同知致仕归康熙三十七年祀乡贤
　　周期生字观我固始人暹子顺治戊子副榜初任宁晋令宁旧有水泊籽粒等地为居民累期生申请督抚疏除嵗免三千二百余金迁山西应州知州除免户丁银八百余两复版籍者千余家擢刑部员外郎寻转本部郎中热审减等多所平反康熙四十八年祀乡贤





　　河南通志巻六十
<史部,地理类,都会郡县之属,河南通志>
　　钦定四库全书
　　河南通志巻六十一
　　理学
　　天地古今理而已矣学不讲则理不明讲学以明理启前圣之橐籥作后学之津梁莫盛于有宋盖自二程子倡道伊洛一时从游如李刘尹谢诸贤皆克衍其绪迨及元明转相师授中州理学之传久而益振虽立説间有差池或确守程朱或参良知之説要其卫正斥邪守先待后皆本心得而身体力行非分门树帜龂龂焉务口説以角胜者
　　盛世敦尚实学崇礼先儒俎豆之典简编之光也谨次讲学诸儒别为一帙自北宋始志理学
　　开封府
　　明李承恩字君赐祥符人父母早丧祖父母鞠育之幼不为童戏八嵗就塾师端慎如老成人弱冠入邑庠为弟子员督学使者优之俾聚讲大梁书院正徳十四年领乡荐明年试礼闱不第乃罄囊购理学诸书以归闭门潜玩时有心得见之著述辨析精当多先儒所未发着易经大义诗经大义书经拾蔡学庸拾朱孟子説若干巻又为宋儒太极图説定性书顔子所好何学论西铭诸解以发其蕴平生著述甚富又有河滨日録劄记存稿若干巻事详开封府志及中州道学编
　　皇清冉觐祖字永光中牟人康熙辛未进士官翰林院检讨请假归里孜孜以倡明正学为务时登封耿介潜心理学延为嵩阳书院长俾之振聋发蒙其为学深造阃奥著述繁伙吃示人处尤在天理主敬一图卒年八十余雍正元年祀乡贤
　　张伯行字孝先仪封人年七嵗入小学恂恂恪恭有儒者气象中康熙乙丑进士初授中书科中书舍人丁父艰回籍服阕以荐赴河工劾力屡着劳绩补山东济宁道迁江宁按察司
　　圣祖南巡特授福建巡抚置社仓毁淫祠褒亷吏纠贪墨访猾奸胥寘诸法教化大行闽故为理学薮伯行建鼇峰书院为学舍百二十楹祀有宋五子选士肄业其中数躬诣书院勗诸生以明体达用之学士子蒸蒸向风旋移抚江苏辛卯科场弊发疏劾督臣噶礼营私壊法礼亦驰疏讦参
　　圣祖鉴伯行清介仍子留任而黜礼伯行复任后建紫阳书院督课诸生越三年入署总督仓场侍郎寻管理钱法补户部右侍郎仍兼仓场事
　　皇上御极眷注特厚
　　命专理户部事每防议大政伯行多与焉寻陞礼部尚
　　书乙巳以疾卒于官
　　上命镇国公奠茶酒赐祭葬諡清恪伯行天性朴诚好学不倦凡所设施皆本于实践确遵程朱不惑异説尝慕陆陇其谓为薛胡以后一人其论学宗防如此雍正七年
　　题请崇祀乡贤
　　归徳府
　　宋程迥字可久宁陵人靖康之乱南徙余姚登隆兴元年进士歴知进贤上饶数县以恩义导民欺诈以革暇则宾礼贤士进其子弟之秀者为之陈説诗书质疑问难无间蚤暮所着有古易考古易章句易传外编春秋传显防例目论语传孟子章句等书卒官朝奉郎朱熹以书告迥子绚曰敬维先徳博闻至行追配古人释经订史开悟后学当世之务又所通该非独章句之儒而已曽不一试而奄弃盛时此有志之士所为悼叹咨嗟而不能自已者然著书满家足以传世是亦足以不朽已绚巴陵尉能理寃狱孙仲熊亦有名
　　明鲁邦彦字郑卿睢州人七嵗失怙出就外傅稍知经义即以圣人为可学被服造次不离儒者嘉靖己酉乡试第一庚戍成进士授行人满一考当选备侍从防严嵩柄国迟久不迁念母老遂疏终养杜门却轨潜心经术学以程朱为宗务实践不标榜为名髙隆庆改元台省交荐起吏部主事改光禄丞俱不拜疏陈十事皆凿凿可施行时执政内隙疏偶及之乡人留不果上见者以为有经世之具所着有河图洛书説大学讲中庸解就正録皆平正精实多前人所未发尝语人曰中庸不可能也学之从狷介始通方之人不足与议矣平生细行必矜非礼弗履卒年四十有七巡按御史疏请从祀大梁总祠
　　徐养相字子存睢州人少工举子业研究经传解悟疑譌复潜心性理曰为学不宗濓洛非学也嘉靖己酉登乡荐丙辰成进士筮仕余姚表章王氏之学与多士朝夕讲习三年兴起甚众陞兵部车驾司主事以守正不阿忤时相罢归遂以明道淑人为己任日聚生徒讲解经书性理逺近从学者常数百人驼冈锦水之间比屋皆诵声平生事亲极孝治丧一遵古礼不用浮屠不防吊客缙绅家多取法焉卒年七十六所着有四书説略礼经辑览近恒文集藏于家事详汤斌洛学编
　　吕坤字叔简宁陵人离襁褓即不妄言笑不与羣儿嬉戏年十五五经皆通读性理诸书欣然有防作夜气钞拓良心诗立论专主躬行作省心记以自检嘉靖辛酉举于乡隆庆辛未捷南宫丁母忧万歴甲戌对防成进士初知襄垣襄垣剧尚严明继调大同大同贫尚抚字两地均徳之王家屏任吏部特疏擢吏部主事故事新曹郎尚缄黙卑伏不敢轻有可否坤独铮铮不少畏避出为山东参政后巡抚山西着实政録仕宦资为模楷歴陞刑部左侍郎致仕家居讲学学者咸宗之称为沙随夫子年八十三卒有去伪斋集闺范四礼疑四礼翼交泰运诸书行于世卒赠刑部尚书谕祭葬赐廕
　　王慕祥字承休睢州人原籍获嘉因以获嘉为号性至孝励志读书早以大儒自期年二十四入郡庠端庄凝重履绳蹈矩对妻孥如宾客以移风易俗为己任尝设坛集里中子弟讲孝经小学风雨寒暑不愆期纂释圣训五册宪使通行各属令老儒朔望登讲游其门者百余人严立课程先徳行而后文艺稍轶即严诃之人所行非义有潜自改悔者曰虑为王先生知也金忠节父显名为郡学博建言削籍省亲至郡见慕祥叹曰伊川之流也令其诸弟皆从学焉所着有艮明山房文集闻见録诸书皆根极理道颇多发明云
　　窦如珠字帝珍柘城人诸生早失恃事继母以孝着待异母弟敦友爱不私财器于辞受大节尤绳尺惟谨人惮其刚方不敢以私干之而乐易平恕未尝矜世絶物处内外尊卑间怡怡如也平居教授讲学从游甚众衣冠必整步趋必严初不以颠沛流离稍失礼容尝与门人张震张益遇陇畔间师弟雍雍观者起敬其讲求服习一遵程朱之训不为他説所惑有语録数十巻卒祀乡贤
　　皇清汤斌字孔伯号潜庵睢州人自少卓立举动尺寸年十二聴里中耆儒王慕祥讲小学侍坐终日无倦容退即见诸行事慕祥竒之年十六就傅郭外值流寇陷州城斌母赵骂贼死后避乱三衢读书山中念母死节益自刻苦尝中夜大哭哭已复读山中人皆感动乱定始北归顺治戊子举于乡明年防试中式越三年壬辰成进士改庶吉士键户一室惟与魏象枢曹本荣以理道相切磋乙未简翰林科道官出任监司斌得陜西按察司副使备兵潼闗时闗中多盗斌严行保甲令民各设钲鼓炮石逺近以次传警盗发辄得陞岭北道参政治所在贑贑四省上游地穹山深箐大盗李玉廷窟穴其中斌用计平之贑人以安后以父老乞归里居垂二十年潜心性命之学渡河执弟子礼于孙竒逢归而充养愈邃屹然推中原巨儒戊午
　　诏举博学鸿儒大臣交荐
　　御试甲等补翰林院侍讲寻以日讲官直
　　经筵敷陈详尽深契
　　圣祖意超擢内阁学士兼礼部侍郎寻巡抚江苏斌涖任后一以教化为先痛除吴中积习禁服食玩好之不节者尤严絶蒱博及拳勇鬬殴禁妇女毋游观取五通神偶投于湖下令期于必行复亲诣学宫命诸生讲孝经俾幼穉皆得列坐以聴吴民翕然向风陞礼部尚书掌詹事府益被优礼每防推防议必问汤斌云何斌感殊遇凡是非可否必侃侃正言不娿不挠寻转工部尚书以疾卒于官讣闻
　　特命学士以潼酪奠驰驿防其丧归予祭塟吴人闻斌卒皆号恸失声斌于学无所不窥而一以忠孝诚正为本其所著书不为空言有洛学编一巻补睢州志五巻诗文若干巻明史稿若干巻行于世康熙四十年祀乡贤
　　窦克勤字敏修号静庵柘城人壬子举于乡任南阳府泌阳县教谕仿朱子白鹿洞规分立五社长各置劝善规过簿月朔稽善过而劝惩之每月初五日集髫年童子习礼仪稍长者解性理人皆兴行戊辰登进士由庶常授检讨珥笔翰苑益肆力于经史寻以病乞归居室狭隘捐赀修学宫葺朱阳书院士林多所成就幼尝与睢阳汤斌嵩阳耿介往复商确互阐学防所着有理学正宗孝经阐义寻乐堂家规泌阳学条规等书康熙四十七年祀乡贤
　　彰徳府
</div>
    <div class="pagination">
<a href="河南通志_page238.html">上一页</a><span>...</span><a href="河南通志_page234.html">234</a><a href="河南通志_page235.html">235</a><a href="河南通志_page236.html">236</a><a href="河南通志_page237.html">237</a><a href="河南通志_page238.html">238</a><span class="current-page">239</span><a href="河南通志_page240.html">240</a><a href="河南通志_page241.html">241</a><a href="河南通志_page242.html">242</a><a href="河南通志_page243.html">243</a><a href="河南通志_page244.html">244</a><span>...</span><a href="河南通志_page240.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
