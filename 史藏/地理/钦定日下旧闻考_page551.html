<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 551 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 551 页/共 698 页</h1>
    <div class="content">车驾只在桓抚之北及到燕京听闻遥远遂与宣差刘仲禄商议不若且在燕京德兴府等处盘桓暂 
住先令人前去奏知而仲禄不从故自纳奏帖伏望皇帝早下宽大之诏详其可否龙儿年三月日奏 
十月哈喇回复奉勅旨曰青吉斯皇帝勅真人邱师省所奏应召而来具悉惟师道踰三子德重多方 
両朝屡召而不行单使一邀而肯起谓朕天启所以身归不辞暴露于风霜自愿跋渉于沙碛书章来 
上喜慰何言重念云轩既发于蓬莱鹤驭可游于天竺顾川途之虽阔瞻几杖以非遥爰答来章可明 
朕意十四日辛巳十一月至赛玛尔堪城壬午三月过铁门关四月达行在所时上在雪山之阳舍馆 
定入见上劳曰他国征聘皆不应今远踰万里而来朕甚嘉焉赐坐就食设二帐于御幄之东以居之 
约日问道以回纥叛亲征不果至九月设庭燎虚前席延问至道真人答以节欲保躬天道好生恶杀 
治尚无为清浄之理上悦命左史书诸策癸未乞东还赐号神仙爵大宗师掌管天下道教甲申三月 
至燕八月奉旨居太极宫丁亥五月特改太极为长春七月九日留颂而逝年八十至元己巳正月诏 
赠号长春演道主教真人已上见蟠溪鸣道集西游记风云庆会录七真年谱等书辍耕录按奈曼蒙 
古语八数也旧作乃蛮哈喇义见前旧作曷剌赛玛尔堪回地名也旧作邪迷思干今俱译改原邱处 
机登州栖霞人自号长春子年十九为全真学于宁海之昆仑山与马钰谭处端刘处元王处一郝大 


通孙不二同师王嚞金宋二季俱遣使来召不赴歳在己卯太祖自奈曼命近臣彻伯尔刘仲禄持诏 
求之处机一日忽语其徒使促装曰天使来召我我当往翌日二人至处机乃与弟子十有八人同往 
明年宿留山北先驰表谢拳拳以止杀为劝又明年趣使再至乃发抚州经数十国地万余里始达雪 
山太祖时方西征日事攻战处机毎言欲一天下者必在乎不嗜杀人及问为治之方则对以敬天爱 
民为本问长生久视之道则告以清心寡欲为要太祖深契其言锡之虎符副以玺书不斥其名惟曰 
神仙歳癸未太祖畋猎于山东马踣处机请曰天道好生陛下春秋高数畋猎非宜太祖为罢猎时国 
兵践蹂中原河南北尤甚民罹俘戮无所逃命处机还燕使其徒持牒招来于战伐之余由是为人奴 
者得复为良与滨死而得更生者毋虑二三万人元史本传按彻伯尔义见前旧作扎八儿今译改原 
长春真人云卧海上天子赐近臣金虎符赍手诏来聘仍命使轺所历听便宜行事太守郊迎县令前 
驱驿驰数万里以甲骑五百拥卫其行既入见扈从日久赐还卫送如初甘水仙源录原邱处机赴元 
太祖召拳拳以止杀为戒时有事西征则云欲一天下在不嗜杀人大猎东山则云天道好生数畋猎 
非宜念两河流徙则持牒招来全活不下二三万人说储原真人邱长春能烧金佐世祖军国之用以 
功封以金印主全真教草木子原释有南北宗道自东华少君授汉钟离权权授唐吕嵒亦分为二宗 
一授辽进士刘操操授宋张伯端伯端授石泰泰授薛道光道光授陈柟柟授白玉蟾玉蟾授彭耜此 
南宗也一授金王嚞嚞授七弟子邱处机谭处端刘处元王处一郝大通马钰钰妻孙不二世谓之七 
真此北宗也七真之迹皆在东海崂山而邱处机为元太祖所聘弟子十八人从游漠北居燕之长春 
宫化焉今都城西南白云观也榖城山房笔尘原尹志平字太和莱州人受易于郝太古觐长春真人 
于栖霞观执弟子礼太祖皇帝征长春真人师劝行北上时从者十八人师为之冠弋彀尹宗师碑原 
李志常字浩然观城人为长春弟子己卯冬诏起长春师于东莱从行者十有八人公其一也着西游 
记二卷王鹗真常真人道行碑原张志素号谷神子睢阳人长春征自海滨首以好生恶杀一言感九 
重而风四海师始于侍海峤之游赴龙庭之召迄于环西域之辙税燕城之驾间关万里首尾四十年 
未尝失长春意暂违几丈孟褀张真师道行碑原潘德冲字冲和齐东人长春高弟一十八人世称为 
十八大士师其一也从长春西觐还燕充燕京都道箓兼领长春宫事图克坦公履冲和真人神道碑 
原夏志诚章邱人己卯国朝遣使召宗师公亦从北行及还燕宗师命主玉虚观事寻提点长春宫姬 
志真夏真人道行碑原于志可字显道宁海人从宗师应诏回处燕京大长春宫曲肱顺化于白云观 
李鼎冲虚大师于公墓碣原綦志远字子元掖县人从长春跋渉万里见上于西域雪山之阳回车至 
燕总知长春宫门事李庭白云真人綦公道行碑原孟志源字德清其先本图克坦氏大定末迁胶水 
居孟氏宅人因以孟氏称之圣朝遣便宜刘仲禄起长春于海滨门人中选道行清实可以从行者得 
十八人公其一也副知长春宫事迁知宫授宫门提举迁提点李鼎宏道真人孟公碑朱彛尊原按长 
春子应诏从行至雪山者一十八人其见于李孟谦所录者合潘九峰数之仅九人而已臣等谨按邱 
处机十八弟子见于李孟谦甘水仙源录者止有八人其后条所称筑琴台之潘九峰即八人内之潘 
冲和也仙源录本文原自分明朱彛尊于前条图克坦公履碑误冲作仲遂歧一为二因之按语内亦 
分八为九其十八人姓名详朱昆田补遗人海记及李得晟碑备录至李孟谦人海记作李道谦未详 
孰是补白云观在天宁寺西北前为玊历长春之殿庭树四碑一为礼部尚书胡濙所撰一为翰林修 
撰许彬撰一为天顺中东呉邵以正撰一为小直沽天妃宫住持李得晟立殿右有儒仙之殿中有塑 
像頳面黒髯幞头团花袍玉带衮补按李道谦甘水仙源录有观津张本者正大九年以翰林学士使 
北见留遂隐为黄冠居燕长春宫疑即其人也再入为七真翕光之殿左碑一明兵科给事中石首赵 
士贤撰文右碑一户部员外郎维扬张瓒撰文堂中列七真像旁绘十八弟子拭拂尘土隐约可辨者 
北壁则抱元宗师赵道坚太元宗师宋道安清和宗师尹志平太素宗师孙志坚守一宗师夏志诚明 
真宗师何志清东壁则冲和宗师张志素崇真宗师李志常洞明宗师綦志清阙宗师潘得冲西壁则 
敷化宗师孟志稳光教宗师郑志修抱朴宗师鞠志圆光范宗师于志可阙宗师王志明按得晟碑尚 
有宋得方张志远杨志静三人已漫灭不可复识矣又北为贞寂堂即处顺堂故址左碑为陜西按察 
副使都人刘效祖撰文右碑为刑部尚书湖南颜颐寿撰文堂中塑邱真人像二其大者双瞳点漆精 
采如生非阿尼哥刘銮辈不能为也冲和宗师本潘得冲号而画壁作张志素又孟志源乃作志稳皆 


与仙源录异惟十八人姓名则仙源录所未备也人海记臣等谨按白云观规制略知人海记所云其 
不同者今观后有玉皇阁及殿名像设小异耳前殿奉灵官不名玉历长春中殿奉七真不名翕光后 
殿奉邱像不名处顺贞寂堂盖诸殿皆无额易失其故名也儒仙之象玉面而绣衣其颜非赭赭颜者 
东殿张三丰像也七真殿壁绘道流入定图幡幢云气杂不可纪非十八弟子像有塑于配殿者其数 
十其名无可稽矣原长春宫方丈西有堂曰萃元侧有小楼积书万卷真常李真人以锁钥付张志敬 
恣所窥览大畅元旨中统三年制曰元门掌教真人张志敬自童子身着道士服志行修洁问学淹该 
甫逾不惑之年纯作难能之事增光前軰垂法后人可赐号光先体道诚明真人至元二年就长春宫 
设金箓大醮有群鹤翔舞下掠坛墠去而复来者累日天子命词臣作瑞应记刻之碑甘水仙源录原 
道士申志真字正之太原人尝为道教提点住京师长春宫旧传道士十七人坐与释教持论不胜落 
髪为僧者志真其一也困学斋杂抄原王粹字子正北平人遇真常北面执弟子礼居长春宫之萃元 
堂嗜读书作文尤长于诗有陶韦之风甘水仙源录原张本字敏之观津人贞佑元年中词赋高第工 
大篆八分正大九年以翰林学士使北见留遂隐为黄冠居燕京长春宫同上补延佑二年礼部尚书 
元明善代丞相祷雨长春宫孙真人德彧曰明日雨微至须丞相上章自言忧民报国之意小得雨尚 
书即为章往白丞相丞相病在卧内使人取章入署名付还真人一见告尚书曰章触妇人手且得罪 
宁敢望雨乎使人问丞相门下果然乃拜伏请罪久之退斋宫俟命夜半真人曰上帝念民无辜赐之 
雨三日果雨三日道园学古录原钟了髻年百十四寓白云观其人短而黧髪半白问何以寿曰不娶 
不多饮不怒不识数目弇州山人稿增乾隆二十一年御制邱处机像前木钵诗琳宫偶过憩天长真 
率木瓢小像旁都道提携来漠北谁知津逮自襄阳増唐刘九霄再修天长观碑略天长观开元圣文 
神武至道皇帝斋心敬道以奉元元大圣祖建置年深倾圯日久伏遇太保相国张公秉权台极毎归 
真而祈福察此观宇久废遂差使押衙兼监察御史张叔建董部匠作功逾万计元一统志増元王鹗 
重修天长观碑略燕京之会仙坊有观曰天长其来旧矣肇基于唐之开元复于咸通七年及辽摧圯 
金大定初増修泰和壬戌正月望日焚毁殆尽贞佑南迁止余石像观额为风雨所剥委荆榛者有年 
圣代龙兴元风大振长春应聘还命盘山栖云子王志谨主领兴建垂二十年建正殿五间装石像于 
其中方丈庐室舍馆厨库焕然一新兄旧址之存者罔不毕具永为圣朝万世祈福之地顾不伟哉同 
上原姚燧长春宫碑长春子邱处机太祖圣武皇帝自奈曼遣近臣持诏求之与语雪山之阳帝之所 
问师之所对如敬天爱民以治国慈俭清浄以修身帝大然之曰天遣仙翁以寤朕志命左史书其言 
又勅徐世隆载诸灵应之碑牧庵集原姬志真长春真人成道碑大定丁亥重阳真人自陜右来真人 
师之同志有马丹阳谭长真刘长生王玉阳郝广宁各得所传重阳既逝真人乃游秦陇戢志磻溪大 
定戊申金世宗征赴阙特旨住全真堂辛亥复居滨都之太虚观己卯冬赴召及见帝问以长生之药 
真人曰有卫生之经无长生之药帝嘉其诚毎召就坐即劝帝少杀戮及慈孝之说癸未春勅建长春 
宫仍赐金符其徒得乗传往还云山集原陈时可长春真人本行碑长春子穴居磻溪日乞一食行则 
一蓑人谓之蓑衣先生大定二十八年征赴京师官建庵于万宁宫之西召见于长松岛进瑶台第一 
层曲春遇至渥翌日遣中使赐上林桃师不食茶果者十余年矣至是取其一啗之重上赐也己卯之 
冬青吉斯皇帝命侍臣刘仲禄持诏迎师明年春启行夏四月道出居庸夜遇群盗皆稽颡以退又明 
年踰岭而北壬午四月见皇帝于大雪山之阳明年春住燕京大天长观继而行省又施琼华岛为观 
丁亥五月有旨以琼华岛为万安宫天长观为长春宫六月雷雨大作太液池之南岸崩裂水入东湖 
声闻数里鱼鳖悉去北口山亦摧师曰山摧池枯吾将与之俱乎七月九日留颂葆光而归真焉甘水 
仙源录原王粹长春真人赞猗欤长者不可复得三朝推尊才学功德闵此兵戈远渉西北九九乃终 
世人莫测同上原陈时可白云观处顺堂会葬记长春宗师既逝嗣其道者尹公乃易其宫之东甲第 
</div>
    <div class="pagination">
<a href="钦定日下旧闻考_page550.html">上一页</a><span>...</span><a href="钦定日下旧闻考_page546.html">546</a><a href="钦定日下旧闻考_page547.html">547</a><a href="钦定日下旧闻考_page548.html">548</a><a href="钦定日下旧闻考_page549.html">549</a><a href="钦定日下旧闻考_page550.html">550</a><span class="current-page">551</span><a href="钦定日下旧闻考_page552.html">552</a><a href="钦定日下旧闻考_page553.html">553</a><a href="钦定日下旧闻考_page554.html">554</a><a href="钦定日下旧闻考_page555.html">555</a><a href="钦定日下旧闻考_page556.html">556</a><span>...</span><a href="钦定日下旧闻考_page552.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
