<!DOCTYPE html>
<html>
 <head>
  <meta charset="utf-8"/>
  <title>
   水经注疏 - 第 53 页/共 77 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   水经注疏 - 第 53 页/共 77 页
  </h1>
  <div class="content">
   [一八]「小吏白府君」　按：全等三家校改「府小吏」作「府小史」，杨氏以为不烦改字是也。《庐江小吏妻》诗正有小吏、府君。《列仙传》亦民间传说，何必以《周礼 仪礼》语律后来语？
　[一九]「《明一统志》，四王墓在鼎足山，乃齐、威、宣、愍、襄四王墓」　按：《明一统志》引《齐记补遗》语。
　[二〇]「《御览》五百五十九引，步下有阴、阳里中四字」　按：今景宋本作「阴阳里」，是也。阳、荡形近致讹耳，本与梁父吟不相违。
　[二一]「《寰宇记》引《郡国志》云，北海郡临淄县东有阴阳里」　按：原文无「临淄县」三字，今补。此疑《记》有误。北海后汉时置国，非郡。《续汉志》无此文。
　[二二]「此指《汉志》营陵或曰营丘之说」　按：检《汉志》齐郡临淄下，但云师尚父所封。颜《注》引应劭曰：「齐献公自营丘徙此。」《瓒》曰：「临淄即营丘也。故《晏子》曰：『始爽鸠氏居之，逢伯陵居之，太公居之。』」师古曰：「《瓒》说是也。」而北海郡营陵县下班氏分《注》云：「或曰营丘。」颜《注》引应劭曰：「师尚父封于营丘，陵亦丘也。」又引《瓒》说：「营丘即临淄也。营陵，《春秋》谓之缘陵。」师古依违其说，曰：「临淄、营陵，皆旧营丘地。」
　[二三]「《传》曰，古者诸侯之居逼隘，则王者迁其邑而定其居。」　按：原文无「之居」。《毛传》原文作「诸侯之居逼隘」，今补，文义较明。
　[二四]「浊水一名溷水，出广县为山。」　按：《清一统志》百三十四：「北阳水即古浊水也，亦谓之绳水。九迥山即古为山。」
　[二五]「《通鉴》周赧王三十六年，《注》引此作治岭，亦误。」　按：今标点本作「冶」，不误。熊所校或俗本。
　[二六]「山之上顶，旧有上祠……沈氏先考，不知上为误字」　按：熊氏谓山麓有尧山祠，对之而言，则山顶之祠为上祠矣，何以为误字？沈氏四库珍本「上」字下注疑衍。《疏》有所据。全所以疑为刘裕者，由《从征记》而起。缘郦《注》有引文全录原文，未加修改，其文称宋文帝为今上而郦沿之，故全遂疑此「上」为「裕」。
　[二七]「后因王事，复出海岱……不知何时因王事出海岱无可……郭金紫惠……郭金、紫惠……而有讹文，郭金疑即下之郭钦，紫疑本作柴考」　按：杨说非是。《注》文当以「郭金紫惠同石井赋诗言意」为句。郭金紫者，金紫光禄大夫郭祚也。《魏书》六十四有《传》，魏世宗时太极殿成，《世宗本纪》景明三年十二月壬寅，「飨 臣于太极前殿，赐布帛有差，以初成也」。《祚传》祚长兼吏部尚书，寻正吏部，出为使持节镇北将军、瀛州刺史，及太极殿成，祚朝于京师，转镇东将军、青州刺史。入为侍中，金紫光禄大夫，并州大中正，迁尚书右仆射。祚为金紫光禄大
夫，故称为郭金紫，在青州刺史时，道元因王事复出海岱，祚邀同道元游石井而赋诗也。此解当可据信，则于道元宦迹亦可考矣。景明四年当公元五〇四年。
　[二八]「燕建平六年……燕太上四年」　按：「太」，原作「大」，今订。沈钦韩《水经注疏证》云：「慕容备德建平六年，晋安帝义熙元年，义熙四年为慕容超太上四年。」
　[二九]「时水出齐城西南，北会绳水」　按：今标点本作「出齐城西北，北会绳水。」《清一统志》百三十四云：「时水原出临淄县西南平地。」而引《水经注》文则作「时水出齐城西南北二十五里平地。」互歧。
　[三〇]「杜山北」　按：沈钦韩《水经注疏证》以戴校本为底本，戴作「杜」，沈作「社」。
　[三一]「水出营城东」　按：沈钦韩《疏证》引《肇域记》：「有营丘城在临淄县西北二里，即此营城。」
　[三二]「全云，《汉表》作营平，此从《史表》」　按：《史记 惠景间侯者年表》作「营」，孝文二十三栏云平侯刘信都元年，全未留意。
　[三三]「考《管子》，长城之阳，鲁也……齐也」　按：沈氏《疏证》云《管子 轻重》篇（引文同），是春秋时已有之。
　[三四]「齐威王越赵侵我，伐长城者也」　按：沈氏《疏证》云：「越，黄省曾本作曰。」赵校同。《疏》径改，未作校记，戴氏同。
　[三五]「二语，《括地志》同」　按：《括地志》「作」字作「立」。
　[三六]「《传》曰：城其下邑也」　按：熊以《左传》无此五字，疑为「书时也」三字之误。今按：《左传 庄二十九年》「城诸及防」，杜《注》云：「诸防皆鲁邑。」或郦氏本之。二十八年筑郡，《传》云：「郡，非都也。凡是有宗庙先君之主曰都，无曰邑。邑曰筑，都曰城。」据此下邑亦不当曰城。
　[三七]「《一统志》引此《注》，《寰宇记》引《三齐略记》」　按：原文无「引此《注》」，《一统志》百三十四荆水条但引《水经注》，《寰宇记》则引《三齐略记》，今订补「引此《注》」三字别之。
　[三八]「薛瓒《汉书 注》云：博昌有薄姑城」　按：《左传 昭九年》「蒲姑商奄，吾东土也」，杜《注》云：「乐安博昌县北有蒲姑城。」瓒说或本之，可为吴卓信说左证，「薄」，「蒲」声转。
　[三九]「《寰宇记》安丘县同」　按：《寰宇记》引作《三齐略记》。
　[四〇]「《方舆纪要》称，桓公堰荆水未知何据」　按：《纪要》三十五安丘县荆水条下，原文为「《三齐略记》：桓公堰峿水，南入荆水，灌田数万顷」云云，《寰宇记》亦引《三齐略记》，《元和志》同，但无桓公而云昔者。
　[四一]「归葬砺阜，在高密城西北五十里」　按：「城」，原作「县」，今订。《疏》下引《书钞》一百七十五引《齐地记》「亦言高密县西北有厉阜」。检孔本《书钞 阜部七》作：「《齐地记》云：高密县城西北十五里有厉阜，郑康成所葬。」「十五」与《寰宇记》「五十」不同。
　[四二]「阜上有汉司农卿郑康成冢」　按：沈氏《疏证》云：「司农当作大司农，汉时不言卿也。」熙按：沈谓东汉时，若西汉则可言卿。《霍光传》有云：光独以问所亲故吏大司农田延年云云……遂
召丞相、御史、将军、列侯、中二千石等会议未央宫，莫敢发言，延年按剑……光谢曰：「九卿责光是也。」延年官亦大司农，而光谓之九卿，是其例证。
　[四三]「《通鉴》梁大通二年，《注》……」　按：胡《注》引《水经注》释李叔仁击邢杲于惟水，作「潍水」。章钰《校记》云：「惟水当作潍水。」涵芬楼影宋本（乙十一行本）正作「潍」。张瑛《资治通鉴 校勘记》校同。今按：此亦「潍」字亦作「惟」之一例证。《日知录》卷三十一云：「其字或省水作维，又或从心作惟，或省系作淮，总是一字，举《禹贡》维甾其道，《汉书 地理志》又作惟为例。」则章《校记》，似不必云当作「潍」，既非讹字，但云潍、惟通用亦可。
　[四四]「开门直出，慈引马至城下」　按：原文「外」字属下句读，外围下左右人并惊骇。今标点本如此，故删外。《疏》引《慈传》此节而钞变其文，不尽相同，但开门直出，自是城外，不必割下句字属上。熊氏不录朱《笺》所引《吴志》，朱《笺》则曰外围，于义为通。
　[四五]「应劭曰：故莱夷维邑也。太史公曰：晏平仲，莱之夷维之人也」　按：标点本《史记 管晏列传 正义》引应劭云：「故莱夷维邑。」《汉书 地理志》标点本作「故莱夷维邑」，异。今据《史》马迁语标点作「莱夷维」。
　[四六]「李氏《元和》、乐氏《太平》、王氏《元丰》诸《志》，又皆无曲成治水之目」　按：《元和志》无曲成县，《寰宇记》卷二十掖县下有曲成故县云：「汉县，废城在今掖县东北六十里，晋改为曲城，大业二年废，武德四年复，六年又废。故《地形志》东莱郡有东西二曲城。《晋志》青州东莱国有曲
城。《续汉志》东莱郡有曲成侯国。《九域志》无曲成。」其有者皆不言治水。全说是也。
　[四七]「《魏书 地形志》东莱郡长广县有沽水」　按：《地形志》光州长广县有沽水，而东莱郡在长广郡之前，全氏偶误。
《水经注疏》卷二十七
　　　后魏郦道元撰
　　　　　　　宜都杨守敬纂疏
　　　　　　　　　　　　　　　　　门人枝江熊会贞参疏
　　沔水上戴删上字。赵云：丐音勉，丐音。盖沔水之沔 丏，不 丐，今文多误，不可不辨也。
沔水出武都沮县东狼谷中。王刻本作谷口。守敬按：又考《后汉书 岑彭传》及《法雄传 注》、《通鉴》汉高后三年《注》、《寰宇记》引此《经》，并作谷中，与各本合。
沔水一名沮水。守敬按：《汉志》武都郡，沮，沮水出东狼谷。《说文》则云，沔水出武都沮县东狼谷。[《郡国志》同。]《水经》从之。是沔水即沮水，故郦氏释《经》谓沔水一名沮水。然此水实东汉水之别源也。《元和志》，沮水出顺政县东北八十二里。今曰上沮水，出略阴县北境山。阚骃曰：以其初出沮洳然，故曰沮水也。守敬按：阚骃《十三州志》文，仅引见此。《广韵》，沮洳，渐湿也。县亦
受名焉。导源南流，泉街水注之。水出河池县[一]朱出上无水字，戴、赵增。守敬按：县见《漾水》篇仇鸠水下。东南流入沮县，会于沔。赵脱流字，云：按《汉志》武都郡河池县，泉街水南至沮入汉，行五百二十里。秦、陇之大川。而《漾水注》又有河池水，出河池北谷，西南入浊水，别是一水也。守敬按：《水道提纲》，浕水出西北山，东南流，与上沮水会，盖即此水，非《注》下文之浕水也。汉置沮县，属武都郡，后汉、三国、[先属魏，后属蜀。]晋因，永嘉后入氐，在今略阳县东北一百十里。沔水又东南，径沮水戍而东南流，注汉，曰沮口。朱此十八字讹作《经》。戴改《注》，赵改同。会贞按：《通鉴》晋宁康元年，梁州刺史杨亮，遣子广与秦梁州刺史杨安战，广兵败，沮水诸戍皆委城奔溃。《注》晋盖阻沮水列戍以备秦。戍在今沔县西北。今上沮水自略阳东南流，至沔县西入汉。《禹贡锥指》，宋开禧二年，金人陷大散关，叛将吴曦退屯置口，即沮口也。所谓沔汉者也。会贞按：《漾水》篇有东西两川，受沔汉之名语。《华阳国志》二，始源曰沔，故曰汉沔。疑汉沔本作沔汉，为郦所本。《尚书》曰：嶓冢导漾，东流为汉。《山海经》所谓汉出鲋嵎山也。守敬按：《西山经》云，嶓冢之山，汉水出焉。而《海内东经》又云，汉水出鲋鱼山。郭氏即以嶓冢之汉水释之《寰宇记》，顿邱县有鲋鰅山。《皇览》云，颛顼冢在濮阳顿邱城外[二]。《北堂书钞》九十二引《山海经》，汉水作濮水，水在濮阳，正颛顼葬处，似为得之。然郭、郦所见本已误。此条再改。东北流得献水口。会贞按：《注》文献水即下庾仲雍所称之水，郦意谓自汉出之口也。庾仲雍云：是水南至关城，合西
汉水。会贞按：庾仲雍《汉水记》文，详见《漾水》篇，是水即彼篇之通谷水也。汉水又东北，合沮口，赵据胡渭校删汉水二字。孙星衍云：东北当作西北。守敬按：原文俱不误。同为汉水之源也。会贞按：《经》以沮县沔水为汉源，而《禹贡》嶓冢之漾尤正源，故云同为汉水之源。故如淳曰：此方人谓汉水为沔水。朱此讹作北，赵据《汉志 注》校改，全、戴改同。会贞按：见《汉志》沔阳县下。孔安国朱孔上有故字，赵同，戴删。曰：漾水东流为沔，守敬按：孔《传》东下有南字，此依《禹贡》省。盖与沔合也。守敬按：汉即沔，郦氏因上从《经》以沔水别为一源，谓出嶓冢之水合之，故此释《传》说，参以己意，谓漾与沔合。至汉中为汉水，守敬按：此句亦孔《传》说。是互相通称矣。沔水又东径白马戍南，会贞按：《通鑑》梁天監四年，漢中太守夏侯道遷降魏，白馬戍主尹天 引兵擊之，即此戍也。在今沔县西北，亦谓之白马城，见下。浕水入焉。朱自沔水又东径白马戍至此，讹作《经》，戴、赵改《注》。水北发武都氐中，守敬按：《汉书》，武都地杂氐、羌，后杨氐徙居仇池，见《漾水》篇此即氐境也。《寰宇记》，浕水出西县北四十五里，独石谷。今曰白马河，出沔县北龙门沟。南径张鲁城东。会贞按：《通典》，关城俗名张鲁城，在西县西四十里。在今沔县西北。鲁，沛国张陵孙。曾朱讹作陵，戴、赵同，会贞按，明抄本、黄本并作曾。今订。学道于蜀鹤鸣山，守敬按：《元和志》，鹤鸣山在晋县西北七十九里。在今崇庆州西北。传业衡，衡传
于鲁。鲁至，行宽惠，百姓亲附，供道之费，米限五，故世号五米道。初平中，刘焉以鲁为督义司马，住汉中，断绝谷道，朱住讹作往，《笺》曰：谷道当作阁道。赵改住、改阁，云：《蜀志 劉焉傳》作住漢中，  ，不 彳，閣道作谷道，疑是史誤。戴改住同。守敬按：事见《后汉书 刘焉传》，《三国志 焉传》、《张鲁传》并《注》、《典略》、《华阳国志》二，此参酌为文，而有倒错。自初平至谷道十九字，依《华阳国志》当在传于鲁下，鲁、至闲当增既字，方合。不然，鲁至二字不可通。《后汉书》作斜谷，《华阳国志》作谷道，《蜀志 焉传》作谷阁，不如赵氏所云。潘眉云，谷阁谓斜谷及阁道。《三秦志》自秦入蜀有三谷四道，然则谷道、阁道并通。用远城治，因即崤岭，周回五里，守敬按：《舆地纪胜》引此作建城治，即峭岭，为城周五里。此远为建之误，崤为峭之误，又依上订，用当作鲁。东临浚谷，会贞按：《通鉴》汉建安二十年，《注》引此作峻谷。杳然百寻。西北二面，连峰接崖，莫究其极。从南为盘道，登陟二里有余。会贞按：此条未详所出。浕水又南径张鲁治东会贞按：治在今沔县西北。水西山上，有张天师堂，于今民事之。会贞按：《舆地广记》旧有张天师堂，今曰浕口化。[三]庾仲雍谓山为白马塞，堂为张鲁治会贞按：庾仲雍《汉水记》文，仅引见此。《寰宇记》称，《汉水记》西县有白马山不如此详。又称，《张衡家传》衡于浕口升仙时，乘白马，后人遥望山上，往往有白马，因名。《舆地纪胜》，山在西县五里，
《舆地广记》，张鲁治谓仙官所治也。东对白马城，会贞按：《地形志》沔阳有白马城。一名阳平关。会贞按，《魏志 武帝纪》，建安二十年，公至阳平，破张鲁弟卫，即此。《文选 干令升〈晋纪总论〉 注》引张莹《汉南记》蜀有阳平、江关、白水关，此为三关。《通典》在城县西北。浕水南流入沔，会贞按：今白马河南流，至沔县西入汉。谓之浕口。会贞按：浕口已见《张衡家传》。又《通鉴》晋义熙三年，氐王杨盛遣军临浕口，即此。其城西带浕水，南面沔川朱川讹作州，[四]戴、赵改。城侧二水之交，故亦曰浕口城矣。会贞按：《寰宇记》引《郡国县道记》，西县本名白马城，又曰浕口城，宋于此城侨立华阳郡。沔水又东径武侯垒南朱此九字讹作《经》，戴改《注》，赵改同。诸葛武侯所居也，南枕沔水。守敬按：《蜀志 后主传》，建兴五年春，丞相亮出屯汉中，营沔北阳平石马。此垒近阳平，居当作屯，在今沔县西。水南有亮垒，背山向水，会贞按：《事类赋注》七引《梁州记》，沔阳城泝汉上十五里，有诸葛武侯所镇，在汉水南，背山向水。此垒亦在今沔县西，与上垒隔汉水相对。中有小城，回隔难解。沔水又东，径沔阳县故城南，朱此句讹作《经》，无县字，《笺》曰：原本是《注》文，谢云，据宋本作《经》文。赵以谢为误，改《注》增县字，戴改增同。守敬按：《类聚》六十四、《御览》一百八十五并引《梁州记》沔阳城先沔阳县所治也。接言萧何、刘备事。[见下。]汉县属汉中郡，后汉、蜀、晋、宋、齐因，后魏属华阳郡。在今沔县东南十里。城旧言汉祖在汉中，萧何
所筑也。朱言字在萧字上，赵同，戴移。会贞按：《名胜志》引此，言字在旧字下。汉建安二十四年，刘备并刘璋，北定汉中，始立坛，即汉王位于此城。赵据《蜀志 先主传》 下上先主为汉中王，增中字。戴增同，删城字。守敬按：《梁州记》，沔阳城，旧萧何所筑，刘备为汉王，权住此城，盟于城下。今城外有盟坛犹存。郦氏据之，但参以《汉书 高祖记》、《蜀志 先主传》文耳，不必增删。其城南临汉水，守敬按：《梁州记》城在汉水南，此言城南临汉水，与上径故城南合，则城在水北。据记言先沔阳县所治，岂县本在水南，后移于水北欤？然思沔阳命名之义，似又不当在水南。如其是也，则宜详城郭之流移；如其非也，又宜纠正之，而郦氏不置一辞，何耶？北带通逵，南面崩水三分之一，观其遗略，厥状时传。南对定军山，守敬按：《华阳国志》二，定军山在沔阳县。《类聚》四十引《梁州记》，武侯垒东南有定军山。《元和志》，在西县东六十里。在今沔县东南十里。曹公南征汉中，张鲁降，乃命夏侯渊等守之。刘备自阳平关南渡沔水，遂斩渊首，保有汉中。会贞按：曹公定汉中，在建安二十年，刘备斩渊，在二十四年，此钞略《蜀志 先主传》文。诸葛亮之死也，遗令葬于其山，因即地势，不起坟垄，惟深松茂柏，攒蔚川阜，莫知墓茔所在。朱茔讹作营，赵同，戴改。会贞按：《蜀志 诸葛亮传》，建兴十二年，薨，遗命葬汉中定军山，因山为坟，冢足容棺。据《类聚》四十引《梁州记》，入山十余里，有诸葛武侯墓，今松柏碑铭
俨然。则墓茔似有定处。《通典》，诸葛亮墓在西县东南。今武侯冢在定军山祠旁，有明万历十九年碑记。山东名高平会贞按：《舆地广记》作地名高平。是亮宿营处，有亮庙。会贞按：《诸葛亮传》，景耀六年春，诏为亮立庙于沔阳。《地形志》，华阳郡沔阳有诸葛亮庙。《陕西通志》，庙内有《唐御史碑》，至今尚存。亮薨，百姓野祭。步兵校尉习隆、中书郎向充共表云：臣闻周人思召伯之德，甘棠为之不伐。越王怀范蠡之功，铸金以存其像。亮德轨遐迩，勋盖来世。王室之不坏，实赖斯人，而使百姓巷祭，戎夷野祀，非所以存德念功，追述在昔者也。今若尽顺民心，则黩而无典，建之京师，又逼宗庙，此圣怀所以惟疑也。臣谓宜近其墓，立之沔阳，断其私祀，以崇正礼。始听立祀。会贞按：自亮薨至此，本《襄阳记》，引见《诸葛亮传 注》。斯庙盖所启置也。锺士季征蜀，枉驾设祠，会贞按：士季，锺会字。《诸葛亮传》，景耀六年秋，魏镇西将军锺会征蜀，至汉川，祭亮之庙，令军士不得于亮墓所左右刍牧樵采。营东即八阵图也。戴改营作茔。会贞按：承上宿营言，不当改。遗基略在，崩褫难识。会贞按：《诸葛亮传》，推演兵法，作八阵图，咸得其要。《事类赋注》七引《梁州记》，沔阳城泝汉上十五里云云，[见上。]门前累石以为阵，水至坏其行列，水去辄复故。《元和志》八，阵图在西县东南，诸葛亮累细石为图。《汉中府志》，在定军山下，图列八阵，聚细石为之，各六十四聚。又
有二十四聚，作两层，每层各十二聚，其迹尚存。八阵图亦见《江水》篇永安宫下。沔水又东径西乐城北，朱此九字讹作《经》，戴改《注》，赵改同。守敬按：《蜀志 后主传》，建兴七年，丞相亮徙府营于南山下原上，筑汉、乐二城。《姜维传》，景耀二年，维令诸围皆敛兵退就汉、乐二城。《华阳国志》，蜀时以沔阳为汉城，以城固为乐城。按沔阳、成固皆汉县，本自有城。武侯之筑二城于南山下原上，必非即以沔阳为汉城，成固为乐城。《华阳国志》云云，但以汉城在沔阳，乐城在成固地耳。郦氏于成固，引《华阳国志》为乐城，而于沔阳，不云是汉城。顾祖禹谓此城即汉城，对乐城言，故曰西乐。以此推之，成固之乐城，当亦去成固不远。郦氏时堙没，故《注》文不详。《通典》、《舆地广记》、《舆地纪胜》并云，西乐城在西县西南，是在今沔阳县西南。此《注》 西乐城于沔阳之下，则在沔县东南。城在山上，朱脱城字，赵据《方舆纪要》引此，增作城在沔阳东山上。戴但增城字。守敬按：《名胜志》引作城在山上。周三十里，甚险固。城侧有谷，谓之容裘谷，道通益州，守敬按：两汉及蜀，汉中本属益州，自晋以下属梁州，而益州地在西南，此就晋以下言也。山多群獠，守敬按：獠见《漾水》篇东游水下。诸葛亮筑以防遏。梁州刺史杨亮以即险之固，赵删以字。保而居之，为苻坚所败。后刺史姜守、潘猛，亦相仍守此城。朱仍下脱守字，全、赵、戴增。守敬按：杨亮，《晋书》附见其子《佺期传》，但云终梁州刺史。《载记》，苻坚使王统、朱彤入剑阁，梁州刺史杨亮率巴獠万余拒之，战于青谷，王师不利，彤乘胜陷汉中，当即《注》所指之事。又《佺期传》，咸康[二字有误。]中，屯成固。苻
坚将潘猛距守康回垒，佺期击走之。[五]姜守未详。《载记》有苻坚宁州刺史姜宇，或即其人，传写有误宇为守，此称刺史，盖本俱仕晋，后入秦也。城东容裘溪水注之，朱无水字，戴、赵增。俗谓之洛水也。会贞按：《九域志》西县有洛水，至宋犹沿俗称。水南导巴岭山，朱导作遵，《笺》曰：宋本作导。戴、赵改。会贞按：今水曰养家河，出沔县南巴山。东北流。水左有故城，会贞按：城在今沔县东南。凭山即险，四面阻绝，昔先主遣黄忠据之，以拒曹公。会贞按：《蜀志 黄忠传》但言建安二十四年，于定军山击夏侯渊，斩之。《先主传》同，皆不言拒曹公事。考《先主传》，斩渊后，曹公自长安南征，先主敛 拒险，终不交锋，积月不拔，曹公引还。《注》谓先主遣忠于此拒曹公，别有所据。溪水又北径西乐城东，而北流注于汉。会贞按：今养家河东北流，至沔县东入汉。戴云，按《注》内自此以下称汉。汉水又左得度口朱此七字合下水字讹作《经》，戴改《注》，赵改同。会贞按：口在今沔县东。水，出阳平北山。会贞按：今水曰旧州河，出沔县东北百丈坡。水有二源：一曰清檢，出佳 。一曰浊检，朱此句一字讹作二，戴、赵改。守敬按：《名胜志》引作一。出好鲋，常以二月、八月取之，美珍常味。朱《笺》曰：《爾雅》，魾，大者 ，小者魷。郭《注》， 似 而大，白色，音畫。《華陽國志》， 字作●，或是蜀語，或寫誤耳。《广雅》，鲋一名鲭，今之鲫也。守敬按：度水有二源以下，《华阳国志》文，稍增字句。度水南径阳平县故城东，守敬按：阳平县不
见他书，未详何代置，当在今沔县东北。又南径沔阳县故城东，而南流注于汉水。戴改而作西，守敬按：非也。今旧州河南流至沔县东入汉。又东，右会温泉水口，会贞按：《初学记》七引《梁州记》，汉水南有温泉。此温泉在汉水右之确据，口在今沔县东。水发山北平地，赵改地作池。会贞按：盖因下称池水通注汉水故改。考《舆地纪胜》、《名胜志》引此并作地，且平池字亦不辞，当仍原文为是。《纪胜》汤泉在西县东南三十五里，凤凰山之南。今沔县东南四十五里有金泉水，当即此水也。方数十步，泉源沸涌，冬夏汤汤，会贞按：《纪胜》引此作扬汤，《名胜志》引，仍作汤汤。望之则白气浩然。言能瘥百病，云洗浴者皆有硫黄气，赴集者常有百数。会贞按：《类聚》九、《御览》七十引《汉水记》，与此文略同。池水通注汉水。汉水又东，黄沙水左注之。朱此十字讹作《经》，戴改《注》，赵改同。水北出远山，守敬按：《舆地纪胜》，青羊峡在西县，黄沙水所出。今黄沙河出沔县东北云蒙山。山谷邃险，人迹罕交，溪曰五丈溪。水侧有黄沙屯，诸葛亮所开也。守敬按：《蜀志 后主传》，建兴十年，丞相亮休士劝农于黄沙，作流马、木牛。《地形志》，沔阳有黄沙城，在今沔县东北，即黄沙驿，栈道至此，始出险就平。其水南注汉水。守敬按：今黄沙河南流至城县西入汉。南有女郎山，山上有女郎 ，远望山坟，嵬嵬壮高，会贞按：《御览》四十三引此作崔嵬状高，疑上嵬为崔之误。及即其所，裁有坟形。山上直路下
出，不生草木，世人谓之女郎道。下有女郎庙及捣衣石，言张鲁女也。守敬按：《御览》七百六十二节引《汉水记》有女郎捣衣碪。《注》多用《汉水记》说，此条或是《记》全文。又《事类赋注》七引《郡国志》梁州女郎山，张鲁女浣衣于石上，女便怀孕，生二龙，及女死将殡，柩车忽腾跃升此山，遂葬焉。其水傍浣衣石犹在，谓之女郎山。又《寰宇记》龙蹊引《道家杂记》，张鲁女尝浣于山下，有雾蒙身，遂孕，后耻之，投汉水而死。鲁因葬女于龙冈山顶，后有龙子，数来游母墓，遂成蹊径。皆可与此相印证。有小水北流入汉，谓之女郎水。会贞按：水在今城县西南。汉水又东合水，朱此七字讹作《经》，戴改《注》，赵改同。水西北出衙岭山，守敬按：《汉志》武功县，水与斜水并出衙领山。《寰宇记》，山在城县西北九十八里。《方舆纪要》，衙领山，俗谓之马鞍山雍、梁之闲，称为阻隘。斜水出其北，水出其南。斜水见《渭水》篇，水今名黑龙江。东南径大石门，守敬按：《方舆纪要》，大石门当即斜谷口。历故栈道下谷，俗谓千梁无柱也。守敬按：《秦策》，秦栈道千里，通于蜀汉。《史记 高祖纪 索隐》，栈道，阁道也。崔浩云，险绝之处，傍凿山岩，而施版梁为阁。此栈道曰斜道，即石牛道，详见下。诸葛亮《与兄瑾书》云：前赵子龙退军，烧坏赤崖以北阁道缘谷一百余里，其阁梁一头入山腹，其一头立柱于水中。今水大而急，不得安柱，此其穷极，不可强也。守敬按：《元和志》引此《书》，稍略。又云：顷大水暴
出，赤崖以南，桥阁悉坏。时赵子龙与邓伯苗一戍赤崖屯田，一戍赤崖口，赵此句戍字作屯。守敬按：《通鉴》魏明帝太和二年，《注》引此作戍。但得缘崖与伯苗相闻而已。守敬按：《蜀志 赵云传》，建兴六年，诸葛亮出军，扬声由斜谷道。魏曹真遣大众当之。亮令云与邓芝往拒，失利于箕谷。又裴《注》引《云别传》，云退有军资余绢，亮使分赐军士。云曰，军事无利，何为有赐？其物请悉入赤岸府库，须十月为冬赐。此二书即其事也。子龙，赵云字。伯苗，邓芝字。赤崖即赤岸，斜阁道所经，在今城县西北。后诸葛亮死于五丈原，守敬按：《蜀志 诸葛亮传》，建兴十二年春，亮悉大众，由斜谷出据武功五丈原。八月，卒于军。五丈原见《渭水》篇。魏延先退而焚之，谓是道也。守敬按：《蜀志 魏延传》，率所领径先南归，所过烧绝阁道。自后按旧修路者，悉无复水中柱，径涉者浮梁振动，无不摇心眩目也。守敬按：《魏书 世宗纪》但言，正始四年，开斜谷旧道。又《周书 崔猷传》，魏恭帝元年，太祖欲开梁、汉旧路，命猷开通车路，凿山堙谷五百余里，至于梁州。又《方舆纪要》引《汉中志》，斜谷中，宋时有栈阁二千九百八十九间，元时有版阁二千八百九十二间，历代制作，增损不定，明因故址修造，约为二千二百七十五间，统名曰连城栈。水又东南径三交城，会贞按：城在今城县北。城在三水之会故也。一水北出长安，守敬按：句有讹文，长安去此甚远，水不得出其地，且在太白山之东，下云一水东北出太白山，此亦不得云北出长
安，以地望求之，或是北出陈仓乎？一水西北出仇池，守敬按：后魏有仇池郡，见《漾水》篇，去此颇远。杨氐居仇池亦见《漾水》篇。《注》言此水出仇池，盖谓出氐境也。今水曰武关河，一名石沟河，在城县北百四十里。一水东北出太白山，守敬按：《渭水》篇温泉水出太一山，亦曰太白山。此水与之同出一山，南北分流，今名太白河。是城之所以取名矣。水又东南得丙水口，水上承丙穴，穴出嘉鱼，常以三月出，会贞按：《蜀都赋》刘渊林《注》，丙穴在汉中沔阳县北，有鱼穴二所，常以三月取之。丙，地名也。《寰宇记》丙水源出城县西北牛头山。《明一统志》，水在沔县北八十里。十月入地，会贞按：《事类赋注》二十九、《御览》九百三十七引此，并无地字。《名胜志》引作也。穴口广五六尺，去平地七八尺，有泉悬注。朱无有字，戴、赵增。会贞按：《名胜志》引此作有泉，然《事类赋注》、《御览》引并作水泉。鱼自穴下透入水，穴口向丙，故曰丙穴。下注水，故左思称嘉鱼出于丙穴，良木攒于谷矣。守敬按：左思《蜀都赋》文，赋见《文选》。水又东南历小石门，守敬按：《方舆纪要》，小石门在箕山，近谷口。在今城县北。门穿山通道，六丈有余。守敬按：《名胜志》，石门广二步，深八步，高一丈。刻石言：汉明帝永平中，司 校尉犍为杨厥之所开。逮桓帝建和二年，汉中太守同郡王升朱桓讹作灵，汉下衍太字，守讹作夫。赵改桓，据碑删改作汉中太守，戴并与赵同。嘉厥开凿之功，琢石颂
德。守敬按：此条檃括《石门颂》文，《颂》载《隶释》。洪适曰，《华阳国志》杨君名奂。又曰，《故司隶校尉楗为杨君颂》，隶额在兴元，威宗建和二年，汉中太守王升立碑，云，司隶校尉杨君，厥字孟文。《水经》及欧、赵皆谓之《杨厥碑》。蜀中晚出《杨淮碑》云，司隶校尉杨君讳淮，字伯邳，大司隶孟文之玄孙也。始知两碑皆以厥为语助，此乃后政颂其勋德，故尊而字之，不称其名。《汉隶字原》引《墨宝》云，在城县北五里磨崖。今存。以为石牛道。守敬按：《集古录》言，此碑述修斜路，是也，郦氏下言因石牛道而广之，则此道即石牛道。故云以为石牛道。来敏《本蜀论》云：守敬按：敏字敬达，义阳新野人，来歙之后蜀志有传。秦惠王欲伐蜀，而不知道，作五石牛，以金置尾下，言能屎金。蜀王负力，令五丁引之成道。秦使张仪、司马错寻路灭蜀，因曰石牛道。守敬按：严可均《全三国文》失采来敏此说。《类聚》九十四引《蜀王本纪》，略同，为来所本。厥盖因而广之矣。《蜀都赋》曰：阻以石门，守敬按：扬子云有《蜀都赋》，《江水》篇引之，此左思《赋》文。其斯之谓也。门在汉中之西，中之北。会贞按：二句，《蜀都赋》刘渊林《注》文。汉中、 中并见下。水又东南历口，即谷之南口也。北口曰斜。会贞按：《后汉书 顺帝纪 注》引《三秦记》，斜，汉中谷名，南谷名，北谷名斜，首尾七百里。《文选 西都赋 注》引《梁州记》，万石城泝汉上七里有谷，南口曰，北口曰斜，长四百七十里。《方舆纪要》，斜道今之北栈，南
口曰，在城县北十里。北口曰斜，在郿县西南三十里。所谓北出斜。朱脱斜字，戴、赵增。会贞按：此语未详所出，俟考。水又南径县故城东，中县也。守敬按：汉中县属汉中郡，后汉、蜀、晋因，东晋改为苞中，见《寰宇记》，《宋志》无此县[六]。但于郡下引《永初郡国》云，有苞县，盖宋初改苞中作苞，旋省。《梁州记》称县，《书钞》一百五十八引云，入谷中十四里，有县旧城。即《注》所称县故城也。后魏复置中县，为中郡治，在今县东南。本国矣，守敬按：《舆地广记》，故国，周幽王后姒生于此。汉昭帝元凤六年置。守敬按：《汉志》不着置立，此据《华阳国志》二，今本《志》作元年置，盖误。故廖刻改作六年。《舆地广记》、《舆地纪胜》并作六年。水又南流入于汉。守敬按：《汉志》，水南至南郑入汉。今黑龙江南流径城县南入汉。汉水又东径万石城下，会贞按：《梁州记》，万石城在谷下七里。[见上。]在今城县东南。城在高原上，原高十余丈，四面临平，形若覆瓮。守敬按：《御览》一百九十二引此瓮作盆，《舆地纪胜》引仍作瓮。水南遏水为阻，会贞按：南上水字误。《方舆纪要》引此作城，疑本作东，与水形近致误。东南与下西北对。西北 带汉水，其城宿是流杂聚居，故世亦谓之流杂城。会贞按：《方舆纪要》，此城晋、宋间筑。考《宋志》晋安帝世，秦州寄治汉中南郑，领各侨郡县，皆关陇之流民，即此所谓流杂，顾说是也。汉水又东径汉庙堆下，朱此九字讹作《经》，戴、赵改《注》。守敬按：《舆地纪胜》，汉庙堆在南郑
县西十八里。在今县西南。昔汉女所游，侧水为钓台，后人立庙于台上。世人 其颓基崇广，因谓之汉庙堆，朱谓作为[七]，全、赵、戴改。传呼乖实，又名之为汉武堆，非也。守敬按：《史记 封禅书》，秦时沔祠汉中。《索隐》，《水经》云，沔水出武都沮县。《注》云，东南注汉，谓汉水，故祠之汉中。乐产云，汉女，汉神也。此正汉中《注》明 汉女是汉庙为汉神庙。而《书钞》一百五十七引《梁州记》云，[八]南郑城泝汉上五十里，水边有汉武堆，汉武尝游于此，以为钓台。后人 其崇基，谓之汉武堆。则郦氏所非之汉武堆，指《梁州记》也。又《寰宇记》南郑县载，汉庙堆言西渡汉水侧有高阜，即高帝游憩于上，故后人立祠，甚灵，迄今人畏，莫敢生幔。乃因汉高尝王汉中而傅会之，盖出郦氏后，是以辨未及。
东过南郑县南，朱东上有又字，赵同，戴删。守敬按：《通鉴》魏明帝太和三年《注》、《名胜志》引此，并有又字，则衍久矣。又全改此句作《注》，不知凡言过者皆《经》文，改《注》非也。秦置县，为汉中郡治。汉因，后属焉。后汉复为郡治，蜀、晋、宋、齐、后魏因。[多见下。]在今南郑县东北二里。
县故之附庸也。会贞按：本《华阳国志》二，《志》云，汉中郡本附庸国。属下有脱文，以此《注》证之，属下乃脱字。国见上。周显王之世，蜀有汉之地。会贞按：此《华阳国志》三文。然《志》因 蜀王猎谷中，与秦惠王遇，其事在周显王时，谓是时汉地属蜀耳，非谓蜀至此始有其地也。观《史记 秦本纪》惠公十三年，伐蜀取南郑。《六国表》作蜀取我南郑，文虽不同，足征是年蜀有南郑。秦惠公十三年，当周安
王十五年，在显王前十九年。郦氏节引常说，未深考耳。至六国，楚人兼之。会贞按：《春秋》迄周元王八年，《史记 六国表》起元王元年，元王下距显王百年，不得系六国于显王之后，且《史记 秦本记》于孝公元年言，楚自汉中南有巴，黔中，当周显王时。则楚有汉中尚在其先明甚。考六国时，楚强盛，略有其地，见《华阳国志》二，原不误。郦氏钞变其词，与显王二语相属，遂成语病。《舆地广记》承用《注》文，又为郦氏所误。怀王衰弱，秦略取焉。周赧王二年，秦惠王置汉中郡，因水名也。会贞按：《史记 楚世家》，怀王十七年，秦取汉中之郡。《秦本纪》，惠王后十三年，攻楚汉中，取地六百里，置汉中郡。据《六国表》，楚怀王十七年，秦惠王后十三年，当周赧王三年。此《注》赧王二年云云，本《华阳国志》卷二，误。其实《华阳国志》卷三，仍作三年也。守敬按：吕东莱《大事纪》云，《水经注》言，秦惠王始取楚汉中，而《秦本纪》躁公二年已书南郑反，岂先尝属秦与？余考《六国表》，秦厉共公二十六年已先书城南郑，盖始属秦，继属蜀，又属楚，终属秦也。《正义》谓春秋及战国时，其地属于楚，殊欠分析。耆旧传云：南郑之号，始于郑桓公。桓公死于犬戎，其民南奔，故以南郑为称。朱此句脱郑字，戴、赵增。守敬按：《地理通释》七引此，亦脱郑字。《路史 国名纪》：今兴元，耆旧传云，桓公死于犬戎，其民南奔汉中，为南郑，盖本此《注》。桓公封郑见《渭水》篇下。即汉中郡治也。守敬按：阎若璩曰，《元和志》，汉中郡自汉以还，多理南郑。高帝都之，是汉中治南郑矣。又《水经注》云，秦惠王置汉中郡，南郑县即郡治，汉因之。可知南郑之为郡治，实始于秦也。《通鉴》胡《注》谓，汉中治西城，
误。徐松曰，《仙人唐公房碑》，成固人，王莽居摄二年，君为郡吏，是时府在西成，去家七百余里，休谒往来，转景即至，阖郡惊焉。西成即西城，是汉中治始在南郑，后移西城，胡氏未为误。汉高祖入秦，项羽封为汉王。萧何曰：天汉，美名也。遂都南郑。守敬按：《汉书 高帝纪》元年正月，项羽立为汉王，王巴、蜀、汉中，都南郑。《萧何传》，何云，语曰天汉，其称甚美。汉王乃就国。大城周四十二里，城内有小城，南凭北结，戴南凭下增津流二字，绝句，以北结下属。守敬按：《舆地广记》、《地理通释》七引此，并无津流二字。《事类赋注》八引小城下接环字，有删节，然足知吴氏以南凭北结连读，所见本亦无津流二字。环雉金墉漆井，守敬按：《事类赋注》引漆井，作有七井。《沮水注》，漆或作柒，俗为数目字。然则此当本作柒，传写变为漆，又脱有字也。皆汉所修筑也。地沃川险，守敬按：《舆地广记》亦云，地沃而川险，水丰壤沃利方三蜀，见下，又《御览》三百五十三引曹洪《与魏文帝书》曰，汉中地形，实为险固，四岳三涂，皆不及也。魏武方之鸡肋，守敬按：《华阳国志》二，魏武帝平张鲁，留夏侯渊等守汉中，以鸡肋示外，外人莫察，惟主簿杨修知之，曰，鸡肋，弃之如可惜，食之无所得，以比汉中也。《后汉书 修传》 此事于操平汉中时，同，惟《魏志 注》引《九州岛春秋》系于刘备杀渊，操至阳平之下，异。曰：释骐骥而不乘，焉皇皇而更求？遂留杜子绪镇南郑而还。守敬按：子绪，杜袭字。《魏志 袭传》言，随太祖到汉中，讨张鲁。太祖还，拜
袭驸马都尉，留督汉中军事。而太祖释骐骥云云，则是汉中已失，以袭为留府长史，镇长安。郦氏引于此。当是记忆之误。晋咸康中，梁州刺史司马勋，断小城东面三分之一，以为梁州汉中郡南郑县治也。守敬按：勋，济南惠王遂曾孙，《晋书》附《遂传》言，庾翼镇襄阳，以梁州刺史桓宣卒，[九]请勋代之，初屯西城，退守武当，不云尝治南郑，略也。[一〇]自宋、齐、魏咸相仍焉。守敬按：见《宋志》、《齐志》、《魏书》、《地形志》，《地形志》不言梁州所治。据《寰宇记》、《舆地纪胜》兴元府下并云，后魏亦置梁州及汉中郡，则仍治南郑矣。水南即汉阴城也，相承言吕后所居也。守敬按：《地形志》汉中郡有汉阴县，盖即置于此城，在今南郑县南。有廉水出巴岭山，守敬按：《寰宇记》引《梁州记》范柏年对宋明帝曰，臣乡有廉泉。即此水。《地形志》，华阳有廉水。今水出城县西南，大巴山密谷。北流径廉川，故水得其名矣。朱脱矣字，赵据《名胜志》增，戴增同。廉水又北注汉水。守敬按：今水东北流，至南郑县西南，入汉。汉水右合池水，水出旱山。赵云：按《汉志》，汉中郡南郑县旱山，池水所出，东北入汉。《寰宇记》南郑县旱山下，有石池，水多莼菜。即此水也。会贞按：《舆地纪胜》旱山在廉水县西南十五里。今水曰老渚河，出南郑县南笼盖山。山下有祠，列石十二，不辨其由，守敬按：《寰宇记》引《周地图记》，山傍有石牛十二头，一云五头，盖秦惠王所造以绐蜀者。盖社主之流，守敬按：《史记 封禅书》杜亳有三社主之祠。[一一]百
姓四时祈祷焉。俗谓之獠子水，守敬按：地多群獠，故俗以獠子名水。《史记 苏秦传 正义》引周地志[一二]云，南渡老子水，登巴岭山。老、獠音同，即俗说也，今称老渚河，则传呼实失矣。夹溉诸田，散流左注汉水。会贞按：今老渚河东北流，至南郑县东南入汉。汉水又东，得长柳渡，朱此八字讹作《经》，戴改《注》，赵改同。长柳，村名也。守敬按：《九域志》，南郑有长柳镇。今有柳村堡，在南郑县东南三十里，与城固县接界。汉太尉李固墓，碑铭尚存，文字剥落，不可复识。守敬按：《后汉书 李固传》，南郑人，官太尉，为梁冀所诬，见害。《注》引谢沈《书》，临终， 子孙殡殓于本郡硗埆之地。《舆地碑记目》，墓在城固县西三十里。碑，唐韦皋撰，盖因故碑剥落不可识，故另作碑文也。今有石碣，题曰：汉忠臣太尉李公神道。汉水又东径胡城南。守敬按：《地形志》，汉阴有胡城。《九域志》，汉中郡有古胡城。[一三]《蜀记》云，汉张骞使匈奴与胡妻，堂邑父俱还，至汉中，筑城居之，即此城也。在今城固县西。义熙十三年，朱作十五年，戴、赵同。守敬按：《初学记》七、《御览》六十二引孙岩《宋书》，言汉中城固县，岸崩出铜钟事，不云在何年。《书钞》一百八引《晋起居注》称咸熙十年，误。[一四]晋纪年无咸熙之号也。此作义熙十五年亦误。义熙十四年十二月，安帝崩，则义熙无十五年。据《宋书 五行志下》、《符瑞志上》，事在义熙十三年七月，则此十五年当作十三年无疑，今订。城上有密云细雨，五色昭章，戴改彰。人相与谓之庆云，休符当出，晓而云霁，朱而作乃，
《笺》曰：当作而。赵仍，戴改。乃觉城崩朱乃觉作及角，《笺》曰：旧本此乃觉。吴本改及觉，赵作及，戴作乃。守敬按：明抄本作乃。半许沦水，出铜钟十二枚。刺史索邈守敬按：义熙中，索邈为梁州刺史，见《涔水》篇。奉送洛阳，归之宋公府。朱脱公字，何焯校增，戴、赵增同。守敬按：刘裕于义熙十三年十二月，由洛阳南归，益足征事在十三年。南对扁鹊城，守敬按：城在今城固县西南四十里。当是越人旧所径涉，赵作陟。故邑流其名耳。守敬按：《名胜志》亦云相传扁鹊所居，但《史记 扁鹊传》云，入咸阳，秦太医令李 使人刺杀之。不言至汉中。汉水出于二城之闲，右会盘余水，水出南山巴岭上，泉流两分，飞清派注，南入蜀水，北注汉津，谓之盘余口。守敬按：盘，《漾水》篇作盘。盘余水与宕渠水同出巴岭，南北分流。《漾水》篇 宕渠水，带言盘余水，此则 盘余水，带言宕渠水，所云南入蜀水者，宕渠水。今有黄沙河，在城固县西南三十里，源出巴山，北流入汉，盖即盘余山也。庾仲雍曰：盘余去胡城二十里。汉水又左会文水，朱此七字讹作《经》，戴改《注》，赵改同。水即门水也，出胡城北山石穴中。守敬按：《寰宇记》引《梁州记》，范柏年对宋明帝曰，臣乡有文川，即此水。《舆地纪胜》引《图经》云，文水在城固县北。《县志》文水在县西北四十里。胡城见上。长老云：杜阳有仙人宫，石穴，宫之前门，守敬按：《渭水注》杜阳北山杜阳谷有地穴，北入，不知所极。以此《注》证之，北入当南入之误。此石穴在南，
盖相传与杜阳谷地穴通，故以为仙人宫之前门也。故号其川为门川，水为门水。东南流径胡城北，三城奇对，隔谷罗布，深沟固垒，高台相距。门水右注汉水，守敬按：今水东南流，至城固县西，入汉。谓之高桥溪口。守敬按：《通鉴》魏太和元年，新城太守孟达叛，吴、汉各遣偏将，向西城安桥、木阑塞以救达。胡三省以此高桥当安桥，顾祖禹谓安桥应在洵阳县东南，非此也。汉水又东，黑水注之。朱此八字讹作《经》，戴改《注》，赵改同。水出北山，南流入汉。会贞按：《括地志》，黑水出城固县西北太山。《元和志》，黑水出县西北太白山，南流入汉。《汉中府志》，黑水在县西北五里。庾仲雍曰：黑水去高桥三十里。诸葛亮《笺》云：朝发南郑，暮宿黑水，四五十里，会贞按：《元和志》、《寰宇记》、《舆地广记》引《笺》上二句同。《通鉴》齐中兴元年《注》、《名胜志》引《笺》，三句全同。张澍辑《武侯文集》，四五十里作四十五里，盖误。指谓是水也，道则百里也。会贞按：句有脱文。
又东过城固县南，戴、赵改城作成，下同。守敬按：两《汉》、《晋志》作成，《宋》、《齐》、《后魏志》作城，成、城通。又东，过魏兴安阳县南，涔水出自旱山，北注之。赵云：按观道元释魏兴安阳之文，此条《经》文。疑后人所续增。守敬按：赵说非也，此正足证《经》为三国魏人作。《涔水》篇见后。
常璩《华阳国志》曰：蜀以城固为乐城县也。守敬按：《华阳国志》二乐城下无县字，且乐
城亦无立县事。此县字当是后人所加。《舆地广记》，蜀改城固为乐城，晋复故。又为此文所误，观《蜀志 后主传》，建兴八年，魏司马懿等欲攻汉中，丞相亮待之于城固赤阪。则蜀名城固无疑。乐城说见上西乐城下。安阳县故 汉中，魏分汉中立魏兴郡，会贞按：立郡详后西城县下。安阳 焉。守敬按：汉县属汉中郡，后汉因，汉末废，魏复置，属魏兴郡，在今城固县东北，后徙，见下安康县。涔水出西南而东北入汉。会贞按：《汉志》，南郑旱山，池水所出。安阳，鬵谷水即涔水，但言出西南。《涔水经》乃云出旱山，此《经》同。郦氏于《涔水》篇，发端不提旱山，此篇从《汉志》， 池水出旱山。于涔水亦不及旱山，盖以池水、涔水之间有盘余水。盘余水出巴岭，不应涔水与池水中隔巴岭，同出一山也。是郦氏置旱山不论，隐有不从《经》文之意，正其矜慎处。汪士铎《水经注图》，乃移池水于盘余水后，与涔水比，武断甚矣。左谷水出西北，而东南入汉。朱作左谷水出西面而东北入汉，《笺》曰：克家云，当作出西南。赵云：按面字不误，盖左谷水与涔水异源而同流也。戴以左谷水以下十一字为衍文而删之。会贞按：皆非也。准以水道，当本作出西北而东南入汉，传写误南为面，又与北字互错耳。涔水，本篇，详 。左谷水，下文详 。兹对举者，盖涔水、左谷水俱于此入汉，故总挈之，以见三水相会，正释下文及《涔水》篇三水口之说也。左谷水朱《笺》曰：宋本左作右。赵云：按左谷水出《汉志》，右谷水则未闻也。出汉北，赵云：《汉志》安阳左谷水出北，出安阳县之北也。道元《注》出汉北，非是。戴改汉作西。守敬按：《舆地纪胜》、《名胜志》引此并作漠。《汉志》中水之东，旬阳旬水之西，止
载此水，盖以谷在汉水之左，故名左谷水。郦氏作出汉北，于文为变例，乃从左字生义，戴、赵不察耳。即●水也。朱●作智，下同。《笺》曰：六朝 字皆书作，此智水、智乡即水、乡也。后世传写，误作智字。赵改●，云：按 ，汉碑作●，与智字形尤近。古隶已然，何待六朝？戴改 。会贞按：观朱本，此●水及下谓之●乡水曰●水三●字，原作●，余皆作 。盖郦氏好奇，故意错出。全、戴依后概改作 ，赵依前概改作●，泥矣。北发听山，山下有穴水，会贞按：《舆地纪胜》，听山在南郑县西北二十七里，西抵 水小溪。又云， 水出扶风界，秦岭西二十里。《汉中府志》， 水源出太白山。穴水东南流，历平川中，谓之●乡，水曰●水。川有唐公祠。唐君字公房，成固人也。会贞按：《唐公房碑》，君字公房，成固人。《隶释》云，隶法，房字其户在侧，故人多不晓，或作防，或作昉，皆误也。《华阳国志》，二中县有唐公房祠。《续汉志》，中《注》引作唐公防祠，中、成固，地相接也。《类聚》九十五引《梁州记》●水北●乡山有仙人唐公房祠，与此略同。学道得仙，入云台山，合丹服之，白日升天。鸡鸣天上，狗吠云中，唯以鼠恶，留之。鼠乃感激，以月晦日，吐胃更生，故时人谓之唐鼠也。会贞按：《公房碑》，王莽居摄二年，君为郡吏，有仙人与期●谷口山上，乃与君神药，曰，服药以后，当移意万里。又以药饮公房妻子，又以药涂屋柱，饮牛马六畜 须臾，有大风玄云来迎。公房妻子、屋宅、六畜，修然与之俱去。与此 得仙事异。又《碑》称，
公房为御史，鼠啮 车被具，乃画地为狱，召鼠诛之，视其腹中，果有被具，不言鼠吐肠胃事。考《神仙传》，仙人李八百以《丹经》一卷授唐公昉，公昉入云台山中，作药，药成，服之仙去。《隶释》引《博物志》，公昉得道，鸡犬皆升仙，惟以鼠有恶不得去。鼠自悔，每月一吐其肠胃，更生，谓之唐鼠。为郦氏所本。其鸡鸣天上犬吠云中二语，则《神仙传》 刘安事，此参用之。公房升仙之日， 行未还，朱 下有之字。赵删云：《寰宇记》、《隶释》引此文俱无之字，是也。《晏公类要》作知字，知即●之缺文，后人更加 字于知字上，作 知行未还。今本之字又从知字音同转 。金石文字记 字，一传为 ，再传为●，三传为，四传为，皆胥之变也。《诗 有女同车 释文》 音细，《字林》作●。《战国策》韩且坐而胥亡乎？胥臣之反而行， 作咠。《书 大传》不爱人者及其胥余，作咠。《晋书 五行志》沦胥于北，《音义》，胥，息余反。《张骏传》有黄龙见于揟次之嘉泉。《吕光载记》，迎大豫于揟次。《音义》，揟，子鱼反，次音恣。《汉志》，武威郡有揟次县，此皆胥字之误。《汉仙人唐公房碑》， 字作●，晋王右军帖，有女●字。不获同阶云路，约以此川为居，言无繁霜蛟虎之患，其俗以为信然。朱脱此二字，《笺》曰：以为下脱一 字。赵云：按非也，《寰宇记》引此文是信然二字，今校补。《隶释》载此文，作其俗以为神，盖盘洲以意增尔。戴增同。会贞按：《公房碑》使●乡春夏毋蚊蚋，秋冬鲜繁霜，疠蛊不遐，去其螟●，百谷收入，较此为详，而不言 居此川事，此亦别有所据。郦氏下言刊石立碑，表述灵异，而 公房事，则皆杂采他说，盖故以示博，后人或据碑驳《注》，殊失郦意。因号为 乡，故水
亦即名焉。百姓为之立庙于其处，朱有也字，戴同，赵删。刊石立碑，表述灵异也。戴删也字，会贞按：《集古录》云，《汉公房碑》者，乃汉中太守南阳郭芝为公房修庙记也。碑载《隶释》有刊石昭音，扬君灵誉之文。洪适云，碑在兴元。《汉隶字原》引《墨宝》云，在城固县西北三十里。碑今存，多残缺。 水南历 乡溪，出山东南流，径通关势南。会贞按：《元和志》通关山在城固县东北九里。《舆地纪胜》在城固县北， 水之南，据此《注》则在 水北。《汉中府志》谓在县北三十里。山高百余丈，上有匈奴城，朱《笺》曰：旧本作上有匈如城，吴改作匈奴城，未有所因。 疑當作上有邱如城。赵云：按匈奴城即胡城也。《行水金鉴》，匈奴城在今成固县西。吴管改本不误。会贞按：《舆地广记》、《名胜志》并作匈奴城，惟胡城明见上文，此自别一城，不得混而为一。且匈奴城在通关山上，则在城固县北，亦不在县西。方五里，浚堑三重。高祖北定三秦，萧何守汉中，守敬按：《汉书 萧何传》，何进韩信，信说汉王引兵东定三秦，何留收巴、蜀，填抚谕告，使给军食。欲修北道，守敬按：《元和志》、《舆地广记》并作欲修此道。通关中，故名为通关势。 水又东径七女冢，冢夹水罗布如七星，高十余丈，周回数 。守敬按：《寰宇记》引《汉中记》，兴道有七女池，昔有人无男，养七女，父亡，女负土各为一冢，不知定葬何 ？其 罗列如七星，各高七丈，取土处，今成一池，号为七女池。《御览》六十七引《方舆记》，略同。《舆地纪胜》引《汉中记》，七女冢，三在城固县，四在兴道县。在今城固县北，接洋县界。元嘉六年，大水，守敬按：元嘉六年，汉
中大水。《宋书 五行志》不载。破坟，坟崩，出铜不可称计。赵改称作胜。守敬按：《御览》五百五十九、《名胜志》引此并作称。得一砖刻云：项氏伯无子，七女造墩，世人疑是项伯冢。守敬按：椁即《檀弓》所谓夏后氏之堲周也，后有以木为椁者，故字从木。此复以砖为之，改石为土。《求古精舍金石图》有太元二十一年卜氏椁。项伯，下相人，封射阳，其冢安得在此？《史》、《汉表》并云，伯有子睢，坐罪国除。是项伯非无子。此固俗说，然郦氏不辨之，亦疏。水北有七女池，池东有明月池，守敬按：《类聚》九引《梁州记》，明月池南二里，有七女池，是七女池北为明月池，此言池东不同。《御览》六十七引《方舆纪》，明月池在兴道县西北，中有一台，云是汉高所营，在今洋县西北。状如偃月，[一六]守敬按：《寰宇记》引此，状作形。又云，明月池，其地属明月乡，则池似非取状为名。皆相通注，谓之张良渠，盖良所开也。守敬按：《汉书 张良传》，汉王之国，良送至中，是良尝 此，张良渠之名亦有所自。[一七] 水径樊哙台南，台高五六丈，上容百许人。守敬按：《舆地纪胜》，樊哙台在城固县北五里，上容百余人。旧《经》云，樊哙所筑。又东南径大城固北，会贞按：即《经》之城固县也。据下文及《涔水》篇，尝置梁州于此，而县移治，因以此为大城固，以县为小城固。然不过暂时事，而流俗遂相沿不改。前汉县属汉中郡，后汉、蜀、晋、宋、齐、后魏因。在今县东北六里。城乘高势，北临 水。守敬按：《舆地纪胜》城北及东皆临水。水北有韩信台，守敬按：韩信台，
寻《注》文即高祖所置拜信之坛。《舆地纪胜》，韩信坛在城固县东六里，而《名胜志》引《城冢记》，韩信台在汉王城东五里，相传韩信所筑。异。高十余丈，上容百许人，相传高祖斋七日，置坛，设九宾礼，以礼拜信也。守敬按：《汉书 韩信传》，汉王择日斋戒，设坛具礼，拜信为大将。 水东回南转，又径其城东，而南入汉水，会贞按：今水南流至城固县东南入汉。谓之三水口也。会贞按：汉水居中， 水于此南入汉，涔水于此北入汉，三水相会，因名三水口。故此篇及《涔水》篇均有三水口之文。汉水又东会益口，水出北山益谷，东南流注于汉水。会贞按：《舆地纪胜》，益水在西道县西十里。《洋县志》，益水河在县西北二十五里，源出秦岭，南流入汉。漢水又東至 城南，與洛谷水合。朱此十三字讹作《经》，戴改《注》，赵改同。守敬按：《魏书 世宗纪》，正始三年，将军赵遐破梁军于傥城桑坪。《隋志》，兴势旧置傥城郡今洋县治。《寰宇记》、《舆地纪胜》引此并作骆谷。《方舆纪要》，洛与骆通。水北出洛谷，谷北通长安。会贞按：《渭水》篇有洛谷水，出南山洛谷，此水与之同出一谷，南北分流，故亦取谷为名。今有铁冶河，出洋县北，即此洛谷水也。《元和志》，傥谷一名骆谷，在兴道县北三十里。又云，骆谷在长安县西南，南口曰傥谷，北口曰骆谷。《方舆纪要》，傥骆道，南口曰傥，在洋县北三十里。北口曰骆，在盩厔县西南百二十里。谷长四百二十里，其中路屈曲八十里，凡八十四盘。其水南流，右則 水注之。水发西溪，东
南流合为一水，乱流南出，际其城西，南注汉水。会贞按：《地形志》，龍亭有 水。《明一統志》， 水出洋縣北石●山，流入漢水。今鐵冶河下流合 水，南至洋縣西入漢。赵此下据《通鉴 注》晋义熙六年引，增所谓洛口也五字。守敬按：各本皆无此五字，盖胡氏说，赵遂据增，非也。汉水又东径小城固南，朱此九字讹作《经》，成作城，下同。赵、戴改《注》，改成。会贞按：小成固城在今洋县东。州治大城固，会贞按：《元和志》，晋平谯纵后，梁州刺史尝理成固。[一八]《寰宇记》，东晋末，梁州移理城固，即上大成固也。移县北，会贞按：移县北三字有脱误，《一统志》引作移县治此，当是也。故曰小城固。城北百二十里，有兴势 ，会贞按：后魏置兴势县，取此山为名。《一统志》谓龙亭之镇势山即此，似误。兴势山当属兴势，不当属龙亭也。《元和志》，兴势山在兴道县北二十里。《寰宇记》，在县西北四十三里，形如盆缘，外险而内有大谷，为盘道，上数里方及四门，因为兴势之名。在今洋县北二十里。诸葛亮出洛谷，戍兴势，置烽火楼，处处通照。朱止一处字，戴、赵同，并连上烽火楼读，又作通煦。《笺》曰：孙云，当作通临。赵改临，戴改照，并连下汉水读。会贞按：《元和志》、《地理通释》作处处通照四字为句，是也，今据以订正。《蜀志 后主传》但言，建兴八年，魏司马懿等欲攻汉中，丞相亮待之于城固赤阪，此别有所据。汉水东历上涛，而径于龙下，盖伏石惊湍，流屯激怒，故有上下二涛之名。守敬按：《舆地纪胜》，上涛在城固，下涛在兴道县东十
五里。城固之说似误。《名胜志》，洋县东里许有饮马滩，又十五里有上涛、下涛，俱作雷声。龙下，地名也。有丘郭坟墟，旧谓此馆为龙下亭。守敬按：《后汉书 蔡伦传》，封龙亭侯。《地形志》，晋昌郡有龙亭县。今洋县东十八里有龙亭山。自白马迄此，守敬按：白马戍见上，以今地言之，为沔、中、南郑、城固、洋五县境。则平川夹势，水丰壤沃，利方三蜀矣。守敬按：《华阳国志》二，汉中郡厥壤沃美，赋贡所出，略侔三蜀。度此，溯洄从汉，为山行之始。汉水又东径石门滩朱此八字讹作《经》，戴、赵改《注》。守敬按：《名胜志》，上涛、下涛东五里为鸳鸯滩，又三里为石门滩。在今洋县东。山峡也。东会酉水，水北出秦岭酉谷，会贞按：下文云，杨难当令薛健据黄金，姜宝据铁城。宋萧思话令萧坦攻拔之，贼退酉水，谓是水也。此言酉水出秦岭酉谷，后又言甲水出秦岭山，据《三秦记》秦岭东起商、洛，西尽汧、陇，东西八百里。或谓秦岭在咸宁、蓝田二县界，实不足以尽之。今酉水河在洋县东七十里，出县东北秦岭。南历重山，与寒泉合，水东出寒泉岭。朱出寒下有脱文。赵增泉岭二字，云：下蘧蒢溪口《注》阳都 西连寒泉岭是也。《方舆纪要》，寒泉水出洋县东北寒泉山。全、戴增同。会贞按：《舆地纪胜》，寒泉山下引《汉中记》唐公昉师事李八百，公昉中渴，八百以杖指崖，出涌泉，[一九]即此。《寰宇记》，寒泉在旧黄金县北八十四里。在今洋县北一百三十里。泉涌山顶，望之交横，似若瀑布，颓波激石，散若雨洒，势同厌原，风雨之池。朱原作
源，戴、赵改。会贞按：厌原风雨池详见《赣水》篇。厌作散。其水西流入于酉水。酉水又南注汉，谓之酉口。会贞按：今酉水河南流至洋县东入汉。汉水又东径妫虚滩。朱此句讹作《经》虚，下衍为字。戴、赵改《注》，删为字。又虚，全、赵作墟。守敬按：滩在今洋县东。《世本》曰：舜居妫汭，在汉中西城县。守敬按：《地理通释》云，《水经注》《世本》曰，舜居饶内，在汉中西城。又云，《世本》曰，饶汭，《古文尚书》、《周语》嬴内音妫汭。又《寰宇记》引颖容《释例》曰，舜居西城，本曰妫汭。西城县见下。或言妫墟在西北，舜所居也。守敬按：此亦《世本》文。《汉志》应劭《注》引之。下按应劭之言云云，承此为说。然则或字当作应劭二字。或作姚墟。故后或姓姚，或姓妫，朱姚墟作妫墟，故下有舜所居也四字。赵改、删云：妫墟当作姚墟。刘昭《郡国志补注》曰，《帝王世纪》，姚墟在西北。《困学纪闻》曰，《左传 正义》曰，《世本》舜姓姚氏，虞思犹姓姚也。至胡公，周乃赐姓为妫，是即姓姚姓妫之分。此文姚墟字故与上妫墟别也。舜所居也四字，重文宜衍。戴改、删同。妫、姚之异，事妄未知所从。全、赵、戴改事作是。守敬按：妫、姚非妄，事妄二字当是衍文。余按应邵之言，是地于西城为西北也。会贞按：妫墟滩去西城尚远，而应邵言妫墟在西北，故郦氏依而释之。汉水又东径猴径滩，朱此八字讹作《经》，猴径滩作猴经滩，《笺》曰：旧本作猴俓滩，俓与径通，吴本改作经。戴改《注》改径。赵改同。会贞按：滩在今洋县东。山多猴猿，好乘危缀饮，故滩受
斯名焉。汉水又东径小、大黄金南，朱此十字讹作《经》，戴改《注》，赵改同。守敬按：《初学记》七引此，小大作大小。山有黄金峭，水北对黄金谷。守敬按：《元和志》，黄金县西北百亩山黄金谷，水陆艰险。语曰，山水艰阻，黄金、子午。魏遣曹爽由骆谷伐蜀，蜀将王平拒之于兴势山，张旗帜至黄金谷，谓此山也。谷在今洋县东八十里。有黄金戍傍山依峭，险折七里。氐掠汉中，阻此为戍，兴铁城相对，一城在山上，容百余人，一城在山下，可置百许人，言其险峻，故以金、铁制名矣。守敬按：《南齐书 高帝纪》，黄金山，张鲁旧戍，南接汉川，北枕驿道，险极之固。《通典》，故黄金城在黄金县西北八十里。《元和志》故铁城在黄金县西北八十里。城在山上，言其险峻，故以铁为名。据《宋书 萧思话传》，铁城与黄金相对，去一里，则确为两城。《寰宇记》引《梁州记》黄金戍俗号为铁城，非也。《方舆纪要》，铁城戍在黄金戍东，铁城史山上，黄金在山下。昔楊難當令魏興太守薛健，據黃金，姜 據鐵城。宋遣秦州刺史萧思话西讨。[二〇]会贞按：《宋书 萧思话传》是梁、南秦二州刺史。又朱无西讨二字，全校增，戴、赵增同。话令阴平太守萧坦攻拔之，朱坦讹作祖，赵据《萧思话传》改，戴又改垣。会贞按：戴改非也。贼退酉水矣。会贞按：此条钞略《萧思话传》文。《传》酉水讹作西水，当以此正之。汉水又东合蘧蒢溪口。朱此九字讹作《经》，又溪讹作汉，《笺》曰：克家云，当作溪。戴改《注》、改溪。赵改同。水北出就谷，会贞按：
《渭水》篇有就水，出南山就谷，此水与之同出一谷。南北分流。《隋书 五行志》，梁州就谷山崩，即此谷。今水曰金水河，出洋县东北秦岭。在长安西南。其水南流径巴溪戍西，会贞按：戍在今洋县东北。又南径阳都 东，会贞按： 在今洋县东北。 自上及下，盘折一十九曲，西连寒泉岭。会贞按：寒泉岭见上。《汉中记》守敬按：《汉中记》，《隋志》不著录。曰：自西城涉黄金峭、寒泉岭、阳都 ，会贞按：《黄金峭》见上。峻崿百重，绝壁万寻，既造其峰，谓已踰崧岱，复瞻前岭，又倍过之。言陟羊肠，超烟云之际，顾看向涂，杳然有不测之险。山丰野牛野羊会贞按：《诗》匪兕匪虎《疏》，兕，野牛。然《说文》云，兕状如野牛，则野牛非即兕矣。《类聚》九十四引杜预《奏事》曰，臣前在南，闻魏兴北山有野羊，大者千数百斤。试令求之，各得一枚，并头角蹄，按其形不与中土羊相似，然是野兽中所希有。腾岩越岭，驰走若飞，触突树木，十围皆倒。山殚艮阻，地穷坎势矣。其水南历蘧蒢溪，谓之蘧蒢水，而南流注于汉，会贞按：今金水河南流至洋县东入汉。谓之蒢口。会贞按：《通鉴》梁天监十四年，宁州刺史任大洪破魏除口戍，盖即《漾水》篇之除水口，胡氏乃以此蒢口当之，顾祖禹斥其误。汉水又东，右会洋水，朱此八字讹作《经》，戴改《注》，赵改同。孙星衍曰：洋水疑即潜水，郑注《尚书》曰，安阳有潜水，其尾入汉。《地理志》，安阳县有潜谷水出西南，北入汉。考今石泉县则汉安阳境，西与西乡接
界，其南但有洋水北注之，是为潜水无疑也。《经》云，涔水自旱山注之，郦君未之说及，不可详究。守敬按：涔水即鬵水，见《涔水》篇。以成固南之水当之，安得谓郦氏未之说及耶？钱玷以洋水释潜水，盖以洋水为较大也。而孙氏及陈澧遂沿其说。川流漫阔，广几里许。洋水导源巴山，会贞按：如《注》文，洋川之名，起于汉初，而《汉志》失载。《隋志》，西乡有洋水。《寰宇记》，洋水出废洋川县东巴岭，今羊河出定远厅南星子山。东北流径平阳城。《汉中记》曰：本西乡县治也。赵云：按《寰宇记》西乡县有平西城。《后汉书》，班超平定西域，有功，封定远侯。晋置西乡县于此城。《方舆纪要》云，定远城在西乡县治南，后汉班超封邑也，亦曰平西城。《晋志》，西乡县治平西城。《注》作平阳城，下文又云谓之城阳水口，事义全乖矣。守敬按：《寰宇记》又云，蜀先主立南乡县，属汉中郡。晋太康二年，改为西乡，即今西乡县南十五里平阳故城是也。《续通典》亦云，在今县南十五里平阳故城，皆《注》平阳城之证。惟《注》谓平阳城即去城固南城三百余里，南郑四百余里之定远城，则未审耳。考《蜀志》，张飞与张瑛并封西乡侯，董厥封南乡侯，是后汉之西乡，蜀仍故名，又别置南乡县，至晋改为西乡县，与后汉之西乡非一地。盖所谓平阳城者，晋之西乡县城也。所谓平西城者，后汉之西乡城也。观乐史、宋白云，在西乡县南十五里，则平阳城在今西乡县南。观郦氏云，自城固南城入三百余里，距南郑四百八十里，则平西城当在今定远县西。自城固南城南入三百八十里，戴删南城二字。会贞按：城固有南、北二城，见《涔水》篇。此南城二字非衍文。戴氏臆删，失于不照。《通鉴》宋元嘉十一年，行参军王灵
济别将出洋川，攻南城，拔之。乃南城近洋川之切证。距南郑四百八十里。洋川者，汉戚夫人之所生处也。高祖得而宠之，夫人思慕本乡，追求洋川米，朱脱米字，《笺》曰：宋本作追求洋川米。戴、赵增。守敬按：明抄本有米字。帝为驿致长安。蠲复其乡，更名曰县，守敬按：程大昌《考古编》引作更名洋川县然汉无置洋川县事，四字终疑有误。故又目其地为祥川，朱故又讹作又故，祥讹作洋。赵乙，作故，又据《御览》九十八引此改。戴乙、改同。用表夫人载诞之休祥也。朱载诞讹作诞载，戴、赵乙。全云：西乡县本晋置，而戚夫人产定陶，不闻为蜀女。道元好奇之过。守敬按：程大昌疑姬家因乱，自定陶转徙洋川，高祖以王汉中时得之。然考《汉书 外戚传》，高祖得定陶戚姬在为汉王二年后，程说亦未足据。《舆地纪胜》引《汉中记》，谓戚夫人乃洋川人，则此条当是《汉中记》之臆说。城即定远矣。汉和帝永元七年，封班超以汉中郡南郑县之西乡，为定远侯，即此也。朱讹作顺帝永光，戴同，赵改。守敬按：《后汉书 班超传》是和帝永元七年封。《注》引东观记以汉中南郑之西乡户千，封超为定远侯。洋水又东北流入汉，会贞按：今羊河北流，径西乡县，又东北入汉。谓之城阳水口也。汉水又东历敖头，朱此七字讹作《经》，戴改《注》，赵改同。会贞按：《通鉴》宋元嘉十一年，梁、南秦二州刺史萧思话，遣萧承之缘道收兵，得千人，进据磝头，即此。在今石泉县东，接汉阴厅界。旧立仓储之所，傍山通道，水陆险凑。魏兴安康县治，守
敬按：魏移置安阳县属魏兴郡，晋改曰安康，仍属魏兴郡，宋为安康郡治，齐、后魏因。《魏书 淳于诞传》，安康郡阻带江山，要害之所。有戍，统领流杂。守敬按：《宋志》安康太守，宁都令文，蜀郡流民。宁都见下，此地与之相接。汉水又东合直水，朱此七字讹作《经》，戴改《注》，赵改同。水北出子午谷岩岭下。守敬按：《地形志》，安康有直水。今曰迟河，出长安县腰竹岭即子午谷岩岭也。《史记 索隐》引《三秦记》，正南谷名子午。颜师古曰，旧子午道在金州安康县界。《元和志》，在长安县南百里。子，北方也，午，南方也，道适南北，因名子午。安康与长安南北相对也。《方舆纪要》，南口在洋县东一百六十里，北口在西安府南百里，谷长六百六十里。又南枝分，东注旬水，守敬按：直水枝分，注旬，见后旬水下。又南径蓰阁下，朱脱径字，戴、赵增。守敬按：阁在今宁陕厅东。山上有戍，置于崇阜之上，下临深渊。张子房烧绝栈阁，示无还也。守敬按：《汉书 张良传》，汉元年沛公为汉王王巴、蜀，良说汉王烧绝栈道，示天下无还心。此《注》所指为子午道。《元和志》、《舆地纪胜》、《名胜志》、《一统志》则以斜道当之，而《方舆纪要》又与郦说合。又东南历直谷守敬按：以今水道证之，东南当作西南。径直城西守敬按：《地形志》有直城县属金城郡。在今汉阴厅西北。而南流注汉。守敬按：今迟河西南流，径宁陕厅至石泉县东南，汉阴厅西北入汉。汉水又东径直城南，朱此八字讹作《经》，戴改《注》，赵改同。又东径千渡而至虾蟆頧，朱●讹作岭。赵改頧，云：黄本作●，盖
頧字之误，音都回切，地之高阜隆起，形似虾蟆，故以名之，亦谓之虾蟆培。赵次公《东坡诗 注》云，昔先生与子由，自眉州乡里，舟行趋京师，过峡州虾蟆培，从舟中望之，颐颔口吻，甚类虾蟆，即此石也。戴改同。守敬按：虾蟆培在今湖北东湖县西北。大江之湄。赵氏牵引《东坡诗 注》谓虾蟆培即此石，殊谬。历汉阳潕口而 于彭溪龙 矣， 溪涧滩碛之名也。会贞按：此溪涧滩碛，在今石泉县南，汉阴厅西，紫阳县西北，今并不能实指。汉水又东径晋昌郡之宁都县南，朱此十三字讹作《经》，戴改《注》，赵改同。守敬按：《晋志》，桓温平蜀以巴汉流人，立晋昌郡，领十县，中有宁都。宋属安康郡，齐因，后魏属魏明郡，在今汉阴厅东南。县治松溪口。守敬按：今紫阳县北有小松河，西南流入汉。又东径魏兴郡广城县，守敬按：宋置县，属魏兴郡，齐因，后废。在今紫阳县南六十里。县治王谷。朱脱县字，戴、赵增。守敬按：《陕西通志》紫阳县南六十里，有王瓜溪，或曰，即王谷之讹。谷道南出巴獠会贞按：《江水》篇有清水，出巴岭南獠中，即在此谷之南少西，是谷道南出巴獠之明征。有盐井，食之令人瘿疾。会贞按：《博物志》，山居多瘿，饮泉水之不流者也。此则井盐，食之致疾为异耳。汉水又东径鱼脯谷口朱此九字讹作《经》，戴改《注》，赵改同。赵又据黄本改溪作谷，戴改同。会贞按：明抄本作溪，溪、谷可以通称，不必依下文改也。后云汉水左得育溪，与晋旬阳二县分界于是谷，可证。口在今安康县西，紫阳县东。旧西城、广城二县，指此谷而分界也。
又东过西城县南。孙星衍曰：《华阳国志》魏兴郡本汉中西城县，然则汉水于此，始过魏兴，审知前安阳上魏兴是后人加之。守敬按：彼文谓魏兴之安阳耳，至此始过魏兴，盖安阳在魏兴之西也。安得因魏兴在此，以安阳上魏兴为后人所加？
汉水又东径鳖池而为鲸滩，朱无为字，赵改而作为，戴改而作南。守敬按：《初学记》七引此，而下有为字，是也。戴、赵所勘均未审。在今西城县西。鲸，大也。守敬按：《说文》，鲸，本作●，云，海大鱼也。此节引之。《蜀都赋》曰：流汉汤汤，惊浪雷奔，望之天回，即之云昏者也。守敬按：左思《蜀都赋》文。汉水又东径岚谷北口，嶂远溪深，涧峡险邃，气萧萧以瑟瑟，风飕飕而飗飗，故川谷擅其目矣。会贞按：今有岚河，出太平县，北流至安康县西入汉，以两岸山多岚气，故名，与注文合。汉水又东，右得大势，朱此八字讹作《经》，戴改《注》，赵改同。势阻急溪，故亦曰急势也。会贞按：《九域志》，西城有吉水。《一统志》引旧志吉河亦曰急河，在兴安州西南十五里，源出平利县界，东北流入汉。在今安康县西南。依山为城，城周二里，在峻山上，梁州督护吉挹所治，苻坚遣偏军韦锺伐挹，挹固守二年，不能下，无援，遂陷。会贞按：吉挹，《晋书 忠义》有传，与此《注》互有详略异同。《舆地纪胜》引《元和志》，魏山在西城县西南九里，其山东西南三面，绝险不通。晋吉挹为梁州督护，苻坚使韦钟伐之，挹于急口峻山为垒，钟三
年不能下。《通典》、《寰宇记》亦作三年。据《通鉴》韦钟固挹，在太元三年八月，挹见执在四年四月，则此注作二年是也。吉挹城在今安康县西南六里。汉水右对月谷口，朱此七字讹作《经》，戴改《注》，赵改同。会贞按：口在今安康县西。山有 月川，孙星衍据《初学记》七引此，删上口字，以山字属月谷读，改有 月川作有月 ，有月川。会贞按：《舆地纪胜》引《元和志》，月川水出汉阴县东梁门山，水出麸金。《陕西通志》谓之月河东南流，至今安康县西入汉。于中黄壤沃衍，而桑麻列植，佳饶水田，故孟达《与诸葛亮书》，善其川土沃美也。会贞按：严可均《全三国文》失采孟达此语。汉水又东，径西城县故城南，朱此十一字讹作《经》，戴改《注》，赵改同。守敬按：汉县属汉中郡，后汉因，建安中为西城郡治，魏属魏兴郡，晋初因，后为郡治。[多见下]宋、齐、梁因。在今安康县西北。《地理志》曰：西城，故汉中郡之属县也。戴删曰西城故四字。汉末为西城郡。会贞按：《魏志 武帝纪》，建安二十年，分汉中之安阳、西城为西城郡。建安二十四年，刘备以申仪为西城太守。仪据郡降魏。魏文帝改为魏兴郡，会贞按：自建安以下本《蜀志 刘封传》，惟《封传》但言魏假仪魏兴太守。郦氏盖以仪在蜀为西城守，入魏为魏兴守，知此时改郡名，故直言改为魏兴郡也。《华阳国志》二，魏黄初三年，以申仪为魏兴太守。则改名在是年。《宋志》，魏兴郡，魏文帝以汉中遗民在东垂者立。治故西城县之故城也。会贞按：《刘封传》，仪屯洵口。《寰宇记》，魏文
帝时，魏兴郡移理洵口。晋太康二年，移理锡县，三年，改理平阳。元康中，又移理锡县。永嘉后，复移理西城故城。氐略汉川，梁州移治于此。朱作弘治，《笺》曰：旧本作私治于此，谓氐略汉川梁州而私治于西城也。吴改作弘治。孙云，当作移治。会贞按：梁州本治汉中南郑，见上。《宋志》，谯纵时，梁州刺史治魏兴，纵灭，刺史还治汉中之苞中县。《齐志》晋永嘉元年，蜀贼没汉中，刺史张光治魏兴，三年，还汉中。建兴元年，又为氐杨难敌所没，桓温平蜀，复旧土，后为谯纵所没，纵平复旧。每失汉中，刺史辄镇魏兴。是州移治此屡矣《注》但举氐略汉川时为说耳。城内有舜祠、会贞按：《续汉志 注》引《帝王世纪》，西城有舜祠。汉高帝庙，会贞按：《寰宇记》引《梁州记》，洵阳县南山下有汉高祖庙，乃别一庙也。《一统志》，汉高祖庙在兴安州南三里，盖后人改建于汉南。置民九户，岁时奉祠焉。汉水又东为鳣湍，朱此七字讹作《经》，戴改《注》，赵改同。孙星衍曰：今俗讹为团山，有团山铺，在兴安州西。会贞按：在今安康县西。洪波渀荡，会贞按：《初学记》七、《御览》六十二引此渀作漭，以形近致误。漰浪云颓，古耆旧言，有鳣鱼奋鳍 流，会贞按：《初学记》引此鳍作 。《庄子 外物》有扬而奋鬐之文。然《史记 司马相如传》楗鳍擢尾，《正义》鳍，鱼背上鬣也，则二字通。望涛直上，至此则暴鳃失济，故因名湍矣。汉水又东合旬水，朱此七字讹作《经》，戴改《注》，赵改同。水北出旬山，赵云：按《汉志》，旬阳县北山，旬水所出。会贞按：《隋志》丰阳、洵阳并有洵水。今洵河
出镇安县西北秦岭。东南流径平阳戍下会贞按：戍当在今镇安县南。与直水枝分东注，径平阳戍入旬水，会贞按：此即上文 直水所云枝分东注旬水也。当作与直水枝津合，便明《注》文欠简明。旬水又东南径旬阳县，与柞水合。水西出柞溪，南流径重岩堡西，屈而东流，径其堡南，东南注于旬水。会贞按：《长安志》， 水在干佑县东五里，出万年县界秦岭下，流入金州洵阳县界。今水出孝义厅北，东南流至镇安县东南入洵河。重岩堡当在镇安县境。旬水又东南径旬阳县南，守敬按：两《汉志》作旬、《晋志》作洵。汉县属汉中郡，后汉省，晋复置。属魏兴郡，宋、齐、梁因。在今洵阳县北。县北山有悬书崖，守敬按：在今洵阳县北。高五十丈，刻石作字，人不能上，朱人上有今字，戴、赵删。[二一]守敬按：既云人不能上，何从刻石，恐是乡俗傅会之谈，故欧、赵皆不著录。不知所述，朱述作道，戴同，赵改。守敬按：《寰宇》记引此作述。山下有石坛，朱脱有字。戴、赵增。守敬按：《寰宇记》引，有有字。上有马迹五所，名曰马迹山。守敬按：《通典》，洵阳有马迹山。旬水东南注汉，会贞按：今洵河东南流至洵阳县东入汉。谓之旬口。朱脱谓字，戴、赵增。会贞按：申仪为魏兴太守，屯洵口，即此，见上。汉水又东径木兰寨南，朱此句讹作《经》，脱寨字。戴改《注》，赵改同，并增寨字。会贞按：明抄本、黄本并有寨字，《通鉴》，魏明帝太和元年《注》引此同。在今洵阳县东。右岸有城，朱右讹作石，戴、赵改。会贞按：《通鉴 注》引作右。名伎
陵城，朱无伎字，赵引《通鉴 注》曰，晏公《类要》，伎陵城在金州洵阳县。庾仲雍《汉水记》，即木兰寨。此疑落伎字。戴依增。会贞按：《舆地纪胜》、《方舆胜览》与《通鉴 注》同。此有脱文审矣。但伎与陵字，义不属。考《隋志》金川有焦陵山，金川即今安康县，与洵阳接，疑城取山为名，本是焦陵，而焦、伎音近，晏公《类要》讹焦为伎，王象之、祝穆、胡三省皆沿之。象之且分载焦陵山、伎陵城，遂判然各别矣。兹姑从赵说而辨之。周回数里，左岸垒石数十行，重垒数十里，中谓是处为木兰寨，云： 朝遣军救孟达于此矣。守敬按：《通鉴》魏太和元年，孟达叛，吴、汉各遣偏将向西城、安桥、木兰塞以救达。《注》据《汉水记》谓蜀兵向木兰塞，郦氏以为吴军救孟达于此，与《汉水记》异。汉水又东，左得育溪，朱此八字讹作《经》，又溪讹作汉，《笺》曰：克家云，当作育溪。戴改《注》，改溪，赵改同。会贞按：《寰宇记》，淯水在废淯阳县西一百步，自商州上津县来，东注于汉。今曰蜀河，在洵阳县东。兴晋、旬阳二县分界于是谷。朱兴讹作与，戴、赵改。守敬按：兴晋县见下。汉水又东合甲水口，朱东下衍注字，合讹作谷，《笺》曰：注一作径。戴删《注》改合。赵据黄本删，改合同。全、戴删、改同。会贞按：明抄本作又东合。《汉志》上雒下作甲水，此《注》与《寰宇记》同。而《隋志》丰阳有申水，《唐志》洵阳有申口镇城，两《唐书 来瑱传》并作申口，《通鉴》同。胡《注》亦以洵阳、申口镇释之。甲、申形近，隋唐时讹甲为申也。故《寰宇记》仍作甲。水出秦岭山，会贞按：《汉志》，甲水出秦
岭山。据《寰宇记》，秦岭山在上洛县西南一百里。然秦岭绵延甚广、此特山之首耳。说见前酉水下。《一统志》，甲水一名吉水，亦称夹河，出今商州西南秦岭。东南流，径金井城南，会贞按：城在今镇安县东北，故今水有金井河之目。又东径上庸郡北，会贞按：郡见后卷堵水下。与关祔水合。朱祔作柎，下同。《笺》曰：宋本作祔。戴改。守敬按：明抄本作祔。水出上洛阳亭县北青泥西山，朱青讹作清，赵同，戴改。守敬按：明抄本、黄本并作青。《事類賦注》七引《郡國志》興州青泥嶺上多雲雨，屢成泥淖，蓋同《渭水注》，嶢柳城，魏置青 軍于城內，城與此山近，軍殆取山為名歟？今商州西南五十里有武安山，即青泥西山。色河出此，即关柎水也。后魏置魏兴郡，有阳亭县，《注》水出上洛阳亭云云，则郦氏时县属上洛而山在其境也。南径阳亭聚西，守敬按：阳亭县盖即置于阳亭聚，依例当作南径阳亭县，而云径阳亭聚，偶变文书之耳。俗谓之平阳水。南合丰乡川水，水出弘农丰乡东山，会贞按：丰乡属弘农见下。《山阳县志》，丰河一名县河，出县东二十里圈岭。西南流径丰乡故城南。守敬按：后魏上庸郡有丰阳县。今山阳县治，详郦氏所指之丰乡故城，即丰阳城也。京相璠曰：南乡淅县有故酆乡，戴、赵改淅作析，下同。会贞按：《左传》杜《注》，析南有丰乡。与京同。析县详《丹水》篇。《春秋大事表》，今河南南阳有淅川县，西南有丰乡城，其地与郧阳相接。《春秋》所谓丰淅也，朱《笺》曰：《左传》作丰析。戴、赵改酆作丰。会贞按：《左传 哀四年》，楚人谋北
方，司马起丰析以临上雒。于《地理志》属弘农，朱脱志字。赵增云：《郡国志》，南阳郡析，故属弘农，有丰乡城是也。戴增同。今属南乡。会贞按：此句释京相璠南乡淅县之文，非郦氏谓当时也。又西南合关祔水。会贞按：今丰河西流径山阳县，又西入色河。关祔水又南入上津，注甲水。会贞按：《寰宇记》，魏废帝三年置上津郡及上津县。然此《注》称关祔水入上津，则非魏废帝置审矣。《方舆纪要》谓梁置郡及县，是也。在今郧西县西北一百四十里，今色河南流径山阳县南入吉水。甲水又东南径魏兴郡之兴晋县南，朱兴晋作与阳，脱县字，《笺》曰：宋本作興陽， 按：《晋志》魏兴郡六县，有洵阳而无兴阳，宋本亦误。戴、赵改兴晋、增县字。全、戴改、增同。守敬按：魏置平阳县属魏兴郡，晋改曰兴晋[今本《晋志》误作晋兴。]仍属魏兴郡，宋、齐因，后废。在今郧西县西北。晋武帝太康中立。守敬按：《宋志》晋武帝太康元年，更平阳名兴晋。甲水又东，右入汉水。会贞按：《汉志》，甲水东南至锡入沔。今吉水东南流，径镇安县、山阳县，至郧西县西南入于汉。汉水又东为龙渊，渊上有胡鼻山，石类胡人鼻故也。下临龙井渚，渊深数丈。守敬按：《初学记》七引此文，渊并作泉，《御览》六十二引同，盖徐氏避唐讳，改，而李氏沿之。在今郧西县西南，白河县北。胡鼻山未详在汉南、汉北？汉水又东径魏兴郡之钖县故城北，朱此十四字讹作《经》，《笺》曰：应劭曰，钖音阳。戴改《注》，钖同。赵改。守敬按：明抄本、黄本并作钖。考《汉志》作钖，《续汉志》
及《晋》、《宋》、《齐志》作锡、王先谦云：《左传》释文，钖音羊，或作锡，星历反。是古本原无定字，故县名亦有更改。然应劭后汉人，时尚有此县，应音必不误。汉县属汉中郡，后汉因，魏置锡郡，寻省，以县属魏兴郡，晋因。沈约谓太康五年改锡县为郧乡，非也。说见后卷郧乡下。宋仍属魏兴郡，齐属齐兴郡，后废在今白河县东。为白石滩。守敬按：今白石渡在白河县东南二里。县故《春秋》之锡穴地也，守敬按：《续汉志》锡县，《春秋》曰锡穴。《左传 文十一年》，楚潘崇伐麇，至于锡穴。杜《注》锡穴，麇地。故属汉中，朱汉下有水字，《笺》曰：当衍。戴、赵改。王莽之钖治也。县有锡义山，会贞按：《元和志》，锡义山一名天心山，在丰利县东北六十五里。《寰宇记》，在废丰利县东北六十里。在今郧县西北一百八十里。方圆百里，形如城，四面有门，上有石坛，长十数丈，戴乙作数十丈。会贞按：《道书福地志》作十余丈，与十数丈合。戴乙误矣。世传列仙所居。今有道士，被发饵 ，恒数十人。山高谷深，多生薇蘅草，赵蘅作衡。会贞按：《御览》九百九十四引此作薇蘅，《事类赋注》二十四引又作微蘅。据《述异记》上锡义山多生微蘅草。其草有风不偃，无风独摇。会贞按：《御览》四十二、《寰宇记》引《道书福地志》与此条前后文同。汉水又东径长利谷南，守敬按：谷在今郧西县西。入谷，有长利故城，旧县也。朱利作谷，戴改，赵据黄本改。守敬按：明抄本作利。汉县属汉中郡，后汉省。《宋志》晋太康四年复立，属魏兴郡，五年改长利为锡。《方舆纪要》则
谓五年省长利入郧乡当从之，在今郧西县西。汉水又东历姚方，朱此七字讹作《经》，戴改《注》，赵改同。守敬按：当在今郧县西。盖舜后枝居是处，故地留姚称也。守敬按：上引《世本》，舜居妫汭，在汉中西城，姚方与西城近，故意以为舜后枝所居也。
校记
　[一]　「水出河池县」　按：沈氏《疏证》云：「河池，今秦州徽县。」《禹贡锥指》十四上云：「河池今徽州。」
　[二]　「《皇览》云，颛顼冢在濮阳顿邱城外」　按：《御览》卷五六〇引《皇览 冢墓记》曰：「颛顼冢在东郡濮阳县顿丘城外广阳里。」今按孔刻本《书钞》九十二引《海外北经》：「务隅之山，帝颛顼葬于阳。」郭《注》云：「今在濮阳，故帝丘也。一曰：顿丘县城外广阳里中。」汉水作濮水，严可均校，加圈于濮字旁。
　[三]　「张鲁治……浕口化」　按：熊《疏》引《舆地广记》：「张鲁治谓仙宫所治。」沈钦韩《疏证》云：「按五斗米道所居，谓之治。其掾属曰治头、祭酒。此即阳平治，二十四治之一也。」较熊说明白。化则《寰宇记》白马山条末句：「亦神仙十化之一也。」熊略而未引，今补。
　[四]　「南面沔川朱川讹作州」　按：南京图书馆藏朱《笺》本及沈炳巽所据朱《笺》本，皆不误。
　[五]　「又《佺期传》，咸康[二字有误]中，屯成固苻坚将潘猛距守康回垒，佺期击走之」　按：「咸康」
二字有误是也。《晋书》标点本《佺期传》有《校记》云：「咸康当为宁康之误，若咸康中，恐杨佺期尚未生。」按：咸康或是简文帝咸安之误。
　[六]　「《宋志》无此县，但于郡下引《永初郡国》云，有苞县，盖宋初改苞中作苞，旋省」　按：今标点本《宋书 州郡志》作「永初郡国又有苞中、怀安二县」。《校记》十二云：苞字下各本并衍县作二字，今删去。」上梁州刺史下云：「刺史还治汉中之苞中县，所谓南城也。」是有苞中无苞县之证。又「三朝本、北监本、毛本作二县，是；殿本、局本作三县，误。」今按：作「三县」者，不以「县作」二字为衍文，杨据旧本。
　[七]　「因谓之汉庙堆，朱谓作为」　按：沈炳巽所据朱《笺》本及南图朱《笺》本仍作「谓」，戴氏所见本则讹作「为」。
　[八]　「《类聚》一百五十七引《梁州记》云」　按：《类聚》但一百卷，误。检《书钞》百五十七堆部得之，今订正。
  </div>
  <div class="pagination">
   <a href="水经注疏_page52.html">
    上一页
   </a>
   <span>
    ...
   </span>
   <a href="水经注疏_page48.html">
    48
   </a>
   <a href="水经注疏_page49.html">
    49
   </a>
   <a href="水经注疏_page50.html">
    50
   </a>
   <a href="水经注疏_page51.html">
    51
   </a>
   <a href="水经注疏_page52.html">
    52
   </a>
   <span class="current-page">
    53
   </span>
   <a href="水经注疏_page54.html">
    54
   </a>
   <a href="水经注疏_page55.html">
    55
   </a>
   <a href="水经注疏_page56.html">
    56
   </a>
   <a href="水经注疏_page57.html">
    57
   </a>
   <a href="水经注疏_page58.html">
    58
   </a>
   <span>
    ...
   </span>
   <a href="水经注疏_page54.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
