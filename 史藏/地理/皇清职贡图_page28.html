<!DOCTYPE html>
<html>
<head>
    <meta charset="UTF-8">
    <title>皇清职贡图 - 第 28 页/共 44 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>皇清职贡图 - 第 28 页/共 44 页</h1>
    <div class="content">



<史部,地理类,外纪之属,皇清职贡图,卷六 >
　　冕宁县虚朗白露土司多西畨种亦有猓猡服食与右所等处略同性顽狡喜鬬出必操弓弩颇以耕种为业妇女多不事纺织常沿河捕鱼以食












<史部,地理类,外纪之属,皇清职贡图,卷六 >
　　盐源县中所土千户所管荜芝芦三处狢夷人
　　本朝康熙中归化性顽劣善用弩以射猎为食亦知耕作男子椎髻着麻布短半臂妇挽髻于顶余垂两耳着麻布衣短裙披羊皮常持刀入山刈薪嵗输荍麦于会盐营










<史部,地理类,外纪之属,皇清职贡图,卷六 >
　　摆夷即白夷本滇中种通安者保披沙各土司俱有之性柔畏寒嗜酒出必佩刀荷笠男子以布裹头短衣跣足妇女挽髻以皁帕抹额缀以珠石仍常戴竹笠短衣长裙跣足嗜吸烟草以六月二十四日为大节羣饮必醉疾病惟卜禳颇勤耕织嵗赴会理州纳屯粮以供兵食










<史部,地理类,外纪之属,皇清职贡图,卷六 >
　　会理州黎溪土千户普隆红卜苴各土百户俱
　　本朝康熙中归化多猓猡种类其僰人则滇种也勤于纺织居处山冈土沃民勤男子以青布裹头衣服与内地同妇女亦然常携麻线至内地贸易其山田按亩起粮赴会理州输纳











<史部,地理类,外纪之属,皇清职贡图,卷六 >
　　迷易所土千户安氏本滇之景东府摆夷种也康熙中归化居多茅屋以耕种为业与民人村落相联属男女服食亦相似性驯而多疑风俗淳朴嵗输粮赋












<史部,地理类,外纪之属,皇清职贡图,卷六 >
　　泸州九姓长官司任氏自明洪武时内附授职世袭
　　本朝顺治初归化设学校师儒风俗淳朴苗民椎髻裹青布帕着花布衣披椶榈皮跣足勤于耕常吹竹筒笙为乐苗妇挽髻以青布作帽束以花巾着大袖花布短衣縁边花裙恒持伞以行其编户五百余输赋三百余两每三年供马二匹








<史部,地理类,外纪之属,皇清职贡图,卷六 >
　　雷波卫本阿照部落明洪武初内附赐姓杨氏黄螂所本噶哈部落亦明初承袭俱于
　　本朝康熙中归化雍正六年改设卫所惟雷波长官司妻河氏授土千总职管谷堆等处生番仍令世袭其地多猓猡男椎髻去须仅留颏下髭氊笠布衣以朱漆涂革带佩刀裹囊妇挽髻裹青帕耳缀铜环着长衣细折裙行必荷笠颇勤耕作按编户输粮








<史部,地理类,外纪之属,皇清职贡图,卷六 >
　　屏山县蛮夷长官司亦猓猡种类明洪武初授以土职
　　本朝顺治九年归化三年贡马一匹以银代之亦输粮于官其人多居峻岭岩阿上下便捷男椎髻裹青布帕短衣披氊衫勤于耕作妇挽髻以青布作平顶帽交纒蓝布长带饰以珠石项挂素珠衣裙俱缘边跣足不履颇习纺织




</div>
    <div class="pagination">
<a href="皇清职贡图_page27.html">上一页</a><span>...</span><a href="皇清职贡图_page23.html">23</a><a href="皇清职贡图_page24.html">24</a><a href="皇清职贡图_page25.html">25</a><a href="皇清职贡图_page26.html">26</a><a href="皇清职贡图_page27.html">27</a><span class="current-page">28</span><a href="皇清职贡图_page29.html">29</a><a href="皇清职贡图_page30.html">30</a><a href="皇清职贡图_page31.html">31</a><a href="皇清职贡图_page32.html">32</a><a href="皇清职贡图_page33.html">33</a><span>...</span><a href="皇清职贡图_page29.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
