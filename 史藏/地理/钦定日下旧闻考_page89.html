<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 89 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 89 页/共 698 页</h1>
    <div class="content">览皆上游幸所也水东日记原嘉靖十五年五月召辅臣李时礼官夏言武定侯郭勋泛舟西苑帝以 
五日率先朝故事泛舟西苑特召时言勋侍行先命太监韦霦赐以艾虎彩索牙扇等物帝至御龙舟 
命时言一舟勋一舟自芭蕉园歴玉蝀金鳌桥至澄碧亭颁赐御肴又命楫人荡桨近龙舟顾问已而 
赐宴无逸殿乃还翰林记原夏言御舟歌御舟北臣舟南积翠堆云山似玉金鳌玉蝀水如蓝臣舟南 
御舟北云龙会合良及时鱼水君臣永相得桂洲集原李黙游西内记季夏十六日望西安门舍骑步 
入过仁寿宫直北隙地初筑亲蚕坛殿用前詹事霍韬议也殿东西北上为永福万春诸宫正南为门 
者三曰仁寿宫门门外西南数十步筑神祗坛葢仿周礼王社为之直东为帝社坊凡驾临享特驻此 
坊东北为无逸殿殿南为豳风亭上着豳风　记掲亭中出门南行西望黍菽盈畴赵常侍导而西槐 
栁多至数围葢辽时物北行松间隠隠见冈阜至则小轩峙其前又前甃石为九曲黄河轩北石假山 
也顶列铜池六皆贮水池旁多穿孔窦下注洞口洞中为龙势若喷吐前为圆池龙盘其间驾幸则泻 
铜池从孔窦迸落名水晶帘山上有梳妆楼遗址旧传为辽后游处自桥至此地皆以文磗乳花石杂 
甃之常侍导出一门循塍而东南见省耕亭额南并稻畦可二十畆中有池方广十丈环置桔槔引池 
灌焉复导自东小门出则湖堤万栁中也縁堤稍南树益宻林端望见昭光殿常侍曰此兎儿山也稍 
北行常侍别去时夕阳半落湖心波光闪烁荷叶尽舒花皆红白葭菼苍然有鸟巢其末啾唧出芦苇 
间湖东列数亭为舣舟处亭外为西苑门殿阙参差可歴歴指出时已昏黒矣羣玉楼藳原严嵩赐游 
西苑诗序泛金海观于广寒山荡舟持楫者皆中使水光荡漾逺近亭台隠现金碧交辉若身造瑶池 
弱水之间钤山堂集补嘉靖十二年四月上幸西苑御寳月亭召张孚敬等同游御清馥殿翠芬亭赐
 茗酒锦囊诗扇红药花制古乐府五七言絶句各一章命和嘉隆闻见纪原嘉靖十三年九月西苑河 
东亭榭成上亲定额天鹅房北曰飞霭亭迎翠殿前曰浮香亭寳月亭前曰秋辉亭昭和殿前曰澄渊 
亭后曰趯台陂临漪亭前曰水云榭西苑门外二亭曰左临海右临海亭北闸口曰涌玉亭河之东曰 
聚景亭改吕梁洪之亭吕梁前曰机金亭翠玉馆前曰撷秀亭万岁山后曰玩芳亭明典礼志臣等谨 
按明皇史宬东南有门通河俗所谓骑马河也迤东沿河稍北则吕梁洪见芜史嘉靖十三年西苑河 
东亭榭成亲定额名改吕梁洪之亭曰吕梁见明史舆服志原王九思午日从游西苑应制诗兰宫桂 
殿翠微中鳯辇宸游引上公莺语巧随歌曲细榴花娇映御筵红长秋揆日分丝缕侍女承恩戏角弓 
鱼藻万年同宴镐甘泉欲赋未能工渼陂集原文征明秋日再经西苑诗内苑清秋宿露晞盈盈日采 
动金扉松间翠殿团华葢天外银桥入紫微锦缆稀游青雀暗璚波无际白鸥飞彤墙髙栁无人折时 
见宫中一骑归甫田集原西苑池氷既坚以红板作柁床四面低栏亦红色旁仅容一人上坐其中诸 
珰于两岸用绳及竿前后推引往返数里天启宫词注原上数同中官泛轻舠于西苑手操篙橹去来 
便捷乙丑端午用绛缯小舟首尾龙形上亲持划同内侍刘思源髙永寿溯流俄而风起云雾四塞舟 
覆二珰溺死太监谭敬急往扶驾出水同上原陈悰诗琉璃波面浴轻鳬艇子飞来若画图认着君王 
亲荡桨满堤红粉笑相呼风掠轻舟雾不开锦鳞吹裂彩 摧须臾一片欢声动捧出真龙水面来天启 
宫词原崇祯十五年春上游西苑召内阁五府六部都察院锦衣卫诸大臣从先于上舟行礼毕赐馔 
分舟而游日晡复登上舟谢乃退崇祯遗録原西苑门迤南向东曰灰池曰乐成殿曰水碓水磨芜史 
臣等谨按乐成殿水碓水磨等处后易为无逸殿豳风亭今西苑以东淑清苑即因其旧址改建所谓 
灰池今三座门内沿湖南行百许步东墙上有门内屋三楹犹相沿称灰厂或其旧址也原乐成殿涵 
碧亭浮玉亭俱万厯三十年七月添扁明宫殿额名原从芭蕉园南循水过西苑门半里有闸泻池水 
转北别为小池中设九岛三亭一亭藻井鬬角为十二面上贯金宝珠顶内两金龙升降丹槛碧牖尽 
其侈丽中设一御榻外四面皆梁槛通小朱扉而出名涵碧亭其二亭制少朴梁槛惟东西以达厓际 
东有乐成殿左右楹各设龙床殿后小室亦设龙榻皆宣皇游厯处也殿右有屋设石磨二石碓二下 
激湍水自动田糓成于此舂治故曰乐成公元集原马汝骥诗金堤回北拱寳殿乐西成舂急奔湍上 
梁危驾石行池龙蟠九岛苑鸟下层城帝豫因民事长杨愧颂声公元集原文征明诗太液东来锦浪 
平芙蓉小殿瞰虚明碧栏醮影双龙卧緑水浮渠九岛轻漾日金鳞堪引钓拂天翠桞乱闻莺激流静 
看飞轮转天子无为乐岁成甫田集原陈沂涵碧亭诗苑入黄金坞桥回碧树湾龙池观九岛鳌禁觅 
三山溜转云车急花深月殿闲从来人罕至御榻在中间拘虚集原河之西曰昭和殿曰紫光阁曰阳 
德门曰万寿宫曰旋磨台即兎儿山也曰无逸殿曰豳风亭芜史原从乐成殿度桥转南一径过小红 
亭二百余步林木深茂内有殿曰昭和皆黄屋傍有水田村屋先朝尝于此阅稼公元集 
钦定日下旧闻考卷三十五 
钦定日下旧闻考卷三十五举正 
黻领原书黻讹作黼朱罗原书朱讹作珠随衣下原书落色朱二字緑绵原书緑讹作丝弓様原书様 
讹作影今俱据明史増改武英殿在右顺门之西条万厯十八年原书十字上多三字今删崇祯七年 
九月量万歳山条吕梁下原书多拟字今据明史删嘉靖十三年九月西苑条 
钦定日下旧闻考卷三十五举正 
钦定四库全书 
史部 
 钦定日下旧闻考卷三十六七 
详校官庶吉士臣 胡钰 
检讨臣德生覆勘 
总校官进士臣程嘉谟 
校对官举人臣叶元符 
誊录监生臣董光骥 
钦定四库全书 
钦定日下旧闻考卷三十六 
宫室明四 
原南台在太液池之南上有昭和殿北向踞地颇高俯眺桥南一帯景物其门外一亭不止八角柱拱 
攅合极其精丽北悬一额直书趯台陂三字降台而下左右廨宇各数十楹不施牕牖又其北滨池一 
亭额曰涌翠则御驾登龙舟处燕郡游覧志原马汝骥南台诗灌木晴湖合高花午榭移尧茨原不翦 
周稼欲先知雨露悬蓬径风云护竹篱九重欢豫地髣髴见龙旗公元集原文征明诗青林迤逦转回 
塘南去高台对苑墙暖日旌旗春欲动熏风殿阁昼生凉别开水榭亲鱼鸟下见平田熟稲粱圣主一 
游还一豫居然清禁有江乡甫田集原欧大任南台诗西内风烟异南台见水田艰难曽稼穑淳朴自 
山川农舍朝炊里江乡夕照前榖蚕劳睿藻豳雅定同传旅燕稿原王嘉谟趯台陂诗春湖泛緑水华 
林积清樾灵台自孤峙昆池更不竭战鹢随风舞思鱼向波没藉草弄烟虹傍桡采薇蕨岚积龙虎文 
日漾鼋鼍窟崇俭陋雕墙荒游笑溟渤愿言饮澄波于焉絶天伐蓟邱集臣等谨按瀛台旧为南台一 
曰趯台陂明李贤记中所称南台林木阴森是也见金鳌退食笔记原崇祯壬午九月召阁部诸臣入 
对明徳殿出西华门傍西海子北行过椒园折而东逾圜殿度御桥歩至明徳门外顷之召食明徳殿 
前上坐殿门内外张御幄左右各张黄幕置宴榻十二张对毕诸臣分东西就黄幕下入席席设大花 
瓶插鸡冠花酌用金葵花杯大如盂花有瓣中心花点甚多四傍刻曰御前钦赐下刻曰万厯壬寅年 
银作局造席各馔合十五别有肴十器而蔬至二十二器菓五品汤酒各三廵宴毕谢恩出上驾已动 
旋登紫光阁看文书阁甚髙敞树阴池影葱翠万状一佳景也即同趋过阁下沿西海行至万寿宫策 
马过南台越小桥有涵碧亭曲水环之又激水为水碓如江南様下马徘徊乆之遂出悫书原张少师 
孚敬李少保时方少保献夫翟殿学銮于癸巳岁赐游万岁山诸处有春游倡和集戊戌上奉慈寜泛 
西苑召郭翊公勋李夏二少傅顾少保从后居西苑斋宫四臣与分宜相不时宣召至夜分多寓宿苑 
内时未有直庐也己亥始赐无逸殿左右厢分居多应制供青词之作今列于后太师郭翊公勋太师 
朱成公希忠太保崔都尉元太傅仇咸寜鸾邬都尉景和少保方安平承裕太保陆都督炳太保朱都 
督希孝已上勲武臣少师夏殿学言少傅翟殿学銮少师严殿学嵩少保费尚书寀宫保张阁学治少 
傅李殿学本少师徐殿学阶欧宗伯徳宫保李太宰黙宫保王宗伯用宾少保吴宗伯山少傅袁殿学 
炜宫保严殿学讷少保李殿学春芳少保郭殿学朴尚书高殿学拱诸公前后许乗马出入独严以年 
老得乗腰舆己未以八十特赐乗肩舆此希特之典也鳯洲笔记原蔡羽即事诗金水荷花接绮轩石 
渠银钥掌中□西昆学士封麻散斜日犹开左阙门碧鸡朱鹭羽毛鲜小殿芙蓉贴水圆昨夜百花风 
信急御沟新藻有红泉林屋集原王世贞西城宫词新传牌子赐昭容第一仙班雨露浓袋里相公书 
疏在莫教香汗湿泥封五雷坛上雷一声海子闸口雨纵横祈灵验后催传赏马上朱提玉手擎芙蓉 
新様紫霞冠细拥珠琲小鳯团一片香烟丛里出玉真朝罢簇回銮色色罗衫称体裁舗宫新例一时 
开菱花小様黄金合昨夜真人进药来两角鸦青双筋红灵犀一点未曽通自缘身作延年药憔悴春 
风雨露中梨园子弟鬂如霜十部龟兹九部荒妬杀女冠诸侍长大罗天上奏霓裳弇州山人集原欧 
大任西苑诗日上觚棱照彩斿西宫夜醮火初収沧池波色青门晓长乐钟声碧树秋名岳采芝诸使
 出中天筑馆万灵游汉家词客头将白汾水年年望御舟欧虞部集原张元凯春日游西苑诗宣室临 
西苑灵台对籍田宫莺迷緑雨廐马饮清川栁引金堤直松含玉殿圆先皇受厘处寂寞鏁春烟桂枝 
山房集原汪文盛西苑诗万年枝上露华清百子池邉月色明宫草经秋犹自碧君王御辇不曽行白 
泉集原嘉靖十年上于西苑隙地立帝社帝稷之坛用仲春仲秋次戊日上躬行祈报礼葢以上戊为 
祖制社稷祭期故抑为次戊内设豳风亭无逸殿其后添设户部尚书或侍郎专督西苑农务又立恒 
裕仓収其所获以备内殿及世庙荐新先蚕等礼葢又天子私社稷也此古史册所未有自西苑肇兴 
</div>
    <div class="pagination">
<a href="钦定日下旧闻考_page88.html">上一页</a><span>...</span><a href="钦定日下旧闻考_page84.html">84</a><a href="钦定日下旧闻考_page85.html">85</a><a href="钦定日下旧闻考_page86.html">86</a><a href="钦定日下旧闻考_page87.html">87</a><a href="钦定日下旧闻考_page88.html">88</a><span class="current-page">89</span><a href="钦定日下旧闻考_page90.html">90</a><a href="钦定日下旧闻考_page91.html">91</a><a href="钦定日下旧闻考_page92.html">92</a><a href="钦定日下旧闻考_page93.html">93</a><a href="钦定日下旧闻考_page94.html">94</a><span>...</span><a href="钦定日下旧闻考_page90.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
