<!DOCTYPE html>
<html>
<head>
    <meta charset="UTF-8">
    <title>浙江通志 - 第 601 页/共 787 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>浙江通志 - 第 601 页/共 787 页</h1>
    <div class="content">　　邓中华妻王氏【李绍贤邓列妇传字淑媛年十四适中华中华遘危疾妇躬汤药衣襦不解体者凡数月中华执妇手泣下语半不即吐妇喻所指也曰死生契濶夫妇同穴夫即不讳誓以身殉数日中华死越三日卜葬妇先一日栉沐更衣登楼缢死时年十九】
　　柴梁妻戴氏【桐庐县志年二十而寡家贫子幼纺绩自赡缺食则命子取山菜野果以充饥人皆悯其苦节未防子丧冰操益坚年至九十六卒】
　　陆氏二节【桐庐县志姚氏陆东山妻年十九东山卒有孕未育及产子氏泣曰陆氏宗弗坠矣孝姑抚子备尽劳瘁其子亦聘姚氏为妇年二十一亦卒姑媳死守而终】
　　吴克文妻王氏　张敞妻徐氏　　王永孚妻袁氏姚克诚妻陈氏　章叶妻骆氏　　吴贯妻汪氏赵继臯妻姚氏　俞凤妻赵氏　　姚明之妻袁氏姚昌妻汪氏
　　国朝
　　宋绍昌妻李氏【题旌册年二十一夫亡有强暴者欲汚之氏坚拒不从而死时康熙五十四年五月事也五十七年具题奉防建坊旌表】
　　徐承礼妻李氏【题旌册年二十六夫亡守节四十六载雍正元年具题奉】
　　【防建坊旌表】
　　屠氏二节【题旌册屠士裔妻钟氏年二十三夫亡抚侄承祧守节四十二载屠士衮妻倪氏年二十八夫亡训子有成守节三十三载二氏俱孝事舅姑雍正五年具题奉】
　　【防建坊旌表】
　　戴廷予妻徐氏【题旌册年二十四夫亡家贫甚一子止二龄矢志不二守节五十一载雍正六年具题奉防建坊旌表】
　　吴永年妻张氏【题旌册年二十二夫亡事舅姑孝教子严而有法守节五十载雍正八年具题奉防建坊旌表】
　　王始成妻孙氏【题旌册年十七归王二十四而寡遗二子俱幼家贫半菽不饱勤女红糊口教育二子至于成立营葬舅姑及夫三丧守节五十二年雍正九年具题奉】
　　【防建坊旌表】
　　章日炳妻戴氏【题旌册年二十八而寡事舅姑抚子守节四十八年】
　　赵尚瑗妻王氏【题旌册年二十四甫生子而夫亡上有孀姑氏仰事俯畜备极劳瘁守节三十四年　以上二氏俱雍正十年具题奉防建坊旌表】
　　赵日暄妻王氏【题旌册年十七而寡家贫尽鬻嫁衣以奉翁姑无子立侄为嗣勤纺绩操井臼翁姑先后病殁尽礼尽哀继子殀复抚一孙以延夫后守节六十二年】
　　方大衔妻傅氏【题旌册年二十八而寡事姑葬舅抚子成立　以上二氏俱雍正十一年具题奉防建坊旌表】
　　章日选妻姚氏【题旌册年二十四夫亡家故贫复遭隣火室庐荡然氏只身从烟防中抱幼子逸出流离困苦终无异志子长即营葬舅姑及夫守节四十一年雍正十二年具题奉】
　　【防建坊旌表】
　　邵观光妻吴氏【题旌册年二十六夫亡家赤贫昼夜勤女红养姑抚子次子士杰游庠有孙七人咸以耕读为业守节四十二年】
　　吴士大妻邵氏【题旌册年二十五夫亡事姑孝无子以侄遂亨为后辛勤抚训弱冠游庠守节二十九年　以上二氏俱雍正十三年具题侯旌】
　　张坤妻吴氏【桐庐县志年二十六坤卒生子有镇甫三岁姑亦早寡家贫纺绩易食养姑年七十余尚与姑同寝处姑年九十二卒子及媳亦相继死氏抚孤孙经营丧葬尽礼年七十四卒】
　　皇甫国球妻张氏【公举事实年二十一而寡遗子兆亨甫周岁家贫姑老氏昼夜勤纺绩易粟养姑姑婴风疾氏左右扶持歴久不衰教子以义方守节五十二年卒】
　　徐志达妻张氏【公举事实年二十四夫为山寇所杀家贫姑老遗三子俱幼氏以节自矢事姑生养死葬咸尽礼抚子成立守节五十二年】
　　吴焌妻邵氏　　赵懋鉴妻柯氏　王孟辉妻吴氏王日升妻俞氏　王日啓妻戴氏　袁九宠妻濮氏
　　遂安县
　　明
　　周宗明妻方氏【严陵志年二十七宗明卒人或怜其少继子顺五尚幼讽其改醮方曰弃姑与子禽兽之行也吾忍为之乎宁死不易志邑人余复为立传】
　　余钦妻方氏【刘元余母贞节传方璹女筓而归钦越三年生子涌三月而钦卒时年十八矢志不二所亲讽其他适泣曰从一而终妇道也敢以存亡易志恪供妇职抚育遗孤孀居严肃涌长为之授室姑殁丧葬尽礼嘉靖丁酉上其事表厥宅里】
　　詹氏二节【万歴严州府志詹瑞妻卢氏詹轩妻余氏卢以二十三岁而寡余以十九岁而寡舅姑强其嫁矢志益坚嘉靖辛亥卢年八十二余年七十八知县罗衮以闻匾曰双节之门】
　　余氏二女【遂安县志长妙姿次妙善余方女也姿许字洪氏洪后衰替不能聘方渝盟更以字富室汪姓妙姿不从洪讼诸臬司以有聘断女归汪妙姿截髪折齿誓不改移终身不嫁与妹妙善索友爱妙善亦誓与同志父母讽喻百端终莫能夺乃给产半诸子而以宻室处之二女性勤俭□门整肃晚年赞财颇裕遂以益诸弟年至耄耋而殁】
　　余模妻王氏【万歴遂安县志年二十四模亡明年子女亦相继殁父母讽使他适矢志不易年七十三卒临卒谢妯娌曰吾今方可言不失节前此未敢言也】
　　徐椅妻沈氏【遂安县志年二十二椅亡誓不改适有遗腹日夜叩天兾生子为徐后积忧致瞽生子应韶双目复明割股疗姑疾卒年九十二万暦年旌表】
　　陆府妻蒋氏【万歴严州府志年十九府卒剪髪纳府棺中自缢求死以姑救不得遂乃杜门毁容谨事舅姑一日隣火将近抱棺恸哭愿与俱焚俄而反风灭火万厯年旌表】
　　章贞女【旧浙江通志受毛一逢聘未婚而一逢卒氏号泣欲奔丧剪髪贻姑誓必往父母听之俗尚羽士焚箓氏投火中亟救得免不食姑强之勉进饘粥终身卧坐一小楼事闻旌表后其族曽孙女毛孟以夫病成婚三日夫卒自坠楼下求死毛姓向称章为楼上小姑后以孟为楼下小姑云】
　　章希源妻黄氏【万歴严州府志嫁八月而希源卒遗腹生女氏泣曰夫绪絶矣遂投井姑急救之乃励节事姑姑病龥天请以身代比姑亡哀毁卒】
　　毛曽二妻卢氏【遂安县志婚逾年而夫患颠癎氏年二十二夫亡安贫抚孤乡隣称其苦节同族毛国教继室王氏毛枝煌妻氏皆青年守志以苦节终】
　　詹佳妻余氏　　姚文节妻吴氏　张廷辉妻洪氏余仕富妻方氏　毛文玺妻章氏　毛存本妻方氏童景夀妻洪氏　周才义妻余氏　姚僾妻詹氏毛存泰妻丰氏　王鍉妻洪氏　　章惟洪妻余氏余正中妻赵氏　余孝徳妻詹氏　黄金绾妻毛氏詹可尚妻余氏　姜习孔妾熊氏　毛之望妻姜氏
　　国朝
　　毛广宗妻汪氏【遂安县志广宗卒氏年二十八矢死抚孤事姑詹氏尽孝子震芳早殀偕子妇王氏抚孤兆阳兆阳复殀偕孙妇方氏抚曽孙其望其旦康熙二十年奉】
　　【防建坊旌表】
　　方象圩妻黄氏【题旌册年二十二夫亡苦志抚孤勤女红自给守节六十三载康熙三十五年具题奉防建坊旌表】
　　章振藻妻姜氏【题旌册夫亡氏年二十七抚侄以延夫祀守节至七十八岁康熙三十九年具题奉防建坊旌表】
　　方象琨妻余氏【题旌册年二十一夫亡孝事嫠姑上有四世未葬氏竭蹶营窀穸抚二子及孙均有成立守节三十七载康熙四十二年具题奉】
　　【防建坊旌表】
　　任邦题妻童氏【题旌册农家妇也夫亡氏年二十九遗孤在抱誓不再适家贫忍饥抚孤守节五十三载康熙四十八年具题奉防建坊旌表】
　　方成辂妻胡氏【题旌册年二十四夫亡苦节抚孤卜葬三世之未葬者守节三十八年】毛周尹妻王氏【题旌册年二十六夫死于寇氏事舅尽孝教子登贤书守节四十一年以上二氏俱康熙五十一年具题奉防建坊旌表】
　　洪光斗妻姜氏【题旌册年二十三夫亡有讽其改适者氏即引刀断指自誓乃抚侄以续夫后守节至六十九岁康熙五十七年具题奉防建坊旌表】
　　方引禩妻毛氏【题旌册嫁五日而夫亡氏坠楼濵死又吞金耳环指环各二枚而人不知及葬引禩氏毅然同穴絶粒十九日乃死未死前一夕腹内下肉块者三涤器入厠中人涤厠晒道旁里农拾耳环指环各一又有拾指环一以质于肆一时喧传竞往溷藩覔其余复得耳环一于是以精镣十倍赎归盖烈妇所吞不失一焉康熙五十九年具题奉】
　　【防建坊旌表】
　　毛贞女【题旌册受农人洪祖选聘贫不能娶佣于常山希得值以为婚娶赀卒于旅邸女闻潜制衰绖贮笥中及祖选榇归路经毛村女服衰麻迎于道左擗踊哀号父善祐坚欲挽之归女跪泣不从徒步扶榇归洪门矢志同穴贫不能葬绩纺八年始得地葬有日矣氏絶粒二十一日而死时年二十六遂合葬雍正二年具题奉防建坊旌表】
　　黄俶禧妻毛氏【题旌册年二十六夫亡守节三十九年誓死抚孤教养兼至】余鼎岑妻童氏【题旌册年二十八夫亡抚子子亡复抚侄为后守节三十五年】余国杰妻王氏【题旌册年二十三夫亡抚孤成立守节二十六年　以上三氏俱雍正三年具题奉防建坊旌表】
　　余贞女【题旌册许字汪其溥年二十一于归未配而夫死舅姑欲嫁之贞女誓死守贞未几舅殁姑年三十七叔其其济俱幼贞女佐姑抚养二叔又早世与两姒同心守节奉姑抚诸侄姑命两侄为贞女后冰霜之操歴五十余年如一日雍正三年具题奉】
　　【防建坊旌表】
　　詹新元妻余氏【题旌册年二十六夫亡事耄姑极孝家值中落甘防无缺姑殁丧葬靡不中礼抚孤成立雍正四年具题奉防建坊旌表】
　　毛鸣让妻余氏【题旌册结五载夫病剧氏预置两棺凡衣食殓具俱兼男女所需夫殁即絶食十四日而死其葬地及砖圹工匠等类皆先为料理其从容就义又如此】
　　王立极妻姜氏【题旌册年二十夫亡事祖姑翁姑竭尽孝养守节三十三年】王立贤妻余氏【题旌册年二十八夫亡家虽贫事衰翁甘防无缺训子读书脩脯无不出自十指间者守节五十六年】
　　吴可佐妻沈氏【题旌册年二十六夫亡遗子五龄抚训有成守节三十年　以上四氏俱雍正六年具题奉防建坊旌表】
　　余和让妻蒋氏【旧浙江通志顺治乙未年贼掠铜山氏义不受辱贼断其首身犹屹立擎子授姑乃仆】
　　方绍祖妻王氏【遂安县志结褵二载绍祖卒氏年二十二誓以身殉父母舅姑力阻不听至夫小祥经营葬地私备衣衾含敛之具拟死同穴絶食十六日而死】
　　章彬妻王氏【遂安县志彬病三年氏勤侍汤药龥天割股彬卒氏年二十六无子誓以死从饮卤投缳坠楼不死旋絶粒十日而死】
　　王氏二节【遂安县志余氏王允誉妻年十九允誉殁抚侄道广为子娶媳余氏举一孙甫三月而道广又亡余年十八贫不能自存或讽以他适辄毅然拒之偕孀姑纺绩营生里称双节云】
　　方犹妻章氏【遂安县志犹死章絶粒七日以殉侧室詹氏备尝荼苦抚二子游庠】余肇修妻章氏【公举事实年二十四夫亡生子甫周岁姑谕以抚孤乃忍死守贞事舅姑甘防罔缺克勤克俭教子以义方守节二十七年卒】
　　姜鬯鼎妻方氏　毛之萃妻胡氏　毛之纡妻汪氏王应箕妻姜氏　王懋凖妻邵氏　余鸣廷妻王氏余国福妻章氏　汪滋慕妻余氏　胡其哲妻黄氏余时钦妻吴氏　方显功妻余氏　陈大彞妻钱氏洪道阳妻章氏　余髙徴妻洪氏　余之语妻周氏周维桢妻吴氏　余一舜妻汪氏　王福得妻毛氏陆又绍妻王氏　王立生妻洪氏　王鼎妻江氏章炜妻姜氏　　余瑞麟妻郑氏　陈子正妻方氏陈明彰妻方氏　方名标妻汪氏　余扶运妻毛氏沈防妻余氏　　黄兆禧妻严氏　方熙年妾毛氏洪日旋妻陈氏　洪之金妻胡氏　姜如芸妻王氏姚元善妻余氏　姜士璠妻毛氏　姜良杰妻方氏章一鹄妻洪氏　王昌期妻毛氏　章之浩妻余氏余志勤妻许氏　姜应祉妻余氏　姜之盛妻江氏骆鼎髙妻孙氏　方可闵妻王氏　姜应宿妻章氏余希万妻程氏　余日典妻洪氏　周引隆妻方氏王立邦妻姜氏　余中惺妻胡氏　洪国泰妻张氏章之恒妻姜氏　余信贤妻刘氏　章润灿妻方氏章润湖妻黄氏　周允妻徐氏　姜光仪妻孙氏黄洊禧妻汪氏　黄绍禧妻章氏　余中訚妻方氏余有养妻徐氏　吴允武妻陈氏　李泰初妻江氏姜大瑾妻余氏　毛与裕妻李氏　周士重妻章氏章如金妻胡氏　余三近妻李氏　詹宗岳妻方氏章之嘉妻姜氏　章奏妻詹氏　　毛之荃妻徐氏毛之芳妻周氏　毛登俊妻王氏　方国伟妻毛氏毛如雯妻章氏　章明扬妻毛氏
　　夀昌县
　　明
　　王纪妻徐氏【严陵志名妙翊纪疾革语徐曰汝年少无子当改适时氏年二十四即引刀断其髪誓不失节事舅姑益谨舅姑后俱八十余洪武年旌表】
　　童敦妻李氏【嘉靖浙江通志名荣年二十四而敦卒舅为敦营葬李即求结圹于敦旁丧终父彦真私许同里蒋姓者逼而嫁之李知势不可逭乃告于舅姑曰素志欲奉舅姑以终身今不克自主安忍辱身以茍生然死于此父必搆讼是因妾而贾祸也归死于家则无患矣属舅姑以后事至夫茔恸哭而去母见其归甚喜氏以失钗诡其母请出卜家有一妹令尾而从之遂入室自缢母归则已死父怒欲焚其尸适舅姑送衣衾及棺至乃殓见其钗缚左股间遂葬敦墓旁乡闾感其义送柩者数百人莫不流涕】
　　李志宁妻刘氏【万歴严州府志名添年二十四而志宁殁氏以死自誓其父欲夺而嫁之氏号哭求死又托父母之厚者沮之终莫能得遂为必死计制长旙绘夫及已象于上置诸箧中泣别舅姑而归父母甚喜亟召媒妁议亲举家出迎而氏已投舍旁池水死舅姑迎其尸合葬夫塜宣徳间旌表】
　　方大任妻李氏【万歴严州府志大任选贡入京病卒氏年二十四无子悉焚夫遗书自投烈熖中以殉孀姑力救强起剪髪毁容奉姑病割肉和药以进姑殁竭力殡葬人称节孝】
　　徐祺妻吴氏【夀昌县志名班年二十九夫亡懐有遗孕堂无舅姑虽屡经伯叔之厄而氏志坚若鐡石孀居四十余年婚男嫁女刻苦成家】
　　吴俸妻童氏【夀昌县志名闰年二十七俸亡氏拔发为绳繋手以柩前烛燃一指誓不再适日携二孤号泣泪枯一目勉子成立事舅姑孝嘉靖丙辰编徭特出氏免戸田五十亩以示旌】
　　李贞女【明列女传年十三受翁应兆聘应兆暴卒女尽取备嫁衣饰焚之以身赴火为父母救止及赴翁家哀告其舅姑乞为立嗣复乞一小楼设夫位坐卧于旁奠食相对非姑不接而舅亡家落忍饥纺绩以养姑未防姑亦亡隣火大起夜半逹旦延百余家隣妇趋上楼劝之避妇曰此正我授命之日也抱夫木主待焚须臾四靣皆烬而小楼独存】
　　叶亨妻包氏　　童文幖妻胡氏　项言志妻翁氏叶伯玉妻蒋氏　项昌妻吴氏　　吴惟宗妻李氏李龙妻洪氏　　徐棣妻刘氏　吴翰宗妻诸葛氏刘伯宣妻傅氏　叶季修妻蒋氏　蒋德瑞妻黄氏蒋孟余妻施氏　洪访妻方氏　　叶秉政妻毛氏
　　分水县
　　明
　　陈叔先妻胡氏【严陵志名琼娘年二十六叔先卒遂屛膏沐守约素孝养舅姑始终弗渝洪武年旌表】
　　王禹立妻陈氏【万歴严州府志年十九而禹立卒即持刀自刎以从姑夺其刀勉之曰汝有遗腹倘生子汝夫犹生也后果生子抚之长成姑双目失明日以舌防之复明万歴年旌表】
　　徐珍妻何氏　　严良晨妻张氏　王禹传妻邵氏王挺成妻伍氏
　　国朝
　　顾明姑【旧浙江通志于潜人分水何鼎新聘而未娶鼎新亡氏年甫十六奔丧哀恸翁姑劝之归氏引刀矢死众知其志不可夺任其苦守家贫孝养舅姑后殁又竭力营葬父病笃氏割股疗之立愈顺治间具题奉防建坊旌表】
　　张光炳妻陈氏【题旌册年及笄适光炳生一子弥月而舅姑与夫相继亡家贫奉姑孝敬子十岁始就外傅夜则篝灯自课俾得成立】
　　王时俊妻髙氏【题旌册年二十九而寡勤纺织以奉翁姑敎幼子慈严并至守节二十三年卒】
　　陈玉璿妻汪氏【题旌册夫早丧舅姑年迈氏代供子职人称其孝抚子孙及三世　以上三氏俱雍正二年具题奉防建坊旌表】
　　王时溥妻陈氏【题旌册年二十夫亡继侄为嗣事翁姑养生送死无不尽礼】姜云衢妻徐氏【题旌册年二十七夫亡翁姑病氏左右侍奉极劳苦无懈色抚遗孤敎训成立】
　　臧嘉仪妻刘氏【题旌册年二十九而寡矢志不二朝夕勤女红课幼子守节四十六年以上三氏俱雍正三年具题奉防建坊旌表】
　　张兆熊妻何氏【题旌册康熙甲寅年山寇窃发氏奉姑陈氏在室寇至欲刃其姑氏左右拥防死之姑得免时年二十五雍正四年具题奉防建坊旌表】
　　潘稷福妻刘氏【题旌册年十六于归夫已抱病氏侍汤药者一年夫卒临终嘱氏他适氏截髪自誓不下楼者十八载继子承祧雍正五年具题奉】
　　【防建坊旌表】
　　陈学南妻赵氏【题旌册年十九归陈二十六而寡遗孤长始四岁次在娠氏勤女红甘荼苦事衰翁孝鞠二子以长以敎不假姑息守节五十五年雍正九年具题奉】
　　【防建坊旌表】
　　陈国光妻何氏【题旌册年二十六而寡无子立侄文嵩为嗣抚长娶媳刘氏子又殀刘氏于归未防亦能同姑苦守何守节二十七年】
　　刘毓璲妻沈氏【题旌册年二十四而寡遗娠生子复殀氏羙姿容有豪家欲强娶之氏刺靣毁容以絶其念舅殁棺浮浅土遭洪水漂去氏昼夜号泣夜梦神告以柩在萧山闻家堰遂匍匐往寻果得棺归葬守节四十一年】
　　刘金綍妻髙氏【题旌册年二十八而寡遗孤二三世未葬积棺盈庭氏次第经营入土即族之无后与有后而无力安葬者俱为檡地毕葬焉岁饥煮粥以赈乡里凡四阅月全活甚众比邻有筑室而基隘与氏接壤欲得其隙地而难为言氏知之命其子以地让之守节二十七年　以上五氏俱雍正十年具题奉防建坊旌表】
　　郑镐妻陈氏【公举事实夫亡氏年二十六即自缢姑觉排闼解救得苏时甫生一子姑泣谓曰尔殉夫其如呱呱者何氏含哀受命曰儿与夫有约不忍背也请以三年为期及服关潜自饮药抱儿还舅姑遂殒】


　　浙江通志卷二百十四
　　钦定四库全书
</div>
    <div class="pagination">
<a href="浙江通志_page600.html">上一页</a><span>...</span><a href="浙江通志_page596.html">596</a><a href="浙江通志_page597.html">597</a><a href="浙江通志_page598.html">598</a><a href="浙江通志_page599.html">599</a><a href="浙江通志_page600.html">600</a><span class="current-page">601</span><a href="浙江通志_page602.html">602</a><a href="浙江通志_page603.html">603</a><a href="浙江通志_page604.html">604</a><a href="浙江通志_page605.html">605</a><a href="浙江通志_page606.html">606</a><span>...</span><a href="浙江通志_page602.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
