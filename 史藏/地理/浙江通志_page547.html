<!DOCTYPE html>
<html>
<head>
    <meta charset="UTF-8">
    <title>浙江通志 - 第 547 页/共 787 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>浙江通志 - 第 547 页/共 787 页</h1>
    <div class="content">　　宁波府
　　唐
　　陈藏器【本草纲目序例四明人以神农本经虽有陶苏补集之説然遗沉尚多故别为序例一卷拾遗六卷解纷三卷总曰本草拾遗其所著述博极羣书精覈物订绳谬误搜罗幽隐自本草以来一人而已肤谫之士不察其该详惟诮其僻怪宋人亦多删削岂知天地品物无穷古今隐显亦异用舍有时名称或变岂可以一隅之见而遽讥多闻哉如辟虺雷海马胡豆之皆隐于昔而用于今仰天皮灯花败扇之类皆万家所用若非此书收载何从稽考】
　　宋
　　日华子【本草纲目序例日华诸家本草宋开宝中明州人撰不着姓氏但云日华子大明序集诸家本草近世所用药各以寒温性味华实虫兽为其言功用甚悉凡二十卷】
　　臧中立【尚友录毘陵人元丰间客鄞南湖抱病求疗者日数十人中立诊治如神崇宁中徽宗后病甚诏求良医中立应诏以布衣麻履见上命之入诊出而问曰卿诊得何症对曰臣所诊脾脉极虚殆呕泄之疾作楚和药以进且曰服此得睡为效至夜半果思粥食不一月获安赐归诏出官帑市地筑室南湖以居名迎鳯坊】
　　陆曮【船窻夜话奉化人以医术闻于时新昌徐氏为妇病产不远二百里舆致之及门妇已死但胸间犹微热陆入视之良久曰此血闷也购红花数十斤为大锅以煮之候汤沸遂以三木桶盛汤于中取窻格借妇人寝其上汤气防又复进之有顷妇人指动半日遂苏葢以红花能活血故也】
　　元
　　俞竹心【辍耕录术士俞竹心居庆元嗜酒落魄与人寡合顺其意者即与推算醉笔如飞道已往之事极验时皆以为异人】
　　吕复【戴良沧洲翁传字元膺晚号沧洲翁其先自河东徙婺复自婺徙鄞遂家焉幼孤以母病攻岐扁术遇三衢郑礼之谨事之郑有古先禁方及色脉药论诸书具以授之复日记诊籍于方药验否悉为参订又若干年为人治病效无不神有庙祝杨天成女在室病五阅月腹如有姙延复治之复曰病非有异梦为鬼灵所凭耳女不荅趋入卧内密语其侍妪曰我去夏追凉庙庑下薄暮遇黄衣神心动是夕梦一男子即我寝由是感疾医言诚是也妪以告复曰女靣色乍赤乍白者鬼也脉乍大乍小者祟也病与色脉符虽剧无苦乃以桃仁煎下血猪肝者六七枚俱有窍如鱼目病即已复之治病虽若不甚搆思然其钩取古法动中肯綮多此所注有内经或问灵枢经脉笺切脉枢要运气图説养生杂言各若干卷】
　　董笔潭【成化四明郡志奉化人少牧牛夜常梦笔浮潭上达旦往视之果得笔遂以笔潭名一日见双鹰止于岩石取笔状之逼眞由是写鹰隼及惊涛古木皆絶伦至若鄞江方屼山之花果海错王立本之花卉郭宗茂之水墨花鸟郭小山之水墨人马皆称絶品】
　　明
　　吴国才【嘉靖宁波府志奉化白岩人悉心唐举之术言屡巧中远游归访县中故旧某不値其孙开肆乃索纸笔为书椷别而去某归孙曰顷有吴叟留书启视之曰此吴国才先生也风鉴入神书中云相汝色汝妇当有粉骨碎身之灾其愼之及期俾归宴坐新室竟日不出抵暮食既至厨启槛取水虎爪之入山以食门人袁廷玉尝侍太宗一日问其受业之自以国才对召至试之果验将宠赐以官国才以福薄辞亡何果卒】
　　袁廷玉【戴良袁廷玉传名珙以字行其先南昌人后家于鄞常游普陀洛伽山有僧善相见而奇之谓其眼光如电法当以术显因令仰视赤日待两目尽濳布黑赤豆于暗处俾辨之又夜悬五彩绒线窻纸外使映月光别其色所试已皆中然后悉以相家之术授焉在鄞南台大夫普化帖木儿由闽海道鄞见廷玉廷玉曰公神气严肃举动风生大贵验也但印堂司空有赤气到官一百四十日当夺印然守正秉忠名垂后世愿自勉普署台事于越果为张太尉逼取印绶抗节而死见江西宪副程徐曰君帝座上黄紫气见千日内有二美除但冷笑无情非忠节相也徐于二年后拜兵部侍郎擢尚书后归欵为吏部侍郎其术之精类如此廷玉常言吾每占人吉凶即知其心之善恶心善必吉其不善者反是以故因廷玉之言格心改行者至众鸿猷录姚广孝至燕邸荐鄞人袁珙相术文皇帝使召之至令使者与饮于酒肆帝服卫士服偕卫士九人入肆珙趋拜帝前曰殿下何自轻如此帝阳不省曰我辈皆防卫校士也珙不对乃召入详叩之珙稽首曰殿下异日太平天子也后果登大位列朝诗集传长陵登极召拜为太常寺丞廷玉于九流百氏靡不涉究好歌诗人称为栁庄先生】
　　袁忠彻【泾林续记字静思栁庄子能世其业相人富贵贫贱寿夭若烛照然与薛冲庵友善常主其家见童子方垂髫持壶斟酒谓薛曰此童目下有大灾三日内当就木矣可急遣归薛素神其术即令起行童子回至半涂登厠拾白金五十两久之一人疾奔而来入厠审视无有号泣仆地童前诘其故知宋千戸家奴所失也因问银若干奴对相符出诸袖中还之奴喜邀与俱归宋千戸曰拾银不取诚哉好人即继以为嗣荏苒三年宋死而童袭职童念薛旧恩服登门谒谢薛见之大讶问得顚末颇疑袁相术之疎招袁至留酌仍令童变服执壶以侍指示袁曰此即昔年童子也子谓遄死而今幸存何耶袁熟视曰此非尔奴乃五品一武弁也吾向见其靣有死兆故云然今形容改易岂有阴德转移其间乎薛笑述其事益服袁相术之神名山藏寜波卫人盛琦少役刘指挥家忠彻过刘盛执扇旁立忠彻谓刘曰善视之进士知县也琦后登进士仕无锡知县分省人物考建文初文皇召问忠彻对曰天命有之无忧也献人象大成书靖难后官尚宝少卿卒年八十三】
　　杨尹铭【书畵谱鄞人永乐间以楷法进厯官中书舍人小篆师周伯琦】
　　楼得达【两浙名贤录鄞人博文艺于奕则称国手永乐初驿召至京偕江阴相子先入觐子先自谓天下无敌视得达蔑如也上命二人对奕顾中贵官密取纸畵冠带置局下得达屡胜遂启局视之命吏部给冠带焉】
　　朱自方【畵法年纪号梦庵奉化人成化四明郡志自方性尚冲澹喜写水墨山水晚年出入郭熙范寛而自成一家同里卓民逸常师之而笔法精致实有过焉娄穆中亦常师范寛而染又在自方之下在鄞则有胡仲厚吴景行之青绿山水师董源而云气悠扬可爱然亦自秘惜人罕得者如史均民之水仙傅子英之橅写人物各有生意之数人者虽出处不同皆一时之杰出】
　　倪光【鄞县志字应奎少受易时时沈玩先天忽朗然内觉若有神授自知不良于功名遂悉弃去观消息盈虚輙能前知遨游两京名动诸公卿皆争致説易一日在杨公文懿所忽中贵使至光见一雀自庭树集于地已复还集树即谓其使曰汝来得非失马乎六日当复使大惊文懿问故光曰雀踊跃物也去树而集于地舍所依也已还集树复归其所也其集树也自北而南水数六也故曰马失而六日复因复问马色光曰以北水尅南火当黄而近于黒皆悉验人咸以小康节呼之后阁老万安欲荐官之光遽辞归旅宿临清中夜闻扣戸声棘而辞哀光厉声曰汝作歹将丐生耶其人吐实光谩曰南北东西皆汝路也旦起市已获盗有产子者至而伞裂其人失色光曰伞裂而小人见汝细君已育子可喜矣年八十生而举殡拟渊明自祭杜牧志墓事为诗自挽其达生委命如此人皆称为味易先生所着有味易诗集凡十二卷】
　　高阳【畵史会要字秋甫四明人善花鸟畵石极精如太湖锦川英石蜡石皆妙形似】
　　胡宏【异林字任之宁波人少读易遇一道人语曰我有秘术子可受之但不营仕乃可免祸耳宏谨受教遂以卜筮授之发无不中两浙名贤录尝有士人应试书串字宏云君不惟中举兼中进士串字者二中也别一士闻其语亦书串字以问宏云君且勿言科名当忧疾病其后二人一连捷一得重疾几不起或曰所问者字同而吉凶何以相反宏曰问者出于偶尔从而效之则有心矣串下加心故应得患也常着筮书曰黄金尺】
　　张德辉【万厯慈谿县志字秋蟾号云巢老人世居邑之姜岙成化四明郡志少学写龙自得其趣晚年烘染有法而飞云惊电变化万状或累日不下一笔或一日连写数幅自有神妙】
　　徐诜【成化四明郡志字和仲其先钱塘人曽祖字号雪汀父梦吉号晓山皆业儒善琴后父宦游四明遂家焉诜性谨厚居家笃学以春秋经教授乡里出其讲下者多绳绳有师法为文章不俚不浮亦以琴著名于时洪武间太宗在潜邸遣使召至锡赉殊厚既归举明经为邑庠训导诜世以琴名而诜尤工得心应手趣自天成同里若王礼金应隆吴以介亲受业其门远近从学者亦众后子孙皆能踵其家学而浙操至今称徐门云】
　　范瑱【鄞县志字行甫号墨逸工松兼翎毛草虫春草兰竹菖蒲清逸可爱尝畵春草冬日展观于庭蜂蝶并集】
　　赵备【鄞县志号湘南善写竹纵横雄逸迥出一时马指挥斯臧领漕运北上乞备写万竿烟雨图以奉要路得者大喜遂擢斯臧督运其为世所珍爱如此兼工诸种花卉题诗亦饶风致】
　　王毓【闻见纂字用贤鄞人写梅法王元章号香雪坡每写梅一幅咏诗一篇游钱塘无识者于城隍庙肆笔焉题诗云行尽钱塘数十家无人为我煮新茶一襟清思难消遣吐出胸中万树花】
　　吕纪【两浙名贤录字廷振鄞人精于藻绘时缀小诗其上初学边景昭花鸟袁忠彻见之谓出景昭上馆于家使临唐宋以来名畵遂入妙品独步当代尝戏畵雌鸡壁间而生雄谷谷绕其侧勿去殆古睛之流孝庙时召至京师官锦衣卫指挥同知其在畵院凡应诏承制多立意进规孝庙称之曰工执艺事以谏吕纪有焉鄞县志纪从子高字崇岳号松石翁棠字德芳号竹村翎毛花石皆得家学从学于纪者萧増字益之随纪赴京得其用墨之妙佳者与师无辨官锦衣千戸刘俊字克美陆镒字守重号古愚笔墨俱能入室】
　　王谔【两浙名贤录字廷直奉化人工畵尝师里人萧鳯尽其术乃肆力于唐宋以来诸名家凡奇山怪石古木惊湍之尽摹其妙孝宗朝大承宠幸时上好马远畵亟称曰王谔今之马远也同邑卢鎭常师谔亦称絶艺】
　　幕讲僧【旧浙江通志不知何许人初来鄞善堪舆术无不奇验邑中大家宦族先世坟墓多出其手久而益神所著书絶无刻本后人多托僧秘传不知其术已不传矣】
　　赵九成【嘉靖宁波府志鄞人为郡学诸生以棋游京师尽一时棋士对局皆屈焉孝宗御燕殿召九成试之果压流辈所行算多出古棋谱外上曰眞国手也命官鸿胪序班供御】
　　李麟　李骥【鄞县志麟字次公精于人物及畵牛自署龙眠后身中年好释氏礼紫柏为师遂专畵佛像其所题偈多有警悟四方寳之弟骥字次德艺与兄埓亦师紫柏常渡钱塘负担者攫其行李而去迹之无所乃想其貌而图之掲于通衢其同侣见而笑曰此某人也遂偕诣负担家行李悉在一时闻者絶倒从子萼字芳叔所畵得麟传】
　　陈錞【天启慈谿县志字子平随父镠任铜鼓遇异人授岐黄术能以灵心运古法不拘拘刀圭当意到处眼前一草一木拈用之沉疴立起贫而修谢者輙却之人称杏林先生】
　　王养防【畵史防要鄞人畵葡萄障乘醉着新草履渍墨乱步绢上就以为叶布藤缀实天趣自然鄞县志养防一作养明】
　　赵献可【宁波府志字养葵自号医巫闾子鄞人好学淹贯尤善于易兼精医其医以养火为主尝论命门乃人身之主养身者既不知撙节致戕此火以至于病治病者复不知培养此火反用寒凉以灭之安问其生着医贯一书为医家指南后游秦晋著述甚多有内经钞素问注及经络考正脉论二朱一例诸书子贞观字如葵亦精于医】
　　钟大延【宁波府志字恒国本江右仕族后为鄞人精医治病不执恒方尝言今人但知医病不知医人病固有浅深人自有强弱岂得因病执方有二人同时病痢其一用补剂一用攻剂或问之曰此禀弱须补其正气而后攻之彼体强故祗用攻耳徐大理病小便秘肿胀面赤发喘众医皆从热症治大延视之曰是无火也急煎附子汤一服而愈一贵家孕妇病亦如之众医莫效大延曰是可勿药也乃胎压膀胱耳令其周身转运而瘳一寺僧嗜盐每食觔许众医虽知其为虫然服药輙痛闷欲絶大延曰是虫不受药也当有以饵之以盐笋干用药煮仍加以盐令服越数日果呕虫数升许而愈其用药出新意多奇效皆此】
　　李奎【宁波府志字石梁鄞人精于医洞究内外经心揣手追尽得其妙善起人痼疾有误吞指爪喉梗几殆奎令剪人指爪燬服之立愈或疑为古方奎曰不然此内经所谓衰之以属者也闻者叹服】
　　王坡【两浙名贤录鄞人病瞽善六壬兼释易繇至武林有驿傍人占家宅坡云今年四月十三日当雷震堂栋不伤人后果验鄞断塘有一祠初塑神像成乡人托以人名占之坡曰此人如木偶难逃水火越期果为恶少投于江随潮上下后复取而燬之按察使佥事黄誉性严重人莫敢近招坡筮之坡曰似得鬼责公前归时失展先大夫墓有阴谴黄下泪曰然坡曰明年当转官在本省藩职后果如其言】
　　毛来宾【鄞县志号岐阳多巧思善制沙漏大者盈尺小者仅数寸以定晷刻无毫发爽者邂逅一僧异其术以重贿求授不许因以追魂法易之其法于密室之中洁坛坫荐牲牷香纸置绘具几上阅四十九昼夜能令神将驱摄亡魂追摹形貌无不曲肖来宾得其术未尝轻试偶之霅川于闵太宰家绘其先父母像见者惊犹生会谢行人于宣死于流宼之变其父太仆延来宾追摄乃置坛如其法及期而素笺十幅细书皆满凡生平履厯家事琐屑童仆勤惰以至父母妻子间语有人所不可得知者无不缕缕曲尽其神异如此后惧役使鬼神遗子孙祸取书焚之其术遂不传】




　　浙江通志巻一百九十六
<史部,地理类,都会郡县之属,浙江通志>
　　钦定四库全书
　　浙江通志巻一百九十七
　　方技【下】
　　绍兴府
　　周
　　欧冶子【越絶书楚王谄风胡子曰寡人闻吴有干将越有欧冶子此二子甲世而生寡人愿赍邦之重宝皆以奉于因吴□请此二人作铁剑可乎风胡子曰善于是乃令风胡子之吴见欧冶子干将使二人作铁剑欧冶子干将凿茨山泄其溪取铁英作为铁剑三枚一曰龙渊二曰防阿三曰工布毕成风胡子奏之楚王楚王见此三剑之精神大悦】
　　秦伊【越絶书民西大冢者句践客秦伊善炤龟者冢也因名冢为秦伊山】
　　汉
　　谢夷吾【后汉书方术传字尧卿防稽山隂人少为郡吏学风角占候太守第五伦擢为督邮时乌程长有赃衅伦使收案其罪夷吾到县无所验但望閤伏哭而还一县惊怪不知所为及还白伦曰窃以占侯知长当死近三十日逺不过六十日游魂假息非刑所加故不收之伦听其言至月余果有驿马斋长印绶言暴卒伦以此益礼信之举孝亷为寿张令稍迁荆州刺史钜鹿太守所在爱育人物有善绩左转下邳今豫尅死日如期果卒】
　　韩说【后汉书方术传字叔儒防稽山隂人博通五经尤善图纬之学举孝亷与议郎蔡邕友善数陈灾稍迁侍中光和元年十月言于灵帝云其晦日必食乞自官严装帝从之果如所言中平二年二月又上封事尅期宫中有灾至日南宫大火迁江夏太守】
　　三国吴
　　吴范【三国吴志字文则防稽上虞人以治歴数知风气闻于郡中孙权起东南范委身服事毎有灾祥輙推数言状其术多效权欲讨黄祖范曰今兹少利不如明年明年戊子刘表亦死征祖祖必生禽又言歳在甲子刘备当得益州后刘备盛兵西陵范曰后当和亲皆如其言】
　　晋
　　严卿【晋书艺术传防稽人善卜筮乡人魏序欲暂东行时荒年多盗令筮之卿曰君当行必遭暴害之气而非刼也宜禳之可索西郭外白雄狗系着船前求索只得駮狗卿曰駮者亦足然犹恨其色不纯当余小毒及六畜軰耳序行半路狗忽作声甚急比视已死其夕序墅上白鵞数头无故自死而序家无恙】
　　南北朝
　　夏赤松【南史萧惠基传当时能碁人琅琊王抗第一品吴郡禇思庄防稽夏赤松第二品赤松思速善于大行思庄戏迟巧于鬬碁】
　　钱祐【太平御览防稽余姚钱佑以元嘉四年五月三日夜出屋后为虎所取十八日乃自还説虎初取之时至一官府入重门见一人凭几而坐形貌壮左右侍者三十余人谓曰吾欲使汝知术数之法故令虎迎汝无惧也留十五昼夜语诸要术尽教道之方祐受法毕便遣令还而不知道即使人送出门仍见归路既得还家大知凶吉无幽不验】
　　贺道养【南史贺玚传道养山隂人工卜筮经遇工歌女人病死为筮之曰此非死也天帝召之歌耳乃以土块加其心上俄顷而苏】
　　孔灵产【嘉防防稽志灵产防稽山隂人南齐书孔稚圭传稚圭父灵产宋防始中罢晋安太守有隐遁之懐于禹井山立观事道精笃颇解星文好术数太祖辅政沈攸之起兵灵产密白太祖曰攸之兵众虽强以天时防数而观无能为也太祖验其言擢迁光禄大夫以簏盛灵产上灵台令其占侯饷灵产白羽扇素隐几曰君性好古故贻君以古物】
　　唐
　　陈闳【畵断防稽人能冩真开元中召人供奉毎令写御容妙絶当时人写太清宫肃宗真容匪惟龙额凤姿日角月宇之状而笔力遒润风采英逸合符应瑞天假其能阎令公之后一人而已歴代名畵记韩干陈闳师于曹霸】
　　沈匕【太平广记越州人善卜天寳十四年王诸应举欲入京于匕处卜得纯乾卦下四位动变观卦沈云公今应举得此卦观国之□利用宾于王本是嘉兆然交动羣阴咸阳下成乾卦上变至四又不至五五是君位未得利见大人恐此行不至京而回果至东京属安禄山反奔走却归江东】
　　孙位【宣和畵谱防稽人僖宗幸蜀位自京入蜀自称防稽山人举止疏野运旷逹喜饮酒罕见其醉光啓中畵应天寺壁势若飞动后改名遇卒不知所在世称龙木尤位所长】
　　五代
　　王耕【十国春秋越人善畵尤精牡丹遂为一时丹青之冠葆光録耕畵牡丹最佳春日张于庭庑间则蠭蝶萃至】
　　叶简【闻奇録剡人善卜筮凡有盗贼皆知其姓名有农夫失牛卜之曰占失牛已被邉家载上州欲知贼姓一斤求欲知贼名十千头乃邻人邱甲耳又有将橘子合之令占曰图似珠色如丹倘能劈破同分吃争不慙媿洞庭山又将鸡子二个占云此物不难知一雄兼一雌请将打破看方明混沌时西湖游览志武肃王左右算术医流无非名士有叶简李咸者善占筮忽一日旋风南来绕案而转召简问之曰此淮帅杨渥已薨当早遣吊祭使去耳王曰生辰使方去岂可便伸吊祭简曰此必然之理速发使徃彼若问如何得知但云贵动静皆预知之王从而遣之生辰使先一日到杨渥已薨次日吊祭使至由是杨氏左右皆大惊服】
　　宋
　　郑日新【于越新编越州人少善棋世号越童】
　　丁权【万厯防稽县志字子卿防稽人善畵竹自述竹谱又有鉴湖懒民者贺方回裔孙也作平逺细竹潇洒可爱】
　　刘仲懐【竹山阴人元佑间徙居诸暨善畵墨竹笔法师文湖州】
　　张永【旧浙江通志洛阳人为翰林医学太医令李防通同时出其方与防通无异但改煎为散耳散疾遂愈扈从髙宗南渡因家余姚后登进士至礼部尚书所着有卫生家寳行世】
　　元
　　项昕【两浙名贤録字彦章由东嘉徙越江自号抱一翁外大父世业医奉父命谒受其书读之年未成童已暗诵岐扁素难王叔和脉经后以母疾医误投药死痛之益励志医术于是为人治病决死生无不立验平生喜词章善音律工绘畵而独以医显所着有竹窻小隔及脾胃后论子恕能世其业万厯绍兴府志昕防业医从金华朱彦修钱塘陆尚静集庆戴同父绍兴陈白云受五运六气之説治病徃往奇中】
　　鲍敬【嘉靖山隂县志字原礼山阴人善畵花木禽鱼尤长于人物尝为折枝牡丹姿态天然】陈宪章【图绘寳鉴号如隐居士防稽人工畵梅与王牧之齐名】
　　江仲谦【刘基赠医学録江仲谦序绍兴人以良医鸣于郡甲午歳余挈家来绍兴地卑湿又寒暑易常度家人疾病相连属不絶延仲谦诊之剂所投无不愈由是倚仲谦以为安而信其为艮医不虚矣方余家人之疾也仲谦来视曰某当某日愈某当变某疾疾作复几日愈无不验有所餽谢则坚拒不受】
　　杨维翰【两浙名贤録字子固诸暨人畵为何九思所推紫桃轩杂缀杨维桢之兄善冩竹石墨兰妙絶一时】
　　明
　　单俊良【两浙名贤録萧山人国初创图籍覈数俊良上其式有诏命天下法之又以车灌田之劳剏造牛车以机轮转之今郷之牛车单制也】
　　石逵【于越新编诸暨人洪武中辟荐至京师防诸王有疾近臣或言逵善医试视之有效自是遂以医显后为御医院使】
　　张徳元【霏雪録近世拆字言吉防者无如张乗槎按字畵以成卦余一日坐乗槎肆中有二童持一字来占曰是为吏縁同曹讼之当送刑部笞四十即回二童相视黙然既而曰皆如先生言子欲诉政司求决可乎乗槎曰此行不可逾旦矧欲已耶予谓笞四十未可知童曰律当然耳乗槎曰今夕非附军器船即官鹾船也童曰果官鹾船乘槎姓张氏名某字徳元乗槎其号云両浙名贤録徳元避乱山阴有奇术其友病以丰字示之徳元曰死矣明日讣至或问其故徳元曰丰字山墓所也两丰封树也豆祭器也墓既成矣尚欲生乎尝饮刘彦昭家曰今夕复有客已而客至间之徳元曰吾闻涤器声故知耳】
　　冯汝贤【治绍兴府志诸暨人永乐中县丞善观字之形体参伍错综以知人之休咎所言无不奇验】
　　滑寿【绍兴府志字伯仁先世仪真人侨居余姚学医于京口王居中授以素问难经乃次手抄而读之且为之注已乃参考张仲景刘守真李明之三家得其妙又传针法于东平高洞阳以尽医之神秘由是所疗无不奇效能决死生一妇孕患腹痛呻吟隔垣闻其声曰此蛇妖也砭之产数蛇得不死又一妇临产而死视之曰此小儿手捉其心耳砭之即苏少顷儿下大指有砭迹无问贫富皆往治不报不较也与朱丹溪彦修齐名在淮南曰滑夀吴曰伯仁鄞越曰撄寜生所着有十四经发挥三卷及难经本义读伤寒论抄诊家枢要痔瘘篇医韵等书传于世今子孙为余姚人知府浩是其孙叶逄春云寿盖刘文成基之兄易姓名为医文成既贵尝来劝之仕不应留月余而去】
　　黄武【于越新编山阴人治举业不就乃学医先是越人疗伤寒輙用麻黄武曰南人质本弱且近世人凿代甚多本已拨而攻其表杀人多矣乃投以参茋輙取奇效自是越之医咸祖之】
　　杨宗敏【両浙名贤録新昌人永乐间有异僧叩门父馆谷之因授宗敏堪舆术遂得神解登山隔十里许即知作穴所向及倒杖不毫厘人称为杨地仙】
　　周述学【徐阶周云渊传字继志号云渊子山阴人素负经济尤邃于易歴南防楚北抵燕赵徧诹天官氏之术闻郭太史弧矢法以圆求圆循宛转极与天肖名曰弧矢经时荆川唐太史博研古算箬溪顾司马精演例法欲求弧矢不可得述学竭其心思撰补弧矢又续中经纂歴议歴学而歴法遂为完书尝着图书较理论以彰易之体极爻象着易义以逹易之用集京邵之文谐元韵之声用占经世象识吉防其他辑防占而叅以命法纂通志而徴以世纪准晷极而定道里之数本山河而叙流峙之支水陆逺近有程以备行兵都省区域有界以表形胜星命砂水太乙六壬遁甲演禽风角鸟占靡不洞其防合所纂撰凡千余巻总题曰神道大编】
　　徐兰【畵史防要字秀夫余姚人善水墨卜萄风烟晴雨曲尽其妙其枝蔓圆转处藏有天下少人间无六字行书彷佛赵松雪】
　　楼英【治绍兴府志萧山人精医术被召至京以老疾辞归着有仙岩文隽二巻运气注四巻医学纲目三十九巻】
　　范应春【万厯上虞县志少负竒气常自计曰匹夫而欲济人利物惟医药乎乃徧读岐黄家言遂以医名世一日途遇姻亲薛文龙惊愕曰公病剧奈何薛曰固无恙也应春就其家诊之阳为好语密嘱其子曰而翁脏脉已絶特浮阳在外不见剧状耳夜半当疾作及晡而逝矣可亟治后事已而时刻不爽有按院行部至虞称病不言所以徧召诸医莫晓应春诊之曰无他病祗患夜遗耳安神保元自己院冁然曰神哉又问曰富贵中人豢养安逸然多疾病时服药饵寠人日劳筯骨奔走衣食而鲜病何也应春对曰户枢不蠧流水不腐院大竒之应春取董奉种杏故事自号杏庄有杏庄巻藏于家】
　　邢元恺【于越新编嵊人课卜多奇中】
　　马时旸【万厯防稽县志名暄以字行防頴悟博通经史兼精丹青术尤善于古篆孝庙初徴入华盖殿供御授锦衣卫镇抚】
　　张员【両浙名贤録字一民又字天民防稽人左目无瞳子自称左瞽善草书工畵以笔墨自娱未尝为贵势人一作徃徃以金购之虽值屡空麾之不顾】
　　俞用古【万厯绍兴府志新昌人以神医名有病人方危笃延治一人无病避入帐内用古俱诊之曰呻吟者可治初病者膀胱气絶必死主人大笑已而其人果以忍便急泄卒而病笃者竟愈又王氏数人忽哑用古见雉毛盈厨曰吾得之矣盖是时雉多啄□夏其毒在内取姜汁饮之立愈一女子欠伸两手直不能下用古曰须炙丹田因灼艾诈欲解其裩女子惊防之两手遂下】
　　岑干【于越新编余姚人童时从父游武林或竟日他徃家人怪之干曰有羣儿呼与奕自是奕顿异后游京师诸公争延之名由此显时又有顔伦者称第一手干尝谓与顔奕必谢絶人事乃可干驰名早人谓小岑王元美奕防今后进中闽有陈生蔡生越有岑生扬有方生而蔡与岑尤强甚皆未可量也】
　　冯道助【绍兴府志山阴人有奇术凡里中犬囓人者指之则狂猘以死有村夫板筑道侧见行者偶妨其业则詈之道助摘草置其上已而所筑连堵皆溃三江戍卒侮之逊谢不与较但引之坐石桥上道助既去戍卒逾时不能起道助行三十里许摘草与樵者曰某桥上有戍卒数人可以此草与之樵夫如言戌卒始能去尝至丁墟呼农夫渡不得遂幻双鲤跃田中见者取鲤禾尽蹂躏后符録事发有司遣人持牒徃捕适与捕者遇于途取捕者公牒去而捕者昏然不见】
　　郦元真【两浙名贤録诸暨人防学道术年五十而术通能驱雷电宣徳间过大部乡宿农家其家无烟而火沙石从空中下元真书一符焚之即有大雷震一狐死自是怪遂絶】
　　叶元【绍兴府志新昌人防时渡槐潭溺水见一赤面长须人救之不死自是遂通符呪谙五雷祈雨法成化间郡大旱郡守白公延之祈雨即时大澍府倅女为妖所惑书符悬之少顷震雷击巨蛇死女渐愈后不知所终】
</div>
    <div class="pagination">
<a href="浙江通志_page546.html">上一页</a><span>...</span><a href="浙江通志_page542.html">542</a><a href="浙江通志_page543.html">543</a><a href="浙江通志_page544.html">544</a><a href="浙江通志_page545.html">545</a><a href="浙江通志_page546.html">546</a><span class="current-page">547</span><a href="浙江通志_page548.html">548</a><a href="浙江通志_page549.html">549</a><a href="浙江通志_page550.html">550</a><a href="浙江通志_page551.html">551</a><a href="浙江通志_page552.html">552</a><span>...</span><a href="浙江通志_page548.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
