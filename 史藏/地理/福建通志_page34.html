<!DOCTYPE html>
<html>
<head>
    <meta charset="UTF-8">
    <title>福建通志 - 第 34 页/共 239 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>福建通志 - 第 34 页/共 239 页</h1>
    <div class="content">　　莆田县普济堂【在万安铺】育婴堂【在县东门外】养济院【在永清门外明治中知府王弼建西为发政防东为施仁堂立亭于门内扁曰必先内列房舍二所额设口粮银二百两衣布一百四十两　国朝顺治三年裁充兵饷康熙三年复给九年奉文令有司官将罚赎积谷赈济其防江水南二处皆属焉】南厢漏泽园【在篠塘山之原宋知兴化军赵彦励建】东厢漏泽园【在太平山明知府王弼创】
　　仙游县普济堂【在县治节义祠边】育婴堂【在县治节义祠边】养济院【在城东北隅明知县顾思敬王彛创】县西北漏泽园【在弥陀庵侧宋知县吕祖平建】枫亭漏泽园【在天王院之北宋知县翁永年创】义塜【在文贤里樟埔地方共一十七畆邑人敎谕刘维翰捐金买置有贫不能埋者给以灰土二百觔】同归穴【顺治十一年城防骼胔骸骨市巷山积报恩堂僧比莹昙霞合収而葬之故名同归谢奎章痛其防之无归捐租一十三石付礼房经承収贮以为春秋二祭之需】
　　泉州府
　　晋江县普济堂【在城内盛贤里外堂一座内小屋三间雍正二年知县叶祖烈奉文建】育婴堂【在城内溪亭铺房屋一座周围八间雍正二年知县叶祖烈奉文建】养济院【在县西北隅明洪武间知县张灏建后改养济院为存防院以居癞疾而徙养济于县后】漏泽园【在东门外一里明洪武初建嘉靖间守高越重建缭以垣墙命东禅寺僧守之】
　　南安县普济堂【在南关外鹏溪乡】育婴堂【在南关外鹏溪乡】养济院【额养孤贫九十名即寄晋江养济院歳行支付而已】漏泽园【在三都佛迹寺】
　　惠安县普济堂【在县治东许院】育婴堂【在县治东圣堂后】养济院【在楼山南旧设于县治南锦田驿北明成化中知县张桓迁今所万厯间知县刘一阳再建一院南郭外复改旧院曰存防】义塜【在北郭外宋嘉定中知县张豹变创明因之万厯间知县刘一阳重建】
　　同安县普济堂【在厦门草仔埯】育婴堂【在城内后罏】存防院【明成化间知县张逊创建于庆丰门外后移东门外房舍四十二间观音堂一座顺治十一年海氛折城并存防俱毁遂移梵天寺口观音佛刹之右房舍如旧】养济院【在县东同禾里四都溪头村房舍三十一间观音堂一座】义塜二所【东在同禾榕溪亭左西在从顺杜桥左各周里许】漏泽园【在大轮山之东】
　　安溪县普济堂【在治东北隅】育婴堂【在县内东街上保】养济院【旧在凤池桥西南明嘉靖中知县黄怿改建于永安里】漏泽园【在永安里明嘉靖中知县黄怿建县民黄志道舍地送官广六畆环石砌之】
　　漳州府
　　龙溪县普济堂【在城北厢外郡厉坛东边】育婴堂【在城内东隅准提阁】养济院【一在西门外一在北门外又于北距城二里许设癞子营以处贫癞无杂民居】义塜【宋绍兴间郡守刘邵即城北瘗骸为二大塜命曰普同嘉定中郡守危稹更作三塜于南山后于北门于中峯院旷野大可容百数十坟自为碣石志之明成化间郡守姜谅谕属邑各创立义塜龙溪凡二十一所一在东门外双节庙后一在西门外金峯上一在南门外下路边一在北门外草亭一在一二三都大观山下一在四五都车嶅山下一在六七都小岭埔一在龙埭口一在八都一在九都詹村山埔一在十一都亭尾山玉石岩前一在十二三都塘北一在十二三都浯淇塘上埔一在二十一都双路口一在二十一都天寳市后一在二十二都黄柑宝寿院边一在二十三四都同浮社海印寺山下一在二十六都丰落山一在二十七都马岐山一在二十八都兴福山东一在二十九三十都四方山下　上自一二三都至九都今属海澄县又正德间郡守陈谟命民収埋骷髅于西望高下又嘉靖间部断葬采寳寿院匀粮僧山七十二仑在三峯等处又隆庆五年郡守罗青霄创漏泽园一区于南山寺十四年知县沈昌期改建四艮山西埔又万厯间署府推官龙文明没入豪民谢必承影占山埔一所在金峯山东偏充为义塜又天啓间进士王志道置大小三十仑为义塜在二十二都土名石竹垅浦坑蜈蚣山蚯蚓案半岭亭尖大防马鞍石石鹞土地公坑垅内午石头岩仑石塔石梯风门等处　国朝顺治九年监察御史朱克简置义塜二所一在北门外一在南门外新村又里人会元陈常夏捐置义塜二所一在二十九都龙江山一在岩前山二仑又壬辰之围死者甚众里人李耀宗使僧闻晓遍収骷髅约七十三万火葬于城南为同归所自兵燹以后宫室荡为丘墟卒成东岳义塜在东岳庙左康熙三十九年乡绅张雄置义塜二所一在北门外白赤山一在南门外南青塘四十六年知县曹家甲置义塜三所一在北厢外一在西门外日照岩前一在江东】
　　漳浦县普济堂【在县西门外】育婴堂【在县城西门外】养济院【在北门外又设癞子营于西门外虎山之隂有池一区俗称后寮】漏泽园【在北门外演武亭左旁宋崇宁间置后渐圮明成化间知府姜谅檄县重修　国朝康熙三十三年阖邑绅士庶民治屋覆以瓦前后二进缭以周垣较旧制稍广】义塜【一为东塜在东门外康熙三十七年乡绅黄性震捐赀置在浮丘路边一为西塜在西门外好景山之南一为南塜在梅林铺旁周围一百六十丈今废康熙三十七年乡绅黄性震捐置义塜一所在枫木亭大龙坂一为北塜在北门外演武亭左四十一年生员赵宏赵钟腾兄弟捐置义冢一所在下埔纵横各三里五十年贡生蔡祚熹请复义塜一所在县南五里土名淡圳先系乡民合置后没于豪故呈请仍复】云霄义塜【在鎭城外太学生呉山捐置】杜浔义塜【在杜浔城外给事丘懋炜捐置】
　　海澄县普济堂【在西关外草尾社】育婴堂【在北关外土城内】养济院【在九都草尾堡明隆庆间知县王谷建万厯间知县陶镕修】义塜【一在一二三都大观山下一在四五都车嶅山下一在六七都小岭铺一在六七都龙井埭头一在八都一在九都詹村山埔俱旧设一在五都黄浦山一在八都林坑山一在九都云峯山一在海门山一在曾厝埔以上万厯间知县姚之兰置一在石鸡山澄演武塲崇祯间知县梁兆阳择置】
　　南靖县普济堂【在县北门外起葢三间一边住孤贫一边住痳疯】育婴堂【在县西关外杨公祠】养济院【在县西习贤里张仓社明隆庆间被水漂壊乃迁建于新县之北万厯间知县陈宗愈増修】义塜【一在归德里田墩坂明成化间知府姜谅檄县创建周围筑墙约四十余畆一在县西门外东一在县西门外西各约二十余畆一在樟树湖安福寺之上周围七十余丈】
　　长泰县普济堂【在西关外人和里西坛角】育婴堂【在县前谯楼脚东边】养济院【在县南门外旧有院明万厯间知县方应时加赈防之又度空闲官地以为孤老蔬圃】义塜【一在北门外周围约一顷余一在西门外西北俱旧塜一在人和里双头桥万厯间知县管橘捐俸倡官生戴塘捐置纵横数里立石为界一在西郭外人和里枫树行山知县赵象干捐置四至石界】
　　平和县普济堂【在城北门外】育婴堂【在城东门科第坊】养济院【在北门外】义塜【凡四所在四门外明知县王禄设】
　　诏安县普济堂【在县北关外】育婴堂【在县西双港村】养济院【在县西四十里】义塜【一在五都马蔺铺军民合葬一在县西二里良峯山之麓一在县西十二里双髻娘山俱都民林仲安舍地为之一在可湖寨山知县夏宏礼建一在后沟尾山乡绅沈鈇建一在深山华表去良峯山一里许知县王殿元建】
　　延平府
　　南平县普济堂【在西关外西铭桥坊】育婴堂【在城西三元坊】安乐社【嘉定间郡倅詹大椿创或二三十里置一舍使道路疾病之人归养于此无殍殣相望之叹今社未复】养济院【一在水东山麓一在城西关外宋绍兴中郡守吕行已建明洪武间知府唐铎重建又　国朝亦有二院一名东厰存恤院在水东山麓赈民之恶疾者一名西厰养济院在城西郊赈民之废疾者俱按季给其衣未】丛塜庵【在城东乾道间郡守李庚辟地听民不能葬者葬之剏两塔识男左女右召僧守之月给香米后林洁已再辟一所筑墙围之】安福庵【寳庆初知州傅康创以听民葬】会一庵【在城西门外】漏泽园【一系宋嘉定间知州事林洁已置听民収葬禁火葬停柩一在县治东演仙下里一在县治西剑津里一在县治南崇福里一在县治北演仙下里明成化间知府郑时开治间知县陆嵩重建】义塜【一在太古山万厯间知府薛藩署县徐久德立一名东义冢在凿滩瓦厰国朝知府周元丈立建庙置田付僧看守有碑记一名西义塜在水南坊牌知府周元文立关地围墙】
　　【収无归者葬之一名东南义塜在溪东地藏堂玉屏山右郡判杨毓建立置田付地藏堂僧看守】
　　顺昌县普济堂【在北门昼锦坊】育婴堂【在北门昼锦坊】惠民药局【在县治前】养济院【在县治北明知县袁黝建】丛塜庵【在县治西北赤岭之左】
　　将乐县普济堂【在东门】育婴堂【在南门外】养济院【在县北郊外明治间知县陈大经建】漏泽园【在县治北明成化间知县姚増开十五年知县谭明建坊于前后嘉靖间知县唐自化重开于西门外】
　　沙县普济堂【在南郊外水南地方】育婴堂【在城内龙池坊梅岭地方】养济院【一在水南坊以处孤老一在东门内广誉坊以处恶疾因东门民居稠密恐廹处传染为患知县袁应文改设于东门外演武亭旁隙地】漏泽园【一在北门厉坛左邑人乐进德典史汤恩复捐赀买地充广之一在仁和坊云际寺后知县袁应文复益以视坑亭山一片】义塜【一在东门外八角亭边一在西门外云际寺后一在南门外水南村一在北门外眞武亭前俱宫地知县徐显臣详请设立又一在西门外贲衣丛知县林采蠲立】
　　尤溪县普济堂【在城东郊外】育婴堂【在城南郊外】养济院【在水陆寺前知县曾确建】漏泽园【一在东郊一在西郊一在水东沙坂俱知县张阳春立】
　　永安县普济堂【在东北锦市里】育婴堂【在县前街】养济院【在北门外演武塲前万厯间知县苏民望又于院内及厉坛前空处共増架十六间以居残疾】漏泽园【在东门外五里龙喷坪后又増南门外康坪】
　　建宁府
　　建安县普济堂【在城西郊外】育婴堂【在县北门外】养济院【一在宁远门外宋乾道七年郡守赵彦端建一在德胜坊】漏泽园【在白鹤山右麓】义塜【在吉苑里东安源康熙二十一年知县张大典捐置】
　　瓯宁县普济堂【在城西关帝庙傍】育婴堂【在建安县】养济院【一在建治光禄坊一在城北德胜坊】漏泽园【在太平坊厉坛旁后移建治光禄坊】义塜【在水西曲场康熙三十二年知县张其文捐置】
　　建阳县普济堂【在治东普济桥】育婴堂【在城内一保地方建屋十二间】养济上院【在三桂里水东尾旧在景肃门外西观右去百步许収养鳏寡孤独疲癃残疾者明嘉靖间李东光徙置康熙己卯燬知县毛凤纶复建】养济下院【在漳滩之上溪口地方下瞰滩头三石収养癞子内祀观音大士最灵騐即今病癞者年愈一人】漏泽园【在县南三桂里地名后坂俗称亡化山相传昔有知县刘卫置此以葬民之不能葬及无后者】义塜【明万厯间知县魏时应新増义塜一十七所一在同由里金银窠一在均亭里沙窟山一在崇仁德里墩头坛一在崇文里大□坪一在三衢里三盘坛一在建忠里西禅寺废基一在崇防里后山茶园一在崇政里华高山一在崇化里上元庙后一在永忠里麻沙渡头一在禾平里广贤山一在嘉禾里船洲坪一在北雒里画眉坛一在兴上里五峯岭一在兴中里桥亭一在兴下里北岸坪一在洛田里洪山庙后】
　　崇安县普济堂【在西郊列桞村】育婴堂【在西门十一图】养济院【旧在兴贤坊营岭之右宋景定间知县刘汉传建明洪武间知县刘观重建嘉靖间知县邵德夫迁西城外永隆寺南】义阡【一在西门外右一在永隆寺一在西门外】
　　浦城县普济堂【在东隅二图】育婴堂【在东隅一图】养济院【在县坊隅明洪武间知县张宗顔建】漏泽园【在县水南园宋时设】
　　松溪县普济堂【在河东隅临水宫后】育婴堂【在小北门城边】惠民药局【在县治之西康熙二十一年知县马雄俊捐赀重整延医施药三十年知府张琦知县沈焕捐俸施药】养济院【在县治西康熙十六年知县马雄俊重修】义塜【在县治北枣岭左一在县治河东临水宫右一在河东康熙十六年知县马雄俊捐置】生生所【在县西小北门生员杨汝霖等倡建】
　　政和县普济堂【在西关外漏泽园左】育婴堂【在南关外】养济院【在安济坊】漏泽园【在顺令门外交溪之浒】
　　邵武府
　　邵武县普济堂【在北市宝严坊】育婴堂【在西市亨泰坊】惠民药局【在府门之左明成化间建】养济院【在东门外明洪武十三年建为一十二楹成化间知府刘元増一十六楹】漏泽园【一在何鹿坑一在平步岭】义塜【一在何鹿坑一在赛羊桥象山西畔】
　　光泽县普济堂【在落善利坊罗家墩】育婴堂【在落惠济坊八角亭下】惠民药局【在县东登云坊】养济院【在县东防春门外明洪武间知县刘克明建嘉靖间推官程登龙重修】漏泽园【在一都普济庵后】
　　建宁县普济堂【在东门】育婴堂【在水南官仓】养济院【在水南贞节坊明正德间知县周必复建】漏泽园【在县东黄舟坊】义塜【一在县东枫树岭一在县西大岭上一在县南馒头嵊一在县北凤山岭】
　　泰宁县普济堂【在福民祠内】育婴堂【在天王寺左旁】养济院【在社稷坛东明成化间知县范翰建】漏泽园【在社稷坛左义塜下】义塜【在社稷坛左漏泽园上】汀州府
　　长汀县普济堂【在城东敎塲上侧】育婴堂【在县治前】养济院【在府治西罗汉寺左畔旧在鎭南门濠边崇祯四年徙今所康熙己卯知府王廷抡重修】义塜【一在东郊坑一在罗汉岭上一在府背山一在朝斗岩东普同塔凡三塔中贮邑人之无归者左僧右尼为大厦三楹覆之司李徐开远捐地倡建学士徐元文为记一在府治南郡守冯协一捐地一在龙陂同知江芑捐地一在东敎塲后道塲坑山一片濶二十四丈余总兵陈有功捐地一在北路罗苩坪社公背下濶二十五丈郡守李肃捐地一在南路戒愿寺背濶三十余丈知县张文伟捐地一在北路前所窰下截濶二十丈邑绅黎文远捐地一在北路前所窰上截濶二十余丈又下截岗上坪濶三十余丈邑人钟文魁捐地一在东路道塲坑濶二十余丈邑庠许锦捐地一在南禅寺前徐屋坑濶二十丈又西峯背断龙坑濶三十丈郡庠赖守正捐地一丙戌年大水男妇溺死以百计钟嘉祐捐金掩尸荒塜相望十里邑人于清明操舟沿堤投楮祭之】
　　宁化县普济堂【在文星坊】育婴堂【在进贤坊】养济院【在县治东二里许】义塜【在县南三里敎塲后】
　　清流县普济堂【在南关外】育婴堂【在县门西】养济院【在县西朝贞坊宋末建顺治康熙年间随圮随修】义塜【一在东门外水东坊嘉靖间知县陈桂芳创始建亭以覆之外筑垣墙设门一座扁曰义塜康熙三十一年屋宇重修一在西门外二里许屋宇亦与东塜同修一城西丛塜在西山背名西窠葬无祀及无棺者】
　　归化县普济堂【在三都】育婴堂【在西门公舘巷】养济院【在城北关外明末冦燬康熙间邑令黄易重建】义阡【一在城东半里一在城西十里】
　　连城县普济堂【在东门外】育婴堂【在北门内】义济院【在县东门外明崇祯八年修】义塜【在县西郊】
　　上杭县普济堂【在东关外】育婴堂【在儒学前左畔】养济院【在西城外石固庙左】义塜【一在北门外厉坛之侧明初官设一在南冈塔下邑绅雷鈇捐置一在东门外涸湖邑人丁希盛捐置今涸湖旧塜旁及西门外十里亭皆国朝顺治初邑人黄錝买施更益二区焉】
　　武平县普济堂【在南郊外演武亭左边】育婴堂【在东门坊】养济院【在县治北观音堂再燬再建康熙二年改建西北郊外】义塜【一在县北厉坛右一在南门外一在西门外】
　　永定县普济堂【在西郊外】育婴堂【在城内西门孟公祠】养济院【在县东一里山麓间明崇祯九年修】漏泽园【在山川坛侧山麓间周围数里】
　　福宁府
　　霞浦县普济堂【在治东南隅】育婴堂【在治前进贤坊】养济院【在东隅境六禅巷西北元末乆废嘉定间知州谢廷举増建】丛塜【一在西门外冈溪岭明正德间知州万廷彩市民地约广七畆许为贫民埋葬之所一在东门外塔壪万厯间知州钱士鳌市地竪亭并资给祭奠】
　　福安县普济堂【在县东二里】育婴堂【在县城西北】养济院【一在北门外二里富春东畔一在县东二里明万厯间知县杨维城重葺】漏泽园【在东郊棠发亭下】流骸塜【在栖云寺岭畔】义塜【在南门外又万厯间知县毛万彚捐俸于各都图内买山増置三十四所二三都在九里坛四都在碓后五都在东门外官山六都在长濑石墙洋七都在二图马鞍山八都在前洋四角坵九都在铺后下十都在傍山洋七星墩十五都在大塡十七都在一二图郑家庄虎山边十八都在洋尾十九都在大路桥头二十都在程山二十一都在一二图大箬鼻二十二都在府学院仙山二十三都在长林头二十四都在竹柄二十五都在铺后□二十六都在大梅二十七都在白岩山二十八都在牛栢洋上二十九都在一二图北山下又一图坑里垅下又二图紫金峯下下二十九都在三图洋口山三十都在山尾垅三十一都在大盘埔头三十二都在东□里三十三都在下水港三十四都在一二图庄前三十五都在一图梅岐龙降又二图滩头三十六都在小埔亭下】
　　宁德县普济堂【在治前东安市】育婴堂【在城西门外】养济院【在北门外三元道院之左】漏泽园【一在县南曰普同塔一在三元道院左山曰化人台一在碧山张家湾曰东丛塜一在南门外敎塲西曰南丛塜一在灵谿寺前曰灵谿丛塜】
　　寿宁县普济堂【在治前迎春桥】育婴堂【在城东】养济院【在西门外城隍庙左】漏泽园【一在县南五里亭右一在县东七里金钗洋】义塜【康熙二十四年知县赵廷机捐俸买三峯寺僧城南王家洋山一片为之】
　　台湾府
　　台湾县普济堂【在东城门内】育婴堂【在治前进贤坊】养济院【在鎭北坊康熙二十三年知县沈朝聘建】义塜【在宁南坊魁斗山俗呼鬼仔山厯年久远丘塜累塞康熙五十九年监生陈士俊买园地数甲于凤山之新昌里与此山毗连以为塜山焉】
　　凤山县普济堂【在县北门外】育婴堂【在县东北隅】养济院【在土墼埕保康熙二十三年知县杨芳声建】义塜【在宁南坊魁斗山】
　　诸罗县普济堂【在城西一里】育婴堂【在城西门外】养济院【在善化里东保康熙二十三年知县季麒光建】义塜【一在台湾县宁南坊之南魁斗山一在县治东牛朝山康熙五十五年知县周钟瑄建】
　　彰化县普济堂【在县北进贤里】育婴堂【在西郊迎仙里】养济院【在西门外一里】义塜【在西门外三里】
　　永春州
　　永春州普济堂【在西门内后街雍正二年遵建】育婴堂【在西门外雍正二年遵建】养济院【在兴善山后明嘉靖间知县柴镳建】漏泽园【在兴善近山知县柴镳建】义阡七所【一在二十五都官田市后一在二十五都松栢园一在二十五都五井山明知县周堪赓建一在二十五都董埔尼姑庵一在十四都虎踏石知县马生鳞建一在十五都丛桂庵知县武怡建一在十四都下尾园及下庵山园下庵知县于翰翊建】
　　德化县普济堂【在城东水门内】育婴堂【在城东水门内】养济院【在西门内明知县许仁建后燬康熙二十三年知县傅以履重修】漏泽园【昔在县南埯头格今在县东塔兠濑】
　　大田县普济堂【在县东北隅】育婴堂【在县署东】养济院【在东门外祝圣寺左】义塜【一在东岩邓茂七之乱乡人结砦岩巅贼破砦时战死者众难平乡人作义塜崖根収瘗之一在溪南四十七都汶口坂乡民余永三建】
　　龙岩州
　　龙岩州普济堂【在西门外普陀庵之傍】育婴堂【在县前坊】养济院【在东门外明洪武间设立成化间知县韦济重建国朝顺治十一年知县王有容修葺】义塜【在永宁门外里许周围二十余畆明成化间知县韦济拓城葬枯骨于此立石表曰丛邱知县陶博増辟十畆缭以周垣后知县王有容示凡北郭外空间官地任民埋葬】
　　漳平县普济堂【在县治东郊外】育婴堂【在县内东隅】养济院【在县东门外山川坛后原在东门内之南明嘉靖间知县秦文昻移出　国朝顺治五年冦燬七年知县冀绍芳重建】义塜【初在县东二里许大寨坪明正德间署县推官胡宁道设万厯间知县刘懐望移置于城北门外】
　　宁洋县普济堂【在县城外旷地未架房屋】育婴堂【在县城内周令功德祠】养济院【先在旧演武亭后明万厯间知县陈德言见其窄壊改创于前稍南中为防两房四间周围有墙外设门楼蔽之后水圯顺治十三年知县萧亮捐赀重建】义塜【在北门外知县杨继时建周围五百丈濶六十丈】










　　福建通志卷十三
<史部,地理类,都会郡县之属,福建通志>
　　钦定四库全书
　　福建通志卷十四
　　典礼
　　安上治民莫善于礼孔子曰上好礼则民莫敢不敬姬公监于二代周礼以兴厥后歴代史官亦无不志礼乐者岂不以民志之定由于观感而然欤我
　　皇上徳备中和功成位育普天之下性莫不循理闽
　　邹鲁遗风其渐仁摩义涵濡于
　　圣朝之雅化者九十余年家敦礼让而俗跻淳厐宜也
　　旧志未能敷文华以纬
　　国典岂非珥笔者之陋欤用昭明备永垂法则志典礼
　　庆贺礼
　　凡遇
　　万寿圣节正旦冬至福建每于一月前涓吉拜进贺表前一日布政司结防于公廨合属皆斋沐本日清晨设龙亭于大堂正中设仪仗于露台上之东西设鼔乐于露台南之东西北向设表案于龙亭前设香案于表案前鼔初严率属具朝服次严礼生引班首诣香案前涤印用印讫以表置于案鼓三严各官入班司班唱班齐司礼唱跪叩首行三跪九叩礼兴平身乐止司礼引班首升自东阶诣香案前唱跪传唱众官皆跪执事者以表跪授班首班首捧置防亭中即于露台下跪送鼓乐前导送至福建总督部院衙门附进按察司即于次日率属拜进仪同但跪送于大门之外督抚提镇诸大吏则自拜进于各衙门
　　表笺式【歴年加上　徽号并一应庆贺表笺俱由内阁临期撰拟不备载】
　　皇上万寿元旦冬至表式
　　福建【某】衙门【某】官【某】等诚懽诚忭稽首顿首上言伏以
　　徳统乾元首正六龙之位
　　建用皇极开五福之先
　　恭惟
　　皇帝陛下
　　率育苍生
　　诞膺
　　景命
　　抚时出政八风顺而嘉谷蕃昌
　　受箓敷猷万国宁而俊民乐育太平有象
　　厯服无疆【臣】等恭遇
</div>
    <div class="pagination">
<a href="福建通志_page33.html">上一页</a><span>...</span><a href="福建通志_page29.html">29</a><a href="福建通志_page30.html">30</a><a href="福建通志_page31.html">31</a><a href="福建通志_page32.html">32</a><a href="福建通志_page33.html">33</a><span class="current-page">34</span><a href="福建通志_page35.html">35</a><a href="福建通志_page36.html">36</a><a href="福建通志_page37.html">37</a><a href="福建通志_page38.html">38</a><a href="福建通志_page39.html">39</a><span>...</span><a href="福建通志_page35.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
