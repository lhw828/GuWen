<!DOCTYPE html>
<html>
<head>
    <meta charset="UTF-8">
    <title>福州府志万历本 - 第 23 页/共 280 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>福州府志万历本 - 第 23 页/共 280 页</h1>
    <div class="content">　　僧会司，在吉祥寺。
　　道会司，在祐圣宫西。
　　杉洋巡检司，在县东三十六都。洪武十二年建，今废。
　　际留仓，在县北兼善坊。元创，国朝因之，成化十六年重修。
　　预备仓四，一在二十六都，一在八都，一在垕山，一在十八都。
　　闽清县
　　在梅溪南里许，五代梁乾化中建。宋熙宁中，为洪水所漂，令陆绛新之，后屡经毁。国朝洪武九年，主簿郑本始构堂宇及谯楼。正统十三年，复毁于兵。天顺七年，典史余绍重建厅幕。成化间，知县左辅、黄漟相继修葺。万历三十七年，洪水冲荡，县宇为墟，知县俞咨龙请贷公帑，移于后百武，就其高垲，环砌以石，建堂宇、幕舍、库狱，门楔、旌善、申明亭，焕然一新。
　　阴阳学，在县治西升平坊。
　　医学，在县治东和丰里。
　　僧会司，在普贤寺。
　　道会司今废。
　　府馆，在县治南。
　　际留仓，在县治内之西。成化四年，知县左辅重建。
　　预备仓三，一在安仁，一在盖平里，一在仁专里。
　　长乐县
　　在六平山之南。唐武德间，自敦素里移建今所。洪武初因之。景泰元年，知县龙韬重建，堂之东为典史厅，西为库，北为知县、县丞、主簿宅，各一区。中门之外，左狱，右际留仓、谯楼。大门之外，左旌善亭，右申明亭。
　　阴阳学、医学俱在南山塔下。
　　察院行台，在县治东。
　　布政分司，在县治东。
　　按察分司，在县治西。
　　府馆，在察院西。
　　石梁蕉山巡检司，在十五都。旧在梅花千户所城内，洪武十年迁今所。
　　小祉巡检司，在十八都龙江。
　　松下巡检司，在二十都大祉。上二司并洪武间建。
　　税课局，在县治西。洪武间建，成化十七年，知县罗叙重修。
　　长乐仓，在县东二十四都梅花千户所旧隶所，正统六年改属县。
　　预备仓，在鼓楼东。
　　河泊所，在十五都。
　　僧会司，在县治天王寺。
　　道会司
　　连江县
　　在龙际山南，鳌江之北百步许。县，唐武德间建，宋治平中建廨宇，至元六年毁于寇。国朝洪武元年，知县王得钦重建，正堂东为库，西为典史厅、架阁库、际留仓。仪门外东为土地祠，西为狱。十四年，知县张益建。知县、县丞、主簿、典史宅各一所。二十八年，知县李凤构观稼亭、劝农阁，堂北隙地构预备仓。成化十八年，知县凌玉玑建旌善亭、申明亭于县前左右。
　　阴阳学，在县治西龙津坊内。
　　医学，在县治前大街西，即旧惠民局。
　　布政分司，在县治南。
　　按察分司，在县治西。
　　府馆，在县前。
　　北茭巡检司，在县治二十六都。旧为荻芦，洪武二十年，改今名。
　　蛤沙河泊所，在县二十七都，洪武十六年建。
　　税课局，在县治通济桥西。旧在县治前，洪武十八年圮于水，移建今所。
　　[HT]定海仓，在县东定海千户所城内，洪武二十年建。
　　僧会司，在钦平上里天王寺内。
　　道会司，在钦平下里龙兴观内。
　　罗源县
　　在东戴坑，宋庆历中创于县令陈偁，建炎毁于寇，淳熙中重建尉厅，元至治初，复新县治。国朝洪武十年，县丞庞益建厅堂、廨舍诸所，以后县丞甘志和知县施弘、陈瑷相继修葺。弘治十六年，知县徐珪辟东西路，筑夹墙，砌马道，谯楼前左右建旌善、申明二亭。
　　阴阳学，今废。
　　医学，在县治西急递铺之东。即元惠民局。
　　布政分司，在旬宣坊。
　　按察分司，在县治左。
　　府馆，在城隍庙东。
　　河泊所，在县治南沈尉桥北，景泰七年重建。
　　际留仓，在县东隅沈尉桥。弘治十一年，知县陆嵩改创公厅之东。
　　僧会司，在县北仙茅寺。
　　道会司，在天庆观，今二司俱废。
　　永福县
　　在磨笄山南。县创于宋初，建炎中，令陈炎建厅宇，宋末毁于兵，元至元间重建，洪武初又毁。弘治间，知县谭显奏修建正厅、幕厅、门楼、廊房诸所。正德五年，知县郑信筑垣墉，盖廨宇，改道路于东南，移民居于西北，规制乃备。隆庆五年，又毁，知县陈克侯复建。
　　阴阳学，在县治北大街。
　　医学，在县治南。
　　府馆，在县治南。
　　漈门巡检司，在县治西三十三都。元至元间，自辜岭寨移今所。
　　际留仓，在县治内。即元常平仓。
　　僧会司，在县治南重光寺。
　　道会司，在县治北香山堂。
　　福清县
　　在鹫峰山麓。唐嗣圣间始建，宋为县，元为州。洪武四年，仍改为县。成化三年，知县余泰建正厅、幕厅。成化二十一年，知县庞王从建仪门、后堂及库房、廨舍诸所。狱在中门之左，旌善、申明亭在大门之外。嘉靖二十七年，毁于倭。嘉靖四十四年，知县叶梦熊重加修建。
　　阴阳学
　　医学，在县治南隅坊前。
　　布政分司，在县治东。
　　按察分司，在县治西。
　　府馆，在县治西。
　　壁头山巡检司，在县南江阴里。元置于囗日里。
　　牛头门巡检司，在县东南平里。元置于迳口。
　　泽朗山巡检司，在县东化北里。元置于练门。以上三巡司俱洪武十二年移建，改今名。
　　南门税课局，在县南龙首桥北。元置，旧名南门务。
　　海口税课局，在县东南方民里。元置，旧名海口务。上二局俱洪武初改今名。
　　迳上税课局，在县西南灵得里。宋建于迳口，名迳口务，洪武初改为迳口税课局，洪武十八年圯于水，移迳桥北。
　　河泊所，在海口镇。
　　福清仓，在镇东城内南隅。洪武二十一年，指挥同知王得建，正统二年改隶县。
　　万安仓，在县万安城内千户所南。洪武二十一年，正千户王忠建，正统二年改隶县。
　　预备仓一在双旌门，一在时和里，一在光贤里，一在方民里。
　　际留仓
　　僧会司，在清远里。
　　道会司，在方民里。
　　海口场盐课司，在方民里。
　　牛田场盐课司，在时和里。
　　论曰：鲁公父文伯有言，位，政之建也；署，位之表也，皆所以虔君命者也。古之卿大夫，朝考其职，昼讲其政，夕序其业，夜庀其事，而后即安。今兹海邦，自御史大夫以逮郡国之百执事，堂皇相望，夫孰非行君之令以致之民者哉!是故登斯堂也，兴革宜欤?乐利溥欤?苞苴绝欤?奸宄息欤?日恪位著，以儆其官，民之主也，数世赖之者也。无亦有以传舍视官，而以传舍视民者乎?夫君人者，宠之以位，将民之安辑是图，岂其使之纵于其上，淫刑以逞，恣己之欲，而瘠民之生也，必不然矣。


　
　建置志四
　　驿　铺公馆附
　　

　　福州府
　　三山驿在府治西南，属府不属县，西出抵侯官芋原驿，南出抵闽县大田驿。宋在城驿有五，俱废。元置东西二驿。今驿即东驿也；西驿，成化七年，改为福宁道。
　　三山递运所在驿前稍东不数武。
　　柔远驿在水部门外河口进贡厂之南，国初建，为外国使臣馆寓之所。
　　总铺在府前。
　　闽　县
　　所属驿一大田。
</div>
    <div class="pagination">
<a href="福州府志万历本_page22.html">上一页</a><span>...</span><a href="福州府志万历本_page18.html">18</a><a href="福州府志万历本_page19.html">19</a><a href="福州府志万历本_page20.html">20</a><a href="福州府志万历本_page21.html">21</a><a href="福州府志万历本_page22.html">22</a><span class="current-page">23</span><a href="福州府志万历本_page24.html">24</a><a href="福州府志万历本_page25.html">25</a><a href="福州府志万历本_page26.html">26</a><a href="福州府志万历本_page27.html">27</a><a href="福州府志万历本_page28.html">28</a><span>...</span><a href="福州府志万历本_page24.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
