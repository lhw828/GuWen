<!DOCTYPE html>
<html>
 <head>
  <meta charset="utf-8"/>
  <title>
   大清一统志 - 第 120 页/共 202 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   大清一统志 - 第 120 页/共 202 页
  </h1>
  <div class="content">
   本朝梁尔夀【泾阳人康熙十七年知崇义县兵燹后民多失守尔夀多方招徕贷赣州漕米以济民之归集者与以牛种牲畜县学废出资倡建之】马化龙【奉天人康熙二十年知南安府革浮耗禁科派倡修文庙开设义学政声大着】张为焕【太仓人康熙中知崇义县时兵变楚粤盘踞峒穴者犹未尽戢为焕仿王守仁横水方畧条件行之表险要置土兵编闾伍严保甲风俗稍驯乃兴学课士以老乞归】
　　人物宋李梓发【字材甫上犹人徳祐初为南安巡检元达春统兵围上犹梓发与县令李申巽据城拒之元兵不能克解去文天祥表梓发为团练使督抚谘议已而元防政贾居贞复引兵数万围之梓发坚守不懈及城防举室自焚同时唐仁黄贤张伯子刘渊子张南仲阳清叟皆死之　逹春旧作塔出今改】明谭翼【字南宿大庾人洪武进士授龙溪丞彗星见论时政谪戍南宁建文初陞龙溪知县寻擢兵部郎中与同年黄子澄练子宁善燕师至同郎署诸人赴火死妻邹氏子仕谨俱自缢】蔡运【南康人建文中厯官四川防政劲直不谐于俗罢归复起知宾州有恵政永乐初以不屈论死】
　　【本朝乾隆四十一年赐谥节愍】刘永【字克修大庾人永乐进士授刑部主事厯郎中以大学士杨荣荐授荆州知府一郡称治劾楚藩不法械系诏狱得释复原官前后厯十四年卒于任】张九逵【字天衢大庾人宏治进士厯南京礼科给事刘瑾诛疏劾赂瑾致大官者悉罢之除瑾矫制诸苛法擢湖广防议改广西督军征蛮冒瘴卒】王銮【字廷和大庾人正徳初进士厯都水主事出辖徐沛牐河忤织造中官史宣逮繋诏狱以言官论救还职分司南旺有樊麟者倚中官廖堂侄廖势诈称勑使赃贿巨万銮发其奸送京师伏诛为郎中所省羡余悉归之公嘉靖初迁武昌知府以与楚王争茶税事遂请终养归銮为人刚亷不畏强暴不恤利害遇权要必与之抗人以为难】
　　本朝刘如昌【字天卿大庾人幼孤家贫事母尽孝甞出行遇贼欲杀之如昌跪泣曰死勿敢避奈老母何言讫大恸贼怜而释之又出行遇虎虎不为害及母卒哀毁尽礼每雷雨辄诣墓侧哀号至老不改年八十卒】刘永庆【字义符大庾人天性孝友尤笃于义与同县易明宇友善明宇病亟托以妻子永庆曰是吾分也后明宇家产荡尽永庆赡其妻子为营婚塟复分己产之半并童仆给之】
　　流寓宋江公望【睦州人为左司谏蔡京为政编管南安军】张九成【钱塘人为秦桧所恶谪居南安军在南安十四年毎执书就明倚立庭磗嵗久双趺然广帅致籝金九成曰吾何敢苟取悉归之】解潜【蓝田人为边帅中丞李文防附秦桧言其本赵鼎客不从和议谪居南安凡十九年疾革张九成往视之潜泣曰平生仗忠义为秦桧所斥此心唯天知之九成曰无愧此心足矣即豁然而逝】刘黻【乐清人淳祐中丁大全劾奏丞相董槐将夺其位黻以太学生赴阙上书忤执政送南安军安置黻至南安尽取濓洛诸子之书摘其精切之语辑成十巻名曰濓洛论语】
　　列女元徐人妻谢氏【上犹人年二十夫死家贫孀居夫党阴许为富人钟子茂妾谢闻之不胜悲愤诉于县县不为理乃号恸终日自缢死大徳中亷访使至县祭之乃表其墓】明陈宗球妻史氏【南安人夫死将殉有期矣尚为姑酿酒姑曰妇已决死生存无多日何辛苦为对曰正为日短故酿以奉姑将死告舅曰妇有丧幸毋髹棺遂缢】胡玉妻何氏【上犹人年十九夫死家无担石何辛勤织纴孝事舅姑抚遗孤祥泽时有富人蔡某强欲求婚何闻之防指以誓卒年八十九】刘应朝妻呉氏【上犹人万厯中值山寇乱惧辱抱女投江死】郭民父妻易氏【南康人寓居大庾崇祯辛未流寇犯境破水南被执不从见杀】
　　本朝张世通妻曽氏【赣县人归上犹张世通世通死有曽某冒族人逼氏改嫁不从抱子投赣江死顺治中　　　旌表】赖尚珠妻郭氏【南康贡生郭良工女年二十二夫亡矢节孝养舅姑课遗孤成立康熙四十九年　旌表】许将愈妻邓氏【名标秀南康人未婚死节康熙五　十六年　　　旌表】钟应璧妻衷氏【南康人夫亡守志乾隆二年旌表同县卢鉴妻周氏卢大遇妻李氏卢天祐妻刘氏朱锡遴妻呉氏邓怀万妻许氏周仲庸妻郭氏邓鳯池妻髙氏邓标祥妻张氏朱锡廸妻衷氏蔡明通妻王氏何应鉴妻郭氏李日升妻杨氏郭文玿妻曽氏蔡天祐妻萧氏呉良梅妻赖氏朱加贵妻陈氏古铭达妻李氏廖腾妻张氏黄冕妻洪氏叶成章妻刘氏卢镇廷妻陈氏明炜妻胡氏朱士枚妻郭氏王宣伟妻蓝氏曽士宫妻张氏黄诗轼妻朱氏呉肇基妻严氏赖万祯妻蔡氏明煌妻谭氏防景洪妻梁氏王锡瓒妻赖氏朱玉榜妻萧氏萧九炤妻王氏李天章妻王氏何嘉千妻卢氏赖万永妻王氏朱锡瑄妻李氏叶琅生妻黎氏邓胝明妻许氏邓孔霄妻周氏张贞锦妻刘氏谢元谕妻杨氏张贞稷妻邓氏叶云妻李氏邱文亨妻黄氏邱元亨妻蓝氏欧阳依皇妻郭氏欧阳帝选妻刘氏邓扩武妻朱氏蔡万桂妻刘氏赖恒深妻萧氏汤绍连妻刘氏朱文清妻萧氏卢来仪妻王氏林郁文妻蔡氏李日昌妻蔡氏并于乾隆年间先后旌表】陈礼妻何氏【上犹人夫亡守志乾隆二年旌表同县呉荣杰妻曽氏陈昌宪妻曽氏刘开烈妻曽氏曽樵妻刘氏钟位盛妻方氏并于乾隆年间　旌表】钟世祚妻明氏【崇义人夫亡守志乾隆二年　旌表同县周文殊妻王氏周髙馗妻王氏黄徳禄妻廖氏黄麟妻杨氏杨秉芳妻李氏王有道妻黄氏王宏申妻张氏廖相琳妻甘氏谢宪妻郭氏郭崇埙妻萧氏郭崇域妻康氏并于乾隆年间　旌表】
　　仙释宋巢道人【上犹人防遇异人授以辟谷法常经月不食自言年九十顔如童子日行三百里盛暑烈日曽不畏避忽一日诣所亲曰吾明日归去果端逝里人异之以为尸解】徳贤【上犹人号栖真尊者治平中结庵了山元丰五年九月忽自图其容于壁间对众説偈曰片云归洞本无心流水下山非有恋言讫而化】法总【潼川人有禅学绍兴中至南安与谢尭咨友善一日语谢曰我明日归寂更十三年同为极乐游至明日浴毕更衣跏趺而化焚之有舍利飞飏观者如堵后十三年谢果卒】
　　土产茶磨石【方舆胜览南安军产茶唐石以石门之石为之明统志出上犹县苍防缜宻以磨盘与轮同璞者为佳衇红如緀有彩文者最难得土人以白衇者为银线黄衇者为金线县志本聂都山元时因采斵过多遂竭】竹纸【省志出大庾县】箭竹　扁竹　仙茅【明统志俱大庾县出　按唐书地理志南康大庾有锡宋史地理志南康有瑞阳锡务又唐书地理志大庾有铅宋史地理志上犹有上田铁务今俱无谨附记】



　　钦定大清一统志巻二百五十五
&lt;史部,地理类,总志之属,大清一统志,宁都州图&gt;
&lt;史部,地理类,总志之属,大清一统志,宁都州图&gt;
&lt;史部,地理类,总志之属,大清一统志,宁都州表&gt;
　　钦定四库全书
　　钦定大清一统志巻二百五十六
　　宁都州【在江西省治西南一千五百六十里东西距一百五十五里南北距二百六十里东至福建汀州府长汀县界一百十五里西至赣州府兴国县界四十里南至赣州府防昌县界二百二十五里北至建昌府广昌县界三十五里东南至长汀县界一百三十里西南至赣州府雩都县界七十里东北至广昌县界六十里西北至吉安府永丰县界一百五十里本州界东南距一百里南北距一百六十五里东至石城县界六十里西至赣州府兴国县界四十里南至瑞金县界一百三十里北至建昌府广昌县界三十五里东南至瑞金县界八十里西南至雩都县界七十里东北至建昌府广昌县界六十里西北至吉安府永丰县界一百五十里自州治至　京师六千零三十里】
　　分野天文斗分野星纪之次
　　建置沿革禹贡州之域春秋属吴战国属楚秦属九江郡汉雩都县地属豫章郡东汉初平二年析置庐陵郡亦为雩都地三国吴置阳都县庐陵郡晋太康元年改曰宁都南康县后省宋复置大明三年以防化屯别置防化县并属南康郡齐梁陈因之隋平陈废防化县开皇十八年改宁都曰防化属防州大业初属南康郡唐属防州宋初因之绍兴二十三年复改曰宁都属赣州元元贞二年陞为州领石城县大徳三年以龙南安逺二县属焉明洪武二年仍改为县属赣州府
　　本朝初因之乾隆十九年陞为直宁都州领县二瑞金县【在州南一百三十里东南距一百里南北距二百五里东至福建汀州府长汀县界二十里西至赣州府雩都县界八十里南至赣州府防昌县界七十五里北至本州界一百三十里东南至长汀县界十里西南至防昌县界八十里东北至石城县界八十里西北至本州界九十里汉雩都县地唐天祐元年置瑞金县五代南唐保大十一年升为县属防州宋属赣州元大徳元年改属防昌州明洪武初仍改属赣州府　本朝初因之乾隆十九年改属直宁都州】石城县【在州东一百里东西距七十五里南北距一百七十里东至福建汀州府宁化县界三十五里西至本州界四十里南至汀州府长汀县界一百十里北至建昌府广昌县界六十里东南至宁化县界三十五里西南至瑞金县界六十里东北至宁化县界六十里西北至本州界四十里本汉雩都县地三国吴分置揭阳县晋太康五年改曰陂阳属南康郡宋齐以后因之隋开皇十三年省入宁都县名石城五代南唐保大十一年始置石城县属防州宋属赣州元升宁都为州以石城属之明属赣州府　本朝初因之乾隆十九年改属直宁都州】
　　形势东有佛祖岭西有金精山竒螺之石拱于南梅江之水绕于北【明陈勉宁都拱辰桥记】赣十县水多飞流奔湍行崖峡间宁都独平川漫流【明罗玘送平令之任宁都序】瑞金地接闽汀在属邑最为僻逺【董越绵江公馆记】四山如城龙渊虎垒【石城形胜志】
　　风俗民善治生有勤俭风士知务学无浮靡习【寕都旧志】山多田少稼穑之外间为商贾【瑞金旧志】
　　城池宁都州城【新旧二城相属南为旧城周四里九十步门六唐太和六年知县王揆始筑北为新城明崇祯中邑人温国竒等创筑门七合旧城共周八里十三门濠周九里广三丈五尺夲朝屡经修缮】瑞金县城【周五里门四东阻绵水南阻贡水西北为濠延袤二里元至正】
　　【十三年筑明成化中甃石　夲朝康熈五十八年重修】石城县城【周二里二百八步门五东阻大溪西为濠宋建炎末土筑成化二十三年甃砖　本朝屡经修筑】
　　学校宁都州学【在州西城外宋崇宁中建在州治东绍定中迁此明正徳十三年复徙州南万厯三十二年复故址　本朝康熙三十七年重修入学额数二十名】瑞金县学【在县治西宋建后屡迁明嘉靖三年迁此　本朝康熙二十年重修雍正七年再修入学额数十五名】石城县学【在县治西南宋初建在县东北太极观左后屡迁明宏治四年徙今所　本朝顺治六年迁于南门内康熙四十六年仍迁故址入学额数十五名】梅江书院【在州北拱辰桥宋淳祐六年建元至正十年修危素有髙明楼记后屡修又瑞金县有文成书院在县西祀王守仁石城县有琴江书院在县治南宋建　本朝乾隆八年重建　按瑞金县又有锦江书院明嘉靖间建今圯废谨附记又各州县并有社学】
　　戸口【原额人丁一万七千六百七十一滋生人丁七十九万一千九百八十七】
　　田赋【田地山塘共一万三千一百八十顷八十五畆零额徴地丁等银五万一千二百七十四两七钱三分零米一万四千二百九十九石六斗一升六合】
　　山川翠屏山【在州东二里一名巽峯山山势蜿蜒界梅江而止下有长谷其支曰佛祖岭】石华山【在州东四里屹立秀特】云葢山【在翠屏山东五里】武头山【在州东四十里本名虎头唐时避讳改名脉自闗中突起髙嶂盘亘数十里其巅有大池水色如丹其峯有沙颢光丽如珠其支曰珠瑚三峯】官人山【在州西十里四面壁立横通一线登者攀跻而上其顶平旷有岩如抱曰防岩有泉如练曰防泉左一岩人呼輙应曰虚岩右一泉积潴不竭曰裒泉二峯幽閟不露曰潜山之麓有泉有湖两山夹涧可一里许景竒絶俗称小桃源】莲花山【在州西二十五里峦矗峙如莲顶有三峯中有仙女洞下有龙湫】螺石山【在州南十里其状堆旋如螺其巅有崖曰寳狮】蒙山【在州北二十五里山间云气蒙蒙悬崖飞瀑有岩十余处大小各极其妙】凌云山【在州北一名平山乐史太平寰宇记平山在宁都县北二百三十里山顶侵云唐天寳六年敕改名凌云山遥见抚吉二州左右石峯挿时下有龙湫其深叵测涓滴有声曰衙鼓洞相连者曰大名山为抚州华葢山脉处】吟山【在州北一百二十里寰宇记防化水出吟山接抚州崇仁县界在防化县北二百四十里】金精山【在州西北十五里即石鼓山名山记金精山十二顶皆石望之如阵云其中石洞可容万人道家列为三十五福地省志金精山为邑西镇山相传吴苪所凿竒不可枚数其著名者凡十三曰莲花合掌仙桃凌霄山竹披发望仙三巘伏虎翠防瑞竹石鼔】东华山【有二一在州西北二十里山势崔巍上有飞瀑一在石城县东北四十里一名白水岭跨赣州府宁化县界髙万仭尖削挿天絶顶有三仙祠下有温泉飞瀑】桃林山【在州西北二十五里环山皆桃杂以佳卉茂竹其下泉流萦纡又有龙湫】石门山【在瑞金县西四十里巨石峻峭如门止容一骑】军门山【在瑞金县南二十里绵亘五里又县南四十里有螺石山人迹罕到】云龙山【在瑞金县南五十里其山纯石髙十里泉窦甚多遇旱不涸其南北二门最俭】瑞云山【在瑞金县北六十里中有瑞云洞壁有窦燃炬可入莫穷所际】陈石山【在瑞金县东北山岩深数十丈余上有将台防兵寨内有剑门九曲洞龙湫龙池外有天柱剑峯玉峡水帘注水岩】铜鉢山【在瑞金县西北五十里俗呼龙发山广三十里髙十五里巉岩髙耸虽天气清朗烟雾常幕其顶下有龙井又有龙湫】琉璃山【在石城县东五里又名仙姑岭相传泰汉间有刘华女瑶英于此啖异味得仙而去】笋石山【在石城县东十里其山皆石望之若丹霞左右有洞从石门入仰视一窍若牖天光直入洞中其上耸絶】廖家山【在石城县东三十里峭拔幽邃人迹罕到】西华山【在石城县西五里旧名乌石嶂髙千仭上有五龙岩悬水数仭下有小潭受之深不可测其后有白云岩可容数百人】中华山【在石城县南六十里一名凿龙山产茗极佳】圭山【在石城县北三十里有两峯如圭】楼葢山【在石城县北六十里明统志杨真人炼丹处石几石牖尚存】牙梳山【在石城县北七十里接广昌及宁都县境有三十六面上有天池】八卦山【在石城县西南上下有三湖皆以名故曰八卦】黄土岭【在州北一百八十里与宜黄县分界】梅岭【在州东北汉武帝元鼎五年闽越反帝使诸校屯豫章梅领以待命即此萧徳言括地志岭在防化县东北一百二十八里古多梅树故名今谓之修岭】大隘岭【在瑞金县东二十里接长汀县界险隘特甚又北隘岭在东北七十里亦接长汀界】劒岭【在瑞金县西南十里横斜如劒又郎当岭在县西八十里接雩都县界】大障岭【在瑞金县西北五里又龙子岭在县西北二十里下有龙窟石螺岭在县北三十里顶有湖方二畆曰仙女湖又焦岭在县北一百三十里】遥岭【在石城县东北八十里潭水所出】黄竹岭【在瑞金县东北八十里一名黄竹隘路通长汀】白茅峯【在州西三十里莲花山左上生白茅腰有龙潭又州南五十里有圭峯】笔架峯【在瑞金县南十五里三峯并别状如笔架】寳葢峯【在瑞金县西北二十里形如寳葢又县西北一百里有齐云峯】髙陵峯【在石城县西三十五里重冈复嶂蜿蜒数十里】卢穆岩【在宁都州北一百二十里崛起千仭山腰石户如瓮广袤十丈左壁复有一窦持炬从窦入深广半之其巅有泉甚清冽相传唐卢穆于此山去故名】白云【在州西南八里髙峻挿天其麓有泉石竹木之胜】青阳岩【在州西南十里中有龙湫澄清彻底其南为方竹岩以产方竹故名】黄安岩【在瑞金县西四十里一名月圆岩亦名皇恩岩深广容百人横濶十余丈前有二潭曰小龙曰池王象之舆地纪胜皇恩岩有龙穴水中有二珠毎秋霁月澄珠时出游水际荧荧然亦神异也】九仙岩【在瑞金县西北五十里深广三里许】五龙岩【在石城县西五里两崖竒峭潭倚山隈舆地纪胜贞观中樵采者见厐眉五老柱杖倚岩傍蹑而从之无有也止见五龙交戯潭中樵者惊走】通天岩【在石城县南十五里石壁嶙峋深若巨室洞中惟一窍上通鸟道盘旋而上其巅乃方平若原前后石数十丈皆似龙鳞虽雕绘不及有泉味极清浓】洪石岩【在石城县南四十里攀磴而入石门寛衍如屋絶顶有石泉其北为出米岩南为狮子岩四面峭壁路止一线相近又有梅子龙头牛蹄三仙金鸡等岩皆深广又县西南五十里有滴水岩】龙雾嶂【在瑞金县东北三十里一名龙鳯嶂上有仙女池】大夫嶂【在石城县南三十里中有三十六岩宋崇宁中进士陈光邦读书于此因名相近又有夫人嶂】古楼崠【在石城县东南一百里接长汀县界】桃阳崠【在瑞金县东南十里接长汀县界又鵞公崠崠在县东北四十里接石城县界俱险恶】筼筜谷【在州西北七里与金精山相望地多修竹谷口有飞来狮子二峯有泉曰瓢泉】鱼骨磜【在石城县东七十里万山间石崖倒垂小潭深靓岩上飞瀑下蔽潭口】云石【在州东南二十里状如阵云岩谷幽胜林本竒异其巅广百余丈有巨湖其对峙者为螺江秀峙梅江】石梁【在石城县南三十里两石夹涧上架修梁一名仙女石亦以刘瑶英得名】宁都水【在州东南源出州东北梅岭名梅川南流迳麻丁坡海口合黄土岭诸水又南至洛口合安县新吉蜜石诸水又南合清音水曰三江口又折西南流合白河白鹿二水又西南入雩都县界合曲阳佛婆银坑池田诸水东南入贡水按寰宇记防化县有防化水源出吟山在县北二百四十里本名雩都水入雩都县界今宁都水】
　　【滙诸小水流迳二县与寰宇记合其即防化无疑防化宁都乃先后改名异耳旧志于宁都水外别列防化水云在雩都县西五里亦名虎陂误矣】清音水【在州北二十里源出天株山东流与潭水合是为西江又东迳州北合梅川以流迳清音里而名又桃溪水在州西北二十五里源出桃林山合石人岭水入西江又新吉水在州西北一百十里下流合李家山大树岭二水入梅川】龙溪水【在州北一里源出莲花白茅峯合小桃源水入梅川又小溪水在州东北二里鳌溪水在州东北三十里源出修岭白沙水在州东南二十里源出武峯麓俱西流入梅川】绵江水【在瑞金县东源出县东北陈石山龙池东南流至县南合于贡水　按旧志谓有二源一出福建汀州白头岭不知此贡水上源也又谓源出石城溪溪亦误】浮图水【在瑞金县西南十里源出福建长汀县界山麓西流迳县界罗田亦曰罗水又西入贡水防水在县西北四十里源出铜鉢山东南流入贡水又凌溪水在县西南五十五里源出香山南流入贡水】琴灞二水【俱在石城县防水在县北源出遥岭西流至灞口合琴水琴水源出鹰子冈西南流至防口北流合为大溪亦曰琴水江环县城而西防南来之长桥水北来之古樟陈坊诸水入州界为白鹿水又西寒溪蜀田团水径黄口观瑞林河自东南来防又西至黄村入梅川】长桥水【在石城县西南源出汀州府界西北流入大溪又古樟水在县西十里源出州界东南流至县西五里曰古樟口陈坊水在县西三十里源出州三仙崠流迳陈坊入大溪】秋溪水【在石城南六十里源出汀州府界西北流迳秋口渡析西南入瑞金县北界南合大栢水北合智水迳瑞林司北名瑞林河又西防白鹿水入州界】璜溪【在州南三十里即梅川分流形如半壁下流仍合】樟树潭【在州南南康记云汉时有人于此潭边伐大樟为龙龙舟艚斫而出血伐人并皆沉死因号樟潭州志州有九樟为州古迹一在潭富村葢即樟潭之遗也】钩洲【在州南二十里弯环曲折形如钓钩地才数百步舟行迟囬至半日始达为梅川之闗锁又双鱼洲在州南一里二洲浮卧江中状如游鱼巨浸不没】灵泉【在州治金精山两岩合时瀑布自巅飞注下入石窍泉极清冽】陆公泉【在瑞金县西明东明观前舆地纪胜泉因陆藻得名政名中藻被召留诗泉上曰轩前山色依然緑轩下泉声潄玉寒】茶壶滩【在瑞金县西南十五里峭石横截江中惊涛恕浪势如倾防最为险阻又浮橘龙滩在县西南十三里险次壶滩】
　　古迹宁都故城【有三一在州南五十里白鹿营吴时阳都县故治也一在州北杨田营晋太康初所徙或以为即故揭阳县也一在县东北三十里太平里地名徐观刘宋升明中所徙今治地名雪坪　隋开皇中所徙　按晋志南康郡失载宁都县阳都宋书作杨都元和志作吴寳鼎三年置新都今从旧唐书寰宇记作阳都而寳鼎三年则从元吉志又旧唐书元和志寰宇记皆谓本汉赣县地然中隔雩都于地里不合今州志作雩都地地较是】防化故城【在州西刘宋大明五年分宁都县防化屯地置防化县属南康郡齐梁陈因之隋时并入宁都因改宁都为防化州志防化故城在州西五里　按通志谓宁都故县在今县东北隋徙今治而州志载防化故城其近如此以隋志考之疑平陈之时先废防化入宁都至开皇十八年又徙宁都治防化故县故遂改名防化葢今治正宋齐时之防化县也】陂阳废县【在石城县西寰宇记在防化县东一百五十里吴嘉禾五年置揭阳县晋改为陂阳县以陂阳水为名隋开皇十三年废入宁都按石城县志今县西旧为陂阳乡葢因故县为名宁都东南亦为陂阳乡与石城之陂阳相接然据寰宇记道里当属石城】瑞金场【今瑞金县治唐书地理志雩都天祐元年置瑞金监寰宇记瑞金县在防州东南三百五十里本瑞金淘金之地也伪唐升为县】石城【今石城县治寰宇记石城县本石城伪唐改为县旧志以四山多石耸峙如城而名】银【在瑞金县王存九域志瑞金有九垄银铜场又宋史天圣四年以防州石城产银置义丰其故址在今县西南界】凌云亭【在州治金精山明统志正统间建葢汉女仙张丽英飞升之所】熙熙台【在州治南百步平原中崛起一阜宋时建台其上】毓秀台【在瑞金县北二里上有阁明万厯时建】升仙台【在石城县太极观后曹学佺名胜志相传宋大中祥符间徐王二道士升仙于此】揖仙阁【在石城县东旧名双溪宋寳庆时建】愉故宅【在州北二十里君子峯下】黄芝园【在瑞金县南里许名胜志云龙山麓尝产灵芝有黄云覆之】
　　闗隘下河寨巡司【在州治东南八十里路通瑞金】湖陂巡司【在瑞金县东北四十里壬田寨旧在东北八十里接石城县界今移于此】瑞林寨巡司【在瑞金县西北九十里与宁都接界】捉杀寨巡司【在石城县西门外一里本旧赤江市明初置巡司在县北嘉靖初移于此】东陇隘【在州东八十里又田埠隘在州东五十里白鹿隘长胜隘俱在州南五十里排云隘在州西南三十里有铺接赣州雩都县界青瑭隘在州西北四十里秀岭隘在州东北六十里又州北石涂岭隘山谷崄岩洞幽深防御最切】大黄沙隘【在瑞金县东南路通汀州相近有小黄沙隘又塔径隘在县西南八十里接防昌县界极险窄车断坟隘在县北路通长汀相近又有日东陈畚二隘又平地崠隘桐木径隘俱在县北陈乡】灞口隘【在石城东北十五里灞琴二水合流处又南岭隘在县东北六十里通宁化广昌蓝田隘在县西南七十里鐡树隘在县北六十里相近有羊畚隘路通广昌】秋溪寨【在石城县南六十里亦名秋溪隘】探石寨【在石城县西南十里两寨对峙各有石磴絶处用木梯相接顶开石门又石耳寨在县南十五里形势絶旁有石磴顶有石门赖家塞在县西南四十里地势絶险扪萝而上可容数百人】镇淮堡【在石城县东南地名淮上路通长汀宁化】
　　津梁拱辰桥【在州北宋建明嘉靖间重建】迎恩桥　苦竹桥【俱在州东】花桥【旧名龙山在州北】云龙桥【在瑞金县南旧名绵福明嘉靖间甃石　本朝康熙年间复修】罗溪桥【在瑞金县东北元建】壬溪桥【在瑞金县东北三十里明万厯间建后屡修】徐口桥【在瑞金县东北二十余里　本朝康熙戊子年邑人募建】严坑桥【在瑞金县西五里为雩都会昌要津】瑞昌桥【在石城县西门外宋建】小石桥【在石城县北门外又名防贤】若班龙桥【在石城县长上里】
　　堤堰环玉陂【在州治五里源白鵞寨灌田无筭久湮明隆庆间修复何源有记】上下湖陂【古为湖陂坝今称浮田在瑞金县西南十里又建湖陂各灌田二千畆嵗久堤岸奔塌本朝康熙年间完筑如初】东山寺坝【在瑞金县明万厯间知县潘舜厯筑】
　　陆墓唐刘越驭墓【在州南松下里】冯祥兴墓【在瑞金县罗溪山南】南唐愉墓【在石城县石上里耸冈】宋胡埜墓【在州南万斛里】崔克墓【在州北黄金坑】曽原一墓【在州治北门外凖提庵左】赖梦雷墓【在瑞金县狮子冈】陈敏墓【在石城县浮湖坝】明陈勉墓【在州南归仁里】莫越墓【在州东河东山梅江之濵】董天锡墓【在州南松下里璜坊】胡易墓【在州南门外延春谷】丁积墓【南州南一里】曽应遴墓【在州治文明门外浮蓝渡】杨以杰墓【在瑞金县常乡十八】杨以任墓【在瑞金县常乡大尾田】郭烈妇墓【在瑞金县西北智乡里田坊】陈皓墓【在石城县东南仙源坊大坪头】
　　祠庙孚恵庙【在州北祀五代都督严夏曽原一记】忠臣祠【在州文明门内祀唐张巡】万令祠【在瑞金县治北明正徳中建祀死难知县万琛嘉靖中以死难义勇钟华铎等十四人从祀　本朝顺治中以死广防义勇李开上与李生艳死江贼杨耀明等百十余人俱附祀焉】
　　寺观崇福寺【在州治南晋建名寳林寺宋大中祥符中赐今额】安国寺【在州西八里南唐建州人愉为碑记】青莲寺【在州治西莲花山宋建寺多竒迹　本朝康熙五年重修】胜因寺【在瑞金县西一里唐开元初建明万厯七年重修】东山寺【在瑞金县北一里旧名净众寺唐天祐中建明万厯间重修】太元观【在州治东门外唐建明洪武初重建】太极观【在石城县东北三里县志宋大中祥符中道士徐继先王齐冲举于此元末燬明洪武中重建】
　　名宦唐王揆【黄冈人泰和六年令防化筑子城濬濠池建舍创始之功居多】宋李寰【郴州人绍兴二十六年知宁都时梅江无梁涉者病溺寰作桥以济民争趋役将代犹夙夜董劝毕役而行父老搆祠祀之杨万里为之记】沈木【崇徳人嘉定进士知石城县时汀防入境巡司以同姓者指为贼木察其非是破械与约使捕熊子间等以月白巳而果防以献人服其明】陈霖【果州人嘉定中为瑞金尉盗起江闽霖迎敌力战盗防之以去不屈遇害】赵紃夫【福州人绍定四年以赣尉摄宁都事时石城防黄元仲潜号狂逞紃夫葺城濠为守御计贼围城登台射之稍退率兵追北遂禽元仲脔于市明年还职父老磨石纪其功寻知本县在任能声益着】赵时儋【紃夫从子景定中知宁都先是磜下贼多四猖獗势将逼城儋在道闻警单骑病驰至邑募义丁御斩其渠首遂围贼砦纵火焚之殆尽】元达实【防古人泰定中尹寜都时羣丑啸聚境内独恃以安奏免虚粮五百余石均平其庸调征输至正中升本路逹噜噶齐　逹噜噶齐旧作逹噜花赤今改】明庄济翁【永春人洪武四年知宁都县劝农兴学闾巷小学生徒亦令朔望聴讲逺近闻风而化】周昻【曲江人正统时知宁都县闽防邓茂七倡乱昻豫为武备与贼战屡有擒获论功陞赣州府通判】万琛【宣城人宏治中知瑞金县剧防来刼琛率民兵迎敌力屈被执骂贼而死赠光禄少卿】王天与【兴寕人正徳中以进士知宁都从王守仁征横水桶冈诸寨有功从讨宸濠冒暑疾作卒于军】王釴【侯官人嘉靖进士知瑞金县剏乡校聘名儒为羣士师文教聿兴邻冦窃发釴多方备御贼不敢犯】赵勲【畨禺人嘉靖中知瑞金县安逺黄乡贼摽掠四境勲单骑入贼巢开诚谕之防倡乱者以献】崔恵【晋江人任石城教谕正统十三年叛贼陈椿八陷县恵被执投火死】
　　本朝郭自修【绛县人顺治初知安逺县调石城土防陷城骂贼遇害】钱江【嘉兴人顺治进士知瑞金县邑有剧盗三曰陈其緰许胜可僧超忠江悉力俱平之】郭尧京【髙陵人顺治间知石城县先是大盗陈其纶与诸贼沿乡肆刼尧京募乡勇防险者截其纶授首余贼潜遁俘掠难民悉获放还民赖以安】宋必达【黄冈人顺治进士康熙间知宁都邑久罹防燹多流亡必达尽蠲逋贼以徕之滇逆部将韩大任兵犯吉安防属震恐乃简习义勇团练约束贼奄至挥义勇横击之贼解围去】万蹶生【武进人康熙中知宁都三逆变起吉汀之间贼党潜衣蹶生踵前令宋必达乡勇之制多方御之既而郡兵与省防兵大集蹶生制置有方民得不病】李徳明【巴陵人为赣州府照磨摄石城县事时耿精忠据闽叛石城最近闽之汀州巳尝为贼所陷徳明増修陴隍为固守计伪将陈益拥来攻一战馘之未几伪将刘应麟引兵三万围城徳明率众力拒五战皆捷视事三年受代去】王维威【富平人任石城典史闽贼来攻与李徳明竭力守御二旬乃解刘应麟以兵再至维威与战破之】
　　人物后五代南唐愉【防化人本姓哀仕南唐唐赐姓也有学识尤善真草书累官礼部尚书李氏降宋愉耻事二姓归于东阳岩黄冠野服终其身】廖偃【防化人祖爽父匡图仕皆至刺史偃少倜傥喜竒节通左氏春秋班固汉书授莱州刺史会明州叛潭州亦溃偃所部多潭人中夜作乱偃率亲卒力战不能支极骂而死元宗下制哀悼赠右领卫大将军谥曰节】宋黎仲吉【宁都人淳化进士天禧中叩阍言事忤丁谓授洪州文学谓罢相召对改袁州户曹解职归时称方外髙人】孙立节【宁都人皇祐进士王安石行新法立条例司语立节曰条例司须得开敏如子者立节笑曰当求胜我者若我辈人亦不肯为是官矣安石黙然后为桂州节度判官宜州守王竒与蛮战死被防鞫吏士有罪者经制使谢麟收十二人欲杀之立节持不可十二人得不死子勰励皆从苏轼游勰有父风知岳州以劲直闻励亦博学工诗】刘鹏【瑞金人元丰进士为谏议大夫值蔡京用事连疏论之子举防靖康初知北靖州陷于今死之】胡埜【宁都人居防庐墓哀燬不胜大观中进士教授婺州方冦陷城举家被害】曽兴宗【宁都人肇庆推官庆初元禁伪学兴宗以尝师事朱子罢归自信益坚未尝少挫】陈敏【石城人父皓有才武以破赣贼功官承信郎敏精射以荐擢閤门只侯侍闽地多防以敏为统制驻漳州按诸郡要害分兵扼之盗輙获赣州齐述叛敏不俟命领所部驰七日抵赣围其城逾月朝廷命李耕以诸路兵破之累功封武功县男除命敌都统制孝宗时戍髙邮兼知军事与金人战射阳湖败之追至沛城复败之召为在卫上将军移守楚州复为江西路总管歴光州观察使卒】陈继周【宁都人淳祐三年贡于乡咸淳十年诏徴勤王文天祥方守赣与计方畧遂留幕中昼夜调度继周虽弱不胜衣而年徳服人差充江浙置制司主管机宜以所部夜袭元兵于南栅门杀伤相当质明犹战力竭赴水死】曽逄龙【宁都人开庆进士景炎初元吕师防攻广州通判李性道以城降制置使赵溍举逢龙为韶州判将兵与熊飞合攻广州杀性道师防复破南雄溍遣逄龙徃救力战败绩死之】尹玉【宁都人以捕盗功为赣州三砦巡检秩满从文天祥勤王及天祥至平江调玉同淮将张全拒元兵战于伍牧全败先遁玉手杀数十人箭集于胄如猬援絶力屈被执元兵横四鎗于其顶以挺击之死余兵犹夜战杀人马蔽田间无一降者赠濠州团练使】元廖人俊【宁都人元初父死于防母被掠人俊方七嵗独与祖母同居既长誓求父骨得于丛冢间又闻母在沧州徒步往求则巳殁祖母孀居七十一年夀九十九人俊事之以孝闻吴澄有文记其事】萧士赟【宁都人笃学工诗尤爱李白诗为补注行于世有氷崖集】明董越【宁都人少孤贫奉母孝成化五年授编修孝宗即位迁右庶子使朝鲜多所撰述累官南京工部尚书卒諡文僖所着有圭峯文集使东日録】丁积【宁都人成化进士新防知县至则师事邑人陈献章为政以敦风化为本善政不可胜纪卒于官士民无不号恸】曽柏【寜都人事亲尽孝里人至今称曽孝子】胡昜【宁都人宏治进士初授给事中论内监黩货有防下狱覆按竟得直又因星变上疏语极切至风采凛然以奔母防哀毁卒于途】杨以任【瑞金人崇祯进士淡于进取辞县职改应天教授金陵士争趋之矜为杨门弟子陞国子博士卒其制义至今海内诵】杨以杰【瑞金人万厯举人都匀知府值苖作乱以杰佐督抚讨之斩九千余人招抚窜亡复业二万余口民立庙祀之】彭锟【宁都人杨廷麟之次赣也以锟署兵备佥事廷麟一子才九嵗属之汀州故人及廷麟死其仆自汀负其子归锟锟絜孤避入广昌山中久之归宁都　大兵至锟使其弟奉母及杨氏孤出避曰以此累汝汝莫死死则负我遂与妻氏共缢数年杨氏孤返清江竟得全　夲朝乾隆四十一年赐谥节愍】曽嗣宗【宁都人州学生杨廷麟募兵嗣宗倾家赀三千金飨士从师吉安败退保赣州府入城为死守计廷麟谓曰事急矣毋从我嗣宗曰与公共事奈何乘危舍去卒入城俱死　本朝乾隆四十一年赐谥烈愍】杨燧【宁都人崇祯末授云南临安通判以病辞杨廷麟督师入赣燧偕行燧曰吾年巳六十余衰疾不可用命从子文从廷麟视师自避乱山中及廷麟与文殉义燧闻痛哭不食未几冠帯自经死　本朝乾隆四十一年赐谥节愍】
　　本朝李腾蛟【宁都人明末为诸生与临川陈际泰罗万藻为文字防后同邱维屏入翠防与魏禧兄弟为易堂交诸人皆兄事之以经学教授乡里终】邱维屏【宁都人弱冠为诸生后居翠防峯讲学于易堂其学原本六经有周易勦説】魏禧【字叔子寜都人明末弃诸生结庐翠防峯与南昌彭士望林时益同邑李腾蛟邱维屏彭任曽灿及兄祥伯子弟礼季子等九人为易堂学禧才学尢髙遂以古文名天下康熙十七年举博学鸿词以疾辞有文集二十三巻诗八巻左传经世若干巻】许泰澜【石城人与同县赖吉谅温秀逵赖上进邓国望俱于乾隆年间以孝子旌表】
　　流寓
　　本朝吴参【贵池人父尊周明末武进士遯迹为僧或传在南岳参往来弗得南昌彭士望与其父有旧参防妻子正名才数嵗托士望鞠之变姓名为姫□访求几遍天下终不遇乃从士望于宁都躬耕以食以父出亡终身不再娶精理学着里言一编后卒于杭州正名复居宁都以文章为李腾蛟魏礼髙弟子】柴绍炳【仁和人常从父任至宁都与魏禧兄弟游讲学易堂以躬行实践为归结庐白茅峯有终焉之志后以父卒扶衬归里】
　　列女宋赖仲元妻李氏【临汀人归石城赖氏建炎四年盗起防化攻石城仲元客游于外叶以舅姑年老不能避冦至逼之不能骂甚厉贼断其喉而死】元廖国器妻陈氏【宁都人少寡守节值寇乱子死妇被掳陈育幼孙人俊爱不忘教人俊长能孝养陈氏安之年九十余诏旌其门仍赐粟帛】明熊本妻【失其姓宁都人生七嵗而母卒事后母甚孝年十九归本始病风挛日夜扶持不怠三子鼎涣晋伪汉兵起遣使徴鼎母曰败可立待慎母徃元省臣以书招之又曰元运将终不可为也及邓愈取江西聘鼎从事母曰闻江表有真主是可依也其明达如此】曽立清妻赖氏【宁都人年二十二夫亡视殓毕即自缢以殉】聂显华妻王氏【宁都人显华疾亟王愿以身代遂自缢死】曽氏二烈妇【俱宁都人邓氏曽志顔妻夫将终先自缢死谢氏曽志圣妻夫死明日自缢死】叶以清妻陈氏【宁都人嘉靖中为流贼所掠义不受辱触石垣而死】陈氏女【石城陈成贵女许配胡氏子未归而胡卒女闻之持刄自刺父母急救得免人闻其贤求婚者众乘间闭戸自缢】许宗庆妻刘氏【瑞金人嘉靖四十年流寇至宗庆絜家避陈石山寨寇攻之急刘告母曰此寨不守吾其死越四日寨破投崖死时有刘向卿妻钟氏许受诰妻邓氏李常森妻刘氏皆同死焉又有谢栋妻郭氏以不从贼被支解】罗歴生妻赖氏【宁都人未嫁而歴生卒女告父母曰罗家贫盍返所聘物以助其防巳而誓不嫁父母未许遂自缢】龚朝士妻赖氏【石城人贼与则有夙怨执其翁姑与夫将杀之赖求赎不许求以身代死亦不许因大骂遂俱遇害】叶芊妻谢氏【宁都人崇祯末避乱于乡贼至度不可脱以子授夫使速去谢遂被掠贼将犯之谢笑曰吾一女子何往请沐浴妆毕侍左右可乎贼大悦许之谢入房以剃刀自刎死】
　　本朝曽氏三烈妇【宁都人杨氏诸生曽士橒妻子妇温氏诸生师旦妻蔡氏裔芹妻顺治七年城破妇姑三人同缢于门楼兵入见尸惊叹礼拜而去时蔡氏合甫三月年十六方缢时蔡忽下姑顾曰有悔心耶对曰似当在右毋失序于是请姑居中温左蔡右而死】毛贯易妻廖氏【瑞金人夫殁欲以身殉为姑所持久之姑以贫夺其志廖阳诺窃往夫墓恸哭归仰药死雍正五年　　　旌】廖克任妻王氏【寕都人夫亡守志乾隆四年　旌表同县曽为龙妻彭氏邱时乗妻魏氏曽何妻彭氏邱克之妻彭氏邱园妻蔡氏曽次常妻温氏彭兆逵妾王氏魏家维妻卢氏苏舜荣妻陈氏曽方华妻胡氏李于栋妻彭氏丁非作妻彭氏胡忠倚妻魏氏温荣妻曽氏黎兼一妻李氏曽启相妻李氏王幼清妻萧氏连岳一妻杨氏李兰石妻张氏曽谟妻蔡氏罗素俅妻曽氏连倩玉妻杨氏陈子璵妻彭氏李亮臣妻符氏萧二酉妻侯氏彭亦侨妻曽氏彭又程妻连氏张宗一妻蔡氏董亦琴妻氏彭训廷妻曽氏彭归田妻温氏李焕若妻曽氏罗有伦妻李氏曽锡九妻温氏李幼尹妻杨氏廖逊长妻李氏曽亮侪妻熊氏罗钦茂妻李氏谢泰谥妻彭氏曽循也妻李氏李豪拔妻罗氏何唐佐妻胡氏曽名梁妻廖氏陈日如妻鼓氏胡虞佐妻廖氏萧小范妻章氏萧鼎文妻李氏谢九千妻罗氏廖步青妻姜氏胡逊上妻萧氏彭焕如妻曽氏罗腾波妻李氏萧行三妻黄氏吴小程妻氏李泰鸿妻许氏王步原妻曽氏杨兴侃妻李氏曽时烈妻彭氏并于乾隆年间先后　旌表】刘浩然妻陈氏【瑞金人夫亡守志乾隆二年旌表同县陈尚志妻邓氏邹学律妻刘氏杨以佖妻袁氏刘世延妻康氏赖圣学妻杨氏刘芳聫妻朱氏杨兆濂妻赖氏陈宗达妻谢氏杨其寛妻毛氏杨方翟妻谢氏赖圣铨妻彭氏杨枝益妻吴氏赖圣鋭妾林氏罗大璜妻钟氏郭逺讨妻钟氏赖圣麒妻刘氏张仁晖妻谢氏张仁昳妻刘氏陈嘉濬妻杨氏赖圣传妻陈氏杨于松妻刘氏钟秉炜妻刘氏杨于仕妻钟氏陈年校妻谢氏谢禄理妻潘氏并于乾隆年间先后　旌表】曽光斗妻温氏【石城人夫亡守志乾隆二年旌表同县黄国瑞妻孔氏赖嘉谟妻闫氏温文宗之妻李氏许宗炳妻白氏黄先伟妻陈氏刘大埜妻陈氏陈庆棣妻杨氏赖上达妻刘氏刘涤波妻廖氏黄先庚妻钟氏张正彛妻刘氏陈同志妻王氏陈自洪妻赖氏赖吉亮妻黄氏张立甲妻罗氏邓钟岫妻李氏林登遇妻刘氏许麟妻李氏周先礽妻陈氏周兆晅妻雷氏周兆防妻范氏李久我妻陈氏邓大宏妻温氏吴永宁妻程氏朱方秀妻钟氏刘重选妻赖氏赖锡五妻刘氏李时巡妻陈氏黄先松妻刘氏陈时雍妻赖氏温雅暄妻刘氏赖兼五妻黄氏黄之任妻管氏赖仲恩妻徐氏赖永敏妻陈氏并于乾隆年间先后　旌表】
　　仙释汉刘瑶英【秦末女子随父华避乱石城琉璃山因食异果遂絶粒貌容顿改独跨一白鹤往来后仙去人名其山为仙姑岭】张丽英【字金华张女入山得道吴芮闻而聘焉丽英弗许曰吾为金星之精降治此山言讫紫云鬰起失女所在金精山以名】
　　土产夏布【宁都州出】茶【省志岕茶出宁都紫云峯香味第一不可多得储茶出自储山香味亦佳】雪笋【省志宁都墈方所产三月采取皑白似雪】莶笋【省志产宁都防同乡五月中生味极甘美　按省志唐置瑞金县以产金名九域志瑞金有银又云瑞金县有铜则金银铜并瑞金土产今俱无之谨附记】
　　钦定大清一统志巻二百五十六
&lt;史部,地理类,总志之属,大清一统志&gt;
&lt;史部,地理类,总志之属,大清一统志,湖北全图&gt;
&lt;史部,地理类,总志之属,大清一统志,湖北全图&gt;
&lt;史部,地理类,总志之属,大清一统志,湖北省表&gt;
&lt;史部,地理类,总志之属,大清一统志,湖北省表&gt;
　　钦定四库全书
　　钦定大清一统志巻二百五十七
　　湖北省【在□京师西南三千一百五十五里东西距二千四百四十里南北距六百八十里东至江南安庆府宿松县界五百五十里西至四川防州府巫山县界一千八百九十里南至湖南岳州府临湘县界四百里北至河南汝宁府罗山县界二百八十里东南至江西九江府瑞昌县界四百五十里西南至四川重庆府彭水县界二千五百十五里东北至江南庐州府霍山县界四百六十里西北至陜西商州山阳县界一千四百七十里】
　　分野天文翼轸分野鹑尾之次【晋书天文志自张十七度至轸十一度为鹑尾楚之分野南郡入翼十度江夏入翼十二度】
　　建置沿革禹贡荆州之域周亦为荆州春秋为楚国及随邓黄唐郧庸谷防州绞卢鄾鄀贰轸权厉诸小国地战国属楚汉初项羽建衡山临江二国【史记项羽本纪项王立吴芮为衡山王都邾共敖为临江王都江陵】寻并于汉高帝分置江夏南郡二郡武帝元封五年置十三部刺史此为荆州北境后汉因之【初刺史治武陵郡汉夀在今湖南境汉末刘表为荆州治襄阳在今省境内】建安中分属刘先主孙权曹操【晋书地理志建安十三年魏武尽得荆州之地及败于赤壁南郡以南属于吴后遂与蜀分荆州南郡零陵武陵以西为蜀江夏桂阳长沙三郡为吴南阳襄阳南郷为魏　按南郡江夏襄阳南乡俱在今省境南阳今属河南余皆属湖南】三国分属呉魏【杜佑通典刘备殁后所分之地悉复属吴而荆州南北双立吴荆州治南郡领南郡江夏蕲春武陵宜都长沙零陵桂阳等郡増置武昌建平天门衡阳湘东邵陵营阳八郡魏荆州冶宛领江夏襄阳义阳弋阳等郡　按天门衡阳湘东邵陵营阳今属湖南义阳今属河南余俱在省境吴又尝立郢州见宋书州郡志旋废其所领郡未详】晋平吴并荆州为一【荆州初治襄阳平吴后治江陵领江夏南郡襄阳新城魏兴上庸建平宜都武昌南平武陵天门长沙衡阳湘东零陵邵陵桂阳等十八郡废义阳蕲春营阳三郡以弋阳郡属豫州恵帝时立江州以桂阳武昌属焉元帝时侨置新兴南河东二郡孝武时又侨置雍州于襄阳遥领京兆始平扶风河南广平义北河南七郡　按南平以下九郡今属湖南余俱在省境】南北朝宋亦为荆州【领南郡南平天门宜都邑东汶阳南义阳新兴南河东建平永宁武宁等郡当时亦侨置雍州领旧郡七増南上洛冯翊南天水建昌华山五郡其义阳随阳安陆南汝南四郡属司州】増置郢州【治夏口领江夏竟陵武陵武昌巴陵西阳六郡其魏兴新城上庸及新置北上洛属梁州】齐并因之【荆州领南郡天门宜都等郡郢州仍领旧郡七又增置防阳宁蛮府南襄等郡属焉其魏兴新城上庸等五郡仍属梁州随安陆二郡属司州】梁亦为荆州郢州【雍州仍治防阳】増置北江【治鹿城闗】义【治罗田】岐【治房陵】绥【治绥阳】南洛【治上洛】北新【治新阳】南司【治安陆】土【治龙巢】应【治水阳】宜【治夷陵】等州而汉东之地寻入西魏【梁大寳元年即西魏大统十六年西魏克安陆尽有汉东之地】寖及荆襄【西魏恭帝元年克江陵立萧詧为梁王居荆州时改雍州曰防州南洛为上州北新曰温州南司曰安州宜州曰拓州其义土应诸州仍旧废岐绥北郢三州増置蔡昌基郡平岳随唐顺诸州】旋为周有亦置荆襄诸州【改安州曰涢州拓州曰硖州南司曰黄州废岳州増置沔弋亭迁丰复临江施诸州惟北江州初属齐改曰湘州増置衡州巴州南司州罗州周灭齐改罗州曰蕲州湘州复曰北江州余皆仍旧】陈承梁绪仅有郢州别置荆州【治公安】隋仍周旧置荆州都督府开皇九年并有陈地大业初改为南郡夷陵竟陵沔阳清江襄阳汉东安陆永安义阳江夏等郡俱属荆州唐武徳初复改诸郡为州五年置荆州大总管府【旧唐书地理志武徳五年荆州置大总管管荆辰朗澧东松基复已睦崇岳平等十三州统潭桂高交循防康钦尹九州六年改为大都督督荆辰澧朗东松岳硖玉八州仍统潭桂交夔高钦尹七州其沈复睦崇四州循康二州都督不统八年废玉州贞观二年降为都督府惟督前七州其桂潭等七州不统龙朔二年升为大都督督硖岳复郢四州】贞观初诸州分属淮南及山南道开元二十一年又分属江南西及淮南山南东黔中道【江南西道领鄂州淮南道领蕲黄安三州山南东道治襄州领江陵府硖归随均房复郢诸州黔中道领施州】至徳二载置山南东道【唐书方镇表至徳元载置襄阳防御守捉使二载升为山南东道节度使领襄邓随唐安均房金商九州治襄州贞元三年増领复州防昌四年废是年复置文徳元年赐号忠义军天祐三年忠义军节度复为山南东道节度】及荆南节度使【唐书方镇表至徳二载置荆南节度领荆澧朗郢复夔硖忠万归十州治荆州上元元年领澧朗忠硖四州二年领涪衡潭岳郴衡永道连九州广徳二年罢领忠涪二州以卫潭邵永道五州隶湖南观察使永泰元年罢领岳州大厯元年复领澧朗涪三州元和三年涪州隶黔中节度太和六年废节度置都团练观察使开成三年复置】元和初置武昌军节度使【唐书方镇表乾元二年置鄂岳沔三州都围练守捉使治鄂州上元元年鄂州隶荆南节度永泰元年升观察使増领鄂蕲黄三州元和元年升为武昌军节度使増领安黄二州五年罢节度置鄂岳都团练观察使大中元年复置节度二年罢四年复六年罢文徳元年复置】五代时为杨行宻高季兴所分据【黄蕲鄂三州属杨行宻后属南唐周广顺五年蕲黄二州为周所取高季兴有荆归硖三州惟防均房随鄂复安七州世属中朝】宋建隆三年平髙季兴八年灭南唐置湖北及京西路元丰中改荆湖北路分置京西南路【荆湖北路初治鄂州寻治江陵领徳安府复硖归三州荆门汉阳二军南渡后増置寿昌军在今省境具余今属湖南京西南路治襄阳府领随房均郢四州在今省境余今属河南陜西】淮南西路防州路【蕲黄二州属淮南西路施州属防州路】元置湖广等处行中书省【治武昌路在省境者武昌兴国二路汉阳府及归州属湖广行省之江南湖北道】亦分属河南行省【在省境者襄阳蕲州黄州三路属河南行省之河南江北道中兴硖州二路安陆沔阳徳安三府荆门一州属河南行省之山南江北道惟施州属四川行省之防路】明洪武初仍设湖广行省九年改置湖广等处承宣布政使司【通辖湖南北正统三年设湖广巡抚崇祯间设总督俱驻武昌】
　　本朝康熙三年分置湖北省领府十
　　武昌府　汉阳府　黄州府　安陆府　徳安府　荆州府　郧阳府　襄阳府　宜昌府施南府
　　形势东连湓浦南距湘湖西距三峡北带汉川其名山则有荆山内方大别其大川则有江水汉水沮水漳水其重险则有夏口荆门西陵地居津要形属上游为东南之泽国实菽粟之巨区
　　文职官
　　总督【通辖湖北湖南驻武昌府】
　　巡抚【驻武昌府】
　　提督学政
　　布政使　经厯　照磨【兼管驿盐道库大使】库大使【广备】按察使　经厯　司狱
　　分守武汉黄徳道【驻黄州府】
　　督粮道【驻武昌府】库大使
　　驿盐道【驻武昌府】库大使【布政使照磨兼管】
　　分守襄郧兵备道【驻襄阳府】
　　分巡荆宜施道【驻荆州府】
　　武昌府知府　同知　通判　府学教授　训导经厯　司狱　知州【兴国】州判　州学学正
　　训导　　吏目　知县九员【江夏武昌嘉鱼蒲圻咸宁崇阳通城大冶通山】县丞三员【江夏武昌浦圻】县学教谕九员　训导九员　典史九员　巡检十二员【鮎鱼口金口浒黄滩山坡金子矶白湖簰州石头港口富池黄颡道士洑】
　　汉阳府知府　同知【驻汉口】通判　府学教授　训导　经厯　司狱　知州【沔阳】州同【驻新堤】州判州学学正　训导　吏目　知县四员【汉阳汉川孝感黄陂】县丞二员【汉阳黄陂】县学教谕四员　训导四员典史四员　巡检十二员【礼智仁义新滩沌口蔡店刘家隔小】
　　【里潭小河马溪大城潭锅底湾沙镇】
　　黄州府知府　同知二员【一驻岐亭镇一驻武穴镇】通判　府学教授　训导　经厯　司狱　知州【蕲】州判州学学正　训导　吏目　知县七员【黄冈蕲水】
　　【罗田麻城黄安广济黄梅】县丞四员【黄冈蕲水麻城黄梅】县学教谕七员　训导七员　典史七员　巡检十七员【团风杨逻但店中和黄陂巴河兰溪多云虎头闗鵞笼大同茅山龙坪马口新开口清江嘴亭前】
　　安陆府知府　同知【驻沙阳】府学教授　训导　经厯　照磨【兼管司狱】知州【荆门】州同　州学学正　训导　吏目　知县五员【钟祥京山潜江天门当阳】县丞三员【钟祥京山天门】主簿【潜江】县学教谕五员　训导五员典史五员　巡检七员【丽阳宋河髙家干镇建阳石桥镇河溶】
　　徳安府知府　同知　通判　府学教授　训导经厯　司狱　知州【随】州学学正　训导
　　吏目　知县四员【安陆云梦应城应山】县学教谕四员训导四员　典史四员　巡检六员【长江□合河店梅邱唐县出山镇三里店】
　　荆州府知府　同知二员　通判【驻沙市】府学教授训导　经厯　司狱　知县八员【江陵公安石首监利】
　　【松滋枝江宜都逺安】县丞四员【江陵公安石酋监利】县学教谕八员训导八员　典史八员　巡检十员【沙市郝穴口虎】
　　【渡口龙湾市孱陵朱家河白螺矶云圻分盐所磨盐洲】
　　襄阳府知府　同知【驻樊城】通判　府学教授　训导　经厯　司狱　知州【均】州学学正　训导吏目　知县六员【襄阳宜城南漳枣阳谷城光化】县丞【襄阳】县
　　学教谕六县　训导六员　典史六员　巡检六员【油坊滩双沟方家堰左旂营马脑观吕堰】
　　郧阳府知府　通判　府学教授　训导　经厯【兼管司狱】知县六员【郧房竹山竹谿郧西保康】县学教谕六员训导六员　典史六员　巡检三员【板桥山黄龙镇上津堡】
　　宜昌府知府　同知【驻渔阳】通判【驻西坝】府学教授训导　经厯　司狱　知州二员【归鹤峯】州同【鹤峯】州判二员　州学学正二员　训导二员　吏目二员　知县五员【东湖长阳兴山巴东长乐】县丞二员【东湖长乐长乐丞驻湾潭】县学教谕五员　训导五员　典史五员　巡检二员【野山闗山羊隘】
　　施南府知府　通判　府学训导　经厯　知县六员【恩施宣恩来鳯咸丰利川建始】县丞三员【恩施来鳯利川】县学教谕一员【恩施】训导六员　典史六员　巡检七员【张家坪东乡干坝崔家坝卯峒建南南坪堡】
　　武职官
　　驻防将军【驻荆州府】副都统二员　满洲协领八员防古协领兼佐领二员　佐领四十六员防御五十六员　骁骑校五十六员　笔帖式三员
　　督标【中左右三营】副将　游击二员　中军都司　守备二员　千总六员　把总十二员　荆州水师营守备　千总　把总二员
　　抚标【左右二营】中军叅将　游击　守备二员　千总四员　把总八员
　　镇守宜昌总兵官【驻宜昌府】游击四员　守备三员千总八员　把总十五员
　　施南协副将【驻施南府】都司　守备二员　千总三员
　　把总九员
　　镇守襄阳总兵官【驻谷城县】游击三员【二防襄阳府一防南漳县】都司【防襄阳府】守备四员【二防襄阳府二防南漳县】千总八员【四防襄阳府二防南漳县】把总十六员【八防襄阳府四防南漳县】
　　黄州协副将【驻黄州府】都司　千縂三员　把总四员郧阳协副将【驻郧阳府】都司　守备　千总四员　把总八员
　　武昌府城守营叅将　守备　千总二员　把总四员
　　兴国营叅将【驻兴国州】守备　千总　把总二员徳安营叅将【驻徳安府】守备　千总　把总二员荆州府城守营叅将　守备　千总二员　把总四员
  </div>
  <div class="pagination">
   <a href="大清一统志_page119.html">
    上一页
   </a>
   <span>
    ...
   </span>
   <a href="大清一统志_page115.html">
    115
   </a>
   <a href="大清一统志_page116.html">
    116
   </a>
   <a href="大清一统志_page117.html">
    117
   </a>
   <a href="大清一统志_page118.html">
    118
   </a>
   <a href="大清一统志_page119.html">
    119
   </a>
   <span class="current-page">
    120
   </span>
   <a href="大清一统志_page121.html">
    121
   </a>
   <a href="大清一统志_page122.html">
    122
   </a>
   <a href="大清一统志_page123.html">
    123
   </a>
   <a href="大清一统志_page124.html">
    124
   </a>
   <a href="大清一统志_page125.html">
    125
   </a>
   <span>
    ...
   </span>
   <a href="大清一统志_page121.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
