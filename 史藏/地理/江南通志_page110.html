<!DOCTYPE html>
<html>
<head>
    <meta charset="UTF-8">
    <title>江南通志 - 第 110 页/共 731 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江南通志 - 第 110 页/共 731 页</h1>
    <div class="content">　　文宣阮太后陵在江宁县通望山
　　孝元帝陵在江宁按陈天嘉元年诏梁孝元遭罹多难灵榇播越朕曽经北面有异常伦遣使迎接已次近路江宁既是旧茔宜即安卜车旗礼章悉用梁典依魏葬汉献帝故事
　　陈髙祖万安陵在上元县城东三十五里崇里乡石兽二尚存俗名石马冲
　　文帝永庆陵在上元县雁门山北
　　明太祖孝陵在上元县钟山之阳与髙皇后合葬懿文太子祔焉
　　国朝定鼎后置守陵太监二名兵四十名
　　圣祖仁皇帝南巡诣陵亲祭竝书治隆唐宋四字勒碑圣祖御制过明太祖陵有感诗【恭纪首卷】
　　周越王冢在句容县大横山下王名翳周安王时薨左伯桃羊角哀墓在溧水县南四十五里仪凤乡孔镇南大驿路西二人俱战国时燕人同入楚粮少伯桃并粮与哀入空树中饿死哀至楚为上大夫言于王备礼葬之后伯桃见梦于哀哀开塜从伯桃死遂竝葬焉
　　按战国时楚自郢迁陈又自陈迁夀春二人自燕往楚不应渡江而南此处有墓误也因旧志相仍
　　姑存而辨之【附】明徐良彦古义士左伯桃羊角哀墓赞【羊角哀左伯桃为死友闻楚王贤往见之道遇雨雪计不俱全乃并衣粮与角哀入树中死赞曰生则两死死则一生含笑入树何友非身树既摧残墓亦灭没先生之神独耀今昔仰止髙风媿此隙末予立贞珉匪捍樵牧】
　　楚项羽墓在江浦县乌江　按汉髙祖以鲁公礼葬羽于谷城事见史记此不当有墓因旧志相传姑存之
　　汉司徒甄邯墓在武湖侧刘宋张永开湖遇古冢得一铜斗有柄文帝以访何承天曰此亡新威斗三公亡者皆赐之一在塜内一在塜外后启塜更得一斗有石铭云大司徒甄邯之墓
　　三国吴折冲将军甘宁墓在上元县直渎山下丞相张悌墓在江宁县板桥西
　　仙翁葛元墓在句容县西南一里
　　晋荆州都督山简墓在上元县覆舟山之阴乐游苑内
　　骠骑将军温峤墓初葬豫章朝廷追思之为造大墓还葬上元县幕府山阳
　　尚书令卞壸墓在上元县朝天宫西二子眕盱祔葬义熙间盗伐其墓壸鬓须苍白面如生手拳爪达于手背安帝赐钱修之
　　丞相王导墓在上元县幕府山西对石灰山祭酒颜含墓在上元县靖安里曾孙延之铭十四代孙真卿重书立石
　　宁朔将军竺瑶墓在张阵湖有二碑
　　司空陆玩墓在上元县鸡笼山给兵千人置守塜七十家子尚书令纳亦葬此山一云葬吴县鸡笼山
　　丹阳尹刘惔墓在江宁县七世孙显仕梁为平西府谘议叅军亦祔焉
　　丞相谢安墓在江宁县南梅冈
　　长史王蒙墓在江宁县髙亭湖侧
　　洗马卫玠墓在江宁县新亭东
　　句漏令葛洪墓在句容县
　　骠骑将军纪瞻墓在句容县东南二十五里
　　南北朝宋临川郡守谢灵运墓在上元县本业寺南唐保大中孙憙尝建碑
　　冥漠君墓彭城王义康修东府城得古塜改葬东冈命谢惠连为文祭之不知其名遂立此号法曹叅军谢惠连墓在上元县宣义乡与本业寺相近
　　雍州刺史宗慤墓在石泉里
　　尚书仆射刘穆之墓在江宁县元嘉二十五年车驾经穆之墓诏致祭
　　徐州刺史吉翰墓在江宁县吉山
　　齐海陵王昭文墓沈括笔谈云庆厯中金陵人得方石视之乃知齐海陵王墓谢朓撰志铭竝书居士明僧绍墓在府东北摄山
　　尚书令柳世隆墓在上元县倪塘世隆晓术数于倪塘创墓每往常坐一处及卒墓工图墓正取其坐处焉
　　彭城郡丞刘瓛墓在上元县青龙山
　　豫章王嶷墓　竞陵王子良墓竝在江宁县金牛山
　　梁吴平侯景墓在上元县花林寺
　　始兴王憺墓在县黄城村　临川王宏墓在县北城乡安成王秀墓在上元县甘家巷
　　建安侯正立墓在上元县淳化镇西
　　司徒王僧辩墓在上元县方山东南僧辩为陈髙祖所害父子七人同瘗一穴宣帝天嘉中故吏卫卿许亨请以家财造墓葬之
　　豫州刺史裴邃墓在上元县光宅寺西梁大同初旱蝗松柏尽雕邃墓如旧当时异之
　　南康王绩墓在句容县西北二十五里
　　诸王侍读陶景墓在句容县东南雷平山
　　陈贵妃张丽华墓在府城西南赏心亭侧
　　尚书仆射周正墓在句容县东三十五里
　　唐颜尚书墓在句容县后颜村旧谓真卿墓非也考鲁公上世多葬金陵延之子竣等皆厯尚书侍郎刘太真墓在溧水县北三十五里
　　双女坟在溧水县南旧招贤馆侧唐溧水尉崔致远憩招贤馆中为诗吊此坟因感梦知二女乃宣城张氏天宝六年同葬此
　　贞晦先生陈融墓在六合县堂邑乡
　　南唐平章事张居咏墓在江宁县金陵乡
　　中书侍郎韩熙载墓在江宁县梅冈
　　散骑常侍徐墓在句容县政仁乡
　　庆王茂墓在髙淳县南十里茂元宗第二子也
　　宋员外郎王益墓在上元县钟山益安石之父曾巩有墓铭
　　司空王安石墓在上元县钟山半山寺后弟秘阁校理安国右丞安礼墓竝在江宁
　　太子宾客谢涛墓在上元县土山
　　侍郎叶祖洽墓在上元县雁门山
　　都统制王德墓在观音门外傅雱撰碑
　　待制张孝祥墓在上元县城东北清果寺侧孝祥侨寓建康卒葬于此
　　节度使王玮墓在上元县棠梨山
　　团练使盛新墓在上元县武冈山
　　节度使王鉴墓在上元县竺山
　　赠节度使李邈墓在上元县青龙山邈临江人知真定府金兵破城不屈而死
　　通判杨邦乂墓在江宁县聚宝门外绍兴中游九言撰碑
　　防御使张保墓在江宁县松林庄
　　待制李琮墓在江宁县板桥西龙口山
　　通判秦钜墓在江宁县移忠寺侧子浚瀈竝祔先儒尹起莘墓在江宁县印塘村
　　叅政魏良臣墓在溧水县西南九十里
　　尚书俞防墓在溧水县西琛山十五里
　　明中山王徐达墓在上元县钟山之阴
　　开平王常遇春墓　岐阳王李文忠墓　东瓯王汤和墓竝在上元县钟山
　　蕲国公康茂才墓在上元县幕府山
　　东丘郡侯花云墓在上元县南五十里水桥洪武七年以衣冠与夫人郜氏合葬宋濓为墓碑江国公吴良墓　海国公吴贞墓竝在上元县钟山
　　滕国公顾时墓　安陆侯吴复墓竝在上元县钟山
　　许国公王志墓　芮国公杨璟墓竝在上元县钟山
　　汝南侯梅思祖墓竝在上元县钟山
　　静诚先生陈遇墓在上元县钟山
　　太常寺卿吕本墓在上元县钟山
　　都御史丁璿墓在上元县崇礼乡
　　尚书王敞墓在上元县土山
　　都御史金泽墓在上元县钟山冈
　　尚书梁材墓在上元县白山
　　尚书顾璘墓在上元县彭城山
　　侍郎李乔墓在上元县黄练冈
　　都督张可大墓在上元县侯家塘
　　太仆卿方大美墓在上元县邵村
　　监丞黄居中墓在上元县官山
　　张贤妃墓在江宁县牛首山东髙帝妃荆宪王之母諡恭靖顺妃
　　李顺妃墓在江宁县吉山东北亦髙帝妃
　　韩宪王松墓在江宁县安德乡髙帝第二十子俗呼韩府山
　　驸马梅殷墓在江宁县牛首山殷汝南侯思祖从子尚宁国公主恭谨有谋能骑射为总兵官镇守淮南靖难兵起殷悉心防御使人招之割其耳鼻令之报命及成祖即位召至京永乐三年为都督谭深指挥赵曦所诬害殷自投水死有麾下口外人瓦剌辉发其事成祖特命斩二人辉即自经死葬殷墓侧
　　驸马李祺墓在江宁县祝厘寺西南尚临安公主永乐初不朝赐死江浦后合葬于此
　　驸马胡观墓在江宁县牛首山下尚南康公主靖难兵起距战死
　　驸马张麟墓在江宁县七里铺东尚福清公主驸马尹清墓在江宁县雨花台南尚含山公主驸马谢达墓在江宁县安德乡尚汝阳公主驸马沐昕墓在江宁县泰北乡尚常宁公主宁河王邓愈墓在江宁县西山之原
　　黔宁王沐英墓在江宁县长泰北乡
　　虢国公俞通海墓在江宁县聚宝山
　　越国公胡大海墓在江宁县城南十五里
　　梁国公赵德胜墓在江宁县乌石冈
　　郢国公冯国用墓在江宁县凤西乡
　　陜国公郭子兴墓在江宁县聚宝山
　　营国公郭英墓在江宁县聚宝山
　　沂国公金朝兴墓在江宁县太平门外
</div>
    <div class="pagination">
<a href="江南通志_page109.html">上一页</a><span>...</span><a href="江南通志_page105.html">105</a><a href="江南通志_page106.html">106</a><a href="江南通志_page107.html">107</a><a href="江南通志_page108.html">108</a><a href="江南通志_page109.html">109</a><span class="current-page">110</span><a href="江南通志_page111.html">111</a><a href="江南通志_page112.html">112</a><a href="江南通志_page113.html">113</a><a href="江南通志_page114.html">114</a><a href="江南通志_page115.html">115</a><span>...</span><a href="江南通志_page111.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
