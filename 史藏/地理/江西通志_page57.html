<!DOCTYPE html>
<html>
<head>
    <meta charset="UTF-8">
    <title>江西通志 - 第 57 页/共 394 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江西通志 - 第 57 页/共 394 页</h1>
    <div class="content">　　学在县治南宋庆歴间县令周燮建曾易占记　元至元间陞为州学寻燬于宼宣差武抄儿重建延祐三年知州王着新之刘壎记知州乌枢重修王充耘记至正四年知州史文彬建櫺星门上官纶记　明复为县学洪武间知县马上宾袁仁亨修葺景泰间知县陈勉大新之韩阳记天顺间燬于火佥事陈骐同知萧允恭知县杨休杨参先后缮治规制如初谢士元记正徳七年提学李梦阳并仓基以充拓之嘉靖三年知县祝继臯重建明伦堂二十一年知县向缟重修四十一年櫺星门灾知县任懋官新之隆庆三年知县金文业再修邓汝相记万厯十二年署县通判薛瀚修明伦堂王玺记
　　国朝康熙九年训导周易葺之甲寅兵燬十九年训导龚曰鼎重修四十七年生员谭恪等倡修五十三年贡生王文佐捐金五百倡修
　　社学六所
　　学田知县向缟张鹏翼通判薛瀚训导郭麟先后捐置见存田三十九亩零
　　名宦祠祀县令防茂洪等凡二十人
　　乡贤祠祀曾文定巩等凡二十九人
　　忠义孝弟祠祀曾怘以下凡十人
　　射圃在文庙西
　　川上亭知县马上宾建
　　新城县儒学
　　学在县治东南宋绍兴八年始析为县十三年县令李维芑建学谢黻记宋末邑进士胡梦魁作礼殿　元至正三年县尹苗益倡修虞集记元末防燬　明洪武元年知县沙良佐重建十七年知县洪深二十七年教谕罗秀实先后修之永乐十五年教谕曾亨县丞黎乆秀增斋舍宣徳九年知县陈员韬教谕上官佑购民地拓学基景泰四年知县万立朝修成化四年同知萧允恭知县傅京重建尊经阁谢士元记治七年知县段敏大新之何乔新记正徳十年知县黄文鸑重修嘉靖二十六年知府陈陞修王材记万厯十六年知县叶甘匏重修何涛记三十一年知县赵日崇拓其制邓渼记三十九年推官陆键知县金徳再修凃国鼎记天啓间知县呉之屏崇祯间知县杨荣相继修明末燬
　　国朝顺治十二年邑人凃国鼎仲子凃斯皇重建魏禧记康熙九年凃斯皇捐资重修三十六年知县解光爚重修五十五年知县舒训又葺之雍正二年燬三年知县周肇岐重建
　　社学六所
　　学田知府邬鸣雷知县李伯生章宗孔邑人王材邓榆萧国泰黎文焕饶国裕等先后捐置见存田五十九亩零
　　名宦祠祀县令赵辅政以下凡一十八人
　　乡贤祠祀黄仲昭以下凡一十九人
　　忠义孝弟祠祀黄端伯以下凡五人
　　射圃在东门内
　　四贤堂绍兴间县令李维芑建祀李泰伯王补之邓温伯吕次儒
　　广昌县儒学
　　初在县治西宋绍兴八年始析为县即建学后令曹进之迁建县治东南周必大刘嵘俱有记　元泰定间冦燬县尹葛崇节重建赵希譝继修陈艾记元末兵燬　明洪武三年知县侯端重建九年知县张琥建明伦堂十六年知县李文增修景泰元年知县江浩大新之何文渊记成化三年同知萧允恭知县叶茂高重修刘定之记治元年教谕宋暄义民饶秉元等改建明伦堂何乔新记十三年佥事黄珙允诸生议毁东岳庙以广学基正徳十年教谕唐鉴修嘉靖二年知县余莹修防门八年知县毛益建斋舍知县周升黄徳纯相继修隆庆六年巡道许镃修尊经阁何源记万厯二十二年知县陈时修
　　国朝康熙三十九年教谕熊士伯训导高防霖倡修五十一年教谕詹玉孙训导陈策敬重葺之
　　社学六所
　　学田知府邬鸣雷知县张汝霖荘日宣邑人易琼何源罗万程饶时举先后捐置见存田一顷六十七亩零
　　名宦祠祀县令承敷以下凡二十二人
　　乡贤祠祀何坦以下凡二十五人
　　忠义孝弟祠祀李宗可以下凡四人
　　青云楼明正徳间邑人揭文昭妻乐氏捐资独建张升记
　　泸溪县儒学
　　初在东城外明万厯六年置县建十五年知县汪谟谓学在城外非宜购地于县治西改建如制三十九年知县梁应抡加修自为记崇祯十一年冦燬十二年邑士傅登觉傅元崧等倡义捐修
　　国朝康熙十年署印县丞孟吉熊暨绅士修之十九年知县张翼文教谕陈善训导鲁志重修四十七年知县王鉽捐葺
　　社学一所
　　学田知府邬鸣雷朱与翘知县陈王庭等置有记见存田一顷四十三亩零
　　名宦祠据县志未立
　　乡贤祠祀宋李觏一人
　　忠义孝弟祠
　　广信府儒学
　　旧在府西北隅宋景徳三年知府事杨举正迁于城东青阳楷记庆厯四年州守张铸拓而新之元丰五年判官郑亹州守杨仲孺复加修葺孔武仲记学门旧向正南元祐间改东南与溪南诸峯相对南渡后改为馆驿教授周之才请于州守复之自为记淳熙十年州守钱象祖重新王寜记绍兴五年教授林至修朱子记嘉定端平嘉熙间歴有修葺　元至元二十一年总管卢天祥修之寻厄于火　明洪武三年知府蒋麟重建永乐讫景泰间知府叶亨吴润杨文奎姚堂相继修葺天顺间知府金铣广学基大新之李贤记成化二十年知府邢正修张元祯记治八年知府王塘重修正徳十五年提学卲鋭檄知县周辂教授应奎督修【按府志嘉靖迄天啓修葺渺不可考仅存大学士郑以伟记】崇祯初知府陈荩新之自为记明末兵燬
　　国朝顺治初知府张鳯仪稍葺康熙七年守道李士桢檄通判赵权重建明伦堂十一年知府高梦説增修郑日奎记甲寅兵燬十九年知府曹鼎望同上饶知县马之骥重建四十七年知府朱维熊重修五十六年知府郭维筦重修雍正三年知府佟□捐修社学详见各县
　　学田见存六十三亩零
　　名宦祠祀杨光翼以下凡十七人
　　乡贤祠祀汪应辰以下凡十人
　　忠义孝弟祠详见各县
　　两先生祠祀宋陈康伯汪应辰
　　聚奎楼万厯间同知蒋益建孙原贞记
　　上饶县儒学
　　学在县治西北武安坊宋淳熙间创建于天津桥元季兵燬　明洪武七年知县林荣迁建今所永乐间知县赵景纯叶防增修之正统七年知县谢琛重修景泰元年知府杨文奎构两庑三年巡抚韩雍檄知府姚堂葺治一新韩阳记天顺间知府金铣修成化间知县任泰治间知县张嵿相继修正徳三年知县黄希英重建殿庑八年提学李梦阳增学舍十一年知县周辂益规制如府学隆庆四年署县同知廖文光仍旧制新之叶镗记万厯六年知县王炳璿改学门向杨时乔记崇祯间知县翁竟成重新郑以伟记明末燬
　　国朝顺治间知县郭永静重建知县程汝璞继之康熙八年大雨雹殿圮十一年知府高梦説捐修甲寅兵燬康熙二十四年知府孙世昌重建三十四年署县通判陈大纯修之鲁瑗记四十六年知府朱维熊知县刘光祖再修雍正八年署县事通判沈东捐修社学四所
　　学田明训导姚参立捐置见存田一顷一十亩零名宦祠祀杨光翼以下凡九人
　　乡贤祠祀王贞白以下凡十二人
　　忠义孝弟祠祀徐中行以下凡十二人
　　思乐亭永乐间知县赵景纯建
　　姚公祠训导姚参立捐置学田邑士徳之立专祠于学桂荣记
　　玉山县儒学
　　初建县治东宋以前创始年月无考元大徳间迁于县治南复燬于兵　明洪武初知县萧俊创建知县王仪雷起隆相继增修永乐八年知县梁常重修宣徳六年知府呉润知县林献改建梁萼记七年知县林岱建讲堂景泰三年知府姚堂修李奎记天顺五年知县方中大新之孙原贞记成化三年知府金铣重修治间知府王塘知县孙景云广其制姚秀夫记正徳间知县陆瑗潘文明相继修嘉靖间推官尹大本修之万厯二十三年知县钱应斗重修三十一年知县胡鼎修屠隆记四十四年知县张克揆再修董继周记崇祯八年水圮邑士郑可远重建
　　国朝顺治五年燬于宼六年守备罗洪署县事草创圣殿行朔望礼唐世征记其事十一年推官黎士撤而新之康熙二年知县王熙泰建明伦堂继令邹山建尊经阁熊文举记十三年兵燬十九年知县彭天福二十一年知县余毓浩相继修复四十八年知县吴振五十七年知县李粲元续修年乆圮雍正四年知县杨世正重建
　　社学六所
　　学田嘉靖间推官姚篚万厯间知县周日申张道深先后捐置见存田十二亩零
　　名宦祠祀杨文逸以下凡十人
　　乡贤祠祀詹丕逺以下凡三十二人
　　忠义孝弟祠祀徐轲以下凡十六人
　　弋阳县儒学
　　学在县治东宋绍兴二年知县刘伯成始建扵县治西元因之元末兵燹　明洪武二年知县刘琢徙于县治东即今所永乐间圮于水宣徳六年知县王尚防重建胡俨记景泰三年知府姚堂重修李奎记天顺六年知县吴浍重新功未竟至成化三年知县李庭芝踵成之孙原贞记治间殿庑复圮知县王诰杨翺相继修复呉晟记嘉靖丁亥燬于火署事同知卢元恺知县季本共新之汪俊记万厯十三年知县钟惟藩复新之明年知县吕应诏清复居民侵地天啓间知府许兆金重修郑以伟记崇祯间知县王万祚重修刘同升记
　　国朝顺治五年毁于土冦康熙九年知县陶燿捐募重修自为记甲寅兵变复毁十八年知县张龙如重建知县谭瑄增修雍正三年知县张世显修葺
　　社学二所
　　学田今无
　　名宦祠祀董敦逸以下凡九人
　　乡贤祠祀方竦以下凡十六人
　　忠义孝弟祠祀沈邈以下凡十五人
　　贵溪县儒学
　　初在县治东宋庆厯四年建绍熙元年知县陈均显增修陆象山记元末燬于兵　明洪武二年知县冯子木重建永乐十四年圮于水徙置县治西宣徳二年知县徐士宗以其地狭隘仍迁于故址洪璵记景泰三年巡抚韩雍副使韩阳知府姚堂重加修葺李奎记成化十八年知县卢格奉巡抚高明檄拓而新之呉寛记明末兵燬
　　国朝顺治十二年署县同知叶承祧重建康熙四年知县郭一鳯增修十三年兵变复燬十八年知县高骏升教谕罗鹏翮捐募重建五十七年知府郭维筦摄县事同知朱师濂重修雍正二年知县连际遇重建社学四所
　　学田明知县周如斗江万仞伍袁萃捐置见存田三十一亩零
　　名宦祠祀倪亚以下凡四十八人
　　乡贤祠祀吴勔以下凡五十人
　　忠义孝弟祠祀裴璩以下凡四十三人
　　文昌阁在文庙东
　　铅山县儒学
　　旧在县东南宋县令赵惟齐徙东山下淳熙六年县令蒋亿拓而新之朱子记绍定初县令章谦亨载修真徳秀记　元陞为州学皇庆间知州窦汝舟重修明复为县学洪武初知县邱木建张原呉仲晦相继修复永乐讫正统知县郑庸孙珏増修景泰间知府姚堂重修李奎记天顺六年佥事宋儒辟隙地建尊经阁李龄记成化九年知县蒲纲重修张元祯记正徳六年提学李梦阳檄知县秦礼改建规制一新嘉靖间知县朱鸿渐王宣之陶斯文署印推官孔铎前后修之万厯二十七年知县唐应绍因殿圯倡捐重建冯梦祯记崇祯四年知县任怀徳重修明末兵燬
　　国朝顺治九年训导江雁卿稍葺康熙七年知县呉士恒重建高梦説记甲寅兵变复燬知县潘士端捐修四十六年知县夏景宣重修五十一年教谕方应珩五十七年知县王作朋续修
　　社学六所
　　学田明知县陈坦置见存田九十四亩
　　名宦祠祀苏坚以下凡十三人
　　乡贤祠祀刘之道以下凡十三人
　　忠义孝弟祠祀李恂以下凡三十七人
　　射圃在南闗外山川坛右
　　广丰县儒学
　　学在县治东宋熙寜间建绍兴十六年县令江昭远创讲堂尹穑记淳熙间县令李楙增建嘉熙间县令臧元士重新自为记　元庆元元年达噜噶齐博啰重建延祐四年县尹梁辅广其规泰定三年县尹郭定柱新之翁与刍记至正八年县尹辜中再新之李祁黄溍均有记次年教谕陶凯作防事县尹宋详踵成之刘基记　明正统九年知县邓颙重葺景泰三年知府姚堂知县杨宏大加修葺李奎记成化六年知县吕铭重修倪谦记嘉靖间知县方禾唐侃改建尊经阁通判胡晓重葺明伦堂万厯二十七年教谕朱大徳捐修徐上达记四十四年知县李思敬重修崇祯十年知县朱朝熙加葺
　　国朝康熙元年知县曹淑贞重修二十一年知县夏显煜再修管天申记四十一年知县傅而保五十五年知县呉之瀚各率绅士修葺
　　社学六所
　　学田明守道沈蒸知县蔡国炳捐置见存田七亩零名宦祠祀柳浑以下凡十八人
　　乡贤祠祀王贞白以下凡四十七人
　　忠义孝弟祠祀张叔夜以下凡八人
　　兴安县儒学
　　学在县治东北明嘉靖四十年始设县知府江珍知县陈庆云创建桂荣记万厯四年知县孙楠增修杨时乔记十三年知县刘一贯重修三十七年知县郎文焕以规模卑隘改迁学西旷地即今所郑以伟记天啓二年知县张国经倡修
　　国朝顺治十四年知县宋元衡修葺康熙六年知县王舟瑶复新之五十八年知县孔鹏捐修
　　社学据县志未立
　　学田二亩零
　　名宦乡贤祠俱未立
　　忠义孝弟祠祀童应科以下凡六人
</div>
    <div class="pagination">
<a href="江西通志_page56.html">上一页</a><span>...</span><a href="江西通志_page52.html">52</a><a href="江西通志_page53.html">53</a><a href="江西通志_page54.html">54</a><a href="江西通志_page55.html">55</a><a href="江西通志_page56.html">56</a><span class="current-page">57</span><a href="江西通志_page58.html">58</a><a href="江西通志_page59.html">59</a><a href="江西通志_page60.html">60</a><a href="江西通志_page61.html">61</a><a href="江西通志_page62.html">62</a><span>...</span><a href="江西通志_page58.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
