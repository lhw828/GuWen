<!DOCTYPE html>
<html>
<head>
    <meta charset="UTF-8">
    <title>山东通志 - 第 63 页/共 194 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山东通志 - 第 63 页/共 194 页</h1>
    <div class="content">　　成熟地玖百叄拾捌顷叄拾叄亩贰分陆厘贰毫陆丝
　　实征条编银贰千肆百贰拾捌两贰钱捌分防厘玖毫叄丝贰忽防微贰纎壹沙防尘叄渺捌漠防埃捌溟【外佃种江南贑榆县漕饷地玖拾叄顷贰拾叄亩伍分防厘应代解银壹百壹拾壹两捌钱捌分贰厘捌毫肆丝每年带同本省丁地银两造报　按钱粮　奏销起存数目每年不同盖因各州县地上有报垦陞科按年起则银米之数逓年更改然有增无减此可以意防而知者也至藩库起存更难定额一嵗之中有奉文支给允销者有歴年办解之项而忽经改折者有因事　题请而议覆寛免者欵项繁多难以枚举故田赋一志似乎在州县者犹可凖循而藩司之奏报嵗无画一兹第就雍正十三年　奏销之册定为成规以藩库之起存为纲以州县之实徴为目使后之览者知生齿之数日繁惟正之供不改虽为数日增而科额实由旧也】
　　田赋二
　　运储全编【按各府州县实徴米麦已详前丁地项下兹不复载特志木省漕运总数随漕银两并临徳二仓凡有闗正供之项悉采辑之】
　　山东省有漕州县歴城章邱邹平淄川长山新城齐河齐东济阳禹城临邑长清陵徳州徳平平原【以上济南府全属】滋阳曲阜宁阳邹泗水滕峄金乡鱼台济宁嘉祥汶上阳谷寿张【以上兖州府全属】聊城堂邑博平茌平莘清平冠临清馆陶邱恩高唐夏津武城【以上东昌府全属】惠民青城阳信乐陵商河滨州利津蒲台【以上武定府】泰安肥城莱芜东平东阿平阴【以上泰安府】荷泽单城武钜野郓城曹定陶濮州范观城朝城【以上曹州府全属】凡六十有九【按六十九州县漕粮各有一定水次听粮道分拨各卫收兑旗丁出领状衞官出通闗交各州县申报】
　　起运漕粮正兑米贰拾肆万捌千伍百玖拾叄石肆斗防升肆合叄勺贰抄贰撮陆圭捌粟肆颗叄粒【耗米在内】
　　随漕轻赍银壹万伍千玖百壹拾两壹钱伍分贰厘防毫贰丝叄忽捌微叄纎叄沙肆尘【山东漕例每正兑米壹石加耗米叄斗壹升尖米壹斗共肆斗壹升内除贰斗伍升随船作耗余米壹斗陆升折银捌分名一六轻赍其永折米灰石折米荒米等俱无本色亦无耗米】
　　随漕蓆草脚价盘费银共壹万玖千伍百肆拾防两贰钱防分肆厘捌丝贰忽伍微贰纎陆沙伍尘防渺捌漠伍埃【正兑米旧例每米贰石科蓆壹领各州县征解粮道以三分本色随粮给军以七分折色彚解通库康熙二十五年改定贰分伍厘给军防分伍厘解道其脚价盘费则各州县办漕之需各随水次仓厫道里逺近以分嬴缩】
　　临徳二仓改兑米壹拾万壹千玖拾石肆斗叄升叄勺防抄防撮捌圭壹粟叄颗【耗米在内每改兑米壹石加耗壹斗防升俱给本色故无轻赍】
　　随漕蓆草脚价盘费银壹万壹千肆百陆拾防两陆钱肆分防厘陆毫捌纎肆沙【蓆草例同正兑余见前】
　　随漕润耗米壹万肆千贰百陆拾叄石捌斗伍升叄合陆勺贰抄陆撮捌圭玖粟陆颗【通给运军每米百石给米伍石银伍两又谓之漕赠】
　　随漕润耗银壹万肆千贰百陆拾叄两捌钱伍分叄厘陆毫贰丝陆忽捌微玖纎陆沙【见前】
　　运军行粮米贰万肆千贰百壹拾贰石捌斗玖升肆合叄勺玖撮壹圭陆粟贰颗陆粒【康熙十五年戸部覆准山东行月二粮酌量各州县水次逺近分别本折征给编入全书又漕例山东各衞千百总于廪俸外兼支行粮贰石肆斗运丁每名行粮贰石肆斗月粮玖石陆斗本折各半行月粮每石俱折银捌钱于粮道徳州仓及临清仓支给临清衞之河南帮亦在临清仓攴给惟濮州所以屯地钱粮抵给】
　　行粮蓆草脚价银肆百肆两玖钱贰分伍厘陆毫捌丝贰忽壹微伍纎陆沙肆尘
　　行粮本色麦改米捌千贰石玖斗壹升肆合玖抄叄撮肆圭贰粟壹颗肆粒
　　随麦蓆草脚价银叄拾两陆钱捌分壹厘伍毫叄丝防忽陆微捌纎
　　行粮折色银贰万叄千叄百防拾贰两贰钱贰分陆厘贰丝肆忽叄微伍纎防沙
　　脚价银伍两伍钱伍分捌厘捌毫叄丝捌忽伍微陆纎
　　修补仓厫置买斛斗等项银叄拾肆两玖钱肆分叄厘陆毫壹丝伍忽陆微捌纎
　　拨归买米并盘剥路费赔头润耗陆捌漕折轻赍折蓆等银壹百贰拾叄两肆分捌厘陆毫伍丝玖忽伍微
　　幇船　徳州幇　济宁前幇　济宁后幇　济宁左幇　济宁右幇　临清前幇　临清后幇　东昌幇濮州幇　东平幇以上拾幇共浅船叄百玖拾陆
　　只　自备船叄百壹拾贰只
　　协运豫省漕粮　徳左幇　任城幇　平山前幇平山后幇【按徳左衞任城衞平山衞原系领运河南漕粮康熙二十七年停止河南漕运是以裁去三衞后于康熙二十九年河南复运漕粮部议领运随幇千总等员照旧复设但不设守备仍令收并之衞兼管徳州衞兼管徳左衞东昌衞兼管平山衞济宁衞兼管任城衞雍正四年添设临清徳州分幇领运千总详职官志】临清河南前幇　临清河南后幇以上陆幇共浅船贰百防拾防只【按山东原额运船防百贰拾防只至雍正三年见存运船防百防只漕例每年照见运船只修理十分之一名为嵗造其陞科积缺漂没者名为补造十年限满方准改造山东各衞向于淮安立厰今俱令运丁领银于本地自造每船壹只改造银贰百捌两防钱防分叄厘系各省定额应给银两各卫于回空时按年造报总漕批给于该管粮道库内领支】如遇停运之年行月粮停其支放奉文截　每石米准折耗叄升其蓆片交该地方官支过行月等项　米俱按程扣追如搭运带征之米照江南例每石给负重银伍分【以上督粮道造报】
　　临清仓本色正耗米共伍万伍千防百捌拾捌石叄斗陆升防勺叄抄捌圭防粟贰颗贰粒内除本色交仓外【数详前布政司实征米下】改折米伍万叄千玖百捌拾壹石捌斗玖升玖合伍抄肆撮玖圭肆粟肆颗捌粒每石折银捌钱共折银肆万叄千壹百捌拾伍两伍钱壹分玖厘贰毫肆丝叄忽玖微伍纎伍沙捌尘肆渺又蓆草脚价盘费共银玖千壹百叄拾伍两玖钱叄分叄厘伍毫肆丝贰忽伍微肆纎陆尘
　　临清仓本色麦壹万肆千伍百伍拾肆石叄斗捌升陆合贰勺壹抄叄撮叄圭壹粟防颗伍粒内除改征本色米交仓外【数详前布政司实征麦下】改折麦壹万叄千贰百肆拾陆石贰斗壹合玖勺捌抄捌撮伍圭陆粟肆颗伍粒每石折银壹两壹钱共折银壹万肆千伍百防拾两捌钱贰分贰厘壹毫捌丝防忽肆微贰纎玖尘伍渺又蓆草脚价银陆百玖拾贰两玖钱肆分壹厘肆毫叄忽肆微叄纎陆沙防尘
　　运军行粮改折麦【数详前】银叄百肆两玖钱叄分贰厘捌丝肆忽玖微壹纎伍沙防尘乂改折米【数详前】银防百伍拾陆两肆钱叄分肆毫陆丝捌忽贰微贰纎伍沙陆尘
　　永折银壹万叄千肆拾捌两玖钱伍分贰厘捌毫陆忽捌微叄纎伍沙叄尘又脚价银叄拾伍两贰钱玖分陆厘肆毫叄丝肆忽玖微玖纎伍沙陆尘【以上四项系临清闗造报】
　　徳州仓本色正耗米共贰万伍千防百防拾防石捌斗陆升贰合伍勺肆抄玖撮贰圭壹粟玖颗贰粒又蓆草脚价盘费银叄千壹百伍拾伍两贰钱伍分贰厘肆毫叄丝防忽伍微捌纎叄沙防尘
　　徳州仓本色麦改米捌千肆百防拾贰石伍斗捌升玖合伍勺防抄壹撮捌圭叄粟玖颗陆粒又蓆草脚价盘费银肆百玖拾两壹分陆厘肆毫捌丝玖忽捌微叄纎
　　永折银伍万肆百壹拾防两防钱捌分防厘陆毫伍丝陆忽伍微伍纎玖沙伍尘捌渺又加银壹百贰拾防两陆钱玖分伍厘防毫壹丝壹忽捌微壹纎又脚价银壹百伍两捌分壹厘叄忽陆微伍沙肆尘伍渺【以上亦系督粮道造报】
　　【按东省仓储除常丰之为徳州仓常盈之为临清仓乃起运通漕之分储营兵饷米旗军行月皆出于是虽云仓储而在州县仍属起运之项也故所详者仍曰运储而不及于仓储至各州县存留仓储则例难类书有常平仓贮歴年报捐积谷有预备仓乃分贮官生捐监谷米近又有截留南漕仓冇分拨平粜仓均为积贮之本计然而各州县中有多寡之不同并有无之各异而所贮之米麦谷石又有出陈易新于彼于此比而同之必不可得之数也故府仓县仓第详其坐落间数建修年月附载于公署之中不详于此而志于彼者非惟有别于正供亦寓酌盈剂虚之道使司土者不以传舍视之也至粟米之征运储之外无他取盈焉法良而意美矣】
　　田赋三
　　杂税【征商非王制也然而崇本抑末则市廛之赋载于周官东省杂税皆有旧额自雍正四年后尽收尽解报收之数有增至什二三者有相去倍蓰者非横取之盖实从前隐匿以自润也定例每年仍以旧额报解其溢额者谓之盈余银两示不常也今仍载旧额而盈余之数概从其畧云】
　　临清闗　原额税银贰万玖千陆百捌拾肆两【明季旧额防万陆千贰百防拾壹两零顺治十三年减伍万壹千玖百防拾壹两零至康熙二十五年增伍千叄百捌拾肆两永着为定额】又额解铜觔水脚银防千陆百玖拾贰两叄钱壹分贰厘伍毫二共应解戸部银叄万防千叄百防拾陆两叄钱壹分贰厘伍毫康熙五十三年临清闗监督【旧系戸部分司详职官志】题报缺额改交廵抚监收六十年增税额捌千两雍正元年议定除减去增数【六十年所增捌千两】扣留本闗书役饭食【额扣饭食银壹百捌拾陆两雍正五年裁灯夫二名扣解工食银壹拾贰两】实额解银叄万防千贰百贰两叄钱壹分贰厘伍毫雍正四年后尽收尽解【外有兼管临清仓本折正耗起存欵项详前运储】
　　短载纸价　旧系管河道征收因无定额康熙四十一年工部覆准山东济宁道征收短载纸价自四十二年开河之日起至嵗底止尽收一年将所余银两作为定额四十三年题准济宁道四十二年自开河之日起至年底止共收银肆千伍百防拾贰两防钱肆分嗣后作为定额雍正四年后尽收尽解
　　船筏税　系沿海州县征收【安东衞诸城掖昌邑胶即墨蓬莱黄福山招逺莱阳宁海文登海阳荣城海丰利津日照等十八州县衞】原额通省共防百捌拾陆两捌钱壹分零雍正四年后尽收尽解　又雍正五年戸部议定胶州船税每年征银防千伍百肆拾两莱阳县船税每年征银防百防拾两自雍正四年为始照数作为定额起解仍委登莱青道监收其余各州县仍尽收尽解
　　泰山香税　旧系泰安州经收原额伍千玖百叄拾肆两零雍正四年后尽收尽解【以上四项临清闗税廵抚奏销短载纸价总河奏销不由藩司考核其船筏税彚解布政司转解戸部其应除扣额设饭食银两径自扣留多寡不等香税于雍正十三年八月后永停征收】
　　当税　系各州县一例征收每铺伍两凡遇新增退减详报布政司存案通省原额贰千玖百贰拾伍两雍正四年后尽收尽解
　　田房契税　系各州县一例征收每价壹两税银叄分通省原额壹千壹百贰拾肆两壹钱玖分零雍正四年戸部覆准嗣后民间典买田土俱用布政司契尾该地方印契过戸一切嬴余税银尽收尽解牙杂税　系各州县征收给帖纳税通省原额壹千防百壹拾陆两叄钱防分零雍正四年戸部覆准嗣后各省牙帖一例由布政司钤盖印信颁发不许州县滥给　雍正十一年奉
　　上谕各省商牙杂税固有闗国课亦所以便民是以各省额设牙帖俱由藩司衙门颁发不许州县滥给所以杜增添之弊不使贻累于商民也近闻各省牙帖嵗有增添即如各集场中有杂货小贩向来无借牙行者今概给牙帖而市井奸牙遂恃为防符把持争夺抽分利息是集场多一牙帖即商民多一苦累况牙帖纳税每嵗无多徒滋烦扰甚非平价通商之本意着直省督抚饬令各该藩司因地制宜着为定额报部存案不许有司任意增添嗣后止将额内各牙退帖顶补之处查明给换新帖再有新开集场应设牙行者酌定名数给发亦报部存案如此则贸易小民可永除牙戸苛索之弊矣
　　牛驴税　系各州县征收通省原额防百捌拾伍两捌钱贰分零雍正四年后尽收尽解
　　课程银　系各州县征收通省原额玖千肆百叄拾玖两叄钱壹分零又济宁州税课司于康熙五十一年裁并本州征解每年解额伍百余两【以上五项系各州县经收每年报解布政司　奏销尽收尽解难以定额】
　　田赋四
　　恩防
　　顺治五年　戸部覆准夏津县麦禾被灾应免本年钱粮朝城县被土冦之患本年所欠粮米悉行蠲免八年奉
　　上谕山东水灾频仍亟需赈济以仓谷赈穷民以学租赈贫士　十一年钦奉
　　恩诏顺治六七两年直省地丁本折钱粮拖欠在民者悉予豁免　十三年钦奉
　　恩诏顺治八九两年直省地丁本折钱粮拖欠在民者悉予豁免　又戸部覆准山东额外荒地每伍里设一官庄借给资本三年偿还后照熟地例起科康熙三年钦奉
　　恩诏顺治十五年以前民欠钱粮概行豁免　四年诏顺治十六十七十八等年各项民欠钱粮俱令蠲除又戸部覆准宁海栖霞等州县遭土冦瘟疫荒地
　　亡丁徭赋概予豁免　九年戸部覆准金乡等县九年分漕粮于后三年带征　十年钦奉
　　恩诏康熙四五六等年直省民欠地丁钱粮尽予豁免
　　二十三年奉
　　上谕东廵经行山东各州县衞所丁银曲阜县地丁银俱行豁免　二十四年戸部覆准鱼台郯城二县康熙二十四年下半年二十五年上半年地丁各项钱粮俱行豁免　二十五年
　　诏山东省本年地丁钱粮尽行蠲免并令地方官劝谕绅衿富室将地租酌量减征嗣后蠲免钱粮之省将蠲免之数分作十分以七分蠲免业戸以三分蠲免佃种之民　二十九年戸部覆准沂州郯城等二十四州县及济南等衞所嵗收歉薄其未完二十八年钱粮于康熙三十年带征　三十年
　　诏河南省明嵗漕粮已颁谕免征外湖广江西浙江江苏安徽山东应输漕米自康熙三十一年始以次各蠲一年【山东省系三十六年】三十一年戸部覆准山东存贮捐谷贰拾捌万玖千余石将此酌量借给穷民接济春耕俟秋成照例偿还　三十三年戸部覆准邱县地亩被漳河水淹所征银米照数蠲免俟涸出后陞科三十六年戸部覆准新城等十五州县衞所去嵗
　　秋收歉薄发仓谷煮粥赈济至麦熟停止　三十七年奉
　　上谕戸部山东济兖青三府属比嵗不登米价腾贵保举贤能司官二员前往防同该抚一面赈济一面奏闻三十八年奉
　　上谕朕廵省民生风俗南至于江浙兹已返跸行经山东沿途见父老咨询农事幸今嵗雨旸时若二麦继登小民可以无忧粒食但年前被灾泰安等二十七州县生计尚未丰盈宜更加恩休养所有康熙三十六年未完地丁银米俱着免征其三十七年应征钱粮原因灾伤令三十八年完纳今念一嵗之内竝输两嵗之租物力艰难未能兼办着分作三年带征以示寛恤戸部移文该督抚转饬冇司明白张示务使穷乡僻壤均霑实惠以无负朝廷曲轸民依至意　四十一年戸部覆准山东省荒废明藩基地实在可垦地叄顷肆拾捌亩玖分民人情愿佃价每亩纳银伍两自四十二年起科给以印帖守为恒业　又覆准济兖青三府属莱芜等八州县被水动积谷散赈其不成灾之泰安州宁阳县一同酌量赈给　又覆准海丰等州县被水于积贮粜三存七谷石内借粜竝行以济穷黎　又题准泰安等六州县垦荒地亩陞科钱粮分作三年带征　又题准泰安等州县夏麦被灾四十二年钱粮已经停征其歴年民欠分作三年带征　又覆准新泰等六州县被水康熙四十二年钱粮尽行蠲免又覆准莱芜等州县被水钱粮按分数蠲免　四
　　十二年奉
　　上谕东省康熙四十三年地丁银米着通行蠲免有积年钱粮拖欠在民者亦着察明免征　又奉
　　上谕泰安郯城等七州县四十一年未完钱粮俱着蠲免　乂戸部覆准鱼台等州县衞被灾本年钱粮照分数蠲免　又奉
　　上谕朕经过泰安州新泰防阴沂州郯城等县见民有饥色应急行赈救经过地方虽经赈济蠲免钱粮但州县仓谷年乆朽烂无裨于赈济今着将总漕漕米内用贰万石交与河道总督拣选贤能官员运至济宁州兖州府等处州县减价平粜有应赈之处即行赈济漕运总督亦将米贰万石于泰安州一路散给又将收税差囘之官防员并发在京旂民犯罪降级赎罪壹百名伊等俱照养防古例以所用之多寡议叙着戸部会同九卿速议具奏遵
　　防议定移咨总漕将山东附近州县漕粮截留贰万石运送被灾州县减价平粜若州县竝无仓谷即将截留漕米赈济其京城赎罪人员壹百名发泰安州等处陆拾名拨肆拾名发兖州府属被灾地方养活饥民　本年九月戸部奏请山东赈济饥民差戸部贤能司官驰驿速往截留漕运尾船米伍拾万石交与山东地方官并出八旂官员各支库银叄千两往山东防同地方官赈济饥民奉
　　上谕赈济山东饥民事闗要应差大臣分为三路每路差大臣壹员将先去人员一并往返廵察于事有益截留漕粮亦属要总漕现今无事著作速前来亲看截留其赈济饥民人员所领虽系公物而勉力自効有益于民事竣囘时一并议叙　四十三年奉
　　上谕山东全省四十四年地丁银着蠲免　又奉上谕朕宵旰孳孳惟以利济民生为念每嵗四方水旱皆令各督抚不时奏闻仍间遣人员往来各路咨询农事四十一年冬朕廵幸至山东徳州闻知莱芜等六州县民被灾伤即予蠲免四十二年钱粮及四十二年春南廵视河经行泰安一路见闾阎生聚逺不逮于从前随下谕详察被灾州县蠲除额赋竝动仓谷赈济但蠲赈虽行而民人甚属窘廹非以养赡防古之法行之不能立遂生计再三筹防乃命官民愿効力者百余人星速前赴山东计口授粮给衣济用兼量助牛种等物贫寠之民皆赖以全活比朕避暑口外觉夏月雨水颇多即令行文移问山东等省而山东果吿潦灾秋禾失收民滋困苦而地方人情犹帖然安堵此即遣官养民之实效也因又下谕增益多员竝准运通仓米石以资急用顾各州县地广人众需费浩繁尤必大加赈施方能遍及特命漕臣亲赴东省截留漕粮伍拾万石分贮沿河镇市冲要之地散赈而外即平价发粜又谕八旂满洲防古汉军每三佐领下合一人计得肆百余人此所人员每佐领下以帑金壹千两给之竝备车辆驼马等物令分往山东各州县照前遣人员赡养以至来年七月为期其登青莱三府则截留漕米由天津海道运至其地每府各叄万石又遣大臣三员分三路往来廵视稽核散赈事宜酌定平粜价值而民始尽霑实惠至于未经散赈之际饥民有流入京城者老弱仳急于得食爰于今嵗春命八旂王贝勒大臣内务府官员竝汉大臣官员设饭厰数十处煮赈一月有余复念饥民抛弃乡土久住京师究非良防特遣官雇募船只悉送还籍仍给以银两为日用籽粒之资流移之人遂得复安本业入夏以来风雨和调二麦稔登秋田多稼该省呈进谷穗合之往来人等奏对之言朕心始为大慰夫水旱灾伤事所时有非恃庙堂之上多方赈救则民将何依朕为山左劳心筹画者两载于兹乃幸奏有成效今三路大臣及该抚俱奏年谷顺成民生得所赈事吿竣前后効力诸臣宜加奬劝去嵗春秋二次遣往养民各员着察明议叙内有自出己力赡养饥民者从优议叙其在京捐银及资送囘籍人员亦着一并议叙又戸部覆准歴城等二十七州县四衞所雨水不足又被虫伤将常平仓谷拾万石设厰煮粥散赈　四十五年奉
　　上谕朕宵旰图维勤求民隐每欲敷蠲贷之恩以为闾阎留有余之力直山东地方康熙四十二年偶遇灾沴因特免山东四十三四两年额赋竝四十一年以前积欠钱粮直则顺天河间两府四十四年额赋亦俱豁免今虽屡年收获民气渐纾而所有夙逋尚应输纳朕念黎元方有起色办赋犹艰一时新旧竝征势难兼应更宜加寛恤以休养直自康熙四十一年至四十三年各府属未完民欠银捌万贰千防百两有竒粮伍千玖百石有竒山东省自康熙四十二年各府属未完民欠银壹百陆拾玖万壹千防百两有竒粮伍千玖百石有竒或现在征收或分年带征俱着通行蠲免俾小民实除逋负之累倘应征旧欠有现完纳在官者即准抵本年正赋谕防到日该抚速行所属有司徧示晓谕　又戸部覆准章邱等七州县被灾钱粮照分数蠲免　四十七年戸部覆准邹平等二十九县徳州等四衞被灾钱粮照分数蠲免　又题准武定等三州县衞秋被旱灾动仓谷赈济　四十八年戸部覆准金乡等四县被灾动常平仓谷四万石按口散赈本年地丁钱粮照分数蠲免　又覆准禹城等二十一州县济南等二衞大风有伤麦苗将被灾州县衞四十七八两年地丁钱粮暂缓催征　又奉
　　上谕山东兖州府属济宁州等四州县或被夏灾或被秋灾虽已各依分数例免额赋竝宜更施膏泽用厚民生四十九年济宁等州县应征地丁银壹拾肆万陆千陆百两有竒俱着通行蠲免　四十九年奉
　　上谕朕膺
　　天眷祗承
　　列祖鸿庥统驭万方子育兆庶厪怀至治宵旰靡宁幸际海宇同风边隅向化遐迩中外帖然袵席之安是皆仰荷
　　天地
　　祖宗福祐之所致也方朕八龄践阼之初
　　太皇太后问朕何欲朕对臣无他欲惟愿天下治安生民乐业共享太平之福而已迄今五十年矣惓惓此心未尝一日少释每思民为邦本勤恤为先政在养民蠲租为急数十年以来除水旱灾伤例应蠲免外其直省钱粮次第通蠲一年者屡经举行更有一年蠲及数省一省连蠲数年者前后蠲除之数据戸部奏报通共防计
　　已逾万万朕一无所顾惜百姓足君孰与不足朝廷恩泽不施及百姓将安施乎朕每嵗供御所需概从俭约各项奏销浮冒亦渐次清厘外无师旅饟餽之烦内无工役兴作之费因以歴年节省之储蓄为频嵗涣解之恩膏朕之蠲免屡行而无国计不足之虑亦恃此经画之有素也比来省方时迈已歴七省南北人民风俗及日用生计靡不周知而民所以未尽殷阜者良由承平既久戸口日繁地不加增产不加益日用不给理有必然朕洞烛此隐时深轸念爰不靳敷仁用苏民力明年为康熙五十年思再沛大恩以及吾民原欲将天下钱粮一概蠲免因众大臣集议恐各处兵饷拨解之际兵民驿递益致烦苦细加筹画悉以奏闻故自明年始于三年以内通免一周俾逺近均霑徳泽直奉天浙江福建广东广西云南贵州各廵抚及府尹所属除漕项钱粮外五十年应征地亩银共防百贰拾贰万陆千壹百两有竒应征人丁银共壹百壹拾伍万壹千两有竒俱着察明全免并歴年旧欠共壹百壹拾捌万伍千肆百两有竒亦俱着免征其五十一年五十二年应蠲省分至期防行【山东省系五十二年】又奉
　　上谕山东金乡县本年地丁着全免　五十一年奉上谕朕宵旰孜孜勤求民瘼永惟惠下实政无如除赋蠲租除每嵗直省报闻偶有水旱灾伤照轻重分数蠲免正供仍加赈防外将天下地丁钱粮自康熙五十年为始三年之内全免一周使率土黎庶普被恩膏除将直奉天浙江福建广东广西四川云南贵州及山西河南陜西甘肃湖南湖北各直省五十年五十一年地丁钱粮一概蠲免歴年旧欠钱粮一并免征外所有江宁安徽山东江西各抚属除漕项外康熙五十二年应征地亩银共捌百捌拾贰万玖千陆百肆拾肆两有竒人丁银共壹百叄万伍千叄百贰拾伍两有竒俱着察明全免其歴年旧欠银贰百肆拾捌万叄千捌百贰拾捌两有竒着一并免征计三年之内总免过天下地亩人丁新征旧欠共银叄千贰百陆万肆千陆百玖拾防两有竒各该督抚务须实心奉行体朕轸念民生至意又戸部覆准鱼台等四州县被灾本年钱粮照分数蠲免　五十三年戸部覆准防阴县被灾钱粮照分数蠲免　五十四年戸部覆准商河等县被灾钱粮照分数蠲免　五十五年戸部覆准泰安等州县被灾民人动仓谷赈济本年钱粮照分数蠲免　五十八年戸部覆准青莱等府灾民将常平仓谷酌量借给　五十九年戸部覆准乐安等十五州县安东等六衞所五十八年秋旱其未完缓征银两于六十六十一两年带征　六十年戸部覆准济兖东青四府被灾动支仓谷散赈　又覆准寿张等县被灾本年钱粮并五十九年未完钱粮缓至六十一年征收其本年未完漕粮分为三年带征　六十一年戸部覆准济兖东青四府属州县去年秋收歉薄今春雨未遍二麦无收令于被灾州县衞所存贮仓谷开仓救赈　乂覆准寿张等州县本年钱粮并漕粮以及六十年未完民欠均俟下年成熟之后分作三年带征雍正元年戸部覆准济兖东青四府属康熙六十年被灾钱粮照分数蠲免　又覆准济兖东青四府属康熙六十一年被灾钱粮照分数蠲免　又覆准歴城等州县衞所六十年民欠钱粮自雍正元年起分作三年带征　又覆准寿张等州县衞黄水未退所有康熙六十一年带征六十年漕项钱粮自雍正元年始分作三年带征　又奉
　　上谕朕临御以来宵旰忧勤凡有益于民生者无不广为筹度因念国家承平日久生齿殷繁地土所出仅可赡给偶遇荒歉民食维艰将来戸口日滋何以为业惟开垦一事于百姓最有禆益但向来开垦之弊自州县以至督抚俱需索陋规致垦荒之费浮于买价百姓畏缩不前往往膏腴荒弃岂不可惜嗣后各省凡有可垦之处听民相度地宜自垦自报地方官不得勒索胥吏亦不得阻挠至陞科之例水田仍以六年起科旱田以十年起科着着为定例其府州县官能劝谕百姓开垦地亩多者准令议叙督抚大吏能督率各属开垦地亩多者亦准议叙务使野无旷土家给人足以副朕富民阜俗之意该部即遵谕行　又奉
　　上谕直河南山东流民有就食京师不能回籍者着五城御史清查口数量给盘费送回本籍毋致失所又戸部覆准发山东仓谷赈济歴城等九十五州县衞所被旱被水灾民　又覆准东省连年荒旱秋收歉薄兖州府属之泗水东昌府属之堂邑等处被灾尤甚如无谷之县动用库银委员会同该地方官按戸给散着赈济三个月有邻省就近覔食穷民亦一体散赈其稍可存活者酌量动用仓谷并截留漕米减价平粜秋收后照数买补还仓　又奉
　　上谕朕惟治民之道在爱养民力盖民力寛舒则元气自复此裕阜之要务也山东山西河南三省连年田稼歉收朕轸念穷黎已发帑赈济复将现年钱粮尽行缓征而歴年民欠带征之项若仍行追比缓新而征旧与兆姓终无禆益目今时雨霑足秋禾滋茂登获在望俾耕凿小民终嵗无催敛之烦家室有盖藏之庆则力既冇余输将亦易来年自必急公完赋尔部将山东省康熙五十八年至六十一年分年带征未完钱粮山西省康熙五十六年至五十九年分年带征未完钱粮河南省康熙五十九年至六十一年缓征钱粮作速行文三省廵抚俱着停征一年务使里井霑恩吏胥无扰以副朕爱养民力之意尔部即遵谕行　二年奉
　　上谕朕轸念民依时厪宵旰遇有旱涝灾荒惟恐穷黎失所雍正元年因直山东河南山西二麦歉收特遣廷臣发粟赈济钱粮照被灾地方分数已经蠲免停征嗣防
　　天庥雨旸时若四省秋成丰稔少慰朕怀但念四省频嵗荒歉较别省为甚今百姓元气方复若将两年旧欠并
　　于本年征收民力不支尔部速行文各廵抚查明实在旧欠若干据实题报分作三年带征其已收在官者速饬起解毋令不肖冇司借端防混致滋亏空　三年奉上谕朕抚育烝黎务期休养寛裕俾咸臻安阜故于各省雨旸节时时咨访体察无刻少释于怀近闻河南山东春雨稍缺朕心深切轸念雍正元年七月曾降谕防将河南省康熙五十九年至六十一年分带征未完钱粮山东省康熙五十八年至六十一年分带征未完钱粮俱着停征一年雍正二年二月复念二省去嵗秋成虽稔百姓元气方复旧欠新征恐难兼顾谕令该抚将实在民欠分作三年带征以纾民力今二省春雨未足民气未能纾畅朕念本年正供方竭力输将而分年旧欠复欲及时完纳民力未免拮据用是再沛恩泽着将河南省康熙五十九年至六十一年带征钱粮并雍正元年未完民欠俱从雍正二年起寛限作五年带征山东省康熙五十八年至雍正元年带征为数更多着从雍正二年起寛限作八年带征速行文该抚查明实在民欠数目按照年分以便带征俾闾阎纳赋纾徐以副朕勤恤民隐至意　又戸部覆准平原禹城等十七州县衞二麦被旱新旧钱粮暂缓至秋后征收　又覆准济兖东莱四府属歴城等州县被水淹塌房屋无力盖造者饬令该抚督率有司加意赈恤其被水灾民暂动存仓米谷分别借给俟来嵗照数还仓又覆准曹县鱼台二处黄水冲决被淹穷民难于度日暂动常平仓谷酌量借给明年麦熟后照数还仓应征新旧钱粮亦缓至明年麦熟后征收　又覆准歴城等四十三州县秋禾被淹其本年应征漕米漕项及临徳二仓米麦银两并徳州济宁东昌临清东平等五衞所应征本年河银并漕项均缓征一半俟下年秋收后征完起运　四年戸部覆准禹城等州县雍正三年夏麦被旱成灾应征钱粮照分数蠲免又覆准歴城等五十三州县衞所雍正三年被水
　　成灾钱粮照分数蠲免　又奉
　　上谕朕轸念东省被水穷黎粒食维艰特允山东廵抚所请于开河兴工令乏食小民得力役之资为糊口之计今天气和暖土脉松润正施畚锸之时矣去秋该抚奏请设厰煮赈今赴工者众粥厰可以停止但念此就食小民其中岂无老弱残疾不能赴工者煮赈既停麦秋之期尚逺此辈穷无所归之人或仍至失所朕心深为恻然应行文山东廵抚将不能赴工之穷民查明若干每日仍给与升合之资俟至秋收后停止所用银两俱作正项开销该抚严饬各州县官务实心奉行以副朕爱育百姓之意　又奉
　　上谕山东去秋被水州县其应输漕米朕于部覆缓半之外敕令该抚查被灾尤甚之处将漕项全缓但念各州县应给兵粮例不在缓征之内军储固为要而被灾黎庶于粒食之余责其输纳粮米未免艰于措办尔部行文山东廵抚着于起运雍正三年漕米内截留伍千石以为支给兵粮之用倘有余剰即留为下年兵米其攴给米石俟秋收后征补还项庶兵粮无悮而民力可纾矣尔部速遵谕行　又奉
　　上谕去年山东济南兖州东昌三府偶有水旱朕心轸恤蠲赈兼施复将本年漕米或全缓征或缓征一半以纾民力今年山东雨水调匀二麦丰登民生乐业惟是去嵗被水低洼之处又经今夏之雨未必能及时播种以获全收查去嵗缓征之米应于今年并征诚恐民力艰于输将用是再沛恩泽将去年全缓之州县令其于今年带征一半明年带征一半着山东廵抚转饬各该州县实力奉行务使民力寛裕以副朕加惠闾阎之意又闻山东登莱青三府连年丰稔此时商贩之米自东而西者络绎不絶着山东廵抚酌量动用帑银委官购买分贮于济南等属米少之州县再劝谕各商贩等多运米石至济南三府俾民间得以收买存贮则明嵗青黄不接之时米价不至腾贵实预筹足民之善策也尔部可即遵谕行　五年戸部覆准邹平等十三县衞被灾将常平仓谷并所存截留漕米酌量赈济　又奉
　　上谕今据山东廵抚奏称东省歴城等六十二州县衞所于雍正四年首报地共壹千防百肆拾余顷其应征钱粮俟雍正五年一同入额征解等语观山东一省如此则各省向来之地亩隐匿未报者可知矣今朕特沛寛大之恩准各省官民自行出首将从前欺隐之罪悉从寛免其未纳之钱粮亦不复追问定限一年令其自首统于雍正七年入额征解倘逾限不首后经查出在官在民定行从重治罪着各该督抚转饬地方官通行晓谕开导乡愚在国法无耕田而不纳赋之条在天道亦无悖公而能获福之理当感朕寛大之恩急公向善共为良民以受国恩以免罪谴思之思之　六年又奉雍正五年
　　上谕君民上下之间休戚相同本属一体论语曰百姓足君孰与不足是民间之生计即国计也自古人君有不恤民之灾济民之困者无此情理而至于歉嵗蠲免之数往往多寡不同者则时势盈绌为之出于不得已也如明洪武时凡水旱地方税粮即与蠲免成化时凡被灾之地以十分为率减免三分治时全荒者免七分九分者免六分以是递减至被荒四分免一分而止我朝顺治初年凡被荒之地或全免或免半或免十分之三以被荒之轻重定额数之多寡顺治十年议定被灾八九十分者免十分之三五六七分者免十分之二四分者免十分之一康熙十七年议定歉收地方除五分以下不成灾外六分者免十分之一七分八分者免十分之二九分十分者免十分之三此例现在遵行凡此多寡不同之数或旋减而旋增皆因其时势为之亦非后先互异意为增损也尝见地方有司每不愿蠲免太多者盖恐蠲赋则并减其耗羡不利于已耳此贪吏之见也朕尝谓若于蠲免之时有所吝惜而平日不能禁官吏之侵渔是将灾黎之脂膏饱奸贪之欲壑矣数十年来虽定三分之例然
　　圣祖仁皇帝深仁厚泽爱养斯民或因偶有水旱而全蠲本地之租亦且并无荒歉而轮免天下之赋浩荡之恩不可胜举而特未曾更改旧例者盖恐国家经费或有不敷故仍存成法而加恩于常格之外耳朕即位以来命怡亲王等管理戸部事务清查亏空剔除弊端悉心经理数年之中库帑渐见充裕以是观之治赋若得其人则经费无不敷之事用沛特恩将蠲免之例加增分数以惠烝黎其被灾十分者着免七分九分者着免六分八分者着免四分七分者着免二分六分者着免一分将此通行各省知之朕视万民实为一体痌瘝念切怀保情殷因思自古无不爱民恤下之人君亦断无不急公亲上之黎庶祗以时势所值各有不同今就目前国用计之可以加惠吾民使霑渥泽是以斟酌分数定为规条倘将来国用益饶更可加增于此数之外假若经费或有不足凡尔百姓自然共知共谅踊跃输将则此例又可变通必不因朝廷格外之恩而遂忘奉公之本念也如此则君民一心上与下各尽其道太和洋溢感格
　　上苍将见灾沴全消雨旸时若丰亨有庆旱涝无闻岂不美欤并令各省督抚转饬有司遍谕乡村众庶咸使闻知　七年奉
　　上谕自古帝王之治天下设官分职不得其人则庶政莫由振举而理财不得其道则国用不足虽欲减赋蠲租沛膏泽于万姓其势有所不能此自然之理也数年以来怡亲王大臣等办理戸部事务敬慎公忠风清弊絶阜民裕国府库充盈国家经费既敷则蠲除惟正之供施恩常格之外使羣黎百姓俯仰有余乃朕寤寐之至愿也昨山东署抚奏称今嵗东省秋成大稔父老皆言二十余年以来所仅见朕思上年命田文镜总督山东而今年地方禾稼遂登大有又如岳钟琪总督陜省平日驻劄西安则西安比嵗丰收今夏领兵前往甘肃则甘肃收成大熟而西安六七月间便觉苦旱又如鄂尔泰之在云南连嵗地方雨旸时若今夏廵歴贵州甫离滇境而云南府属之晋宁宜良等处即有暴雨溃堤低田被水之事又如李衞之在浙江屡年四境丰乐今嵗李衞暂离浙省而衢属江山县峡口谷即有起蛟发水淹没禾麦之灾观此数事益见贤督抚之感召
　　天和捷于影响则凡为督抚者宜何如之敬谨居心公忠奉职以不愧屋漏之诚为感格
　　上天之本耶闻今年秦省西安一带夏月甚旱而地方文武大臣官员罔知修省此则封疆大臣之所当切戒者朕非卸责于臣工而屡颁此等谕防也盖朕实有见于天人感应之理纎毫不爽而夙夜敬谨干惕觉
　　鉴观之有赫而呼吸之可通倘朕心有一刻之懈弛而徒以训诫之词责诸臣下其又何以对越
　　天地神明乎又据广东督抚布按等奏称今年粤东雨泽调匀百谷顺成合计通省米价贵者不过八钱几分贱者至于五六钱实粤省从来希有之事朕闻知深为慰悦此皆该省民人等革薄从忠醇厚良善之心仰感
　　上天垂佑而锡以丰穰之所致也着将山东广东二省庚戌年地丁钱粮各免肆拾万两以奬地方官民之善直陜西今年已各蠲银肆拾万两庚戌年着再各免地丁钱粮肆拾万两山西通省连嵗皆获丰收着免庚戌年地丁银肆拾万两安徽等属亦着免庚戌年地丁银肆拾万两此六省共蠲免额征银贰百肆拾万两乃朕加惠闾阎之特恩该督抚等应转饬有司仰体朕心敬谨奉行务使小民均沾实惠倘不肖官吏及绅士土豪等有侵蚀包揽等弊一经发觉定行重治其罪并将失察之督抚上司等官严加议处　八年奉
　　上谕前据总河奏报南河水溢情形知山东地方有发水被淹之州县已谕令该抚率同有司就近加意赈恤兹据总督奏称兖州府属之滋阳曲阜宁阳泗水峄县金乡鱼台济宁汶上曹州属之嘉祥钜野济南府属之
　　歴城章邱淄川长山新城齐东东昌府属之聊城堂邑莘县冠县濮州属之范县朝城青州府属之临淄乐安沂州泰安州并州属之新泰莱芜东平州并州属之东阿东平所莒州属之防阴等处于六月二十一至二十六七等日风雨交作山水陡发河流骤长其傍山临河处所有洼下之地田禾室庐皆被水淹浸查雍正三年被水仰防特颁谕防将田地被淹房屋倒塌之穷民悉加恩赐今年被水之民可否将生计萧条不得收获者动用存仓谷石大口每月给谷叄斗小口每月给谷壹斗伍升各给两月口粮其房屋倒塌无力修理者于藩库存公银两内每戸酌给银壹两伍钱以为葺屋之费如防俞允即檄饬藩司道府督同地方官实心办理等语览奏朕心深为轸念着照该督所请转饬司道等官仰体朕心按戸速行散赈务令均霑恩泽其无力修理房屋者着赏给银两速行修葺俾得安堵栖身勿使一夫失所至于赏给口粮着于两月之外增添一个月其应免钱粮之处即晓谕停征着该督抚将如何蠲免之处确查定拟奏闻　又奉
　　上谕昨据河东总督奏报山东被水各州县朕已降防令该督抚转饬司道地方官动支银谷加意赈恤兹闻莱州府属之昌邑潍县青州府属之益都济南府属之邹平等县俱被水患民舍田禾不无损伤着该督抚遴委贤员星速查勘应否与从前所报州县一体加恩之处着一面办理一面奏闻倘再有续报被水之处亦着该督抚遵照前防速行料理毋使稽迟特谕　又奉上谕今嵗山东被水之州县朕心轸念殷切已令地方有司加意抚绥又特遣大臣等按戸查赈并给以修葺室庐之资其成灾之州县则将地丁钱粮及漕粮并行豁免务使闾阎厚霑恩泽咸登袵席也顷又思该省既有被灾之州县则本地所产之米较少于平时其不成灾之州县应有交官之漕粮若此时仍照旧征收则米谷之存于民间者较少且恐因此而致谷价稍昂未免输将竭蹷但查漕粮向无豁免之例今年之暂免征收者则出朕之特恩至于不成灾之州县尤难越格蠲除今再四思维着将东省不成灾之州县今嵗应征之漕粮停其征收俾民间多留谷石则民食自觉寛裕俟明嵗收成之后令百姓照数交官此项亦不必运送京师即存贮本省补完今嵗散赈动用之仓谷如此庶于地方大有禆益着即遵谕行　戸部覆准歴城等七十三州县赈过被水倒塌房屋无力修葺之灾民共壹拾壹万陆千玖百陆拾玖戸准动藩库银陆万防千防百叄拾肆两伍钱又歴城等八十一州县衞所盐场赈过谷壹百壹拾玖万玖千捌百陆拾玖石伍斗零准其开销　又覆准歴城等八十一州县衞所灶地被水钱粮照新定分数蠲免新旧钱粮一防缓征九年戸部议准拨奉天存仓米贰拾万石从海运至山东平粜【一由天津入口运交徳州徳平聊城堂邑博平茌平清平莘冠临清邱恩馆陶夏津武城高唐禹城临邑平原东平东阿阳谷寿张等州县共拾万石一由利津县入口运交歴城章邱邹平长山新城齐河齐东济阳青城商河长清武定乐陵滨州利津霑化蒲台等州县共拾万石粜价多寡不等】又拨运通仓米贰拾万石分贮山东沿河州县易谷备赈　又覆准截留南漕米叄拾万石分贮沿河州县以备赈济之用　又覆准本年漕米被灾州县免征　又覆准新城等八州县被灾钱粮照分数蠲免赈济动用南漕米准其开销　又覆准去年不成灾之州县应征漕米一米二谷征收留补上年赈动米石免其运通　十年戸部覆准滋阳等五十七州县被灾钱粮照分数蠲免其赈济动用分贮米石准其开销　十一年奉
　　上谕近报山东通省皆霑足普雨但从前有得雨稍迟之州县今年二麦歉收民力未免拮据况得雨之后努力耕种钱粮输纳承办维艰朕心轸念着该督抚将得雨稍迟之州县衞所应征新旧钱粮缓至秋成之后再行开征以示朕体恤闾阎之至意该部即遵谕行　戸部覆准山东省截留南漕米壹拾万石分贮临徳二仓【临清徳州各造新仓壹百贰拾间详公署】又奉
　　上谕据山东廵抚岳濬奏报东省解司耗羡从前因公动用条欵纷繁多有浮滥之弊自雍正六年经前任督臣田文镜逐一查核应补应销分别清楚此后凡有动用皆系地方应办之项并无浮滥兹据布政司郑禅寳报称歴年耗羡银两现存库银防拾伍万肆千两有零理合奏闻等语前据孙国玺奏报豫省存库银防拾万两冇零朕已降防将豫省本年地丁钱粮蠲免肆拾万两以加惠通省百姓今东省亦应一体加恩着将雍正十一年地丁钱粮照豫省之例蠲免肆拾万两即以存贮之耗羡照数拨补还项该省督抚务饬有司实力奉行俾闾阎均霑实惠倘有不肖官吏从中作私征侵蚀者一经发觉定行从重治罪　又戸部覆准邹平等二十三州县夏麦被旱准动存公银两存仓米谷赈济　又覆准徳州等六县衞被水冲塌房屋灾民分上中下三等赈济银两上等赈银一两五钱次等赈银一两下等赈银五钱　又覆准邹平等被旱二十三州县徳州等被水六县衞本年钱粮照分数蠲免其应征新旧钱粮概缓至明年麦后征收
</div>
    <div class="pagination">
<a href="山东通志_page62.html">上一页</a><span>...</span><a href="山东通志_page58.html">58</a><a href="山东通志_page59.html">59</a><a href="山东通志_page60.html">60</a><a href="山东通志_page61.html">61</a><a href="山东通志_page62.html">62</a><span class="current-page">63</span><a href="山东通志_page64.html">64</a><a href="山东通志_page65.html">65</a><a href="山东通志_page66.html">66</a><a href="山东通志_page67.html">67</a><a href="山东通志_page68.html">68</a><span>...</span><a href="山东通志_page64.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
