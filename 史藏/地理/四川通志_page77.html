<!DOCTYPE html>
<html>
<head>
    <meta charset="UTF-8">
    <title>四川通志 - 第 77 页/共 218 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>四川通志 - 第 77 页/共 218 页</h1>
    <div class="content">　　天语用饬地官弛各省之催科免来年之租税
　　紫纶飞下
　　恩流边鄙千村
　　丹诏传来
　　泽沛西南半壁伏念惟蜀省之民安物阜全仰荷天庥而比年之开垦频増幸无遗地利兹复供输不事厖无夜吠之惊兼之地丁全除吏絶朝呼之扰崇泸多委积一年有再见之
　　丝纶巴蜀遍桑麻九郡沐同时之
　　膏雨兵既吉凶有备欢呼于韬弓戢矢之余民复乐利频仍含鼓于凿井耕田之下拟蜀山之耸峙难齐
　　帝德巍巍极峡水之汪洋莫并
　　皇恩荡荡【臣】仰体
　　圣明之博爱宣布惟周钦承
　　利济之寛仁奉行是力戒饬健胥猾吏毋滋中饱分肥务使
　　湛露均沾咸拜雨粟雨金之赐
　　阳春徧至共赓如云如日之謡兹据阖省绅士里民呈请前来理合恭疏代
　　题伏祈
　　皇上睿鉴施行为此具本谨具奏
　　闻
　　巡抚四川提督军务都察院右佥都御史宪德为备陈下情等事雍正九年五月初六日准户部咨四川清吏司案呈尸科抄出四川巡抚宪德题前事雍正八年十一月二十四日题九年正月二十五日奉
　　防该部议奏钦此钦遵于本月二十六日抄出到部该【臣】等查得四川巡抚宪德疏称川省雍正八年额征地丁钱粮钦奉
　　恩防着蠲免除巴里二塘供给喇嘛衣单土司蛮兵头人口粮仍按数扣收外明正土司坚叅逹结并所属土司雍正八年应纳贡马折价并杂粮折征共银一百九十八两四钱沈边长官司应纳杂粮折征银五十两冷边长官司应纳杂粮折征银四十两口外新附土司五十四处应纳马牛青稞等项折征银三千八百三十五两四钱五分查各土司虽属边隅久版图而各所属头目番民趋事赴公与内地无异厯年军需粮饷该管番民俱各出力挽运并无迟悮可否与内地人民同沾
　　恺泽以示柔远之至意口外五十四处土司已奉免四年带征之项而本年应纳钱粮应否一并邀免理合具
　　题等因前来查川省雍正八年额征地丁钱粮并新附五十四处土司带征之项俱奉
　　防蠲免在案今该抚既称明正沈边冷边等各土司并新附土司五十四处雍正八年应纳各项银两俱请与川民一体蠲免等语相应请
　　防应否准其得与川民一体蠲免同沾
　　恩膏
　　洪恩出自
　　圣裁至于巴里二塘供给喇嘛等衣单口粮应令该抚宪德按数扣收可也等因雍正九年三月十六日
　　题本月二十日奉
　　防各土司应纳银两着与川民一体蠲免余依议












　　四川通志巻十三下
　　钦定四库全书
　　四川通志巻十四
　　盐法
　　昔管子谨正盐防菹薪煮海齐用以富秦汉而后代有法盖皆以天地自然之利佐国家赋税之供云尔方今民庶日繁需用日广各省盐政乆定成规而蜀盐则取之于井歳加开凿引额亦歴年递增是盐法之在蜀其经画尤冝详也自奉
　　功令设官以董盐政法既允厘商民均便行见井灶之间其产益滋其利益溥且熙熙然咸臻富庶之休矣作盐法志
　　唐时果阆开通井百二十三山南西院领之卭嘉眉井十三劒南西川院领之梓遂绵合昌渝泸资荣陵简井四百六十劒南东川院领之置荣安等十三盐监
　　宪宗讨淮西度支使皇甫镈加劒南东西两川山南西道盐估以供军又奏置盐使
　　元和十三年盐铁使程异奏以税茶盐本资财赋赡济军镇盖是从权兵罢自合便停事乆实为重敛伏请准赦文勒停从之
　　五代时孟知祥因董璋诱商贾贩东川盐入西川甚患之乃于汉州置三塲重征其税歳得钱七万缗
　　宋初防路纳盐课变价成都潼川利州路折纳钱绢建炎用兵计臣赵开始许民间开井歳纳钱绢银两后罢课改引
　　太平兴国三年右拾遗郭泌上言劒南诸州官粜盐斤为钱七十盐井濬深煮盐极苦樵薪益贵辇置弥艰加以风水之虞或至漂丧而豪民黠吏相与为奸贱籴于官贵粜于民至有斤获钱数百者有司亏失歳额而民间不得贱盐望稍增旧价为百五十丈则豪猾无以窥利民有望以给食矣从之
　　端拱元年七月以西川食盐不足许商人贩阶文州青白盐峡路井盐永康军崖盐入川无收算大中祥符元年十二月诏泸州南井灶户过正月至寒食各给假三日所收日额仍与除放三年正月减泸州濬井监课盐三之一
　　熙宁中患井盐不可禁欲尽实私井而运解盐以足之修起居注沈括以为不可遂寝九年刘佐入蜀经度茶事乃歳运解盐十万席未防罢之崇宁二年川峡利洋兴劒蓬阆巴绵汉兴元府等州并通行东北盐
　　四年梓遂防绵汉大宁监等盐仍旧鬻于蜀惟禁侵解池盐
　　绍兴二年四川总领赵开立法令商人入钱请引井户但如额煮盐赴官输土产税而已其后咸脉有盈缩月额有登耗官以虚钞赴之而收其算引法由是大坏井户既为商人所要因增其斤重与之毎担有増及百六十斤者又逃废絶没之井许人增额承认小民利于得井每界递增盐课加多而不可售公私皆病绍熙间杨辅为总计遣官覈去虚额栈闭废井申严合同塲法
　　宋朝之制益州路则陵井监及二十八井卭州九井眉州一井简州十九井嘉州十五井雅州一井汉州一井梓州路则梓州一百四十八井资州九十四井遂州三十五井果州四十三井普州三十八井昌州八井泸州淯井监及五井富顺监十四井利州路则阆州一百二十九井防州路则防州有永安监忠州五井达州三井万州五井黔州四井开州一井云安军云安监及一井大宁监一井所出盐斤各给本路监则官掌井则土民干鬻如数输课听往旁境贩卖唯不得出川峡
　　元世祖时四川盐塲凡一十有二井凢九十有五至元十九年立陜西四川转运司通办盐课一万七千一百五十二引大歴间增至二万八千九百一十引计钞八万六千七百三十锭又添办余盐一万引带办浙运五千引灶丁逃窜反妨正课
　　明置盐课提举司洪武间盐井二百七十八额课一千六百零五万九千九百三十斤以后渐增前额名曰新增盐灶民课重难完别寻小井煎贴旋即出名曰添办盐
　　宣徳间富义等井户亦寻井开煎旋即出名曰增羡盐
　　景泰间户部主事汪回显复加増广贮盐仓以待中米中银等商持引支给然湿卤易耗迨其商至数多不敷赔者往往苦之兼以开煎既乆泉老山童不复如洪武永乐间水广柴近灶户易于煎办故私井查虽增人无余利而课反难完数多缩额户部乃请歳遣按察屯田佥事兼理盐法成化初佥都御史汪以汪回显所数多虚额建议除豁未报十一年副都御史张瓒复请除豁亦未报
　　治十七年灶丁杨南清奏将盐课本色改征银两罢先年召商引目不行
　　嘉靖十五年廵抚都御史潘鉴题称四川盐井废坏盐课累民包赔户部覆行两院委官蹋勘二十年屯盐佥事陆时雍条议稽灶丁寛新井酌归并凡数款廵抚都御史刘大谟然其议民稍便之但自奏改折色主事钟丈杰等官议分上中下等塲分计引定银七万一千四百六十四两三钱与原额二万七十两大相悬絶由是丁逃井塌灶户每歳代赔课银每年负逋虚额虽存实征全减公私两竭官民俱困矣
　　万厯三年四川廵抚都御史曾省吾防同廵按监察御史孙代防题请减课额银两言甚切直户部议覆将歳额盐课银七万一千四百六十四两三钱依抚按奏议歳征四万七千五百二十一两四钱其减少银二万三千九百四十二两七钱不许再派废井灶丁及现在丁井惟将商人引票税银扺补如或税银不敷严令各州县将新开小井逐一报官收课以充原额
　　又按川属上流永通富义仙泉黄市福兴广福华池通海新罗罗泉郁山渰井云安大宁凡一十五盐课司各设大使副使分涖之井灶税课其法寖宻民甚病之议者谓宜豁盐课以通商贩又条处大宁云安盐课事宜一严盐禁以通商贩二复本色以恤灶丁三减虚课以收实利四设权宜以祛宿弊此虽酌议二邑之课然以严禁通商以本色恤灶则似达之通省可行者至于豁絶丁以矜灶户之苦广新开以补老井之缺宜急行之
　　四十七年四川等处提刑按察司提督学校带管军驿屯盐茶水道副使杜诗为盐政更新有机功令申饬宜预谨折衷部议酌陈款条以副明纶以禆国计事准布政司照防烦请查照部疏及刋书款内事理备行该府州县产盐行盐地方均酌严禁始终坚持一价不令商人畸轻畸重不许势豪屯积官盐抑勒商民至于考成销引之法即以产盐行引报中立额遵照四十五年题准事例务完八分以外准免议不及数者一如罚俸夺俸降级等例凡遇给由预呈各该司道查覈明白定足八分方准起送应查叅者不得姑息仍以六分六厘为例其各该地方闗隘处所官兵严行盘诘凡有顺流船只夹带私盐与强徒聚众兴贩者所在官司就便擒拏依律重拟官座船只与举监势豪有犯据实参详定以白简从事其私盐出没去处立石遵守严加峻防界限攸分各司廵责不许越行庶私贩屛迹官盐大防各该有司同为王臣谊急公家务期边腹贯通毫无窒碍毋以商民互为两岐秦越相视仍稽覈原编引目何由短少歴查四塲近年中引若干亏引若干酌量繁简派加如额严禁四塲印官督商报中合无蹋騐各地方井眼每日出盐若干共可计引若干听其区画期复原额册报存案以为定则毋令灶户潜行私卖贩夫窃压官盐通遵部议载入考成如中纳不足者一体叅治请速逐一酌议妥确通详颁刻书册发行出盐四塲并行盐州县立石遵守等因本道叅酌舆论数款合行回覆为此移牒贵司烦请裁照转报施行　一盐课之设国初以来额设二万七千余两后又增至七万一千有零额数虽存而实征无几以致嘉靖年间具题减免议于小票引票二项税银凑充复于万歴十三年前院赫题允实征井课银三万六千六百有零后因有各州县井塌丁逃难完请豁未防具题以致屡年盐课拖欠终无完局为今之计或照编审法三年一次选委廉能府佐官一员于产盐州县单骑清查要见旧井出盐者计有若干倒塌若干逃故若干新开产盐若干逐一清查造册申报以凭裒益施行庻罢民少苏赔苦而奸民亦不得隠匿矣　一川省产盐地方与淮盐大不相侔商人报中引票止共征税银六两三钱议于合属井课凑解秦省充饷四塲产盐处所每月额中三百二十道计一年该三千八百四十道约该税银二万四千一百九十二两奈法乆弊生盐快与私贩表里为奸乘几夹带越境货卖无日无之以致引票空悬额数而商人报中者稀自今以后严行各产盐州县痛加厘革每季捕获私盐多者官行奨励仍从优叙捕获私盐少者或夺俸或另议庶人心儆惕而奸党潜踪矣一征收盐课盖在有司不肯立法稽覈痛革收
　　头吏书包侵之弊调停灶户拖欠之端以致国课有损年复一年不得完纳况今奉有新题事例自后该管产盐州县额课定要完及八分以外三年考满方准给由如完不足者不准给由仍听叅治则功令明而人思自効矣　一产盐州县通行货卖税则画一然而云阳大宁发卖之所犹至混杂虽经本道填给小票任其商贩或照盐千斤或五百斤不等私行无忌非法之平也本道职专盐法岂容任从多照自今以后俱要定本道则例每张止填照盐一百斤不许多填漏税违者拿防则法令严而小票庶可通行矣　一各商货卖盐斤俱有定例每二万三千斤为一引无容増减申饬不啻再三近访四塲商人知法者固多而玩法者不少或借一引而照四五引之盐推原其故因各秤盘衙门沿袭陋规有官七吏三之謡不肯尽法秤掣任凭奸商串同衙役打筑大包夹带公行故耳若能照引票盐斤秤掣何患私盐之难察干赔之课无抵也自今以后严督盘騐衙门痛革陋规细加秤騐如违定重叅处庶上下交儆而国课得防通矣　一川中民贫鲜赀所称为盐商者多系山陜之民听其有本自来耳势难强也近二十年来引票稀少欠课二十余万前何以无亏而今何以顿减哉如本道所缕指禁私贩禁大包禁陋规严秤騐亦既详哉言之矣而尤有病根之极重者盖自税监税以来每引票一道增银五两一钱五分则二十年来通得増银四十余万矣夫正税六两三钱而监税又五两一钱五分商民出本既倍则取息亦倍安得不大包夹带则一引可当二三引矣又安有余银以足三千八百四十引之数哉且此项税银又不系布政司正解之数曾奉前朱按院行查竟莫悉其故若两院明告于上捐此无名之征而盐法不清国课不裕者未之有也
　　皇清定鼎清理鹾政当蜀民疲乏之余民力无多煎烧不易兼之户少人稀行盐有限贸易之商多系农民乘间逐末或朝贩盐斤暮操耒耜是以井眼有开塞灶户有去留引票有盈缩每嵗课税尚无定额至于水路小引每票载盐五十包陆路小引每票载盐四包而从前大引暂停不用以大引所载与井灶所出商民所办实相悬絶今则户口既增商贾亦集定制垂乆立有成额盐政之振兴有渐矣今将诸臣奏疏附列于左
　　康熙六年十一月廵抚四川都察院右副都御史张徳地
　　题为恭报盐课盐税银两等事据署四川布政司事按察司李翀霄呈称奉行查议川省大引一款随即备移盐法道查议去后今准该道移据防州府回称查万云宁太有井四县俱属新经开淘所产之盐无几即今日所出盐斤尚不足本地易食之用如达东州县之民俱系川北射洪南部驴驼之盐梁万新开四县人民俱各于忠州涂渰二井背负食用以四邑些须之盐何堪举行大引即有引亦无多盐可填更无处可卖及查各县旧制原无大引行盐之规似难轻议举行又据潼川州回称查得盐引之设必地方全盛行盐既多盐课繁溢恐有私贩纵横
　　国课短少故非盐引不足以督考成别殿最今蜀省户口寥寥非期之百余年之后断无生聚骤蕃之理况盐井尽为贼填开淘原复不易只此小票听民自领自卖颇为简便若额定毎州每县行盐若干派引几许反致行盐无民歳课有亏其大引自应俟地方蕃庶之日再为领颁又据嘉定州申据犍为县回称查得犍邑自兵燹之后旧案无存而万歴年间大引行盐之例难以稽察目今犍为填票行盐者不过开复之始权为便商计也苐川商难比他省即今日之水票五十包尚难填给诚恐大引举行反有未便于担夫小贩者也等情到州该卑州查看得地方初定民稀财穷节年俱小贩行盐或借本或合本不过数百斤而已俱讨小票负运驼载取其就便本少利防希图快便以省雇船雇夫之费是民之朝夕养命者恃有小票且小票招商节年奉发之数尚已难销兹欲举行大引恐大引未行而小票亦停所悮盐税民生不小合无暂为权冝稍俟生聚再行大引庶民不畏难而
　　国课日充矣又据顺庆府呈据南充县知县沈绍尧回称查得南充地方自经凋残之后陆续开淘井眼照额输课递年奉发行盐小票到县出示劝谕责令灶民煎烧招商征税填给遵照定例每票一张填盐四包每包征银六分八厘一毫不过营渠达州陆路手提担挑背驼小贩南民人户寥寥盐井有限递年奉发行盐小票尚且输征不足实难请颁大引又据西充县知县王葵锡回称查得西充虽有盐井之名俱系倒塌止有现煎活井又不通河道遂无商贾贸易今奉确查酌议委难举行大引又据蓬州知州郑圣瑞回称查得盐法一事原以裕
　　国利民颁发引票所以稽核考成蜀自开复之后大引难行向奉给票行盐原为地方凋残人民稀少小商贩卖亦无误课病商今奉酌议大引实难举行等情各具申到府相应具文回报又据保宁府呈据阆中县知县高人秀回称查行盐政闗乎
　　国课务在通商便民因时制冝然后行之经乆可以无滞查行大引之例前因时势难行遂议通便之法大商每票五十包小贩填盐四包毎包额定税银六分八厘一毫不拘大商小贩通行无滞裕
　　国通商法尽善也今奉行查止凭在外给票行盐殊非经乆之计但蜀省川北人民稀少食盐无多且产盐之井又仅存昔之什一若复部颁大引必至商民交困殊非长乆之计也合无仍照见行引票俟人民繁衍之日请颁部引庶上不亏课下不病商通行经乆而可以无滞矣又据南部县知县焦防详称查得南部虽有盐井俱系小井淡水艰于柴薪煎烧无多况去路窄狭现今奉法小票通融填发尚且停压难行若一旦颁发大引诚恐荒残之区无处行销又致病商累民等情详报到府该本府知府薛柱斗复看得阆南二县自遭兵燹以来盐井乆塞近虽淘有井眼为数无多且食盐者少商贩资本亦防若必复大引则商灶不无两病似应仍照见行引票暂为通商便民之计俟残黎生聚食盐加增之日再议改行大引可也又据叙州府报称查得盐引一事奉部文有颁行大引之条议但川省产盐处所不止富顺而各处行盐地方又有险阻时势之不同人民多寡之不一若一旦遽行大引诚恐阻滞难行有误
　　国课或俟商贩繁多领盐日盛俯照他处行盐处所一例通行未为晚也又据重庆府呈据彭水县知县王炜回称查得彭属郁山镇所产之盐原听思南婺川黔江酉阳各土司商贩零星易卖或一二十斤或三五十斤多则不过一百斤况系南北东西之人焉得乆住井塲以待合引贸易前奉颁盐票河引一张载盐五十包旱引一张载盐四包商贩始得称便通行无滞若举行部颁大引则郁山零星小贩坐守经月难合一引必至病商损税恐非良防又据忠州申称该卑职看得有盐必有引载在鹾政天下遵行防敢违越但查得各省盐引州县俱载额数课则办之商引则缴之官按其完欠以为考成此卑职两任县令时所深知者至于忠州虽有盐井二处水既不佳产亦无几灶户各照人丁歳纳课银自汉唐宋以迄元明从无纳课之外又行大引之法井竖碑志凿凿可慿者若谓稽核考成则歳课完欠即有司之殿最矣盐商不至引万难行理合回覆各等情到府该署府事同知汪永瑞覆看得川省近以小票行盐原因各处人民稀少商贩零星实属便民至计但部行以考成无稽遂有颁行大引之议
　　国家创制损益因时似原不必拘泥成规也各等情到道据此除龙遵马三府泸眉卭雅四州原不产盐外该本道看得大引之设原防内部为普天率土裕
　　国通商剔弊而专考成之善防也但省分有凋残繁庶之不同故大引有可行不可行之异今据产盐各属咸称大引难行其各情由备载于前无庸繁述今本道揆情度理大引有万难行者二有不必行者一歴年商贩本少力微所贩盐斤多则不过数百斤少仅数十斤耳今欲举行大引查旧例每张必盈二万三千斤之数非穷年经月何能得多商凑集合一大引之数此必不能行者一也又川省产盐地方辽濶零星俱系深山峻岭即濵江通水道者不过五六处其他尽陆行背负若必欲举行大引则二万三千斤之盐非二三百人不能运动此必不能行者二也再查川省之井尽为寇逆填塞开凿万难此日之灶民不过单夫只妇即尽力经营不但煎烧有限且以所出者半供衣食半供纳课较之他省晒海煎池不及百万中之毫末若举行大引又安能骤得二万三千斤盈足之灶户以给之乎此不必行者一也歴年小票行盐乆经额有税课一旦变为大引商灶畏难不前是本欲增税而不免反至于亏税也理合移覆等因到司该本司查看得盐政为
　　国课重务引票为盐法纪纲此议设大引诚内部剔弊窦而専考成之善防也但地方有荒熟之不同故立法有经权之各异查蜀省盐引旧例每引正盐二万三千斤今自献逆屠戮之后不惟无昔日蕃盛时之灶户堆积盈余亦且无昔时之巨航大舰与水手桡夫可供挽拽甚且无昔时之凑集烟民可销多盐是即有富商大贾亦无所用其赀本此所以从前不得不因时通变而为每票五十包之水引及每票四包之旱引也今若一旦改设大引则小商无一引之赀穷灶无一引之货势必商灶俱困课税交亏此产盐各属及盐法道俱谆谆以大引难行为请也至于内部考成稽察递年新淘井眼及征收税粮俱有册报而奉拨充饷又复于兵饷册内奏销是稽察考成又不在大引之设与不设也今准该道查议移覆前来事闗
　　国课民生伏本院具
　　题等因到【臣】据此该【臣】看得蜀省凋敝之后商民物力有限难行大引縁由先经【臣】咨部在案部【臣】以蜀省虽称大引难行止凭在外给票行盐无考成稽核行【臣】速议具
　　题【臣】随行据署布政司李翀霄详称大引旧例正盐二万三千斤祗縁川中无昔时蕃盛灶户亦无凑集商民是以因时通变填给水旱小票以便通其商灶今若骤改大引不惟零星小贩既无一引之赀即寥寥灶户又无一引之货势必商灶俱困而课税交亏至于稽该考成则递年开淘井眼与行票征收税银按年造册报部拨充兵饷于年终入册报销即可以此稽核考成也等因理合具
　　题伏乞
　　皇上睿鉴勅部议覆施行
　　康熙十一年正月二十七日廵抚四川都察院右副都御史张徳地
　　题为恭报康熙四年盐课盐税银两事康熙十一年正月二十一日据四川布政司布政使金儁呈称奉总督川湖加一级带管四川廵抚事蔡毓荣案騐康熙十年四月十二日准户部咨山东清吏司案呈奉本部送户科抄出该本部题覆四川廵抚张徳地
　　题前事等因康熙十年二月二十三日
　　题本月二十五日奉
　　防依议钦此钦遵抄出到部送司奉此相应移咨案呈到部移咨到院粘抄内开该【臣】等查得先因四川省地方承平已乆请
　　勅下该抚议定盐课经制具
　　题随据该抚疏称川省户口寥寥见开盐井无几若悬议加增恐贻累于民俟户口充实之日再议经制等语【臣】部以该省已定二十余载应将见在户口查照应征银定额如有户口陆续增添彼时该抚即将增添数目具
　　题等因去后今该抚疏称此项经制蜀省无成例可稽至康熙九年新收正赋新旧丁户共二万五千六百六十余丁户食盐八百八十六万四十余斤每百斤征银六分八厘一毫计共该征税银六千余两等因造册具
　　题前来查该省承平年乆见在户口岂止二万五千六百六十余丁戸且每丁户食盐至三百四十五斤零盐斤原系每包一百斤征银六分八厘一毫系彼时暂行之例今既定经制永行税课亦应议增相应请
　　勅下该督每百斤应征课银若干及户口有无隠匿逐一
　　查明具
　　题以凭再议可也等因案行到司奉此随即催据各府州县陆续申报具结前来该本司查看得蜀省食盐固不能比于江浙之煮海亦难同于秦晋之盐池始则穿山裂石而开淘盐井有深至数十丈者有深至百余丈者万一泉脉不通则人力工本已尽费矣如开凿一井其井眼仅容竹筒于数十丈下汲水煎盐是所费之资本甚多而所出之盐
　　斤有限且每开一井眼即报纳课银每年造册
　　题报在案或遇泉脉干断或遇灶戸贫乏无力开淘则井虽废弃而课额难除不无包赔之累此盐课万难于议增者也至于行盐征税毎包载盐一百斤征税银六分八厘一毫盖因省盐自嘉定州属永通厰发卖者只行于温江郫县灌县崇庆新津宜賔屛山眉州丹棱卭州大邑蒲江雅州名山荣经芦山庆符高县等州县而止叙州府属富义厰发卖者只行于綦江南溪隆昌兴文筠连珙县长宁仁怀泸州江安纳谿合江等州县而止保宁府属南部县福兴厰发卖者只行于苍溪广元昭化巴州通江南江劒州梓潼营山仪陇等州县而止潼川州属射洪县华池厰发卖者只行于成都新繁金堂新都汉州徳阳江津长夀永川荣昌南川黔江合川酆都垫江涪州渠县巫山建始达州东乡太平遂宁等州县而止是以所产之盐仅供一省之用而暂行小票亦所以使商民两便在今日凋残之区诚美意良法莫有善于此者也前奉张部院宪牌行司仰遵部议酌照正赋新旧丁户共二万五千六百六十余丁户摊算每户每年约计食盐三百四十五斤零约共食盐八百八十六万四千余斤该征税银六千余两乃就川省人地而论防竟每丁户岂能一歳食盐至三百四十五斤之多今复奉部驳盐斤原系每包一百斤征银六分八厘一毫系彼时暂行之例今既定经制永行税银亦应议增每百斤应增课银若干户口有无隠匿逐一查明具
　　题以凭再议等因当即转行成重保顺叙马防龙遵九府直嘉眉卭雅潼泸六州酌议见行盐斤事宜务期通商便民不致有亏课税幷有无隠匿户口去后续据各府州县详报咸称盐课出于淘井煎盐之民各照歴年来上中下则例输纳课银尚且以水渴井废纷纷具控豁免额课岂能额外议增且川省州县千山万岭又非平原坦途穿井最难万一百姓办课不前堵塞井眼逃窜深岩穷谷何处追求不但新增无望实倂旧额全亏至于行盐地方亦不过川民兴贩总在本省发卖水路则溪涧川峡仅容小艇竹筏山路或人力背负或雇覔驴骡脚价数倍于盐价非若两淮大贾富商千艘万艇扬防长江行盐于他省者比也今虽暂行盐票商民甚为相安总无亏于正税况由山井汲水煎盐每歳所产有限今若再增税银俾商民无丝毫之利谁肯冒山川之险见行引票尚虑迟滞难销此盐税之万难议增也职等再四思维欲为经乆永行之策但地荒人稀戸口寥寥赋役全书开载可考前以不敢有违部行遵照见在丁戸摊算食盐征税其城市兵民以及四方逐末之众幷行于各土司食用者统在此八百八十六万四千有零之内今部议以通行之食盐尽摊于见在百姓之丁户是凋残穷黎一丁户一年必不能食盐至三百四十五斤之多似难定经制垂永乆也合无仍遵旧例照票行盐按盐征税盖蜀省当兵燹之余地方无殷实之商不能骤行大引是以照旧暂行小票以八百八十六万四千有零之盐征税银六千三十六两有零之数为见行定额每年盐票递有浮溢者即为新增俟将来通省人民繁庶商贾辐辏则行盐自广税不待议增而自增矣所有取到各府州县并无隠匿户口甘结一倂呈送伏候酌夺会
　　题施行等因到【臣】据此该臣看得川省淘井成盐计引征税始则凿山穿石用力最艰既而汲水煎盐所出甚少况雕残之区人民寥落而兴贩不过本省非如江浙之煮海秦晋之盐池有富商大贾可以行于各省者比也是以歴来止行小票不用大引自前任抚【臣】张徳地遵照部议以丁户摊算食盐共计二万五千六百六十余丁户该盐八百八十六万四千有零亦就人地酌量一时权宜之计若论小民半菽不饱一户安能每歳食盐三百四十五斤今奉部驳以为既定经制永行亦应议增税课【臣】愚以为目前按丁行票穷民已属难堪若于每包征银六分八厘一毫之外再为增加必至灶户潜逃商贩褁足将来有误
</div>
    <div class="pagination">
<a href="四川通志_page76.html">上一页</a><span>...</span><a href="四川通志_page72.html">72</a><a href="四川通志_page73.html">73</a><a href="四川通志_page74.html">74</a><a href="四川通志_page75.html">75</a><a href="四川通志_page76.html">76</a><span class="current-page">77</span><a href="四川通志_page78.html">78</a><a href="四川通志_page79.html">79</a><a href="四川通志_page80.html">80</a><a href="四川通志_page81.html">81</a><a href="四川通志_page82.html">82</a><span>...</span><a href="四川通志_page78.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
