<!DOCTYPE html>
<html>
<head>
    <meta charset="UTF-8">
    <title>湖广通志 - 第 346 页/共 373 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>湖广通志 - 第 346 页/共 373 页</h1>
    <div class="content">　　远影晴川阁低看大别山江湖千顷湿风雨一舟闲
　　黄帝岩【在衡岳】　　　　　　　　彭　龄
　　攒峯岩石乱万里海云横父老言黄帝吾心自赤城七言絶句
　　唐
　　湘中早春　　　　　　　　　　杜审言
　　迟日园林悲昔游今春花鸟作边愁独怜京国人南窜不似湘江水北流
　　泛洞庭　　　　　　　　　　　张　说
　　平湖一望水连天秋景千寻下洞泉忽惊水上江华满疑是乘舟到日边
　　黄鹤楼送孟浩然之广陵　　　　李　白
　　故人西辞黄鹤楼烟花三月下扬州孤帆远影碧空尽唯见长江天际流
　　望天门山　　　　　　　　　　李　白
　　天门中断楚江开碧水东流至北回两岸青山相对出孤帆一片日边来
　　早发白帝城　　　　　　　　　李　白
　　朝辞白帝彩云间千里江陵一日还两岸猿声啼不住轻舟巳过万重山
　　与史郎中钦听黄鹤楼上吹笛　　李　白
　　一为迁客去长沙西望长安不见家黄鹤楼中吹玉笛江城五月落梅花
　　巴陵赠贾舍人　　　　　　　　李　白
　　贾生西望忆京华湘浦南迁莫怨嗟圣主恩深汉文帝怜君不遣到长沙
　　闻王昌龄左迁龙标尉遥有此寄　李　白
　　杨花落尽子规啼闻道龙标过五溪我寄愁心与明月随风直到夜郎西
　　洞庭湖　　　　　　　　　　　李　白
　　洞庭西望楚江分水尽南天见白云日落长沙秋色远不知何处吊湘君
　　衡山　　　　　　　　　　　　李　白
　　衡山苍苍入紫冥下看南极老人星回飚吹散五峯雪往往飞花落洞庭
　　寄衡岳僧　　　　　　　　　　释怀素
　　祝融髙座对寒峯云水昭丘几万重五月衲衣犹拥火起来白鹤冷青松
　　西亭春望　　　　　　　　　　贾　至
　　日长风暖栁青青北鴈归飞入窅防岳阳城上闻吹笛能使春心满洞庭
　　与李白同泛洞庭　　　　　　　贾　至
　　枫岸纷纷落叶多洞庭秋水晚来波乘兴扁舟无近远白云明月吊湘娥
　　欸乃曲【有序】　　　　　　　　　元　结大厯初结为道州刺史以军事诣都使还州逢春水舟行不进作欸乃曲五首命舟子唱之以取适于道路
　　一
　　偶存名迹在人间顺时与俗未安闲来谒大官兼问政扁舟却入九疑山
　　二
　　湘江二月春水平满月和风宜夜行唱桡欲过平阳戍守吏相呼问姓名
　　三
　　千里风林烟雨深无朝无暮有猿吟停桡静听曲中意好是云山韶濩音
　　四
　　零陵郡北湘水东浯溪形胜满湘中溪口石巅堪自逸谁能相伴作渔翁
　　五
　　下泷船似入深渊上泷船似欲升天泷南始到九疑郡应絶髙人乘兴船
　　归鴈　　　　　　　　　　　　钱　起
　　潇湘何事等闲回水碧沙明两岸苔二十五弹夜月不胜清怨却飞来
　　夜泊湘江　　　　　　　　　　郎士元
　　湘山水落洞庭波湘水连云秋鴈多寂寞舟中人借问月明只自听渔歌
　　寄杨衡州　　　　　　　　　　韩　翃
　　湘竹斑斑湘水春衡阳太守虎符新朝来笑向归鸿道早晚羣飞见主人
　　湘中送友人　　　　　　　　　顾　况
　　青草湖边日色低黄茅嶂里鹧鸪啼丈夫飘泊今如此一曲长歌楚水西
　　湘南即事　　　　　　　　　　戴叔伦
　　卢橘花开枫叶衰出门何处望京师沅湘日夜东流去不为愁人住少时
　　君山　　　　　　　　　　　　刘禹锡
　　午夜君山玩月回西隣小圃碧莲开天香风露苍然冷云在清霄鹤未来
　　过衡山见新花开却寄弟　　　　栁宗元
　　故国名园久别离今朝楚树发南枝晴天归路好相逐正是峯前囘鴈时
　　四祖山　　　　　　　　　　　栁宗元
　　破额山前碧玉流骚人遥驻木兰舟春风无限潇湘意欲采苹花不自由
　　汨罗　　　　　　　　　　　　栁宗元
　　南来不作楚臣悲重入修门自有期为报春风汨罗道莫将波浪枉明时
　　题楚昭王庙　　　　　　　　　韩　愈
　　邱坟满目衣冠尽城阙连云草树荒犹有国人怀旧德一间茅屋祭昭王
　　赠张侍御二首　　　　　　　　韩　愈
　　休垂絶徼千行泪共泛清湘一叶舟今日岭猿兼越鸟可怜同听不同愁
　　又
　　山作剑攒江泻镜扁舟斗转疾于飞回头笑向张公子终日思归此日归
　　郴口又赠张十功曹　　　　　　韩　愈
　　雪飐霜翻看不分雷惊电转语难闻沿涯宛转到深处何限青天无片云
　　送毛令　　　　　　　　　　　吕　温
　　布帛精麄任土宜疲人识信每先期今朝临别无他嘱惟是蒲鞭也莫施
　　刘郎浦　　　　　　　　　　　吕　温
　　吴蜀成婚此水浔珍珠步障幄黄金谁将一女轻天下欲换刘郎鼎峙心
　　白雪楼　　　　　　　　　　　白居易
　　白雪楼中一望乡青山簇簇水茫茫朝来渡口逢京使说到烟尘近洛阳
　　次汉上　　　　　　　　　　　贾　岛
　　习家池沼草萋萋岚树光中信马蹄汉主庙前襄水碧一声风角夕阳低
　　巴东夜雨　　　　　　　　　　李商隠
　　欲问归期未有期巴山夜雨涨秋池何当共翦西窻烛却话巴东夜雨时
　　题齐安城楼　　　　　　　　　杜　牧
　　鸣轧江楼角一声防阳潋潋落寒汀不用凭栏苦回首故乡七十五长亭
　　赤壁　　　　　　　　　　　　杜　牧
　　折防沉沙铁未销自将磨洗认前朝东风不与周郎便铜雀春深锁二乔
　　三十六湾　　　　　　　　　　许　浑
　　缥缈临风思美人荻花枫叶带滩声夜深吹笛移船去三十六湾秋月明
　　湘中怨　　　　　　　　　　　温庭筠
　　冰簟银床梦不成碧天如水夜云轻鴈声逺过潇湘去十二楼中月自明
　　汉阳太白楼　　　　　　　　　李羣玉
　　江上红楼翠霭间满帘江水满窓山青枫绿草将愁去远入吴云暝不还
　　瞿童仙径　　　　　　　　　　李羣玉
　　我到瞿童上升处山川西望使人愁紫云白鹤去不返唯有桃花溪水流
　　湘中　　　　　　　　　　　崔　涂
　　烟愁云细雪冥冥杜兰香老三湘清故山望断不知处鹎鵊隔花啼一声
　　初过汉江　　　　　　　　　　李建勳
　　襄阳好向岘亭看人物萧条属岁阑为报习家多置酒夜来风雪过江寒
　　题武陵　　　　　　　　　　　曹　唐
　　此生终使此身闲不是秦时且要还努力桃花与流水莫辞相送到人间
　　君山　　　　　　　　　　　　程　贺
　　曾游方外见麻姑说道君山自古无云是昆仑山顶石海风飘落洞庭湖
　　过洞庭　　　　　　　　　　　唐温如
　　西风吹老洞庭波一夜湘君白发多醉后不知天在水满船清梦压星河
　　送刘萱之道州谒崔大夫　　　　刘长卿
</div>
    <div class="pagination">
<a href="湖广通志_page345.html">上一页</a><span>...</span><a href="湖广通志_page341.html">341</a><a href="湖广通志_page342.html">342</a><a href="湖广通志_page343.html">343</a><a href="湖广通志_page344.html">344</a><a href="湖广通志_page345.html">345</a><span class="current-page">346</span><a href="湖广通志_page347.html">347</a><a href="湖广通志_page348.html">348</a><a href="湖广通志_page349.html">349</a><a href="湖广通志_page350.html">350</a><a href="湖广通志_page351.html">351</a><span>...</span><a href="湖广通志_page347.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
