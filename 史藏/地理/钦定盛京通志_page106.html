<!DOCTYPE html>
<html>
<head>
    <meta charset="UTF-8">
    <title>钦定盛京通志 - 第 106 页/共 330 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定盛京通志 - 第 106 页/共 330 页</h1>
    <div class="content">　　木厰堡【城西六十里周围二里二百四十一步南北二门　堡西有木城驿城东为果厰铺】石河驿堡【城北六十里周围一里二百四十步南北二门我】
　　【太祖髙皇帝辛酉年征明抚降之今设汛焉　堡西曰四十里堡东北曰三十里铺】
　　博罗堡【博罗国语解见黑龙江山川卷城北九十里门一】
　　红嘴堡【城东北一百二十里周围二百一百八十步门一我】
　　【太祖髙皇帝辛酉年征明抚降之今设汛焉】
　　归服堡【城东北一百六十里周围三里门一我】
　　【祖髙皇帝辛酉年征明抚降之今设汛焉】
　　王官寨【城东南三十里周围三百四十二步南北二门】
　　山涧铺【城西南九十里周围一里二百四十步南北二门　以上诸堡铺皆寜海驻防分汛】岫岩城
　　本金时岫岩县地元废明设抚民通判于此
　　本朝初盖平县乾隆三十七年设通判管理四十一年省熊岳通判以岫岩通判兼辖鳯凰城四十三年奉
　　防于旧址修建城垣周围四百五十余丈髙二丈东南
　　二门
　　岫岩城界内厯代旧有城址
　　髙丽城【城南一百三十里周围里许俗呼东髙丽城疑为昔时髙丽所建今城圮无考】岫岩城界内诸堡寨
　　黄旗堡【城东六十里周围一百八十步】
　　黄姑堡【城南一百七十里】
　　曹家堡【城北三十里】
　　羊拉寨【城南六十里】
　　龙头寨【城东北一百五里　以上诸堡寨皆岫岩城守驻防分汛地】
　　鳯凰城
　　城筑于明成化十七年因朝鲜使臣还国道经鳯凰山下遇掠奏乞于旧路南别开一路以便往还遂筑此城设官兵为邉関要地周围三里八十步南一门
　　本朝设城守章京驻防乾隆四十一年复设岫岩城通判兼辖并设巡检司驻防
　　兰磐城【城西二百四十里周围一里十三步南一门】
　　【本朝天聪七年修筑】
　　鳯凰城界内厯代城址
　　九连城【城东近朝鲜界金史斡鲁于海兰甸之地筑九城与髙丽对出战入守明一统志在三万卫东北九十里连属有九考今鳯凰城邉外有九连城遗址即是旧志以为在吉林界误】
　　汤山城【城东南五十里我】
　　【太祖髙皇帝辛酉年征明抚降之】
　　娘娘城【城东南一百四十里】
　　宣城【城东南一百七十里　以上三城俱在邉境迤东入朝鲜界建自何代无考】雪里站城【城西北四十里周围二里一百二十四步南一门曰镇东明治四年建】甜水站城【城西北一百八十里周围三里九十步南北二门其南曰甜水站堡有塔明时置铁塲百户所于此我太祖髙皇帝辛酉年抚降之】
　　凤凰城界内诸堡
　　长甸堡【城东二百七十里其西北曰大甸堡我】
　　【太祖髙皇帝辛酉年征明皆抚降之今设汛焉】
　　永甸堡【城东二百七十里我】
　　【太祖髙皇帝辛酉年征明抚降之今设汛焉　堡之西曰团甸】
　　青苔峪堡【城西一百七十里周围三百三十六步南一门】
　　石城堡【城北六十九里周围二里一百步南一门】
　　靉阳堡【城北一百二十八里周围三里一百二十步西南二门南门曰靉阳城西有郭周围一里九十步南一门上有靉阳城三字明时设守备镇其地我】
　　【太祖髙皇帝辛酉年征明抚降之今设汛焉】
　　孤山堡【城北二十五里周围二里三十步南一门我】
　　【太祖髙皇帝辛酉年征明抚降之　堡南曰磨石峪屯堡西曰细河屯安平屯】
　　萨玛吉堡【城北二百四十五里周围一里六十步南一门我】
　　【太祖髙皇帝辛酉年征明抚降之皆设汛焉】
　　一堵墙堡【城北二百七十里周围三里六卜步东南二门我】
　　【太祖髙皇帝天命三年征明抚降之今设汛焉】
　　险山堡【城东南八十里明嘉靖二十五年置我】
　　【太祖髙皇帝辛酉年征明抚降之今设汛焉】
　　新甸堡【城东南一百里我】
　　【太祖髙皇帝辛酉年征明抚降之今设汛焉　堡之北曰果甸】
　　镇江堡【城东南一百二十里与朝鲜分界处】
　　事迹
　　谨稽
　　实録天命六年秋七月镇江城中军陈良防潜通于明将毛文龙令别堡之民诈称兵至大呼噪城中惊扰遂与汤山险山二堡民皆叛投文龙
　　太祖命二贝勒阿敏同
　　四贝勒率总兵副叅等官引兵三千人迁镇江沿海居民于内地大贝勒代善三贝勒莽古尔泰率兵二千人迁金州民于复州冬十一月
　　太祖闻毛文龙屯兵朝鲜境命二贝勒阿敏统兵五千之渡镇江乗夜入朝鲜境斩游击刘姓及兵一千五百文龙仅以身免九年夏五月毛文龙令逰击三员引防我国所属之辉发地沿鸭緑江越长白山而至我守将素勒东阿奋击之追逐三日尽殱其众秋八月毛文龙遣兵渡朝鲜义州城西鸭緑江入岛中屯田
　　太祖命大臣楞额哩武善引兵一千袭之途中获间谍告以明兵画则渡江入岛收获夜则收兵复渡江宿义州江岸楞额哩乗夜进兵潜伏山僻处平旦度明兵已渡江率兵疾驰明侦者未及声礟举烽燧楞额哩已渡镇江支流突至其岛明将士大惊悉弃甲奔溃楞额哩等于陆地追逐斩五百余级余皆争舟堕水溺死楞额哩等尽焚其积聚而还黄骨岛堡【城西南二百五十里周围一里二百五十步南一门】
　　寛甸堡【城东北二百九十里在边外明神宗六年筑以上二堡我】
　　【太祖髙皇帝辛酉年征明皆抚降之今设汛焉】
　　通逺堡【城西北一百里周围一里二百十步南一门左二里又一城周围一里九十步门一右二里又一城周围一里六十步门一本朝天聪初修筑置城守尉驻防于此后移置鳯凰城今设站为朝鲜贡道所经】
　　草河堡【城西北一百二十里周围一里一百六十步南一门我】
　　【太祖髙皇帝辛酉年征明抚降之今设汛焉】
　　莽牛哨【在邉外距朝鲜分界处一二里乾隆十一年奉天将军请于此地设汛使彼此不致滋扰寻以与朝鲜不便停止　以上诸堡皆鳯凰城守驻防分汛地】




　　钦定盛通通志卷二十九
<史部,地理类,都会郡县之属,钦定盛京通志>
　　钦定四库全书
　　钦定盛京通志卷三十
　　城池【二】
　　锦州府
　　锦县
　　寜逺州
　　广寜县
　　义州








　　钦定四库全书
　　钦定盛京通志卷三十
　　城池【二】
　　锦州府
　　府城即明广寕中左二屯卫城也辽置锦州金元因之明洪武二十四年指挥曹奉即旧城址修筑周围五里三百二十步髙二丈五尺成化十二年都指挥王锴増展南北四十五丈东西九十五丈治十七年叅将胡忠并筑南闗周围六里二十三步形势若盘俗谓之盘城门四东曰寕逺南曰永安西曰广顺北曰镇北钟鼓楼在中街池周围七里五百七十三步濶三丈五尺深一丈二尺今城仍旧周围五里一百二十步东有闗厢小城相附旧载三里一百六十步髙一丈五尺门三曰小东门小南门小北门其增筑之年无考今按城基周围二里乾隆四十三年奉
　　防重修
　　【谨案乾隆八年十九年皇上东廵俱有】
　　【御制锦州道中诗四十三年有御制锦州道上恭依】
　　【皇祖诗韵过锦州咏祖大夀事锦州道中书事诗四十八年有御制过锦州六韵锦州道上再依皇祖诗韵过锦州叠戊戍韵诗俱恭载】
　　【天章门】
　　事迹
　　谨稽
　　实录天聪五年我兵围大凌河城明总兵祖大夀降太宗纵还锦州越四年
　　命豫亲王多铎率兵驻广寕大臣阿山石廷柱等以兵四百攻锦州大夀令其副将刘应选率兵三千迎御而自勒步骑出城五里立营我军至大凌河西遇刘应选兵阿山以敌众我寡遣人驰告豫亲王王即移师驰赴自山而下尘起蔽天明兵大惊奔溃我军阵斩刘应选殱其兵五百大夀退入城崇徳四年春我军围松山分兵驻锦州西北乌馨河口大夀时在寕逺令副将杨震祖克勇徐昌永率骑兵六百趋锦州经乌馨河口我军击败之斩八十四人擒扬震
</div>
    <div class="pagination">
<a href="钦定盛京通志_page105.html">上一页</a><span>...</span><a href="钦定盛京通志_page101.html">101</a><a href="钦定盛京通志_page102.html">102</a><a href="钦定盛京通志_page103.html">103</a><a href="钦定盛京通志_page104.html">104</a><a href="钦定盛京通志_page105.html">105</a><span class="current-page">106</span><a href="钦定盛京通志_page107.html">107</a><a href="钦定盛京通志_page108.html">108</a><a href="钦定盛京通志_page109.html">109</a><a href="钦定盛京通志_page110.html">110</a><a href="钦定盛京通志_page111.html">111</a><span>...</span><a href="钦定盛京通志_page107.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
