<!DOCTYPE html>
<html>
 <head>
  <meta charset="utf-8"/>
  <title>
   河南通志 - 第 270 页/共 276 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   河南通志 - 第 270 页/共 276 页
  </h1>
  <div class="content">
   【圣皇轸如伤纶言甚明剖漕运与民生自当计不朽余来细探騐设闸均平否上塞下不流未免滋薮啓板流即竭苗槁谁之咎水利本自然何必多拘狃约法一更定用竹编成篓掇取粼粼石贮之各渠口涓涓昼夜流不先亦不后终岁水长盈公私均得有此法无偏枮只在一举手驻马百门泉歌诗喻童叟】阎兴邦和前韵【卫水百泉来与地同悠乆古人设五闸借以滋南亩岁旱截其流停蓄成清浏自用注漕河一一置防守两岸多膏腴纵横连臂肘蒿目不能争呼吁求分剖塞恐误神仓泄虑禾枯朽王言诏臣工汝往相可否因思两利兼取竹淇之薮盛石遏奔泻灌溉永无咎但求作法良勿为时俗狃溶溶蹙细波涓涓出细篓如身血脉通遵言必宣口济漕在所先滋农寜敢后国赋达京师西成庆大有帆樯与桔橰运用犹转手作歌立河干殷勤告童叟】顾汧三亭【张禄既相秦声震东诸侯马夹须贾食檄传魏齐头穰华当坐废髙泾不复留逺交而近攻金虎计益周方其未脱网三亭期所繇入关索无有料事蓍蔡侔何乃志不广矢报快恩雠处丰忌日中运防旋斡流王稽已负罪安平行见收时乎曷再来燕客俄西求】胡介祉大梁杂咏八首幷序【大梁古都防地至今四方人士闻汴州名輙作佳丽想游屐一到寻胜迹访故宫兴不能自止既而问之土人无有也间一登吹台上艮岳徘徊荒烟蔓草间并无一木一石可寄凭吊之感即名已不复仍其旧盖汴之沈于水者五十年于此矣我朝底定以后开辟招徕重为行省虽幸河山似昔疆域依然城郭人民稍稍欲复其旧而沧桑陵谷髙下变迁昔之所谓栖台今不独夷为平壤居人掘地往往得鸳甃虹梁而城东鐡防之根刨土直下丈余始见故址然则梁之为梁已不可问而余又安所取而咏之虽然世之不与天壤俱敝者名耳第令梁不可问而益废其佳丽之名山川有知能无岑寂之叹乎余因就图志所在一一表章或名实之幸存或名存而可想见其实不遑去取也观者防此或不哂其固陋而且以是作为不可已夫】繁台春色【一台髙于城河水不能没留得古时地依旧春花月燕子渐归来桃杏参差发游人亦三五繁华殊未歇宝马竞香车轻尘蔽林樾凭栏周四望不觉神超忽当年盛歌舞今日残宫阙杨栁换新条向人夸緑髪多情芳草浅处经罗袜春色自年年髙台此嵂崒转忆少陵翁题诗在石碣斯文共髙李声名千载揭】汴水秋声【兴亡非一姓春秋亦递更无端汴河水多作可隣声髙栁宛然碧斜阳时复明凉风一以起过客不胜情昔闻引通渠东与淮泗幷宋都最倚重输挽资神京市货江海集驿路帆樯争夹岸蒹葭霜客舟犹夜行但趂烟月好景色忘凄清乃知人心异顷刻炎凉生谁识此頽波昔曾绕宫城寒流暮呜咽将无鸣不平】隋堤烟栁【隋炀亦巧计国势料分携得江山尽风流占此堤至今堤上栁直接雷塘西烟水杳一碧草色同萋萋锦帆昔游幸杨花髙复低三千殿脚女举棹歌声齐不唱采莲曲乐府更新题绛仙但行乐令言空自凄徒扰行人听羣鸟朝暮啼我今倩长条睍睆招黄鹂緑阴一千里下上逐马蹄春风到扬州却笑迷楼迷】相国霜钟【秋霄漏渐长微寒添被拥髙下唱隣鸡断续鸣堦蛬佛火琉璃光老僧忽惊悚脱身离布衾有若茧出蛹披衲上危梯鲸鱼僵手捧残年力本微气慑蒲牢恐百八声入云严城何汹汹移时羣动作凌竞相接踵趋风人民劳戴星官吏冗豪筵酒正渴防酥进乳潼试出郭门看腰鎌遍霜陇我闻发三省案牍防堆壅】铁防行云【燕京窣堵波相见成五色意取镇坤维各占一方域佛土亦兴衰人代有剥蚀日月丽层霄今但存白黑游观民俗异似喜铅华饰问以黒防名茫然都不识汴城留废寺建日宋初勅多宝十三层黯然旧陶埴城倾黄流翻铁色屹立特防在寺复脩岂非砥柱力云气时往来上与星汉逼髙顶望京师凌风思羽翼】金池夜雨【雄主规江南楼船习水师逺图学汉武特凿金明池代易兵已销留为承平嬉供张盛百戯游宴经四时有时万乘来千官后头随舟楫泛容与台殿陟参差雍雍天子乐济济羣公诗风口良自佳夜雨亦颇宜叶响声渐宻花香气暗滋澹沲觉新涨沦涟防微飔此惟寂寞滨乃许幽人知何必感秋兴眼中想旌旗】梁园雪霁【修竹最宜雪梁园物色佳方雨惬独赏始晴游可偕贤王防此意召客宴髙斋邹枚尽词臣燕赵多宫娃清光动防笔艳色明玉钗就中惟相如妍秘冠朋侪爱看逺山眉翻讶螺痕埋得无吟白头宛转牵人怀赋成四座叹传觞命优俳回风逐舞态寒气消弓鞵行乐当及时人生亦有涯名园竞谁主六出飘空阶】州桥明月【我吟王建诗汴桥宛如昔向晚閙茶商通宵行酒客想见全盛时九州来市舶两岸夹歌楼一阑围舞席华灯影交加明月光相射缥缈忽闻箫纵横时乱舄霞裳色缤纷水调声呕哑桥边多少地一金买一尺今日占胜塲明日看陈迹撮土作黄金不堪此中掷豪华虽可惩生聚亦可惜谁谓月无情犹漾桥痕碧】忘忧馆【吾观文人才时复有利钝枚马皆轶羣工捷尚相逊而况宴集间晷刻竞分寸一日虽短长千秋非定论安国亦名流岂遂成委顿赋几偶不成逸事翻可宪邹阳更代之耳目聊取溷赐绢寜足贪罚酒又何恨】草庐【不求闻达人大建功名者穷则善其身达则兼天下自从莘渭来此风盖已寡武侯在南阳躬耕锄自把所居一草庐荒荒隣四野性命希茍全寜论汉宗社三顾辱殷勤知己情难舍既出不可辞身遂支大厦汗体息驱牛鞠躬尽戎马惟栽八百桑田园寄潇洒】淮西碑【为国自有纲作文亦有体古人善归君颂美先殿陛其次及相臣分定方合体吁嗟淮西碑立言寜可诋当时统六师谁树中军棨防力虽羣材元谋相公啓绯衣袒其腹民谣况久徯妇舌毁髙文唐皇目正眯文昌岂无识大海测以蠡承命可奈何枉受眉山訾宋守固不羣异代重磨洗石附文以传应覆三重缇】蒋涟恭祀汉光武帝陵纪事【嵩山髙无极下有洛水流莽苍长道社千载邀神庥我来春始半风清使院幽斋居折露葵三日兹淹留晨兴揖长吏为位除坛丘张幕庀祭具酾酒椎肥牛脩门列芭舞斜日上防斿如凭巫祝告衣冠时出游维昔汉中叶新室窃神州髙皇三尺剑零落斩蛇沟真人奋白水次第中原收昆阳走战象天命仍归刘司隷威仪在颇闻父老讴滹沱进麦饭氷合非人谋区区王郎辈琐细安足俦军中三十岁豁达度更优焚书消反侧各各赤心投帝王自有真倾倒新息侯夙昔鄗南过古庙□松楸下车访遗迹双石枕道周尚想云台将攀附风云秋至今即位地竹帛留勲猷况余叨盛典象设俨前修折旋每踧踖豆笾频谘诹跛倚礼所戒敢或贻神羞】卢绘安乐窝【安乐非以地寓形水与竹洛阳亦有居蘓门亦有屋玩物春山心观时秋水目既无剥啄纷况有苍翠矗仄径发幽花悬崖秀独木谁谓烟中泉逹胜云边麓临水桃花园傍山小楼筑先生偶栖迟后人胶止宿寄言忧患途拟议皆鉴録有斐同勿谖何必瞻淇澳】吴淇隋堤【周穆荒逺游隋炀复更过马力犹堪惜其如人命何凿河兼筑堤役比长城多一时人事变千载地形讹泗流已堙塞况复问汴河唯见扬子潮朝夕两扬波】恭颂
　　万寿宫庆成以
　　一人有庆
　　万寿无疆为韵　　　　　　　　　【臣】邹升恒【天子正当阳寰区游化日治隆已登三道胜縁得一年谷方顺成臣民归廸吉屡报瑞芝生共仰卿云霱矧兹天地申明堂开太室霱风雨所和防河洛朝百神地瞻长安近俗带周南醇分野属角亢兹为寿星辰今年开宝歴歳首得四寅史册所未覩】
　　【天用贶圣人　　太平多幸民祝厘共稽首懿兹髙塽地遥拱璇枢斗爰起万寿宫中天拓云牖规模赫宏敞万象皆奔走瑶草及琪花福地无不有　佳气郁葱葱丹霞翕相暎崇台既遐朗防阁转深靓恭遇】
　　【万寿辰澄霁碧天净风日暎小春纯禧归大圣绅士及童叟额手共称庆　左庑列花缦梵音悦吹万无量光明灯普度如来愿右庑列羽衣笙鹤韵清逺彷佛偓佺徒侍立通明殿中陈钧天乐竗舞瑶池宴　大众前致词佥曰圣人寿超轩而迈羲如山亦如阜如川至日升如松柏之茂一气转洪钧八荒齐载覆令德宜民人允矣自】
　　【天祐　俯仰阅今古此地亦名都山川长壮丽治运有乘除独贺兹邱遭我皇舆图沮洳成太液臯壤为康衢盛事越千古歌咏安可无　小臣承雨露廿载趋明光蒙恩持玉节校士嵩之阳道闻三呼声归和九如章欣随八伯后拜手颂虞唐愿将天地寿永永祝无疆】诗【七言古】
　　唐刘庭芝代悲白头翁【洛阳城东桃李花飞来飞去落谁家洛阳女儿惜顔色行逄落花长叹息今年花落顔色改明年花开复谁在已见松柏摧为薪更闻桑田变成海古人无复洛城东今人还对落花风年年岁岁花相似岁岁年年人不同寄言全盛红顔子须怜半死白头翁此翁白头正可怜伊昔红顔美少年公子王孙芳树下清歌妙舞落花前光禄池台开锦绣将军楼阁画神仙一朝卧病无人识三春行乐在谁边宛转蛾眉能几时须臾鹤髪乱如丝但看古来歌舞地惟有黄昏鸟雀悲】公子行【天津桥下阳眷水天津桥上繁华子马声回合青云外人影摇动緑波里緑波清迥玊为砂青云离披锦作霞可怜杨栁伤心树可怜桃李断肠花此日遨游邀美女此时歌舞入娼家娼家美女郁金香飞去飞来公子傍的的珠白日映娥娥玉顔红粉妆花际徘徊双蛱蝶池边顾步两鸳鸯倾国倾城汉武帝为云为雨楚襄王古来容光人所羡况复今日遥相见愿作轻罗着细腰愿为明镜分娇面与君相向转相亲与君双栖共一身愿作贞松千歳古谁论芳槿一朝新百年同谢西山日千秋万古北邙尘】吴少微古意【洛阳芳草向春开洛阳女儿平旦来流车走马纷相催折芳鬭草向曲台曲台自有千万行重花累叶间埀杨北林朝日】
　　【锦明光南国微风蘓合香可怜窈窕女不作邯郸倡妙舞轻回拂长袖髙歌浩唱发清商歌终舞罢欢无极乐往悲来长叹息阳春白日不少留红花碧树无顔色碧树风花先春度珠帘粉泽无人顾如何年少忽迟暮坐见明月与白露明月白露夜已寒香衣锦带空珊珊今日阳春一妙曲凤凰楼上与君弹】乔知之緑珠篇【石家金谷重新声明珠十斛买娉婷此日可怜君自许此时可喜得人情君家闺阁未曾难曾将歌舞借人看意气雄豪非分理骄矜势力横相干辞君去去终未忍徒劳掩袂伤铅粉百年离别在髙楼一代红顔为君尽】李颀欲之新郷答崔灏綦母潜【数年作吏家屡空谁道黒头成老翁男儿在世无产业行子出门如转蓬吾属交欢此何夕南邻捣衣动归客铜鑪将炙相欢饮星宿纵横露华白寒风巻叶渡滹沱飞雪布地悲峩峩孤城日落见栖乌马上时闻渔者歌明朝东路把君手腊日辞君期岁首自知寂寞无去思敢望县人致牛酒】王维夷门歌【七国雌雄犹未分攻城杀将何纷纷秦兵益围邯郸急魏王不救平原君公子为嬴停驷马执辔愈恭意愈下亥为屠肆鼔刀人嬴乃夷门抱关者非但慷慨献竒谋意气兼将身命酬向风刎颈送公子七十老翁何所求】洛阳女儿行【洛阳女儿对门居才可顔容十五余良人玉勒乘骢马侍儿金盘脍鲤鱼画角朱楼尽相望红桃緑栁埀檐向罗惟送上七香车宝扇迎归九华帐狂夫富贵在青春意气骄奢剧季伦自怜碧玉亲教舞不惜珊瑚持与人春牕曙灭九微火九微片片飞花璅戯罢曾无理曲时妆成秪是薰香坐城中相识尽繁华日夜经过赵李家谁怜越女顔如玉贫贱江头自浣沙】髙适封邱县【我本渔樵孟诸野一生自是悠悠者乍可狂歌草泽中寜堪作吏风尘下秪言小邑无所为公门百事皆有期拜迎官长心欲碎鞭挞黎庶令人悲归来向家问妻子举家尽笑今如此生事应须南亩田世情付与东流水梦想旧山安在哉为衔君命日迟回乃知梅福徒为尔转忆陶潜归去来】别杨山人【不到嵩阳动十年旧时心事已徒然一二故人不复见三十六峯犹眼前夷门二月栁条色流莺数声泪沾臆凿井耕田不我招知君以此忘帝力山人好去嵩阳路惟予眷眷长相忆】岑参临河客舍呈狄明府兄留题县南楼【凤阳城南雪正飞黎阳渡头人未归河边酒家堪寄宿主人小女能缝衣故人髙卧黎阳县一别三年不相见邑中雨雪偏着时隔河东郡人遥羡邺都惟见古时丘漳水还如旧日流城上望郷应不见朝来好是懒登楼】杜甫湖城东遇孟云卿复归刘颢宅宿燕饮散因为醉歌【疾风吹尘暗河县行子隔手不相见湖城城南一开眼驻马偶识云卿面向非刘颢为地主嬾回鞭辔成髙宴刘侯欢我携客来置酒张灯促华馔且将欵曲终今夕休语艰难尚酣战照室红鑪促曙光萦窻素月埀文练天开地裂长安陌寒尽春生洛阳殿岂知驱车复同轨可惜刻漏随更箭人生防合不可常庭树鸡鸣泪如线】戏赠阌郷秦少府短歌【去年行宫当太白朝回君是同舍客同心不减骨肉亲每语见许文章伯今日时清两京道相逢苦觉人情好昨夜邀懽乐更无多才依旧能潦倒】韩翃别泛水陈县尉【未央宫殿今开钥诏引贤良巻珠箔花间赐食近丹墀烟里挥毫对青阁万年枝影转斜光三道先成君激昻谷永直言身不顾郄诜髙第名转香緑槐阴阴出关道上有蝉声下秋草奴子平头骏马肥少年白哲登王畿五矦客舍偏防宿一县人家争看归南向千峯北临水佳期赏地应穷此赋诗或送郑行人举酒常陪魏公子自怜寂寞防君稀犹着前时博士衣我欲低眉问知已若将无用废东归】李涉睢阳行【黄昏日暮驱羸马夜宿睢阳烽火下此地新经杀戮来墟落无烟空碎瓦层氷塞断隋朝水一道银河贯千里愁心翻覆梦难成病仆呻吟呼不起泗水三千招义军本自征战邀殊勲十年麾下蓄壮志一旦此地为愁云昨日太阳回照烛转见天心重含育早晩东风得发生古堤春草年年緑】刘长卿邺台怀古【半空髙栋翔金雀玉扆繐惟尘漠漠西陵老树暝色寒建安残妓春情薄曲终红袖辞尊前檐头断瓦飞人间分香老泪恨不减秋风吹入苔花斑汉家一片当时土肯为奸雄载歌舞销尽曹瞒万古魂落日漳河咽寒雨】李益登天坛夜见海日【朝浮碧峯三十六夜上天坛月边宿仙人携我搴玉英坛上夜半东方明仙钟撞彻迎海日海日离离三山出霞梯赤城遥可分霓旌绛节倚彤云八鸾玉鳯纷在御王母欲上朝元君羣仙指此为我説几见尘飞沧海竭竦身别我期丹宫空山处处遗清风九州下视杳未旦一半浮生皆梦中始知武皇求不死去逐瀛洲羡门子】权德舆送韦行军员外赴河阳【五年武弁侍明光辍佐中权拜外郎纪事还同楚倚相传经逺自汉扶阳轩堂处处罗簪组东望河桥壮鼙鼓三城晓角起辕门一县繁华照莲府上界儒风并者稀翩翩驺骑有光辉只今五职多虚位应待他时仗节归】韩愈李花【当春天地争奢华洛阳园苑尤纷挐谁将平地万堆雪剪刻作此连天花日光赤色照未好明月暂入都交加夜领张彻投卢仝乘云共至玉皇家长姬香御四罗列缟裙练帨无等差静濯明妆有所奉顾我未肯置齿牙清寒莹骨肝胆醒一生思虑无由邪】陆浑山火和皇甫湜韵【皇甫补官古陆浑时当冬泽干源山狂谷狠相吐吞风怒不休何轩轩摆磨出火以自燔有声夜中惊莫原天跳地踔颠乾坤赫赫上照穷崖垠截然髙周烧四垣神焦烂无逃门三光晻隳不复暾虎熊麋猪逮猴猿水龙鼍鱼与鼋鸦鸱雕鹰雉鹄鹍燖炰煨孰飞奔祝融告休酌卑尊错陈齐玫辟华园芙蓉披猖塞鲜繁千钟万鼓咽耳喧攒杂啾嚄沸箎埙彤幢绛旃紫纛旛炎官热属朱冠裈髹其肉皮通防臀頺胷垤腹车掀辕缇顔韎股豹两鞬霞车虹靷日毂轓丹防縓葢绯繙帑红帷赤幕罗脤膰池波风肉陵屯谽呀钜壑颇黎盆豆登五山瀛四罇熙熙釂醻笑语言雷公擘山海水翻齿牙嚼齧舌腭反电光防磹赪目防琐冥收威避元根斥弃舆马背厥孙缩身潜湍拳肩跟君臣相怜加爱恩命黒螭侦焚其元天关悠悠不可援梦通上帝血面论侧身欲进叱于阍帝赐九河湔涕痕乂诏巫阳反其魂徐命之前问何寃火行于冬古所存我如禁之絶其飱女丁妇壬传世婚一朝结雠奈后昆时行当反慎藏蹲视桃着花可小骞月及申酉利复怨助汝五龙从九鲲溺厥邑囚之昆仑皇甫作诗止睡昏辞夸出真遂上焚要余和增怪又烦虽欲悔舌不可扪】寄洛东卢仝【玉川先生洛城里破屋数间而已矣一奴长须不裹头一婢赤脚老无齿辛勤奉养十余人上有慈亲下妻子先生结髪憎俗徒闭门不出动一纪至令隣僧乞米送仆忝县尹能不耻俸钱供给公私余时致薄少助祭祀劝参留守谒大尹言语才及輙掩耳水北山人得声名去年去作幕下士水南山人又继往鞍马仆从塞闾里少室山人索价髙两以谏官徴不起彼皆刺口论世事有力未免遭驱使先生事业不可量惟用法律自绳已春秋三传束髙阁独抱遗经究终始往年弄笔嘲同异怪辞惊众谤不已近来自説防坦途犹上虚空跨騄駬去岁生儿名添丁意令与国充耘耔国家丁口连四海岂无农夫亲耒耜先生抱才终大用宰相未许终不仕假如不在陈力列立言埀范亦足恃苖裔当蒙十世宥岂谓贻厥无基阯故知忠孝生天性防身乱伦安足拟昨晚长须来下状隔墙恶少恶难似每骑屋上下窥阚浑舍惊怕走折趾凭依婚媾欺官吏不信令行能禁止先生受屈未曾语忽此来告良有以嗟我身为赤县令操权不用欲何俟立召贼曹呼伍伯尽取防辈尸诸市先生又遣长须来如此处置非所喜况又时当长养节都邑未可猛政理先生固是余所畏度量不敢窥涯涘放纵是谁之故欤效尤戮仆愧前史买羊沽酒谢不敏偶逢明月矅桃李先生有意许降临更遣长须致双鲤】张籍北邙行【洛阳北门北邙道丧车辚辚入秋草车前齐唱薤露歌髙坟新起白峩峩朝朝暮暮人送葬洛阳城中人更多千金立碑髙百尺终作谁家柱下石山头松柏半无主地下白骨多于土寒食家家送纸钱乌鸢作窠衔上树人居朝市未解愁请君暂向北邙游】程长文铜雀台怨【君王去后行人絶箫竽不响歌喉咽雄剑无威光彩沈宝瑟零落金星灭玉堦寂寞坠秋露月照当时歌舞处当时歌舞人不回化为今日西陵灰】李商隐韩碑【元和天子神武姿彼何人哉轩与羲誓将上雪列圣耻坐法宫中朝四夷淮西有贼五十载封狼生防防生罴不据山河据平地长戈利矛日可麾帝得圣相相曰度贼斫不死神扶持腰悬相印作都统隂风惨澹天王旗愬武古通作牙爪仪曹外郎载笔随行军司马智且勇十四万众犹虎貔入蔡贼献太庙功无与让恩不訾帝曰汝度功第一汝从事愈宜为辞愈拜稽首蹈且舞金石刻画臣能为古者世称大手笔此事不系于职司当仁自古有不让言讫屡颔天子颐公退斋戒坐小閤濡染大笔何淋漓防窜尧典舜典字涂改清庙生民诗文成破体书在纸清晨再拜铺丹墀表曰臣愈昧死上咏神圣功书之碑碑髙三丈字如斗负以灵鼇蟠以螭句奇语重喻者少谗之天子言其私长绳百尺拽碑倒麄砂大石相磨治公之斯文若元气先时已入人肝脾汤盘孔鼎有述作今无其器存其辞嗟乎圣皇及圣相相与烜赫流淳熙公之斯文不示后曷与三五相攀追愿书万本诵万遍口角流沫右手胝传之七十有二代以为封禅玉检明堂基】
　　宋王安石九鼎【禹行掘山走百谷蛟龙窜匿魑魅伏心志犹虞尚觊隙以金铸鼎空九牧冶云赤天涨为黒韛风余吹山拔木鼎成聚观变恠索夜义行歌昼哭功施元元后无极三姓卫守相传属弱周无人有遗防沈之九幽折地轴始皇决水不可得坐令神奸窥邑屋】范纯仁龙门【皇图经野临中天北有大河南陆浑陆浑之下伊之源直走关塞侵山根此山不断亘坤轴逆上汝海波涛翻忽焉天意有不测疈开峡口流如吞长波万练卷空过贯都防洛风霆奔崖岸﨑嵚竦天阙此号凿龙为禹门石道盘纡入幽邃杉松隐映皆只园下窥朝市但尘土不与人世同嚣喧天章阁老真相嗣诏歴四陲严国藩前驺驱弩聊盘桓凭髙置酒临严轩是月嘉平腊尽春风料峭烟霾昏至阴表日景渐正玉沙透水波光温杳杳端闲照宸极壮以崤函周轘辕超然宴览动咨叹坐预国论惭防顽乃知公旦卜洛意根本系时亡与存法宫在今宜有制上宪太微奠至尊乘杓布政朝万玉莫如洛宅当乾坤岂惟设险御诸夏亦以捍患安元元为于可为事乃济器大重迁咸有言贱臣幽退冐及此愿对上前图籍篇】苏轼过新息留示乡人任师中【昔年曾羡任夫子卜居新息临淮水怪君便尔忘故乡稻熟鱼肥信清美竹陂雁起天为黒桐柏烟横山半紫知君坐受儿女困悔不先归弄清泚尘埃我亦失抽身此行蹭蹬尤可鄙寄食方将依白足附书未免烦黄耳往虽不及来有年恩诏倘许归田里却下关山入蔡州为买鸟犍三百尾】黄庭坚听宋宗儒摘阮歌【翰林尚书宋公子文彩风流今尚尔自疑耆域是前身囊中探丸起人死貌如千岁枯松枝落魄酒中无定止得钱百万送酒家一笑不问今余几手挥阮咸送飞鸿促弦聒耳惊客起寒虫催织月笼秋独雁呌羣天拍水楚国覊臣放十年汉家佳人嫁千里清闺洞房语恩怨紫燕黄鹂韵桃李楚狂行歌惊市人渔父挐舟在葭苇问君枯木着朱绳何能道人意中事君言此物传数姓元璧庚庚有横理闭门三月传国上身今亲见阮仲容我有江南一丘壑安得与君醉其中曲肱听君写松风】张文潜奉先寺【荒凉城南奉先寺后宫美人棺葬此角楼相望髙起坟草间陌上多石人秩卑焚骨不作冢青石浮图当丘垅家家坟上作享亭朱门相向无人声树头鸱枭作人语月黒风悲摇树宫中养女作子孙年年犊车来作主废后陵园官道侧家破无人扫陵陌官家岁给半千钱街头买饼作寒食】
　　金元好问林县黄华水帘【黄华水天下絶我初闻之雪溪翁丹霞翠壁髙欢宫银河下濯青芙蓉昨朝一游亦偶尔更觉摹写难为工是时气节已三月山木赤立无春容溪声汹汹转絶壑雪气凛凛随阴风悬流千丈忽当眼芥带一洗平生胸雷公怒击散飞雹日脚倒射埀长虹骊珠百斛共一泻海藏翻倒愁龙宫轻明圆转不相碍变见融结谁为雄归来心魄为动荡晓梦月落春山空手中仙人九节杖每恨胜景不得穷携壶重来岩下宿道人已约山樱红】涌金亭示同游诸君子【太行元气老不死上与左界分山河有如巨鼇昻头西入海突兀已过余坡陀我从汾晋来山之面目腹背皆经过济源盘谷非不佳烟景独觉蘓门多涌金亭下百泉水海眼万古留山阿觱沸泺水源沦晋溪波云雷涵物窟宅深蛟鼍水妃簸弄明月玑地藏发泄天不诃平湖油油碧于酒云锦十里翻风荷我来适与风雨防世界三日漫兠罗山行不得山北望空长哦今朝一扫众峯出千鬟万髻髙峩峩空青断石壁微茫散烟螺山阳十月未摇落翠防云旓相荡摩云烟故为出浓淡鱼鸟似欲留婆娑石间仙人迹石烂迹不磨仙人去不返六龙忽蹉跎江山如此不一醉拊掌笑杀孙公和长安城头乌尾讹并州少年夜枕戈举杯为问谢安石苍生今亦如卿何元子乐矣君其歌】杨奂金谷行【洛阳园池天下无金谷近在西城隅晋时花草不复见野人犹解谈齐奴齐奴豪奢谁比数酒酣爱击珊瑚株后堂春风满桃李中有一妓名緑珠千金买步障百金买氍毹时时吹笛替郎语云牕雾户长欢娱层堦欲下须人扶岂料一日能捐躯红飞玉碎顷刻里空使行客悲踌躇楼头小妇感恩死君臣大义当何如】曹昶清凉山【几年浪迹嗟萍梗跋渉风沙亦何幸于今未了看山縁闻説清凉在斯境四山回抱开翠屏中有招提曰修定主人载酒邀我游石迳崎岖度重岭羸埀耳鞭不前挽葛攀藤歴参井白云晻霭无处防路转峯回意方省亭亭孤防认髙标满谷松杉宻相映半天金碧照双眸人道经营自师猛豁然到此脱覊囚尘梦悠悠一朝醒雄楼突出倚晴空万壑千岚归引领逸兴翩翩不可收拟着新诗状烟景寺僧亦爱诗人清自汲山泉泼松茗呼童洗盏开芳樽况有嘉殽荐春饼酒酣大笑发髙歌舞袖婆娑乱云影一时文彩重刘曹千古髙情慕箕頴惜无止日鲁阳戈胜地可能留少顷据鞍归去复徘徊野烟漠漠平林瞑】
　　元赵汸尉氏读阮嗣宗诗【明月照北林孤鸿有哀音揽衣起坐弹鸣琴忧思徘徊独伤心可怜堂上生荆杞空自繁华灿桃李种瓜寂寞东门外采薇怅望西山址芒砀云归大泽空后五百岁无英雄穷途痛哭谁知者沈湎狂言元自公】
　　明刘基夷门歌【秦兵噪震长平瓦赵人肝脑涂原野邯郸一夕防园中魏军不敢屯城下当时独有信陵君门前剑舄多如云不有夷门抱关者谁知屠肆鼓刀人卧内虎符初入手壮士胸中血一斗北救邯郸西郤秦五霸之功今复有平生志气何难豪功成刎颈如拔毛秋风吊古夷门道惆怅荒城空緑蒿】高啓大梁行【大梁四面如平砥西去咸阳一千里魏王此地昔为都宫阙中天碧云起车声輷輷夜未休带甲十万名苍头撞钟列鼎宴上客奉金走币连诸侯信陵真是贤公子富贵不骄天下士已访侯嬴到里门复迎朱亥于屠市倾身折节世莫同缓急竟頼斯人功邯郸秦军一槌破七国震动闻英风古城重过为搔首几度春风洛阳栁沼上应无鸿雁来苑中只有狐狸走立马尘沙日欲昏悲歌感慨向夷门豪华多少同销歇独有髙名今尚存】方孝孺洛中有感【前年停车汴水阳郑公延我政事堂是时梁国花乱发游蜂乳燕春满墙緑酒浮觞面玉白绣衣耀座腰金黄岂知造化不容物俊杰俄为土中骨重来访旧无一存冠盖年华两飘忽堂中遗迹怆人意粉图素壁银钩丽道广常怀济物心数竒竟负匡君志文章烂熳空自苦政术亷平索谁记官僚荐书嗟我迟妻子思家归未遂感此临风涕泪埀出门上道风尘翳西行境内五百家到处逢人説善治洛阳城中迎岁新正思昔日梁园春河南忽过张少府意气遂同郑老真腊梅盈庭花璀璨银烛照夜光璘珣登髙访古隘八极欢酒笑谈惊四邻我被虚名浪覊束奔走皇皇炊不熟明朝又渡瀍水西行李再经蜀栈北丈夫防合当有时各展忠心报王国】蓝昌铜雀台【曹瞒骋志吞刘社铜雀台髙瞰中夏谁知扼腕有卧龙岂料埀涎已司马万里河山尚出师九原魂魄归何时清秋风雨满陵树落日笙歌绕繐帷翠娥红袖恩情絶废塜荒台狐兔穴空余片瓦落人间千载奸雄磨未灭】林鸿过绮岫宫【行人晓饭青山里驱马苍茫经洛水昔闻绮岫盛繁华不谓荒凉今若此忆昔行宫初搆时梯岩架壑相逶迤美人桂殿夜看月公子拓弓朝射麋翠华一去金门锁露殿飞萤山叶堕往事吹残牧笛风危基半入樵人火今古消沈能几回春风依旧野花开君王巡狩不复见禾黍秋风鸟雀哀】刘咸避暑亭歌【牝鸡晨鸣声喔喔鼓扇香风肆熖虐公然大开告宻门罗织狱成胜炮烙掖庭碎骨衔寃深往往假寐来相侵长安故宫住不得移驾却向洛城阴平生自谓得竒计岂暇顾惜傍人议如何亦自厌蒸烈髙筑亭台逺相避山头凿池深几仞下有百顷之坚氷遂令阴气逼唐鼎灰冷烟寒愁不胜当时若非张与狄谁敢辨取虞渊日两公一心俱可怜万古千秋谁能及追思往事心愤然怒气直上千青天作诗用以暴其恶付与野史相并传】张瑄晓发孟津渡黄河寒甚【北风吹面如刀利黄河流水奔突骑公家事多无了期鼓枻冲寒复宵济河阳古城岸河北基址尚存楼橹废繁华已逐时变迁井邑尽为耕牧地七国封疆东接韩九州分野西连冀武王经此吊殷民八百诸侯不期防圣明德化遍九垓草木鱼虫亦沾被巡行到处市恩威不咏贤劳歌既醉】张谦盟山晩眺【平生最爱桑榆景闻眺城南天未暝牛羊处处下山来疎林微露金乌影晴空散彩真堪夸流霞烜曜敷春花光中隐隐飞孤鹜树头防防归昏鸦停骖抚景自怀古此地曽闻驻周武诸侯八百尽要言同拯苍生涂炭苦山川不改当时名耄倪尚自称同盟防幽罔觉徘徊久东方又见银蟾生昔人虽往存遗迹百感中来徒太息西风归路马蹄轻露花凉侵罗衣湿】马卿游桃源【曾游武陵溪更入天台路山水自人间仙源在何处洞天福地满齐州途逢真境翻为误太行西南天上来龙蟠虎踞何崔巍划然中断敞岩壑山盘谷转水潆洄翠壁丹崖竞参错白云青霭相徘徊世传亦是桃源境沿涧春花万树开谷口孤村一径通数家颇似秦人风万阁映山芳树緑柴门流水落花红杖藜散步清溪涘松柏苍苍石齿齿泼墨池边石乳横花果岩头洞门啓安知不有神仙居久絶尘心非下士寻真未遇岂空还拟结衡茅学炼丹道成笙鹤青云去留得桃花与世看】李梦阳大梁城西门行【水门堤口双栢树种之何年不记数风飡雨蚀生气微枝叶半凋委官路乌鸦蝼蚁复啄食我行见之泪如注古来根本忌先拨呜呼奈此栋梁具及今可为当语谁半夜吞声向北去】杨花篇【洛阳三月东风起杨花飞入千门里只见朝萦上苑烟那知夕逐东流水苑烟流水无休歇暖日轻盈度仙阙赵女瑶台贮防霞班姬团扇啼明月防霞明月几沈辉陌上行人乱扑衣征夫栁塞愁看鴈少妇香闺懒上机栁塞香闺万余里草色连天度陇水玉门关外雪犹飞章台树里风先起谁家浪子千金马平明挟弹章台下头上罗中玳簪腰间宝铗珊瑚把踏絮来防卖酒家持香坐调当垆者当垆美女怨阳春笑掇杨花衬绣裀青楼薄暮难消遣白雪漫天愁杀人防防漠漠春无极此时惟有杨花色一朝风雨烂靡芜独掺埀条三叹息】何景明大梁行【朝登古城口夕借古城草日落独见长河流尘起遥观大梁道大梁自古号名区富贵繁华代不殊髙楼歌舞三千户夹道烟花十二衢合沓轮驺交紫陌鸣钟暮入王侯宅红妆不让掌中人珠履皆为门下客片言立赐万黄金一坐还酧双白璧带甲连营杀气寒君王推毂将登坛弯弧自信成功易拔剑那知报怨难已见分符连楚越更闻飞檄救邯郸一朝运去同衰贱意气雄豪似惊电杨花飞入侯嬴馆草色凄迷魏王殿万骑千乘空云屯绮构朱甍不复存夜雨人归朱亥里秋风客散信陵门川原百代重回首宋寝隋宫亦何有游鹿时衔内苑花行人尚折繁台栁繁台下接古城西春深桃李自成蹊朝来忽见东风起薄暮飞花满故堤】蔡州行【蔡州城髙髙且壮四十年间兵不向旌旗忽乘雨雪入一夜开门纳兵仗请降尽是洄曲军拒战不覩牙城将鞬櫜将军拜道左绯衣小儿来天上州人始识裴丞相】朱应登函谷关【朝出洛阳城暮投函关道日落行人稀黄云暗秋草此地古来西属秦崩城败壁犹嶙峋牛车冉冉行不尽更愁恠石摧车轮关门老子去已逺吾生学道嗟何晚紫气犹经旧路迷青牛不见当时返只今豺虎正纵横羽檄星驰大防兵徼巡司隷督责苦关下居民日夕惊疎林渐指新安麓夜火人归茅店宿鸡鸣客起四散分令人忽忆孟尝君】王廷相南昌行为固始许汝登作【豫章妖星蚀太白飞入钩陈鬭光赤钦天博士不敢奏逺臣见之空啧啧周公卜鼎八百春汉代规摹逺过秦山东诸侯自破灭淮王鸡犬安能神白洲长子中台长何用文章谀新莽庆阳鄙夫称雄特学得兵书反助贼南风不竞北人力东门黄犬嗟何及君不见河南许汝登皎皎真丈夫口中舌可断万岁不肯呼匣中宝刀光电电悔不先发枭贼颅报国心切不言苦甘死寜能效囚虏已魂作太湖云何惜血染洪州土黄霾塞天白日昏长风翻江帝心怒鄱阳未接勤王师坐令狂奴气先阻汝登汝登振古豪吞声茍免蜉蝣曹】方质岳忠武庙【彗星流光射天裂女娲炼云手才爇銮舆背哭洛水寒十万降兵化为血鄂州将军天下雄锦袍坐挽乌号弓大鹏南来作人语夜夜吐气如长虹防臣泪洒陵园土挥戈誓饮黄龙府皇天不为苍生忧空使人间望甘雨归来叫阍诉上帝天门九重防如蚁槃瓠使人不得入一旦秋郊泣新漫漫长夜金井深万古白日同丹心】刘良卿邓禹台【白水真人气吞虎赤手恢复旧寰宇一时功臣谁最先南阳故人称邓禹邓禹邓禹真奇才埀名竹帛何伟哉攀龙附凤去不返故国犹存阅武台当年旌旗明日月而今芳草连阡陌芳草萋萋春复春多少行人吊陈迹南望邓庙北邓庄可怜无复邓家郎落日东风吼林木登台令人増悲伤】王世贞挽许忠节【朱邸殽烝伏兵发少年使者眦独裂建礼门前一腔血飞作彭湖斗间鐡义旗十万横江起忽有长虹穿贼垒一时缚累如缚豕逝者人耶生者龙章再锡帝宠稠犹闲曲突心未酧不令长儒寝逆谋汉阙要挂吴王头固始祠中柏色古父老椎牲考钟鼓南有孙侯北有许令人扼腕悲壬午】孙承恩昆阳城吊古【昆阳城头秋日凄昆阳城下沙尘飞风烟苍茫鸟不度黄狐白狐向我啼当年炎祚遭中否蜮因之盗神器世厌王田伪井行天教白水真人起想当防邑驱兵来百万气熖如风雷虎豹咆哮助威猛已视汉种如灰埃小怯大勇吁可异杀气殷殷动天地前徒倒戈势若崩百里雄师一时溃堂堂大义声四驰天意所向谁能支炎精再嘘复故物祀汉配帝崇丕基世往江山尚如故城堞周遭宛楼橹抚事吊古增慨伤髙情独有坡翁赋严尤小防非英才失身簒逆胡为哉留芳不能乃遗臭千年唾骂谁为哀代逺已无寃哭野老时时得遗躅我来无暇讯从容想像犹然怆心目只今海宇当清寜闾阎不闻刁斗鸣乾坤帝力尔不识但乐犁锄歌太平】顾禄协忠庙歌【烟尘蔽天天为昏渔阳突骑如云屯潼关一破势莫遏万乘夜出延秋门当时列郡无男子拜降趋伏争崩奔惟公独能奋大义西望峩眉慕至尊领兵哭庙守孤境视贼已欲胷中吞江淮保障身所任裹疮百战酧君恩忠心昭昭耿日月壮气凛凛摩乾坤可怜力尽援兵絶血书无笺叩天阍闾邱虽亡事何及贺兰不斩寃谁论朝廷尚幸録死节褒功赠爵如生存睢阳城下见遗庙丹碧光耀明朝客行下马酧巵酒彷佛想见归来魂】汤珍广武行【噫嘻广武古战塲据敖仓而倚荥阳负山阻塞扼险要楚汉相持壁垒当是时龙虎方交鬬结阵连军昏白昼重瞳取霸实暴兴丰沛真人乃天授平沙落鴈下髙城戍草屯云夕照明蚀泥断镞犹封血夷灶余基尚有营山川如在殊今昔往事销磨但陈迹鸿沟即使遂中分儿戏舆图轻一掷慷慨何人阮嗣宗醉眸傲睨乾坤中览古黄河气填臆长啸茫茫徐泗空凭髙指画争衡地怅惜英雄生不世彼防子者岂足名防窃翻能盗神器神器虽可盗天意寜可欺太阿不久柄倒持弱人孤寡还自敝覆辙循环空尔为】于若瀛黄华山【隆虑峰头双结寺撑云拄雾人罕至黄华老人耽未足片石尚留百余字我今探幽隆虑山山层水曲岚风寒扪萝冐险蹲危石石林青青翠欲滴一衲延客开岩扉疎钟遥度岭云白王母之池封緑苔上有棱层挂镜台两峡中断通一线秀分孤峻何崔巍峡转迳促猿狖语拂衣飒飒惊风雨瀑水挂壁埀乱丝于中小构石亭古脱巾独就孤崖坐仰矙青天玉龙堕须臾振峡来天风飘飘细雨纷蒙蒙冯虚欲上万仞壁狂歌蹋碎青芙蓉芙蓉黯淡日欲暮啸阴崖不可住涡旋涧黒窈莫测轻车不识来时路林深一迳转防防灯火荧荧出县城苍茫回首杳何许犹听凄凄风雨声】田英光武庙【遐想炎刘运中絶鼍鼃腾跃蛟龙蛰四海生灵沸鼎间横空紫气天无色帝庭假手行天诛白水真人秉黄昆阳一战无坚敌势若长风扫枯叶赤眉解甲铜马降成绩不劳兵刃血衣冠争覩入关时自是人心思汉切邦基克复旧山河混沌重开新日月一时感遇防风云扶起中兴帝王业嵳峩古殿今仍存欝欝苍烟森老柏风林潇飒动威灵犹似当年拥旌节我来吊古独彷徨欲认残碑悉磨防采苹谁与荐寒泉瓦炉香冷灰留雪仰瞻御座衮衣明清风不尽有余烈徃来行客几春秋南山依旧青嶫嵲】崔誉邙山古镜行【洛阳市头多古镜斑生翡翠形圆莹多出邙山古墓中犹存罏冶人名姓贵人买得更重磨还向妆防伴绮罗家家珍重涌髙价遂令发掘年年多古人一去不复见可怜即照今人面寜知今人即古人堆着黄金苦贪羡虞渊日落谁可持水波到海无回期莫道纷纷好容鬓镜里青春能几时】
　　皇清吴伟业题苏门髙士图赠孙徴士钟元【苏门山水天下殊中有一人清且癯厐眉扶杖白髭须鹖冠野服谈诗书定州城北水潴白沙村畔为吾庐少年蹀躞千金驹献防天子来皇都腰鞬三矢玉鹿卢幽州防上为欢娱日暮酒酣登徐无顾视同辈谁能如十人五人居要枢拖金横玉当朝趋今我不第何为乎有田一防书百厨鸡泉马水吾归欤七徴不起乘柴车当时犹是升平余一朝鐡骑城南呼长刀斫背将人驱里中大姓髙门闾鞭笞不得留湏臾叩头莫敢争膏腴乞为佃租请输□爷担子立两衢问言不答但欷歔先生闭门出无驴僵卧一榻絶朝餔弟子二人舁篮舆百泉书院今空虚此中闻是孙登居太行秀色何盘纡桤楠榛栗松杉槠风从中来十万株啸防遗址烟霞俱流泉百道穿堦除幅巾短髪不用梳弹琴横卷心安舒微言妙防如贯珠敲钟击磬吹笙竽古文屋壁阐禹谟异人手授先天图谈仁讲义追尭夫后来姚许开榛芜斯文不坠斯吾徒谁传此图来江湖使我一见心踟蹰即今絶学谁能扶屈指耆旧堪嗟吁苏门山下有硕儒中原学者多沽濡百年文献其存诸我徃从之歌黄虞】送沈绎堂太史之官大梁【云间学士推二沈布衣召见登华省多少金闺榜墨新科名埋没声华冷青史流传有弟兄衣白山人披赐锦一代才名并玉珂百年绢素埀金粉知君门胄本能文易世遭逢更絶伦射防紫裘胪唱出马蹄不动六街尘曲江李杜无遗恨留取花枝待后人即今艺苑多供奉八分草隷清朝重署额新宫十丈县韦郎体势看飞动其余作者何纷纷争来待诏鸿都门围棋赌墅王长史丹青画马曹将军君也读书致上第传家翰墨闲游戏迸落长空笔阵竒纵横妙得先人意顿挫沈雄类壮夫双瞳剪水清癯异卧疾萧斋好苦吟平生雅不为身计唯留诗句满长安清切长宜禁近官秋雨直庐分手处忽移书巻看嵩山呜呼男儿不入即当出生世谐为二千石黄纸初除左冯翊腰间两绶开顔色君不见沈侍中图书秘阁存家风匹夫徒步拜侍从况今淋漓御墨宫袍红一麾去听梁园钟轩车路出繁台东杯酒意气何雍容簿领岂足羞英雄安能低眉折腰事铅椠蹉跎白首从雕虫】薛所蕴孙司马伏剑歌【明运将终纷赤羽中原遍地骄豺虎秦关失险楚江拆豫人肝脑充餔乳其时庙谟何优游专征授快恩讐白面书生筦鹊印挤之防阱谁为忧临敌闻鼙心胆裂弃甲曳兵朝廷羞不闻言语奏明光坐縻刍粟等山丘因循十年势横决如火燎原谁能灭廷推始用孙司马仗剑入关顿有截黒水防貐一战擒彭衙枭獍长绳缬献俘阙下君心慰驰传露布国耻雪亡何中枢区十讯四正六隅分道进公也一旅出长安崤函连捷贼胆寒何期大权属总理居中姻娅相依倚怙贼如儿坚抚局胜势一旦东流水更因忌才谗国门下公请室天日昏大厦将倾无复支乃出犴狴统雄轩有识咸谓不可为忠愤激烈义不辞九重面诏筹方畧条对井井披肝脾李牧元思用赵人上言练兵复归秦貔貅十万号无敌铠甲躬擐矢石亲搴旗斩将雒之下豕突狼奔郏邑野腾腾杀气遏秋云赫赫军声震屋瓦蠢尔苍黄惧莫当连筑七堡走遁藏聚族相谋欵辕门旦夕真可缚名王无那七日霖溜银河倒泻星海漏馈饷中絶士枵腹霑濡千金在介胄前军小却后军靡义旗仆地鼓声死公惟一剑答君恩壮志未酬声徒吞自縁天命归】
　　【真主彼冦虽强终膏斧至今龙山纪战功成败岂可论英雄】沈荃三栢行【太室山前三古栢屹然鼎峙倚絶壁黛色成阴数十亩霜柯蔽日百千尺挺生不知自何年森梢巨排苍烟得地能逃斧斤厄摩空直据造化先凌冬萧飒色葱蒨过客欷歔但増羡枝间往往出蛟龙岩下时时起雷电汉家天子事登封鸾舆忽驻三花宫此栢特赐将军号草木恩荣谁与同羽林车骑今何有武帝雄图消歇乆古树寜随时代更含风溜浑难朽将军作镇嵩之阳肃如剑佩俨成行空山魑魅皆窜伏白日狐狸亦走藏年去年来对碧嶂此栢之寿安可量木槿朝荥只足悲灵椿大算何容抗君不见五松大夫在岱宗毒流海内恨祖龙寜为汉帝坛前栢莫作秦王岭上松】王紫绶大梁宫人行【茅店朔风篱户破土榻夜寒扪足坐苦耳凄音无倦时时犹絮絮后转大自从埀髫入王宫天下藩封数汴中五方食货舟车便四海衣裳冠盖通宫中日夜闻箫鼓记得宪王春乐府暗携玉尺比珊瑚闲向金笼教鹦鹉鼇山城市结丹邱步辇随登宣德楼三千朱履髙门隘十二雕栏夹道稠桃笙葵扇泥金虎藏氷七十二王所水晶帘映玻璃杯玳簮翻蛱蝶谱明月离离海峤来翡翠凌空飞阁开艮岳清钟飘铁防隋堤锦缆隠繁台最是梁园雪欲满杂遝喧貂气暖锦绣徧围园上树毺初动帐中管教坊入直殿西头私言阛阓见风流白鼻騧随银凿落青油幕覆玉搔头五门回斜五十里家家日在歌声里錭锼熠耀侯嬴关屈戍辉煌朱亥市晨昏四季卖花天蹴踘戎戏首秋千帝子鬬鸡输宝玦妖童走马失金鞭大家园亭仿宋作水陆年年花石过十番丝竹五侯眠九陌腥羶七贵唾寒食中元十月朝士女踏坏金梁桥连惟罗袂肩相并条脱香巾歩自摇辛已闯冦歘薄汴血溅西城六日战窃符虚拟魏家军飞镞哄传雷将面明年卷土压东城雉堞烽髙百里营云梯万架星辰乱铁礮千家风雨鸣前番射中闯贼眼幕府上功双绶绾此番一月用火攻崩頽睥睨余三版三版一月不可侵二百年来见人心周藩朱提红标记一级偿以五十金贼营今年四野蔽秣马取禾作家计日日巾帼骂将军城上铙吹门自闭麦青即来待麦黄城上堤上坐相望此时河南无明土左镇拥兵踞武昌富家积金不积谷仓仓粜尽厰空屋死者已果生者腹生者岂有完骨肉官府下令日搜粮抽刀控箭入人房搜之乌有曰蠲助珠玉还载粟槖囊五月开门放人出六月塞门防人逸将军密计抚军颔肥瘠皆堪充军实银满一抔米一抔豪家潜向老兵谋老兵米有肉更有私下屠人公卖牛兵将三日索一赐穷彻周王夜不寐粟红已罄神宗年钞黒犹题洪武字百官数月城上栖防雀羣空马妾啼太守骨立麯为糜方伯耄年栢作虀或啜棉子或啖纸四府自饱三府死将军连日宰骆驼愁瘦梨园诸弟子中官朝暮啓王时説尽民间琐防词朽车盖伴羊裘煮溷水虫为鱼子炊八月昼夜连隂雨城下水从城上取九月忽传黄河迁天明十七岁壬午黒云未散黄云生一夜千钟万钟声才道蛟龙鬬北郭旋教楼市收东京匆匆从驾寿山上洼处洪涛深七丈王家仅余数尺城女墙缺溢如破盎冯夷怒呌天吴趋钟楼鼓楼争须臾只恐寿山沦水底相约结带理珠襦文武将士呼舟渡舟子操舟左右顾百官在后王在前法度不行行贿赂舟开遥指古寺牢相国鸱吻百人号水面忽惊炮火响贼筏渐欲近城壕抚军闻之额频蹙将军第呼渡河速新河已过过旧河旧河之水没车辐王驾仓皇次延津燃灯小院防妃嫔低头拭泪中官叹几回错唤旧宫人左右纷言邺下好昨日王驾离酸枣一骑双乘骑又稀妾身独走沙门道夜来和衣宿荒村梦里犹入厚载门乍醒不知同伴尽失声倩视背间痕闻道邺城才三舍妾身到应是明夜未到预怜望西陵铜雀惟见漳河下非关老大恨天涯芳草王孙何处家凄音未防风渐加飒飒茅店响霜华噫尔宫人莫惆怅余亦满身黄河浪説尽汴梁遗事多河北天寒鸡早唱】傅作霖卢岩行【大瓮飞悬谁割半珠花倒泻结素幔游风抽碎鲛鮹丝滴入枯石蠧纹乱乆因火障幽岑物我重逢兴不禁穿窟野魅踏鼍舞街岚娇鸟赠好音音歌婉转暑气清洒酒呼云讯山伻英雄削迹知几许何事独传隐士名此情无限欲何之妬欢狂雨来催诗辟萝防径苍烟晚今后明月系相思】邹荫光虢山行【冢洛怒啮羣壑急神撼天门不周泣昏画喧豗声转雷石舞啸立悲澁风欲作雨行成云萧萧戈枞涌千军崩岸灌水飞鸟破虎豹跳立鹿豕纷山幽墟深不见晴明歕沫如飞霰五丁斧凿几蚕丛絶顶摩天通一线曲蹬石齿自层层一步扪萝一拊膺欲臻荡平遡风古争奈人情想未能】盛熙过汴感赋【汴州城作鱼龙屋汴洲人葬鱼龙腹淤沙浩浩少居人雨黑天愁夜哭闻道当年绮陌春王孙外戚竞朱轮雪宫楼榭栖云日菟苑讴吟动神更有侯生真好竒报讐魏胜感如姬应为留宾簪玳翻令行汲死蛾眉我来饮马向河洲鸥鹭联翩起渡头兴废等闲莫怅望蓼花菰叶不胜秋】何鼎吊长葛邢宪副【文臣慷慨去勤王一谈忠义须眉张令妻贤子前后死父老能言泣数行当日监军奉诏急五千部曲乘宵入再檄青齐守故城徧城流氛多梗塞率骑经过龙冈道忽逢敌骑前锋到拔剑何难拉朽功据鞍尽説挥戈好孤军苦战日将斜数匣重围箭似麻持矛瞠目千人废靷絶惊颠白鼻騧神威凛凛气如虎敌中亦识将军武亲慰军前来劝降仰天大骂身婴斧战马悲鸣失主归青芜白骨乱公尸季子哀号无处覔旋风光里辨亲衣寡鹄孤鸾返故里路经曹邑妖氛起携将二媳一女孙英魂抱石寒潭水一门碧血土花铺臣死君王妻死夫还悲仗义两公子婴城死贼血糢糊仰视皇天白日速道傍何处防碑读雨洗金疮恨未消草迷荒塜人谁哭呜呼天道总难凭谁使忠良少后人数行青史千秋在造物由来最忌名君不见中原双洎邢先生】杨思圣周藩故宫行【黄云黯黮悲风起万卷洪涛咽河水孤城半没雉堞浸传是当年王孙里朱楼绀阙已成尘万户千门生荆杞熊罴不复守故宫民间往往拾金玺白头老吏双泪埀指防犹能忆旧址最后有山郁巃嵸委蛇直与前殿通问之知为古艮岳崩頺石壁嵌玲珑草深磴道已无路洞壑雨塌倒乱蓬两朝繁华归何处满眼山河感慨中我行至此欲安往夕阳老树悲春风】潘耒永寜程母节烈诗【熊耳山头贼如蚁磨牙杀人血流水千金白璧不受汚哀哀节妇投崖死节妇死孤儿悲投剑走马东西驰兴安将军目如电奇儿骨相封侯姿移师击贼贼瓦裂悬头牙门儿仇雪行求母骸母有神身死不腐经六旬土人葬之七尺坟孤儿来归坟草新手提仇头酹仇血母贞子孝埀千春草萧萧松瑟瑟四十年来土花碧兴安将军紫骝马故是当年报仇者】周茂源为一百九龄陈叟歌【宋州有老人陈姓名百万生长嘉隆间甲子几再换扶笻自致使者前秃襟短褐登宾筵商山乆避秦时腊绛县犹知亥字年老人无子有二女长女怀清寿如许次女有婿成老翁髩髪如丝随杖履十年兵冦来迭居梁王台舘为丘墟万户疮痍同日尽红顔络马金满车老人是时方九十刀槊纵横不相及离春丑妇称小妻无恙蒿簪道傍立宋围解后宋大饥芜菁作饭榆作糜髙年粟帛未闻诏解裘曲赐尝固辞问之家近伯阳里期颐间生或在此张苍食乳翁不然日饮斗酒量未至吁嗟老人一野夫足絶公府无吏呵堪补襄阳耆旧传漫劳内史百年歌】
　　恭纪
　　万寿宫告成诗并序　　　　　【臣】张鸣钧【癸丑春督臣士俊承天子命秉河东政均化洽时和年丰吏治澄清民风淳美爰卜是冬之吉建立万寿宫为臣民呼嵩祝】
　　【圣之所饬材富有畚锸子来观成恊瑞于摄提规制不违于水臬甲寅之春大工告竣日星毕耀象拱宸居岳凟羣趋图符皇极洵般输鸿搆壮丽大观也钦惟我】
　　【皇上精一执中】
　　【乾元备德仁心广运海内莫不尊亲】
　　【闿泽覃敷畿南尤深爱戴啓春台以登亿兆皥皥舒长开】
　　【寿域以祝万年绵绵悠乆雕题画栋捧来五色卿云飞宇翔廊挹满中州淑气躬逢其盛与有荣焉臣张鸣钧质本凡庸忝膺亷镇慎思钦恤时愓】
　　【鉴临叠蒙覆载生成自愧涓埃未报仰】
　　【新宫之巍焕恍近蓬莱列秘殿之衣冠忭形舞蹈谨效九如之诵以抒拜之忱帝座巍巍镇中央环以钩陈辅文昌四时顺序日月光星精分野列宿芒角亢氐房心栁张山河带砺控引长恒岱衡华拱四方图畴演象大道彰具茨芝瑞符轩黄恭逢】
　　【圣治美埀裳德迈五帝超三皇畿南腹壤泽溥洋蠲赋锡福殊穰穰频颁特防谕开荒疏濬水利勤隄防督臣奉命饬纪纲承流宣化日不遑足民吏治函缥缃鼓舞百职思循良劝农补助先为倡安插蔀屋同区姜一夫失所心徬徨穷民普济乐且康以和召和格彼苍休征叶庆时雨旸皇仁沦浃洵泱泱棼棼雉雉归澹忘五云咫尺近】
　　【帝郷督臣日赞凛对扬嘉猷入告俨恪将歴元木德盛相当摄提防恪开】
　　【明堂经营不日焕天阊岧嶤】
　　【宫阙凌霄昻西偏东序分经房层檐复牖通回廊丹楹碧槛玳梁绮寮锁门轩翥阆钟簴列树联步障虬螭交盘铁凤翔罘罳翼展铃埀珰琉璃璀璨铺鸳鸯熀耀五采烂七襄隆冬温燠夏爽凉广廷中高空两傍林植梗楠杞梓樟兰芷郁青湛露瀼皓翎斑角纷徜徉华池藻井蠙珠藏宛虹卧波叅长杨霞起冈连数仞墙宏琏丰敞巩金汤法天象地工异常绘画讵能晰其详瑞占良月寿而臧】
　　【天祺恭祝礼煌煌鹓鹭于此缀班行大僚小宷仪注庄圭璋黼黻着颙卭仰瞻枫陛心悚惶金炉炽爇龙涎香爰进伶伦奏宫商钧天九奏铿球锽臣工敬上万寿觞稽首顿首肃拜飏缙绅缝掖咸趋跄童叟欢腾走相望尧衢舜日陈篚筐天威逺震及氐羗八纮九垓来享王曈曈朝旭搏溟沧扶舆紫气临眉眶醴泉涌地朱草芳书泗磬浮陂塘鸟鸣音乐和笙簧驺虞炳质丽文纕乘干圣主正当阳神灵翊卫贶嘉祥小臣载南山章】
　　【天子万年天下庆】缪孔昭中天日月光华歌并序
　　【我皇上御极十有三年季春之月孔昭方入觐】
　　【天廷奉命赴豫省管河之任轺车载骤敬从道左闻豫省有日月光华之瑞葵藿寸诚欣喜雀跃万口缕述恍若仰瞻及抵豫日旋奉】
　　【特防司臬中州圣恩髙厚臣志悚惶遥拱】
　　【紫宸如依丹陛伏念今岁正月元旦祥云捧日现于东省】
　　【天语褒嘉感应之机归之制府今二曜叠彩复现天中君明臣良日华云烂八伯歌讵足专美孔昭自守土海邦今复备员梁汴叠逢大防敢谢不文敬效栢梁之体附扬复旦之休歌曰我】
　　【皇圣德齐穹窿九州万国庆来同荆河惟豫居当中壤连畿辅恩光浓时旸时雨岁屡丰熙帝之载资奋庸垦荒疏淤增良农以衣以哺安疲癃两河并跻春台融天锡嘉征重复重岁枝单阏干旃蒙律中姑洗披和风日华月华丽晴空金乌玉兔光熊熊桃都耀彩开曈昽须弥拂影磨青铜非组非织叠黄红若抱若戴云气封轮囷五色纷緫緫羽如鸑鷟鳞如龙银河七襄华渚虹娲皇补炼现奇具茨芝图捧玉童睢涣波映春溶溶日月之光乾坤容笔墨摹写难为穷仰惟】
　　【帝治臻时雍大瑞上瑞符昌隆珠联璧合□紫宫泉醴河清地宝通嘉禾九穗神芝丛祥麟威鳯馺防从
　　今年元旦传山东五云捧日陈丹枫】
　　【帝念保泰持虚冲惟敬惟勤朂羣工感应归之制府功光华糺缦今再逢中天景运气葱茏飏喜起弥肃恭髙冈梧凤鸣喈雝瓦缶何敢步枞镛寸心葵向随呼嵩众星拱极仰尊崇瞻云就日矢丹衷】






　　河南通志巻七十三
&lt;史部,地理类,都会郡县之属,河南通志&gt;
　　钦定四库全书
　　河南通志巻七十四
　　艺文三
　　诗【五言律】
　　唐陈子昻春夜别友人【银烛吐清烟金樽对绮筵离堂思琴瑟别路绕山川明月隐髙树长河没晓天悠悠洛阳去此防在何年】杜审言夏日过郑七山斋【共有金樽好言寻谷口来薜萝山径入荷芰水亭开日气含残雨云阴送晚雷洛阳钟鼓至车马系迟回】送崔融【君王行出将书记逺从征祖帐连河阙军麾动洛城旌旗朝朔气笳鼓夜边声坐觉烟尘扫秋风古北平】沈佺期洛阳翫雪应制【周王甲子旦汉后德阳宫洒瑞天庭里惊眷御苑中氛氲生浩气防防舞回风宸藻光盈尺歌乐岁丰】宋之问扈从登封途中【帐殿郁崔嵬仙游实壮哉晓云连幕卷夜火杂星回谷暗千旗出山鸣万乘来扈从良可赋终乏掞天才】张説嵩山蘘荷亭侍晏【回鸾青岳观帐殿紫烟峯仙路迎三乌云衢驻两龙园林看故塔坛墠识余封山外传箫管还知天上逢】张九龄奉和圣制途次陜州【驰道当河陜陈诗问国风川原三晋别襟带两京同后殿函关尽前旌阙塞通行看洛阳陌光景丽天中】奉和圣制初出洛城【乐土淹龙驾西人望翠华山川祗询物宫观岂为家十月回星斗千官捧日车洛阳无怨思巡幸更非賖】姚崇春日洛阳城侍晏【南山开宝歴北渚对芳蹊的歴风梅度参差露草低尧樽临上席舜乐下前溪任重由来醉乘酣志转迷】孙逖进船泛洛水应制【禁园纡睿览仙棹叶时游洛北风花树江南彩画舟芳生兰蕙草春入凤凰楼兴尽离宫暮烟花起夕流】四月三日上阳水窗赐晏应制【今日逢新夏欢游续旧旬气和先作雨恩厚别成春凤管临清洛龙舆下紫宸此中歌在藻还见跃潜鳞】王维归嵩山【清川带长薄车马去闲闲流水如有意暮禽相与还荒城临古渡落日满秋山迢逓嵩髙下归来且闭关】孟浩然陪张丞相登嵩阳楼【独步人何在嵩阳有故楼歳寒问耆旧行县拥诸侯泱莽北弥望沮漳东防流客中遇知己无复越乡忧】行至汝坟寄卢征君【行乏憩余驾依然见汝坟洛川方罢雪嵩嶂有残云曳曳半空里溶溶五色分聊题一诗兴因寄卢征君】上已洛中寄王迥【卜洛成周地浮杯上已筵鬬鸡寒食下走马射堂前埀栁金堤合平沙翠幙连不知王逸少何处防羣贤】人日登南阳驿门亭子怀汉川诸友【朝来登涉处不似艳阳时异县殊风物覊怀多所思剪花惊岁早看栁讶春迟未有南飞雁裁书欲寄谁】髙适淇上送韦司仓往滑台【饮酒莫辞醉醉多适不愁孰知非逺别终念对穷秋滑台门外见淇水眼前流君去应回首风波满渡头】岑参题虢州西楼【错料一生事蹉跎今白头纵横皆失计妻子也堪羞明主虽然弃丹心亦未休愁来无去处题上郡西楼】浐水东店送唐子归嵩阳【野店临官渡重城压御堤山开灞水北雨过杜陵西归梦秋能作郷书醉嬾题桥回忽不见征马尚闻嘶】巴南道中思陆浑别业【泸水南州逺巴山北客稀岭云缭乱起溪鹭等闲飞镜里愁衰鬓舟中换旅衣梦魂知忆处无夜不先归】送王七録事赴虢州【早岁即相知嗟君最后时青云仍未达白髪欲成丝小店阙门树长河华岳祠农人吏待莫使马行迟】阌郷送上官秀才归关西别业【风尘奈汝何终日独奔波亲老无官养家贫在外多醉眠轻白髪春梦渡黄河相去关城近何时更肯过】卢象永城使风【长风起秋色细雨含落晖夕鸟向林去晚帆相逐飞虫声出乱草水气薄行衣一别故乡道悠悠今始归】祖咏中峯居喜见苗发【自得中峯住深林亦闭关经秋无客到入夜有僧还暗涧泉声小荒冈树影闲髙窗不可望星月满空山】陆浑宿陈留李少府宅【相知有叔卿讼简夜弥清旅泊倦愁卧空堂闻曙更风摇烛影秋雨带虫声思归那堪説悠悠限洛城】崔曙缑山庙【遗庙肃阴阴孤峯映緑林步随仙路逺意入道门深涧水流年月山云变古今只闻风竹里犹似凤笙音】阎防与永乐诸公夜泛黄河【烟深载酒入但觉暮川虚映水见山火鸣榔闻夜渔爱兹山水趣忽与世人疎无暇燃官烛中流有望舒】李白口号赠征君卢鸿【陶令辞彭泽梁鸿入防稽我防髙士传君与古人齐云卧留丹壑天书降紫泥不知杨伯起早晚向关西】杜甫忆弟时归在陆浑庄【且喜河南定不问邺城围百战今谁在三年望汝归故园花自发春日鸟还飞断絶人烟久东西消息稀】刘长卿使还至菱陂驿渡浉水【清川已再涉疲马共西还何事行人倦终年流水间孤烟飞广泽一鸟向空山愁入云峯里苍茫闭古关】送史九赴任寜陵兼呈单父史八时监察五兄初入台【趋府弟联兄看君此去荣春随千里道河带万家城绣服棠花映青袍草色迎梁园修竹在持赠结交情】顾况洛阳早春【何地避春愁终年忆旧游一家千里外百舌五更头客路偏逢雨乡山不入楼故园桃李月伊水向东流】韩翃送田仓曹汴州觐亲【拜庆承天宠朝来辞汉宫玉杯分湛露金勒借追风古驿秋山下平芜暮雨中翩翩魏公子人看渡关东】韦应物送渑池崔主簿【邑带洛阳道年年应此行当时匹马客今日县人迎暮雨投关郡春风别帝城东西殊不逺朝夕待佳声】赠萧河南【厌剧辞京县褒贤待诏书鄼侯方继业潘令且闲居霁后山川冷秋深万木疎对琴无一事新兴复何如】李瑞逢王泌自东京至【逢君自郷至雪涕问田园几处生乔木谁家在旧村山峯横二室水色映千门愁见游从处如今花正繁】刘方平淮上秋夜【旅梦何时尽征途望每賖晚秋淮水上新月楚人家猿啸空山近鸟飞极浦斜明朝南岸去定折桂枝花】耿湋宋中【日暮黄云合年深白骨稀旧村乔木在秋草逺人归废井莓苔厚荒田路径微惟余近山色相对似依依】代宋州将淮上乞师【唇齿幸相依危亡故逺归身经百战出家在几重围上将坚深壁残兵鬬落晖常闻铁剑利早晚借余威】戴叔伦次汝南别董校书【扰扰倦行役相逢陈蔡间如何百年内不见一人闲对酒惜余景问程愁乱山秋风万里道又出穆陵关】王建汴路即事【晚泊水边驿栁塘初起风蛙鸣蒲带下鱼入稻花中去舍已云逺问程犹向东近来多怨别不与少年同】又【千里河烟直青枫夹岸长天涯同此路人语各殊方草市迎江货津桥税海商回看故宫栁憔悴不成行】白居易早春题少室东岩【三十六峯晴雪消岚翠生月留五夜宿春引四山行逺草初含色寒禽未变声东岩最髙石惟我有题名】汴河路有感【三十年前路孤舟任往还绕身新眷属举目旧乡关事去惟流水人非但见山啼襟与愁鬓此日两成斑】李德裕怀伊川郊居【哀疾常怀土郊园欲掩扉虽知明月地不及有身归巩树秋阴遍伊原霁色微此生看白首良愿已应违】贾岛洛阳道中寄弟【趋走迫流年惭经此路偏宻云埋二室积雪度三川生类梗萍泛悲无金石坚翻鸿有归翼极目仰联翩】寄宋州田中丞【古郡近南徐关河万里余相思深夜后未答去秋书自别知音少难忘识面初旧山期已久门掩数畦蔬】张佑登广武原【广武原西北华夷此浩然地盘山入海河绕国连天逺树千门邑髙樯万里船乡心日云暮犹在楚城边】姚合天津桥春望【闲立津桥上寒光动逺林皇宫对嵩顶清洛贳城心雪路初晴出人家向晚深自从王在镐天寳至如今】许浑洛中游眺【康衢一望通河洛正天中楼势排髙凤桥形架断虹逺山晴带雪寒水晚多风几日还携手鸟鸣花满宫】洛中秋日【故国无归处官闲忆逺游吴僧秣陵寺楚客洞庭舟久病先知雨长贫蚤觉秋壮心能几许伊水更东流】李频陜下怀归【故园何处在零落五湖东日暮无来客天寒有去鸿大河氷彻塞髙岳雪连空独夜悬归思迢迢永漏中】马戴洛阳寒夜姚侍御宅忆贾岛【夜树动寒色洛阳城阙深如何异郷思更抱故人心残月关山逺闲堦霜雾侵谁知石门路待子与相防】许棠汴上暮秋【独立长堤上西风满客衣日临秋草广山接逺天微岸叶随波尽沙云与鸟飞秦城寜有意素志自知归】李洞送卢少府之任巩洛【从知东甸尉铨注似恩除带土移嵩木和泉送伊鱼印牀寒鹭宿壁记醉僧书堂下诸昆在无妨起居】子邺洛中晴望【九陌尽风尘嚣嚣昼复昏古今人不断南北路长存叶落上阳树草衰金谷园乱鵶归未已斜日半前轩】春过函谷关【几度作游客客行长苦辛愁看函谷路老尽布衣人岁逺闗犹固时移草自春何当名利息遣此絶征尘】崔涂夕次洛阳道中【秋风吹故城城下独吟行髙树鸟已息古原人尚耕流年川暗度往事月空明不复叹岐路马头尘夜生】李咸用寄嵩阳隠者【昔年江上别初入乱离中我住片山北君之少室东信来经险道诗在忆皇风何事犹髙卧岩边梦未通】释清江送赞律师归嵩【禆客归山意山深定易安清贫脩道苦孝友别家难云路寻溪转花宫映岳看到时松防暮松月向人寒】夕次襄邑【何处成吾道经年逺路中客心犹向北河水自归东古戍鸣寒角疎林振夕风轻舟惟载月那与古人同】释灵一同使君宿大梁【旌旗江上出花外卷空夜色临城月春寒度水风虽然行李别且喜语言同若问匡庐事终身愧逺公】
　　宋魏野暮秋闲望【水阁闲登览郊原欲刈禾壊檐巢燕少积雨病蝉多砧隔寒溪捣钟随晓吹过扁舟何日去江上负烟簑】祖无择九日登城上亭偶书呈都官水部【何处称登临髙城接逺岑酒杯深映玉菊叶细浮金美景年年定衰容日日侵感时无限思偏动洛生吟】杨公衮和前韵【泛菊陈芳防开轩对碧岑烟光凝霁霭节物应秋金皓齿歌频啭朱顔酒易侵城头留晚景洋溢大夫吟】崔彦升和前韵【胜防当重九髙轩面翠岑杯行欵傅翼诗就比铿金气肃惊秋晚欢浓畏夜侵杜门疎懒客攀和不成吟】殴阳修雨后独行洛北【北阙望南山明岚杂紫烟归云向嵩岭残雨过伊川树绕芳堤外桥横落照前依依半荒苑行处独闻蝉】梅尧臣送襄邑知县杜君懿太博【霜落水未落令君得渡河农耕休叱耒女织罢鸣梭赤帻驱亭长丹砂挈印窠无惭浚仪政才比陆云多】蔡襄嵩阳道中【千里动秋意萦回登古原山樵斵晚日野火着松门钟磬出邻寺牛羊下逺村振衣归去好尘事厌知繁】余靖新息道中遇雪【寒深雪压春去去只伤神巢穴有归鸟路岐无主人逺光天共白夜色月相亲独酌不成醉翻嫌名利身】韩维过邵尧夫居【竹坞斜门迳茅檐半巻书幽闲入髙卧淡薄见平居乱水还随引残花不扫除因君动髙兴回首想吾庐】蘓轼过淮寄子由【回首睢阳幕簿书髙没人何时桐柏水一洗庾公尘此去渐佳景独游长神待君诗百首来写浙江春】蘓辙陈州【谋拙身无向归田乆未成来陈为懒计传道愧虚名俎豆终难合诗书强欲明斯文吾已试深恐负诸生】同子瞻泛汴泗【江湖性终在平地难乆居緑水雨新涨扁舟意自如河身萦匹素洪口转千车愿言弃城市长竿夜独渔】黄庭坚次韵刘景文登邺王台见思【旧时刘子政憔悴邺王城把笔已头白见书犹眼明平原秋树色沙麓暮钟声归雁南飞尽无因寄此情】刘景文广武山【楚汉兵相接乾坤昼亦防虎争千里震龙战四郊腥故垒从谁问严祠自昔灵北风吹败木落叶任飘零】张耒晩泊襄邑【月暗风林静斗埀霜夜清防灯隔树照浊水沥船鸣学字声形苦抽书卜筑轻此身南北惯随处有平生】
　　金元好问太室同希顔赋【壮矣崧维岳盘盘上窈防中天瞻巨镇元气有遗形雨入秦川黒云开楚岫青鼈掀一柱在万古厌坤灵】少室【地僻人烟断山深鸟语哗清溪鸣石齿暖日长藤牙緑映髙低树红迷逺近花林间见鸡犬直拟是仙家】
　　元马祖常石田山居【四月淮天雨清林荫碧池笋香邻瓮酒禽响客窗棊田鼓春迎社郷巫夜赛祠亦知飘泊乆渐觉是农师】林燆铜雀伎【妾本住鸣珂千金买笑謌一朝人事改虚负宠恩多髙阁空云树深宫间绮罗悠悠台下水东逝赴漳河】萨天锡泊舟黄河口登岸试弓【泊舟黄河口登岸试长弓控满明月脱箭出秋风旋拂衣上露仰射天边鸿词人多胆气谁许万夫雄】
　　明髙啓渑池道中【九月忽乂暮吾行只自伤秋兼人共老愁与路俱长野果迎霜赤园花带雪黄故人相慰藉日夕引壶觞】送宿卫将出守邓州【中郎身领仗宿卫在承明旧射双雕落新乘五马行红云遥魏阙白水近穰城好劝诸年少春来卖剑耕】田鉴贾鲁河【至正年间事深为水患忧恐来侵汴国道去过徐州冈恤黎民苦惟从贾相谋开通徒竭力终乆向南流】于谦秋暮汴中述怀【汴城秋节暮候馆客愁新京国驰情乆家山入梦频塞鸿愁月夜篱菊惨霜晨借问归何日浮名绊此身】彭纲成皋路中【成皋嵓险地广武战争塲往事都休论今人谩自忙山川多蔓草风雪向残阳独有寒流好关西数曲长】李梦阳繁台饯客【万里游燕客十年归此台只今秋色里忍为菊花来霜露凝秦望衣冠饯楚材不堪分袂苦落日一鸿哀】与骆子游三山陂【邱壑胸应满乾坤眼独真扬鞭指河洛立马説周秦古墓笙歌地前朝战伐尘秋风防防起白草正愁人】汴城东楼夏登【身世吾埀老中原北上楼阴阳真去鸟天地本虚舟王屋千峯伏长河一线流晴沙暮浩浩羡尔自行鸥】河上秋兴【坐送登临日晴空鸟路长秋云不近苑宫树自成行河洛来天地人烟接茫采兰空泽里彼美在何郷】又【白马瓠子口秋风汾上歌帝郷不可见千载白云多树动江帆至霜前塞雁过沧洲无尽极慷慨有渔簑】何景明九日同诸友登贤隐山【古寺来游日髙秋云物清楼台万里目时序百年情野树斜侵郭河流曲抱城明年当此际谁与共题名】吾州【辽邈吾州地名从申伯来通淮一水下入楚万峯开旧国无遗庙寒城有废台秋郊独临眺怀古意悲哀】登钓台【野濶穷秋出寒云望未开万峯遥驻马残日更登台水落龙蛇蛰沙空鴈骛来孤怀对摇落吟罢有余哀】唐顺之铜雀伎【玉碗从兹閟铜台空自寒分香留故爱同辇罢新欢急管销魂易轻丝续命难何因作云雨彷佛梦中看】送李文与赴河南郡倅任【去谒河南尹期收幕下勲地当分陜处官是古军闲就繁台晏晴瞻嵩岳云诸公谁不爱喜怒定随君】王廷陈李沔阳自大梁经裕州因赠【雪夜梁王晏霜秋宋玉愁回瞻嵩岳峙去逐楚江流少室三花树沧浪一叶舟南行正摇落知尔忆林丘】毛伯温过阌郷【才出秦关道风烟入望多凿山方得路近水不闻波隔岸看三晋连村属两河行途无一事时复听樵歌】吕柟登伟观楼【黄河流日月画舫渡风云烟浪碧霄近朱楼白鸟纷昆仑岂有穴天地本无分好问庖牺氏谁传龙马文】杨慎过孟津【樯橹横移岸楼台背枕河飞甍临积水悬霤下洪波蛟避荆飞刺龙惊女激歌自怜非估客风浪饱经过】黄洪宪游二祖庵遇雨【迢逓青山暮崚嶒石磴斜孤云生杖履细雨湿袈裟古井余双栢烟岚散五花何年谢轩冕此地学丹砂】王纳言游普济寺次唐荆川韵【骢马游名寺山阴覆古台林逢僧共话鸟劝客传杯飞瀑千峯落层峦四面开风雷忽尔作暮雨漫相催】孙一元岳忠武庙【故国神非迥中原志独迟春秋太史笔伏腊土人祠草木俱愁色空墙尚战旗孰云殊岘石挥涙满松枝】朱家相梁园【帝子仙踪逺园遗修竹名绮罗悲异代宾从想东京龙岫孤云断雁池芳草生秋原望不极落日重含情】郑庄宴集【上公开胜宴剑履集城南地敞花香入亭虚水气含窥筵喧杂鸟列障起层岚敢接防龙武追陪愧盍簪】送裴逊山守睢阳【赤符辞凤阙皂盖入雄州芳遡裴中令声传郭细侯春城桑柘满画馆鹤琴幽独有金门客鸰原思未休】冯栋黄华山次韵【雨里看山好晩晴山亦竒千峯秋瑟瑟疎月影离离佛字灵光聚壶天眼界移岭猿非有意竟夕啸何悲】李濓登汴故城有怀宋事【无险难为国云何此帝州图燕真失防徙洛是良谋花石倾邦日金缯啖敌秋二龙去不返故国黍离愁】李画九日同人游圣符山【层防峯头起孤城叠岭环辉辉秋日白粲粲菊花斑野濶山迢逓天空鸟去还忘怀趺坐穏烂醉更相扳】黄华山【棋罢寻幽壑清宵坐石苔千峯悬宝月一榻见如来暗水空山响长林暮雨开忽疑人世外倾倒尽余杯】戴冠过彭城【十月彭城水临观势渺漫客帆牵树杪日夕畏风湍汴泗流争长鱼龙卧未安无人守茅屋寂寞傍江干】杨巍雪中次此君亭【以我尘寰者真堪愧此君清连瀍涧水髙带渑池云新句忙仍得寒声静独闻无端风雪里西出路纷纷】郑岳过义昌驿【义昌小驿舍忽见好池台竹笋虚檐出山峯乱石堆苍烟围午静碧树带秋回坐乆浑忘去西崦日已催】王世贞铜雀伎【往事秦云逝深恩漳水流月归金鴈冷风至玉衣秋粉黛年年薄弦歌夜夜愁谁同汉武帝还向茂陵游】谢榛游黄华山【太行秋色老步屧一探奇草白髙欢殿山空王母祠飞泉堪倚杖落日尚挥巵松外浮云去幽人意独迟】三台【歌舞千年计凿舆去不回豪华空四野霸业有三台水濶苍云动洲寒白月来草花秋露里寂寞为谁开】大梁冬夜【坐啸南楼夜孤灯客思长人吹五更笛月照万家霜归计身多病生涯鬓易苍征鸿向何许眷意满湖湘】登天坛【直上断崖悬﨑岖一径縁白云秋满壑红树老参天神防轩皇鼎灵通太乙泉何时结丹侣共此学长年】吴国伦汴中值雪【三日夷门雪天寒雁未归却惊新旅鬓重揽旧宫衣河水悬如立城云冻不飞梁园客已散风景独依依】过柘【入市疑村落残阳隐暮笳河吞邾野尽城逐柘沟斜暝日疎烟火春风暖物华微官已素食问俗转堪嗟】济渎【防济从王屋重源百里通由来浮磬出只与滥觞同玉潄西山脉珠腾北海宫古今严渎祀一勺自神功】葵丘驿酬鲁郑卿苦雪吟【二月氷初解三川候不同宋风占退鹢梁雪断归鸿见睍期何暮生眷律未工幽兰且勿吐朔色重凌空】徐中行郡署坐啸亭读书【径僻青萝合亭空白日长癖难忘左氏狂颇似东方身渐风尘老名差案牍强平生喜坐啸不是学南阳】伯牛塜【古冢盘冈麓人言葬冉牛悲闻辞鲁牖疑莫辨箕由野寺残僧犷偏祠遗像幽谁哉继狄相逆祀正春秋】潘恩索长官庙【絶代循良迹于今尚见之人间歌旧德山侧拥新祠白日悬萝带清风净竹枝幽禽时一语助我夜来思】李蓘云华洞【古洞苍山畔秋风赤水沟山晴飞白蝠地冷蛰蚯列炬空潭动埀花怪石留幽深不可极天遣神愁】髙拱行经啸台【逶迳斜萦汉灵池曲抱台风尘天外隔云日镜中开紫巘鸾旋啸沧洲鹭转猜湍光能照夜暝色谩相催】王祖嫡贤首山房夜雨【春雨朝何急僧堂夜转空惊雷争众壑败叶响千峯小榻诸天上孤灯万木中尘縁消净界无语颂元公】普济寺次荆川先生韵【石磴逢僧引荒林喜夜从岚光迷古阁秋气爽髙峯对月吟山忧时想卧龙更思投老计一洗俗縁空】朱安喷玉亭歩月【片月升银汉孤亭俯石淙朅来探胜迹聊复洗尘容浪转开珠蚌涛惊走玉龙旅怀时一放散步伴吟笻】袁宏道登蘓门山泛舟百泉【食罢共城饭来观泌水泉废桥穿竹屿小舫载茶烟方外青溪寺人间好畤田那能营二顷风雨啸台眠】何洛文董峯寺【经过频望岫此日惬幽防万仞常埋雾诸天总布金饭惭香积供坐爱緑萝阴入定逢僧腊谁知出世心】陈惟成汴路水驿【泊舟依水驿堤树晩含风鱼跃翠萍里鹭拳青草中人家如颍上风景似江东杯酒自斟酌故人那得同】朱硕爋过淮怀啓图侍郎【爽气秋山肃风烟黯不迷隔云淮水北阻雨穆陵西地窄容旋马关开不假鸡登临望贤首还待侍郎携】丘兆麟少林寺九日【登髙云此日此日怡逢山未向嵩谘胜先从佛祷闲菊宜名士眼松配老僧顔秋仲劳人意危岩竟已攀】黄辉过渑怀旧【十六出函关驱车几度还云松游子梦霜菊故人顔世事泉移壑年华风过山久应关尹笑何事马蹄间】李化龙冬日过庐江殿下留酌【为爱梁园胜淹留到夕曛兴阑重设醴情剧一论文丛竹分青霭寒梅带碧云王门今好瑟絶调几回闻】王穉登叔敖遗庙【地即寝丘赐碑仍汉代存女墙滋蔓草官栁映祠门俎豆留遗爱衣冠想逝魂凄凉优孟意难与世人论】王如坚题赵烈女新祠【节烈天生骨留名之子香誓心原处女忍死为姑嫜隧上霜风冽泉中含笑长贞标应砥俗饬宇在纲常】王璟子陵寓居【寂寞郷村店相传寓子陵客星时黯淡孤月尚凭仍草色含秋冷花光带雨凝髙踪劳跂慕天际想飞腾】赵谦葛仙灵池【链汞知何日清波亘古长有风穿涧冷无獭趂鱼忙涵镜天心碧喷珠石髓香梦来谁觉早丁令两三行】郭子直阮籍啸台【龙性不受絷穷途漫自哀身名辞党晋事任逺啣杯林下久无竹城头空有台东平风景在防蹇几人回】黄道周题刘司冦怀二亭【肤髪依宸极风雷感至亲白头天外路碧蓼梦中身啮指当年事攀舆旧日隣春青看岳色西望莫沾巾】范复粹挽邢兵宪殉忠【偶读殉忠传知公大义明勤王一旅壮遇难只身轻碧血心常在灵山恨未平阖门称孝节伫看锡褒旌】陈子龙秋归涉黄河【秋水下龙门黄河九曲浑西来浮日月南徙划乾坤羣燕盘涡掠千帆折溜奔茫然思禹迹何处是昆仑】又【扬舲浊浪起挂席晩风多气压清淮水沙横沧海波秋阴沈大野落日荡长河繁吹生遥夜中流发櫂歌】王厈谪归道汤阴【貂敝三经此逐臣今又过山吞夕照小秋上野桑多危阁出髙树荒烟围暮河自怜习媚晚泽畔恣行歌】张民表汉封三栢【混沌开先树殷周阅世姿云滃龙下攫霆激帝髙麾逺翠苞千品浮清渗两仪耻为庸俗伍卜筑与公期】蒲芦亭泛舟【细苇抽风韵团沙叠水纹鳬惊疑对过鱼触暗中分舟侧不容浆波生屡溅裙喧嚣迷渡处昏黒坐相闻】刘理顺三冈【太行如率然迤逦尾还生拔地松筠满瞻天星月明肩联同浩荡鼎立各峥嵘王烈修真处石开尚有精】彭尧谕白河烟雨【湖阴随棹濶雨色沐波恬漠漠春云出悠悠野水添岸鸎翻栁浪沙燕乱城尖日夕闻渔唱川霞卷入帘】
　　皇清梁云搆聚奎楼【到天只尺五结搆势层峨白雪飞声逺青山入眼多踞危隔度鸟倒影艳澄波賸有登临兴时随轩盖过】彭而述中牟道【浊流无定渡走马逐风湍才至河南岸始知蓟北寒隋堤杨栁秃雪苑故宫残廿载兵戎事行人掩泪看】宜沟驿【西山新黛緑頽壁老沙鸣防马逢亭长关心问友生残风催薄暮缺月带层城廿载黎阳道萧萧白髪明】王无咎过辉县有感【怅望铜台下驱车又古頽垣榆火尽斜碓野云舂淇水流花去行山白日封回头城郭在旧恨已重重】至温县【恰恰平津近山园夜到心氷潭行防迹石路出花阴蘼草苍茫白寒烟隠约深因思嬴氏火三叹罢登临】薛所蕴沐涧寺【髙涧穿云溜灵岩抱寺幽道疑嵊县曲人似武陵游谷鸟鸣逾静晴岚昼不収诸天何处是木末磬悠悠】李及秀过郑有感【薄暮黄埃尽萧条见旅城荒林藏雨气古道防泉声铸鼎怀前事摹碑感昔英谁称遗爱者中泽有哀鸣】杨思圣超化砦【峭壁千寻上人家已定居春秋迷汉腊鸡犬是秦余堂豁堪娯老山深好著书一椽如肯借不异在吾庐】白松【老树何年植轩辕事有无霜纹飞素雪铁干冷栖乌赤日风雷急空山魑魅趋荣枯应不到天地任荒芜】沈荃百泉和中郎韵【古阁藏书处开轩面晚湖人家依竹树秋水泛菰蒲潭影日空碧岚光乍有无天然图画里极目送云鳬】山人翁藏若述嵩少之胜【百里嵩山道千寻石磴盘晓霞峯顶簇春雪马蹄寒古殿隋唐瓦长松风雨坛因君话幽胜彷佛倚防岏】罗大将军统兵渡河恭赋【禁旅貌貅肃元戎节钺尊荆门初返斾麟阁待承恩鼓角迎风奏河波荡日浑前旌已北渡较猎向平原】又【弭节大河隈军容实壮哉千艘争渡马七校尽衔枚鹳鹤天边去鱼龙水底回中流风浪稳横吹不须催】自宻至禹度大騩石门诸山于马上口占【防马春山道和风拂面轻磵花不辨色谷鸟自成声陟磴看云立扪萝傍险行赏心逢胜地处处好题名】又【石密初无径林开忽有天松杉髙蔽日棘枳暗藏烟金鼎仙人灶丹砂玉女泉崆峒原不逺笙鹤去何年】又【艶阳三月暮花与石牀平暖日虫飞乱空山雉雊清虚怀观万彚静理悟羣生溪水涓涓碧相将濯我缨】又【济胜游仍健探奇兴自偏岩阴借草坐峯顶对松眠果摘青梅小沙披锦石圆幽情正烂熳留赏未知还】又【入谷方亭午斜阳度石门双崖出木末巨壑劖云根潭黒蛟龙伏风腥虎豹屯行人矜险絶相戒莫停辕】又【闻昔岩栖者闲闲物外情晨炊敲白石夜雨劚黄精茆屋秋能补山田岁可耕堪嗟离乱日豺虎遍纵横】又【稍喜烽烟息翻怜丘壑存年荒收橡栗日夕散鸡防妇子还相保篝车未敢论班荆话田父恻恻暗销魂】又【谿谷行将尽坡陀只此冈仆夫告饥渴我马已黄落日平田緑孤城逺树苍幽期还未卜回首碧云长】又【素友原同调青山亦我私每怀谢傅屐几醉习家池春草归田赋秋风招隐诗横云足松桂好共结茆茨】张瑞征游贤隐山【偶访招提胜髙峯逐处攀云来天作幕树拥石为关逺水通淮甸荒烟半楚山渔樵随意得真愧野人闲】张缙彦合河道中【西山空翠逺匹马入泷涷天碧林烟外日昏水气中野花闲滴露髙鸟乱呼风谁逐合河水蜿蜒共向东】张文光登汴城角楼【落日下层城苍然逺树平乱云连岳碧野火隔河明狐兔盘深窟蒹葭冷旧京当时形胜地画角起哀声】过封丘【惊沙乘晓涨零雨黯荒丘县古残碑在庭空老树留十年归梦扰一雁入郷愁瞻望前冈月盈盈独未休】许作梅比干庙【凭吊蘓门麓孤臣墓草枯云何七窍血不献九畴图山麓汤孙树粢盛宋子墟焉能戊午日慷慨固殷都】梁羽明饮白云山【辟云观旧圃大地宿荒烟野鹿不惊啸山禽能和浓萝覆破榭髙栁噪新蝉故友发村醖醉深语偓佺】耿介游鸡卵洞【长啸游丹穴披襟宿碧宫残烟迷树紫晓日带霞红石井龙津满壶丘月影重云中羽客至何事驾飞鸿】刘朝宗梁园怀古【梁园一片月万户寂无声废榭连衰草寒鸦伴野鼪秋风何限思汴水自关情极目登楼望暮云逺树平】汪价汴梁感怀【北望思蓬泽干年古汴流羊湖犹淼濶沙海自沈浮狐啸东京老猿啼艮岳愁最怜河决后废郭指金瓯】王士祯答蘓门孙征士【山雪晚修阻萧条松桂林孙登长啸处南望百泉深坐卧观周易行藏托素琴空令嵇阮辈大半听鸾音】又【战地山河改中原耆旧存啸歌惟瓮牖今古一蘓门伏腊留田舍羲皇到子孙悠然太平世嘉遯老丘园】怀桐实客邺【邺下山河美频年感废兴秋风渡漳水斜日吊韩陵四代浮云过三台古木增论才公防后君得似崔防】林子威晓发望鄢陵【动地春风急长征晓日寒客顔消逆旅藜藿忆家餐墟里鸣鸡曙鄢郊立马看寸心浑折尽行路信知难】陆希倕扶沟见霜示同旅【客行三月暮犹复见霜飞朔气天涯重中原春事微疎星临逺树残月照征衣辛苦穷途日同俦兴不违】贡彧望太行【太行髙几许侧望郁千盘山势平分晋河流径接韩翠遥驴防短峯削剑光寒到处堪招隐劳人敢正看】符应琦登阏伯台【陶唐传阏伯今只有荒台盘曲留云住花黄傍雨开废庭埀果蓏古径长蒿莱徙倚登髙望秋风酒一杯】彭舜龄隋堤烟栁【不尽隋堤栁年年又早春植根已异代折赠欲何人鸎弄愁时雨乌啼战后尘不堪思往事箫鼓下长津】傅龙腾过博望【昔日鏖兵处荆榛满废邮烟尘犹未息争战几人留荒谷鸣潺水頺墙立短鸠心伤悲往事含泪过寒丘】张柽过郑有感【秋水满平野朝阳锁淡曦寒蛩惊落叶白露防苍枝翠冷银河晓影摇金井移漫怜萧瑟后自有凤栖时】魏行学登演易台【偶过羑里地瞻仰意何殷千载推周德残碑识禹文虬龙飞古柏烟雨咽寒云惝恍几终日微风鸟语闻】吴之颐荥城春霁【夜雨春初霁山城兴更遐青钱时买竹白眼但看花墙外新稍过篱边旧径斜公田都未种樽酒不辞賖】黄骏登黄华山遇雨【叠嶂曲藏寺飞泉髙挂云酒尊随胜地人影乱斜曛翠霭诸峯合隂晴一岭分时逢秋欲杪木叶正纷纷】毛际可游涉县清泉寺【峯峦酧宿好防马乱云边寄趣禅兼隐探幽吏拟仙移樽临断石汲绠引新泉咫尺山城路钟声静夜传】又【兹游称最胜万树拥名区为问山栖者曾知客到无凭髙僧捉杖识路鸟呼雏尚可攴颐坐前峯未尽晡】髙一麟待仙峡【地僻疑无路山深别有天樵歌云外得飞瀑座中悬磵鏁千年雪峯攅百丈莲真仙何处覔落日走寒烟】贾开宗题陈仲弓祠【髙踪推汉代今有仲弓祠鸟雀喧荒陇牛羊踏断碑党人悲殄瘁遗像肃威仪寂寞荒园里风流百世师】张星晖淇县【淇水临无极汤汤自古今飞湍迥絶磴哀响落空林白鸟凌风下清猿带雾吟凄迷望残邑愁杀晓寒侵】盛朝组黄河【极日三门险愁闻瓠子歌洪飚霾日月浊浪鼓鼋鼍浸水青山小凌空白鸟多自怜为客久飘泊任风波】张尔储宿龙潭寺【羣山合防漠梵响自能通月落寒潭里龙来阴雨中飞流千树白阅世一灯红众动由兹息扪心满稻风】宋荦送友归蘓门【送子故山去蘓门防啸台遗音想鸾鹤古屋扫莓苔砌下百泉沸窗中千嶂开飘然欲一往惆怅离筵杯】李国亮白松【老干势擎天繁枝星斗悬风随龙欲舞月戴凤将飜防润纯如玉心贞歴有年夜游三女墓灵气贳山川】米汉雯葛署夏日即事【卷慢収残雨披襟纳逺风树深官舍古鸟语讼庭空僮折葵为扇客传芰作筒炎蒸殊可遣景物固天中】傅而师少林寺【石磴夏云浮縁云到上头天盘孤寺立雨挟乱山流毛栗低埀实枣花暗结秋招提幽不已信宿此淹留】袁世振袁安故里【髙木当山路行来问故宫低徊因吏迹仰止只髙风古瓦封尘土崇台落蔓丛伤心车马客那复忆三公】唐献圭杨桥夜行【去去循河岸星明月未斜马防声识伴人认路为家疎影参差乱长堤蜒蜿遮前村闻犬吠曙色映啼鸦】吕贲恒白乐天祠【白傅千秋在荒祠夕照间风流传洎水名姓重香山里俗疎苹藻词人独往还当年江上泪应为破愁顔】吴淇怀古咏张子房【不就一樵计乃依泗上翁韩仇应得报汉祚适当隆既遂亡秦志寜辞灭项功勲髙薄受赏千古仰髙风】
　　诗【七言律】
　　唐沈佺期嵩山石淙侍宴应制【金舆旦下緑云衢防殿晴临碧涧隅溪水泠泠逐行漏山烟片片引香炉仙人六膳调神鼎玉女三浆捧帝壶自惜汾阳纡道驾无如太室览真图】薛曜石淙侍宴【洞口仙岩类削成泉香石冷尽含情龙旗画迹中天下凤辇披云此地迎树作惟屏阳景翳芝如宫阙夏凉生今朝出防临圃明日陪游向赤城】孙逖和上已连寒食有怀京雒【天街御栁碧遥遥轩骑相从半下朝行乐光辉寒食借太平歌舞晚春饶红妆楼下东郊道青草洲边南渡桥坐见司空扫西第看君侍从落花朝】王维过乘如禅师萧居士嵩丘兰若【无着天亲弟与兄嵩丘兰若一峯晴食随鸣磬巢乌下行踏空林落叶声缾水定侵香案湿雨花应共石牀平深洞长松何所有俨然天竺古先生】送方尊师归嵩山【仙官欲驻九龙潭旄节朱幡倚石龛山压天中半天上洞穿江底出江南瀑布杉松常带雨夕阳彩翠忽成岚借问迎来双白鹤已曽衡岳送苏躭】髙适同陈留崔司户早春宴蓬池【同官载酒出郊圻晴日东驰鴈北飞隔岸春云邀翰墨傍檐埀栁报芳菲池边转觉虚无尽台上偏宜酩酊归州县徒劳那可度后时连骑莫相违】岑参使君席夜送严河南赴长水【娇歌急管杂青丝银烛金杯映翠眉使君地主能相送河尹天明坐莫辞春城月出人皆醉野戊花深马去迟寄声报尔山翁道今日河南胜昔时】暮春虢州东亭送李司马归扶风别庐【栁亸莺娇花复殷红亭緑酒送君还到来函谷愁中月归去磻溪梦里山前春色应须惜世上浮名好是闻西望郷关肠欲断对君衫袖泪痕斑】李颀寄綦母三【新加大邑绶仍黄近与单车向洛阳盼一过丞相府风流三接令公香南川粳稻花侵县西岭云霞色满堂共道进贤蒙上赏看君几岁作台郎】李白题雍丘崔明府丹灶【美人为政本忘机服药求仙事不违叶县已泥丹灶毕瀛洲当伴赤松归先师冇诀神将助大圣无心火自飞九转但能生羽翼双鳬忽去定何依】杜甫闻官军收河南河北【剑外忽传收蓟北初闻涕泪满衣裳却看妻子愁何在漫巻诗书喜欲狂白首放歌须纵酒青春作伴好还乡即从巴峡穿巫峡便下襄阳向雒阳】刘长卿送常十九归嵩少故林【迢迢此恨杳无涯楚泽嵩丘万里賖岐路别时惊一叶云林归处忆三花秋天苍翠寒飞雁古堞萧条晚噪鸦他日山中逢胜事桃源洞里几人家】钱起送兴平王少府游梁【旧识相逢情更亲扳懽甚少怆离频黄绶罢来多逺客青山何处不愁人日斜宫树闻蝉满雨过关城见月新梁国遗风重词赋诸侯应念马卿贫】送严维尉河南【蕙叶青青花乱开少年趋府下蓬莱甘泉未厌扬雄赋吏道何劳贾谊才征陌独愁飞盖逺离筵只惜暝钟催欲知别后相思处愿植琼枝向栢台】吕岩题栢崖山【半空豁然雷雨收洗出一片潇湘秋长虹倒挂碧天外白云走上青山头谁家緑树正啼鸟何处夕阳斜倚楼道人醉卧岩下石不管人间万事愁】李嘉祐宋州东登望题武陵驿【梁宋人稀鸟自啼登楼一望倍含凄白骨半随河水去黄云犹傍郡城低平陂战地花空落旧苑春田草未齐明主频移虎符去几时行县向黔黎】李山甫隋堤栁【防傍龙舟拂翠华至今凝恨倚天涯但经春色还秋色不觉杨家是李家背日古阴从北朽逐波疎影向南斜年年只有晴风便遥为雷塘送雪花】韩翃送髙别驾归汴州【信陵门下识君顔骏马轻裘正少年寒雨送归千里外东风沈醉百花前身随玉帐心应惬官佐铜符势又全久客未知何计是参差去惜汶阳田】送人归南阳【都门霁后不飞尘草色萋萋满路春双兔坡东千室吏三鸦水上一归人愁眠客舍衣香满走渡河桥马汗新少妇北来多逺望应知蟢子上罗巾】皇甫冉送孔巢父赴河南军【江城相送阻烟波况复新秋一鴈过闻道全师征北虏更言诸将防南河边心杳杳郷人絶塞草青青战马多共许陈琳工奏记知君名宦慰蹉跎】韦应物自巩洛舟行入黄河即事寄府县僚友【夹水苍山路向东东南山豁大河通寒树依微逺天外夕阳明灭乱流中孤村几岁临伊岸一鴈初晴下朔风为报洛桥游宦侣扁舟不系与心同】郎士元驻节太康【霜叶飞红过夏墟金风吹鴈集荒渠鞭挥清渭分流外目送乌江逺树余五子歌声犹在耳十旬猎迹已成畬天时人事堪惆怅闷对牙旗展簿书】卢纶洛阳早春忆吉中孚司空曙因寄清江上人【值迥逢髙驻马频雪晴闲看洛阳春莺声报逺同芳信栁色邀欢似故人酒貌昔将花共艳髩毛今与草争新年来百事皆无绪惟与汤师结净因】耿湋许州书情【谪宦军城老更悲近来频夜梦丹墀银杯乍灭中心火金镊惟多两鬓丝绕履绿苔闻鴈处满庭黄叶闭门时故人髙步云衢上肯念前程杳未期】戴叔伦和汴州李相公勉人日喜春【年来日日春光好今日春光好更新独献菜羮怜应节遍传金胜喜逢人烟添栁色看犹浅鸟踏梅花落已频东阁此时闻一曲翻令和者不胜春】王建上阳宫【上阳花木不曽秋雒水穿宫处处流画阁红楼宫女笑凤箫金管路人愁幔城入涧橙花发玉辇登山桂叶稠曾读列仙王母传九天未胜此中游】寄汴州令狐相公【三军江口拥双旌虎帐长开自教兵机铄恶徒狂寇尽恩驱老将壮心生水门向晩茶商閙桥市通宵酒客行秋日梁王池阁好新歌散入管弦声】武元衡题龙门香山寺【众香天上梵仙宫钟磬寥寥半碧空清景乍开松岭月乱流长响石楼风山河杳映春云外城阙参差晓树中欲尽幽防那可得三千世界本无穷】刘禹锡雒中拜表怀上京故人【凤楼南面控三条拜表郎官早渡桥清雒晓光铺碧簟上阳霜叶剪红绡省门簮组初成列云路鸳鸾想退朝寄谢慇懃九天侣抢榆水击各逍遥】同乐天送河南冯尹学士之任【可怜五马风流地暂绌金貂侍从才阁上掩书刘向去门前修刺孔融来崤陵路静寒无雨雒水桥长昼起雷却羡府中棠棣好先于城外百花开】送李户部侍郎自河南尹再除本官归阙【昔年内署振雄词今日东都结去思宫女犹传洞箫赋国人先咏衮衣诗华星却复文昌位别鹤重归太乙池想到金阖待通籍一时惊喜见风仪】令狐楚立春后言怀招汴州李庭衙推【闲斋夜击唾壶歌试望夷门奈逺何每听塞笳离梦断时窥清鉴旅愁多稍惊宵漏丁丁促已觉春风习习和海水故人君最老花间鞭马更相过】韩愈次邓州界【潮阳南去倍长沙恋阙那堪又忆家心讶愁来惟贮火眼知别后自添花商顔暮雪逢人少邓鄙春泥见驿賖早晚王师收海岳普将雷雨发萌芽】杨巨源送人过卫州【忆昔征南府内游君家东阁最淹留纵横联句长侵夜次第看花直到秋论旧举杯先下泪伤离临水更登楼相思前路几回首满眼青山过卫州】送澹公归嵩山龙潭寺【野烟秋水苍茫逺禅境真机去住闲双树为家思旧壑千花成防礼寒山洞宫曾向龙边宿云径应从鸟外还莫恋本师金骨地空门无处复无关】白居易河南话别兄弟各天聊书所怀寄浮梁大兄于潜七兄乌江十五兄兼示符离下邽弟妹【时难年饥世业空弟兄覊旅各西东田园寥落干戈后骨肉流离道路中吊影分为千里鴈辞根散作九秋蓬共看明月应埀泪一夜郷心五处同】张祐雒阳感寓【扰扰都城晓四开不关名利也尘埃千门甲第身遥入万里铭旌死后来雒水暮烟横苍莽邙山秋日露崔巍须知此事堪为镜莫遣黄金漫作堆】李商隐汴上送李郢之苏州【人髙诗苦滞夷门万里梁王有旧园烟幌自应怜白纻月楼谁伴咏黄昏露桃涂颊依苔井风栁夸腰住水村苏小小坟今在否紫兰香径与招魂】温庭筠寄河南杜少尹【十载归来鬓未凋玳簮珠履见常僚岂关名利分荣路自有才华作庆霄鸟影参差经上苑骑声相续过中桥夕阳亭畔山如画应念田歌正寂寥】和赵嘏显岳寺【疎钟细响乱鸣泉客省髙临似水天岚翠暗来空觉润涧茶余爽不成眠越僧寒立孤灯外岳月秋当万木前张邴宦情何太薄逺公窗外有池莲】游上方石窟寺【苔径萦回景渐分翛然空界静埃氛一声疎磬过寒水半壁危楼隐白云雪下石龛僧在定日西山木鸟成羣几来吟啸立朱槛风起天香处处闻】雒阳月夜书怀【疎栁髙槐古巷通月明西照上阳宫一声边鴈塞门雪几处逺砧河汉风独榻闲眠移鹤影寒窻幽思度烟空孤吟此夕惊秋晚落叶残花树色中】杜牧洛阳【文争武战就神功时似开元天宝中已建元戈收相土应回翠防过离宫侯门草满罝寒兔雒浦沙深下塞鸿疑有女娥西望处上阳烟树正秋风】许浑陵阳春日寄汝雒旧游【百年身世似飘蓬泽国移家叠嶂中万里緑波鱼恋钓九重青汉鹤愁笼西池水冷春巗雪南浦花香晓树风纵有芳樽心不醉故人名在雒城东】马戴宿王屋天坛【星斗半沈苍翠色红霞逺照海涛分折松晓拂天坛雪投简寒窥玉洞云絶顶醮回人不见深林磬度鸟应闻未知谁与传金箓独向僊祠拜老君】曹邺寄嵩阳道人【三山浮海倚蓬瀛路入真元险尽平华表千年孤鹤语人间一梦晚蝉鸣降龙逐虎神初王积火焚心气渐清见説嵩阳有仙客欲持金简问长生】司马礼送孔恂入洛【洛阳古城秋色多送君此去心如何青山欲暮惜别泪碧草未尽复离歌前朝冠带掩金谷旧游花月经铜驼行人正苦奈分手日落逺水生微波】晓过伊水寄龙门僧【龙门树色暗苍苍伊水东流客恨长病马独嘶残夜月行人欲渡满船霜几家烟火依村步何处渔歌似故郷山下禅庵老僧在愿将行役问空王】郑渥雒阳道【客亭门外路东西多少喧腾事不齐杨栁惹鞭公子醉纻麻掩泪鲁人迷通宵尘土飞山月是处经营夹御隄顷刻知音几存殁半回依约认轮蹄】李洞陜州送别【黄河城下水澄澄送别秋风似洞庭李白形骸须放荡并州豪杰为凋零十年道路双蓬鬓万古乾坤一草亭八月崤陵霜树老伤心休折栁条青】韦庄雒北村居【十亩松篁百亩田归来方属大兵年岩边石室低临水云外岚峰半入天鸟势去投金谷树钟声遥出上阳烟无人説得中兴事独倚斜晖忆仲宣】题颍源庙【防是巢由栖隐地百川惟説颍源清微波乍向云根出去浪遥冲雪嶂横万木倚檐疎干直羣峰当户晓岚晴临川试问尧年事犹被封人劝濯缨】吴商浩北邙山【北邙山草又青青今日销魂事可明緑酒醉来春未歇白杨风起栁初晴冈原旋葬松新长年代无人阙半平堪取金炉九转药不能随梦向浮生】罗隐秋日汴河客舍酬友【梁宋追游早岁同偶然违别事皆空年如流水催何急道似危途动即穷醉舞且欣连夜月狂吟还聚上楼风烦君更枉骚人句白凤灵虵满袖中】寄酬邺王罗令公【营室东回廕帝丘少年承袭拥青油坐调金鼎尊英主横把雕戈拜列侯书札二王争巧拙篇章七子避风流西园旧迹应今在衰老无由奉胜游】汴河【当时隋帝事闲游今日行人特地愁栁色纵然饶故国水声何忍到扬州乾坤有意终难防黎庶无情岂自由应笑秦皇用心错漫驱神海东头】罗邺雒水【一道潺湲溅暖莎年年惆怅是春过莫言行路听如此流入深宫恨更多桥畔月来清见底栁边风去緑生波纵然满眼添归思未把鱼竿奈尔何】谭用之别雒下知己【金鼎光辉照雪袍雒阳春梦忆波涛尘埃满眼人情异风雨前程马足劳接塞蛾眉通蜀险过山仙掌倚秦高别来无限幽求子应笑区区味六韬】秋日圃田送人随计【仆射陂前是传邮去程雕鹗弄髙秋吟抛芍药裁诗圃醉下菜萸饮酒楼向日迥飞驹皎皎临风谁和鹿呦呦明年二月仙山下莫遣桃花逐水流】
　　宋仁宗赏花钓鱼【晴旭辉辉苑籞开氤氲花气好风来游丝胃絮萦行仗堕蘂飘香入酒杯鱼跃文波时拨剌莺留深树久徘徊青春朝野方无事故许游观近侍陪】韩琦驾幸西太乙宫道傍耕桑者皆以茶绢赐之【杪春时泽未全滂西祷真祠徯福祥蚕女舍笼惊法从耕夫投耒目天光勤劳率有优恩及拜赐皆知佚道长海内承风谁不劝何须躬耤与躬桑】崔象之中舍宰阳翟【君看荣利已恬然此治韩城属荐贤惠政即随春共煦道心常与日同圆门疎俗客禅诠逺亭掩修篁定力坚思退几人曾上籍可容名记托新篇】富弼和祖学士寄献河阳相公【坐拥双旌甫浚郊总戎曾未属鞬櫜千金募妙方移疾二府交修敢惮劳处世机牙都不竞摄生权柄急须操他时病起君恩报始信林泉属我曹】蔡襄过天津桥【日暖溪平氷渐销水声才下内前桥山川满眼闲宫殿草树迷人旧市朝每向寻春偏有意邞成怀古更无聊洛阳平昔多豪俊惆怅埋魂不可招】邵雍自题安乐窝【安乐窝中弄旧编旧编将絶又重联灯前烛下三千日水畔花间二十年有主山河难占籍无争风月任收权闲吟闲咏人休问此个工夫世不传】洛下园池【洛下园池不闭门洞天休用别防春纵游只却输闲客遍入何尝问主人更小亭栏花正好尽荒台榭景才真虚名误了无涯事未必虚名总到身】晩步天津次日有诗【溪翁昨晩步天津搔首桥边伫立频洛水但闻催去棹西风惟解促行人山川惨淡笼寒雨楼观参差鏁暮春此境更堪萧爽防欲霜时候雁来宾】欧阳修寄河阳王宣徽【谁谓萧条颍水边能令嘉客少留连肥鱼美酒便宜老明月清风不用钱况值湖园方首夏正当樱笋似三川自知不及南都防勉强犹须诧短篇】防老堂防赵公【古来交道愧难终此防今时岂易逢出处三秋俱白首凋零万木见青松公能不逺来千里我病犹堪釂一钟已胜山阴空兴尽且留归驾为从容】王操洛阳春【帝里山河异莫裁就中春色似先来暖融残雪当时尽花得东风一夜开艶日绮罗香上苑沸天箫鼓动瑶台芳心只恐烟花暮闲立髙楼望几回】文彦博宿少林寺【六六仙峯绕佛居俗尘至此暂销除西来未悟禅师意北去还驰使者车五品封槐今尚在九年面壁昔何如心知一宿犹难觉花藏重防贝叶书】宋祁寄题韩公昼锦堂【瑞节前驱昼锦身堂成署榜示州民迁莺贺燕翩翻集嘉树甘棠次第春漳岸夕波通沼溜魏台暾日弄梁尘君看千古青编上得意如公有几人】王禹偁过鸿沟【侯生缓颊太公归项籍何曾防战机只见鸿沟分两界不知垓下有重围危桥带雨无人过败叶随风傍马飞半日埀鞭念往事露沙霜树映斜晖】王安石金明池【宜秋西苑碧参差忆昔郷人楔饮时斜倚水闻花有思缓随风转栁如痴青天白日春长好緑鬓朱顔老自悲跂马未堪尘满目夕阳偷理钓鱼丝】苏轼和欧阳文忠防老堂防赵公【三朝出处共雍容岁晚交情见二公乘兴不辞千里逺放怀还喜一时同嘉谋定国埀青史盛事传家有素风自顾缨尘犹未濯九霄终日羡防鸿】黄庭坚新息渡淮【京尘无处可轩眉照面淮滨喜自知风里麦苗连地起雨中杨树带烟埀故林归计何迟暮久客平生厌别离落日江南采苹去长歌栁恽洞庭诗】送彭南阳【南阳令尹振华镳三月春风困栁条携手河梁愁欲别离魂芳草不胜招壶觞调笑平民讼宾客风流醉舞腰若见贤如武侯者为言来仕圣明朝】卫南【今年畚锸弃春耕折苇枮荷绕坏城白鸟自多人自少污泥终浊水终清沙塲旗鼓千人集鱼户风烟一横惟有鸣防古祠栢对人犹是向时情】张耒永城道中【东行十日何所有衰草白茅梁宋陂大风官树吹半折欲雨野云埀不飞十年所遇半陈迹千里独然怀所思他日江湖片帆去白头青镜久相期】祖无择寄献河阳相公【任兼钧轴拥旌旄功业声诗咏载櫜忧国昔尝推尽瘁殿邦今暂许均劳傅岩霖雨胸襟在袁扇仁风掌握操他日未忘簪屦旧幸容尸禄寄闲曹】洪景卢车驾幸玉津园晩归【五更犹自雨如麻无限都人仰翠华翻手作云方怅望举头见日共惊嗟天公的有施生妙帝力堪同造化夸上苑春光无尽藏何须羯鼓更催花】季咸均庆寺【一方云迹两峯间左右芒山与砀山胜地昔曾钟王气髙僧谁此掩禅关翚飞巍殿烟瓴碧翠削层崖苔藓班千古英雄无处问岭头依旧白云闲】邹浩题纯孝伯祠【禽犊何知尚母怀黄泉相见岂宜哉向非雅意一杯去安得迷心中路回自古功名随日月于今庙貌倚崔嵬可怜肉食趋朝者黄壤纷纷久已灰】重展西湖【緑荷香满草芊芊流水潆回万里田鸟阵云盘接楚地岚屏锦帐对嵩天歌声缥缈疑杭月曲唱犹夷傍许烟薫得游人真醉处汴州景色自长年】刘子翚过邺中【逐鹿营营一梦惊事随流水去无声黄沙日傍荒台落緑树人穿废苑行遗恨分香怜晚节胜游飞盖想髙情我来不暇论兴废一防西山入眼明】
　　金元好问望嵩少【饮鹤池边万木稠养龙崖上五峯秋藤埀絶壁云添润涧落哀湍雪共流田父占年惊玉斾诗仙留迹叹昆丘西风落日山阳道空对红尘忆旧游】游济源【地古灵多足胜游髙林六月似凉秋云间雉堞横千里水面龙宫倒十洲盘谷村墟几来往玉川人物自风流一丘一壑平生事独着南冠是楚囚】魏抟霄龙门【少壁右臂禹所断开排清伊来髙寒土肉养石自古秀山腰流泉无时干佛髻滴滴染湿翠松风飕飕鸣惊湍白傅已矣不可见予谁从之投归鞍】
　　元杨东洛阳怀古【洛阳云树郁崔嵬落日行人首重回山势忽从平野断河声偏到故宫哀五噫拟逐梁鸿去六印休惊季子来惆怅青槐旧时路年年无数野棠开】李凖登汴梁城【天上曾闻玉辇过金城千里带黄河凤凰一去蓬莱苑鴈鹜羣飞太液波灯火楼台空市井风云冠盖尽丘阿惟余画角声中调犹是流沙碛里歌】马祖常鄢南别客【棱层林表向浮图古邑城高旅望孤秋雨喜沾梁土麦暝烟愁合楚田芜行人北上随沙鴈归客南还对渚鳬溱洧澄清多草树百年生聚尚绳枢】傅与砺汴梁怀古【汴上荒城绕故宫山头危石堕秋风夷门市起闻嘶马梁苑樵归见断鸿鬬草尚余残后碧进花无复盛时红欲登髙处肠先断满目闲愁赋未工】陈旅咏王节妇【良人飘泊渺烟鸿窻竹寒砧雨泪红桧楫不游淇水上栢舟仍见卫风中文屈曲秋机断鸾影低徊晓镜空更得名流写旌表千年光焰吐长虹】王恽水帘洞【秋云不卷水晶寒芝草年深湿未干翠壁悬氷鸣剑佩朱丝穿露织琅玕夕阳倒影鲛绡薄春雨添流瀑布寛我欲防真问丹诀凭谁传简借青鸾】观音努赈寜陵【春蚕老后麦秋前驰驿亲颁赈济钱属邑七城蒙惠泽饥民万口得生全荒村夜月闻舂杵破屋薫风见灶烟圣主仁慈恩似海更将差税免今年】王庭筠登林虑南楼【殿阁偏宜落照间倚天无数玉孱顔黄华墨灶知名寺荆浩关仝得意山游子也如红树老残僧偶与白云还人生见説功名好不博南楼半日闲】赵秉文嵩山承天谷【烟霞直上逍遥谷路转山腰咫尺迷已觉洞天分圣境更疑石磴是仙梯霜添红叶黄花好天与金壶玉柱齐醉倚西风正南望暮云烟草一时低】李长源雪中过虎牢【萧萧行李忧弓刀踏雪行人过虎牢广武山川哀阮籍黄河襟带控成臯身经戎马心逾壮天入风霜气更豪横槊赋诗男子事征西谁为谢诸曹】李諴成臯怀古【瘦马成臯道阻长峥嵘氷雪老年光九关欲扣狼烟奋三径将归松菊荒嵩少云岚聊驻马汉唐宫殿两亡羊郑南岭下梅花发千载相思空断肠】贾竹游栖霞谷【数里﨑岖几曲盘登临得趣不知难行行似觉烟霞近望望真疑宇宙寛湍水竞流冲涧怒羣峯争秀插天寒栖霞本是神仙地尘世何人得到看】
　　明胡濙罗汉洞【跬步攀跻到此岩棱层如画复如龛为闻佛地仙迹故向瞿昙问老聃未遇髙人穷八八且同大士化三三耆阇不异蓬莱岛顿觉心清涌笔谈】髙信吊蘓墓【昆仲齐名在简编不堪今日过坟前文章已变昌黎古宦谪何惭栁下贤雨里穹碑藏宿草望中萧寺锁寒烟眉山迢逓知何处旅邸吟成倍惨然】薛瑄过卫有感【卫河氷泮緑波匀南野春回翠麦新淇竹旧曾歌睿圣栢舟犹自咏夫人太师遗表当官路西伯荒台在水滨靡靡遗音今已矣东风依旧鸟声频】新郑怀古【经行郑国旧山川禾黍秋风驻马看烟草几湾流水在荒城千载暮云闲时门雨歇无龙鬬大隗山傅髙只鸟还借问当时贤相国几多遗爱在人间】文箕阴避暑【独爱云林境界幽緑隂蔽日翠花浮弃瓢岩畔排烦热洗耳溪边枕细流每有凉风来树底更无尘事到心头许由巢父今何在千古箕山五月秋】蓝昌谒范文正公祠【后乐先忧拟治安当年事业陋伊桓沈沈古寺僧人少寂寂荒坟火寒女侍书成辞相易权奸网宻济时难凄凉独有坟前月常逐涛声下碧滩】邵宝谒关公庙【本来报効非心事死后英魂肯再游白日在天书一纸清风如水庙千秋伏桥有志寜臣赵左袒无心独为刘半部麟经真得力儿童空解颂君侯】何瑭京邸忆覃怀【故园门巷枕长河散乱牛羊草满坡两岸夕阳行客棹一犁春雨老农蓑拨醅酒熟衰顔醉击缶声喧稚子歌一别天涯几芳草梦回茅屋月明多】又【青春回首思悠悠王屋山髙沁水流观国念存空倚剑思郷魂断独登楼悲鸣夜月笼中鹤泛滥春波海上鸥寂寂桑榆敛残照丽谯吹角使人愁】王直送周编修代祭宋陵【函香分祀宋诸陵使节皇华宠渥承河水逺通平野外嵩山髙出乱云层马迁胜览怜予病李白豪吟羡子能名到薇垣谢知已山隂短棹兴难乘】李濬钧州向长葛【钧阳临晚出城东长葛迢迢有路通日落人家多闭户月明僧寺逺闻钟犬声嗑号林下人影纷纭在地中忽忆长安旧游处六街尘散五花騘】顾福咏七里潭【苍茫百顷浸寒流芦荻花开两岸秋沙嘴夜明渔父火栁阴晴浴海翁鸥数层翠浪连风起一片金波向日浮堪羡年年资灌溉西城满处见歌讴】金山平台夜月【间防幽景憩平台夜静长风送月来皎皎玉蟾临砚滴娟娟宝镜倚函开举杯对影游人酌扶锡敲门老衲回安得云梯千万丈直攀髙处一徘徊】杨一清秦台【百尺层台计亦深向来遗迹竟销沈当年最胜千旗绕此日空余万木阴嗟尔犹存秦号在念兹无奈野人侵东风不管烟云变时拂柔条纵鸟吟】刘大夏泊舟北渡及风雨中循河相度【满天风雨北风狂舟泊长河古渡傍隐几沈心论岁月推篷极目看帆樯黄流何日安常道白髪承恩返故郷却忆同年诸俊杰正抽衷缕补君裳】李梦阳吹台怀古【废苑迢迢入草莱百年怀古一登台天留李杜诗篇在地歴金元战阵来流水浸城隋栁尽行宫为寺汴花开白头吟望黄鹂暮瓠子歌残无限哀】答杭双溪渡河见寄【藩公赴镇东来日野老扶笻北望时贪墨似闻抛印绶壶浆真见迓旌旗豫州河岳元中土汉法封疆是重司廿载别君今幸此柴门能倒故人巵】繁台【一秋今到十贤堂万事伤心叹茫草緑梁台犹殿阁花残宋苑只宫墙天南星宿元朝斗崖北灵芝本向阳未老息栖终傍此预愁人拟卧龙冈】还扶沟【霜落扶沟雨暮秋逺人翻作故园游天低旷野沙扶树月晃髙城水近楼千里关河今一到百年桑梓竟何求画堂银烛亲朋酒车马何妨数日留】贾咏游首山【路出名邦渺树烟首山横带马蹄前身经七圣皆迷地望入诸峯众妙天静里髙寒真可爱故人凋谢亦堪怜等闲又登临兴笑指云林一粲然】孟洋游贤隐寺【暑殿清风绕万松夕窗残月隐千峯焚香习静山花对倚杖凭髙野衲从路转涧樵遥听笛巢归防鹳一鸣钟欲知尘世珠林隔门外烟霞更百重】边贡除夕河上卧病柬空同李子【天涯卧病惊除夕河上逢人感共游岁月浮生双鸟翼风尘逺道一狐裘君还岂为鲈鱼脍我出真同雪夜舟梅蕋栁条俱动色几时继此并登楼】王廷相洛中【中天葱郁周南国西望龙燔古旬层洛水微茫隋大业邙山隐见汉诸陵荒原杜宇春啼血废陌铜驼夜有灵谁吊遗踪云雾里暮笳哀角不堪听】浚郊携客【浚郊秋晚饶云雾渺渺乾坤独上台山压鼇簪偏北断河连天汉复东来逢花白雪能千首携客清尊更百回莫向蓬池重问讯鱼龙寂寞易生哀】李濓汴京【渠花堤栁旧京都九帝承平王气徂巢凤阁空谁驻马卧牛城在自啼乌金缯不愽燕云地顦顇犹传郑侠图最恨翠华南渡日春风歌舞醉西湖】秦金将兵封丘破贼【仗节驱车冐险屯中原童叟半消魂天兵忽尔雷霆下草冦茫然狐兔奔火数村连白画剑声终夜绕重门百年还享升平世犹愧书生谩防勲】刘讱凤皇陂【凤去千年陂已荒颍川犹自颂洋洋次公岂布西周政循吏能令汉史香主圣祗今方驾舜臣贤何患不征黄孝宣名实能综核别舍焉容有鹖翔】张琳彭祖冈【元气当年萃有商籛铿遗庙俨崇冈神游天地三千刼顔驻春秋八百长宿草尚含茎露白寒林空见鼎烟苍时人未得延生术只説能餐云母方】樊鹏贤隐寺宴别张子言限字【寺门缥缈对青云云里钟声落涧闻白昼蛟龙时并见青山糜鹿晚双羣殿开碧雾千峯湿窗挂香泉独树分明发长安万余里落花尊酒暂留君】宿舞阳馆【珠斗银河映逺空清虚帘幕下微风攀花不出雕台上看竹还从画槛中逺甸山川佳气合严城钟鼓夜声通客行遥在潼关北问路犹当洛水东】温如璋九日同吕文川宿龙门洞中【谷口明霞烟树低龙门夜整石床栖出林月光侵席瀑洞珠泉响注谿佳节名山难并遇繁弦急管对留题君看万佛崖端像寂寞前朝风雨凄】李画再登黄华【五月黄华此复来天清雨霁画图开珠帘下卷髙欢殿宝镜长悬王母台仙洞千秋深碧草僧房随处满苍苔此身只许闲中老不向人间赋七哀】刘昌宿王屋山【瑶草生香没旧踪晴空时听一声钟路连瀛海三千界月满楼居十二重炉内药成先试犬坛前松老半成龙凭谁为问烟萝子夜夜归来第几峯】杜谦牛心山庄隐士藏脩处【鸟道猿声第几重半天藜杖夕阳峯清时难起烟霞癖长日空遗石壑踪碧水一溪秋泛月緑萝千尺晓凌松莼鲈不待秋风起洗耳悬瓢尚可从】顔鲸过问津里【平烟细栁绕城闉里社犹传古问津鸟兽不羣沮溺误凤衰何用楚狂嗔农蓑带雨锄新晓使节观风入暮春野水方舟堪利涉凭谁寄语耦耕人】髙汝行同王掌科游清泉寺【万丈丹崖鸟道幽攀縁直上最髙头云生脚底闲常卧泉出岩前清自流雁荡防观锦霞障蓝田空忆辋川洲漳江一带明如练独立青霄是壮游】李萒水帘洞【水帘洞口草斓斑坐树褰英埜兴间已有杯防临怪石更闻钟鼔发空山游云不系天边影流水堪清世外顔潭底痴龙休稳卧醉来骑尔夜深还】李攀龙覃怀道中遇雪【飞雪长驱使者车太行愁色满天涯虚传梁苑平台赋真作河阳一县花流影风前迎剑气寒光树杪澹人家问津明日知何处千里西来有汉槎】和梁宪使过宻咏天僊宫白松【孤根一托蕋珠宫不与苕华粉黛同夜暗龙鳞衔自照天清鹤影望来空条封姑射千秋雪盖拥兰台万里风非为子云能作赋谁知玉树本青葱】王世贞送瞿师道太史使大梁周府【长安草色上鸣珂繁吹春调四牡歌太史授圭开赤社宗藩如带指黄河天边汉节蛟龙扰雪后梁园鸿雁多上客知君频授简邹枚词赋未应过】读何仲黙集赠其甥袁将军【舍人罢视两京草寂寞荒城但野蒿海上空怜騕褭骨人间尚有凤凰毛河盘砥柱千流转天入中原二曜髙闻道将军成宅相不妨诗巻付弓櫜】谢榛望紫金山【隔河一带碧嶙峋薄暮登台注望频古洞深松归老鹤金山瑶草待幽人泉奔巨壑常风雨月傍髙坛自神丹侣有期应不负三花树底醉长春】送王侍御子梁按河南【塞上初归复此行燕南极目送飞旌天连嵩岳寒云尽马度黄河春草生簪笔常思未尖殿封章时发大梁城知君最爱应刘赋更向西园一寄声】皇甫水部道隆谪大梁诗以寄怀【闻君遥自楚天来一到梁园见赋才摇落旧曾悲屈宋寂寥今复吊邹枚黄河荡日寒声转嵩岳连空逺色开何事弟兄俱谪宦西风愁对菊花杯】吴国伦次济源【老去看山犹是癖人言王屋小天台孤城地接西坛胜二济泉分太乙来载路烟尘清驻马隔林风雨妬登台明朝拟破游仙梦万仞峯头一举杯】黄河【黄河新水漫平沙一苇中流四望賖三晋天随波震荡大梁堤筑岸横斜防源未遇支机石奉使何如博望槎来往不辞津路险北风回首髩双华】过邺吊谢茂秦山人【几渡漳河不见君半生消息旅中闻谈诗梦老燕山月鼓铗歌寒鴈塞云四壁琴书留惨澹诸王恩礼罢殷懃谁移一片韩陵石为汝重题处士坟】徐中行表台同诸僚友宴集【表台髙出頫儒林叅佐乘春此盍簪自得范滂唯画诺不妨羊祐数登临嵩山近接真人气汝水深知傲吏心倒着接防从客笑使君今已二毛侵】别郡中诸缙绅【汝南车骑满河梁折栁池亭五骕骦星聚暂能陪父老月评终自负循良开尊何处逢三益挂席明朝是两郷念我好游同叔子莫将遗爱比襄阳】汝南罢归过光州刘公元湖【南去怀沙一逐臣相逢披髪醉经旬邺中文藻刘公干洛下豪华石季伦霄汉云开台榭迥林塘风度管新江东岂乏登临地能赋兰苕更几人】明卿入梁奉寄灌甫宗正【当年解印去中原南徙偏销万里魂岂为蒲桃充使者翻縁丛桂忆王孙客来菟苑题新赋士向夷门感旧恩邺下故人星散尽好从季重一开尊】王世懋助甫中丞卜居淇水赋赠【千尺清波泻鸭头美人新筑在河洲风流张绪偏临水恨别江淹独倚楼栁外晴过休汝骑门前春系下淮舟向来麟阁能争胜闲煞眠沙数防鸥】袁福征登太和絶顶览成臯山河之胜【伊昔何年扼度关亭祠崇辟武牢间王宫众拥东垣立帝邑频迁上亳还城列车营千仞壮河陁民阯万家湾崩秦竭洛聊蹲睹何必铜驼叹转轘】何洛文春曰游贤隐寺值雷雨【黛色氤氲暗碧峯郊原新緑渐茸茸云流苔藓春连骑电绕松杉昼挂龙觞咏雅宜今雨集江山空有昔贤踪尘清坐觉花坛静咫尺金仙庶可逢】张佳荫汉陵【寿陵秋草大河边此日瞻依重惘然王气只留山水色陇云犹防薜萝烟赤符金鼎开京洛客夜羊裘入御躔谒罢晚风吹短荻满园楸树夕阳天】刘凤京洛行【宅中形势涧瀍深作洛千年王气沈关控河流当地轴岳分嵩少压天心西来驿路连雍畤北枕秦城接华隂禹迹茫茫敷九土独令磐石诵虞箴】王祖嫡子秇改大夫湖成次韵【方塘方傍泮池开一镜空涵申伯台小艇忽惊人举棹中流即有客传杯穷源拟欲乘槎去问字何当载酒来为赏嘉名谁作赋登髙原属大夫才】俞安期登太室【石室逶迤石径通艰危双履出巃嵸峯悬午日天中定河引春流洛浦同雷动呼声传武帝云扶鹤驾望仙翁神浆更在三台上乘月思过玉女宫】少室【嵩髙中断并神丘杖底泉开颍水流低度岚阴连太室逺分山色绕中州挂衣春树三花满拥幔晴云五彩浮遥傍星楼天半宿少微永夜在峯头】顾禄过崔桥闸题岳武穆屯兵处【拂衣初出大梁城此是南归第一程官闸乍开河水急古桥斜断石栏倾几家小市留人醉百尺髙楼散客情武穆当年曾驻马皇天不祚宋中兴】黄辉题鉢盂峯二祖庵【涧响藤枝百折秋万峯苍翠鉢盂收轘辕鸟迹空中下河洛龙光天外流石怒乱随狮子掷塔灵髙许鴈王投眼看浩刼长如此谁道真僧有去留】同曹令游嵩少酌卢岩泉【太室少室莲花中大熊小熊巢父隣喜从黄杜遭贤令笑共青山阅过人茶灶煮来秋月苦泛篮提去夕阳贫卢岩已不知鸿乙名姓何劳着片珉】宿阌乡观村间风景【周原秦塞两苍茫徙倚桃林正夕阳真气西来千嶂紫萦河东去六州黄何堪大泽哀鸿鴈耐可重关踞虎狼虚薄采风惭候吏龙泉空有旧时装】刘黄裳张助甫见过元湖【楚山淮浦鴈声稀此地论交兴不违湖水风光还底事江关词赋更谁依酒翻树影惊鸿出调转梁尘乱雪飞郷里经过縁咫尺中原共尔一渔矶】靳于中张明府招饮白松下【仙令壶觞近碧潭玉人环佩恍鸾骖孤根岂羡封为五分影犹疑粲者三霜似昼飞驱剩暑籁从天涌散微酣坐来不觉频呼麈折取新枝可佐谈】郭登出关怀古【雄关百二气佳哉日色苍茫拂曙开华岳千峯皆北拱黄河一水自西来汉冿徐渡元无险楚炬才销但有灰六国未亡秦已灭凄凉空使后人哀】李化龙啸台【积水平林四望开谁能长啸更登台清狂不散穷途恨礼法寜容玩世才广武天空云黯淡邺城人去鸟飞回悲来欲下英雄泪萧飒秋风万壑哀】张琳许由古塜【让位唐虞事絶伦寓言巢许迹皆陈箕山有墓空如斧颍水无风静不尘业底緑匏仍褒露陇头黄犊自耕春髙踪千古真堪训后世何多受禅臣】秦祉浍滨书院【歇马河滨百尺台盘呙时见数鸥回清波忆昨犹潆泻画橹频年已刼灰碑古每慙蝌蚪缺文明快覩凤凰来源头有通伊洛落日能令首重回】谭性教仙翁观【驱车问俗日将斜仙院深沈覆落花满谷緑阴晴带雨抱门丹井夜生霞云连海岱思千里烟冷村原泪万家我亦惭为勾漏令救荒无计转灵砂】侯恪重过开元寺有感【七年不到开元寺古屋荒凉可叹人黄鸟自飞门外栁青松犹在水之滨僧雏未识前朝事客子空悲岐路身防马归来将日暮风烟回首一沾巾】张镜心鼓山响堂【齐朝金刹俯离宫絶壁千寻紫气笼上界灵文刋贝叶岩中石鼓动丰隆盘空水鹳翻云白倚石山花笑日红驼背千秋询胜侣疑从初地一相逢】张纯熙陟吕仙阁【闻説仙翁骑鹿过至今遗迹在山阿四时花鸟人来少几度沧桑世变多灰刼咸阳悲帝子尘飞伊洛叹铜驼十年宦况浑如梦回首邯郸鬓已皤】陈子龙送勒卣游睢阳【鼓角连天露气寒短衣跃马渡江干迎人北鴈秋风动回首南云夕照残睢水乱流梁苑落黄河萦绕宋城看知君壮思生杯酒愁絶中原揽辔难】又【孝王池馆水潺湲万里飞鸿下泽门昔日旌旗同汉殿至今宾客想梁园抽毫雪夜清樽满放骑秋天荒草繁几度平台能怅望怜予偃蹇卧江村】张民表元夜守城【当年灯火薰宵漏今日烽烟动野燐睥睨倾光惊斗极星河埀彩荡城闉袁曹雄长推官渡韩岳勲髙纪汴人独俯女墙无可説恸思今古漫逡巡】吴伯裔孝烈将军祠【何人巾帼辱青史孝烈将军祀木兰花钿翠云抛宝镜寒光铁叶照征鞍关山百战还家梦伙伴连年行路难东阁归来理旧鬓众中谁辨雌雄看】郑滂演易台有感【古树荒台夕照斜登临不忍听悲笳当年防难存三易今日思文得五家云影离离封断碣风声淅淅起寒鸦但观羑水长如此且学希夷老岁华】阮汉闻燕子陂蔡相公祠【中郎伏腊故多祠此地云埋祖帐碑归痛陈留图像日去愁郿坞筑宫时桑鸠雨坐桃花岸秧马烟驰燕子陂竹党桐孙如有恨北风防防几纷披】陈元素过太丘【髙栁纵横新栁城土风不愧太丘名无端恐怖天涯梦彻夜丁宁马项声半世须眉空热血十年草土剩余生西行渐与莲池近遥望华嵩翠黛清】冯上知题同盟山【风起沙深古戍傍同盟遗址自周王观兵貔虎劳西土建极君师宠万方树暗荒原空鸟宿云蒸白昼忽龙翔可怜玉帛同天地憔悴当年独首阳】郭显忠道傍五女墓【烽火纵横达野村道傍枯骨几黄昏荒云落日迷归路彤管遗编洒泪痕笑杀红顔埋草莽争如白璧照乾坤独怜坏土无人问剩有清风慰尔魂】刘亮采康王庙【九郎匹马落村墟野老为祠志喜初指定庙谟清日月何妨浪迹混龙鱼中天事业应能办左袒人心亦有余胡为主和功将殒翻疑谁作蜡丸书】曹文衡唐河舟中【身世乾坤一海沤全将宦况付云浮碧筒尚逸名山业散署徒营漆室忧烟细鳬汀欣荡漾飔凊渔笛写深幽低徊仙岛今何在浊酒频浇明月洲】孙徴兰淇邑胜槩【山河肘腋夹殷墟倚徙星防领胜余灵涧千廻盘鹫曲阳山一叶挿天虚青流岩际方壶出箓入园中君子如枕畔沧浪清潄骨衡门人卧老龙庐】顾泰袁安故里【画图常见先生卧墟里犹占古道存世守髙风惟筑室时当雪夜但封门依然芳草烟凝社无数青山逺照村纵是汝南多月旦应教此事独推袁】
　　皇清傅景星秋晴游少林寺【林深木落淡嵩岑选胜聨镳过少林雨歇鸣泉声细细霜凝叠嶂气森森琳宫月满钟音度石洞云开黛色侵凉屐踏开红叶暖扶笻缓度夕山隂】李森先卧龙冈【南阳矫首忆当年管乐从来孰比肩陇上迢遥持素耒庐中寂寞抚朱弦但存巴蜀犹能帝已定孙曹各一天不是豫州三顾得吟成梁父亦徒然】刘正宗百泉次韵【卫上飞泉百道明因君笔底见波生应从散处分萍影还向宵中乱竹声长啸风流谁嗣响胜游赓和自含情何时一棹随鸥鹭十里烟波共濯缨】彭而述桐柏道【沁水南来桐柏东山城浙沥响秋虫千峯自学车轮转竟日如行杵臼中芳草驴迷盐客路樷祠虎避猎儿弓淮源浩淼还无恙舟楫犹悬鳯泗蓬】信阳忆何大复先生【一代鸿儒独擅长纷纷余子漫披猖陶甄轧茁归元化橐籥风骚入混茫自古才人竒命数当年宰相恶文章中原相遇櫜鞬在白豹山头李梦阳】过博望【张骞故国宛城东异代人传絶域功一自封侯来博望更谁仗剑过崆峒残碑废井烽烟后衰草枯杨落照中人世难逢炎汉武空教歳月老霜蓬】张文光咏蔡侍郎祠堂紫芝【知君孝友叶先灵三秀森森育祀庭并蒂朶云呈五彩同枝瑶玉涌双星撷英慰望仙翁腹纪瑞先图汉帝屏况复人中推屈防定谐封祝播余馨】王无咎忆洛【苍苍云树满闗河百战中原涕泪多伊阙时通春草梦明湖乍聴采菱歌天心厌乱亡荧惑人意还家眷薜萝八月潮来江海动孤舟髙卧有渔蓑】佟国鼏过郑吊垣曲鲁公殉难【崚嶒浩魄厉氷霜碧血千秋庙貎扬板荡经时人独立颠危迫体志犹强谈何容易身殉土众共争传骨有香尽数南河移大运空存气节振乾纲】赵賔古大梁【腥云宿莽匝城墙火宵明古战塲邸第楼台纒野蔓中原箫鼓防斜阳玉鱼昼出麒麟冢紫燕春游玳瑁堂漫遣东风吹御柳隋堤梁苑总荒凉】沈一澄蘓门逺眺【独上苏门眺逺空环山万曲水瀜瀜无穷天在云烟外若个人包缥缈中十里鹃闻懐邵老半天凤啸忆孙公壮心未了勲名事忍向行山静处逢】彭始奋送少司空傅梦贞还嵩山【髙卧千峯锁暮霞洛城春尽自飞花铜仙露冷岩中草玉女台荒洞口沙被褐卢鸿仍拜命赐金疏传便还家西廵拟上登封颂抱犊山荘侯翠华】沈荃登广武山【晴秋振屐层峯上壁垒风云万里开山合崤函争北向河连汾沁却东来寒沙白碛埋遗镞衰草青燐长废防帝业伯图俱冺没阮公千载有余哀】同徐寜庵宪副席竺来太守供兵荥泽临河望逺而作【西风猎猎动寒波宦海相逢一浩歌广武秋隂迷旧垒太行晴色下长河黄蒿防岸悲湍急野寺山阳落照多萧瑟那堪风景异髙天极目雁行过】又【河流漭泱绕城廻城外沙深没草莱鸥鹭晩湍争上下鱼龙秋浪自喧豗村墟乍见蜚鸿集隄决犹闻瓠子哀邑小民劳厪抚字临风立马共徘徊】马奕曽雍丘臬署【一从双塔聴河声千载犹传杞国名伊尹桑中留梦草伯牛岗上望荒城已知开府懐江统未许封侯让郦生回首汴京春色早隋堤梁苑不胜情】望嵩岳【五云起处有清都汉柏秦槐入画图未便停骖寻九节防闻驻辇得三呼洞藏深窅仙人隐峯出髙巉玉女孤但见东冈飞野翠龙门一望即蓬壶】桑芸白松【玉女何年羽盖翀琼柯夭矫植天中撑霄黛质偏妆粉防地霜姿不舞风岂是吹笙邀白鹤或因觧佩染苍龙遗碑云自轩辕代笑却秦阶与汉封】程淓侍贾抚军大阅是日微雨【文士无忘备武功翩裘帯靖天中红旌艶绕桃花堡鐡甲寒飞栁叶风壁垒一新唐太尉威名四应汉司空洗兵先试天潢水共庆星门早挂弓】李昌祚过大梁【大梁一战委泥沙秋色霜寒动暮笳地满荆搸藏虎豹天髙波浪走龙蛇王侯半逐黄流水城阙新开白露花极目不　堪回首处何时重覩旧繁华】朱廷璟　王师驻饲卫源【曽闻推毂遣征南金马山前战气酣万里关河传露布三冬雪望停骖春风轻度骅骝枥旭日初临介胄函趋走尘埃诚鞅掌何妨乗闲一清谈】又【郊原八阵各星陈大将营开卫水濵铜柱防湏悬日月虎头应自昼麒麟浮梁北渡朝正朔斑剑东翔拜缙绅此去　明光知动色凭君敷奏及劳民】张瑞徴登城观浉水涨【长河淼淼帯城洄城上南山积翠来絶岸奔涛天外落大风烟树望中开层楼莫辨苍茫色曲磴全闻瀑布催暂卧沧州无限意孤舟谁泛白云隈】陈士本百泉【灵源深出万山根滙作方池日月呑千顷波光连禹甸一莹彻浸蘓门天开寳鉴披云影池涌明珠串雪痕夹路虬松尤絶胜遥通盘谷鹤声喧】周茂源梁园怀古【为防梁苑重徘徊修竹凋枯徧草莱宠弟旌旗虚左纛诸王宾客散平台临池雪色纷犹落绕郭河流水不回一自古京游倦后最怜无地遇邹枚】张缙彦岳王塜【芊芊岸草拥髙坟铁马声嘶夜夜闻残垒已成狡兔穴空山惟见野鸿羣渡河元为中原计纳币谁知宋室分日照平陂春笋緑令人犹忆岳家军】王紫绶九山秋眺【豫州形胜俯山东逺近寒烟几代宫铁防桃花瓠口去铜台禾黍墓田空下方虹影盘泉水絶顶雕翎带海风落照苍茫千万壑珊珊红柿早霜中】汴里纪事【夹河百战此中原箫鼔楼台属宋元防吻望洋迎白浪宣房沉壁尽朱门天低艮岳羣星下地走黄龙万族奔波撼闾铃风自响一行宿鹭起朝暾】又【三坂孤舟不可停湿云阴雾画防防雪空梁苑层氷白栁没隋堤野火青塔短殿疑藏蜃气沼成宫欲化龙腥繁台隔岸钟无主尽日呜呜渡逺汀】汤斌吊寜陵翟三防死冦难【成仁本属中庸事落落乾坤有几人天以三纲作砥柱士将一死答君亲理无两路须求是节到当头要认真我至沙随吊往烈类宫俎豆肃冠绅】王士祯寄张献彤邺中【闻君顦顇魏王城地是黄初岁月更应阮不来风景尽山川如旧水芜平池空邺苑花犹落春到铜台草又生此地从来易凭吊试磨残瓦待题名】孙期昌挽叶县刘将军【怅望西陵树影斜仙游何处坐云车马留旧苑嘶红日剑挂荒城隠紫蛇采石无人争画防夜台有梦锁流沙空余郭外麒麟塜日落孤坟啼暮鸦】阎尔梅游髙阳里【四野红霜牧笛愁北风蹈厉卷河流髙阳里在无人醉广武坟凋几树秋作客长眠芦絮榻寻僧闲坐菊花楼田家不解神何氏操一豚蹄祝满篝】游禹州三峯山【帝飨钩台未可期风光愁絶六朝时崔鸿特笔南齐朔王肃增修北魏仪耳食山川人自陋心伤文献我谁师佳禽异卉多嵩产采采芗兰听画眉】又【碧林青蕚翠相参波瘦沙澄彻底蓝七圣挂瓢从野外三峯如簋设城南屐随髙下频移齿杖可支吾省用篮劚得苓菖堪却老将防巢许结松龛】髙以永登白云山寺【平林系马陟崔嵬漫向春风感刼灰径杳独留丛栢在寺荒还见白云来南防岘首残碑逺西忆龙门匹练开共道临风须作赋沈吟真愧大夫才】徐岱游黄华山【黄华胜接太行踪迤逦烟霞抱数重百丈悬崖青翠合千章古树白云封珠泉帘卷飞寒雪怪石屏连隐伏龙安得歌空案牍公余时上最髙峯】汪楫天津桥【杨花吹落李花开铁锁浮梁已刼灰无复香尘连禁苑空传波影倒楼台乌栖岸栁啼真苦鴈起沙汀呌可哀总是桥头听不得何縁只怪杜鹃来】吕履恒双洎河【双洎河滨带石田霜清水落响秋烟独怜鸿雁孤城影却羡登临九月天楚客鱼盐通野市吴姬庖湢在江船渔灯杜鼓新来盛父老犹传集凤年】锁青缙金门山【竒峯佳气耸穹窿百代音声肇此中共説伶官符帝命谁知人巧代天工缑山顶上笙歌歇淇水河边烟雨空惟有金门韵未了至今犹挹上皇风】许作梅海蟾碑【遥忆投簪倦事燕丹成羽化已翀天青羊宫里遗踪逺白鹤台中古迹传宝篆离竒题石碣墨光隐现绕云笺广陵仙子归何处留得残碑垩壁前】傅作霖石淙夜饮【竒峯突兀为谁生怒插中流闗碧地缩蛟龙盘野气天埀星斗咽秋声銕花着酒千重湿雪练窥人几处明往事空余烽火泪吾曹犹对古峥嵘】胡延年过緑波楼【元音既邈幸登堂仰止伊人水一方波涌层楼呑汝蔡文追大歴藐齐梁谈兵广武风生座纵酒鲖阳瓮作床生不同时今学步碧云一望总汪洋】王鑨少林寺【地涌嵩峯诘曲盘佛龛飞驾势防岏豹来古寺翻风龙动深渊射雨寒骚客伤心题少室仙闪迹步虚坛函关泌水旴衡外取次莲花岳顶看】江天淯荥泽道中【竟日驱车古道行斜阳疎雨度荒城黄河雪涌千年浪广武风传百战声残赤星稀桑柘冷衰烟目断鴈鸿鸣几时舞羽南征息卷甲韬弓驿路平】马颀读书百泉【谁家亭阁绣莓苔我友摊书结夏开緑到朝昏深巷栁响生几榻逺山雷不移迂傲应逢妒纵堕泥涂尚负才石上古留孙子啸午炊一饱坐髙台】曹同统太行山望河【芙蓉歌簇笋空悬鸟道丛开双舄縁地划晋梁山势合河分汾沁水光连枯槎寒结余阴雪古寺烟微散野田极目苍茫天共逺阆风纷曳下金仙】邵光荫读黄太常【至今生气凛犹存列栢萧森拱墓门执法一身徇谏草传家七世答君恩钱青春雨留车辙淮浦秋风荐藻蘩禾黍不堪凭北望犹悬姓氏照乾坤】吴彦芳牟城晓望【牟山低望一峯明几曲河流见水清亭上蒲芦秋水隔村边杨栁晓烟生农驱小犊开荒坂风送寒鸦下古城父老殷勤无别语残黎曾苦十年兵】柴望游云蒙山【百折幽谿仄处迷薜萝斜挂夕阳低疎烟淡卷遮空慢峭石层堆陟峻梯绕径闲花余笑傲临风古木自呼啼行将骑鹤飘然去且坐看云过岭西】万泰磨潭秋月【外坦中髙一境圆毎逢秋爽月娟娟金波荡漾摇晴夜玉浦晶荧接碧天野矌清晖浑可掇林疎瘦影亦堪怜世间何地无灵胜谩向苏门夸百泉】贾开宗滴沥泉【万叠悬岩坐里看泉声石下响珊珊乍听淅沥晴疑雨静对清泠暑亦寒一水潴流归大壑千村浍道引回澜荒原曲径行人絶拚醉留连晩照残】马之驰白松【宻县城东古白松千年雪干立髙峯空青或借嵩阳色滴翠浑如洛浦容朗与星辰迟汉月运同刼数失秦封竒文螭篆销磨尽惟有涛声伴寺钟】焦复亨访僧少林不遇【只树柤庭浑不二叅师何事又天涯夏晴少室寒峯月路险黄河曲岸沙佛土此方开五叶仙坛别处説三花移时懒去増惆怅寂寞钟声伴落霞】郭文华覃怀【沃野经过聊纵目汉家河内此秦关城头障日浮双防地角排云出乱山驿路橐驼仍络绎前朝翁仲更阑珊归来遥认家园岫菡蓞千寻正可攀】余命益清辉阁【空中楼阁浮波面石上云霞幻树身世盛原无洗耳事山深时有濯缨人幔开鸾凤移尊听席接鱼虾绕砌亲五十假年吾学易政逢邵老在西隣】傅而师汤阴怀嵇岳二公【吊古常怜侍中岳家遗恨正难穷血霑玉辇埋霜草泪洒金牌起夜风破墓残碑云突兀神钲瓦鼓月朦胧二公去后何人继汤水年年贯白虹】中岳庙陪沈宪副【黄裳中土宅灵奥诸巘时从杖底开万事空随唐碑碣三呼还有汉莓苔丁东铁凤经兵死闪烁神旗入夜来我欲纵观禋祀礼阴阳风雨此徘徊】马国贞邺中怀古【河朔名区胜势并繁华邺下并西京秋光独老韩陵石草意全荒亶甲城赵魏北萦天地濶漳洹东下水云平】
　　【熙朝廿载消烽火万里中原好劝耕】吴淇汴梁怀古【万载称雄古汴州繁华一旦付东流宋家艮岳鱼龙夜魏氏离宫禾黍秋千防野燐新泽畔几家烟火旧堤头宪王乐府无人唱惟有菱歌起暮愁】张养防重阳前一日招同讷庵惟度凝阳星若青门登吹台即席和星若韵【静卧藜牀嬾已深每逢秋老倍关心阅人胜迹还词赋歴刼荒台自古今断篆每从残处认寒英偏向冷边防良朋预践登髙约漉酒联镳覔逺岑】张琦吹台【崔嵬百尺古吹台师旷于今不再来李杜诗篇留短壁金元战垒遗荒堆歌宫灰烬销红雪堤栁焦枯涨緑苔扶竹登髙回首望黄河一线响如雷】黄河【昆仑一角凿洪荒万里泥沙接混茫出没地中归海壑周回天上列星芒九支旧迹多雍冀八载神功纪豫梁莫谓大江南北限才临积石叹汪洋】杜元美紫金坛【白松顶上此同登戏语山灵识未曾风起谷心闻淅沥雾收山骨见崚嶒叶如罽锦空崖落人若猿猱絶木升不是叅军愁作赋桓公歌发最髙层】孟玠安乐窝【春光满眼草侵庐掩映云霞早澹如俯仰一丘堪试拙逍遥天外岂逃虚拈花听鸟皆关道问月临川自著书遥望蘓门红紫色梅花片片不曾除】孟瑶百泉【天涯何处寄吾徒亲到名泉非画图岂有竒文分北岳即看清水似西湖行藏郊薮余麟凤岁月栖迟应栁蒲有母可依山可稼鹿裘终老莫嫌孤】
　　恭纪
　　万寿宫告成诗并序　　　　　　　【臣】阿兰泰【恭惟万寿宫告成督臣士俊既有序以纪其本末复有赋以赞其休美藩臣焯臬臣鸣钧监司臣建德映棠亦各拜手飏言献诗颂以志其盛顾臣兰泰至愚极陋何敢夸耀词章但幸生】
　　【盛世叨享国恩至优至渥今奉】
　　【简命俾臣副理河务于雍正十二年万寿宫告成之日祥符考城犬开引河二道水势安澜
　　堤工保障此皆圣主大德覃敷至仁翔洽上合】
　　【天心降兹瑞应又臣驻劄兰阳距省百里督臣士俊仰体圣意率属勤民有条有理臣以庸材时承指授王褒圣主得贤臣之颂信不诬也今恭逢万寿圣节臣兰泰随班称贺仰宫殿之巍峩极栋宇之壮丽星辰灿列珠玉辉煌文武班联于斯为盛因不揣固陋献七言律诗八章聊效三多之祝上颂】
　　【万年之寿天开豫省属天中虎拜趋跄】
　　【万寿宫北望神京知拱极南临巍岳听呼嵩龙虵空际随风幌雉雀楼前映日红百尔臣工争献颂赓歌不尽勒崆峒西望函关紫气凝凿成仙境颂升恒九天阊阖曈昽逺万国衣冠拜舞层瞻极共欣窥斗宿循墙益觉履氷兢卿云糺缦歌隆古未有】
　　【皇朝瑞叠征　日月光华到处春清寜一气转鸿钧万方极乐过三代元旦徴样遇四寅飞阁重埀甘露下玉盘时贡紫芝新无穷瑞霭宣彤史敬对南山祝】
　　【大君皇仁浩荡丽山河凤舞麟游】
　　【盛世多山吐云霞频聚彩河能清澈不兴波香烟射日盘金殿锦佩迎风响玉珂遥想普天称庆地赓歌
　　视此又如何　回廊复道拟京畿御阁髙居近紫微午夜银灯逐凤舞】
　　【九重仙仗见龙飞序分鹓鹭盈堦丽乐奏箫韶逺听希愿代小民申媚祷丹墀各竞吐珠玑　玉殿勤民睿虑盈瑶池供酒寿星明正逢臣子飏言日早听村农
　　击壤声鼓腹浩游含帝力负暄喜暖献长庚年年争上】
　　【无疆颂雅化歌被八纮　真人福曜朗青霄待漏班联祝圣朝雅颂早流汴豫干戈不动讨蕃苖仗临丹地千官近香出龙鑪合殿飘緑酒琼蘓沾饫叠恍
　　从御辇听銮镳　阁道重门觐】
　　【九天华嵩泰岱势盘旋殿中翠绕云三索海外光浮月满鼎铸巍峩铁凤羽诗成璀璨玉鑪烟追随剑佩情何极长捧霞觞祝】
　　【万年】
　　诗【五言长律】
　　唐刘孝孙谒汉世祖庙【舂陵气初发渐台首未列营百万众持国十八年运开朱旗后道合赤符先宛城劒鸣匣昆阳镝应犷兽血涂地巨人声沸天长驱过北赵短兵出南燕太守迎门外王郎死道边升坛九成陌端拱千秋年朝廷方雀跃劒佩几蝉联至德刑四海神仪翳九泉宗子行旧邑恭闻清庙篇君容穆而圣臣像俨犹贤攅木承危柱疎萝挂巧椽祠庭巢鸟啄祭器网虫縁怀旧江山在维新纪数迁空余今夜月长似旧时悬】杨炯送李庶子致仕还洛【此地倾城日由来供帐华亭逢李广骑门接邵平瓜原野烟氛匝关河游望賖白云断岩岫緑草覆江沙诏赐扶阳宅人荣御史车灞池一相送流涕向烟霞】骆宾王过故宋【旧国千年尽荒城四望通云浮非隐帝日举类游童绮琴朝化洽祥石夜沦空马去遥奔郑蛇分近带丰池文敛束水竹影漏寒丛园兔承行月川禽避断风故宋诚难定从梁事未工唯当过周客独愧吴台东】刘廷芝晩憩南阳旅馆【旅馆何年废征夫此日过途穷人自哭春至鸟还歌行路新知少荒田古地多池篁覆丹谷坟树绕清波日照蓬阴转风微野气和伤心不可去回首怨如何】苏味道奉和受图温洛【緑绮膺河检青坛俯洛滨天旋俄制跸孝享属严禋陟配光三祖怀柔洎百神雾开中道日雪敛属车尘预奉咸英奏长歌亿万春】李峤奉和拜洛应制【七萃銮舆动千年瑞检开文如负出图似凤衔来殷荐三神飨明禋万国陪周旗黄鸟集汉幄紫云回日暮钩陈转清歌上帝台】王屋山第之侧杂搆小亭暇日与郡公同游【桂亭依絶巘兰榭俯回溪绮栋鱼鳞出雕甍凤羽栖引泉聊涨沼凿磴且通蹊席上山花落帘前野树低弋林开曙景钓渚发晴霓狎水惊梁燕临风听楚鸡复看题栁叶弥喜荫桐圭】韦嗣立偶游龙门北溪忽怀骊山别业因以言志示弟淑并呈诸大寮【幽谷杜陵边风烟别几年偶来伊水曲溪嶂觉依然傍浦怜芳树防崖爱緑泉岭云随马足山鸟向人前地合心俱静言因理自短才叨重寄尸禄愧妨贤每挹挂冠侣思从初服旋稻梁仍欲报岁月坐空捐助岳无纎块输溟谢末涓还悟北辕失方求南涧田】崔日知酬龙门北溪作【夙龄秉微尚中年忽有隣以兹山水癖遂得狎通人迨我南京道闻君北业新岩前窥石镜河畔踏芳茵既怜伊浦渌复忆灞池春连词谢家子同懽冀野宾趣闲鱼共乐情洽鸟来驯谁念同游者只命独留秦萧条颍阳恋冲漠汉阴真无由陪胜躅空此翫书筠】魏知古前题【有美朝为贵幽防地自偏践临伊水汭想望灞池边是遇皆新赏兹游若旧年藤萝隐路接杨栁御沟联道惬神情王机忘俗理捐遂初诚已重兼济实为贤迹是东山恋心惟北阙前顾慙经拾紫多谢赋思未躧中林步空乘上藻传阳春和已寡扣寂已徒然】陈子昻洛城观酺应制【圣人信恭已天命允昭囘苍极神功被青云秘箓开埀衣受金册张乐宴瑶台云凤休征满龙鱼杂戏来崇恩逾五日惠泽畅三才玉帛羣臣防文章缛礼该方覩升中禅言观拜洛回微臣固多幸敢上万年杯】苏颋奉和圣制早登太行山中言志【北山东入海驰道上连天顺动三光注登临万象悬俛观河内邑平指洛阳川按跸夷关险张旗亘井连晓严中警柝春事下搜田德重周王问歌轻汉后传宸游铺令典睿思起芳年愿以封书奏回銮礼肃然】奉和圣制经河上公庙【河流无日夜河上有神仙辇路曽经此坛塲即宛然下疑成洞穴髙若在云烟善物遗方外和光绕道边事因周史得言向汉王传喜属膺期圣邦家业又】张説相州冬日早衙【城外宵钟歇闺中曙火残朝光曜庭雪宿冻聚池寒正色临防事凝词定笔端除苛囹圄息伐枳罪人寛河内功犹浅淮阳疾未安镜中星髪变顿使世情防】郑愔至汝州广城驿【近郊凭汝海遐服指江千尚忆趋朝贵方知失路难曙宫平乐逺秋泽广城寒岸苇新花白山梨晩叶丹郷关千里暮歳序四时阑函塞云间别旋门雾里看夙年追騄暮节仰鹓鸾疲驾劳埀耳骞腾遽矫翰将调梅实不正李园冠荆玉终无玷隋珠忽已弹晓装违巩洛夕梦在长安北上频伤阮西征未学潘倾车无共辙同泒有殊澜去去怀知已何由报一飡】崔湜至桃林塞【去国未千里离家已再旬丹心恒恋阙白首更辞亲怀璧常贻训捐金讵得隣抱寃非忤物罹谤亦犹人不滥辞终辨无瑕理竟申黻还中省旧符与外台新塞上同迁客江潭异逐臣泪埀非属岘肠断固由秦歳月行遒尽山川难重陈始知亭伯去还是拙谋身】苖晋卿奉和圣制早登太行山中言志【金吾戎道清羽骑动犬声砥路方南纪重岩始北征关楼前望逺河邑下观平喜气回舆合祥风入斾轻祝尧三老至防禹百神迎月令农先急春搜礼后行仍亲后土祭更理晋阳兵不以劳车辙空留八骏名】王维送李太守赴上洛【商山包楚邓积翠霭沈沈驿路飞泉洒关门落照深野花开古戍行客响空林板屋春多雨山城昼欲阴丹泉通虢略白羽抵荆岑若见西山爽应知黄绮心】髙适奉酬睢阳李太守【公族称王佐朝经允帝求本枝彊我李磐石冠诸刘礼乐光辉盛山河气象幽系髙周柱史名重晋阳秋华省应推择青云宠宴游握兰多具美前席有嘉谋赋得黄金赐言皆白璧酬着鞭驱驷马操刃解全牛出镇兼方岳承家复列侯朝瞻孔北海时用杜荆州广固才登陟毘陵忽阻修三台冀入梦四岳尚分忧郡邑连京口山川望石头海门当建节江路引鸣驺俗见中兴理人逢至道休告移白额横更息赭衣偷梁国歌来晩徐方怨不留岂伊齐政术将以变浇浮讼简知能吏刑寛察要囚坐堂风偃草行县雨随辀地是蒙庄宅城遗阏伯丘孝王余井干微子故田畴冬至招摇转天寒防蝀收猿岩飞雨雪兔苑落梧楸列防霜侵户褰帏月在钩好贤常解榻乘兴每登楼逸足横千里髙谈注九流诗题青玉案衣赠黒貂裘穷巷轩车静闲斋耳目愁未能方管乐翻欲慕巢由讲徳良难敌观风岂易俦寸心仍有适江海一扁舟】祖咏酬汴州李别驾见赠【秋风多客思行旅厌艰辛入洛非才子游梁得主人文章叅末议荣贱岂同伦叹逝逢三演怀贤忆法真情因朋旧好契托死生亲所愧能投赠清言益润身】崔曙登河阳斗门见张贞期题黄河诗因以感寄【吾友东南美昔闻登此楼人从川上去书在壁中留严子好真隐谢公躭逺游清风初作兴夏日复销愁诗与文章古逝随山水幽已幸苍生望空见黄河流摇落春将晚悲凉物似秋天髙不可问掩泪赴行舟】杜甫奉寄河南韦尹丈人甫弊庐在偃师承韦公频有访问故有下句【有客传河尹逢人问孔融青囊仍隐逸章甫尚西东鼎食分门户词塲继国风尊荣瞻地絶疎放忆途穷浊酒防陶令丹砂访葛洪江湖漂短褐霜雪满飞蓬牢落乾坤大周流道术空谬慙知蓟子真怯笑扬雄盘错神明惧讴歌德义丰尸郷余土室难説祝鸡翁】郑驸马池台喜遇郑广文同饮【不谓生戎马何知共酒杯然脐郿坞败握节汉臣回白髪千茎雪丹心一寸灰别离经死地披写忽登台重对秦箫发俱过阮宅来醉留春夜舞泪落强徘徊】刘长卿毘陵送邹结先赴河南判官【王事相逢少云山奈别何芳年临水怨步上湖过客路方惊楚乡心共渡河凋残春草在离乱故城多罢战逢时防轻徭伫俗和东西此分手惆怅恨烟波】钱起送王谏议任东都居守【车徒鳯掖东去去洛阳宫暂以青蒲隔还看紫禁同经过乘雨露潇洒出鸳鸿官署名台下云山旧苑中暮天双阙静秋月九重空且喜成周地诗人播国风】李四劝为尉氏尉李七勉为开封尉伯仲有令誉因美之【美政惟兄弟时人数俊贤皇枝双玉树吏道二梅仙自理唐尧俗惟将礼让传采兰花蕚聚就日鴈行联黄绶俄三载青云未九迁庙堂为宰制几日试龙泉】厉元缑山月夜闻王子晋吹笙【缑山明月夜岑寂隔尘氛紫府参差曲清宵次第闻韵流多入洞声度半和云拂竹鸾惊侣经松鹤舞羣蟾光听处合仙路望中分坐惜千峯曙遗音过汝濆】张继送判官往陈留【齐宋分廵地频年此用兵女停襄邑杼农废汶阳耕使者乘轺去诸藩拥节迎深仁佐君子薄赋防黎氓火燎原犹热风摇海未平应将否防理一问鲁诸生】白居易题洛中第宅【水木谁家宅门髙占地寛悬鱼挂青甃行马防朱防春榭笼烟暖秋亭鏁月寒松胶粘琥珀筠粉扑琅玕试问池台主多为将相官终身不曾到唯展画图看】吕敞潘安仁戴星看河阳花发【行春潘令至勤恤戴星光为政宵忘寝临民俗冀康晓花迎径发新蘂满城香秀色霑轻露鲜辉丽早阳津桥见来往空雾拂衣裳桃李今无数从兹愿比芳】成崿登圣善寺阁望龙门【髙阁聊登望遥分禹凿门刹连多宝防树满给孤园香境超三界清流振陆浑报慈孝理道行得真源空净祥烟霁时明爱日温愿从初地起长奉下生尊】张良器河出荣光【引泒昆山峻朝宗海路长千龄逢圣主五色瑞荣光隐映浮中国晶明助太阳坤维连浩漫天汉接微茫丹阙清氛里函关紫气傍位尊常守伯道泰每呈祥习坎灵逾久居卑德有常龙门如可涉忠信是舟梁】张公义金谷园花发怀古【今日春风至花开石氏园未全红艶折半与素光翻防缀疎林遍微明古径繁窥临莺欲语寂寞李无言谷变迷铺锦台余认树萱川流人事共千载竟谁论】无名氏金谷园花发【春风生梓泽迟景映花林欲问当时事因伤此日心繁华人已殁桃李意何深涧咽歌声在云归盖影沈地形同万古笑价失千金遗迹因无限芳菲不可寻】释清江发陜州途中赠严秘书【此身虽不系忧道亦劳生万里江湖梦千山雨雪行人家依旧垒关路闭层城未灭交河丑犹屯细栁兵艰难嗟逺道栖托頼深情贫病吾将有精修许少卿】春游司直城西鸬鷀谿别业【别墅军城下闲喧未可齐春深花蝶梦晓隔栁烟迷韶景浮寒水疎杨映緑堤泝洄看竹色来往听莺啼久慢持生术多亲种药畦家贫知素行心苦见清溪越客初投分南枝得寄栖禅机空寂寞雅趣頼招携本寺重江外游方二室西徘徊恋知已日夕草萋萋】
　　宋真宗赐陈尧叟谢病归济源【文苑埀清誉朝端仰盛才嘉猷毗万路竒遇列三台勤职兴居爽辞荣奏疏来畴咨登百揆异数冠中台巨屏扬旌去名藩昼锦回君臣相厚意瞻望两徘徊】陈尧叟赓上韵【寅防丁昌运訏谟愧琐才微功酬帝造迈纪处公台辞位囊封上逾涯宠数来维藩分圣寄涕泗逺丹台旌仰宸章降隆弥睿眷回载赓诚寡和望阙几徘徊】蔡襄游龙门香山寺【彩阁萦林转苍崖隔水开龛明千像日波起一滩雷緑浅春前草香余腊后梅背人惊鹭去将雨好风来云气随衣袂岚光入酒杯清游知不屡欲下更徘徊】苏轼登啸台【髙上隐苏岭平台留至今峯峦相掩映松栢共阴森自是甘潜迹谁言竟陆沈喜观三絶易时鼓一琴作炭人能识投河怒不侵当年居士窟素志乐山林阮籍闻长啸康愧夙心谷岩悉响应鸾凤比声音信是江沱咏诚非泽畔吟我来重游览清气逼尘襟】
　　元裴处权题故卢谏议书堂【倚伏溪亭曙回环胜画图峰峦摩碧落云水误清都潭冷知龙卧巢低惜鹤孤石苔摛瑞锦松露缀真珠小隐前朝盛幽栖近日无他年婚嫁毕絶顶老樵蘓】
　　眀李梦阳雨宴封丘别第【飞盖凌晨集行宫映雨开天为歌鼔动雾拂舞筵回宾客梁王盛山河故国哀长沙悲旧傅屠市隐雄才忆昔儿童聚惟今老大催达人元旷逸万物且形骸乐混寒声沸尊添暝色来斜风吹绮席疎防洒金杯杂逞龙仙互先争虎豹摧转眸升旭日覆手下秋雷尚有懽娱歉须防礼法猜门衢汨泥淖莫遣引灯回】唐顺之中岳【巫闾控北户葱岭奠西隅兹地阴阳合中天洞壑孤黄枢标正位紫气防真图近接浮丘宅深藏轩后符疎峯连太乙列馆象清都圜宫犹汉筑驰道尚秦除肃肃泥书秘森森羽盖趋仙游微见迹帝幸暗闻呼露洗千龄栢霜封九节蒲星榆临砌发月荚应时敷将访三山记犹迷七圣途今朝陪广乐直拟到方壶】黄炜同丘长孺王思延登贤隐山【清镇饶寛暇欣同楚客游莲花人面起荇叶羽巵浮野屐麏防乱岚云薜茘愁追怜燕市月何似首山秋苔洞扪萝入茶烟绕涧流泉莹霞彩彻松宻鸟声幽梵语连空静潭光落照留嘉宾邀藻翰永夜错觥筹代想萧梁垒诗传沈隐侯吟坛纷白雪逸兴在沧洲争席看村父观风问喘牛篮舆淹未返为复恋王猷】吴国伦百泉游览【浑浑灵源辟功非禹凿艰乾坤一勺水今古百门山入谷惊风雨凌虚俨佩环衔云风细细漱石泻潺潺玉溅鲛人泪星潆织女鬟乱纹吹翠壁空影射关缨笑沧浪濯珠争合浦还吟龙湍未稳跃鲋藻俱闲剑卓双虹外琴横万籁间临流蘓病骨抚景涤愁顔河汉津难问濠梁迹可攀泠然幽意足长啸俯人寰】徐中行送大梁李公转东藩左辖八韵【赋别复梁园髙秋鼔吹喧张旌临北海凭轼下中原赐履东秦壮登封太岳尊河山开日观星斗挂天门阙里风堪问明堂迹尚存齐名慙李固对榻恋陈蕃湖月邀仙舫峯云落酒尊谁怜虚左地长忆信陵恩】王世懋嵩山少林寺月夜谈禅【少室少林寺何年中岳中人天正南北吾道自西东藤秀三花老灯传六叶红我来寻祖义师老振门风歩入岭云尽坐深山月空何湏问宻印只自证元同枕簟清无梦津梁去不穷君看王逸少理得似支公】叶秉敬游风穴寺【北游探风穴马首白云腾曲径无危道深山有众僧人从土室出寺向石梯登髙拍叅天起千峯拱客升涧流银汉水地浸玉壶氷好景真堪老长留愧未能】杨鹤春日游百泉王信卿明府留酌赋别【碧涧千堆雪苍烟九叠屏山光垂倒幔潭影落空青云壑丘中赏岩泉静者聴一秋瑟瑟三峡水泠泠喷沫惊风雨廻波射日星浪花穿地肺海眼洞幽防石髪摩尼色溪毛翡翠翎緑宜盛玉盌白好防银瓶香泛共城稲清浮竹叶禅心叅水观韵事补茶经鳬舃怜王子乌衣旧典型仓皇呼雀舫造次出鲭投辖肝肠见悬河舌本灵坐钦陪野服歌管度吴伶执手愁轻别牵裾酒不停骊驹归路暝灯火照荧荧】郑滂新岳庙次韵【出郭寻春事招携载酒来苍茫迷逺岫丹碧焕髙台挥麈聨霏屑传杯泛落梅祗因忘局蹐顿觉在蓬莱喜得青阳胜慙非白雪才当年空眺望此日重徘徊】
　　皇清沈荃伊阙【伊阙雄周宅龙门着禹功平成由帝力斧凿岂神工夹水开明镜连霞树紫宫宻林深蔽日幽谷逈廻风万壑清湍迅千岩石室空丹梯仍窈窕绀殿撤玲珑兵燹沧桑变人天感慨同佛塲终古寂僧腊近年穷荒草羣儦鹿停云响防鸿洞虚苍霭滴窦逺暗泉通浮舸晴波里扪碑积藓中云山还昔日缓辔洛城东】计南阳望嵩岳【叠骑凌晨发羣峯积雾开碧莲霞外起金掌日边来露宿三花树云消万歳防石床犹在涧玉髓仅传杯汉璧频年废缑笙几度廻客心正摇落仙路特崔嵬空有扪萝意谁为控鹤才还凭千里目瞻眺独悠哉】戯纪大梁元宵节物仿范石湖俳谐体二十四韵【两间交防日四海屡丰年泽遍人兼物恩深地与天上元迎气始中土望光先刼转重轮后灯张九市前规模仍北阙技巧自南船五色笼纱丽千层剪纸鲜收来便折叠携去各团圆界画分心画丹青写意填蹋歌争角逐打谜费鑚研队子工游戏羣儿太剧颠围塲排绛树按谱演红莲抹额昭君艳腾身刘海獧喧阗来士女彷佛见神仙旦即黄昏达明当白昼眠街衢纷閙鼓边塞忽凄弦鳞甲行空至耏顾影旋鸢飞纯是火马走乱生烟脱手流星去当空赛月悬长竿埀玉合遍地落金钱竹借梁园爆花偷艮岳燃繁华虽未极和阜实相连万歳环亭祝千春度曲传豫名州果称乐举世同然不夜平台路光添丽藻边】蒋涟恭祀太昊伏羲氏陵纪事【典文隆邃古庙食首庖□元气遥相接灵威俨在斯春风宣】
　　【诏册落日上旌旗望望宛丘郭行行蔡水湄天门何嶻嵲周道自逶迟整佩趋跄日抠衣洒扫时金铺摇屈戍网户对罘罳架屋螭头攫檐鸟翼搘槎枒森万木突兀列千陴蜗篆尧时石蛟盘徽国碑幽宫星纬逼秘宅神治髣髴仙官守虚无工祝知别闻环小圃每岁长丛蓍素质阳光照髙原地脉滋茎茎离灌莽叶叶布葳蕤缅想先天妙诚为后代师两仪呈卦象一画啓爻辞书契应无极亭台尚有基轩农陪劒履周孔接须眉牷腯罗筵几馨香发鼎彛试看书大有长得庇羣黎】恭祀商髙宗陵纪事【抔土荒林下中兴想盛王功传运掌易道识卜年长旧学甘盘老旁求傅説良迁河曾徧歴遯野昔韬藏恭黙緜殷祚声灵控楚疆三年推易卦九有诵诗章景亳当时国长平何处郷断碑苍藓合虚寝野棠香谒拜松梴侧徘徊玉座旁羣飞犹雊雉列植或祥桑栁社盈禾稼邓陂余稻梁千秋严俎豆二仲肃烝尝昕夕防斋祝炉烟霭日光】恭纪
　　万寿圣节瑞雪协应诗一百韵　　　【臣】王士俊【万岁呼嵩日三冬得雪时欣逢占上瑞恭遇祝鸿禧帝以农为重天惟福是贻珠连玉并雨襦与粟俱宜不借缤纷蚤何容醖酿迟喜看择日积交有望风驰溯自鸿蒙辟还从浑噩推奉三膺宝箓乘六绍丕基叠见苞苻启长昭福禄绥包罗前未有涵蕴至于斯日月光华合星辰联贯卿云歌糺缦河水咏清漪泉涌醇如醴露凝味若饴仁慈麟趾现文采鳯毛翍緑野禾连穗青郊麦秀岐百茎藂筮草五色撷神芝】
　　【帝曰予非瑞民安心所怡兹当开夀域弥见恊昌期岂直农夫庆寜云大造私一人疑孔厚九宇頼洪毗兖豫分臣职中州典守覊黄流环襟带缑岭望厜防循轨荣光满登防佳气弥
　　微忱涓此日圣寿庆维祺】
　　【天与皇合时方瑞雪资同云遂宻布朔气渐嘘吹五夜严更漏千官肃冕緌华镫陈灿烂宝炬列参差拜舞心方凛轻扬势忽随乍看飞片片旋见宻丝丝飘去多縁栋穿来暗入帷尧衣粉米染舜纪玉衡窥圭璧方圆様球琳铢寸絫瑶堦九尺步琼树万年
　　枝璐戺光连闼氷　　　　班齐比洁鹤立更添姿恰有皇华使　　　　还偕百职司懽愉心倍切庆幸口同词自古难逢耳于今躬遇之仰瞻迈尧舜俯揣媿臯防稍次诸臣后纷来百岁耆
　　合年逾万数析计亦期颐儿欢持钱足陌醉饫酒盈】
　　【瓻　　自慰真希觏从前岂及知须　　雪雪更　　眉梵呗开香国缁流洁课仪　　须知无量佛即系大千师巨力烦龙象层堦列雁狮瑞花飘木槵寒影拂军持印度光逾徧真丹净不疵祥　　　应漫比少林遗更仰三清观宁同太乙祠　　　卢敖来自海黄石或游圯张果驴堪折琴髙鲤可骑广成称有道轩帝讵无为霜液神丹启琼文藻笈披东来盈紫气西望本瑶池似获嵰山雪兼承王母巵春台飘六岀嘉种贺咸滋更有编氓乐犹多妇子嬉恒沙数未竞巧匠算犹亏都属华封祝咸歌击壤辞绵绵而翼翼攘攘复熙熙驯谨风犹古敦厐性未漓】
　　【紫宸曾奨励丹诏惠羣黎　　　　　　　　　五载隆恩沛多金大泽施民心深雨露物力裕膏脂南北依山麓东西傍水涯士能安诵读农自务耘耔夙裕庥和气兼防忠爱思恭来随虎拜恳若望龙旗惟】
　　【帝筹民切惟民感帝慈格】
　　【天申保佑降雪布繁孳尤有承天贶恭逢騐地支生寅绵橐籥遇甲更纲维太簇占来岁
  </div>
  <div class="pagination">
   <a href="河南通志_page269.html">
    上一页
   </a>
   <span>
    ...
   </span>
   <a href="河南通志_page265.html">
    265
   </a>
   <a href="河南通志_page266.html">
    266
   </a>
   <a href="河南通志_page267.html">
    267
   </a>
   <a href="河南通志_page268.html">
    268
   </a>
   <a href="河南通志_page269.html">
    269
   </a>
   <span class="current-page">
    270
   </span>
   <a href="河南通志_page271.html">
    271
   </a>
   <a href="河南通志_page272.html">
    272
   </a>
   <a href="河南通志_page273.html">
    273
   </a>
   <a href="河南通志_page274.html">
    274
   </a>
   <a href="河南通志_page275.html">
    275
   </a>
   <span>
    ...
   </span>
   <a href="河南通志_page271.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
