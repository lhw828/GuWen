<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 239 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 239 页/共 698 页</h1>
    <div class="content">大且逢末数语反德潜诗意増曾家庄路北有关帝庙五城寺院册臣等谨按曾家庄关帝庙钟一有 
供入敕赐通惠寺同结良因开山第一代住持本智等字明嘉靖年间造殆后人移置兹庙者増小泥 
洼有九华庵养老堂皇庄有药王庙石道东北关帝庙二石道西南关帝庙一五城寺院册臣等谨按 
九华庵铁炉一明正德九年造后为养老堂乃募缘养老疾者皇庄距南海淀二里许盖沿明代俗称
 也药王庙系旧址本朝乾隆三十七年重修石道东北旧有隆福庵今门内奉关帝像磬一有海甸皇 
庄隆福庵住持宝华山比丘通伦诚献等字后殿钟一有锦衣千户高普名室赵氏妙得正德十三年 
造等字其旁旧有茶棚今亦奉关帝土人称双关帝庙石道西南庙内有已断石额刻关帝庙三字旁 
字云辛巳六月吉日立年号已漫灭钟一有锦衣卫指挥张明信官张鸾等字正德七年造垆一万历 
三十四年造磬一有西直门外皇庄关帝庙邱世明造等字増南海淀有永通寺清梵寺天仙庙真武 
庙白衣观音庵三圣庵五城寺院册臣等谨按永通寺明碑二一敕赐永通寺名额碑一重修碑大学 
士徐阶撰俱明嘉靖年间立清梵寺前殿恭悬圣祖御书清梵寺三字额大悲坛恭悬世宗御书额曰 
慈天广佑乾隆二年皇上颁赐藏经全部天仙庙明碑一翰林院编修济南沈渊撰隆庆六年立真武 
庙旧为三官庙本朝重加修葺白衣观音庵一明万历甲寅年造本朝重修碑一康熙六十一年立三 
圣庵垆一有正德五年敕赐灵佑宫供奉等字殆后人移置兹寺者本朝重修碑一雍正十一年立増 
南海淀之东有正蓝旗护军营房旗册臣等谨按正蓝旗护军营房制度详见官署门増南海淀之东 
二里许有保福寺东栁村有长寿寺观音庵五城寺院册臣等谨按保福寺铁钟一明万历三十九年 
造寺后塔一石刻云钦依内经厂提督僧录司左善世兼大兴隆寺仍兼大圣寿寺开山鼐公禅师灵 
塔又谕祭僧文鼐碑一正德十一年立长寿寺铁磬一有敕赐瑞光寺供奉等字殆后人移置兹寺者 
观音庵铁钟一有观音庵住持宁惠惠善嘉靖三十九年造等字増陈府村有内务府包衣三旗营房 
旗册臣等谨按内务府包衣三旗营房详见官署门増陈府村有紫竹林碧霞宫太平庵五城寺院册 
臣等谨按紫竹林碧霞宫皆羽士居之碧霞宫铁磬一有嗣教弟子郭庆元万历二十八年造等字太 
平庵相传系旧刹本朝重加修葺増度红桥而北为圆明园宫门前有湖曰前湖乾隆二十八年浚湖 
西岸恭立御制前湖诗碑湖中置堤自北而南治石道东岸亦有石道五城册臣等谨按南海淀迤北 
是为畅春园考王嘉谟蓟邱集蒋葵长安客话诸书所称北海淀丹棱沜实当其地畅春园迤北旧有 
前华家屯后华家屯世宗宪皇帝潜邸时圣祖赐园于后华家屯赐额曰圆明园后遂为驻临视事之 
所皇上御极以来绍庭继志因而弗改规制之详谨具载苑囿门兹卷惟敬识宫垣以外凡湖河桥闸 
旗营官舍之属周环布列者并依现在方位制度标举大凡以昭盛时之轨躅焉又按红桥河水从畅 
春园西北门五空闸流出垣外在圆明园宫门之南迤逦东注稍折而北流经长春园大东门外石桥 
合御园诸水趋清河会沙河以入白河増圆明园红桥河侧有总管八旗及三旗护军印房旗册臣等 
谨按总管八旗及三旗护军印房制度详见官署门増圆明园宫门左有慧福寺善缘庵宫门右有泰 
山圣母庙五城寺院册臣等谨按慧福寺旧名清芳庵雍正年间世宗宪皇帝赐额曰慧福寺土人亦 
称关帝庙以寺内供关帝像也善缘庵相传系旧刹本朝重加修葺泰山圣母庙俗称娘娘庙康熙年 
间建増华家屯有前大树庵后大树庵观音庵五城寺院册臣等谨按前大树庵相传古桞一株今无 
存后大树庵圣祖御书额曰勅建大树庵观音庵在大树庵东系本朝建立増圆明园西北门外萧家 
河桥西有延福禅林地藏庵五城寺院册臣等谨按萧家河旧有桥闸今仍其制其水由青龙桥来东 
北流绕圆明园后约三里许至卓房村合红桥河水并御园内外诸河水又三里许入清河以归白河 
焉延福禅林门内供关帝殿内供泰山圣母相传系旧刹本朝重加修葺地藏庵铁钟一明弘治十七 
年造増萧家河北有正黄旗护军营房树村西有镶黄旗护军营房东有正白旗护军营房旗册臣等 
谨按正黄旗及镶黄旗正白旗护军营房制度详见官署门増树村有五圣庵观音寺五城寺院册臣 
等谨按五圣庵正殿供泰山圣母铁磬一有徐沔合家眷等诚造地藏菩萨殿内供奉万历二十八年 
住持僧如礼等字今殿内并无地藏像或系他处移置兹庵者其西为五圣殿铁磬一有明直隶真定 
府冀州邢任枣强县邢亮等字观音寺前殿院内铁钟一有天启六年住持比丘僧道深造等字増长 
春园东北有镶白旗护军大营房其东有镶白旗护军小营房旗册臣等谨按镶白旗护军大营房及 
镶白旗护军小营房制度详见官署门増长春园大东门外大石桥有关帝庙西北里许地名二河闸 
亦有关帝庙大北门外前营有三圣庵五城寺院册臣等谨按大石桥及二河闸关帝庙二并三圣庵 
皆系本朝建立又按大石桥之北有新开水田畦畛弥望详见苑囿门 
钦定日下旧闻考卷九十九 
 钦定四库全书 
钦定日下旧闻考卷一百 
郊垧西十 
增安河桥西北有正红旗护军营房旗册臣等谨按正红旗营房制度详见官署门增安河桥有三官 
庙三圣庵五城寺院册臣等谨按三官庙碑一本朝乾隆二十九年住持僧承静立其略云左绕长河 
右列金山乾隆丁卯鸠工于今甲申凡十有七年而告成焉三圣庵乾隆元年造增安河桥南有丰益 
仓五城册臣等谨按丰益仓制度详见官署门增达官村有泰山圣母庙观音庵五城寺院册臣等谨 
按达官村泰山圣母庙铁炉二皆明天启四年造观音庵俗称将军庙以殿内观音大士像左右有石 
像二刻为将军侍立之形也石像未详所始殿前碑一无撰人姓名本朝乾隆五年立增达官村西南 
里许为大有庄庄前为御道道北有观音庵关帝庙五城寺院册臣等谨按大有庄观音庵铁垆一明 
嘉靖四十年造铁磬一万万十九年造关帝庙铁钟一成化二年造原瓮山距南麓数百武为耶律楚 
材墓西湖正当其前袁廷玉诗玉泉东畔瓮山阳水抱孤村地脉长盖咏此也今墓前石像犹存长安 
客话臣等谨按瓮山自本朝乾隆十六年始命名万寿山在清漪园内详见苑囿门耶律楚材墓乾隆 
十五年奉命特加培护覆以屋三楹并命于墓前建立祠宇伏读御制诗并序褒贤劝忠用光幽壤今 
恭载卷内原瓮山下数十武元耶律楚材墓墓前祠废石像尚存表碣羊虎零落一翁仲立未仆天启 
七年夏夜有萤千百集翁仲首土人望见夜哗曰石人眼光也质明共踣而碎之帝京景物略原耶律 
丞相墓在瓮山下前有石像须分三缭其长过膝匏翁家藏集原耶律楚材大有造于中国功德塞天 
地元世祖眷之亦异他将相其寿域想必属当时恩赐者近日一友人治别业于京城外西山忽发一 
塜开榇得大头颅加常人几倍不知为何人葬地予闻之谏止之曰此无论何代殆必异人盍早纳其 
匶闭之未几掘得碣石则楚材墓也虽稍为葺治圹中他物散去多矣耶律生前举动已是慈氏后身 
又安问遗骸之完缺但功济一世而七尺之不保报应之说似不足信友人本吴籍髫年登北畿贤书 
慧而有心计顿成富家后甫强仕即世竟无后野获编补瓮山下东南数十步旧有耶律丞相祠崇祯 
中尚存公及夫人二石像端坐陌头少前二翁仲其一首毁相传居人夜见有光疑有怪而凿也后一 
高阜则公墓迨今三十年断陇已平问之土人鲜有知公墓者墓西半里圆静寺僧犹能言其处青箱 
堂集原杨文秀金李以善墨闻其法不用松炬而用镫煤子彬得其遗法以授耶律楚材楚材授子铸 
使造一万丸铭曰玉泉万笏墨史増乾隆十五年御制题耶律楚材墓有序墓在瓮山好山园之东昔 
年营园时以其逼近园门故培土为山其上以藏之闻其为楚材之墓久矣使阅时而湮灭无传岂所 
以褒贤劝忠之道哉因命所司仍其封域之制并为之建祠三间使有奠馈申酌之地并命汪由敦为 
碑记而题之诗如左曜质潜灵总幻观所嘉忠赤一心殚无和幸免称冥漠有墓还同封比干窀穸即 
仍非改卜堂基未没为重完摛文表德辉贞石臣则千秋定不刋臣等谨按今耶律楚材墓所有尚书 
臣汪由敦记文未经刋刻故不具录原王嘉谟耶律丞相墓作丞相遗邱湖水阴荒村野草自萧森亭 
前瀑布摇空穴雪后寒禽啅大林惨憺尚思戎马日艰难深仗哲人心云龙鹅鹳真余事独吊空山泪 
满襟蓟邱集朱彛尊原按耶律文正王题和林新居壁诗有旧隠西山五亩宫之句其子所制墨亦以 
玉泉为名今瓮山遗墓或即其所居井椁未可定也原瓮山北五里为青龙桥元时白浮堰之上游也 
其西通金山口其北斜界百望山长安客话臣等谨按青龙桥闸之制今仍其旧桥东半里许设城关 
恭勒御书石额东面曰山馆环闉西面曰湖桥列市御书青龙桥晓行诗恭载卷内金山口百望山皆 
详见于后又按香山碧云玉泉诸水东流至万寿山之西已分为二其正流则东汇于昆明湖南入长 
河由高梁桥东南分流入德胜门西水关环绕大内出玉河桥达东水关南合大通河此昆明河迤南 
之水道也其旁流之北归青龙桥者则经圆明园后合御园诸水东北注清河以入白河此青龙桥迤 
北之水道也于因势利导之宜悉协矣原七里泊在碾庄源自昌平州东南流至宛平县合高梁河青 
龙桥跨其上明一统志臣等谨按七里泊碾庄系旧地名今土人惟通称曰青龙桥耳至青龙桥在万 
寿山后西北隅水势经东北流不由东南明统志云与高梁河合乃不谙地形之说详见前条原青龙 
闸在都城西北三十里水部备考增乾隆七年御制青龙桥晓行诗屏山积翠水澄潭飒 衣襟爽气含
 夹岸垂杨看绿褪映波晚蓼正红酣风来谷口溪鸣瑟雨过河源天蔚蓝十里稻畦秋草熟分明画里 
小江南猎猎金飔荡彩斿迎凉辇上露华流横桥雁齿回朱舫远浦兰苕起白鸥禾黍香中千顷翠梧 
桐风里十分秋凭舆喜动丰年咏却忆三春午夜忧臣等谨按青龙桥御制诗恭载首见之篇余不备 
录原何遇青何桥南遇汪旦诗沿湖行欲竟前望青龙桥茅茨郁烟火稍已邻纷嚣故人歘相值眷言 
相招邀山居当瓮麓转岐路非遥松膏堪继夜菰米足供朝畦蔬摘露垂林果来新樵慷慨珍来意宛 
娈停予镳野风吹秋水征马鸣萧萧愿留竟莫克投赠媿琼瑶白湖集原元天万二年五月以储庆司 
所贮金三十锭银百锭建大承天护圣寺九月市故宋太后全氏田为大承天护圣寺永业十月立大 
承天护圣寺营缮提点所元史文宗纪臣等谨按大承天护圣寺创自元时规制巨丽至正初毁而复 
修明宣德间修建改名功德寺至嘉靖时遂废本朝乾隆三十五年奉勅重修正殿前檐恭恳御书额 
曰大胜因殿殿内额曰智珠心印联曰般若慈源远通华海汇菩提觉路妙转法轮圆皆皇上御书殿 
</div>
    <div class="pagination">
<a href="钦定日下旧闻考_page238.html">上一页</a><span>...</span><a href="钦定日下旧闻考_page234.html">234</a><a href="钦定日下旧闻考_page235.html">235</a><a href="钦定日下旧闻考_page236.html">236</a><a href="钦定日下旧闻考_page237.html">237</a><a href="钦定日下旧闻考_page238.html">238</a><span class="current-page">239</span><a href="钦定日下旧闻考_page240.html">240</a><a href="钦定日下旧闻考_page241.html">241</a><a href="钦定日下旧闻考_page242.html">242</a><a href="钦定日下旧闻考_page243.html">243</a><a href="钦定日下旧闻考_page244.html">244</a><span>...</span><a href="钦定日下旧闻考_page240.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
