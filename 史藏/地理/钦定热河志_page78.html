<!DOCTYPE html>
<html>
<head>
    <meta charset="UTF-8">
    <title>钦定热河志 - 第 78 页/共 255 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定热河志 - 第 78 页/共 255 页</h1>
    <div class="content">　　登四面云山亭子【丙戌】
　　盘峰数息亮舆登千里河山座下凭颇觉生衣怯凉籁诸天之上玉壶氷
　　乍隂忽霁益増景近壑遥峦毕献佳烟火万家铺广甸俯临都为【去声】计安懐
　　亭柱诗屏挂欲周便因嵗月騐从头掞牋不虑天风拂喜与山灵作倡酬
　　太古以来即有此迥情谁复费安排椒蹊索与迟迟下为爱新凉满意佳
　　登四面云山亭子作歌【丁亥】
　　碧天如洗秋阳皛不凉不暄风物好兰蹊筞马登最髙兴会今朝霄汉表霄汉之表搆虗亭依稀如到广寒庭桂花未作金粟色万山枝叶交浓青浓青叠翠开生面风过霓裳声逓按此而无语顿置归恐防山灵笑踈慢
　　登四面云山亭子【戊子】
　　崿嶂倾崖几曲盘到来俯视万峰攒唅呀更复天风鼓座上添衣七月寒
　　青枫翠柏眼前罗栈齴犹看苍鹿过风籁浑疑华山顶明星玉女按云和
　　亭子云端不屡登登欣旷志共秋澄短长诗句题檐柱也喜同人年嵗増
　　登四面云山亭子【己丑】
　　今朝防暑曝秋阳婪尾蒸炎反异常数息肩舆才造顶天风透体防生凉
　　山庄一至一番登亭柱题诗嵗嵗増却是陈言难尽去清新俊逸又何曽
　　上只天髙下絶羣不遮凭览静岩氛若云万里归眼底那见滇南万里军
　　登四面云山亭子【辛夘】
　　早晚峭寒卓午热山中无定有其常敞亭底识最髙防向日坐来犹觉凉
　　画屏攅簇众嶙峋碧落秋澄迥畅神却忆去年迟驻跸歴观题柱阙庚寅【每嵗至山庄必登此亭登必有诗题柱昨嵗因朕六旬庆典中秋后始唘銮至热河驻跸四日即幸木兰未及登此遂阙题咏】
　　四面虚明俯万峦真教逰目緑云端摛毫句拟新邻旧欲去陈言戞戞难
　　登四面云山亭子【壬辰】
　　林海汤汤泛碧瀛中央亭子耸檐楹恰如身到蓬莱岛俯视波澜縂翠琼
　　云山四面若无隙夏木千章最有神梯几天风度摇刖衣裳飘拂絶防尘
　　秋令来多夏令少兹来夏月亦如秋祝融便拟设孤注到此金官胜一筹
　　登四面云山亭子作【癸巳】
　　昨欣骤雨暑全湔极岭登临忽隔年望去天光千里外逓来秋信五朝前【是月十九日立秋】擅乾坤内无双景夺造化工有独权坐此应教诸虑静依然驰念到金川
　　登四面云山亭子【甲午】
　　亭子尚未登时炎几暇少兹逢雨后爽弗泞縁山道肩舆数息至万叶夕阳皎天衣一缕无虚言造云表玊镜已挂空却匪迟【去声】之早心凝形亦释于何觅懐抱去嵗与今朝一例漏声杳
　　登四面云山亭子【乙未】
　　塞天过雨碧于蓝塞谷落风寒非冷因縁时节不可孤便以笋舆寻胜境立秋虽未巳秋月皜日金飔报秋景数歩一憇陟巉岩树杪虚亭见崇岭左右鹿队何逍遥髙下蝉声亦清警玉宇直欲换祫衣林海又疑泛野艇我到山庄已逾月超几妙趣今方领遐防崆峒拜下风小矣勾漏寻丹井
　　登四面云山亭子作歌【丙申】
　　登培塿起衡霍心游防浍发江湖思而况灵区髙峙烟霞表兼之茂林涌现沧溟意矗玉笋之峥嵘幻翠波以溶防登斯亭者如泛海上之槎蓬莱方丈之仙不招而自至
　　登四面云山亭子用两韵回文体
　　避暑山荘暑亦过设恒无暑奈田何然而凉处暑可避斯则山荘有独多避暑莫若此亭子髙防不胜寒是矣至却月余未曽登则虑恐劳仆从耳今朝立秋秋信多光隂荏苒真无何常时望中给念者是宜乗爽言经过不须命骑命舆耳数息驾言亦至矣千岩万树在眼中眼中吾老吟杜子
　　登四面云山亭子【庚子】
　　夏月忽忽过秋朝得得来万山青昊近四面碧云开雨真称恊髙寒此暂陪吟题阙丁戊【歴年登亭子无不木牌防诗独阙丁酉戊戌二年未至耳】追忆怆神防
　　登四面云山亭子作【辛丑】
　　亭子云山最髙防一年只临一两度秋晴风爽试攀跻倐见四面英英布园中此可称灵山海喇汗颇似兴安【塞外山灵异者防古率谓之海喇汗而兴安为最凡车骑过此輙雨俗云洗山丁丑经兴安雨有海喇汗常灵应明易为雨亦易为晴之句】略霏细旋开霁神枢孰得窥其端荟蔚乍为寥朗宇天桥锤峰近可睹万景幻化供眺吟千古诗人谁水乳
　　登四面云山亭子【壬寅】
　　亭防巍巅到不频秋朝缓陟又檐廵诸峰近逺拜风下一榻髙眀俯景新緑树丛中红防画碧山空外白书绅去天尺五心寥濶得句应知逈入神



<史部,地理类,都会郡县之属,钦定热河志,卷二十七>
　　北枕双峯　山庄内直北山岭有亭焉斗拔竦起与西北金山东北黒山颉顽鼎峙
　　圣祖御题曰北枕双峰其势排空屹向如天门双阙对拱檐楹亭前两石笋秀削青瑶矗立云际上镌
　　圣祖诗
　　皇上和章糺缦云霞含吐日月伏覩
　　天文垂象益徴地灵钟秀云
　　圣祖御制诗
　　北枕双峯【三集】
　　环山庄皆山也山形至北尤髙亭之西北一峰峻出势陂陀而逶迤者金山也其东北一峯防起势防伟而崒嵂者黒山也两峰翼抱与兹亭相鼎峙焉
　　嵚竒冈岫紫宸闗干地金峰坎黒山苦热云生双岭腹盆倾瞬自落溪湾
　　御制诗
　　北枕双峰防和
　　皇祖圣祖仁皇帝御制元韵【辛酉】
　　欲排云雾叩仙闗咫尺罗天即此山却喜晴明聊纵目滦河如带一湾湾
　　北枕双峰【壬申】
　　双峰金与黒【西北金山东北黒山】拱揖若来嶊崣天光接蒙云气涵鸾音媿阮籍鹤度肖蘓耽反照千林紫吟情落碧潭








<史部,地理类,都会郡县之属,钦定热河志,卷二十七>
　　西岭晨霞　自云航月舫右行杰阁岿然临波面岫一鉴渟滢千林荟蔚紫霞晨映在云岑木杪之间至其倐忽变幻锦文绣错十色五光难以名状
　　圣祖御题额曰西岭晨霞聫曰莺防花下立鹤引水邉行皇上御书聨曰云卧天闚无不可风清月白致多佳又曰窓外逺山如黛色槛邉列树作涛声
　　圣祖御制诗
　　西岭晨霞【三集】
　　杰阁临波轩窓四出朝霞初焕林影错绣西山丽景入几案间始登阁若履平地忽縁梯而防方知上下楼也
　　雨歇更阑斗柄东成霞聚散四方风时光岂在凌云句寡过清谈宜守中
　　御制诗
　　西岭晨霞恭和
　　皇祖圣祖仁皇帝御制元韵【辛酉】
　　翔阳腾晓海门东似飐红旗锦飏风何必暮山夸返照试防西岭画屏中
　　西岭晨霞【壬申】
　　窓户含西岭晨霞亦可称恍如赤城畔髙出白云层暎日真还幻随风防复凝今朝凖为雨农谚有明徴【农谚晚霞晴朝霞雨】










<史部,地理类,都会郡县之属,钦定热河志,卷二十七>
　　锤峰落照　山庄东五里许为磬锤峰郦氏注所谓武列水歴石挺下挺在层峦之上孤石云举临崖危峻可髙百余仭者也
　　圣祖赐名锤峰就山庄西岭构亭与四面云山亭相望东界诸峰悉在指顾每红轮西下返照在东众山苍然暮色而是峰逈出孤髙扬晖天末烟岚变幻金碧陆离
　　题额曰锤峰落照聨曰岚气湿青屏天际遥看烟树色水
　　光燃素练风中时聴石泉声
　　圣祖御制诗
　　锤峯落照【三集】
　　平冈之上敞亭东向诸峯横列于前夕阳西映红紫万状似展黄公望浮岚暖翠图有山矗然倚天特作金碧色者磬锤峰也
　　纵目湖山千载留白云枕涧报深秋巉岩自有争佳防未若此峰景防幽
　　御制诗
　　锤峰落照防和
</div>
    <div class="pagination">
<a href="钦定热河志_page77.html">上一页</a><span>...</span><a href="钦定热河志_page73.html">73</a><a href="钦定热河志_page74.html">74</a><a href="钦定热河志_page75.html">75</a><a href="钦定热河志_page76.html">76</a><a href="钦定热河志_page77.html">77</a><span class="current-page">78</span><a href="钦定热河志_page79.html">79</a><a href="钦定热河志_page80.html">80</a><a href="钦定热河志_page81.html">81</a><a href="钦定热河志_page82.html">82</a><a href="钦定热河志_page83.html">83</a><span>...</span><a href="钦定热河志_page79.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
