<!DOCTYPE html>
<html>
<head>
    <meta charset="UTF-8">
    <title>山西通志 - 第 104 页/共 700 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山西通志 - 第 104 页/共 700 页</h1>
    <div class="content">









　　山西通志卷三十
<史部,地理类,都会郡县之属,山西通志>
　　钦定四库全书
　　山西通志卷三十一
　　水利【三　津梁附】
　　潞安府
　　长治县
　　长治西南逼近漳河旧鲜渠道
　　长治山多水少漳水经县境西势差平坦东山暨城镇诸水西入于漳者雨集则怒涨奔腾桥梁时受啮焉金皇綂中髙平举子六七辈赴都试憩于韩店一道士徧视诸生得李晏执其手曰公富贵寿考他年当建节于此值水败道赖公治之语毕不见其年登第歴官至中丞归老起为昭义节度使水果败道父老请修治晏欣然从之卽今石牐也
　　长子县
　　漳河源于鹿谷山长子以发源地河流细防附近河身皆碎石淤沙两岸民田地髙河卑不能上引以资灌溉旧志神农井在羊头山下
　　莲花池在南七里李村西上党少莲志之以见土无遗利云
　　师古注鹿谷山浊漳水所出东至邺入清漳
　　东魏尚书左仆射髙隆之以漳水近邺城起长堤以防泛溢又凿渠引漳水周流城郭造水碾硙并有利于时
　　宋太常博士王沿言漳水一石其泥数斗古人以为利今人以为害系乎用与不用尔愿募民复史起十二渠渠复则水分水分则无奔决之患以之灌溉可使河北数郡瘠卤化为膏腴通判洺州王轸言漳河岸髙水下未易疏导又其流浊不可溉田沿又驳之明万厯时临漳知县袁应泰筑长堤四十余里捍御漳水屯留县
　　屯留绛河发源西南盘秀山流经县北又东流三十里滙入漳河但纡廻逺折距田甚逺土人不能引溉旧志张厚泉县北二十里周二丈渊深莫测不涸不溢歳旱乡人淘泥沙辄雨
　　师古注桑钦言绛水出西南东入海
　　襄垣县
　　襄垣虽有漳河旧鲜渠道
　　旧志暖泉西十五里水温浴之已疾
　　西门外城基在甘水涯康熈四十三年濬河东流不逼城垣矣
　　漳河水堤足埀永乆惟创水小堤独当其冲易于圯潞城县
　　潞城漳河经流地势最卑近河民田岸髙百尺不能资灌溉
　　旧志翟店渠山水侵田筑堤而渠入漳水宋至和间造至明成化嘉靖重修万厯三十二年知县郑崇厚又修
　　逺患渠在西门外距城二十步许旧有河漕无水土人名枯河遇大雨则横流溢城下城北鐡王村数被其灾间亦入城
　　国朝康熈四十二年知县张士浩筑堤
　　养生井县北北行村井旧属一家歳旱众不得汲后易私为公名养生井焉
　　汉潞城临潞胥荀林父伐石为梁在县北四十里临城
　　黎城县
　　黎城四面皆山虽漳河折入境内而岸髙河卑鲜冲决之虞亦鲜渠道之利
　　旧志田溪在县北横亘如井里园畦皆资灌溉上党水多冲决溪独为民利焉
　　玉泉北五十里原泉村泉出石山下深不可测金大定间道士关安道凿山趾为三孔水自孔出别合流灌溉畮圃居民赖之
　　漳河性湍急中皆沙石善迁徙雨发涛涌辄数日不能渡有舟及中流困于洲渚二日者
　　壶关县
　　壶关居太行之巅无濒河民田
　　旧志惠泽池在南关洪武九年县丞郭栢濬知县张鲲修
　　国朝顺治间因乆湮知县朱辅重开康熈二十年知县章经修濬壶关地髙峻凿井甚艰自栢修池民始获利
　　杜斆新筑南池记壶关踞太行巅地髙亢土峭刚独阙井泉利洪武丁巳三月丞三山郭公栢以南关故地向集雨潦第以澣衣饮畜乃集近县郭民凿濬不旬日池成其漘则防以木栅而防冲啮之患其岸则缭以垣墉而限污秽之杂坤隅为闸两壁翼张而环板横施俟大雨则起之以石硖注泻而入水艮隅为门令众人汲挹则开之由石级上而出水名曰惠泽甘泉池在县治东南隅景泰初知县蔺兴开凿壶关城缺井池与惠泽池胥便民汲
　　济众池在县北门外成化间知县王佐开凿
　　李郭井邑缺井泉嘉靖二十二年知县李用敬在甘泉池侧义门郭氏地凿四井故名
　　平顺县
　　平顺漳河在平北乡两岸胥石山髙岭峻壁虽有田亩无繇引溉
　　旧志济众池在县南城外迤东主簿李鸾开濬城内水胥注焉植物利之
　　好水池在城外东南角
　　三岔口池在县东南河渠
　　漳义隘口东北九十里两山峭立中有石壑漳水经流入繇壑厓行达河南
　　上党记潞浊漳也县城临潞晋荀林父伐曲梁在城西十里今名石梁又东北八十里有黎城临壶口关至建安十一年从汹河口凿入潞河名泉州梁以通于海
　　按后赵程机记则潞城黎城平顺之间汉季尝加濬凿漳水始得循口以通于海不可以山隘而遂谓县无水利也
　　侯璧里奥治村西有错凿沟土人传鲧治水欲濬漳河南流凿山势逆水不能下被殛禹乃改渠东流始通凿痕今存
　　津梁
　　长治县
　　永济桥在县南韩店宋宣和时建元重修
　　淘清桥在县南淘清河上嘉靖时建渐圯
　　郜金桥在南关二里山水河上
　　通晋桥在西关二里故城水河上后名老胡桥旧桥圯有番僧修之一夕成云
　　石子河桥在北关外明万厯四十五年僧妙光建龙泉桥在南关一里
　　雍水桥在北一里许雍河上路通泽州洪武二十五年县丞胡通建
　　蓝水桥在西二十里蓝河上
　　金桥在县西南关唐宗封泰山廻车驾次上党父老迎谒献食上受之亲加存问赉锡有差及过金桥顾见旗羽鲜严谓左右曰张说言我勒兵三十万旌旗径千里真才子也遂召呉道元韦无忝陈闳令制金桥图图成时称三絶
　　长子县
　　蓝水桥在北三十里蓝水上明洪武二十六年县丞冯道古建半圯
　　雍水桥在北一里雍水上明洪武二十五年建
　　喜阳沟在西南二十里窟隂沟中河西村后
　　双济桥在鲍店张荘舗
　　固葢桥在县南大道青仁荘
　　东里桥二
　　屯留县
　　良马桥在西南八十里边寨镇西通河东路
　　青苗桥在西南二十里鸡鸣河上后为水冲康熈五年复建
　　积石桥在西二十四里积石河上元至正十五年建让功桥在东门外
　　仙济桥在东北二十里上村镇
　　通沁桥在西门外
　　襄垣县
　　虒亭桥在西北六十里虒亭镇
　　夏店桥在西二十里夏店镇明成化间知县张晓建南营桥在西北四十里磁窑村北相传石勒屯兵时建太平桥在县紫岩寺东宋天圣二年建
　　永惠桥在北门外甘水上金天防间建
　　市桥在县故城先天观后相传豫让伏桥下云
　　潞城县
　　凤栖桥在东一十五里冯村元至正年间建
　　徴子桥在东北十五里
　　潞河桥在县北潞河上明嘉靖中勅创建二年始成后被雨冲没
　　黎城县
　　漳河渡南二十里
　　吾儿峪桥在东北三十里吾儿峪清漳水经其下通涉县
　　峪口桥在东北十五里通古关
　　汉跋桥在西十里断岸百尺工积数年始成
　　田溪桥在北关厢
　　疏岚桥在南关厢
　　凤凰桥在县辛村
　　石桥在横山下
</div>
    <div class="pagination">
<a href="山西通志_page103.html">上一页</a><span>...</span><a href="山西通志_page99.html">99</a><a href="山西通志_page100.html">100</a><a href="山西通志_page101.html">101</a><a href="山西通志_page102.html">102</a><a href="山西通志_page103.html">103</a><span class="current-page">104</span><a href="山西通志_page105.html">105</a><a href="山西通志_page106.html">106</a><a href="山西通志_page107.html">107</a><a href="山西通志_page108.html">108</a><a href="山西通志_page109.html">109</a><span>...</span><a href="山西通志_page105.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
