<!DOCTYPE html>
<html>
 <head>
  <meta charset="utf-8"/>
  <title>
   陕西通志 - 第 280 页/共 490 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   陕西通志 - 第 280 页/共 490 页
  </h1>
  <div class="content">
   世宗大定二十五年令解盐行陜西【续文献通考】
　　章宗泰和元年十一月陜西路转运使髙汝砺言旧制捕告私盐者计斤给赏钱皆徴于犯人然监官获之则充正课巡捕官则不赏巡捕军则减常人之半免役弓手又半之是罪同而赏异也乞以司县巡捕官不赏之数及巡捕弓手所减者皆徴以入官则罪赏均矣诏从之【金史食货志】
　　宣宗贞祐四年七月乌库哩庆夀言盐乃官物有司陆运至河复以舟逹京兆凤翔以与商人贸易而陜西行部毎石复邀籴二斗是官物而自籴也乞彼此一听民便则公私皆济上从之　兴定二年卢进建言绥德之嗣武城义合克戎寨近河地多产盐请设盐塲管勾一员歳获十三万余斤可输钱二万贯以佐军三年诏用其言设官鬻盐给边【金史食货志】　兴定三年三月诏运解盐入陜西以济调度命胥鼎兼领其事【金史宣宗本纪】　兴定三年四月罢募民运解盐入陜西【续文献通考】　兴定四年李复亨言以河中西岸解盐旧所易粟麦万七千石充关东之用寻命解盐不得通陜西以北方有警河禁方急也【金史食货志】
　　元世祖中统二年初立陜西转运司仍置解盐司于路村【元史食货志】　中统四年以解盐引一万五千道和中陜西军储【续文献通考】　至元三年谕陜西以所办盐课赴行制国用使司输纳盐引令制国用使司给降四年立陜西转运司【元史食货志】　至元十七年十一月丁卯诏陜西诸塲増拨灶户【丗祖本纪】　至元二十三年改立陜西都转运司兼办盐酒醋竹等课　至元二十九年减大都盐课一万引入京兆盐司添办是年五月又革京兆盐司一止存盐运司【食货志】
　　成宗元贞元年陜西行省増羡盐钞一万二千五百余锭　大徳元年免陜西盐户差税【续文献通考】　大徳二年六月壬戌申严陜西运司私盐之禁【元史成宗本纪】
　　仁宗皇庆四年解州盐池为水所坏命怀孟等处食陜西红盐后以地逺改食沧盐而仍输课陜西民不堪命免之【续文献通考】　延祐三年以池为雨所坏陜西之民改食常仁红盐五年免今嵗陜西盐课　延祐六年改陜西运司为河东解盐等处都转运盐使司直中书省十月罢陜西行省所委巡盐官六十八贠添设通判一贠别铸分司印二【元史食货志】
　　顺帝至元二年九月御史台准陜西行台咨备监察御史特穆尔布哈建言近防委巡歴奉元东道至元元年各州县户口额办盐课其陜西运司官不思转运之方毎年预期差人分道赍引遍散州县甫及旬月杖限追钞不问民之无有窃照运司之例皆运官召商发卖惟陜西等处盐司近年散于民户且如陜西行省食盐之户该办课二十万三千一百六十四锭有余于内巩昌延安等处认定课钞一万六千二百七十一锭庆阳环州凤翔兴化等处嵗办课一万七千九百八十五锭其余课钞先因闗陜旱饥民多流亡准中书省咨至顺三年盐课十分为率减免四分于今三载尚有亏负葢因户口凋残十亡八九纵或有复业者家产已空迩来歳颇丰收而物价甚贱得钞为艰本司官皆勒有司徴办无分髙下一概给散少者不下二三引毎一引收价三锭富家无以应办贫民安能措画粜终歳之粮不酬一引之价缓则输息而借贷急则典鬻妻子纵引目到手力窘不能装运止从各处盐商勒价收买旧债未偿新引又至民力有限官赋无穷又寜夏所产韦红盐池不办课程除巩昌等处循例认纳干课从便食用外其池隣接陜西环州百余里红盐味甘而价贱解盐味苦而价贵百姓私相贩易不可禁约以此参详河东盐池除捞盐户口食盐外办课引数今复宜从运官设法募商兴贩但遇行盐之处诸人毋得侵扰韦红盐法运司毎歳分轮官吏监视听民采取立法抽分依例发卖毎引收价钞三锭自黄河以西从民食用通办运司元额课钞因时夹带至黄河东南者同私盐法罪之陜西兴贩解盐者不禁如此庶望官民两便而课亦无亏矣又据陜西汉中道肃政亷访使胡通奉所陈云陜西百姓许食解盐近流移渐复正宜安辑而盐吏不察民瘼止以恢办为名不论贫富散引收课或纳钱入官动经嵗月犹未得盐葢因地逺脚力艰澁今后若令大河以东之民分定课程买食解盐其以西之民计口摊课任食韦红之盐则官不被扰民无荡产之祸矣且解盐结之于风韦红之盐产之于地东盐味苦西盐味甘又岂肯舍美而就恶乎使陜西百姓一槩均摊解盐之课令食韦红之盐则盐吏免巡禁之劳而民亦受惠矣本台详所言盐事冝从省部定拟具呈中书省送户部议之本部议云陜西行台所言盐事宜从都省选官前赴陜西与行省行台及河东运司官一同讲究是否便益明白咨呈三年都省移咨陜西行省仍委河东运司正官一员赴省一同再行讲究三月初二日陜西行省官及李御史运司同知郝中顺防巩昌延安兴元奉元凤翔邠州等官与总帅汪通议等俱称当从御史特穆尔布哈及亷使胡通奉所言限以黄河为界令陜西之民从便食用韦红二盐解盐依旧西行红盐不许东渡其咸寜长安録事司三处未散者依已散州县一体斟酌认纳干课与运司已散食盐引价同见纳干课办钞七万锭通行按季输纳运司不须散引则民不受害而课亦无亏郝同知独言运司毎嵗办课四十五万锭陜西该办二十万锭今止认七万锭余十三万锭从何处恢办议不合而散本省检照运司逐年申报文册陜西止办七万三千六十余锭郝遂称疾不出其后讫无定论户部叅照至顺二年中书省尝遣兵部郎中井朝散与陜西行省官一同讲究以泾州白家河永为定界听民食用仍督所在军民官严行禁约毋致韦红二盐犯禁侵课中书如所拟行之【元史食货志】
　　明太祖洪武间河东行盐地方属陜西者西安汉中延安凤翔四府【盐政彚纂】　灵州花马池二池之盐自来不费人力煎熬下秋晴暖水面皑皑如云如霜随取随足【何孟春盐法疏】
　　英宗正统三年奏准召商纳马中盐支给不敷者河东陜西运司于广东海北盐运司兑支【世法録】
　　代宗景泰三年奏准陜西运司盐课提举司年终解但开客商某于某年月日支出官盐若干发卖某行盐地方及某月日缴到及已缴若干未缴若干其有沉匿在库通同库役人等转卖影射私盐者照私盐榜例问罪【续文献通考】
　　宪宗成化九年差御史一贠巡视河东运司并陜西灵州大小二池盐课其陜西所属闗内关南关西河西等道各分巡官带管盐法者悉听节制【盐政彚纂】　成化十七年奏准西安府人民不许兴贩灵州盐课【世法録】成化二十一年闰四月以山陜饥甚广开纳中盐
　　例【明防典】
　　武宗正徳间因延绥边费不赀户部议将河东盐引増作五钱【盐政彚纂】　正徳八年令陜西巡抚等官今后不许指以户盐名目不本部奏有明文輙便开中如违听本部并巡盐御史奏治【续文献通考】
　　世宗嘉靖四年令陜西各府州县卫所将河东行盐地方翻刋大字告示张挂晓谕但遇客商将官盐越境货卖及奸人兴贩本地自煎私盐查照律例从重问发【明会典】　嘉靖八年议准大池増三万三千六百二十六引毎引二钱五分卧引银一钱【盐政彚纂】　嘉靖九年令延绥西路及宁夏管粮佥事分管灵州大小二池【明防典】　嘉靖十三年二月户部题该户科都给事中管怀理等题为议处边储事臣等窃惟国初设立盐法専为边储故使之入粟归边下塲支盐官无科取商获重利不费转输而边仓积实谓之飞挽今则开中不时米价涌贵而易籴之难势豪大家卖窝买窝而报中之难官司科罚吏胥浸渔而输纳之难定价太髙反过本直而取利之难及至给引下塲又被官吏留难棍徒辖害挨单守支动以数年而支掣之难至于行盐地方私盐盛行民皆买贱官盐又复壅滞而发卖之难有此六难故商人有倾家荡产妻子不相见者矣商人离亲戚弃坟墓备资本出于千里之外非以重义也惟以计生息之利以资身家耳今求利未得而害反随之欲望正课之行岂可得乎正课不行私盐自盛议者不得已而权为区处乃设余盐之例如两淮报中正盐一引许带余盐二引正盐在边纳粟余盐在塲纳价故商人犹肯一二报中甘受正盐之害以趋余盐之利殊不知余盐一行虽每歳易银百数十万两而无益边储则犹徒也盐法何自而行乎臣等以为今欲通盐法须先处余盐必多减正价大抵正盐贱则私贩自息私贩息则正盐自行此不易之定论也今虽不可知而祖宗时八分二斗之制宜斟酌开中毎正盐一引定价五钱或四钱余盐一引定价二钱五分或二钱俱令在边照时上纳粟米料豆草束毎年差给事中或御史一贠赴边趂时开中禁革一应买窝占中等正盐给与引目余盐给与小票正盐下塲支给余盐径自收买正盐一引许中余盐三四引或五六引务以尽收灶丁余盐为止若或未尽再添一二倍亦无不可如此正盐价轻既有以利乎商人余盐尽收又有以利乎贫灶国课不集而自足私盐不禁而自止边储日见富厚粮饷日见充积可不动内帑而用无不裕矣【图书编屯盐议】嘉靖三十四年奏准陜西行盐地方毎盐二百斤
　　为一引毎引收银四钱五分一切挂号截角支放其收贮银两于年终解送花马池管粮衙门交收専备防秋兵马支用【明防典】　嘉靖三十五年题准将二池盐毎引定价四钱盐八石额课新増三七掣支余盐银二钱五分收纳【盐政彚纂】
　　穆宗隆庆元年题准将大小二池纳价余盐等银听延寜二镇客兵支用【明防典】　隆庆二年山西巡抚赵睿条奏河东课少利防宜定议陜西延凤所属法禁久弛退引多缴者比照折直会选富民为积盐舗户听其承买转贩所至地方官仍查覆引目户部覆奏从之【河东盐法志】　隆庆四年议准河东运司延安府地方改食池盐邠陇汧永麟逰五处仍食解盐【世法録】　汉中延安二府改食池盐【河东盐法志】　西延凤汉明初均食解盐因宋至道之旧制隆庆四年延安始改食灵盐嗣虽汉中改食大池而关南西夏相隔云栈粒盐未往空包课累明末凤翔亦改小池定例仍销河东之额引　隆庆五年题准花马大小二池盐毎引照盐八石四倍河东令各商报纳毎引増银一钱二分共五钱二分其卧引银一钱二分西路斗底银一钱五分共増课银七千有竒【盐政彚纂】
　　神宗万厯五年题准将定边道库贮盐大池者解延绥其新増延安府课银三千二百二十一两原议解河东运司就近改解延绥即将该镇应发主兵银扣补宣府抵河东额课　万厯六年嵗办陜西镇盐课银七万一千四百六十四两【明会典】　国初召商中盐量纳粮料实边不烦转输而食自足谓之飞挽后因积纳数多价直亦贱兴利之臣遂改议上纳折色行之既久习以为常彼时改折粮料有余而价亦贱计以所入为赢利未为不可近来粮料不足而价亦腾贵徒烦转籴边用索矣大率盐一引纳银五钱先时可籴米一石今多不过三四斗或二三斗故商人所纳数倍于前而国初之所资以饷军者实无所増于旧彼此亏费其益滋是故多得银不如少得米省和籴之扰也杜浸尅之也慰待哺之望也渐垦边地以致殷富也一举四善具焉説者又谓间曽开纳本色召商不至葢向者上纳本色时商自募民耕种塞下而得谷为易又塞下之积甚多而价轻又无戎虏之患今则耕种废矣塞下之积虚矣谷价腾涌强虏出没势不安居商人安得粮料应召募乎欲复本色非减斗头利商人使商人趋利而开垦边地不可也然必迟之四五年而后得其利　河东之盐惟在天时非苦雨水深而盐不结则池涸水干而盐不生是产盐之利不易也盐不易生而课银不减是以商与灶丁俱困而国与民俱病也且河东之盐多苦不可食转之于秦官派之而定其价民出其直而盐归于无用是行盐之地固病之者也尝按花马池一带皆有产盐之地此盐出之于土即为盐根自成为盐是不必须之于天时者也为今之计莫如改河东之盐于花马池一路即移河东西分司居之将河东发陜西盐引二十二万有余约银之万余两免其徴派即令商人照河东价银三钱二分籴买粮草施之平延诸郡以供三边之费扣其银两数目即以太仓发陜西年例银徭发山西以补陜西原派盐课之数如此不更便乎事虽更张实无纷乱于国计民生所为禆益者葢不浅矣况此盐一开则延平之际商贾辐辏齐民贸易虽防荒猝至可以不患也　国家之设六边其初虽仰给邻省之常赋然盐法所补不少今盐法任其大坏极而莫之省忧其又何説哉顷嵗以来所司以商人困敝不得利改议毎盐一引止令输粟一斛若银则四钱有半此诚通商惠工之术安边足用之道其何不善之有奈何法立奸生利不归商贾之家而顾以充豪猾之槖闻之边人言毎嵗户部开纳年例其文书未至则内外权豪之家徧持书札预托抚臣抚臣畏势而莫之敢逆其势重者与数千引次者亦一二千引其余多寡各视其势之大小而为之差次名为买窝卖窝每占盐一引则可不出大同之门坐収六钱之息至于躬身转贩真正商人茍非买诸权豪之家丁丐诸贵幸之仆则一引半缗曽不得而自有夫一引白得银六钱积而千引则可坐致六百金万引则可得六千金以防手游侠之人不移跬歩而坐致千金之利至于商贾负贩劳筋苦骨乃为人奴役其支盐也则有伺需索之苦至其行盐贸易也又率为余盐之贾所苦人情何乐于此而为之乎此边人耳目所共闻见所以失人心而召祸变亏国计而积耗蠧皆由此道也尝细求其故其之所以不可反者葢縁比年巡抚都御史习知其地与时不可久处则日夜图维迁转既不免曲意以奉人加以时有丧败踣踬之失又毎务弥缝而惧人之议其后故以重利防人至于负累商人亏损国计非惟不知恤而亦不暇恤虽其抚治仕宦之家与其举人监生生员之室无不人人得与欢心甚至以之赏伶人犒乐工而亦莫之恤焉岂不可为痛恨也伏望勅下该部查议将前开纳事冝改属巡按御史务令召募正商上纳而増其课额即毎引可得米九斗如令纳银亦不失一两之入着令沿邉之人无问车刍石粟皆得诣吏上纳则彼号称商人者既无势豪之占据既已乐从而彼所谓势豪者知其无利亦自将舍置而不愿如此而商不辐辏财不饶裕请伏诬妄之戮若御史仍前所云不能为国家增课祛以济时艰许吏部都察院及两京科道叅奏纠劾重承法典其于边计虽未必遽充当亦稍有补助要之屯田盐法政实相成盐法通故佃田益力屯田举故商贾可依望即令屯田官痛革窝奸广募正商稍益常课诣吏上纳者即备客兵行粮勿归户部添置农官而两法兼举职不胜愿望但増改盐课于前须尽减余盐于后自先年御史秦钺巡盐两淮谬増余盐希图恩赏商人大失其资今虽裁减尚或未尽乞议尽减以便客商通盐法【图书编】　万厯四十一年凤翔府改食花马小池【河东盐法志】　马湖峪之锅盐原为明会典所无葢縁起于万厯四十三年其先本屯地也在延安府米脂县境硗鹻难耕屯丁刮土淋煎行卖绥榆等处办粮外愿备廪生银三百余两以厚斯文又每盐一石请票照行纳税六分抵补花马大池缺课崇祯二年直指李应期察造事迹榆林监司始议按锅计盐定票定税归入奏销迄今乃有歳额云【盐政彚纂】
　　愍帝时寜夏延绥二镇盐引积滞者多率置之无用之地宜拨寜夏一万引延绥五千引加派辽东用充兵马支费【辽东抚臣张学顔奏】　呉甡疏臣奉命巡方凤翔府推官钱国用为臣条析汉凤运盐之累徴调烦兴毎歳正供外有加派辽饷银有新増辽饷银有空赔解池盐课银自瑞藩分封汉中又有加派赡田银加派瑞盐折色银运盐脚价银秦民穷窘至极而复有运盐一役情若倒悬安可不急为寛解者查得瑞藩每年食解盐除折色一千引外本色三百引又外加走卤盐四十引每引六百六十斤共计二十二万四千四百斤每一百斤为一包共计二千二百四十四包又续发火食盐每年三十九引每引重二百斤共计七千八百斤每一百斤为一包共计七十八包照河东折色事例每包仅值银一两二钱通计值银二千七百八十六两四钱以上本色并走卤火食三项除公派雇船雇夫雇骡等项银一千五百四十两四钱二分外又有沿途损坏摃架防席补赔银有路费银有买免员役鞭朴银有雨湿消折补赔银有领盐交盐官差催督使费银有朋幇夫役工食骡头草料银自晋至汉总计运盐一包约外费银十数两通共约外费二万三千余金又有里长什甲因攀报牛车骡夫鬬殴告状官府追呼终嵗不断通计运盐外费较盐价不翅倍蓰什伯且自宝鸡而南路经云栈山髙石险路窄硖曲悬崖絶壁危桥潺水跋渉艰难去歳霪雨连绵水溢堤断运盐至此无论车骡势不能通即空人徒行犹且难之况负背盐包越岭攀磴而走辛苦万千言念及此令人悯恻虽然使瑞藩而必须解盐也即歴诸艰而致之亦分所当然臣何敢妄陈惟是汉中接壤川蜀而望蒲解在千七百里之外晋盐味苦价贵而路逺川盐味甘价亷而路近案查甘肃抚臣白贻清为关南道时曾以改本为折易买川盐奏唘奉令防赡盐一节便于本不便于折为食用计也今据贵道唘称恐推挽转运之间为奸贼窜伏之地万一诈冒夫役变生不测如近日秦晋陷城堕堡等事亦是计安地方至虑本藩宜共封疆寜不恻恻动怀但本色三百四十引业奉钦依何敢擅折须与抚按商酌题请明防方可遵行至于易买之説查得汉人虽纳晋课实食川盐本藩仍效汉人暗买则亏体明买则违禁不买则坐困事触藩迹同掩耳地方官果能有两便之图本藩何难为转圜之听敬此敬遵案行本府覆议日久今经道府呈请凿凿言之然不如令防所称奸贼窜伏变生不测又暗买伤体明买违禁不买坐困之语尤为恳切臣窃筹之若不开买盐之路何以塞运盐之途欲食川盐未奉圣防则为私盐而违功令然川路逺近平险臣未悉知因再四访求有谓四川保寜府为顿盐之所射洪蓬溪等县产盐最多查各县产盐地方陆路运至保寜府逺者不过三四百里近者二三百里自保寜府上船十日可至阳平关乃寜羌州所辖繇陆路二日可到沔县再一日到汉中即由陆路运至汉中共计一十五站通算七百四十里各商贩卖川盐俱由水路查晋盐至汉中水陆共计一千七百里以川晋相较则晋逺九百余里且皆山险栈道此逺近平险之异算也又有谓易食川盐自保寜载至阳平船价之省于脚价者十数倍又从阳平雇夫抵沔县仍用舟载不一日至汉中矣相时而行两月即可竣事则改折解盐易买川盐之説断断其可行矣合无仰祈将瑞藩本色盐三百四十引并火食三十九引俱自崇祯五年为始照前引折色事例各按年起解瑞府量食用多寡听其给票委官易买川盐不复累民公私两便倘谓汉中系祖制河东行盐之地恐地方刁棍借名私贩则请特颁明旨止许瑞府改运川盐严禁辑盐官兵不许奸徒借此混行私贩而民间供晋课食解盐如旧可也　又疏言臣奉命巡方久痛心于凤翔派纳盐课之苦臣查盐法之坏自万厯四十一年凤守张柟之以意増减始柟解人也因解商折阅累不愿赴而议召灵商遂改食灵盐然虽食灵盐仍纳解课久之灵商又以折阅累不愿赴而议召凤商夫凤无商也佥富户充之故有每解引一道支灵盐三石之议谓不如是则凤人不赴也府道与凤民有成议矣及申报盐臣盐臣持旧额上请驳减二石仍令照解盐每引一石例而凤商之以折阅累也更甚有司束于功令势不得不议佥派议私幇甚有倾赀纳课不愿领引到池僦脚即行私鬻者有运至府属价踊售艰引迟获谴者有户丁逃亡飞洒包赔者查自凤至灵千二百里羊肠峻坂车马难驰而脚价盘费守支盐与夫验引盘盐催诸收课解课坝夫工食等项总计不下三两毎引正课三钱三分三厘较之平凉庆阳两府距灵池道近且平毎引价止一钱一分又就近纳寜镇充各军月饷无解纳逺渉之费以视凤翔何啻径庭同是秦民胡为一体之中徧有集菀集枯之叹耶母怪乎二万之逋课终不可得而问也且累日久则课日逋受病又不独在臣矣臣洞悉其苦厯查旧案自万厯四十二年至今当事者日议加増二石而未得一当也臣正欲为一方请命顷见盐臣王与引疏请毎引加盐一石另给一票验行部覆奉旨盐斤以意増减引票粘行殊非成法且前时驳减至三分之二必有定议何又佥派病民纷更无已还遵前旨查酌明确具奏钦此臣庄诵之仰见圣明洞灼民隠惟恐其病之也夫凤民食解盐解商纳解课与平庆每引一钱一分领盐一石此祖制也成法也自张柟令凤属改食灵盐代纳解课是纷更也至驳减三分之二是眉睫茍且之见原无定议所以亏国病商逋课病国佥派病民二十年来纷更之无已也今即不能仿祖制令解商办课以释凤民之苦独不能仿平庆成例每引一钱一分支盐一石凤属每引三钱三分二厘加盐二石以为经久可行之道乎不然昔减二石今止増一石正明防所谓以意増减也何可着为令甲如谓引票并行未免混淆今若照平庆事例加盐二石合无于颁发凤属解引之内每引明注三石觔数似亦直截可行之法也伏乞垂念凤民二十余年之苦累俯顺舆情勅下该部覆议上请允将凤属毎解引一道准支灵盐三石自崇祯五年为始将领发凤属解引明注三石责令有司召集凤商办课不许佥派里甲永为成法以杜纷更或谓盐多流贩西安则在道府州县严行禁辑如有故违听抚按叅处如是则裕国安民计无便于此矣【柴庵奏议】延绥巡抚凃宗濬言边盐壅滞饷匮可虑疏云延
　　镇兵马云屯惟赖召买盐引接济军需嵗有常额往时召集山西商人承认淮浙二盐输粮于各堡仓给引前去江南投司领盐发卖盐法疏通边商获利二百年来未闻壅滞及至于今商人苦称边盐不通引积无用其情甚苦其词甚哀细询其故葢縁江南盐官失政恣肆渔猎窦多端如边盐每引每包重止五百五十斤例也而彼盐每引每包重至二千五百斤人情孰不欲利谁肯舍多而就少乎是彼得利四倍而边盐利少无人承买其困一也边盐堆积三四年发卖亦例也而彼盐朝中暮鬻无容堆积人孰不急于趋利孰肯舍速而就缓乎是彼获利捷径而边盐迟滞无人承买其困二也盐志开载商盐必挨单顺序盐院委官盘掣而后发卖彼盐不登单目任意中发既免守之艰又无掣盘之费人皆乐趋所以边盐壅滞引不得售其困三也且彼盐发卖执有小票聨艚贩运江浙吴楚之间何处不到夫行盐之地有方食盐之人有限彼之余盐既已盛行虽有边盐寻无买主其困四也先年盐法通行或边商安于故土不乐逺渉则有南商来边收买盐引引亦无壅今小票便而得利广孰肯驰驱数千里遐荒之路而贸引乎近年以来塞上无南商之迹矣边商廹于官刑纳粟中引无人承买赍之江南株守累月盘纒罄尽虽减价而不得售其困五也边方淮盐毎引官价五钱并在彼加纳余价共七钱五分今江南价银止得四钱四分是亏折本银三钱一分边方浙盐每引官价银三钱五分今江南价银止得一钱六分是亏折本银一钱九分然皆强而后售共计淮浙二十二万六千余引亏短价银五万七千余两四五年间不能周转及至还乡债主逼索变产赔偿其困六也如此六蠧率由私盐遍行小票通而官引滞所以山西之商忿折赀本尽归原籍土著之商力穷难支逃亡过半止余见在数家号呼告退新盐引目节行催并无一人承认三路盐粮所借以佐军储者尽化乌有司饷者日夜皇皇束手无策边事至此深可寒心夫三军之为国家効力者恃有此月饷耳月饷之所以充足者恃有此盐商耳今南方盐法阻滞商盐不行盐引不售盐商不愿赴边纳粮中引则军饷无所复出三军枵腹荷戈何以责之竭力以御意外之虞哉伏乞勅下户部从长酌议务使盐法疏通边饷充足无狃目前之近永贻社稷之安熟数利害覆请施行【延绥镇志】
　　钱法
　　国朝
　　大清会典顺治元年置寳泉局铸顺治通寳钱每文重一钱令陜西省延绥镇开炉鼔铸令布政司总理就近道防官分管
　　顺治二年总督孟乔芳
　　题请西安原有钱法同知一贠司铸局宜令开铸资军需　铸钱每文重一钱二分毎十文准银一分旧钱毎十四文准银一分
　　顺治三年令延绥镇鼓铸五年停止延镇局顺治十年
　　题准铸造制钱背铸一厘两字户部添一户字陜西添陜字
　　户部则例康熙八年户部　题为请
　　防以定各省钱炉事查各省镇炉座先因钱贱【臣】部于
　　康熙元年具
　　题奉
　　防停止于康熙六年浙督赵廷臣条议内称各省炉座仍令照旧鼓铸以补国用【臣】部议覆照该督所请各省炉座俱照顺治十七年例仍颁发様钱选择炉役如式鼔铸奉
　　防通行在案今查陜西等省俱已开铸惟广东等省原
　　未开炉相应请
　　勅各该督抚开炉于民有益无益应开若干座详查妥
　　议
　　康熙九年四月户部侍郎严正矩疏称鼔铸炉座已经【臣】部具
　　题将陜西等处防该抚疏称停止应准停止
　　大清会典康熙十九年差官往陜西临潼等处开采银
　　矿
　　康熙二十二年停陜西等处开采
　　歴代钱法【附考】
　　周太公为周立九府圜法黄金方寸而重一斤钱圜函方轻重以铢【汉书食货志】
　　秦惠文王立二年初行钱【史记秦纪赞】
　　秦秦中一国之币为三等黄金以镒名为上币铜钱识曰半两重如其文为下币【史记平凖书】
　　汉兴为秦钱重难用更令民铸钱【史记平凖书】　汉书食货志曰铸荚钱索隠曰顾氏案古今注云秦钱半两径寸二分重十二铢荚钱重三铢钱谱云文为汉兴【平凖书注】　汉中郡沔阳有铁官【汉书地理志】
　　孝文时荚钱益多轻更铸四铢钱其文为半两令民纵得自铸钱　汉兴七十余年府库余货财京师之钱累巨万贯朽而不可校【史记平凖书】
　　武帝建元以来用少县官往往即多铜山而铸钱民亦盗铸不可胜数钱益多而轻有司言曰金有三等黄金为上白金为中赤金为下今半两钱法重四铢而奸或盗摩钱质而取鋊钱益轻薄【汉书食货志】　许慎云鋊铜屑也摩钱漫面取其屑更以铸钱【食货志】　乃更请铸五铢钱周郭其质令不可得摩取鋊【食货志】　禁苑有白鹿乃以白鹿皮方尺縁以藻缋为皮币直四十万【史记平凖书】　元鼎二年令京师铸钟官赤侧【文献通考】公卿请令京师铸钟官赤侧一当五赋官用非赤
　　侧不得行【史记平凖书】如淳曰以赤铜为其郭也今钱见有赤侧者不知作法云何索隠曰钟官掌铸赤侧之钱【平凖书注】　悉禁郡国无铸钱専令上林三官铸钱既多而令天下非三官钱不得行诸郡国所前铸钱皆废销之输其铜三官【平凖书】汉书百官表水衡都尉武帝元鼎二年初置掌上林苑属官有上林均输钟官办铜令然则上林三官其是此三令乎【平凖书注】　自孝武元狩五年三官初铸五铢钱至平帝元始中成钱二百八十亿万云云【汉书食货志】　初大农筦盐铁官布多置水衡欲以主盐铁及杨可告缗钱上林财物众乃令水衡主上林上林充满【史记平凖书】　桑羊为大农干天下盐铁请置大农部丞数十人分部主郡国各往往置均输盐铁官令逺方各以其物相灌输置平凖于京师受天下委输【汉书食货志】　汲黯为右内史后免官隠于田园居数年会更五铢钱民多盗铸钱【史记汲黯传】徐广曰元狩五年行五铢钱【汲黯传注】　会五铢钱白金起民为奸京师尤甚乃以义纵为右内史【史记义纵传】　县官以盐铁缗钱之故用稍饶矣益广关置左右辅【汉书食货志】
　　光武时长安铸钱多奸巧京兆尹阎兴署主簿第五伦为督铸钱掾领长安市伦平铨衡民悦服　时长安市未有秩又铸钱官奸宄所集无能整齐理之者兴署伦督铸钱掾领长安市其后小人争讼皆云第五掾所平市无奸枉【册府元】　近华山有人掘得数斗钱皆径四分好亦二分已上周回皆无错鑢处其文只有半王字仍未成就此则五铢之渐也【泉志】
　　献帝作五铢钱有四道连于边縁识者尤之曰岂京师破坏此钱复出也及董卓劫驾西幸长安悉坏五铢钱尽取长安及洛阳铜人飞亷之属以充鼓铸时人以为秦始皇见长人于临洮乃铸铜人卓临洮人也兴毁不同防讹相【晋书食货志】　初平二年悉椎破铜人钟簴及坏五铢钱更铸为小钱大五分无文章肉好无轮郭不磨鑢于是货轻而物贵谷一斛至数十万自是后钱货不行【后汉书董卓传】
　　北魏延昌三年春有司奏长安骊山有银鑛二石得银七两又汉中旧有金户千余家常于汉水沙淘金年终总输后临淮王彧为梁州刺史奏罢之【魏书食货志】
　　北齐神武迁邺已后百姓私铸体制渐别遂各以为名有雍州青赤梁州生厚钱【隋书食货志】
　　北周武帝保定元年七月铸布泉之钱时梁益之境杂用古钱河西诸郡用西域金银之钱而官不禁　建徳三年六月更铸五行大布钱以一当十大收商估之利与布钱并行　四年七月又以边境之上人多盗铸乃禁五行大布不得出入四关布泉之钱听入而不听出【隋书食货志】
　　隋髙祖受周禅铸新钱背面肉好皆有周郭文曰五铢而重如其文每钱一千重四斤二两是时钱既新出百姓咸私有镕铸　三年四月诏四面诸关各付百钱为様从闗外勘様相似然后得过様不同者即坏以为铜入官　十年奸狡私铸杂以锡钱乃下恶钱之禁京师邸肆之上令立榜置様为凖不中様者不入于市京师以恶钱贸易为吏所执有死者数年之间私铸颇息【隋书食货志】　延安郡金明有冶官【地理志】
　　唐髙祖入长安民间行线环钱其制轻小凡八九万才满半斤　武徳四年铸开元通寳径八分重二铢四参积十钱重一两得轻重大小之中其文以八分篆三体【唐书食货志】　商州上洛郡有洛源监钱官洛南有金有铜有铁【唐书地理志】　髙祖入关铸开元通寳其文给事中欧阳询制词及书时称其工字含八分及篆三体其词先上后下次左后右读之自上及左回环读之其义亦通流俗谓之开元通寳钱郑防会粹云询初进蜡様日文徳皇后搯一甲迹故钱上有搯文每两二十四铢则一钱重二铢半以下古秤比今秤三之一也则今钱为古秤之七铢以上古五铢则加重二铢以上【文献通考　按通考依据旧唐书食货志原文查新唐书及网鉴亦俱云开元通寳则回环读法自系俗见后人多循流忘源故特附考】
　　睿宗先天之际两京钱益滥开元初宰相宋璟请禁恶钱行二铢四参钱毁旧钱不可用者【唐书食货志】　先天元年九月谏议大夫杨虚受以京中用钱恶货物踊贵上疏曰伏见市井用钱不胜滥恶有加铁锡即非公铸亏损正道夷乱平人城外此钱并不任用中京且犹若是逺郡夫何以堪易曰何以聚人曰财故交易而退各得其所诗曰京邑翼翼四方是则国家优尚寛典吏人慢法铜锡乱杂伪钱转多政刑渐失扵科条明罚未加于守长有殊禁人为非矣日中为市聚天下之货而钱无准的物价腾踊干没相乘盈虚失度又非各得其所矣帝京三市人杂五方淫巧竞驰侈伪成俗至于商贾积滞富豪藏镪兼并之家歳増储蓄贫素之士日有空虚公钱未益于时须禁法不当于代要四方无所取则矣夫作法于凉其犹贪容奸于非将若之何其恶钱臣望官为博取纳铸钱州京城并以好钱为用书奏付中书门下详议以为扰政不行【册府元】
　　宗开元二十四年置钱监两京用钱稍善其后钱又渐恶诏出铜所在置监铸开元通寳钱京师库藏皆满天下盗铸益起京师权豪嵗取之　两京钱有鵞眼古文线环之别每贯重不过三四斤至剪铁而缗之宰相李林甫请出绢布三百万匹平估収钱物价踊贵诉者日万人兵部侍郎杨国忠欲招权以市恩扬鞭市门曰行当复之明日诏复行旧钱　天寳十一载又出钱三十万缗易两市恶钱出左藏库排斗钱许民易之国忠又言钱非铁锡铜沙穿穴古文皆得用之是时増调农人铸钱非所习内作判官韦伦请厚价募工由是役用减而鼓铸多天下鑪九十九洋州三每鑪歳铸钱三千三百缗【唐书食货志】
　　肃宗乾元元年户部侍郎第五琦以国用未足币重货轻乃请铸乾元重寳钱径一寸毎缗重十斤以一当十与开元通寳参用及琦为相又铸重轮乾元钱一当五十每缗重十二斤与三品钱并行法既屡易物价腾踊斗米至七千初有虚钱京师人人私铸并小钱坏钟像犯禁者愈众郑叔清为京兆尹数月搒死者八百余人上元元年减重轮钱以一当三十开元旧钱与乾元十当钱皆以一当十碾硙鬻受得为实钱虚钱交易皆用十当钱由是钱有虚实之名【文献通考】
　　代宗广徳二年以刘晏颛领转运租庸铸钱盐铁转输至上都　永泰二年分天下财赋铸钱常平转运盐铁置二使京畿闗内以京兆尹判度支第五琦领之诸道盐铁转运使刘晏以江岭诸州任土所出皆
　　重粗贱弱之货输京师不足以供道路之直于是积之江淮易铜铅薪炭广铸钱歳十余万缗输京师刘晏为户部侍郎兼勾当度支转运盐铁铸钱使江淮粟帛田襄汉越商于以输京师【唐书食货志】
　　徳宗相杨炎嵗敛钱九百五十余万缗以供京师【唐书食货志】　建中元年九月户部侍郎韩洄上言江淮钱监歳共铸钱四万五千贯输于京师度功用转送之费毎贯计钱二千是本倍利也今商州有红崖冶出铜益多又有雒源监久废不理请増工凿山以取铜兴洛源钱监置十炉铸之嵗计出钱七万二千贯度功用转送之费贯计钱九百则利浮本也其江淮七监请罢从之【旧唐书食货志】　贞元初骆谷散关禁行人以一钱出者十年州县禁钱不出境商贾皆絶浙西观察使李若初请通钱往来而京师商贾赍钱四方贸易不可胜计诏复禁之【唐书食货志】
　　宪宗以钱少复禁用铜器时商贾至京师委钱诸道进奏院及诸军诸使富家以轻装趋四方合劵乃取之号飞钱京兆尹裴武请禁与商贾飞钱者搜索诸坊十人为保　元和四年京师用钱缗少二十及有铅锡钱者捕之非交易而钱行衢路者不问　元和六年自京师禁飞钱家有滞藏物价寖轻判度支卢坦兵部尚书判户部主事王绍盐铁使王潘请许商人于户部度支盐铁三司飞钱每千钱増给百钱然商人无至者复许商人敌贯而易之然钱重帛轻如故宪宗为之出内库钱五十万缗市布帛每疋加旧估十之一【唐书食货志】　元和十二年四月勅泉货之设古有常规将使轻重得宜是资敛散有节必通其变以利于人今缯帛转贱公私俱宜出现钱五十万贯令京兆府拣择要便处开塲依市价交易选清强官吏切加勾当仍各委本司先作处置条件闻奏必使事堪经久法可通行又勅近日布帛转轻见钱渐少皆縁所在壅塞不得通流宜令京城内自文武官僚不问品秩髙下并公郡县主中使等下至士庶商旅寺观坊市所有私贮见钱并不得过五千贯如有过此许从勅出后限一月内任将市别物收贮如钱数校多处置未了任于限内于地界州县陈状更请限纵有此色亦不得过两个月若一家内别有宅舍店舗等所贮钱并许计同在此数其兄弟本来异居曽经分析者不在此限如限满后有违犯者白身人等宜付所司决痛杖一顿处死其文武官及公主等并委有司闻奏当重科贬戚属中使亦具名衔闻奏其賸贮钱不限多少并勒纳官数内五分取一分充赏钱止于五千贯此外察获及有人论告亦重科处分并量给告者时京师里闾区肆所积多方镇钱王锷韩李惟简少者不下五十万贯于是竞置第宅以变其钱多者竟里巷佣僦以归其直而髙赀大贾多依倚左右军官钱为名府县不得穷验法竟不行【旧唐书食货志】　元和十四年六月勅应属诸军诸使有犯时用钱每贯除二十文足陌内欠钱有铅锡钱者宜令京兆府枷项收禁牒报本军本使府司差人就军看决二十如情状难容复有违拒者仍令府司闻奏【册府元】　元和末民间垫陌有至七十者铅锡钱益多吏捕犯者多属问军诸使謼集市人强夺殴伤吏卒京兆尹崔元略请犯者本军本使涖决帝不能用诏送本军本使而京兆府遣人涖决【食货志】
　　穆宗即位京师鬻金银十两亦垫一两籴米盐百钱垫七八京兆尹栁公绰以严法禁止之寻以所在用钱垫陌不一诏从俗所宜内外给用毎缗垫八十【唐书食货志】
　　武宗勅铸钱之所各以本州郡名为背文于是京兆府以京字在穿上蓝田县以蓝字在穿右兴元府以兴字在穿上【泉志】　淮南节度使李绅请天下以县名铸钱京师为京钱大小径寸如开元通寳交易禁用旧钱【唐书食货志】　会昌五年铸开元钱时有勅令铸钱所各加本郡州号名为背文京【京兆】兴【凤翔】蓝【蓝田】又节度使李绅请背加昌字以表年号【玉海】
　　昭宗末京师用钱八百五十为贯每百才八十五【唐书食货志】
　　后唐明宗天成元年五月商州奏当管水银五窟乞依旧管系【册府元】
　　宋坑冶金产商州银产凤州有监秦陇兴元有三务铁产凤翔同州有冶凤耀坊州有务水银产商凤二州有场朱砂产商州有场【宋史食货志】
　　太祖开寳九年二月庚辰以凤州七房银冶为开寳监【宋史太祖本纪】
　　太宗至道二年有司言凤州山铜矿复出采链大获而皆良焉请置官署掌其事太宗曰地不爱寳当与众庶共之不许【宋史食货志】
　　真宗天禧末铁钱有三监兴州曰济众【宋史食货志】
　　仁宗庆厯五年军兴陜西移用不足始用知商州皮仲容议采洛南县红崖山青铜置阜民监铸钱既而陜西都转运使张奎知永兴军范雍请铸大铜钱与小钱兼行大钱一当小钱十又请因晋州积铁铸小钱及奎徙河东又铸大铁钱亦以一当十助闗中军费未几三司奏罢河东铸大铁钱而陜西复采仪州竹尖岭黄铜置博济监铸大钱【宋史食货志】　文彦博知永兴军起居舍人母湜鄠人也至和中湜上言陜西铁钱不便于民乞一切废之朝廷虽不从其乡人多知之争以铁钱买物卖者不肯受长安为之乱民多闭肆僚属请禁之彦博曰如此是愈使民间扰惑也乃召丝绢行人出其家缣帛数百疋使卖之曰纳其直者尽以铁钱勿以铜钱也于是众知铁钱不废市肆复安【天禄识余】　庆厯中勅江南铸大铜钱而江池饶仪虢又铸小铁钱悉辇致关中数州钱杂行大约小铜钱三可铸当十大铜钱一以故民间盗铸者众钱文大乱公私患之　庆厯末叶清臣为三司使与学士张方平等上陜西钱议曰闗中用大钱本以县官取利太多致奸人私铸比年以来县官虽有折当之虚名乃受亏损之实害捄不先自损则法未易行请以江南仪商等州大铜钱一当小钱三小铁钱三当铜钱一且罢官所置炉自是奸人稍无利犹未能絶滥钱其后诏商州罢铸青黄铜钱又令陜西大铜钱大铁钱皆以一当二盗铸乃止时兴元府西县増置济逺监后废　嘉祐四年兴州铸钱三万缗【宋史食货志】陜西每铜钱一贯用铁钱一贯三十文可换后因
　　常平司指挥诸州勿出铜钱诸司遂效之民间相传铁钱将不用矣家家収蓄铜钱轻用铁钱由是钱贱而物加贵【王巩随手杂録】
　　英宗治平中増复诸州阬冶商州金冶秦凤商陇银冶凤翔铁冶商州锡冶皆置吏主之【宋史食货志】
　　神宗熙寜初薛向铸铁钱于陜西民不便用神宗欲罢之王安石固争诏畿内并罢其行于四方如故　熙寜初以边费钱十万缗储永兴军为盐钞本继又増二十万四年诏陜西行蜀交子法罢市钞或论其不便复旧　熙寜初同华二州积小铁钱凡四十万缗诏赐河东以铁偿之　熙寜时兴州济众监嵗増七万二千余缗陜西三铜钱监各嵗増五万缗又诏凤翔府斜谷置监已而所铸钱青铜夹锡脆恶易毁罢之　熙寜时诏商虢洛南増三监耀鄜权置两监通永兴华旧监以给改铸永兴鄜耀去铁冶逺听改铸一年罢商雒南华最近铁冶听久置鄜州等五监罢改铸并其工作归永兴等四监専铸大钱所铸大铁钱约补及所废伪钱及可以待交子所用而止【宋史食货志】　陜西铸折二钱【洓水记闻】　熙寜四年陜西转运使皮公弼言顷歳西边用兵始铸当十钱后兵罢多盗铸者仍以当三减作当二行之至今铜费相当盗铸衰息请以旧铜铅尽铸当二钱从之其后折二钱遂行天下【文献通考】　熙寜四年行交子于陜西而罢永兴军盐钞塲文彦博言其不便防张景宪出使延州还亦谓可行于蜀不可行于陜西未几竟罢绍圣以后界率増造以给陜西沿边籴买及募兵之用少者数十万缗多者或至数百万缗【宋史食货志】　熙寜五年二月壬戌诏罢陜西递运铜锡　熙寜八年二月甲子増陜西钱监改铸大钱【神宗本纪】　熙寜八年中书奏陜西盐钞利害大抵谓买钞本钱有限而出钞过多买不尽则钞贱而籴贵故出钞不可无限今当立额永兴路八十一万五千秦凤路一百三十八万五千永兴军遣官买钞嵗支转运司钱十万缗【食货志】　熙寜八年陜西转运使皮公弼又请铸铁折二从之诸路铸钱总二十六监永兴军华州钱监各铸二十万贯计六十万贯【文献通考】　九年诏御史劾陜西官吏止三司额外出钞　元丰五年户部以钞多难售嵗给陜西军储钞二百万裁其半然钞多卒不能平价元丰以后西师大举边用匮缺徐州置寳丰下监
　　嵗铸折二钱二十万缗转移陜府于时同渭秦陇等州钱监废置移徙不一【宋史食货志】
　　哲宗嗣位复申钱阑出之禁陜西行铁钱至陜府以东即铜钱地民以铁钱换易有轻重不等之患元祐六年乃议限东行有税物者以十分率之止许易二分人毋得过五千【宋史食货志】　元祐八年秋七月戊寅令陜西沿边铁钱铜钱悉还近地八月庚午诏陜西复铸小铜钱【哲宗本纪】　元祐八年命商旅愿于陜西内郡入便铜钱给防请于别路者听仍定加饶之数【食货志】　元祐中杜纯移陜西路转运使时方患陜西币轻货重纯屡陈嵗给本路诸司盐钞实为飞钱然西州有来商无还货又铁钱不出境独钞无脚税朝至国夕为钱既以备本路夏秋籴而商贾贝非以两时至则钞归兼并家不贵售不出若钞留京师卖钱贮之而别为公据与本路凡入谷若钱者给之至京师归以钞钱则货币平不行【鸡肋集】　元祐末定钩致之法议者谓陜右所用折二铁钱止当一小铜钱即折二铜钱尽归陜西不直般运费广猝难钩致且与铁钱一等虑铁钱转更加轻乃令折二铜钱寛所行地听行于陜西一路　绍圣元年户部尚书蔡京奏岑水场铜额寖亏而商虢间苖脉多陜民不习烹采久废不发请募南方善工诣陜西经画择地兴冶于是以许天唘同管干陜西坑冶事【宋史食货志】　陆诜提防陜西刑狱时铸钱法坏议者欲变大钱当一诜言民间素重小铜钱而贱大铁钱他日以一当三犹轻之今减令均直大钱必废请以一当二则公私所损无几而商贾可以通行兼盗铸者计其直无赢将必自止从之【陆诜传】　绍圣初铁钱寖轻元符二年诏陜西悉禁铜钱在民间者永兴帅臣陆师闵言既拣毁私钱禁铜罢冶则物价当减愿下陜西州县凡有市买并凖度铜钱之直以平其价诏用其言而豪贾富家多不便　元符三年许天唘罢领阬冶以其事归之提刑司初新旧阬冶合为一司而漕司兼领天唘为同管干欲専其事虑有所牵制乃请川陜京西路阬冶自为一司许检束州县刺举官吏而漕司不复兼阬冶至是中书奏天唘所领首末六年总新旧铜止收二百六万余斤而兵匠等费繁多故罢之【食货志】
　　徽宗嗣位通判凤州马景夷言陜西自去年罢使铜钱续追官措置钱法未闻有深究钱轻重灼见利害者铜钱流注天下虽千百年未尝有轻重之患独铁钱局于一路所可通交易有无者限以十州之地欲无滞碍安可得乎宜弛其禁界许邻近陜西等路通行折二钱乃诏铜铁钱听民间通行而铜钱止用籴买　建中靖国元年陜西转运副使孙杰以铁钱多而铜钱少请复铸铜钱铜铁钱轻重稍均即听兼铸【宋史食货志】　建中靖国四年闰二月甲申置陜西监铸当二夹锡铁钱【徽宗本纪】　崇寜元年前陜西转运判官都贶请权罢陜西铸铁钱　崇寜二年许天唘为陜西转运副使请铸当十钱五月始令陜西以嵗所铸小平钱増料改铸当五大铜钱以圣宋通寳为文【食货志】　崇寜二年二月初令陜西铸折十铜钱并锡钱【文献通考】　崇寜四年蔡京议令解盐新钞止行陜西诏陜西旧钞减落价逾五十者论以法　崇寜五年诏钞法用之民信已久飞钱裕国其利甚大比考前后法度颇究利害其别为号验给解盐换请新钞先以五百万缗赴陜西河东止给籴买听商旅赴货务换请东南盐钞又诏陜西作当五通寳钱所铸未多旋复诏当十钱行于陜西始禁陜西铁钱行于兴元府等界　崇寜时设铸钱院所铸铜钱通行诸路而陜西系铁钱地禁之　大观元年诏改四川交子务为钱引务陜西河东皆以旧钱引入成都换易故四川有壅遏之河陜有道路之艰豪家因得以损直敛取乃诏永兴军更置务纳换陜西河东引仍遣大臣二人监之　大观二年以铁钱猥多禁陜西铁钱入蜀八月提举陜西坑冶司改并入转运司　大观四年诏许陜西铁钱入蜀仍旧尽释其禁侍御史毛注言朝廷自昔谨三路之备粮储丰溢惟钞法流通上下交信陜西解盐钞支请解盐钞至则给不复滞留当时商旅皆悦争运粮草入于边郡自崇寜来钞法屡更人不敢信　大观中张商英为相议变通损益令内府钱移用以革钱钞物三等偏重之弊陜西给钞五百万缗【宋史食货志】　政和元年二月乙巳诏陜西复铸夹锡钱夏四月乙卯罢陜西铸夹锡钱【徽宗本纪】　政和元年诏陜西旧行使铁钱地并依元丰年大铁钱折二公私通行夹锡钱同之毋得分别见存铁钱毋改更铸夹锡诏陜西钞依钞面实价辄増减者以违制论未几复以陜西通行盐钞旧虽约以铜钱六千为钞面然钞贵则入粟増多钞平则入粟减少若限以六千陜西惟行钞钱是盐钞一席得六千铁钱斛斗矣深损公家其随时増减听之　政和二年蔡京复得政条奏铸夹锡钱精善请复铸如故不论何路所铸并听通行陜西　政和三年尚书省言陜西路坑冶已遣官吏提辖措置川路金银坑冶兴废虑失利源诏令陜西措置官兼行川路事　九月措置陜西坑冶蒋彛奏本路坑冶收金千六百两他物有差诏输大观西库彛増秩官属各减磨勘年政和四年罢鼓铸夹锡钱悉辇椿关中寻诏陜西外余路并罢　政和六年川陜路各置提辖措置坑冶官　政和时关中钱甚轻夹锡欲以重之其实与铁钱等物价日増患甚于当十　童贯宣抚陜西以诏亟平物价钱即经略鄜延抗疏言详考诏防谓铁钱复行与夹锡并用虑奸民妄作轻重欲维持推行俾钱物相值非欲以威力胁致百姓顿减物价于一两月之间今宣抚司裁损米糓布帛金银之价殆非人情诏即妄有建明毁辱使命谪置偏州寻亦罢行夹锡钱且禁裁物价　重和元年罢京西铸夹锡钱继以闗中籴买用之通流复命鼓铸専给关中夹行小民往往以药防染与铜钱相乱【食货志】
　　钦宗靖康元年罢政和敕陜西路用铜钱断徒二年配千里法初蔡京主行夹锡钱诏铸于陜西亦命转运副使许天唘推行其法以夹锡钱一折铜钱二每缗用铜八斤黒锡半之白锡又半之【宋史食货志】
　　髙宗绍兴九年六月戊寅置钱引务于永兴军八月己巳命陜西复行铁钱【宋史髙宗本纪】
　　金主亮天徳二年毛硕充陜西转运使以陜右边荒赋入甚薄市井交易商贾不通请视汴京燕京例给交钞通行朝廷从之【金史毛硕传】　正隆二年十月括民间铜鍮器陜西南京者输京兆【食货志】　正隆三年二月壬辰京兆初置钱监【海陵本纪】　正隆三年京兆置钱监一曰利用文曰正隆通寳轻重如宋小平钱而肉好字文峻整过之与旧钱通用【食货志】
　　世宗大定元年用吏部尚书张中彦言命陜西路叅用宋旧铁钱四年寖不行诏陜西行户部并两路通检官详究其事皆言民间用钱名与铁钱兼用其实不为凖数公私不便遂罢之【金史食货志】
　　章宗明昌四年上谕宰臣曰或言铁钱有破损当令所司以铜钱偿之者叅知政事胥持国不可曰如陜西市易亦有用银市姜麻若旧有铁钱宜姑收贮以备缓急遂令有司籍铁钱及诸无用之数贮于库八月提刑司言陜西所降交钞多于见钱使民艰于流转宰臣以闻遂令本路税及诸名色钱折交钞官兵俸许钱绢银钞各半之若钱银数少即全给交钞承安四年三月又以银钞阻滞令陜西银钞从便余路并许収银钞各半【续文献通考】　泰和六年四月陜西交钞不行以见钱十万贯为钞本与钞相易复以小钞十万贯相叅用之　七年十一月命陜西路院务诸税及诸科名钱并以钞三分为率一分纳十贯例者二分五贯例者余并収见钱【金史食货志】
　　宣宗贞祐三年五月权西安军节度使乌凌阿与言闗陜军多供亿不足所仰交钞则取于京师徒成烦费乞降板就造便【金史食货志】
　　元世祖至元二十四年冬十月立陜西寳钞提举司【元史世祖本纪】
　　顺帝至正十八年二月中书省臣奏以陜西军旅事剧务殷去京师道逺供费艰难请就陜西印造寳钞为便遂分户部寳钞库等官置局印造【元史顺帝本纪】
　　明太祖洪武二十六年各处鑪座钱数陜西三十九座半毎歳铸钱二千三百三万六千四百文【续文献通考】









　　陜西通志巻四十一
&lt;史部,地理类,都会郡县之属,陕西通志&gt;
　　钦定四库全书
　　陜西通志巻四十二
　　茶马
  </div>
  <div class="pagination">
   <a href="陕西通志_page279.html">
    上一页
   </a>
   <span>
    ...
   </span>
   <a href="陕西通志_page275.html">
    275
   </a>
   <a href="陕西通志_page276.html">
    276
   </a>
   <a href="陕西通志_page277.html">
    277
   </a>
   <a href="陕西通志_page278.html">
    278
   </a>
   <a href="陕西通志_page279.html">
    279
   </a>
   <span class="current-page">
    280
   </span>
   <a href="陕西通志_page281.html">
    281
   </a>
   <a href="陕西通志_page282.html">
    282
   </a>
   <a href="陕西通志_page283.html">
    283
   </a>
   <a href="陕西通志_page284.html">
    284
   </a>
   <a href="陕西通志_page285.html">
    285
   </a>
   <span>
    ...
   </span>
   <a href="陕西通志_page281.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
