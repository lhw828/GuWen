<!DOCTYPE html>
<html>
<head>
    <meta charset="UTF-8">
    <title>畿辅通志 - 第 667 页/共 974 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>畿辅通志 - 第 667 页/共 974 页</h1>
    <div class="content">　　　　洒之患即旋愈之寜日母罗不愿偕住留妻子养 焉每遣人起居遥望再拜呜咽不胜歴七年如一　
　　　　日季弟自幼失明父欲令披缁涕泣恳留完婚训 以文义或有过輙代为受杖积俸置义田二百余　
　　　　畆量所出以给贫乏居官清正诫子曰吾以清白 贻汝也所著有行知集周易图说等书康熙四十　
　　　　四年祀 郷贤　
　　刘怀志　武强人性至孝十岁父殁执丧如成人立身 端严人有不善常畏其知争竞者每得一言　
　　　　而解有徭役与邑民均之虽亲丁未尝占免一人 人尤服其公正所著有尚书解康熙五十一年祀　
　　　　郷贤子谦丙辰进士官左都御史諴戊午 举人蔚县教谕孙自溥自洁俱壬午举人　
　定州

　　唐
　　支叔才　定州人隋术荒馑夜丐食野中还进母母为 贼所执告以情贼悯其孝为之解縳母病叔　
　　　　才吮疮注药及亡庐墓有白 鹊止其傍髙宗时表其家　
　　张　务　曲阳人父恪试兵曹叅军务幼聪敏博经史 父丧庐墓晨夕哀号泪尽成血有羣鸟集其　
　　　　庐彩云见于上诸侯以 闻诏褒之未及而卒　
　　谈　英　曲阳人大中六年居祖丧庐于墓恻翔禽多 集彩云忽现卒葬县治北后人因名其地曰　
　　　　孝墓 郷　
　　明
　　李熙登　曲阳人举成化癸邜郷试父丧庐于墓侧感 盗送米县令闻而异之以纯孝表其闾后官　
　　　　山西沁州 判卒于官　
　　王　达　定州人父丧庐墓盗取其衣越日复还 之曰君孝子吾不忍也治中旌表　
　本朝
　　郝大钫　字声逺定州人性孝友徳器粹然终身喜愠 不形于色精神所锺惟在著书乐善所撰同　
　　　　然集四卷皆经济实学以恩贡生考授通判累　赠光禄大夫康熙十一年祀郷贤　
　　王　録　字入彀定州人生七月而母亾事父与继母 曲承意志咸得欢心以产让弟暨代雪寃诬　
　　　　诸竒节一时钦服康熙四十八年 旌表祀郷贤子世祥字嘉庵辛酉举人郷党比之彦方亦　



　　　　祀郷贤孙之 枢乙丑进士　
　　宋时化　深泽人生员己年渐髙恐形父母衰老弃杖 作婴儿状以求亲欢父病祷于天愿以身代　
　　　　父亦寿至九十余歳父母殁马鬛既封悲号哀鸣 有羣乌翔绕不去享寿百歳雍正十年　
　旌表 　
　　孙国颕　定州人家贫母老尽力奉养有祁州生员李 永发贩棉失驴负钱七千七百五十文昏夜　
　　　　走入国颕家国颕令母守之同弟国竒遍觅永发 认还却谢不受雍正十二年总督李卫上其事遵　
　旨酌议赏给银二十两 　

钦定四库全书
　畿辅通志卷八十二
　　髙逸
顺天府
　晋
　霍　原　字体明燕国广阳人少有志力年十八观太 学行礼因留习之贵游子弟皆愿一见后山　
　　　居积年门徒百数刘沉荐为司徒不就元康末与 王襃等以贤良征亦不至王浚谋僣使人问之不　
　　　答为 所害　
　唐
　卢　鸿　幽州人博学善书与其弟嵩山元宗强之 授諌议大夫不就李白诗云二卢征不起万　
　　　乘髙 其风　
　金
　王师扬　大兴人宋南渡时居崧山博渉羣书终日 闭戸独坐同軰罕见其面号闭戸先生　
　杜时升　霸州信安人博学知天文不肻仕进宰相数 荐其才可大用乃南渡河隐居嵩洛山中以　
　　　伊洛之学教授子弟子瑛字文玉金末避地缑氏 山中敎授汾晋间元祖召见问讣命从伐宋以疾　
　　　辞屡征不就卒赠 魏国公谥文献　



　　明
　　谢　表　顺天人博学洽闻不求仕进以行谊髙郷人 亟称之嘉靖中授散官不出惟闭戸课子其　
　　　　子从宁起家秘书郎 著述博雅蔚为名流　
　本朝
　　李孔昭　蓟州人性孤髙前崇贞癸未成进士见时事 日非不赴廷对以所给牌坊银一百二十两　
　　　　留助军需去隐盘山甲申都城陷白衣冠哭田间 者三载　
　　本朝访求遗贤抚按列名以荐得 旨依用以病坚谢不出事母至孝尝刲股以愈母疾妻王　
　　　　氏于蓟州城陷时殉节义不再娶平居敎授 生徒多所成就及卒郷人私谥安节先生　
　保定府
　　唐
　　张　济　字孟成唐县人少好学隠居青岩山十余年 逺近服其仁环山不敢樵采采访使苖晋卿　
　　　　表荐辟召 坚卧不起　
　　元
　　陈　彦　满城人好读书尚气节登至元郷举以目 昏不仕勅赐免差风励一郷皆劝于善　
　　刘仲祥　号惷斋安肃人不乐仕进著书自娱与刘因 友善因尝称其明敏博物专门理学或曰刘　
　　　　祥字仲祥今城 南有刘祥店云　

　梁玉刚　字浩然新安人好论古今谈至理从刘因游 往返不厌或劝之仕曰尧舜之世尚有巢由　
　　　吾何仕乎终身肥遁自号 南溪老人子泰亦有髙行　
　刘　英　字原蒙新安人早岁为吏闻刘因之学折节 相从因始拒之终与之甚厚及因卒英遂一　
　　　意深隐终 身不出　
　胡炳南　容城人以五经登元末进士第隐居自乐屡 征不就与杨九万等讲道林尖山卒配享刘　
　　　因 　
本朝
　孙尔祯　字玉屏容城人崇祯举人以孝节自持登科 三十年絶意仕进与弟尔祚互相砥砺隐居　
　　　教授从 游甚众　
　范　苯　字笃生清苑人崇祯举人明末即不与计偕 耕读自给经年不入城市语世事则闭目论　
　　　经义则娓娓人 谓有儿寛风　
　张翼星　字三明左卫人崇祯举人精理学尤长于易 家贫不仕隠于卜肆日获百钱以自给衣履　
　　　常不完盛夏犹峩峩冠毡笠晏如也从弟元锡官 总制屡迎不一往有所遗择小且劣者受之其孤　
　　　介如 此　
　张罗喆　字石卿清苑人邑诸生当流贼陷保城喆手 刃一贼挺身走免后以塾师终老贫无完衣　
　　　啸歌自得太守欲饩之辞不受平生 絶口不谈时事学者称石卿先生　



　　金肖孙　完县人邑贡生御史毓峒从子甲申毓峒殉 难贼将张洪执肖孙拷毓峒子所在棰椘炮　
　　　　烙身无完肤终不言毓峒诸子得免人 本朝以布衣终身　
　　杜　越　字君异容城人邑诸生为同郡鹿忠节公髙 弟与孙征君竒逢友善互相砥砺学成行修　
　　　　不求闻达毅然以开来继往为任家贫布衣蔬食 授徒自给一时名彦无逺近咸师事之　
　　本朝康熙十七年 诏开博学宏词科有荐越者征至都以疾乞归　
　河间府
　　明
　　邹野渔　东光人弘治时尝从征刘烈有功命官不受 予金不受归而徜徉肆志与同邑廖玘善居　
　　　　其家一日题壁间渔樵图诗云士林朽木归樵斧 宦海贪鱼上钓竿须信尧夫原有意时人勿作画　
</div>
    <div class="pagination">
<a href="畿辅通志_page666.html">上一页</a><span>...</span><a href="畿辅通志_page662.html">662</a><a href="畿辅通志_page663.html">663</a><a href="畿辅通志_page664.html">664</a><a href="畿辅通志_page665.html">665</a><a href="畿辅通志_page666.html">666</a><span class="current-page">667</span><a href="畿辅通志_page668.html">668</a><a href="畿辅通志_page669.html">669</a><a href="畿辅通志_page670.html">670</a><a href="畿辅通志_page671.html">671</a><a href="畿辅通志_page672.html">672</a><span>...</span><a href="畿辅通志_page668.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
