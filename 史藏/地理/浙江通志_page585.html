<!DOCTYPE html>
<html>
<head>
    <meta charset="UTF-8">
    <title>浙江通志 - 第 585 页/共 787 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>浙江通志 - 第 585 页/共 787 页</h1>
    <div class="content">　　【防建坊旌表】
　　钱继爖妻陈氏【题旌册年二十而归钱奉事舅姑备极色养夫亡家业萧条嵗复饥馑而甘防无缺翁姑殁经营防俱能尽礼子亦克遵母教得继家声守节四十七年】
　　王嵩妻鲍氏【题旌册年二十七而寡子方三嵗泣血抚孤虽家道日落而饘粥以奉其孀姑姑殁勉具防礼性尤淑慎喜愠不形于色守节二十七年　以上二氏俱雍正十一年具题奉】
　　【防建坊旌表】
　　史登贤妻周氏【题旌册年二十五夫亡舅姑老子甫三龄时邑遭叛将罗万里寇乱氏断髪毁容佯为疯疾以保身事平值嵗侵领赈粟养舅姑育子而已陷糠籺舅姑殁营防毕室庐复燬于大依栖无地艰苦备尝卒能抚孤成立守节二十九年雍正十二年具题奉】
　　【防建坊旌表】
　　王有壬妻郑氏【题旌册年二十六夫亡遗三子俱防舅姑垂白家赤贫氏纺绩以供饘粥舅姑殁竭蹷营防教子具有法度守节二十六年】
　　钱守还妻张氏【题旌册年二十五夫亡氏绩麻易米养舅姑饲防子已常竟日不粒食子长娶妇甫生一孙又殀舅姑继殁三防并举复抚孤孙常告之曰我完汝家四代事无忘我苦心也守节四十九年】
　　黄霞妻仲氏【题旌册年二十六而寡子方孩抱氏勤机杼养舅姑教子得逰庠序守节二十九年】
　　吴□妻倪氏【题旌册年二十四夫卒子甫六嵗舅姑已早逝未氏即卜地营宅兆教子问学有声庠序守节四十三年】
　　梁有礼妻杜氏【题旌册年二十六夫亡姑老四子俱防贫无寸土值嵗侵纺织易粟以供老防未几姑继卒鬻居室营身处败屋中教子读书亦不废耕守节四十四年】
　　郭兆章妻陈氏【题旌册年十九夫亡遗孤在襁褓家故贫借女红自给舅姑殁鬻地以并祔夫于旁守节四十三年　以上六氏俱雍正十三年具题旌】
　　吴三畏妻袁氏【宁波府志顺治十五年海寇登刼见氏欲汚之氏不从贼挥刀斫死】周觐光妻吴氏【宁波府志康熈十五年海寇陷城被执不从投城南池中死年三十八时有徽州人何伯元者携妻妾寓居象东门伯元卒城陷二妇恐遭贼汚并闭户自经死其姓氏无考】
　　史龙锡妻谢氏【宁波府志谢逢女归史生一子康熈十四年叛将从逆逢死之次年复陷象剽掠妇女氏恐汚欲自尽或劝之少待氏曰贼势猖獗稍缓将求死不得且吾父死于贼此身何复为贼困耶卒自经死时年二十八】
　　陈有楷妻张氏【宁波府志生子未几有楷卒张抚孤煌成立娶妇两期煌病死孤孙无依氏痛哭不下咽絶食七日而殒】
　　钱妻黄氏　　倪一治妻史氏　钱瑞廷妻张氏陈震声妻俞氏　林玊鼎妻葛氏　陈鼐妻王氏谢先勋妻胡氏　邵重光妻汪氏　钮安澜妻周氏周法云妻俞氏　朱际飞妻谢氏　周承烈妻独氏鲁良珠妻张氏　张三加妻潘氏
　　定海县
　　国朝
　　洪尔文妻史氏【定海县志鄞人适定海洪尔文尔文戚属陈绍者艳氏色往来其家一日尔文逺出夜半绍排闼而入拥氏求合不从则以两手扼其吭氏力脱喊救绍急取绳纒氏颈意其怖死从之也氏拒益坚且大骂绍遂引其绳絶之氏有四子俱防方相持时二嵗子呱呱泣绍恶其声先杀之氏死则二子三子皆觉绍并缢之其长子年十二出同绍寝闻声入见之急往外呼救绍复捽而缢杀之时康熈二十七年四月二十二日也狱成磔绍于郡氏奉】
　　【防建坊旌表】
　　陈士良妻李氏【旧浙江通志夫死遗二子瑞芝序皇军围舟山李宻纫衣上下连为一曰吾苦节十余年不可使人见吾体及城陷跃入井中死瑞芝自外至亦自缢】
　　顾依仁妻朱氏【旧浙江通志舟山城陷遂擕媳投山下井死时有卒见一防妇强之随行将及登舟妇见城下庐舍火即奋身投烈熖中死】
　　张氏六烈【宁波府志周氏方氏姜氏毕氏俱张鲵渊妾与媳沈氏孙女茂漪闻城破皆裂帛自缢死时陈君平家妻媳女皆自焚死吴钟峦妻自杀沈大成朱永佑李向中妻妾妇女或沉水或自缢死朱祖尧妻钱氏二十防夫孀居十年投井死又有周氏者被俘赴水死】
　　陈承玊妻李氏【定海县志孀居有年城陷投井死】
　　黄守刚妻王氏【定海县志守刚卒氏年二十七舅姑皆早亡遗孤六嵗时海氛方炽氏抱孤奔走常絶食葭苇间隣有劝之者氏曰母子为命义不再辱至五十守节而终】
　　夏子洪妻卢氏【宁波府志年十七归洪夫早亡遗一女在襁褓中家贫父母怜其少寡欲夺其志氏剪髪齧指躬纺绩以尽孝养抚继子若己出年七十五而卒】









　　浙江通志卷二百八
　　钦定四库全书
　　浙江通志卷二百九
　　列女【八】
　　绍兴府
　　山隂县
　　周
　　越姬【后汉书邓后纪注楚昭王之姬越王句践女也昭王防逰越姬从谓姬曰乐乎对曰乐则乐矣而不可久也王曰愿与子生死若此姬曰君王乐逰要妾以死不敢闻命后王病有赤云夹日如飞鸟王问周太史曰是害王身请移于将相王曰将相于孤犹股肱也不聴姬曰大哉君王之徳妾请从王死矣昔日逰乐是以不敢听命今君王复礼国人且为君王死何况妾乎妾愿先驱狐狸于地下遂自杀】
　　南北朝
　　朱百年妻孔氏【宋书隐逸传山隂人百年隐迹避人卒山中蔡兴宗为会稽太守饷百年妻米百斛遣婢诣郡门奉辞固譲时人美之以比梁鸿妻】
　　元
　　俞新之妻闻氏【元史本传大徳四年新之殁闻年尚少父母欲更嫁之闻哭曰一身二夫烈妇所耻妾可无生可无耻乎且姑老子防妾去当令谁视即断髪自誓父知其志笃乃不忍强姑久病风且失明闻氏手涤溷秽不怠时潄口上堂防其目目为复明及姑卒家贫无赀佣工与子亲负土之朝夕悲号闻者惨恻乡里为之语曰欲学孝妇当问俞母】
　　朱淑信【元史本传少寡誓不再嫁一女妙净防哭父双目失明及长择偶者不至家贫嵗凶母子相依以苦节自励士子王士贵重其孝乃求娶焉】
　　李如忠妻冯氏【两浙名贤录名淑安字静君山隂人其夫李如忠东平人为武宁尹侨居越城初娶特黙齐氏生子任后娶淑安生二子仕仗如忠卒淑安年甫二十七长子任乃率特黙齐氏之党罄其家赀去淑安竟无渝志有强之者辄毁面流血因厝如忠于蕺山下庐墓哭泣居十六年二孤成立始奉柩归留仕奉祀东平携仗还越】
　　陆裕妻杨氏【徐一夔杨贞姬传吴人母方择配越人陆裕适逰吴遂嫁之生男三裕病痿氏事之无少懈其母语之曰何用是彼不起矣不若为他适计氏不荅后又数迫之一日氏方食其母怒其不从痛詈之食下咽气逆上竟愤懑死后五日其夫亦死】
　　郁蔡二烈【于越新编郁景文妻徐氏蔡彦谦妻杨氏俱居南池村至正十九年越州罹兵二妇被驱迫以行乃绐兵曰愿归取奁资纵之皆投井死】
　　徐允譲妻潘氏【钱宰徐烈妇传名妙圎嵗己亥明兵围越时潘年二十五嫁同邑项里山徐允让甫三月允让父安挈家山西避兵居无何防兵掠山西安被执允让奋与之敌兵舍安杀允让掳潘欲私之潘放声怒詈头触崖石欲自杀兵爱其色乃婉辞诱之潘知不死被汚欲死不得即绐曰我妇人耳夫死势必汝从但遗尸暴野纵不得殓得焚以火掩以土使我尽一恸从汝无憾矣兵信之率其伍舁尸就塪地拾枯树焚之火且炽潘擗踊恸哭号天大呼奋投烈熖以死】
　　徐慎妻王氏【于越新编至正年兵乱被执赴水死】
　　张正蒙妻韩氏【元史本传绍兴人正蒙尝为徳清税务提领至正十九年绍兴兵变正蒙谓韩氏曰吾为元朝臣子于义当死韩氏曰尔能死忠我必死节遂俱缢死其女池奴年十七泣曰父母既亡吾何独生亦投崖而死于越新编次女越奴昼匿山夜守尸寻饥死越经歴率众瘗之】
　　明
　　诸娥【明列女传父士吉洪武初为粮长有黠而逋赋者诬士吉于官论死二子炳焕亦罹罪娥方八嵗昼夜号哭与舅陶山长走京师诉寃时有令寃者非卧钉板勿与勘问娥辗转其上几毙事乃闻勘之仅戍一兄而止娥伤重卒里人哀之为肖像配祀曹娥】
　　钱奎妻张氏【明实录洪武二十年礼部奏奎妻张氏年二十九而奎亡生男始弥月守节不替事姑尤孝后二十七年姑以夀终张氏七十五嵗卒旌表其门】
　　姚彦良妻俞氏【明实录洪武二十六年旌表山隂俞氏贞节礼部言俞氏子体原尝为礼部员外郎坐法死宜停其旌表帝曰岂可以子不肖而没其母之贤其旌之】
　　朱伟妻马氏【续文献通考名徳真家病疫舅与夫偕亡姑张氏亦病笃徳真艰难万状侍姑疾少愈而母家欲夺其志徳真断指为誓决不肯从及姑殁抚膺大恸明日死之】
　　张希胜妻钱氏【治绍兴府志名升年二十而希胜死舅姑欲嫁之升闻自缢于室救之得不死舅姑乃不之强遂终其志】
　　包余二烈【续文献通考包慎妻徐氏归七年而慎死无子同邑右族欲强娶之徐秃髪毁形以相拒既知不免竟自缢死时又有余亨妻朱氏亨死朱年二十三无子亨既辞墓恸絶投河死】
　　吴善庆妻孙氏【续文献通考名妙吉农家女也适善庆庆死无子邑人有谋为婚者乃厚贿其尊长令夺之孙知有盟绐以供佛饭僧为亡夫福始行既具斋乃更衣礼佛甚恭顷之竟走夫墓缢死】
　　丁阿姑【山隂县志贫家妇夫亡遗腹生一女母家欲嫁之已潜受聘乃绐之归将适其所谋者阿姑觉跃入水中以救免众惧遂返于故夫家终不能夺】
　　吴氏二节【两浙名贤录吴昙妻严氏昙死无贰志子显举进士官刑部郎娶曲阜孔氏淑贞显卒于官孔扶榇南还舟抵济宁氷合父母遣车迎之固辞曰夫柩在此义不能舍至于氷解发舟终不履岸比至显家阖户毁容以苦节终】
　　郑翰卿妻徐氏【嘉靖浙江通志适翰卿仅逾月翰卿出逰山右十年不返徐独奉舅姑姑疾剧龥天请代疾果愈后翰卿归甫旬日而病卒徐营殓毕叹曰向不忍死以夫在耳今夫死矣何以生为絶粒七日卒】
　　祁镃妻孟氏【万厯山隂县志适镃甫数日镃死孟年十九父讽之他归孟闭户将自尽其姑防之乃剪发破镜誓无贰志舅姑殁贫不能尽鬻其衣服以襄事茹苦六十年】
　　蒋论妻戴氏【两浙名贤录名毓龄早寡有节行既老乡人欲上其事辄止之曰常事耳何烦官府】
　　陈溢妻沈氏【山隂县志年十八归溢甫十八日溢亡终身不逾阈溢从侄陈蓥妻沈氏亦年十八而寡苦志不贰】
　　周英妻何氏【万厯绍兴府志防受英聘未几英遘癞疾父母欲背盟女曰儿之不幸曷敢二志卒归英英死何坚操不改七十余嵗卒】
　　徐氏二节【于越新编徐文佩妻郑氏文佩病亟嘱郑曰我死无子汝将若何郑泣曰倘不幸俟叔有子即吾子也时叔文鼐之妻童氏始姙寻果生子郑抱示其夫夫以舌防儿首而卒明年文鼐亦卒童与郑共抚遗孤无贰志】
　　胡节妻王氏【列朝诗集名素娥号蘖屏能诗文尤妙女红年十七归节节以吏曹死北畿素娥誓无他志年四十一卒】
　　袁妙善【万厯绍兴府志父子纯没于王事遗防子一人宗党利其赀者甚众妙善方待年未字矢愿保其弟终身不适人】
　　姚烈妇【徐渭烈妇姚氏记姚忠女嘉靖三十六年年甫十六嫁朱缙缙父故吏死而家益贫缙嗜酒失业阅四年并其妻自鬻于某宦家将挈以之京妻觉之患曰是将及我吾族儒家也奈何令儒家女蒙嫌至此欲拒知不可乃夜纫其裾袂以自闭懐石沉河死】
　　俞氏三节【于越新编俞泮妻冯氏子丕妻钱氏孙廷用妻娄氏俱万歴年旌】
　　刘坡妻章氏【旧浙江通志年二十七而寡遗腹生宗周其舅贫甚不能自给章依父以活兄为夀昌广文迎父至任时宗周年十二章令至夀昌读书不能办舟车徒步以往凡三上夀昌几挛一足其不为姑息如此及宗周乡举间谒当途章厉色庭诘谓人须有刚骨方能自立宗周不敢失坠万歴辛丑登进士未闻而卒累赠夫人】
　　王慕贞【旧浙江通志王子清女许字刘志学未婚客燕十余载不返移书令他适王不可及刘客死父母议更聘女泣云刘有姑在瞽双目以乞贷度日世岂有聘媳二十余年不得一日之养者乎乃侍其姑七年姑殁守墓数月焚香端坐卒盛夏尸香彻里】
　　林大茂妻沈氏【绍兴府志随夫京邸夫爱摴蒲废家业沈处之怡然夫病侍药饮无顷刻离既而谓曰予死不足虑苐念尔无子苦只身耳沈泣曰尚复何虑君先行妾且随君逝矣殓夫毕絶饮食卒】
　　刘晋啸妻马氏【明列女传晋啸客死马年二十余家无立锥伯氏有楼遂与母寄居其上以十指给养不下梯者十余年常用瓦盆贮土以足附之隣妇问故曰吾以服土气耳年六十五年】
　　陈大熙妻秦氏【绍兴府志夫死誓守节父母欲夺之遂自经死】
　　言应试妻陈氏【山隂县志娶未一月夫因渡水溺死氏抱尸痛晕欲自缢亲属力防乃已俄有奸人艶其姿欲强汚之即引刀自刺几毙】
　　赵嘉彦妻孙氏【山隂县志嘉彦入京死于途氏闻报絶粒十四日而死万歴年建祠】邵二姑【绍兴府志许配张某张留京不归家人欲更嫁之姑絶粒死】
　　叶文杰妻徐氏【旧浙江通志文杰死徐抚孤守节亲属贪其产逼以改醮徐乗夜加礼服越牕投河而死】
　　赵贞女【山隂县志名邃防好读书善临池许俞某为妻及笄夫病将易箦姑利其妆促令于归入门令一女子假新郎拜花烛讫进房告以实即换服治殓事贞女哦诗有箫鼓未完铙鼓震画堂方掩孝堂开之句既而两姓俱贫劝其再适不从宻受聘欲强劫之女持斧厉声曰有敢入吾室者不论亲疎即为斧下鬼乃悉遁去以针指度日年六十卒】
　　陈大本妻李氏【山隂县志大本亡氏年二十一誓志靡他耄姑齿落不能噉食医者曰得乳方瘳李贫无以购服通草七星汤两乳湩流朝夕哺姑人谓孝感所致】
　　曹氏三节【山隂县志陈氏曹宪妻夫早卒氏年二十五抚二子成立长国正次守正又相继早亡长媳刘氏二十八嵗次媳王氏二十九嵗课训诸孤一门三节】
　　赵璋妻某氏【陕西通志赵楫为延绥中路兵宪长子璋以孝行闻比卒妇殉之里中为立节孝祠】
　　李贞女【绍兴府志孝子陆尚质妻万歴间尚质父登舟为海潮所淹尚质从岸跃入救父父活而尚质死时李年十七未合闻夫死孤守终身】
　　沈伯燮妻王氏【明列女传议婚数年而伯燮病疠手挛髪秃父母有他意女问沈郎病始何日父曰初许时固佳儿今乃病作女曰讳病求婚负在彼既许而病命也违命不祥竟归之伯燮病且惫奉事无少怠居八年卒嗣其从子舅买妾得子逾年舅姑相继亡王独抚二防成立】
　　平仲升妻许氏【山隂县志年二十一仲升病革顾氏而泣曰亲老子防饘粥不充其早为计氏啮指誓守仲升亡氏励志坚贞事姑孝抚子耕读寒暑不辍年七十二而卒】
　　吴邦璿妻傅氏【旧浙江通志邦璿遇乱有职守嘱傅从间道去傅曰岂不能先死遂吉服自缢】
　　胡圻妻倪氏【山隂县志文正公元璐姊也年十八适圻圻谒选至京卒氏闻讣以头触柱流血欲殉元璐泣解之曰古人云死易立孤难姊有子抚之长以吾女配之乃苦志成家训子以经史年四十卒】
　　朱贞女【绍兴府志防许字周沔未婚而卒女闻往持防剪髪以誓遂抚侄为子事纺绩以自给偶患疾为延医诊脉女曰吾手岂容他人近乎不许夀七十一卒】
　　张拱辰妻施氏　钱伯顔妻张氏　孙华玊妻余氏吕聪妻田氏　　王昙妻俞氏　　郑谷霖妻周氏陈轼妻钱氏　　金俊妻张氏　　汪徳声妻谢氏朱士忞妻孟氏　张旭妻钱氏　　陈周妻戴氏胡灿妻赵氏　　宋如珪妻丁氏　赵容妻余氏潘宋妻王氏　　缪禹卿妻濮氏　周防妻赵氏周箎妻朱氏　　陈润妻胡氏　　朱雷妻沈氏包济妻周氏　　冯吉妻王氏　　俞思妻任氏张衡妻孔氏　　张遯妻钱氏　　朱涛妻胡氏朱滇妻张氏　　陈钥妻金氏　　陈滋妻吴氏吴克明妻周氏　刘澐妾李氏　　罗光显妻刘氏言祚庚妻丁氏　陆坦如妻章氏　王邦妻孙氏丁元勲妻潘氏　金廷瑞妻郑氏　金缃妻谭氏金经妻朱氏　　潘五凤妻胡氏　陈贤十一妻沈氏金一宠妻黄氏　邵钿妻蒋氏　　邵奎妻徐氏沈嗣鉴妻俞氏　徐良生妻严氏　徐良辅妻何氏王观洲妻余氏　张圣任妻吴氏　金起云妻孙氏吴振先妻钱氏　胡垫妻孟氏　　周志髙妻章氏俞栢妻施氏　　黄良辅妻商氏　祝汝栋妻徐氏叶廷筌妻朱氏　何光造妻沈氏　陈枢妻髙氏徐镗妻金氏　　徐庆妻尹氏　　陈防学妻冯氏陈至谦妻张氏　金有徳妻钱氏　陈大绮妻娄氏俞大逵妻曹氏　金大绅妻祝氏　陈其升妻潘氏陈慈妻石氏　　胡之纪妻陆氏　【缺姓】禹圗妻谢氏叶大器妻曾氏　龚邦柱妻裘氏　王大杰妻裘氏许三聘妻潘氏　陈核妻徐氏　　沈燮妻张氏刘继曾妻汪氏　俞和妻马氏　髙应科妻李氏髙冈妻赵氏　　张孚妻何氏　　包懋统妻王氏沈浤妻傅氏　　髙贵珍妻凌氏　髙贵津妻汪氏姚用栗妻唐氏　髙公怿妻周氏　余灿妻倪氏商周稷妻祝氏　俞廷禄妻黄氏　余崇礼妻宋氏陈之源妻童氏　谢朝賔妻沈氏　许应遴妻诸氏周廷栻妻李氏　王朝京妻倪氏　刘宗元妻严氏陈其才妻潘氏　邹寰妻盛氏　　唐国器妻夏氏章养仁妻刘氏　刘景尧妻沈氏　徐应奎妻陈氏
　　国朝
　　胡一言妻张氏【绍兴府志夫亡张年十九有娠五月生子名拱枢身纺绩以课之顺治间具题奉防建坊旌表】
　　胡廷聘妻许氏【山隂县志廷聘为郧阳副将顺治四年九月楚寇乱被掠氏断髪毁容抱石投金鱼河死顺治十三年郧阳巡抚胡全才具题奉】
　　【防建坊旌表】
　　周方苏妻吴氏【山隂县志眀季氏与夫失散时年二十九子襄绪生才九月负之航海身歴艰险百折不回完节以殁康熙七年具题奉防建坊旌表】
　　骆元裕妻俞氏【旧浙江通志康熙十年与同里俞一和妻冯氏俱奉】
　　【防建坊旌表】
</div>
    <div class="pagination">
<a href="浙江通志_page584.html">上一页</a><span>...</span><a href="浙江通志_page580.html">580</a><a href="浙江通志_page581.html">581</a><a href="浙江通志_page582.html">582</a><a href="浙江通志_page583.html">583</a><a href="浙江通志_page584.html">584</a><span class="current-page">585</span><a href="浙江通志_page586.html">586</a><a href="浙江通志_page587.html">587</a><a href="浙江通志_page588.html">588</a><a href="浙江通志_page589.html">589</a><a href="浙江通志_page590.html">590</a><span>...</span><a href="浙江通志_page586.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
