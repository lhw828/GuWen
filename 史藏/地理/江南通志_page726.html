<!DOCTYPE html>
<html>
<head>
    <meta charset="UTF-8">
    <title>江南通志 - 第 726 页/共 731 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江南通志 - 第 726 页/共 731 页</h1>
    <div class="content">　　平江陵南徐
　　苍梧王元徽二年五月壬子江州刺史桂阳王休范举兵反中领军刘勔右卫将军萧道成南讨出屯新亭征北将军张永屯白下前南兖州刺史沈懐明戌石头壬辰贼奄至攻新亭垒道成拒击大破之越骑校尉张敬儿伪降休范信之置于左右斩休范首归道成遣送诣台道逢南军弃首于水休范将杜黒驴攻新亭甚急防丁文豪破台军至朱雀桁【在江宁秦淮上】黒驴舍新亭北趋之刘勔战死王道隆遇害张永溃于白下沈懐明自石头奔散戊午抚军长史褚澄开东府门纳贼军贼入屯中堂羽林监陈显达击大破之宫省恇扰俄而丁文豪之众知休范已死稍退散显达大破黒驴文豪皆斩之进克东府余党悉平
　　四年七月戊子南徐州刺史建平王景素【宏子文帝孙】据京城反遣骁骑将军任农夫领军将军黄回等讨之萧道成总统众军甲午左军将军张保败死回等至京城战破之乙未克京城斩景素同逆皆伏诛
　　昱准废立
　　昱喜怒乖节及嗣位好出游行天性好杀一日不杀则惨惨不乐尝直入领军府道成昼卧裸袒昱令起立画腹为的引满将射之道成敛版曰老臣无罪乃更以骲箭【骨簇箭也袍薄二音】射中其脐道成忧惧乃命王敬则隂结昱左右杨玉夫等使伺机便秋七月戊子夜帝寝熟玉夫弑之道成以太后令安成王准即位追废昱为苍梧王中书监袁粲尚书令刘秉谋诛道成道成遣戴僧静等攻粲于石头粲父子俱死秉逾城走亦为追者所杀沈攸之举兵江陵讨道成道成假黄钺出顿新亭
　　二年春正月丁卯沈攸之败己巳华容县人斩攸之首送建康
　　齐
　　齐受宋禅【萧道成字绍伯其先本东海兰陵人晋中朝丧乱皇髙祖整过江居晋陵武进县之东城里寓居江左者皆侨置本土加以南名更为南兰陵人帝年十三受礼及左氏春秋十九年领偏军讨沔北蛮有功二十二年随萧思话襄阳二十九年领偏军破仇池二垒遂从谷口入关攻拔谈提城后袭皇考爵晋兴县五等男为建康令有能名宋明帝即位为右军将军时四方叛帝一日破晋陵贼十二垒分军定诸县及薛安都据彭城索儿攻淮隂帝讨破之晋安王子勋遣将入三吴明帝遣帝讨之贼望见走及张永等败彭城帝镇淮隂迁南兖州刺史加督五州泰始七年征还都部下劝勿就征帝曰主上除诸弟作万嵗后计何关他族祸难将兴方与卿等戮力耳至拜散骑常侍明帝崩遗诏领卫尉掌机事寻加侍中元徽五年休范举兵寻阳帝分遣众军击平之人望久属及苍梧见弑迎立顺帝卒乃受禅】
　　建元元年【宋升明三年】夏四月甲午齐王即皇帝位郁林海陵宣城继立
　　武帝永明十一年七月戊寅太孙昭业即帝位明年春正月丁未改元隆昌昭业即位多失道西昌侯鸾谏不听与中书令何允谋诛鸾秋七月癸巳鸾使萧坦之谌等率兵入宫弑之皇太后令废为郁林王奉新安王昭文入纂皇统是月丁酉即帝位九月改元延兴诸王咸图讨鸾鸾以次杀之【九月杀鄱阳王锵随王子隆安陆王子敬晋安王子懋及南平王铳晋熙王銶宜都王铿桂阳王铄十月杀衡阳王钧江夏王锋建安王子贞巴陵王子伦皆被杀】十月辛亥皇太后令废帝为海陵王使宣城王鸾入纂大统改元建武齐魏交兵
　　髙帝建元二年春二月丁卯魏军攻寿阳豫州刺史垣崇祖决肥水破之癸巳遣使廵慰淮肥徐豫边人尤贫遘难者
　　三年正月魏人侵齐淮阳【在鳯阳府泗州东北】军主成买战死齐遣将军周盘龙等救之【齐书作李安民】魏师败退明帝建武二年春二月魏主伐齐至寿阳众号三十万循淮而东遂至钟离【今鳯阳府东冇钟离城】齐遣徐州刺史萧惠休援之豫州刺史裴叔业破之于淮北平王敬则
　　明帝永泰元年夏四月丁丑大司马防稽太守王敬则自以髙武旧将心不自安上亦猜伺之以张瓌为平东将军吴郡太守敬则曰东今有谁只欲平我耳遂反至武进陵口【今常州府】恸哭而过曲阿令丘仲孚收船舰凿长冈埭泻渎水阻其军不得进五月帝诏左兴盛胡松等筑垒于曲阿长冈【在镇江府丹阳县】敬则急攻之松引骑兵突其后敬则军败斩之
　　东昏纪事
　　永元元年秋八月扬州刺史始安王遥光据东府反诏曲赦京邑中外戒严尚书令徐孝嗣以下屯卫宫城遣领军将军萧坦之率六军讨之戊午斩遥光传首十一月丙辰太尉江州刺史陈显达举兵寻阳甲申至京师宫城严警六军固守乙酉斩陈显达传首
　　二年春正月庚午诏讨豫州刺史裴叔业丙戌以卫尉萧懿为豫州刺史征寿春己丑叔业病死兄子植以寿春降魏魏遣司徒彭城王勰镇之三月乙卯遣将军崔慧景将兵讨寿阳夏四月慧景于广陵举兵袭京师右卫将军左兴盛督京邑水部众军南徐州刺史江夏王寳元以京城纳慧景乙卯遣中领军王莹屯北篱门壬戌慧景至莹等败绩甲子慧景入京师宫内据城拒守豫州刺史萧懿起义救援癸酉慧景弃众走斩首八月齐攻魏寿阳魏击败之遂取淮南地十月己卯害尚书令萧懿十一月齐雍州刺史萧衍起兵襄阳西中郎将萧頴胄以南康王寳融起兵荆州称奉宣德皇太后令立南康王寳融
　　中兴元年春正月废帝为涪陵王六月萧頴孚起兵庐陵八月辛卯以太子左率李居士縂督西讨诸军事屯新亭九月甲辰萧衍至南豫州辅国将军监南豫州事甲胄军二万人于姑孰奔归丙辰李居士与衍军战于新亭败绩冬十月甲戌王珍国又战败于朱雀航戊寅宁朔将军徐元瑜以东府城降青冀二州刺史桓和入卫屯东宫寻亦降衍于是闭宫城门自守十二月丙寅新除雍州刺史王珍国侍中张稷率兵入殿弑帝十二月以太后令废帝为东昏侯南康王寳融宜纂承皇祚二年春正月甲寅加大司马萧衍位相国梁公二月丙戌进梁公萧衍爵为王三月庚戌车驾东归至姑孰丙辰逊位于梁
　　梁
　　梁受齐禅【萧衍字叔达南兰陵中都里人与齐同承淮隂令整皇考顺之参预齐髙佐命其薨也不得志至郁林失德帝助齐明倾齐武之嗣以雪心耻齐明崩刺雍州行仁义以结众心寻而大臣相次诛戮永元二年冬举事竟陵明年三月南康王即帝位于江陵请以帝都督征讨诸军假黄钺杀湘东王寳晊及邵陵王寳佼晋熙王寳正三人鄱阳王寳寅出奔魏】
　　天监元年【即齐中兴二年】四月丙寅梁王衍即皇帝位梁魏交兵
　　武帝天监三年春二月魏陷梁州
　　四年二月遣卫尉卿杨公则率宿卫兵塞洛口【在定逺县西北口】冬十月丙午北伐以扬州刺史临川王宏都督北讨诸军事柳琰为副
　　五年三月丁亥陈伯之自寿阳率众来降五月辛未太子左卫率张惠绍克魏宿预城【今淮安府宿迁县】乙亥临川王宏前军克梁城【在夀州东北钟离西南】辛巳豫州刺史韦叡克合肥城丁亥庐江太守裴防克羊石城庚寅又克霍丘城六月庚子青冀二州刺史桓和前军克胊山城秋九月将军蓝懐恭与魏邢蛮战于睢口【在邳州下相城西南】败绩峦进围宿预懐防复于清南筑城峦攻拔之斩懐防杀获万计张惠绍弃宿预遁还魏诏邢峦引兵渡淮与中山王英合攻梁城梁临川王宏遁还将士死者五万人十一月魏宼钟离遣右卫将军曹景宗率众赴援
　　六年夏四月癸巳曹景宗韦叡等破魏军于邵阳州【在鳯阳旧城东北淮水中】斩获万计
　　七年冬十月丙子诏大举北伐以始兴王憺为平北将军率众入清口车骑将军王茂率众向宿预八年春正月壬辰魏镇军参军成景儁斩宿预城主严仲寳【通监作严仲贤】以城内属【按此条通鉴作七年七月事】九年梁作縁淮塘北岸起石头迄东治南岸起后渚篱门迄三桥
　　十年三月辛丑盗杀东莞琅琊二郡太守邓晰以胊山引魏军遣振逺将军马仙防讨之是月魏徐州刺史卢昶帅众赴朐山冬十二月庚辰马仙防大破魏军斩馘十余万克复朐山城
　　十二年郁洲民徐道角等夜袭州城降魏梁北兖州刺史【治淮隂今淮安府】康绚讨平之
　　十三年梁作浮山堰【夀州西北二十五里有硖石山山上二城在西岸者为西硖山】逼寿阳魏遣崔亮攻之萧寳寅决淮泗【按此条见通鉴】十五年二月魏镇东将军萧寳寅大破梁将于淮北魏崔亮李平等克硖石斩梁豫州刺史赵祖恱【此条南史不载见北史】九月梁淮堰壊声闻三百里縁淮城戍村落十万余口皆漂入海【南史作十四年十月梁书不载】普通五年六月庚子以元树为平北将军率众北伐【通鉴作裴防】八月庚寅徐州刺史成景儁克魏童栈【童栈鉴作僮城今鳯阳府虹县东北】九月戊申又克睢陵城【在邳州东南】戊午北兖州刺史赵景恱围荆山【在鳯阳府西】壬戌宣毅将军裴防袭寿阳【今寿州】入罗城弗克冬十月戊寅裴防元树攻魏建陵城【在沐阳县西北】破之辛巳又破曲木扫虏将军彭寳孙克琅琊甲申又克檀丘城【通鉴作亶丘】辛卯裴防破狄城丙申又克甓城【诸城俱在淮南】遂进屯黎将【亭在寿州】壬寅魏东海太守韦敬欣以司吾城降【在宿迁县西】定逺将军曹世宗破魏曲阳城【在定逺县西北】甲辰又克秦墟魏守将多弃城走十一月壬戌裴防攻寿阳之安城克之丙寅魏马头安城并来降十二月戊寅魏荆山城降
　　六年春正月庚申魏镇东将军徐州刺史元法僧以彭城内附癸酉克魏郑城【在鳯阳府颍上县东南】二月乙未赵景恱下魏龙亢城【此条通鉴不载见梁书】夏五月己酉筑宿预堰壬子遣中防军夏侯亶督寿阳诸军事北伐六月豫章王综奔于魏魏复据彭城
　　七年十一月辛巳夏侯亶等众军克寿阳城魏新野太守以郡降
　　大通元年冬十月庚戌魏东豫州刺史元庆和以涡阳内属十一月丁卯以中防军萧深藻为都督侵魏镇于涡阳
　　中大通元年夏四月癸巳陈庆之攻拔魏梁城四年春正月癸未魏南兖州刺史刘世明以城降五年六月己卯魏建义城主兰寳杀东徐州刺史崔祥以下邳降
　　平侯景
　　武帝太清元年二月庚辰魏司徒侯景求以豫章广颍等十三州内属壬午梁以景为大将军封河南王
　　二年八月戊戌侯景举兵反攻马头木栅荆山等戍甲辰以安前将军邵陵王纶都督众军讨景冬十月侯景袭谯州进攻陷厯阳戊申以临贺王正德为平北将军都督诸军屯丹阳郡己酉景自横江济采石辛亥至建邺临贺王正德率众附贼十一月己未景立正德为天子于南阙前辛酉贼攻陷东府城庚辰邵陵王纶帅武州刺史萧弄璋前谯州刺史赵伯超等入援乙酉纶进军湖头与贼战败绩丙戌安北将军鄱阳王范遣世子嗣雄信将军裴之髙等率众入援次张公洲十二月丙辰司州刺史柳仲礼前衡州刺史韦粲髙州刺史李迁仕前司州刺史羊鸦仁等率众军入援
　　三年春正月丁巳大都督柳仲礼率众军分据南岸贼济军于青塘袭杀韦粲庚申邵陵王纶临城公大连等率兵集南岸李迁仕及天门太守樊文皎进军青溪东为贼所破文皎死之二月侯景遣使求和皇太子因请帝许之盟于西华门下景既运东城米归于石头亦不解围启求遣诸军退丁未皇太子又命南兖州刺史南康王防理前青冀二州刺史湘潭侯退率江北之众顿于兰亭苑甲子侯景表陈帝失复举兵向阙三月戊午前司州刺史羊鸦仁等进军东府北与贼战大败时四方征镇入援者三十余万莫有鬬志自相抄夺而已丁卯贼攻陷宫城纵兵大掠己巳贼矫诏遣石城公大欵解外援军庚午侯景自为都督中外诸军事大丞相録尚书辛未援军各退散己酉帝以所求不供忧愤寝疾是月青冀二州刺史明少遐东徐州刺史湛海珍北青州刺史王奉伯各举州附东魏五月丙辰帝崩时年八十六秋七月甲寅广州刺史元景仲谋应侯景西江督防陈霸先攻之景仲自杀
　　简文帝大寳元年癸酉前江都令祖皓起义兵于广陵二月癸未侯景攻下广陵皓见害丙午侯景逼帝幸西州
　　二年秋七月景还至建邺八月戊午废帝为晋安王害王太子及诸王
　　元帝承圣元年三月王僧辨等平侯景【按是年九月改元承圣】
　　敬帝之立
　　承圣三年十一月太尉王僧辨司空陈霸先定议以晋安王方智为太宰承制自江州迎还建邺四年二月癸丑至自寻阳入居朝堂三月齐遣其上党王髙涣送贞阳侯萧深明【南史作萧明通鉴作渊明】来主梁嗣至东关遣吴兴太守裴之横与战败绩死之太尉王僧辨率众出屯姑孰七月辛丑王僧辨纳贞阳侯萧深明自采石济江甲辰入于京师以方智为太子九月甲辰司空陈霸先举义袭杀王僧辨黜萧深明丙午奉晋安王方智即皇帝位冬十月己巳改元绍泰
　　平义兴吴郡及南豫州谯秦二州
　　敬帝绍泰元年十月震州刺史【今湖州府】杜龛举兵攻信武将军陈旧于长城义兴【今宜兴】太守韦载据郡以应之辛未诏司空陈霸先讨载丙子南豫州【治芜湖县】刺史任约镇北将军谯【冶滁州来安县】秦【治江宁府六合县】二州刺史徐嗣徽举兵反乗京师无备窃据石头丁丑韦载降义兴平遣晋陵太守【今常州府】周文育率军援长城十一月庚辰齐安州刺史翟子崇楚州刺史刘仕荣淮州刺史柳达摩率众赴任约入于石头庚寅司空陈霸先旋于京师十二月庚戌徐嗣徽任约至采石迎齐援丙辰遣猛烈将军侯安都于江宁邀之贼众大溃嗣徽约等奔于江西庚申翟子崇等请降并放还北
　　梁败北齐
　　太平元年二月癸亥贼徐嗣徽任约袭采石戍执戍主明州刺史张懐钧入于齐三月戊戌齐大将萧轨出栅口向梁山司空陈霸先军主黄菆逆击大破之轨退保芜湖遣周文育侯安都军梁山拒之【在太平府当涂县西南】夏四月丁巳陈霸先表诣梁山抚廵将帅壬午侯安都轻兵袭齐行台司马防于厯阳大破之俘获万计五月庚寅齐军水步入丹阳县丙申至秣陵故治敕周文育还顿方丘徐度顿马牧杜棱顿大桁癸卯齐军进据儿塘舆驾出顿赵建故篱门六月甲辰齐潜军至蒋山龙尾斜趋幕府山北至武庙西北乙卯司空陈霸先授众军节度与齐军交战大破之
　　陈
　　陈受梁禅
　　永定元年【梁太平二年】十月辛未陈王霸先即皇帝位于南郊齐兵既破霸先威权日重九月位相国总百揆封陈公冬十月戊辰进爵为王至是遂下诏禅于陈陈王即位奉梁主为江隂王
　　王琳萧庄奔齐
　　梁太平元年十一月梁征王琳为司空不至陈永定元年十月琳败陈兵获其将周文育侯安都等二年三月立梁永嘉王庄即位于郢州【通鉴作邺】六月乙巳陈诏司空侯瑱领军将军徐度讨之
　　三年六月琳奉永嘉王庄出屯濡须口【此条南史齐书俱不载】十一月琳攻大雷齐师为之声援陈遣侯瑱侯安都徐度御之
　　天嘉元年二月丙申太尉侯瑱败王琳于梁山败齐兵于博望擒齐将刘伯球王琳及其主萧庄奔齐
　　临海安成废立
　　永定三年八月庚戌立临川王伯宗为皇太子天康元年四月癸酉即皇帝位
　　二年十一月甲寅安成王顼以慈训太后令废为临海王诏安成王顼入纂皇统
　　伐齐
　　宣帝太建五年三月壬午以开府仪同三司吴明彻都督征讨诸军事略地北边冬十月乙巳吴明彻克寿阳城斩王琳传首建邺七年闰九月壬辰吴明彻大破齐军于吕梁
　　陈周交兵
　　宣帝太建九年冬十月戊午司空吴明彻破周将梁士彦于吕梁
　　十年春二月甲子周军救梁士彦大败吴明彻于吕梁
　　十一年十一月戊戌周将梁士彦围寿阳克之辛亥又克霍州癸丑以扬州刺史始兴王叔陵总督水步众军十二月乙丑南北兖晋三州及盱眙山阳阳平马头秦厯阳沛北谯南梁等九郡民并自拔向建邺周又克谯北徐二州
　　十二年八月庚申遣南豫州刺史任忠率众赴厯阳超武将军陈慧纪趋南兖州九月丁亥周将王延贵率众援厯阳任忠击破之禽延贵等己酉周广陵义军主曹药率众来降
　　后主叔寳之立
　　太建十四年正月甲寅宣帝殂太子哀号俯伏始兴王叔陵抽药刀斫之复斫柳后长沙王叔坚搤叔陵叔陵出走右卫将军萧摩诃讨斩之太子叔寳即位
　　隋
　　灭陈
　　初隋文帝受周禅甚敦隣好陈宣帝不禁侵掠太建末隋兵大举闻宣帝崩乃命班师遣使赴吊修敌国礼书称姓名顿首而后主骄答书失礼隋文帝不恱及纳萧瓛萧岩隋文帝愈忿
　　开皇八年【即陈后主二年】十一月以晋王广为元帅督九十总管讨陈
　　九年春正月乙丑隋将贺若弼自北道广陵济韩擒虎趋横江济分兵晨袭采石取之进拔姑孰次于新林时弼攻下京口縁江诸戍望风尽走弼分兵断曲阿之冲而入戊辰以萧摩诃樊猛樊毅司马消难施文庆分兵镇守要害庚午贺若弼攻陷南徐州辛未韩擒虎陷南豫州辛巳贺若弼进军钟山顿白土冈之东南陈众军败绩弼乗胜进军宫城烧北掖门是时韩擒虎率众自新林至石子冈镇东大将军任忠出降引擒虎经朱雀航趋宫城自南掖门入城内文武百官皆遁出后主乃逃于井既而军人以绳引出之丙戌晋王广入据台城送后主于东宫三月发至长安
　　江都之役
　　大业十二年秋七月甲子帝如江都
　　十三年十一月唐公立代王侑为帝遥尊帝为太上皇改元义宁
　　二年三月太上皇崩于江都温室諡曰炀
　　江南通志卷一百九十八
<史部,地理类,都会郡县之属,江南通志>
　　钦定四库全书
　　江南通志卷一百九十九
　　杂类志
　　摭史纪事【二】
　　唐
　　平江淮
　　先是隋炀帝大业九年八月癸卯吴人朱燮晋陵管崇拥众十万余宼江左九月己卯东海人彭孝才举兵为盗众数万十月朱燮管崇共迎刘元进为天子毘陵东阳防稽建安多应之遣将军吐万绪鱼俱罗讨之十二月徴绪还遣江都丞王世充讨元进频战皆捷元进燮败死
　　十一年秋七月己亥淮南人张起绪起兵为盗众至三万冬十月壬申东海贼帅李子通拥众渡淮自号楚王建元明政宼江都
　　十二年二月癸亥东海贼卢公暹率众万余保于苍山九月东海人杜伏威扬州沈觅敌作乱众至数万右御卫将军陈棱击破之
　　十三年春齐郡贼杜伏威率众渡淮攻防厯阳郡三月庐江人张子路举兵反右御卫将军陈棱讨平之又贼帅李通徳聚众数十万寇庐江左屯衞将军张镇州击走之
　　恭帝义寜元年【即大业十三年】十二月贼帅张善安陷庐江郡
　　二年三月吴兴郡守沈法兴据丹阳称江南道总管
　　唐髙祖武徳二年九月辛未李子通僭号沈法兴称梁王丁丑杜伏威降
　　三年李子通袭法兴于吴郡法兴走死【按此条见通鉴唐书不载】
　　四年十一月庚寅李子通降丙申复叛伏诛六年正月庚寅徐圆朗陷泗州二月丙寅行军总管李世勣败徐圆朗执之八月壬子淮南道行台左仆射辅公祏反乙丑赵郡王孝恭讨之
　　七年三月戊戌赵郡王孝恭败辅公祏执之敬业起兵
　　中宗嗣圣元年太后以帝为庐陵王迁于房州二月后改元光宅九月柳州司马英国公李敬业举兵于扬州移檄四方以匡复为名十月癸未楚州司马李崇福以山阳安宜盐城三县归于敬业甲申太后以左玊钤卫大将军梁郡公孝逸为扬州道行军大总管左金吾卫大将军李知十为副率兵三十万以拒李敬业壬辰李敬业克润州丁酉曲赦扬楚二州复敬业姓徐氏十一月庚申右监门卫将军苏孝祥及徐敬业战于阿谿死之乙丑徐敬业将王那相杀敬业降
　　平刘展
　　肃宗上元元年十一月甲午扬州长史刘展反陷润州丙申陷升州壬子李峘淮南节度使邓景山及刘展战于淮上败绩
　　二年正月乙卯刘展伏诛
　　讨平卢军
　　徳宗建中二年八月辛夘平卢军节度使李正己卒其子纳反自称留后十月戊申李纳将李洧以徐州降十一月辛酉纳冦徐州宣武军节度使刘洽败之于七里沟甲申李纳将王渉以海州降三年正月癸未李纳陷海宻二州
　　贞元八年五月癸酉李纳卒其子师古自称留后平镇海军
　　宪宗元和二年十月镇海军节度使李锜反杀留后王澹乙丑命淮南节度使王锷为诸道行营兵马招讨使以讨之癸酉镇海军兵马使张子良执锜己卯免润州税十一月甲申李锜伏诛
　　平淮蔡
</div>
    <div class="pagination">
<a href="江南通志_page725.html">上一页</a><span>...</span><a href="江南通志_page721.html">721</a><a href="江南通志_page722.html">722</a><a href="江南通志_page723.html">723</a><a href="江南通志_page724.html">724</a><a href="江南通志_page725.html">725</a><span class="current-page">726</span><a href="江南通志_page727.html">727</a><a href="江南通志_page728.html">728</a><a href="江南通志_page729.html">729</a><a href="江南通志_page730.html">730</a><a href="江南通志_page731.html">731</a><a href="江南通志_page727.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
