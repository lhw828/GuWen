<!DOCTYPE html>
<html>
<head>
    <meta charset="UTF-8">
    <title>钦定热河志 - 第 230 页/共 255 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定热河志 - 第 230 页/共 255 页</h1>
    <div class="content">　　鱼藻池边
　　辇路平直随
　　仙仗到蓬瀛官厨初饫红莲饭
　　御馔仍分碧涧【午刻　　　赐御馔红莲米饭栁根鱼】
　　山庄一帯并河壖人众如鱼尽力田要与周诗占吉梦早开埸圃待丰年
　　一条罗帯水拖蓝只少鱼舟着两三满眼丹青输画手莺声栁色似江南
　　文鳞跃处起涟漪水族沾
　　恩乐此时不是网罛施不得为留余泽及鲲鲕
　　佳名原自栁根来【鱼名栁根赤葢栁根之色赤此鱼好噉栁根故名】钓得仍将栁贯腮分
　　赐词臣三百尾挿竿骑马雨中回
　　直庐磁瓶草花　　　　　　　　查慎行涧草岩花摘小丛秘磁水爱青红不教开落尘沙畔只似栽培雨露中映壁数枝开晓日入双蝶帯西风谁将蟋蟀篱边景移向滦河
　　避暑宫
　　赋野杏根　　　　　　　　　　查慎行古根埋不烂搜剔岂能辞斑剥旧苔藓槎枒新菌芝乾坤无弃物研席得竒姿自有天然质何烦斧凿为
　　双塔峯歌　　　　　　　　　　查慎行滦河之水鸣淙淙晨光欲透草木蓊千岩浮动万壑充十里雾湿三光鬉阳乌展翅烟摅虹倒射石壁纷青红中有两峯迥不同向人腾跃比祝融厥初生时谁所砻分而为二疑靊窿自从巨斧开鸿蒙势欲复合难弥缝小者为霍大者宫前髙后亚儿随翁其颠石笋各卓空如窣堵波劖圆穹其旁老松垂薤葱雨露已费千年功初从南麓瞻崇隆恍然御气乘罡风青天一碧悬双篷仙舟出没波涛洪形随径转日在东并作髙柱孤巄嵷首末稍敛中微丰异哉三窍何玲珑下空一门拆崆峒中央一线星光通最上一穴磨青铜团团皎月非朦胧洞贯腹背岂羿弓谁与人力争天工须臾位置移怱怱左右互易惊愚蒙渐行渐逺渐不穷回头依旧蔵霾雺我思佛力大且雄含利所在塔庙崇十方照耀开盲聋僧伽兴废会有终岂如兹山嫓华嵩巍峩俯辟荆榛丛绵亘古塞接蠮螉刼火不壊况兵戎地虽僻左秀独钟昔名未彰今始防吾
　　皇盛徳迈帝鸿尽摄六合归牢笼年年雅诗赋车攻
　　山庄近在封域中已获顾盼邀
　　重瞳何须秩祀偕三公小臣作歌逹
　　圣聪特与此日庆遭逢
　　塞田双穗嘉谷恭纪　　　　　　查慎行
　　属车到处瑞徴竒嘉谷【俗呼小米子】欣看燕尾垂异畆比禾皆九穗连畦如麦总双歧泽流膏雨珠兼玉谱入豳风画亦诗从此康年岂胜纪太平
　　天子是农师
　　驻跸巴龙桑阿苏台
　　上于附近山中行围
　　赐【臣】等全鹿恭纪　　　　　　　　　　查慎行雉尾鸡翘晓望分旌旗髙卷万山云威加草木秋行令礼重防膢画掩羣从兽总归司马法回镳如策凯旋勲只惭未効三驱力拜
　　赐长先七校军
　　驾幸海拉苏台大猎
　　赐【臣】等观围恭纪　　　　　　　　　　查慎行圣朝雄畧弥宇宙四海为家同在宥
　　行宫直过大青山纉武年年寓巡守川原蕃膴少瓯脱边障清宁罢峯堠尽收种落当郊樊大展冈峦作灵囿凉秋八月商飚发霜气凝严氷未溜朝来下
　　诏大合围草浅林防宜往狩三干虎旅移前帐十万龙骧出华廐竒毛个个五花文表貉旜徧岩岫层层叶幄绚红紫面面山屏围锦绣前行十里雪初晴千歩如筑新僦遥看数骑林西麓画里依微人比豆鴈行齿序列后先鱼贯班聨随长防绵绵翼翼逺不断整整斜斜近相凑须臾旋绕山之东观者同时尽回首举鞭初可一二数错落星文排列宿长松冠岭岭插空人马从空俄下走呼声防处震虚谷惊起雕翎落飞狖此时已有鹿斯奔阑入围埸孤引脰东跳西顾迷所向首鼠张皇等鼯鼬鱼丽鹳翼顷刻成变幻圆方讵能究阵图本是邱井法旌立和门严介胄合围渐壤渐平匝布丛攅势相缪不知鹿羣何处来俟俟儦儦纷邂逅麏麚麞麝麋麖麑麅□□麜麎麔希间侦伺前复却防内怔惶骇而骤渴舌长如饮涧垂野心思民重围透
　　天威奋武临咫尺顿辔齐镳不容窦神机独握举大绥众志成城鹿为鍭虹流电掣忽飞鞚月满弓开胥入彀逸足公然帯箭驰先声所至随仆
　　一人获隽万人欢羣祝
　　君王千万寿大弨旋韔不尽发余勇犹浮
　　衮龙袖网开一面颂
　　皇慈节应驺虞叶仁兽云收雾卷围乍撤万骑如风散晴昼小试真同扫塞氛盈庖岂独充饤饾观兵耀徳典弥崇行赏颁余功孰懋窃闻上古有大甸秋狝相本由旧青邱自行吞云梦吉日先须卜庚戊漆沮甫草偶于畋悉率从王惟左右今之健儿千二百来自诸蕃逾尉【大同兵防古兵一千二百五十人皆出喀喇沁诸部落】期门将士但旁观山力何曽技轻奏此皆
　　至尊善抚驭同轨归诚车辐辏
　　国家恩泽浩如天蕃部寜非天所覆自然忭舞羣用命王用三驱此其又车攻宁数小雅材羽猎应嗤西汉陋矢诗槖笔本臣职况着征衣随短后虽惭无力効殳鋋盛事千秋幸亲觏
　　驻跸兴安岭有
　　防命【臣】等登絶顶逺眺恭纪四首　　　　查慎行
　　崇冈斗起杳难攀
　　翠防华旌嵗往还六合一家寕恃险九边三面总无关龙沙展势提封外鸟道盘空霄汉间
　　诏许重登峯顶望始知髙出万层山
　　忽开眼界向层巅指掌图成立马前东走
　　陪京山委浪北逾瀚海地黏天牛羊白散千屯雪草木青回万灶烟四十九藩齐望
　　幸呼嵩声彻半空
　　甲帐辰旗紫逻长极天晴色辨微芒黄榆不断庭方路白日能消氷雪光猎骑嘶风争北向野鹰随鴈亦南翔西山苍霭遥相椄直似登临在
　　帝乡
　　舆图逺辟古兴安凤舞龙回气郁蟠半岭出云铺大漠乔松落叶倚髙寒【岭以北松皆落叶】丹青不数东南秀俯仰方知覆载寛万里乾坤千里目欣从竒险得竒观
　　驻跸伊逊河源
　　上亲射石熊以熊掌颁
　　赐【臣】等恭纪　　　　　　　　　　　　查慎行千峯万峯争落木秋声萧萧气肃肃连朝纉武大掩羣殪尽山中雪斑鹿西风卷地余怒号虎豹股栗豺狼逃老熊何物敢自匿出林独叫求其曹
　　天威赫业掦云防捣穴直穷熊所馆公然人立向人啼正值雕弓彀初满皮毛与石孰比坚不闻射石石亦穿须臾三发三命中摇尾大似求哀怜忽看趫防如猿鸟腾上千年松树杪神机别以火器攻霹斜飞贯其脑半空拗折青珊瑚松耶熊耶堕地俱
　　皇心因材有生杀倔强那得逃天诛雉飞兔走清林莽重马防来徧行赏骜性宁非恃爪牙焚身竟至因蹯掌駞蹏鹿尾猩猩唇旧此味配八珍大庖袛合供
　　御馔荣施何幸加词臣臣闻南山之下渭水濵从禽搏兽空铺陈赋家漫夸三十六终日射侯原非真岂如吾
　　皇勇且仁除凶服猛胥躬亲已靖六合无纎尘山林兼使异兽驯他年珥管纪上瑞郊薮行见逰麒麟
　　上亲射金钱豹恭纪　　　　　　　　　查慎行
　　朔漠回銮
　　君王罢猎时忽闻山下豹正逐草间麋讵纵顔行抗还将余勇施三驱争効命七校复扬旗金镞霜花淬飞龙电影追应疑树鹄拔箭已连骴直作摧穷冦真如殪伏雌右髃充上杀全质少微疵貍首斑斑血猫睛防防眵须雄粗缩猬爪利善蔵锥自匿荆榛窟初含雾雨姿气曽吞虎兕力肯让熊罴缓死俄无路偷生讵有期但令供狝狩犹得壮威仪鎗杆风摇尾鞍桥锦冒皮呈文留炳蔚取用及捐糜师武当关险兵韬示象竒小臣惭献颂何异管中窥
　　驾蓝旗营乗舟网鱼
　　命【臣】等沿河骑随
　　赐鲜鲤人各一尾恭纪　　　　　　　　查慎行雪光皛皛山棱棱千山映雪朝日升滦河之水暖不氷刳舟剡楫凌空去三尺黄龙
　　帝亲御川后前驱风伯助峡形渐束波愈清潜鲜帖帖何
　　敢惊人声不闻闻水声须臾船重
　　皇情乐啣尾骈头来绎络八纮一张鱼载跃鲦鲿鰋鲤防且多义不尽取收网罗满渠新涨余天波词臣拜
　　恩已无算复
　　赐红鳞长尺半马上擕归万人看
　　命侍卫射虎召【臣】等同观恭纪　　　　　查慎行后射豹前射熊隂方凛凛生寒风既杀熊复杀虎积雪皠皠暎强弩
　　君王威徳弥寰宇坐致遐方歌乐土辟田筑室艺稷黍猛兽宁容此偪处尔牙如锯我镞铦焚林荡谷期尽殱溪东距溪西相望十余里忽闻响应彻山巅
　　天语遥顺风耳【西洋人所制】
　　六飞所幸成坦途防顽何物乃负嵎期门壮士能手搏奉
　　令何异天行诛天生
　　圣人能格物梼杌穷竒情状悉耳端一缺戕一人厥罪昭然何待诘自从杀此虎边牧蕃鸡豚自从杀此虎庄户长子孙黄熊赤豹同噬吞腥风扫尽无一存小臣稸眼嗟未见谈虎寻常色为变此来快覩三害除直似倍游向畿甸
　　扈从入古北口　　　　　　　　查慎行金支影转翠微间万马骄嘶并入关雉堞连云军角壮虎牙凭险戍旗闲西风渐老河边栁积雪回看塞外山正是清秋好时节
　　六龙行狩扈南还















　　钦定热河志卷一百九
　　钦定四库全书
　　钦定热河志卷一百十
　　艺文四
　　本朝
　　诗
　　乙酉五月扈从过青石梁新开路　查慎行髙入云端俯作梁中间凿石得康庄松声落涧风泉合药气浮山露草香马为重经成熟路人贪早度取防凉词臣例饱
　　天厨膳已有中官候道旁
　　发黄甲营喜晴　　　　　　　　查慎行青浮翠积气氤氲晓色俄从霁色分马首已迎初上日雕翎犹带未归云峯皆似染供屏幛树不论年絶斧斤曾记上畨随
　　跸候滦河新涨隔山闻【癸未六月过此连值大雨】
　　驻跸桦榆沟特给官房止宿感
　　恩防纪　　　　　　　　　　　　　　查慎行千帐连云并出闗受防何幸预清班炎埃气隔无三伏覆载
</div>
    <div class="pagination">
<a href="钦定热河志_page229.html">上一页</a><span>...</span><a href="钦定热河志_page225.html">225</a><a href="钦定热河志_page226.html">226</a><a href="钦定热河志_page227.html">227</a><a href="钦定热河志_page228.html">228</a><a href="钦定热河志_page229.html">229</a><span class="current-page">230</span><a href="钦定热河志_page231.html">231</a><a href="钦定热河志_page232.html">232</a><a href="钦定热河志_page233.html">233</a><a href="钦定热河志_page234.html">234</a><a href="钦定热河志_page235.html">235</a><span>...</span><a href="钦定热河志_page231.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
