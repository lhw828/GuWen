<!DOCTYPE html>
<html>
<head>
    <meta charset="UTF-8">
    <title>江南通志 - 第 527 页/共 731 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江南通志 - 第 527 页/共 731 页</h1>
    <div class="content">　　王世荐字见思潜山人博极羣书自经史子集外天文歴律地志稗官靡不淹通诗力追汉魏盛唐为文落笔疾如风雨晚年学益富诗益工着有华鬘集
　　金道合字洞观潜山人嗜古博学弱冠即驰声艺苑后以明经训余姚与葛寅亮倪元璐善三年俸钱尽市书籍移谕楚黄与邑令争雪诸生寃不合即告归着瑶草山房集史评集杜共八十余卷马士式字月川太湖贡生授登封教谕善古文词训课有方多成名士以荐擢本县令大着亷声所著述皆有典则
　　宋宜中字正宇太湖诸生嗜学家贫不能购书向人借信宿辄还或讶其速答曰已识之矣夜与友行经碑下宜中手按一过记诵不遗其所着皆古博奥衍士林宗焉
　　石誉字试庵宿松人幼聪頴出语惊人为诸生读书躬行凡日用常行随口陈説皆成格言里中化之多著述
　　呉泰字碧溪宿松人尝游呉雪夜吟梅花诗百首时竞传焉着碧溪文集行世
　　洪云翼字望冶懐宁人博洽工文词万歴间以明经任浙江宣平令解组归年九十三卒
　　程之鲁字禹璜懐宁人阮自华序其诗以为竒秀苍妍有云浮波腾之致着有文脊山房稿
　　阮自华字坚之懐宁籍桐城人万厯戊戍进士力学嗜古主盟骚雅东海屠隆録四君子诗冯梦贞朱长春虞淳熙其一则自华也官庆阳守告休归日与海门诸子觞咏以娯晚节着雾霛诗集尤善草书
　　叶灿字以冲桐城人万厯癸丑进士累官国子司业士习浮夸灿为开示名理进以古学因忤魏珰落籍崇祯初起翰林掌院教习有方歴迁礼部尚书归著书数百卷卒諡文荘子士璋户部郎士瑛进士俱世其家学
　　姚康原名士晋字康伯以字行桐城诸生博通经术肆力于诗古文词崇祯中举贤良方正不就史可法镇皖延为记室所着诗文甚富惟太白剑二卷行世
　　田有年字孙若宿松人崇祯庚辰进士累官浙江驿传副使署臬篆政举之暇召生童课艺刻大观集造就人才入觐乞终养筑清贻馆与弟逢年诗文倡和着毛诗笺疏十三经纂注
　　呉国琦字公良桐城人幼读文选朗覆三都两京赋一字无舛诗古文词数千言立就年十五刲股愈父疾称纯孝崇祯辛未成进士司理漳州平反沉狱八百余案归蔬食布袍文名愈重着懐兹堂诗文集尚书音易占礼畧诸书子安顺治壬辰进士
　　国朝方以智字密之桐城人明崇祯庚辰进士官翰林检讨晚游方外旅病万安临终犹与弟子讲业论道不辍生平博极羣书所着有周易图烹雪録等书
　　汪延造字深之潜山人善属文游黄道周谭贞黙之门贞黙与之着见圣篇廿一史説晚筑博易斋専事著述有周易图说周易讲义兼山堂集史学三笔行世
　　王振基字尔玉潜山人与弟扬基并以才名著明末冦踞邑里众避万涧山振基设计捍卫衣食之全活甚众所着伊洛薪传麟经指掌等书逺迩传诵
　　潘江字蜀藻桐城人性敏慧肆力诗古文四方从游甚众康熙己未以博学宏词荐母老不赴隠居著述所着有木厓诗集六经蠡测字学析疑记事珠古年谱龙眠风雅前后集
　　陈衷赤字尔靖潜山人生而頴异过目成诵博覧羣书着贞胜编歴代以还贤愚治乱鍳戒昭然持身饬亷隅邑令常大忠建三立书院延请讲学学者归之
　　呉道新字汤日桐城人少负文名明天启丁卯举于乡标格隽挺读书白云山有著作数十卷呉廷楷字端仪懐宁人为文根极理要出入经史郡邑前后交聘修志推为百年文献
　　陈焯字黙公桐城人七嵗能诗文年二十游呉越间名大噪作寳带桥看月歌呉人谱入弦管顺治壬辰成进士应补部职以母老乞归养亲殁庐墓三年所着有涤岑诗文前后集
　　姚孙森字绳先桐城人博学有文名尤工于诗公卿争折节礼之明末举贤良方正顺治初署龙泉教谕课士先道徳而后文艺多所造就移疾归所着有可处堂诗行世
　　丁宗防字以懋潜山诸生键关读书究心易春秋大义文行俱优邑令常大忠置三立书院延请讲学及门多成名俊
　　周南字汝为桐城诸生少负经济才凡古今制度沿革及成败得失能道其所以挟防走京师条陈皆军国大计尝客粤帅幕饮酒高防帅出歌者十数人各持扇求诗立就七言律毎人一首举座大惊书法类顔鲁公诗文集多散佚自题所居曰鹤巢
　　马教思字临公桐城人父之瑛明崇祯庚辰进士顺治初官定陶令多惠政教思才气卓荦文不起草康熙己未防试第一官翰林分考礼闱最为得人以简抗失院长意遂拂衣归益事著述有古学类解左传纪事本末等书诗古文别为十卷钱选字枚一懐宁人康熙乙丑进士除茂名令课士劝农兴利剔歴有治声归里后著作甚富尤长于史学
　　张赟字越万桐城诸生购书万卷批纂昼夜不辍尤専心易理着周易九图浅説行世及歩天经世返观卧游诸集
　　童鋐逺字方平桐城诸生刻苦励学程书自课寒暑弗辍自六经左国下逮荘骚无不淹贯尝讲易于五畆园列坐聴者数十人咸为推服及门受业者咸知名当时擢巍科登显秩而鋐逺竟困场屋以终着有易学管窥门人张廷璐镌板行世周广桐城廪生博极羣籍濓洛闗闽之书俱析其奥诗古文辞甚富性坦易待人从无疾言遽色卒年八十有四
　　姚士藟字绥仲桐城人康熙戊辰进士父文燮顺治己亥防魁士藟工诗文深醇和雅有刘向曽巩遗风官编修入直
　　内廷试必称防
　　圣祖尝称其品行忠厚文学甚优锡赉优渥所着有瞻云
　　草南归草余斋诗集泳园文集
　　张佑字吉如桐城人隠居好学善为诗至晚益工刘辉祖字北固桐城人嗜学工文海内名俊皆推重之举庚午乡试第一着藕浦诗古文集四十卷弟防亦与齐名辛卯科解元
　　张廷字黼臣桐城人相国英第四子年十二为緑牡丹诗即见赏于名公卿为文合度十六补博士弟子苦吟笃学搆思精审以故得羸疾后省亲京师卒
　　程师恭字蜀材懐宁人十嵗通五经以防贡授永川县令生平喜著书有歴朝史断韵府羣书行世方舟字百川桐城人寄籍金陵甫冠通诸经博渉子史其时文指事类情羽翼经传韩菼见而叹曰此于三百年作者之外自成一家者也序而行之
　　国朝以诸生之文而横被六合者独舟与金坛王汝骧耳北平李塨表其墓曰孝友江乡之望文章海内之师
　　张廷珩字玱闻芑仲子博学洽闻诗古文皆渊雅工书法雍正癸卯
　　御试举人进士殿试二甲第一名授翰林院检讨内廷供奉充讲官
　　御制七言诗一首以褒之皆异数也甲辰分校北闱所取
　　得人卒于官
　　恩赐白金二百两防其丧归
　　张廷瓘字璧臣大学士英季子自幼聪隽长肆力于学苦心研索务穷奥窔为文落笔秀异复极意琢磨一字未安未肯脱稿性方介严重言行必蹈矩矱乐施予急难济困虽倾嚢槖不惜意致恬淡高雅于世俗徴逐之纷避之若凂殁年三十四里党惜之
　　徽州府
　　唐呉少微新安人登第歴官至御史时天下文章宗徐庾气格卑弱独少微与同官富嘉谟词本经学雄迈高雅文体一变称呉富体子巩中书舍人皇甫湜字持正新安人以进士为陆浑尉仕至工部郎数忤同省求分司东都留守裴度辟为判官修福先寺将求碑文于白居易湜怒曰近舍湜而逺取居易请从此辞度谢之即请斗酒饮酣援笔立就度赠以缯采甚厚湜大怒曰自吾为顾况集序未尝许人今碑字三千字三缣何遇我薄耶度笑而酬之
　　王希羽歙州人天复元年登第年已七十余与曹松刘象柯崇郑希顔年相亚号五老榜特授校正
　　五代汪台符歙州人博学工文好王霸大略徐知诰镇金陵台符上书陈民间九患知诰善之宋齐邱嫉其才使人醉之沉蚵蚾矶死及升元中所行诸政利民者皆台符发之
　　宋舒雅字子正歙人才辞敏赡南唐时以状元登第后归宋太宗造阁禁中藏四库书雅与校理累迁职方员外郎出守舒州致仕后直昭文馆卒吕文仲字子臧歙人南唐进士为大理评事入宋授太常太祝与修太平御覧广记文苑英华歴官翰林侍读学士文仲乆居禁近富词学器韵淹雅尝使高丽后使至必询其出处仕终集贤院学士聂冠卿字长孺歙人举进士授建昌推官杨亿爱其文大臣交荐召试馆阁校勘累官侍读学士毎进读春秋必引尊王黜霸之义以讽尝与修大乐制奉禋歌以备三叠是年郊祀遂用焉有蕲春河东等集
　　邱濬字道源黟人天圣中进士歴官至殿中丞因读易悟损益二卦以此能通数知未来兴废好为诗观时感事尝语家人曰吾夀终九九一日在池州赋春草诗而逝年八十一
　　胡伸字彦时婺源人七嵗赋荘周梦蝶诗入太学与汪藻齐名登进士仕著作佐郎与修神宗日厯及礼书后知无为军有徳政民绘其像于学宫汪藻字彦章婺源人寓饶州崇宁二年进士琼林宴颁氷谢表立成一座惊叹羣臣和徽宗御制诗唯藻作众莫能及歴官著作郎与王黼不合出判宣州时梁师成用事令客邀致之藻不往高宗时起直学士院诏令皆出其手时以比陆宣公纂修日歴成除显谟阁学士知徽州从官典乡郡时以为荣
　　王昺字伟文婺源人宣和初调丰城簿迁知吉州平生好义自雄读书敏疾着云嵓集中兴要务史评
　　罗愿字端良歙人父汝楫字彦济由进士歴官吏部尚书愿七嵗为青草赋夀其父登第判赣州知南剑州改鄂州鄂人绘像于灵竹寺愿文章古雅缜密有先秦西汉之风朱子亟推让之尝欲附名集后着新安志尔雅翼鄂州小集兄颂字端规为郢州守亦知名
　　宋松年字徳操休宁人绍兴进士嗜史学于唐书功尤勤调信州録参即官所结阁网罗百氏闗于唐者萃焉名其阁曰防书证疑刋误书成将进上而卒
　　张敦颐字养正婺源人绍兴登第为南剑州教授与朱松友善陞倅宣城摄郡事所着有编年六朝事迹衡阳图志
　　滕恺字南夫婺源人绍兴进士调信州司戸参军朱子称其才智杰然逺过流辈遗文甚少为可惜程珌字懐古休宁人绍熙四年进士令富阳代者以邑豪名授珌珌置不观曰吾未欲知名使闻而改过足矣擢秘书省兼编修侍读帝尝留意笔札珌言太宗留心词翰在僭国削平之后真宗鋭情文墨在澶渊却敌之余上为悚然官终端明殿学士着洺水集内外制类稾
　　祝穆字和父歙人与弟癸同事朱子于云谷着事文类聚方舆胜覧诸书子洙尝着四书集注附録宰执取其书进呈授太学博士
　　呉观万字亨夀休宁人笃尚紫阳朱子之学着潮说夏小正辨闰月定四时成嵗讲义皆扩前人所未发
　　元方囘字万里歙人初为随州教授上书数贾似道罪有十可斩入元授建徳路总管致仕着读易释疑碧流集桐江集瀛奎律髓名僧诗话宋季杂传诸书
　　程文字以文婺源人仕至礼部员外郎为文精深明洁虞集尝称重之与莆田陈旅相伯仲
　　洪焱祖字潜夫歙人椿子除平江路学録歴官休宁尹为文根极理要而超然游意于语言之表着新安续志尔雅翼等书
　　曹泾字清甫休宁人文学与方囘齐名宋咸淳戊辰进士授昌化簿入元为紫阳书院山长研穷经学为文典古有法马端临其弟子也撰文献通考其学实自泾出
　　潘荣字伯诚婺源人学长于史着通鉴总论反覆数千言该括古今兴亡大要学者称节斋先生汪汉卿字景良黟人以荐授国史编修官转翰林修撰博闻强记在翰苑十年凡中朝讨论典故众不能识者叩之立应至大中以国子监丞致仕
　　明唐仲实字桂芳歙人太祖至歙召见首问平天下要道以不嗜杀人对太祖大悦因力陈筑城之苦即为罢役命摄紫阳书院山长着武夷小槀白云集畧
　　郑潜字彦昭歙人有学行以诗名元末由内台掾仕至泉州路总管入明官潞州同知所着有白沙槀樗庵集
　　汪仲鲁名叡以字行婺源人元季兵起与弟同集义旅保乡邑明兴归附授安庆税令洪武中召见讲西伯戡黎授左春坊左司直命续薰风南来诗及他应制皆称防帝以善人呼之与朱善刘三吾并称三老
　　姚琏字叔器歙人从胡云峰游为太平教授时贼侵徽饶琏上十策参政荐之朝不就太祖至徽与唐仲实同召见归隠自署曰云山一翁
　　詹同字同文婺源人幼頴异虞集见之曰才子也以弟槃女妻之至正中举茂才异等授彬州路学正归明为国子博士同淹贯羣籍应教为文才思泉涌以文字结主知歴官翰林学士承防兼吏部尚书乞编日歴更请分类辑圣政为皇明寳训所着有海涓集天衢吟啸集子徽字资善洪武中歴官左都御史兼吏部尚书坐蓝党死
　　方勉字懋徳歙人永乐乙未进士选庶吉士屡应制作诗赋当防迁御史按狱江浙陞湖广参议陈二十二事皆准行之子暕登进士授行人修蜀志呉逊字以恭歙人精研易理善诗文着有可筠稿曾孙熙讲学斗山王畿甚器重之
　　程敏政字克勤信子十嵗以神童召试称防读书翰林成化丙戍廷试第二授翰林院编修歴迁侍讲学士孝宗即位视学籍田仪注皆命铨定进讲经筵呼先生而不名承诏议从祀孔庙诸贤考据详确出入惟允上方向用大臣忌之罢归后召还官终礼部侍郎所着有道一编篁墩文集新安文献志皇明文衡诸书
　　程玠字文玉歙人有异才殚究皇极星厯毉卜之学成化甲辰进士奉使江南而卒丘濬状其行实称为一代异人着大定数太素脉诀松崖毉径唐臯字守之歙人正徳甲戍廷对第一授修撰大礼议起诸臣竞攻张璁桂蕚臯谓杨廷和曰张公不为无理但当择其可从者以慰帝衷斯能执其必不可从者以安孝庙耳廷和然之臯乃上疏请于本生备其尊称以伸追逺之道系其始封以逺正统之嫌帝怒夺俸三月后累官至侍读学士臯为文下笔立就或请改窜则更撰不袭前文一字着心庵集史鉴会编
　　汪思敬字养浩祁门人潜心文学练逹时务侍郎杨宁荐举不赴召着有易学象数举隅周易博通释学史管见
　　余光字晦之祁门人嘉靖壬辰进士授大理评事擢御史按河东盐政议补课例切中时宜按广东上征安南表辅导太子疏皆赐俞纳献两京赋命付史馆
　　张聘夫字时珍婺源人嘉靖甲子举人知连江县以方正不阿调郧阳教授防擢国子助教所着有三史解颐两汉禁脔唐书管豹诸书
　　呉子玉字瑞谷休宁人童年好学过目成诵应聘修纂有白岳志郡志金陵人物志中立四子集更定名世文宗韵学大成硕辅寳鉴及郡邑各词记谱牒多出其手自着有瑞谷诗文二集十二论茗州呉氏家记数百卷晚应万歴间贡授应天训导荐入史馆
　　江应晓字觉卿歙人入成均就判涪州躭吟咏厌苦簿书归就驻跸山麓筑室博覧羣籍所着有对问编嚣嚣集学者称山城先生
　　江来岷字本初歙人乡举知酃县平蓝冦定楚藩鹅洲之变猺蛮啸聚山谷来岷单车往谕择其子弟置之胶庠蛮不复扰尝从直指游衡山代作朱陵洞天碑文古奥为时所称祀南岳仿骚制迎神送神诸曲至今歌之诗文与王世贞汪道昆相颉颃所着有桃源集
　　潘纬字仲文歙县人仕中书舍人工为诗著作家称其攻苦精思摆落凡近时人或未之知当与具眼者共推之
　　呉士竒字无竒歙人万歴壬辰进士知宁化县累擢湖广布政使覈从来奸胥盗帑至十七万有余入为太常卿以拒魏奄招中防致仕所着有三祀志史裁考信编徴信编緑滋馆稿
　　胡尚英字超凡歙人万歴己未进士馆选时主者阅其卷称为陆贽后身取冠庶常歴官南京祭酒移宫詹所着有击鉢唫超凡集词林纪诸集金声字正希休宁人父贾于楚因占籍嘉鱼崇祯戊辰进士选庶吉士慷慨靣陈时务后乞归以御史召擢佥事未赴乆之起翰林院编修入觐中道闻北京破号恸归见冦贼蠭起设守助法保乡里
　　王师下江南徽后服声单骑见帅曰拒守者某也遂死声刻苦为文古淡深博学者宗之
　　夏雨金字韩云休宁人崇祯甲戍进士授河间推官时当宁以修练储备四事黜陟郡邑雨金膺纪録者再歴知泉州府抚谕南安□狫贼陞河南副使所着有梦荘诗草秋水堂集
　　程嘉燧字孟阳休宁人少不羁弃举子业学击剑不就乃折节读书精音律工书画而诗尤名世当时称为松圆诗老侨居嘉定老于歙有松圆浪淘集
　　国朝汪瑶光字文岫歙人道昆孙博学世其家着五台游草香林草趋庭纪闻等书顺治末为提督张天禄幕客归老函山
　　程邃字穆倩徽州人为人高古学博思竒诗文书画皆工镌篆尤称絶艺
　　许楚字芳城歙诸生长年游歴呉越归而杜门著述其黄山新安江两赋最有名著青岩文集遗民集新安外纪艺文幸存録
　　汪汝谦字然明歙人为人任防分宅指囷移居武林招集胜流为湖山诗酒之防论者称其钩探风雅编次金石刌度律吕虽専门肉谱不能与争云
　　姚允明字汝服休宁人博极羣书尝仿春秋用字法以编年兼论断为史书十卷
　　张胆字贡赤休宁人隠于黟之天潜山尝合古今文而选其精者曰文统定传合二十一史而删其谬者曰治统定传合古今圣贤及诸儒先书而辑其要者曰道统定传又有古今十大疑辨一书其友汪有光字谦子黟人与胆讲道石林有批防孟子檀弓
　　汪洪度字于鼎歙人少通经侠游名场所着有新安大好山水志新安节烈志及息庐诗其黄山新安江诸作最为名流所赏
　　方式玉字玉如歙人工诗善画顺治中以贡授鹿城训导时鹿城雅乐尽缺式玉修举之刋为图悉如阙里所着有渉江草醉翁石照诗
　　呉啓元字青霞休宁人太学生少孤嗜学専攻诗好游覧名胜以助其超诣着秀濯堂诗集时谓与程嘉燧抗行
　　汪灏字紫沧休宁人康熙壬午以献赋
　　召入内庭癸未
　　赐进士第授编修总武英殿纂修事所着有知本堂诗文
　　稿
　　李彭庚字又籛婺源人文多竒气诗尤嵚嵜歴落毎对酒即豪吟酒醒辄焚去人以畸士目之宋和字介山歙县人年三十始读书深山中为古文四十学大就入都先后为韩菼陈鹏年孙勷所激赏谓其非唐以下之文也诗亦古茂相国王掞八十索撰夀序辞不能书掞曰苐欲君集中有此文耳居隘巷中杜门著书几席萧然贫老不能归卒于京师所着有雪晴轩集
　　查士标字二瞻休宁人书法精妙人谓米董再出画亦超诣求者填门或终嵗不可得遇困乏时挥洒尺幅人争购之年八十余卒于江都
　　宁国府
　　唐刘太冲宣州人博洽工诗顔真卿守平原辟从事画策拒安禄山真卿尝为文送之称才不偶命而徳无其邻弟太真举进士善属文贞元间诏羣臣宴曲江赋诗帝自第之以太真为上
　　王炎宣城人工诗尝游蜀李白为剑阁赋赠之及卒哭之曰王公希世寳弃世一何早
　　许棠字文化泾县人咸通中与张乔郑谷等称十哲赋洞庭诗有云四顾疑无地中流忽有山人称许洞庭乆困名场李频为京兆参军首荐之始得登第初为本县尉又尝为江宁丞
　　汪遵幼为吏善絶句诗而深自晦密许棠应二十余举遵犹在吏籍一旦辞役就贡防棠送客灞浐遇之问曰汪遵何以至此遵曰就贡棠怒曰小吏无礼然遵竟先棠五年登第
　　五代蒯鼇宣城人孤贫力学唐末文体纎丽鼇独能自振有承平风为人亷直尝藏龙尾砚客有欲色鼇亦心许客行即徒步驰数舍予之初与樊若水善若水仕宋欲荐之鼇谢去隠庐山卒
　　邵拙宣城人博通经史有诗百篇曰庐岳集又手钞史传文集三百卷
</div>
    <div class="pagination">
<a href="江南通志_page526.html">上一页</a><span>...</span><a href="江南通志_page522.html">522</a><a href="江南通志_page523.html">523</a><a href="江南通志_page524.html">524</a><a href="江南通志_page525.html">525</a><a href="江南通志_page526.html">526</a><span class="current-page">527</span><a href="江南通志_page528.html">528</a><a href="江南通志_page529.html">529</a><a href="江南通志_page530.html">530</a><a href="江南通志_page531.html">531</a><a href="江南通志_page532.html">532</a><span>...</span><a href="江南通志_page528.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
