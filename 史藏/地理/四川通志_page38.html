<!DOCTYPE html>
<html>
<head>
    <meta charset="UTF-8">
    <title>四川通志 - 第 38 页/共 218 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>四川通志 - 第 38 页/共 218 页</h1>
    <div class="content">　　王　离【广汉人以治干称为督军推法平当后代何祗为犍为太守政有美绩】
　　晋杜　轸【成都人犍为太守前为池阳令治最百姓为立生祠与涪人李骧齐名每有议论朝廷多允行之轸莅任惠爱在民既没后弟烈字仲武为衡阳太守自表兄子幼弱求去官扶轸丧还葬旧坟武帝叹惜轸才未尽其用而嘉烈之意诏转犍为太守亦有羙政蜀人荣之】
　　隋段文振【北海期源人仁寿初嘉州獠作乱文振以行军总管讨之引军山谷间为贼所袭文振复收散兵出其不意竟大破之】
　　赵　昱【青城人与道士李珏游累辞征聘后炀帝征为嘉州太守时州有蛟为害昱令民募船数百率千人临江鼓噪自披髪仗劒入水天地晦冥少顷云雾敛收昱左手持剑右手提蛟首奋波而出河水尽赤蛟害遂除唐太宗封为神勇将军庙祀灌口明皇幸蜀进封赤城王宋张咏治蜀值贼乱咏祷祠下得神助蜀平事闻封川主清源妙道真君至今奉祀者比屋焉】
　　唐李思行【隋大业末为唐公李渊使长安具论机防以赞大议京师平神尧即位擢嘉州守封乐安郡公卒赠洪州都督諡曰襄】
　　李百药【贞观中为夹江令有政声尤富于文学尝撰北齐书五十巻】
　　岑　参【南阳人天宝间进士杜甫荐之迁侍御史出拜嘉州刺史敏于政事后退居杜陵山冇嘉州诗集行于世】
　　花惊定【长安人至徳间从崔光逺入蜀讨平段子璋有功卒封忠应公犍民感徳立祠祀之】薛　能【汾州人会昌六年进士咸通中以监郡摄嘉州事政尚严察絶私谒雅好题咏有江山集许昌集十巻行于世】
　　孟昭图【黄巢之乱田令孜劝僖宗幸蜀从之至成都黄头将作乱昭图时为左拾遗请奏对不允因上疏极陈黄头将乱陛下惟与令孜闭城自守不召宰相共谋羣臣欲入不得求对不许天下者高祖太宗之天下非北司之天下陛下九州之天子非北司之天子北司岂悉忠于南司廷臣岂无用于勅使疏入令孜矫诏贬昭图嘉州司戸防军至蟇颐津杀之士论惜焉】
　　王公元【琅琊人宰洪雅政理俗化敎民以礼累官至检校尚书虞部员外郎兼御史柱国】
　　五代田淳【嘉州龙游令孟蜀旹以国用不支始铸铁钱凡须铁者署塲之又遣使严督诸路累年负逋淳上疏言扰民犯天意聚财损君徳语甚切直淳又好谈治辞大略累陈朝政得失尝言王昭逺伊审微韩保正不可用或劝之以逊辞取贵淳曰大丈夫岂能附鼠軰求进哉又上谏用兵疏】
　　刘　賛【蜀王衍时为嘉州司戸时衍学士韩昭等为狎客陪宴后宫宫女杂为艳歌谑浪鄙防賛献陈后主二阁图并作歌以咏之衍虽不罪不能用也】
　　宋袁继志【并州人干徳中征蜀隷大将刘延让麾下既克蜀除嘉州监军死之日家无余财缙绅称之子用成雍熙初登进士官太常博士】
　　王　明【知荣州干徳初太祖召公卿举清白吏才干者一人给事中马士元以明应诏为左拾遗】
　　杨　槱【干徳初为夹江令岁饥盗起槱赈济有方盗贼宁息】
　　李虚已【知荣州太祖书布惠爱民奉法除吏等字赐之虚已兼工诗有雅正集三十巻】刘　美【并州人父通宋初掌禁旅迁嘉州刺史美以刘后兄事真宗于藩邸被亲信真宗即位补三班奉职大中祥符二年防屯兵于汉州徙嘉州上屡欲委之兵柄以皇后恳让加武胜将军节度使卒赠太尉】
　　左　震【大中祥符间令犍为作兴人材建儒学立兴文楼以敎邑之子弟】
　　陈希亮【青神人天圣间进士初为大理评事累迁判三司朝廷以三司事冗簿书留滞乃命希亮又兼开折司荣州鬻盐凡十八井岁久泉竭有司责课如初民破产籍没者三百余家希亮为言还其籍岁蠲三千余万斤】
　　黄畴若【丰城人董蛮合部族入寇畴若知嘉州边备废弛而平戎庄庄民可用遂权免是年炭估麻租令子弟上边守备蛮窥有备乃退后迁礼部】
　　石　介【鲁人为嘉州军事判官善善恶恶遇事敢为州人立祠祀之】
　　贾昌朝【为嘉川守东坡有送昌朝诗所着有羣经音辩某七卷引经义议政益自昌朝始】吴　秘【庆厯初秘献刘牧易传五十卷于朝优诏奬之后知嘉定州有善政】
　　沈　立【东阳人庆厯间知洪雅有政声着海棠记劒南风物録三十六种】
　　宋　白【开封人为玉津令有诗曰竹底衙人吏花间押簿官可以想其风趣卒諡文安有文集一百卷行于世】
　　李　畋【为国子直讲诸生晨谒见畋巾角火起是日报除荣州后还朝力言荣州盐害得蠲岁额三十万斤还杂役三百一十五家所着冇张乖崖语録四巻】
　　罗　拯【祥符人知荣州州介二冮每水涨辄犯城郭拯作东西二堤以除其患后歴转运使所至皆有惠政】
　　吴仲复【永兴人进士及第知峩眉县县多滛祠仲复悉废之防于居官代还不载一物后官监察御史歴龙图阁直学士】
　　刘　弇【安福人元丰进士绍兴间为峩眉令治先敎化为文铲剔瑕纇卓伟不几有云龙集二十卷行于世】
　　宇文昌龄【双流人登进士为荣州推官熊本经制梓防郡凡攻讨招袭建南平诸城砦皆出其画后召为左司员外郎】
　　王　庶【庆阳人崇宁间进士席益为京西宣抚使求庶自副高宗即位除直龙图阁郡延经略使累立战功知成都改嘉州后为湖北安抚使】
　　杨承仁【绍兴中嘉州通判时郑克为四川经略法颇峻承仁曰政而虐行之非立法意也召诸县令曰平易近民恩威并用其谨行之】
　　王知远【绍兴间守嘉定上疏乞复嘉之丰逺邛之惠民二监铸小钱以便民用民怀之】孙松夀【郫县人绍兴中进士知嘉定府有惠政】
　　何　耕【知嘉州有惠政与何逢原孙松夀宋诲先后继美人思之绘像以祀曰四循良】吕由诚【河南人知嘉州临事精敏老吏不能欺唐恪荐其刚正有家法冝任台臣召至京与恪议不合力求退去】
　　杨泰之【青神人摄通判嘉州白崖砦将王□引蛮寇利店刑狱使者置□于法又欲论平民以乡导坐死泰之固请释之不从乃去官着□甚富】
　　王　淮【郪人知荣州清节大着】
　　张　颐【为荣州助敎进所藏书二百二十一巻秘书官言此皆阙遗之书乞加褒赏诏赐进士出身】
　　李　焘【知荣州荣因溪为隍夏秋率苦水潦焘筑防捍之】
　　张　方【提防刑狱治事嘉定循行州县平滞狱劾贪吏又开新渠以杀三江怒涛自是舟行无患】
　　孙　诏【字尹升绍兴元年知洪雅修学宫绘田淳像以风学徒】
　　张　价【淳熈间知荣州在官崇尚风敎清介卓立有兴学讲道之功诸生塑像于学宫】杨仲修【临邛人淳熈间为荣县令与士夫李昌龄等九人议政明道张孝方称其有美政焉】游仲鸿【南充人淳熙进士赵汝愚甚重之初调犍为簿知中江李昌图奇其才荐之孝宗登遐賛定大防出拜嘉州民有积负奏罢之又修堰通水政平民悦卒諡曰忠】
　　魏了翁【初以武学博士召试七对防语甚切直御史徐相劾其狂妄迁校书郎遂以亲老乞外补知嘉州为政寛平士民胥悦】
　　何逢原【温州人开禧中知嘉定府以爱民为心著论语解又注王梅溪诗传之防学】宋中和【眉山人举进士庆元初守荣州廉勤节俭为西蜀循吏第一】
　　高定子【嘉定二年进士知夹江以敎化为先寛酟水潦民饥发廪给诸富家俾以时价粜出而民偿之由是米溢于市民得不饥】
　　俞　兴【理宗时守嘉州元兵围城五旬兴夜开闗力战而闱解寻以兴为四川制置副使知嘉定府事兼成都安抚副使理宗曰俞兴嘉定城下之防尤为奇伟赐金带】
　　元傅梦臣【京兆人为嘉定总管政事明敏有器局善抚字称为循良】
　　塔尔海【防古人登进士擢嘉定府同知以清谨见称任满陞宣抚同知民为立徳政碑颂之】
　　明李　习【淮安人洪武初改嘉定府为州习以御史调知州事抚字有方民安其化】张　宗【沂州人由监生知嘉定刚果治事廉正律已深得民心】
　　段　鉴【昆明人由举人知嘉定多惠政作排栅以捍江涨曽手植松柏百余株于学官以志遗爱前人称嘉守以鉴为最】
　　魏　瀚【余姚人以御史谪守嘉定才识过人筑卫城堤修明伦堂尊经阁璧津楼续修州志山川形势悉有题咏官至都御史】
　　曾　棨【麻城人举孝亷天顺间任犍为敎谕诲人不倦为文尚理致不事浮藻一时文体为之丕变】
　　李　端【云南人知犍为县士民安之尝积谷二万石以赈凶荒解组后遂入籍于犍家居时民有持田券以十金求押一字竟不与其亷如此】
　　赵　淮【由卫经歴任同知亷正冇干济才后左迁通判去任士大夫甚惜之】
　　蔡　琏【知夹江敦本善俗置积善碑书五事曰惧法度冇廉耻无争讼睦亲戚和乡里民咸感劝】
　　胡　凖【安福人知嘉州时有盗弄兵潢池凖调集兵饷编柏为栅縁堤防城盗不敢入并得免水患焉】
　　王　让【贵州人成化末知洪雅为政平恕实心爱民去任时囊无长物士民称其亷尝于署后植柏数株人思其治呼为王侯柏云】
　　欧阳伦【永川人知犍为莅政清勤实心抚字代去民为立碑】
　　陈　达【扬州举人知威逺为政平恕深得民心】
　　钱承徳【常熟人以御史谪知犍为廉能正大政敎兼举】
　　胡纉宗【字世甫泰安人官翰林检讨以不附逆瑾谪嘉定州州判捐俸修水城卫民庐舍又敎士子多所成就士民均感其徳】
　　萧敬中【公安人任犍为九载立义仓以赈饥民捐俸薪以给寒士后奉檄督木政调度得宜吏民建祠于厰以祀之】
　　董良卿【由举人嘉靖中知夹江值采木之役百姓疲惫良卿招集流移使复业官方以清白著称】
　　马文健【体貌清癯操如氷蘖人以居敬行简称之去任日仅篾囊二具】
　　袁昌祚【进士由广西提学转防议驻嘉定平易近人淡泊自甘丁艰去徒跣登舟了无长物】孙征兰【字睡足洪县人进士为御史以直言弹权贵外调少防驻嘉定时流贼势日炽乃勤训练治战具地方恃以无患】
　　钟　振【进士知嘉州建九龙书院敎养士类】
　　袁子让【郴州人进士知嘉定九年以亷明着有惠泽及民去任日童叟士女数万人拥车泣送百里外以其清白多持芋蔬哭□道左云】
　　刘　泽【知犍为调洪雅居官亷谨以明果莅治胥吏畏法陞知雅州】
　　韩　立【贵州宣慰司人举孝廉嘉靖中自仁寿县调洪雅严介有法数年积猾屏迹一境称治】
　　束　载【曲靖人举孝亷嘉靖间知洪雅严介公勤重修城垣加意学校】
　　闻道立【永宁人万厯间知洪雅英爽敏练修饬学宫吏畏民服擢戸部主事】
　　吴　郡【欈李人万厯间以举人知洪雅亷正有守为民丈田均赋民徳之】
　　李祯赵越仲镐袁道徐臻易纪【俱峩眉令崇祀名宦兵火后邑志缺失事迹无考】
　　董继舒【平原人万厯间知夹江时邑中甚乏科目继舒精形家言于治南水口建武侯祠筑小山于祠后集多士肄业由是科第相望厥后献贼之难死忠者孝亷王运开运闳兄弟皆其所作育云】
　　陈嗣宗【公安人知洪雅为政精明造就人才士民甚徳之】
　　严实瑛【分宜人举孝亷任犍为敎谕勤于立敎严于持己约诸生以修身务本为重】顾　朴【庐陵人任犍为敎谕邑中冠婚丧祭督士之用家礼仪节翕然变俗】
　　李如柏【字近公山西绛州人天啓间授嘉州莲幕佐理修堰筑隄民享其利蔺贼叛军兴有督运功难民冇被官兵掠者捐金赎之贼既平当事贤其才会州守缺委视州篆平反寃狱修学课士尤留心文敎陞任去士民勒石竹溪旁颂之曰悒然不平思我李君祀名宦】
　　习孔言【潼闗人崇祯间知威逺县亷介有政绩祀名宦】
　　直隷眉州
　　唐张允济【青州人仕隋为武阳令亷平自矢民安其政贞观初累迁刑部侍郎】
　　苏味道【栾城人九岁能文与李峤齐名称苏李举进士累官中书同平章事中宗朝贬眉州内史治郡有声卒于眉子孙因家焉】
　　王　綝【眉州刺史其子为眉州司户防军綝入相武后曰卿在相位何子之逺对曰庐陵王是陛下爱子今尚在逺臣之子安敢近】
　　冯元常【眉州刺史劒南有火光盗夜掠人财画匿山谷中元常输以恩信贼相率就缚斩其为首者余悉纵之去皆感化为良民】
　　马　涓【昭宗时眉州刺史王建以为节度判官涓知建有不臣之心凡所赐予悉却不受及建僭号遂匿迹山林莫知所终】
　　李　献【眉州别驾以清惠称时宰相有请婚者力不能拒遂弃官居家其弟遇疾暴卒献烧指致祷于神弟得复生时称其友爱云】
　　高仁厚【中和初以西川牙将讨贼凡出军六日五贼皆平拜眉州防御使】
　　五代张琳【眉州刺史继章仇兼琼修通济堰漑田一万五千顷民被其惠歌曰前有章仇后张公疏决水利秔稻丰南阳杜诗不可同何不用之代天工】
　　山行章【摄守眉州时郡无罗城行章合五县之力成之迨宋淳化中李顺乱攻城半载不能下益思行章之绩】
　　宋段思恭【干徳初通判眉州时贼攻逼州城刺史赵廷进惧不能御敌将奔嘉州思恭止之因帅屯兵大败贼众州乃获安】
　　李　简【淳化中知眉州李顺攻眉简设方略坚壁固守贼力屈解去】
　　张　逸【字大隐荣阳人天禧中知青神县多异政县有松柏滩岁恒溺死数人逸祷神不逾月徙数里自是无溺者又兴学校敎生徒邑人陈希亮杨异相继登第改其居曰桂枝里后逸以枢密直学士知益州】
　　蒋　堂【天圣中通判眉州有令名后累歴州郡皆以善政闻祀于益州十贤堂】杨　绘【字元素绵州人由进士为开封推官仁宗爱其才欲超置侍从绘以母老请知眉州有异政】
　　黎　錞【字希声广安州人知眉州仁明不苛旣满将代众请于朝又留三年见苏轼记】文　噩【蜀郡人文翁之裔由进士以大理寺评事知县事劝民孝弟有六孝子赋】郭　叙【绍兴三年任考覈簿书明决词讼时邑无寃民狱无滞囚封朝奉大夫】袁渊明【广汉人进士绍兴二十四年任知县引泉溉田至今利之】
　　刘光祖【知眉州有徳政进直寳谟阁】
　　魏了翁【知眉州尊礼耆耉拔简俊乂延进诸生亲为讲説士林大悦之】
　　于　防【庆元中知眉州魏了翁赠诗曰士为谋身蛇有足人于嚚讼防无牙狱书一落于公手不识从来豪大家】
　　吴昌裔【字委仲中江人嘉定中为眉州敎授取诸经为之解说祠周程张朱揭白鹿洞学规仿潭州释奠仪簿正祭器士习丕变后通判眉州有政绩】
　　元刘　恩【元初以管军万户戌眉州勇而有谋以材武称累立战功】
　　雍　熈【天厯初知彭山修通济堰以御旱灾民赖其利】
　　张文桂【至大间任州事修栅头书院立夫子庙率士人春秋祀之】
　　明张伯纲【洪武初任州事建州治儒学凡百剙立后人赖之】
　　胡彦祥【陜西人永乐初知眉州重农务本津新学宫修蟇颐堰以广水利】
　　杨　铎【天顺间知丹棱修城池迁学校百度维新士民攸赖入名宦祠】
</div>
    <div class="pagination">
<a href="四川通志_page37.html">上一页</a><span>...</span><a href="四川通志_page33.html">33</a><a href="四川通志_page34.html">34</a><a href="四川通志_page35.html">35</a><a href="四川通志_page36.html">36</a><a href="四川通志_page37.html">37</a><span class="current-page">38</span><a href="四川通志_page39.html">39</a><a href="四川通志_page40.html">40</a><a href="四川通志_page41.html">41</a><a href="四川通志_page42.html">42</a><a href="四川通志_page43.html">43</a><span>...</span><a href="四川通志_page39.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
