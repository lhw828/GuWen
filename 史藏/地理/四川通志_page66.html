<!DOCTYPE html>
<html>
<head>
    <meta charset="UTF-8">
    <title>四川通志 - 第 66 页/共 218 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>四川通志 - 第 66 页/共 218 页</h1>
    <div class="content">　　汪氏【邻水人适诸生杨伯元年二十六伯元卒氏哀甚涙尽继以血姑病剧割股疗之得瘥抚遗腹子宗美膺岁荐孙崇俱孝亷以上俱已奉】
　　【防旌表】
　　陈氏【渠县人监生李献明妻遭献贼变献明从军死于遵义氏与妾余氏苦志守节翁怜其少屡欲嫁之终不可夺厯节三十余年县令熊焯旌其门】
　　张烈女【西充人贡生张尚选女年二十时献贼据西充氏与父母同遇贼被执贼绐以好语烈女大骂不絶贼怒杀之】
　　李氏【西充人诸生斯为朴妻为朴亡子举斯方五岁值献逆昌獗挈子避山中艰辛备厯敎育举斯中顺治甲午乡试县令旌其坊曰贞节举斯夫妇继卒又抚孙翼入庠年八十六终】赵氏【蓬州人良应妻值兵燹阖家逃散人传姑被贼追溺赵闻之即访至其所见姑尸大号恸随奋身自溺死县令表其墓曰孝嫓曹娥】
　　刘氏【渠县人王树极妻献贼破渠避难舟中为贼获欲驱以行刘绐之曰汝且取赀财须共去也得闲跃入江中死】
　　冯氏【南充人孝亷冉世维妻世维任湖广桂阳令卒于官冯扶榇归葬如仪敎子存意登康熙己酉贤书布政使金儁旌其门曰白髪冰操】
　　张氏【南充人冯璧妻姑病剧夜祷于天刲股和药以进姑病得瘥】
　　任氏【南充人青明妻年十九夫殁无子家极寒或欲夺其志断髪毁容奉姑孝值岁饥氏粃糠自餍以甘脆奉姑姑殁裹土以葬极尽哀思守节五十八年】
　　王氏【南充人许大用母年二十七夫亡治丧继治夫之兄姊丧俱如礼敎子大用中康熙甲子乡试苦节三十三年】
　　杨氏【南充人严天衢妻年二十天衢卒遗孤甫襁褓豪右不能夺其志几厯宼难敎子成名年七十有五终】
　　张氏【西充人诸生李钟林妻钟林遇虎啮死遗子佺方三月张年二十哀号负尸归葬奉继姑极孝姑屡辱之俾易节卒不从孀居五十一年敎子佺得游泮】
　　陈氏【西充人厐之望妻年十八夫殁子甫一岁抚育成立姑任氏屡病陈割股者三年七十余卒】
　　李氏【西充人高仪坤妾同夫之任平阳仪坤卒李年二十仅一女有欲夺其志者坚不从数千里外携幼女扶榇归以苦节终】
　　厐氏【西充人杨胜任妻庠生厐可述女胜任卒厐年二十有六遗孤三月抚育成立年七十八终】
　　何氏【西充人诸生冯昌运妻年二十守节艰辛抚育稚子县令王葵锡额其门曰冰雪松筠】陈氏【西充人蒲纶妻纶故陈年二十而无子守节四十余年县令以柏舟劲节四字旌之】徐氏【西充人贡生刘时□妻时□奉檄招安土宼杨问奇被害徐年二十无子守节土寇平徐携嗣子孝亷荀龙鸣时□寃问奇伏辜年六十卒】
　　欧氏【江南上元人适西充孝亷黄世臣世臣官来安令殁欧苦节三十余年敎子倜举康熈戊子乡试】
　　崔氏【西充人适孝亷陈我志年二十六夫亡守节敎子防登岁荐学使旌之曰闺阁名贤】贾氏【西充人诸生陈我素妻年二十二夫亡守节敎子汝翼补弟子员学使以巾帼须眉四字旌其节】
　　吉氏【西充人适庠生何荣荣病危以母及二子属吉吉誓曰不为君养姑抚子者鬼神殛之后果尽孝养敎二子成立】
　　何氏【西充人王玉卿妻夫亡守节抚子俊臣入泮年七十卒】
　　赵氏【西充人诸生李培妻年二十九培卒苦节三十余年敎二子入庠】
　　赵氏【西充人适何祚蕃夫亡苦节四十年二子俱游泮】
　　杨氏【西充人王再熊妻年二十四守节以纺绩抚二子成立】
　　彭氏【西充人王懋徳妻年二十二夫亡苦节终身】
　　蒲氏【盐亭人适西充诸生冯相吉年二十而寡守节三十余年卒】
　　郭氏【西充人吴家翺妻年二十二守节厯四十年】
　　胡氏【西充人何嵩妻年二十三守节抚二子成立】
　　何氏【西充人适诸生赵世卿年二十六而寡苦节四十年育二子成立县令以慈孝完节四字旌之】
　　李氏【西充人任□妻年二十九□病笃刲股救之卒不起苦节数十年】
　　张氏【西充人刘文妻年二十文琦殁一女尚幼氏坚贞守节年八十余终】
　　吕氏【西充人李映庚妻性最孝即兵戈扰攘事翁姑克尽妇道人以孝称】
　　廖氏【蓬州人宗映女诸生熊起麟妻家贫以纺绩事姑姑病剧割股以进遂瘥】
　　于氏【营山人侯应鳯妻鳯早卒氏甘贫守志终身不改】
　　蔡氏【营山人李纲妻与纲弟约妻张氏俱以年十六丧夫各抚遗腹子成立始终不渝人称双节】
　　陈氏【营山人监生于之骥妻骥入太学司业殁于京师氏闻讣悲号数日自刎死】程氏【广安人年十九归郑大叙甫百日大叙殁程触地几絶急救得苏阅三月闭户自缢卒成殉夫之志】
　　贾氏【广安人诸生苏眉杰妻年二十六守节孝事舅姑力供甘防敎子鉴列明经卒年七十有七】
　　李氏【渠县人刘宗现妻宗现病李许以身殉及卒从容营葬毕自缢死】
　　李氏【渠县人年十八适诸生段□生一子夫亡氏养姑育子备厯艰辛后子又亡豪族欲娶之氏断髪自誓秉节弥坚】
　　杨氏【渠县人杨清寰女幼字同里王姓后王遭吴逆之变家计萧条父母以贫故欲别字之女闻之曰奈何以盛衰改节耶悲号数日竟自缢死】
　　邹氏【渠县人董庆吉妻庆吉逺出值姑病氏勤侍汤药数月不怠疾笃刲股以救县令给匾旌其门】
　　叙州府
　　尹氏【宜宾人年十六适樊泽迥越四载泽迥卒氏毁容絶粒欲以死殉姑泣谕乃以孝翁姑抚子如樟司铎冕宁苦节三十一载】
　　胡氏【南溪人年十七归侯鼎越三载夫殁氏立志守节或劝他适引刀截髪誓死不移抚二龄子成立苦节四十二年】
　　翟氏【南溪人王如玉妻年二十二夫殁誓不他适孝事舅姑慈育稚子备厯艰辛几四十载乡人咸嘉其苦节云】
　　李氏【南溪人年二十一适诸生任觉民二十三岁夫殁上养白孀姑下抚襁褓幼子辛勤织絍节孝着闻厯四十二载】
　　尢氏【富顺人王子蕃妻年二十三守节姑目翳氏每晨起必跪而防目复明姑病痈频吮之得愈课二子极严长子维时举乡荐次子入庠厯节三十二载】
　　蔡氏【富顺人诸生杨师震妻年二十四夫殁氏泣血欲殉宗族以亲老子幼劝日夜哀号誓不他适殷勤事姑篝灯课子厯数十年】
　　郭氏【富顺人年十八适凃朝卿二十四岁夫病剪髪焚祷愿以身代及殁痛絶复苏者再四竭力事姑抚三龄子克继宗祀苦节四十三年】
　　陈氏【富顺人李天枢妻年二十三夫亡极哀毁临窆触石以求同穴姑泣曰汝死遗孤失恃如李氏一线何挽救之得不死继丧姑子又旋逝复抚数月孙至于成立慈孝并着】
　　胡氏【富顺人丁元卿妻年二十二夫殁孀姑六旬子甫八月氏坚志守正勤机杼以备奉养训稚子名列胶庠厯节三十七载】
　　王氏【富顺人年十六适李九河逾五载夫殁哀恸絶粒誓以身殉母慰曰汝死孀姑稚子谁与为依氏乃勉从奉姑养葬尽礼育子成家守节三十一载】
　　李氏【富顺人诸生王梦卜妻年二十余夫卒坚志守节孝事舅姑抚子潾仁获登乡荐茹荼三十余载】
　　何氏【筠连人董世俊妻年二十六夫殁奉事孀姑丧葬尽礼抚夫两妹得遂于归甘心淡泊敎子勤耕里人呼其田曰节妇田厯节二十八载】
　　陈氏【筠连人诸生罗邦杰妻年二十三夫殁守节事姑早夜辛勤克尽妇道敎子芳檊举乡荐厯四十六岁终】
　　詹氏【筠连人陈梦笔妻年二十七夫卒子尚襁褓泣誓守正族党欲夺其志氏抱孤长号絶食数日舅姑哀之卒成其节】
　　詹氏【筠连人郝嶤妻年二十一夫卒柏舟自矢扃户幽居亲族罕觏其面养翁姑孝敬备至敎孤儿督责甚严其子栻廕中康熙辛夘举人守节三十年】
　　蹇氏【屏山人张服仲继妻服仲司铎崇庆州氏留养七十翁姑越九载服仲以疾归卒氏年二十九孝养愈笃抚己子并前妻子辛勤慈爱俱至成立守节四十载】
　　杨氏【屏山人王举民妻年二十二夫殁翁姑皆六旬家贫如洗氏勤纺绩修孝养抚育孤子苦节三十六载】
　　黄姑【屏山人黄智仁女幼许字曾茂先未归茂先卒姑誓不再字惟勤纺绩以养父母自十五岁守贞至六十一岁卒】
　　王氏【建武营兵权世魁妻年二十七夫戍金沙江病卒讣闻欲自尽劝阻絶粒数日后恸祭夫灵徧请邻右泣托三岁孤官保夜竟缢死】
　　彭氏【永宁人庠生彭大昌女年十六适李其进其进青年入泮蚤亡孀姑年高齿落氏嚼饭以哺遗孤三长天成游庠次天盛天臣肄业氏以母道而兼师敎厯节四十余年以上俱已奉】
　　【防旌表】
　　袁氏【宜宾人学博赵发祥妻随夫任之荣县有贫民鬻弟以完公帑者袁脱簪珥赎之抚三侄女为择配子暐任吏部文选司员外奉防赠孺人】
　　尹氏【宜宾人思南道如广女李雯妻甲申贼寇叙尹奉姑避黔中厯颠危不失孝道敎子任山西闻喜令奉防赠孺人】
　　宋氏【宜賔人诸生李华时妻华时早殁宋苦节四十余年年七十三卒学使廖赓谟旌其门】韩氏【宜宾人樊澻妻年二十二而寡孝翁姑敎子绍宗食饩胶庠苦节三十余年】尹氏【宜宾人樊泽达妻事舅姑孝家贫以纺绩佐饔飱及泽达登第任侍读学士尹仍朴素如常里人贤之】
　　顾氏【宜宾人韩溥妻年二十九守节抚子成立厯八十岁卒】
　　王氏【宜宾人诸生童心妻年二十九夫殁抚成三子苦节四十余年年七十五卒】爨氏【宜賔人罗天滋妻夫死无子守节以终学使廖赓谟旌之】
　　李氏【宜宾人黄熙妻年二十三守节辛勤育子厯六十七岁终】
　　汪氏【宜賔人李永昌妻年三十守节抚子成立厯三十六年】
　　凌氏【宜賔人宋璋妻年二十七守节敎子维世游泮维世之姑宋氏适凌尔宗早寡氏年二十二与凌相依并励冰操以寿终】
　　樊氏【宜宾人彭天纶妻年二十五而寡抚二子入庠以节终】
　　彭氏【宜宾人庠生罗懋徳妻年二十八懋徳亡遗子琦璐侄瑶俱幼家极贫氏守节抚育孝翁姑苦志四十八年年七十六岁】
　　王氏【宜宾人武举方如川妻年二十二守节以纺绩事孀姑抚幼子厯四十余年年六十五岁】吴氏【宜宾人廪生赵暄妻暄蚤卒吴年二十八无子守节二十余年】
　　刘氏【宜宾人徐纶妻年二十四夫亡无子抚侄承祧苦节厯五十年】
　　黄氏【宜宾人念一女尹纶妻年二十夫亡父母怜其少欲改适黄不从矢志守节厯六十四岁】张氏【宜宾人杨继晟妻年二十五守节厯六十二岁】
　　吕氏【宜宾人胡世爵妻年十七而寡抚遗腹子成立苦节三十余年】
　　范氏【宜宾人庠生何珩妻年二十三守节养舅姑辛勤抚二子厯三十七年】
　　曾氏【宜宾人军士宋攀龙妻年二十八守节厯三十余年育二子俱成立】
　　高氏【宜宾人军士邓知性妻年二十六而寡守节三十余年】
　　仵氏【宜宾人贡生徽理女杜琬妻守节三十余年抚子成立】
　　彭氏【宜宾人郑文钫妻生一子甫八月文钫卒氏年二十守节事翁姑抚子厯五十一年】王氏【宜宾人茍开业妻二十五岁守节厯五十八年】
　　余氏【宜宾人龚月高妻夫亡无子苦节终身】
　　刘氏【宜宾人仵徳逺妻年二十守节抚侄承嗣厯六十三载】
　　孙氏【宜宾人诸生尚毅妻孝翁姑课子极严里人贤之】
　　张氏【宜宾人贡生黄道开妻夫殁以纺绩育子甫婚毕子媳俱亡张饮冰茹蘗以终其身】白氏【宜宾人适邓嘉祐嘉祐夙有颠疾氏敬事之终身如一以女工育成二子人称贤妇】张氏【南溪人文富女及笄未嫁同乡隣众女避吴贼于江滨贼渡江众女被执氏奋身跃江中贼骇其节烈相顾惊散被执者皆得脱羣感之立祠以祀】
　　罗氏【富顺人举人罗万象女幼许字杨师文未归师文卒罗匍匐奔丧守志誓不再字事姑诚孝姑殁数十年每言及辄涕泣不止乡里叹服】
　　江氏【富顺人刘元复妻年二十六守节抚孤成立卒年七十】
　　朱氏【富顺人熊江继妻年二十四守节卒年八十】
　　何氏【富顺人监生杨愈新妻年十九守节卒年七十有二】
　　江氏【富顺人聂璜妻年二十五孀居事姑孝育子成立】
　　余氏【富顺人杨必读妻青年守节至一百有三岁邑令姚鋭以百龄人瑞旌之】
　　李氏【富顺人夏之璜妻年二十九守节敎子朝常登雍正癸卯乡荐】
　　柳氏【永宁人廪生宋聨元妻年二十五而寡抚子仲郊食饩旋卒又抚其孙守节四十五年学使旌之】
　　胡氏【永宁人廪生黄坤妻年二十五坤卒孝事舅姑抚子成立守节三十六年乡里称之】吴氏【永宁人刘勷妻勷殁后饮冰茹蘗勤俭操家厯节三十五年】
　　罗氏【永宁人诸生蔺毓兰妻年二十于归劝夫力学毓兰卒氏奉事舅姑以孝称抚子蔺芳不废学业苦节三十八年】
　　防州府
　　段氏【奉节人庠生刘賛元妻年二十一夫卒无子时翁姑叔婶相继殁氏以一身竭力营葬备极艰辛厯三十余载抚侄灿继嗣后膺岁荐】
　　龚氏【奉节人龚旺女适袁国相康熙二十八年国相病氏割股救卒不起时氏年三十抚二孤厯四十年足不逾□人以贤节称之】
　　袁氏【奉节人庠生朱之瑞妻事舅姑孝夫卒家甚贫氏守节三十六年抚二子俱已成立】陈氏【奉节人王逊妻年二十九孀居遭兵燹事姑尤谨抚子治亨后为普安守备】李氏【云阳人刘世禄妻有楚民李周士乗其夫外出欲行强汚氏厉声叱出周士旋复来氏持刀相拒周士夺刀刺氏喉死】
　　李氏【梁山人李国虎女幼许字谢昌永父殁母李氏挈女适婣党周姓家周有侄应洪强逼成婚女年十二托言取薪出户即自缢死】
</div>
    <div class="pagination">
<a href="四川通志_page65.html">上一页</a><span>...</span><a href="四川通志_page61.html">61</a><a href="四川通志_page62.html">62</a><a href="四川通志_page63.html">63</a><a href="四川通志_page64.html">64</a><a href="四川通志_page65.html">65</a><span class="current-page">66</span><a href="四川通志_page67.html">67</a><a href="四川通志_page68.html">68</a><a href="四川通志_page69.html">69</a><a href="四川通志_page70.html">70</a><a href="四川通志_page71.html">71</a><span>...</span><a href="四川通志_page67.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
