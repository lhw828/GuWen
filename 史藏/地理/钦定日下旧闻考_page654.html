<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 654 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 654 页/共 698 页</h1>
    <div class="content">带雨愁应知精魄在千载此幽州苍耳斋诗集补苏拯邹律咏邹律暖燕谷青史徒编录人心不变迁 
空吹间草木世患有三惑尔律莫能抑边苦有长征尔律莫能息斯术未济时斯律亦何益争如至公 
一开口吹起贤良覇邦国唐音统籖原天门山在县南三十里下有天门寺密云县志臣等谨按据大 
清一统志一作天盆山原凤山在县西北十五里下有石佛寺元建密云县志増神山在县北十五里 
下有水潭大清一统志补马祖常登都北神山醉中题壁诗过溪踏瑶琼入山来苍翠仙宫名神山下 
负六鳌背我来访丹药羽人已千岁清啸响山谷幽姿媚松桧白水从北来南与众川会开窗目沃野 
千峰俨相对自是山林乐何但官爵贵买田酿清泉里社日相慰诗成怅如失天风逼衣袂东望邹衍 
庙杯酒可联酹谈天剧当时古屋尚纷绘骑驴独归去人世空一喟石田集原县东北八里为冶山上 
有 有石洞深邃水四时不竭东有丱洞昔人淘金址尚存昌平山水记补密云县有鸦鹘安卢家安按 
说文安止也土人谓安字为高平处碣石丛谈原香陉山悉生藁本香世故名焉水经注原县东有地 
名惊罗山厓间有石门二扇然不可开听之内有潺湲水声长安客话原梯子岭在县东南十五里密 
云县志原九庄岭在县北三十里方舆纪要原县北有仙洞其深莫测内有天然石佛五躯又有五色 
石竦拔如笋洞口有桥人顾其下深险不可渡燕山丛录増九松山在县东北二十八里山有松九株 
密云县册臣等谨按九松山康熙四十五年始勅赐今名増乾隆六年御制九松山诗阳崖阴巘相吐 
吞上有千年祇树园九松盘盘踞其顶下临众木如儿孙我闻五株已成石盘山楼松余画迹此木疑 
被女夷铸不然驻鹤神仙宅凌空苍翠势未已停銮几度徘徊视庾梅渭竹空传名阅历沧桑惟有此 
增乾隆三十三年御制九松山放歌九松之松数百十祇今惟识九松名拏岩老干不可见其可见者 
率乃百年以后之所生笼葱过雨如滴翠飒沓临风自在鸣寺僧个个粥饭罐既难述古亦复不知菀 
枯存亡均一梦幻干闼城因思摄山九老今犹在摄山有九株松相传为六朝时物山僧珍为古迹信 
哉名实俱収是惟南国之风情臣等谨按九松山御制诗谨绎有关纪述事实者恭载卷内余不备录 
増要亭庄在密云县东北七十里恭建行宫密云县册臣等谨按要亭行宫建自康熙三十二年正殿 
东垣恭悬皇上御书联曰正喜轩窗无俗韵更当风物报新秋西室佛座联曰彼岸同登通筏喻即心 
有契悟灯传后殿外檐额曰周赏联豁东室联曰智水仁山观物妙礼园书圃养天机西室联曰寥廓 
澄虚宇威纡露联峦皆御书又按要亭一作遥亭又作瑶亭密云县志则称姚汀今御制各集诗题皆 
作要亭按水经注要水出塞外东南流径要阳县城东考要阳即今密云境则要亭之称自为近古也 
増乾隆六年御制要亭行宫晩坐诗一川景物斗斜阳极目拈题兴渺茫平野风寒吹稻黍联山日暮 
下牛羊笳声几处梅花落月色谁家秋思长更剪银檠披奏牍忧勤那得暂时忘增乾隆八年御制要 
亭行宫叠旧韵游丝爽籁斗秋阳户列峣峰翠杳茫历历出篱垂果臝喓喓遶砌足常羊月临素节连 
天净诗寄高岑引兴长今昔尽伊如是住筌蹄笑我未曽忘臣等谨按要亭行宫御制诗谨绎有关纪 
述者恭载卷内余不备录原密云河本白河上流自牛栏山而下与潮河交会初蓟辽总督驻密云从 
通州至牛栏山以车转饷劳费特甚嘉靖中总督刘焘发卒浚潮河川水达通州用小舟转粟直抵密 
镇矣吴文恪集臣等谨按白河流经密云城西乾隆三十七年勅建白河神祠御制瞻礼诗恭载卷内 
原密云运道即白河上流运密云官军饷者也嘉靖三十四年自密云城西杨家庄地方筑塞新口疏 
通旧道令白河与潮河合流至牛阑山水势甚大故通州漕粮得抵密云城下水部备考臣等谨按此 
为明隆庆间旧堤本朝康熙五十六年复自城北沙河庄南至西门外止续筑石子护城堤八百零三 
丈补白河经密云诸山全受浑榆诸河之水夏秋暴涨堤防不能御源联流迅水势漫散河皆溜沙深 
浅通塞不常运行甚艰唯用兠杓数千其治河官夫遇浅即浚庶盘剥可省矣近有议于白河建闸者 
河广水盛涨必他决底皆淤沙闸必易损且河徙无定闸难改移盖未达水土之宜也问水集増乾隆 
八年御制临白河诗密云古雄郡山川何壮哉白河襟其右圆流多洑洄野花夹岸红中泓镜影开是 
时秋涨过波声犹喧豗岂能驾虹桥临渡且徘徊因知投鞭言侈志祸之媒骈舟作舆梁横陈榆柳材 


力作尔毋亟匪为逰观来増乾隆三十七年御制白河神祠瞻礼诗有序白河源出宣化府独石口外 
之玛尼图达巴罕东流入密云县北之石塘岭经县城西折而南与潮河合东南流入于潞其水发源 
既联且自经白马关外崖谷夹束又挟诸山之水而来故其至密云流益壮性益驶遇夏秋盛涨徃徃 
湍急不可御郡城西之渡为京师至古北口所必经每岁秋巡纚舟为浮桥以济辛卯七月霖雨积日 
河骤涨啮坡岸舟当波冲不得系桥柱亦欹因稽跸程乃遣官祷于河越日涨陡落丈余遂复成梁利 
涉佥以为神之效灵至奇且速也矧兹河润所经引溉通檝民实利頼稽之礼宜祀向顾阙而未举蒙 
其佑弗歆其报可乎爰敕疆吏度地河壖构祠像设以壬辰丑月蒇工兹幸避暑山庄经祠下躬致瓣 
香以落之因成八韵并疏序梗概付所司锓石以代碑记自今其毋替祀事庶几延庥于有永乎遥源 
出宣化灵泽护厗奚资运功无尽安澜事有稽去秋经异涨归壑頼明禔是用崇祠建于焉庆落徯桥 
梁利普济阶级肃初跻栋宇依神焕香花达悃携永恬佑保赤锡福被群黎牲丽碑应峙五言当记题 
臣等谨按白河御制诗谨绎有关纪述事实者恭载卷内余不备录増明刘应节请改河通漕疏略密 
云环控潮白二河若天开以便漕者向以二水分流至牛栏山而上始合故剥船自通州而上者至牛 
栏山而止若至隆庆仓则雇觅车骡从陆输挽军民艰辛之苦水次露积之虞难以悉状前总督杨博 
题改河资运直接密云备陈四利预防一害已有成议因循至今两河之流已为一派水益深则漕益 
便所谓四利者已举而一害已除矣然又有十利焉密云招商买米每石常至一两今漕粮足岁支之 
额免厚价以召商一利也往昔主客之粮岁买不下十万客兵则尽頼召贾今加复原额即客兵悉有 
頼焉二利也发漕米一石于密云则扣折色价一石于部若止照七钱扣留存库而以五钱折色放军 
在密云毎石商价已省三钱在部扣则折色支放毎石又余二钱发一石之米存五钱之价三利也主 
客之兵欲折则折欲米则米随时应之不为所窘四利也荒歉不能为之灾烽警不能为之绌五利也 
军储所在民用资之耕农虽少米价不腾六利也舟运抵城直输入仓则陆运脚价可省毎岁计之亦 
得万余而民间车驴更免拘集七利也通仓粟米腐积各军领毎为蹙额今移通仓应贮之粟以漕于 
密云而以密云扣存之折色给通仓应领之军则通给无浥腐之粟京军有实受之惠八利也漕米既 
足岁计已充民间召商买米之苦可以苏息九利也漕艘鳞集则商舶踵至市廛日充民生日阜十利 
也臣等亲自放舟自镇城由牛栏山至顺义一带通行无碍则四利兼得一害不生而十利亦渐次可 
举矣时隆庆六年密云县志 

 

钦定日下旧闻考卷一百四十 


钦定四库全书 

史部 

钦定日下旧闻考卷一百四十一至三 

 

详校官庶吉士臣范逢恩 

检讨臣德生覆勘 

 

总校官进士臣程嘉谟 

校对官进士臣赵雯 

誊录监生臣顾起 

 

钦定四库全书 

钦定日下旧闻考卷一百四十一 

京畿密云县二 
</div>
    <div class="pagination">
<a href="钦定日下旧闻考_page653.html">上一页</a><span>...</span><a href="钦定日下旧闻考_page649.html">649</a><a href="钦定日下旧闻考_page650.html">650</a><a href="钦定日下旧闻考_page651.html">651</a><a href="钦定日下旧闻考_page652.html">652</a><a href="钦定日下旧闻考_page653.html">653</a><span class="current-page">654</span><a href="钦定日下旧闻考_page655.html">655</a><a href="钦定日下旧闻考_page656.html">656</a><a href="钦定日下旧闻考_page657.html">657</a><a href="钦定日下旧闻考_page658.html">658</a><a href="钦定日下旧闻考_page659.html">659</a><span>...</span><a href="钦定日下旧闻考_page655.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
