<!DOCTYPE html>
<html>
<head>
    <meta charset="UTF-8">
    <title>山东通志 - 第 178 页/共 194 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山东通志 - 第 178 页/共 194 页</h1>
    <div class="content">　　为舍只园竹名山结愿偏登临怳初地徙倚更诸天不改芙蓉色微添萝薜烟松云移叠嶂花语助鸣泉芒屩青从引苔衣碧任穿井犹双鹤浴瀑似片虹悬磬发僧归定灯余客借传新茶収月供净割霞眠未叩无生理聊追有漏縁空闻飞锡杖不见布金田尽刼终成幻降心迈离禅只应何所住一鉢付流年
　　云门逺眺　　　　　　　　　【明】冯　琦
　　设险推天府凭高望雪宫五丁开混沌一气破鸿蒙地应虚危起山连泰岱雄摩霄横作障涔海曲如弓洞口明残雨天池饮防虹矞云时靉叇恠峡转巃嵸窈窕神仙窟峥嵘造化工猿啼秋壑静月落晓岩空万树围平楚千峰绕大东鹤声缥缈外仙乐有无中霸业余形胜衣冠想防同乗时欣在徳表海是皇风
　　登云翠絶顶东望山　　　　【明】于慎行
　　蹑屩登丹嶂开尊瞩锦岑悬厓分日月众壑异晴隂鸟道霞标转泉流树杪侵神工图紫翠大地削崟嵚缥缈云生岫霏微雾出林鹤巢旁接汉猿背仰扪参药链丹炉迥书藏紫洞深依稀瑶草色彷佛玉笙音人代迷陵谷山形自古今兴余歌烂熳秋至气萧森旧纫兰荪佩新抽玳瑁簪登高仍望逺都寄采芝心
　　登灵岩　　　　　　　　　　【明】李化龙
　　揽秀山全胜探奇客再寻慈云开觉路佛日上初林净域三天晓空门十里隂忘机僧化石种福地生金高阁看人代方池阅古今铁衣留幻相岩窦见禅心峯合规天小台高贮月深清泉双鹤舞老桧万龙吟閴寂消尘虑清虚惬素襟昄依欣有地慙愧未抽簪
　　游圣水峪　　　　　　　　　【明】胡东渐
　　共有探幽兴招寻辔可聨携壶离市井防杖入云烟谷口深衔寺山腰细吐泉閴然堪避俗顿尔欲逃禅小院回廊外岑楼叠嶂前霜余酣柿叶风嫋韵松倚徙浑忘倦登临防有縁指迷先一衲记胜殿羣贤逼侧羊肠外崔嵬鸟道邉横襟披大地散屐遍诸天歴落千村错微茫二木牵防碑留汉篆巨石剰秦鞭玉宇扪星近珠宫贮月偏羽花纷白社核酒荐青田鱼鉢敲清梵鹤笙吹晚筵覔诗频刻烛衍法剧生莲净土三乗契尘埃万累捐何当才信宿底事遽言旋车马催归思林丘转黯然逺公相送处溪溜故涓涓
　　兖郡息马地汉夀亭侯祠古松【国朝】高其任
　　息马孤松立苍龙拱殿门天空横老干地脉启灵根顶曲盘如葢枝垂覆若盆经霜常有色敛月总无痕向晓层云结凌霄浩气吞英风千载聚劲节万年存但识刘为汉焉知曹与孙扶苏昭圣貌磅礴慰忠魂功在三分定名留百代尊祠留光鲁国景仰共乾坤
　　五言絶句
　　陪从祖济南太守泛鹊山湖三首【唐】李　白
　　初谓鹊山近宁知湖水遥此行殊访戴自可缓归桡湖阔数千顷湖光揺碧山湖西正有月独送李膺还水入北湖去舟从南浦囘遥看鹊山转却似送人来
　　卢山五咏【诸城　　　　　　　宋】苏　轼
　　上界足官府飞升亦何益还在此山中相逢不相识【卢敖洞】
　　博士雅好饮空山谁与娯莫向骊山去君王不喜儒【饮酒台】
　　石室有金丹山神不知秘何必露光芒夜半惊童稚【圣灯岩】
　　皎皎岩下泉无人还自洁不用比三星清光同一月【三泉】长安自不逺蜀客苦思归莫教名障日唤作小峨眉【障日峯】
　　玉帘泉　　　　　　　　　　【元】赵孟頫
　　飞泉如玉帘直下数千尺新月横帘钩遥遥挂空碧
　　桃花峪【泰安　　　　　　　　元】张　志
　　流水来天洞人间一脉通桃源知不逺浮出落花红
　　北渚亭【歴城　　　　　　　　明】李攀龙
　　窻中采莲舟落日菱歌起坐见浣纱人红顔照秋水
　　丁香湾【歴城　　　　　　　　明】李攀龙
　　平湾澹不流寒影千峯入斜阳一以照彩翠忽堪拾
　　桃花岭【海丰　　　　　　　　明】李攀龙
　　一度桃花岭烟霞处处新纵迷源上路犹似武陵人
　　登泰山　　　　　　　　　　【明】杨继盛
　　志欲小天下特来登泰山仰观絶顶上犹有白云还
　　五大夫松　　　　　　　　　【明】屠　隆
　　高节栖灵岳宁污嬴氏官天风吹不防涛卷万峯寒
　　无字碑　　　　　　　　　　【明】邹徳溥
　　絶巘植空碑古人如有意由来最上乗原不立文字
　　玉女池　　　　　　　　　　【明】龚　勉
　　山池水碧澄照彻芙蓉面玉女时徃来彩云飞片片
　　茌平懐古四首　　　　　　【国朝】王士祯
　　经过射书处犹识鲁连村桑柘灵祠里空瞻玉貌存【鲁仲连】
　　玉钗挂臣冠灭烛闻芗泽此际独留髠仆亦堪一石【淳于髠】
　　火色鸢肩者相逢徧五都不知曾一个得似马周无【马周】湖海须眉在宁忘社稷讐张公琴酒客能办杀闾丘【张镐】
　　狐骀山【滕县　　　　　　　国朝】王士祯
　　髽吊何年事传闻此伐邾至今歌小子犹似怨侏儒
　　诸葛武侯祠【新城　　　　　国朝】王士祯
　　不见锦官城犹闻荡隂里芦荻夕阳中空祠映寒水
　　鵞鸭城【新城　　　　　　　国朝】王士祯
　　传是慕容城残荷没碑影复道阿超年金鹅纪元鼎
　　锦秋亭【新城　　　　　　　国朝】王士祯
　　苏公不可见湖水犹今昨斜日古亭闲水花自开落
　　长白山　　　　　　　　　【国朝】徐　夜
　　泰岱兹以东云同山一色中有白鹿仙欲访不可得六言絶句
　　宿甑山【滋阳　　　　　　　　唐】韩　翃
　　山中今夜何人阙下当年近臣青应须早去白云何用相亲
　　别甑山　　　　　　　　　　【唐】韩　翃
　　一身趋侍丹墀西路翩翩去时惆怅青山绿水何年更是来期
　　冶泉二首【临胊　　　　　　　明】冯惟善
　　对立长松百尺旋栽新竹千竿山月一钩初上溪风半夜犹寒
　　岩际烟光低戸溪邉暝色入楼好月故侵书□清宵不下帘钩
　　夜度泰山　　　　　　　　　【明】王　术
　　山下溪流暗响林间野火遥明云气防时月上霜华聚处寒生
　　七言絶句
　　鲁东门泛舟二首　　　　　　【唐】李　白
　　日落沙明天倒开波揺石动水潆洄轻舟泛月寻溪转疑是山隂雪后来
　　水作青龙盘石隄桃花夹岸鲁门西若教月下乗舟去何啻风流到剡溪
　　兰陵客中【峄县　　　　　　　唐】李　白
　　兰陵美酒郁金香玉椀盛来琥珀光但使主人能醉客不知何处是他乡
　　不夜城【文登　　　　　　　　唐】独孤及
　　凉风台上三更月不夜城邉万里沙离别莫言关塞逺梦魂长在子陵家
　　送齐山人归长白山　　　　　【唐】韩　翃
　　旧事仙人白兎公掉头归去又乘风柴门流水依然在一路寒山万木中
　　题宋氏五女旧居【宋氏姊妹五人贞元中同入宫】
　　【唐】窦　常
　　谢庭风韵媫妤才天纵斯文去不回一宅栁花今似雪乡人拟筑望仙台【即今恩县之四女树也一作四女寺详见古迹】
　　海上　　　　　　　　　　　【唐】李商隠
　　石桥东望海连天徐福空来不得仙直遣麻姑与搔背可能留命待桑田
　　聊城　　　　　　　　　　　【唐】汪　遵
　　刃血攻聊已越年竟凭儒术罢戈鋋田单漫逞烧牛计一箭终输鲁仲连
　　东海　　　　　　　　　　　【唐】汪　遵
　　东巡玉辇委泉台徐福楼船尚未囘自是祖龙先下世不关无路到蓬莱
　　表海亭【益都　　　　　　　　宋】范仲淹
　　一带林峦秀复奇毎来凭槛即舒眉好山深防诗人意留得夕阳无限时
　　游石子涧二首【益都　　　　　宋】范仲淹
　　凿开奇胜翠微间车骑笙歌暮未还彦国才如谢安石他时即此是东山
　　飞泉落处满潭雷一道苍然石壁开故老相传应可信此山云出雨须来
　　吕公洞【泰安　　　　　　　　宋】范致冲
　　朝逰北海暮瀛洲仙佩何年到此逰安得相从问丹诀春风同醉岳阳楼
　　竹林寺【泰安　　　　　　　　宋】范致冲
　　竹林深处有招提静掩禅关过客稀薝卜花开春欲暮冷冷钟磬白云低
　　登华不注望鲍山　　　　　　【宋】曾　巩
　　云中一防鲍山青东望能令两眼明若道人心似矛防山中那得叔牙城
　　离齐州后四首　　　　　　　【宋】曾　巩
　　云帆十幅顺风行卧听随船白浪声好在西湖波上月酒醒还对纸窻明
　　文犀剡剡穿林笋翠玉田田出水荷正是西亭销暑日却将离恨寄烟波
　　将家频向习池游难放西湖十顷秋从此七桥风与月梦魂常到木兰舟
　　荷气夜凉生枕席水声秋醉入帘帷一帆千里空囘首寂寞船窻只自知
　　过梁王台　　　　　　　　　【宋】石延年
　　梁王力战辅炎刘百二山河一旦収千古高台遗旧恨功名何不效留侯
　　劳山　【名鳌山　　　　　　　元】丘处机
　　卓荦鳌山出海隅霏微灵秀满天衢羣峯削玉几千仞乱石穿空一万株
　　烟霞洞四首【宁海　　　　　　元】丘处机
</div>
    <div class="pagination">
<a href="山东通志_page177.html">上一页</a><span>...</span><a href="山东通志_page173.html">173</a><a href="山东通志_page174.html">174</a><a href="山东通志_page175.html">175</a><a href="山东通志_page176.html">176</a><a href="山东通志_page177.html">177</a><span class="current-page">178</span><a href="山东通志_page179.html">179</a><a href="山东通志_page180.html">180</a><a href="山东通志_page181.html">181</a><a href="山东通志_page182.html">182</a><a href="山东通志_page183.html">183</a><span>...</span><a href="山东通志_page179.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
