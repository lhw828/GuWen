<!DOCTYPE html>
<html>
<head>
    <meta charset="UTF-8">
    <title>宁国府志 - 第 358 页/共 477 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宁国府志 - 第 358 页/共 477 页</h1>
    <div class="content">
示爽时之宣城韩愈宣城去京国，里数逾三千。念汝欲别我，解装具盘筵。日昏不能散，起坐相引牵。冬夜岂不长，达旦灯烛然。座中悉亲故，谁肯舍汝眠。念汝将一身，西来曾几年。名科掩众俊，州考居吏前。今从府公召，府公又时贤。时辈千百人，谁不谓汝妍。汝来江南近，里闾故依然。昔日同戏儿，看汝立路边。人生但如此，其实亦可怜。吾老世味薄，因循致留连。强颜班行内，何适非罪愆。才短难自力，惧终莫洗湔。临分不汝诳，有路即归田。

酬宣州崔大夫见寄刘与。离亭柳拜汉尚书，今日恩光到敝庐。再入龙楼称绮季，应缘狗监说相如。中郎南镇权方重，内史高斋兴有余。遥想敬亭春欲暮，百花飞尽柳花初。

送元上人归稽亭张籍重叠稽亭路，山僧归独行。远峰斜日影，本寺旧钟声，徒侣问新事，烟云怆别情。应夸乞食处，踏遍凤凰城。

麻姑山曾游仙迹见丰碑，除却麻姑更有谁。云盖青山龙卧处，日临丹洞鹤归时。霜凝上界花开晚，月冷中天果熟迟。人到便须抛世事，稻田还拟种灵芝。

历阳书事七十韵并引长庆四年八月，余自夔州转历阳，浮岷山，观洞庭，历夏口，涉浔阳而东。友人崔敦诗罢丞相，镇宛陵，缄书来招，曰必我觌而之藩，不十日饮不置子。故余自池州道宛陵如其素，敦诗出祖于敬亭祠下，由姑孰西渡江，乃吾圉也。至则考图经参见事为之诗，俟采风之夜讽者。一夕为湖地，千年列郡名。霸王迷路处，亚父所封城。汉置东南尉，梁分肘腋兵。本吴风俗剽，兼楚语音伧。沸井今无涌，乌江旧有名。土台游柱史，石室隐彭铿。曹操祠犹在，濡须坞未平。海潮随月大，江水应春生。忆昨深山里，终朝看火耕。鱼书来北阙，首下南荆。云雨巫山暗，蕙兰湘水清。章华树已失，鄂渚草来迎。庐阜香炉出，湓城粉堞明。雁飞彭蠡暮，鸦噪大雷晴。平野分风使，恬和趁夜程。贵池登陆峻，春谷渡桥鸣。骆驿主人问，悲欢故旧情。几年方一面，小书便三更。助喜杯盘盛，忘机笑语訇。管清疑警鹤，弦巧似娇莺。炽炭烘蹲兽，华茵织斗鲸。回裾飘雨雾，急节堕琼瑛。敛黛凝愁色，施钿耀翠晶。容华本南国，妆束学西京。日落方收鼓，天寒更炙笙。促筵交履舄，痛饮倒簪缨。谑浪容优孟，娇怜许智琼。蔽明添翠帘，命烛拄金茎。坐久罗衣皱，怀频粉面。兴来从请曲，意堕即飞觥。令急重须改，欢冯醉尽呈。诘朝还选胜，来日又寻盟。道别殷勤惜，邀筵次第争。唯闻嗟短景，不复有余酲。众散扃朱户，相携话素诚。晤言犹，残漏自丁丁。出祖千夫拥，行厨五熟烹。离亭临野水，别思入哀筝。接境人情洽，方冬馔具精。中流为界道，隔岸数飞甍。沙浦王浑镇，沧洲谢城。望夫人化石，梦帝日环营。半渡趋津吏，缘堤簇郡氓。场黄堆晚稻，篱碧见冬菁。里社争来献，壶浆各自擎。鸱夷倾底写，妆斗缺成。采石风传柝，新林暮击钲。茧纶牵拨剌，犀焰照澄泓。露冕观原野，前驱抗旆旌。分庭展宾主，望阙拜恩荣。比屋辈，连年水旱并。遐思常后已，下令必先庚。远岫低屏列，支流曲带萦。湖鱼香胜肉，官酒重于。忆昔泉源变，斯须地轴倾。鸡笼为石颗，龟眼入泥坑。事系人风重，官从物论轻。江春俄淡荡，栖月几亏盈。柳长千丝宛，田塍一线。游鱼将婢从，野雉见媒惊。波净攒凫鹊，洲香发杜蘅。一钟菰葑米，千里水葵羹。受谴时方久，分忧政未成。比琼虽碌碌，于铁尚铮铮。早忝登三署，曾闻奏六英。无能甘负弩，不慎在提衡。口语成中遘，毛衣阻上征。时闻关利钝，智亦有聋盲。昔愧山东妙，今惭海内兄。后来登甲乙，早已在蓬瀛。心托秦明镜，才非楚白珩。齿衰亲药物，官薄傲公卿。捧日皆元老，宣风尽大彭。好令朝集使，结束赴新正。

送稽亭山僧张籍师住稽亭高处寺，斜廊曲阁倚云开。出门十里松间入，泉涧三重洞里来。名岳寻游今已遍，家城礼谒便应回。旧房到日闲吟后，林下选登说法台。

紫毫笔歌白居易紫毫笔，尖如锥兮利如刀。江南石上有老兔，吃竹饮泉生紫毫。宣州之人采为笔宣州之人，《白氏长庆集》作“宣城工人”。，千万毛中拣一毫。毫虽轻，功甚重。管勒工名岁充贡，君兮臣兮勿轻用。勿轻用，将何如?愿赐东西府御史，愿颁左右台起居。搦管趋入黄金阙，抽毫立在白玉除。臣有奸邪正衙奏，君有动言直笔书。起居郎，侍御史，尔知紫毫不易致。每岁宣城进笔时，紫毫之价如金贵。慎勿空将弹失仪，慎勿空将录制词。

红线毯红线毯，择茧缫丝清水煮，拣丝拣线红蓝染。染为红线红于蓝蓝，《白氏长庆集》作花，此亦应作花。，织作披香殿上毯。披香殿广十丈余，红线织成可殿铺。采丝茸茸香拂拂，线软花虚不胜物。美人蹋上歌舞来，罗袜线鞋随步没。太原毯涩毳缕硬，蜀都褥薄锦花冷。不如此毯温且柔，年年十月来宣州。宣城太守加样织，自谓为臣能竭力。百夫同担进宫中，线厚丝多卷不得。宣城太守知不知?一丈毯，千两丝此句《白氏长庆集》作“一丈毯用千两丝”。。地不知寒人要暖，少夺人衣作地衣!

宣州崔大夫阁老忽以近诗数十首见示，吟讽之下
窃有所喜，因成长句寄题郡斋谢玄晖殁吟声寝，郡阁寥寥笔砚闲。无复新诗题壁上，虚教远岫列窗间。忽惊歌雪今朝至，必恐文星昨夜还。再喜宣城章句动，飞觞遥贺敬亭山。窗中列还岫见本集宣州试《射中正鹄赋》后天静秋山好，窗开晓翠通。遥怜峰窈窕，不隔竹朦胧。万点当虚室，千重叠远峰。列檐攒秀气，缘隙助清风。碧爱新晴后，明宜反照中。宣城郡斋在，望与古时同。

南湖早春《南湖早春》及下首《南湖晚秋》二诗非在宣州作，系作于江州司马任上，南湖指今九江市南鄱阳湖。风回云断雨初晴，返照湖边暖复明。乱点碎红山杏发，平铺新绿水萍生。翅低白雁飞仍重，舌涩黄鹂语未成。不道江南春不好，年年衰病减心情。

南湖晚秋八月白露降，湖中水芳老。旦夕秋风多，衰荷半倾倒。手攀青枫树，足踏黄芦草。惨淡老容颜，零落秋怀抱。有兄在淮楚，有弟在蜀道。万里何时来，烟波白浩浩。

白云寺沈传师僧爱白云溪上飞，白云深处敞禅扉。莫言便是无心物，思着故山依旧归。

人日陪范中丞传正与范侍御传真宴东峰亭鲍溶人日春风绽早梅，谢家兄弟看花来。吴姬对舞歌千曲，秦女留人酒百杯。丝柳向空初宛转，玉山看日渐徘徊。流光易去欢难得，莫厌频频上此台。

宣城北楼昔从顺阳公会于此诗楼郡城北，窗牖敬亭山。几步尘埃隔，终朝世界闲。凭师看粉壁，名姓在其间。

东高峰东亭最高峙，春树绕山腰。画里青鸾客，云中碧玉箫。秋风若西望，为我一长谣。

望麻姑山幽人往往怀麻姑，浮世悠悠仙景殊。自从青鸟不堪使，更得蓬莱消息无?

隐静寺张祜松径上登攀，深行烟霭间。合流厨下水，对耸殿前山。涧碧鸟声回，泉清僧步闲。更怜飞一锡，天外与云还。

陪范宣城北楼夜宴华轩敞碧流，官妓拥诸侯。粉项高丛鬓，檀妆慢裹头。亚身催蜡烛，斜眼送香。何处偏堪恨，千回下客筹。

题宣州开元寺杜牧南朝谢城，东吴最深处。亡国去如鸿，遗寺藏烟坞。楼飞九十尺，廊环四百柱。高高下下中，风绕松桂树。青苔照朱阁，白鸟两相语。溪声入僧梦，月色晖粉堵。阅景无旦夕，凭栏有今古。留我酒一，前山看春雨。

自宣州赴官入京路逢裴坦判官归宣州因题赠敬亭山下百顷竹，中有诗人小谢城。城高跨楼满金碧，下听一溪寒水声。梅花落径香缭绕，雪白玉花下行。萦风酒旆挂朱阁，半醉游人闻弄笙。我初到此未三十，头脑钐利筋骨轻。画堂檀板秋拍碎，一引引，《樊川诗集注》作饮，此亦应作“饮”。有时联十觥。老闲腰下丈二组，尘土高悬千载名。重游须白事皆改，唯见东流春水平。对酒不敢起，逢君还眼明。云看人捧，波脸任他横。一醉六十日，古来闻阮生。是非离别际，始见醉中情。今日送君话前事，高歌引剑还一倾。江湖酒伴如相问，终老烟波不计程。

开元水阁《樊川诗集注》此诗题为《宣州开元寺水阁，阁下宛溪，夹溪居人》。六朝文物草连空，天淡云闲今古同。鸟去鸟来山色里，人歌人哭水声中。深秋帘幔千家雨，落日楼台一笛风。惆怅无因见范蠡，参差烟树五湖东。

宣城送裴坦判官日暖泥融雪半消，人行芳草马声骄。九华山路云遮岫岫，《樊川诗集注》作寺。，青弋江村柳拂桥。君意如虹高的的，我心悬旆正摇摇。同来不得同归去，故国逢春正寂寥。自宣城赴官上京潇洒江湖十过秋，酒杯无日不淹淹，《樊川诗集论》作停。留。谢公城外溪惊萝，苏小门前柳拂头。千里云山何处好?几人襟韵一生休。尘冠却挂知闲事，终拟蹉跎访旧游。

题宣州此四句又出白居易诗《叙德书情四十韵，上宣歙崔中丞，宣州荐送，及第后重投此诗》。土控吴兼越，州连歙与池。山河地襟带，军镇国藩维。

水西题粲公楼三日去“三日去复去”，《乾隆府志》作“三日往还去”。复去，一生焉再游。含情碧溪水，重上粲公楼。

开元寺松寺曾同一鹤栖，夜深台殿月高低。何人为倚东楼柱，正是前山雪涨溪。

题元处士高亭水接西江天外声，小斋松影拂云平。何人教我吹长笛，兴倚春风弄月明。

游水西寺李白题诗水西寺，古木回岩楼阁风。半醒半醉游三日，红白花开烟雨中。

谭子池郭周藩澄水一百步，世名谭子池。余诘陵阳叟，此地当因谁?父老为余说，本郡谭叔皮。开元末年中，生子字阿宜。坠地便能语，九岁多须眉。不饮亦不食，未尝言渴饥。十五锐行走，快马不能追。二十入山林，一去无还期。父母忆念深，乡闾为立祠。大历元年春，此儿忽来归。头冠簪凤凰，身著霞裳衣。普遍拯疲俗，丁宁告亲知。余为神仙官，下界不可祈，恐为妖魅假，不如早平夷。此有黄金藏，镇在兹庙基。发掘散生聚，可以救贫羸。金出继灵泉，湛若清琉璃。泓澄表符瑞，水旱无竭时。言讫辞冲虚，杳霭上元微。凡情留不得，攀望众号悲。寻禀神仙戒，撤庙开窥。果获无穷宝，均融沾困危。巨源出岭顶，喷涌世间稀。异境流千古，终年福四维。

南陵留别段氏兄弟许浑不知身老大，犹似旧时狂。为酒留山县，题诗遍草堂。归期秋未尽，离恨日偏长。更羡君兄弟，参差雁一行。

题元处士幽居潺绕门水，未省濯缨尘。鸟散千岩曙，蜂来一径春。杉松还待客，芝术不求人。宁学溪叟，逢时罢隐沦。

元处士自洛归宛陵山居因赠紫霄峰下绝韦编，旧隐相如结袜前。月落尚留东阁醉，风高还忆北窗眠。江城夜别萧萧雨，山槛晴归漠漠烟。一顷豆花三顷竹，相应抛却钓鱼舡。

陪宣城大夫崔公泛后池兼北楼宴二首《全唐诗》此诗为许浑作。陪泛芳池醉北楼，水花繁艳照膺舟。亭台阴合树初昼，弦管韵高山欲秋。皆贺虢岩终选傅，自伤燕谷未逢邹。昔时恩遇今能否，一尉沧洲已白头。江上西来共鸟飞，剪荷浮泛似轻肥。王作簿公曾喜，刘表为邦客尽依。云外轩窗通早景，风前箫鼓送残晖。宛陵行乐金陵住，遥对家山未忆归。

白云寺一片白云千丈峰，殿堂楼阁架虚空。山僧不语卷帘坐，遥看世间如梦中。

宛陵寓居上沈大夫二首赵嘏满耳谣歌满眼山，宛陵城郭翠微间。人情已觉春常在，溪户仍将水共闲。晓色入楼红霭霭，夜声寻砌碧潺潺。幽云高鸟俱无事，晚伴西风醉客还。溪树参差绿可攀，谢家云水满东山。能忘天上他年贵，来结林中一日闲。醉叩玉盘歌袅袅，暖鸣幽涧鸟关关。觥筹不尽须归去，路在春风缥缈间。

宛陵馆冬青树碧树如烟覆晚波，清秋欲尽客重过。故园亦有如烟树，鸿雁不来风雨多。赠宣州亢拾遗项斯传骑一何催，山门昼未开。高人终避世，圣主不遗才。坐次欹临水，闲中独举杯。谁为旦夕侣，深寺数僧来。

汤泉贾岛维泉肇何代，开凿同二仪。五行分水火，厥用谁一之。霞掀祝融井，日暖扶桑池。气殊石厉，脉有灵砂滋。骊山岂不好，玉环污流脂。至今华清树，空遗后人悲。遐哉哲人逝，此水真吾师。一濯三沐发，六凿还希夷。伐毛返骨髓，发白令人黟。十年走尘土，负我汗漫期。再来池上游，觞热三伏时。古寺僧寂寞，但余壁上诗。不见题诗人，令我长叹咨。

送友人之南陵莫叹徒劳向宦途，不群气岸有谁如。南陵暂掌仇香印，北阙终行贾谊书。好趁江山寻胜境，莫辞韦杜别幽居。少年跃马同心使，免得诗中道跨驴。

敬亭祠刘沧森森古木列岩隈，迥压寒原霁色开。云雨只从山上起，风雷多在庙中来。三江入海声长在，双鹤啼天影未回。花落空庭春昼晚，石床松殿满青苔。

麻姑山麻姑此地炼神丹，寂寞烟霞古灶残。一自仙娥归碧落，几年春雨洗红兰。帆飞震泽秋江远，雨过陵阳晚树寒。山岭白云十万片，时闻鸾鹤下仙坛。

送李侍御归宣州许棠吟诗早得名，戴豸又加荣。下国闲归去，他人少此情。云移寒峤出，烧夹夜江明。重引池塘思，还登谢城。

送王侍御赴宣城戴豸却驱鸡，东南上句溪。路过金谷口，帆转石城西。水树连天暗，山禽绕郡啼。江人谙旧化，那复俟招携。

送李频之南陵主簿赴县是还乡，途程岂觉长。听莺离坝岸，荡桨入陵阳。野蕨生公署，闲云拂印床。晴天调膳外，垂钓有池塘。

白龟城左匡政城堞千寻险，池隍十里余。楼台侵汉宇，鼓角动郊墟。罴虎三军拥，壶浆万户舒。急须修表进，天意欲何如?

怀宛陵旧游陆龟蒙陵阳佳胜昔年游，谢青山李白楼。惟有日斜溪上思，酒旗风影落春流。

送夏侯审赴宁国司空图青沂连白浪，晓日渡南津。山叠陵阳地，舟多建业人。烟霞高古寺，枫竹暗伤神。如接玄晖集，江城独见亲。

送许棠还泾邑张乔离乡积岁年，归路远悠然。夜火山头市，春江树杪船。干戈愁鬓改，瘴疠喜家全。何处营甘旨，湖涛浸没田。

送许棠及第归宣州雅调一生吟，谁为晚达心。旁人贺及第，独自却沾襟。宴别喧天乐，家归碍日岑。青门许攀送，故里接云林。

送南陵尉李频重作东南尉，生涯尚似僧。客程淮馆月，乡思海船灯。晚雾看春谷，晴天见朗陵。不应三考足，先授诏书征。

送友人归落花兼柳絮，无处不纷纷。远道空归去，流莺独自闻。野桥喧碓水，山郭入楼云。故里南陵曲，秋期更送君。

</div>
    <div class="pagination">
<a href="宁国府志_page357.html">上一页</a><span>...</span><a href="宁国府志_page353.html">353</a><a href="宁国府志_page354.html">354</a><a href="宁国府志_page355.html">355</a><a href="宁国府志_page356.html">356</a><a href="宁国府志_page357.html">357</a><span class="current-page">358</span><a href="宁国府志_page359.html">359</a><a href="宁国府志_page360.html">360</a><a href="宁国府志_page361.html">361</a><a href="宁国府志_page362.html">362</a><a href="宁国府志_page363.html">363</a><span>...</span><a href="宁国府志_page359.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
