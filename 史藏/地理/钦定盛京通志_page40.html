<!DOCTYPE html>
<html>
<head>
    <meta charset="UTF-8">
    <title>钦定盛京通志 - 第 40 页/共 330 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定盛京通志 - 第 40 页/共 330 页</h1>
    <div class="content">　　天章
　　皇上圣制
　　诗【乾隆四十三年戊戍】
　　追复睿亲王封号并复其宗嗣袭封予谥配享诗以志事【有序】
　　稽宗盟之轶事展亲兼以褒功覈方防之遗闻申枉因而继絶睿亲王者属本懿藩分居执政勤劳王室棐忱洵同姓之良绥定燕京伟绩更诸王之冠顾以任隆见嫉亦或气盛招尤履霜之衅潜积于多年戴盆之寃顿兴于既逝折敛衣为左证理知所必不然肆罗织以深文狱甚于莫须有徒以众怨之搆成贝锦而执作爰书尚非
　　亲政之年矫纶綍而竟从重典繄予恭披
　　实録鉴王实有大勲当危疑推戴之时拒羣议而匡扶冲主迨戡乱肃清之际迎
　　圣驾而肇建丕基且诫比列之謟谀朂以尊
　　君亲
　　上复斥同怀之愆戾加以义正词严厯歴具存班班可考其诚荩皎如白日青天嘉乃壮猷允矣信今传后使果有不轨之志未尝无可乘之机乃贞心既矢于兴岂逆迹转萌于泉壤无端而暴其罪状每恻于中如是而坐以叛名宜昭其屈念畴昔非由
　　亲决弗嫌成案之翻为国家特叙成劳惟协公评之当用是复其王爵仍教世袭茅封并为録彼宗支咸使列于
　　玉牒葺园寝而春秋祀享配
　　太室而殿庑筵班补列传以连篇准易名之一字推祖宗之恩意辨诬足胜金縢勉子姓以钦承守绪奚烦铁
　　劵爰成四韵并引长言
　　流言恐惧似周公公则生前王已终【睿亲王之寃狱与周公之被流言相似然公之受谤在生前故恐惧可以有待王则遭诬于身后故是非无以自明然予恭阅　　实録为之昭雪较诸感风雷而发金縢者似尤光明正大耳】无幸位心真是睿有开基业孰齐忠谥増一字非私惠论定千秋付众同配食袭封推
　　祖泽睦亲惇叙朂宗功
　　命仍称礼郑豫肃诸亲王及克勤郡王原封爵号并予配享诗以志事【有序】
　　溯维城于王室同扶有永之
　　鸿图考列爵于宗盟各着非常之伟阀事在本朝为极盛
　　迹皆前古所罕闻每以绎寻
　　实録之文因有追叙成劳之典粤稽礼邸实惟让王四路
　　分殱萨尔浒助扬
　　神武连营并克山海闗奋厉师贞翊
　　圣明而特表荩诚诛逆恶而不徇私义至郑王属居近派
　　防
　　太祖育自宫中初定平壤之盟旋鼓宁逺之勇遵化归化频建丰庸松山杏山叠施胜算剪强藩而成一统识裕先几膺摄政而防千言监陈
　　前宪若夫论功之最惟豫尤超防统偏师荷嘉名之肇锡独抒长防举大势以全规洎入燕京遂专阃节破潼闗而追流冦狂魄寻僵平疆介以定中原游魂自灭又如肃武亲王之百战称雄而秦地恢城蜀疆殪贼勳尤崇也他若克勤郡王之屡征奏防而降纳朝鲜计图明塞畧更优焉是为同姓之股肱名皆炳着并昭当年之耳目人所艳称乃日久而旧号俱更虽世及而遗风几冺爰命复原封之字俾同竹帛以常新并教列配享之厢咸侑馨香而弗替余凡类似悉予详求念栉风沐雨之劳使徴献者知功宗之不朽比砺山带河之永期袭次者懐祖烈以毋忘用纪长謌并疏小引
　　贝勒让帝如汝阳　　【太祖大事礼亲王于诸子中为最长而功徳隆茂众望皆属太宗礼亲王因作议书言绍承大统必得圣君始能勘乱致治以成一统自顾徳薄愿共推戴　　四】
　　【贝勒嗣位入朝遍示诸贝勒大臣众皆喜　太宗辞让再三王意益恳切乃　　従之】萨尔浒战我武扬【萨尔浒之战礼亲王同　　太宗随　太祖土功详见向所作萨尔浒山书事】　推戴
　　冲主出丹诚【叶】不私子孙徳尤彰　　【世祖嗣位时礼亲王之子硕托孙阿逹礼
　　曽孙谋立睿亲王礼亲王发其谋并诛之云】
　　宫中育养子侄行其名曰济尔哈朗【叶　郑亲王为太祖亲侄防育于宫中号和硕贝勒】战功多矣难数详同摄政亦抒谋臧灭吴三桂见早强【郑亲王病剧　　世祖临问泣对曰臣受三朝深恩未能仰答不胜感痛惟愿以取云贵灭吴三桂统一四海为念　　世祖为之大恸逆藩日后之谋果不出王之先见也】防领偏师建迹昂褒防
　　圣嘉赐美名【叶　豫亲王防统偏师辄有功　　太宗嘉之　　赐号额尔克楚呼尔】直入潼闗贼奔商旅师平定江南疆功莫大焉防允良【王之战功甚多难以缕举至其破潼闗逐闯贼及平定江南尤其功之最著者也】整兵直入肃亲王阵斩巨冦张献忠【叶】悉平内地詟诸羗【肃亲王射殪张献忠并削除羣贼平定陜西】礼亲王子智独长【克勤郡王为礼亲王长子有勇谋】济以悃愫复勇往【叶】盟定朝鲜勣克襄【克勤郡王尝同大贝勒阿敏及郑亲王征朝鲜克四城谕朝鲜王李倧降时阿敏怀异志欲直趋朝鲜王京倧挈孥奔遣其臣进昌君求和众议许之阿敏不允克勤郡王宻与郑亲王议驻师平山城遣使往谕倧报命愿嵗贡方物遂许其降既盟告阿敏阿敏以未与盟仍縦兵大掠劝之不聴复令倧弟李觉与阿敏盟乃班师】恨未得与定北京【叶　克勤郡王于崇徳三年以疾薨于军太宗闻而痛哭加以　　恩礼故未及与入闗定燕京也】是皆巨擘辉天潢与复旧号并配享【叶】其未及者付考详并教一一稽宗盟【叶　其余宗室诸王贝勒等有功绩显著其封爵后经降夺者并命宗人府查奏】雪寃彰善示后蘉
　　祖
　　宗恩泽予衍庆本支百世奕禩昌
　　恭题盛京吉林黑龙江等处标注
　　战迹舆图六韵【有序】
　　盛京吉林处乃我
　　祖宗肇迹兴王之所而皇舆全图所绘向未赅备因敬稽实録事迹命将军晌等详考道理形势按图増补且勅大学士舒赫徳阿桂等董所司拓为大图于
　　圣武丰功标注地名之右恭纪
　　太祖
　　太宗亲征及
　　遣诸王贝勒等征讨者为地凡一百四十有四图既成将以寿之枣梨垂示久逺缅维我国家自长白
　　发祥以至奄有辽沈
　　鸿业经营规模大备而我
　　太祖
　　太宗战胜攻取
　　开创艰难皆有山川疆域可考迄今按图展对益可想见
　　当年
　　景命所贻
　　前劳所启用是恭赋成什志不敢忘即以是诗録之帧首我世世子孙遵览斯图其尚钦承敬畏以巩亿万载丕丕基而于余所以述
　　祖徳而垂后昆者庸可忽乎哉
　　龙兴东海佑承
　　天创业时仔
　　二帝肩因以舆图考当日注之战迹示千年
　　祖功并茂徳贻后
　　宗徳还兼功继前心膂折冲同御侮
　　躬亲执鋭更披坚凡经一百四十处廼致九州万国全享
　　此泰平守噐者可忘
　　先器弛勤防
　　东巡盛京叩谒
　　祖陵是日启跸得诗八韵【有序】
　　山成鼎峙亿万年
　　天作基祥命忆巽申廿四载地暌致慤曩以
　　慈驾之途艰逺渉遂尔藐躬之仪阙续脩兹犹禫祭之未
　　临惟此
　　精禋之可举廼涓吉日复谒
　　祖陵三至斯循敢曰事能绳
　　武长言不足遹惟志切觐
　　光于时夏闰已过秋初甫半月明万里宵中对以扬辉露白前朝若春至履之増怵指岩闗而先度道维旧而路则新睠陪都以再经昔为入而今则出抚闾阎之繁庶恩与频施缅
　　开创之艰难咏宜三复由程肇始即事成章
　　忆曽甲戍别陪京回望依依不尽情只虑
　　髙年勤防渉【泣思　　圣母慈爱凡巡幸处必欲同行后因　　慈寿渐髙不宜逺渉凡陆程稍久者即不敢扶侍　　安舆故盛京之行自甲戌后至今越廿四年未举】故教逺路罢巡行而今怆无复瞻顾爰此摅其久眷诚吉礼槩因居服罢【尚在二十七月之内惟因追逺展摹恭谒　　祖陵于凡行猎阅兵及盛京筵宴等事一切罢之】
　　明禋惟是展防呈萦怀二纪瞻
　　神壤撰日三秋启翠旌自是两都孰东道幸兹万寳阅西成仍宣缇骑戒蹂躏更与烟村免赋征厯厯敬看
　　开创迹守成责重凛亏盈
　　山海闗三依
　　皇祖原韵
　　陪京来往路底借此为边大将四城筑【接筑四城皆徐达所建】经臣列戍连【熊廷弼守此时列戍犹存】操戈室未已【廷弼驻山海闗经畧军务而王化贞为巡抚廷弼主守化贞主战朝议右化贞者诋廷弼廷弼愤上言经抚不和恃有言官言官交攻恃有枢部枢部佐鬬恃有阁臣臣今无望矣时事艰危而操戈同室广宁之弃我兵追逐化贞二百里如入无人之境所谓设险者安在益以信　　天心助顺师克在和我国家以同心协力开创成功而明季门户攻讦足鉴万世可晓然于在徳之义矣】设险地空传
　　天佑开今业
　　祖功仰昔年庶哉孶户口久矣靖烽烟须识养而教慢论经与权三番临古塞一瞬逝波川惟是亹绳
　　武景思益惕然
　　出山海闗作
　　并山临海守原固辽矣长城守齐重镇徒防永平左大军早过顺天西【明设重镇守扼山海闗以防我兵而我大军每従古北喜峯诸口入边明兵曽莫能御即如天聪三年我　　太宗亲统六师征明　　驻营土城闗进围燕京袁崇焕祖大寿始自闗外仓猝赴援也】彼非设险况失徳【明自神宗以后朝臣惟门户纷争百姓以科敛愁怨纪纲凌替自速灭亡徳之不务虽设险何益而我　　太宗恤众爱民　　上下同心共成　　鸿业实为　　天之所佑固非彼失徳者之所能攴今则中外一家陪京且在关外山海之险不过仅存闗名耳】我以同心自受
　　禔今日两京为坦路小哉何用説丸泥
　　姜女祠
　　丛祠旧筑海山边善哭偏因姜女传金铸应嫌范蠡谲墨胎可比伯夷贤【五金皆可铸像今自西藏所贡梵铜佛像虽周时所铸然汉明帝时佛法始入中国则中国之铸像以越为最古矣此祠中泥塑姜女俗谓之増胎又谓之墨胎若木像则谓之减胎又谓之香胎不独伯夷之为墨胎氏也向年题玉泉山吕祖洞诗有墨胎古洞阅时年之句未注明因并志之】萧风枯树哀冩明月清波古镜悬路便一临縁节义订讹意已具前篇【杞梁事见左传其谓为秦始皇时者未免传疑附防前癸亥作已订其譌惟因节义可尚故经临一再题句云】
　　宁逺道中作歌
　　在明为闗外尔时其意欲宁逺奈其宁之不得道讵祗失逺且失近【叶】在今亦闗外坦坦荡荡行往返即云内外已赘辞那更逺近较末本近实为本逺实末宁已为先宁彼晩其明先自未宁已上下否隔车辕偾【叶】我
　　祖戎衣定天下百年教养武早偃两都时迈此亨衢村村富庶耕凿稳新疆乃更筹久安倍万斯载虑勤恳宁逺祖氏石坊叠旧作韵二首
　　翠华迤逦度秋朝祖氏石坊复见遥虽是贰臣背明国却成世族事清朝【昨明国史馆以明臣降附本朝者列为贰臣传并视其厯着勋绩忠于我朝如洪承筹等为甲编其进退无据不齿于人如钱谦益軰为乙编以示褒贬若祖大寿虽由明总兵来降有负胜国然在本朝则功绩茂着其子孙并为世臣正宜列之甲编者也】崇焕遭缧入狱朝率兵独跳去而遥弗追弗罪仍为守足识陵夷笑胜朝【祖大寿闻我军进薄燕京同袁崇焕入援及我　　太宗用计明帝不察竟磔崇焕于市大寿惊惧率兵径归其叛迹已着而明帝闻之既不追回又不加罪大寿亦仍为明守锦州且既已纳欵我朝及纵归复懐观望反覆无常直待势穷援絶始决计来降其故仍不可解而明人委边事于叛臣明政之陵夷即此可见矣】
　　仍驻沙河所
　　仍驻沙河所氊庐颇耐居不期逢蹢白亦欲顺情舆【连日隂雨道路泥泞八月初一日午间驻沙河所雨尚未止虽傍晩西北风起天已畅晴而扈従人众行李车防多有未能至者因于初二仍驻一日以顺众情】畅对秋云卷知将泞道除几闲消底事四库校全书【四库全书应行呈覧者命随阁章间二日逓进十本氊庐几暇颇得披校遣兴】
　　杏山晩眺恭依
　　皇祖原韵
　　夕阳欲与逺山平旷野风吹牧马声驻早人闲多静趣
　　当年殊异此征明
　　经吕翁山作
　　我
　　太宗皇帝擒洪承畴处也见
</div>
    <div class="pagination">
<a href="钦定盛京通志_page39.html">上一页</a><span>...</span><a href="钦定盛京通志_page35.html">35</a><a href="钦定盛京通志_page36.html">36</a><a href="钦定盛京通志_page37.html">37</a><a href="钦定盛京通志_page38.html">38</a><a href="钦定盛京通志_page39.html">39</a><span class="current-page">40</span><a href="钦定盛京通志_page41.html">41</a><a href="钦定盛京通志_page42.html">42</a><a href="钦定盛京通志_page43.html">43</a><a href="钦定盛京通志_page44.html">44</a><a href="钦定盛京通志_page45.html">45</a><span>...</span><a href="钦定盛京通志_page41.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
