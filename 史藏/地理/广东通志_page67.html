<!DOCTYPE html>
<html>
<head>
    <meta charset="UTF-8">
    <title>广东通志 - 第 67 页/共 352 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>广东通志 - 第 67 页/共 352 页</h1>
    <div class="content">　　双岭　在城东二里高二十五丈与文翁山竝峙【旧志未载】又南爲白象山高十五丈皆细沙堆结
　　文翁岭　在城东三里高三十丈稍北爲水辰山高十余丈
　　招义山　在城西北四里高十余丈【旧志二里误】
　　飞雪岭　在城南海中高数十余丈下有沙爲麻练沙【旧志未载今查出】
　　近信山　在城西二十里【旧志三十里误】相传昔有碁仙游此又西二十里爲丽山高三十余丈
　　高山　在城北二十五里高二十余丈【旧志城西八十里误】南巢山　在城西北四十里高二十余丈西界化州昔有树鹤巢其上
　　特思山　在城西五十里【旧志西南七十里误】高百余丈一名文笔峯其山云起则雨每遇旱邑人思而望之故称特思三台山　在城西南五十里高二十余丈三峯连峙望之如宝盖三台【旧志未载今查出】
　　特呈山　在城西南约八十余里海中形圆而秀远拱县治上有温通阁
　　马鞍山　在城西南约百余里海中突起二峰形如马鞍故名
　　水吴水　在城西一里上接化州平源江纳罗江鉴江窦江及电白三桥河诸水流至县名吴水绕县南至限门入海
　　海　在城南上由阳电下抵雷琼望之无际惟一线通入限门潮汐日至最称洋溢
　　洞雷水　在城东五里无水源随潮上下
　　芷防沙　在城西南十里又西南爲南二都地方东南爲南三都地方
　　麻练沙　在城南十五里下流爲新塲海
　　限门港　在城南二十里纳窦江鉴江罗江诸水入于海两岸砂碛坚鋭逾鐡水道曲折而出舟极难行洵爲天堑【旧志三十里误】
　　博桌水　又名东岸水在城西四十里源发丽山下板阜地方东流会于吴水至限门入海【旧志载城东误】
　　平城江　在城西六十里源发化州那阳山又爲平泽水东南流至平定桥爲平城江至林公渡爲陵洞水合吴水至限门入海【各旧志载零洞水出零洞山又云二十一里俱误】
　　石门港　在城西南八十里即石城县石门入海之水到此爲海滨大港水濶二十余里
　　碙州　在城南一百四十里大海之中一岛可居数千家即旧翔龙县宋帝昺即位于此旧设有翔龙书院久废【碙夲防字之讹宋史作碙俗又从□□不一俱属相沿互异之字】
　　石城县
　　山三台山　在城中县治后三峯高九丈北城跨其上东连城外白雾岭高九丈西连城外回龙岭高八丈五峯聨络如屏爲县之主山【旧志未载今查出】
　　硃砂岭　在城东半里又东一里爲马鞍山东八里爲那良山皆高十余丈东十五里爲白藤山高六十丈﨑岭　在城西一里高十五丈【旧志未载今查出】
　　红头岭　在城西五里高八十丈与﨑岭拱交爲县水口稍北有仙人灶石相传爲仙人炼丹处【旧志未载今查出】谢建山　在城北五里【旧志十里误】高一百余丈层峦叠巘烟晴万状
　　音铺山　在城南六里高十余丈【旧志未载今查出】
　　峡山　在城南七里高二十余丈【旧志未载今查出】
　　望恩山　在城南十里【旧志五十里误】今名和尚岭高三十余丈【事详古迹】
　　东胜山　在城西十里【旧志二十里误】高五十余丈
　　高峯山　在城北十里高百余丈远望如城又名石城冈县以此名【旧志未载今查出】
　　谢鞋山　在城东南十里高六十余丈【旧志城南误】又东南四十里爲鸡笼山在港水边其形如笼四靣如削高十余丈
　　三峰山　在城北十二里高三十余丈【旧志未载今查出】那楼山　在城北三十里高百余丈险而难登其状如楼【旧志未载今查出】
　　石屋山　在城北四十里【旧志十里误】高二十余丈顶上有二石叠如屋可容五六人东爲谢善山
　　牛槐岭　在城东北四十里高十余丈【旧志未载今查出】石门　在鸡笼山之前两崖峭立其形如门潮来舟通潮退门限露出舟不得前
　　石篱山　在城北四十里高百余丈通博白县地其山西南北三靣峻壁东靣稍平石状如篱
　　仙人嶂　在城北五十里高二十余丈【旧志未载今查出】尖山　在城西北五十里高百丈最尖秀【旧志未载今查出】横山　在城西稍南六十里高二十余丈【旧志未载今查出】文凤岭　在城西北六十里【旧志城北误】高百余丈其山中峯高耸两腋连峙数峯如凤又名文峯
　　丹兠洞　在城北八十里今名仙人洞仅容人或寛或狭曲折难穷【旧志未载今查出】
　　石洞山　在城东北八十里高三十余丈【旧志未载今查出】深田山　在城西北八十里高二百余丈连绵百余里古木叅天千峯万壑人迹罕到【旧志未载】又西十里爲长臂山高百余丈
　　横石山　在城东北九十里高二十余丈【旧志未载今查出】六吉山　在城东北一百一十里高三十余丈【旧志未载今查出】
　　天堂山　在城东北一百二十里高百余丈有水泉不涸元末民避难于此
　　水贺江　源出尖山向南流合九洲江入西海
　　罗江　一名清溶水又名干水源出白藤山西流绕过县城至九洲江入西海
　　南廉江　源出广西容县东北向西南流可行小舟至九洲江入西海
　　九洲江　在城西北二十里【旧志东北误】诸水皆滙于此入西海冬浅沙渚露出有九
　　龙湾　在城西三十里相传昔有二龙起于此即各旧志所云龙化水今则淤没矣
　　龙湖　在城东北三十二里今名旧州湖即旧罗州地祷雨多应【事详古迹】
　　清湖　在城东北三十五里通南廉江周围三里两家滩　在城南五十里源出雷州府遂溪县东流会东桥南桥水入东海
　　东海　在城东南六十里
　　急水港　在城西七十里纳九洲诸水入西海
　　温泉　在城东北八十里石洞山之北冬夏如沸佛子港　在城西一百里【旧志城南十五里误】
　　西海　在城西南一百二十里
　　零禄港　在城西一百二十里又名零烈水
　　官寨港　在城西一百三十里【旧志一百二十里误】与合浦县交界又名英罗港
　　东桥水　源出化州谢获山又南桥水源出化州谢畔山俱南流由石门入东海
　　合江　源出广西陆川县南流合九洲江入西海渡子江　今名沙铲河源出广西博白县南流合贺江九洲江入西海







　　广东通志卷十二
<史部,地理类,都会郡县之属,广东通志>
　　钦定四库全书
　　广东通志卷十三
　　山川志【四】
　　亷州府
　　合浦县
　　山还珠岭　在城东北二里高十余丈旧有还珠亭汉孟尝守郡去珠复还故后人慕其亷建亭以表之今圯【旧志未载今查出】
　　蔡龙峝　在城北二里高一十余丈唐武德中置蔡龙县于此【事详古迹】
　　龙门岭　在城东八里【旧志八十里误】高四十丈东十里曰东山岭高十丈昔爲海角第一峯二十里曰抱子岭曰仙人岭曰青山大岭曰牛角岭又名望牛岭
　　冠盖山　在城东南八里高三十余丈形如纱帽迤东南又名薛屋岭
　　九头岭　在城南十里高十余丈丘阜有九故名南二十里曰独峯岭曰阜花岭
　　高登岭　在城北二十九里废石康县南高二十余丈马鞍岭　在城东北三十里废石康县东高十余丈【废石康县在府城东北三十里城废石康塔犹存】
　　鹦鹉岭　在城北三十里废石康县西高二十余丈又名思峝山
　　黄姜岭　在城东六十里高五十余丈汉董贤父防徙合浦塟于岭下今人呼董防岭
　　白石山　在城东北六十里高三十余丈山石皆白东十里爲三山苏东坡有云清水南白石北此地崔峩人不识即此
　　冠头岭　在城南八十里穹窿如冠西南临海又南大海中有斜阳岭
　　黄稻山　在城北九十里山下皆稻田故名又北十里曰箪竹山高二十余丈【旧志载箪竹山在城北一百三十里误】
　　大亷山　在城东北一百里【各旧志一百五十里误】高百余丈爲亷之鎭山东汉费贻爲郡守有亷名去日百姓追送至此遂名上有大亷洞唐置大亷县于此郡因此名其隂爲六湖山又名母鸡山
　　北峩山　在城西北一百里高百余丈
　　夫人山　在城东一百二十里
　　姜山　在城东北一百二十里【旧志一百四十里误】唐姜神翊家于此故名
　　糠头山　在城西北一百二十里【各旧志一百四十里误】一名狼头山一名军头山赵佗常驻军于此
　　畵山　在城东一百五十里峯峦秀丽如畵又东十里爲百良山林木葱鬰
　　五黄山　在城北一百五十里高五百余丈绵亘数十里相传昔有樵者迷路遇黄衣五人指示始得归俗呼爲五皇岭上有五皇庙白鹤观
　　水亷江　即合浦江又名南流江源出广西容县大容山南至夲府界至石康曰晏江至石湾渡曰石湾江至州江口曰州江【查旧志载自州江分而爲五曰州江曰陈屋江今俱呼爲王屋屯江曰白沙塘江曰大桥江曰新村江环流郡西南入于海今查自州江实分四水其州江新村俱从南流江分绕城之西即亷江也王屋屯江即第二渡白沙塘江又名猛水江即第三渡大桥江即上洋渡也以上诸水俱由三防港入于海】
　　龙门水　在城东三里源出龙门岭流分二支曰源头曰龙门环城南会南津水入亷江
　　南津水　在城东南三里源出薛屋岭西流合龙门水其上流名金银水
　　钟湾　在城南七里【旧志城北误】宋政和间灵觉寺钟一夕飞去旣明悬空而下钟犹湿人言湾中夜有钟声必与龙战寺僧察之凿去顶上龙角乃止
　　清水江　在城东十五里源出青山大岭相传昔有金鸡浴于水傍故又名金鸡水西北流绕城入于亷江【旧志载郡城南十五里发源博峩山误】
　　思乡水　源出废石康县思峝山至武利江复囘入晏江以其去而复还故名
　　武刀港　又名大河江在城南三十里
　　三防港　在城西南三十里又西南二十里曰鲎港白龙港　在城东南四十里
　　乌木江　在城东北四十里源出大亷山西流合南流江
　　洪潮江　在城西北四十里发源灵山县界东流入新村江南流入海
　　珠塲港　在城东南五十里
　　新寮闸江　在城东六十里源自六湖峝上爲压马江流至闸口塘下爲新寮闸江南由大亷港即川江港入海【旧志载二江误】
　　川江港　在城东南六十里即大亷港外有鸦洲林木繁隂常有鸦集
　　珠母海　在城东南八十里【旧志十里误】巨海也旧志载海中有平江杨梅青婴三池大蚌吐珠故名又旁有乌泥池断望池按珠池之事汉唐无考自刘鋹置媚川都宋开寳以后遂相沿袭置场置司民受其害入水取珠者人多死焉
　　大观港　在城西南八十里
</div>
    <div class="pagination">
<a href="广东通志_page66.html">上一页</a><span>...</span><a href="广东通志_page62.html">62</a><a href="广东通志_page63.html">63</a><a href="广东通志_page64.html">64</a><a href="广东通志_page65.html">65</a><a href="广东通志_page66.html">66</a><span class="current-page">67</span><a href="广东通志_page68.html">68</a><a href="广东通志_page69.html">69</a><a href="广东通志_page70.html">70</a><a href="广东通志_page71.html">71</a><a href="广东通志_page72.html">72</a><span>...</span><a href="广东通志_page68.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
