<!DOCTYPE html>
<html>
<head>
    <meta charset="UTF-8">
    <title>贵州通志 - 第 130 页/共 141 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>贵州通志 - 第 130 页/共 141 页</h1>
    <div class="content">　　右有都江南亦接连粤境向因顽苗盘踞各寨巢穴弃诸上游之界外据乎三边之腹心故顺则一水可通逆则多方中阻歴代相沿为患已久臣屡经
　　奏请调遣官兵已诸葛营清水江丹江八寨九股等次第清理业于雍正七年间
　　题报在案但清水江一带虽已黔楚通行商民称便而都江一带则皆阻于生苗寨外险阨如来牛定旦摆调方胜革昭革雄揺摆揺晒滚宗滚塘之类皆以一大寨各领数十百小寨甚为顽最称难制欲使都江开道直达粤西非勒兵深入遍歴各寨亦剿亦抚则其势必至阻挠清理终难就绪况清江余孽自剿公鹅后其附近一带如鸡呼党东库白索白汗之属未经惩创恐复跳梁即古州附近之车寨口寨月寨亦因从前军威未加急图招抚故仍反覆不常若不乗此大举筹画万全则苖众效尤将贻后日之患河道现阻更属切近之忧是以臣调两省之兵竭二年之力严勅将裨毋得茍安迄今夏秋始获全定此皆
　　圣明之训诫亦属官弁之勤劳也除安营添兵事宜另
　　疏请
　　防其寨分户口认纳苖粮以及收缴器械数目俟分晰造册送部所有古州苖疆剿抚全定都江河道开通情形相应备叙
　　题报
　　进嘉禾疏　　　　　　　　　　张广泗为
　　皇仁溥洽万姓丰盈详请
　　题报大有之年以昭
　　圣治以重民依事据贵州布政使司布政使鄂弥达署贵州按察司事布政使鄂弥达粮驿贵东道副使杨永斌贵西道叅议王廷琬会详称窃惟
　　郅隆之世必有嘉祥
　　盛德之朝每多征应谷为至寳恒因
　　天鉴以呈竒禾乃民天必择乐郊而吐秀黔省处在遐边
　　汉夷杂处防我
　　皇上轸恤殷怀无逺弗届是以今春雨水及时所有春荍夏麦俱十分丰稔至于蚕豆有粒大如栗豌豆有粒大如榛者尤从来所未有业情形详报
　　奏
　　闻在案迨自夏入秋风雨调匀田禾畅茂以及黍粟杂粮等项无不逈胜常年顷值万寳告成之时本司道等正在徧行询查间据贵阳安顺威宁南笼平越都匀遵义思南石阡镇逺铜仁思州黎平等十三府定番广顺等十四州贵筑龙里等三十四县纷纷禀详前来各以秋成十分丰熟嘉禾瑞谷不可枚举各据所属耆老士民人等咸称黔地山多田少鲜有平畴每届播谷之后若雨水稍多则高
　　阜者得济而低漥之处未免浸损若晴霁稍久则低下者正赖有秋而高阜山田灌溉不足至于黍粟杂粮等项全借山土种植而土多沙石最为浅薄惟今岁自春及秋望雨则雨望晴则晴无论高低原隰早稲晚稲皆十分畅茂并髙小米稗谷等类皆壮盛异常我等有年老人皆生长农家从来未见抑且未闻是诚
　　圣主在上泽沛万民我等均霑乐利懽忭无已特将嘉
　　禾瑞谷捧持呈献并请详达
　　九重以彰
　　圣瑞等情又陆续准据上下游新辟苗疆驻劄之文武各官移报内称苖地山高水冷气候寒暄不时苖人虽耕凿极勤而限于地力往年收成甚薄乃今岁丰稔异常苗人等莫不惊讶欢喜老防男妇相率持香匍赴行营口称我们苗人刀耕火种极费工力从未有如此丰收亦从来未见有此等禾谷今日甫归
　　天朝即得享此盈宁之福特采送呈騐等情实为圣德广被是以庆溢遐陬合就移报并据赍送各种嘉禾到司本司道等逐一检查彚核之下仰见
　　圣治光昌
　　仁恩逺播大地已霑乐利岩区更际丰登无论汉土苖疆共称大有合之稻禾黍稷实逾寻常是诚庆集
　　一人欢腾万姓谨将送到各种嘉禾之尤出格奇异者检齐万八千穗具文一并详赍请祈察核
　　题报大有恭进
　　御覧以昭
　　圣治等情到臣钦惟我
　　皇上
　　仁育万方
　　恩周八极
　　维怀维保既泽被于羣生
　　丕显丕承尤业隆于迈古万几时凛措万国于清宁庶绩咸熙合庶物而顺则于是
　　太和之气洋溢于两间因之
　　景福之祥叠着于遐省其谁不恬游化日欣戴
　　圣朝民事修而志庆休万物育而兴歌柔兆是皆本
　　于
　　圣主重农力穑风动时雍之所致也臣等伏查黔省土少平畴田多瘠薄乃今岁五风十雨莫不应时东作西成遂登大有谨按稻谷粟米偶或三岐两岐三穗两穗者便称上瑞今则芃芃翼翼稻谷一茎自两穗三穗以至四五七穗粟米一茎自两穗以至九穗他如黍谷稗谷之类皆自四穗以至十五六穗不等又稻谷颗粒往届丰熟之年每穗不过二百余粒间有三百粒者便为瑞谷今则由四五百粒以上而至七百粒之多其粟米每穗不过长七八寸间有盈尺者便为瑞粟今则由一尺四五寸以上而至二尺有奇甚至稻谷有一本三十穗粟米有一本四十八穗更有一穗之上复生为五岐六岐九岐者不独遐方所未覩亦属内地所稀闻非特耳目所未经更为史册所罕载是以白叟黄童山农石戸交相告语匝地欢呼以为
　　君王本此怀保之殷致我四民获此盈宁之乐接踵骈
　　肩竞美仓箱于遍野焚香叩首齐祝
　　圣寿以无疆总由我
　　皇上之至诚至敬感格
　　天心来下来崇潜孚亿兆似此地道呈祥岁逢大有实非
　　寻常佳瑞可得比拟所当恭疏
　　题报请
　　旨宣刋史舘以昭
　　圣治光垂万世者也今据该司道等会详前来所有送到嘉禾万八千穗敬谨盛贮并绘具全图委官布政司经歴章令誉领赍恭
　　进外臣谨防
　　题伏乞
　　皇上睿鉴施行臣等无任踊跃忻忭之至谨
　　题
　　瑞谷灵芝疏　　　　　　　　　张广泗为
　　圣德广运极隆遐省嘉祥叠着万姓欢呼千秋仅见事雍正七年十月二十三日据布政使司布政使鄂弥逹署按察司事布政使鄂弥达署粮驿贵东道事贵西道叅议王廷琬防理贵西道事南笼府知府黄世文防详称据署普安州事贵阳府同知朱东啓详称据州属老农里长人等禀称普安四环山所有田土向来瘠薄今年叨赖
　　皇恩秋成大有嘉禾瑞谷连穗多岐业将情形禀报在案乃不谓收获之后有遗留在田之稻根于八月内忽又生芽长出青苖小民等犹以为雨水调匀滋发之故不甚留意亦未加人工岂意渐至茂盛扬花结实且非止一处盈阡满陌再庆丰盈我等老防妇子生长农家从来未见未闻不胜惊喜为此捧持呈騐伏乞转请上达
　　天听俾知我等边方人民何幸得享
　　帝泽敷至于此极等情转报到司道仰见
　　圣主功隆化育德并生成全黔已着嘉谷之祥普属复见稻孙之盛非凭人力对白露以吐华惟任土膏际浓霜而结实值斯一阳初复二谷重登实皆地道呈祥总由
　　天心协顺之所致也理合防同详请
　　题达并将复长瑞谷赍送到臣又于十月二十五日恭逢
　　万寿臣率同各官在于
　　万寿宫齐集坐班适据都匀府知府王钟珣差人投禀内称奉委估修新开清水江河道卑府于本月二十三日在鸡贾苗寨河口督看复又相度縴路之时见有灵芝生于磐石之上一时苖民工作人等争相观看齐声颂扬以为神异卑府随即连石凿取耑差呈送查阅等情前来臣当与司道文武大小各官并随班之耆老绅士兵民人等望
　　阙嵩呼敬谨捧阅送到灵芝系从石内防干挺生长几盈尺其芝盖连理和合质地甚坚五色焕彩曷胜额庆钦惟我
　　皇上
　　德合乾坤
　　化隆位育
　　至治极雍熙之盛早已协应乎
　　天心
　　大公惟怀保之殷更又凝承于地道乃黔省遐边一载以来既庆云之一月七呈复大有之阖省普告固已羣游
　　浩荡之天共戴
　　生成之赐矣今普安州地方于收获之后所遗稻根内复自发生由苖而秀由秀而实不费耕耘不假人力盈阡满陌再见丰盈实为从来未有之瑞益兆生生不息之机至于清水江河道本属天地自然之利向为生苖盘踞阻隔兹仰赖我
　　皇上恩威遐播开通利济而沿河之鸡贾苗寨乃从未经官役人等往来之地顷值开修伊始遂有灵芝献瑞焕彩非常尤遐省亘古之所罕闻者斯诚地气黙运转移化椎结为衣冠之象且赍报到日适遇
　　万寿圣节华祝嵩呼同时萃集黄童白叟相率兴歌从
　　此开万年有道之长咸颂
　　一人添筹之庆也臣等欣逢
　　圣世目击嘉祥惟有凛体天人响应之
　　上谕益深寅畏务勉公忠不啻瞻觐
　　天顔依回
　　枫陛所有送到稻孙并灵芝现在敬谨盛贮另为捧赍
　　恭进
　　御覧外臣谨防同云贵广西总督臣鄂尔泰合词具题伏乞
　　皇上睿鉴施行臣等无任踊跃懽忭之至为此具本谨
　　具奏
　　闻
　　设立苖疆义学疏　　　　　　　张广泗为敬陈学政事宜仰祈
　　睿鉴事该臣看得黔省虽属遐边叨
　　圣朝休养德泽于兹百年民物归醇人文日盛所以内地熟苖观感兴起皆知从师受学出而应试仰荷
　　圣恩特设苗籍取进之例现在每届岁科于各府州县有苖童者取进生员一二名不等以示奨拔因之此外生苖率皆闻风向化稽首归诚共附版图咸叨乐利是诚我
　　皇上仁威逺播治化攸隆黙喻潜移有不期然而然也今陞任学臣徐本条奏新附苖生既为良民其子弟亦思上进请照东川湖南之例于苗人就近乡村设立义学课读经书数年之后果能赴考附入内地苗籍一体酌量录取等因臣查苖人亦属血气心知之伦兹幸霑沐
　　圣慈概予招徕共为赤子总计上下两游新附苖疆延
　　袤二三千里人户不下数十万并经
　　题请安设营制以资防维酌立耑官以司教养于抚导绥戢之余必当诱植彼之秀异者教以服习礼义庶几循次陶淑而后可渐臻一道同风之效是所请设立义学课诲新附苗人子弟实为振励苖疆之要务兹据布政使司布政使鄂弥达议详前来臣等复查上下两游新辟各处苗人种类不一如上游附近安顺镇宁等府州地方者则为狆苗其下游附近都匀镇逺等府地方者则为黒苗附近黎平一边之古州则为洞苗俱属生性犷悍习俗野顽从来未经声教所及至于永丰州向系广西泗城土府之地所辖土民原非生苗可比因土府陋习恐土民向学有所知识即不便于彼之苛政不许读书以致蠢顽竟与生苖无二是此等苖民既已顶戴
　　皇仁一旦出诸水火而登之袵席则教养训迪之方必不可少惟是苗民向化伊始其子弟就学者为数无多兼之苗寨凡有汉奸往来正当严禁若因课读而遂使生儒等居停于此设或一时选择不得其人该文武稽查有所不周即致生事以及永丰州地尚有烟瘴之处人亦惮于前往是以臣等酌拟似应先就已安营汛之处分别苗户多寡各为设立义学使之课读俟其逐渐观感依向愈殷然后随地分设庶资实效也查下游附近黎平府之古州已安重镇周围苖户繁多应设立义学二所附近清平县之大小丹江附近都匀府之八寨附近镇逺之清水江旧施秉又上游附近安顺镇宁等府州之摆顶威逺汛等处均有安驻将备等官各应设立义学一所责成新设之同知通判统为稽查董率其永丰州治系在珉球而册亨罗斛乃州同州判分驻之地俱安营汛在此三处各设立义学一所责成该知州州同州判就近稽查又永丰州已设学正一员既尚无应试生童可以管束即将此三处所设义学交与该学正董率劝导至课读之人应在各附近选择老成生儒前去所需设立义学舘舍及每年修脯等费俱系臣等酌捐应用毋许借端累苖人除俟各处营制安驻已竣即为奉行外但训课此等苖人非同内地俊秀要在开其知识使渐晓礼法应于每处义学俱先将
　　圣谕广训逐条讲解俾令熟读然后课以经书如苖民子弟中能勉力趋学日就领悟则令各该管官不时稽查随予嘉赏并将其父兄一体奨赉以示鼓劝俟数年之间有稍识文义者即送该管官申送学政衙门考试仍仰恳
　　皇上天恩准令学臣不必入在向定苖籍之内祗就此新附苖人子弟中酌取一二名以风苗众庶彼见有进歩之荣久而久之咸切观感之念陶以文教消其悍顽于苗疆治理不无裨补皆出自
　　圣主训俗牖民之洪恩也臣谨防同少保云贵广西总督臣鄂尔泰贵州学政臣晏斯盛定议合词具
　　题
　　改征米石折　　　　　　　　　张广泗为奏明事黔省每年额征秋米十一万五千余石缘贵阳等府属向例额征秋米多于地丁其下游各府属额征秋米甚少止征地丁并无秋米所以下游各协营不敷之兵粮皆于上游有余米之府州县拨给惟上游地方产米素多价值常贱下游地方产米无几价值颇昻遂致折征之州县百姓约需两石价银始敷一石折色兵丁支领一石折色究竟难买一石实米兵民均为不便臣与司道等再三筹酌惟有将地丁改征米石之一法今计平越等府州县共三十二处之地丁银内改征银三万二千三百零每石价银自六钱五分至九钱不等共改征米四万二千余石以为拨供新疆兵丁凑支旧额兵丁月粮之用虽不能全支实米而每岁新兵约止折给两个月银两兵丁即易于为力将来可免下游采买之烦上游折征之累且下游府州县内于拨供兵粮之外尚有余米即留作本处仓储以备不时急需设遇应行粜卖之时亦可以资民食惟是民苗等纳银已久兹令改纳米石恐于舆情未协曽密谕各府州县详加体询俱称允便嗣值署督臣高其倬赴任备悉商酌后督臣鄂尔泰过黔面请确核皆以为妥便可行除定议详细数目现在防疏
　　题请外谨缮折先为
</div>
    <div class="pagination">
<a href="贵州通志_page129.html">上一页</a><span>...</span><a href="贵州通志_page125.html">125</a><a href="贵州通志_page126.html">126</a><a href="贵州通志_page127.html">127</a><a href="贵州通志_page128.html">128</a><a href="贵州通志_page129.html">129</a><span class="current-page">130</span><a href="贵州通志_page131.html">131</a><a href="贵州通志_page132.html">132</a><a href="贵州通志_page133.html">133</a><a href="贵州通志_page134.html">134</a><a href="贵州通志_page135.html">135</a><span>...</span><a href="贵州通志_page131.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
