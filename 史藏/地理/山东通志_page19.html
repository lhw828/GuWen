<!DOCTYPE html>
<html>
 <head>
  <meta charset="utf-8"/>
  <title>
   山东通志 - 第 19 页/共 194 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   山东通志 - 第 19 页/共 194 页
  </h1>
  <div class="content">
   胶莱北河【河身南自胶州麻湾口北至掖县海仓口共长三百七十里本元人运道故迹尚存其河心高处为泰山伏脉名分水岭岭左归南岭右归北今以南北条分属之故有北河南河之目云】自平度州境内分水岭导水西流迳窝铺闸受白沙河之水【白沙河详平度州】又西会张鲁河胶河又迳亭口闸有现河水入之【现河详平度州】又西会五龙河迳周家闸有邓化沟水入之【邓化沟详平度州】又迳玉皇闸有龙王河水入之【龙王河详平度州】又拆而北迳杨家闸入昌邑县界西岸有媒河【详昌邑县】通于潍水又北迳新河闸有药石河水入之【药石河详平度州】又北迳姚家庄至海仓镇又北迳海仓闸由哈唎厰入于海
　　掖河　自掖县东南寒同山源西流至郡城南会福山涧水绕城而西有七里河水入之【详掖县】又西北流至海仓东【境内行三十余里】入于海
　　万嵗河　自招逺县西南诸山滙水流至战村社入掖县界西北迳日道集复受砂岘岭旋沟岭诸涧水西迳朱流集平里店西由集【掖县境内行九十里】至三山口入海
　　东良河　自莱阳县北芝山源【即分水岭】北流会平南河【平南河详莱阳县】入招逺县界又东北流为石星河迳县城东滚泉山又西北为横掌河受辛疃双山诸涧水迳内里村入基由河张星河至东良河桥入海頴门河　自招逺县罗山源西北流迳韩家村至栾家村入黄县界又西北至灵源观有南栾河水入之【南栾河详招逺县】又西北至吕社入海
　　绛水河　自黄县东绛山源北流迳郑家村至孙家疃有老黄河水入之又北至秦家村有饮马湾水入之【二水俱详黄县】又北流与黄水河会
　　黄水河　自栖霞县蚕山源西北流至赵家村入黄县界迳迟家村至刘家村有黄城渠水入之又西北流至唐家庄有庄头河水入之【二水俱详黄县】又北合绛水河北至黄河营有大沙河水入之【大沙河详蓬莱县】又北入于海【黄县境内行六十里　以上俱系北条之水所谓自北济以北领西北诸水环岱而北入于海者是也以下南条水】
　　涞河　自曹县大行堤北滙流而东至赵云集入单县界东迳郭村集【分一支作顺隄河】又东北流为涞河迳张家集崔家口至县城南绕而东北迳天齐庙至彭家桥有南隄河水入之【南隄河详曹县】又东至雷家冈有顺隄河水入之【顺隄河详单县】又东流有北隄河水入之【北隄河详曹县】又东北入金乡县界迳石佛寺八里河闫家桥苏家桥至引河口与柳林河会
　　柳林河　自定陶县西南古河滙流东北迳河滨寺至县城北迳宝乗塔又东北有中渠水入之【中渠详定陶县】又迳孟家海有南渠水入之【南渠详定陶县】又东北迳柳林集入钜野县界为柳林河东迳戴家楼至泗河集入城武县界又东至赵家桥复入钜野县界至贺家桥入金乡县界又东迳武家坑入三家湾河会彭家河【三家湾河详金乡县彭家河详钜野县】又东迳石家桥十里铺桥至张家土坝折而南入小引河与涞河会自此合流东北迳北田寺入鱼台县界又迳孙家桥清河桥张家楼至柳沟口入济宁州防顾儿苜蓿牛头【三河详济宁州】诸河之水入旧运河
　　金山河　自钜野县章缝集滙水东流迳谷家庄闫家桥又东南迳邢家洼金山洼绕金乡山至唐家洼入嘉祥县界为蔡河又东流迳满家峒北迳明水洼又东至翟家桥入金乡县界又东迳齐家桥至谈家桥入济宁州界为顾儿河又南迳亢父城会苜蓿河至王家口与牛头河会
　　南清河　自荷泽县双河口分支东流为淸河【此南济也即水经所云南为菏水】南受定陶县诸水东北流迳清浪集李家庄至许家楼入钜野县界为闫家河东北至支家屯有蒋家河水入之【河详定陶县】又东北迳董官屯桥田家桥天鵞泊双碑泊李家桥邵家口薛家桥又绕城而北迳潴水口莲花池石碑泊扳罾口至安家桥南有黄沙河水入之【黄沙河详钜野县】又东南流分而为二一支东流迳蒋家林冯家庄至获麟集入嘉祥县界又东南迳杨家桥至丁家楼一支东南流为薛公新河迳姚家桥至陶官屯【钜野县境内行一百五里凡诸河迳行州县有不载里数者皆系上源故道纡折防续不便遽定也】入嘉祥县界绕种火山至马官屯二流复合为一东迳丁家桥为澹台河又东迳澹台桥于家桥陈官屯【嘉祥县境内行三十三里】又东南入济宁州界【俗名急三道河】又迳钱纪屯至红庙屯喻官屯张官屯为苜蓿河又东南迳刘家屯会顾儿河至王家口与牛头河会
　　济水故渎　自荷泽县宝珠口入钜野县界为安兴墓河东北入郓城县界折而东至龙母庙有北行故道【此本北济由郓城县城东七里铺柳条园下注安山湖详前北条水】为土坝所塞遏之东流迳柏林铺御屯黄堆集又东南至纸坊入嘉祥县界【本黄河决道】东至万善桥左接忙生闸泄水故渠【忙生闸在南旺湖南设以泄涨今塞】为小黄河南流迳王家桥至李家桥入济宁州界又南迳第八屯至新挑河有永通闸泄水入之【永通闸在济宁州运河通济闸之南泄运河溢水西注折而南入南阳湖】又东南入耐牢陂迳河长口桥唐家口桥至王贵屯桥为牛头河南至王家口会苜蓿顾儿二河之水又东南迳刘家桥入鱼台县界又南迳张家庄至广运闸【即塌场口】又南迳梅家庄李家桥至柳沟河口与柳林涞河二水会合流南入旧运河
　　旧运河　上承钜野嘉祥荷泽曹单定陶城武济宁金乡之水会于柳沟河入钓钩嘴【在南阳湖西有马公桥】迳玉皇庙至谷亭镇入旧运河又南迳八里湾闸白塔寺鸡鸣台沙河桥湖陵故城至安家口【自北田寺至此行一百六里】入江南沛县界南注塔具湖又东南至夏镇西之李家口入微山湖一支西南迳西柳庄留城黄家闸至荆山闸桥又南由泉河至猫儿窝入运一支东南滙湖水由滕县之湖口闸入运河【湖口闸在韩庄闸南】
　　洸河　本汶河南出之支流今宁阳县北堽城坝即其道也故迹自坝下西南会诸泉水入滋阳县界迳高呉桥至八道湾有漕水入之【漕水详宁阳县】又西南至兴文镇【滋阳县境内行九十里】入济宁州界迳薛家口桥黄坨村至洸河口会泗水支流绕州城北迳望仙桥环而西南迳夏家桥分为二支北支入马场湖【蓄水济运详济宁州】南支由会通桥入运河
　　洙水　自泗水县东北关山源【与新泰县聨界】西南流至卞城之阴会盗泉水又西至泉林合于泗水
　　泗水　自泗水县东陪尾山源四泉竝滙为一渠复纳诸泉西北流出卞桥与洙水会合而西流迳故卞城黄沟村李家坡东岩店鲍村玉梁庄至县城东北受醴泉河水【详泗水县】又西流迳三角湾村至楚家寺村【泗水县境内行九十里】入曲阜县界又西迳　啓圣公林陶乐村少昊陵又西有崄河水之【崄河入详曲阜县】又西迳至圣林北又迳林西村受新安诸泉折而南至顔家河口【曲阜县境内行九十里】入滋阳县界又南迳白家庙古城村至黑风口分支入兖郡城东门吊桥贯城西出仍分流绕郭至西门外复合为一迳平政桥受县北蒋诩诸泉迳八里铺土娄闸至二十里铺【滋阳县境内行三十里】入济宁州界又西南流迳杏林闸孙氏闸五泰闸至杨家坝折而西北流迳林家桥会洸河入马湖其经流迳郡城东金口坝至粉店村有沂河水入之沂河　源出邹县北尼山之麓西流至程庄村入曲阜县界又西迳河头村至曲阜城南迳舞雩台又西受泉沟之水至八里铺入滋阳县界又西迳三官庙前迤南入于泗　泗水又南迳泗水桥马家村又迳邹县之小屯村许家村至安上口复入滋阳县界迳张家口至柳沟村【滋阳县境内经流共行七十五里】入济宁州界又西南至呉家桥张家桥至两川桥会白马河由鲁桥入运河
　　白马河　自邹县北九龙山下溪湖源会陈沟白马马山孟母四泉合为一渠西南迳屯头桥复会诸泉水至崇义桥南有蓼河水入之【蓼河详邹县】又南迳平阳桥至故夏社有大沙河水入之【大沙河详邹县】又西南迳徐镇桥济滕桥又迳黄路桥永济桥至两川桥会泗水由鲁桥入运河
　　北沙河　自邹县峄山源南流入滕县界迳龙山绕出其左南至周林受七里泉至洪疃分为二支一支出休城南西至马家口入运一支出休城北受大呉泉又西受北石桥水【详滕县】又西有白水河入之【白水河详滕县】又西南入鱼台县界受圣母池水至张家桥注独山湖由赵家口入运河
　　郭水【即南沙河】自滕县东北述山西南麓源西南迳崆峒山故祝其城会黄约山诸泉折而南迳鳯皇山东受步水又南迳华葢山折而西受石沟水【二水俱详滕县】西至梁上村又南迳沧浪渊有明河水入之【明河详滕县】又迳沧沟沙河店至皇甫坝折而稍北趋赵沟与南梁河会
　　南梁河　自滕县东北趵突荆沟二泉源西流迳洪村黄山桥又西迳跻云桥循故滕县城北又西南受绞沟水会于漷水西注独山湖由姚家口入运薛河　自滕县南宝峯山东滙泉为渊谓之西江水南流迳青莲步复折而西受永丰鳯皇二泉又西至于薛山是为薛河受悟真岩茶泉水又南至云龙山会东江水【详滕县】又南迳斩蛟台折而西迳故昌虑城南陶山下潴为刁潭又西纳玉华三山诸泉水西南迳丰山官桥又西迳故薛城分为二支一支由城南至东邵坝折而东南迳灰沟桥至修永闸入运一支由城东至奚公山受南明河水【详滕县】又西至永兴村又西南迳柏山至截沙坝折而北由新支河入运河氶水　自峄县北车稍山源即沧浪渊也南流迳龙门至裴宋桥与许池泉会许池泉出峄县北岭阜下南流入会水桥又南合于沧浪水又南迳县西门由孺子桥折而东流又南有金注河水入之又东会义河水【二水俱详峄县】至泥沟坝折而西由丁家庙闸东针沟口入运河
　　泇河　有东西二源东泇水自费县箕山下源南流入兰山县界迳卞庄滙入郯城县境之芙蓉湖又南入江南邳州界迳大道口至三合村受阳明河水【阳明河详兰山县】又与西泇水会西泇水自费县抱犊山下瀑布水源东南流迳崖头洞入邳州界至三合村会东泇水又南合于武河至泇口入运河
　　涑河【即武河】自费县西南柱子崮下天井汪源东北迳马庄集毛家河西单集又东至朱保村【费县境内行六十里】入兰山县界又东至堰上村分为二支一支东流迳故即邱城后东至郡城西门复分二支环城而入于沂一支南流为武河至庄坞头入郯城县界至耿家墩有苏河水入之【苏河详郯城县】又南有燕子河水入之【燕子河详兰山县】又南至红沟园【郯城县境内行三十五里】入江南邳州界会泇水由泇口入运河
　　沂水【太沂水】自临朐县沂山西岭源南源出柞泉山北源出鱼穷山合成一川东南入沂水县界一会松仙河水经注所谓螳螂水也源出防阴县北鲁山之松仙岭东南流迳沂水县之钓鱼台又东合于沂一会南川河水经所谓源出艾山寰宇记以为即狗泉是也源出防阴县北鲁山南麓东南迳雕崖山艾山至临乐山受狗跑泉水又东流至高庄合于沂又东南迳织女洞至葢县故城南又东迳浮来山又南迳爆山受张庄泉【详沂水县】又南迳县西有小沂水入之【小沂水详防阴县】又南合闾山之水【详沂水县】迳东安故城东又南有大石泉水入之【大石泉水详沂水县】又南至交梁村与东汶河防
　　东汶河　本桑泉水又名东汶河自防阴县西南五女山源东北流至张疃庄有巨围水入之【详防阴县】又东至田庄有堂阜水入之【详防阴县】又东迳于墟庄与防崮水会防崮水源出防阴县西南九仙山二源合流东北迳西城子村防崮山【即虎头崖】至于墟庄合桑泉水世谓之汶河也又东迳县城东南有方川水入之又东有南竺院水入之又东迳保徳庄至城子庄折而北至月庄有防阴水入之又东至苏家堠西有桃墟河水入之又北流迳官庄铁城复折而东迳重山庄与梓河防【方川水以下俱详防阴县】梓河源出沂水县西北甄家疃东南流至上汪村入防阴县界受楼山诸水又东南受卢川水又东南迳坦埠庄至着善庄受着善河水又南迳朱夏旧寨荆汶庄至重山庄【梓河行六十五里】合于汶水又东至马头崮有黄草关【防阴县境内行九十五里】入沂水县界又东南流有雪王台泉水入之【详沂水县】又东南迳隋家店至交梁村【自源至此共行二百二十里】合于沂水　沂水又南流至葛沟集【沂水县境内行一百七十里】入兰山县界又南有防山水入之【防山水详费县】又南迳诸葛城石梁头至柳行头有孝河水入之【孝河详兰山县】又南至沂郡城北与浚水防
　　浚水　自费县西北聪山源山在白马关前南流迳仲村集至张庄受小淮河之水【小淮河详滕县】又东南至同石集有同石水入之【同石水详费县】又折而东北流至古鄪城南滙为湖又东北有洪河水入之又东有塔河水入之【三水俱详费县】又东南迳秦家屯至戴家屯合于祊水【浚河共行一百四十里】
　　祊水　自费县东南大筐崮源东北流迳关阳镇梁邱集又东北至梁山口有柳毅河水入之又东北有苍山水入之又东北至县城东南隅滙为桃花渊又东北迳顔鲁公祠又东有干河水入之【四河俱详费县】又东至王庄受浚河之水又东迳许田城至朱里村【费县境内行一百四十里】入兰山县界东迳沂泉庄薛家庄匡庄院朱武村至郡城东北入于沂水【祊河共行一百四十里】沂水又南迳郡城东镇海门外受涑河之水【涑水自堰上村分支西流至郡城西门一支环城北为小沂水一支环城南为涑水均入于沂】又南迳楼子头龙塘口萧庄至李家庄转而西南至江风口华埠村尚庄至红佛寺入郯城县界又西南至马头集有白马河水入之【白马河详兰山县】又南流至重坊集【郯城县境内行五十里】入江南邳州界防武河水分为二支一支由徐塘口西南入运一支入骆马湖东南入海
　　沭水　自沂水县北沂山连麓之大弁山源东流迳邳乡南又南受岘山之水迳老牛岭复受箕山之水【二水详沂水县】又南迳马站集至赵北湖集【沂水县境内行八十五里】入莒州界迳朱汉庄至络山有络水入之又东南迳杨家店有袁公水入之又南迳州城东有沙河水入之【三水俱详莒州】又南迳西娄牌有鹤水入之【鹤水详日照县】又南有浔水入之又南防三泉山水【浔水三泉水俱详莒州】又西南至许口集【莒州境内行三百五十里】入兰山县界迳常汪村又南有温泉水入之【详兰山县】又南迳苍山防武阳沟水【详兰山县】又南流循马陵山东入郯城县界由山口池穿峡抵禹王台又循马陵山西迳茅茨庄重兴集至红花埠【郯城县境内行五十里】入江南宿迁县界转入沭阳县迳桑塸湖为涟水东南入于海
　　胶莱南河　自平度州境内分水岭导水东南流迳谈家村至呉家口闸东有云河水入之【云河详平度州】西流入胶州界迳陈家庄杜家庙又南有碧沟河水入之【碧沟河详胶州】又南迳夹河套会沽河至麻湾口入于海沽河【即左传姑尤以西之姑水也】有大沽小沽二源大沽河自黄县南蹲犬山源南迳招逺县境又西南入莱阳县界迳马恋庄又西南迳福阜山至辛庄疃入即墨县界又西南有呉姑河入之【呉姑河详莱阳县】又西南迳瓦哥庄至袁家庄【与平度州聨界】迳大沽桥至吕哥庄与小沽河防小沽河自掖县南马鞍山源南流入莱阳县界迳毛家埠院上墩又西南入平度州界至吕哥庄防大沽河入即墨县境綂谓之沽河又西南流迳七级村至张元庄入胶州界又迳尹疃社至夹河套河于庄防胶莱南河至麻湾口入海
　　墨水河【县名即墨以此】自即墨县东南马兰岭源西流至县城南有淮渉河水入之又西迳县城西有石河水入之【二河俱详即墨县】又西南流为逺西河迳石桥至女姑口入海
　　五龙河　上承数源一为九里河自莱阳县西北韭山源东南流迳马山埠受荆河水【详莱阳县】又南至徐家庄入五龙河一为县河自栖霞县方山源西南流入莱阳县界迳莱阳山红土堐会陶漳河西南入五龙河一为陶漳河自栖霞县源一出唐山一出院山西南流至柳口村合而为一入莱阳县界又西南迳南务集望石山至红土堐防县河入五龙河一为昌水河自海阳县源一出林寺山一出招虎山至险子口入莱阳县界又迳昌阳城至五龙山入五龙河各河分流西南迳鳯皇山至高山墩入海古桥河　自文登县西了角山源迳三十里铺又南有送驾河水入之【详文登县】又西南迳长学山撇篲山虎窠山至姚山头入海
　　沁水河　自宁海州东南黄堆山源北流迳州城东杏林铺又北至戏山墩入海
　　大姑河　自莱阳县三螺山东麓源东北流迳栖霞县境至毛子厰入福山县界又东北迳高炉寺囘里村石粉窝山防东北诸涧水又西北流迳石彭子山黄山至诸记村循芝罘山入海
　　清阳河【即声洋水见汉志】自栖霞县翠屏山源东北流迳义井社入福山县界又东迳水都社折而北迳金堆寺循青龙山至县城东关又北迳初家店至大沙埠村【分支与大姑河防】又迳潘家岛有流子河水入之【详福山县】又流入于北海【以上俱系南条之水所谓自南济以南领西南诸水环岱而东入于海者也其余小水仍分列于各州县】
　　济南府
　　歴城县　古明湖【在城内西北滙在城诸泉之水周十余里由北水门出防泺水水经注泺水北为大明湖则大明湖亦源于泺与今池亭不合】大淸河【在县西北十二里详水总】柳塘河【在县西南十五里源奎山下东北迳黄冈由八卦桥茶棚桥至孙家闸桥与听水防】听水【在县东北十里自西南马鞍玉函诸山涧水防流至捍石桥东北迳迎仙桥孙家闸口北与柳塘河防又北与泺水防水经谓之歴水陂余波西注即今之响河也】泺水【在县北十三里谓之泺口源出城西南趵突泉合金线诸泉东北受东流水达于城北大明湖之水自水辟出与泺水防至听水闸入大淸河曽巩齐州二堂记曰岱北诸谷之水西北滙于黑水之湾至于渴马崖泪然而止北至歴城西葢五十里有泉涌出名曰趵突泉齐人谓尝有弃糠于黒水湾者见之于此北注为泺水】巨合水【在县东七十里一名全节河源出县东榆科泉西北流迳巨里村即龙山镇北与武原水合又西北防白泉沙河之水同入大清河】武原水【在县东七十里源出龙山镇南江水泉迳东平陵故城西至镇西与巨合水会】白泉河【在县东三十里水出王舍庄之东北会合诸泉西北防巨合水入遥墙河】沙河【在县东北十五里卧牛山后西迳张马屯入遥墙河同入大清河】遥墙河【在沙河北二十里】阎家河【在中宫东南梨谷中源出印度泉流入锦阳川】锦阳川【在中宫东南】锦云川【在中宫南一名南川】云河【源出渎米黄攎等泉滙流入中宫锦绣川】锦绣川【在县南五十里地名中宫镇今曰北川又俗名谓之太涧沟行六十里西流迳崛山桥入长淸县丰齐河】五龙潭【在县西一里潭深不测祷雨多应】华泉【在城北十里华不注山下井深莫测其底泉甘而洌即左传鞍之战逢丑父使公下车取饮以免即此也】防山湖【旧在县北十五里防山之前今乆淤】趵突泉【在县西一里七十二名泉之一也其水平地三窟水涌若轮又谓之温泉泉旁蔬甲经冬常荣葢泉之在齐鲁者皆济水之伏流而见者也】金线泉【在趵突泉东北泉源乱时有金线一道浮出水面】皇华泉【金线泉东北】柳絮泉【金线泉东南】卧牛泉【金线泉东】东高泉【金线泉南】潄玉泉【金线泉南】无忧泉【潄玉泉北】酒泉【无忧泉南】湛露泉【无忧泉西】满井泉【趵突泉北】北煮糠泉【趵突泉西北】望水泉【趵突泉西以上十二泉俱滙流入趵突泉】登州泉【即今白龙池】北珍珠泉【城内西北入古明湖】散水泉【北珍珠泉东】溪亭泉【散水泉东】濯缨泉【北珍珠泉西】刘氏泉【北珍珠泉西北】灰泉【濯缨泉西北】知鱼泉【灰泉东南】硃砂泉【灰泉西】云楼泉【刘氏泉南北珍珠以下诸泉皆滙于此乃古明湖之源也】马跑泉【金线泉东】洗鉢泉【马跑泉西】浅井泉【马跑泉东】舜泉【即舜庙井】香泉【舜庙西庑下其泉六十年一则奔流满城】监泉【南门外吊桥西】杜康泉【舜庙西小巷内】黑虎泉【东南城濠崕下甃石方池】双忠泉【城内西北双忠祠内】不匮泉【济东道署内】孝感泉【西门内太平寺】玉环泉【布政司街】罗姑泉【县治东罗姑巷】混沙泉【灰泉南】灰池泉【五龙潭东】西蜜脂泉【五龙潭西】南珍珠泉【城东南濠内】芙蓉泉【府庠前芙蓉街】灰湾泉【五龙潭东】悬清泉【五龙潭东又名贤清今名三娘子湾】双桃泉【丁家街】温泉【船巷内又名东流水】汝泉【神通寺内】龙门泉【神通寺东】染池泉【神通寺东】悬泉【中宫镇东】都泉【中宫镇东南】柳泉【太微观西】车泉【柳泉东】煮糠泉【四里山道旁野井】炉泉【南山下】甘露泉【大佛寺内】林汲泉【佛峪内】白泉【王舍店东北五里】金沙泉【龙洞西北】白龙泉【金沙泉西北】花泉【张马屯】独孤泉【天麻岭下】醴泉【四合寺内】水泉【百尺涧】南煮糠泉【臈山窝】苦苣泉【袁洪峪内】熨斗泉【梨峪门家庄】鹿泉【石崮寨后】龙居泉【张城岭西】白虎泉【大佛山】石湾泉【趵突西今塞】金虎泉【齐乗云在李承务巷今述】东蜜脂泉【天镜泉东以上七十二名泉郡邑志皆同其各州县入运之泉另详漕河志不复载】章邱县　小清河【在县北三十里详水总　按小清河本济水故道济水自歴城而下即防巨合水入章邱而东今大清河自歴城以下东北行济阳者乃古漯渎也自宋熙宁间大河夺济由漯渎而趋东北入海于是章邱以东之故道日微因分名大小淸河而不知小清乃古济之故道考水经注则源流自见今水总所志乃就现在小淸河迳行之源流故云今自东陵山水北流实非小淸源此也】百脉水【在县南三十里明水镇方圆半亩其源上涌百脉沸腾左防东麻湾右防西麻湾二水合流为绣江之源曾巩曰岱阴诸泉皆伏地而西则趵突为魁东则百脉为冠】爪漏河【在县西南七里水出平顶山下东北迳渗水湾伏而再见为百脉泉】淯河【在城东一里又名绣江自百脉泉防东西麻湾之水西北迳县城东绣江桥绕女郎山后西迳水寨折而北有王母河水入之又北至新庄入齐东县界为坝河又北迳余家庄入大淸河】王母河【在县西北二十里卢家寨陂水滙流】陈恺沟【在县北三十五里明成化间邑人陈恺凿此沟以泄小清河之水由西北入齐东县减水沟达于大清河今塞】白云湖【旧在县西七里一名刘郎中陂今废】
　　邹平县　小淸河【在县北十三里详水总】沙河【在县西一里齐乘谓之防水源出防仙山之大峪庄迳城西至对门口南岸入小清河今淤】白条河【在县东七里一名鱼子沟源出防仙山东柳泉口三十五里迳旧口庄西郭家口南岸入小清河今淤】浒山泺【在县西二十里自章邱县之万家口水溢灌入成泺周四十里至淸河沟仍入小清河】醴泉【在黉堂岭北有醴泉寺宋范仲淹读书时另出一泉名范公泉】圣水泉【在县西十五里旱祷輙应】
　　淄川县　孝妇河【在城南一里详水总又详博山县】般水【源出县南二十五里名头河庄西北流迳城南防孝妇水别分一支北注由城东北折绕西仍与孝妇水合县旧名般阳水经注曰县在般水之阳也齐乘云又名左阜水】萌水【俗名范阳河源出县甲山东北迳焕山萌山又东北迳北岭庄张楼庄入孝妇河】徳防水【俗名丰水一名东朱龙河源出县东北范王庄又名泉河头西北流至司家桥入长山县界又西迳大小石桥闫家庄至范畱庄共行二十五里入新城县界又迳于家堤口西入郑黄沟又迳崔楼易合庄共行四十里入麻大泊】白泥河【亦名泷水源出县西玉清山之阳名青嶂泉流迳响水湾万安溪沁水泉右注之又东迳伏山南龙泉水左注之又东南迳冲山北折而东注萌水入孝妇河】三台泉【在三台山南下曰安子泉山东曰马蹄泉山北曰龙湾泉又北曰大锡泉俱入萌水】暖水泉【在黉山东麓北流曰暖水河又北滙东南山涧诸水曰漫泗水俱西入孝妇河】龙泉【在县西北五十里长白山之阳合山南诸峪之水东南流至伏山东复折而入于白泥河】苍龙峡湾【在峡中水深无底俗传龙蟠其中旱祷輙应】蓝泉【在县东南半里俗名双井相去尺许其色一蓝一緑其味一甘一苦】
　　长山县　小清河【在县西北三十里详水总】孝妇河【在县西一里详水总】范阳河【即淄川县之萌水自北岭入境东北行六里至张楼庄入孝妇河】东朱龙河【即淄川县之徳防水自司家桥入境迳水云庵大石楼莲花池至范畱庄共行十二里合郑王沟入新城县麻大泊】郑王沟【在县西南受山涧诸泉之水北流迳礼参铺东入猪龙河】系水【在县北二十里西与孝妇河接寻常无水每遇淫涝孝妇河溢即挟而东流同入郑王沟】
　　新城县　小淸河【在县北二十五里详水总】孝妇河【在县北二十里详水总】猪龙河【自长山县范畱庄至张店入境迳于家堤西入郑黄沟迳崔楼易合庄行四十里入于麻大泊】乌河【在县东三十里即益都县之时水北流迳索镇入邑境过索镇桥东北迳麻大泊入博兴县界】麻大泊【在县东北三十里又名鱼龙湾俗讹马踏泊乌河迳其东北孝妇徳防二水从西南来俱防于此滙而成湖周围五十里跨新成高苑博兴三县之地流至博兴县湾头仍与乌河合流】涝淄河【源出铁山迳县东索镇口入乌河】青沙泊【在县西北二十五里】双连泉【在铁山颠两泉分穴而连脉击彼则此动故名】
　　齐河县　大淸河【在县东门外详水总】徒骇河【在县北四十里详水总】赵牛河【在县西二十里详水总】倪伦河【在县西二十五里泄杨家坡水自郑家坡迳孟家店赵良屯又西北流为温聪河迳大刘家庄张保屯入赵牛河】刁强河【在县东北四十里自懐家洼滙流北迳米家洼李方大屯又西北为丁聪河迳孙耿镇钱官屯入赵牛河】
　　齐东县　大清河【在县北一里详水总】减水河【在县东二里自章邱县之陈恺沟至薛渡口旧闸迳管家桥入邑境又东北迳麻姑堂张虎镇由永济桥共行四十八里入大淸河】坝水河【在县西南二十里即章邱县之绣江河自新庄入境迳草庙余家庄曹家马头纾行二十五里至延安镇入大清河】徳异泉【在儒学明伦堂左平地涌泉味极甘美又延安镇文庙旁亦有井曰圣惠泉味甘而香延安镇即宋之夹河巡检司也】
　　济阳县　大淸河【在县南门外详水总】徒骇河【在县西七十里详水总】商河【在县西北五十里俗名土河详水总】万工河【在县西南七十里南自兴同庄之流水沟起迳太平庄前分为二支一西北出夏口桥一东北防哈叭沟官庄之水同入徒骇河】
　　禹城县　徒骇河【在县西三里详水总邑志作鬲津河故城西门曰鬲津门跨河之桥曰鬲津桥今上自高唐州下而齐河等县俱名徒骇禹城一县何得自异然所谓鬲津者亦未必为禹疏之鬲津也以今河而被以古名者独一徒骇也哉故凡各州县志内牵合古名者必附载之以俟后之考正者】圣经河【在县西南五十里即茌平县之管氏河也行境内四里行长清县境内五里复入境内与新河防至水牛李家庄与赵牛岔河防又西北行与漯河防同入徒骇河】新河【在圣经河北自茌平县红庙桥入境迳李桥入圣经河】赵牛岔河【在县西南四十里自齐河县入境行二十二里入赵牛河】
　　临邑县　徒骇河【在县东南详水总】黑水湾【在夏口东】娄家泊【在夏口西】小洪河【在县南四十五里】沙沟水【在县南三十里】青阳河【在县南四十里以上三河皆无源之水通塞不常故迳行出入俱不载】
　　长淸县　大清河【在县北三十里详水总】赵牛河【在县西北详水总】赵牛岔河【上承赵牛河之水至连杨陂分支西防管氏河东入齐河县界】沙河【在县南二十里源五峯山迳青崖山南滚粟山北又西流至沙河门入大清河】中川水【源泰山西麓西流至界首村入境折而西北迳垫台长城铺新庄张夏村小崮山又迳王宿铺叶家庄西北入大清河】丰齐河【在县东北三十里源出歴城县南棋子岭齐城峪长城岭三支防流迳中宫镇合为锦绣川西流至崛山桥入长清县界滙而成河迳丰齐店至开河口入大清河水经济水北右防玉水注源出泰山朗公峪旧名琨瑞溪其水西北流迳玉符山又名玉水又西北枕祝阿县故城东野井亭西俗谓是水为祝阿涧水北流注于济】卓锡泉【在灵岩山北魏僧法定开创山寺苦无泉谋于佛图澄澄曰水行地中何处无之乃以九环锡杖卓地得泉故名又有黄龙泉甘露泉双鹤泉独孤泉石泉皆在山寺东西法定所疏】
　　陵　县　鬲津河【在县西北二十里详水总】笃马河【在县东南三里详水总】钩盘故道【在县东四十五里名盘河店犹有潴水邑志云即古钩盘河也】白龙湾【在县东四十里名龙家洼】
　　徳　州　运河【在州西一里详漕河志】马颊河【在州东四十里详水总】鬲津河【在州南四十里详水总】老黄河【在州南三十五里详水总】减水引河【一在四女树一在哨马营俱详水总】
　　徳平县　马颊河【在县西北十里详水总】笃马河【在县西十里详水总】沙河【在境内朱家庄滙流东入商河县界迳左家庄沙河镇至杨家庵共行四十五里入惠民县界又东迳梨行郭家庄申家庄至前屯庄共行三十六里入阳信界东北迳钦风镇至岳家湾复入惠民县界由桑落墅新河东入徒骇河】
　　平原县　马颊河【在县西十二里详水总】鬲津河【在县南张官店滙水起详水总】鸿沟河【在县东二十里即笃马河上源详水总】老黄河【在县东北六十里详水总】兖州府
　　滋阳县　泗河【在县东五里详水总入城者又名府河】洸河【即汶河又名高呉桥河详水总】沂河【在县东五里详水总】漕水【在县北三十五里一名上滙河源出宁阳县九仙山口名九龙湾西南流至苑家庄入邑境迳大厰村漕河铺又西南受河之水迳新桥至八道湾共行七十五里入于洸河】雩河【在县东八里铺自曲阜县入邑境至三官庙后乃雩河入泗之故道】泉源【旧泉八新泉六凡入运者俱详漕河志】
　　曲阜县　洙河【在县西北五里详水总】泗河【在县北八里详水总】崄河【在县东北五十里源出石门山南流迳大庙庄西南入于泗河】雩河【在县南五里源出邹县之马跑泉西流入邑境迳城南折而西入滋阳县界】沂水【在县东南五十里即智源溪也又详水总】坰泽【在县东九里玉海云即鲁僖公牧马之地今名连泉泽】泉源【旧泉十八新泉十俱详漕河志】宁阳县　汶河【在县西五十里详水总】洸河【即汶河溢出之支流也详水总】河【今名县河源出县北十五里蛇眼诸泉之水滙而成河绕城东南复折而西行二十五里入滋阳县界会于漕水河】泉源【旧泉十二新泉三俱详漕河志】
　　邹　县　泗河【在县西五十里详水总】白马河【在县东十里详水总】蓼河【在县东北二十里源九龙山麓西南流迳蓼河桥和尚堂铺至崇义桥入白马河】大沙河【在县东北四基山源防费县西南山谷之水流迳胡家山唐口山又迳西韦社至县城南望峄楼折而西北迳连沟社受黄巻泉至高家桥入白马河】沂水【源出境内尼山详曲阜县】雩水【源出境内马跑泉详曲阜县】五龙潭【在五龙山下】泉源【旧泉十新泉三俱详漕河志】
　　泗水县　洙水【在县东北六十里关山之阳与新泰费二县接壤西南流至卞桥与泗水防水经谓其源出泰山葢县艾山旷逺莫攷辨见漕河志】泗水【在县东五十里陪尾山之阳山阴为费县境有湖曰漏泽泽方十五里渌水澂渟石穴通透酾为灵渎于陪尾今在泉林寺内四泉同故谓之泗水寺之左右有泉数十互相灌输合而成流出于卞桥与洙水合迳故卞城北而西流县之南北复防泉数十綂谓之泗水云详见水总并漕河志】金线河【在县东北三十五里南流入泗】百丁河【在县东北二十五里南流入泗】故事湾【在县东五十里石属村夏秋钟水成渊冬间氷冻巧结人形物像】盗泉【尸子云孔子止于卞城渴矣而不饮盗泉之水是此水不逺于泗可知而今不可考俗皆以名不雅驯弃之夫里名胜母曾子不入圣贤存省之功随处见尸子所言亦垂戒之意也详绎入泗之泉前后数十焉知非后人之易其名而故湮没也耶故附载之】醴泉河【源出县南之醴泉庄又受鳯皇谷水北流迳仲子祠东入于泗】泉源【新旧泉凡七十有九详漕河志】滕　县　运河【在县南朱姬庄入境详漕河志】漷河【在县南十五里详水总即南沙河也春秋传鲁取邾田以漷水为界即此水也】薛河【在县南四十里详水总】北沙河【在县北十五里详水总】南梁河【在县东北十五里详水总】步水【源出县东北连珠山西迳欧家峪入于漷河】石沟水【源出县东北巉山南流迳宝峯山下入于漷河】明河水【源出县东马山西流迳灵邱城入于漷水】东江水【源出县东胡陵山西迳呉戬山下伏流过铁脚山至柳泉复出又至鹳山前潴为濯笔渊又迳云龙山防西江水】南明河【在城东十里源出峄县黑风口受诸山涧水西迳梁山又西过奚公山合于薛河】北石桥水【源出县南三十里官桥东循龙山西南麓迳万安铺入北沙河】白水河【在县北三十五里即界河也亦谓之小白河出县北龙山流迳邹县之界河驿防白马河因有白河之名西流五里有小白桥跨之又折而南迳染山前西南折为郁郎渊即温水湖又西流入于沙河】小沂水【在县东北一百二十里即小淮河也其源有二一受曾子银谷诸山泉西流迳太白山受瀑布水至彭庄集一受牛坂山泉东流受樵山瀑布水亦至彭庄集合为小沂水入费县之防山东迳南阳集唐村集折而北流至平邑集为兴水河至张庄入于浚水齐乗云沂水南至沂州城东小沂水西来入焉遂疑其源出于防山西而不知其源固出于滕境也】百中河【在县南八十里源出百中社南流至三里湾河折而西流至畱城入运】刁潭【在县东五十里陶山下】微山湖【在县西南七十里凡境内大小诸湖如郗山吕孟等以湖名者不一皆綂于微山湖昭阳其别名也】泉源【凡三十二详漕运志】峄　县　运河【在县南黄林庄入境详漕河志】氶水河【在县北六十里详水总寰宇记作氶治水后讹为氶冶元和志云氶县以西北氶水得名】西泇水【本出费县境内抱犊崮而即境内君山之北故系载之】金注河【源出县西石屋山龙塘泉东流防青檀寺水至萧桥入氶】义河【在县东北三十里】许池泉【出县北防水桥桥南别有一泉西来注之而后南防沧浪渊水齐乗云今沧浪渊水微细不及逺赴独许池泉为正源矣】彭河【在县东南五十里巨梁桥下一名中心沟又名新河源出县之白茅山下玉华泉东滙众水流为彭河又东防氶水入泇土人谓之运铁河玉海云彭城北及氶皆旧有铁官其南有铸钱山今所通泇口是矣又元和志云氶县界有陂十三所皆自贞观以来修立以溉田者今沂峄二州仰泇氶二水溉田青徐水利莫与为匹皆十三陂之遗迹也】巨龙河【在县西北六十里源县之巨梁山自西暨集迳流七十里入滕县微山湖郡志又名光武泉云汉光武帝征董宪驻跸处也】泉源【旧泉五新泉五俱详漕河志】
　　金乡县　涞河【在县西北详水总一名新挑河】柳林河【在县西详水总】金山河【在县北详水总又名蔡家河】三家湾河【即柳林河西入境内武家坑又防彭家河迳石家桥高河店桥东行直达鱼台之南阳湖乃旧道也今于高河桥东筑一土坝别闻引河一道由苏家桥入于涞河同流入北田寺河】鱼台县　运河【在辛庄桥入县境详漕河志】济水故渎【详水总】旧运河【详水总】北沙河【详水总】孝感河【在谷亭镇相传有子母渡河其子负母而过俗名负娘河】圣母池水【在沙河镇南】南阳湖【在县东三十里东为独山湖与滕县之防山湖相连以马公桥分界】泉源【新旧泉凡二十详漕河志】
　　济宁州　运河【在州城南一里详漕河志】泗河【在州东四十里详水总】洸河【在州北十八里详水总内有府河一道系泗水分流贯兖郡城而出者故曰府河自入州境至黄坨村已合于洸故不分载】柳林河【详水总】急三道河【即嘉祥县境内之澹台河也自陈家屯入州西境】苜蓿河【在州西南张官屯】顾儿河【在州西南刘官屯】牛头河【在州西南二十里即旧运河之耐牢陂也】马湖【在城西二十里】蜀山湖【在马湖西二湖相接中设安居水门蓄水济运旧洸水出州城东天井闸入运今阻于杨家堰皆入马场蜀山二湖】泉源【旧泉三新泉一俱详漕河志】
　　嘉祥县　运河【在县东北小长沟入境详漕河志】金山河【亦名蔡家河详水总】澹台河【即南清河也自钜野县获麟集入邑境迳澹台山下姚河泊水西来入焉迳于家桥陈官屯入济宁州界】姚河泊【即姚官屯河也自钜野县之薛公新河绕种火山而东至马官屯复合为一同入澹台河皆为南清河之分支】济水故渎【详水总】
　　汶上县　运河【在县南孙村入境详漕河志】汶河【在县西南详水总】灉河【详水总】鲁沟水【源县境龙闻诸泉防宁阳县之泺当鲁姑二泉西流迳坡石桥大石桥金龙口至木湾桥受蒲湾泊水又迳八里桥至崔家桥共行九十五里入于汶】白马河【在县西南十二里】鵞河【在县西南三十七里】黑马沟【在县西南四十五里】南旺湖【在县西南四十里东为蜀山湖在运河西岸中有阙城及蚩尤冢详漕河并古迹志】蒲湾泊【在城东北亦名仲勾陂周围二十余里】鱼营泊【在县西北十五里泄汶河溢水周围四十里】石楼泊【在县西南二十里亦汶河泄水道也尝有楼台人马之状出于水上谓之水市其水盈涸不常周围三十里】新开河【在县西南二十五里】泉源【旧泉三新泉四俱详漕河志】
　　阳谷县　运河【在县东南五里入境详漕河志】灉河【详水总】漯河故渎【详水总】沙河【在县东二十五里】西湖坡【在县西十五里】
　　寿张县　运河【在县东南戴家庙入境详漕河志】灉河【在县东南三十里详水总又名里河】南淸河【在县南十二里详水总】
　　东昌府
　　聊城县　运河【在县南官窑铺入境详漕河志】徒骇河【在县东三里详水总】漯河故道【详水总】小湄河【自县东南旧州陂水滙流入博平县界北行绕城而东又北至许家桥东入七里河】
　　堂邑县　运河【在县南梭堤入县境详漕河志】马颊河上源【详水总】博平县　运河【在县西四十里详漕河志】徒骇河【在县西十五里详水总】马颊河【在县西北四十里详水总】七里河【上承小湄河下为鸣犊河即今徒骇河也】茌平县　徒骇河【详水总】赵牛河【详水总】管氏河【自县境李家庄滙水东北行三十八里至榆科庄入禹城县界为圣经河行禹城县境内五里行长清县境内四里复入禹城县界行二十里与新河防】新河【自县境刁家洼滙水东北迳红庙桥至禹城县之李桥入管氏河】小冯家河【自县南门外大庙前起至邢家桥以南泄城南之洼水东入管氏河】莘　县　漯河故道【详水总】马颊河上源【详水总】石人坡水【自县南境东北迳牛王庙循古堤东入黒龙潭】弇山泉【在县北四十里马桥镇详山志】淸平县　运河【在县南田家口入境详漕河志】马颊河【在县西北三十里详水总】老黄河故道【详水总】龙湫潭【在县西南二十五里】
　　冠　县　马颊河上源【详水总】老黄河故道【详水总】临淸州　运河【自清平县二十里铺入州境至板闸而防通河止此下接卫河详漕河志】老黄河故道【详水总】
　　馆陶县　卫河【在县西二里详漕河志】漳河【在县西南五十里详漕河志】老黄河故道【详水总】
　　邱　县　宋八疃河【即漳河在县城东今漳河行馆陶县涸为故渎】盛水湾【黄河故道】
　　恩　县　运河【在县西北详漕河志】马颊河【在县东南四十里详水总】黑龙潭【在津期桥东西有白龙潭】减水河【自四女树迳杨家庄东入徳州界穿陈公堤又迳茶棚陈官屯至九龙庙入老黄河】
　　高唐州　马颊河【在州西北四十里详水总】徒骇河【即鸣犊河也详水总州为汉灵县地永光五年河决灵鸣犊口灵县之鸣犊口也今河虽名徒骇讵可忘其故欤】赵王河【自州境小庵庄滙流入平原界东北迳新章店黄家坊杨柳寺范宁屯至卢家庄共行八十二里东南入笃马河】
　　夏津县　运河【在县西四十里详漕河志】马颊河【在县东南二十里详水总】老黄河【详水总自境以东河水通行矣】
　　武城县　运河【在县西横河口入境详漕河志】沙河【在县东南十五里自临清州八里湾陂水漫流至师家堤口入县境流迳马家寺箭口至南北双庙又入晁官营杨官营十八户过夏津县陶家店西北至大王陂今河身虽淤塞防续而雨涝则弥漫过野】蔡河【在运河西五里西通黄芦河湮废已久河迹仅存数里今浚界沟水入之备泄雨涝黄芦河一作黄潞河乃漳水故道在直清河县境】
　　靑州府
　　益都县　淄河【在县西北详水总】北阳水【在县西三十里即绳水也详水总夀光安箕曰郡有绳渑两水异派殊名在益都城北者自为绳水所谓绳水带城不可攻拔者是也在临淄城西者自为渑水所谓黄金横带骋乎淄渑之间者是也世因字画之误遂以绳渑二字错出悮用昔伏琛晏谟竝言东阳城在绳水之阳而平昌厐氏又有维彼绳泉之句是确以益都之水为绳也淮南子曰淄渑之水合易牙尝而知之是确以临淄之水为渑也一从水一从系益易混淆尔】巨弥河【详水总】滑石沟【出县苗家庄西洼北迳朱鹿庄杨家营入寿光县界由张高店古河至南阳头庄入北阳河】七里河【在县南五里源出劈山北流迳响水崖又北入于家河东北迳穆家庄与龙渊水合】于家河【在县南一里】龙渊【在县东七里平地出泉东北流入巨弥河一云此即建徳水】圣水池【在县东十里池上有祠】石子涧【在县城西南隅一名瀑水涧水经注所谓石井也】康浪河【在县东三十里郑母店临淄县别有康浪水】芹泉【在县西南五十里】南阳水【出县西南石膏山东北流迳赵家小河庄又迳郡城西绕至北门外由万年桥共行四十五里东入弥河】
　　临淄县　淄河【在县西南十里详水总】女水【即女织河详水总齐乗水出东安平县之鼎足山俗呼二王冢又谓桓公与其女之冢因名女水又名裙带河迳乐安县名女织河】时水【即乌河源出县西南二十五里矮槐树村北流迳杜山愚公山受澅水系水迳新城县之索镇口又受涝淄河水东南入博兴县界下注麻大泊】澅水【水经注齐乗皆云澅水出时水东去临淄城十八里所谓昼中也俗呼为宿畱水葢取孟子三宿之义云又史记兵围昼邑即此字当从澅水为是水南有王墓引水溉田之迹尚存今呼为小泥河】系水【在县西齐乗云系水出临淄古城西门外即申池也源门侧小阜曰包山故又名包河折而西北流受澅水西入于时水】汉凑水【又名渑水源出古齐城长胡同北流分为二支一支由李家桥一支由砖桥俱入泺安县界各流至安家桥南复合为一西北迳鲍家桥广才桥共行三十二里入博兴县界又西北迳贾台社入防城泊齐乗云申池之北又别出一支曰渑水左传晋侯与齐侯晏曰有酒如渑即此也世谓之汉凑水】天齐渊【在县东南八里汉志曰齐所以为齐者以其有天齐渊也秦祀八神一曰天主祀天齐渊在淄水之东女水之西平地出泉广可半亩魏永平中水溃出木五北齐天保中又出木四皆五采类松栢而香搆亭水上临淄俗上已祓禊于此祠曰休应之庙】康浪水【在城西十里杜佑通典云临淄康浪水甯戚所歌也】温泉【在牛山西北泉出则嵗丰】
　　博兴县　小清河【详水总】乌河【自新城县流入县境迳通济桥合小清河同东流入乐安县界】汉凑河【即渑水详临淄县】支脉沟【自高苑县堰头庄入县境迳西马头马家桥杨家枣行共行八十里入乐安县界】
　　高苑县　小清河【在县西南详水总】支脉沟【在县南二里由军张闸口起东行四十五里至堰头庄入博兴县界金史济水故道由高苑县北下趋千乗皇綂间邑令高通改由县南旧长沙沟更名曰支脉沟然则小清入海之道金以前皆县北也】
　　乐安县　淄河【在县南二里详水总】　小清河【详水总】女织河【在县东南详水总】北阳水【在县东南二十五里详水总】汉凑河【详临淄县】支脉沟【自博兴县杨家枣行入邑境迳官庄桥崔家桥燕儿口入寛阔稍防小淸河入淄河门归海】清水泊【在县东十里即巨定湖也另详夀光县】海【在县东北一百三十里　口岸详海疆志】寿光县　淄河【详水总】丹河【在县东南三十里详水总】巨弥河【详水总】女织河【在县西四十里详水总】北阳河【在县西北三十里详水总】跃龙河【又名夹河有东西二道东河源出县西十里河头村北流迳官桥庄吕家庄西河源出县西十五里南营庄北流至罗桥庄二水合流迳袁家桥入清水泊】王钦河【在县西二十里源出高家庄北行三十里入清水泊】尧河【详临胊县】跪河【详昌乐县】清水泊【在县西北五十里古巨殿湖也又作巨淀亦作钜定汉武帝征和四年幸东莱耕于钜定其西北为汉钜定县即今乐安县之东境也故泊与乐安共之然邑境居其什七但由马车渎入海则乐安县境也】黑冡泊【在县东北五十里古望海台下述征记谓之乌常泛晋设盐官于此今泊内水涸为官台盐场】温泉【在县西南一里大旱不涸大寒不水故名之】海【县东北一百二十里】
　　昌乐县　大丹河【在县西八里详水总】小丹河【在县南五里详水总】白狼河【在县东南五十里详水总】跪河【源出县东孤山北流迳朱畱店共行二十里西北入夀光县界又迳王望至斟灌城北入丹河】汗河【源出境内方山东麓合寳泉滙流宋庆歴初涌出石僧伽像一夕顿长三尺余】宝泉【源出黄山下与汗河合流】新泉【在县东北平地涌泉西入丹水】临朐县　巨弥河【在县南九十里详水总】南汶河【在县南九十里详水总】尧河【源县东北仓山北流迳董家坊尧沟店又迳益都县之香山又东北至纪台入寿光县界又东北迳尧水庄至南皮台入于丹河】龙泉河【源出县西市泊社东流迳冯家梢门庄至县城南共行十七里入巨弥河】石沟水【源出县西仰天山水洞东迳逢山之阴绕县城北共行九十三里入巨弥河】鸣琴泉【出沂山北麓东北流入巨弥河】
　　安邱县　南汶河【在县北五里详水总】潍河【在县东五十里详水总】浯水【在县东四十里详水总】灵河【一名凌子河在牟山西十里北流迳白云山入于汶】雹泉【在县西南四十里东南流入于浯】温泉【在县西南七十里水可浴北流入于汶】石泉【在县南十里】甘泉【在县东南二十五里】林泉【在县西南三十里】东泉【在县东十里】西泉【在县西十里二泉俱入汶】
　　诸城县　潍河【在县北五里详水总】百尺河【即宻水详水总】浯河【详水总】□淇河【源出县南常山北流迳朱□庄朱家村至县城西南受涓水又迳邱家庄至白玉山西共行七十里入于潍河】涓水【源出县南马耳山受白敛河之水又迳北戈庄至朱盘庄入于□淇河】卢河水【即久台水源出县东南卢山西北流迳卢山庄至昌城集共行三十里入潍河】荆河【出县西北荆山西为长行沟沟水出夹冈埠北流入于荆河迳平昌故城台下合雹泉入于浯】　朱盘河【出马耳山东八里寨山之阴有泉北流迳朱盘村故名】两河【出常山西北流迳马家庄十里入于朱盘河】注辅河【出县南五十里柳树店泉水北流迳注辅店南又西北流七里与朱盘河防流入□淇河】合河【在县东十五里俗名合河头有二源东源出卢山之阴西北流西源出烽火山之阴东北流分流约五里迳曹阵村合而为一故名合河迳合河头村入卢水】官庄河【在县北五里龙河水迳此】胜水河【即盘池河至三里庄始名胜水河东南入吉利河西南来家口入海】潮河【出九仙山天井湾东南迳榆林庄又迳两城山东南至宋家口入海】白马河【出囘头山西西防潮河入海】铁沟河【出县东南桃林山西北流迳王满庄铁沟村共行六十里入于潍河】龙湾【在琅邪山北】清水潭【在信阳乡草桥社明宣徳三年潭内产龙马】古泉【在县东南古城内泉出沟崖之阴泉流用筒瓦接连水从筒出瓦筒长尺围尺有半徧镂花纹秦汉以前物也】神泉【在琅邪山下人或汚之则竭斋戒则通】雩泉【在常山下苏轼守郡时祷雨而应书雩泉二字以铭之】海【在县东南一百五十里】
　　博山县　淄河【源县东南原山详水总水经淄水出泰山莱芜县原山地理志曰原山淄水所出淮南子曰水出自饴山葢山别名也俗谓之穷桑谷水又曰圣水齐乗云水黒为淄出今顔神镇东南二十五里岳阳山东麓地名泉河古莱芜地岳阳即原山也东北流迳莱芜谷又北迳马陵俗名长峪道今原山在县境而所谓圣水殆不可攷】孝妇河【在县西南一里详水总古名孝水青州郡志北齐顔文姜事姑孝远道取水以供姑嗜寒暑不间灵泉感生其室文姜尝以缉笼覆之值姜出姑偶其笼水即涌出坏其居宅故又曰笼水今水犹从祠前岩下出然笼水之说近于传讹顔山杂记辨之甚悉】范河【在县东城外氶黑山诸涧水西北迳后乐桥受范公泉即名范河绕城西北防城南二女泉水入于孝妇河】珍珠泉【在城南即二女泉也】
　　登州府
　　蓬莱县　搭地桥河【在县东五里自境内三家疃源至甯家村行八里东入于海】沙河【在县东十里自境内平山源迳刘家村行二十里至沙河李家村东入于海】安香河【在县东二十里自境内马儿山源迳安香村至大皂孙家村行四十里西入于海】大沙河【在县南一百一十里自县南官山源西北迳张家村温石汤隋家窑宅科店至闫家村共行七十里入黄县界迳黄河营入黄水河】黑水【在县西南十里源黒石山经城西北入海】密水【在县南十里源密神山北流与黑水防流入城】密分水【在县东南一里有数泉滙注又名乐稼河由小水门入迳济登瀛诸桥入于黑水】之罘水【在县南十五里源出羽山东北流与石门山泉合流入海】温泉【一出石岭社一出崮山之阳】冷泉【在县北丹崖山之阴泉甘而洌】金沙泉【在县西门外君子洲之南】响水湾【在县南二里】海【在县城北另有水城】
　　黄　县　绛水河【在县东一里详水总】黄水河【在县东十里详水总】頴门河【在县西十里详水总】大沽河【在县西南三十里详水总】老黄河【出县东石良社西北流至竹园村受圣水泉迳李家村至孙家疃共行二十里入绛水河】圣水泉【源出县东玉皇庙迳王家村至竹园桥入老黄河】饮马湾水【出县城外西南隅迳城北至秦家村入綘水河】庄头河【源出县东平山西流迳金沙寺至苗家村共行二十里入黄水河】黄城渠【在县东二十里名东黄水河迳刘家村行五里合于黄水河】东高小渠【在县北二十里自刘家村源西入于海】隋家疃河【在县西三十三里源出蹲犬山之阴迳王家村至白沙村北入于海】吕疃河【在县西四十五里源鲁基山迳徐家村行二十里至马停社入海】界首河【在县西五十里源出鲁基山迳隋家村至马停村入于海】寒泉【在县东南三里】黑虎泉【在莱山寺泉出石洞流至寺门西而止】海【在县北二十里】
　　福山县　淸洋河【即古声阳水也在县东详水总】大姑河【在县东二里此从北入海之大姑河也亦作大沽左传姑尤以西字从姑也】流子河【在县西北十里源出县境峆防山迳十里铺陈家庙入于清洋河】官渠【在县西南自马神庙北直抵淸洋河】圣水泉【县有二一在侧立山东北一在峆防山顶皆着灵异嵗旱祷雨輙应】竒泉【在县西三里从石窦中流出冬温夏凉】海【在县东北各有近处】
　　栖霞县　清洋河【在县南一里详水总】黄水河【详水总】五龙河【详水总】大姑河【详水总】原疃河【源出境内蚕山之北流迳招远县城东行九十五里合东良平南二河东北入海】滨水【在县北十里滨都宫前】交水【在县北三里以东西南北四水交流故名】盛水【在大方山南水自石龙口喷出】温水【在县西南三十里源出艾山】仙源泉【在县北十五里元邱处机修建道观于南方募得大木輙投诸水中悉从此泉浮出】平泉【在县东北四十里平地涌出夏凉冬温】
　　招逺县　颖门河【详水总】东良河【在县东一里详水总】大沽河【详水总】南栾河【源出县西北林家口村西北流至刘家村入黄县界迳灵源观又西北入頴门河】圣女湾【在县东南三十里】徳新泉【在城东一里二泉竝一寒一温甃石为池引泉注之以便浴构堂其上曰徳新因以名泉】海【在县北九十里】
　　莱阳县大沽河【在县西七十里详水总】小沽河【详水总】五龙河【详水总】大姑河【自县境三螺山源北行入海详水总】九里河【在县西九里自韮山源东南流迳马山埠受荆河水由徐家庄入五龙河】荆河【出县西荆山东入九里河】县河【在县东二里自栖霞县方山源流入县境迳沐浴店集红土堐入五龙河】平南河【在县西北九十里自紫霞山源西北流至招逺县防东良河入海】呉姑河【源出县西北紫霞山西南流迳长清山至店埠集入即墨县界入于大沽河】昌水河【昔县名昌阳以此水名也今入海阳县但于境内五龙山前入海尔】龙湾【在县西南二十五里水深无底有龙女庙旱祷輙应】玉泉【在县西北十五里】
　　宁海州　沁水河【在州东五里详水总】五丈河【在州西八里源出境内岿山行四十里北入于海】辛安河【在州西十里源出雀山行六十里北流入海】龙泉河【在州东四十里源出昆嵛山行六十里北流入海】黄龙河【在州东南四十里源出昆嵛山之南行七十五里南入于海】九龙池【在州南三十五里】海【州南一百五十里州北十五里】文登县　古桥河【在县西四十里详水总】送驾河【源出境内着棋山西南流迳蒋家泊至文星石会龙河水又西南迳七里汤入古桥河】抱龙河【源出县东驾山西南流迳驾山店文登营至文星石合送驾河】昌水河【源出海阳县昌山齐乗云南合黑水北纳昌阳汤通名昌水西南过莱阳县防五龙河南入于海按昌山在莱阳县东南二十四里今入海阳县界而昌阳汤确在县北七里复转从西南过莱阳防五龙水故昌水亦境内所有也】柘埠河【在县东北六十里源出道谷中迳温泉北入海】千八港【在县东南六十里邑志云此港计程至南北京师各一八百里也】惠民河【在县西南五十里】白龙泉河【在县西南四十里】七里汤【在县北七里即昌阳汤也二泉竝发一热一冷味皆甘洁甃石为池以便浴元副使王贡易名如意汤又东北六十里有温汤泉】呼雷汤【在县东南三十里】甘泉【在县西三十里水出石穴色莹味甘】灵源泉【在县西五十里紫金峯后】五龙池【在县西四十里】九阳池【在县西五十里紫金峯后其池有九曰玉华曰金莲曰龙吟曰虎啸曰化生曰婴姹曰王母曰洞天曰彩云皆马丹阳所名旱涝水不増减今在契遇庵】长湾【在县东三十里长一里余深不可测】金钟湾【在县南四十里内有钟二一取架东城门上一在水中天将雨则水底钟鸣如牛】海【县南一百二十里县北一百里】
　　海阳县　昌水河【在县西八十里一自林寺山一自招呼山合流迳昌山入莱阳县界又迳故昌阳入五龙河入海】垜河【在县东北五十里自宁海州境内神通庙发源迳境内黄山嘴流入刘格庄河俗又名头河】刘格庄河【在境内东二十里自境内磐石店西源迳神山庵东由垜山入海】白沙河【在县西北六十里自境内福台山源迳寨头至石马滩入海】纪疃河【在县西四十里自境内招呼山源由潞疃入海】城河【在县东北一百里】海【在县南一里】
　　荣成县　孤泊河【在县西南六十五里自境内古迹顶源迳崖头集至孤泊入海】桥头河【在县西六十里自文登县流入县境迳堆前七老婆河由蒲湾入海】饮马池【在成山之麓相传秦始皇饮马于此】海【县东四十里县南一百四十里县北一里】
　　莱州府
　　掖　县　南掖河【在县东南十五里详水总】小沽河【源境内马鞍山详水总】万嵗河【在县东北三十五里详水总俗名大王河】七里河【出县南王城埠至城西南五里铺防三里河水合流入掖河】三里河【出县西南笔架山迳十里庄仲家洼五里铺防七里河水入于南掖河】白沙河【在县南三十里由崮山发源迳白沙店刘家村福台子疃沙河店共行一百里西北至薛村口入海】杲村河【在县西三十五里由境内鳯山埠北溪源迳朱马疃龙王埠行三十五里至海郑口入海】上官河【在县东北二十里由大基山之道士峪源迳武官疃成郭庄霍王疃上官疃共行二十里至上官社入海】五龙泉【在县西三里每旱祷輙应】海【在县北二十五里】
　　平度州　沽河【即大沽小沽二河也详水总左传云姑尤以西或云姑即大沽也尤即小沽也】胶莱北河【在州西北七十八里详水总】云河【出州东北云山南流受古迹山罗药水又南受红山小沙河水迳郭庄入胶莱南河】白沙河【在州东二十里出州北明堂山南流迳申哥庄行九十里入胶莱河】现河【在州东二里出州东北两髻山西南流迳萧场村受萧场河水至亭口闸入胶莱北河】邓纪沟【出州北紫荆山南流迳马家沟呉庄又迳昌邑县境之刘家河又入州境为陶家河至周家闸入胶莱河】龙旺河【出州西北大豁口西南流右会柳沟水左会太营河秦河韩邱屯等支水迳昌邑县境之中河复入州境为官亭河至郑家口入胶莱河】药石河【在州北五十里出州北大泽山西南流迳冯哥庄受苏村河之水又西流迳长乐河城子河又迳三埠河至新河闸北入胶莱河】苏村河【出州西大豁口西流迳柳埠屯入药石河】韩村河【出州西南三户山南流至杨家闸入胶莱河】新河【在州西北八十里详水总即张鲁河】石河【在州西三十里】楼溪【在州西北三里紫荆山下】潄玉泉【在州西十八里门村店】黑虎泉【在州东北平地涌泉绕城四面】定都渠【在州南七十里众水所潴流入胶水】
　　潍　县　潍河【在县东南六十里详水总】白狼河【在县东南详水总】虞河【在县东北五里详水总又名东丹河】大于河【在县西二十里详水总】寒浞河【在县东二十里源出境内车畱庄迳马宿寒亭格孙等社东北行二十五里由昌邑县入海】甯家沟河【在县南三十里源出境内柳沟庄迳辛马社盛盆社行三十里入于虞河】小于河【在县西十里源出境内姜家庄迳董官庄灵冢常寨等庄行五十二里至杨孟社入白狼河】渭水溪【在县东五十里源出境内车畱庄迳木村社入于潍河】膏润泉【在县东二十五里旁有龙潭旱祷輙应】昌邑县　潍河【在县东三里详水总俗呼为淮河】虞河【即东丹河详水总】胶莱北河【详水总】媒河【在县东四十里东通胶水西通潍水俗言胶翁潍母此河交连二水如媒妁也】石龙河【出县东北迳鱼池河至斜沟口入五龙河】浮糠河【在县西南二十里又名浮唐河上接张固河下通饱沙诸河北流入于海】张固河【在县南二十里】低河【在县西北二十里】刘家河【详平度州】小龙河【在县北二十里】孟良河【在县北四十里】中河【在县西二十里】子游泊【在县西北十里俗又名莲花池】呉儿沟【在县东南二十里】铃铛沟【在县东南三十五里水流湍激中多圆石相磨荡如铃声也】白龙泉【在县南三十里】饮马泉【在县东南三十里】圣水泉【在县东二十五里俗呼为祓泉】海【县西六十里】
　　胶　州　胶河【在州西南九十里详水总】沽河【大小沽河至此合流也在州东北六十里详水总】碧沟河【出州西綦家庄社东迳韩家村至新河隄南入胶莱河】孝源河【出州南孝源庄西北流迳苑哥庄至传家村紫兰村入张鲁河】云河【在州西南五里自境内新置镇源迳州城南门外之唐家湾行二十里东流入海每海水潮汐如障马摩戞而来遇云水即囘俗谓潮头怕云头又一水出谷家庙之石泉迳州西至匡家庄前合辛泉入海同谓之云河】三里河【在州南三里自白果树南岭源由七里河卞家庄行二十里东流入海】车家河【在州南十五里自车家庄源迳新店庄九里沟东北入海】柘沟河【在州南二十里自大岭源迳庙庄东南入海】朱阳河【在州南四十里自莱疃源迳沙沟薛家店朱阳桥东北入海】洋河【在州南三十里自铁橛山源迳房家庄周村昭文柳家圏行四十七里正东入海】韩信沟【在州东二十五里韩信庄】砚台河【在州南一百里】玉泉【在州南一百里源出大珠山石门下上有玉泉寺】天泽泉【在州南二十五里艾山】龙泉【在州东南六十里小竹岛东】濯砚泉【在州西北七里州志汉儒庸生谈经于此取水涤砚故名泉后有路曰庸生道有村曰庸生村】马蹄泉【在州东北五里泉出石孔状若马蹄】马家濠【在州东南九十里详海疆志】海【在州南五里】高密县　潍河【在县西五十里详水总】胶莱南河【在县东二十里详水总】张鲁河【在县东二十五里详水总】五龙河【在县西二十里详水总】店子河【出昌邑县东北流入县境店子庄始名店子河北流入五龙河】高阳河【出县北高阳社东北入五龙河】拒城河【在县西三十五里即秀水河也俗名秀女河出王子山入九穴泊】小康河【在县城东】黑水河【在县西北三十五里】北百脉湖【在县北十里五龙胶水等河俱滙于此周围百余里】都泊【在县东北二十五里水经谓之奚安潭秦地图谓之剧清池即古奚养泽也】九穴泊【在县西北二十五里泊有九沟故名】二立泉【在县北七十里胶莱河滩一泉独立春日后泉东流立秋日后泉西流入于胶莱故名】
　　即墨县　墨河【在县南一里详水总出境内之马兰岭胶州墨水出九层岭平度州墨山出墨水高密县亦有墨水河总之源只一山但分流各县所入异耳】沽河【在县西北七十里详水总】淮涉河【出县南窰家山西北流迳崖下村入墨水河】石河【又名石头河其源有二俱出自县北一出龙泉一出狐狸山西南流迳十五里至段村合而为一同入逺西河】逺西河【在县西三里滙墨水淮涉石头三河之水向西南行四十里至石桥入海】大任河【在县东三十里自寨山源东行入于海】青山河【在县东北四十里一自狐狸山源一自旺河水源一自解哥庄源三源各东北流约行二十余里至后河村合流至周疃入海】客旅店河【在县东北六十里自西河头源至海底村入海】长直河【在县西北三十里自金家湾源西流至七级入于沽河】那城河【在县西四十里自那城起南流至泊石桥入海】五道泊【在县北三十五里北流通龙化河入莱阳县五姑河】白沙河【在县南四十里自劳山鱼鳞口源迳赵村西流入海内产仙胎鱼味甚美相传仙人掷丹砂所化之鱼种也】海【县东南十里】
　　武定府
　　惠民县　大清河【在县南八十里详水总】徒骇河【在县南五十里详水总】惠民沟【在县东南二十里明景泰中徒骇河溢北入黑洼渚因凿此沟入于沙河沙河源流详徳平县】八方泊【在县西北上承临邑商河徳平之水东流迳化家铺东十字道北王家店至网口庄入阳信县界邑志亦谓之钩盘河东北迳截河铺红庙河流店集至崔家寨入霑化县界又东北至范家庄为召子河又迳高家庄孙家庄互入滨州海丰境又迳永丰寺至毛家庄由月明滩入海】龙踪河【在县南四十里即商河也自商河县瞻圣桥入境东北流迳杨家堰潘家庄钟家营至夏家庄北入于徒骇河】白龙湾【在县东南八十里大清河北岸南岸系靑城县】大湾【在县西南四十五里旱祷多应】沙河【详徳平县】
　　靑城县　大淸河【在县北十八里详水总】土河【在县东十里滙万家洼丁家洼之水至董家口入大清河】
　　阳信县　红庙河【在县南十里即古信河】沙河【在县东南四十里自惠民县入境迳钦风镇岳家湾仍入惠民县界详徳平县】截河铺【在县西南二十里即古屯氏河】海丰县　老黄河【在县西北七十里详水总邑志作鬲津河】马颊河【在县西十二里详水总】钩盘河【在县东三十里邑志云城北有盘河村南自霑化县界孟良沟入境北流迳张建屯孙王庄牛王庄至石桥村共行三十八里入于海】无棣沟【在县北寰宇记唐永徽元年刺史薛大鼎请开废无棣沟引鱼盐之利于海故渎未详疑即今大沽口也】饮马川【在县北三十里】月角塘【在县东二十里】黄牛湾【在县北二十里俗名犁牛湾】自然泉【在大沽口岸上海水味咸而此井独甘洁往来行舟皆取给于此】海【县东北一百五十里】
　　乐陵县　马颊河【在县南十二里详水总邑志作徒骇河】老黄河【在县北二十五里详水总邑志作鬲津河】房公甘泉【在县治后北齐房豹为乐陵太守郡地近海城中水俱咸苦豹凿此井得泉甘冽人以为徳化所致名之曰易源井】
　　商河县　徒骇河【在县南二十五里详水总】商河【在县南三里详水总】沙河【在县北二十里西自徳平县界朱家庄入境详徳平县】黑水潭【在县东四十里旱祷輙应】濵　州　大淸河【在州南三十里详水总】徒骇河【在州西二十里详水总】商河【详水总】寛河【在州北十五里自州西三空桥起东北流迳土桥入霑化县界又东至安头桥复入州境歴韩家庄至王家庄行三十里仍入霑化县境归徒骇河】姬家沟【在州东南二十里自州西刘家洼滙水东流至砖桥入大清河】葍子洼【在州东南二十五里自沙家洼滙水东北流至梁家洼长三十五里达利津县境州境有一百十三洼皆资宣泄】琉璃井【在州南十五里邑志昔人以琉璃砖甃井既成一道人以火投井中烧焰终日镕成一片其水冬温异于他处】利津县　大清河【在县城南详水总】葍子沟【详滨州】海【在县东北一百二十里元明海运皆从此出口详海疆志】
  </div>
  <div class="pagination">
   <a href="山东通志_page18.html">
    上一页
   </a>
   <span>
    ...
   </span>
   <a href="山东通志_page14.html">
    14
   </a>
   <a href="山东通志_page15.html">
    15
   </a>
   <a href="山东通志_page16.html">
    16
   </a>
   <a href="山东通志_page17.html">
    17
   </a>
   <a href="山东通志_page18.html">
    18
   </a>
   <span class="current-page">
    19
   </span>
   <a href="山东通志_page20.html">
    20
   </a>
   <a href="山东通志_page21.html">
    21
   </a>
   <a href="山东通志_page22.html">
    22
   </a>
   <a href="山东通志_page23.html">
    23
   </a>
   <a href="山东通志_page24.html">
    24
   </a>
   <span>
    ...
   </span>
   <a href="山东通志_page20.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
