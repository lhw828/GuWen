<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 52 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 52 页/共 698 页</h1>
    <div class="content">由仁施乃纯洁治宁寿宫聊以备倦勤精舍号养和拟议非不伦干惕励此日优游待他辰茍诚得斯 
憩余年颐此身仁尚可弗居义更何足论养和乃真养图称无事人臣等谨按养和精舍御制诗恭载 
首见之篇余不备録萃赏楼后圆亭额曰碧螺其北相对南向者为符望阁阁下南门左额曰欣遇右 
额曰得全门内聫曰居中揽外襟懐畅击毂摩肩职植殷又聫曰俯临常似披图画得契宛堪悦性灵 
东门内聫曰云卧天窥无不可风清月白致多佳西门内聨曰画情八窻纳春意百花舒北门内聫曰 
緑树岩前疎复宻白云窻外卷还舒阁上北室聫曰清风明月含无尽近景遐观揽莫遗乾隆四十一 
年御制符望阁诗层阁延春肖是阁肖建福宫中延春阁式为之题楣意有存耄期致勤倦颐养谢尘 
喧豫葺优游地畧惭恭俭门其诚符我望惟静候天恩臣等谨按符望阁御制诗恭载首见之篇余不 
备録符望阁前垣门东额曰延虚曰惬志西额曰挹秀曰澄懐阁后为倦勤斋斋内阁上聫曰信可超 
绘事于焉悦性灵阁下聫曰春秋富佳日松竹葆长年阁西次室聫曰动趣都涵澹静机常觉宁又西 
阁上聫曰当春莲漏永坐乆蕙烟微阁下聫曰经书趣有永翰墨乐无穷乾隆四十一年御制倦勤斋 
诗敬胜依前式此斋依建福宫中敬胜斋为之倦勤卜后居将以八旬有五归政后居之抚时斯异矣 
题额故殊诸娯老非闗政沃心那废书廿年期此愿未识可能如臣倦勤斋御制诗恭载首见之篇余 
不备録倦勤斋西廊外门额曰暎寒碧内为竹香馆中宇聨曰偶披风送爽恰傍竹延虚又聫曰流水 
今日明月前身又聫曰松云清栋牖书契泠嫏嬛符望阁西门外为玉粹轩东向其南室额曰得闲室 
聫曰甄性神明境陶情翰墨筵北为佛室聫曰禽音仍唱迦陵偈花色全标幻海禅又北为浄尘心室 
聫曰洗不期其筝笛耳悦原契此浄明心又聫曰春物薫馨含慧业名禽宛转入闻思室后门额曰超 
妙皆御书乾隆四十一年御制得闲室诗符望阁西接静室纸窻棐几 松闗此时敢自忘无逸他日 
于斯冀得闲真树生之待葱郁假山峙矣互回环豫成犹以廿年俟亦岂遥哉弹指间又御制浄尘心 
室诗六尘总因心心浄尘斯浄室云浄尘心本末似相梗然亦可得云如身之有影欲求影之无应在 
身之屏谁解能所忘与入菩提境臣等谨按得闲室浄尘心室御制诗皆恭载首见之篇余不备録景 
福宫之后为兆祥所今为皇子所居西为花园又西即神武门也国朝宫史臣等谨按今新葺规制兆 
祥所在宁寿宫垣之后国朝宫史所称乃旧制也 
 钦定日下旧闻考卷十八 
钦定四库全书 
钦定日下旧闻考卷十九 
国朝宫室十一 
隆宗门之西为慈寜宫国朝宫史臣等谨按慈宁宫顺治十年建乾隆十六年重加修葺东为永康左 
门西为永康右门正中南向为慈宁门前列金狮二门内正殿恭悬皇上御书额曰寳箓骈禧又额曰 
庆隆尊养屏聨曰兰殿颐和尊备养萱庭集庆寿延禧楹间聨曰爱日舒长兰殿春晖凝彩仗慈云环 
 萱庭佳气接蓬山殿前东庑门曰徽音左门西庑门曰徽音右门后殿供佛像恭悬圣祖仁皇帝御 
书额曰万寿无疆皇上御书聨曰百八牟尼现庄严寳相三千薝卜闻清浄妙香又聨曰人天功徳三 
摩地龙象威神两足尊皆御书殿后东庑佛堂圣祖御书额曰四星容华慈寜宫左殿宇二层东有门 
曰慈祥门与启祥门遥对慈宁门之南为长信门国朝宫史臣等谨按长信门又南旧为永安门其左 
为迎禧门右为览胜门今制惟正南有长庆门圣祖御制慈宁宫问太皇太后安诗定省深宫曙气催 
承恩献寿捧霞杯晨昏敬睹慈颜豫不尽欢欣踊跃回乾隆三十六年御制恭祝皇太后八袠寿颂懿 
懿慈宁干清宫右歴代敦崇以奉文母昔实单檐今易重构申无方养祝无疆寿三大朝礼率羣辟公 
观瞻斯协庆忭攸同熊熊丸丸实实隆隆左平右墄纳陛惟中岁在重光月惟阳复八袠爰开万年永 
卜五世曾元一堂雍肃曷其有极介祉景福乾隆三十七年御制皇太后圣寿节慈宁宫行礼是日雪 
即事成什值斋庆典例移前今年冬至在月之廿七日圣寿节前一日即应致斋因预于廿二日行庆 
祝礼节步新叨恩谕宣向遇朝贺行礼例于永康左门降舆步入今恭奉懿 以朕年逾六旬虽精力 
强健亦宜随时撙节命嗣后元旦于慈寜门东阶下降舆万寿节于西阶下降舆并就门旁预设便坐 
以资小憩敬率羣公趋鳯阙恰逢六出降瑶田瓦沟积素连祥色树杪悬英引瑞烟骈叠天庥何以荷 
爱民勤政益干干乾隆四十二年御制二十五日为圣母诞辰诣慈宁宫瞻拜感成长句志痛依旧慈 
宁清晓时沾襟肃拜曷胜悲龙（车春）已送元宫闭鳯扆空瞻寳殿垂神御罢陈遵昔典列后神御惟 
遇元旦敬同列祖列宗供奉寿皇殿瞻礼余日尊藏遇诞辰亦不诣奉先殿寿皇殿行礼今圣母之事 
虽哀莫能罄而礼不敢踰一切悉遵旧典兹值诞辰惟诣慈宁宫佛堂瞻拜以申悲悃耳桮桊敬抚切 
今思祝厘昨岁那堪忆一变谁知忽若斯臣等谨按慈宁宫御制诗谨绎有关纪述事实者恭载卷内 
余不备録慈寜宫花园中为咸若馆国朝宫史臣等谨按慈宁宫花园前宇为咸若馆供佛皇上御书 
额曰寿国香台聨曰证最胜因金界庄严欢喜地赞无量寿寳轮拥 吉祥云馆之左为寳相楼右为 
吉云楼寳相楼南为含清斋吉云楼南为延寿堂池上为临溪亭咸若馆后楼宇御书额曰慈 楼慈 
宁宫之西为寿康门门内为寿康宫国朝宫史臣等谨按寿康门又南为慈宁右门寿康宫内恭悬皇 
上御书额曰慈寿凝禧聨曰玉管应阳春祥开南极璇宫呈丽景庆洽西池中殿聨曰庆叶瑶图融和 
开寿域祥星阆苑熙皞乐康衢东暖阁聨曰福集璇图天永锡祥开绮甲日重光又聨曰光华呈爱日 
仁寿遍和风后殿聨曰四海为家钦养志万年介祉永承欢又聨曰鳯集桐花来绛阙鹤衔桃实自丹 
山西室聨曰金盘露满瑶华丽丹粟祥凝鹤筭绵又聨曰欢心依日永乐志愿春和皆御书乾隆四十 
四年御制正月十四日作寿康神御敢重张寿康宫虽向年尊奉慈□之所但其地宜留为万万年奉 
养东朝不宜安奉圣母御容神位惟恭遇圣诞令节及上元前一日敬诣寿康宫佛前展礼并瞻仰宝 
座叩谒以申哀慕今年仍循昨岁例行详见戊戌正月十四日诗注却有先时礼佛堂此日拜瞻聊写 
痛前春景象益增伤上元谁复问佳节两岁忽惊近大祥翟扆绣茵依旧设音容难觅恨茫茫臣等谨 
按寿康宫御制诗谨绎有关纪述事实者恭载卷内余不备録寿康宫之后为寿安宫国朝宫史臣等 
谨按寿安宫本咸安宫旧址乾隆十六年改建在寿康宫后东西为长街街西为长庚门门内正中南 
向者为寿安门内为春禧殿殿后为寿安宫正殿恭悬皇上御书额曰长乐春晖又额曰瑶枢纯嘏聨 
四一曰百福屏开庆叶九如宏寿域五云景丽恩敷万象入春台一曰寿国乐舒长韶成九奏安舆承 
悦豫舞效三呼一曰洪范演畴征备福黄钟肇律叶长生一曰香扆引祥风序符清晏仙壶承爱日景 
叶升恒东暖阁额曰景晖曰熈春聨曰红梅翠竹天然画妙理清机不尽吟又聨曰松牖乐春熈既安
 且吉兰陔宜昼永曰寿而昌东楼下额曰集庆曰宣豫聨曰芝栋云霞丽兰陔日月长又聨曰宜春苑 
满恒春树介寿筵开益寿花西暖阁额曰慈厘积庆聨曰庆霄辉寿曜仙圃丽春光又聨曰钧庭延淑 
景璇戺蔼祥风西楼额曰华 曰金蘤聨曰静里逺怀千古事意中常满十分春殿前延楼左右相属 
中为崇台三层上层额曰庆霄韶濩聨曰鳯翥辉呈阿阁瑞珠聨景绘泰阶符中层额曰层城广乐聨 
曰图畴递演京垓积律吕环生上下和下层额曰昆阆恒春聨曰鸣豫叶云韶颂集九如开寿域祝厘 
陈彩舞欢聨万象谱春台殿后庭中迭石为山东曰福宜斋斋内聨曰西池增寳箓南极耀珠躔西曰 
萱寿堂堂内聨曰寳篆长生箓瑶屏集瑞图皆御书乾隆二十六年御制寿安宫铭辛未题额匪创伊 
修慈宁六袠行庆延庥爱日循环千甲载周金穰辛建物盛已逑七袠爰开万寿惟悠合天下养与太 
古谋琼宫枚枚有桷有斿兰陔叶什梅席称觩鸿仪重举以十为筹则百斯十始而复周慈宁宫之东 
北即启祥门外夹道其北南向为凝华门门内为雨华阁国朝宫史臣等谨按雨华阁三层俱供佛上 
层恭悬皇上御题阁额中层额曰普明圆觉聨曰青莲法界普清浄白毫相光离色空又聨曰三身俱 
足根尘外万法齐归愿海中下层额曰智珠心印聨曰般若慈源逺通华海汇菩提觉路妙转法轮圆 
又聨曰花布妙香霏四种金涂杰阁现诸天又聨曰妙果圆成华海同归无尽藏灵因静证珠宫常雨 
四时花又聨曰寳界现庄严云凝华鬘香台开般若雨 曼陀阁内联曰具神通力生欢喜心又聨曰 
善果皆欢喜香云普吉祥又聨曰灵鹫风香传妙偈澄潭月皎印真如其西为梵宗楼楼上聨曰妙 
梵香三界上实参宗印四天中楼下聨曰七寳共庄严金光高暎四花纷拥雨浓霏皆御书雨华阁后 
为昭福门门内为寳华殿殿后为香云亭其北为中正殿国朝宫史臣等谨按中正殿恭悬御书额曰 
然无尽灯聨曰妙谛六如超众有善根三藐福羣生寿安宫之北为英华门门内为英华殿国朝宫史 
臣等谨按英华殿庭内方亭恭勒皇上御制诗碑乾隆七年御制英华殿菩提树诗何年毕钵罗菩提 
树一名毕钵罗见酉阳杂俎植兹清虚境径寻有旁枝蟠拏芝幢影翩翩集佳鸟团团覆金井灵根天 
所遗嘉 越以静我闻菩提种物物皆具领此树独擅名无乃非平等举一堪例诸树以无知省乾隆 
二十六年御制英华殿菩提树歌我闻法华调御丈夫成道处乃于伽耶城中菩提树又闻华严海 
诸如来一佛一树乃至恒沙数一亦非合恒沙数非离是佛是树皆菩提娑罗贝多阎扶谁则见惟有 
菩提之树郁葱蔚郁常依佛日生光辉英华之殿耸层甍胜国莫考国初曾以居慈宁思斋太任笃奉 
佛爰供法像延禧笃祜贻云仍时来瞻礼意肃穆装严寳轴相好合梵经或云即是北斗之七星贝帙 
一一名可征菩提七树森列庭是诚不可思议标祥祯枝枝叶叶数无万如斯无万数绳绳继继永世 
绵皇清又御制英华殿菩提子数珠诗七树恒沙结子多菩提树七株森列殿墀事见前歌数珠拈百 
八云何欲因悠乆卜皇祚讵是 常佞佛陀颗颗圆融开意蕊累累聨缀振禅柯莲池浄业吾无暇莲 
池盖守中峯清规念佛者静置如闻鸣法螺臣等谨按英华殿御制诗谨绎有关纪述事实者 载卷 
内余不备録英华殿之西北有城隍庙国朝宫史臣等谨按英华殿西北之城隍庙雍正四年勅建其 
祀典则内务府掌仪司司之城隍庙东为祀马神之所又东为神武门国朝宫史神武门之北过桥为 
景山山前为北上门东门曰山右里门西门曰山右里门门内为景山门入门为绮望楼楼后即景山 
有峯五同上臣等谨按北上门左右向北长庑各五十楹其西为教习内务府子弟读书处景山五峯 
上各有亭中峯亭曰万春右曰观妙又左曰周赏右曰辑芳又右曰富览俱乾隆十六年建景山后为 
</div>
    <div class="pagination">
<a href="钦定日下旧闻考_page51.html">上一页</a><span>...</span><a href="钦定日下旧闻考_page47.html">47</a><a href="钦定日下旧闻考_page48.html">48</a><a href="钦定日下旧闻考_page49.html">49</a><a href="钦定日下旧闻考_page50.html">50</a><a href="钦定日下旧闻考_page51.html">51</a><span class="current-page">52</span><a href="钦定日下旧闻考_page53.html">53</a><a href="钦定日下旧闻考_page54.html">54</a><a href="钦定日下旧闻考_page55.html">55</a><a href="钦定日下旧闻考_page56.html">56</a><a href="钦定日下旧闻考_page57.html">57</a><span>...</span><a href="钦定日下旧闻考_page53.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
