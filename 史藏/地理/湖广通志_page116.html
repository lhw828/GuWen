<!DOCTYPE html>
<html>
<head>
    <meta charset="UTF-8">
    <title>湖广通志 - 第 116 页/共 373 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>湖广通志 - 第 116 页/共 373 页</h1>
    <div class="content">　　皇清顺治间知县樊维翰捐建于来龙山下渐次修举兴山县儒学在县治东明治间徙建东闗外未几复迁旧址正德间推官陆鳌重修
　　皇清康熙十一年知县胥遇捐修知县王熙隆继修三十六年知县姜元春详准重修
　　巴东县儒学在县治左明洪武初建隆庆间灾知县邹光裕迁建寿宁寺基万厯十五年知县高尚德改建今所明末兵燬
　　皇清康熙四年知县蒋希古创草房三间于今址后十一年知县陈铣复建今址二十二年知县齐祖望增修
　　恩施县儒学旧在南门内明洪武十八年迁南门外即今文昌阁基址治间参议林璜佥事郑岳复徙今所俱圯燬
　　皇清康熙二十四年廵道祖泽深捐建四十五年重修
　　贡院书院附
　　武昌府
　　贡院在府城内凤凰山南宋建炎中附试九江绍兴甲子各试于郡郡各置院兴国江陵茶陵俱有之元试于城隍庙明正统时始创建今所号舎皆板屋成化七年重修万厯元年布政使施尧臣陈瑞易以砖石上覆以瓦怀宗十五年提学高世泰增修号舎
　　国朝因之康熙壬午布政使李基和借县学基拓号千余间并原号不满七千赴试者多至万余人癸巳廵抚刘殿衡布政使李锡按察使牟钦元允南北绅士刘明经等条呈
　　题请捐修买民舎拓基址添号五千有竒
　　芹香书院在府学前旧为社学明成化间提学薛纲改建今废
　　濓溪书院在府学前旧为社圃亭明嘉靖二十四年都御史张雨改建怀宗六年御史白士麟移建明月桥西右为濓溪祠祠前凿池引明月湖水种莲立坊额曰爱莲后废
　　江汉书院旧在文昌门内明督学葛寅亮集生徒讲学处后废
　　国朝顺治初左布政黄志遴张尔素瞿凤翥移建忠孝门内康熙间廵抚陈诜张连登次第修葺
　　东山书院在黄鹄山前相传东方朔读书处
　　南湖书院在武昌县东半里坐挹平湖诸峯竞秀一邑竒观宋淳祐中权寿昌军事京规教授黄瑞谅建祠奉周张二程朱子南轩东莱七先生辟斋筑堂寳佑中知府叚震午增筑堂庑至元间设山长领书院事至正中达噜噶齐鐡山重建后燬于兵基存明景泰间三分其一为府馆余为布政分司
　　东臯书院在武昌县明嘉靖二十一年教授朱瓒建义学书院在嘉鱼县湖西宋建明李永芳修
　　凤山书院在蒲圻县明蔡潮建王俨廖道南有赋今废
　　新溪书院在蒲圻县新店市宋周风仕建今废大宗书院在蒲圻县治东北明懐宗时提学高世泰同知县曾拭建
　　相山书院在咸宁县宋冯京读书处今废
　　青阳书院在通城县儒学东明嘉靖间廵抚顾璘建叠山书院在兴国州宋谢枋得读书处
　　义学各州县并置
　　汉阳府
　　凤山书院在汉阳府儒学后凤栖山顚
　　二程书院在黄陂县鲁台山麓明邑人杨廷蕴县丞李成纪重建
　　甘露书院在黄陂县甘露山下黄武濵建中祀二程夫子
　　西湖书院在孝感县西湖中明月台上宋艺祖沽酒处
　　义学各县并置
　　黄州府
　　问津书院在黄冈县北九十里孔子河昔孔子自陈蔡适楚至此问津石刻孔子使子路问津处八大字叠石跨津上名孔叹桥桥北有风亭当孔道顔曰圣贤路上倚河北岸为孔子山上有讲经台左右为长沮桀溺畈西北隅为晒书塲山麓路旁出一石上镌进歩处旁勒五廸二字不知始于何时五廸疑镌书名字也当津之冲有石屹然名坐石墨池在其右东隔层峦三里许曰顔子港北十里许曰回车埠盖自此返蔡焉唐杜樊川守黄州治间庙祀元龙仁夫筑室山下立讲院旋燬于兵明万厯间知府王世德推官许惠一建额曰问津书院至今庙貌巍然中奉
　　先圣像西为仲子祠配以沮溺东祠祀理学先儒祭器祭田厘然具备士子相率肄习其中邑人上棆上着有问津书院志
　　东坡书院在府城宋苏轼谪居于此明吴淮建道峯书院在麻城县牛棚山知县陈子文为隐士道峯毛凤建
　　南门书院在蕲水县南谢朝宣建祀王羲之陆羽苏轼
　　老塔书院在罗田县明正德间郡司马毛应时建邑进士王先于此讲学斋联云未审昔人称老塔请题今日作东山
　　崇正书院在蕲州沈厐罗洪先建
　　阳明书院在蕲州北门外
　　江汉书院在广济县龙坪明瞿九思与诸生讲学处义学各州县并置
　　安陆府
　　郢门书院在府治阳春台
　　文昌书院在府城东里许子胥台之南前临汉水左马良山右三尖山为郢城最胜地明万厯丙辰守道高第吴尚黙次第重建为诸生肄业所额曰大观轩明末兵燹
　　国朝顺治十六年知府马逢臯重修塑文昌像于阁上于季春朔三日率诸生读书属文于此后如期而至十八年推官黄尊光筑墙建坊顔曰文昌书院邑人郑茂泰有记
　　同仁书院在潜江县西明督学刘垓建都御史邹元标有记
　　中洲书院在潜江县大闗帝庙街东明邑人郭世朝建内有椿桂堂环翠亭讲经所大本达道斋
　　石桥书院在潜江县今废
　　传经书院在潜江县前西街
　　国朝康熙十年知县王又旦建内为传经堂堂左为说诗台右为操缦轩后为藏书楼楼东西为文塲又旦立有书院约七条
　　梦野台书院在天门县东门内明祭酒鲁铎读书处茶陵李文正东阳题额
　　东湖书院在天门县东湖岸亦祭酒鲁铎读书处象山书院在荆门州西明治间参政钟文俊建祀陆九渊
　　义学各县并置
　　徳安府
　　长庚书院在府治西白兆山下唐李白读书处元李仲章建有记
　　江汉书院在府城南文笔峯下元儒赵复讲学于此碧霞书院在府城北石柱山上明万厯丁已督学葛寅亮建
　　国朝知府高翺重修
　　白云书院在随州即随侯得珠处
　　汉东书院在随州砖城外即宋元以来旧学
　　义学各州县并置
　　荆州府
　　荆南书院在府城内南纪门之西康熙已亥年郡守邱天英买地鼎建并置学田以为诸生课读之费竹林书院在公安旧县冦公祠傍宋南渡后孟琪创建以处四方流寓之士后存废址
　　国朝知县杨之骈卜迁冦公祠于今县北门外大道傍因为义舘有记
　　崇正书院在石首县社稷坛左明大学士张璧建今废
　　清江书院在宜都县清江北一里许白洋驿后元人文璋藏修之所明正德间邑人向文玺因旧址结屋三间知县江朝宗题曰北山书院岁久倾圯嘉靖丁未知县陶师文改建于儒学右隙更题曰清江书院明末毁
　　六一书院在夷陵州宋欧阳修建
　　白水书院在枝江县西三里元巴图摩欢司建今废义学各州县并置
　　襄阳府
　　武侯书院在府儒学东有碑记
　　隆中书院在隆中山汉诸葛亮隐居处
　　凤栖书院在襄阳县即云封寺厐统故宅
　　冽泉书院在习家池明督学葛寅亮建基存
　　凤山书院在羊侯庙南明督学顾起凤建基存沧浪书院在枣阳县东一里旧名濯缨亭
　　文忠书院在光化县耿家河口明嘉靖间知县郑蔓为欧阳修立万厯时知县陈其范迁迎辉街
　　古南阳书院在均州治南门内
　　国朝十一年知州党居易修有记
　　义学各州县并置
　　郧阳府
　　五贤书院在郧县祀周二程张朱
　　义学各县并置
　　直归州
　　崇化书院在恩施县
　　义学各县并置





　　湖广通志巻二十二
<史部,地理类,都会郡县之属,湖广通志>
　　钦定四库全书
　　湖广通志巻二十三
　　学校志【贡院书院附】
　　长沙府
　　长沙府儒学在正南门右元平章阿尔哈雅始建正殿明初指挥丘广建明伦堂知府刘清建庙庑斋舍敎授王褒立射圃后知府钱澍建尊经阁同知盛应期立号舍嘉靖时知府孙存修櫺星门潘镒奉制建敬一亭修大成殿立四斋樊景麟凿泮池隆庆间知府周标修櫺星门万厯时知府吴道行增司祭更衣二馆改泮池櫺星门外罗绲复修启祯间推官林正亭大加修葺同知朱士景建启圣祠
　　皇清顺治四年知府张宏猷修庙及堂康熙十九年巡抚韩世布政司安世鼎薛柱斗按察司马斯良副使赵廷标知府任绍爌同知熊中鹤重修
　　长沙县儒学在新开门内旧建于浏阳门内定王台元至元间移建府学之右明洪武十三年知县王铨迁县治东十八年迁北门外
　　皇清顺治十四年知县朱明魁又迁于驿歩门外康熙四十五年改建今所
　　善化县儒学在县治左旧在城南兴仁坊明武四年知县孟吉建于府学左十五年知县张居仁建于仰山寺旧址成化十六年知县盛时迁于县治之西嘉靖癸亥改建今所西面岳明季燬
　　皇清顺治十五年知县孙国泰重建
　　湘潭县儒学在县治西宋元俱建于县东元季燬明洪武间知县莫玉重建正德丙子改迁县西广惠寺即今学址也万厯间知县查大期萧竒杰包鸿逵先后增葺
　　皇清顺治十一年知县刘见龙康熙三年知县郑有成乙丑知县姜仁修重修
　　湘隂县儒学在县治东宋元祐间知县王定民建于县南笙竹书院旧址崇宁间以地滨江迁县东义胜坊即今学址也元季燬明洪武间知县王思让重建宣德间知县宋纶成化间主簿朱敏知县周蕃后知县蔡金张灯王京祥黄士荣祖守节以次修葺
</div>
    <div class="pagination">
<a href="湖广通志_page115.html">上一页</a><span>...</span><a href="湖广通志_page111.html">111</a><a href="湖广通志_page112.html">112</a><a href="湖广通志_page113.html">113</a><a href="湖广通志_page114.html">114</a><a href="湖广通志_page115.html">115</a><span class="current-page">116</span><a href="湖广通志_page117.html">117</a><a href="湖广通志_page118.html">118</a><a href="湖广通志_page119.html">119</a><a href="湖广通志_page120.html">120</a><a href="湖广通志_page121.html">121</a><span>...</span><a href="湖广通志_page117.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
