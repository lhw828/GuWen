<!DOCTYPE html>
<html>
<head>
    <meta charset="UTF-8">
    <title>钦定盛京通志 - 第 108 页/共 330 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定盛京通志 - 第 108 页/共 330 页</h1>
    <div class="content">　　【谨案乾隆八年皇上东巡有】
　　【御制寕逺道中作诗十九年有御制题寕逺祖氏石坊诗四十三年有】
　　【御制寕逺道中作歌寕逺祖氏石坊叠旧作韵二首四十八年有御制寕逺道中作寕逺祖氏石坊并叠旧作韵二首俱恭载天章门】
　　事迹
　　谨稽
　　实录天聪元年夏四月
　　太宗闻明人于锦州大凌河小凌河筑城屯田五月辛未亲率诸贝勒大臣由上榆林征明甲戍至广寕旧邉命贝勒徳格类济尔哈朗阿济格岳托萨哈璘豪格率精鋭为前队令诸将率棉甲军携云梯挨牌为后队乙亥入白土塲乗夜进发前队兵执明哨卒至知右屯卫有兵防守小凌河大凌河修城未竣亦以兵驻防锦州城缮修已毕马步兵凡三万丙子
　　太宗率两黄旗两白旗兵直趋大凌河明守城兵弃城遁大贝勒代善贝勒阿敏硕托率正红镶红镶蓝旗兵直趋锦州遂围其城贝勒莾古尔防率正蓝旗兵直趋右屯卫丁丑攻锦州城西隅垂克明总兵赵率教令城上三面守兵并力合拒辛巳明巡抚袁崇焕自寕逺遣二人赍书赴锦州与太监纪用为我哨兵所获书中有调集水师援兵六七万将至山海等语贝勒莾古尔防济尔哈朗等率偏师至卫塔山运粮士卒前军八十人与明兵二万人遇击却之丁亥额驸苏纳率防古兵往截塔山西路遇明兵二千进击败之获马一百五十余壬辰
　　太宗率代善阿敏莾古尔泰济尔哈朗等率兵三千往寕逺迎击明援兵癸巳黎明至寕逺城北闗明逰击二员率步兵千二百余人掘壕以车为营列火器守御我兵面城列阵攻其步卒不移时尽殱之明总兵满桂之兵及宻云兵于城东二里列阵沿城环列鎗礟
　　太宗谕诸贝勒曰此地逼近城垣若即进攻难以尽力纵击可稍退以观动静于是退军逾山冈既而环视明兵
　　坚垒不动
　　太宗欲进击阿济格请从代善阿敏莾古尔泰皆以距城
　　近不可攻劝阻甚力
　　太宗命近御诸将及侍卫等皆冠兠鍪
　　谕曰昔
　　皇考攻寕逺不克今我攻锦州又未克若遇此野战之兵尚不能胜其何以张我国威耶遂
　　亲率阿济格与诸将侍卫等疾驰进击明前阵骑兵不能当败走寕逺城下尽殪之尸填壕堑诸贝勒皆愧奋不及胄亦驰而进明兵大败委弃甲仗徧地士卒死伤者无算是日我军还驻双树堡六月己亥攻锦州城南隅因城壕深濶难以骤防时值溽暑天气炎蒸
　　太宗悯念士卒劳苦遂班师
　　中后所城【城西南八十里明宣徳三年置前屯卫中后千户所于此筑城周围三里一百七十步髙三丈门四东曰润和南曰歌薰西曰説泽北曰寕澜池深一丈广二丈周围四里二百步东南有关厢城三面周围一里十一步门二东曰威逺南曰镇朔】
　　【本朝康熙初设巡检司及佐领骁骑校官兵驻防乾隆四十三年奉】
　　【防重修】
　　事迹
　　谨稽
　　实録崇徳元年秋九月
　　世祖初嗣位遣郑亲王济尔哈朗英亲王阿济格统师征明壬寅载红衣礟及诸火器西发甲寅抵中后所乙夘薄暮移军城北填平壕堑以红衣礟攻城丙辰城頺遂用云梯挨牌拔其城擒斩逰击吴良弼都司王国安等二十余员及马步兵四千五百人俘四千余人分兵畧前屯卫中前所等防俘四百人己未由寕逺卫进发庚申抵前屯卫立营栅运
　　挨牌云梯红衣礟于城西自亥时发礟攻城明日午时城破斩其总兵李辅明袁尚仁及副将以下官三十余员兵四千余俘二千余人又分兵至中前所明总兵黄色弃城遁遂拔中前所俘千余人先后获鎗礟驼马牛羊金银等物无算
　　中前所城【城西南一百六十五里明宣徳三年指挥叶兴建置前屯千戸所于此周围三里八步髙三丈门三东曰定逹西曰永望南无字池深一丈广二丈周围四里三百歩】
　　【本朝康熙二十九年设佐领骁骑校驻防乾隆四十三年奉】
　　【防重修十九年皇上东巡有】
　　【御制中前卫诗四十八年有御制中后所中前所诗俱恭载】
　　【天章门】
　　寕逺州界内厯代旧有城址
　　南古城【城西三十五里周围二百十六步门一建置年月无考】
　　海防五城【城南二里二百四十步周围一百九十八步门一其二在城南四里半周围一百九十八步门一其三在城南五里周围一里一百步门一其四在城南六里二百八十八步周围一百九十八步门一其五在城南九里一百八步周围一百五十八步门一以上五城皆明太监髙起潜请建储海运粮石于此今俱废城圮】
　　曹庄驿城【城西南十二里周围一里一百二步门一明时设驿于此并筑城防卫今裁】中右所城【城西南三十里即沙后所城明宣徳三年建周围三里七十二步门三东曰永和南曰南薰西曰右定今城圮池淤】
　　东闗驿城【城西南六十里周围一里二百五十二步门一明时设驿于此并筑城防卫今裁　驿南曰三里桥村北曰望海甸村又西南曰河屯】
　　沙河所城【城西南一百里周围一里二百二十六步门一亦曰沙河驿明置驿于此今废城圮乾隆四十三年皇上东巡过此有】
　　【御制仍驻沙河所诗恭载天章门】
　　前屯卫所【城西南一百三十里本唐时瑞州地辽改来州金复旧元因之明洪武己夘都指挥曹毅因旧址修筑土城周围五里三十步髙三丈五尺宣徳正统间偹御毕恭等前后甃砌门三东曰崇礼西曰武寕南曰迎恩池深一丈濶二丈周围六里二百步今城圯池淤　城西北曰平山营城东曰髙儿营】
　　髙岭驿城【城西南一百五十里周围一里七十八步门一明时设驿于此并筑城防卫今裁】
　　北古城【城西北三十里周围一里一百二十步门四建置年月无考】
　　寕逺州界内诸堡
　　双树铺堡【城东十八里周围二里门二】
　　杨安堡【城西十二里周围一里门一】
　　团山堡【城西三十里周围一里七十二步门一】
　　仙灵寺堡【城西四十里周围一里门一】
　　黒庄窠堡【城西五十里周围二百八十八步门一】
　　锦川堡【城西六十五里周围一里门一】
　　刘彦章堡【城西七十里周围一里门一】
　　三道沟堡【城西八十五里周围三百二十八步门一】
　　髙台堡【城西八十五里周围一里四十二步门一】
　　瑞昌堡【城西一百五里周围三百三十步门一】
　　平川营堡【城西一百二十里周围三百五十二步门一】
　　三山营堡【城西一百三十七步周围二百三十二步门一】
　　背隂嶂堡【城西一百四十八里周围三百五十二步门一】
　　镇邉堡【城北十八里周围一里门一俗名寨儿山堡】
　　盐塲堡【城西南二十五里周围一百二十四步我】
　　【太祖髙皇帝辛酉年征明抚降之今设汛焉】
　　曲尺河堡【城西南四十八里周围二里四十四步门一】
　　髙儿铺堡【城西南一百十五里周围一里二十二步门二东曰寅和西曰徯膏】灰山堡【城东北二十里周围一里三十六步门一】
　　兴水县堡【城西北十八里周围一里十四步门一南闗厢三百八十步】正安堡【城西北二十里周围一里二十步俗名白塔峪我】
　　【太祖髙皇帝壬戌年征明抚降之　以上诸城堡皆寕逺驻防分汛地】
　　寕逺县
　　县城即明广寕中左右三卫地金时置广寕府元为广寕路明洪武间指挥王雄因旧址修筑都督刘真甃砌永乐间总兵刘江増展东南闗治间备御胡忠展西隅正徳间备御李溱展南闗周围五百四十六丈池深一丈五尺广二丈周围十一里四十五步后展新城周围十七里门六东曰永安南曰迎恩西曰拱镇北曰靖逺东南曰泰安其西南一门土塞角楼四座西曰瞻秀北曰镇朔东南曰柔逺西南曰望京钟楼在大市东街鼓楼在大市北街嘉靖丁酉都御史任洛总兵马永重修今按城周围十里二百八十步髙三丈五尺厚一丈五尺南闗厢三面周围三里二百二十步门三东曰宣化南曰迎恩西曰振武内城与闗厢共十四里二百四十步乾隆四十三年奉
　　防重修
　　【谨案乾隆十九年四十三年四十八年皇上东巡皆有】
　　【御制广寕道中诗并广寕咏熊廷弼王化贞事诗恭载天章门】
　　事迹
　　谨稽
　　实録天命七年春正月
　　太祖留族弟铎弼贝和齐及额驸苏巴海统兵守辽阳亲率贝勒大臣统师征明乙夘次辽河之东昌堡丙辰寅刻大军起营辰刻渡辽河明防河兵见我军势不可当遂遁走我军前队精鋭追击二十里外至西平堡乃止申刻大军继至围之丁巳招其城守副将罗一贵降不从辰刻布梯楯攻其城四面兵皆溃午刻克之一贵及兵万人俱殱焉尚未收军侦者驰告广寕城兵至我军迎击未及成列明总兵刘渠祁秉忠李秉诚副将刘徴鲍承先叅将黒云鹤麻承宗祖大夀逰击罗万言李茂春张明先等引兵三万乗机急战我兵不暇布阵即飞驰突入奋射冲击明兵力不能支我军乗胜追击斩杀无算至平洋桥堡刘渠祁秉忠及刘徴黒云鹤李茂春张明先战死全军尽没惟李秉诚鲍承先祖大夀罗万言遁去防暮还军
　　太祖驻跸西平堡明败兵入广寕城明经畧熊廷弼巡抚王化贞知西平堡己失援兵尽殪遂与监军道髙出通判万有孚等弃城入山海闗巡道髙邦佐奔至杏山驿自缢死其广寕守门逰击孙得功守备黄进千总郎绍贞陆国志等遣七人来乞降
　　赐以银及信牌遣还戊午西兴堡备御朱世勲遣中军王
　　志髙乞降亦
　　赐以银及信牌遣还是日论诸将士功以所俘获分别赏赉余者给散众军己未大军起行赴广寕有我国人石天柱者前投明为千总至是偕秀才郭肇基出迎曰守城官吏皆遁我等已守禁门矣
　　太祖赐以所乗鞍马及令旗一又正安堡千总来降赐以信牌二并遣还庚申大军行至广寕城东三里许之望昌冈城中比户焚香绅士庶民备乗舆设鼓乐执旗张葢俯伏迎谒未刻入城
　　驻跸巡抚公廨明逰击罗万言前逃入山至是来降其平洋桥守堡闵云龙西兴堡备御朱世勲锦州都司陈尚智鐡塲守堡俞鸿渐大淩河逰击何世延锦安守堡郑登右屯卫备御黄宗鲁山守堡崔尽忠镇寕守堡李诗镇逺守堡徐镇静镇安守堡郑维翰镇静堡叅将刘世勲守堡臧国祚镇邉守堡周元勲大清堡逰击阎印大康守堡王国泰镇武都司金砺刘式章李维龙王有功及闾阳驿十三山站小凌河松山杏山牵马岭正安锦昌中安大寕太平大安大定大茂大胜大兴盘山驿四十余城之官各率所属兵民来降
　　太祖驻军十日从广寕城移军向山海闗明经畧熊廷弼尽焚沿途村堡庐舍而走大军至中左所乃还大贝勒代善与
　　四贝勒率兵往义州移其戸口至则闭门以拒招谕不从
　　遂攻克之斩其驻守兵三千
　　太祖还驻广寕二月癸未
　　驾还辽阳留诸贝勒统兵守广寕城以河西归降各城堡官民移之河东时有西平堡遁去副将鲍承先亦来归
　　白土厰城【城北六十里周围一里一百二十步门一即白土厰邉门详见闗邮卷】巨流河城【城东北二百三十里】
　　【本朝崇徳元年建周围二里门三南曰拱固西曰镇西北曰镇边康熙二十年置廵检司于此乾隆四十二年移驻鳯凰城四十三年奉】
　　【防重修　城南有古开城西曰郭家堡新民屯】
　　广寕县界内歴代旧有城池
　　髙丽坂城【城东三十三里周围一里今圮】
　　羊膓河城【城东四十五里周围一里今圮】
　　小黒山城【城东六十里周围二里六十八步门一　城之北曰台项家屯常屯】大黒山城【城东七十里周围二里一百五十步门一　城南曰十里牧】
　　盘山驿城【城东南五十里周围二百六十步门一明时置驿于此今裁】
　　钟秀古城【城西南三里周围二里二十步金时县治明时置千戸所于此余详古迹郡县注】
　　闾阳驿城【城西南三十里周围二里五十步南北二门金时县治明时置驿于此今载驿东曰鄂陀堡望山堡北曰陈兴堡台西北曰寕东堡】
　　髙城【在闾阳驿城西相传为唐太宗征髙丽时屯兵处今圮】
　　广寕县界内诸堡
　　土堡子【城东三十里周围一里】
　　中安堡【城东三十里周围一里七十二步门一】
　　白旗堡【城东一百六十里周围一里】
　　【本朝康熙二十九年设佐领骁骑校驻防乾隆十七年移前屯卫巡检驻此】
　　穿心堡【城东六十三里周围一里】
　　马市堡【城北二十里周围一里一百六十步门一】
</div>
    <div class="pagination">
<a href="钦定盛京通志_page107.html">上一页</a><span>...</span><a href="钦定盛京通志_page103.html">103</a><a href="钦定盛京通志_page104.html">104</a><a href="钦定盛京通志_page105.html">105</a><a href="钦定盛京通志_page106.html">106</a><a href="钦定盛京通志_page107.html">107</a><span class="current-page">108</span><a href="钦定盛京通志_page109.html">109</a><a href="钦定盛京通志_page110.html">110</a><a href="钦定盛京通志_page111.html">111</a><a href="钦定盛京通志_page112.html">112</a><a href="钦定盛京通志_page113.html">113</a><span>...</span><a href="钦定盛京通志_page109.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
