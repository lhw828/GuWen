<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 30 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 30 页/共 698 页</h1>
    <div class="content">多霦霦文雅之士而感慨悲□者亦任侠而成羣于是邸舍填溢履不容旋红尘  幕面頳肩妁婥 
女士辎惟髙骞明眸元鬒金翠翩翩当折笄而易珈亦艳妆而逞妍贵珰要炫子姓童隶僣侈自雄司 
察反避衣狐白而 乘黄楼姫姜而弃憔悴昏酣睚 以执雠旦暮椎埋而弗忌京游之士实繁有徒 
通籍禁闼嘘荣噏枯赂之则升天阶忤之则沦渊垆豺狼昼伏于当道而惟诇彼稷 与城狐至于翱 
翔四郊走田飞戈鬬鸡蹴鞠罔事货殖儵掣金以訾价俄跃马而鸣镝詄皇路于天衢是以奸慝发而 
亡迹葢圻甸提封 归攸止险其走集守其要鄙兼夏商之职贡奄秦汉之文轨梯航累乎九译廐置 
通乎万里其阴则天寿盘固长城崔嵬古北喜峯兰峪黄崖重闗迭嶂之 天守以一夫而莫开弹琴 
鸣乎其峡黄花镇乎其隈大翮越乎汤峪妫川流于懐来野乎独石之峞　龙沙瀚海之荣洄榄形势 
于开平迩龙虎之璜台北征于时而振旅霓旌参簇乎斗魁酌葡萄之玉液旃裘伏而献醅其阳则三 
桥万里玉河通惠潮自桑干首泉所会纬以涞易磁濡经以淤溏漳卫掖以大陆封龙擐以井陉无棣 
襟黄河而带伊隶络齐鲁而苞赵魏登披云以延伫见天津之遐澨东呉输乎秔稻丛云颿以如荠鳞 
介泳于川眉萑苇纷乎斾斾海陆产乎珍美虽林闾莫能以渊计东郊则有潞河之湾通漕之流控引 
江准运集粻艘万国冠裳以发以休玉田黍谷蒙绎之罘跨辽藩而踰鸭緑山川庵蔼而相摎嗟燕昭 
之妄谬迎羽人于丹邱泛延芳于漷阴得契丹之莽□鹅鹜散而海青翥尚余回极之浮浮西郊则有 
玉皇垂虹西山积雪西海澄波流入皇阙卢师二龙蜚遯潭穴平坡翠 五华屏列潭分玉渊萧爽皎 
澈崆峒石经之夭蟜大房孔水之融结越盐沟与刘李乃继志而舒节过督亢之荒陂悲丹轲之计拙 
返蓟邱而眺广阳躧齐政而 禅樾渺西湖之蒲荷絶龙舟之缆橜水天混而光流涵沙禽于镜月尔 
乃朝阳近郊将台威陀偃武云久讲艺投戈崇文觐路曲接海涯率兹潞渚至于白河直沽湍 灌溉 
靡多开鍳成堤大有麦禾穰穰岁获富我天家正阳之南苑囿阖拓三海汪洋四序弗涸按鹰有台飞 
放攸泊狐免噳噳麋鹿濯濯浮饮冲波宛潬漼汋其渊则有文蛤水马朱鳖金龟絶纶巨鲤冲罟奔鲵 
鳛鳛繁于涿光鳙鳙诡于灵蠵其坪则有云木烟萝森森袅袅堤栁汀芦绵梨火枣梧竦凤条槐舒龙 
爪猋至纷披与波浩溔其渟皋则有雁鹔鷞有鳬鸳鸯水宿万羽丛洑回翔其丛伊何葭菼苍苍蘼芜
 芣苡藁本莎香射干陵苕尧韭禹粮芙蕖菁莪兔丝鹿肠其奥圹则多松 榛栝枫杨楸檖箘簵楩梓 
梅杏棠棣六驳四照日爌云芾雨鷇风胎并育庶类猿鹤蜚征经息百态上有捕雀垂茑之绵鼺下有 
吓虎缀球之刺猬初疑趋扑之可及儵已腾跃于无际区弥祝栗界轶畡弓丹翠芚□仰不见空映流 
溢望潋滟成谼晹不漏景阴不翳风宻孕元气昭铺化工鸣嘷互而域别谷籁答而响同虞官待狩玉 
銮间入扈以羽林骑而袴褶长围渐合羽毛毕集靬距来而韥忘归奭靺鞈而佽决拾鞲适脱而戾穹 
昊绦甫解而□遐隰于是旃门张华旍扬凝笳鸣迭鼓鼚回  起焇烊发矢命中巧于更嬴罥结而 
震网摇撞秘而坤轴昻翙翙匿爪而迅攫僯僯掀龂以交锵其获如雨割鲜举觞羣工沾醉分 赐朌 
葢武事于农隙而匪游豫于太康尔乃西循宣武越彼金岑草埸蕃育舒 翰音野塘鳬藻唼呷浮沈 
至于阜成苑开上林蓊蔚 薱蓏果成阴崇桃蕡实乃玉乃金花红青翠香水黑檎朱樱素柰若榴丹 
椹虎刺斑于榅桲苹婆楙于来禽英络其间蝉杪相引亦冇嘉蔬绮葱丰本黄芽赤根天花石菌芜菁 
芸台葵茄姜董莱菔颍于夏莼水苏脆于冬笋逆蘝循崖元厉赤脂青 白垩金星画眉贞珉类玉可 
磶可碑宛平瀛壤陶为琉璃光莹鉴人结甃成曦虽拳石与撮土亦钟淑而瓌奇遵西直而北指经得 
胜与安定憇东直而回眄岿嵛珈之海印□毛羣于幽都以谷量其孳孕陋其周宣之考牧匪直牲牷 
之肥腯至乎御马之苑惟二十区日闲舆卫岁产龙驹肇昔八骏以靖难迄今七骥之翰如乃有榜葛 
麻林麒麟并车周郊石固迭献驺虞福禄文逾于吉皇元虎豪胜于黔菟马哈双角埀腰而类獬驼鸡 
元翎玉翮而异鵌凡致诸福之物有王 之所未图而岁革月化莽为薮区尚存马政之流弊民瘼奚 
繇而告苏然而始设京辅之屯分自留卫之半起富民以充殷实于以均贫而杜乱于是弛真定广平 
鹻薄之田赋与河北沧滨之盐税而不算时筑云代之墩台歳防河涧之水患于万斯年既隆内治而 
谨外扞矣驭世长 岂非超黄迈唐为百王冠者哉其宫室也辟丹地之焜煌□天阍以髙骧垂若华 
之景曜俪望舒以相颃晃骥万迭熻欻舒 螭旋鳞萃仡若崇冈抗浮云而上征亘玉绳以齐光正殿 
则奉天尊严陵宵填极华葢承宇居中俨特谨身联后益 以侐绵邈丰彤樛罗圾域重陛云帘花础 
盘碣四面轩除下甃瑶墄琐牕藻井间金绘饰上规圜以穹窿下矩折而绳直楹绕金龙以甄甍檐腾 
神凤之翚革缤纷九采之璀璨罨画罘罳之络绎其前则奉天之门常朝是衙黋聆倜傥岳岳峩峩飞 
宇建霓枌栱 霞阴虬负楄阳马承阿中奠黄屋镂以金华结台开轩含景敷葩八维像乎紫极四表 
达于綘河遏绪风于间隙流旭日之灵龢阊披四日陛纳九齿明翼等威玉荀攸止嵬琼楼而立两旁 
文武分而鼓钟峙出掖门之东西棕篷延而对起曰思善与景运于左右而迤逦云阙翔五鳯于璇霄 
玉桥亘三虹于金水直庐宿卫容裔于前而斜庑矗矗乎其相睥午门之内殿阁嶙峋东有文华苍龙 
守闉上宪摄提析木之津先圣先师祠礼惟寅启榣山之碧楼跖菞邱之广轮扈以文渊东观与邻史 
馆联开雕牖相因册府甲观图书萃珍西有文英金虎环陛象彼觜觽衡石积廥虹梁鲸栋嶻嵲迢遰 
端居存神修令发制牙璋葆旅猋动靁厉百尔几务罔有停滞左入大庙逌庙街门四孟时享对越骏 
奔东建斋宫髙广端正简朴无华遹萃诚敬宫垣之外东苑是营坦涂豪徼递接南城浚洫婴 覩深 
覭窅夹路嘉植攅峯开沼林霖幽坱石瀬回缭天然县圃中有壶峤时端阳翠华翔建鸳棚集龙骧撃 
彩球射垂杨帝子王孙金玉交相薄言观者股肱之良劲捷驩燕藻咏栢梁永乐之世角艺惟常亭台 
经始宣朝雅制天顺复辟式廓以丽龙徳之殿栱桭正中崇仁广智左右相雄彤墀瑶砌璧槛绮栊其 
门则丹凤在南苍龙在东殿后秀岩翠黛腾空环屹运之团殿耸缥缈之奇峯岩亭旁跱凌云御风玉 
梁在前追琢玲珑夹以天光云影表以戴鳌飞虹永明佳丽窈窕相通环碧在阴淙淙溶溶锦鳞文禽 
喁喁噰噰净芳瑞光门合穹窿跨以翔鳯梯霄俯潨别冇闲馆嘉乐昭融出入东华是谓南宫凡其金 
铺朱户莫不掩映乎芳丛圣皇大孝世庙观徳易干徳以重华列鸿庆与崇质仁以钦天孝以追先二 
阁并树巍乎焕然浮丹丽紫纳云冠月负扆萃诚达乎天阙协鸿名于大舜终以崇先而昭掲右社街 
门入祭社稷为民祈报如几如式又有西苑越在子城入自西安出则干宁万岁之山秀拔峥嵘太液 
之池环抱泓渟虽名由元立天肇明祯然徙宋艮岳延引玉泉则金代之所经营其遵瓮城而陟丹梯 
也攀承光之金殿丽飞鲸之石梁踰数百□则铁繂丹槛浮游兰浆逹琼华岛登广寒殿而超方羊迩 
而睇之玉蝀金鳌堆云积翠坊表金碧照映松桧逺而望之崧岱并入大河横带俯视江淮一目无际 
恍若凌倒景而蹑鹏翎入钧天而闻鳯吹飘飘霞举岂非快哉梳妆髙台已化蔓草而仁智列楹躆山
 半者亦几经兴废矣介福延和厥门尚存而昭行殿建自先朝者实为大观东有凝和睦离馺騀浦溆 
烟绵龙舟鳯舸西冇迎翠遥挹山光林幽鸟悦岑蔚翱翔东北大素草缮垩饰质任自然如植圭璧九 
岛池北涵碧亭亭丹槛翠牖隠映渊澄縁厓徂东乐成观橹云碓风轮干以舂杵承光南浒崇智在兹 
金葢玉槛旋匝循矶芭蕉园南灌水葳葳曰照和者越红亭辟黄扉而见水田农舍乃知小人之依从 
南台达西堤过射苑转芳蹊入兔园小山之门而跻马洞泉九曲金龙注池松萝阴阴居然清溪出园 
东北瞰池倚璧暨后左门亦寘翼室各有平台迢遥靖宻武庙于斯阅骑射而吾皇恒以延辅弼轩曰 
逺趣馆曰保和亭则岁寒飞香与拥翠映晖 景与澄波饰为锦芳亭前有沼启闭通池花卉围绕翠 
芬出于竹阴宝月藏乎树杪玩芳距凝素以芬蒀临漪偭美金而濙皛皇营新殿清馥是名芝楣绣栱 
虹植电衡耀碧霄以谽闻垂毓华之光晶牡丹红药之属普受和气而嘉生至于园有丹桂緑椒渚有 
芷蒲蘅杜而鸂鷘天鹅诸栖泊者又莫如其数鬈狮异兽石台铜柱収放其间匪直斑龙与皜兔周文 
灵囿于焉再睹盖自元武门外出北上中山势蜿蜒而未穷其下周回百菓龙葼出其委翳回眄天池 
翠岛真蓬莱之在九重也乃立保泰格于元极殿聫无逸所重民食亭擉豳风耕籍黍稷仓曰恒裕扉 
曰寳穑坛祭谷祗五福时锡复有蚕氏之馆采桑之台以备亲蚕缲织剪裁修饰仁寿之宫踏六鳌而 
造三台嘉禾连颖瓮茧成筐则奉慈闱而进仙杯缇幙叆叇鳯车徘徊而神御望清之阁俯清虚而洞 
开于以见皇心仁孝慝元真而洽沧厓乃若后宫则有奉先之殿次以奉慈禘则太先永言孝思配帝 
明堂睿宗惟宜夙御景神寳善慎独休明昭融迎祥安福玉戺金扉祇祇肃肃清宁之宫棕殿以朝后 
园炫映树玉池瑶干清坤宁两仪成象纯殷宝势阖辟相向房闼内布綷疏外陈六宫旁列爰处妃嫔 
东则延祺钟粹毓徳西则启祥隆禧景仁复道回冲以联络掖庭阿那以罙循百子符终斯之蛰蛰□ 
婴应麟趾之振振碧瓦麟差朱门雯絶钦安中黄表仪四极雕栾镂粢蕙楼椒壁髹彤殷乎朱棂芳馨 
流乎翠帟明珠烛元夜以为□列钱耀白简而成色居瑶光之壸奥御琼珍之象席铜龙毖节其兴居 
银钥严坊于昕夕日精氶干祥之滋至月华炯百福以翼翼东宫左达鹤禁逶随西内作对燕居惟时 
黝儵丽娴安乐且绥撤大善而毁佛骨崇圣学以恒缉熙堂有精一执中弗违室有 黙匪道弗思齐 
冇九五天徳是祇亭有敬一御箴永贻乃宬皇史以寳芳策今可述而古可稽皇城东南蒿宫宏启长 
孙所居轩墀戢 东安巽隅十王有邸差次俪陈皇皇韡韡前星重辉天潢分泛万桷鸾浮千栭鳯起 
迨夫光禄大官六科黄门尚宝之司亦迩东安黄衣有徒洒扫供事仪文玺绶以及儮驷监局之号二 
十有四银珰珥貂时离阍寺出入绛阙棒拥琱舆遵我纶綍敬慎不渝于时天颜正王道复显巍巍徽 
穆穆昭景环絶芽欲龙威元端齐明盛服贯鱼有序六尚分局永巷愔愔皎若承旭出纳精 无逺弗 
烛乃若九门中恢京城之前孔道冯隆其直如弦文皇肇祀合天于天岌集灵坛接以山川制仿留都 
献岁揭 坛分四郊吾皇攸建干父坤母南北祼献兄日姊月东赫西烜二至二分受厘□羡祈谷舞 
雩亦罔不徧照明寅畏用德克堪卿云呈绚潏露飞甘六幕清宴百嘉鬯覃穷灵极祉有图牒所靡谈 
者矣是白环碧砮之贡日旅彤庭之琛琛星聚河清之歌岁登乐府之咏 侏之从王化犹洪声之収 
清响雕题之乐神州若游形之招惠景会同之馆惟见其来乌蛮之驿不闻其□携旄倪而为家日嬉 
遨乎市井观治化之元同征边陲之无警耳乃设官分职宅俊陟明长安左右三事九卿文武分闼曹 
司坒扄玉河东西詹寀翰瀛太医列院钦天步星太仆设寺考牧于京鸿胪行人各守典刑督府参于 
</div>
    <div class="pagination">
<a href="钦定日下旧闻考_page29.html">上一页</a><span>...</span><a href="钦定日下旧闻考_page25.html">25</a><a href="钦定日下旧闻考_page26.html">26</a><a href="钦定日下旧闻考_page27.html">27</a><a href="钦定日下旧闻考_page28.html">28</a><a href="钦定日下旧闻考_page29.html">29</a><span class="current-page">30</span><a href="钦定日下旧闻考_page31.html">31</a><a href="钦定日下旧闻考_page32.html">32</a><a href="钦定日下旧闻考_page33.html">33</a><a href="钦定日下旧闻考_page34.html">34</a><a href="钦定日下旧闻考_page35.html">35</a><span>...</span><a href="钦定日下旧闻考_page31.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
