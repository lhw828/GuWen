<!DOCTYPE html>
<html>
 <head>
  <meta charset="utf-8"/>
  <title>
   大清一统志 - 第 160 页/共 202 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   大清一统志 - 第 160 页/共 202 页
  </h1>
  <div class="content">
   寺观灵光寺【在州东南隂那山唐释了拳道塲有手植柏尚存】
　　名宦五代南汉曽芳【程乡令囊药置井中令民汲饮以袪瘴人因名为曽井宋仁宋时诏封芳忠孝公井为忠孝泉用飞白御书】宋柯宋英【泉州人绍兴中令程乡慕程因辟齐曰景任满无一死囚】刘安雅【绍兴间知梅州防贼围城命取钩吻草研汁投酒中散于居民贼遣人索金磔之其党散入民居纵饮死者百数贼疑惧遁去围遂觧】顔公衮【龙溪人以父泽补官绍定间令兴宁宼至出谕之贼怒厉声骂贼被执死诏赠朝奉郎官其一子】徐千能【莆田人兴宁主簿任未一月亦与顔令同执死之】元程愿学【休宁人至顺中除长乐令民有死非命者其妻诉不愿理叱曰此即杀人贼也一讯而服】明陈坚【临湘人洪武二十年知长乐县以县去郡五百里卒有变不及应乃筑城凿池请置千户所守御民庆有衞祠祀之】夏则中【武昌人洪武二十二年知兴宁县时官田赋重无肯承籍者因奏请减之与民产同赋公私便焉】郑懋中【晋江人洪武中知程乡县首除大猾讼者委曲开谕不施鞭朴民为謡曰安所得公长者禁令不烦徭役寡昔无羊今有马后卒民与曽芳合祀之】黄瑜【香山人成化五年知长乐县瑜曰我乡人治乡人当以教先政改建儒学日与诸生讲于其中召剧盗卢公林谕以改行去之日公林父子肩其舆过黄土岭】张澄【安福人治初以归善主簿摄长乐知县事不俟报粟赈饥期月而卒邑人奠以牲醴其女年甫及筓却之曰父在未尝受餽今必不享自取所艺蔬朝夕哭奠焉】张钦【南昌人正徳七年程乡盗李四仔起钦自清县知县奉调至悉罢兵衞从吏卒数人抵贼垒谕以祸福众心动有泣者贼首盛陈珍玩值千金为寿钦悉取碎之而还其金曰此可以买牛赀田器为衣食资贼相顾惊喜弃刃于地讙动山谷钦为留一月夷其保障籍其丁力散遣老防妇女四千人皆耕田筑室号曰新民】祝允明【长洲人正徳十年为兴宁知县性亷洁所得俸钱輙召所善客分与持去不留一钱】徐甫宰【山隂人嘉靖中帝从程乡人请由武平调知程乡山峒贼起甫宰严设守备遣主簿梁维栋觧散贼党追贼首林朝曦获之于隂那山超擢添注佥事复擒大盗温鉴梁道晖余党悉平程乡人立祠祀之】陈交【常熟人嘉靖中为兴宁知县猺獞为患单骑抚之渠魁十余人率其党归命号为新民歳旱歩祷雨随降他邑皆无时呼为陈侯雨】王化【马平人嘉靖中为平逺知县时县因新平贼巢开置吏民皆旧贼化开诚抚谕詟以威信遮繋程乡贼于擅岭走之贼梁国相已降复叛追擒于石子岭已复捣仙花洞擒贼首迁潮州同知仍署县事以平贼功超擢广东副使妻计氏随化之任初击贼时讹传化死磨筓自杀事闻诏所在春秋奉祀】金一鳌【睢宁人崇祯初知平逺县时流防肆虐与典史莆田人陈应秋设计觧散之上道府未决贼已薄城日夕御之斩奸胥之内应者贼挫去会招抚议下乃遣人扺巢谕下苏峻等率之以讨他叛比有功后峻复叛一鳌以计授应秋以次禽戮之一时贴息】胡会賔【昆明人崇祯中知镇平县当开设初百务未举会賔改建县治増置学田义仓社学凡所经理纎悉无遗入祠名宦】
　　人物南北朝齐程【程乡人性嗜书不慕荣达里人服其行谊有不平不之官府而之或望其庐即悔过生于南齐至隋义寜初始卒子二长松以孝闻不受荐辟次杉仁寿中以学术徴歴农郡守寿百余歳】宋罗孟郊【兴寜人少孤及长读书罗浮从游者甚众天圣八年举进士第三累官谏议大夫翰林院学士掌制诏乞归飬母冬月母思鲙乃觧衣入池取鱼以供人目其池为曾子湖卒立祠祀之】蓝奎【字秉文程乡人家贫借书而读过目成诵越宿即归之第进士官博士受诏校文于福州】古革【字逄时程乡人绍定元年进士教授琼州峒蛮多遣子弟受学黎人叛郡檄往谕遂率报状闻擢守潮州】蔡防古【程乡人十二歳应童子试授韶州司户兼司法未赴元兵至汤执中檄权梅州总督徳祐二年元招讨使易正陷梅州被执使麾下陈一元守之骂曰吾死国耳宁肯从人奴乞活耶遂被害暴尸三日不变一元之明年文天祥复梅州祭以文具棺殓还于乡】明叶文保【程乡人痛父死于贼殱之殆尽洪武十四年平三饶贼饶龙海二十年勦安逺贼周三民被掠者力辩释之】魏钰【长乐人兄理误杀人官捕之急钰以理无子匿之自陈曰杀人者钰也鞫之不易欵毙于狱】张微【兴宁人为诸生天顺五年邑中贼起从指挥张通御之至程乡与防战殱其渠魁日暮捣其巢被执不屈而死又罗澄里长也从知县舒韶出御韶败坠马贼逐之众散尽澄独飞驰至韶所翼韶上马去自徒歩被执极口骂贼贼解其体而焚之】巫子秀【兴宁人家居罗冈近贼巢治十六年贼起独能保其乡又设竒致贼百五十人亲斩之献馘于官且请官兵勦之几尽贼憾甚一夕围其家夫妇被执先杀其妇以示之逼令跪厉声曰死即死耳安能为贼屈膝遂被害】王天与【字性之兴宁人正徳甲戌进士任宁都知县为政亷明从都御史王守仁讨三浰贼有功宸濠之变冐暑卒于军诏防其家】钟道【长乐人嘉靖壬子举人歴官户部员外监北津闗税有一人闻以数十艘自随匿不估筭道曰黄门贵人乃与商贾争十一之利又不筭贾其谓何如悉筭如法受代赢二千余金尽输大农进户部郎中竟为黄门所倾免官归】王元宾【兴宁人为诸生嘉靖四十四年流贼攻安明砦急元賔父以弟在砦命往援其叔因与贼战自辰至未力竭遇害子名世痛父死非命终身不饮酒茹荤事母以孝闻】黄让【长乐人贼其兄譲罄巳囊赎之归后贼尽其父母冢取骨贵赎千金让无所得乃自走贼垒为质以骨授从人急归二子启愚启鲁百计不能营赀启鲁遂诣贼曰吾家仅田宅必家长书劵乃售愿以身昜父贼从之让行又为他贼所获启愚昼夜哭不絶诸垒贼哀之释其父与弟隆庆中官兵讨贼譲与二子从之累着竒绩二子前后战死旌譲官带不受老于家】李槐【长乐玉茶乡人隆庆中贼起槐聚众卫其乡贼屠长乐诸乡凡七十九不敢入玉茶后从副使王化击苏继春于泉沙埔后继不至贼围之数重力杀数贼创重死】朱鳯【兴宁十三都廵司弓兵崇祯三年流贼攻破司城被执时廵检操文炜匐伏求免鳯独昂然骂之一昼夜复问从否曰从官不从贼贼遂磔之】曽绍宗【平逺人为县吏崇祯中贼起战御有功授石正把总头鐡山嶂贼生擒全汝器等又斩九莲山贼谢九功生擒谢一善等三省会题陞守备后与流贼战马蹶歩战不支死】
　　本朝李其昌【字逊伯程乡人顺治中积军功至隰州都司康熙十二年告病回次年刘进忠叛贼党闻风响应胁之从逆其昌奋勉之贼遂焚其室杀一家十人其昌掘坎埋死子以猷得脱后获贼剖以祭父】何亮【程乡人官千总刘进忠叛檄将士赴郡亮随都司白虎至郡始觉遂与虎计密请援师恢复事泄进忠防亮叱之亮曰尔背义贼臣我当上诉天帝在冥曹待尔对质遂遇害兄弟妻子被杀者九人事开奉　　防廕其子千总又邓林亦官千总进忠叛不附被害奉防廕其子卫千总】李坤【镇平人以守备斩贼林青于石正续征河婆五指石瓦子寨俱有】
　　【功调赴广西署总兵御吴逆兵于藤县贼溃复合马防失足其子容县都司国柱追援不及并亡于阵廵抚题闻赐諡忠烈】
　　流寓宋刘安世【魏人以元祐党谪居英州同文舘狱起蔡京乞诛灭安世等家防虽不行犹徙梅州京因使者入海岛讽令过安世胁使自裁又擢一土豪为转运判官使杀之梅守劝安世自为计安世色不动对客饮酒谈笑徐书数纸付其仆皆经纪同贬当死者之家判官疾驰未至二十里呕血死乃免】
　　列女明张经妻詹氏【兴宁人天顺五年山贼攻防兴宁詹氏奔窜遇贼大骂延颈待刃贼遂杀之年二十三歳】黄万金妻頼氏【兴宁人年二十五夫死守节治末流贼刦其乡被执绐曰汝觧刀即从汝遂夺刀斫贼贼怒支觧之】古玉安妻黄氏【程乡人年二十而寡孝事舅姑克守节操正徳间为贼首李四仔所掠欲犯之瞠目大惊肯为贼汚耶遂遇害】李尚猷妻叶氏【程乡人年十八而寡为木窖贼所掠欲犯之瞠目大骂遂遇害】古氏女【程乡人许字叶鳯起未婚叶遘危疾往奉汤药月余叶死即入室自缢家人破门救之后叶既葬往省其墓因覔毒药服之遽归而死家人更营大圹而合焉】林日照妻李氏【平逺人夫病革嘱以抚孤及卒李欲殉家人以遗言慰之乃强进饮食及孤宸补邑弟子员李叹曰林祀有托吾事毕矣遂不食而死】
　　本朝孔王妻张氏【长乐人顺治丙戌为贼帅邹羊牯所执捽之跪不屈将杀之张绐贼同发所窖银贼信之行至河边跃入水死同时马最良妻亦被掠自刎死】潘氏女【长乐人年十六为贼所执欲犯之不从因惧以刃女邑奋骂遂夺刀自刎而死同时黄鼎甲妻恐被贼辱负防子防女赴其池黄应运妻顔氏贼将杀其姑泣诉愿以身代临受刃妾曾氏奔号曰我其妾也当代死顔尚无出乞释之贼为感动得并全焉】张招叔【嘉应州张斗□孙女父母早逝祖母徐抚之年十四未字顺治三年三月随祖母避冦于马头寨被贼执不从乞死贼疆之招叔大骂贼怒加数刃犹之去将近南蛇冈见伤重始弃之祖母追视犹开目泣曰无复报恩也乞水一咽而絶其地不生青草者约二丈余同时蔡声逺妻髙氏城防谓夫曰急营自脱妾死不受辱遂扃户自刎其姒伍氏亦投水死】蓝可望妻陈氏【平逺人贼起被掠遇道傍树坚抱不行且骂之贼砍其头死又同邑张士统妻顺治庚子避乱惧辱投水死马骆妻张氏避乱山寨寨欲破以子授夫自缢死后骆亦终身不娶】陈某妻黄氏【兴宁人嫁两月而寡遗腹生一女守节十余年顺治十八年防掠其乡牵之使行骂曰吾守节半生不料为贼汚手愿速死贼怒截其指复割其耳骂愈厉贼遂刃之越三日顔色如生】彭仲垒妻温氏【兴宁人康熙十六年防掠黄垌仲垒被杀舆尸归氏为洗血更衣殓毕自缢死其家人合葬之又同邑曾仕朝妻凌氏夫死为治殓毕自缢死又吴鳯生妻周氏鳯生贸易广州闻父病倍道趋归父已先殁遂日夜呕血至死氏仰药殉之】邹永福妻钟氏【嘉应州人贫甚纺绩为事有屠者窥其姿伺其夫出诈为买猪挑之氏厉言闭户以拒次日复至曰不从则杀汝犹一猪耳氏骂且拒遂死报县官诣尸所騐之则右手持棍左手捉衾犹坐床不仆状俨若生】钟意浩妻谢氏【嘉应州金盘堡人夫死富室以百二十金谢媒夫弟利之氏闻自回母家渉河水几没顶比至而父母兄弟皆劝其嫁氏失据潜采毒药归娶者已在门矣母亦随至乃杀一鸡奉姑曰本欲奉以终身今夜为此一别姑亦不觉有异食未毕氏已服毒死】陈山妻叶氏【嘉应州人夫外出姑老目失明氏起居甚敬一日侍食毕撤器出火延烧及门氏趋入救姑焰炽不得出俱死火灭众视灰烬中犹以一臂抱姑也】叶登礼女【嘉应州人名满姑以不从强暴被殴死乾隆年间　旌】温俊云妻何氏【兴寜人以不从强自缢死乾隆年间　旌】邱存灏妻古氏【镇平人以不从强服毒自尽乾隆年间　旌】
　　土产银【唐书地理志程乡县有银九域志兴寜县有银】锡【唐书地理志程乡县有铅锡铁九域志长乐县有锡】







　　钦定大清一统志巻三百五十三
&lt;史部,地理类,总志之属,大清一统志,广西全图&gt;
&lt;史部,地理类,总志之属,大清一统志,广西全图&gt;
&lt;史部,地理类,总志之属,大清一统志,广西省表&gt;
&lt;史部,地理类,总志之属,大清一统志,广西省表&gt;
&lt;史部,地理类,总志之属,大清一统志,广西省表&gt;
&lt;史部,地理类,总志之属,大清一统志,广西省表&gt;
&lt;史部,地理类,总志之属,大清一统志,广西省表&gt;
&lt;史部,地理类,总志之属,大清一统志,广西省表&gt;
&lt;史部,地理类,总志之属,大清一统志,广西省表&gt;
&lt;史部,地理类,总志之属,大清一统志,广西省表&gt;
&lt;史部,地理类,总志之属,大清一统志,广西省表&gt;
　　钦定四库全书
　　钦定大清一统志巻三百五十四
　　广西省【在　京师西南七千四百六十里东西距二千八百一十里南北距二千九百六十五里东至广东肇庆府广寜县界一千二百六十里西至云南广南府土富州界一千五百五十里南至广东廉州府灵山县界二千四十五里北至贵州黎平府永从县界九百二十里东南至广东髙州府石城县界一千一百八十里西南至安南国界二千三百十里东北至湖南永州府东安县界三百四十五里西北至贵州南笼府永丰州界一千三十六里】
　　分野天文翼轸分野鹑尾之次【按古荆州为翼轸分野惟梧州府之苍梧藤容岑溪四县为牛女余俱属翼轸故当以兾轸为主】
　　建置沿革禹贡荆州南徼春秋时为百粤地秦始皇三十三年以陆梁地置桂林象郡汉初属南粤国元鼎六年改置苍梧郁林二郡属交州兼为荆州零陵郡南境后汉因之三国属呉增置始安临贺桂林寜浦四郡晋为广州地【晋书地理志广州领始安临贺苍梧郁林桂林寜浦六郡元帝分郁林立晋兴郡穆帝分苍梧立永平郡】刘宋为湘广二州地【宋书州郡志湘州领始建临庆二郡广州领始安临贺苍梧郁林桂林寜浦六郡人有南流郡属越州】南齐因之梁置桂静二州隋为始安苍梧永平郁林四郡唐初复改诸郡为州属岭南道置桂容邕三管经畧使咸通三年始分置岭南西道【唐书地理志岭南道领邕澄賔横浔峦贵龚象藤岩宜瀼笼田环桂梧贺栁富昭严融思唐容牢白顺绣郁林党禺义等州】五代属湖南【增置全州】周广顺中属南汉宋至道三年分置广南西路【宋史地理志广南西路治桂州领容邕融象昭梧藤龚浔栁贵宜賔横白郁林等州其贺州则属东路全州则属荆湖南路】元置广西两江道宣慰使司及岭南广南广西道肃政防访司属湖广行省【元史地理志宣慰司治静江路领南寜梧州浔州栁州四路平乐一府鬰林容象賔横融藤贺贵九州庆逺南丹一安抚司又有左江领思明太平二路右江领田州来安镇安三路其全州治别属岭北湖南路】至正末始分置广西等处行中书省明洪武九年置广西等处承宣布政使司
　　本朝因之为广西省领府十一直隶州一
　　桂林府　栁州府　庆逺府　思恩府　泗城府　平乐府　梧州府　浔州府　南寜府太平府　镇安府　郁林州
　　形势东据湘水南控交趾西接滇黔北逾五岭其名山则有勾漏山其大川则有漓江牂牁江其重险则有严闗大藤峡实岭防之奥区为蛮疆之阨隘
　　文职官
　　巡抚【驻桂林府】
　　提督学政【驻桂林府】
　　布政使【驻桂林府】经歴　库大使【广盈】
　　按察使【驻桂林府】经歴　司狱
　　苍梧道【驻桂林府兼管通省盐驿事务】
　　分巡左江兵备道【驻南寜府】
　　分巡右江兵备道【驻栁州府】
　　桂林府知府　同知　府学教授　训导　经歴司狱　知州二员【永寜全州】州同【全州驻西延理苗】州学
　　学正二员　训导二员　吏目二员　知县七员【临桂兴安灵川阳朔永福义寜灌阳】县丞二员【临桂永福】县学教谕七员　训导七员　典史七员　巡检九员【六塘苏桥社水喇峒龙胜广南山枣山角崇顺】
　　栁州府知府　通判　府学教授　训导　经歴知州【象州】州学学正　训导　吏目　知县七
　　员【马平雒容罗城栁城懐逺融来賔】县学教谕七员　训导七员　主簿一员　典史七员　巡检十三员【三都穿山平乐江口通道武阳东泉古砦梅寨长安思管龙门界牌】
　　庆逺府知府　同知【驻徳胜镇理苖】府学教授　训导经歴　知州二员【河池东兰】土知州【南丹】州同二员【河池南丹】州判【那地】州学学正二员【河池东兰】吏目二员【河池东兰】知县三员【宜山天河思恩】土知县【折城】县丞【宜山驻楞村】县学教谕【宜山】训导二员【天河思恩】典史四员　巡检三员【白土徳胜龙门】
　　思恩府知府　同知【驻百色理苗】通判　府学教授训导　经歴　司狱　知州【賔州】土知州【田州】州同土州判　州学学正　训导　吏目　知县
　　三员【武縁迁江上林】县丞【上林】县学教谕三员　训导三员　典史三员　巡检六员【百色罗炉安城平阳周安思龙】
　　泗城府知府　府学教授　经歴　知州【西隆】州同【驻八阳】州学训导　吏目　知县二员【凌云西林】县丞【凌云驻天峩】县学训导　典史二员　巡检二员【一甲潞城】
　　平乐府知府　同知【驻麦岭专督富川贺县捕务】通判　府学教授　训导　经歴　知州【永安】州学学正　训导　吏目　知县七员【平乐恭城富川贺茘蒲修仁昭平】县学教谕七员　训导七员　典史七员　巡检四员【镇峡白霞信都防寜】
　　梧州府知府　同知　府学教授　训导　经歴司狱　知县五员【苍梧藤容岑溪懐集】县学教谕五员训导五员　典史五员　巡检十员【安平长行东安】
　　【白石窦家波罗粉壁平河鳯凰观慈乐】
　　浔州府知府　同知　府学教授　训导　经歴知县四员【桂平平南贵武宣】县学教谕四员　训导
　　四员　典史四员　巡检六员【大黄大乌秦川五山廓镇穆乐】
　　南寜府知府　同知　府学教授　训导　经歴知州三员【新寜横州上思】州学学正三员　训导三
　　员　吏目三员　知县三员【宣化隆安永淳】县学教谕三员　训导三员　典史三员　巡检二员【墰落乾隆四十六年添设武罗南里】
　　太平府知府　同知【驻思明理苗】通判【驻龙州】府学教授训导　经歴　知事　知州四员【养利左州永康寜明】
　　土知州十五员【万承凭祥太平安平结安都结江州思州茗萾全茗龙英佶伦忠州思陵上下凁】州同五员【万承太平思州忠州龙英】州判二员【凭祥安平】州学学正四员【养利左州永康寜明】州学训导【养利】吏目九员【养利左州永康思陵寜明茗□佶伦都结龙州】知县【崇善】土知县【罗阳】典史　巡检【防卢乾隆四十四年添设】
　　镇安府知府　通判【驻镇安】府学教授　知事　知州【归顺】土知州五员【奉议田州向武都康下雷】州判二员【奉议向武】州学学正　吏目三员【归顺都康下雷】知县【天保】典史巡检【湖润】
　　直隶郁林州知州　州判　州学学正　训导吏目　知县四员【博白北流陆川兴业】县学教谕四员训导四员　典史四员　巡检五员【抚康沙河周罗双威温水】
　　武职官
　　抚标中军兼左营叅将【驻桂林府】右营游击　守备二员【中军右营】千总四员　把总八员
　　提督总兵官【驻栁州府】中军叅将　游击四员【左右前后四营】守备五员　千总九员　把总十九员【九员分防永福马平栁城雒容象州及各塘水汛】栁州城守都司　千总【驻通道】把总二员　义寜协副将【驻龙胜城】中军都司　右营守备【驻广南城】千总四员【二员分防芙蓉汛独车汛】把总八员【四员分防义寜龙甸小江石村汛】桂林营游击　中军守备千总二员　把总四员【一员分防西江堡】全州营将中军守备　千总二员　把总四员【分防西延汛灵】
　　【川兴安灌阳】永寜营守备　千总　把总【分防安良】平乐协副将　中军都司　右营守备　千总二员【分防明平永安】把总四员【三员分防恭城修仁荔浦】富贺营都司【驻贺县】千总【分拨富川城守营】把总二员【分防龙水桂岭二汛】麦岭营都司　千总　把总二员【分防白沙小水峡二汛】庆逺协副将　中军都司　右营守备【驻河池州】千总二员【分防徳胜镇二寨二汛】把总五员【三员分防天河龙门思恩三厰汛】东兰营守备　千总　把总　融懐营叅将　中军守备　千总二员　把总四员　賔州营叅将中军守备　千总二员　把总四员【三员分防安城】
　　【迁江来賔】三里营都司　千总【分防思吉汛】把总二员【一员分防上林汛】
　　镇守左江总兵官【驻南寜府】中军游击　都司二员【左右二营】守备三员　千总六员　把总十二员【四员分防宣化永淳隆安新寜】南寜城守都司　千总一员　把总二员【分防宣化横州】上思营都司　千总　梧州协副将　中军都司　右营水师守备　千总二员把总四员【分汛岑溪藤容及水师各一员】懐集营守备　千
　　总　把总　郁林营叅将　中军守备　千总二员【一员驻北流】把总四员【分防博白北流陆川兴业各一员】浔州协副将　中军都司　右营守备【驻贵县】千总二员【一员分防武宣】把总四员【二员分防贵平南】新太协副将【驻太平】中军都司　右营守备【驻思明】千总二员【分防水康寜明】把总四员【分防养利左州思陵思明】龙凭营都司　千总把总　馗纛营都司　千总　把总
　　镇守右江总兵官【驻泗城】中军游击　左营都司右营游击　守备三员【左营驻皈乐右营驻田州】千总六员把总十二员【五员分防凌云各汛】思恩营游击【驻武縁县】中
　　军守备　千总　把总二员　上林营都司千总　把总【分防西林县那佐】镇安协副将【驻归顺州】中军都司　右营守备【驻小镇安】千总二员【一员驻镇安府城】把总五员【内分防小镇安奉议州归顺州之上勾隘各一员】隆林营游击【驻八达】中军守备【驻西隆州】千总二员　把总四员
　　户口【原额人丁共二百二十万五千九百九十五屯丁二百五十又滋生人丁共二百三十六万三千五百二十三】
　　田赋【官民猺獞田地山塘共八万九千四百五十六顷四十九畆零额征地丁银三十九万二千四百四十四两七钱七分零米一十二万二千七百六十三石八斗四升零　屯田共一千九百五十八顷二十四畆五分八厘额征地丁银八千四百一十九两九钱三分零米六百九十四石一斗一升五合零　遗田开垦田四千四百三十二玮二百零五厘额征银六百五十两　官族夫役工食田二千三百二十九甲半零二十五额征银五千五两二钱三分一厘米六百五十三石五斗七升】
　　名宦秦史禄【秦时以御史监郡始皇伐百粤史禄转饷凿渠通粮道自海阳山导水源以湘水北入于楚瀜江为牂牁下流南入于海逺不相谋为矶以激水于沙磕中叠石作铧派湘之流而注于瀜激行六十里置门三十六使水积渐进故能循崖而上建瓴而下既通舟楫又利灌溉号为灵渠】汉路博徳【平州人元鼎五年以衞尉为伏波将军征南粤平之先是秦独置桂林一郡及博徳受桂林监居翁降乃改苍梧郁林等九郡居翁亦以谕告瓯骆四十余万口降为湘城侯】罗宏【长沙人元封五年初置交阯部刺史治所在苍梧往刺史多以荒逺行部罕徧部吏因得恣其贪残宏于征和间为刺史春行各息徧歴所部恣询疾苦太守多解绶请罪宏廉实举发一时贫残为之饮迹】马援【扶风人建武十七年交阯女子征侧及女弟征贰反拜援伏波将军南击军至浪泊上与贼战破之斩征侧征贰又击征侧余党都羊等自无功至居风防南悉平】綦毋俊【上虞人安帝时为交阯刺史元初三年合浦蛮反遣御史任逴督州郡兵讨之俊以苍梧当合浦下蛮或流刼猝难回顾乃先保障苍梧后往合浦所向摧靡】张乔【永和二年诸蛮倡乱杀长史交阯刺史樊演发交阯九真二郡兵万余人救之兵惮逺役遂反贼势转盛明年拜乔交阯刺史乔至开示慰诱并皆降防】夏方【九江人建康元年为交阯刺史时日南蛮千余人攻烧县邑扇动九真与相连结方开恩招诱贼皆降服以功迁桂阳太守永寿三年朱达为乱延熹三年复拜方交阯刺史方威惠素着宿贼闻之相率诣降】张盘【丹阳人延熹中为交阯刺史长沙贼胡兰作难荆州余党散入交阯磐身撄甲胄涉危履险讨击凶患斩殄渠帅余烬鸟窜鼠遁还奔荆州为荆州刺史度尚所诬征下廷尉自列前事上之】朱隽【上虞人光和元年为交阯刺史时交阯贼梁龙等与南海太守孔芝反攻破郡县隽受命过本郡简募家兵及所调合五千人分两道入既到州界按甲不前先遣使诣郡观贼虚实宣威徳以震动其心既而与七郡兵俱进逼之遂斩龙旬月尽定】贾琮【聊城人中平元年交阯屯兵反执刺史及合浦太守灵帝以琮为交阯刺史琮到部移书告示各使安其资业招抚荒散蠲复猺役诛渠帅为大害者简选良吏试守诸县嵗间荡定百姓以安】隋令狐熈【敦煌人开皇中以岭南夷数起乱拜熈桂州总管至部大崇恩信其溪峒渠帅更相谓曰前总管以兵威相脇今乃以手教相谕我辈岂可违于是相率归附先是州县生梗长吏多不得之官熈悉遣之为建城邑开设学校夷人感化】侯莫陈頴【代人髙祖以岭南刺史县令多贪鄙蛮夷怨叛妙简清吏于是征颖拜桂州总管及至官大崇恩信民夷悦服】周法尚【安成人文帝时为桂州总管后入朝以本官宿衞州人李光仕反令法尚讨之驰往桂州光仕率劲兵保白石洞法尚捕得其弟光畧光度亲率竒兵蔽林设伏两阵始交法尚驰击其栅光仕大溃遂斩之】唐李靖【三原人武徳中岭南抚慰大使检校桂州总管以岭海陋逺久不见徳非震威武示礼义无以变风即率兵南巡所过问疾苦延见长老宣布天子恩意逺近欢服】王晙【景城人景龙末授桂州都督州有兵旧常仰饷衡永晙始筑罗郛罢戍卒埭江开屯田数千顷以息转漕百姓頼之后求归上家州人诣阙留诏即留以须政成在桂逾期年州人刻石颂徳】裴懐古【夀春人始安贼欧阳倩众数万剽没州县以懐古为桂州都督招慰讨击使未逾岭逆以书谕祸福贼迎降懐古以为示不疑可破其谋乃轻骑赴之曰忠信可通神明况裔人耶身至壁抚慰倩等大喜悉归所掠出降诸峒相率内附岭外悉平】张九龄【曲江人坐宇文融谤出为桂州刺史兼岭南按察选补使张説荐九龄可备顾问召为集贤院学士】李昌巙【大厯间以御史中丞桂林刺史兼桂管观察防御使讨蛮贼潘长安有功吏士刻平蛮颂于镇南山下】韩佽【长安人元和中累迁桂管观察使部二十余州自叅军至县令无虑三百员吏部所补才十一余皆观察使商才补职佽下车悉来谒一吏持籍请补缺员佽下教曰居官治吾不夺其不奉法无望縦舎缺者须按籍取可任任之防春服使至乡有豪猾厚进贿使者求为县令佽召乡豪贵以挠法笞其背以令部中自是豪右畏戢时诏置五管监兵尽境赋不足充费佽处以俭约遂为定制】马总【扶风人元和中以防州刺史迁安南都防廉清不挠用儒术教其俗民皆安之建二铜柱于汉故处劖着唐徳以明伏波之裔徙桂管经畧观察使】李渤【元和中为桂管观察使桂有漓水出海阳山世言秦命史禄伐粤凿为漕马援讨征侧复治以通餽后为江水溃毁渠遂废浅每转饷役数十戸济一艘渤酾浚旧道障泄有宜舟楫利焉】周元静【为静江军节度使唐末所在兵起元静约部内守令将校广农辑兵四境信服安州防御使家晟以计入桂诡夺所领元静不从与其部将刘士政率众以战不胜死之部众咸就死无弃去者】宋陈尧叟【阆中人咸平初为广南西路转运使岭南风俗病者祷神不服药尧叟乃集验方刻石桂州驿又以地气蒸署为植树凿井每三二十里置亭舎具饮器人免暍死有诏诸路课民种桑枣尧叟以所部诸州田多山石地少桑蚕请以所种麻苎顷畆折桑枣之数民以布赴官卖者免其算税诏从之】曹克明【百丈人景徳中抚水蛮叛徙克明为宜融桂昭栁象邕钦廉白十州都巡检使既至蛮酋献药一器曰溪洞药箭中人以是解之可不死请试以鸡犬克明曰当试以人乃取药箭刺酋股而饮以药即死羣蛮惭惧而去】曹利用【寜晋人景徳中宜州军校陈进杀知州刘永规叛陷柳城县围象州事闻帝以利用晓方畧擢广南安抚使利用至岭外遇贼武仙贼持建镖防采盾衣甲坚利锋镝不能入利用使士持巨斧长刀破盾遂斩首以殉岭南平】马玉【祥符人为安抚都监宜州蛮人骚动朝廷兴兵讨伐玉独勒兵深入多所杀获蛮人畏服】张煦【开封人景徳中宜州戍卒陈进反命副曹利用为广东西路安抚使贼拥卢均僣号南平王围象州煦以兵防利用斩之】萧固【临江军人皇祐初为广西转运使知侬智髙凶狡条上羁糜之防于枢府不果用智髙后果叛】狄青【西河人皇祐中侬智高陷邕州岭外骚动青自请行除宣抚荆湖经制广南盗贼事青合孙沔余靖兵次賔州阳令军休十日觇者还报以为军未即进青明日整军骑一昼夜绕昆仑闗出归仁铺为阵贼失险青纵左右翼大败之智髙烧城遁去】余靖【曲江人侬智髙乱起委靖以广南经制靖虑交阯及侬黄诸蛮为智高所诱乃约李徳政防兵击贼又募侬黄诸酋长皆縻以职智髙势孤遂为狄青所败青既罢兵独留靖广西遣人入持磨道收智髙母子弟三人致之阙下】朱寿隆【诸城人提广西刑狱岭外新经侬宼修营城障贵州虐用其人寿隆驰诣州械守送狱奏黜之老稚妇女遭乱不能自还檄所在资送其还旧制溪蛮侵暴羁縻州虽杀人无得仇报寿隆请聴相傥蛮始畏戢】张立【任广西都监侬贼据邕州驱立殱焉立临刑辞色不变又张拱亦官都监自賔州引兵来援既入而城陷骂贼不屈死】王罕【华阳人先为广东转运使以平侬智高功复为西路转运使时智高巳遁侬宗旦尚据险聚众罕呼宗旦子日新谓之曰汝父内为交阯所仇外为边将希赏之饵非计也汝归报择利而为之于是父子俱降】周沆【益都人侬智髙乱定仁宗命安抚广西谕之曰岭外地恶非贼所至处毋庸行对曰君命仁也然逺民罹涂炭当播宣天子徳泽遂往遍行郡邑为民兴利除害】魏瓘【婺源人提广南西路刑狱邕州獠户縁逋负没男女为佣者千余人悉奏还其家就除转运使刘鋹时计口以税虽舟居皆不免瓘为除之又减栁州无名役四百人】胡则【永康人仁宗时为广西路转运使有畨舶遗风至琼州且告食乏不能去则命贷钱三百万吏白夷人狡诈又风波不可期则曰彼急难投我我可拒而不与耶己而偿所贷如期又按宜州重辟十九人为辨活者九人】徐的【建安人仁宗时为广南西路提刑狱安化州蛮攻杀将吏所部卒畏诛谋欲叛的驰骑至宜州慰晓之众敛手聴命奏复澄海忠敢军后皆获其用】杜□【无锡人仁宗时广西区希范诱白崖山蛮防赶反袭破环州岭外骚然擢玘广南西路安抚使行次真州先以书谕蛮聴其自新次宜州蛮无至者乃勒兵攻破白崖黄泥九居山砦及五峒焚毁积聚斩首百余级复环州贼散走赶来降获希范醢之】和斌【鄄城人仁宗时权广西钤辖改秦鳯广西以蛮事乞留秦州亦请之诏留广西神宗时复为广西钤辖抚水蛮罗世念犯宜州斌提步骑三千进讨方暑昼夜趣兵诱敌至平阪列八阵以待之士殊死战蛮大败世念率酋党内附】李师中【楚邱人仁宗时提防广西刑狱桂州灵渠故通漕嵗久石窒舟滞师中即凿而通之邕管有马军五百马不能夏多死师中谓地皆险阻无所事骑奏罢之后摄帅事交阯声言入寇师中方晏客饮酒自若草六榜揭境上具得其情贼不敢动即日贡方物】苗时中【宿州人熈寜中交人犯边擢广西转运副使师讨交人罪次富良江久不进时中曰师无进讨意贼必从间道来乗我不备冀万一之胜势穷然后降耳宻备之既而果从上流来战败始纳欵】张颉【桃源人熈寜中为广西转运使时建广源为顺州将城之颉谓无益朝廷从其议】熊本【畨阳人元丰中为广西经畧使言宜州土丁七千余人缓急可用欲令所属编排分作都分除防盗外缘邉有警聴防合掩捕从之】刘谊【元丰初提举广西常平上言广西一路户口二十万而民出役钱至十九万缗先用税银敷出税数不足又敷之田米田米不足复算之身丁夫广西之民身之有丁既税以钱又算以米一身而输二税乞裁损其数则两路丁米可少寛诏减役钱万一千二百余缗】王竒【汾州人崇寜中为广西都监宜州蛮寇边万人骤集麾下劝逃去竒骂曰大丈夫当尽节以报国何走为战死赠皇城使】朱伯文【绍兴中催防广西刑狱还言雷州海贼两狱并系平人七人内五人已死帝恻然诏本路提刑以下重致罚】路彬【晋阳人绍兴中提防广西刑狱所至辄亲身诣狱悉记所系名数随取按问枉者立释时昭化夏税折布钱过重民甚苦之彬独抗章请减诏从之】徐梦莘【临江人主管广西转运使文字时朝廷议易二广盐法遣广西安抚使干官朝廷直与东西漕臣集议梦莘谓广西阻山止当仍官般法广东诸郡并江或可容客贩未可遽以二广槩行廷直竟以客贩变法不三年二广商贾毁业民苦无盐复从梦莘官般法】曾几【河南人髙宗时为广西运判除转运副使三仕岭表家无南物人称其防】徐天麟【临江人权发遣广西转运判官兴学明教有惠政】李椿【永平人孝宗时提防广西刑狱狱未竟者一以平决之释所疑数十百人奏罢昭州金坑禁市者毋市南物】呉猎【醴陵人刘焞经畧广西以猎为本司准备差遣盗陷容贵鬰林等州猎请赏劳诛罪焞于是録鬰林功诛南流县尉鬰林巡检人人惊厉争死鬬不逾时盗悉就擒】崔与之【广州人寜宗时提防广西刑狱徧歴所部至浮海巡朱崖秋毫无扰州县而停车裁决奬防劾贪风采岭然琼之人次其事为海上澄清録岭海去天万里用刑酷贪吏厉民乃疏为十事申论而痛惩之髙惟肖尝刻之号岭南便民榜】马黙【成武人为广西转运使防安化等蛮嵗饥内寇黙乃上平蛮方畧】董槐【濠州定逺人淳祐中权广西通判兼提黙刑狱至邕州上守御七防邕州西通诸蛮南引交阯符奴月乌流鳞之属数寇边槐与约无相侵推赤心遇之皆伏不动又与交阯约五事一无犯边二归侵地三还虏掠生口四奉正朔五通贸易于是遣使献方物南方悉平】杨大异【醴陵人提防广西刑狱兼漕庾二司所至奸吏屏悉盗寇絶迹凡可以为民兴利除害者必奏行之广海幅员数千里道不拾遗报政为最】赵彦橚【为广西提刑诸郡鬻官盐取息之六以奉漕司后増至八分彦橚复其旧以苏民力】马塈【宕昌人咸淳中宋亡塈留静江总屯戍诸军防经畧使印守城阿尔哈雅来攻塈发所部乃诸峒兵守静江而自将三千人守严闗元兵攻闗不克乃以徧将入平乐过临桂夹攻塈塈兵败退保静江哈雅使人招降塈发弩射之攻围三月城始破塈率死士巷战被执死之有黄文政者淮人戍蜀军溃间道走静江马塈邀与同守城被执大骂不屈死　阿尔哈雅旧作阿里海牙今译正】刘子荐【安福人为广西经畧使议官徳祐二年北兵至静江马塈遣子荐提猺兵药弩手守城东门势不支时瀛国公已入燕子荐取笏书我头可断膝不可屈于是登城北望再拜取所衣袍瘗之语左右曰事已急不可为吾惟以死守城陷死之】元臧梦解【庆元人至元间广西防访副使故事烟瘴之地行部者多不至梦解必遍歴案问凡贪奸置于法者八十余人又平反邕州黄震藤州唐氏妇两寃狱】乌克逊扎尔【临潢人至元中为广西两江道宣慰副使两江荒逺瘴疠与百夷接不知礼法扎尔作司规三十有二章以渐为教其民至今遵守邕管徼外蛮数为寇扎尔循行并徼得阨塞处布画逺迩募民伉健者置雷留那扶十屯列营堡以守之陂水垦田筑八堰以节潴泄得稻田嵗收谷为军储边民赖之　乌克逊扎尔旧作乌古孙泽今译正】王思诚【嵫阳人天厯时出佥广西防访司事巡行郡县土官有干元帅者恃势鱼肉人恐事觉阴遣其子迓思诚于道思诚之悉发其阴私痛惩其罪一道震肃】额尔吉讷【唐古氏人至正中广西行省平章政事时贼入湘南岭表震动吉讷筑城阨险招集骁勇保境土二十余年明初杨璟兵至吉讷坚壁不下城破被执送京师不屈死　额尔吉讷旧作七儿吉尼唐古旧作唐兀今译正】陈瑜【雷州人为广西中书行省都事城被围佐额尔吉讷守御甚力及城破拔佩刀自刎同时湘潭刘永锡率妻子溺白龙池死又义兵千户曾尚賔守西城及城陷退焚其家以死尚賔江西人】明杨璟【合肥人洪武初以征南将军与周兴张彬率兵取广西璟驰至桂林破之执元平章额尔吉讷送京师遣谕郡县及两江溪峒莫不迎降】徐元【洪武中为广西指挥东兰那地贼犯边元领兵击斩之平砦二十四】胡子祺【吉水人洪武中为广西按察司佥事屡平寃狱祠庙不载祀典者悉撤毁宋元祐党人碑在融州山谷舁出掊碎之】王祐【泰和人洪武中为广西按察司佥事时寻适为按察使尝以政体咨之祐曰蛮方之人渎伦伤化不及此时明礼法示劝惩后将难制适从之广西称治】韩观【虹县人洪武中为广西都指挥佥事屡平象州义寜古田庆逺诸叛擢都指挥使二十八年讨南寜奉议及大藤峡等贼擒贼帅黄世铁莫金等俘获甚众开设奉议南丹浔州庆逺四卫及向武河池懐集贺县四千户所】山云【徐州人宣徳初以征蛮将军出镇广西平栁庆蛮寇前后十数战身先士卒所向无前其驭土官以威信且防介自持由是蛮猺慑服】黄润玉【鄞人正统初为广西提学佥事抑浮靡奨实行士风为变时方军兴有都指挥妄掠子女万余口润玉劾而归之副使李立入民死罪至数百人亦为辨释南丹卫处万山中瘴甚戍卒多死为奏徙夷旷之地】王翺【盐山人景泰中浔梧诸府猺寇乱翺为左都御史总督军务两广之有总督自翺始翺素有威望至镇将吏詟服乃推诚抚谕猺多向化部内遂无事】韩雍【长洲人成化初广西猺獞为宼雍以右佥都御史賛理军务讨之知贼据大藤峡直捣其巢大破之诸寨悉平初雍至峡口有儒生里老　数人伏道左愿为向导雍见即骂曰贼敢绐我叱左右斩之既而防中利刃出果贼也乃悉支解刳肠冑分挂林箐中贼大惊曰韩公真天神也由是所在攻破斩获无迁左副都御史提督两广军务以忧归后再任蛮民慑雍威寇盗益希】朱英【桂阳人成化中总督两广以寜静约饬将士毋得张贼声势妄请用师招抚猺獞效顺者定为编户给复三年于是马平阳朔苍梧诸县蛮悉闻风来归而茘波贼拥众数万久负固亦遣子纳欵自是归附日众凡户口十五万有竒帝甚嘉之田州酋黄明不法檄诛之传首军门英淳厚然持法无所假借以故人人畏服承韩雍之后益持清节仅携一苍头之官所赐金币悉贮于库威望虽不及雍而惠泽过之】叶淇【山阳人成化中为广西按察使佥事南丹土官侵掠隣境淇抚定之城栁城雒容以遏贼冲茘浦贼炽承总督朱英檄进讨不逾时平】孔镛【长洲人成化时为广西副使猺獞闻镛名相率逺遁寻进按察使茘浦贼来宼总督朱英以兵属镛贼闻惊曰此故高州孔副使耶亟遁走镛追击平之】欧磐【滁人成化中充广西右将分守栁州庆逺讨融县八砦猺克之鬰林陆川贼猖獗攻破之宏治时平府江永安诸獞进广西副总兵思恩土官岑濬筑石城于丹良庄截江括商利帅府令毁之不聴磐自田州还督兵将毁城濬率众拒击败之卒夷其城】舒清【徳兴人宏治中为广西左布政猺獞反侧不常清御以恩信皆詟服田州土官袭职酬金帛甚厚清召集属吏示以令章而归其贿于公帑】姚镆【慈溪人宏治中为广西提学佥事立宣城书院延五经师以教士子桂人祀山魈卓旺镆毁之俗遂变嘉靖初提督两广军务兼巡抚田州土官岑猛谋不轨镆设计斩之又请改设流官陈善后七事制可】王守仁【余姚人嘉靖中总督两广时思恩田州土首卢苏王受反守仁至皆诣军门乞降杖而释之因请于田州地别立一州以岑猛次子邦相为吏目署州事复于田州置十九巡检以苏受等任之悉统于流官已攻破防藤峡猺贼八寨仙台花相诸峒蛮防疾作卒于南安】张祐【广州人正徳时为广西右将分守栁庆大破府江贼于沈沙口擢副总兵镇守广西督讨临桂灌阳诸猺又连破古田贼多所俘获已复讨平洛容平乐诸蛮寻以被劾闲住卢苏王受乱田州总督姚镆召至军中賛画后王守仁代镆询抚之宜祐曰以夷治夷可不烦兵而下守仁纳之苏受果効顺因请于朝命以副总兵镇守思田祐智识絶人驭军有节制与士卒同甘苦不营私产田州人立祠横山祀之】唐胄【琼山人嘉靖初为广西提学佥事令土官及猺蛮悉遣子入学后迁左布政使官军讨古田贼久无功胄遣使抚之其魁曰是前唐使君令吾子入学者即解甲】翁万达【掲阳人嘉靖中为广西副使时议征安南莫登庸万达以为宜先除内寇于是诱执防藤峡猺侯公丁破其巢而尽平诸不顺命者进叅政已毛伯温集兵进以万达防登庸遂降】黄佐【香山人嘉靖中为广西提学佥事正士习毁淫词举节孝立乡社择士民秀者为诸生俾转相告猺獞感悦宼掠为稀】应槚【遂昌人嘉靖中总督两广桂林平乐诸猺据险肆乱槚与总兵顾寰督兵进讨遂夷其巢】戴鱀【鄞人嘉靖中以副使备兵府江时蛮贼据江剽掠鱀练士分道入巢合击俘斩殆尽厯仙迥松林马尾石田等山诸蛮四出求抚鱀许之由是咸辑】茅坤【归安人嘉靖中歴广西兵备佥事辖府江道猺贼据鬼子诸砦杀阳朔令朝议大征总督应槚以问坤坤曰大征非兵十万不可饷称之今猝不能集而贼已据险为备计莫若进倐入殱其魁他部必詟谋自全槚善之悉以兵事委坤连破十七砦晋秩二等民立祠祀之】徐作【南昌人嘉靖中以副使备兵府江时南源残孽为梗榕峒喇仑六窟等巢附之作督兵分道进复峰门寨破其山湾贼周公楼等降昭平上下四屯贼黎福庄怙险以叛又计擒之五指砦最负固悉平之】郭应聘【莆田人隆庆时由广西按察使歴右副都御史巡抚其地讨平府江懐逺诸猺克定阳朔及洛容上油边山诸叛悉平后涖任时十寨初平奏设三镇隶賔州以土巡检守之而统于思恩将十寨遂安】李锡【歙人隆庆中以征蛮将军镇广西府江贼獞酋等悉授首柳州猺据懐逺万厯元年锡分兵六道并进自统水师独当其冲截浔江大破之贼尽殱移师讨洛容獞及永福永寜柳城诸贼并以防闻锡一年内破贼二百一十四巢获首功一万二千余级在任六年威名大着】郑茂【莆田人隆庆中府江兵备督兵进诸叛蛮悉奔溃于六巢各置一堡改三峝为二土司屯兵阨险复开仙迥马尾二营以通永安修广运足滩二堡以控府江创昭平治以控平梧残猺敛迹】呉文华【连江人父世泽为府江兵备副使威镇诸蛮万厯初文华巡抚广西讨平南乡陆平周塘板寨猺及昭平黎福庄请终养归起兵部侍郎复抚广西迁总督两广军务】殷正茂【歙人隆庆三年巡抚广西古田獞韦黄二姓自宏治正徳时积年为乱正茂督将讨平之斩其魁防闻改古田为永寜州设副使将镇守建委官运盐之议以其息充军饷综理详宻军需頼以不匮终明世增损其法而行之卒莫能易】俞大猷【晋江人嘉靖末为广西总兵官隆庆初古田獞煽乱大猷讨之贼保潮水巢极巅攻十余日未下乃分兵自击马浪贼而宻令将王世科登山设伏大破贼军马浪诸巢相继下生擒贼首黄朝猛韦银豹等百年积寇尽除威名震南服】周起元【海澄人万厯中出为广西议分守右江道栁州大饥羣盗蠭起起元单骑招剧贼而赈恤饥民甚至】金九陛【崇祯中累迁彬桂兵备讨平猺贼冯异诸峒闻风乞降且请入峒抚纳左右劝勿行九陛毅然许之比至好言慰谕诸酋相率罗拜受约束而迁】瞿式耜【常熟人崇祯末以佥都御史巡抚广西南都既覆式耜与丁魁楚焦琏等奉永明王监国于肇庆而已留守桂林　大兵至偕焦琏力守城获全后郝永忠大掠桂林式耜纠合余烬广西再定及　大兵入严闗诸镇皆逃去城中无一兵独式耜端坐府中俄总督张同敞至誓偕死将就刑从容肃衣冠南向拜讫与同敞并死同敞江陵人尸植立首坠跃而前者三人皆碎易乾隆四十一年赐式耜諡忠宣同敞諡忠烈】
　　本朝孔有徳【奉天正红旗人顺治六年以定南王率兵平粤西遂留镇桂林九年靖寳镇将失守分遣赴援贼李定国从间道突犯桂林麾下李养性孙龙程希孔俱战死有徳知不可守乃阖室举火妻李氏以下并投缳拔剑自刎事闻諡武壮】线国安【奉天寜逺州人顺治九年李定国陷桂林时国安镇南寜亟提师赴援定国遁走十年定国拥众数万复犯桂林国安与巡抚陈维新合防败之后以征云南功晋伯爵仍留镇广西先后二十余年安静不扰】李率泰【奉天正白旗人顺治十年总督两广李定国陷广西诸郡县急攻新防率泰躬提劲卒袭击大破之定国宵遁穷追至邕始还平靖两藩将士欲乗乱掠髙雷浔南率泰侦知驰令禁遏人素惮其威遂止】陈维新【奉天正蓝旗人顺治十年巡抚广西李定国犯桂林维新偕线国安拒守贼驱象来攻败之复穴地道欲陷城维新遂掘城内地射火箭入穴贼多死随取土囊垒筑贼计沮遁去事平防请蠲免两载租赋以苏粤民】于时跃【奉天广寜县人顺治十二年巡抚广西时桂林初复李定国尚盘踞南大六郡时跃筹兵画饷缓急得济贼以削平交阯黎莫二夷搆争相讐杀时跃宜布徳威莫遂内附黎亦奉表入贡】李栖鳯【汉军镶红旗人顺治十四年总督两广时广西浔南两郡未平栖鳯受事五阅月调兵恢复浔南两郡擒伪江夏王及贼渠陈竒防等积年负固者次第剪除土司交阯率服致贡】田升龙【奉天正蓝旗人顺治十四年巡按广西疏陈粤民穷困凡盐埠营债诸弊立除之旗弁有强占民产并夺子女者力为禁止又请改旧藩邸为贡院　国朝粤西宾兴自此始】彭而述【南阳人顺治末仕广西政时獞贼猖獗流刼临桂永寜融县而述督兵进计擒渠魁招集流亡计口授田民赖之】马雄镇【奉天辽阳州人康熈初巡抚广西值羣寇煽乱抚并行计斩渠寇杨其清等贼众瓦解十三年滇南搆祸孙延龄叛附雄镇宻檄提督马雄潜师讨之雄迁延不至因蜡疏具状遣子世济世永间道入京乞师延龄诇知夜发兵围署百计胁之不从贼呉世琮至执之诣营雄镇詈骂不屈阖门遇害赠太子少保兵部尚书諡文毅】佟鳯彩【汉军正蓝旗人康熈初为广西右布政时云南未定粤西屡遭兵燹人民流离凤彩悉心筹画转饷不乏境内安堵】宏烈【进贤人以预发呉三桂不轨得罪戍苍梧嗣三桂果叛宏烈召募义兵出龙南庾岭东迎大兵擢署广西巡抚佩抚蛮灭宼大将军印分兵四出复梧浔郡县数十城后全粤底定以云贵未平疏辞抚篆率兵进讨取道栁州栁降将马承防惊悸邀计机宜单骑往为所执械送桂阳遂遇害赠太子太保諡忠毅】郝浴【定州人康熈二十年巡抚广西调剂戎务清理盐政改折米之令除采铜之扰定粤船载送大兵接替之法絶云南投诚家口绕道之害时撤囘藩斾浴措置晏如凡旧在藩邸佣工人役悉释为民一时政声逺近无不称善】彭鹏【莆田人康熈三十九年巡抚粤西先声所至贪墨股栗下车后省刑布徳减税轻徭粤西旧有鱼胶鐡叶之供非本省所产毎嵗赴粤东购运鹏疏请免之】李涛【徳州人康熈四十一年为广西布政使时有亏官帑者株连他族或漫指民产为巳物追索严急涛防知其实勘请咨豁安业者万家】鄂尔泰【满洲镶蓝旗人雍正六年由云贵总督兼辖粤西一切设施凡未便于民者悉与革除疏请黔粤划江分界添设边疆扼要营汛陞镇安为流府改西隆为属州皆切中利弊土苗安贴边徼永寜】













　　钦定大清一统志巻三百五十四
&lt;史部,地理类,总志之属,大清一统志,桂林府图&gt;
&lt;史部,地理类,总志之属,大清一统志,桂林府图&gt;
&lt;史部,地理类,总志之属,大清一统志,桂林府表&gt;
&lt;史部,地理类,总志之属,大清一统志,桂林府表&gt;
　　钦定四库全书
　　钦定大清一统志巻三百五十五
　　桂林府【为广西省治东西距五百五十五里南北距五百里东至湖南永州府零陵县界三百四十五里西至栁州府融县界二百十里南至平乐府茘浦县界一百八十里北至湖南寳庆府城步县界三百二十里东南至湖南永州府永明县界三百七十里西南至栁州府雒容县界二百五十五里东北至湖南寳庆府新宁县界三百六十里西北至栁州府懐逺县界二百十里自府治至京师七千四百六十里】
　　分野天文翼轸分野鹑尾之次
　　建置沿革禹贡荆州之域周为百粤地秦为桂林郡地汉为零陵郡又为洮阳始安等县地三国吴甘露元年始分零陵南部置始安郡晋因之宋明帝改为始建国【宋书州郡志始建内史吴孙皓立始安郡属广州晋成帝属荆州宋文帝元嘉二十九年属广州三十年复属湘州明帝改名　按李吉甫元和郡县志作吴立始安郡属荆州】南齐复曰始安郡梁大同六年始于郡置桂州【元和志天监六年立桂州于苍梧鬰林之境因桂江以为名大同六年移于今治】陈因之隋开皇初郡废于州置总管府大业元年府废寻复为始安郡属扬州【元和志大业三年罢州为始安郡】唐武徳四年复曰桂州置总管府后改都督府属岭南道开耀后置桂管经略使天宝元年复曰始安郡至德二载改建陵郡乾元元年复为桂州【唐书方镇表广徳二年置桂邕都防御观察使大厯八年罢隶邕管贞元元年复置桂管经略使】光化三年置静江军节度使五代初属湖南【东北境增置全州】周广顺初属南汉宋仍为桂州始安郡静江军节度属广南路至道三年分置广南西路大观元年陞为帅府绍兴三年陞为静江府【宋史地理志以髙宗潜邸陞府】元至元十五年置静江路总管府属湖广行省明洪武初改曰桂林府为广西布政使司治
　　本朝为广西省治领州二县七
  </div>
  <div class="pagination">
   <a href="大清一统志_page159.html">
    上一页
   </a>
   <span>
    ...
   </span>
   <a href="大清一统志_page155.html">
    155
   </a>
   <a href="大清一统志_page156.html">
    156
   </a>
   <a href="大清一统志_page157.html">
    157
   </a>
   <a href="大清一统志_page158.html">
    158
   </a>
   <a href="大清一统志_page159.html">
    159
   </a>
   <span class="current-page">
    160
   </span>
   <a href="大清一统志_page161.html">
    161
   </a>
   <a href="大清一统志_page162.html">
    162
   </a>
   <a href="大清一统志_page163.html">
    163
   </a>
   <a href="大清一统志_page164.html">
    164
   </a>
   <a href="大清一统志_page165.html">
    165
   </a>
   <span>
    ...
   </span>
   <a href="大清一统志_page161.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
