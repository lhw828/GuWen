<!DOCTYPE html>
<html>
<head>
    <meta charset="UTF-8">
    <title>山西通志 - 第 52 页/共 700 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山西通志 - 第 52 页/共 700 页</h1>
    <div class="content">　　义社东南九十里
　　乔家湾东北丛山中
　　化乐镇东四十里　张村镇东六十里　乔家湾镇东七十里通临襄洪赵　薛关镇西二十里　古驿镇西三十五里通隰永大　白家庄在南　□峪镇北七十里通隰州汾西
　　大宁县
　　马鬬关西七十五里临黄河对宜川境唐置关明洪武二年设舟渡通榆林延绥诸路后舟渡废旧设巡检司今裁　昕河西北流至马鬭关南入于河　镇关山在县西南七十五里凭临马鬬关　唐志西有马鬬关渡
　　壶口在马鬭关南二十五里孟门之上禹贡既载壶口即此　龙门飞桥在壶口石峡上元末于石岸凿孔树桩繋鐡絙布木板为桥以渡兵今废
　　浮图结在县城后北寨之巅北齐河清四年筑据险以守隋开皇六年移县治于此大业中废元右丞时权筑北寨院使李子厚又北倚寨之两腋南临昕水接筑邑城弯环合抱其形一人在坐两袖拱揖故大宁邑治独异它邑　南寨县南一里时权据守
　　阜城寨西十里　安阜镇西石城村东　道教寨西二十里　罩篱寨西五十里　仞梯寨西五十里　小冯寨东五里　南堡寨南三十里　东堡寨南三十里　鳯落寨南四十里　髙山寨在孔山巅
　　永和县
　　永和关西七十里黄河界渡河即延安府延川县延绥【一作水】关明洪武六年置巡检司万厯时水贼窃发设永和关营兵崇祯时西贼贺金龙翻山洞据延绥关隔河近对永和闗复益兵　永和关镇　五朝志永和有关官　唐志西北有永和关　金关一永和明志石楼县西北九十里　宋韩绛安抚秦晋将取啰兀城令河东发兵二万趋神堂新路知太原府吕公弼曰冦必设伏以待我永和关虽回逺可安行无患乃由永和既而新路援兵果遇伏诏褒之　永和关渡船一号
　　兴徳关西六十里临黄河有渡路通延安府
　　鐡罗关西南七十里有渡路通延安府宜川县　鐡罗关渡船一号
　　永宁关西北一十五里黄河岸路通陜西绥徳州明一统志永宁关在石楼县志亦不载　宋志元祐七年以慈州之上平永宁两关俯逼西界以州为次边此明一统志所本也
　　老牛滩黄河中近兴徳关
　　双山东南二十五里髙九十四丈逓髙七里厚八十五丈亘三里盘踞七里经过一十五里两峰对峙上有神庙路最险隘　双山寨东二十里天生双壁如城中通一道峰巅石罅玲珑自陜西至平阳由此
　　楼山寨南六十里有石城明季筑
　　大寨岭西三十里西至永和关西北至下呉底村捕狐岭东南七十里分隶永和大宁有捕狐寨
　　桑壁镇东五十里　岔口镇北四十里　刘台镇北四十里　乌门里北二十里　南楼里南七十里　前乙度西七十里　后乙度北七十里










　　山西通志卷十六
<史部,地理类,都会郡县之属,山西通志>
　　钦定四库全书
　　山西通志卷十七
　　山川【一】
　　昔栢翳着山海经十八篇又着岳渎经为志方舆者之宗六国时尸佼著书二十篇言九州险阻水泉所起吕氏春秋多采其说至晋裴秀禹贡图十八篇盖测高量深之法于是乎备矣
　　国家奠定九有秩祀百神上同于禹贡之涤源刋旅而山西名山有太行北岳中镇五台芦芽中条紫团姑射绵山龙门砥柱大川有黄河汾清浊漳沁滹沱桑干涑浍其它崇峦支阜暨河涧之源于山者不可殚述若用测高量深之法以审厥形势而山海岳渎经其复垂
　　圣世简编乎志山川
　　太原府【舜典封十有二山孔传封大也毎州之名山殊大者以为其州之镇故先纪名山余以次列焉】阳曲县
　　崛山在县西北四十里城西北有呼延村逾呼延而上羊肠鸟道复上石磴谽谺不能旋足行寖近势巍嶷崛寺繇林杪闪出陟巅名山庄头俯视诸峦如拱如揖幽泉怪石閴不闻声岁秋季卉木色胥赤八景所谓崛红叶也　国朝朱彞尊崛寺题名记崛寺在太原府治西三十里乱山中间其地与窦呜犊祠相接思览其故迹丁未二月望王公子干之期予偕游并马入山寺询病头陀则去呜犊祠尚逺遂不果往日亭午童子行五里沽烧春还注之僧盋两人对酌干之问崛字义予谓其初必无偏旁疑村夫子强加之郭忠恕有言飞禽即须安鸟水族便应着鱼俗书滋谬二语尽之矣饮半酣题名寺壁而返
　　罕山在县东北五十里榆次县北界其山自太行连络而下层峦起伏视诸山独为壮丽故名图经谓之看山　金兴定三年九月辽州刺史郭文振招降太原东山二百余村迁老幼于山寨得壮士七千分驻营栅防防秋获文振奏若秋高无兵直取太原河东可复优诏许之
　　冽石谷在县西北四十里一作烈石山罅出泉傍有龙井所谓冽石寒泉也有窦鸣犊庙　冽石口岩百重如断如削汾河繇口出窦大夫祠西数泉泠泠可爱名寒泉　金史纯英济侯感应记汾水之滨有祠曰英济俗呼名烈石神盖里俗传之讹取山石分裂水从中出而名焉其实非也又史纯记英济庙之右有数泉出于苍崖石脚间旱焉不干水焉不溢湛然澄澈可鉴毫毛深疑神物窟宅隠伏于中距数歩则洪流奔涌滔滔然势不可遏惜乎地多沙溃逼于河汾不然则凿渠改流灌溉民田济物之功不在汾阴昭济之下矣　明于谦烈石祠碑其地山川环抱树木蓊郁朝云暮霭恒出檐楹栋宇间祠之右有池灵源浚发澄波滉漾穹甲巨鳞出没天光云影中隠现恍惚若有神以凭之
　　干烛谷在县西北六十里即天门关也关设乱山中雪积不化王冕尝大雪陟巅大呌曰遍天地皆白玉合成令人心胆澄彻便欲仙去东北为杨广道当繇隋大业中自并州幸汾阳宫时特开此道祝志县志胥云鲁王围广时所建宜覈　通典有干烛谷即羊肠坂也　唐晋阳尉富嘉谟撰干烛谷颂
　　陈家峪在县东十里
　　杨家峪在县东十里陈家峪南
　　罐家峪在县东十五里在陈家峪杨家峪东南路通寿阳居民业磁器
　　淖马村冈在县东十五里层阜叠嶂碁置卦列冈前溪水如带南入于汾
　　红子峪在县东十五里
　　李家山在县东寿阳界
　　圣庙岭在东菜村有先师庙
　　六龙山在县东南十五里閙马村后　城东迤坡山差逈秀一名绿云山南有神清观东五里有窰头山
　　水峪在县东南十五里
　　南寨山在县西南清源界
　　西峙山在县西南有华山朝阳岭夕照峰伏魔岩长生洞文殊顶又有瀑水帘饮龙湫饮牛滩白石滩饮龙湫即天池也中有龙窝巨石石室石门石迳石牀下有西河古洞水涸明季梁檀肄丹青于此
　　风穴在县西二十里石壁有穴下建庙相传神至则穴内有声去则否
　　狼虎山在县西三十里中有狼虎寺
　　西谷洞在县西七十里山中有古石洞相传张仙蜕此昔土人秉炬寻源行二十余里未得涯际乃返
　　鸦儿旋仙洞在县西七十里
　　石家□在县西山峭壁一崖汾水环流土人传王将军避此明王道行诗平田忽出藤萝外水涌莲峰九派浮
　　胭脂坡在县西山王道行有诗
　　芙蓉峡在县西山王道行诗遍插芙蓉亦太竒极天鸟道水之湄
　　悬崖在县西山王道行有诗
　　石漕谷在县西山产桃
　　石唐窰在县西北二十五里张村
　　北岩在县西北四十里冽石谷内前临汾流后峙石壁飞瀑色如雪声如雷
　　土堂寺山在县西北四十里刘村后倚崇冈前临汾水沙鸟出没云烟隠现寺有巨栢十余株蛟蟠虬屈所谓土堂怪栢也
　　亭子山在县西北五十里下有桃花三洞五代白翺尝读书于此
　　石尖峰在县西北六十里烈石谷口有孤石立汾水侧高十丈有竒
　　周家山在县西北扫石村西五里汾水经其下
　　扫谷在县西北一百十里有扫谷水
　　珍珠坡在崛山昔有阇黎住五台后栖于山日汲汾水泪滴如珠乃诣文殊告乏水相传命黒龙神防归获二龙池日饮万人不竭后人因名坡为珍珠坡
　　繋舟山在县北九十里忻州南二十三里禹治水繋舟其上故名其石如环轴曰繋舟防　明一统志繋舟山乃元好问父德明读书处赵秉文更名为读书山好问诗曰从此晋阳方志上繋舟山是读书山一名小五台山有文殊石洞岁旱取水于此
　　蘂罗山在县北九十里太平乡之辛庄山势云叶杈枒如蘂始芳鳞鳞鬛鬛如罗纹叠所谓蘂罗春色也
　　方山在县东北六十里清源县西二十五里巅方汉栅山在县东北六十里接盂县鸦鸣谷
　　阪泉山在县东北八十里罕山西北古名汉山有白龙黑虎二池　晋地志云晋文公卜遇黄帝战于阪泉之兆因立庙于此岁两祀　山麓前临巨涧左带挑崖胜水诸山重峦拱秀
　　织笄山在县东北九十里即繋舟山之阳也一名凤凰山其形如鸟舒翼东接卧虎山西南接马头山羣峰罗列又名五峰山　金元好问织笄山诗繋舟南北暮云平落日滹沱一线明
　　梁鸿山在县东北九十里乃织笄支山也
　　厐家山在县东北百八十里
　　摩笄山　五朝志汾阳有摩笄山　保安州东有鸡呜山飞狐县东北百五十里济南府长清县胥有摩笄山　魏土地记摩笄山在代郡东南二十五里一名马头山　括地志摩笄山在飞狐县东北尹耕谓代郡废城东南二十余里马头山即为摩笄要以代州志为正而五朝志列于正史其说亦冝参考
　　五凤山在县东北盂县定襄界
　　真金佛洞在凌井沟内峭壁上高数土人传尝有金佛云
　　汾河繇交城县火山东流入县境出冽石口南流经城西门外二里又东南流入太原县境　水经注魏土地记曰秀容部人徙居之立秀容防军治东去汾水六十里南与酸水合水源西出少阳之山东南流注于汾水汾水又南出山东南流洛阴水注之汾水又南迳曲阳城西南注也
　　汾河渡在城西南路通太原县
　　西湖景在南关内西隅四周胥水荷荻渺弥
　　尚家海子在县西南
　　柳溪在县西一里汾堤之东宋天禧中陈尧佐知并州因汾屡涨筑堤周围五里引汾水注之环植柳万株中有杕华堂堂后通芙蓉洲堤上有彤霞阁每岁上已太守泛舟郡人游观焉乆圮于水断碑尚存
　　龙泉有二一在城西二里南流入太原县界一在城西北百五十里静乐县界流经卢子社至横渠合扫谷水宋天圣二年夏水大涨知太原府陈尧佐作新堤捍之并人頼焉【按城西二里即汾河也盖泉与汾河并为一矣】
　　西山飞瀑有王道行诗摇空珠瀑泻银河
　　烈石泉在县西北四十里发源烈石谷南流三里入汾汾得烈石泉势始汹涌　李频诗泉分石洞千条碧人在氷壶六月寒
　　烈石池在县西北四十里烈石庙西池水徐徐而出入于汾不相合惟清水一流二十里始合汾谚曰清水半壁浑水半壁
　　元泉在县西北五十里峭岩滴水寺额亦曰元泉石桥河自盂县界西南流经城西北合洛阴水河有石桥故名【明一统志经城西南按城西南乃汾堤也】
　　扫谷水源出县西北百二十里扫谷南流出天门谷入汾
　　南社河在县北十里流入汾
　　洛阴水在县北三十里源出故新兴郡南流经洛阴城北盂县东北故城南其近盂县界西南又有石桥河水胥西流经狼孟县故城西合真谷水又西南经阳曲湾入于汾　水经注汾水东南流洛阴水注之水出新兴郡西流迳洛阴城北又西迳盂县故城南春秋左传僖公二十八年分祁氏七县为大夫之邑以盂丙为孟大夫水又西迳狼孟县故城南王莽之狼调也左右夹涧幽深南面大壑俗谓之狼马涧旧断涧为城有南北门门闉故壁尚在洛阴水又西南迳阳曲城北魏土地记曰太原界置阳曲防军治其水西南流注于汾水【按洛阴水明县志不载葢明人止据水经注而古今之地形异也明一统志合真谷水流至盂县北故城南入汾是又参和水经注而失之也】
　　真谷水源出城北七十里南流经狼孟城西合洛阴水一作直谷
　　阳曲川在县东北三十里木井城一名阳曲泽又名阳曲湾
　　涧河水在县东北五十里西南流入汾
　　星聚泉在学宫前味甘
　　龙王井在文庙西北隅大新街味甚甘为晋省第一泉丹井在今额外营东城门内味冽明晋邸有金枣丹治疾甚騐惟用此水
　　八角井在叅将府街味甘名琉璃井又名金波泉九间桥河在七府营街南桥下水名小儿河
　　饮马河在阜成门内街南明晋藩三防卫军饮马于此一名文漪湖
　　长海子在贡院右
</div>
    <div class="pagination">
<a href="山西通志_page51.html">上一页</a><span>...</span><a href="山西通志_page47.html">47</a><a href="山西通志_page48.html">48</a><a href="山西通志_page49.html">49</a><a href="山西通志_page50.html">50</a><a href="山西通志_page51.html">51</a><span class="current-page">52</span><a href="山西通志_page53.html">53</a><a href="山西通志_page54.html">54</a><a href="山西通志_page55.html">55</a><a href="山西通志_page56.html">56</a><a href="山西通志_page57.html">57</a><span>...</span><a href="山西通志_page53.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
