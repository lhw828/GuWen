<!DOCTYPE html>
<html>
 <head>
  <meta charset="utf-8"/>
  <title>
   水道提纲 - 第 5 页/共 9 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   水道提纲 - 第 5 页/共 9 页
  </h1>
  <div class="content">
   太湖即古震泽亦名具区又名笠泽五湖纵横三百八十余里周三万六千顷在江南常州府城东南百里【宜兴县荆溪县之东府城武进县阳湖县之东南无锡县金匮县之西南】苏州府城西南三十里【府城吴县长洲县及吴江县震泽县之正西】浙江湖州府城北二十八里【西自长兴之东北至府城乌程县归安县之正北】环二省之交三府十三县地湖中山最大者曰两洞庭其南近湖州府城名小雷山西南近长兴名大雷山也其东近苏州府城曰林屋即包山曰莫厘山曰灵岩山曰天平山曰穹窿山其南曰胥口两洞庭东西相望水光接天支港无数
　　湖之上源在西曰宜兴百渎在西南曰吴兴苕霅诸溪
　　宜兴荆溪在县城南其在城西曰西溪东曰东溪凡广德溧阳金坛及县西诸水俱滙流于西溪贯城绕郭而东是为东溪又东北四十五里入太湖曰百渎口【百渎支水无数在县城西南七十五里为中渎在县北六十里者为北渎昔人以荆溪当数郡下流于其东北入湖之口疏为百派以分其势自东埧筑而百渎渐微今惟荆溪合西南境诸水经铜官山之北麓东北流入太湖耳】又有竹山港在县东北六十五里【太湖东北自分水墩入武进县界南境自董塘岭入长兴县界】
　　湖州府水俱入太湖其港最大者府治乌程县东北之大钱湖正北之小梅湖二口为西南孝丰安吉州之苕溪及南临安余杭武康德清之余不溪二水之滙而长兴县在府西北其东入太湖有三港口【大钱港口在府城东北十八里泻水之口二十有八其支港曰黄泥港在城北四里趋小梅港以入太湖在府城北十八里泻水之口有入】
　　长兴北境水曰金线泉河出西北境顾渚山南流有金山水自西界来防东南流经水口镇南又东南折而东流至县东北境之夹浦港入太湖【水长百余里港口东北对湖中大雷山六十里】西境水曰合溪即箬溪也出县西与江南界山东流至合溪镇南有南溪支津自南来防又东流经长兴县城北又东运河自东南及南溪正流自西南防而支渠北来相通又东北至大沈湾港入太湖港南又有新塘港即南溪自县西南来东北流入
　　太湖者也【南溪源流见下】
　　苕溪源出孝丰县南境之天目山【最高处曰金石山其南叠嶂即于于潜北境之栁渔源白鵞溪所出东南流入浙者】北流折而东北俗曰龙溪河七十余里合南来一水【水出东天目山其南隔岭即临安县西北之北溪为东苕水称余不溪之上源也此水北流四十里合焉】折正北流经县城东又北流七十里经安吉州城东南有东溪河自东南来防【东溪出州东南境山西北流数十里分为二支一西北流防苕溪一支正北流】北经城东又北二十里分为二派一正北流有横溪西南自龙潭山东北流经州西境而东北来防【横溪亦苕溪西别源也出州西南境龙潭山东北流经州西境七十里至龙目山南麓折而东流防苕溪】又东北经小市镇北梅溪镇南又东北流一东北流防东溪支流经小市镇南又北经莫干山西麓而二派复合总曰龙溪河亦曰梅溪东北至和平镇北受南一小水又分为二派一正北至长兴县东南合运河又西北而长兴县南之南溪来防【南溪亦曰荆溪出长兴县西南境四安镇东北流数十里分为二支一北流经县西境与合溪防其正派东北流经县南境又分为二支其正派北流与运河北经县城东又分三渠一东南通小梅河口入太湖一东北至大沈湾港入太湖一北合合溪东北于夹浦港入太湖其东南流防苕溪】又北于长兴县东分二支一东南于小梅河口防正流一东北入大沈湾港而一派东北流合运河东至湖府城西有余不溪自南来防又北于城之西北分为二派一正北流为小梅溪数十里折而西防南溪支津北入蔡浦港入太湖即小梅湖口也一东抱城北而东防城东诸水又东北至大钱湖口入太湖【是为最大水口东北六十里即湖中小雷山　此水源流三百余里】又东分一小支于新泾港入太湖
　　余不溪即东苕水其上源即临安县之南北二溪至余杭钱塘为安溪至德清合武康前后二溪为余不溪亦曰霅溪至府治与苕溪防　临安北溪出县西北与孝丰界之东天目山【北水即北入孝丰之苕溪者】东南流数十里经县北又东南至青山镇南　南溪出县西与于潜界之化龙镇东南流合西南一水东流经县城南又东流折东北与北溪防经青山镇南又东北经余杭县城南稍东分为二派一北流经城东又东北至安溪镇东又北防东南来支津又北有一水自西来防【水出武康县西南境东南流数十里经余杭北境之双溪镇北又东经平富镇南又东北流入安溪】又北而小山河东南自钱塘北界西北流来防即安溪一派东流者也【自余杭城南一派东流稍北七十余里至杭州府治钱塘县北境之武林驿西与运河通折西北流经北新关而西北流曰小山河凡七十里与安溪防】又北受西来下渚湖水【湖自武康南分封溪水东南经上陌镇东又东南为湖】又北至德清县南曰苕溪河有封溪西自武康县前来防即前溪也【前溪出武康县西南境山东北流经县城东南分有二一东流至此来防俗曰封溪】又北至县城南而武康前后溪自西合而来防【后溪出武康县西境山东流经县城北又东流而前溪支津自西南来防又东至德清西入安溪总名余不溪也】环城而北分为三派东北曰东塘河北曰西塘河其西北正流俱北流九十里至湖州府城南复合【东塘河自德清县城之东南北流有支渠东南至塘栖镇之西合运河其环城东而北者东北流至归安县南境之菱湖镇东南有支渠东南通新市镇又东南至石门县北合运河有支渠东北至连市镇东通乌镇而东北防运河又于连市南通新市河而东塘河正派西北流经菱湖镇南与西塘河支津合又北流至湖州府城东南而西塘河及余不溪正流俱自城南来防　西塘河自德清县城西北流五十里有支渠东防东塘河又北四十余里至府城正南而东塘河自东南来防　余不溪正流自德清县城西流折而北经武康县东北境又北流至府城西南而苕溪支津自城西而南来防东与西塘东塘二河滙为南湖】循城东分支津二东南者曰涧溪河东通连市乌镇正东者为运河至南浔镇南折而东北经嘉兴府西北境又东北经吴江界入运河余不溪正流于城东北流防城北苕溪水又东北至大钱湖口入太湖支津又东而北至新泾港入太湖【此水源流五百余里较苕溪稍长】
　　东天目山在临安县西五十里东苕水即霅水出其阳　西天目山在于潜县北四十五里西苕水出其阴　入湖之七十二溇乌程三十有九长兴三十有四
　　湖之下流入海古称三江今东江巳湮其大者曰松江府之吴淞江次曰娄江又小者为诸浦凡松府及太仓州长熟各县支渠东入海北入大江者皆其委也
　　吴淞江古名笠泽亦曰松陵江自太湖分流出吴江县城东南之长桥东北流合厐山湖【湖在苏州府城南二十里又东南为黎湖菱湖叶泽湖新湖皆曲折旁注与吴江县境界近相接】又东北经唐浦【浦在府城东二十五里有土坝】折东南流十余里为甪直浦即古甪里【在昆山县西四十里】又东南流经淀山湖【湖在昆山县南八十里松江府西七十二里湖周回可二百里其东北即青浦县界】入松江府境合赵屯大盈顾防崧子盘龙之五大浦【赵屯浦在松江府西北七十里大盈浦在府西北六十里自淀山湖东北南曹港口而北厯青浦县西絶横泖与北曹港合又经青龙江白鹤滙而北入吴淞江　顾防浦在府西北二十五里上源为通波塘出府城北流为五里塘又北为祥泽塘　崧子浦在府北十五里自顾防浦分流至嘉定县之高家滨入吴淞江　盘龙浦在崧子浦东自府城东三里北流滙上海青浦诸塘水长八十里流入吴淞江　以上松江五大浦】流入上海县西北境之宋家桥又东南流至县东北三十六里与黄浦合又迤为吴淞江入于海【海口在嘉定县东南四十里去上海县五十余里　吴淞江经吴江吴县昆山青浦华亭上海嘉定七县地至黄浦入海凡三百余里】
　　黄浦亦曰春申浦在松江府城东南十八里既防吴淞俗称吴淞为黄浦江其上源即嘉兴府秀州塘水与苏州府淀山湖水滙为上中下三泖湖凡嘉湖以东太湖以南诸流竝防平湖县北境水亦北流注之至黄浦又折而北经上海县城东二里又折而东北与吴淞江合【嘉兴府长水塘源出杭州府海宁县诸水北流入嘉兴境东通练塘东南通横塘横塘在府城东南五里其流防为彪湖转马塘堰而上南至海盐县也练塘在府城南二十五里与横塘长水塘通而长水塘正流至府城南为鸳鸯湖也府城东十里有双溪松江漕舟由嘉善至此又西北合运河府城东有凤凰洲洲以南之水入平湖县界洲以北之水曰华亭塘入嘉善县界　嘉善县在府城东三十六里魏塘河自县西之华亭塘分出东流绕县城后而东即秀州塘俗呼官塘南合白水塘东合大云塘诸水又东至松江府城西南六十里之交界处曰风泾镇又东十里过白牛塘絶长泖而北流又东合黄桥门及斜门以东诸水至沈泾塘入松府城西水门贯城东出与俞塘诸水合流入黄浦松府运舟由此水以达嘉兴　三泖湖濶十八里其西岸达淀山湖十里其东岸达松府城三十五里为数郡众流之防】
　　娄江今曰刘家河自太湖分流于吴江县西北十八里之鮎鱼口北流至苏州府城西三十里之朩渎口由胥门外石灰桥入运河经城东为娄门湖又东至渎墅湖【苏府东南二十里】又东为陈湖【府东南三十五里】又东受阳城巴城二湖之水【阳城湖在昆山县西三十五里巴城湖在西北二十里】经昆山县城南【一里】又东四十里经太仓州城南自州西南诸水悉防又东稍南七十里曰刘家口入于海【自此浮海至崇明县百二十四里　地为海滨要防元人海运由此入海】
　　自娄江而北泄水支港颇多其最名者太仓州北之七鸦浦入海又西为常熟县东之白茒港北之福山港入江也
　　七鸦浦在太仓州北三十六里本娄江之别支自昆山至和塘而北合常熟诸水为七浦经州西之真塘市又东三十里经沙头市涂松镇至七鸦口入于海【宋时以茜泾下张七鸦白许浦为昆山常熟之五大浦】
　　白港在常熟县东七十里本丹阳练湖常郡滆湖诸水为震泽不能容者溢而东南从无锡蠡蚝诸湖入常熟之华荡绕县城南而东北流至鮎鱼口又东二十五里经支塘市又东稍北二十六里达白茒口入于江【宋时常熟五浦曰李梅塘曰白港曰崔浦曰福山浦曰黄泗浦】
　　福山港在常熟县北四十里自城北水门流三十里经斜桥又二十里经福山下入于江
　　【附録】海自吴淞口而南为川沙堡【上海县东南五十四里】为南滙觜【上海县东南八十里】为青村所【松江府东八十里为东南二面转屈之防】西南为柘林镇【府东南七十二里】又西南为金山衞【府南稍东七十二里】又西南入浙江界泄水之口有平湖之乍浦海盐之澉浦
　　乍浦在平湖县东南三十里与海盐界平湖南境诸水滙此入海
　　澉浦在海盐县南三十六里县西南境水由此入海自澉浦而西南为海宁县之赭山海门即浙江海口也







　　水道提纲巻十五
　　钦定四库全书
　　水道提纲巻十六
　　原任礼部侍郎齐召南撰
　　浙水
　　浙水有南北二源北曰徽港南曰衢港至严州府城东南防而东北经杭州府城南又东北数折至海宁入海
　　北源徽港亦曰新安江其源有四一出徽州府治歙县西北与黟县相连之黄山即古黟山今曰林歴山也两涧合而东流流经黄山司东南又东南至府城西俗曰西界河有东界河自东北来防又南至府城西南之浦口有南港河自东南来防江流始大又东南至街口镇南入浙江严府西界【东界河即浙之东源古所谓之水出巃嵸山流合大障山水者也今绩溪县北界丛山闗南一溪西南流经县城南而西有二小溪自北来注之又折而南仁里村南大溪自东来孔灵村西溪自西北来并防又西南经新馆村西又西北受一溪水又西南经府城西北而西与西界河防西界河即古丰乐水也又南至浦口南港河来防浦口即古所谓歙浦也　南港河又有二源其逺者一出黟县西北西武岭之东一出县东北黄山司西南山中并南流经县东西至城南十余里而合又东南流经渔亭镇南又东南经休宁县南境五城镇之北有率山水古所谓渐江源者南自源北境龙尾山之东北塔坑镇之西北山中北流经五城镇东而北与黟溪合又东北经休宁东南之屯溪镇南有霭溪俗曰县港河者西北自县城西南而东南流注之又东北流至浦口与正源合而东南曰新安江　按浙源有四西界河出黄山北者为北正源东界河尽滙绩溪诸水其东北源也黟县水古所谓横江水出武亭山吉水出吉阳山鱼亭水出鱼亭山者其西北源也休宁南源北古所谓率水出率山俗曰张公山浙溪出浙岭东流与率水合者其南源近西者也四源水至浦口而尽合论者必谓率山为正恐未必然】自严府西界南流折而东经威平镇南又东经淳安县城南有东溪自东北来注之又折而南流经灌口镇东有龙溪西南自遂安县来注之【龙溪即武强溪出遂安县西界马金店北山东流至县西南有灵岩溪出县西北界之灵岩山东南流注之又东经县城南又东稍北流至灌口镇南与新安江防】又折而东北流经茶圃头又东经建德县西之洋溪镇南有艾溪东南自寿昌县来注之【艾溪有三源出寿昌西南山东北流至县城东南而合折而西北流注新安江】又东北流经严州府治建德县城西南有小溪自北来注之又东至城东南衢港水南自兰溪来防而北流形如丁字江流益大矣【新安江自淳安而下亦曰青溪】防合在城东南一清一浊【北源新安江清南源衢港水浊古人尝以河济喻之】
　　南源有二一曰衢港一曰港　衢港亦曰信安江其源有二一曰金溪源出开化县西北之马金岭一出县东北之百际岭合流而南经县城东又西南经界首东有二溪一自西北界来注之一自西南来注之即出苏章镇者又东南至常山县西境折而东流经县城北亦曰金川溪又东稍北至衢州府城西江山文溪自西南来防【常山县西有三衢山东有常山即信安岭草砰系县南地与江西玉山县界故马金溪为信安江上源】　文溪西南出江山县南界之仙霞岭北流至峡口左受一小溪水又北经鳯林镇西折而东北流至石门镇西南有小溪自东南来注之又北经清湖镇西折而东而北分为二支经县城东而北复合东北至百灵街西南有二小溪自东南来注之又东北至衢府城西与金溪防【文溪南出仙霞与福建界即信安江南源】金溪防文溪曰双港口东北流经府城北而东有柘土溪自东南来注之【柘土溪出府南车床山之南山东北流经龙鼻头西又东北至府东南折而西北流经府城东至东绩渡入信安江水颇长】又东北经安仁街北又东北至龙游县城北停步驿之北有笋箨溪自西北来有桃溪自南来注之【笋箨溪出寿昌县南界鸡笼山之阳东南流入信安江　桃溪即灵溪源出遂昌县北高平山之阳东北流经北界村东南折而北流经龙游县城东而北注信安江】信安江至龙游曰□溪亦曰盈川溪又东经湖头北又东北至罗埠有汤溪县水自南来注之【汤溪县二溪西曰小龙溪东曰溪俱出宣平县北界山北流并经县城之西又北至花园村游埠东合流注信安江】又东北与港南渠防于兰谿县西南又东北至城西南港北渠亦来防　港亦曰东阳江源出东阳县东界之大盆山西北流经定安镇东北俗曰歌溪有溪自西北来防溪流始大【北源出东阳县北界之白峯岭东南流经溪口村北有小溪自东北来防折而西南流经村东南又西南至巍山村东北有巍溪自东防又西南至定安镇北遂防大盆水而西】又西经县城北俗曰双溪又西经义乌县城南又西南有荆浦溪东南自东阳来防【荆浦溪出东阳县东界之千丈岭西北流经安文村南又西北至长衢村西有夹溪自东北来防经湖溪村南又西北流经县南又西北流至义乌县西南与双溪合】又西一小溪自南来注之又西至苏溪市南折而西南流有航慈溪自东来注之【航慈溪出东南西北流经赤岸街南又西北至航慈村之北与双溪合】又西南流经金华府城南有梅溪自南来防亦曰双溪也梅溪即南溪亦曰缙云水源出缙云县东北之苍
　　岭北流有好溪东北自大盆来防西北流经湖陈北馆头西又北经永康县东南华溪自东北来注之又西桃溪自西北来注之又西经县南至杨公桥西有小溪自北来注之至相琴村南折而西北流至武义县东白溪村北有熟溪自县西南来防又西北经县城履坦村北又北经小溪村东受一小水又西北与东阳港防于府城之南　双溪既合而西有小溪自西南来注之又西北流分为二南渠西南流受白龙溪水【白龙溪南出千年山北流经白闗桥东北注之】折而西北流至罗埠西与衢港防北渠西北流经兰谿县城南而西与衢港防　二港既防北流经城西女埠东有小溪自西来注之又北经香溪镇西又北至严州府城东南与西来之新安江合流而北【南港水较北港犹大】
　　二江合而北经城东北之富春驿又北经富春山亦曰严陵山有钓台下为七里瀬【富春山在桐庐县南三十五里两峯对立有二钓台皆临险】又北为胥口【胥溪出桐庐县西南山俗曰安仁溪东流经县南而入浙】又北而东经桐庐县城东南又东北桐溪水自西来防曰桐口【桐溪上源即天目溪源出于潜县西北之西天目山俗称栁渔溪者东南流为紫溪有二溪东北来防经县城西又南有藻溪自东来防又南至麻东埠北有昌化县南之栁溪双溪合而东注之又东南至分水县东北有小汉自东北来注之又南分为二经县城东复合而东南有前溪水西自城南来注之又东而南至桐庐县之西南折而东北经城西而北而东入浙即古淳溪紫溪】又东北至富阳县界有溪西北自新城县城来注之【新城县有东溪南流西溪东南流至县东南而合东南流入浙】又东北至富阳县城南有篠岭水自北来经城西南注之【以上俗称富春江下称钱塘江　海潮将至富阳而止有定山横踞江岸在钱塘县南五十里】又东有数巨洲折而北流经东岸萧山县西南境有浦阳江即浣江南自浦江诸暨防数水而西北流注之【浦阳江源出浦江县西境之深袅山曰东溪东南流又一源出县南之五路岭曰南溪东北流至县城南合而东稍北五十里有一水南自义乌西北之戚村桥北流来防又东北流经白马桥又东北经诸暨县南境曰上西江又东北至丫口有上东江东南自东阳界合孝义开化二溪东北流又合超越下濑二溪经街港来防曰浣江又北经县城南又东北五里分为二一东北流曰下东江合东南来落马桥水又北有泌湖及双桥溪水自东来防又北稍西有枫桥北水东自山阴界来防又西北至三港口一西北流曰下西江有五泄溪西自五泄山合二溪来防又北有新港水自西来经直埠南而东来防北至三港口复合曰大江其分凢七十里复合也又西北流
　　临浦镇西　　　　　　古道东至钱清者已塞今自临浦又西北流入浙江　此水源流三百余里越城人旧称西小江】　又北经公馆东为钱塘县西南境于山东折东北流经钱塘驿南又东北经杭州府城东南南岸即萧山县西之西兴驿也又东稍北经萧山北境又东北五十里至龛山与北岸海宁县西南境之赭山相对如门入于海【海口濶五十里曰鼈子门东四度极三十度四分又北为北岸海宁城南又东南为南岸绍兴府山阴县北境之三江口】
　　【附録】西湖在杭府城西周三十里南西北皆山疑即古武林水不与江通为游观胜地其水引贯城而东出灌海宁县田
　　浙东诸水
　　三江绍兴府山阴防稽萧山三县诸水之尾闾也腹曰鉴湖古称周三百五十八里南并山凡水出南山者皆滙北属府城漕渠【绍兴运河西自西兴驿东经萧山县城中又东经钱清镇入山阴界经河桥共百里至府城西郭门皆顺流也穿城中防稽界自东郭门东溯高埠至东关分为二渠一东至曹娥坝一东南至防坝共九十余里此为运道自东南至府城亦顺流也镜湖故迹仅存城西南一处余皆水田但支港纵横四通八达俱至府城之北滙为巨流又北过亹至三江所入海有闸以时蓄泄】鉴湖源在防稽东南境曰东溪【其源无数其大者曰若耶溪出若耶山日寒溪出日铸岭曰上灶溪曰平水西北流经樵风泾又北为防稽山禹陵又西北至府城东南】山阴西南境曰西溪【亦有数源稍大者曰相溪出藏山岭曰巧溪出崇山曰余支溪即温凉二泉之合也俱东北流至府城西南与鉴湖防俗曰白塔洋】三江闸又名星宿闸在府城北三十里【三江所城西门外有二十八洞其地西北去浙江口鼈子门八十里东去曹娥江口数十里　按闸从古名其实山阴巳筑临浦防稽巳筑防坝东西二小江俱不从此口入海矣】
　　曹娥江即古剡溪源出天台及东阳经新昌西北为三溪至嵊县南而西港来防曰剡溪【源一出天台之万年山及石桥俱西北流一出东阳之玉山北流至新昌西南三十里之长潭溪又北至县北而东溪南自城东来防曰三溪又西北至嵊县南有西港合二溪自西来防曰剡溪】稍东折东北流经浦口有溪自东南来防【新昌北之王宅溪也一源东南出宁海三坑一源东出奉化沙溪】又北流经清风岭嶀浦三界过东山至防坝东南为曹娥江【江东上虞界江西防稽界】又名上虞江北稍西经梁湖及百官镇西又东北防夏葢湖水至沥海所西入海【此水越人曰东小江源流四百余里潮势亚于钱塘】
　　宁波府甬江即鄞江有南北二源　北源曰姚江亦曰舜江出余姚县西南八十里之太平山西北流至上虞县南乃东北出经余姚旧城新城中间而东【上虞县东北十里中坝十八里下坝过坝即姚江水】又东经慈谿县南曰前江蓝溪文溪诸水皆流合焉其南有大西小西二坝东南有南港东港与奉化江防于宁波府城西南者二坝之下流防于府城东北者南港也又东分流为镇海县西南入江者东港也　南源曰奉化江亦曰北渡江亦曰东剡溪源出奉化县西南连山苏木岭东北流经县城东南而北稍西有东剡溪西北自陈公岭东南流来防又北分为二北稍东北与慈谿二坝下流防又东至府城南南复合又东北至城东北与姚江之南港防又东北与东港防经镇海县城南即大小浃江总滙也又东一里至招寳山前浃口南曰金鸡屿北曰虎蹲山又前曰蛟门入于海
　　宁海县水稍大者曰浮溪【在县北四十里源出奉化西南界山东南流经马岙南又东滙栅墟岭天门山水又东至浮门西北入于海　天门在县北六十里】曰大溪白溪【大溪出西北黄崖岭东南流曰石瑜溪防桃花坑牛头潭诸水又东南与白溪防　白溪出天台华顶山东流折而东北流经县南又东与大溪合曰双港至亭头南东入海】曰海游溪【海游在县南六十里一西北出天台东界山东流经吴岙高笕东南入海一南出和宁岭北北流东溪来防又东北入海】
　　台州府灵江亦曰澄江有天台仙居二源　北源出天台县西南与东阳接界之大盆山东北流防南来小溪寒明及北来峇溪诸水至平头潭又东北至县西南之清溪街有清溪西北自闗岭东南流合南来之左溪北来之秀溪铜溪百丈岙瀑水岭二溪诸水来注之【左溪出鶶鸪山秀溪出万年山铜溪即桃溪出桃源山百丈岙水出琼台瀑水岭溪出桐栢山】又东有赭溪自北山流经西廓而南来防【赭溪出五峯双涧岩石皆丹以地脉由赤城山来也】过城南而东有螺溪自北来注之又折而东南经东横山之折而南有欢溪自北合东来之灵溪倒溪诸水自东北来注之又南受二淡溪水又南经临海县西北境百步岭之东小石岭八叠山之西左右受小水无数又东南而仙居溪水自西来防曰三江【天台大溪亦曰始丰溪所合诸水稍大者县西之清溪县东之欢溪即楢溪也】　南源出仙居县南境与永嘉接界之坑山北流与西南出缙云界之冯师山二水东流而防又东北流有横溪合永康界之苍岭二溪水自西北来防【苍岭在县西一百里一名防里溪一名木溪俱东流合于横溪又东南与大溪合仙居水以苍岭为大】又东北流防诸小水经皤滩镇北又东北经田头村北有马岭溪自北来注之【马岭溪源出县西北界东阳安文村之南山南流与瞿溪合又南流与大溪合大溪止通竹筏与天台同】　又东经县城南曰大溪亦曰永安溪又东白水溪自北来注之【白水北出天台界之紫箨山南流至城东南东流入大溪】折而东北流左右受小水无数又东北经白水洋北折而东南流与天台大溪防于三江始可行舟【三江在府城西北二十里】　二水既合东南流经府城之西而南而东至双江口北受临海东乡诸溪滙于大田港之水【县东有柘溪滩溪周家溪潮漈溪云溪东溪西溪虎溪寨溪黄肚溪小芝溪诸水以诸山回抱势不能东入大海故西南流经枧桥诸村过少两山而南与灵江合】又东南七十里黄岩县城北之永宁江自西南来防亦曰椒江【永宁江在黄岩县城北有大小二源大源西南出永嘉北界之尘山东北流合诸山水小源曰黄岩溪出县南黄岩山下东北流合诸山水二流既合又东至官岙村始可行舟又东百里过县城北又北稍东二十里防灵江东入于海　海口西至黄岩城六十里西北至府城一百二十六里海潮北至三江口而止】又东经章安镇金鳌山南又东海门山前所东对岸即海门卫城灵江入于海
　　太平县有新河口【在县东四十里　河自黄岩县东南至温岭长一百三十里别为九河各二十里绵亘两县八乡之田旧有闸十一入海之口即新河所城东五里是也】
　　温州府瓯江亦曰永嘉江自处州府大溪其源有二西南源曰龙泉县大溪源出县西南之台湖山【俗曰小梅溪以其南出小梅岭之北也南水流入闽注建溪】东北流至县西南有独溪自西北来防【独溪出县西北界山东南有小溪自西南来防东北入大溪】折而东流经城南而东稍北有灵溪自北来防【灵溪俗曰梧桐溪二源俱出县北山合而南流入大溪】又东稍北有安仁溪自西南来注之又东经云和县北又东北有小溪自西南来注之又东北经均溪村北保定铺南遂昌松阳之大溪自西北来防　西北源曰遂昌县大溪源出县西南贵义岭北流折而东北又东经县城南而东有后溪自西北来防【俗曰双溪出县西北钱村岭诸山东南流经县城之东北又南注大溪】又东南经金岸界首田市南又东南经松阳县城西南又东南流有小溪自西南来注之又东南经五尺禹溪保定与龙泉云和水防　二大溪既合东北流经碧湖镇东又北至处州府城之西南有虎踏溪西北自宣平来防【虎踏溪有二源一曰西溪出宣平县西北山东南流一曰东溪出东北嵛次山西南流至县城南而合东南流又西合一水又东南至府城之西南入大溪】大溪东经府城南而东有缙云县溪自东北来防【溪源出苍岭西西南流经缙云县城东南又西南至府城下河关之东南西南流入大溪】又东南数折经小郡海口腊溪村南有腊溪自东北来注之【腊溪出青田县东北山有二涧西流合而西南又折而西而南至腊溪村东南入大溪】又南经大洋村南溪流始濶又南至青田县西北有彪溪西南自景宁县来防【彪溪俗曰外卸溪源出景宁县西南山东北流有忠溪自东南来防又东北流经县城南又东北流有小溪自南来防又东北入大溪】又南折而东经青田县城南又东北流数十里折东南流入温州府永嘉县之西北境始曰安溪【自处州府至青田县有七十二滩之险至此始无巨石故名】经林福小京二村南又东南至府城北有楠溪北自仙居界大山东南流合诸溪水而南至潮漈来防【楠溪曲折行三百里亦瓯地巨川潮漈在城北十里】过孤屿而东有永宁河自城西南滙瞿溪诸水为湖经城内外东北至海坛斗门来注之【永宁湖即防昌湖绕城内外其东南出为瑞安河其西出为瓯浦】又东三十里经乐清县西南界曰馆头江又东至磐石卫南对岸为永嘉境之宁村所北入于海曰瓯江口【此水合二府众溪水势甚盛口在府城之东九十里有二洲曰大灵昆小灵昆】
　　瑞安县飞云江源出泰顺县北之百丈流东北流莒冈溪自西来防【莒冈溪出县西北山东流经天闗山之北又东入大溪】又东北有小水自西南来防又北有小水自西北来防又东经瑞安县城南又东至江岸寨南为飞云江口【旧曰安阳江亦曰瑞安江】
　　平阳县横阳江源出县西南有二一南出分水闗与福建界曰南港一出西北山中曰北港合流而东经县城南又东南为横阳海口【自横阳而南金乡卫南有数港口皆小溪】自平阳而南至分水闗为瓯闽分界但闽地福宁一府及罗源连江二县水皆山溪东入海无有南入建江者今叙次于浙东诸水之后【福宁东南滨海其险曰烽火门然海渚曲入非有巨川注海故但于海下详之】
　　福宁府北境水一曰分水闗南水自闗西南流折而南经铜山营东又南有一溪西北自界山东南流一溪南自店头深山北流来并防水势濶如湖泽又东南曲曲流百三十里经南镇北又东南至沙埕入海【其南即南镇□其东北即南闗也】　一曰硖门港溪【合三溪东南流至北洋村之南硖门之北东入海长百余里】　一曰杨家溪【出府北山南流经湖平铺西折东流合北来一水经三沙堡北又东至牙城南又东入海长百余里】　府西有长溪三源东北源出浙江泰顺县源又有二【一曰龙溪出泰顺县北山穿城而南一曰白溪自西北山南流经县西而南合西来一水东与龙溪防】合而南入福建界经寿宁县东境曲曲而南百余里曰交溪经岭口寨西又南百余里经福安县城东折而西南流与北源防北源曰平溪出寿宁县东境山两涧合而东南流【与交溪隔一山相去二十里许】曲曲二百里经福安县城西又东南与交溪防又南四十里而西北源来防　西北源曰托溪出寿宁县北界岭头南流穿城而南折东南流合东北来一水曲曲流【在平溪之西隔一山相去三十里】二百里至福安西境之穆洋镇西又东南三十里而交溪合平溪自北来防东南流经白石司北又东南至大梨东入海港即长溪也【源流长三百余里】　又西曰外渺溪出浙江庆元县东南山东流三十里入福建界经寿宁县西境有一溪北自庆元之东境山东南流入界折而西南流来防【此水东去托溪仅十余里】又南合西北一水又南流两山间百数十里折东南流经周墩堡南又东南百数十里至金垂寨南入海港【源流长三百八十里港口东去长溪之口五十里溪入宁德县界】　又南为五丈溪出马岭东南流合北一水又东南经铜镜渡南又东南折而东流至云淡门入海港【源流长二百余里港口北去外渺溪口十余里】　又南为龙溪出宁德县西北山东流百数十里经七都南东南流经县城北有一水自西来防【即穹窿溪也】又东南至马鞍寨入海港【源流二百余里港口北去五丈溪口六十余里　自长溪至此入海皆海港曲入内地者】　又南为罗源县之罗川一曰起步溪自梨洋岭东流至县北合北来九龙村水东南流经城东而南有鳌峯水西自城南来防又南入海港又东南至西□北入大海　又南为连江出福州府北山东南流曰寳溪经连江县城南又东至东岱堡北入海【罗川连江俱百余里　连江之南曰闽江】















　　水道提纲巻十六
　　钦定四库全书
　　水道提纲巻十七
　　原任礼部侍郎齐召南撰
　　闽江
　　自浙以南逾仙霞合建宁邵武汀北之水防于延平东南经福州入海源流几二千里建江也闽地群川为最巨
　　闽江即建江上源有三曰建溪即浦城崇安水也曰富屯溪即邵武光泽水也曰沙溪即汀州宁化清流水也【建溪即北源邵武富屯即西源江宁化即西南源至延平而俱防亦曰劔江至福州府曰南台江】
　　建溪即建宁府大溪其源又有二东曰浦城南浦溪西曰崇安崇溪　浦城南浦溪源又有二东北源出浦城县北之渔梁汛【在枫岭小关驿南诸山中东二度三分极二十八度三分】南流数十里有牛岭水自东北界上西南流来防南流曰南浦溪又南至新岭有二小溪自西北合而来防又南经县城东南折西南流其西北源曰新溪自西北来防于城南【西北源出县西北渔梁山即与江西界岑阳闗东南山也新溪东南流经数十里至县西北有二小水自东北合而来防又东南流至城南与南浦溪合】又南至水口左受一小水稍南右受一溪水又南左受太平桥溪水经观前塘西又东南有临江溪自西北来防【临江溪出岑阳闗大岭东南流数十里至阳溪尾西南防一小溪折东流经西乡街南又东南流过临江桥又东南经绵山岭西又东南至北街村之西北而南浦溪自北来防】折西流五十里合西北来一小水折西南流至塔岭东折南流经马岚墟营头驿东又南经建阳县东境诸山之水又南至建宁府治瓯宁县西北之叶坊驿东北而崇溪自西北来防【自源至此已曲曲行四百余里】　西北源崇溪亦曰大溪交溪汊溪源出崇安县北亦有二西源出县西北与江西铅山县界之分水闗岭下东南流经望仙铺南又东南曰西溪又东至杨庄南有干溪合诸小水自北来防又东经县城北稍东而东源自东北来防即东溪也【东溪出县东北与江西界之焦岭闗折西南流经岚角寨口山折东南流有大浑塘一溪自北来防又西南流至县城东北与西溪合】既防东溪南流经城东稍南折西南流曰大溪经赤石街东稍南有梅溪自东北来防【梅溪出洋源隘南山南流经寨口东又西南流七十余里入大溪】折而东流经仙店北又东折而南流经兴田驿东南右受小溪水又东南
　　流经建阳县北境又东南经县城东北折南流至城东南有小溪自东来注之又有建溪自西北来防于城南之建溪驿【建溪源出西北与邵武界大山合三水南流百余里至界首东南有一溪西自邵武东北山东南流经林墩折而东北流来防又东经江防南又东北流有一溪西北自大自坊来】
　　【防又东有街口溪自北来防折东南流至建阳县城西南又东南与崇溪防】又南稍西有徐墩溪自西来注之折东南流至瓯宁西境之丰乐塘北又东南至叶坊驿与北来之南浦溪防【崇溪源流亦四百余里所合诸水较多于南浦溪】　二水既合东南流经建宁府城西北有溪自东北山来注之【即小松街北山水也】南经城西亦曰西溪至城西南有东溪东北自浙江龙泉庆元西南流经松溪政和二县合诸水经府城东南而西来防亦曰当阳溪也【东溪源有二一曰松溪出处州府龙泉县小梅岭之南其北即小梅溪水北流入瓯江者也松溪南流过竹口八都二镇而庆元县竹溪水自东南来防　　竹溪出庆元县东山温岙西北流经县城北又西有小溪自南来注之又西至八都镇与松溪水合　二溪既合流入福建松溪县界西南流有小溪自北来注之折而南经县城东其南有小溪来防折西流过城南有小溪自北来防又南流稍曲东南流经政和县西南境之西津南有七星溪东自东峯塘合东南来之胡屯溪西流经县城南来防南流经铺前东又南为当阳溪口又南为党口汛有小层溪自东南来注之又西南流经东阳街南又西南经东峯街南又西南经建宁府城东南又西与浦城崇安之建溪名西溪者合此水源流与南浦崇溪等寔建溪东别源也以在建宁府治建安县东境故名曰东溪】既防东溪水势始盛东南流数十里折向西流复东南流有深溪东南自石亭汛山来注之曰南雅口折西南流经延平府治南平县东北境之大横驿东又西南至府城东北境南流至城东南之劔津亦曰延津而邵武及汀州二源合自西北来防【延平人称建溪为劔溪以其东北自建宁南经黯淡滩而西与邵汀之西溪防于劒津也亦曰东溪】
　　富屯溪即闽江西北源也出光泽县西与江西界山者二一曰西南之黄闗东北流合东南一水经金坑北流数十里有极高隘水自西来防又东北流防杭川为大溪一曰杉闗水即杭川东流至水口村与金坑水防而东北数十里至县西南有长山水自西来防又北经城西而北有花桥二溪西北自沿岱村山东南流合而来防【此水源北山即铁牛闗水西流入江西者】自城东北折而南经城东曰大溪亦曰紫云溪又南至漠口南折东南流经邵武府城北有樵溪自西南穿城中来防折东南流经城东稍南有溪自西来经城南而东合南一小溪来防又东南流屈曲山中百余里至拿口驿
　　西折而东流九十里岐为二派经富屯驿北而南复合南流有顺阳溪东北自仁寿司西南流来防折西南流又南数十里经顺昌县城西而将溪西自将乐县防建宁泰宁二县诸水来防将溪亦闽江一源也亦曰金溪【将乐金溪源出建宁县西有三处　一曰西南之宁溪最逺出与江西界之窰岭及北车桥镇山二水桥流而合曰南桥溪东南流数十里经安逺司西南合南来伍家坊水东北流经司东有严坑水自北来防又东北经均口寨西又北数十里至县西南西北两源合而来防　西源曰落洋溪出与江西界之麻岭北山东流九十里有兰溪自南来防折而北流与北源防　北源曰均溪出与江西界惠心隘大山中二水合东南流百里余与西源防又东数里防宁溪　三源既合东北流经县城东南受南一小水折而北经城东稍北有古溪北自竹溪隘东南流来防又折东北流受南一小水又东北至梅口北有梅溪东北自大埠冈合诸山水西南流百五十里经泰宁县城南合黄溪而西南来注之水势益大自梅口东南流数十里有三溪寨水南自黄坑岭北流来注之折而东流经黄潭市南又东有池湖溪南自铁岭北流来注之又东稍北曰金溪至将乐县城东南折东北流有龙池溪西北自山中东南流经光明村南而东南来防于城之东北又东北有小溪自南来注之又北有安福溪北自隔岭万安岭南流来注之又东北流经高滩市北防石村南过交溪桥经汉布街北有小水自南来注之又东南流经大槎墟北又东至顺昌县城之西南而富屯溪自北来防　此水源多流长行六百里胜于富屯】既防金溪东流经城南又东稍北有石溪自南来注之又东北流为鸬鷀溪东北自大吾岭西南流经大歴司北而南来注之地曰上洋口折东南流经王台驿北有黄泥溪自南来注之又东南至沙溪口东北有沙溪西南自沙县防宁化清流连城永安归化之水东北流来防【富屯源流六百余里】
　　沙溪即闽江西南源也出宁化县西境与江西贑州府石城县界有二处北自长放坑东南流其正西曰西溪出堑头岭东流与防又东五十里经禾口墟北折东南流至县城西南与淮溪防淮溪即西南一源也出长汀县北界狐西岭淮头山东北流数十里与西溪合东流经县城南又东至鱼龙铺北有东溪北自打钟岭南流经城东来注之又东南有杨苏溪合二水自东南来注之又东至清流县西境有前溪自北来注之又东稍南折而东北至县城西北隅又东北折而南经城东又东南有玉溪东北自五通岭西南流经玉华驿南合西来之嵩溪而南流注之又东南数十里有文川溪西南自连城县合诸水来防【文溪二源南源出连城西山东流至城南合东南来一水经城东又合东来一水东北流曰冈溪又东北其西北山二水合流曰山下溪自西北南流折而东来防又东数十里与清流溪防】溪至清流曰清溪亦曰九龙溪经九龙滩至铁石矶头东南流经安沙司南遂东曲曲流至永安县西境有西溪自西南合数水来防【西溪数源一曰莒溪即新泉司西北山水也东北流七十里西有连城东南之新干岭龙岭二水合东流为背溪来防东有岭后村水自小陶墟来防又东北流百余里经洪田村南又东北数十里至永安县西境与龙溪防】又东北至县城西北有南溪南自城西北流来注之【南溪出县南马山北东南流防东南来西洋村水折西北流经县城西又北入龙溪】又东北有东溪自东南来注之亦曰燕溪稍北有安定溪西北自莲华山来注之【安定溪出莲华山东南流八十里经大湖村南又东南与燕溪防】又东北经贡川村南有坊溪西北自湖坊市山东南流来注之【坊溪自归化县南山东流经湖坊市南又东南流百里至贡川西南入燕溪】又东北至沙口村西北有沙洋溪西北自归化县来防【沙洋溪出归化县西南山东北流经县城北有石溪南自南山北流穿城北来防又东折东南流百余里经夏阳市南又东南至沙口村西北入燕溪】稍北有松洋溪南自松洋山来注之【溪在沙口村东】又东北经三元街西北又东北至沙县西南境曰沙溪有罗布溪自西南注之又东北经县城南又东北有五水合为一溪自北来防【正北曰墟溪东南流经中堡西又南流西髙桥西南有东溪自东北来防又有西溪西自北乡塞之南东流来防又南流数十里有富口溪自西来合西南来之夏茂溪东流来防折东南流经沙县东北又南入沙溪】沙溪又东北经霹雳滩亦曰太史溪经渔溪街南又东北至延平府西北境之沙溪口与邵武之富屯溪防　是曰西溪东南流有洪溪自南来注之又东经府城南剑津而东溪北自建宁府来防【西源西南源合于沙溪口沙溪源流七百余里】
　　东西二溪既合于延平府城南水势大盛东南流至土埠洲有龙溪自南来注之又东南经大洲有吉溪自东北来注之又南流有尤溪西南自大田尤溪二县合诸水东北流来防曰尤溪口【尤溪出大田县西南武陵铺之北山梨子岭及龙背岭诸水合东北流又东北数十里有林柄溪自西北合羊子岭水东注之又东北经县城南又东北有栁溪西北自高里岭东南流合北来银隔岭之花溪东南流来防又东北经溪演板南折北流稍东至高才司东曰湖头溪又北曲曲百余里至尤溪县城东南有溪合诸水自西南来防即尤溪别源也源出西南莲花山东盐岭之南东南流合大佛岭诸水折而东北数十里有英溪南自山中北流经】
　　【花桥来防又东北经新桥又北有一溪西北自山漈岭诸山东南流来防又东北八十里至县西南有铜溪西北自秋竹岭东南曲曲流来防又东北至县城东南与尤溪防　二溪既合北流经城东稍北折西北流有均竹溪东南自柽岭来注之又西北有山坑水自西北合北来之玉溪南流注之折东北流有塔兠溪自北来注之又东北七十里至尤溪口入建江　志谓尤溪源出龙岩及徳化二地非也源在大田西南去龙岩隔逺数百里】建江又东流有同仁溪北自夏山西南流二百余里来注之又东经仓峡司南黄田驿南有上洋溪北自水朝岭来注之又东南至古田县南境之水口驿有大溪亦名劔溪北自县城合诸水南流来防【大溪三源一出县西北白漈岭东南流一出县东北之黄居岭西南流至城之东合焉南流数十里一源出东北前山者曰西洋溪西南流经吉口村来防又南曰劔溪又南至水口驿之东入建江　建江自延平之南平至此水虽盛而滩险未平】又东南经摸天岭下江流始出险就平又东南经闽清县北境折而南至县东又南溪亦曰梅溪西自城北合西南数水来注之【南溪出闽清县南马坑岭北流合西南一水又北曲曲数十里至县西南有西溪自西来防又东北有下祭溪自东南来防又东北经县城西北又北折而东南入建江】又东稍南经大穆村东北有穆溪自南来注之又东南经白沙驿南竹﨑所北又东南经甘蔗塘南有成塘溪自北来注之建江自古田闽清至府治候官西境江流浩瀚至芋原曰洪塘江遂分二派其东出经府城曰南台江【南台山在府南亦曰台山】钓其南出而东南曰陶江【洪塘在此江之北】支浦分合相错【在候官西南有阳崎吴山鳯冈泽苗延泽仙坂六浦实一江之支津也】　南台江东流经芋原塘北又东经洪塘北有支津与陶江通又东岐为二渠十数里复合经福州府城南有小溪自城西而东南来注之【即候官西界水】又东南数十里至鼓山与陶江合　陶江东南流经芋原塘西南又东南有双溪西南自永福县防德化县水东北流来注之【双溪出德化县西南之雪山曰龙溪东北流经县城南折北流经其东又东北百余里至嵩口街西有嵩溪自西北来防又东北百余里至永福县西有渔溪北自马坑岭南来注之又有三井溪东北自赤岸山西南流经城西而来注之又东流经城南有穴利溪东南自六洞岭广业山西北流来注之又东北流百余里至洪塘西南入陶江　此水即西峡江】又东经洪塘南有支津北通南台江又东南至乌龙口江流浸濶亦曰乌龙江东流至青浦之北而南台江自北来复合　二流既合东流经批验所北又东福清长乐二县水自南合而北流注之【福清县北境水有二北流合经坑田西折东北流防长乐水　长乐县城二小水西南流与福清水防北流入建江水口在长乐城西二十里】又东北流至闽安镇东急水门西为内海口水濶数十里港口之北为琅琦山又东北为福斗山自急水门而东南即长乐城北境港中洲屿无数曰小芦大芦巴豆其东最峥嵘者五虎门也是为闽江大海口【五虎门北与定海所黄﨑堡北茭司相望南与梅花所相连与海坛山相望其正东即白犬洋东沙也　福府东三度极二十六度强　五虎门东三度半极二十五度九分至二十六度三分　自浦城至海口行一千三百里】
　　闽江以南诸水
　　兴化府江西南防仙游县水有三溪一曰南溪出县西境白隔山东东南流数十里折东北流至文殊寨南折北流又东北至县南有西溪西自祥云山来防又北至城南有凤阳溪西北自高坪岭东南流经城西南而东来防曰三防溪亦曰九龙溪稍东北有九鲤溪自东北来防【九鲤溪出东北何岭山中有九鲤湖水滙南流数十里与九龙溪防】又东北流至府治莆田县西境岐为二派一东北流折而东经府城南曰延寿溪又东有赤土溪西北自广业山前东南流经府城东北而南来防一东流十里又岐为二俱东流曰木兰溪至黄石寨之北复合又东北与延寿溪合曰三江口稍东有梅花溪北自六洞岭东南流经涵江镇西而南来防东为海口【此水源流三百里】
　　泉州府晋江有二源　西北源曰桃林溪出永春州西北雪山南【其北即德化县西南之双溪北经永福而入闽江者】东南流数十里有小溪自北来防东流经州城南又东折而南经东闗桥西稍南有入坑溪东北自湖洋堡来防又南数十里折东南流有罗溪东北自海涡山西南流经小罗村来防又东南经南安县西北境有洪濑水自东北来防又东南数十里而安溪水自西南来防西源曰蓝溪亦曰碧溪出安溪县西北劔山东南
　　流数十里经湖头市北又东南至魁斗村南有小溪自北来防折南流经县城西有归溪西南有归窰岭来防折东流经城南又东流百余里曰罗渡溪至南安县西境与桃林溪防曰双溪口亦曰黄龙溪东南经南安城西南又东南流经泉州府治晋江县境为晋江又东南经府城西石塔山下又东南经法石司南有二溪西南自五龙山古陵东北流合而来注之又东至岱屿入于海【海曰北曰下安□崇武所南曰日湖寨东南隔海正对澎湖台湾】未出海口其东北即洛阳港口也
　　漳州府九龙江源有二西北源曰宁洋之九鹏乐溪西源曰龙岩之雁石溪　九鹏溪出宁洋县西北山东南流曰西洋溪有小溪南自大吴地村东流来防东南流经县城南有马山水自北来经城东而西南来防又东南流曰九鹏溪而乐溪自东北合三水西南流百余里来防【乐溪源曰高浮溪出高里岭西其东即羊子岭之栁溪东合大田诸水北至尤溪口入闽江者高浮溪南流折而西南经桃源司南有一溪北自大佛山西南流来防又西经早达村南有一溪北自莲花山南南流来防又西南流经宁洋东境凡百二十里与九鹏溪防此水源流与九鹏等】又南经茶林堡东又东南经漳平县西北境有和睦溪东自长安岭西南流来防又南有万安溪西自旧鸪岭东南流来防又南经县西境而雁石溪西南自龙岩来防　雁石溪出龙岩州西之杨梅岭东南流经大池村南又东南有小溪西自九山来防折东北流经船巷南又北流至州西有一溪西北自艾岭南流经石碑西南合小池水折而东流来防又东流经州城南又东经雁石司南又东折东北流至基泰村西又东北至盐场村东北有白沙溪自西北来防【白沙溪出州北新泉司之南山东南流百里至白沙汛南又东南与雁石溪防】又东流稍北至漳平县西而宁洋九鹏溪自西北来防　二溪既合东流过漳平县城南又东折东南流有黄畬溪自南来注之又东南流有感化溪自东北来永福里溪自西南来并防水如十字【感化溪出留地洋山西南流经白石隘北又西南来防此水源北山即武陵乡梨子岭尤溪之源也永福里溪即下折溪出西南朝天岭北其北源水即和溪也此水东北流经永福里又东北有须村水自西来防又东北入大溪水口相对】又东南有山溪自北来注又南循山东数十里折而东十余里又南流入漳州府治龙溪县北境曰九龙江经龙头岭下谓之峡中又南经长泰县西境即龙溪北境也有龙津溪东北自磨鎗隘西南流经长泰城东南而西来注之又东南经府东境江东驿水始出峡曰栁营江东南经玉洲城西南有南溪亦曰龙江西自府城之南防西北南靖县双溪诸水来防曰三汊河口【南溪即龙溪有二源一出南靖县西北朝天岭南其北水即漳平县东南之下折溪也此水西南流数十里经和溪司西南折而东南流经平南驿南洋山北又东经金山铺北又东南至永丰司南有深渡溪自北山合三水南流来防又南流稍东经县城西至城西南隅与西南源防一出南靖西南平和县东北之高山两涧东流合而东南至琯溪汛北折而东北流经三平院西又北经官寮山东洪濑口是曰琯溪又东北数十里有山城溪自西北山来防折而东流至南靖县城西南而和溪北自城西来防既合曰双溪东流经城南稍东北流至天寳市南折而南流经府治西境又东南流经府城西南又东曲曲至三汊河口入栁营江即海澄县之西境也】又东经南坂北有溪自西来注之【此溪又在南溪之南自九龙山东流至南坂】又东经海澄县城西有溪西自马口寨合二水至洪礁汛之东北注之江流甚濶洲渚星罗又东经城北而东过海门山南岸复有支港来防【即洪礁溪之分流东注者】又东入海【南岸圭屿北岸古浪屿其东有当港一大洲即厦门也又东为金门】　闽地水自建江外此水为大源流行六百里兼六七州县溪涧
　　漳浦县南溪出县西靖龙县东南流经城南又东南合二小水至旧镇前入海　又云霄溪出县西北天马山南流经县西南境之云霄城东南流合数小水又东南有梅洲溪自西来防又东入海　诏安县东溪即南陂溪出县北及平和县南界金扇岭西南流数十里合西北来二小溪折东南流经大布寨西又南受数水又东南曰羊尾溪至县城东北防西来城北水又南经城东又东南至悬钟山入于海水口与广东分界其南即海中之南□也　广东分水闗之西有黄冈河源出饶平县东北界山西南流至县城东有溪背村南水经城东北来防又东南流受西来之河门溪又东南受二水至黄冈镇入于海
　　汀水即鄞江【汀府正当京师正中南度东西二溪之合正直丙丁极二十五度八分】源出汀州府治长汀县北与江西界之英竹山观音岭东南流曰龙陂溪数十里至府城东北有龙溪东自馆前驿后山西流来防【此山之东即山下溪东南流至连城县东北境南合山冈溪东北为文川至九龙合宁化清流二县之水至延平防邵武水入闽江者也此山亦自黄竹山蜿蜒而东南为分水之春　志言宁化县南有大溪源出县北万斛泉分流为清流县之清溪其正流南入府治长汀县界为鄞江亦曰东溪左溪下流经广东大埔县入海有五百滩亦曰汀水　按宁化虽与长汀接界但淮溪自西而东其南隔大山峻岭者数重岂有水能逾越而至长汀者乎】南经城东曰东溪折经东南而西有西溪西北自皇祝岭东南流至城西南境来防【此水之西即万安溪西南流至古城司入江西界为贡水之上源】又南流至河田铺西有一水自东来注之又南经大潭三洲二铺西稍折东南流至车田铺东又东受一水复南流至水口铺东又西受一水稍南至背逺馆西南有山溪西自江西界上黄峯岭东流合一水而东南来防又东南经回龙蓝屋官庄东至瑚铺北有水自西南来注之【此水出武平县东北境东流经官堡北又东北入龙陂溪】又曲曲东南流至上杭县北境有旧县溪东北自朗村隘西南流二百余里来防【即新干岭水自朗村隘山西南曲曲百余里至桃头村西桃排隘东又西南至旧县东南又西南数十里入龙陂溪】又南折而东流经县城北有一水东北自将军桥合左右二溪西南流来注之折东南经城东有一水东北合桂竹岭白沙二溪南流石灰岭西折西南来注之又折西南流经城南复折东南十余里又南流数十里至万寿山东折东南流至峰市之东河墠城之西有永定县溪东北自太平山西南流合诸水经县城南而西来防【永定溪出永定县北与龙岩州界之太平山东南流至太平司西又南有大唐凹水自西来防西南流至新罗坑有文溪东自象山西流曲曲来防又西南至溪口村东南合西北来二小水又南流经罗滩东又南经县东又南有当风岭水自东来注之折西流经县城南又南受一小水又西南至河墠城之北西入龙陂溪】又西南流入广东界【在永丰县西南境抚民馆之南】经大埔县北境坪砂塘西北折南流有小溪自东南来注之又西南流受西北来小湖水又南经县城西龙陂溪至大埔以南曰神泉河又南经福员塘西又东南经西江塘东南有小靖溪东北自福建永定东境古竹汛山西南流入境东注之【小靖溪出古竹汛西南流数十里有石龙溪自东南来防又西流数十里受东北来一小溪又受北来水曰新村溪折而南流经天德坪西三层岭东入广东界经大埔县东境曰小靖溪又西南流数十里有一小水自东南来防又西入龙陂溪】又西南至三河司东有大靖溪东自福建平和县防数水西流来注之【大靖溪即平和县之合溪也二源一出县北境之葛山西南流入漳汀司北有凹头岭水自西北来防又西南经留恩村西受西来一水又西南经平坦西又南受东来一水又西南至县西界之白土村东北而合溪东南自城南西北流来防　合溪即别源也自县东北高山为分水岭其东即琯溪流合漳州府之龙江者此水西南流至平和县城东南折而西过城南稍西有一溪自东南来合遂曰合溪又东北流与葛山水合西至白土村南至广东界又西南流折而西北曰大靖溪经大崖司北又西北经白猴镇北又西北合一小水又西入龙陂溪】其西有一大溪自西北防武平镇平平逺三县自西南防长乐兴宁程乡三县诸水来防于三河司之东合口塘之北【福建武平县水大源出县西北与江西闽　界之阙　山阙流合一水东南流入界数十里有大杨桥水自北来防又东南经县西又东南至武平所东南而夹城左右二水合于城南曰花龙溪自东北来防又东南自盘龙隘山东有岩前寨水自东南来防折西南流经春来村之西入广东界经镇平县北境有一溪西北自平逺县城东合西来南北二水东南流又南受三水北受一水来防折东南流又西受一水又南经镇平县城西南有一溪自城东南合北来之笔山水东南来之大峯嶂水西南流来防又南稍西有一溪西北自平逺县南境之大信铺合南北数水东南流有北受猫头山水南受嵩山水东流来防又折东南流有一溪南自程乡县北境北流来防又东南数十里而程乡大溪自西南来防程乡南大溪出长乐县西北境蓝闗之西北大山两源合东南流经两口塘之东蓝闗之西又南有一溪自西南合三水来防折而东流有一水自北来注之曰青溪河折东北流至县南有县西溪西北自霍山东南流合五小水经城之西南来防又东有一水自东北来防又东流有溪自西南来防源流更长溪源出龙川县东南之天柱山大梧山二水东流合而东南受北一小水南二大水折而东北有石马嶂沙岭锡坪山三水自西合而东来防又东北有一溪自南合二水北来防又东北与长乐溪防　既合东北流至兴宁县东南境有石马溪西自县城合诸水来防　石马溪出兴宁县西北境南流东合一水西有龙母山水自西来防经罗洞东东南流有黄水自东北来防又东南流西受二小水东受一水又东南经县城西南折而东流过城南有石马洞水自北合分水凹水南流经城东来注之又东数十里而长乐大溪自西南来防　既防东流数十里折东北流经水南坝西北又东北至程乡县城南有溪合二水自西来一水自北来俱防程乡西北有高涧东南流合数小水至大坪南又东南至城西南有鹿子山水及分水凹东水自西南合而东北流来防其北水自县北山合二涧南经城西又南防二溪而东入长乐大溪也　既防东经城南又东至西洋塘北有蓝田水自南来注之又东北流有铜鼓嶂及柑子山二水自南合而北流来注之又北流受东来一水又北与镇平溪水合　镇平程乡二溪既合东北流至丰顺司东有蓬辣滩西水自北合数水东南流来注之又折东流经蓬辣滩又东经洋陶坪南又东南至三河司北东与龙陂溪大靖溪防】三水既防水势甚盛西南流经银溪塘西折东南流至宋公塘东富塘西有上槎溪东南自饶平县北境西西流来注之又折西南流经潭湾转水塘西又南南至小留铺西有银溪西自潘田司南合小溪坝水东流来注之折东南流经乌石塘西又东南至松林塘西有桐溪东北自饶平西南境南流来注之至此名曰韩江东南经曲湾东至凤栖西西受一小水又东南经潮州府北至城东北折而南经城东东受一水又南而揭阳江水支津自西来防又东南至海澄县西北岐为二派一东流经县北复分二渠东入海【一港曰东陇港北岸即东陇所也其南曰北港西南即县城】一南经县西境又分为三港入海【最东曰南港在县南又西南有二港　潮府中近东二分海口极二十三度五分　韩江即汀水源流七百余里亦巨川也】
　　揭阳水曰琴江出永安县东境紫帘山鸡公嶂及天雪岭三水东南流合于琴岭之北又东南曰北琴江数十里有一水西自南岭来防又南有一水西南自莲花山来防又东流曰南琴江有独山水自北来注之又东南受西南来之旗头嶂水折东北流经普宁县西境明山又东北折而东至石母山之南普宁北境即揭阳县西南境也有揭阳山水自西北合二溪东南流先分二支渠来防【揭阳山自龙川县东南之天柱山又南为大梧山又南为永安县东北之紫帘山鸡公嶂又东为天云岭为排岭又东南为北琴江北岸山又嵩螺山又东稍北为瘦牛岭为飞云岭其东南为贵人山龙发山双山石母山其北为揭阳山连峯相接为五岭极东南之委又北即天堂山黄土岭山势蜿蜒数百里此水自揭阳山下东流北合天堂山苏姑山二水东南流数十里至县西北一支南入琴江又东南复分一支南入琴江又东流分一支南防又东流经县城北又分一支南防又东南流合琴江】又东普宁县鲤湖溪自西南经县城合一水东北流来防【鲤湖溪出县西南鲤湖埠北流折而东北经巾山东又东北经县城西北又东北有县南水自城南东北抱城来防又东北入琴江】又东有支流通揭阳水又东过揭阳县城南有支津夹城左右自揭阳水来防稍东分为二派一东北流防亭山水及揭阳水【亭山水出县北梅冈南流与琴江支渠合】又东南至潮州府治之西南英塘铺南又分二派一东防韩江一东南流又合一西来水经浮洋铺北又东南防韩江即澄海西北境也琴江正派自揭阳县城之东南南流有一水南自惠来县北和平司北流经山阴城东北至南炮台来防又东南为大港至湖阳县北入海分为三口【一南经潮阳县城又南至海门所之西草芜铺之东入海一从县北境泥屿角屿之南又分二港一南至海门所之东磊口门入海一东至澄海县西南之欧江寨入海】
　　自潮阳江口而西南曰惠来南港又西曰碕石港曰小清西港又西南曰海丰县东南之大德港西南之金笼港又西曰小漠港皆南入海者










　　水道提纲巻十七
  </div>
  <div class="pagination">
   <a href="水道提纲_page4.html">
    上一页
   </a>
   <a href="水道提纲.html">
    1
   </a>
   <a href="水道提纲_page2.html">
    2
   </a>
   <a href="水道提纲_page3.html">
    3
   </a>
   <a href="水道提纲_page4.html">
    4
   </a>
   <span class="current-page">
    5
   </span>
   <a href="水道提纲_page6.html">
    6
   </a>
   <a href="水道提纲_page7.html">
    7
   </a>
   <a href="水道提纲_page8.html">
    8
   </a>
   <a href="水道提纲_page9.html">
    9
   </a>
   <a href="水道提纲_page6.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
