<!DOCTYPE html>
<html>
<head>
    <meta charset="UTF-8">
    <title>浙江通志 - 第 129 页/共 787 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>浙江通志 - 第 129 页/共 787 页</h1>
    <div class="content">


　　浙江通志卷四十八
　　钦定四库全书
　　浙江通志卷四十九
　　古迹【十一】
　　严州府【上】
　　古郡城　严陵志在今淳安县乃郡城旧址吴贺齐所筑县西古城基则其外城也
　　晋太子城　新定续志在今淳安县西梓桐乡普慈山之巅相传晋太子尝避地筑城于上今迹犹存
　　始新城　水经注浙江又左合絶溪溪水出始新县西东迳县故城【方舆纪要在淳安县西六十里威平镇吴贺齐置县于此】
　　古严州城　名胜志在桐庐县西十五里桐江西岸隋仁夀二年鸿胪寺丞苏纶筑
　　桐庐故城　万厯桐庐县志在县西二十五里吴黄武四年筑隋开皇九年并县入钱塘其城遂废今孝泉乡漏港有故址存焉
　　古县城　严陵志在桐庐县治西北十五里唐贞观二十年废桐江西岸城改筑开元二十六年以水患复移城桐江口即今县治是也故邑人谓此为古县城【严州府志元张士诚令其部将刘真据桐庐谋筑城毁安乐墖及牛山临江扶防取其砧石掘地作河事寻寝今市心及横港一带然隆起者皆新城基也】
　　唐防之城　方舆纪要在桐庐县东南三十五里南齐永明中筑地名舒湾【治严州府志寓之富阳人侨居桐庐南齐永明二年冬聚党作乱郡丞张思祖遣浃口戍主杨休武拒战大破之事载南齐史今相传为孙恩乱时防之筑城以御冦自齐永明上距晋隆安孙恩之变八十有六年不知旧经何据也】
　　遂安古城　万厯遂安县志在木连村溪北唐武德四年迁县治于今处其故城废而址存
　　夀昌旧城　嘉靖夀昌县志即今桂村东临小溪乃七里桥也城壕形迹尚存
　　新昌城　方舆纪要在夀昌县西永平乡孙吴时置昭德城　方舆纪要在分水县西北嘉德里唐寳应二年筑
　　宋遂安军节度治　严陵志在子城正南宣和三年知州周格建门曰遂安军门
　　宋州治　严陵志旧在子城内正北宋宣和三年知州周格重建元末燬
　　宋诸防　新定续志通判防在军门内西添差通判防在东山下淳熙丙午陈公亮创知録叅军防在严州门内街西司理叅军防在严州门内街东路分防旧无定居南渡后在兠率寺东观察支使防节度推官防观察推官防司户叅军防司法叅军防并在遂安军门内东偏
　　宋仓库　新定续志都仓在子城东门内街北平籴仓附常平仓军资库在仪门外街西甲仗库在州衙防西庑楼屋上回易库在仪门外街西公使库在州衙防东庑楼屋上抵当库在州东比较务抵质库在遂安军门内之东醋库在遂安军门街东合同场在善利门内都酒务在严州门外比较务在州东下市赡军务在和平门外都商税务在比较务东东津税务在东津神泉监在望云门外
　　宋军营　新定续志遂安军在子城内即严州治也威果营在望云门内街南雄节营在望云门内街南崇节营在军门内街东壮城营在安流门内牢城营在州南宁节营附在牢城营屯驻两指挥并寓厢军营
　　宋贡院　严陵志旧在兠率寺西淳熙乙巳知州陈公亮就州学之西建
　　宋建德县尉司　严陵志在府治东南隅之阜俗坊今税课司即司旧基
　　汉新都郡治　万厯严州府志旧在新定里今淳安地【名胜志淳安县在三国为始新即新都郡治在隋为新安即睦州治也】
　　吴新安郡治　严陵志在淳安县城正北依山阜为之即今县治
　　汉始新县治　严陵杂识在今淳安县西六十里永平乡【名胜志后汉书建安十三年遣威武中郎将贺齐讨安黟歙因表叶乡为始新县此置县之始今县西六十里永平镇有贺将军祠志称县在永平乡者是也】
　　汉始新尉治　水经注立始新之尉于歙之叶乡隋雉山县治　严陵志在淳安县南二里大业初迁于此唐神功元年徙今治
　　汉新定县治　太平寰宇记汉建安十三年置新定县今遂安县【详见城池】
　　隋遂阳县治　万厯严州府志旧在遂安县之木连村唐武德四年迁于五狮山之南是爲今治
　　吴新昌县治　严陵志在夀昌县西永平乡六都花园平吴分富春立新昌县治于此今地名犹曰故城坂
　　元西坞寨　嘉靖夀昌县志县西南梅峯之顶望金衢二州之境厯厯在目山有垒号西坞寨乃元时镇守之地
　　唐昭徳县治　严陵志在分水县西北生仙乡嘉徳里唐寳应中析分水置昭徳县于此
　　唐分木县尉司　新定续志分水县尉廨相传为唐时建宋政和间檐瓦坠有唐会昌四年八月字
　　宋定安寨　新定续志在分水县东二十里吴村潇洒园　舆地纪胜郡治圃之总会也旧名后乐杏园　新定续志在郡治潇洒园池之西
　　北园　新定续志在郡治自为一区淳祐己酉知州赵孟傅改建读书堂
　　西园　新定续志通判防有园曰西园为亭三曰第一开亭旧名梅亭曰爱莲亭曰仰髙亭旧又有茒亭湛碧蔬畦三亭建徳尉严康朝撰西园记
　　多庆园　名胜志宋新定驿旧在州南门外谓之行衙即多庆园旧址
　　水竹园　新定续志在桐庐县定安乡地名吴村唐干符间吴琠舍园为长乐院
　　桂馆　舆地纪胜在郡治潇洒园池之西
　　西馆　严陵志在安泰门外
　　东馆　严陵志在府城东南五里前临江岸今为富春驿
　　定川馆　万厯严州府志在定川门外临歙江锦溪馆　陈毕绣衣堂记余治淳安淳熙辛丑夏四月既葺锦溪馆又一月而绣衣堂成乃属王君勉中大书其榜
　　雉山馆　嘉靖淳安县志在县西南五代时建桃李庄　新定续志在郡治潇洒园池之西
　　相庄　万厯严州府志宋齐龙髙淳安人创读书之室聚徒授学
　　升平圃　新定续志在分水县街前揖岩山后带双峰亭馆乆废
　　髙风堂　新定续志在郡治治事防之东绍兴七年知州董弅建【汪藻髙风堂记汉之二祖皆以布衣取天下髙祖之时有若东园公绮里季夏黄公甪里先生世祖时有若严子陵皆人主不得而臣者园绮四人避秦之乱入商雒山帝虽髙此四人召之莫能致也严子陆亦厌新室之暴不肯辱其身逮光武立犹披羊裘钓泽中虽三聘仅能一致而卒不为帝留是五人者出处岂不相哉然园绮之徒晩从太子之招画自安之防正国本于谈笑而史不记其所终故西汉之士闻其风而慕之者以计行为得而风节减于功名子陵本帝故人既物色求之而来髙卧不朝帝为亲幸其馆漠焉不应终其身退耕于野故束汉之士闻其风而摹之者尚风节以功名为不足道也子陵世家富春既归耕于家后人名其钓处为子陵濑今钓瀬并台俱存而富春之境析为严州绍兴七年吾友董弅令升为是州期年政成乃爲堂于州治之左日从賔客觞咏其上而名之曰髙风以景慕先生之贤且立文正范公所建祠堂碑于其傍而求子文为记令升可谓能尚友千古矣故余论先生出处大概以告令升使并刻之】
　　思范堂　新定续志在郡治潇洒楼下【严陵志后人思范仲淹之遗爱故名】
　　秀岐堂　新定续志郡治黄堂之北旧名省心知州钱可则以近郊献双穗麦因更此名
　　黄堂　新定续志郡治设防之北爲黄堂旧名凝香赋梅堂　严陵志在府治面山阁下即黄堂旧址宋淳祐十二年知州季镛以黄堂扁于设防之北易名赋梅
　　燕堂　新定续志在郡防事之北又北爲緑隂堂南薫堂　新定续志在通判公防右嘉定癸酉通判谢采伯建
　　锦绣堂　新定续志在通判防南薫堂右淳祐辛亥通判吴溥建
　　风月堂　新定续志在通判公防后宋景定庚申通判曹元发仍以旧扁题之
　　平分风月堂　新定续志在添差通判公防后琢句堂　嘉靖淳安县志在县治内宋嘉定元年知县郑湜建【郑湜琢句堂记湜至淳安县治东有读书林又东有堂四楹其北东及南又各挟一室而皆无名访其营创之始则曰前二十年令章君子获为之他日披地志县初号始新自吴厯晋宋齐梁陈为新安郡治在隋唐为睦州后改治建徳改曰新安曰雉山曰还淳曰青溪宣和间又改今名方昔之为新安也溪山之胜闻天下今县治在半山间前临溪其南羣山萃然争出若顾若揖忻于相遇跂其东溪亦可见乃即其址而南之再旬浃而屋成凡规模短长畧皆如旧前加崇轩面势羣山髙明亢爽絶出嚣尘之外遂为县治环伟絶特之观取东坡送李陶通直赴青溪有溪山琢句新之云遂以琢句名之】
　　勤清堂　严陵志在淳安县治内宋嘉定五年知县杨恕建
　　待问堂　严陵志在淳安县学宋淳熙六年知县陈晔建嘉定九年知县应与权改名谨教堂十三年知县赵崇斌改名崇化堂淳祐四年知县赵崇嶓改名化成堂
　　万溪书堂　万厯严州府志在淳安县邑人方有开建朱熹爲书扁
　　睦山堂　叶适睦山堂铭序周茂良居睦源家傍山拱水揖望神洞白云远近显敞作屋聚书草木脩列余名之曰睦山堂
　　敬悦堂　钱时敬悦堂记吴正甫筑堂曰敬悦又筑亭于池上曰咏春既为作古字且为记
　　闻【阙】堂　万厯桐庐县志在县治宋庆元五年知县陈宋兴建
　　招隠堂　新定续志在钓台书院绍兴八年知州董弅建
　　清风堂　遂髙堂　新定续志淳祐辛亥知州赵汝厯重建钓台书院由官防而右为讲堂榜曰清风北爲复屋榜曰遂髙
　　万卷书堂　万厯桐庐县志在县后宋进士方慤建思逊堂　万厯严州府志在夀昌县治县在万松山宋时枕山为思逊堂
　　漾月斋　严陵志在府治西安泰门外西湖
　　虚舟斋　张栻虚舟斋铭序遂安詹仪之体仁辟斋于便坐以其虚以长也则题之曰虚舟
　　正已轩　严陵志在淳安县治宋建
　　拄笏轩　名胜志淳安县尉防西序嘉靖淳安县志乾道中尉周操建【周莘拄笏轩记今吏部尚书周公嵗在己未尝尉兹邑茸一室于官廨西序为藏修校讐之地面势羣山壮耸联峙名之曰拄笏轩迨今三十稔莘适踵后尘至此则其室已墟矣独环翠竞秀自若也忽一日乡老先生葛勉之出示周公拄笏轩二诗且谓莘曰贤者之兴而愚者之废公与尚书公同里通内谱兴其废讵宜后莘曰兴不専乎贤废不必乎愚以周公而兴之诚贤也其所以废之者果皆愚乎废而复兴者果贤乎愿推之于适相值而冺其贤愚可也请于邑大夫得官钱十万以供是役取故名书以揭于楣间】
　　梅隠轩　新定续志在淳安县尉司
　　羊裘轩　新定续志在桐庐县钓台书院绍兴四年知州顔为建
　　瑞芝轩　万厯严州府志在桐庐县禅定院宋绍兴间张浚访分水王缙憩于寺中经宿而芝草生僧构此轩以表之
　　听松轩　万厯桐庐县志在县南俞深著书之所轩侧多松
　　观鱼轩　万厯桐庐县志在质素乡俞星叟隠居植贤亭　松月亭　新定续志郡治治事防之东北爲植贤亭为松月亭
　　银潢左界亭　新定续志郡治内东溪射圃之南有亭曰银潢左界旧名飞练
　　赏春亭　严陵志在府治内后圃宋嘉祐中知州赵抃建【赵抃赏春亭诗羣芳开遍满亭隈当尽芳尊醉看来始信春光无限好乱山穷处亦花开】
　　环翠亭　舆地纪胜在郡治千峯榭之东
　　锦窠亭　新定续志在酿泉之南旧名采岐寳祐中知州吴槃改今名
　　拟兰亭　新定续志在郡治掬泉为流觞曲水旧名流羽其东北为酿泉
　　秀亭　新定续志添差通判防有秀亭枕东山为之足远眺望寳祐癸丑通判杨敬之重建越三年乙卯通判吴坚以旧扁题之
　　翔蛟亭　新定续志在郡治东溪之东
　　环溪亭　方舆胜览在郡城中唐建【方干睦州吕郎中郡中环溪亭诗为是仙才登望处风光便是武陵春闲花半落犹迷蝶白鸟双飞不避人树影睡余侵枕簟荷香坐乆着衣巾暂来此地非多日明主奚容借防恂】
　　盍簮亭　新定续志在郡治东旧名东馆淳祐中知州季镛重建
　　分歙亭　严陵志在府治南绍兴八年知州董弅为亭以待舣舟者以其下临歙江取孙权分歙之义为名
　　溪山伟观亭　新定续志在郡城朝京门南与南山潇洒亭相望羣山献竒二江成字桅橹下上一举目而尽得之景定辛酉知州钱可则建
　　孤髙亭　舆地纪胜郡城西山上旧有孤髙亭玉泉亭　万厯严州府志玉泉在府城东乌龙山麓宋时尝构亭于上【赵抃玉泉亭诗潺潺朝暮入神清落涧通池绕郡乱石长松三十里寻源须上玉泉亭】
　　万松亭　严陵志在建徳县北乌龙山
　　潇洒亭　新定续志在建徳县光孝寺后山上【钱可则登潇洒亭诗有縁结得南山境潇洒亭髙最可人此景古今吟不尽熙熙客里且行春方回两至南山饮潇洒亭诗悠悠桐江水寓庐十二年重来六日内两日登南山南山有何好高阁西北偏隔江三千家一抹烟霭间问槛一巨松挺出众水前野性所酷爱老藤相纠緾亦如我与僧相对谈幽禅稍遂物外性屡写酣中篇故侯复齐民鬒髪成华颠念当舍此去焉得长周旋】
　　泳泽亭　新定续志在湖隄上与湖心寺相望傍为二亭曰净碧曰泛清景定辛酉知州钱可则建
　　湖光亭　严陵志在府治西和平门外跨西湖绍兴七年知州胡寅建
　　圣泉亭　方回圣泉亭记建徳县尹卜君元奠祷雨乌龙山既而送泉还山有井木出古湫底取视则昔人所书圣泉二字令尹乃议复其旧而识之
　　晨光亭　严陵志在建徳县湖心寺东一名浸云安流亭　新定续志在郡治东朝京门外江浒要津亭　万厯严州府志在建徳县南济川桥景定庚申知州钱可则建
　　凭远亭　秋风亭　深秀亭　环碧亭　严陵志并在淳安县治圃内宋建
　　昌亭　严陵志在淳安县东十里梁天监二年郡守任昉于此亭送客
　　物外亭　舆地纪胜在淳安县南山上林木隂翳青溪胜槩亭　嘉靖淳安县志在县南南山下百丈桥南岸【严陵志旧名南峯亭后改为楼】
　　溪山风月亭　宋用张溪山风月亭记环淳皆山也青溪之南有梅花峯其下风潭百顷今程子以中构亭其间名之曰溪山风月
　　泉亭　嘉靖淳安县志在仙翁井一名冷水亭皆喜亭　嘉靖淳安县志在县南七十五里辽岭之巅其山峻絶至此皆喜
　　鹤迹亭　嘉靖淳安县志在合山之下狮子山仙翁庙侧
　　更清亭　西麓亭　山亭　新定续志并在桐庐县圃【万厯桐庐县志淳熙间县令向澐建更清亭明正徳中知县张得更清石刻于土中置于后壁】
　　丰亭　严陵志在桐庐县西社稷坛上宋嘉祐中令刘公臣建
　　合江亭　严陵志在桐江口旧名济亭宋治平间令曾黯改名临江亭元绛复改为合江亭后为合江楼亦登览之胜也【新定续志淳祐中知县杨瑱重建王埜书扁吴子良为记李恭合江亭诗一丝风下碧云天亭上牕开霁色鲜严子钓台青树里桐君丹灶白云边千家画栋前朝屋百里清江过客船潇洒桐庐防兴废野花山鸟自年年】
</div>
    <div class="pagination">
<a href="浙江通志_page128.html">上一页</a><span>...</span><a href="浙江通志_page124.html">124</a><a href="浙江通志_page125.html">125</a><a href="浙江通志_page126.html">126</a><a href="浙江通志_page127.html">127</a><a href="浙江通志_page128.html">128</a><span class="current-page">129</span><a href="浙江通志_page130.html">130</a><a href="浙江通志_page131.html">131</a><a href="浙江通志_page132.html">132</a><a href="浙江通志_page133.html">133</a><a href="浙江通志_page134.html">134</a><span>...</span><a href="浙江通志_page130.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
