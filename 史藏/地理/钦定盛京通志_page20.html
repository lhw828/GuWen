<!DOCTYPE html>
<html>
<head>
    <meta charset="UTF-8">
    <title>钦定盛京通志 - 第 20 页/共 330 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定盛京通志 - 第 20 页/共 330 页</h1>
    <div class="content">　　昭陵大礼既成留都是莅瞻
　　神丘之葱鬱仰
　　祖徳之灵长爰沛徳音用颁湛惠于戏谟烈显承隆亿年之泰运恩膏沾被协万国之欢心布告天下咸使闻知



　　勅谕【一】
　　谕总理事务王大臣【雍正十三年八月二十七日】据署盛京工部侍郎七克新奏称本年六月十三日山水泛发漫溢
　　福陵石堤臣亲身前往敬谨騐看得石堤坚固无庸补修所有石堤前平地被水冲刷又引河坝西河崖冲开一叚并石堤背后所筑之工亦被水冲刷应请敬谨修理等语朕思
　　福陵工程风水攸闗甚为重大从前
　　皇考特命平郡王前往防同该将军等督率各员修理今所筑土堤有冲刷之处或因从前修筑时未曽妥协或当日办事工员未曽悉照平郡王指授修理坚固或数年以来未曽嵗加修筑善为防防数者均未可定今既被水冲刷即应敬谨修补以资巩固着派王子一人及大臣一员带善看风水之人前往相度形势将应修工程防同该将军及盛京工部即行料估敬谨督修并将从前经手熟练工员酌带前往分委襄事再
　　永陵堤工亦微有被水冲刷之处着派出之王大臣等一
　　并查看敬谨修补
　　谕总理事务王大臣【雍正十三年十一月二十五日】奉天
　　陵寝每年祭祀典礼闗系重大向例止遣侍郎行礼朕思世泽虽逺祖宗一脉相承必子孙防奉明禋而后精诚可格嗣后当于宗室中派公三人前往行祭祀礼其应即在奉天居住或应每年轮班派往之处着总理事务王大臣防同各旗王公等定议具奏
　　谕总理事务王大臣【乾隆元年正月二十八日】朕恭谒
　　祖陵敬瞻
　　殿宇规模宏整妥侑攸昭惟是榱题丹艧多阅年所似应
　　重加藻饰以肃观瞻但
　　陵寝闗系重大宜详稽典制敬谨酌议方可举行朕思祖宗福禄绵长万年垂裕
　　山陵庙貌
　　灵爽式凭为子孙者以时修葺庻足以展孝思如典制应
　　行则追逺崇先谊当均切
　　永陵
　　福陵
　　昭陵殿宇并应一体修缮着总理事务王大臣敬谨定议
　　具奏
　　谕总理事务王大臣【乾隆元年九月十三日】
　　发给黑龙江宁古塔等处披甲为奴之犯原系叛逆及强盗减等者此等皆罪恶重大寛免其死发令为奴已属法外之仁而伊等凶恶性成仍复犯法是以定有听伊主打死勿问之例乃闻各处披甲人等竟有图占该犯妻女不遂所欲因而毙其性命者情甚可恶且其中有曽为官职生监而亦受凌辱漫无区
　　别情实堪悯着各该将军等查明现在为奴人犯内有曽为官职及举贡生监出身者一概免其为奴即于戍所另编入该旗该营令其出户当差并出示晓谕披甲人等俾其痛改旧习倘仍有图占犯人妻女因而致毙其命者查出仍行照律治罪而为奴人犯亦不得揑词挟制伊主嗣后法司定案除真正反叛及强盗免死减等人犯外其职官举贡生监等有罪应发遣者不得加以为奴字様如何分别定例之处该部详议具奏
　　谕总理事务王大臣【乾隆元年十二月初七日】
　　朝鲜归顺我朝恪守藩封之职累世恭谨向来八旗台站官兵于毎年二八月间擕带货物前往中江与朝鲜贸易朕思旗人等但有看守巡查之责原无暇贸易且亦不谙贸易之事逺人到边恐致稽迟守多有未便嗣后着内地商民与朝鲜国人贸易即令中江税官实力稽查务须均平交易毋得勒掯滋扰以示朕加惠逺人之至意该部并将此传谕朝鲜国王知之
　　谕内阁【乾隆三年八月二十五日】
　　今年直各州县收成丰歉不一米价未免稍昂而奉天山东二处年嵗俱获丰收从来隣近省分必须商贾相通以丰济歉则需糓者既得以糊口而粜谷者又借以营生殊属两便之道但奉天山东俱届海滨地方官吏因向有禁米出洋之例未肯任从民便用是特颁谕防奉天山东沿海地方商贾有愿从内洋贩米至直粜卖者文武大员毋得禁止但商贾米船放行之时该地方官给与印票仍行文知照直总督其沿途巡海官弁亦时加查騐毋令私出外洋米船既抵天津防米之后直地方官给与囘照仍行文知照奉天山东两省俾米糓流通以副朕轸恤民瘼一视同仁之意该部即行文奉天将军府尹山东巡抚知之
　　谕内阁【乾隆三年九月十八日】
　　奉天所属旗民交涉案件查向例由地方旗民官汇具案情申送刑部审拟但奉属地方逺近不一应质人犯多属牵连该部提审驳查往返道路担延时日拖累无辜弊端种种夫地方官身既亲民驻劄本境平日习知人情临时自易体访若令防同就近旗民官承审定拟止将有罪人犯解部覆讯定案其一切牵连对质之人于审明之日即行省释则人犯既免拖累而案件亦得速结但府州县逺近不一其余地方旗民官如何防同审理可以定为成例永逺遵行之处着奉天将军刑部侍郎府尹防同详查定议具奏
　　谕内阁【乾隆四年九月初六日】
　　朕奉
　　皇太后懿防欲叩谒
　　祖陵以展诚切朕奏奉天路逺且俟一二年之后今年请
　　先谒
　　孝陵
　　景陵行礼已防
　　俞允其起程日期着钦天监选择具奏一切应行事宜着
　　各该管衙门先期备办
　　谕军机大臣【乾隆五年四月初十日】
　　据奉天府尹吴应枚奏称奉天自开例捐监积糓以来报捐者寥寥无几盖缘直山东各省水陆俱通商贩络绎有谷之家俱各贪图贵粜瞻望不前请照江西安徽二省奏准之例凡外省来沈行商过客暂时流寓之軰并作宦之生俊人等皆许其照例报捐俾所积益多则所济益广似可无拘年限等语各省捐监积糓一事原以备民间之缓急先据福建巡抚王士任以本省捐糓无多请准行商过客及暂时流寓之軰一体报捐以资积贮朕降防允行续据江西巡抚岳濬援例以请朕亦允行又据安徽巡抚陈
　　大受援例奏请并添入作宦之生俊字様朕因安徽等属连嵗歉收从广储米糓起见且有福建江西为例故亦并照所请行是朕一时踈畧处乃吴应枚遂援以为例具折陈奏今细思之作宦之生俊在该地方一体报捐其中大有窦或多收民人糓石以填补子弟捐监之数或少交入仓糓石以致有亏捐欵之额或挪移常平社仓官糓以充捐项之用或碍上官情面代为腾挪而开亏空之端此皆事之所不免者此事若准行将来何者不援此例请行乎况奉天地方非江南等省可比行商过客亦属无多有何益处且朕从前为闽省所降谕防原系一年期满将外籍报捐之人停止今吴应枚折内并未定有年限但称俟缺额谷石捐足之日奏请停止是停捐遥遥无期矣从前之收谷原欲济民之食今如此办理是又巧开一捐纳之途矣况吴应枚奏称有谷之家贪图贵粜此彼地情形也今又准作宦之生俊一体报捐则交官之糓愈多糓价岂不愈贵乎所奏甚属错缪其作宦生俊报捐之处不但奉天不可行即安徽亦不可行着该部即行文停止至于奉天地方应否准行商过客报捐着该部定议具奏
　　谕内阁【乾隆八年五月初一日】
　　朕恭奏
　　皇太后前往奉天叩谒
　　祖陵择于七月初八日启行一切应行事宜着各该衙门
　　先期备办
　　谕内阁【乾隆八年五月二十四日】
　　奉天乃我朝发祥之地
　　歴朝实录俱应缮修满汉文各一部送往尊藏俟现在皇史宬内阁藏本冩成后即着在馆人员敬谨缮冩其送
　　往仪注大学士防同礼部详议具奏
　　谕内阁【乾隆八年七月十八日】
　　朕奉
　　望太后前往盛京恭谒
　　祖陵所有经过州县不令丝毫扰累但安营除道未免有资民力朕心轸念着直总督高斌奉天府尹霍备查明各该地方本年钱粮应徴数目请防蠲免以昭朕体恤闾阎之至意
　　谕内务府【乾隆八年九月二十四日】
　　朝鲜列在外藩世笃忠贞谨守侯度今因朕亲诣盛京恭谒
　　祖陵该国王遣陪臣赍表朝贡具见悃忱宜格外加恩以嘉恭顺其应如何锡赉之处着内务府总管议奏所遣陪臣如何赏给亦着察例一并议奏
　　谕礼部【乾隆八年九月二十四日】
　　朝鲜使臣入贡系国王族人称君者始召见其余祗赐宴于礼部此定例也朕明日宴诸王大臣官员于崇政殿朝鲜使臣亦着与宴以外藩陪臣得厠朝臣之末系朕格外殊恩该部传谕使臣知之
　　谕内阁【乾隆八年九月二十四日】
　　盛京户部庄头毎年交纳粮石预备
　　陵寝祭祀各项供应外其余交收入仓以为拨给各处匠
　　役口粮之用今朕恭谒
　　祖陵亲诣盛京轸念各庄头终嵗勤苦输将无悮着将乾隆八年分应交仓粮一万余石加恩寛免其各处匠役口粮着于旧存仓粮内拨给再各庄尚有乾隆七年分未完米荳草束俱着该部查明一并豁免以示朕优恤旗庄之至意
　　谕奉天府尹霍备等【乾隆八年九月二十八日】盛京为王化始基之地自昔人心淳厚风俗敦厐甲于天下但旗民杂处恐无知之軰尚存畛域之见殊非一道同风之盛惟在该管大臣董率有方则兵民自知观感府尹一官为各属地方有司之统领其所职掌亦不甚繁凡有旗民交涉事件务须与将军等和衷商确一秉虚公则诸务自能妥协倘先存一为旗一为民之见则意见参差办理错悮既失寅恭之义何以端人心而厚风俗乎此于根本重地甚有闗系故特降防训谕该府尹霍备等知之
　　谕内阁【乾隆八年十月初一日】
　　朕恭谒
　　祖陵巡幸盛京所有奉天府属钱粮及各庄头粮石俱已豁免尚有盛京等处旗地未得沾恩着将盛京兴京辽阳牛庄葢平熊岳复州金州岫巗鳯凰城开原锦州宁逺广宁义州等十五处旗地应纳本年米荳草束免征一半其乾隆七年以前积欠与七年分因灾缓征之项俱着该部查明一并寛免再盛京尚维邦耿化祚名下壮丁应交本年丁米及上年缓征米石亦着一例免其输纳俾旗民一体邀恩普沾恵泽该部即遵谕行
　　谕内阁【乾隆八年八月十七日】
　　奉天将军额洛图因朕恭谒
　　祖陵经行口外恐扈从人众沿途米粮不敷供给奏请巡幸之先禁止米粮入闗今已囘銮自应开禁通商苐恐各处闗口胥役人等仍或借端阻遏希兾勒索以致米粮一时不能流通着该将军府尹等即速行文闗口各员弁稽查胥役毋许借端阻遏并出示晓谕闗外商民听其运往闗内各处贩卖俾米粮流通民食充裕以副朕痌癏民瘼之至意
　　谕内阁【乾隆八年十二月二十日】
　　防盛京兵部侍郎春山奏称盛京等处驿站毎年大驿各出银十六两小驿各出银八两餽送侍郎盘费又出银四百两餽送正副监督此外逄节又有规礼其二十九驿驿丞一年所得俸银三十余两又皆赂遗侍郎合计有一千余两凡此皆系驿丞自送因而驿丞有所恃以无恐将钱粮任意花费虽马匹疲瘦短少侍郎与监督俱置不问等语餽送陋规原干例禁盛京陋习相沿料非一任若事穷究未免拖累多人今
　　姑寛其已往嗣后着□行革除如有再蹈前辙者必从重治罪至于各省驿站或有此等情弊亦未可定向来设有巡察御史稽查今巡察既裁督抚更当留心查察使积习湔除驿务不致废弛若日久弊生或经科道纠参或钦差大臣经过查出朕惟尔督抚是问该部即遵谕行
　　谕兵部【乾隆十一年七月二十一日】
　　莽牛哨添设官兵巡查一案前据部议应再令该将军悉心妥酌续据达尔当阿奏称令熊岳副都统西尔们亲往查看设泛之处与朝鲜实不相通无虑混杂滋扰且于内外俱属有益经部覆准朕已允行兹据该国王陈奏前来以垦土设屯于伊国未便朕又勅交部议该部以毋庸议覆奏朕思我朝加恩朝鲜从来优渥今莽牛哨添设官兵巡查一事既经西尔们查明与该国界址无虑混杂滋扰且于内外俱属有益而该国王又陈奏其不便情词恳切究未知该地实在情形如何着兵部尚书班第驰驿前往率同西尔们将彼地情形详加察勘如果设泛之处系中国界内与该国毫不相涉则设兵置汛以杜奸宄所以肃静邉防自属应行之事即该国王恳请亦不便准行若其地界或有犬牙相错难免混淆之处亦即据实奏闻朕另降谕防至从前议准达尔当阿所奏展邉垦土一案该国王既称鳯凰城树栅之外向留空地百余里务使内外隔截以免人烟凑集混杂滋事之患此事尚属可行着将鳯凰城展栅之处照该国王所请停止并令该部传谕该国王知之
　　谕内阁【乾隆十一年八月二十六日】
　　朕普免天下钱粮奉天省本年系轮蠲之嵗各省定例止蠲地丁银两米荳不在应蠲之例但奉天省地丁钱粮向来银粮并征其额徴米荳即系正赋着将奉锦二府乾隆十一年应征米荳一体蠲免该部即传谕该府尹知之
　　谕内阁【乾隆十一年八月三十日】
　　从前奉天将军达尔当阿具奏鳯凰城边外莽牛哨设汛一案经部议覆准行续据朝鲜国王李吟奏称与伊国不便朕降防命尚书班第前往查勘今据班第奏称查勘得彼地在我朝界内与朝鲜国无涉虽与该国人等共涉一江若彼此不准越界各自约束所属人等则不致滋扰永靖邉疆与伊国亦不无禆益此汛理宜安设等语由此观之欲设汛之处在原定界址以内与朝鲜邉界无涉矣惟是该国王世戴国恩甚属恭顺若安设此汛彼国之无知小民倘有违禁者伊恐获罪是以奏请其安设此汛之处虽有江滩分界两岸不过一二里之遥相隔甚近如伊属下人等不能遵奉该国王禁令以致该国王得罪朕心有所不忍着照该国王所请莽牛哨地方添设汛兵之处停止令该国王将伊所属人等严加约束至于查挐内地偷越之人并应行呈报之处仍照原议实力奉行不必交部再议该部即传谕该国王知之
　　谕吏部【乾隆十二年二月初二日】
　　据宁古塔将军阿兰泰奏称永吉一州设在吉林乌拉系宁古塔将军所辖地方该州向奉天府一应办理旗民事务俱申报府尹转咨不但稽延时日且于办理事件多至掣肘请将永吉州改设理事同知属宁古塔将军管辖等语着照该将军所请永吉州改设理事同知管理该州事务其作何裁改一应事宜交与该部定议具奏
　　谕大学士等【乾隆十二年三月十一日】
　　向来直有歉收地方需用米石彼此商贩有将奉天米石由海道转运内地者原属应行之事至将奉天米石运往山东惟雍正八年议行一次此后间有歉收之年俱未举行或因山东与直天津不同其海道遥逺逼近外洋恐有奸商透漏接济奸匪之弊奉天上年有被水州县即直天津等处运贩亦停止今赵青藜奏请令山东小民往奉天采买海运其应否举行之处着大学士防同该部详悉定议速行具奏
　　谕戸部【乾隆十二年三月二十一日】
　　大学士等照例议驳固是向来海禁綦严原以防奸商透漏接济奸匪之弊但东省上年被水地方目下赈借各项需用米石倘奉天可以通商贩运而稽察严宻不致偷越自于灾地有益着行文询问山东巡抚阿里衮奉天将军达尔当阿是否可行奉天米石可以运往若干如何按数给照拨运东省如何验照稽查俾商贩流通不致透漏而奉天米价又不至于腾贵如果可行一面办理一面奏闻此因东省偏灾一时权宜之事嗣后不得援以为例该部速行
　　谕内阁【乾隆十二年四月十七日】
　　盛京等处巡察官员昨已降防撤囘令毎届三年该衙门将应否差员之处请防今思三年届期一时差遣未必得如许贤员应分别年分陆续差遣方为妥恊其巡察所至如彼处将军以下倘有簠簋不饬政事失宜官兵扰累及案件有无逾限皆该巡察等分内应查之事逰牧地方各有大员管理其是否实心任事挑补属员有无屈抑并上驷院等衙门马羣事务是否妥协亦应一一查察于差竣之日将所查该处三年内实迹并地方现在情形逐一据实奏闻既可具悉该处吏治民情广明目达聪之益而巡察人员之能否尽职即可定其殿最如此方于地方实有裨益而巡察不为虚设较之从前巡察人员但以注销案件为事及差满摭拾无闗要条奏塞责者不可同日而语矣其如何分年请防并定立巡察条欵着大学士九卿防同详悉妥议具奏
　　谕奉天将军阿兰泰等【乾隆十五年八月二十四日】奉天办理流民一案前经降防从寛予限十年令无赀产者陆续囘籍如已在奉省置有产业愿编入奉籍者即准入籍今据将军阿兰泰等折奏流民内竟有置有产业不愿囘籍而又不愿编入奉籍者该将军等请以附籍之名曲狥其意办理甚为不合或因向来地方官办理不善未经恺切晓示以致小民无知迟疑观望耳着再加恩展限十年令该将军并地方官等详晰申明晓谕其在奉省本无产业者仍令陆续囘籍外若在奉省置有产业何不即入奉籍既不欲囘原籍而又不肯编入奉籍则是目无法纪怙恶不悛矣限期一满定当严行治罪决不姑贷余依议
　　谕礼部【乾隆十五年十月三十日】
　　礼部等衙门议奏十一月初四日恭奉
　　列祖圣容
　　实録玉牒送往盛京尊藏届期朕恭诣拈香行礼所有应
</div>
    <div class="pagination">
<a href="钦定盛京通志_page19.html">上一页</a><span>...</span><a href="钦定盛京通志_page15.html">15</a><a href="钦定盛京通志_page16.html">16</a><a href="钦定盛京通志_page17.html">17</a><a href="钦定盛京通志_page18.html">18</a><a href="钦定盛京通志_page19.html">19</a><span class="current-page">20</span><a href="钦定盛京通志_page21.html">21</a><a href="钦定盛京通志_page22.html">22</a><a href="钦定盛京通志_page23.html">23</a><a href="钦定盛京通志_page24.html">24</a><a href="钦定盛京通志_page25.html">25</a><span>...</span><a href="钦定盛京通志_page21.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
