<!DOCTYPE html>
<html>
<head>
    <meta charset="UTF-8">
    <title>湖广通志 - 第 325 页/共 373 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>湖广通志 - 第 325 页/共 373 页</h1>
    <div class="content">　　细阳侯岑彭墓在枣阳县东北四十里
　　匡王墓在宜城东七里
　　徴君黄宪墓在宜城县北官路东十五里
　　娄寿墓在光化县东南十八里有碑汉熹平中立题云先儒娄先生之墓
　　荆州刘表墓水经注在城东门外二百歩大康中为人所发见表夫妻其尸俨然顔色不异犹如平生墓中香气逺闻三四里经月不歇今坟塜及祠堂犹髙显整顿
　　马王墓在宜城县西南四十里疑即马良塜
　　七十二塜在宜城县北至潼口大塜七十二相传汉唐宋元名臣墓
　　三国将军向宠墓在宜城县毛家港一里
　　晋太医令王叔和墓在襄阳县南岘山麓上
　　侍中习郁墓在襄阳县城习家池上
　　唐处士孟浩然墓在襄阳县鹿门山宋顔荛诗可怜埀世诗千首换得荒坟数尺碑
　　尚书张东之墓在谷城县涓口
　　邓国公墓在谷城县西
　　宋太傅张士逊墓在光化县红崖仁宗御篆墓碑曰旧徳之碑
　　知县欧庆墓在光化县广节山
　　李仲芳墓在光化县遵教乡
　　梁王墓在均州西南八十里
　　江元帅墓在均州马鞍山今失其名
　　欧阳国公墓在宜城县东十二里鲁公冲有三塜世失其名
　　明襄宪王墓在襄阳县城西永安山
　　侍郎李文郁墓在襄阳县城西仰家冲
　　尚书任亨泰墓在襄阳县城南鳯山塟
　　侍郎孔文英墓在襄阳县岘山
　　侍郎艾福墓在襄阳县百丈山
　　王忠墓
　　节妇岳氏墓在襄阳县城鳯凰山中夫王忠死国难氏守节塟
　　都督王信墓王忠子塟地同
　　知府何源墓在襄阳县百丈山冠葢里
　　御史王观墓在枣阳县东古城内
　　御史王琰墓在枣阳县东古城内
　　郎中尚冕墓在枣阳县南三里
　　御史李端墓在枣阳河东一里
　　李邦用墓在阳县
　　尚书郑继之墓在枣阳县岘山
　　郧阳府
　　周尹吉甫墓在房县东七十里有碑剥落
　　战国赵王墓在房县北九里秦使王翦防赵徙王于房陵王思故乡作山讴闻者流涕
　　汉宣平侯张敖墓在房县西百里
　　唐庐陵世子墓在房县西三十里世传中宗在房州时韦后生子殀塟此
　　宋濮王墓在郧县东北六里王太宗第三子
　　张相国墓在郧西县四里华表石人疑即张士逊之墓
　　裘侍郎墓在竹谿县东百里
　　杨六郎墓在竹谿县东三里
　　嘉祐太子墓在竹谿县西二里
　　元房州守任道墓在房县西北三十里石山麓洪武后子孙有官者分列于左右
　　麻衣真人墓在郧县西白鹤观
　　九女塜在郧县
　　太子墓在郧西县南三十里世失其名
　　古墓在郧西县北五十里马鞍山华表二未详何人金花坟在郧西县南门子城内
　　节妇墓在郧西县旧上津县南五里
　　烈女墓在旧上津县北一里
　　直归州
　　古蛮王墓在恩施县城西南一百二十里又城北都亭乡有崖髙百余丈崖腹有穴一十二皆藏柩之所相传以为古蛮王墓
　　周巴蔓子墓在恩施县北都亭山
　　三闾大夫墓在州东五里地名马房
　　唐曹王皋墓在长阳县西南六十里皋唐宗室为江陵节度使卒塟此
　　宋防谷珍墓在兴山县西三十五里谷珍举进士第一
　　长沙府
　　上古少昊氏陵在茶陵州露水乡按少昊塟于云阳在今山东兖州府曲阜县旧志讹
　　轩辕氏陵在湘隂县鼎湖按史记五帝本纪注黄帝塜在上郡桥山在今陜西延安府中部县旧志讹周屈原墓在湘隂县汨罗江上通典罗江有屈原塜今有石碑文曰楚放臣屈大夫之碑其余字灭矣汉长沙王吴芮墓在长沙县西北汉髙祖五年封苪为长沙王薨塟于此水经注临湘县北有吴芮塜广逾六十八尺登临写目为防郭之佳憇也郭颂世语云魏黄初末吴人发芮塜取木于县立孙坚庙见芮尸容貌衣服并如故吴平后预发塜人于寿春见南蛮校尉吴纲曰君容貌何长沙王吴芮乎但君微短耳纲瞿然曰是先祖也自芮卒至塜发四百年至见纲又四十余年矣
　　程唐二姬墓在长沙县东门外汉书长沙定王发列传发母唐姬故程姬侍者景帝召程姬程姬有所避不愿进而餙侍者唐儿使夜进上醉不知以为程姬而幸之遂有身巳乃觉非程姬也及生子名曰发髙密侯邓禹墓在湘乡县西八十里
　　唐红拂墓在醴陵县西山
　　相国裴休墓在宁乡县大沩山下
　　宋相国章得象墓在善化县一都仙人市
　　相国赵汝愚墓在善化县南髙峯寺后
　　谏议大夫龚夬墓在长沙县城北二里夬仕宋为谏议大夫与兄奉议俱以直言斥岭表卒乾道间夬子潞迎二丧归塟刻石表墓
　　魏公张浚墓在宁乡县南枫林乡龙塘之原朱子张魏公行状公讳浚字徳逺蜀之广汉人登政和八年进士第绍兴末以观文殿大学士判潭州因家焉公生平力主恢复忤执政屡被谪斥寻复召用隆兴二年尹穯上疏劾公用兵之非公连章乞致仕乃以少师保信节度使判福州孟秋既望公荐祖考既奠而跌起叹曰吾大命不逺矣遂手书付子栻等曰吾尝相国家不能恢复中原尽雪祖宗之耻即死不当塟先人墓左塟我衡山足矣仲秋二十六日行次余干越三日薨栻等不敢违公志扶防还潭以是年十一月辛亥塟于衡山县南岳之隂枫林乡龙潭之原公初娶杨国夫人乐氏再娶蜀国夫人宇文氏亦塟衡山与公同兆异穴
　　安抚张栻墓在魏公墓右南轩卒于江陵遗言还祔先塜朱子张安抚神道碑淳熈七年春二月甲申秘阁修撰荆湖北路安抚广汉张公卒于江陵之府舍其弟衡州使君杓防其柩以归塟于潭州衡山县枫林乡龙塘之原按朱子魏公行状及安抚神道碑二墓皆在衡山今墓地属宁乡其乡实曰枫林或朱子集偶刋误也
　　义士袁显墓在益阳县城南河龙桥畔
　　明侍郎王伟墓在长沙县潆塘江秀峰山
　　尚书夏原吉墓在湘隂县镇朔南门外
　　少宰王寳墓在长沙县智度山
　　大理刘化墓在长沙县飞花山
　　侍郎刘宪墓在益阳县南杏山
　　赠太仆蔡道宪墓在府城外醴陵坡
　　皇清康熈六年县令环砌以砖外开墓道
　　皇清总督河道侍郎諡恪勤陈鹏年墓在湘潭县十四都东雾山
　　衡州府
　　上古赫胥氏墓在南岳朝阳峯衡岳志赫胥氏厥纪禅通始于潜山路史曰潜山即衡岳天柱山仙传拾遗曰赫胥尊民而重事其卒也塟于衡山之朝阳峯炎帝陵在酃县康乐乡旧茶陵之茶乡帝王世纪炎帝在位百二十年而塟于长沙罗泌路史炎帝塟长沙茶乡之尾是曰茶陵唐世尝奉祀焉宋太祖梦感见帝于是驰节夐求得诸南方即貌祀时序隆三献焉旧志宋干徳五年建祠以祝融配享置守陵戸明益拓而新之嘉靖间建圣容殿谨按
　　国朝典礼历代帝王陵寝有司以时修理有大事皆遣官祭告以昭道綂相承景行前哲之至意
　　御制祭告炎帝陵又恭录首巻
　　祝融氏墓在衡山之阳水经注嵝山南有祝融塜罗泌路史祝融氏以火施化号赤帝故后世火官因以为称都于郐故郑为祝融之墟其治百年塟衡山是为祝融峯也
　　东汉处士罗训墓在耒阳县樟楻岭
　　尚书胡腾墓在桂阳州治西北六十里
　　晋宁王墓在桂阳州治西八十里
　　中防大夫罗含墓在耒阳县南四十里
　　唐拔野古墓在耒阳县南一里
　　李勣墓相传在衡山沙泉
　　杜甫墓在耒阳县治北郭外耒江左畔洞阳观之西唐书杜甫传甫留滞耒阳游岳祠防大水渉旬不得食县令具舟迎之餽以牛炙白酒大醉一夕卒节度使墓姓无考
　　天贵墓在蓝山县大慈乡北二十二都
　　马殷墓在衡阳县北上潢水畔通鉴纪事元兴二年冬十二月庚申塟武穆王于衡阳
　　宋韩太尉墓在安仁县东南一里太尉名京安仁人绍兴间塟于此详见人物
　　胡文定安国墓在衡山县紫葢乡
　　赵清献抃墓在衡山六都
　　明忠诚伯茹瑺墓在衡山县巾紫峯下
　　工部侍郎王诏墓在府城西五里
　　兵部尚书刘尧诲墓在府城南七十里长平乡万厯丁亥谕塟
　　礼部尚书曾朝节墓在府城北伊田铺万厯甲辰谕塟
　　参议伍让墓在府城北政义二都
　　太常寺卿陈宗契墓在府城西八十里花江
</div>
    <div class="pagination">
<a href="湖广通志_page324.html">上一页</a><span>...</span><a href="湖广通志_page320.html">320</a><a href="湖广通志_page321.html">321</a><a href="湖广通志_page322.html">322</a><a href="湖广通志_page323.html">323</a><a href="湖广通志_page324.html">324</a><span class="current-page">325</span><a href="湖广通志_page326.html">326</a><a href="湖广通志_page327.html">327</a><a href="湖广通志_page328.html">328</a><a href="湖广通志_page329.html">329</a><a href="湖广通志_page330.html">330</a><span>...</span><a href="湖广通志_page326.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
