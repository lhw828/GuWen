<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 594 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 594 页/共 698 页</h1>
    <div class="content">月摘汉军五千给田十万顷于直沽沿海口屯种三年四月市耕牛农具给直沽酸枣林屯田军元史 
武宗纪原延佑三年正月改直沽为海津镇元史仁宗纪原延佑七年四月海运至直沽调兵千人防 
戍至治元年三月发民丁疏小直沽白河五月海漕粮至直沽三年二月海漕粮至直沽元史英宗纪 
原泰定三年八月作天妃宫于海津镇元史泰定帝纪原天历元年九月募丁壮守直沽元史文宗纪 
原至正九年四月立镇抚司于直沽海津镇十一年六月发军一千从直沽至通州疏浚河道元史顺 
帝纪原至正十七年毛贵率贼众由河间趋直沽遂犯漷州元史列传补至正十九年纳琳由海道趋 
直沽山东俞宝率战舰断粮道纳琳命其子安安及同舟人拒之破其众于海口元史按纳琳蒙古语 
细也旧作纳麟今译改原二十六年六月命知枢密院事玛鲁以兵守直沽元史顺帝纪按玛鲁满洲 
语瓶也旧作买闾今译改原直沽河淤数年中书省委崔敬浚治之给钞数万锭募工万人不三月告 
成元史本传原直沽设广通仓元史百官志原元都于燕去江南极远而百司庶府之繁卫士编民之 
众无不仰给于江南自丞相巴延献海运之言而江南之粮分为春夏二运盖至于京师者一岁多至 
三百万余石民无挽输之劳国有储蓄之富岂非一代之良法欤初巴延平江南时尝命张瑄朱清等 
以宋库藏图籍自崇明州从海道载入京师而运粮则自浙西涉江入淮由黄河逆水至中滦旱站陆 
运至淇门入御河以达于京后又开济州泗河自淮至新开河由大清河至利津河入海因海口沙壅 
又从东阿旱站运至临清入御河又开胶莱河道通海劳费不赀卒无成效至元十九年巴延追忆海 
道载宋图籍之事以为海运可行于是请于朝廷命上海总管罗璧朱清张瑄等造平底海船六十艘 
运粮四万六千余石从海道至京师然创行海洋沿山求屿风信失时明年始至直沽时朝廷未知其 
利是年十二月立京畿江淮都漕运使二仍各置分司以督纲运每岁令江淮漕运司运粮至中滦京 
畿漕运司自中滦运至大都二十年又用王积翁议令阿巴齐等广开新河然新河候潮以入船多损 
壊民亦苦之而蒙古岱言海运之舟悉皆至焉于是罢新开河颇事海运立万戸府二以朱清为中万 
戸张瑄为千户蒙古岱为万户府达噜噶齐未几又分新河军士水手及船于扬州平滦两处运粮命 
三省造船二千艘于济州河运粮犹未专于海道也二十四年始立行泉府司专掌海运増置万户府 
二总为四府是年遂罢东平河运粮二十五年内外分置漕运司二其在外者于河西务置司领接运 
海道粮事二十八年又用朱清张瑄之请并四府为都漕运万户府止令清瑄二人同掌之其属有千 
户百户等官分为各翼以督岁运至大四年遣官至江浙议海运事时江东宁国池饶建康等处运粮 
率令海船从扬子江逆流而上江水湍急又多石矶走沙涨浅粮船俱壊岁岁有之又湖广江西之粮 
运至真州泊入海船船大底小亦非江中所宜于是以嘉兴松江秋粮并江淮江浙财赋府岁办粮充 
运海漕之利盖至是博矣初海运之道自平江刘家港入海经扬州路通州海门县黄连沙头万里长 
滩开洋沿山屿而行抵淮安路盐城县历西海州海宁府东海县密州胶州界放灵山洋投东北路多 
浅沙行月余始抵成山计其水程自上海至杨村马头凡一万三千三百五十里至元二十九年朱清 
等言其路险恶复开生道自刘家港开洋至撑脚沙转沙觜至三沙洋子江过匾担沙大洪又过万里 
长滩放大洋至青水洋又经黑水洋至成山过刘岛至之罘沙门二岛放莱州大洋抵界河口其道差 
为径直明年千戸殷明略又开新道从刘家港入海至崇明州三沙放洋向东行入黑水大洋取成山 
转西至刘家岛又至登州沙门岛于莱州大洋入界河当舟行风信有时自浙西至京师不过旬日而 
已视前二道为最便云然风涛不测粮船漂溺者无岁无之间亦有船壊而弃其米者至元二十三年 
始责偿于运官人船俱溺者乃免然视河漕之费则其所得盖多矣元史食货志按阿巴齐蒙古语行 
围人也旧作阿八赤蒙古岱即蒙古也旧作忙兀 今俱译改原元自世祖用巴延之言岁漕东南粟由 
海道以给京师始自至元二十年至于天历至顺由四万石以上増而为三百万以上历至元后岁运 


之数渐不如旧至正元年益以河南之粟通计江南三省所运止得二百八十万石二年又令江浙行 
省及中正院财赋总管府拨赐谒人寺观之粮尽数起运仅得二百六十万石而已同上原朱张海饷 
自三山大洋径至燕京且言自古所未尝行此道昉自今始然杜少陵出塞诗云渔阳豪侠地撃鼓吹 
笙竽云帆转辽海粳稻来东吴越罗与楚练照耀舆台躯又昔游诗云幽燕夙用武供给亦劳哉吴门 
持粟帛泛海凌蓬莱然则自昔燕地皆海运非始于今矣浩然斋视听抄原海漕运米南土给饷京师 
内置漕运使司暨万户府于京畿外立都漕运万户府于吴会岁运米三百五十万石北抵直沽漕运 
万户之在内者部署其官数往翼舟航交受所运达之京仓朝廷又选官接领交护名曰接运柳待制 
集原世祖定都于燕合四方万国之众仰食于燕以中吴水所聚也故建漕府万艘如云毕集海濵之 
刘家港于是省臣漕臣斋戒卜吉于天妃灵慈宫卜既协吉仍率其属鸣金鼓以统漕建纛置牙莫敢 
后先每岁春夏运粮舟将抵直沽即分都漕运官出接运中书省复遣才干重臣从至海壖交卸石以 
数百万计而较计至于合勺颗粒畸不得亏盈不得溢是亦难矣玩斋集原元海运自朱清张瑄罗璧 
始岁运江淮米三百余万石以给元京四五月南风至起运得便风十数日即抵直沽交卸朝廷以三 
人之功立海运万户府以官之赐钞印听其自印钞色比官造加黑印朱加红草木子原朱清张瑄者 
海上亡命也久为盗魁出没险阻若风与鬼劫掠商贩人甚苦之至元二十一年巴延建议海运乃招 
二人授以金符千户押运粮三万五千石仍立海道万户府三以清瑄与罗璧为万户辖千户百户所 
领虎符金牌素银牌船大者不过千石小者三百石自刘家港出扬子江盘转黄连沙嘴月余始至淮 
口过胶州牢山一路至延真岛望北行转成山西行到九皋岛刘公岛沙门岛放莱州大洋收界河两 
月余抵直沽实为繁重至元二十六年増粮八十万石二月开洋四月直沽交卸五月还复运夏粮至 
八月回一岁两运是时船小人多恐惧至元二十七年朱万户请长兴李福四押运自扬子江开洋落 
潮东北行离长滩至白水绿水经黑水大洋北望延真岛转成山西行入沙门开莱州大洋进界河不 
过一月或半月至直沽漕运利便是岁加朱为浙江省参政张为浙江盐运司都运如是者二十余年 
大德七年招两浙上户自造船与脚价十一两五钱分拨春夏二运延佑以来各造海船大者八九千 
小者二千余石岁运三百六十万石京师称便迤南番贡亦通盖自上海至直沽内杨村马头凡一万 
三千三百五十里不出月余可以达省费不赀若长乐港出福州经崇明以北又自古未有之利也国 
朝洪武三十年犹仿其制岁运七十万石以给辽东至永乐间会通河成始不复讲广舆图补永乐初 
定鼎幽蓟尝海运米七十万石至直沽交卸以实京储故道犹存海运编补元人海运始于丞相巴延 
初巴延平江南以宋库藏图籍命张瑄朱清等自崇明从海道载入燕京后遂献海运之议江南之粮 
分为春夏二运岁至三百万余石其运道初自刘家港入海至海门县界开洋月余始抵成山计其水 
程自上海至杨村马头凡一万三千三百五十里最后千户殷明略者又开新道从刘家港至崇明州 
三沙放洋向东行入黑水大洋取成山转西至刘家岛又至登州沙门岛于莱州大洋入界河当舟行 
风信有时自浙西至京师不过旬日而已明初亦岁运七十万石以给辽东及会通河成海运遂废隆 
庆五年河道溃决户科给事中宋良佐请复海运时山东巡抚梁梦龙极言可行谓海道多潢犹陆地 
多岐海人行海犹陆人行陆傍海而行非横海而渡今踏出海道傍海居多较元人殷明略踏出之道 
尤属稳捷遂以山东布政王宗沐为总河专司海运至万历元年以龙斗伤七艘议罢禹贡山水考增 
景泰元年运粮共拨十五万自丁字沽直抵雄县诸处令军民官司设法每处运五万石收贮备用明 
典彚原正德五年六月罢浚沽河之役先是巡抚都御史刘聪建议开浚自沽河抵鸦鸿桥以便输运 
至是工部言其非便罢之明武宗实录原正德十六年九月工部覆遮洋运粮指挥王瓒奏直沽东北 
有新河以转输蓟州所司不及时疏导河流阻涩必候潮至舟乃可行以致边饷每匮请浚之使深广 
以通岁漕从之明世宗实录原嘉靖六年正月命工部主事江珊会同巡按御史天津兵备督理新河 
工程先是海口淤塞漕舟从天津出海复折入梁河而达蓟州道远水湍舟数败议者谓直沽东北岸 
有二道一曰新开一曰水套北接梁河径四十里可以疏浚成河改由北道无涉海之虑谓之新河行 
之天顺间民大称便后岁久湮塞漕臣以为言工部议委官督浚疏珊名以请从之同上增后世渔阳 
之泉州雍奴去海不远北境之水骤注其地自下溢流钟为水泽说者谓为九十九作忙兀 今俱派河 
尾也夫水之钟为淤淀其多至九十有九岂有致功而陂蓄之者哉水聚而地卑其薮泽之多固其所 


也程大昌禹贡论原直沽在县东南一百二十里卫河白河丁字沽合流于此又东南四十里名海口 
通典谓之三会海口元于此置海津镇天顺二年议自小直沽凿河四十里达蓟州以免海运每三年 
一浚寻罢方舆纪要原三沽者丁字沽西沽直沽并禹迹疏导之处其曰丁字沽者以河形三坌如丁 
字也合卫河白河会于直沽相萦入海土人呼直沽曰大直沽长安客话原大河以北之水多从直沽 
入海此即古者九河入海之处地势卑下遇霖潦直与海平昔人尝欲因其填淤置稻田以足赋今府 
境诸水类以直沽为壑武清县志原小直沽有巡司同上补洪武元年徐达等规取河北进攻直沽获 
海舟作浮梁济师常遇春率舟师诸将率步骑夹河进元丞相伊苏帅众御海口望风大溃鸿猷录原 
完颜佐初为武清县巡检完颜耀珠为柳口镇巡检久之以佐为都统耀珠副之戍直沽寨金史按耀 
珠旧作咬住今对音译改臣等谨按柳口镇沽寨俱属天津原元臧梦解直沽谣杂还东入海归来几 
人在纷纷道路觅亨衢笑我蓬门絶冠盖虎不食堂上肉狼不惊里中妇风尘出门即险阻何况茫茫 
海如许去年吴人赴燕蓟北风吹人浪如砥一时愉粟得官归杀焉椎牛宴闾里今年吴儿求高迁复 
祷天妃上海船北风吹儿堕黑水始知溟渤皆墓田劝君陆行莫忘莱州道水行莫忘沙门岛豺狼当 
路蛟龙争宁论他人致身早君不见贾胡剖腹藏明珠后来无人鉴覆车明年五月南风起犹有行人 
问直沽寰宇通志原黄镇成直沽客行直沽客作客江南又江北自从兵甲满中原道路艰难来不得 
</div>
    <div class="pagination">
<a href="钦定日下旧闻考_page593.html">上一页</a><span>...</span><a href="钦定日下旧闻考_page589.html">589</a><a href="钦定日下旧闻考_page590.html">590</a><a href="钦定日下旧闻考_page591.html">591</a><a href="钦定日下旧闻考_page592.html">592</a><a href="钦定日下旧闻考_page593.html">593</a><span class="current-page">594</span><a href="钦定日下旧闻考_page595.html">595</a><a href="钦定日下旧闻考_page596.html">596</a><a href="钦定日下旧闻考_page597.html">597</a><a href="钦定日下旧闻考_page598.html">598</a><a href="钦定日下旧闻考_page599.html">599</a><span>...</span><a href="钦定日下旧闻考_page595.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
