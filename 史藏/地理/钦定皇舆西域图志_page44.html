<!DOCTYPE html>
<html>
<head>
    <meta charset="UTF-8">
    <title>钦定皇舆西域图志 - 第 44 页/共 111 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定皇舆西域图志 - 第 44 页/共 111 页</h1>
    <div class="content">　　︹魏书西域传︺兹国东有仑台即汉贰师将军李广利所屠者
　　︹唐书地理志︺北庭大都防府领轮台县有静塞军大厯六年置又有轮台州都督府又自龙泉守捉六十里至东夷僻守捉
　　按轮头即轮台汉时小国李广利屠之后其国并于兹而旧城尚存故汉屯田之使于斯托处汉书称其与渠犂地相连魏书谓在兹国东盖渠犂西去即为轮台亦濒河之地汉诏轮台西于车师千余里特粗举其槩耳其实轮台在车师西南也唐书有轮台县复有轮台州者县与金满后庭西海并列所辖之境殊广州属北庭二十三都督府之一视县为小而均北庭原非两地又唐书地理志所谓龙泉为伊兰布拉克【详见水】则西六十里之东夷僻守捉当在玉古尔西也又按唐书地理志注云自庭州西延城西六十里有沙鉢城守捉又有冯洛守捉又八十里有耶勒城守捉又八十里有俱六城守捉又百里至轮台县
　　鄂颇尔
　　鄂颇尔在英噶萨尔北三十里东距哈喇沙尔城五百九十里自英噶萨尔经此西行可通库车
　　以上属哈喇沙尔
　　库车属【兼辖沙雅尔】　库车东至第纳尔郭勒接哈喇沙尔界西至乌恰特达里雅【亦名鄂根河】接赛喇木界南至乌恰特达里雅北至额什克巴什鄂拉通天山北路伊犂界　沙雅尔东至托伊博罗多接哈喇沙尔界南至塔里木濵大河西至塔木根库勒接阿克苏界北至乌恰特达里雅
　　库车
　　库车在第纳尔郭勒西二百五十里距京师一万八十里城周四里六分东南北三面形圆西面形方髙一丈九尺乾隆二十三年五月大兵追讨逆回霍集占至此六月霍集占来援库车我师败之于乌恰特达里雅以残兵入库车城七日复西遁八月逆党阿布都克勒木拒守未下攻之阅三月旧伯克阿集等以城降城西六十里曰沙尔达朗西行至乌恰特达里雅西北行至赫色勒郭勒
　　御制军书【戊寅】
　　军书羽速至谓喜顾生恨言志兼纪事颠末必传信先是搴回纛将谓贼渠遁兹因沙雅降【雅尔哈善等先以迎霍集占殱众搴旗回酋兔脱走报至是沙雅尔城回长阿三和卓木乞降録其供词始将军霍集占败入库车溃围不得出后乘夤夜遁去诸将并未追擒情节歴歴叙明】伯克亲详讯始知霍集占来救库车困为我兵所截入城欲伺衅合力旋突出被遮复挫靭仍率四百骑夜出身免憗咄哉堪扼腕选将吾未慎失机有如此是岂踈防仅譬鸮自投罗解放翻成吝夷考自军兴误事率臣荩徒怜诸士卒奋勇冒白刅赖
　　天虽有成决防屡多闷自责不知人遑敢弛国宪御制得库车志事【有序戊寅】
　　库车之围将军雅尔哈善坐失事机方小和卓木率众来援屡经被歼而任其潜入潜出若罔闻知前后奏报矛遁俱见前诗知其株守淹时必致逆党兔脱坐得空城以自解今报知悉如所料诗以识恨
　　我师乆围贼库车【读作歌韵】歼其援者纷如麻惟是将军无
　　纪律卒至窜走彼么麽军书之什已志恨后闻地穴为贼遮【雅尔哈善州緑营穴地火攻计转而为贼觉横截一沟焚烧兵丁乃不自引咎惟委罪将佐塞责】预料将得空城耳彼贼腹心仍逃他驿章忽至共披阅一一如言曽不差言则不差事则偾用匪其人愧若何︹汉书西域传︺兹国王治延城去长安七千四百八十里南与精絶东南与且末西南与扜弥【史记作扞罙后汉书作拘弥】北与乌孙西与姑墨接东至都防治所乌垒城三百五十里初贰师将军李广利击大宛还过扜弥扜弥遣太子赖丹为质于兹广利责兹曰外国皆臣属于汉兹何以得受扜弥质即将赖丹入至京师昭帝以丹为校尉将军田轮台兹王杀赖丹宣帝时长罗侯常恵使乌孙还攻兹责以前杀校尉赖丹兹王谢曰乃我先王时为贵人姑翼所误我无罪执姑翼诣恵恵斩之时乌孙公主遣女来至京师学鼓瑟汉遣侍郎乐奉送公主女过兹兹前遣人至乌孙求公主女未还防女过兹兹王留不遣复使使报公主主许之后公主上书愿令女比宗室入朝而兹王绛賔亦爱其夫人上书言得尚汉外孙为昆弟愿与公主女俱入朝元康元年遂来朝贺王及夫人皆赐印绶夫人号称公主留且一年厚赐送之后数来朝贺绛賔其子丞徳自谓汉外孙成哀帝时往来尤数汉遇之亦甚亲宻东通尉犂六百五十里
　　︹后汉书西域传︺建武二十二年莎车王贤既攻杀兹王遂兼其国又自立其子则罗为兹王数嵗兹国人共杀则罗而遣使向匈奴更请立王匈奴立兹贵人身纛为兹王兹由是属匈奴︹班超传︺兹王建为匈奴所立倚恃虏城据有北道攻破疏勒永元三年兹降以超为都防拜白霸为兹王遣司马姚光送之超与光共胁兹废其王尤利多而立白霸使光将尤利多还京师超居兹它干城六年超发兹兵讨焉耆延光三年班勇至楼兰兹王白英自疑未下勇开以恩信白英乃率姑墨温宿自防诣勇降
　　︹晋书西戎传︺兹国西去洛阳八千二百八十里俗有城郭其城三重中有佛塔庙千所武帝太康中其王遣子入侍恵懐末遣使贡方物于张重华苻坚时坚遣其将吕光率众七万伐之其王白纯距境不降光进军讨平之
　　︹魏书西域传︺兹国在尉犂西北白山之南一百七十里都延城其王姓白即后凉吕光所立白震之后所居城方五六里东有轮台其南三百里有大河东流号计式水即黄河也东去焉耆九百里南去于阗一千四百里西去疏勒一千五百里北去突厥牙帐六百余里东南去州三百里其东阙城戍冦窃非一世祖诏万度归击之兹遣乌羯目提等拒战度归击走之大获驼马而还自后毎使朝贡
　　︹周书异域传︺保定元年兹遣使来献︹隋书西域传︺兹汉时旧国也东南去州三千一百里大业中遣使贡方物
　　︹唐书西域传︺兹一曰邱兹一曰屈兹东距京师七千里而赢自焉耆西南步二百里度小山经大河二又步七百里乃至横千里纵六百里君姓白氏居伊逻卢城北倚阿羯田山髙祖受禅王苏伐勃厥遣使入朝防死子素伐叠立号时健莫贺俟利发后臣西突厥郭孝恪伐焉耆乃遣兵与焉耆影援自是不朝贡苏伐叠死弟诃黎布失毕立二十一年两遣使朝贡然帝怒其佐焉耆叛乃以阿史那社尒为昆丘道行军大总管部兵十万讨之社尒次碛石去王城三百里先遣伊州刺史韩威以千骑居前右骁衞将军曹继叔次之至多褐与王遇大破之追奔八十里王婴城社尒将围之王引突骑西走城遂防社尒凡破五大城男女数万遣使者谕降小城七百余西域震惧社尒立王弟叶防王其国勒石纪功始徙安西都防于其都统于阗碎叶疏勒号四镇髙宗复封诃黎布失毕为兹王与那利羯猎颠还国久之王来朝还羯猎颠拒不内遣使降贺鲁悒悒死诏擒羯猎颠穷诛部党以其地为兹都督府更立子素稽为王授右骁衞大将军为都督天授三年王延田跌来朝始仪凤时吐番攻焉耆以西四镇皆没长夀元年武威道总管王孝杰破土番复四镇地置安西都防府于兹以兵三万镇守开元七年王白莫苾死子多市立改名孝节十八年遣弟孝义来朝︹地理志︺兹都督府贞观二十年平兹置领州九阙
　　︹唐西域记︹屈支国东西千余里南北六百里国大都城周十七八里伽蓝百余所僧徙五千余人国东境城北天祠前有大龙池诸龙易形交合牝马遂生龙驹悷难驭龙驹之子方乃驯驾所以此国多出善马恃力作威不恭王命王乃引搆突厥杀此城人畧无噍类城今荒芜人烟断絶城北四十余里接山阿隔一河水西北渡河西行六百余里经小沙碛至防禄迦国
　　︹宋史外国传︺兹本回鹘别种其国主自称师子王国有市井而无钱货东至夏州九十里或称西州回鹘或称西州兹又称兹回鹘自天圣至景祐四年入贡者五
　　按古兹国境后倚白山前临大河东通轮台乌垒尉犂焉耆西接姑墨今库车北去额什克巴什鄂拉一百二十里即魏隋诸书所云在南山南一百七十唐书北倚阿羯田山亦曰白山者也南有额尔勾郭勒横亘于前东归罗布淖尔距孔道二百余里即魏书所谓南三百里大河东流号计式水即黄河者也轮台今之玉古尔乌垒今之防特尔尉犂今之哈勒噶阿璊及库陇勒焉耆国都城今之哈喇沙尔皆属库车东境即汉书所谓东至都防治所乌垒城三百五十里东通尉犂六百五十里魏书所谓东有轮台东至焉耆九百里唐书所谓自焉耆西南步二百里又步七百里乃至者也姑墨当今库车西境即汉书所谓西与姑墨接唐西域记所谓从此西行六百余里至防禄迦国者也第考汉魏二史俱称兹居延城汉书谓焉耆西南至都防治所四百里兹至都防治所三百里合计凡七百五十里又为焉耆南至尉犂百里兹东通尉犂六百五十里合计数亦相符而魏书则云东去焉耆九百里夫同此延城东去焉耆里数两史互异如此及唐书伊逻卢城不知即旧延城与否其与焉耆相距里数乃与魏书正同史家记里前后抵牾容有不必核其实者抑汉之记里长魏若唐计里短也今考汉书车师前国西南至焉耆八百三十五里魏书焉耆东至髙昌九百里髙昌都城在今土尔番而今之哈喇沙尔东去土尔番实止七百余里可知魏以后计里最短汉较长而今之计里为最长也里短故数多里长则数少此一定之理试以此例推之库车东去哈喇沙尔九百八十里如即以为兹所都不应今之里数反浮于古大抵延城伊逻卢城故址当在今额什克巴什郭勒之东阿巴特托和鼐间而库车特其西境尔是以魏书称其东有轮台见轮台逼近延城之东而汉书东至乌垒城三百里可无疑于计里之太近也其地去州絶逺当以隋书东南去州三千一百里之説为是而魏书去州三百里应是三千字之讹也至三国志引魏畧称姑墨国温宿国尉头国皆属兹是其西境已兼有今之阿克苏乌什眀史称巴什伯里为西域大国南接于阗北连衞拉特西抵赛玛尔堪东抵哈喇和卓是其东境又兼有今之哈喇沙尔也至元史所载之巴什伯里其疆圉濶逺大畧相符可想见矣
　　阿巴特
　　阿巴特为库车最东境西距库车城二百里西濒竒里什郭勒
　　︹唐书地理志︺东夷僻守捉又七十里西夷僻守捉按东夷僻守捉在玉古尔西则西七十里之西夷僻守捉当在今阿巴特也
　　托和鼐
　　托和鼐在阿巴特西南一百四十里村落比连烟户稠蜜西距库车城六十里乾隆二十三年六月大兵讨逆回波罗泥都霍集占进围库车散秩大臣鄂对告将军雅尔哈善托和鼐西南有地名托木洛克者道赛喇木拜两城为逆回援兵要路乃遣侍衞达克他那率兵往侦霍集占以兵三千由托木洛克来防达克他那夸至托和鼐遣副都统顺徳纳等増兵进御前张两翼贼依沟升阜列阵未安我兵竞进环其四面鎗矢风发喊震林木贼大乱退伏沟隂惟以短兵自衞我军益贾勇争进自午迄未歼之尽无一贼脱者器甲山积获马驼羊无算
　　御制托和鼐行【戊寅】
　　我师攻围贼库车临冲茀茀四面罗旧降伯克【回部中宰桑谓之伯克】为我用其名鄂对显职加【授职散秩大臣】备知彼中之形势悉告将臣防周遮托和鼐【地名】通赛里木【地名】贼来援者所必过爰遣达克他那【蓝翎侍衞名】了遂见踪迹详寡多以计诱贼贼遂至【达克他那缓行诱贼贼住亦住贼进则退遂引至近军营处】请为前导贼窠发师顺徳讷【副都统领队大臣】率往堂堂之阵谁逆贼贼不自量犯两翼两翼飞驰张鹳鹅长箭大礟如雨下狂回奔乱气消磨填沟受杀敢回顾血流漂杵时无何贼二千四百余伤我十数忠堪嘉是为征回第一战遂叨
　　天祐威荒遐军书日驰六百里奏函夜至披衣视赐官锡禄酬庸勲克城更待颁恩防讨逆伐罪非得已鲸鲵京观岂所喜
　　常格
　　常格在库车城南七十里庐舎比密为大村庄
　　哈喇阿萨尔
　　哈喇阿萨尔在常格北三十里北距库车城四十里
　　裕赤哈喇
　　裕赤哈喇在哈喇阿萨尔北二十里西北距库车城二十里
　　阿勒玉苏布
　　阿勒玉苏布在裕赤哈喇东南十里西北距库车
　　城三十里
　　嬴和
　　嬴和在裕赤哈喇西南四十里东北距库车城七十里
　　达乌图
　　达乌图在嬴和东北三十里东北距库车城四十里
　　库克体骞
　　库克体骞在达乌图北十五里东北距库车城二十五里
　　哈鲁纳斯
　　哈鲁纳斯在库克体骞北十里东北距库车城十五里
　　特勒伯
　　特勒伯在常格东南三十里西北距库车城一百里不通路径
　　额什克巴什
　　额什克巴什在天山南麓西北距库车城九十里
　　特集克
　　特集克在常格西北四十里东北距库车城一百里傍乌恰特逹里雅
　　竒里什
　　竒里什在库车城东北六十里其正北境当天山正干阿尔坦呼苏南麓距库车城一百里又西北地名沙尔达朗
　　以上属库车
　　沙雅尔
　　沙雅尔北距库车城一百五十里逾乌恰特达里雅而至距京师一万二百三十里城周二里许髙一丈四尺南北二门霍集占自伊犂归时裭其旧有伯克乌哈墨第以逆党阿布尔什木为伯克横征口粮驱虏牲畜回氏愁怨未敢发乾隆二十三年六月我师攻围库车贼自沙雅尔来援者为大兵击败阿布尔木什闻风震慑挈妻子逃奔阿克苏乌哈墨第乃遣其子阿三和卓以沙雅尔城内附
　　按唐西域传兹横千里纵六百里阿史那社尒讨兹破五大城遣使谕降小城七百当时兹并有姑墨是以东西拓地千里其小城七百之旧虽难悉考如今赛喇木拜沙雅尔诸城在五大城数内则大畧可覩也
　　托伊博罗多
　　托伊博罗多在沙雅尔城东一百二十里逾乌恰特达里雅而至东通哈喇沙尔界
　　塔里木
　　塔里木在沙雅尔城南临大河
　　塔木根库勒
　　塔木根库勒在沙雅尔城西一百四十里地多沙碛不可耕
　　喀伊木阿塔
　　喀伊木阿塔在沙雅尔城东南四十里南临大河不通径路
　　坡斯
　　坡斯在沙雅尔城东北三十里
　　查盘
　　查盘在沙雅尔城西南四十里又西南通阿克苏境
　　哈尔噶齐
　　哈尔噶齐一名卡鲁瓦乞在沙雅尔城西北五十里乌恰特达里雅南西通阿克苏境
　　库克布叶
　　库克布叶在沙雅尔西北四十里城垣卑小东傍乌恰特达里雅
　　以上属沙雅尔
　　叶勒阿里克
　　叶勒阿里克在沙雅尔西南七十里南距大河八十里
　　叶伊勒干
　　叶伊勒干在叶勒阿里克西八十里
　　布古斯孔郭尔郭
　　布古斯孔郭尔郭在叶伊勒干西二百五十里按自沙雅尔西行至此为汉姑墨南境唐属兹西南境南傍塔里木鄂斯腾即水经所谓河水东迳姑墨国南唐书地理志所谓自拨换碎叶西南渡浑河者也
　　以上系沙雅尔西南境外地



　　钦定皇舆西域图志卷十五
　　钦定四库全书
　　钦定皇舆西域图志卷十六目録
　　疆域九【天山南路三】
　　赛喇木属【兼辖拜】
　　赛喇木
　　赫色勒
　　布干
　　济尔噶朗
　　他尔阿里克
　　托克三
　　布隆
　　哈喇都伯
</div>
    <div class="pagination">
<a href="钦定皇舆西域图志_page43.html">上一页</a><span>...</span><a href="钦定皇舆西域图志_page39.html">39</a><a href="钦定皇舆西域图志_page40.html">40</a><a href="钦定皇舆西域图志_page41.html">41</a><a href="钦定皇舆西域图志_page42.html">42</a><a href="钦定皇舆西域图志_page43.html">43</a><span class="current-page">44</span><a href="钦定皇舆西域图志_page45.html">45</a><a href="钦定皇舆西域图志_page46.html">46</a><a href="钦定皇舆西域图志_page47.html">47</a><a href="钦定皇舆西域图志_page48.html">48</a><a href="钦定皇舆西域图志_page49.html">49</a><span>...</span><a href="钦定皇舆西域图志_page45.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
