<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 32 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 32 页/共 698 页</h1>
    <div class="content">尧舜八座列于皋 礼行而民革乐备而物怡仁风拂而遐荒溢化日长而幽谷曦天子方崇文嘿不 
事武竒诚以宪祖欢以偕时与民雎雎与物熙熙逰田射猎之好不骋吞刀吐火之技 施沙棠木兰 
之舟弗制鱼龙角抵之戏奚驰于是黄河清甘露凝白兔皎皎白雀来庭白鹿呦呦百禄是絣徳协两 
仪瑞应十祯圣王罔以为寳而加志于持盈春秋代而弥隆遐迩渥而益蒸既赍赐乎农扈乃劳赏于 
车从薄五申平三令麾骑士而进弓聊树表而小畋授钲鼔而控骢示以阵形节以军容牙旗分布于 
乌云势分鹅鹤而乗风蒲且满彀而不发楼烦挟矢而窥狨上将披鬃而仰视倐鸣镝而堕双鸿遂命 
解罘弛罟撤队回骑效三驱以成礼不剪羽以穷竒慕太乙之三面怀万物以化齐且归来乎履吉迓 
滋至之天庥为无为而徳湛与黄轩以优□是故仁无不怀徳无不柔文教与伭风而并翔至化与大 
造而嘿逰太阶平于八表玉宇涵乎九州岛亶登三而咸五孰云遐逺而莫可以匹俦况九庙郊陵之 
建匪若阿房之事逰观谒陵恭祝之巡匪若上林之纵射猎葢王者之典咸备惟圣人异世而合辙将 
使焕乎其有章而陋百代于罔轶彼蟋蟀之云何抑龌龊于俭啬由是观之则地胜者居皇圣国实者 
多贤良兼东西与中都而并较犹未若兹土之无量然则宜奕世之神胤咸作京而坐朝堂者也两京 
赋补盛时泰北京赋巍巍燕都冀州之纮分在尾箕析木之精入燕朝以建土肇丕迹于伭轴皇黙运 
以持衡垕潜祈而兆域紫 韬约以含辉太乙翕霅而拱率故望气者踧踖输悃命卜者屏营掩祝葢 
甞览夫形胜总环瀛之要害抗万垤而建瓴在髙辛之逖世已昉号乎幽陵及下迨于轩辕战蚩尤而 
底平虞夏商汤易称朔方武封尧后以冀为疆召公起燕藩屏用昌自秦汉而郡县厯晋唐之云扰实 
恭待乎宏造邈惟南征鞠旅而践既正厥称邦畿允奠定理条疆分途异县配南都肇北京纳儒臣之 
恳诸设行部之新名易顺天之崇号应大兴之符称于是丕迹闳开前后角掎树疆表袤联环并峙左 
右起伏矗幄连起建学校新宫囿文武错列辋分辐辏规肖矩仿视南益详街衢巷衕宫宇桥梁阛阓 
市 翼接鳞翔塜庙庭宇古今萃藏将以献歳躬受方贺肆赦蠲罪苏奸释过忻两都之并错措天下 
于一家商邑翼而靡颂周京显而匪夸沛遐惠于西埏遂都民之乐康给农器于逺路用树植乎农桑 
载男耕而女织混乐土之相望忻漕运之广济储边峤之积粮贵竹贡而置辅交趾悚其内降伊弦歌 
而管诵抑济济以跄跄遂因官而论次伟羣绩之恢张海宇颠其再辑黎庶被以重光覃疏流于外国 
咸矫首以来王大岩山呼驺虞麒麟野蚕作茧元兔来驯嘉禾屡穗海宇和平黎庶鞠育忻然如春于 
是却封禅之请谢金火之丹毁方秘之谲赐兔书之缄集儒臣纂经史诠六经之要道核千古之精理 
罢沧溟之转运藩郊圻之牧圉因时屡登大敞鳌山宴辅弼以既醉沛酺泽之宏寛制新曲以示藻又 
大惠乎镪函及乎午日乃游东苑观球作埸视射成燕车骑集鞬櫜韬万桞偃旌旗髙赋声诗以纪欢 
永昭示于袠缥念烽火之未靖久为患乎边城时跳梁而踯躅敢窥觊以横行悯生民之被祸将大肆 
乎逺征严威迅发万舆遄启大漠荒陲开营叠垒迅刺撃之猛利乃奏凯歌拥众以旋尘凝警谥威声 
四埏北斗南瞻清泉神应继统承绪端拱垂裳致海宇之宁谧降渥惠于四方自干清御皇极建九斿 
临万国鸡人未唱撃鼓定时铜符初辟鱼钥扃匙宿卫纷其未散羽衣耸以来齐南象导路代马引逵 
豹尾在后森列徘徊玉节止肃寳纛示威黄旄绛旛旋绕相随班剑俨其氷雪仪刀凛其錝铮羽葆团 
以婉转金钺耀以菁葱团扇纷其掩映曲伞屈以从容龙 列而如迅熊旗绕而纵横大驾将陟武备 
后列丹陛之驾马步之辇王辂大辂于于焉簇簇焉云 而雾绕者不可仰觌于是司隶称警鸣以条 
狼凛内外之井然人特冰而沃汤鸿胪传唱万方毕集宗伯捧函嵩呼海溢觉天地之髙厚忻日月之 
朗光见蝉貂之济簇拥环佩之铿锵既伏拜而舞蹈又颉颃而翱翔耸蹁跚而怵惕见万迭之翕张垣 
墉峻峙匝匼凌兢翚翔穷赫奕 崚嶒耸金被锦图丹见青色 煜而成紫又霅灼以为黄或熛爌以 
为赤抑 　以成光肆罘罳之四绕羌赩晶之炜煌阶盘施而自转桥矗抗以回杭庙婉逶而散陟户 
鸿洞以崇祥石莹明而若琢甃平直其似霜垩烜爀其胜霰粉晳白其若玚栋嶐耸其上仰梁嵯峨其 
横当纷海藻以为餙盘龙珠以吐光岂倕般之人巧殆雷电之天工屯紫螭于刻桷盘赤螣于雕楹虹
 扬眉以指栋鹏矫翼而飞甍绮葩吐乎 井渥彩烂于疎棂绛霞影于网户金雀栖乎觚棱俨轶翱而 
下啄疑轩掲而将腾尔其华葢承宇亘中直连谨身后接 宻靘演午门端门承天大门层列迭拱□ 
□峥嵘顺掖之启左右峻嶒东西华角并带同横立琼楼于両傍分文武而各驰错朱彩以掩映筑峻 
墙以为基列御道以中敞纷左右以为墀列直庐于其外见栟榈之对起蹑玉桥之长虹湛琼楹于金 
水接万拱之突兀腾重檐而复宇东有文华扈以文渊西有武英嶻嵲腾骞太庙齐宫对联社稷庙街 
社街绳平砥直隆宗景运月华日精椒房椒风六宫安贞贲庸蒿柱黼帐藻扃迭复道于云表比鳞瓦 
而建璁讶晨辉之闪霅映旭日以上升于是祝万寿祈帝福永羣方泽四国锡冈陵同覆育纷拜舞躬 
踖肃绘振羽衣扉鞻（衤叟）（衤典）踉跄 翘同忻大造□虎豹之栏槛见驼犀之罥脚惊麋鹿之 
餐萃骇麂兔之狂跃仰睐眄而俯兴望翠华之拱翼杂辉煌以奔趋随玎（王冬）而缓曳悚玉笋之嵯 
峨仰石狮之凛栗陟铜山以踆（足旬）渺金河之滔疾天子方且肃朝觐之仪明赏罚之典大黜陟之 
公重祖宗之宪严边防置京储督漕运谨市虞罢游燕御讲筵日渊嘿之燕居岂轻轮之暂旋凡诸可 
游瞩以备一时之旋驻者莫不扃密钥以鐍封合鱼符而不启恣草木之丛茂任禽鸟之沐徙（山册） 
崹凹凸赑屃龈腭樛葛蔚荟苔封蔓络复磴洞岩豁开磊落达道委而暂闲驷马停而不驾玉蝀峙以 
拱 金鳌崒以孤骞堆云凝而不流积翠髙以生寒琼华窅其閴寂承光靘以回环广寒虚其轮囷飞 
鲸戢以羽翰虽玉泉之萦抱亦流水之空潺蒲苇蒹葭菱藕雕胡鳞游介泳任其自如于是散步环蘌 
观于列署则随长安之左右列文武之职庐表里森其对峙咸拱绕而扶疎拥前后而耸列环玉河之 
通渠见左右之并置亦逺近之联裾仰以法乎周典俯以效乎商模列六御于左省建五军于右隅院 
以玉堂为署寺以奉常为胥医药星厯太仆鸿胪县随府而逺控卫与学而各殊内钤各卫外总诸营 
绕貔貅之精鋭简戈鋋之旟旌置给舍于廊庑带太学于隍闳辟九门之通衢周里回之四十峙万雉 
于千层莽纵横而曲直前列其奇后峙以偶左右并联各互为耦镇以重楼压以飞甍迭甃垒以曲槛 
互栏楯以相通趿蹬宛转睥睨蔽空庐舍巡演濠潢深崇闸洞备其卒急鱼钥司以晨曈抱闗察其驰 
　胡衕贯其四冲乃有九衢往涉舆马肆雄沙堤平以曲折昏晓涌其成藂市肆星罗恣入耽玩桥梁 
济颠万邦酬劵冰蚕作茧雪鼠成丝火浣为布蛟龙织须番绒蜀锦（足船）连越絺海陆俱腆草蓏咸 
奇伎艺精工戎裘各宜洒汗则帷幕生飙摩肩则海涛成堑呵气则须柱消冰转日则睨光迅电诚铺 
集之盛区乃闾阎之美翫廓廓新筑用卫阆闶乃环旋以拱 益永北乎神京立七门以便出增崔巍 
以峋峵路蹒蹩以敝遂势陡峻以崚嶒设垒礰以作卫俨电撃而雷轰前恢日衍后奠弥阮岂漫作之 
是翫实贻世以康宁葢尝总而论之迩畿甸逺京辅内都邑外荒服虽古昔之攸同惟兹地之独武近 
则倚昌平以为脊敞范阳以为胸聮山海以为带拥上谷以为屏唯玉河之澄澈贯周回以为经若诸 
水之蓄泄视髙下以流洑百泉涌派而穴漩孔洞伭垂于深谷逺则据岳镇之中轴匀东西之势雄西 
以华山为虎东以泰岱为龙南岳南镇益逺益隆五岭作案于岭表江河襟带而朝宗展明堂于奥海 
拱朝拜于羣峯以此而较往昔畴堪与之比崇自洪蒙之初辟奠河山以为界天势崇于北极地维虚 
于南葢引日星以上腾导江河而下派法天明以居髙控地维而作带故南北之相望诚控驭之雄 
昔姬周之丰髙每侈咏于诗书丰距镐而一水又河有于雄图况嬴秦与刘汉奚敢论乎吁谟若嗣此 
之鼎建咸分集于一隅虽迭兴于前世诚逺让乎雄纡故散如布棊聚如运掌分列省以成疆合连襟 
而成襁如堂视地类胫走项诚髙厚之拮据乃金汤之修欀方舆如此是以足尚若夫土风则禀朴茂 
之淳资赋劲勇之正性豪杰挺生勲庸克靖朗烈悲歌沈鸷镇静文雅寛舒俶宕平定至于民俗尤为 
繁富财货充溢四方罕覩以貛獭为轻肥躭韬槖为雄武出则辎帷髙搴游则金翠如堵人幕面而障 
尘士垂绡而避土或睚眦以报仇抑椎埋而作旅通名姓于禁中任荣枯于吹诩惟僭侈之是营岂礼 
法之可阻司察避其昏酣乘骢难其羣伍晨鬬鸡于广陌暮跃马于深聚蹴踘则千里为羣鸣镝则飞 
走成府讵贵珰于要津亦近戚与雄族任侠者履不容旋鼓箧者车不停轴忻冠葢之缤纭总邸舍之 
填簇节序则时当寅令贺正为始彩燕为簪春盘成俎祠太乙禁火炬春序将遄墓祭成侣逢午散骑 
置巧陈爪骋望郊垧乞巧天娃因阳九而登髙为冬朔而设炭忻长至之届临喜阳生于一线迎臈祀 
灶驱傩设宴看冰池于署官欲番育乎鹅鴈虽旧俗之可传亦真历之难辨弃衣糜以送穷燎草竹以 
成荐本度朔以画桃因除虚而设奠若日忌与月恶亦随方而异宜总四时之全气合四方之所奇风
 霾则尘沙瞇睫霖雨则阡陌成泥雪落则皲瘃裂掌水结则柱矗如旗以台榭为登陟用苑圃为陂池 
因胡衕为环绕庸沙渚为藩篱杂坊市而共处随冠笄而相嬉五陵让其豪侠四姓失其光仪地土山 
薮厥类实繁櫌畜甲于四方菓蓏疏其援植虎刺班于榅桲苹婆甘于来禽朱樱素柰香水黒芩桃李 
梅杏安榴丹椹黄芽赤根石菌天花芜菁莙为　芸苔茄瓜姜芥芦菔水苏韭芽欺江南之莼菜迈南 
国之鲑鰕列于一市山貛海獭原貂隰楚姑畧不言用戒登俎惟有人才世所轩轶三代而后七雄为 
烈二京三国扶刚抗节左羊而后代有其杰乐毅以寸书报燕荆卿以匕首泣血田光以刎颈寔交蔡 
泽以片言取捷河间以被服拟儒中山以闻乐选徳神佛方技殆难指陈至于古迹惜多湮沦遗故都 
于轩辕指孤竹之令闻悲废宫于碣石想宁台于荒荆虽巨公之学所亦　莽而沈沦独王鬰之钓台 
犹称名于花村虽有深谷于谁生黍虽有甫田伊谁种玉徒红螺之吐光空青蛇之应祝变幻无常杂 
 难述故自薄海内外纲条目定较如画一整肃严翼天旋地静垂万斯年金瓯罔竞胜周营洛迈汉 
作京视唐已拓较宋寔宏建帝王之全业成创守之令声合天维之四时尽地埏之八瀛葢万世而永 
宁也二京赋朱昆田原按余古峯盛云浦二赋文不足存虑博闻者以为絓漏故节録之补陈敬宗北 
京赋惟圣皇之建北京也绍髙帝之鸿业启龙潜之旧邦廓天地以宏规顺阴阳而向方准四裔以布 
维揭八表而提纲粲星分于箕宿映黄道之开张壮天险于居庸亘重闗于太行会百川于辽海环河 
岳于封疆拱北辰兮帝居陋巩固于金汤均万国兮 同而适居天下之中央也于是颁纶音建皇极 
布深恩施广泽捐内帑之金钱出天府之玉帛赉工倕锡匠石欢声传众奔走万国雷动云兴纷纭络 
</div>
    <div class="pagination">
<a href="钦定日下旧闻考_page31.html">上一页</a><span>...</span><a href="钦定日下旧闻考_page27.html">27</a><a href="钦定日下旧闻考_page28.html">28</a><a href="钦定日下旧闻考_page29.html">29</a><a href="钦定日下旧闻考_page30.html">30</a><a href="钦定日下旧闻考_page31.html">31</a><span class="current-page">32</span><a href="钦定日下旧闻考_page33.html">33</a><a href="钦定日下旧闻考_page34.html">34</a><a href="钦定日下旧闻考_page35.html">35</a><a href="钦定日下旧闻考_page36.html">36</a><a href="钦定日下旧闻考_page37.html">37</a><span>...</span><a href="钦定日下旧闻考_page33.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
