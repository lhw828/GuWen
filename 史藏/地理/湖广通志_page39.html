<!DOCTYPE html>
<html>
<head>
    <meta charset="UTF-8">
    <title>湖广通志 - 第 39 页/共 373 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>湖广通志 - 第 39 页/共 373 页</h1>
    <div class="content">　　大江州南二百里
　　复池湖州境后周武帝置复州取此为名
　　白鹭湖州东十五里
　　鼍湖州东二十里
　　阳名湖州东北七十里
　　沙湖州东二百四十里
　　太白湖州东二百五十里水经注沌口通沔阳之太白
　　西港湖州东南百五十里
　　下五湖州东南二百八十里
　　直歩湖州南七十里
　　司马小阳湖州南百三十里
　　西湖州南百五十里
　　黄蓬湖在黄蓬山下
　　白螺湖　乌流湖　千金湖俱州南二百里
　　官港湖州西南四十里
　　赛港湖州西南四十五里
　　百石湖州西五里
　　三阳湖州西十里东曰朝阳南曰南阳北曰水阳故名
　　白鼋湖州北
　　李二河州东南百五十里
　　漕河州西南江水潜水所入
　　襄河州西里许汉水所入
　　汊河州北流入汉阳府界
　　中下襄河州东北六十里汉之潜也
　　沧浪水州东禹贡东流为汉又东为沧浪水即此白沙水州东北里许
　　夏水州南四十里今名长夏河水经注即睹口为中夏水舆地广记夏水入沔阳谓之睹口冬涸夏流故曰夏水
　　七里沔州北周地图记夏水合诸水同入汉自汉入潴名七里沔州名盖取诸此
　　云梦泽州东云与梦本二泽而相连左传云梦跨江之南北
　　剅河新掘口州北七十里
　　殷子小港州南五十里
　　阳孟池州东百四十里
　　许家池州东南百五十里
　　张家池州东南百七十里
　　陆子泉州西广教院一名文学泉因唐陆羽品泉得名裴迪有诗
　　涌玉泉州北
　　涤尘井州东南元妙观
　　天门县
　　见龙山县城南四百余歩蜿蜒如龙环拱县左白螺山县西南里许
　　天门山县西六十里一名火门山世传汉光武行兵举火夜度此因名唐陆羽传负书火门山从邹夫子学即此后因俗避火字改今名
　　青山县西北六十里
　　龙穴山县北六十里旁有龙穴坡一名龙尾山五华山县东北七十里相传伏羲后封此
　　巾戍山县东北百九十里晋元熙间得古铜钟七枚于此
　　诸葛岭县南二十里世传诸葛亮屯兵处
　　东冈县东七十里
　　东湖县东门外
　　下帐湖县东南百里
　　南湖县南城外
　　上帐湖县南七十里
　　西湖县西百里
　　靑山湖县西三十里
　　蒿台湖县东北七十里
　　义河县城南宋太祖微时尝渡此以钱遗舟人不受即位后诏免渔课因名
　　便河县南三十里
　　三澨水县南三十里禹贡过三澨即此蔡传三澨水名今郢州长夀县磨石山发源东南流者名澨水至复州天门县界来又名汊水疑即三澨之一索隐曰竟陵有三参水俗云三澨水韩汝节以汊澨漳澨防澨为三澨或云在淯水入汉处乃襄樊之间但据説文澨水际则又非水名可知矣
　　西江水县西襄江之一派
　　囘河水县东北七十五里自今府治池河水东流至此
　　覆釜洲县西里许陆羽隐居地
　　车湘港县东十里
　　板港县东二十里
　　甘鱼陂县西左传楚公子比为王次于鱼陂杜预注竟陵县西北有甘鱼陂
　　石堰渠县北十里其流自五华山西通巾水唐咸通中刺史董元素开
　　潱马潭县南三十里
　　洗墨池中有青钱亭李翺读书处
　　文学泉县西北一名陆子井陆羽尝以太子文学征故名
　　万人井县南门
　　荆门州
　　伯夷山州东二十里
　　凤凰山州东六十里
　　百顷山州东九十里
　　东山州东南一里
　　内方山州东南百里汉江上即禹贡所谓内方也一名章山
　　仙女山相传有七仙女于此围碁迹存上有梳妆台庙址
　　緑麻山俱州东南百二十里
　　虎牙山荆州记郡西沂江六十里南岸有山名曰虎牙楚之西塞
　　撒石山相传关忠义于此撒石
　　荆门山张栻记峰峦对峙上开下合厥状如门宜都记即楚西塞俱州南五里
　　三星山相传唐司马子徽升仙处有塔
　　聚仙山俱州南三十里
　　龙尾山　龟山　子牙山俱州南四十里
　　紫云山州南二百里相传元无闻和尚于此注金刚经有紫云见
　　中城山俱乐乡西南
　　防山州西一里两峰对峙如蛾睂上有浮香潄玉诸亭为逰憩之所山麓二泉北曰防南曰惠
　　西山州西三里
　　灵鹫山州西天中记山有穴曰龙洞深五里春月水流声如钟鼓管籥宋熙宁中山泉溢有髹器□车流出志字曰嘉州盖泉与蜀通也
　　杏子山州西十里
　　屏风山州西北四里絶顶平衍中有两泉宋开禧间郡守李直炳徙居于此
　　荆山州西北二十里卞和得玉处
　　武陵山　云梦山俱州西北四十里
　　金箔山州西北八十里
　　磨剑山州西北百里
　　仙居山州西北百三十里
　　都亭山州北二十里
　　白峯山　马仰山俱州北三十五里
　　红花山　鸡头山　大名山唐灵济禅师尝卓锡于此俱州北六十里
　　象河山州北七十里
　　黑牛山　防台山灵济禅师于此防衣俱州北百里火炉山州北百二十里有楚王放鹰台
　　严山州东北六十里相传严子陵隐此
　　白马山州东北七十里
　　马鞍山州东北百里
　　斑竹冈州东百三十里唐韩翊送人赴江陵诗斑竹冈迎山雨暗正此
</div>
    <div class="pagination">
<a href="湖广通志_page38.html">上一页</a><span>...</span><a href="湖广通志_page34.html">34</a><a href="湖广通志_page35.html">35</a><a href="湖广通志_page36.html">36</a><a href="湖广通志_page37.html">37</a><a href="湖广通志_page38.html">38</a><span class="current-page">39</span><a href="湖广通志_page40.html">40</a><a href="湖广通志_page41.html">41</a><a href="湖广通志_page42.html">42</a><a href="湖广通志_page43.html">43</a><a href="湖广通志_page44.html">44</a><span>...</span><a href="湖广通志_page40.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
