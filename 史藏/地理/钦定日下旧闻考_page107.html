<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 107 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 107 页/共 698 页</h1>
    <div class="content">年二月修大兴隆寺寺初名庆寿在禁城西金章宗时所创太监王振言其朽敝上命役军民万人重 
修费至巨万既成壮丽甲于京都诸寺改赐今额树牌楼号第一丛林上躬临幸焉十三年十月工完 
督工太监尚义工部右侍郎王永和内官黎贤主事蒯祥各赏钞有差明英宗寔録补兴隆寺有八景 
弘正间都下诸公赋诗成卷马东田为之 尾今询之寺僧罕有知者人海记増大兴隆寺碑李晏撰春 
明梦余録原姚少师广孝故配享太庙学士廖道南疏请革之上亦以广孝释氏之徒不当配食乃撤 
庙主移祀于大兴隆寺明世庙识余録原嘉靖九年右春坊右中允廖道南奏太庙功臣配享永乐以 
来附以姚广孝今大兴隆寺有广孝影堂像削髪披缁不可上比圣祖开国功臣之例乞为厘正旨下 
礼部议于是大学士张璁桂蕚咸曰广孝事文皇帝虽有帷幄之谋厥后加以穹秩锡以显爵亦足以 
酬其劳矣又列于功臣与享太庙削髪披缁荣沾爼豆揆之义理寔非所宜列祖在天之灵必有所不 
安者广孝配位相应撤去但系先朝功臣载在祀典合无移祀于大兴隆寺祠内每岁春秋遣太常官 
致祭庻宗庙之礼秩然有严报功之典兼尽无遗矣上是之告于皇祖太宗而行遣祭文曰皇帝遣太 
常寺赐祭于荣国恭靖公赠少师姚广孝曰当昔成祖文皇帝靖难之时尔克赞成祖以平多难成祖 
不尔弃与诸功臣并行封赠配食庙庭朕敕礼曺还尔位于兹寺中今特遣祭尔其歆承明嘉靖祀典 
原十四年四月大兴隆寺灾御史诸演言佛者非圣人之法惑世诬民皇上御极命京师内外毁寺宇 
汰尼僧将挽回天下于三代之隆今大兴隆寺之灾可验陛下之排斥佛教深契天心矣又言寺基甚 
广宜改为习仪祝圣之处上不可部议请改僧録司于大隆善寺并迁姚广孝牌位散遣僧徒明典彚 
原嘉靖十五年五月谕改大兴隆寺为讲武堂同上原嘉靖初废大慈恩寺从锦衣卫之请即其地改 
为射所上以金鼓声彻于大内拟改建元明宫别以大兴隆地为射所都督陆炳言大兴隆地亦逼禁
 城惟安定门外有废官厅宜将宣武门外民兵教场移此而移射所于民兵教场射所旧地改为演象 
所得旨允行涌幢小品原今京城内西长安街射所亦名演象所故大慈恩寺也嘉靖间毁于火后诏 
遂废之为点视军士及演马教射之地象以非时来偶一演之耳会试发榜次日新郎君并集于其市 
官厅内请见两大座主榜首献茶于前亦可作南宫一佳话窃谓慈恩寺名正与唐曲江名暗合何不 
即以雁塔题名事属之毎三年輙许南宫诸彦泚笔记名姓于中亦清朝盛事而仅充刍牧决拾之场 
耶野获编原崇祯甲申三月十九日都城破工部尚书兼东阁大学士呉桥范公景文先已绝粒不食 
至是见贼骑纵横望阙哭于双塔寺傍井中死之几辅人物志朱彛尊原按昭忠録称范公死于龙泉 
庵井中未详孰是臣等谨按明史景文殉节于双塔寺井中昭忠録误国初谥曰文忠原程巨夫大庆 
寿寺大藏经碑圣人之书皆不得已而有言者也西方之圣人虚空为本寂灭为宗而积其书至五千 
四十八卷其得已哉盖迷待法而悟故不可以无法法待言而立故不可以无言书者言之寄也于是 
后世尊其书建大寳藏而藏之名曰大藏经碑学之者沿经以求法悟法以成佛然则由言语文字以 
至虚空寂灭经之功不既大矣乎国家崇信佛法建大佛寺必置经藏丛天下之工书者泥黄金缮冩 
以示其严选天下之善锼者刋美木刻传以致其广京师诸寺日饭僧端坐羣诵撞钟吹螺昼夜不绝 
歳又一再遣使乗驿奉香币偏天下亦如之斯尽恒河沙界并受其福于虖至矣东南海浜之国高句 
丽古称诗书礼义之邦奉佛尤谨皇元之有天下闲风来附世祖皇帝结之恩待之礼亦最优异父子 
继王并列貮馆今王又以聪明忠孝为皇帝皇太后所亲幸大德乙巳乃施经一藏入大庆寿寺归美 
以报于上寺为裕皇祝厘之所于京城诸利为最古皇庆元年夏六月谓某为文勒之石王名章好贤 
乐善有德有文逮事世祖以皇甥为世子入宿卫被赏□成宗朝选尚公主大德末年从今上平内难 
立武宗有功为推忠揆义恊谋佐运功臣开府仪同三司太子太师上柱国驸马都尉渖王征东行中 
书省右丞相嗣高丽国王今上即皇帝位策勲加太尉寺住寺西云师名子安法行高卓累朝所器重 
赐号佛光慈照明极净慧大禅师官荣禄大夫大司空领临济一宗事雪楼集原赵孟俯庆寿僧舍即 
事诗白两映青松萧飒洒朱阁稍觉暑气销微凉度疎箔客居秋寺古心迹俱寂寞夕虫鸣阶砌孤萤 
□丛薄展转懐故乡时闻风鸣铎松雪斋集原吴莱从丞相园入庆寿寺诗我来燕山游侠场九□飞 
沙白日黄大车高马纷腾骧宾客追逐如风狂丞相花园雕玉房杏枅枌橑相低昂雪崖氷谷寒不僵 
土脉瘴盈芒树长美人素手行琼觞清歌艳舞调丝黄莺金蝶粉醉有香燕丹遗俗今则常倚城孤塔 
屹寳坊天仙夕降飘鸣珰青旗绛节狻猊床凌冬翠柏列两行下引碧窦跨虹梁谁欤造者完颜王衰 
年上寿面生光第一斋僧无谏章九州岛岛岛岛岛岛四海遂不康寒烟蔓革吁可伤萧然极目捎平 
岗燕南赵北天茫茫快骑黄鹄归故乡渊颖集原杨一清兴隆寺诗三日兴隆寺里齐彩幢缭绕覆天 
街过门不敢长驱马上有君王万岁牌石淙藁原韩邦靖饮兴隆寺诗万里烟尘暮相逢老衲衣盘餐 
无肉食生计有柴扉病骨春仍健浮名静觉非纷纷明日事潦倒夜深归韩汝庆集原吴国伦双塔寺 
诗石塔参差御苑西凌空双雁识招提梵铃风起声相激仙掌云分势欲齐似引飞鳬朝帝阙岂烦鸣 
马护禅栖长安落日驰车骑何处逢人路不迷甔甀洞稿原王衡诗草掩闲庭久徒行亦偶然为贪杨 
桞色忽到杏花前珠勒分弓影春衫傍酒船都縁无底兴随意遶墙眠缑山集臣等谨按大庆寿寺创 
于金章宗时明正统中重修易名曰大兴隆寺又曰慈恩寺嘉靖初寺废后即其地为射所名曰讲武 
堂又以为演象所今西安门街北有双塔庆寿寺殿庑数楹乃本朝乾隆二十九年重修双塔在寺西 
偏再考寺北稍东有关帝庙又东北半里许亦有名庆寿寺者中有明崇祯间重修庙碑纪叙寺名原 
委与诸书相同又云射所中有殿宇祀北极关帝西为库藏岁戊寅修废补缺于库中得石刻上镌帝 
君圣号遂捐赀迁奉乃建此寺是庆寿寺地本宏厂颓废已久今前后两寺皆非其旧特以双塔尚存 
而地仍遗址故两寺虽后来重建犹均存庆寿之名耳金章宗及党懐英书今俱无考原朝爽楼在双 
塔后吕氏园中楼也燕都逰覧志臣等谨案吕氏园无考今双塔寺后有名菜园者或即其地欤 
钦定日下旧闻考卷四十三 

 钦定四库全书 
史部 
钦定日下旧闻考卷四十四至六 
详校官庶吉士臣 胡钰 
检讨臣德生覆勘 
总校官进士臣程嘉谟 
校对官中书臣叶元符 
誊录监生臣董光骥 
钦定四库全书 
钦定日下旧闻考卷四十四 
城市内城中城二 
原李长沙赐第在西长安门西俗呼李阁老胡衕是也渌水亭原在北城杂识今移改原李文正公东 
阳赐第在灰厂小巷李阁老胡衕原李文正赐第久析为民居嘉靖乙酉麻城耿公定向首议赎还为 
公祠祀公像有双履履二寸许绊系之一粗纻小衫公举奇童时着以见景帝者耿为具箧撰文镂箧 
盖藏之祠长安客话帝京景物略增懐麓堂李文正第堂名也公名东阳字宾之茶陵人春明梦余録 
臣等谨按李东阳赐第为祠久废今其地犹名为李阁老胡衕中有耿氏房园虽已頺圮地甚寛敞应 
即其遗址原湛园即米仲诏先生宅之左先生自叙曰岁丁酉居长安之苑西为园曰湛有石丈斋石 
林仙籁馆茶竂书画船绣佛居竹渚敲云亭曲水绕亭可以流觞即以灌竹竹外转而松关又转而花 
径则饮光楼在望众香国盖其下也别径十数级可以达台是为猗台俯瞰蔬圃燕都游览志原米氏 
万钟嗜石成癖官游四方所积惟石而已最奇者有五一灵壁石高四寸有奇延袤坡陀势如大山四 
面如画家皴法岩腹近山脚特起一小方台凝厚而削台面刻伯原二字小篆绝佳伯原元杜本字也 
一灵壁石非方非圆浑朴天成周遭望之皆如屏嶂有脉两道作殷红色一脉阔如小指一细如缕丝 
自顶上凹处埀下如湫瀑之射朝日石高可八寸许图径尺其声铿亮色纯黒凝润如膏俱磬山产也 
一英德石高四寸长七寸如双虬盘卧玲珑透漏千蹊万径穿孔钩连一兖州石大如拳灰褐色巉嵓 
浑雅坚致有声或曰出峄山深谷中一仇池石大亦如拳声如响磬峰峦洞壑奇巧殊绝公刻其底曰 
小武夷五石各具形胜皆数百年物奇石记原古云山房米太仆万钟之居也太仆好奇石蓄置其中 
其最著者为非非石数峰孤耸俨然小九子山也又一黄石高四尺通体玲珑光润如玉一青石高七 
尺形如片云欲堕后刻元符元年二月丙申米 题又有泗滨浮玉四篆字太仆常以所蓄石令闽人吴 
文仲绘为一卷董思白李本宁为之 尾春明梦余录原米万钟自题湛园诗主人心本湛以湛名其园 
有时成坐隠为客开清罇闲云归竹渚落日深松门登台候山月流辉如晤言勺园集原袁伯修寓近 
西长安门有小亭曰抱瓮伯修所自名也亭外多花木西有大栢六长夏凉阴满阶梨树二花甚繁开 
时香雪满庭隙地皆种蔬宛似村庄小奴负瓮注水日夜不休燕都游览志臣等谨按湛园古云山房 
抱瓮亭今俱废原永乐二十二年十一月赐衍圣公孔彦缙宅于京师彦缙数来朝皆馆于民家上闻 
之顾近臣曰四夷朝贡之使皆有公馆先圣子孙乃寓宿于民家何以称崇儒之意遂命工部赐宅立 
斋闻録增英宗复辟孔宏绪入贺朝见便殿帝握其手置膝上语良久宏绪纔十岁进止有仪帝甚悦 
每岁入贺圣寿帝闻其赐第湫隘以大第易之眀史列传臣等谨按眀史列传仁宗践阼孔彦缙来朝 
赐宅东安门外是即立斋闲録所记赐宅事也按阙里文献考云宅在东安门北今己不可考后英宗 
闻赐第湫隘以大第易之即今太仆寺街第也增崇祯十七年甲申三月十七日太仆寺街查氏一门
 九女子投缳死十九日流贼破城入其室颜如生贼曰伪死也引刀试之骇而去是日绳绝二女复苏 
一度为尼一寿终查氏列女编增陈仪查氏七烈传略七烈者查氏三女子两娣姒一黄氏女子一亷 
</div>
    <div class="pagination">
<a href="钦定日下旧闻考_page106.html">上一页</a><span>...</span><a href="钦定日下旧闻考_page102.html">102</a><a href="钦定日下旧闻考_page103.html">103</a><a href="钦定日下旧闻考_page104.html">104</a><a href="钦定日下旧闻考_page105.html">105</a><a href="钦定日下旧闻考_page106.html">106</a><span class="current-page">107</span><a href="钦定日下旧闻考_page108.html">108</a><a href="钦定日下旧闻考_page109.html">109</a><a href="钦定日下旧闻考_page110.html">110</a><a href="钦定日下旧闻考_page111.html">111</a><a href="钦定日下旧闻考_page112.html">112</a><span>...</span><a href="钦定日下旧闻考_page108.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
