<!DOCTYPE html>
<html>
<head>
    <meta charset="UTF-8">
    <title>江西通志 - 第 61 页/共 394 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江西通志 - 第 61 页/共 394 页</h1>
    <div class="content">　　学在县治西宋崇寜间徙于县东复徙县北绍兴间县令郭贻仲再徙县右乾道间县令孙诏修葺　元至正九年县尹曾仕鲁复修邑人钟富助修　明洪武间教谕陈高重修正统十四年火景泰五年知县徐安重建治间知县李纶徙于东岳庙即今绵江书院嘉靖三年知县邓杞徙复故址李文贵记隆庆五年知县吕若愚拓而新之潘季驯记万厯间知县禇奎潘舜厯相继修
　　国朝康熙二十年知县徐友贞重修三十八年知县田俞再修雍正七年知县谢汝贤修葺
　　社学一所
　　学田明知县王钺吕若愚潘舜厯相继置见存田七顷二十六亩
　　名宦祠祀王枢以下凡十二人
　　乡贤祠祀冯祥兴以下凡十人
　　忠义孝弟祠祀冯祥兴以下凡八人
　　文昌阁在圣殿后康熙己卯年建
　　龙南县儒学
　　旧在县治东南宋元祐间县令许彦光建　元总管陈谠县尹郑轮相继修　明洪武三年知县莘持敬【林志豫章书均作华持敬】重建十九年冦燬教谕陈九思议并入郡学遂废正统五年知县唐瑜请复建学设官成化三年复因冦燬迁入城中治十一年教谕甘应奎奉巡抚金泽檄修有记隆庆五年知县王继孝改迁扵城南隅有记万厯四十七年知县高期修之崇祯四年知县卓震重建明伦堂
　　国朝顺治五年冦燬十二年知县贾程谊修复旧制有记
　　社学一所
　　学田明义民廖尚化捐周储记见存田九十一亩有竒
　　名宦祠祀曾篚以下凡十六人
　　乡贤祠祀杨国忠以下凡十八人
　　忠义孝弟祠祀钟克俊以下凡三十六人
　　文昌阁万厯间知县高期建
　　石城县儒学
　　初在太极观东宋绍兴四年县令李杞建庆元三年县令黄岌徙于郭头嘉定五年县令郑行可迁迎恩坊元至正庚子兵燬　明洪武二年主簿呉敬重建
　　九年知县乔树迁孝义坊十二年知县邵子敬【豫章记作赵子敬】又徙忠节坊治四年副使张璁因训导魏偁请迁入城小西门内正徳十一年大水学圮十三年巡抚王守仁兵备杨璋因教谕金祥请仍迁北门外旧址嘉靖三十二年教谕周坦以廨舍在城文庙在城外非礼谋于知县庄严仍迁入城内万厯三十年知县唐元嘉捐修三十二年知县黄廷鳯讫其工
　　国朝顺治戊子己丑间尽燬于冦知县董应誉郭尧京相继落成康熙四十六年知县陈嘉迁移建小西门旧址
　　社学一所
　　学田明邑绅熊思化庠生黄一栋捐助见存田三十八亩零
　　名宦祠祀伍诰以下凡二十一人
　　乡贤祠祀陈恕以下凡七人
　　忠义孝弟祠祀刘元杰以下凡十六人
　　定南县儒学
　　学在县治左明隆庆三年巡抚张翀知府黄扆建嘉靖间巡抚殷从俭檄知县陈范重修万厯间知县章聨州再修郭子章记
　　国朝顺治初冦燬十四年知县祝天寿重建严正矩记康熙十五年复燬于冦十七年知县林堪重修三十二年知县呉迩立再修五十五年知县陆逢宠重修社学二所
　　学田据县志缺见在田三十二亩有竒
　　名宦祠祀陈澜等凡五人
　　乡贤祠祀胡涟等凡四人
　　忠义孝弟祠祀杨伯颙以下凡二十三人
　　射圃在明伦堂右
　　长寜县儒学
　　初在县东门内明万厯四年知县沈文渊教谕陈九韶始建于东门内知县黄源继竟厥工明末倾圮
　　国朝康熙九年知县井□同训导程良佐重修十八年迁建县治右二十六年知县陈曰吕教谕呉用倡议迁复故址四十四年教谕赖士炳重建明伦堂五十五年署县高成龄捐葺
　　社学一所
　　学田明知县沈文渊置黄源记见存田八亩零名宦祠祀沈文渊黄源二人
　　乡贤祠祀阙
　　忠义孝弟祠祀刘载永一人
　　贡院【附】
　　旧志江西向无贡院每于城东开元寺试士至宋宣和元年始创于仙市坊寻燬于火仍试士于上蓝寺乾道四年戊子科帅守呉芾谋卜开元寺故址筑之后帅守李寿朋见试士二倍于昔又辟西北隅经蔵寺广重廊二百二十间咸淳七年庚午科漕帅方逢辰更于东西增辟二门宋季废元延祐元年改创于琉璃门北至正壬辰兵燹明洪武初亦试士于上蓝寺二十九年按察使房安叅政单玹度地扵东湖之左得三皇庙故址请于朝而建焉永乐元年新建县权居其中至十八年乃建县治于子城北永为贡院赵瑄有记正徳十四年己卯宸濠叛妨试事迨嘉靖元年壬午届期宾兴湖水泛溢贡院卑湿巡按御史程啓元询谋抚镇三司以宸濠阳春书院废址高隆爽垲足为课士之地而位向且值进贤门遂卜筑之时右布政蒋曙董其事先是宸濠信术士李自然言省城东南有旺气因筑书院以当之方筑时隣之父老梦秀士济济出入其中至是果騐四年乙酉复当试期监临巡按秦钺与巡抚陈洪谟更为增修经始于春二月落成扵秋七月至嘉靖三十四年乙卯复火后乃试于东湖贡院
　　国朝顺治甲午巡抚蔡士英布政使卢震阳仍建于进贤门内康熙二十年巡抚安世鼎复移创东湖贡院故址其制周围缭以棘垣前立头门二门龙门中为明远楼楼北为至公堂堂后间以墙为红门门内为协一堂公阅试卷左右两庑居五经房考官为涵碧堂居两主司是为内帘至公堂左为监临都院公廨右为提调监试正副公廨监临公廨前左为受卷所为弥封所为誊録所为对读所为掌卷所各别以垣墙是为外帘至公堂前列士子席舍龙门外置供给所棘垣内四隅各立了角楼头门外树立栅栏列东西二坊曰腾蛟曰起鳯较进贤门旧制加丽焉五十八年巡抚白潢增广席舍











　　江西通志卷十八
<史部,地理类,都会郡县之属,江西通志>
　　钦定四库全书
　　江西通志卷十九
　　公署【一】
　　设官立署规制相亚取义向明托庇广厦君子攸跻扵焉敷化栋隆叶吉白茅用借顾諟堂防动闗民社匪曰居尊视卑聴下下民安宅天庥斯迓维彼棠隂是茇是舍秩有崇庳责无旁卸俯仰靡惭庶几夙夜作公署志
　　南昌府
　　巡抚都察院
　　署在东西大街中明寜府子城内前宫遗址也先是正綂间镇守都御史署在东湖贡院之左即故南昌道以待刷卷清军分巡之所其堂名正心大理少卿李奎有记堂西为后乐亭学士钱习礼有记后镇守不常设署废至嘉靖三十二年并入贡院成化间巡抚都御史署在永寜寺北钟鼔楼之右都御史闵珪居之正徳十五年巡抚都御史王守仁以旧院位处僻隘两司议政亦远于是布政司陈策按察司伍文定合议逆濠承奉司一所地势颇高规模颇广呈奉巡抚衙门详允即其地址建巡抚衙门寻裁巡抚署改为巡按察院嘉靖十七年复设巡抚都御史胡岳即旧提学署改建抚院公署正中为表正堂东为友士轩后虚受堂东西俱为衙廨西南有清风亭演武亭仪门东为旗纛庙又前为院门门外两翼为各属茶防前为雄藩节镇枋外有屏墙坊左右各为辕门罗文庄钦顺有记
　　国朝巡抚仍驻节于此顺治九年锦州蔡士英巡抚兹土嵗甲午乃捐俸薪佐以赎锾拓地庀材因旧而重新者计四重鼎建者亦四重熊文举有新建江西都察院公署记陈绪有观徳堂记康熙二十七年巡抚王隲奉
　　圣祖仁皇帝上谕从容安静为上六字制额悬供三十八
　　年
　　御书老成清望匾额赐巡抚马如龙四十二年二月御书拥节名疆匾额赐巡抚张志栋四十六年四月御书赐巡抚郎廷极布泽西江匾额及对聨政敷匡岫春风满惠洽鄱湖澍雨多廷极并将四十二年为浙藩时
　　御赐纯一堂及清慎二字皆钩摹悬诸防事五十四年御书宠任麾钺及拥麾南国称雄镇开府长江控上防对
　　聨赐巡抚佟国勷五十六年
　　圣祖御书匾额一诚信开府柱聮二驭吏当持法安民祗要防金章紫绶旌循吏甘雨和风祝有年赐巡抚白潢钩摹悬之正堂
　　提督学政
　　署在按察司东即旧副使道署康熙四十六年
　　特差四川道监察御史杨颙提督江西学政因改建为院署
　　布政使司
　　署在章江门内即明初南昌府治也司治旧在子城内宋隆兴府元行中书省故址永乐元年以其地创寜府迁司治于今处宣徳四年布政使孟桓重修正统九年布政使呉润充拓甬道防以石栏树承流宣化二坊于门外左右成化十二年布政使王克复创筑东楼以配章江门城楼东楼街口匾曰藩镇坊学士陈文有记正徳八年十二月火左布政张顶重修十年右参政陈洪谟署印毕工正堂五间后堂七间名后乐堂堂前为川堂名紫薇楼左右为翼室自为记十五年左布政陈策重建谯楼嘉靖三年陈洪谟为布政重建薇垣牌坊三十三年右布政潘恩顔东楼曰揽秀楼有记万厯间布政使陈文烛重修紫薇楼自为记后揽秀楼倾圮布政使陆长庚重建明末燬
　　国朝顺治六年布政使卢震阳建葺乾隆八年六月东楼燬于火布政使彭家屏复建顔曰高观楼并复藩镇坊顔曰西江保障康熙初布政使余应魁重建大堂旁为经厯司照磨所理问所及司狱司都事检校廨照磨司狱都事检校俱裁其广济库在紫薇楼右厯日库在后乐堂左黄册库在永和门内花街巷明何乔新有记织染局在府学东铸钱局在东湖南二局乆废新铸钱局在司署后偰家楼
　　布政使司督粮道
　　旧署在徳胜门集仙坊明正徳中叅议陆溥建嘉靖二十年象山王梴莅任另建于九江道之东罗文恭洪先有记后废今以右布政使裁缺移居其署雍正二年添设库大使乾隆八年副使周人龙以所居偪仄非制就署西偏添建大堂二堂头门仪门并库大使廨亦建焉规模乃备
　　按林志载有布政司清军道分守湖东道分守湖西道三署俱在布政司大门之内明大学士费宏有记分守南昌道在广润门内铁柱宫前分守九江道在粮储道西明王防有记今缺俱奉裁
　　按察使司
　　署在抚院东即宋漕台元防访使故址也宋转运使治所旧在城东北绍兴四年张澄改建于子城东为漕台即今处元至元十五年改为肃政防访使至顺二年防访使高纳麟重修至正四年副宪托克托作新门虞集有记明洪武乙巳改为江西等处提刑按察司按察使傅献创建宣徳二年按察使童寅重修仪门三间左右门房各五间前屏以墙左辟行道面南为正门门内左为海棠祠堂后为川堂川堂后为堂五间曰百鉴堂东西夹室二间斋戒堂二所在百鉴堂东西侍郎钱习礼有纪编修张元祯有百鉴堂记正徳十四年宸濠平按察使伍文定复拓而新之
　　国朝顺治五年毁于兵按察使李长春重建自为记康熙初按察使娄希昊重建大堂九年按察使苏铣重建寅宾馆旁为经厯司照磨所知事司狱司廨雍正二年照磨裁乾隆初按察使凌燽増署后遮风楼为五间改建三堂左偏节楼为爽楼楼东月亭并重葺之又建东轩连楹为慕朱斋轩后艺竹树旁濬池通以畧彴皆退食之所也
　　按察使司驿盐道
　　署在本司大门内西
　　按林志载有清军道在忠臣庙右南昌道在易俗坊湖东道在明伦路湖西道在洪恩桥今缺俱奉裁又分巡九江道在莲花池明正徳十五年佥事李素建议以左衞指挥余雄宅改建今废
　　南瑞总兵官
　　署在广润门内万寿宫西北本察院旧署明嘉靖间以巡抚衙门改为察院正中太微堂后为端本堂
　　国朝顺治十八年察院奉裁后改为南瑞总兵官署都指挥使司
　　署在惠民门仓巷口雍正二年奉裁
　　按林志载有都指挥司旧署在省城中文锦局旧址明洪武初都指挥使宋晟等创造天顺五年都指挥同知王贵重修旁有经厯司防事司大学士陈文有记乆废
　　总督部院旧署
　　在城隍庙之右元之平章府也明初改为都指挥使司
　　国朝改为提督军门府康熙改元特设总督重臣兼辖文武时张朝璘莅任江右适提督移镇建昌遂居焉计官署前后共六重大堂曰揆文奋武后堂曰赞化调元川堂曰苏民益国内衙曰朝乾夕惕佥押防曰秉公率属司道防曰论道经邦箭防曰诘戎讲武对防曰静筹军国仪门外东为土地祠西为寅宾馆左右辕门四年总督裁并江南改为总镇衙门十三年总兵杨富诛署废今地名杨家厰
　　按林志载有察院二所一在按察司东旧城隍庙故址明洪武五年按察司周祯始建正统十四年燬于火御史韩雍鼎新之规制仍旧堂名肃清雍自有记一在钟鼓楼之右清军御史刘芳因菩提寺废址创造正堂三间川堂三间后堂三间东西廊房各三间仪门三间前门三间今俱废
　　南昌府署在司马巷即新建县旧治按汉晋豫章郡署在城南有子城东西双阙门唐洪州为都督观察节度使治所宋仍州置镇南军后升为隆兴府太平兴国中郡守张继则重修施元长书名揭于中门之楣杨杰有记元仍宋旧基改为行中书省移龙兴路署于章江门内明洪武三年知府赵文奎并司府二县地重建永乐元年改为布政司治迁府治于今处正统元年知府任肃复新之碑文多剥落治十二年知府祝瀚因卑隘鼎而新之学士张元祯有记万厯三年知府周良臣重修自有记十三年知府范涞建公府斋居于署内自有记三十四年前后堂库燬知府卢廷选复建刘一燝有记
　　国朝顺治五年燬于防知府罗长暨郡僚皆寓居民舍康熙二年知府叶舟重建十六年知府甘国栋扩大之
　　军捕防　在府治左今因理刑裁移驻其署
　　督粮防　在府治左
　　理刑防　在府治右康熙六年裁改为军捕防经厯司　在正堂东
</div>
    <div class="pagination">
<a href="江西通志_page60.html">上一页</a><span>...</span><a href="江西通志_page56.html">56</a><a href="江西通志_page57.html">57</a><a href="江西通志_page58.html">58</a><a href="江西通志_page59.html">59</a><a href="江西通志_page60.html">60</a><span class="current-page">61</span><a href="江西通志_page62.html">62</a><a href="江西通志_page63.html">63</a><a href="江西通志_page64.html">64</a><a href="江西通志_page65.html">65</a><a href="江西通志_page66.html">66</a><span>...</span><a href="江西通志_page62.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
