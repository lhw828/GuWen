<!DOCTYPE html>
<html>
<head>
    <meta charset="UTF-8">
    <title>湖广通志 - 第 298 页/共 373 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>湖广通志 - 第 298 页/共 373 页</h1>
    <div class="content">　　安乐宫在县东呉王城中明一统志呉黄龙间徙都建业赤乌中始移武昌旧传宫瓦皆澄泥为之可以作砚
　　避暑宫在寒溪上相传呉王避暑于此即西山寺基至今无暑气宋王伯虎诗闻説呉王避暑宫满山六月绛纱红
　　太极殿在安乐宫前葢呉宫正殿
　　松风阁在西山寺寺旧有松林盛茂黄庭坚自黄州游西山爱之因名
　　钓台在县北门外大江中呉志孙权于武昌临钓台饮酒大醉使人以酒洒羣臣面曰今日饮惟醉堕台下乃止耳张昭谏之遂罢酒谢朓蒋之竒俱有诗鳯凰台在虎头山呉王因鳯凰见筑台于此周瑜鲁肃以定建都之计今废
　　南楼即今县城楼九江録庾亮镇武昌诸佐吏殷浩辈乘秋夜登高楼亮至众将避之亮曰老子于此兴复不浅便坐谈咏至今名庾公楼
　　东坡读书堂在寒溪山
　　殊亭在县后山巅唐令马珦建元结作记取其才殊人殊行殊迹殊此亭又殊命曰殊亭记后有诗广晏亭在樊山唐广徳中樊口津吏欲为候舎元结验之圗记以为故孙呉晏游地乃谕县令马珦为亭取谢朓樊山开广晏之句以名结为记
　　怡亭在殊亭东唐裴鸥作宋蒋之竒云怡亭铭刻于江濵巨石上乃唐李阳氷篆李莒八分书裴虬为铭世谓三絶
　　九曲亭在九曲岭下苏轼记子瞻适西山行于松柏之间羊肠九曲而获少平有废亭遗址甚狭其旁古木数十大皆百围千尺不可加以斧斤一旦大风雷雨拔去其一子瞻笑曰兹欲以成吾亭耶亭建而西山之胜始具
　　解剑亭在县东北通淮门外江次与五洲相对齐安拾遗谓伍员渡江解剑谢渔父于此
　　陶侃宅在县西内有黑石中防如樽状唐孟仕源命为抔樽
　　武昌西门晋书陶侃传侃镇武昌课种栁都尉夜盗栁为已种侃问西门栁何以盗种尉惊谢罪即此地刘禹锡诗一辞温室树几见武昌栁孟浩然诗行看武昌栁彷佛映楼台宋李豸诗官栁不知兴废事春来还是緑纤纤
　　圻在县西五十里呉王种于此
　　蛮市土俗编晋西阳有豫川五水蛮陶侃为武昌太守作蛮市于呉城东为交易之所大获其利
　　嘉鱼县
　　吕防城在石头口孙权征零陵时筑
　　岳公城在县东北岳飞征杨么于此筑城屯兵祭风台在赤壁山下世传诸葛亮祭风之处
　　蒲圻县
　　太平城在县西南八十里孙权遣鲁肃征零陵于此筑城
　　舜帝庙碑县治有断碑载二妃事字漫灭不可考咸宁县
　　李邕读书堂在钟台山
　　冯京读书堂在潜山
　　崇阳县
　　葛仙坛在县北葛仙山上坛西有清泉嵗旱环数百里来祷挹杯杓以去则隂雨随之
　　美美亭在上津台顶张咏建傍有春谷园
　　通城县
　　子磐幕在县东南幕阜山巅呉太史慈拒刘表从子磐于此置营幕
　　兴国州
　　子胥城在州东六十里俗传子胥所筑即永兴故城废奉新县在州西南百二十里呉置隋废入富川县废安昌县在州西北九十里梁置隋并入富川县废富川县在州西南五十里隋书地理志陈阳新县平陈改曰富川开皇十一年废
　　懐坡阁在县东濒湖宋元丰间苏轼自黄来访李仲览留其家乆之览登第后因置此阁画东坡像于上王十朋过之为赋懐东坡诗
　　叠山书堂在州东湖隄上谢枋得寓此著书人称其地曰谢公墩
　　沧浪亭在州治后放生池上莲花弥望夹隄皆垂栁羣山环列有浮圗突兀在云烟紫翠间旧称江山之胜颇似武林西湖王十朋诗荷有香能凝燕寝缨无尘可濯沧浪
　　大冶县
　　钓防在道士洑矶上断岩千仭小洞临江相传张志和钓鱼处
　　通山县
　　乖崖读书堂在县南三十里张咏号乖崖令崇阳筑室于此扁曰休心其址及钓月台犹存
　　汉阳府
　　汉阳县
　　却月城在县北七里寰宇记与梁城相对以形如却月故名旧传黄祖所守处水经注沔左有却月城然亦曰偃月叠戴监军筑故曲陵县也后乃沙羡县治昔魏将黄祖所守遣董袭凌统攻而擒之祢衡亦遇害于此
　　梁城在县东北梁书武帝纪帝自襄阳趋建业遣冠军将军邓元起军主王世兴田安等数千人防大军于夏口筑汉口城以守鲁山今大别顶横城即其旧基
　　萧公城在县北五里梁武帝筑城戍兵于此故名马骑城荆州记郤月城西一里周回五里髙一丈今长棚冈即其故址
　　汉隂城在县西四十五里因汉隂山而名未详所始废沌阳县在县西六十里临嶂山下宋书地理志沌阳子相江左置后废
　　废滠阳县在县北四十里晋书朱伺传张昌败走滠上伺攻灭之求别立县因割安陆东界为滠阳县鳯栖阁在鳯栖山唐建宋知军刘辟疆有记
　　晴川阁在城东五里明建以崔颢句得名明袁宏道楚四楼咏引晴川阁与黄鹤楼分岸立尽防城之山川林薮朱门绣陌若为之设色者亦竒观也
　　三山阁在县北逺对三峯故名
　　仁风台在秋兴亭东旧有台号曰寥廓宋知军蔡纯臣更其名曰仁风乆废
　　汉广台在县西宋时郡僚莅事之所遗址尚存三峰台在汉南山
　　秋兴亭在鳯栖山巅唐贾至记刺史贾载建宋元祐初郡守呉处厚新之明景泰四年重修
　　双松亭在秋兴亭东唐李白将游衡岳过汉阳尝于此地别族弟浮屠法浩有诗
　　清光亭在郎官湖上本名郎官亭宋咸淳间改今名涌月亭在鳯栖山上宋黄清老建今巨石上有涌月二字
　　烟波亭在烟波湾
　　楚波亭在呉王矶上
　　春风楼在县西宋知军胡介在任政和民安乃建楼标曰熈春后守徐安民更名春风元陈益稷又改名拱北今废
　　南纪楼在县治宋蔡纯臣重修今改建为南纪门楼白云楼即府前门楼唐李羣玉有诗
　　太白楼在城北十里唐李羣玉有诗
　　锁穴在大别山隂按汉董袭传孙权征黄祖祖乃于大江中横两艨冲挟守沔口以栟榈大绁系石为矴又晋书王濬传晋伐呉呉人于碛险要害处皆以铁锁横截之故名今山隂二处石穴俱存
　　铁钱监在大别山下地名静江营宋知军皇甫焕奉命鼓铸于此
　　石榴花墖在城西一里宋史五行志有孝妇杀鸡奉姑姑食鸡而死姑女诉于官妇坐罪无以自明临刑折榴花一枝挿地祝曰妾若毒姑花即枯瘁若属诬枉花可复生其后花果生时人谓天彰其寃遂立墖花侧以表其事
　　古柏在晴川楼侧
　　汉川县
　　甑山城在县东南十里晋朱伺与李横杜曽相持甑山下筑城戍守故名隋书地理志后周置甑山县治此
　　和公城在县东北十七里周所筑隋末贼董道冲起和操领兵捍此城故名
　　梁褒城在县南五里周宣政中筑土人梁褒主之故名
　　郝城在县南十五里
　　废川县在县界唐书地理志武徳四年析汉阳置宋改曰汉川
　　寳花台明一统志在县西南五里上有雷使君庙黄陂县
　　石阳城在县北十五里呉征江夏围石阳不克而还即此
　　安昌城在县北十五里元和郡县志齐髙帝筑以捍陈隋书地理志黄陂有安昌郡开皇初废
　　冶城在县东南二十五里梁武为刺史治兵器于此今火迹犹存
　　南司州在县北独家村北齐置后周改曰黄州隋废唐书地理志武徳三年以县置南司州七年废苏轼云五年一梦南司川谓此
　　双鳯亭在县东即二程读书处后人慕之作此亭思贤堂在县治尉廰宋邑人建以思程珦及其子颢頥
　　石柱在县治西县旧无公署迁徙靡常宋嘉定三年县簿应行之始迁今治刘倓代秋礲石柱以记其事孝感县
　　汝南城古吉阳县地隋书地理志梁立汝南郡西魏改郡曰董城寻废
　　义阳城在县北百里隋书地理志梁置西魏改为南司州寻废
　　废澴岳郡在县西隋书地理志西魏置开皇初废三军台在县东十里
　　读书台明一统志在县东董湖西南宋二程读书处地名程子巷县志二程祖名遹令黄陂时娶于孝感张氏生珦珦生二程常游孝感揽胜者以程台夜月为八景之一
　　升仙台在董家湖昔织女升仙处
　　嵗丰楼在横乐乡
　　东坡亭在县东五十里东坡谪黄州憩此
　　尧夫亭在九山范纯仁字尧夫倅安州尝宴客于此后人因建此亭
　　小隠庵在白云山元察罕隠居处
　　西湖村在县西九十里方舆胜览宋太祖防时尝索酒村姥家姥持酒以进言禁甚严此私酿幸宻之与金不受后太祖登极特寛西湖酒禁
　　东湖村在县东宋徽宗时村农视夜有光烛天闻之于官掘地得周时九鼎贡于朝左传楚子问鼎疑迁楚地
　　黄州府
　　黄冈县
　　邾城在县西北百二十里地道记楚宣王灭邾俘其民徙其君居此城水经注汉髙帝三年项羽封呉芮为衡山王都此呉赤乌二年陆逊筑城今遗址尚存名旧州城明刘基有诗
　　永安城在县北即楚黄歇所都隋书地理志旧置永安郡开皇初废或谓楚王以此封其女名女王城又名吕王城城中土堆甚多苏轼有诗
　　西阳城水经江水又东迳西阳郡南郡治即西阳县也注晋书地道记以为子国
　　大活城在县北二百三十五里隋唐于此建大活闗按唐书地理志大活闗在黄陂县
　　木兰废县在县西隋书地理志梁置梁安郡后齐置湘州后改为北江州开皇初别置亷城县寻州郡俱废又八年改县曰木兰唐书地理志武徳二年省入黄冈
　　定惠院在县东苏轼游记黄州定惠院东小山上有海棠一株特繁茂每嵗盛开必携客置酒醉其下又手书开啸二字勒石下有快哉亭前有海棠轩后有洗墨池又有扪腹轩睡足堂文忠祠今俱废
　　髙寒楼在县东唐太和中刘应之筑四望亭于郡西南髙阜李绅为记苏轼有步至四望亭鱼池上诗张激摄令日更今名取杜甫诗玉山髙竝两峯寒之义竹楼在县西南城上宋郡守王禹偁建有记
　　月波楼在县西北城上王禹偁建今改为汉川门栖霞楼在县西南宋李显守黄州时建坐挹江山之胜孙载诗地据淮西尽江吞石壁寛又苏轼诗云黄州在何许与子上栖霞
　　涵辉楼在县内韩琦诗临江三四楼次第压城首山光徧轩楹波影撼窻牖张安国取赤壁赋中语大书其榜曰无尽藏楼后又有坐啸堂及无倦味道二斋瑞庆堂在清源门外王禹偁建按陆游东坡记堂为故相所生之地后毁以新栖霞楼
　　睡足堂明一统志王禹偁建取杜牧诗平生睡足处云梦泽南州之义
　　雪堂在县东苏轼雪堂记苏子得废园于东坡之胁筑而垣之作堂焉号曰雪堂以大雪中为因绘雪于四壁之间故名
　　相隠堂在旧司理廰宋厐籍尝为司理后人为建此堂
　　读书堂在城外安国寺韩琦读书处
　　一枝堂宋建前有大梅树取一枝向暖之义
</div>
    <div class="pagination">
<a href="湖广通志_page297.html">上一页</a><span>...</span><a href="湖广通志_page293.html">293</a><a href="湖广通志_page294.html">294</a><a href="湖广通志_page295.html">295</a><a href="湖广通志_page296.html">296</a><a href="湖广通志_page297.html">297</a><span class="current-page">298</span><a href="湖广通志_page299.html">299</a><a href="湖广通志_page300.html">300</a><a href="湖广通志_page301.html">301</a><a href="湖广通志_page302.html">302</a><a href="湖广通志_page303.html">303</a><span>...</span><a href="湖广通志_page299.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
