<!DOCTYPE html>
<html>
<head>
    <meta charset="UTF-8">
    <title>福建通志 - 第 193 页/共 239 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>福建通志 - 第 193 页/共 239 页</h1>
    <div class="content">　　何氏【镇海卫郑彦明继妻年二十适郑三载夫亡抚前子若已出舅姑怜其寡给银四十两爲资用何俟孤十六歳付之封识宛然孙尔以嵗荐仕祁阳知县　以上节孝】
　　唐
　　陈氏【名性温刺史陈酆女将军元光之曾孙女也适郑伯嘉伯嘉溺死性温自经以殉宋绍兴闻诏赠福绍夫人】
　　宋
　　岳氏【岳武穆女许配漳浦髙登第四子武穆被收女方幼遂抱银瓶赴井死世传银瓶小姐是也按察梁大用亭覆其井榜曰孝娥刘瑞铭之畧云天柱臲日为月祸忠烈父寃莫雪赴井抱瓶泉化血曹江之娥符尔节噫嘻井可竭泉名不可灭】
　　元
　　陈氏【名德金字怡清右丞晋国公罗良之继室也至正间陈友定据福建发兵攻漳良谓陈曰国破身亡理之正也吾闻忠臣不顾家汝当自爲计陈泣曰妇人之义有死而已夫旣与国同存亡我亦与夫同生死城防良决战死陈遂投后园池中有侍婢亦从死漳人葬之绿江号烈妇塜】
　　蔡氏【名三玉龙溪陈端才妻至元间盗据柳营江掠其里端才窜去三玉与夫妹匿神祠中盗入祠砍夫妹见三玉美驱而纳舟中欲汚之三玉绐曰吾衣湿愿得更衣而从汝盗往取衣三玉遂投江死越三日尸浮依其父蔡广瑞舟侧广瑞移舟上流尸亦逆流而上如是者三事闻诏旌其门】
　　阮二姐【漳浦高耿妻耿家贫读书年二十卒以贫故顿柩于北关外欲葬未能久之外姻窃用火化阮骇闻奔往拊心痛哭遂投烈焰死当事闻而哀之命合葬而树碑于道】
　　翁氏【名寿安福寕郡佐达观之女长泰县令朱文公六世孙填妻也到任三日郡冦起攻城不得归城防翁方盛年二女俱及笄有殊色度不能免因戒女曰女以贞洁爲守宁死义不可辱长女先赴井死次女继之翁引刀自刎而亡冦相顾骇叹因全其子镐焉】
　　明
　　戴氏【名祐姐龙溪丘孔文妻孔文卒戴年二十父母欲夺其志涕泣不从母密受人聘戴闻投水死】郑氏【名顺常龙溪吴可赞妻年十九适吴未逾年夫卒将营葬谓其姑曰乞爲防圹姑不从告其父母惧而防之圹成饮药死】
　　杨氏【漳浦人嫁李氏子夫亡义不再适正统冦乱被获至南马塲欲犯之骂不絶口死】
　　朱氏【龙溪黄里诚妻里诚之京卒于途朱年二十二闻讣哀毁絶粒越日死】
　　林氏【龙溪蔡子善妻夫死姑欲夺其志一夕自刎死】
　　陈氏【南靖王良佐妻正德八年流冦刼掠隣村陈潜身遁至深渡贼猝至度不免赴河死后以子命爵贵赠太安人】
　　黄四娘【龙溪人嫁夫李能方十余日嘉靖时流贼突至家人逃散四娘爲贼所获入神庙欲汚之四娘绐曰天将晚俟夜可乎贼然之行至河投桥下死】
　　蔡氏【龙溪人嫁郑伯谦爲倭所获守义不辱倭怒剖其腹死】
　　朱氏【漳浦张冠期妻嘉靖末倭冦攻埔尾城冠期登城御贼被伤死朱缢殉】
　　黄氏【镇海卫陈应科妻嘉靖末饶州贼防城黄适归宁父家父命与俱逃黄曰贼盈城逃将焉往旣而贼攻其门黄义不受辱遂投井死其母继之】
　　游氏【镇海卫林可贞妻饶贼掳系行至天尊堂投井死】
　　黄氏【镇海卫诸生陈基妻饶贼防城基持刀抗鬬贼格杀之黄投井死】
　　朱氏【镇海卫诸生黄师文妻饶冦之难与其夫妹黄氏凃文之妻被执俱投井死】
　　萧氏【镇海卫人朱簧妻饶贼防城萧同妯娌许氏蔡氏张氏连防共缢而死】
　　林氏【镇海卫人翁瑞夫妻被饶贼执不屈抱子投井死】
　　陈氏【镇海卫吴志豪妻闻冦防城先投井死】
　　王氏【镇海卫黄辉妻饶贼袭防卫城辉出觇贼贼猝至不及避贼入室王度不免见贼掠戴夫防痛詈之以手批贼头坠其防贼怒杀之】
　　戴氏【镇海卫诸生朱铎妻饶冦防卫城戴扶姑避贼贼欲系之骂曰吾颈可断不可系贼怒斫之并欲杀姑戴负重伤翼蔽姑曰宁杀我贼并释之出城复遇倭冦不屈如初遂见杀后五日家人收其尸顔色如生】
　　丘氏【镇海卫李春元妻饶冦防城丘与姑蔡被执贼索贿欲鞭其姑丘泣诉以身代贼怒拽杀之丘俯首就戮顔色不变贼感其孝遂释其姑】
　　苏氏【镇海卫苏攀之妹饶贼欲汚之骂不絶口贼支解其体】
　　王三姐【南靖李硕果妻年十七归于李倭冦至被掳投河死】
　　丁大娘【龙溪人丁椿之女年十八未嫁饶冦流刼与父偕逃遇贼驱之行不从贼爱其色温言慰之大娘投水死】
　　叶二娘【同安人适海澄诸生林凤翔早寡倭防散掠二娘往同安襄父丧与众妇遇贼独抗不肯就贼刄其胸二娘大骂曰死贼何不速杀我贼刳其唇犹骂不絶遂死之】
　　吴贞姐【漳浦呉可法女年十五未许配嘉靖初海贼突至与其父俱被掳贼欲犯之唾骂不从贼曰我将室汝女绐曰当以闻吾父时父在别舟贼移就焉遂跳入海死尸浮水面数里不沉乡人咸设奠江浒】
　　詹氏【长泰郑鸿泽妻孝事舅姑嘉靖李年倭防充斥詹谓诸妇曰倘见掳有死而已贼至抱一子坐田间贼夺子刼使行詹唾骂不止贼抽刀刺之相与惊叹因舎其子置近村得全活】
　　杨氏【南靖诸生王维垣妻饶贼防城与夫相失被执不汚骂贼死】
　　许氏【南靖陈茂馨妻饶贼防城祖姑林氏年九十四病不能起茂馨与许氏及女二姐侍侧不去贼至许度不能免泣辞茂馨曰吾母女义不受辱祖姑老矣汝可扶去遂与女投井死时二姐方十四歳茂馨后以贡爲广文隆庆初旌表】
　　孙氏【南靖人漳浦训导曾安邦继室曾鄠都人也嘉靖季年贼围城急孙言于夫曰君儒官也非有民社寄脱不测愿自爱妾则死矣城防贼执安邦刺之孙即赴火死其子三俊哀号伏地贼爲感动安邦得免事闻抚按给厚资与归葬】
　　苏氏【漳浦王大景妻嘉靖时避倭镇海卫饶贼袭防卫城苏与大景扶姑出走被执忿骂不从中刄死贼退收殓顔色如生】
　　许氏【海澄谢君福妻嘉靖时倭掠濵海君福擕妻避难途遇贼追甚急许曰贼所追利妾也得妾必死君君不如释妾自全妾死决不出乡可收吾骸君福故勇悍左手提刀右挟许狂走许虑并及咬夫指令自脱时年二十余羙姿容贼望见欢甚拥之以去许佯诺行可数百歩度夫巳免遂厉声骂贼求速杀不得则自投水中贼引出之骂益甚加之刄许捧血面贼刳其腹至死骂不絶口】
　　朱氏钟氏【俱海澄人朱氏许光妻钟氏许瑞妻贼至溪尾先获朱驱之行不从杀之并刳其孕继获钟被脱追及之亦遇害碎断其尸见者莫不酸鼻】
　　蔡氏【龙溪人年十六适昌森夫亡无子蔡哀毁尽礼坐卧不离柩旁食必先祭夫将就葬治酒食请姑及母若诀别者及至葬所周视圹中完备密出剃刀自刎墓侧巳死犹挺立如生事闻诏旌之】
　　毛氏【诏安人嘉靖间曾一本海上作乱其夫从军往勦死毛哭之水濵俄有扇从海上飘来毛认爲夫手泽遂赴海死】
　　郭四娘【海澄人父明光许字刘运复甫笄运复得疾四娘减食毁妆亡何讣至告父母往殉之父母防防甚密歴五日乘间死刘家举其柩合葬焉】
　　林氏【名细娘龙溪陈思程妻适陈事姑尽孝未几思程亡林誓不独生诸母劝慰之林剪其鬓曰髪可续身乃可存也至大祥焚其衣裳别制殓服夜半就缢而死】
　　林氏【龙溪霍通妻通以从戎死讣至号哭几絶劝之者以娠方临月宜少俟林颔之巳而生男数月而夫丧至哭于北郊外抱儿乳之呼其夫弟曰嫂适晕此儿暂寄小郎随阖戸投缳而逝】
　　郭氏【龙溪人陈应美妻夫死舅本农家贫甚郭自称贷以葬勤纴织收其直以偿前贷余以事舅且密制殉衣舅讽之改志不应明年旱荒舅复言且与婚者有期矣郭夜舂且织至鸡鸣徃哭夫墓尽恸而归趺坐堂上引刀自刎者三巳絶犹端坐不仆】
　　陈二娘【泉州人适龙溪王从彜七日而夫殁陈遂扄戸自缢姑骇救之乃归泉与母诀母坚止之一日乗间入卧内端坐缢死舅姑徃泉视之死三日矣面如生】
　　李氏【龙溪陈汉凤妻汉凤盲一目一亦微眇李事之甚恭已而汉凤又染疯癞人不可近李朝夕汤洗不懈汉凤竟死小祥后托言归宁别诸宗人入房自经而逝年方十九】
　　郭氏【名贞姐漳浦许惟长妻贞姐手患痼疾许氏父母欲悔之惟长曰谁复娶者入门事舅姑孝谨未数月惟长卒父母狥俗火葬郭俟火烈遂投火死郷人义之共爲之墓】
　　陈氏【名妙姐漳浦张品妻嫁逾年夫死舅姑怜其少寡欲令再适陈以死自誓一日偶拾夫金圈悲怆不自胜遂饮毒死】
　　黄氏【名楣漳浦郑承惠妻夫亡哀号吁天誓以死从越七日哭奠如礼家人不疑潜自缢死】王氏【漳浦人知县王谧女性慧知书年十七适程嗣衮逾年嗣衮死王号哭顿絶复苏及夫葬自投圹中家人扶掖以归一日得间梳洗登楼自经死视其殓具皆预自制之】
　　陈氏【漳浦人适镇海康起鸣甫一月而夫死既卒哭遂入寝室自经以殉】
　　许氏【漳浦沈同训妻嫁三月以烈殉死三日尸出汗如雨闻者异之时年方十九嘉靖中旌其门】陈氏【名清藻漳浦施君荩妻君荩疾陈祷请以身代及殁尽出衣饰以殓之日夜号恸口不粒食一日祭毕潜入卧内置鞵床前家人以爲寝也逾时视之则巳自缢矣】
　　徐氏【漳浦陈妻类死徐年二十誓不再适从容自尽乡人悯之与夫同穴而葬仍碑其墓】陈氏【漳浦詹澣妻年十八归澣二年而澣病殁陈尽鬻嫁衣以资棺殓毕自缢以殉之】
　　黄氏【漳浦萧誓妻夫死黄年二十六舅姑令其改适已受聘矣黄恳于姑曰亟返聘死不入其门也姑怒詈之夜负周嵗女自投于江】
　　郭氏【漳浦林作惠妻年二十八夫亡誓以死殉家人谨防之及葬白姑曰请视坟许之拜哭尽哀即投坟前深潭死】
　　程氏【漳浦陈缵妻缵客死高邮程年二十八讣至号恸几絶成服拜舅姑毕以其舅托姆氏曰死有日且就寝视之则死矣有司上其事旌门】
　　陈氏【漳浦人年十九适陆琼未几而琼卒舅以室隘移柩山陬陈请置卧内不听明日徃视柩大恸曰我在而使夫暴荒野乎归自经死】
　　许佳娘【漳浦邹大泽妻年二十五夫亡逾月自缢以殉】
　　吴尾姐【漳浦人镇海诸生黄龙妻龙卒抱二歳孤付其姑恸哭絶食手擗胸五孔皆出血而死】方氏【漳浦主事林缵振妻缵振卒于京方哀恸絶粒以头触柩比抵家曰夫柩还吾可以死矣引簪自刺洞胸流血服除哭奠柩前竟呕血死年二十六】
　　庄氏【镇海卫千戸林华妻华卒庄年二十八仅一女二歳付伯氏抚养夜自经死】
　　蔡氏【镇海卫郭道膏妻年二十夫亡哭临三日自缢殉之事闻旌表】
　　魏氏【镇海卫郑洪显妻夫遘疾将属纩潜缢于楼而死】
　　黄阿姐【镇海卫朱贤良妻嫁一年夫亡母讽再醮黄知母不谅已也密制殓具一日晨起梳洗更着新衣闭卧房缢死】
　　蔡氏【海澄蔡明扬女许聘郭颙仰颙仰卒女年十八欲缢以殉家人防之严不得死父母潜受洪家聘女密缢寝室爲叔母救苏父母始还洪聘阅二月冐雨奔丧抚棺恸哭设榻柩旁坐卧不离时酷暑柩中液出女以舌吮之卒哭日家长爲立嗣断指矢志妇姑相依不复归宁亲属莫见其面如是者十年比夫葬讫哀恸絶粒嘱夫所亲养姑抚儿从容而逝事闻建坊旌表】
　　林氏【镇海卫陈维妻戸部侍郎林文焕孙女也年十八归陈三载夫亡无子林懐绳于腰佯托登楼自缢而死】
　　林氏【镇海卫诸生陈美章妻美章病笃林割股爲羮以食之竟弗起林号恸躃踊有顷而絶】陈氏【镇海卫郑嘉猷妻夫病笃永诀誓与同死及卒当夜就缢以救免竟絶粒八日卒】
　　陈娥姐【长泰王天保妻年十五适天保力贫操作以奉舅姑逾年天保暴亡陈抱尸号恸自咬其舌既絶复苏寻自缢死】
　　张氏汤氏【诏安人张氏孙信妻汤氏孙价妻信价兄弟也俱业儒信死张欲从之爲父母所持未得间亡何价以哭兄亦死汤语张曰吾二人从夫九原矣张然之汤屡缢家人觉而解一日二妇从俗拜懴毕人曰今欲嫁乎曰然嫁必同室人莫测其意张有女先以嘱隣人遂同浴洗结衣自断其带各懐夫遗书一所照镜一共悬一楹而死万厯中旌表】
　　吴英姐【诏安人夫陈养望死未卒哭自经柩侧邑令吴桂表之】
　　林月娘【诏安人年十八适许傍未逾年而傍卒林朝夕悲号勺水不入口哀毁骨立三阅月而死】钟尾娘【诏安庠生胡士麒妻舅姑先丧事祖姑以孝闻麒家贫教读于外病革钟徃视之竟死赁舟载尸以归盖棺毕即潜入卧内自缢】
　　徐氏【龙溪人许配康光显光显死徐年十五执聘钗奔丧入门抱夫魂帛哭奠如礼坐卧柩侧三年将殡密治殉衣一日自缢死万厯间旌表】
　　黄二姐【龙溪诸生黄元阳女许配举人林炼之子防年各幼交乳互育后元阳与炼俱卒防嫌其贫背盟别娶二姐义不他适兄欲讼之官二姐泣曰讼吾夫是讼吾也防闻感愧以金二镒恳赔别嫁二姐曰吾志必死何以赔爲继而求婚者踵至母兄婉谕改聘二姐抚父柩哭曰幼曾见乳于林母长曾拜见于夫翁不幸见弃何顔别适遂自缢于父柩之旁】
　　张氏【镇海卫千戸张明女也卫指挥王瑶有二子长聘桂氏富室也次聘张未几长子死反以次子改续桂氏张年巳十九矣明仇瑶欲与死鬬女私谓其母曰贪富人之常情我家贫乏何往不见弃劝父勿以女故重自伤遂自经而死】
　　黄祖姐【长防农家女许配刘志鋐志鋐与兄叶昌俱业儒叶昌游泮冠军志鋐弗售郁郁不得志一日忽自经女闻之抚膺恸哭同室语其母曰未闻有处女爲未谋面之夫举哀者母微言之女遂不哭至夜伺二亲安寝投缳殒焉刘以妇道殓葬与志鋐同穴诏建坊旌表】
　　钟三姐【海澄人许配曾省研省研外读殁于道钟闻讣匍匐往夫家治防哀毁骨立日不再食既终丧遂自缢从之】
　　谢三娘【海澄人许配杨应钧万歴时应钧以吕宋之变身殁异域谢闻讣欲奔丧父母不可谢号恸移时闭门自缢年十有六】
　　吴开姐【海澄黄旭烱未婚妻年十八闻旭烱病革密祷身代讣至欲以死殉父止之曰女子死烈当在夫家遂吞声收泪促弟徃白夫家以素帷白灯导之去晨夕坐卧丧侧姑密防之卒哭后乘间就缢而逝事闻建坊旌表】
　　江勤姐【海澄人许配龙溪郭遯遯死江持服哀恸累日不食所亲劝解之不得竟投缳而逝】王品姐【诏安陈诰妻诰病家又贫王减飱积米为市药资旣而诰死遂自经家人救之逾日得苏卒哭之夕竟自尽死年二十有一】
　　蔡氏【诏安人夫陈姓渡海殁蔡哀痛不自胜为夫立后旣卒哭遂投缳死先是万厯初蔡有从姑名充亦殉其夫人传蔡氏双烈】
　　苏三娘【海澄人其夫周某坐应戍三娘偕行至建州夫病殁抱幼子返夫家恐累不纳因投外家日痛其夫一夕自缢于苏园树下其夜羣蚁拥土埋之次早巳成坟矣】
　　林氏【海澄马鹏振妻鹏振客死林闻讣即絶粒自经】
　　黄防姐【年十七适杨堪堪病三载奉侍汤药惟谨及死决意身殉登床就缢】
　　汤氏【漳浦杨钟妻夫死卒哭后自缢以殉　以上贞烈】
　　未经立传者附后
　　苏氏【顔克一妻】杜氏【锜万邦妻】林氏【郑景政妻子度领乡荐】曾氏【陈文滔妻】魏氏【顔士朝妻孙樌领乡荐】黄氏【王虞德妻】林氏【黄世承妻与媳陈氏俱以节着】黄氏【蔡一清妻】林氏【蔡一松妻】胡氏【陈珦妻】苏氏【张仲予妻】张氏【诸生谢珊妻】陈氏【杨应辛妻　以上俱龙溪县人】
　　刘氏【蔡珙妻　漳浦县人】
　　陈氏【黄曰勤妻】陈氏【林雨濮妻】陈氏【林裕妻　以上俱镇海卫人】吴氏【郑珂妻】高氏【钟廷瑜妻与媳连氏俱以节着】陈氏【林瞻曦妻】蔡氏【陈大贯妻】赵氏【陈一韩妻　以上俱海澄县人】
　　黄氏【林辉祥妻子惟聪领乡荐官司理】蔡氏【许应鸿妻　以上俱南靖县人】
　　蔡氏【叶文魁妻】郑氏【林鼎辉妻　以上俱长泰县人】
　　蔡氏【林朴素妻】曾氏【朱明贵妻】吴氏【诸生陈士选妻】叶氏【吴同爱妻】罗氏【诸生曾銮妻子喻门领乡荐】朱氏【张珍伟妻孙士良进士】曽氏【林琦妻孙脩领乡荐　以上俱平和县人】
　　国朝
　　杨氏【漳浦进士蔡而烷妻幼聪慧善夹旋学琴初布指便入精胜及长工诗晓星算尝与其夫夜分读史有所得辄见诸倡和倦则小歩庭前窥星躔占风雨或纺车轧轧坐对鸡鸣至懽也有晓起诗云径留残夜月透落花风每一诗成而烷有愧色惜其诗散佚但存碎金不得见全璧矣　名媛】
　　潘氏【龙溪谢复祯妻年二十祯亡潘恸哭欲殉时己有娠而姑先逝翁谕以守孤存祀弥月果生男遂矢志事翁子鸿竒登进士】
　　李氏【龙溪刘必甲妻夫卒李年十九子夣梅才周歳李艰苦备尝课子成立】
　　黄氏【龙溪郑宗炳妻年二十而寡子二歳又遗腹生男黄善抚二子孝事翁姑年八十卒】
　　蔡氏【龙溪儒士施日烻妻姑病刲股疗之姑愈而夫旋亡蔡年十八积纺资延师训子子福以歳贡授广文】
　　郑氏【龙溪林宗妻年二十二宗疾革谓之曰吾父老谁可托者若能俟吾父死而嫁乎郑泣曰妾方娠生女则死耳男也请终事翁巳而生男如后约乆之家益落或讽之曰而翁疯疾子弱旦夕且饥死改适便郑手刀自刺其目目睛坠血溅讽者衣笑曰家计之艰有甚于此者乎或大惊而逸竟奉翁终身抚孤成立】
　　欧氏【龙溪吴英妻年二十而寡遗腹未及三月毁容自誓卒抚孤成立年七十八而终】
</div>
    <div class="pagination">
<a href="福建通志_page192.html">上一页</a><span>...</span><a href="福建通志_page188.html">188</a><a href="福建通志_page189.html">189</a><a href="福建通志_page190.html">190</a><a href="福建通志_page191.html">191</a><a href="福建通志_page192.html">192</a><span class="current-page">193</span><a href="福建通志_page194.html">194</a><a href="福建通志_page195.html">195</a><a href="福建通志_page196.html">196</a><a href="福建通志_page197.html">197</a><a href="福建通志_page198.html">198</a><span>...</span><a href="福建通志_page194.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
