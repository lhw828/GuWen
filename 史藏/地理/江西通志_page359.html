<!DOCTYPE html>
<html>
<head>
    <meta charset="UTF-8">
    <title>江西通志 - 第 359 页/共 394 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江西通志 - 第 359 页/共 394 页</h1>
    <div class="content">　　登拟岘台
　　顦顇思呉客凄凉拟岘台一年秋欲到两鬓老先催袅袅菱歌断翩翩水鸟来倚阑哦五字未穏莫轻回
　　抚州上元
　　江月微云外街泥小雨余人如虚市散灯似晓星疎羇鴈同身世新霜上鬓须明年更清絶渔火对茅庐
　　发临川
　　见客道旁店添衣江上村陂长风浩浩山逺雾昏昏虚日人声合凶年菜色繁扶衰归北阙何以报君恩
　　别张教授归独登拟岘
　　小阁敞朱扉停车暂息机行人呼晚渡幼妇浣秋衣霜树攲危堞风鸦满落晖登临客愁里况是送将归
　　金石山
　　开歳为休暇官司亦暂闲楼台先昼永花柳尚春悭鸣鸟随游辔和风惬醉顔更怜归路好破墨数峯山
　　湖口宰任伯厚挹清亭　　　　　刘　过
　　政笑行役倦登临心眼开舒蕲千里见蜀贑两江来老觉树如此凉生风快哉主人方好客不算酒行杯
　　登四望亭　　　　　　　　　　王　炎
　　春老飞花罢园林遍緑隂凭高聊寓目念逺更伤心剧郡才难称衰年病易侵不如休歇去吾意决投簪
　　溪上晚步【二首分寜作】
　　山静色不改溪深流自迟缓行聊寓目小立却支颐樵斧寒尤响渔舟晚更移老夫无伴侣稚子独追随风定留黄叶波深涌白沙前山惟道院断岸半渔家老去忘时事闲中度歳华经旬如再出便可探梅花
　　宿正觉寺　　　　　　　　　　曽季貍
　　正觉江边寺风烟罨画然庭罗合抱柏门泊钓鱼船暮雨凉初过中秋月正圆无人来共赏独自占江天
　　游华子冈红泉碧涧　　　　　　曽　极
　　去城才半驿深谷自逶迤藤络崩厓石松垂倒地枝寒山缩毛髪碧涧照须眉霜气全消歇空存太传祠
　　龙囘院　　　　　　　　　　　谢　谔
　　堂殿尘埃外轩櫺紫翠中凭栏千障雨敧枕半窗风得意何妨僻寻幽岂易穷分张闲草木一一见春工
　　游越山即景【山在奉新县北四十里】　　　　幸元龙
　　上得越山半方壶紫翠环山幽春溜响花落午隂闲梵刹依松外仙家在竹间小窗借高枕风定鸟绵蛮
　　兴福寺　　　　　　　　　　　真徳秀
　　为厌市喧杂携诗来此吟鸟声山路静花影寺门深楼阁庄严地池塘清浄心松风亦好事送客出前林
　　游青原【二首】　　　　　　　　　文天祥
　　钟鱼闲日月竹树老风烟一径溪声满四山天影圆无言都是趣有想便成縁梦破啼猿雨开元六百年空庭横防蝀断碣偃龙蛇活火参禅笋真泉透佛茶晚钟何处雨春水满城花夜影灯前客江西七祖家
　　文山即事
　　宇宙风烟阔山林日月长开滩通燕尾伐石割羊肠盘谷堪居李庐山偶姓康知名总闲事一醉櫂沧浪
　　将母赴贑道西昌
　　重来鸥阁晓帆影涨新晴倚槛云来去开帘花送迎江湖春汗漫歳月老峥嵘手把忘忧草防防绕太清
　　快阁遇雨观澜
　　一笑登临晚江流接太虚自惭云出岫争讶雨随车慷慨十围柳周回千里鱼故园隄好在夜梦绕吾庐
　　题郁孤台
　　城郭春声阔楼台昼影迟并天浮雪界盖海出云旗风雨十年梦江湖万里思倚阑时北顾空翠湿朝曦
　　翠玉楼观雪
　　矫矫临清泚蒙蒙认翠微绨春生客袖铁冷上戎衣柳眼惊何老梅花觉半肥新来有公事白战破重围
　　皁盖楼
　　一水楼台绕半空图画开蜗涎行薜茘雀影上莓苔碧落人千载青山酒一杯晚烟看不尽待月却归来
　　石楼
　　晓色重帘卷春声叠鼓催长垣连草树逺水照楼台八境烟浓淡六街人往来平安消息好看到岭头梅
　　湖口
　　江湖一都防宇宙几兴亡走马芦林外买鱼茅舍傍南人撑快桨北客坐危樯江水交岷水东流日夜长
　　南安军
　　梅花南北路风雨湿征衣出岭谁同出归乡如不归山河千古在城郭一时非饥死真吾志梦中行采薇
　　望彭蠡　　　　　　　　　　　严　粲
　　万壑气交防今知楚泽雄水明才辨树雾合忽迷空逺浦沈初月孤舟乱去鸿阑干已愁思渔唱入苹风
　　南丰道中【四首】　　　　　　　　黄文雷
　　此县闻天下披图且万家螭头余佛屋鹿角卧江沙好与苏凋瘵谁令息叹嗟春风多少意残竹映松花此路通南国于今人少行遗民依庙住旷野用锄耕古木刀痕熟空山鬼火惊犹闻宿师处仓猝又招兵想见承平日兹为富庶乡门庭存位置井臼隔垣墙草市宜区种空村又夕阳谁欤真致此盗贼已天亡大村三百辈同此就天诛鋭欲取禾耳那知暴骨乎云疑鵞鹳阵风想虎狼都掩骼行春令毋令长媚狐
　　上天池寺
　　始从平地望宛在九霄中不意身能到平生心并空江淮通好雨日月防刚风三伏凉如水蟠拏想白龙
　　都昌书事　　　　　　　　　　赵崇鉘
　　世事可无酒春藤还有花山云欲到地街鼓又催衙风鱼休市官贫饭带沙天机不得问暮色欲栖鸦
　　滕阁怀古　　　　　　　　　　邹登龙
　　凭高独展眺风叶乱鸣秋鸾舞自空阁渔歌尚晚舟卷帘山歴歴倚槛水悠悠月出江城暮凄凉万古愁
　　游玊笥山
　　玉笥凌空后元都诏吏仙荒坛深覆草峭壁响流泉石洞随龙蛰金丹许鹤传夜深捣药鸟啼破翠微烟
　　上慧力寺
　　今代空王宅前朝处士家牛车为象藏鹿苑发龙华松宻风生树江空月在沙阇黎饭钟后邀我试新茶
　　游仰山寺
　　施地开金刹神因结佛縁怪松盘獭径古木防龙渊云里春山乱禽啼夜月圆路遥归不得好借上方眠
　　登玊笥山投龙洞　　　　　　　罗与之
　　扪萝入幽谷眼界益峥嵘石壁断人迹泉流间鸟鸣日高云未散秋晚草犹荣坐久无归意悠然世念轻送宋谦父之清江因简希亮　　　张至龙
　　吟诗夕阳里相送上潇滩前路逢梅处同谁倚櫂看歳穷风力紧江阔鴈声寒持此呈苏季人生识面难
　　招贤渡溪阁晚望　　　　　　　赵汝鐩
　　溪流清到底十顷浸秋光烟重山加色风狂鴈失行尘埃双老鬓天地几斜阳何处一声笛征人暗断肠临川县治古桂两大株与叶潜仲邬文伯饮花下
　　双桂相传久百年殊未衰树聨铺叶宻根老着花迟葩坠黏诗笔香浓透酒巵月中但孤影安得两交枝
　　挽谢叠山诗【三首】　　　　　　　汤　汉
　　向老逢危乱投军复欲东九迁徒有命一战不成功楚户言犹在韩讐事已空风尘长苍莽身世转飘蓬芒鞵初就道慷慨不辞难衮衮长江尽萧萧易水寒风霜欺汉节尘土上南冠无复加餐饭旁人掬泪看怀哉千古事百链不为柔汉祖尤封齿殷臣不事周寜随文相国直匹李潭州浩荡江相接东西万古愁
　　白鹤观　　　　　　　　　　　邓　林
　　荒径行如错蟠松看转竒鸟声人静处山色雨晴时賖得溪翁酒闲寻道士碁个中有佳趣莫怪下山迟
　　庐山栖贤寺
　　名重于诸刹前贤旧隠踪无人知有路隔树忽闻钟瀑壮山疑裂云深树若封或传遗槀在三叩昔时松
　　湓江
　　逺树一重重烟村与市通难寻元亮宅遥酹菊花丛蜀浪帆樯外庐山几席中何时边事息来此作渔翁
　　郁孤台　　　　　　　　　　　黄大受
　　台高日欲暝晚眺眼增明叠嶂罗云树双流抱粉城低浮烟万栋清送月三更尚约秋吟夜江声带雨聴
　　普通禅寺　　　　　　　　　　【释】徳恵
　　古寺何年有峩巍入杳冥水如僧眼碧山作佛头青瓦砾皆能说虚空亦解听道人心已寂窗下卷残经






　　江西通志卷一百五十二
　　钦定四库全书
　　江西通志卷一百五十三
　　艺文【诗七】
　　五言律
　　元
　　豫章贡院即事奉和云林提举晚春闲居旧韵
　　呉　澄
　　客里秋光好归心不厌迟墙低孤塔见院静一帘垂隔纸闻风怒临堦防日移宛然似三迳未负菊花期
　　送刘仲诚归浔阳　　　　　　　程文海
　　不见匡山久髙人得饱防遗民甘入社中允竟辞官南极光芒逼东风紫翠寒君归烦讯问五老近平安
　　饶州道上【二首】　　　　　　　　何　中
　　新晴破积阴淑气泛行襟千里山河眼百年耆旧心霞飞沧海远烟入绿村深学剑江东者茫茫不可寻手舂初歇杵麦粥午香知白酒村村薄青山处处竒天垂双鹤远江渡一舟迟枫合东呉緑何人续楚辞
　　白鹭洲
</div>
    <div class="pagination">
<a href="江西通志_page358.html">上一页</a><span>...</span><a href="江西通志_page354.html">354</a><a href="江西通志_page355.html">355</a><a href="江西通志_page356.html">356</a><a href="江西通志_page357.html">357</a><a href="江西通志_page358.html">358</a><span class="current-page">359</span><a href="江西通志_page360.html">360</a><a href="江西通志_page361.html">361</a><a href="江西通志_page362.html">362</a><a href="江西通志_page363.html">363</a><a href="江西通志_page364.html">364</a><span>...</span><a href="江西通志_page360.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
