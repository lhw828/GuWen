<!DOCTYPE html>
<html>
<head>
    <meta charset="UTF-8">
    <title>浙江通志 - 第 132 页/共 787 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>浙江通志 - 第 132 页/共 787 页</h1>
    <div class="content">　　岑山亭　万厯温州府志在乐清县【张翥岑山亭诗百尺新亭起碧浔长藤古木萧森水重山掩分吴越汐落潮生自古今飞鸟去邉浮海色夕阳明处散秋隂五云长近仙台上时听鸾箫月下吟】
　　春晖亭　隆庆乐清县志在榉川【王奕春晖亭为榉川子赋诗昔人念亲心何如喻彼百草防春晖一川含緑草方长满地落红春已归草欲报春春欲改子欲养亲亲不待嗟哉物尔人亦然对草无言泪如海阳春有脚还复来今年花谢明年开慈亲一去不复见画图空写春风面榉川有子思报亲结茒作亭留白云亲恩难酧春易度独倚栏干怨春暮寄言孝子须惜时流光暗促亲顔移春盘荐脆须及早莫待酒浇坟上草】
　　八老亭　名胜志在乐清县沐箫泉下
　　临江亭　万厯温州府志在乐清县万桥旁
　　代笠亭　王十朋代笠亭记吾家之西北原有田二顷季弟昌龄即田之畔创容膝之亭而名以代笠
　　清安亭　隆庆平阳县志在县治林宜孙铭
　　望月亭　爱濂亭　苒香亭　万厯温州府志并在平阳县治
　　西山爽气亭　隆庆平阳县志在县南
　　丛桂亭　明一统志在平阳县治南宋时邑人同年登文武科者十六人令徐以道为建此亭
　　雨旸一憇亭　万厯温州府志在平阳县萧家渡来仪亭　万厯温州府志在平阳县凤山又有醉翁亭
　　东耕亭　陆山亭　隆庆平阳县志并在陆源应梦亭　万厯温州府志在平阳县凤林乡青华山宋林梦桂记
　　驭风亭　雪坡亭　倦游亭　问山亭　絶尘亭万厯温州府志并在平阳县万全乡鸣山
　　甘泉亭　万厯温州府志在平阳县金丹乡宋徳祐二王汲水处
　　云松亭　仙坛记平阳县仙坛旧有云松亭
　　此君亭　万厯温州府志在平阳县林宜孙记仰云亭　平阳县志在象湾山
　　超览亭　仙岩寺志在清虚楼后初名挹芳
　　仰止亭　万厯温州府志在瑞安县仙岩邑令髙賔为陈止斋建【髙賔仰止亭诗一道飞泉泻两崖四山佳树小亭偕坐消烟霭青天出千仞峰头见止斋】
　　观瀑亭　温州府志在瑞安县崇泰乡仙岩梅雨潭侧
　　振玉亭　仙岩寺志在梅潭崖上坐观飞瀑今改名快亭
　　憇莲亭　仙岩寺志在慧光塔下
　　翠微亭　万厯温州府志在瑞安县仙岩上宋木天骏建
　　流觞亭　仙岩寺志在憇莲亭傍亭制八角曲池象之凿渠引泉宛然永和故事
　　寻壑亭　仙岩寺志在通元洞下
　　海观亭　万厯温州府志在瑞安县龙山塔院后改名大观
　　潭风亭　浮舟亭　万厯温州府志在瑞安县来暮乡五云瑜珈寺
　　清音亭　名胜志在今泰顺县库村宋郡守吴绎建交溪亭　名胜志在泰顺县受城门外
　　川山亭　万厯温州府志在泰顺县
　　莲花岩亭　温州府志在泰顺县八都
　　拱北楼　万厯温州府志在子城上
　　中和楼　东瓯遗事在郡治圃内施守建
　　镇宁楼　万厯温州府志在郡城拱辰门外下临永宁江
　　池上楼　太平寰宇记谢公池在州西北积谷山之东谢公梦恵连得诗于此万厯温州府志在丰暇堂北【谢灵运登池上楼诗潜虬媚幽姿飞鸿响逺音薄霄媿云浮栖川怍渊沈进徳智所拙退耕力不任狥禄返穷海卧疴对空林衾枕昧节褰开暂窥临倾耳聆波澜举目眺岖嵚初景革绪风新阳改故隂池塘生春草园栁变鸣禽祁祁伤幽歌萋萋感楚吟索居易永乆离羣难处心持操岂独古无闷征在今】
　　谢公楼　晏公要在州东北五里本北门楼也万厯温州府志在郡城拱辰门上谢灵运游适之地
　　思远楼　方舆胜览对西山羣峰瞰会昌湖里人于此观竞渡万厯温州府志在郡治西南宋郡守刘述建元郡守阿都齐复建【林泉生思远楼记思远楼在永嘉郡治之西冠山履湖为东州胜地以其思致幽逺故名或曰为浮屠恵逺者非也旧楼燬于至正辛巳之冬又明年癸未太守西夏嘉议公广其故址作崇台髙榭甍飞栋举灿然加盛于旧既成太守燕客其上遥望晴峰落日长河流云林园茂宻禾麦满野蒲菰荇芡之属襍还川涧风颿烟艇渔歌樵唱相往来应答于空蒙杳霭间皆足以涤烦虑发幽趣也公名阿都齐字孝卿由礼部出典是邦政务长厚云叶适雪后思逺楼晓望诗腊尽冻初合风花江欲平急从髙处赏已向嵗前晴莫与鬓争白试将身比清楼头接逺岫厯厯正分明】
　　浩然楼　王叔杲孤屿记孤屿江心寺林木交防殿阁辉敞独浩然楼峻竦洞达坐其中沧波可吸千峰森前孟襄阳所咏众山遥对酒是也
　　与造物游楼　赵师秀有题陈水云与造物游楼诗见温州府志
　　文峰楼　永嘉县志宋陈圣元早举于乡筑此楼吟咏自适
　　泠吹楼　温州府志在旸湖【王至言泠吹楼诗吹台倒影湖波緑湖上风光看不足三溪小汇如云流岸草汀花还断续夀藤老树周四围横空白鸟衔鱼飞平沙垂栁防小艇烟波缥缈围鱼矶奕世相承此湖长慿虚杰构恣清赏水光山色一凭阑十里荷香还荡桨月节花时总称情辟寒消暑拉同盟秾华不减长春苑虚籁疑闻缑岭笙酒杯茶局闲清昼湘簟疎帘明逺岫竹下迷离催煮茶湖邉彷佛飘红袖画船摇曳循洲渚明月霓裳敬白苎莺语间闗緑树中傲杀东隣采莲女瓯越幽偏事事宜风流更觉胜当时独怜清梦蒹葭隔一水盈盈若有思】
　　东楼　西楼　南楼　临圃楼　并见杨蟠永嘉百咏
　　章义楼　万厯温州府志在乐清县驿头铺南閤章瓛建置义田三十亩晋安郑善夫诗检书已得忠臣传问俗兼闻章义楼
　　昭义楼　万厯温州府志在乐清县鹗头【东瓯遗事嘉靖二十五年海冦劫鹗头处州牟洪等拒战胜之县为立昭义楼】
　　钱王楼　隆庆平阳县志在前仓寳胜寺吴越钱王曾宿于此址存
　　静乐楼　戴星楼　温州府志并在瑞安县治积翠楼　仙岩寺志在西积翠峰之前
　　清虚楼　仙岩寺志在超览亭前【王应辰春日再过仙岩就清虚楼小憇诗兠率何年寺春风两度游觉花明寳树法雨灌灵湫径转闻松籁溪回见蕙洲绳牀犹可借信宿上方楼】
　　听瀑楼　万厯温州府志在瑞安县云顶院上【赵防听瀑楼诗佛岩潇洒乱山根一派从来八水源泻瀑横飞龙独挂石形中断虎双蹲】
　　红云阁　瓯江逸志温州州治宋时建红霞阁檐外有红梅二株又名红云阁【杨蟠红云阁诗重重风日透花气满池塘谁把红云比红云无此香】
　　澄心阁　万厯温州府志在旧治秋香堂东
　　沧浪阁　明一统志在府城内宋建
　　澄鲜阁　王叔杲孤屿记孤屿江心寺左为孤屿亭越亭数武爲澄鲜阁瞰长江有二岩矻立波心当阁前西望挂彩诸峰如挟浪浮动焉
　　冷翠阁　万厯温州府志在郡城防国寺杨蟠有诗台盘阁　温州府志在永嘉县大罗山卧龙潭御览阁　万厯温州府志在永嘉县金岙福圣寺宋髙宗驻跸于此
　　竹阁　见杨蟠永嘉百咏
　　鼇山阁　名胜志瑞安县西岘山有鼇山阁在其上宋建【苏起鼇山阁诗从来海上足名山圆峤方壶顾间頼有此轩相映带尽收佳景在人寰】
　　观潮阁　名胜志在瑞安县岘山上宋时建【叶适瑞安县防事记郭西有观潮阁遗址平视海门众山葱茏鱼龙变怪为一县竒特王十朋观潮阁诗髙临无地屹山腰今古知观防度潮水鉴挂空波正满鲸鱼入穴浪还消雪初出地神龙怒银忽成山海若骄圣世风涛合平静不应泛溢似前朝】
　　问月台　明一统志在府治东宋时筑
　　下马台　东瓯遗事在元妙坊宋髙宗谒天庆宫神御时于此下马
　　吹笙台　名胜志永嘉县南吹台山上有王子晋吹笙台【许景衡吹笙台诗闻説笙台上秋来锁薜萝白云常自在幽径复谁过天末空悬睇尊前且浩歌山林与廊庙二者竟如何】
　　飞绡台　见杨蟠永嘉百咏
　　秋月台　温州府志在子城上
　　雪台　隆庆乐清县志在县治
　　蛾眉台　万厯温州府志在平阳县治东隅
　　舒啸台　瑞安县志在清泉乡东山笔架岩左宋许景衡迁居于此髙宗赐额今遗址尚存
　　妙高台　瑞安县志在清泉乡
　　读书台　仙岩寺志在仙岩上宋陈止斋读书于此凿盥手盂于崖畔今尚存
　　嘉树台　仙岩寺志在憇莲亭右有古榕极怪瞿素宅　永嘉县志县有瞿屿山吴义士瞿素所居李整宅　万厯温州府志郡城内习礼坊晋李整舍宅爲崇安寺唐改开元寺
　　刘冲宅　万厯温州府志去郡东南四十里大罗山唐刘冲隠居处后人称防让里
　　李集宅　永嘉县志唐宗室李集隠居茶山
　　蒋湛宅　温州府志永嘉县西五十里建牙乡后梁蒋湛隠此刺史季广琛建牙持牒其家徴之
　　李少和宅　名胜志永嘉县大罗山宋李少和世居于此太宗真宗屡召见之
　　朱士防宅　万厯温州府志永嘉县北仙桂乡宋朱士防居此
　　周行已宅　东瓯遗事郡城小雁池东畔有宋儒周恭叔故居旧名浮沚今爲浮沚书院【周行已浮沚记予浮云其仕泛然出油然归有名无位凡民如也有乡无居逆旅如也僦室浄光山之下古西射堂之遗址蕞然小洲缭以汋水予视吾生若沤起灭不常予视吾身若萍去留无止以吾无止之身而处暂寓之室聚沬也尘垢也蝉蜕也刍狗也于吾何有哉政和嵗在执徐六月癸丑飓风大作桥隳门毁檐折雨漫乃易桥以舟墐北户而南向增檐为轩寄容足之茍安按尔雅水中可居曰洲其小者曰沚人所为曰潏予恶潏之名而欣沚之义于是总其名曰浮沚浮沚之西旧为小阁名曰沤阁浮沚之东新为小轩名曰萍轩其沚旧为门道所从出辟而为室名曰浮室室者窒也窒吾心之隂幽不善也其南假道于隣引舟而渡到彼岸焉名曰筏渡渡者度也度一切阳明之善也是吾居也因水而为洲因洲而为室因室而为名因名而为义义皆浮义也寄焉宜也聊尔而已耳故吾不独浮其仕又且浮其居不独浮其居又且浮其生然则有之而何得无之而何失吾闻古之有道也贫而乐穷而通岂谓是欤非曰能之愿学焉记以自警】
　　蔡幼学宅　万厯温州府志永嘉县庆善坊宋尚书蔡幼学居此
　　周侃宅　永嘉县志招贤巷宋周侃居此
　　伊导宅　永嘉县志县西南孝义乡宋伊孝子居此叶适宅　名胜志永嘉县有西湖南湖总谓之会昌湖宋叶适世居西湖之水心号水心先生【万厯温州府志适之先自处州之石林徙永嘉城南水心其所居有华堂】
　　戴溪宅　名胜志永嘉县岷冈山宋儒戴溪筑室其上称岷隠先生
　　赵建大宅　万厯温州府志永嘉县六都新建街宋状元赵建大所居
　　阮放宅　隆庆乐清县志湖潢山世传晋阮放居此张廌宅　方舆胜览乐清县白鹤山一名丹霞山晋张文君隠居于此郡守王羲之访之文君遁入竹去后舍爲白鹤寺文君名廌【焦千之文君宅诗曽是文君宅幽深镇翠岑涧松迷白鹤溪石隠黄金丹灶今犹在箫台尚可寻予来不能厌谁共听泉音李建中张文君宅诗玉箫峰下仙君宅千树岩花防百春当日会稽王内史如何不见竹间人】
　　张少府宅　孟浩然有除夜会乐成张少府宅诗【乐成今乐清县】
　　沈著作宅　万厯温州府志在乐清县淀村
　　钱尧卿宅　隆庆乐清县志蒲圻龙穴山宋钱尧卿居此
　　钱朝彦宅　温州府志在乐清县白石
　　王十朋宅　名胜志乐清县东北三十里左原山羣峰环绕中有田二千余亩民居悉藏谷中一峰如卓笔有梅溪莼湖左岭为小雁荡王龟龄之居在焉【王十朋左原诗并序乐清之东有山名左原以其居邑之左也中有左岭左湖左口皆以左名之予七世祖自杭徙温家于是原地虽荒僻有山水足以自娱予丐祠得请日与兄弟隣里有杖屦登临之适原中景物可资赋咏者各识以诗预作休休计先开小小园杖藜成日涉得趣与心论右小小园一阁仅容膝闭门尘虑捐读书心已懒髙卧腹便便右便便阁小径循园辟青青草色都主人犹未仕时得理荒芜右青青径绕舍种修竹清风长满筵天姿本来浄不雨亦涓涓右涓涓林九畹何人种光风泛国香林间今防许鼻观日扬扬右扬扬畹吾圃岂不富黄金无数钱谁云何用好霜里白鲜鲜右鲜鲜砌】
　　【谨按王十朋有至乐斋赋有四友堂覩先君子遗迹诗有书小成室诗有题东园诗有书率饮亭壁诗有自题陋斋诗有书不欺室诗并宅中名也】
　　林干宅　隆庆乐清县志在木榴山
　　黄友宅　万厯温州府志在平阳梅源御书忠节家旌其闾
　　林逢龙宅　平阳县志在寳岩山下
　　林景熙宅　名胜志昆山之隂有白石巷乃宋林景熙所居
　　陈傅良宅　名胜志在瑞安县仙岩山陈傅良授徒于此朱晦翁来访之书溪山第一四字
　　王奕宅　温州府志在瑞安县霞碧山宋霞碧山人王奕居此
　　卓敬宅　万厯温州府志在瑞安县卓岙
　　吴畦宅　泰顺县志唐吴畦宅今属县之库村墨池　万厯温州府志在城内墨池坊王右军临池作书于此米芾书墨池二大字【叶式墨池记右军刺温多恵政政暇輙复临池以适其情后人因祠于郡城东南而尸祝之祠之东为墨池其制方其水冽或云即逸少涤砚所至今水面时见墨如蝌蚪汲之无有凡鸿生硕儒游宦于兹者往往有所纪述使右军无他善而区区临池之工亦何足志顾其生平履厯有大焉者此温之人所以拳拳斯池更千百载庻防乎甘棠之风也】
　　阳湖别墅　永嘉县志郡城南旸岙山有邑人王叔杲阳湖别墅
　　庐　温州府志薛师石筑室会昌湖上名曰庐【赵师秀薛氏庐诗不作封侯念悠然逺世纷惟应种事犹被读书分野水多于地春山半是云吾生嫌已老学圃未如君】
　　云门福地　万厯温州府志在乐清县治东澄清坊宋绍兴中令王作亭【刘黻云门福地记云门界阛阓区中东侵西轶茀而不治者防寒暑矣少府俞君道明摄县事首访民瘼且知兹土不克复其旧者势家轧之也俞君曰夫既谓之福地则亦一邑之民望也长民者不以怵而阻则以懈而寘夫奚取遂按图经发蕃啓塞而尽得之周以垣墉揭以门扁而求记于予夫道家者流所谓洞天福地特其寓耳贤令尹心乎子其民不畏强御不惮勤劳苟有以福吾民是即福地也咸淳二年记】
　　盘谷精舍　温州府志在乐清县盘谷山宋王十朋之孙筑精舍于此
　　登瀛门　明一统志在乐清县东以宋王十朋魁天下故名路出黄岩县界
　　种玉畦　万厯温州府志在瑞安县福全山陶景修炼之所
　　陶景丹室　元丰九域志在瑞安县西四十里【周行已陶隠居丹室记崇宁三年夏六月维吕君少逸来涖是邑以其余暇厯览山川得陶隠居先生丹室于陶山佛寺先生本史故不载尝至此方贾嵩采登真诀作别传云梁天监中自海道至永嘉得木榴屿居之以作丹今永嘉境中无所谓木榴屿者而室之下有仙坛丹井虽嵗乆相传不可验考然山之为陶山旧矣岂山以人着乎按诸家传皆云先生长七尺二寸神仪明秀肤色晢泽今其像绘乃赵清献公得阁下本传置室中】
　　升仙坛　瑞安县志陶山前江后湖陶景隠此有升仙坛
　　大荆驿古樟　王思任雁荡山记古樟抱十人

</div>
    <div class="pagination">
<a href="浙江通志_page131.html">上一页</a><span>...</span><a href="浙江通志_page127.html">127</a><a href="浙江通志_page128.html">128</a><a href="浙江通志_page129.html">129</a><a href="浙江通志_page130.html">130</a><a href="浙江通志_page131.html">131</a><span class="current-page">132</span><a href="浙江通志_page133.html">133</a><a href="浙江通志_page134.html">134</a><a href="浙江通志_page135.html">135</a><a href="浙江通志_page136.html">136</a><a href="浙江通志_page137.html">137</a><span>...</span><a href="浙江通志_page133.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
