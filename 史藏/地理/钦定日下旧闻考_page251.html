<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 251 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 251 页/共 698 页</h1>
    <div class="content">燹惟址尚存自大金至我朝永乐之初年有西域吉祥上师知栖隐胜境惜其废燹基存意将鼎建时 
年九旬有二遽然圆寂其徒智广禅师龆年从学已得旨趣冇志峥嵘不负师愿宣德间禅师以道明 
德播遂承钦依重开仰山为第一代住持是果了师愿力自正统丁卯至天顺戊寅秋鼎建殿宇庄严 
金象廊庑阶级梵器僧舍云厨碑石悉已完羙焕然辉耀请予文以彰重修之由用垂悠久原北京仰 
山寺有姚少师画像自赞其上云这个秃厮忒无仁闻名垂千古不值半文郊亭诗话臣等谨按仰山 
寺姚广孝画像今无存原吴宽仰山寺观姚少师像诗城里僧庐掲仰山姚公于此昔投闲顾瞻图画 
长廊外拂拭尘埃破壁间困虎封侯头可相真龙识主手亲攀朱衣玉带宫师贵最爱跏趺静掩关匏 
翁家藏集原从滴水岩而上大云寺山最髙是西山万峰之岭也燕山纪游臣等谨按大云寺今无考 
钦定日下旧闻考卷一百四 
钦定四库全书 
钦定日下旧闻考卷一百五 
郊垧西十五 
 原卢沟桥西北三十里为灰厂出灰厂入山两壁夹径行百折径尽始见山门有高阁在山中央可望 
浑河盖山麓至中板桥仅十余里尔阁后有轩庋岩上折而右即戒坛坛在殿内甃石为之中有高座 
为毎年说戒之地周围皆列戒神四月八日游僧毕集听戒坛创自隋唐间国朝重建辽金时所植松 
具在长安客话臣等谨按卢沟桥详见前郊西卷二戒坛在马鞍山万寿寺内寺在唐曰慧聚辽咸雍 
间僧法均始辟戒坛明正统间改寺名万寿寺内大殿恭悬圣祖仁皇帝御书额曰般若无照联曰禅 
心似镜留明月松韵如篁振午风皇上御书额曰莲界香林千佛阁御书额曰智光普照联曰金粟显 
神光人天资福瑠璃开凈域色相凭参戒坛上圣祖御书额曰清戒皇上御书额曰树精进幢联曰徧 
洒醍醐成雨露长留华藏閟山林山门内恭立圣祖御制万寿寺戒坛碑记佛殿前恭立皇上御制诗 
碑千佛阁前恭立御题活动松诗碑坛前辽碑一干文阁直学士王鼎撰大安七年立金碑一开府仪 
同三司致仕韩昉撰天德四年立又已泐辽碑一起复知枢密院直学士虞仲文撰建福元年立已泐 
金碑一翰林直学士施宜生撰贞元三年立此二碑今寺僧犹传其文而讹脱颇多明碑一中顺大夫 
毘陵胡濙撰成化九年立寺内明碑三一无撰人姓名正统七年立一为成化五年勅谕碑一为翰林 
侍读东里高拱撰嘉靖三十五年立戒坛之前为明王殿殿门右石幢二刻尊胜陀罗尼呪并序右幢 
题识云太康三年岁次丁巳奉为故坛主崇禄大夫守司空传菩萨戒大师特建法幢门人传戒大师 
讲经律论赐紫沙门裕经等立左幢题识云受戒弟子范阳王鼎撰文太康元年岁在乙邜建阶下塔 
二右塔为普贤衣钵塔左塔石刻云辽故崇禄大夫守司空传菩萨戒坛主普贤大师之灵塔明正统 
十三年中秋日筑坛如幻道孚建原戒坛入山二十余里始见山门坛在殿内阁前古松四株翠枝穿 
结覆盖一院潇碧堂集臣等谨按千佛阁前松株今尚蔚茂活动松于乾隆四十四年蒙御制诗章恭 
录于后原登狮子岩凡十八转始及戒坛坛为景皇帝区画地开山即鹅头法师名道孚者墨响斋集 
原戒坛在西山最深处渡浑河西行可二十里两厓中通一径丹林黄叶与青峦碧涧错出如绣远望 
西北一峰如灵壁石以为戒坛必在其下过永庆庵呼山僧问之曰极乐峰也西行不五里石阑丹壁 
已至寺门寺肇自唐武德中旧名慧聚至明正统乃易名万寿殿墀四松离奇天矫皆数百年物折而 
北一坊西向额曰选佛场殿宇宏丽阑楯参差坛在殿中以白石为之凡三级周遭皆列戒神出坛而 
南至波离殿殿前辽金碑各一皆波离尊者行实也有太古洞最胜列炬而入百乳干螺俱成佛像不 
知其深几里也燕都游览志臣等谨按永庆庵今无考极乐峰在马鞍山之西太古洞即化阳洞亦名 
龎涓洞洞门刻太古化阳洞五字洞左石塔十一层塔碑略云嘉靖三十九年东直门外牛房主禅明 
辉徒普照信官郝春建马鞍山护国宝塔刻造周围佛像八十八尊上四面四尊万寿戒坛传戒宗师 
前古杭净慈住山沙门宗林撰余皆漫漶不可辨又施茶碑一明山东成山卫教授东泉严振撰嘉靖 
二十七年立原过永庆庵一里为万寿戒坛正统中如幻律师说戒于此殿外金辽碑各一上千佛阁 
俯浑河正曲句其三面如玦然阁之下幻师安禅处其遗衣钵藏焉西上石径上极乐峰道也观音洞 
大于室化阳洞洞口垂藤幙之秉炬入如眢井半里有龙跃鱼游有狮坐石乳所凝也再入有石佛危 
坐西罅一穴冥冥然下与浑河通洞一名龎涓洞又有洞名孙膑者在此洞西其广二十笏一石龟伏 
焉二子师鬼谷在扶风然膑故燕人房山上乐村有孙膑墓碑志存焉以二洞故指山下枯涧为马陵 
川是山适名马鞍谬也西又五里至极乐峰峰下亦有洞石乳痕滴终岁人无至者帝京景物略臣等 
谨按僧道孚钵今在明王殿内衣已无存观音洞在寺南半里许观音寺侧俗称伏虎岩岩右有僧道 
孚塔孙膑洞在山之东此外原书所未载者尚有三皇朝阳极乐黄莲卧佛诸洞三皇洞前塔一朝阳 
洞碑一明万历间住山第一代圆杲徒明慧等立极乐洞刻石额曰灵鹫山又曰天开灵境原马鞍山 
龎涓洞两壁皆石乳沥成物状有如绘画旁扃一石门启门以火烛之有石如龙沙拥为洲一井绝深 
投以瓦砾不知所止相传井与浑河通有人投一犬井中验之果从浑河流出长安客话补万寿寺在 
马鞍山山后一峰遥耸如紫驼峰是为极乐峰辽时祖师法均说戒于寺加坛焉崇阶三墄以百广甚 
容受戒者无算遗钵是藏塔于坛下塔倾得舍利的砾如雨缁徒什袭乃得谛观寺又多松率数百年 
物出寺门不半里偃松一株尤奇西山纪游增圣祖御制万寿寺戒坛碑记西山地接神京岭岫绵亘 
林壑深美中多精蓝古刹考其历年久远建置自唐以来者则万寿寺戒坛为最古寺在唐曰慧聚明
 正统时始易今名其地渡浑河而西山径盘互纡回而入中复豁焉宏畅坛殿轩翼犹见古遗制深山 
长谷乌可少此清严之宇以眺览名胜哉朕以时巡偶至斯地輙为驻辇顾近寺诸山为产煤所居民 
规利日事疏劚念精舍之侧凿山采石良非所宜爰命厘定四止而禁之俾梵境常宁旧观弗替于以 
葆灵毓秀山川当益增辉泽尔增乾隆十八年御制初至戒台六韵名刹近千载渡河斯偶寻自来幽 
胜地蚤结憇游心吉马遵山栈御马名相吉骝寒禽乱桕林两峰豁开户一水宛垂襟我足忧勤畏佛 
无来去今便教促归跸余兴寄高岑臣等谨按戒坛亦称戒台御制诗题曰戒台盖从其通称也今恭 
载首见之篇余不备录增乾隆四十四年御制戏题活动松诗老干棱棱挺百尺缘何枝摇去声本身 
随咄哉谁为去声挈其领牵动万丝因一丝增胡濙马鞍山万寿大戒坛第一代开山大坛主僧录司 
左讲经孚公大师行实碑略大师俗姓刘氏讳道孚字信庵别号如幻世为江浦望族父仲贤不事浮 
屠母沈氏得异梦而娠遂不喜茹荤及诞昼夜啼声不歇人皆惊愕以为异事方期月遂抱送于邻比 
接待寺为沙弥啼声乃止既成童高额深目大颐方口仪表端严眉宇森秀人相具足梵音清畅恒引 
群儿聚沙为塔善习表于儿戏利根发于童心释礼矩仪动如宿习人皆疑大师即罗汉之身下生七 
岁依京城灵谷寺礼前堂庆叟为师落髪衣缁参求要旨昕夕瞻拜观音恳求聪慧未几复礼天童观 
翁具威仪禀持范传唯识大义通湼盘大旨时观翁缁门独立名振天下宣庙在潜邸每承顾问恩礼 
特隆宣德丙午召至京师馆于庆寿丈室大师左右朝参出入禁中翼翼勤慎终始如一丁未受度赐 
西服茜衣大师固让不服常于文华殿楷书大字斋额上每俯案视之有高僧书法胜中书之奬又常 
设施食于内庭利济天人开法场于秘殿为民请福敷演瑜伽华梵阐扬三乗真诠上为改容坐听击 
节叹赏以为灵山胜会今古一时己酉飞锡江浙秉戒具乃言曰此行不达曹溪路永不回头见故乡 
既而遍谒知识历览胜概壬子还京会观翁指明心要乃西游五台覩文殊于清凉办供养于鹫岭乃 
曰一翳在眼空花遍界遂号如幻英庙闻其名召之一见天颜大悦呼为凤头和尚寻升僧录讲经先 
是京西马鞍山寺修建思得至人以振宗风师知此寺乃辽普贤大师所建四众受戒之所喟然叹曰 
释迦如来三千余年遗教几乎泯绝吾既为佛之徒岂忍视其废而不兴耶乃往住兹山于是铲荒夷 
险郁起层构散已资以鸠工择干僧以董役匠成于心授规于手日而不笠雨而不屐于是廊庑龙象 
焕然一新其兴作始末备载大学士杨士奇所撰碑记景泰丙子夏六月十日饮食讫而趺坐沐浴毕 
而更衣升堂别众曰昔本不生今亦不灭云散长空碧天皓月端然而逝当暑而颜色如生竟夕而异 
香馥郁荼毗得舍利若干建塔于寺之南原尊本教也俗寿五十有五僧腊四十有九弟子左觉义德 
黙等继传心灯恪守遗训故列其景行邀予编次镵诸坚珉用昭来刼増明高拱重修万寿禅寺碑略 
马鞍山有万寿禅寺者旧名慧聚唐武德五年建也时有智周禅师隐迹于此以戒行称辽清宁间有 
僧法均同马鸣龙树咸称普贤大士建戒坛一座四方僧众登以受戒至今因之宣德间修葺又建塔 
四碑四而请如幻大士名道孚者主其教历岁既久寺复倾圯发赀重建经始于嘉靖庚戌季春至丙 
辰仲夏告竣原严嵩九日登戒坛寺阁诗梵阁千峰里征骖九日来松萝禅径入龙象法筵开黄菊宁 
簪帽青莲独上台如堪授真戒吾此息氛埃尘迹何因到名山不易逢谷深微辨径寺近始闻钟古树 
寒颷急幽轩夕翠浓菊觞违雅集相忆在高峰钤山堂集原公鼐游西山戒坛诗梵宇临芳甸层台接 
太虚九州岛旋绕地万仞广严居山鸟伽陵唤岩花薝卜舒大千归墨点兀坐正愁予问次斋稿原黄 
辉望戒坛诗坐月松枝暖春风记昔游露尊调白凤雪曲醉苍虬古洞花难发孤琴水漫流惟余西岭 
色犹向茂陵秋慎轩集补于奕正太古洞诗古洞閟秋光幽窈不可拾我欲探其奥呼僧列炬入蝙蝠 
触烟惊已坠复飞集直下若眢井虽寒不能湿石乳挂四围彷佛百怪立阅历迷近远但视光所及石 
罅伏深潭僧云龙所蛰静听恍有声习习凉飙吸心动欲引还炬短石逾涩附壁苔染身足滑力不给 
一线逗天青黄叶飞正急朴草原自戒坛至西峰寺山门有泉最冽问次斋稿臣等谨按西峰寺明碑 
四一无撰人姓名一翰林院检讨旴江严素撰皆正统四年立一礼科给事中王之垣撰年月已泐一 
为助缘人姓名碑寺后东北塔一共六层高三丈许额曰鞍山故俊公和尚之塔又石幢一题识云大 
都鞍山慧聚禅寺月泉新公长老塔铭并序大都万寿退隐林泉老人从伦撰至元二十八年住持山 
主成璞等建俊公塔之北有池据寺碑是为胜寒池池左有地藏殿其修建年月无考増明人重建西 
峰禅寺碑记距府城西二舍许地名李家峪有古招提遗址在灌莽中碑记剥落无从考其剏始之岁
 月所可见者唯有两浮图巍然独存一曰俊公塔建于唐一曰月泉新公塔前元至元辛邜所建塔旁 
</div>
    <div class="pagination">
<a href="钦定日下旧闻考_page250.html">上一页</a><span>...</span><a href="钦定日下旧闻考_page246.html">246</a><a href="钦定日下旧闻考_page247.html">247</a><a href="钦定日下旧闻考_page248.html">248</a><a href="钦定日下旧闻考_page249.html">249</a><a href="钦定日下旧闻考_page250.html">250</a><span class="current-page">251</span><a href="钦定日下旧闻考_page252.html">252</a><a href="钦定日下旧闻考_page253.html">253</a><a href="钦定日下旧闻考_page254.html">254</a><a href="钦定日下旧闻考_page255.html">255</a><a href="钦定日下旧闻考_page256.html">256</a><span>...</span><a href="钦定日下旧闻考_page252.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
