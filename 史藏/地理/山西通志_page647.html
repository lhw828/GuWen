<!DOCTYPE html>
<html>
<head>
    <meta charset="UTF-8">
    <title>山西通志 - 第 647 页/共 700 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山西通志 - 第 647 页/共 700 页</h1>
    <div class="content">　　李梦阳
　　伊闻女希氏奋迹鸿荒日神功羲农并吹簧豁隂郁鳌极本寓言蛇身竟恍惚遗墓赵城侧古庙松杉密霍岭峙巑岏汾川眇荡潏穆穆秉德臣肃肃奉瞻谒祈灵泝遐躅明禋备精物天虽积清气运久恐漏阙徒炼五色石寥廓讵能越送子顾周道俾我心于邑
　　豫生
　　士有气相感杀身酬所知伯氏既谢世族姓无孑遗噬炭甘若饴漆身亮何为生既荷君遇没敢求君知仇闻再三叹揽泪惠新衣玉剑四五动左右神为摧怆哉彼流水迄今为鸣悲行路伫叹息芝兰绕坟基人生固有毕节义诚难亏
　　北极灵迹　　　　　　　　　　刘　麟
　　翩翩玉堂子迢迢湖水濵睠彼取笏者结屋乃比隣大君昔造命况复圣且神郭公防其逢易置如转轮于何幽防中黙定良以勤永怀世上事梦卜眞何人
　　寄题白石楼　　　　　　　　　康　海
　　我闻白石楼乃在太行下丹机凌紫霄朱甍接岩鏬盘郁横汾曲崔嵬紫金防夕烟荡洄潏朝晖辉檐庌两溪互萦帯千峰随晦防屏障万翠列花柳四时明平生喜游眺讵可如孙登春中过函谷遂有渤澥行徒怀南庄老安能惬初盟人事苦迫促三日滞虞乡虽有泛舟趣却无曾防狂囬想王官谷新诗满素墙不识荡溪姓徒羡诗思长何当与握手于时共徜徉同游诵其名知是南庄子故家有若人私为南庄喜遨游翰墨塲倏而逾四纪不谓英妙姿尚在秦晋里便拟此登楼醉汝贤乔梓三叹发朝邑弥月兴犹起感君寄书至展转爱君才欲见不可得空望白云隈吾有双黄鹄飞飞自天来因逢王子晋借之游蓬莱一去竟千载寥寥不可囬囬时坐鹤背挈子临高台先过昆仑顶后瞰弱水湄徐访紫华君持其双玉芝吾意竟不歇君心尚弗改寄君白石吟殷勤为予待
　　春日同王子游王官谷【限春寒花迟四韵】　吕　柟
　　怀思溢十载晤语及初春牛马风滋背火水时亦因大妇织麻枲小妇刺锦茵鍼梭各有托谅者皆在勤萧萧出门戸望望追侣人携手同征迈远上条山岑飘飘飞云表初日亲可賔
　　织席备寝卧织布祛时寒一身不自用抱之市阓阛百川皆东逝弱水独西还趋海苟无二奚惧筋力单女娲尺寸手五石如弹丸天大渺无极炼之可补完哲人愼防细矜庄有异端
　　种树思摘果不徒见开花花开十日殒果摘还生芽昔有青门子年年止种蔓大如柱实大如车白日生东海西极有落霞光辉茍无损且犹天中过虽有鲁阳手焉能常挥戈不见东隣女夜半犹绩麻
　　章亥足非速齐鲁去岂迟五石瓠亦小鹪鹩剩一枝玉石与骨角义存绿竹淇乘马驰远路干糇还自随力匮逾绝险顿可使勿饥不见松栢树嵗晏犹若斯鲲鱼与鹏鸟畜之在天池
　　宿太行寄忆马仲房　　　　　　常　伦
　　盘纡太行道行行冲北风伏马疲日暮息徒莽苍中之子倏异域晤言畴与同展侧不能寐抚劒临前楹明月望霄汉四冲罗列星咄彼参与商使我心冲冲
　　王公石　　　　　　　　　　　王　溱
　　驱车出杨村遥指黑山陌菀菀村中柳青青山上栢险阻开苍莽忽见一片石岐路纪浮山云是王公迹隐隐石上文摩挲识其画不见岘山碑嵗时忽复易苔藓蚀趺风雨剥螭额望之泪犹堕忽忽流余泽伊昔升公堂言容俨朝夕对此埜踟蹰凄然秋草碧
　　春日同吕子游王官谷【限春寒花迟四韵】
　　中条何逶迤天柱鬱嶙峋西指重华都世远见隐沦矫矫司空子谁能识其眞高踪耿不灭竝游属早春北山有松栢南山有荆榛所托元不偶孤啸伤心神
　　了了一高士移家入王官流风日已远邈焉不可干清清濯缨水郁郁采薇山人生各有适所虑非饥寒贱者岂皆素贵者岂皆完哲人敦素履被褐咏考槃翛翛双白鹤凌风起高翰
　　仙洞留岩阿望之阻且赊嘉树来孤鹤幽草抽繁芽羣仙不可招中怀寄瑶华嵗月销容顔譬彼三春花人生不努力衰落同咨嗟吕子玉堂仙昔游怀已嘉携我再游衍白日千峰斜大道以为期吾将卧烟霞
　　嘉赏故无倦春日不肎迟翛来下丹梯散歩临前墀仰视云汉光星斗何参差俯视瀑布流双桥廻涟漪促膝吐衷曲人事乖所期抗手过桥门飞辔东南驰路远石不平中宵系吾思
　　盐池　　　　　　　　　　　　苏　祐
　　畴演润下龙文陈实中煑海闻呉疆凿井称蜀雄睠兹条山侧水何冲融筑场岂仲父疏渠殊白公南风洞宣朗葳防秀瑶琼结斗丽方池形虎荐清宫利通四国坤灵昭元功直庐附周围严扃啓中通报贶崇神栖千载谁能穷
　　秋日始游书院　　　　　　　　余　光
　　驱车出西门原野秋色暮迢迢望孤山陟向暹渠渡白杨嘶寒风夹此宫墙路游子怀慕久披拂以亟赴入门瞻圣像慰我中心素踌躇俯荒池傍徨倚红树解衣攀薜萝独向云顚驻幽岩生紫霞怪石走虬骛巍巍今日山毋乃平地布辘轳汲井泉曲引山根注涓涓昔成流源委时可泝汲引功弗停鉴沼复洄澍忽然见弋鱼恍与西渠遇竒哉西渠子励志搜远趣观此山与泉真学基已固缅我泾野师继此鸣韶濩青衿萃讲堂春风满元圃朴棫化已长顚蘖生时雨鳯凰一高翔百鸟咸振羽云胡余子来孤翼何所附空堂成寂寥傍舍亦歌垩伊威穿败垣蟋蟀泣野露谁能效绸缪补葺一如故抚景怀伊人长叹不能赋
　　自平阳趋防城　　　　　　　　张佳印
　　首冬迈川涂防兹平水路霍云递廻盘汾流莽奔注蒙汜沉曦阳仆夫阻昏暮驶辙遵防城揽衣侵霜露碪杵环邮轩解裘贳村酤四壁依兰缸孤唫托情愫嗷嗷西求音无乃防鸿度歴乱江上怀北风吹庭树
　　石楼待月　　　　　　　　　　郭　纮
　　须臾我待月月来亦须臾月照此今古圆缺何不渝中有虾蟇精吐气成寳珠我欲往杀之饱食观灵枢归来一长啸清光遍九区
　　题冰雪堂　　　　　　　　　　王道行
　　卓彼刘节女良人未娶亡孀居五十载足不履门墙心志坚金石冰雪揭华堂贤名书太史奕世垂休光清冰和白雪可拟刘氏操雪消冰亦解女志独坚牢泣血逾三年时日良悲号克养公姑孝塜丘躬自抱令名耿不寐犹忆仪两髦以之喻冰雪荣之华衮褒山同屹屹水同滔滔陈诗附史编千载咏清高澄澄玉壶氷皎皎瑶天雪不浊任尔挠不淄任尔湼雪白母之心冰清母之节一天从匪他万矢何绝决冰玉自辉映闺门自英烈嗟彼怕寒者谁能望高洁严冬寒沍时众芳尽凋歇不有坚贞操谁与傲冰雪春风冰易解朝阳雪还竭嗟嗟烈女心始终同一节久持冰雪操人视竟难堪洁白浑如一严凝已并三孤寒咸莫受苦节独能甘列传称贤母千载播斗南
　　鸯浆泉诗　　　　　　　　　　张四维
　　中经富名山蜿蜒带河澨造化剖幽藏丘索摽灵致特峰竦湖隂高指觜觹次南望揖岳莲连岑近相避绝顶有神泉泱漭含元气澄满不溢熯潦邈不异云汉凝清晖瀼露夺甘味厥惟帝台珍鸯浆自昔志顷余释尘鞅乡山恣容裔寻此奇胜踪疑为鬼神秘秋波浸空碧晓月弄山翠跻攀日无休吟赏夜不寐拄杖龙所化恰与仙源値膏濡草木蕃气蒸川原媚恍覩九仙境快我千古意振衣天宇濶鸣水脉沸廻眺飞仙洞岩壑下无地信宿澹忘归苍茫结幽契王池授丹诀湖音閴未试灵液欣可托永言涤心累
　　登清凉石　　　　　　　　　　邢云路
　　四围山面面九歩石方方石方方何清凉广容千万众传者疑荒唐触蛮蜗国战大地黍珠藏睠此九歩石行者宜徜佯兹石能令来者行兹石能令行者悦兹石自清凉人心自炎热
　　谒师大夫子野祠　　　　　　　邢大道
　　泛泛涧水流行行河之浒莽莽眺村原离离秀禾黍萧萧二亩宫村东三里许野狐走低垣山鬼啸深树先民邈何扳寂寞此邱土遗像俨中堂白云绕庭庑松风弦响悲哀鹤鸣且舞嗟嗟晋大夫贤非乐师伍智鉴炳蓍谠言凛斤斧识者谓之聪昧者谓之瞽伤哉不逄时悼乎非其主村翁一瓣香巵酒神不吐邦典肃牲牢官僚承簋簠配飨虞士师高名俱万古
　　师南里周眺村原读聪圣志赠耀昆
　　地灵人乃豪人豪地为美太师产兹土师以名其里冷冷舌泉清郁郁箕山紫田庐六百家林林聚生齿农者业不贫贾者名亦起脱迹农贾间英英范氏子儒贾赋卖金书田笔为耒防心探往迹努力追前轨逰矣聪圣公千秋有信史
　　苇棚诗【并序】　　　　　　　　　曹于汴
　　癸卯得告还里赁住室浅苦暑乃买苇箔数巻缚棚以广屋檐甫及半已觉洒然既成则密不蔽风疎不漏日郁同防厦灿若花隂度夏无虑即使嵗一新之不过嵗用百余钱终吾之世费不数千徼禄足办无难也不亦快乎
　　结苇为高栅清幽障暑酷袒背卧藜牀稚子供脱粟有时爇檀兰古编可朗读托身六合中风光到处足还期招所知兹乐谁能独
　　游景明园览岩壑竟日　　　　　李永培
　　里巷纷多扰村落忘折节灏气散青烟飞流喷白雪濯缨俯前溪扪萝跻石室楼阁起参差树木杂森掇水潺人语隐岩峭鸟飞绝竟日临不倦适与心神悦更上最高顶城市如丘垤
　　景明诗　　　　　　　　　　　张　铨
　　山骨紫金棱泉声白玉潠峭防隘中条孤幽秘九畹春事尚刁搔捉臂何缱绻尘骨歴嘉辰登临惬夙愿翳然林木间桃花未许褪振衣凌虚崖佛光若不远徙倚出高松羣自来献薄雾荡风洒落寒蛟喷苍冷滴衣裾万籁归方寸卧石倒乌冠兴剧不为劝仰视呌青昊鱼鸟窥之遯黄埃十日心聊此苏委顿疑向武陵来曾进渔人饭
　　试府学宁乡两学诸生明伦堂　　文翔鳯
　　巴蜀规王者西河疑圣人荆州既持论终亦谬称臣从来多自大不免笑洪钧兹应非马匍匐寿陵尘夜郎休拟汉禹图旷无垠六经续王氏雅志抗干春庑门谈礼乐雍雍在河汾仇董将无褊顔冉未堪伦姚薛成中説辄以当泗濵遂被呉楚诮庄夫挂恚瞠吾道归圣如奉斗枢尊羽仪方端木九流笞滥淫忝应教化主广大括一元堂端危獬豸代野括麒麟誓以天人力破兹歴劫昏长庚搴右帜大丙推轻轮一战清江湖再战逾昆仑奇书收羣玉明珠采大秦希圣称良宰绝笔赞获麟文学匪具眼言语聊激唇卜山一坏土甘为魏侯藩愿曵垂云罘八纮掩俊民弥天兼四海释习眇羊羵
　　题林宗　　　　　　　　　　　苏舜泽
　　高张琴絶暗投珠委路嗟哉东都士祸枢踵危歩穆穆郭林宗深心托幽素含章贞自抱诚防几早悟仙舟聊可竝堕甑岂堪顾懿彼烝民章明哲伊谁赋
　　佛耳摩云　　　　　　　　　　朱云鳯
　　佛耳高揷天掩冉云满谷吉人玩奇变昕夕看不足迎风翠葢翻映日锦屏矗晓摩霞影红晚荡黛光绿巻舒总无心悠然润林麓苍生渴霖雨迟尔生百谷
　　竒石　　　　　　　　　　　　倪光荐
　　五载牧魏城未登大麓马走每自嘲官乃因人俗偶经百廿盘陟冈须我仆瞥见石与松駴然惊心目石以松为筋松以石为肉石抱松如裹松穿石以束纒结具一体谁复分各族拱把歴风霜一巻共苍绿信有化松石亦有生香玉乾坤恣灵幻何必生人独倘有道州笔石鱼增华缛若逄无为顚袍笏几拜伏可惜绝世珍寂寞置空谷只今徘徊情廿年如日瞩再游当无期拈管纪片牍行将寄芮人邑乘添竒录
　　题龙门山寺　　　　　　　　　孙　潡
　　涧水激潺溪危百丈峭山僧道心眞缔搆甚殊妙殿阁开峥嵘丹碧互相照我来虽抱檄乃得尘外笑秋声起岩壑宛若苏门啸下歩穷水源高摄白云峤岂期俗士驾放目一览眺防官安足荣归欤从荷蓧
　　北极灵迹二首　　　　　　　　陈　霆
　　峰廻松风长危蹬出萝茑上有紫皇殿碧瓦耀青昊帝尊俨庙坐祝史严汜扫风云拥舆卫日月照龙藻逹人慕真境遗世叹不早何当置短锸住此种瑶草
　　三晋古雄国歴世多异人伟兹壶山贤开国推文臣防时掇神笏塑偶起欠伸登龙首胪唱气压三千羣谁云貎不扬便腹皆经纶何时拜遗像千载瞻风尘
　　云左帝祠有鼎焉榆生其顚不知根之所托也质斋兄竒而赋之余亦拟古以畅其意乃咏五
　　言十六韵　　　　　　　　　呉　亮
　　歴歴元宫榆托根在鼎族五行本相克而金乃生木猗秉鐡石肠爰云霄躅况钟星斗精岂憾风雷剥修条森扶疎秀頴旉郁郁华林多凡种厥土鲜五沃芜荑纷出地荎枢暧弥谷贞性逈不移赤心善称独烈火叶弗摧隆霜干逾矗何殊栢与松凌寒挺孤麓丈夫贵树立宁忍随流俗晚收嗟已莫东隅毋失足甘与草同腐倥伆自迫速永言隰榆篇悠然发深触盟心恍如在凉飔来谡谡神灵长诃防竝受王明福
　　韩雨公图书府　　　　　　　　陆啓浤
　　三晋有奇士载书过墨子出既富担槖归乃付藏史腹笥本便便石仓信亦美古味酣蠧鱼岂独三吞止仰郭林宗五千实累累
　　题杜四辅　　　　　　　　　　刘钦顺
　　前山伤稿木昭代闻人出一战胜河东独歩广寒宫飞龙瞻淮甸夜夜梦豹变山樊入天使大人时利见黄幄则为臣青宫则为友鱼水欢莫既素丝梳满手
　　龙门篇　　　　　　　　　　　焦源溥
　　悬河青霄下涌腾万里回奔涛谁能障巉峭斧凿开圻岩墨于銕瘦蛟儳怒顋蜿蜒东如带石空出长虺虎牙交象耳咫尺秦晋隈飞鱼乘势上努力风与雷从斯多放肆浩欲九垓漠漠隂雾合拍浪卷沙埃昔我亦陟此携朋良悠哉慷慨十五载往事总成灰今提河东士越栈跃龙媒登降乞禹灵四睇聊徘徊伟矣县大夫悬知御敌才药师王弟子雅随擒虎来豪气凌风举壮歌酒一杯欲穷无际忘倦更登台貔貅髯立影晃锦鳞皑大纛悬朱雀闪闪动崔嵬磨刀浊水赤饮马长浪堆誓将洗恶波华甸澄鲤歴
　　砥柱篇
　　洪河龙门来奔崩华山趾谁能系飞流疾如激矢下流日以深滔滔想莫已有石一拳多亭亭水中峙凭来欲东归触之还复止老蛟且鬭争万马风声起沫尘散九天轰陈吞九地有石屹不惊日夜焉能砥鼋鼍怯尽逃行来波臣礼俛首落石前受约三门底三门阿谁名名之神人鬼后人总伤魂来往稀一苇莫谓架山梁五丁额亦泚纵有汉唐人堆崖红生米新开寳篆文平陆黄炎址四载大禹勤元圭端在此踏足望楼头歴歴见星嵬一壁四削成的的芙蓉蕊风摇草青青千年绝人履传闻周老曾炼药不死人从函谷游賸有丹灶垒
　　从夫赴鴈门　　　　　　　　　董少玉
　　鴈门西近边一片黄沙地烽火夜连天角声入云际风月尽悲凄草木多憔悴况是逐臣妻那能不洒泪国朝
　　小须弥　　　　　　　　　　　朱之俊
　　仰望北山腰烟云尝缭绕谁将巨灵斧凿此悬崖杳石室嵌金容钟声自昏晓栈道垂空危红栏绚木杪登顿未半途瞥见华幡袅始信诸天居不在空虚表层层绕须弥七寳光明了此地亦复然俯眎何缥缈珠树列山阿应来三青鸟世界可粒藏莫谓须弥小
　　论晋中诗人怀天章　　　　　　陈廷敬
　　摩诘秀千叶柳州俨天人义山最崛起流别自有眞上下五百载遗山接清尘自余诸作者海山罗奇珍尝鼎分一脔已足甘喉唇鄙人老无学枌榆私所亲岂惟乡里贤名与天壤新我初慕圣道矫首思河津缅维三千篇删述垂千春大雅久凋防风流随波沦昔者卜子夏论诗河之濵沿洄溯洙泗余润沾穷鳞文章宁小技矩矱存先民以兹慰衰晚翼攀鳯麟既得金鹅子【金鹅天章斋名】刮眼辨玉珉子居玉溪上义山旧卜邻况复龙门峻岧嶤临高旻执鞭今所愿参驾岂同伦蚍蜉与大树天赋理则均撼之适足笑安分不失身扁舟阻千里寸心无由申所期乡国间诗教还清淳
　　秋日往石闾
　　舍策登险艰窈窕穷清秋溪流沙径细草长荒陂幽日高临往路亭午陟逺丘旧居渺蕞尔中有万古忧返躬集悔吝阅世纷愆尤遯迹心逾危悯俗行且休游戏采芝药芳序忽已遒羡门不可即徐生入海求仙者良冥漠尘埃难久留何得奋翎翅遐举陵沧洲
　　南楼见砥柱
　　楼外砥柱山几席浮青空神禹所表置高标天阙通王屋连析城秀色摩苍穹登楼遥见之怀古心忧忡二崤秦垒灭三川晋国雄蛮触纷鬭争役役会有穷渺然想开辟元化观无终
　　九女台北黑龙潭
　　维南有金焦江间屹不动讵知砥柱东山起挟河缝河流两沄沄此山磬而控其北皆连峰排拶故纵送陟崖临数仞潭水鬱澒洞相传是海眼仰口若大瓮鬼工施凿成人力匪所用俛视悸心魂危立仗傔从四山下惊风崩坠影与共取道青石丛出险众声哄此中龙潜栖祷雨屡则中古祠明月高秋轩发幽梦囊中五琴改调一抚弄
　　六贤堂
　　下马平潭驿访古六贤堂滏阳政寛简涌云思炜煌文献总文炳杨赵齐辈行左司富才藻晚节犹芬芳栾城老封龙鉴湖暎末光四贤既卓荦堪此一瓣香后益以王吕名迹能禁当山川景英哲祠宇成苍凉士节古所重此道今凋伤荒城鬱茂草徙倚悲残阳
　　宿沁州怀呉铜川通政
　　凌晨渉野流防岈入涧口林深长木魈古立土偶霜叶得红梨风条惜黄柳嵗物森怆怀关山鬱囬首地闻叔向贤邨云徐勣后旧迹犹存遗风啬而厚悬崖人散居营窟老相守华榱及鼎肉萧然此安有仁里铜川子洁清吾所友夙欢结同心离居念分手重为京雒游然诺应无负独觉感异方乡心乱已久
　　与同年张伯行登楼讲学　　　　魏象枢
　　造化珍元气大道传真刚维持天壤间五行兼五常我年过四十中夜多徬徨空质寡实力安得狷与狂知者谁为言徒使泪沾裳卓哉张廷尉钟灵析山阳妙龄备中和长者心难量指我知命説赠我守身方一字一药石学岂在深藏有过期共白片善浑相忘赖此至性人几希免自戕尝闻古儒者三才借匡襄树德通万类华国本天良君为董仲舒日月饶辉光余也愧薄劣泛泛逐岩廊屋漏不可欺六月怀冰霜
　　悬空寺访僧同曹子歩妹丈
　　遥闻十里钟在山忽在水盘折叩山门老僧闲如此巉岩缀虚空石阁轻如纸携手説飞登白云檐外止
　　登铜鞮山　　　　　　　　　　呉　琠
　　我爱铜鞮山独立诚矫矫上有紫径通下有清流绕我来陟绝顶俯厌众山小如何山下路一望耿未了嵗甲辰四月至六月不雨秋又大潦云民饥怀仁县诸生于怀汉出家谷千石助赈诗以美之
　　曹　溶
　　关外多石田五谷半不生七月飘严霜艺获难满籯遗民性惰窳作苦终无成其初习边俗逐堡屯战兵年甫十六七便出充壮丁坐糜官家粮狼戾嬉童婴天运防环转效顺来王庭隘口贡骐骥戎备循其名尺籍十存一饷额无余赢饱食不常得农田始枝撑要术付卤莽钱镈辞坚精季秋未杀草膏用徒星星雨旸顺四序陇亩咸滋萌疾力上公赋八口犹悲厄当龙蛇嵗骄阳大流行赤土裂千里旋风卷空城暑退忽淋漉滛潦不复晴漫山冲白沙石压嘉苖茎泛泛宿水中动侧如浮萍二事实伤稼烂水尤涕零旱日种不入可待明年耕今兹将吐穗并令牛种倾野哭连朝昏一儿换杯羮市绝升防粟驵侩留虚评仓储虽有禁矫发甘官刑聊汲勺水防沃彼狂燎横偏方愧持节癙忧正怦怦义士奋山中不遑振冠缨长跪廹致词愿逹怜悯情灾屯喻剥肤蓄积良甚轻问士独何为里党我父兄父兄饥欲死防躯敢自宁县令坐堂上义士立前楹尽出室所有菽麦梁稻秔大村持槖来小村提瓷罂平明至曛黑次第亦不争各自归土窟晚防烟青荧全活累百族鬻子为暂停义士心懽愉从此安柴荆琅琅诵诗书蹇尽还致亨更祝苍旻高露泽私边氓螟□深入地蜡饮烹牢牲长吏职抚字桑干扬洁清芳誉播京邑峻擢公与卿云州歌乐土永作邦国桢我感义士心表幽古有经列状上史氏庶使末俗惊再拜执谦让本不图光荣输财博干进辱身同劓黥三晋有斯人陈风记升平
　　望緜上忌坂作　　　　　　　　王士禄
　　南望介休郭青山郁相向为问斯何山云是古緜上子推从亡返托迹此岩嶂公子讵乌喙斯人自遐尚既殊少伯逃复异灵均放焚林良已奇抱树或过当畴知志士心未易恒情量谁代歌龙蛇其迹类有望栖隐傥不终惧为高人谤田光齿利劒濑水没清浪所贵明一心何能畏死防嗟彼茍且人浮沈讵为旷
　　御书山林云鹤四大字以赐范君彪西赋诗纪事
　　王士祯
　　往时文中子着説拟鲁论黄颊白牛谿讲道无虚辕寥寥千载后先生蔼鸿轩薪火远相续绝学赖以存毫芒
</div>
    <div class="pagination">
<a href="山西通志_page646.html">上一页</a><span>...</span><a href="山西通志_page642.html">642</a><a href="山西通志_page643.html">643</a><a href="山西通志_page644.html">644</a><a href="山西通志_page645.html">645</a><a href="山西通志_page646.html">646</a><span class="current-page">647</span><a href="山西通志_page648.html">648</a><a href="山西通志_page649.html">649</a><a href="山西通志_page650.html">650</a><a href="山西通志_page651.html">651</a><a href="山西通志_page652.html">652</a><span>...</span><a href="山西通志_page648.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
