<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 471 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 471 页/共 698 页</h1>
    <div class="content">徃体予仁钦哉勿渝庶几祥刑有永令誉官箴増嘉靖七子王李辈同官西曹建白云楼相聚论诗一 
时目刑部为外翰林于鳞句有诸山城上出落日署中寒元美歌有傥问曹中理公事君其且看西山 
碧漫堂诗诏原刑部福建司轩曰甘露贵溪江以潮为郎时甘露降于轩柏作记刻碑碑仅三尺万历 
庚子四明冯若愚移砌轩前壁中耳谈原彭惠安韶在刑部司旧有五显庙公命碎其象易以清献赵 
公神主西圉闻见录以上四条原在城市门今移改臣等谨按明时刑部在长安街西今俗呼刑部街 
者是也国朝迁建后其地已废白云甘露诸遗迹亦皆无存今刑部治事之所榜曰白云盖第数典征 
名而非复当时之故址矣臣等谨按以上各条叙刑部原工部在阙东户部之后西向春明梦余录原 


在城市门今移改増工部在皇城东户部后设尚书满汉各一侍郎满汉各二营缮虞衡都水屯田四 
清吏司各设满汉郎中员外郎主事等官司务厅一大清一统志増工部公署国朝即明旧址建大堂 
西向营缮都水二司在左廊虞衡屯田二司在右廊司务厅在大堂之左料占所在堂右堂后为督催 
所其堂官视事之所亦曰藤花厅枝干蚴蟉与吏部相彷佛第不传为何人所植也工部册臣等谨按 
工部堂额曰敬饬百工前列训辞曰五材是饬六府孔修繄冬官攸掌综理核实审度程功其悉体此 
意世祖御笔也原明宣宗工部箴虞舜之世垂若百工暨于成周乃设司空汉制水衡将作少府备物 
致用必谨其度我朝廷官列次六卿率属冇四各底于成凡诸缮作仪品有秩办其楛良去华就实凡 
厥有位宜慎其官顺理而冶勿苛以残山泽之利羽毛齿革金矿丹漆暨木与石为所当为毋耗于财 
逸所当逸毋殚其力毋纵己私縦则召菑毋溺于贿溺则取败必祇必勤必施以公百役具宣惟尔之 
功其懋敬哉视古仁智率履勿愆用保禄位官箴原工部居六曹后仕进者令局视之嘉靖间兴大工 
添设工部官比曩时数倍营缮司尢盛郎中多至十余员得骤升京堂或有先赐四品服者人始摹之 
而为语曰马前双马后方督工郎马前双者棍马后方者杌也说聴补刘麟为工部尚书奏建节慎库 
与台臣仝典出纳自是财无滥用万姓统谱补嘉靖八年二月工部尚书刘麟上言本部设立衙门之 
时原有大库一座规制颇宏在本部之后有堂二重并大墙限隔但有中正大路前通臣等相度本库 
之北循銮驾库外墙而行正与东朝房一间相对查系兵马司官住其房年久损漏可以改为门道库 
官库吏亦不必增添本部所属皮作局其务甚简可以改为库官架阁库吏并匠科典吏俱可改为库 
吏库门责委虞衡司掌管其未尽事宜听臣等临事损益具奏得旨允行麟又上言库藏既立当掲额 
定名以垂久远本库所贮本以奉国之公似当名曰奉公之库若求设库本意不宜滥兴工作以节为 
本不宜横取悖出以慎为尚名曰节慎意义亦通疏上定库名曰节慎春明梦余录以上四条原在城 
市门今移改増北京节慎库金银元寳各一盖镇库之物以梯登其上其邉尚髙于人上刋永乐九年 
字查浦辑闻原文思院在举场胡衕属工部屯田司官有大使副使长安客话原正德四年闰九月迁 
文思院于安仁厂隙地以成造军器数多旧院空僻尝被盗故也明武宗实录原六年七月改建工部 
文思院于东城明时坊以旧置地卑沮洳不便改作故也同上以上三条原在城市门今移改増节慎 
库在署东制造库在长安右门外丙丁戊三库在西长安门内皆属焉大清一统志臣谨按节慎库本 
朝因明旧址建复剏建制造库所属分五作曰银作曰镀作曰皮作曰绣作曰甲作其职掌与前代文 
思院相类又惜薪厂在宣武门外炮子库在左安门内濯灵厂即铅子库与火药局俱右安门内原宝 
源局在城东石大人胡衕石亨旧宅也亨诛宅没入官嘉靖中以赐仇鸾鸾败复没入官因改为鼓铸 
公署盖鼓铸一事其初惟属工部至天启二年始添寳泉局属之户部而工部所铸微矣春明梦余录 
原在城市门今移改増宝源局在朝阳门内西南新増一厂在崇文门内泡子河满汉侍郎各一总之 
满汉司官各一为监督又大使二员大清一统志原正德三年六月开设神木千户所先是朝阳崇文 
门外大木厂二调镇朔永平遵化等三十四卫所军士千人护视神木至是军士陈志等奏徃来勤苦 
乞比蕃牧嘉蔬事例改设一所兵部覆奏从之明武宗实录原七年三月革神木千户所同上原十年 
六月复设神木千户所于朝阳门外从太监张鋹请也同上补工部设五大厂一曰神木厂在崇文门 
外额发军千名办工一曰大木厂在朝阳门外即獐鹿房厂也办工军数与神木同凡各省采到木植 
俱于二厂堆放大木厂则兼收苇席一曰黒窑厂一曰琉璃厂烧作砖瓦及内府器用一曰台基厂堆 
放柴薪及芦苇又有五小厂曰营缮所木工也曰寳源局金工也曰文思院曰王恭厂俱丝工也曰皮 
作局革工也其外别设三厂曰北窑曰南窑曰铁厂主笵金合土之事后废止征地租银贮节慎库与 
料价同用明永轩日记以上四条原在城市门今移改増琉璃厂黒窑厂柴厂煤炭厂木厂皆分遣司 
官监督大清一统志臣等谨按琉璃厂本朝仍其旧制黒窑厂今裁俱详见城市卷中补北京工部厅 
前有铁砖相传为石季伦家旧物库中有玳瑁帘横数尺其长倍之四旁缝以锦绣又有玳瑁席经纬 
相错若莞与蒲不知何代物先君子为屯田郎日尝言之鸿一亭笔记原在城市门今移改臣等谨按 
高承埏鸿一亭笔记所载工部厅前铁砖已莫详其处至帘席诸物亦沦失久矣又按以上各条叙工 
部増理藩院在玊河桥东长安街南向本朝特设掌外藩蒙古及喇嘛事西域平定凡回部伯克皆隶 
之设尚书一侍郎二及郎中员外主事笔帖式等员皆用满洲并蒙古人大清一统志臣等谨按自平 


定两金川以来凡各土司入觐之职亦隶于理藩院云増理藩院署旧在刑部北后移今处分典属王 
会旗籍柔远徕远理刑六司司务厅一银库司库附焉大凊一统志臣等谨按理藩院堂额曰宣化遐 
方前列训辞曰盛代声施赫濯无远弗届遐方属国共効享王务在弘宣德化以尽怀柔之道世宗御 
笔也臣等谨按以上各条叙理藩院原都察院在皇城西春明梦余录原在城市门今移改増都察院 
左都御史满汉各一人左副都御史满汉各二人监察御史京畿道河南道浙江道山西道陜西道湖 
广道江西道福建道满汉各二人江南道满汉各四人山东道满汉各三人四川道广东道广西道云 
南道贵州道满汉各一人经历都事满汉各一人大清会典臣等谨按都察院原设有左佥都御史一 
人乾隆十年议裁増都察院在刑部北掌河南道别有公署在其西本京畿道署也大清一统志増督 
催所查旗处皆在署内穿堂后都察院册臣等谨按都察院堂额曰都俞吁咈前列训辞曰言路以都 
俞吁咈勉之则上不亏于天下不失人臣事君之大义故书尚书都俞吁咈四字赐之圣祖御笔也又 
按明都察院在长安街西之刑部街今署之在西长安门外者乃本朝即明通政司旧署改建明嘉靖 
乙未通政司题名碑一通在大堂左已剥落不可辨矣旧制各道以河南为首乾隆二十年改制首京 
畿道与河南道互易其署今京畿署之在大堂右者即故河南道也江南山西二署在堂左廊浙江江 
西四川广东云南贵州六署在堂右廊陜西湖广二署在二门外之左山东广西二署在二门外之右 
福建道署在内堂后堂左为经历厅穿堂之北为都事厅惟河南道署别在刑部之南本京畿道署俗 
犹呼京畿道胡衕云増圣祖御制台省箴台省之设言贵斯专寄以耳目宁取具员通明无滞公正无 
偏党援宜化畛域宜捐洞逹政体斯曰能贤古昔诤臣风规凛然吁谟谠论垂光简编朕每览绎如鉴 
在悬居是官者表里方直精白乃心充广其识国计民生臧否黜陟凡所敷陈敬将悃幅风霜之任以 
惩奸慝抟撃之威以儆贪墨毋摭细务茍塞言职毋纷成宪妄逞胸臆书思入告当宁对扬沽名匪正 
营私孔伤或藏嫌怨谬为雌黄受人指嘱尤为不臧形诸奏牍有玷皁囊职司献替亟宜审详敬尔在 
公风纪岩廊箴词用朂诞告聨常大清一统志原明宣宗都察院箴历代建官皆有御史任之耳目委 
以纲纪紏达绳愆激浊掦清用献嘉言惟直与明祖宗之制有长有贰其下之属凡有十四敷达民隠 
举察官邪必究大体毋刻毋颇必由中道毋过不及毋以贿迁毋以势慑敦仁之存笃义之行冰霜之 
清松柏之贞凡尔宪臣敬慎以朂庻几朝政资尔以肃媕婀缄黙徒取充位职是用弛国则何頼必端 
诸心必修诸已庻懋尔绩庻辅予理官箴原徐阶京畿道题名记御史以监察为职出入中外激掦刺 
举无避大吏京畿道又在十三道之石为特置焉说者谓始以佥都御史领之后乃易以御史之久次 
者然其沿革不见于会典而今两京畿道印其一有文曰洪熙元年造则其领以御史也久矣岂佥都 
御史之说乃洪武永乐间事御史其定制欤嘉靖丙午今中丞王君某以御史视道事值署舍为雨所 
圯修复之既而稽前之莅兹道者其姓名徃徃不得存喟然慨文献之湮没也于是即所闻见扁之署 
中而请余记其后御史党君某令廷尉魏君某张君某太仆鄢君某御史邢君某继至遂相与勒石题 
名以申前请予惟国朝建立诸司条理品式灿然备具而又以文案严照刷之条重理没达枉规避之 
罚期以杜吏欺餙守法故毎省必命御史董之而是道之设则又居京师重地凡六曹五府暨百司庶 
政文案之照刷咸属焉故其文移之体视诸道有加益重其任俾得行其法也及其久也吏既视以为 
常而御史间亦习于姑息送刷者举其一或遗其二为刷者详于细或畧于大而当时建署设官之良 
法美意且将为弥文故事日以坠失则前此姓名之不存复何怪哉今诸君精明刚毅咸克举其职而 
肆其余力搜罗前人列之贞石将俾来者指其名第其政于以审淑慝之辨其虑远矣然予又闻今世 
文人学士往往重史藉而于文卷则诋为鄙俗至却去不欲观夫文卷视史籍虽其文不同然而国之 
故实与夫贤人君子经世佐时之具民生政治休戚兴替之由举于是在其有资于见开政理宜无不 
同而轻重之若是其异是大惑也呜呼士诚知文卷之不可鄙则其从事于照刷有不思尽其心以举 
其职者乎世经堂集原御史差委在内则京畿刷卷及廵视京营提学廵仓廵库巡视光禄清恤盐课 
在外则廵按清军刷卷廵盐廵河廵关巡茶印马屯田遇有征行则特遣监军纪功西垣笔记以上三 
条原在城市门今移改原入端门内则六科也东曰阙左门在东松林会推处也西曰阙右门燕史原 
六科直房在午门外东西相向初在掖门内之西与内阁相对所谓六科廊是也以灾移外直房春明 
梦余录原都下有谚语云吏科官戸科饭刑科纸工科炭兵科皁隶礼科看宙载以上三条原在宫室 

</div>
    <div class="pagination">
<a href="钦定日下旧闻考_page470.html">上一页</a><span>...</span><a href="钦定日下旧闻考_page466.html">466</a><a href="钦定日下旧闻考_page467.html">467</a><a href="钦定日下旧闻考_page468.html">468</a><a href="钦定日下旧闻考_page469.html">469</a><a href="钦定日下旧闻考_page470.html">470</a><span class="current-page">471</span><a href="钦定日下旧闻考_page472.html">472</a><a href="钦定日下旧闻考_page473.html">473</a><a href="钦定日下旧闻考_page474.html">474</a><a href="钦定日下旧闻考_page475.html">475</a><a href="钦定日下旧闻考_page476.html">476</a><span>...</span><a href="钦定日下旧闻考_page472.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
