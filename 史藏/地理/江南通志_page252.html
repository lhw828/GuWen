<!DOCTYPE html>
<html>
<head>
    <meta charset="UTF-8">
    <title>江南通志 - 第 252 页/共 731 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江南通志 - 第 252 页/共 731 页</h1>
    <div class="content">　　淮安府滨海三县北则安东中阜宁南则盐城安东宋涟水地隔河与庙湾相对河淮之流从此入海其地有白阳盐场团墟七里平望遏蛮等河縦横连络俱西接官河东入一帆河以达于海俗谓之七条港其东有云梯闗自一套以至十三套前明时大河衞指挥驻防于此盖河海交防之冲云过大河口而南为庙湾旧本属山阳县今为阜宁县地宋末李全遣海舟出海口以习海道明筑城堡设游击及海防同知以协守之皆庙湾地也庙湾之西为刘庄明官兵败倭于此追至虾子港而遁又有蛤蜊麻线二港为从前窥伺之迳又有窈子港雍正七年新设汛地庙湾之南为射阳湖从新丰市出海之口乃阜宁盐城二邑交界处明万厯中漕臣凌云翼所开濬也盐城海口三处斗龙港新洋港野潮洋斗龙新洋为五条沙阻塞峩舸巨艑猝难出入惟野潮系新添小闗子汛地常与掘港庙湾二营防哨廵防其南北盐场九所自伍佑至四安俱濒海岸有沙冈南接大冈镇北接山阳庙湾延百四十里有石防口为串场河出海之道有捍海堰即范公堤自盐城至通泰明嘉靖间倭贼防入官军据岸遏之贼不能前筹海图编所谓彼此夹攻逼之使至汤潮岸可一战成擒者即谓此堤也今安东为庙湾营汛地盐城为盐城营汛地而阜宁则二营分界戍之凡列汛四十有二自盐城以南入扬州兴化县界
　　安东县界汛
　　王采垜　　　　　　　七套
　　杨家港　　　　　　　七条港【以上庙湾营汛】阜宁县界汛
　　北垜　　　　　　　　本套
　　大套　　　　　　　　三巨
　　塌口　　　　　　　　尖头港
　　排网港　　　　　　　防洋子
　　陷阳子　　　　　　　当尖港
　　防港　　　　　　　　通洋港【以上俱庙湾营汛】
　　小闗子　　　　　　　朦胧镇
　　沟湾【以上俱盐城营汛】
　　盐城县界汛
　　新洋港炮台　　　　　草堰口
　　廖家港　　　　　　　沙沟镇
　　大冈镇　　　　　　　大团湾
　　安丰镇　　　　　　　马家荡
　　清沟镇　　　　　　　建阳镇
　　楼夏庄　　　　　　　沙家庄
　　黄土沟　　　　　　　南辛野
　　崔家庄　　　　　　　石防口
　　伍祐场　　　　　　　便仓
　　新洋港　　　　　　　冈门镇
　　天妃口　　　　　　　新兴场
　　上冈镇
　　【以上俱盐城营汛】
　　扬州沿海之邑二北则兴化南则泰州至海安镇而止兴化自石防牐以北与盐城分界有刘庄场明兵备陈景韶殱倭处刘庄之下为白驹场嘉靖三十八年副总兵刘显曹克新尝败倭于此其地有牛湾河东入于海设南北二牐有鬭龙港自刘庄场北分流东入于海有大东河自草堰北分流丁溪河东北入海自丁溪以下为泰州境泰州营旧有六寨自兴化之刘庄白驹而下曰丁羙舍在东台场海口曰角斜曰拼茶在州东滨海之地与如臯之掘港而六前明尝设忠孝忠义两营嘉靖间以倭警复设海防兵备道驻防于此
　　国朝改设守备仍属海防后以文武不相辖改归狼山康熙十一年添设游击镇其地自泰州以北歴兴化至盐城皆为范公堤捍防之地州东南海中有壶豆洲梁侯景败走自沪渎下海欲向防山羊鲲以舟师直向京口至壶豆洲诛景即此地也有王家港雍正八年添置汛地増设千总一员把总二员驻防中舀灶五木楼地连北龙港盖泰盐二营交界处其沿海东南为海安镇镇有城明初常遇春所筑嘉靖倭警唐顺之修之地居泰州如臯之间东可控御海口西可捍衞扬州盖要地也今兴化为盐城营汛地泰州为泰州营掘港营汛地凡列汛十过海安入通州如臯县界
　　兴化县界汛
　　白驹场　　　　　　　　大团
　　刘庄场　　　　　　　　斗龙港【以上盐城营汛】泰州界汛
　　丁羙舍港　　　　　　　唐家洋港
　　伍灶港　　　　　　　　黄沙洋【以上俱掘港营汛】王家港【右哨海口千总头司把总驻此】五木楼【右哨海口二司把总驻此以上俱泰州营汛】
　　泰州入如臯歴李家堡丰利马家二场南至掘港营掘港为洪武初信国公汤和经理海上时筑旧止设土堡嘉靖三十三年倭入寇巡抚郑晓奏设把总三十八年巡抚李鐩奏改守备统东西二营焉自掘港西南六十里至石港场宋绍兴间刘豫将入寇沈与求言海道当防如角斜石港水势湍急即此石港也如臯县旧志曰掘港旧制南援石港狼山北救拼茶角斜李家堡但石港岸髙潮小船不可泊间于七八月风急潮髙或乗势可入若拼茶等三寨虽地居肘腋实出掘港之背均非安营善地惟有方前旧址水草两便宜置砦于此循港而前陈家了川腰等处亦应设兵防汛若举其最险者又有东凌港埃沙横南坎北坎此尤独舌大洋之两颊至于拼茶三寨止堪后应难委前锋是在当局胜算云今陈家了川腰等已添设汛守则石港非宋比矣由如臯沿海而南为通州州东为海门明尝筑正场芦便二堡设大河营于此康熙十二年海门城垣冲破废县为乡其大河营兵调防赣榆即于狼山右营派拨防防海门东汛又东为余东余西余中三凤
　　国初余中尝没于江今渐复矣又东则吕四场为范公堤所由起串场河之入海从此达焉明嘉靖间叅将乔基尝败贼于此又东为廖角东北距海南面江沧波万里诸岛歴歴东南与崇明县相对为海防极冲之地宋绍兴六年王彦以所部民屯通州之廖角即此通州之南为狼山五峯相连屹立江岸明崇祯十七年刘泽清开藩改狼山大镇以郑昌帅之
　　国朝酌用旧制设副总守备等官后复改大镇立三营焉今通州为狼山营汛地如臯为掘港营汛地而泰州则两营分辖之凡列汛七十由狼山南对常熟福山是为江海交防门户之地
　　如臯县界汛
　　甜水港　　　　　　　沙鱼洼港
　　唐家堞港　　　　　　埃沙横港
　　川水洼港　　　　　　东陵港
　　川腰港　　　　　　　陈家了
　　海子洼　　　　　　　大洋稍【以上掘港营汛】通州界汛
　　沈灶墩　　　　　　　歇脚港
　　大东灶墩　　　　　　东坦墩
　　大漾墩　　　　　　　营北墩
　　泗港墩　　　　　　　泼水墩
　　旧营墩　　　　　　　宣家坝
　　中管坝　　　　　　　张家沙
　　芦芽嘴　　　　　　　唐洪灶墩
　　严灶墩　　　　　　　东社墩
　　八里坎墩　　　　　　周灶墩
　　新灶墩　　　　　　　王灶墩
　　廖角嘴　　　　　　　青台墩
　　东洲河　　　　　　　坍塽墩
　　三生港　　　　　　　朱牙墩
　　七星墩　　　　　　　五甲墩
　　老坝墩　　　　　　　五里墩
　　三里墩　　　　　　　余东东墩
　　新造墩　　　　　　　余东墩
　　戴青山墩　　　　　　王家岱墩
　　东团墩　　　　　　　中团墩
　　西团墩　　　　　　　八甲墩
　　旧河墩　　　　　　　余西墩
　　天生港　　　　　　　十里河【以上狼山右营汛】
　　三里铺　　　　　　　周家油坊
　　观音山　　　　　　　小浅沙
　　大横港　　　　　　　清水港
　　福星沙　　　　　　　二圩木楼
　　小圩墩　　　　　　　生水港
　　剑山炮台　　　　　　黄泥山炮台
　　花毛港　　　　　　　姚港墩
　　任家港　　　　　　　芦泾港【以上狼山左营汛自黄泥山炮台至芦泾港五汛互见江防】
　　崇明即宋三沙之地周五百余里孤悬大海四面受敌西北望通州西南望太仓州虽呼吸可通而皆为沧波所隔唐顺之所谓天生此一块土以障蔽南直门户者也明多倭冦之警嘉靖三十二年倭据南沙又明年入野茅港又明年寇平洋沙间一年掠营前沙其明年入水渎港又三年据县后沙其他侵犯不可胜计
　　国朝顺治十年海寇张名振驻泊东阜平安二沙十六年郑成功据排沙康熙二十二年周云龙藏匿舟山皆为崇邑切肤之患邑南外洋有洋山凡东倭入寇自下入陈钱山来必于此山抛泊邑北外洋有莺游山【即前东海云台论中所谓莺游门】凡北寇窃发必抛泊于此明崇祯中海寇顾荣藏匿其地蘓松道程峋会咨淮抚史可法穷勦始平盖皆要之地哨探所宜先者也康熙二十八年因江浙洋面盗艘窜入商舶总镇梁鼐奉
　　谕防与浙省分汛洋面以洋山马迹山为界马迹山脚以南洋岛属浙省管辖大洋山脚以北洋岛属南省管辖自西至东洋面山岛俱以两山为凖勒碑小洋山为定制焉今崇邑所辖洋中诸山毎出汇头先至大七小七二山次东行至马迹山又东至花鸟山又东至陈钱山而止余皆浙界顺治十五年设蘓松水师总镇标下八营曰中曰左右曰前后曰竒曰左右协康熙六年严出海之禁其沙船俱收泊崇明内港将八营官兵分派沿海各汛十四年改设提督统辖八营二十三年平海寇周云龙仍改题为镇复裁减八营止存四营曰中曰左曰右曰竒分界巡防凡列汛六十有八
　　崇明县界汛
　　【北路】永宁沙东原旧台　　永宁沙西原旧台
　　三造台　　　　　　　四造台
　　张网港原旧台　　　　头条港一造台
　　二造台　　　　　　　三造台
　　盘滧原旧台　　　　　蛏殻滧原旧台
　　蛏殻滧二台　　　　　东滧原旧台
　　北竖河炮台　　　　　西洪滧原旧台
　　保平沙造台　　　　　北合洪原旧台
　　外海山前野鹅两沙【以上蘓松水师中营汛东南】施翘河南岸炮台　　南洪原旧台
　　三条竖河旧台　　　　顾四房沟炮台
　　郁黄状造台　　　　　新开河西岸炮台
　　东岸炮台　　　　　　盘船河造台
　　三条港造台　　　　　蒲沙套原旧台
　　当沙头原旧台　　　　大套原旧台
　　二滧原旧台　　　　　岸沟造台
　　四滧造台　　　　　　六滧造台
　　七滧造台　　　　　　新复裨沙【以上蘓松水师左营汛
　　东北】保镇造寨　　　　　髙头沙原旧台
　　虾撇滧　　　　　　　小七滧造台
　　大花洪原旧台　　　　陈六港造台
　　大港造台　　　　　　拳头港造台
　　张家港造台　　　　　北当沙头造台
　　仙景沙造台　　　　　小竖河原旧台
　　梅家义路造台　　　　挑皮港原旧台
</div>
    <div class="pagination">
<a href="江南通志_page251.html">上一页</a><span>...</span><a href="江南通志_page247.html">247</a><a href="江南通志_page248.html">248</a><a href="江南通志_page249.html">249</a><a href="江南通志_page250.html">250</a><a href="江南通志_page251.html">251</a><span class="current-page">252</span><a href="江南通志_page253.html">253</a><a href="江南通志_page254.html">254</a><a href="江南通志_page255.html">255</a><a href="江南通志_page256.html">256</a><a href="江南通志_page257.html">257</a><span>...</span><a href="江南通志_page253.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
