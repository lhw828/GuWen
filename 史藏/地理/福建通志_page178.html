<!DOCTYPE html>
<html>
<head>
    <meta charset="UTF-8">
    <title>福建通志 - 第 178 页/共 239 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>福建通志 - 第 178 页/共 239 页</h1>
    <div class="content">　　薛氏【广西都督张枢母二十五嵗而寡枢甫四嵗孝养舅姑抚孤成立年八十余终】
　　赵玉莲【连江人赵廷兰女事母至孝适郑鋐防姑病甚莲割两股调粥立愈家无兄弟间归侍母母有心病医者谓宜用心血乃刺心穴血和丸丸进而母病消】
　　郑氏【长乐儒士陈道原妻夫病已革始议婚期父母难之氏请行成礼后夫即死其父怜之谕曰尔虽婚犹女而未妇也不妨更适氏恸哭誓曰方受聘时已为陈氏妇何待今日况合巹共牢神人共鉴将谁欺乎卒不可夺寿至八十无疾而卒】
　　郑尾玉【福清人适同里郑道禄道禄本翁系其先世赘于郑而冒其姓归三年道禄卒尾玉年十九遗孤十阅月以必死殉家人为解乃感泣抚孤事嗣翁姑得欢心嗣翁姑殁孤旭幼丧葬尽礼内外属悉叹曰有妇而庀翁姑丧如是哉矧孀而为人后者年六十七卒得旌防焉　以上节孝】五代
　　石氏二女【长月华次雪英罗源人蚤失父母处州青巾贼作乱俱被掠长者曰吾宁死不受辱遂投于河次亦从之】
　　宋
　　王氏【名昌福清王守愚女适李提刑之子仲敏仲敏蚤卒昌年二十三哀恸防絶既殡乃屏家人自经死】
　　元
　　玛蘓库妻【玛苏库色目人歴官福建行中书省员外郎奉使广东妻留福州州悍卒为变逼胁之辄绐卒曰酒我卒大喜酒之卒醉速忽妻持斧击杀卒遂为同营卒所杀时称西河女丈夫速忽感其义终身不娶】
　　陈氏【长乐陈希亮女柯宗实妻也至正间海贼掠其乡氏念父老且病奔归欲扶以避途中为贼所执挟登舟氏骂不絶口忽跃而投于江尸逆流而上夫取殓之女弟适杜时贼至而杜外出姑曰汝年少盍逃诸氏曰夫不在从谁逃贼突至击姑仆地氏抱姑号哭贼掠之以行氏防手大骂贼断其臂而去】
　　林娥【古田儒家女也邑有建冦娥为所逼露刃临之不屈遂被害】
　　陈氏【名道回古田人蒋国秀妻也至正十三年红巾攻破县治国秀被杀太姑苏妙仁见擒道回号泣请代贼释太姑执道回道回自刎死事闻旌表】
　　林氏女【福清人年十九贫不能嫁隣有少年慕其色求之不得至正末乌尾冦掠女避地东郭外时元帅达吉拥兵镇福清军少年因军士以通达吉达吉令其伍长强女父以聘父怖欲许之女誓不从俄军士丛至女据地哭曰嫁娶有礼刼以兵有死而已达吉髙其节使微讽之可归我乎女执益坚士君子赋诗颂美之】
　　明
　　王氏【福清人邬孟妻洪武时为御史尝以诖误当伏重法王氏击登闻鼓乞入官为奴以赎夫罪诏赦之孟后竟以忤防死其友户部郎张瑶敛孟遗骸将为归葬王氏止之曰幸少留待妾遂自经永乐初诏旌其门】
　　黄氏【闽县人方鸾妻名三小年十六适鸾未四载鸾卒黄遂自杀时洪武九年】
　　卢佳娘【福清人李广妻广暴卒卢恸絶复苏广口鼻出血啜食之既殓逾五六日入寝室自经死】陈氏【福清魏佑保妻佑保病卒翌日自经死】
　　倪氏【福清人名文适游政政死遂自尽】
　　林氏【名源德福清人归韩一敬为继室逾年夫死抚前子成立遂减食待毙与娣姒诀夜分抱镜潜出投于龙江尸获顔色如生】
　　廉氏【福清人适林以惠未二载以惠止宿廉家疾作暴卒讣至氏即奔于父母家经死】
　　王琼妹【福清王汝寀女莆田陈商聘之未娶而商卒女告其母奔陈为持丧居数嵗防嘉靖间倭冦其乡琼妹被执不辱拾刀自杀贼义而敛之并释诸同虏者】
　　林氏二女【长金小次玉小闽邑壶江村林禧女也金小年二十嫁连江郑辉有一子矣玉小笄未字也嘉靖间倭冦其乡金小适归宁与妹扶母乗舟避之贼突登舟金小即置其子谓母抱还郑与玉小皆投于江数日二尸逆流而上其父收葬之】
　　方氏【闽县赵天麟妻嘉靖中倭入长湾天麟出御举家浮江贼突至舟驱天麟父母入水方与天麟妹坤淑同时投水死】
　　吴氏【长乐许鉴妻嘉靖中倭冦县鉴夫妇俱见执贼挟刃睨鉴吴哭请代死贼遂杀之鉴得释】何玉眞【福清林珽妻也嘉靖间倭冦县珽父子被执珽罄一身资藏与贼求免父父还何见翁还而夫不在欲自杀以殉举家谕之曰且少待既而有自贼回者言珽死状何为夫招魂毕遂经死时同邑有林氏者张季临妻亦与姑被冦执林求以身代姑得免林乃绐贼曰我宅前池中有金寳贼信之林导往至则自投于水贼怒以长鎗刺杀之】
　　石采蒿【长乐参政石璧孙女嘉靖中倭入冦采蒿随母避之即系小刀衣带间既而遇贼赴水陷泥淖中贼欲援之采蒿遂自杀】
　　吴玉莲【长乐吴季备女归陈九叙嘉靖中倭变为冦所获驱之不行骂不絶口延颈受刃贼遍斫其肤而去扶归数日卒】
　　廉氏【福清人适长乐林师学嘉靖中倭乱夫妇被虏拥逼登舟廉谓夫曰汝可潜归吾死矣不汝辱也遂投海死】
　　谢八娘【长乐陈用和妻十九于归二十七而夫卒八娘即絶粒鬻奁具市棺衾拜别舅姑端坐而逝】郑氏【闽县郑宗集女长乐林恒妻嘉靖中倭掠各乡氏匿山中被执驱之不行逼而辱之胁以刃不从遇害】
　　黄氏【长乐人林一鹏妻嘉靖末倭变氏遇贼虑为所汚自缢而死】
　　施氏【福清陈一德妻嘉靖间倭变与夫妹细娘赴水死】
　　余氏【福清人林应科妻嘉靖中倭变姑被执氏挺身救姑义不受辱遂死之】
　　蔡氏【懐安陈文祎妻遇贼抱幼子跃入南台江死之】
　　廖氏【福清人适刘良弼嘉靖中倭变弼被杀子幼为贼俘氏痛愤骂贼夺子回贼怒拔刃断氏两腕死】林玉美【福清人魏亦永妻嘉靖间同姑遇倭倭杀其姑氏冒刃捍姑倭怒斫氏五刀骂声不絶而死事闻诏立碑志其冢】
　　陈瑞兰【福清人适方廷嘉靖末冦起廷扬被执氏脱簪珥躬往贼营赎夫途遇廷扬奔回抵家月余病卒氏痛哭祭奠毕遂自经】
　　吴氏【福清林世蓁妻嘉靖中倭冦里中氏被虏不屈遂遇害御史陈子贞奏旌】
　　张英宋【福清人年十六倭冦犯境被逼不屈骂不絶口而死】
　　庄敬娘【福清人许字陈邦哲嘉靖中倭起被逼赴塘水死】
　　无名氏女【长乐人嘉靖倭乱被迫去氏下裳裘衣氏死不受辱倭愤而刺之下体无完肤血迹溅地不灭】
　　叶从介【福清大学士向髙姑嘉靖间倭难作氏适薛用溥为贼所得恐其汚愤詈不已贼怒斫之糜其尸】
　　许松姐【连江许元实女年十七归陈愽善愽善罹重疾嘱氏曰汝未有子当择他适遂殁氏抚膺恸哭盖棺后即缢殉】
　　叶七娘【闽县翁文熺妻隆庆二年海冦刼其乡虏男女七十余人叶不行刃迫之呼曰吾死不从贼贼怒断其两臂死官为给葬】
　　叶黙【福清人赠光禄大夫叶朝荣女适林守定逾年守定故氏恸哭仆地欲以身殉家人伺之密其舅林质卿纳富人聘将迫以行氏取刃自刎死隆庆时诏旌】
　　陈宙姐【长乐人布政使陈崇德孙女适黄一卿一卿卒女窃衣带自经家人觉救之絶粒而逝】何氏【福清林楠妻楠死抱二孤还堂上刲喉死】
　　严谦娘【福清人适林日跻夫夭孀居三载服阕自经柩侧】
　　何氏【福清人适林尚振振殁投缳以殉】
　　林懋细【福清教谕资澜女适郑汝舟汝舟父天祐为惠州府同知携子与妇之任明年汝舟还应试卒林闻讣奔丧凭棺哭奠闭户自刎防絶家人救免药防之乗间以指爪决药断喉死万歴间诏旌之】
　　施氏【名珠福清人归翁应奎奎卒氏伏尸咬舌而死】
　　周馨娘【福清周世丰女适郑大鸾鸾卒氏絶而苏者三既殡柩于寝右氏命左之诘旦雉经于柩侧乃知其虚右以待也】
　　杨氏【福清人归林秉仁秉仁死氏哭七日防服礼成遂服毒以殉万歴间诏旌之】
　　薛月妹【福清人适林尚莞五载夫殁自经死】
　　庄董娘【福清人适郑存诲六载夫亡自经以殉】
　　张兰娘【福清张羽女归卓应岳应岳病卒至小祥脩奠毕整自经死】
　　林莱姐【防政舜道女许字长乐御史中丞陈省子长源将行长源卒莱蓬首削脂泽称疾卧床哭不声而神伤或谓不成妇何自苦莱曰余之名氏嵗月饰而椟之以归陈久矣忍自昧耶固请舜道得礼赴于陈执丧而死之舜道使其女兄慰解不能得遂不食积七日呕血死初舜道尝夜读书至死徙无出乡章莱旁听之曰此何书也舜道为训所以则曰彼犹踈也而戚今夫室家之内若姑妇娣弟妯娌戚而疎者何也舜道曰彼古人也莱曰何必古人而后能戚疎也舜道贤之其妹曰仁姐至友姊莱不荤亦不荤莱不寝亦不寝莱未死其妹先之人曰非特莱烈也其妹亦有至性焉】
　　马氏【懐安人王德渼妻婚逾月德渼亡欲死者屡念夫无子持丧丧毕私治棺衾请于父曰女今可以死矣遂絶食而卒马氏父恭敏公森而德渼防知王应钟子也】
　　孙引小【候官孙可任女年十七归连江林増庆才两月夫溺死妇哀恸不欲生以大带系竹椽死】林金妹【福清人适郭应璧六载应璧卒哀毁骨立十日勺水不入口缢死柩侧万歴间诏旌其门】陈氏【广东人福清林尚瑚妾也夫死殉烈】
　　余氏【福清人归林守岗岗性至孝居丧哀毁病笃氏先岗九日自缢死岗益痛伤亦卒子死父妻死夫人称节孝双光】
　　何氏【福清人林守谔妻夫卒闭户自经以从】
　　陈履端【福清人许字秦孟勤勤卒履端归秦不食死时年十七】
　　魏金妹【福清人许配何千石千石有姊适魏即金妹叔母往来母家为金妹言千石病状金妹刲股付叔母以此为何郎羮千石死金妹坚欲奔丧父母不许屡自经皆以救免逾日金妹故示无死意家人防稍懈遂投缳死】
　　陈氏【福清人适严瑞明夫死盖棺时氏辍不泣惟入室自治其衣髪帨栉诸具晚扄户缢殉】俞徽宋【福清人受聘于郑濬元夫死缟素奔丧披髪哭奠以刀自刎姑遽夺之而喉未断又以簪刺不死复自经将絶姑又解救之竟絶粒二十八日乃死事闻诏旌】
　　陈龙姑【福清人许配严涛未婚而涛卒龙姑不食自经死】
　　林细银【福清人许配王一法一法卒细银奔其丧死之万歴中巡按陆梦祖奏旌】
　　郑勤娘【福清人许配严仕擢仕擢卒勤娘恸哭入室自尽万歴中诏旌之】
　　魏聚金【福清人受聘于林一莲将婚一莲卒聚金归林望闾号泣立柩旁者旬日告于庙拜姑嫜而死万歴中诏旌】
　　陈氏【闽县陈士宗女年二十适林霖懋霖懋卒氏絶粒五日投缳死】
　　吴氏【闽县曹国辅妻国辅赴江右病卒氏闻讣急覔人舁棺归将小祥服毒死】
　　张氏【候官人许嫁林圭使圭使骤染恶疾张家觉欲退婚林固听之女闻泣曰此儿命也避之安往后竟适林嵗余夫疾果大发闾党以俗忌劝从火烧或土之以絶染其夫与妇皆诺遂营窀穸择某日就氏哀号设奠于茔前竟奔同穴夫妇活埋而死】
　　王敬姐【长乐人许字陈国耀未娶而耀殁闻讣哀号欲奔丧为众所沮乃请祖姑黄氏行孙妇礼越三日自经死以其柩归于陈合葬】
　　陈四小【长乐人许配闽县张子卿子卿卒四小自尽以殉】
　　何璘宋【福清人候官林际防妻也际防卒于浙父秘其讣不以闻璘宋梦际防至其家曰汝当归吾家守节璘宋惊异诘知其死即奔丧至林从容自尽死】
　　马氏【粤琼州人闽县林鳯仪客粤娶之年十六携旋闽家贫甚氏困约与共漠如也既而鳯仪支枕数月度不能起屡目氏涕涔涔下氏曰妾知君意矣倘欲妾先行但谋所以殓君者于是出簪珥为临丧费先一日哭拜夫前曰请先君行九原有知当以相俟遂自尽时年二十四鳯仪随于次日逝】
　　陈仲姐【长乐人适林长淮一年淮病以目睨妇龁之恐其事后人也妇揣知入室自缢为家人所觉既又以夫尚卧病不忍遽背越三日夫死旋自缢事闻诏旌之】
　　林【缺】姐【长乐人郑重妻夫病危吁天请代夫死投缳自尽诏旌其门】
　　【缺】氏【长乐人王良妻死掩户自刲诸姑夺之氏复乗间以衣带毕命柩侧】
　　申屠姑【名希光长乐人适候官儒士某贫甚姑作赋以励其学巨奸方六郎陷夫于死旋求娶焉姑绐以厚葬故夫即如命比葬佯许归方见六郎于房内即以刀刺之有进视者连毙五六人持六郎头奔墓所祭夫毕自刎】
　　周琚姑【古田人归刘希贤三载而希贤死氏即投水以殉家人救解以女伴守之后稍疎遂自经】黄氏【罗源赵行广妻夫死视夫殓讫沐浴自尽】
　　林氏【长乐人归王之化甫二载化疾不起氏欲自缢家人防之三踊而絶】
　　林尾姑【长乐林如登女归陈登登客死氏遽投缳以救而苏尽出珈钿易金托人运榇逾年榇不归氏大恸曰我尚何望哉地下求之耳即饮酖且死张目曰葬我必董峯岭令可髙望郎归也】
　　陈闰使【福清人适张一朝生男夫卒氏哭曰亡者在殡生者在抱奈何未防男又殇遂投缳而逝年二十有二】
　　吴氏【福清夏懐妻夫卒殉之有诗云百千投死急如煎直恐夫亡在妾先病骨不堪泉里路九原谁倩傍夫颠】
　　郑定姐【连江黄正旭妻旭病氏日夜不进一粒旭殁自缢以从】
　　陈贞宋【闽县人福清林钟相继室夫谒选卒于京氏闻讣不食经旬不死吞金缳服毒药乃卒】林氏【福清人适陈某天启间海冦登苏澚氏抱孩携婢被获登舟俱赴水死】
　　林清宋【福清人适张一仲一仲贾海上遇贼死氏缟素赴海殉之】
　　方恭宋【福清人受聘于黄士瓒未嫁而士瓒死年十四闻讣欲奔丧父母不可乃服缟素径自步行到夫灵前跪伏恸哭引所藏刀刲喉死天启间诏旌】
　　何玉宋【福清人许字林洪熥未婚洪熥卒女年十八闻讣即与母诀密制一朱鞵绣并蒂莲妹捜箧得之欷歔泣曰吾服此长寐耳又为母制鞵数十母曰何用许多曰恐儿不能长在侧也悲涕哀吟五阅月母防之密一日佯告母曰儿今不死母稍不疑因吉事外往遂将所制母鞵并絶命诗一首封贮遗母投缳而逝】
　　林采藻【福清林魁夫女受聘廉国烶未婚国烶卒女奔丧抵夫家闭目不启口絶粒三旬将革犹强起视手足嗄然而逝】
　　何癸宋【福清人许字王三长三长未婚卒女遂奔丧服终殉之】
　　尤伟小【罗源人适福寜林汝瞻生三男一女时广东流冦至一家被掳在船三子死鬬遭害载至鉴江港口氏叹曰吾一家受贼掠母女媳妇同舟今见吾故土生于此死于此足矣免罹辱遂抱女同投江中一时媳妇妯娌共三十四口皆投江死贼亦叹曰此一门贞烈也汝瞻在别舟遇赎得脱】
　　尤圭妹【罗源人户部郎中尤光被女也嫁宁洋陈冏卿男龙津以选荐判和州冦至圭妹被掳义不受辱抗声骂贼遂遇害】
　　林锦宋【福清人适郭鼎鼎卒吞金不死啗铅粉又不死絶粒二十五日乃亡】
　　吴尾宋【福清吴尚煟女归夏梦轸逾年夫病笃氏割肝和羮以进得稍延犹自取布束胸忍痛血水淋漓浃衣而出取水浣布意气慨然夫卒氏遂闭户更衣自经而死】
　　江新宋【福清人林云彤妻夫病割股为剂以进夫死治殓毕遂入卧内以钗刺喉阅三昼夜不死复出所藏刀刲喉寸许为姑夺防絶复苏遽引魂帛自经】
　　谢亨宋【福清谢嘉誉女归林用进进病笃氏誓身殉及进不起氏絶粒待毙越旬余不死取所藏金杂铅粉吞之又不死面肿目涌舌溢寸余仅留残喘偶家人挈用进书箧至大恸见有遗磺与硝因取尽啗之呕血盈盆遂昏逝年二十有一】
　　蔡氏【福清人适翁某甫六日夫归瑟江暴卒氏临柩恸絶遂断喉死】
　　林德宋【福清人许配敖魁春魁春病笃其家谓合巹可压喜氏慨然请行既至魁春死氏即以刀刲喉创濶二寸许百端求死姑日夜防阻自是十载孀帏形如槁木忽于魁春忌日自缢以殉】
　　林氏【福清人适严重光重光蚤卒氏泣血三年与翁姑恸诀乃整服缢死夫柩之旁】
　　陈藻宋【福清陈逢春女适周荣藻夫卒氏以簪刺喉防絶姑救之复苏阅二日碎金环纽吞之未死卒自经以殉】
　　甘氏【闽县人许字福清薛耀季子未婚夫死氏欲奔丧父母不可哀毁阅月而死搜箧中有诗盈帙与薛合葬】
　　章氏【福清人归陈烑烑卒氏哭奠如礼及五七之辰出辞翁姑从容于柩旁取刃刲喉以死】薛恭姐【连江张扬辉妻冦入境男女被虏二千余人氏闻变即登草楼以大带雉经椽上死】陈氏【福清人适林之特特卒遗孤甫九月氏孀守抚孤至十嵗孤痘殇氏哀痛不食旬日死】施琇宋【福清人防议施起元女适吴开开死即絶粒欲自经因父公车未回迟九阅月乃立孤与父永诀水浆不入者十日一笑而逝巡按陆清源奏旌】
　　郑氏【福清人归蔡集集病氏割股和羮以进集卒哀涕不食阅月而死】
</div>
    <div class="pagination">
<a href="福建通志_page177.html">上一页</a><span>...</span><a href="福建通志_page173.html">173</a><a href="福建通志_page174.html">174</a><a href="福建通志_page175.html">175</a><a href="福建通志_page176.html">176</a><a href="福建通志_page177.html">177</a><span class="current-page">178</span><a href="福建通志_page179.html">179</a><a href="福建通志_page180.html">180</a><a href="福建通志_page181.html">181</a><a href="福建通志_page182.html">182</a><a href="福建通志_page183.html">183</a><span>...</span><a href="福建通志_page179.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
