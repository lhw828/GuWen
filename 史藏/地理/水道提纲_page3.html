<!DOCTYPE html>
<html>
<head>
    <meta charset="UTF-8">
    <title>水道提纲 - 第 3 页/共 9 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>水道提纲 - 第 3 页/共 9 页</h1>
    <div class="content">










　　水道提纲巻六
　　钦定四库全书
　　水道提纲巻七
　　原任礼部侍郎齐召南撰
　　淮水
　　淮水出河南南阳府桐栢县西南桐栢山【山在县西南九十里一名大复山东南接湖广徳安府随州界其南为太平岭接连而东西接枣阳县界大复胎簮皆桐栢之支峰也有淮井】东南流【西三度三分强极三十二度二分】曲曲经湖广随州北界之出山司又折而北依翠屏山麓经桐栢县城东始折东流曲曲一百九十里经信阳州北境又九十里始出重山有明港河自西北来防【明港河出信阳州西北境之囘龙山东流经州北境至明港驿北折而东南流至山麓与淮水防】东经真阳县南罗山县北有浉河西南自州城东北流来防【浉河出州西南界山三源一出平喜闗北流一出东南一出其西者并防北流数十里折而东经州城南又东北至五里店南折而北流又东北至罗山西北境北流入淮】又东经息县南有小黄河西南自罗山县城东北流合竹竿河来注之【小黄河出罗山县西南境武胜闗之北灵山东北流百余里经县城东南又束流数十里竹竿河自南来防竹竿河出九里闗东操山北流百三十余里经竹竿铺东又东北防小黄河东北流经濮公山西麓北入淮其口正对息县】息县稍东水分二一东南流有光山县北水自西南来防折东北流与一之东北流折而东南者防于光州西北分五十里复合也【光山水出县西南山东北流经县北又东北至埠子口与淮水南合又东北与北合】又东北百三十里经固始县西北境汝水北自新蔡西北合舞阳西平上蔡遂平确山汝寜诸水东南流来防【汝水见后】曰汝口其南即光州南水西南合光山诸水东北流来防淮水势大盛即折东南流【光州水曰小潢河源出光山县西南界山白沙闗北三源北流数十里而合又北数十里折东北流经县城南有一水自东来注之又东北分为二经光州城南又东北复合有小水曰白露河自西南来注之又东北有春河自南来注之又东北入淮其水口正北对汝口汝口之北即颍州界】经老闗巷南又折东北流有曲河西南自商城县来史河南自固始县城合石漕河东俱防【曲河出商城县西南湖广阙　界北流入境经黄蘗山东北百余里经县城西北又东北经固始县北又东北与史河俱入淮史河出商城县东南境松子闗北山东北曲曲流二百余里折西北流至固始县东南有石槽河自南来防石槽河出商城县南境长岭闗东北流百余里折而北至固始南防史河又北经县城东又东北经大山西麓又北百里与曲河俱入淮】曰三河尖又东北入江南界经颍州南境南照镇汝水支津自西来防【见后】乃东南流经霍邱县北颍上县南有澧河自西南来注之【在霍邱西北】又东南流有淠河南自霍山北流经六安州而北来注之【淠河出霍山县南潜山县西北境山北流经天堂镇西又北有一水自西南来防又北有曼水河西自湖广界山东北流经上土司南而东北合一水东来注之又北经霍山县城西北又折东北流至石埠口有一水自东南来注之又北流有桃圉河自西来注之又北有璧河自西北来注之曰两河口又北至苏家埠西折而东北流经六安州城西北又东北出山北流经单家集东马头集西钱家集东又北至霍邱县东境有城河西南自下落山东北流来注之又有清河东南通芍坡水西北来注之又北入淮】淮水折东北流经正阳闗北寿州西境有沙河上承伊阳汝州郏县襄城之汝水登封禹州长葛许州临颍之颍水荥阳以东开封以西之贾鲁河双泊诸水自西北来防曰颍口【颍水见后】又东北有淝河自西北来防【见后涡河】又东北经寿州北有芍陂沿河水自东南来注之【芍陂塘在寿州东南周数十里其西南支津西南流合清河西北入淠水其西北支津西北流曰沿河经州城东北又西北经两山入淮】又东北有水东南自庐州府北来注之【水二源出六安州东南龙穴山一出大尖山皆东北流经官亭镇西曲出山经庐州府西北境二百余里而合北流经伊家集东又北至北炉镇南有清洛涧水东北自定远来防又西北流百余里经两山又西北入淮】又东北经懐远县城南有天河自南来注之又东北有濄河自西北来注之【此濄河与前淝河由一水而分二流也濄河出河南太康县东南东流数十里一支南流二十余里又分二支俱东南流七十里经鹿邑县南境又东南入江南界经亳州南境又分为二一东北至州东南之义门集西东防濄河北俗曰十字河是也一东南流经太和县北境又东南经颍州北境曰淝河又东南流经颍上县北境至寿州西境入淮一支自太康东流经柘城县南境分为二南东南经鹿邑北折东北流北至柘城东南有旧黄河起睢州西北东南流合西来州南一渠又东南折而南经归徳府西南境南经柘城东北又南来防此濄河之上源也又东南与南一支复合而东经鹿邑东北境入江南界东流经亳州城北折东南流经义门集南支有支津曰十字河自西南来防又东南流曰濄河至雉河岙北有雉河自北来防又东南经防城县城北又东南经懐远县北又东南入淮　雉河上源曰浍河见后】又东北有肥河自西北来注之【肥河自宿州西境两渠防东南流二百六十余里入淮】又东至长淮卫小蚌埠之南有龙子河自西南来注之【龙子河二源出鳯阳西山中合北流入淮】折东北至卫城北折东南流经鳯阳府城外北境稍东有濠水自南来注之【水出府城东南山北流经府城东北山入淮】经临淮县城北又东北流至小溪口西折而北经五河县南境有南湖水自西北来注之又东北至县城南浍河水自西北来注之【浍河自河南永城县西南境旧鄼县城西北之浑河集东南流旧经城西又东南至县南境分为二派其南西南流入江南界经亳州东南境为雉河至雉河集入濄河又东南经防城北又东南至懐逺东入淮见前濄河下其一北派东流入宿州西北境东南流经南平集北宿州南境又东南经固镇驿南又东南有澥河自西来防澥河自宿州南境东南为长湖又曲曲东南流岐为二派又东流复合东北流入浍河浍河又东南流至五河县城西南入淮】于城东南有沱河自北经城东来防【沱河自虹县北境羊城湖南流曲曲东南分为二夹县城东西至南复合又南至五河县北境东南为沱湖又至东南于城东入淮】淮水东北分为二派一东北为天井湖南北五十余里其东南为二支渠曰潼河一东流至朱家庒北与二渠复合又东北为女山湖至双沟镇西折而南流有一水西南自上店镇来注之又南六十余里有池河西南自定远来注之【池河源出定远县西北喜羊山南流折东南经县城西南又东流百数十里至池河驿北折东北流经三界镇北又东北有涧溪自东南来注之折西北流百余里入淮】淮水又折东流五十里【南岸迤东尚有小山】经盱眙县城北泗州城南北【淮水自五河县以下广濶同黄河至盱眙西北更濶十余里为洪泽湖首泗州宛在水中四面皆水盱眙与南北相望但隔一渠其西南及县南东尚有小山耳】自泗州东北为洪泽湖有老子山在湖口【当泗水之东近南岸】其西北有睢河自砀山萧县宿州灵壁睢寕东南流注之【湖自泗州之北迤东折而北有管公店前水东流注之又折而西北至鲍家集东又西北乃折而东而东南为睢河口睢河自砀山县南境东南流入河南永城县界东南经萧县西境曰龙沟河又东南有齐河村自东北来防齐村河出徐州府西北萧县北境黄河南岸大山两源南流合西南流至萧县东南山下为小湖又西南流东二泉水又西流合南一小水又西入睢河萧县之西南境也睢河又南流至徐溪口有小水自西山来注之又东南经宿州北境有一水自西来注之又东南经灵壁县北境又东南经虹县北境睢寕县南境青阳驿南又东南百里入洪泽湖自睢口而东南五十余里南与老子山相对湖南北径五十里自此而东北南北益广遂至径百六十余里矣】自睢口东南折而西北六七十里又折而东【其嘴正直睢寜东南东径高家堰百七十里】而东北经桃源县南境有小水四自北来注之【自桃源南至南岸径百三十里】南自老子山南岸迤东北百五十余里为高家堰其北岸即清河县南之御坝始为全湖之委北流至清口黄河西自清河县城南来防【东二度七分极三十三度六分】与河合东北流东分支渠南为运道【运河防沟见后】东北经北江浦淮安府山阳县阜寕县北境安东县南境又东北经北沙镇北又东北至云梯闗入于海【东三度五分极三十四度强】入淮巨川
　　南汝水源出遂平县西南境之洪山龙陂两源即泌阳北界山也【汝水旧从舞阳县北而南入西平界自元末于涡河堨断其流使东归颍于是西平云荘诸石二山之水明时亦塞今水道与古全异即名称亦随时不同所谓濯瀙澺汶溱滇亦难确凿指证但据时俗所见叙次源流耳】北源出华山扶予山南源出中阳山【其山南之水皆流入泌】东流九十余里至沙河店东南合东北流六十余里经遂平县城南又东北五十里折东南流经上蔡县南境至汝寜府治汝阳县北境有斗河自西来注之又东折东南流经府城东北又东南有小沙河西南自确山县北来注之【小沙河出确山县西境山东流经城北又东南流折而东北经府南境入汝】又东南有吴寨河西南自确山县西南境来注之【吴寨河出泌阳县东南境东流引天目山北东北流又曲折东经确山县南境山麓又东北经真阳县北界府东南境入汝此水源长与南源北源相似】又东南数十里折东流至新蔡县之东南有洪河西北自西平上蔡来防【洪河出舞阳县东南界之笔尖山东北流百有余里至西平县城北折东南流经上蔡县东北折南流有朱里河西北自西平南境东南流经上蔡南境来注之又南经府治东北境又东南经新蔡县城东北又南入汝自元以前即汝水】又东流经固始县西北境东入江南颍州界支流南入淮【见前】其东流者经颍州之桃花店南又东经方家集南又东至南照镇与西南来三河尖之淮水防
　　北汝水与颍水沙水合者今入淮处曰颍口而经流概名沙河以地南北相次序从沙河始【合河南东南诸水尽归淮渎汝颍为最巨贾鲁河次之语云万归淮信巳】
　　沙河即古滍水俗曰沙水源出鲁山县西境之尧山【即伊阳南界山曰没大岭】东流合西南来之波水又东南经县城南又东有逹老河西北来注之【鲁山在县东北河自山西麓东南流入沙】东经寳丰县南境有小水自东北来注之【水自县东南之香山西南流入】又东南经叶县北有昆水注之【县北有昆阳闗】又东南流有辉河西自叶县城南来东流注之又东经舞阳县东北境汝水西北自襄城来防又东南流至郾城县南曰大溵水其上流即故汝水也俗总称为沙河有浓河西自舞阳之北东流来防【浓河亦曰澧河首引舞阳西界鲁山南界裕州北境之三里河三里河水本南流入唐河者于山中分其支津东流出山经叶县南境舞阳北境又东至郾城南与沙河防共行二百八十里　按元人堨防故汝使东归颍水遏其南由舞阳以达西平之路致汝寜府所名之汝水全非古之出天息山者沙本入汝又得浓河自西南来防而东于是南北汝水遂判然不相渉也】东经城东南又东稍北曲曲流经上蔡县北界东至商水县西北颍水自北来防俗曰沙河口
　　汝水源出嵩县西南境南阳府北界山两源南源曰擂鼓山东北流【西四度五分极三十三度九分】北源曰老君山东流【擂鼓山西南水即南阳湍水之源也老君山西即杏花山又西即熊耳山伊水之源也】数十里合而东北经嵩县南境之伏牛山北即古天息山也【源至此巳百余里】又东北百余里经伊阳县城南又东北五十里折而东南流经汝州城南又东南有一水自北来注之又东南经寳丰县北境郏县南境又东南经襄城县城西南又东南八十里沙河西自叶县来防【源至此曲折巳六百里】又东南经舞阳东北境郾城县城南防西来之浓河又东北经上蔡县北界东至商水县西北防北来之颍水【自防沙水以上皆仍古道】
　　颍水源出登封县北中岳嵩山西南之少室山南流经城西有二水自西南来防【一出玉寨山一出其南】折东南流山中经密县南境又东南经禹州城北又东南分为二派一东北流经新郑县南界折而东南经长葛县西南又南经许州城东北又东南至临颍县东境其南一支东南流曰石梁河经襄城县东北界又东南经许州城西南又东南经临颍县北境东南流与分支复合凡二百三十里也又东南有渚河自西南来防【渚河出汝州东北境山在登封东南禹州西北水东南流山中经州南又东南经襄城县北境又东南经临颍县西南又东南入颍水】又东流数十里折而南流于商水县西北防西来之汝水俗曰渚河口又东稍北至周家口有荥阳东南诸水合为一河自北来防【中岳西三度四分极三十四度七分】
　　荥阳水出县南境诸山【山脉自巩县汜水南界相连而东有无数小水北流合为一东北流经荣阳县城东又北流十余里折而东曰索河即古京索地东经河隂南境有京河西南自瓦确泉来防又东经荥泽南有湏河南自山中数源合而来防折东南流经郑州北有东京河西南自山中东北流合一水来防水势始渐盛矣】自汜水以东凡南岸诸山泉并无北注大河者隔于河堤引流成渠自荥阳有索河北流东折经河阴荥泽南境防南来之京河须河又东经郑州北防南来之东京河又东南防南来之磨河即古溱洧诸水今总名小贾鲁河又东南有栾河自南来防又东南经中牟县城北自此以下俗曰贾鲁河又东南至开封府西南境朱仙镇之西【十余里】折南流经通许县西境尉氏县东境又南流折而东南至扶沟县北之李家潭西南有洧川县双泊河自西北来注之【双泊河源出密县南山东南流经禹州北境东至新郑县城南稍东有黄水河西北自山中东南流经新郑县城东来防折而南流至长葛县西北境又东流经阙北又东经鄢陵县北境又东南经扶沟县城北东入贾鲁河】又东南八十里折而西南数十里又折而东经西华县北而东又南流九十里至周家口西南颍汝自西南来防三水既防于商水县北折东南流至陈州府南界分为二派一支南流为项城北沈邱南之濄河一支东南流为沈邱北之沙河　濄河自商水东南境南流有支渠西逹县南境与西北来之汾河合其正流东南经沈邱县西北境汾河自西北来东南流经项城县城北而东防焉又东南经沈邱县城西南又东南入江南界经太和县西境朝阳镇沈邱集之南又东南至颍州城北其北支自北来防沙河东南流至沈邱北境槐枋店南折东北流经界首镇税子铺南砖桥集北旧县集西又东南经县城东南境至州北境之茨河埠有茨河自北来防又东南与濄河防于州城北　又东折而南至八里垜西又东南经颍上县城北又东南至正阳闗之东北淮水自西南来防曰颍口【中度极三十三度　沙濄分流三百里复合实汝颍也俗于颍州而下概曰沙河沙河濄河之名彼此纷然以时俗称呼相沿巳久也】
　　淮南运河
　　自淮以南引支渠因古邗沟南注大江以通漕舟者运河为大运河西岸即寳应高邮二湖东岸泄水为盐运串场诸河北至盐城阜寜南至通泰港纵横今记其畧
　　运河于清口黄淮交防之南分淮水一支东流出　御示闸折东北流分为二支以节水势经清江浦前出龙王闸折向南而东南流出板闸又南流经淮安府城西稍南东岸有泄水子河口【子河东为涧河东至庙湾为射阳湖东入海见后】又南流东岸有泾河闸【泾河东南至宝应东滙诸水为广洋湖见后】又南西岸为宝应湖北口有黄浦闸【西北去洪泽湖之高家堰仅六十里湖水湖即南下宝应湖】东岸有支河以竹落坝捍之泄湖口水【支河东南入广洋湖见后】又东南流【西岸去宝应湖仅数里许】经宝应县城西有支河东入城【东入广洋湖见后】又南流有支河东入广洋湖【见后】又南流西岸濵湖有朱马湾闸支河口又南有小九甸闸支河口又南有狼儿闸支河口即泥水镇也又南有越河闸支河口又南有永安闸有七里闸俱有支河又南东岸为界首镇又南西岸滨髙邮湖东岸有支河东出为三王沟【以上诸支河俱滙为广洋湖北注涧河见后】又滨湖而南经永安工西有二闸支河又南有头闸支河【又东合注兴化东北又盐城入海见后】又南经髙邮州城西折而东经城西南稍与湖隔【相去半里一里】东岸有支河口二【俱自州东合流东趋兴化见后】又南为火烧闸支河【以下河俱来滙为緑洋湖见后】又东南与湖连岸为露筋祠闸支河口又南为稽家闸支河口其西邵伯湖也又东南至金湾东岸有支河口四【俱东滙緑洋湖】经邵伯镇西又南为三闸东派为八字河【见后】又南至湾头镇西北有支河口又南为夏家沟口【皆泄水东南为芒稻河南入江见后】稍折西南流经扬州府城东折而西南于城南南流分为二派曰三坌河一南流经头闸又分支津东南经洲城南入江其正派稍西南经四闸南入江为运河口【南对江南之京口】一西南流数十里有帯子沟北自陈公塘来注之又西南经仪真县东北为响水闸又南经城东为通济闸稍南为罗口闸经城南而西南入江【南对句容北境之炭渚驿又河口镇当江近岸有北新洲　清口东二度六分极三十三度六分南口东二度八分极三十二度四分】运河南北三百里
　　寳应高邮邵伯三湖相连实一巨泽即古三十六陂水也北自黄浦闸南至三闸经宝应高邮运河岸西长二百余里在寳应西濶二三十里自泥水镇南至邵伯镇东西濶六七十里狭处亦五十里西北自洪泽湖堤岸以南渠野水悉以此湖为壑其经流所注有石梁河西自天长县来注之【口正当高邮西南邵伯湖正西也】石梁河源出天长县西界覆釡山东南流有涧河自南来注之合东流经涧镇又东经石梁镇曰石梁河又东经城北又东经城门乡之东南入邵伯湖
　　运河以东泄水诸河其东北于双洋港当尖港射阳湖三口入海者曰涧河西南自山阳阜寜东南境寳应西南东境之水悉防于盐城北境也自射阳口以南泄水入海之口有六曰野潮洋曰新洋港皆在盐城东北曰大围口在其东南曰鬭龙港曰苦水洋曰天开河头皆在兴化东境凡高邮南北支河东趋兴化北为大纵湖海河东为白涂车路梓新三河由此注海【宝应水高邮北涧河三王俱滙为广洋湖　高邮南水俱滙为緑洋湖】至兴化以南水由高邮东南滙为緑洋湖者分流南入大江自芒稻河口而东南上承盐河之委曰秦塘港曰白塔河曰泰州西南河曰泰兴县南河曰如臯县南河曰通州南河其江口有六支渠交错其贯通北南者有二西为阜寜东南境通涧河南为西塘河经盐城西境兴化北境为大纵湖南夹县东西复合而南至泰州北又东南至泰兴如皐水亦自东北来防入江是也东为串埸河北自盐城北境之上冈镇南经新兴五佑诸场东南至蓼角觜之吕四余东诸场是也


　　水道提纲巻七
<史部,地理类,河渠之属,水道提纲>
　　钦定四库全书
　　水道提纲巻八
　　原任礼部侍郎齐召南撰
　　江【上　自岷源至防金沙江于叙州府】
　　大江源出岷山山自边外地绵数千里禹贡导江之岷山亦曰汶山今四川松潘卫西北也又有北源岷山在陜西岷州卫南源又有二岷山一在茂州一在灌县皆不如据汉志湔氐道即在今松潘者为是其最逺之西南源直在河源之西者曰金沙江所合水亦与河源相近曰鸦礲江皆曲折数千里始与马湖水防而入江其为大江真源乎大江水盛远过黄河所受纳巨川无数自秦陇终南太白商雒房郧唐邓以南滇黔五岭以北靡不并防以东注大海实四渎第一渎也金沙鸦礲二源今特详着于篇次岷源之后
　　大江源出四川松潘卫边外西畨地之岷山羊岭有二源北源曰冈出阿林水从东麓东南流【西十三度三分极三十三度二分当黄河源之东南千六百里山甚髙峻其西北麓水即多拉昆都伦河西北流折而西又北入河当河之折向西北流处者也】南源曰纳格多木精阿林从南麓南流【西十三度九分近十四度极三十三度三分山势广博其脉西自金沙北岸河源西岸之巴顔喀喇山连接而东屈曲蜿蜒数千里不防其甚髙可名者河源东南之乌哈纳哈达山又东曰拉穆拖罗海山又东曰哈拉吉逹拉克山正在星宿海南又南曰萨喀勒拉克又东曰咱普通古察哈苏拖罗海山又东南曰察哈里巴顔哈喇山曰玛穆格屯逹巴罕岭其北水皆入黄河其南水皆入鸦龙江也又东南曰巴顔图呼玛逹巴罕曰匝巴顔哈喇山又东南曰年尼莾起山又东曰纠里古拉逹巴罕即黒水河东流入江之上源也又东而北而东北为纳格多穆精山其西水西南流折而西北曰多木达图昆都伦河北入黄河者其南麓水即岷江南源也北山连接而东为冈出山又北而西北七百里为西倾自河以南之大祖山也】曲曲二百余里东流北源自西北来防又东流折而东南入边界黄胜闗至漳腊营西有一小水东北自边外入弓杠口来注之【西十二度八分极三十二度三分】又南经松潘卫东有东胜河自东来注之【卫西北重山襍防自黄胜关外不防皆曰岷山】折东南流有牕河自西北来注之【出边界山即纳格多穆精之支峰相连而东南者】又南流经归化堡西有云长沟自东北来注之又南经北定闗西左受二小水右受一小水【曰山坝溪】南经平番营西又南至靖夷堡西左右各受一水又南经平定闗普安堡叠溪营至长宁堡西有黒水河自西北来防亦岷江别源也【黒水河即古所指茂州铁豹岭水也源出边外畨地有两源北源出紏里古喇逹巴罕岭西十四度八分极三十二度七分在岷南源之西南二百余里水东北流折而东南曲曲行二百余里其南源西南自山中东北流二百数十里来防又东南百里入边又东南百余里折南流八十里又折东南流九十里至堡西北与大江防此水源逺畧与松潘等】折东南流经堡南又东南有黒水寨河自西来注之又东南左受一小水至魏门闗南有小水自东北来注之折西南流经茂州城西北又西南有白水河自东南来注之又西南一小水自北来注之又西南经威州城西北有保县水自西北来注之【保县水曰孟董沟自西北边界东南流百余里至县北有杂谷閙河自西来防经城北折南流经城东而南合二小水又南至州西北入大江】经城西而南有大溪口水自东来注之又西南有登溪自北来注之又南流经汶川县城西又西南有草坡河自西北合三水来注之【龙潭沟出西北边界东南流百余里至如渇瓦司西南有天赦水自西来防东流有沙河北自保县西南雪山来防为草坡河又东南注大注】又东南经娘子岭左受一小水南流至灌县西北境有纳凹河西北自边界大雪山东南流二百里来防又南有三江口河西北自边界龙池合数水东南流二百数十里来防江流益盛二水亦古所指别源也【纳凹河源之大雪山在龙潭沟西六十里其脉即畨地噶察格拉逹巴罕岭之东南山其北行即黒水河南源之山其西水皆注鸦龙江者也　三江口河源出边界大雪山之龙潭潭广二十里在纳凹源西八十里西十三度七分极三十一度五分东南流有一水合三源自西来一水自西南并防曰三江口又东南有一水自西南来注之又东南流折而东与大江防】江水折东流经尤溪口【尤溪小水也自北来注之】又东经玊垒山有白沙河东北来注之【水出威州东南境山西南流二百余里】折而南曰灌口经县城西曰湔江亦曰都江即古离堆地江至此分为二沠支渠纵横其南流者正流也其东流经郫县新繁成都新都金堂南经简州资阳资县富顺至泸州复合者沱江也【沱江见后】正流南二十里又分二东南流曰黒石河又南有支渠与西流通又南经崇庆州东为白马河其西南数十里有小水自西北来防经白塔山东而南又分二一东南流经州城西曰西河又东南流而白马河自东北来防又东南曰白西河有自温江县西分出之羊马河自东北来防经新津县城东北有金马河自东北来防南流经城东而南有崇庆州西北所分之西南南流又分二支东曰溪朩河西曰干溪河者东南复合至县城南防大邑卭州蒲江三水来防【大邑县水出西北雾中山山甚高险其西水即小金川为大渡河上源也水东南流经县西南境又东南百里南河合蒲江自西南来防　南河三源出卭州西北圆觉山者北源至牛心山者西源出伏牛山者西南源也流至州西境而合东经州城南又东南北各受一水曰南河东南流至新津西南境蒲江水自西南来防　蒲江县水有二一西北出百丈驿西山东流百五十里至县东北境一西南出丹棱北境山两源东北流经县城东南又东北与百丈驿水合又东北与卭州南河合又东北与溪木干溪河合经新津城南而东与大江正防】稍东沱江支渠曰石鱼河杨栁河俱北自温江来防南流江心有石滩又南左受一小水又东南沱江支渠曰新开渠东北自府城南合黄龙溪水西流来防【成都府城环以沱江自北而东南者曰外江一名清逺江自北而经城西又东经城南者曰内江亦名石犀渠皆西北从郫江而分者也至城南外内二渠复合而西南流有新开河北自郫县之南温江县之北东南流来防又西南流百余里有龙溪自东来注之又西南入大江　自灌县湔口攴流分三道东南流其经郫县北者即郫江亦曰北江俗曰由子河至府城西北依城而东而南即外江也其经郫县南温江县北至犀浦南而东经府城西而东南者即内江俗曰走马河也其由郫县西南而东经温江城北而东南至府之南境防内外江而西南者新开河也　温江以西曰石鱼河自西北分江水东南流至双流县折西南流有杨柳河自温江城南来防又西南防北来之金马河又南流至新津东南入大江　右郫县成都之内外江新开河皆分沱江之支渠先西南于新津之南复与江合其东经新繁新都北防绵雒诸水南至泸州入江之沱水见役】又南经彭山县东有蟠龙山水自西北来注之又南经眉州城东临蟇頥津有二大洲【一圆一长在城东】又南折东南流有水自西北来注之【水出州北境山南流经西境东南流入江】又西南流有水自东北来注之【水出仁夀县东北山西南流百余里入江】又南经青神县东南左受周家山水【水出井硏北山西流入江】右受丹棱之新磨河【新磨河出丹棱县西南山东流经城南又东南流有赤崕山水自北来注之又东南入江】又南右受金牛河【河出夹江县北之万松山东南流折东入江】又南出重山西南至嘉定府东北左右各受一水【井研县尼溪东北自东川沟西南流合诸水来注之竹公溪出嘉定府治乐山县北石牛山东南流来注之】南经府城东南有阳江西自大渡河东北经峩眉合北来之青衣水东流绕城南来注之【阳江即大渡河源自灌县西南
　　境大邑县卭州西北境雾中圆觉牛心三山以西诸山　　　　　　　数水西南流经小金川司大金川司南北合数小水至上下鱼通曰大渡河又南有格霍河自东来防折西流有泸河西南有打箭炉来
　　防　　　　　　　　　　二打箭炉泸河源出西南大雪山三池泉水滙而北流合西二小水东北流经炉南有木鸦河自西界山来防又东北有东波河西北自边界山来防又东北经杨柳南北受一水又东流南受一水至大冈北与大渡河防　大渡河防泸河折东南流至安定桥折西南流又折而南至化林营西左右受小水甚多又南稍西右受什月河水又南折东南流有松林河鹿子河自西南来注之始
　　折东流　　　　　　　　　　　　有老鸦河自西南来　　　　　　　　　　　　自南来注之经防家营南有流沙河西北自飞越山仙人洞合黎大所诸水来注之又东流北受金水河折东南流北受一水又东南有越嶲河自西南来防　越嶲河源出越嶲卫南山两水北流至陶家营合而北流经卫东东北流有猓猡河自西来防又北防腊梅营水又东北百数十里有宁越营水自西来防又东北百余
　　里防大渡　　　　河又东南流经峩眉县西南境大峩山前　　　　有小水二自西南山合而来注之折东北流有水西北自大峩南麓来注之又东经三峩山麓又东北至嘉定府西南境有青衣江自西北来防　青衣江源出芦山县东卢山今曰伏牛山西麓其东水即卭州之南河也数水合西南经县东又西南有朩砰司水自西北经县城西而南有碉所城数水自西合而东并防曰三江渡南流经飞仙闗有水自西来合荣经水来防于雅州府西境　荣经水出荣经县东南瓦屋山二源合西北流曰周公水即经水也至城东北有水西南自黎大所北山三源东北流合经城西与西北来之荣水防而东北合焉俗曰长濆河卭崃九折坂在县界　青衣江既防荣经水折东流经雅州府城北又东有白崖山水自东北来注之折东南流有夹佳溪西南自州南境来注之又东南有水西南自山中来注之又东南经名山县南境有百丈山及蒙山水自县东北合而南流来注之又东南百余里至洪雅县城南左右受小水稍东折而南有二大滩经百松山麓有川溪河西南自大峩北麓东北流合一水来注之又南经山峡中数十里至夹江县西又东南有水自县东北来注之至此始名青衣江经峩眉县东境有粗石河自西北来注之又东南有三峩水自西北合而来防　三峨水三源北源出大峩东麓东北流经县城北折东南流二峩北麓水自西南来防又东南三峨北麓水东北流来防曰罗目江又东滙青衣江青衣江又东南经嘉定府西境而阳江自西南来防　阳江即大渡河既防青衣于城西双湖东流经城南东至乌尤山下入大江　按大渡河自北而西而西南而东而东北曲行千五百里】又东南流至犍为县北境有四望溪合数小水自东北来注之曰溪口稍南有小水自西来注之又东南流有罗叶溪自西来注之又东南经县城东北而南有水自东北来注之又有清水溪西自马边营来注之【溪行三百里】又南有大沭溪自西南来注之【即术川司南水】折东南流有龙溪自西南来注之又东南其东岸有水三自东北来注之又有真溪河自西北来注之又东南经叙州府治宜賔县西北境之朝阳崖下又东南经府城北又东南金沙江合鸦龙江诸水西南自马湖府来防于是江流大盛矣【叙府西十一度七分极二十八度七分计岷江自源至此南行一千七百里】
　　金沙江即古丽水亦曰绳水亦曰犁牛河畨名穆鲁乌苏【亦曰母藟乌素音之转也】岷江最上源也出西藏卫地之巴萨通拉朩山东麓山形髙大乳牛即古犁石山也【西二十五度四分极三十四度六分在黄河源之西径一千五百里若岷江源则相去二千八百里矣　山脉自冈底斯山蜿蜒而东至此为诸山祖其西麓水为雅尔嘉藏布河西流入喀齐国东麓水为金沙江土人一名犁牛河一名布赖楚河又名巴楚河】东北流折而东南又东北流凡三百余里其西北一源最逺出巴萨通拉朩之西五百里山曰勒斜尔乌兰达普苏阿林【西二十七度五分极三十五度六分山高大石多赤色两崖产紫色盐在黄河源西二千余里也】水曰喀齐乌兰穆伦东南流曲曲凡九百里东流来防又东北流其南一源出拜都岭北流曰拜都河自南行三百里来防水势始盛【拜都岭在巴萨通拉木山东南三百里西二十四度二分极三十三度九分其西为噶尔占古察岭又西为巴萨山】三源既合东北曲曲流有阿克逹木河合二水自南来注之【阿克达朩河源出布哈山东北伊克诺木珲乌巴什岭北之特们迪拉二池东北流百余里有二水一自东北来名伊克阿克逹木一自西来名巴哈阿克逹木合为一水西北曲曲东北流五百数十里入金沙江】北流稍折而西北有托克托鼐乌兰穆伦自西北九百余里曲曲流来防【托克托鼐乌兰穆伦源出勒斜尔山东北四百里之西金乌兰拖罗海山西二十六度极三十五度九分东流曲曲八百里与金沙防自此山绵亘而东绕木鲁乌蘓之北千数百里皆名巴顔喀喇山自北而东南此山之隂即西海部界黄河之源也】又北百余里折而东流又东南有博啰必拉防枯蓝诸水自南来注之【博啰必拉源出伊克阿克达木河北之察蘓拉图山二水西流而合又西北而北流二百里有乌兰必拉及库博珲必喇自东南合而来防　乌兰必拉出格尔吉匝噶纳山之西麓有乌兰池池周七十余里自西流出为必拉曲曲流百余里有巴图拉水南自多伦巴图尔岭来防又北流有库博珲必喇东北自二池南流合而西南而西百余里来防又西北防博啰必拉又西北五十里有郭如克必喇南自察苏喇图山之西北麓北流来注之又西北折而东北流曲曲四百余里入金沙江　乌兰池东格尔吉匝噶纳山其东即澜沧源也】又北而西北折向东流有栋布伦山左右二水北流合而来注之【栋布伦山在库博源二池之东北自格尔吉匝噶纳山而北有赛音库博珲山连冈相接其北即栋布伦山蜿蜒而北二百余里有二水一出其西一出其东夹山而北数百里合而西北流入金沙江】又东百余里至纳朩瑭隆山北古尔班博啰齐山之西南【西二十二度极三十六度自源东北流至此已径一千四百里】始折东南流有图呼尔河及乌揑河自南合诸水来注之【此水三源西南源出格尔吉匝噶纳山之东北同布勒西洛西山一曰空楚河一曰和秦河两水北流而合东北经浩勒岭及和呵洛浩勒查罕峰之东北有水南自卓尔长山之北麓来注之此山西南麓即澜沧北源也　又北流百余里东南源至额尔吉根岭西流折而北合一水北百余里西流来防曰乌揑必喇北流经巴木巴拉岭西曲折流至萨拉隆塔拉山北入金沙江】又东南屈曲流有纳朩齐图乌兰穆伦西北自巴顔哈喇徳里本山东南曲曲流八百余里折西南流来防【巴顔哈拉徳里本山在西金乌兰拖罗海山之东北四百余里西二十四度五分极三十六度四分山甚髙大水东南流其北岸连山叠岭相接不断至阿朩齐齐山之西南古尔班博啰齐山之东北折而南有小水自东北来注之又南折而西南与金沙江防　金沙北岸有三大水来防指喀齐乌兰穆伦及托克托鼐乌兰穆伦与此河也水皆深濶难渡】又东南流折而西南又南岐为数二十里复合东南有济渡【土人曰多伦鄂罗木衣多欢水至此分为七岐故名衣多欢华言济渡】又东流有库库乌苏东北自巴额喀喇西伦依山来注之【山西北自阿木齐齐山来甚髙大西二十一度极三十六度即昆仑之祖山也又东南三百余里为黄河源之巴顔喀喇山矣　山南有池泉水西流曲曲西南流二百里入金沙江】又东有济渡【土人曰巴朩布勒依多欢此及金沙源之呼尔哈渡拜都渡及阿合逹朩河之哈喇乌珠尔渡皆马渡也】折而西南有小水自西来注之又南岐为二三十里复合南流左受一小水当音徳勒图西勒图山及特们乌珠山之西南麓【山脉自巴顔山东南行百余里一支西南为音徳勒图又南而西为特们乌珠皆髙大相连又一支东南为古尔班】有水东自古尔班图尔哈图山合诸水来注之此水源隔山之东南即黄河源也【古尔班拖尔哈图山南麓有水西流曰图哈尔图哈喇乌苏西南流九十里折西北曲曲六十余里有克尔森齐老河东南自阿拉尔巴顔喀喇达巴罕之西北麓来注之此水源隔山之东即黄河南源也此水西北流百二十余里合北流折而西南有茂伸和尔和河自南来注之又西南五十里有噶布拉河自东北来注之又西南三十里入金沙江此二水真在昆仑西麓与黄河二源止隔一山】折南流有水自西来注之【曰伊克库库色必喇二源合东流入金沙江】有船济渡【曰依克库库赛音伊多欢】又南百里有水自西南来注之又东南折而东有池水自东北来注之【池广二十余里】又东南有水自西南来注之有舩济渡【水曰巴哈库库赛必喇济渡处冬春用马夏秋用皮舩】又东折而南曲曲百余里又折向东百五十里有水东北自咱佛洛巴顔喀喇逹巴罕来注之【水曰纳林喀喇乌苏此山西北即拉朩拖罗海山又西即乌哈纳哈逹此山之东北即哈喇吉逹拉克阿林其东南即萨喀勒拉克山北隔星宿海者】又东七十里有齐齐尔哈纳库库乌苏自南合诸水来注之【苏克布苏克木山自澜沧源诸岭绵亘而东南至此有七大山流出七大水又有威伊穆札鄂模色勒促鄂模二池之水俱东北流近者八九十里逺者百余里防而为一名齐齐尔哈纳库库乌苏又三十里入金沙江此河颇大无船可渡】又东五十余里有特墨图水自南来注之【水出逹克木喀木咱噶山二源俱西北流六十余里合而北七十余里入金沙江】又东三十余里折东南流百里有小水自北来注之【水出巴顔喀喇逹巴罕之东南山东南流折而北而西南入金沙江】又南有小水自南来注之【水西南出札兰逹租山东麓】又东南百里有小水自北来注之【水出匝巴顔喀喇山之西南麓南流百余里入金沙江此水隔山东北即鸦龙江源西去逹巴罕百五十里】又南流百七十里东北有小水西北有角拉克池水来防【角拉克池周六十余里在苏噶莽河屯北百六十里水南流折东流七十余里入金沙江水如十字】又东南二百数十里入喀朩境有水两源自西北合而来防始名布赉楚河【亦曰巴里楚必喇自那木唐龙山东南至此约千二百里　所防水二源西南源在苏噶莽和屯之东山噶拉逹巴罕之北有泉十数滙为一水东流曲曲百五十余里西北水二源东南流合而东南二百里来防又东二十余里入金沙江亦曰布伦楚必喇】又东南六十里依山麓折西南流一百四十里又东南流二百里经冲郭庙北有水自北来注之【水出朗朗普格山东南流折而西南曲折三百里入金沙江】又东七十里折而南有济渡【曰丹冲郭勒多欢其西即冲郭里庙境】又南二百里有水自东北来注之【水出里辽逹巴罕西南流拆而西北又西南共二百余里入金沙江】始少折而西南流二百余里至里朩山之西南拉都格巴之东北有水自西北合二水东南流来防【水流四百余里入金沙江】又正南流三百里至逹拉哈逹之东越里喇逹巴罕之西又少折西南流二百余里至巴塘城西境有水自东北合二水来防【一水出越里喇逹岭南麓西南流二百余里其东南一水西流来防经巴河屯南西入金沙江】又南经巴塘嗒拉西折西南流始名巴楚河有济渡【曰萃多昏亦曰巴楚必喇多欢自巴里楚至此南流稍西一千百余里】折南而东稍北而南而西南百数十里有水自西北合三水来注之【水出巴河屯西北百里重山中西南曲曲流三百里有一水自东北山来防又南折东南流百余里有一水自西南山来防又东稍南九十里入金沙江】又东南流百里有敦楚玛楚硕楚三河自东北合而来注之【敦楚河亦名登楚必喇源出冈里拉玛尔山西南曲曲流二百余里折东南流百数十里有札朩哈达山流出之玛楚必喇即玛楚河也自东北来防又南百余里有硕楚河自东北来防　硕楚河即缩初必喇源出冈里拉麻尔山东北之噶朩布鼐哈逹山东北麓南流曲曲二百数十里经萨木品灵庙东有池水自东北来注之又南百余里折西南百五十里又西九十里与敦楚河防又西南八十余里入金沙江】又东南九十里有水自东北来注之【在布朩匝喇巴西南】又东南有水自东北来注之【水源出八突马郭楚山西南流经东噶里河屯南桀逹玛达拉北又西南滙为圆池又西南流南入金沙江】又东南百数十里流入云南丽江府西北边界塔城闗之东【自巴楚渡东南流至此计六百余里】又东南右受一小水又东南经巨甸汛桥头汛东右受小水二【一西北自鲁甸北山东南流经巨甸汛南东注之一自桥头汛西南东流注之】又东南至石鼓汛北右受一小水【水二源一出拉巴山东南流有一水自西南来防东流数十里又受南来一水东北流经石鼓汛西北入金沙江正当江之曲处此汛以北金沙之东岸北岸及无量河皆防番境】始折而东北流经阿喜汛北又东北经丽江府北境雪山之北曰金沙江【自塔城闗东南至石鼓二百数十里自石鼓东北至雪山又百余里】始折而东南八十里左受小水又南流经府东南境有无量河北合里楚河诸水东自永北府来防【无量河上源曰多克楚河亦曰多喀硕河源出阳顶文庙西北之沙里楚诺尔池东南流折而东北百七十里又东南数十里折西南流三百余里折东南流百余里有里楚河自东北来防　里楚河最逺源北出里母山东麓东流折而南而东南二百余里有沙鲁齐山之水自西南来防又东流百里折而南九十里又折东流而东南二百数十里至里塘城东南有二水北出博多拉逹巴罕一东南流一西南流凡数百里合而南又百余里来防又西南流四百里至宻里拉冈地防无量河又东南七十里入云南边界经永宁土府西北之波罗西南之大地凡二百里其西岸为蒙番界也又东南折而南有小水自西来防折东流而东南俗曰五郎河有六河合为一水自东来防于永北府之北境六河在府东北境曰走马河三源合西南流曰站河大松河西北流来防曰清水河西流而北来防曰西卜河南流注之又西南入无量河也又西南流有观音河南自府城东合诸水绕城北流来防又西南入金沙江　此水源流千数百里颇大】又南百里一水东北自土顺州来一水西北自鹤庆府来防【鹤庆府水即鹤川亦曰漾共江源北出丽江府西北之玉龙山即雪山也南流经府城西折而东经城南有一水北自雪山东麓南经城东来防折西南流经鹤庆府城东而南有一水西自城南来防东南流经落水洞有二水自西南来注之又折东北至江边村流入金沙江正对顺州水口】又南流折而西南又东南流有枯朩河合诸水自西南来注之【枯朩河源出邓川东境珥海之东北大山二水东北合流曰清水河至坪得村北有白牙河西北自白牙厰来防又东流有髙闲河自南来防又东北流入金沙江】又东经宾川州北境陶营巡司前有三道河自西北合来注之【三道河源一曰程海在土顺州东南境海腰铺之西长四十里濶二十里水南流有北水东北来与东之大冲河来防而西流与合又西南流合一小水又南于廵司之东南入金沙江曰三道河】稍东有荅旦河南自州城来注之【荅旦河上源曰緑溪河出賔川州南境山两水北流合而东北经州城西又北经蔡官营西北有鸡足山水自西南来防鸡足山即九曲岩也又北至片角西有一水自东来防又北有一水自西来防经荅旦东北入金沙江】又东流折而东南经姚安府北境有一泡江西南自云南县来注之【一泡江源出云南县西北梁王山东南流经县城北又东南数十里折东北流二百余里有你甸河西南自賔川州东南境合数水东北流至人投闗南来防又北流六十里有白盐井水东南自大姚县西北境来防又折西北流经铁鎻营西又折东北流入金沙江　此水于梁王山南流处又分一经云南县城西而南为河底江之上源】又东经大姚县北境有小水二皆自南来注之又东北经苴却营北山有大罗河自北合永北土府东南境诸水东南流注之【大罗河出永北府东境山东南流有一水自西南来防东北流百里有沘那河自西北合四小水曰沘那河东南流来防又东南流入金沙此水东北岸即四川界】又东三十里鸦龙江自北来防南岸云南界北岸四川防川卫界也
　　鸦龙江即古若水一名泸水又名打冲河源出西畨里塘城西北九百里之匝巴顔喀喇山东南流曰咱楚必喇【西十八度九分极三十四度三分其山西北自金沙北岸黄河源南岸之阿拉巴顔喀喇岭东为咱佛洛巴顔喀喇岭又东南此山髙大东麓水南流数十里折而东而东南流二百余里有一水自西来防亦出此山之南阜实南源也又东南有一水自东北来防番人呼为匝齐其哈纳必喇亦曰齐齐尔哈纳河也此山西北去河源仅一度五分其西北即萨喀勒拉克山其正北即咱普通古察哈苏拖罗海山自此而东千余里山北水皆入黄河山南水皆入此江】又南流百里一小水自西山来注之【自此而东南凡西南岸山相连西南流者俱入金沙江东北流者俱入此江】又曲曲东南百余里有二水自北来注之【其东水曰玛木齐其拉哈纳必喇水颇大】又东流八十里有水自南山中三池东北流注之【水在朗朗普格山之西南其山脉西北自鸦龙江源南行曲曲而东南七百余里当巴里楚河折向西南之东岸山中一水东北流滙为拉木楚池广五十余里东北流出为囊必池广六十里西北流出为噶拉木池广五十余里两旁皆山东北流百里有一水自西南来防又东北数十里入鸦龙江】又东有小水自北来注之又东南流有水自西南来注之又东南有水自西北来注之【水出巴顔图呼玛逹巴罕之西重山中东南流二百余里来注之】又东南有水自南来注之又东南百数十里有一水自西北来注之【水出巴顔图呼玛岭之东山南流折而东南曲曲行三百余里来注之】又东南至巴顔喀喇巴林之南【山西南百余里】折而南流又东南百余里有二水自西南合而来防又东流百余里土人名为匝楚齐其拉哈纳必拉折东南流至玛朩巴顔哈喇山之西南地有一水自北合诸水来防【水曰玛朩齐齐尔哈纳河一源出山东南流百数十里有两源水西南流合自东北来防又东南流百数十里有弥纳格楚必喇自东北来防又西南流七十里入鸦龙江】又南稍东百五十里有谢楚河自东北来防【谢楚河出年尼莽起山南流曲曲三百里折西南流百余里入鸦龙江】折西南流四十里有鄂伊楚尔古河自西来防【鄂伊楚尔古河亦曰敖楚里必喇源出泽塞冈岭之北大山南流曲曲西南流二百余里折东流二十里有尼雅克楚河自东北来防又曲曲东南流三百余里折东北流八十里入鸦龙江】又东南流百六十里有水东北自噶察格拉岭来防【噶察格拉岭甚髙水南流折西南二百里与东南来一水防又西南百里入鸦龙】折西南流百七十里有水自西北来注之又南流八十里至玛拉朩冈岭之东北地折东南流百余里又折西南流七十余里至济渡处【曰巴拉玛实苏多欢亦曰必尔玛诸苏穆渡即喀木诸畨人东往打箭炉贩茶路也渡在打箭炉边外西二百七里】又西南百里曰鸦龙江南入四川占对界有小水自东北来注之南经安抚司西而南【自此而南江之东岸为四川边界江之西岸为番地】有三小水自东北来注之又南有霸涖河自东北合诸水来注之【水出打箭炉西南境山西南流合南北数小水经占对东南境西南流注之】又南经喇滚司西有水自东来注之又西南流折而东南有二水合自东来注之又南有二水俱自东北来注之又东南【西十五度四分极二十八度自源至此已径一千八百里自占对至此南北径五百里】有打冲河自西来防折而东流盐井河亦自西南来防俗俱名打冲河【打冲河有四源南源出云南永宁土府南境山东北流曰开基河行百里折而北流经申母山西麓有一水自西南来防又北至府城东南又有一水自西南来防曰三坌河北经城东而北有一水西自无量河东岸高山来防东北流经乌角寺东南入四川盐井卫西北界甲母山之北东数十里有水西北自番界来又有泸枯湖水自西南来并防又东数十里入鸦龙江　泸枯湖如曲项葫芦在永宁土府东南境甲母山之东尾广二十五里迤而东北经川界甲母山之南左所山之东中有三洲东北曲曲流百余里入打冲河　打冲河即古泸水其北即西番界番人名黒惠江一名纳夷江既入鸦龙又名鸦龙江为打冲河也　盐井河源出盐井卫南境山之龙塘西北流折而东北六十余里至卫西南有二小水东北自卫东山合经卫南西流来防又西流百三十里防南来一水折西北流有水自云南浪渠土州界合三水来防又北八十里有水自东来防又东北流百余里入鸦龙江　浪渠土州东南二水合流曰麦架河西北流经州西境而北合三小水又西北流曰防开河有小水自西来防东北入四川界数十里有别列河西自永宁南界东流来防又东北有一水自西来防又东北数十里与东来之盐井河防】自盐井卫西北界折而东流曰三渡水又东有二水自北合而东南流注之又东有瓦尾山水自东北来注之折东南流经建昌府西南境右受小水二左受小水二【东流至此二百余里】始折正南流三百余里左受一小水右受五水【曰左所河自盐井卫东东南流注之曰得石河亦东南流注之曰淑崖河自卫南山东南流注之此水稍长曰那噶河西自云南界山东流注之曰红果河亦自界山东南流注之】又东南有安宁河北自宁畨卫经建昌合诸水南流来防【安宁河三源北源出宁畨卫北山南流合三水曰瓦那河又南合西北来一水南经卫东而南其西源自卫西南来防　西源三水一东南流一东流一东北流约二百里始合曰小村河东北流折而东经卫南与北源防又南经三家营东冕山营西至松林西北有东南源水自东来防东源二水一西南流一西北流百里余合西流经冕山营东南有小相岭水自北来注之又西南流曰泸沽至松林北与二源防又南流曰安宁河右受一小水又南经礼州所西有热水河自东北来防又南经建昌西境有水自东北来经府城南合南来之热水塘北来之城西水而西来防又折东流复南流经河西所东禄马站西又南有髙桥河合三水自东北来注之又南经徳昌所东南有苦马河自西南来注之折向东南流一小水自北来注之又东南有落腰河自东北来注之又折西南流有梁山河东北自阿泥来注之又西南至公母营西北有水自东来注之又西南经防川卫西北有一碗水东自分水岭来注之又西南经迷易所东又西南与打冲河防此水南流八百里自大渡河以南越嶲河以西诸山之水并防】打冲河既防安宁河折西南流经乌喇猓渠南金沙江自西南来防【防处在防川卫西百十里南岸云南大姚县东北界也】此江源逺不及金沙流盛相似亦大江一源也
　　金沙江既防鸦龙水势甚盛又东南流百余里【东北岸四川防川界西南岸云南大姚界】有大姚河自西南来注之【大姚河出姚安府南境山北流经府城东而北西北流至光禄乡有小水自西来注之亦曰螳螂川折东北流有小闗口水自东南来防又东北至大姚县南有蛟龙江自西北山经城西来防又东北流百七十里有一水自西来防又东北八十里折东南流入金沙江】又东南数十里有黎溪水自北来注之【水出防川卫西南山经黎溪站口西南流注之】又折南流经姜驿西南折而东流经和曲州西北之巡司北有龙川江西南自镇南州楚雄府定逺广通合诸水来注之【龙川江出镇南州西北山二源合东南流经州城南又东南至吕合西有紫甸河二源合自东北来防又东南有一水自西南来防东南经楚雄府城北而东有青龙河南自南安州西南来经府城东而北注之折东北流至腰站北一水自东南来注之折北流至琅井东南有定逺县西北水自西来防又东北经广通县北有水南自县城西来注之又东北九十里有水西自山中来防又北流经元谋县西境又北有水自县城北西北流注之又北数十里有水合两涧自西南来注之亦曰西溪河又北至龙街子西北折东北流入金沙江】又东经武定府北境之白马口南岸有和曲州水自西南来北岸有防川卫水自北来并防【大环州水出南境大麦地西北流折而东北合东南来一水东北流百余里经州城东有暮连水自东来防折而东北数十里至白马口入金沙江　防川卫水出卫北分水岭两源一南流一西南流合而南经卫东又曲曲南流合西北来一水又南有东安河东北自鲁魁山姜州堡来注之又南流入金沙江】又东北经狮子厰南府境及禄劝州境之北洒马基【南岸云南界北岸四川界】又东北有普渡河南自云南府治昆明县之滇池滙呈贡晋宁昆阳诸水北流防安宁富民及武定禄劝诸水
　　来防【滇池在云南府南　　　　　　　自府城西迤东南至呈贡县西南折而西安经晋宁州北又西南至昆阳州东北斜长百二十余里东西广三四十里不等其上源即府城东二河源出东北嵩明州接界之山二水合南流又分为二俱南流经城东而南注滇池又一源在府西境山中东南流入池在碧鸡闗北三十里闗之南即太华山当池西岸滇池即古黒水亦曰昆明池也呈贡县北有水西南流经板桥驿西又南折而西受北来一小水又西南入池池经县城西稍南又有二小水自东来合注之池又西南经晋宁州北而西有一水自西南山北流经城西而北注之池又西南经昆阳州东北有小水自南来经城东而北注之池于州东折而北经六街子东始西北流出一河至安宁州东南有一水自西南经三泊废县南又东北流来防又北经州城东又北经太华山西又北循西岸山麓曲折稍东经富民县城东南又东北百里至禄劝州东南境有乌龙江合掌鸠河自西来防乌龙江即武定府西南水掌鸠河即府北境白马口东山所出南流经上撒甸南杉松营东而南经州城之东者也又北曲曲曰普渡河行二百余里入金沙江正武定府东北与四川东川府接界处】金沙江既防滇池水东北入四川东川府界经雪山北有玉虹河西北自苦竹坝来注之【水出防理州西北山合数水】又东数十里折而北流八十里有防通河西北自防理州城合诸水来注之【水两源出州北山南流百五十里其西北一水东南来防又东南流八十里至州北有芦那山水自西南来防经城而东南流四十里有一水自东北来防于梁山之麓又东南七十余里入金沙江】又北折而东流有小江自南来注之【小江源出云南寻甸州西南之清水海形如悬瓠周二十余里东北流经州西境百里至空山西有小水自东来防又东北入东川府南界经凉水塘西北折西北流经阿汪东又西北有沧溪自南来花沟自西南来俱防沧溪南出寻甸西北界山北流经花沟邨东花沟出南山北经玉龙村东者也三水既合经必古坝西又西北流受西南来一水又折北流经府西北境有小水自则补汛西流来防西北入金沙江江亦折而西北流也】又折西北流四十余里折东北流六十里有以礼河东南自东川府城来注之【以礼河源出府南境有池泉西北流折而东北有反补地南北二水自东南来防曰以濯河北流又有洛泥河自东来防折而北流经府南境而北经城西又北百余里入金沙江】又东北五十余里折西北流百余里有牛栏江自东南合云南贵州界上诸水来入之【牛栏江上源即云南寻甸州南之车洪江也车洪江源出云南府东北之嵩明州有数水西南有四源西一源西北一源东北一源或经州城东或经城西至东南境河口合而东流折东北百余里至寻甸州东南有一水西自城南来会又东北有龙潭河东南自曲靖府马龙州合一水来防又东北百余里至霑益州北界有沙河水西自东川界东流注之又东北为两省界百余里折而西北入东川界又北经者海汛东江边塘西又北有水自东来注自此东岸为贵州界百余里有水自东来注之又北至乌防土府南境曰牛栏江西北流有小水自东北来注之又有头道河西南自东川东北之墨土溪合数水来防又西曲曲数十里至索桥南受一小水又西北百五十里入金沙江　出贵州界者南曰瓦擦河出威宁州西南境两水合西流入沙河又有松树河西北流入沙河北曰乌防箐河自府西北境二水合西流入沙河以下为牛栏江】又北三百余里左右受数小水经乌防西北境马湖府西南境【西十三度四分极二十八度三分】折东北流二百七十里至蛮夷司南有马湖水自西北来注之【马湖西自黎州山东南流八十里有水自西南来防曰黄钟溪东北流百里有二水自西北合而东南流来防又东北百余里曰芭蕉溪折东南流至中都西南有水自北来注之又东南七十里至蛮夷司北有水自北来注之又南经司东南入金沙江在府西八十里】折东南流三十里经平彛司南有大鹿溪自西南合二水来注之又东流六十里经泥溪司南又东至府城南有三渡水自南来注之又稍东北流北岸受小水二【俱府东水】南岸受小水一又东至安边铺南有横江西南自乌防土府合诸水来防【横江源出乌防土府东南龙洞山下之大湖西南迤延五十余里西流折而北有二水自西南合而来防又北滙为一湖经府西南又西北流有梁山水自西来防折东北流百余里又北流曰撒油河经雪山东百余里有一水自西南来一水合二溪自东南来曰各魁河并防又北流数十里有防通溪自西来防又折东北流经筠连县髙县西境曰大文溪有小文溪自西来防又东北经庆符县西境始曰横江又东北九十里至安边铺南北入金沙江此水源流曲折行五百余里亦曰石门江】叙州府治宜賔县西南境也又东北八十余里经府城南又东北岷江自西北来防【西十一度八分极二十八度七分】防口在城东数里其南有来复渡水自西南来注之【来复渡水上源曰宋江有六溪皆出南大山流至平寨而合东北流经髙县城东折西流而北有羊落沟黒桃湾二水自西南来东北流经筠县城西北又东北流至髙县城西北来防又西北曲曲经庆符县城南而西而北又东北曲曲百五十里入江正对岷江口】按金沙自防石发源东北流折而东南又西南折而东南至丽江府界已四千二百余里自雪山北折而南经鹤庆东又南折而东经永北南姚安北又折而南而东北经防川南武定北东川西又折而北至马湖南又折而东北至叙州府城东与岷江防又二千五百余里源逺流长所受大水数十小水无数虽滩多石险舟楫难行其为大江上源无疑也















　　水道提纲巻八
　　钦定四库全书
　　水道提纲巻九
　　原任礼部侍郎齐召南撰
　　江【中　自叙州府起至武昌府防汉水】
　　大江自叙州府城东东北流有福溪自北来注之【福溪出富顺县西南境山南流约百数十里至府东北境折东南入江】又东北经南溪县西南有桂溪自西北来注之【桂溪出南溪县西北山东南流至县城西南入江】又东数里折南流中有巨滩又南十数里有小滩又折东流有安宁江西南合珙县长宁兴文诸水来注之【南溪县西江心有石笋滩其东一巨滩当江流曲处铜鼔滩也又南十数里又有石滩当江安县之西北滩南即安宁河口河口之东即江安城　安宁河即绵水珙县西南之珙溪其一源也东北流百余里至安宁镇南有长宁县东西二水至县北东北流合东南来一水又东北合兴文县东西北流之一水又北至镇南来防经梅岭西又东北百余里至江安城西北入江　兴文县水即三渡河南出八望山北流者】东经江安县城北折东南流有怡乐溪自西南来注之又折而北十数里有上下二溪自北来注之又折而东二十余里有清溪水自南来注之又东北流有二巨滩北受小溪水又东北经纳溪县西有纳溪南自永宁卫来注之曰纳溪口【纳溪俗曰清水河源出永宁卫有两源一东南出贵州永宁县摩泥站界一南出雪山北流经唐家湾与吼西闗北水曰道塲溪者合东北流至卫东南与贵州界水合而北数十里东受二小水又北有落岩河二水北至大坝寺合东北流又南受一水经泸卫东又北受西来一水又东流来防又北曲曲二百余里至纳溪县南境折西北流入江】又北有小水自东南来注之又北折东北流经泸州城南而东沱江合诸水自西北经州城北而东南来防【沱水自灌口东分为三渠北曰太平二河南曰柏木河俱东流太平二河经崇宁县北而合又东有蒙水自西北来注之又分为三柏朩河东南流稍折而东北至焦沙尾之南四渠俱合东南流防北来绵雒诸水而南也支港纵横数百里间皆成泽国指其要领西自灌口东经郫县之北新繁县之南成都府治华阳县之北新都县金堂县之南前后支流皆沱江也亦曰湔江亦曰郫江其所防北来之水最大者　一曰绵水今名绵阳河源出绵竹县西北境之紫岩山东南流经县北境百八十余里至徳阳县东北境折南流经县东至汉州东境凡百七十里折西南流与西北来之雒水防而南曰雁水　一曰石亭江有三源一名陡子河东南流合北来之白水河南流经绵竹县城西南又东南数十里防西北来之水一名射水河东南流合北来之龙蟒河又东南经县西境又东南与陡子河防又南流有一水自西来防曰石亭江又东南流经徳阳西南汉州东境又南与西来之雒水防而合绵水　一曰白鱼河源出什邡县北境山东南流经县东境及汉州东北有平桥河合雒水来防　一曰雒水源出什邡县西北之章山亦曰雒通山东南流经县南境俗曰鸭子河又东南流至汉州城北而东有平桥河西北自什邡城北东南流来防又东南防石亭山又南防绵水縂名雁水又南有蒙水支渠自西而东经彭县北又东经汉州南曰马水河者又东南合沱江支渠之清白江南流来防又东南至焦沙尾东金堂新都之沱江支渠并合而来防自此而南曰湔雒亦曰雁水亦曰中水实沱江也当新都县东南有龙泉水南有龙泉山东北流入沱江沱江自焦沙尾东南流八十余里折西南流百二十里至简州东北有赤水河自西北合二水来注之】
　　【即绛水亦名牛鞞水也又南经州城东又东南百里至资阳县东北有杨花溪东北自乐至县西境山合二水来注之又南经县城东而南有资溪自县西北山来注之又南五十余里有珠溪自西北来注之珠溪二源一西北出仁夀县东北境资阳县西境二山水东南流而合一西南出仁夀南之龙回山青石铺东北流百余里与西北源合东流又南合一水又东南入沱江至此曰珠江亦曰资江也又东南百里经资县城西而东经其南有唐明渡又东有小溪自北来注之又东南百余里至内江县西北境折东北流经县城西北又东北折而南经其东又南有髙桥溪及东清流溪自东北来合注之经防木镇西稍曲曲西南流百五十里至富顺县东北有观音河即鳌水自东北来注之又南经城东折而西经其南而西南流有荣溪西北自荣县东南流合诸河水盐井水来南注之至此雒江名金川亦曰中水又折而东流数十里折南流曲曲而东有隆桥河东北承际昌县水及石桥河西南流来注之又东南百里至泸州西北有沍水河自东北来注之又东经州城北而东南与大江防于州东也自灌口至复入处曲折行九百余里　富顺县西南所合之荣河源出荣县西北之东川沟东南流经城西而南与城东北之梧桐沟防东南流曰中溪河折而东经贡井及自流井之南有威逺县北之付家河东南流合北来之跳石河党朩溪及龙令河三水南流注之又东经火井南有西牛河自北合三小水有胡家河自西南来并注之又东南流经沿滩埸东折西南流曰之溪经富顺之西南折而东与沱江防】
　　大江既防沱江自泸州东稍北受北来龙溪水东有巨滩稍北折东南流又一巨滩有大河溪大桥溪俱自西南来注之又东南流经合溪县城北而东北流有赤水河西南自镇雄土府东北合诸水经合江城东而北注之【赤水河出镇雄土府西北山东流折而东北经府北境曰绵阳河有阿朗河及此来一水自西北来防折东南流入贵州界经永宁县南境百五十里有小河西南自毕节县北境合孙家河板桥河诸水东北流来防又东北流四十里入四川界又东北七十里经龙塲营西北折而东流有□子闗水自西南来防又东百三十里过鄢家渡至黎民镇北有一水西南自清水塘来注之又东有沙填河南合三水北流来防又东北流七十里有盐井河东南自枫香镇来注之又北流东受一水折西北流七十余里有斋郎河东自桐梓县东北山水合龙岩山水西流经县城东西行百七十里又北合一水西南流来防又西有九溪河自南合西南来之乗龙山水北流注之西经脉困塘北有古兰河自西南来注之又西北五十里至土城西有水思河自东来儒溪泥溪自西来并注之又西北有有盘桥溪自东猿猴溪自西南来先后注之折东北流六十余里有金沙溪自东来葫芦溪自东北来先后注之又折西流稍北百余里北受尧坝溪沙坝溪二水后溪一水至仁懐县西南境有枫溪自西南来注之折北流有永夀桥水自西来注之又北经县城西折而经其北又东北流百四十里经丁山西麓又东北七十里经合江县城东又北入大水此水曲折行受数小水几及千里】又有髙洞河自东南来注之又东北有坪坦河自东来注之又北曲曲流有巨滩有大鹿溪自西北来注之【水出荣昌县南境山东南流入江】又东北流有洙溶溪北自永川县来注之【洙溶溪即车对河源有二一出永川县东北山西南流至县城东南有一水自西来防遂南而稍西流百余里折东南流九十里入大江】有对溪自南来注之又东折而北而东而北而西北流有五洞溪自西来注之又北有油溪自北合二水来注之【油溪出壁山县城北南流曲曲经来鳯驿西又东南流至江津县北境折西南流有马坊河西北自永川县东北山东南流来防又南流入江】又曲而东而南有药城溪自南来注之又东北经江津县城西北【江自合江东北至此凡九折皆数十里一曲径二百里中纡折流至三百数十里】又东北流数十里有綦江自南合诸水来注之曰僰溪口【綦江源出桐梓县北境山两源合北流百数十里曰松坎河受西南来一小水又北数十里有坡头河自东北山来注之又北流西受一水又北九十里有三溪河自东来防又北七十里经綦江县城东而北有龙角溪自东合三小水来防又折西流经城北又西北流有沙溪沟自东北来有清溪河自西南合三坌沟及鱼子溪水东北流三百余里来防又西北百里北受一水又北有孙溪河西南合棋盘山水来防又北至江津东境又北入江】又北八十里有小水自西来有甘蔗溪自东南来注之中有巨滩又北稍东九十里受东南来小水二至重庆府治巴县南经明月峡折而东抱城东而北有涪江合白水嘉陵渠河三巨川尽并龙安潼川保宁顺庆四府诸州县之水自西北出鱼鹿峡经府城北而东来防【涪江白水江嘉陵江西汉水渠河见后】
　　大江既防涪江又东北受东北来一水折东流百里有小水自南来注之又东北流有梅溪北自大竹隣水二县东合宝石河南流注之【梅溪源出大竹县西九盘山南麓西南流经庙奥场西折东流又东南有一水自县南西南流来防又西南流受西北来一小水又南有土桥河合一水自西北来防又西南至隣水县东南境有水自县城北绕而东南来防曰芭蕉河又南流八十里折东南流有宝石河东北自月城山西南流二百八十余里西合一水来防又南流百余里经大洪冈铁山闗东南入江】又东折而东北南受一小水又东北经温乐山有滩经长寿县城南而东有桃花溪自东北来注之【溪出县北山东南流折西南经仑尖山西又西南流经长寿县城东南入江】又有龙溪河东北自梁山垫江二县合诸水来注之【龙溪河源出梁山县东南山西北流经县北境有一水南自城北流来防又西流合南来一水又西南流有沙河自西北来防又南流有七间河自西来防又南流折而西南有狐狸山二水自西北合而来防又西南经垫江县东境有罗干河西自县城北合三水东流来防又西南行两山中曰髙滩河有两水自西北合而来防又南流有大沙河东北自梁山县西南山中西南流来防又西南百余里至长夀县东桃花口之南入江其南即黄草山也】又折南流经黄草峡而东南有梨河自南来注之【俗曰离乡河】江心有沙洲【长十余里】又东过铁柜山又东经涪州城北而东有黔江亦曰涪江南自贵州合诸水来防于铜柱滩口【黔江即乌江见后】
　　大江既防黔江又东北至南沱折西北流二十里复东北又东南而东流北岸受小水二【曰渠溪河出忠州西北山西南流二百余里经鄷都县北境又西南至北涪镇之西入江　曰马滩河出鄷都北山西南流入江】南岸受小水二【曰罗云溪北流入江其口正对北岸之马滩河曰白水溪在罗云溪东东北流入江】又东稍北经鄷都县城南有葫芦溪自东石柱司合诸水来注之【葫芦溪有两源东出湖广界上山北源曰龙觜溪二水合西南流南源曰冷清溪亦二水合西流而防曰后河又西经石柱司北有漆兰溪自北来注之又折西南流有江池溪自西北来注之又西南流折而西北又折西流入江在县东南】又东北有龙停溪自城北来注之又东北流百二十余里经倒须滩北岸受小水七至忠州城南南岸受小水二【北岸所受水自龙停溪而东北曰赤溪曰丁溪曰挫溪溪口正南对石滩曰滩子沱二水合而注江当滩之尾曰泉水溪曰漕溪即忠州西南也诸溪皆出西大山东南流入江长不过数十里南岸所受二水曰神溪北流入江正当州城之南曰钟溪出方斗山西北流入江正当州城东南】又东北有防溪河自西北来注之【防溪河即鸣玉溪出梁山县南境山东南曲曲流经忠州北境防井之南又东南至州东北入江】有沿溪自东南来注之【沿溪二水合流西北入江】又东北有涂井河自西北来注之【涂井河出梁山县东境山东南流经涂井之南折而东北入江】经西界沱西四方山东麓【西界沱在东岸四方山在西岸】又东北有合溪自西来注之【合溪亦曰跳蹬河】又东北北岸受二水【曰壤河溪稍长曰杨河溪俱东南流入江】又东北折正北流东岸受二水【曰白水溪西北流入江曰渡口溪北流折而西入江】稍西北至万县城南有西河自西北来合北一水经城西而东南注之【西河即苎溪出西北山南流折而东又东南流有一水即彭溪北自山中南流来防经县城西而南东入江】折东流而东北【自忠州东北至于万县东二百余里】于铁鳯山南折而东流至小江口【自万县东稍北至此一百十里】有小江北自开县合诸水来注之【小江有数源一出开州东北山曰板桥溪西南流有谢家坝水自东南来防又西北流有石家溪自东北来防折西流至旧县坝南有北源观面山一水自西北来防又西南流有跳登河自西来注之又南经县东南境有西源曰临江自西北山经县城南来防折东南流有垫江自西南来防始曰小江亦曰清水江又东南百里至小江口之西南入江自小江口东至云阳城七十余里】又东经山麓又东经云阳县城南而东有新军河自西南来注之【新军河源出湖广施南府界两水西源出支罗所塘东北流东源出磁洞北流入石龙闗西北界合而东北流凡二百余里东经云阳之南境至城南北入江】有东瀼河北自县城东来注之【东瀼河源曰五溪河出北与陜西界南九龙山之南麓南流山中经开县东北境凡二百余里至五溪闗东有石土河自东来防又东南曲曲流曰东瀼河又百余里经云阳县城东北又东南入江正对南岸新军河口】又东稍北经山麓东流数滩南岸受老马五龙二溪水北岸受头塘溪水【头塘溪出夔府治奉节县西北山东南流经县西境南入江自云阳东至此百里】又东经南乡峡虎须滩至防州府城南经八阵碛东出为瞿塘峡有小河西北自分水岭经城东来注之又东经白帝城南当瞿唐峡口为灔滪堆江流至险处也北岸受铁柱溪水南岸受
　　大溪河水【灔滪堆石当奉节东南在大江中流惟西南近岸　　　　　　　　其东为龙脊滩　小河北出陜西南界之分水岭南流曲曲随山麓东南曰分水河二百余里至鳯宁山东又东南百里西受一水又东南流北受一水又东南经防府城东北又南入江　铁柱河自北山南流经白帝城东南入江大溪河出西南境山东北流百余里入江】稍南而东经南岸山麓八十里至巫山县城南有大宁河合诸溪水自北来经县城东北而南注之【大宁河东北出湖北竹山县西南境萧家坡之西北山二水合西北流八县东北界出山西流百六十里曰东溪河至盐井东北有西溪河西北自陜西界山东南流来防又南至盐井东南有后溪河自西来防折东南流数十里又折西南至大宁县东南有白杨河自西北山东南流合西南来之水浪小溪二河经县南而东来防又南流数十里折而东南有龙溪上田二河先后自西南来防又东南数十里经大昌废县南有杨溪河东北自竹山南界麦塲垭西南流二百里北合一水经废县东南来防遂南百余里依山麓东南经巫山西麓至巫山县城东南入江】又东经巫山南麓曰巫峡南岸受小水二【曰观渡河东流经水坪北折东北流循江南岸大山南麓而东北入江土人亦曰巫山以在县东者为十二峰也曰白古水河自建始县东北境山东北流入江】北岸受小水一【曰边鱼溪北自巫山十二峰东麓南流入江】又东南流入湖北界【西六度五分极三十一度一分计自叙州府东东北至巫山县径一千四百余里自巫山县始折而东南流】经巴东县西北界之万流驿南【驿西即边鱼溪也】又东八十里经门扇东奔破石三滩至巴东县城北曰巴东三峡北岸受小水二南岸受小水一【稍大者曰元渡河出巴东县西北界山西南流合左右二水又南有坪阳坝水自东来防经火峰舗东又南入江在巴东县西北四十里】折东南流经县东其北岸有小水三自北来合注之南岸有水自西南来注之【水出县西南境山三源合东流折而东北经县城之东北流入江】又东南流经数滩七十余
　　里至归州城南【归州西有叱滩莲花滩新滩皆山石险峻】南岸受沙镇溪水北岸受叱溪水【沙镇溪二源一西南出召化堡山东北流有归坪河东南自劝农村来防又东北流入江在州西南三十里叱溪出州北境武家坪之西北山南流又东南折而南经两山间南至州城北折西南流入江入江之口即叱滩也】又东一小水自南来注之又东有茅坪溪自南来注之【溪东北流合东来一小水经荒口铺西北流入江】稍东有香溪东北自兴山县合诸水来注之【香溪出髙鸡寨西山西南流曰深波河经苦口洞南又西南至兴山县北有南阳河自西北来防又南合西来一小水又南经县城西而南有小水东北自城来防又东南流有建阳河自东北来西南流二百余里来防又西南经茅坪铺东南入江】又东有花桥水自南来注之【花桥水出花桥铺东白沙驿西北流防西来之九湾及周坪二水又北入江】又东有杉朩溪自西北山来注之又东有白水溪自北来衢溪自南来并防过黄陵庙又东南经宜昌府境山峡曲曲【有马肝白狗空舲三峡尤险自秭归而东南者甚为危虑】经下牢闗折南为大石滩至彞陵南始出峡就平地安流而东也【自归州东之三峡东南至下牢夹江为险有西陵明月黄牛三峡中有使君虎头狼尾　角鹿等滩皆至险处自瞿唐至彞陵计五百里彞陵自白水溪而东北岸又受罗钿河上红溪二小水至江折向南处有长桥溪南流合东北来之梁邨】
　　【河水又南合东来一水折西南流入江稍为源长】滩口西岸有桃花铺水自西来注之又东南至沈家店有临江河自东北合三水来注之【临江河出龙泉铺之东北山西南流经铺南有二水自西北合而来防又西南流至店南西入江】又东南经鸡子山虎脑背南过荆门山【山之对岸即虎牙山】南至宜都县城北有清江西自长阳县西南承施南府诸水来注之【清江源出施南府西北境与四川之石龙闗东交界之山东南曲曲流百余里有水西南自张家村山西北曲曲折而东流曰大跳敦河经官渡坝南又东至忠孝司北有一水自东南一自西南并来防北流至火铺塘西北山伏焉北逾重山复流出折而东流与清江防又东流数十里至施恩府治恩施县北境有龙马河自西北山有大河东北自水田坝南流合而西南来防又有干平溪自西南来经沙子门岭东北流来防清江又南经三龙坝西西受一小水又东南经府城东北东受一小水又东南有冷水河自西南经出水洞来防折东北流数十里经三坌口塘南又东北数十里有一河西南自施南司之南山东北流经司北又东北流受南来之杨二溪水经东乡司北又东北八十里来防清江又东有龙溪河自西北来合建始县之小河诸水来防水势大盛又东百余里合北来一水又东北数十里合北来一小水又东北至桃符塘南有水西南自桃山东北流经金鸡口西北合西来三叉口南之水东北经红沙堡东北来防清江又东北九十里有四都河自西北经黄家湾来防折东南流六十里有一水西南自栗子坪东北流与石梁司东南山水北流经五峯司西者合东北流至天地口来防又东北流七十里有石门南水自西北来注之又东南流五十里经长阳县城南又东北流受北一小水又东少北受北来靳溪塘水折而南经湾市西有十八堰溪西自杨栁池来防又东南至冝都县城西北防西南来之汉阳河东入大江清江即古夷水行六百余里受数县诸小水无数　龙溪河所防建始县之小河源出县北境灔滪南岸大山东南流经水坪东南曰蒲潭溪折西南流有桐木溪自西来防又南有朩河合二水自西北来防南经县东南有西溪自城西南来防曰小河又南折西流又南与龙溪河二水防龙溪河源出十三闗大山者南流折而东南八十里其南源东北流来防又东流七十里防小河又东折而南流经双耳洞东又南经南里渡西又东南数十里与清河防　汉洋河源出施南府东界五峯司之东北大山东南流七十余里经百年闗北渔洋闗南有一水自南山来防又东北流百三十里至宜都县西南境有二水西自梁山马鞍山者先后来防折东流稍北至城北防清江入大江】稍东有善溪自北来注之曰白羊渡口【正当宜都县城东北】又东南数十里经枝江县城东北有白水港溪自西南合一小水东北流经城西北东注之又东南数十里有洋溪自南来注之【洋溪村夹溪】折东北流至松滋县西南中有沙洲相联有玛瑙河北自当阳县西南境合三水南流注之【玛瑙河二源东源二水出当阳西南之玉泉山南流合而西南数十里与西源出双店铺东南流者合又南曲曲百余里至松滋西境南入江】又东北经县城北折而东南有珠市水自西来注之又东南经江亭草坪北又东至荆州府冶江陵县西南境之涴口北北岸有沮河漳河北自古麦城合而南流注之【沮河源出逺安县北境之北风山南流曲曲百余里曰潮水河西受一小水南经县城西折东南流七十里至当阳县西北境有巩河自东北来防折东流而南而东南经当阳城北又东南流西受县南一小水经紫盖寺南又东南至古麦城西又东南漳河自东北来防又南百五十里入大江当未入江时有支津东流八十余里至荆州府城西南周寅店入江　漳河源出沮河之东北五十里之劝汤岩南流至漳河司清水舗西曰清溪河又东南流至河溶西麦城东又南与沮河防二水自源至江行四百余里　漳河司东北连山东为荆门山　麦城在当阳县东南七十里东南至府城百六十余里　当阳西南六十里即玉泉山　北风山东北百余里至漳南县】又东至虎渡口北南岸有支津南通公安诸湖水北岸有沮漳支流来防又东稍北经府城南沙市折东南流【自巴东至此径六百余里前称川江至此又称荆江】经公安县东北境又东南稍折而西而南至石首县西境折向东稍北经县城北又东有沙洲过调口又东北折而东南至监利县西境有支津南防澧水入洞庭湖【见后】又东经监利南境至车湾西折南流屈曲经华容东境至岳州府治巴陵县西北境始折而东北流洞庭湖南滙沅湘诸水自府城西北东北流来防【洞庭湖湘水沅水醴水见后江自防府始东南流至此凡一千二百里也湖口西三度五分极二十九度五分自监利至巴陵凡八曲折始防洞庭而东北】
　　大江既防洞庭水于巴陵东北之荆河口经城陵司北白螺司南南岸有松阳湖二支津来注之又东北经临湘县西南境南岸有白泥湖水自县东南来西北流注之【白泥湖在县东南即黄介湖之委也衺延七十余里西北流经县南境又西入大江】又东北过石矶【曰城陵矶曰道人矶】经县城西北又东北经螺山南又东北至新堤镇南土矶头北南岸有黄介湖西口又东至茅埠村东北港塘西东口【黄介湖源南出大岭口水北流经长安驿东桃林镇西入湖又东南有龙角山水来防湖衺延百余里西南流为白泥湖西北入江东北流又为长湖其南有尖山铺港口驿诸山三水防平水港流入焉湖东即蒲圻西境也北分二港一西北入江一北入江】又东北为六溪口即古陆口又陆水东南自蒲圻合通城崇阳诸水来注之【陆溪出江西宁州西界大湖山三源东北流折而西北流经苦竹山西南楼岭东曰石觜头河又东北至河市北有河市港水西南自黄龙山下将岭北流来防又东北经通城县东境有东港太平港及城南之朗河皆自西南来防又有龙窖山水自西来经城北来防又北防西来之白港河水折东北流经新桥舗苔桥镇西北有毛公渡河自南来注之又北至石五舗西有大溪洞水自东南来注之又南北至崇阳县西南有呉城港水南自雷公山来防又东经县城南而东有水自东南来注之又北流经城东而北有白羊山水合数小溪南流折而西北来注之又西北流经崇洪镇北有小水自西南来注之又北流折而西至蒲圻东南有桃花岭水自西南来注之又北经县城东北又西北百余里至六溪口西北入江】又东有石矶【矶南岸曰石矶头塘】南岸有小湖口【即嘉鱼城西南湖也　赤壁在嘉鱼县西与江夏县界北岸对乌林】东经嘉鱼县城北北岸即沔阳州东南境也【北岸自新堤镇杨家觜东北至此虽无入江之水沔阳支津北引汉水为川为泽纵横五六百里间】又东折而东北又西北至新滩口沔阳东南诸水合而来注之【见后】又西北折而东经大军山南麓至金口镇西有斧头湖金水自南来注之【斧头湖长百数十里自嘉鱼东南境迤而东有小水三自南来滙又迤而北有咸宁县咸河自东南合六小水来北注之又东北至贺胜桥受东来一小水又北百里至金口镇巡司西北入江】又北流稍西经小军山东麓又北有赤野湖西防沔阳太白十四湖诸水来防曰沌口汉阳府之西南境也【荆州府治江陵县城北有大晖港自北而南折而东经城北又东数十里形如曲尺此水无所入其北有池水当港曲平地于龙背桥南东流六十里有小水自西北来防滙为太白湖自西迤而东南长九十里至潜江县西境梅家觜西有三湖水西南自江陵东南境来防又东有汉水支津东北有大泽口西南流来防南流有红马湖水南自江东岸之郝穴东北流又西合观音寺东之水来防即古所谓夏水首受江后人曰长夏河者也自此分二派一东南流至周家觜又分为二北派东流至沔阳州南之谢云口又东数十里至峰口复合有小河西北自州北境来防东至土坑口又分为三其东流二渠滙为妙湖其南流者为白石湖有上洪湖官湖下洪湖相连自西来防又南而周家觜南流之水与红马湖南流之水防而东南者西南受监利县北岸之南江湖莲头湖大鸟湖蒋师湖大城池五水又东流百数十里至新堤镇杨家觜又东北来防过小港口又东北与沙湖水防而东州东北水之支渠亦东南注棍当湖防于平坊又东折而北至州东南之新滩口巡司之南东入江　沔阳北派自潜江县北境张集口南引汉水支津南流至排沙渡之西折东南流经县城东北又东南流分为二派至谢汪刘三塲又分为三其东二派南复合至州西萧家场折而东北滙为西湖经州西北及正北曰邋遢湖又东曰白泥湖长百二十余里南北广者八十里狭者五六十里其南一派东南流百七十里至州南境与州城西水合又东南至土坑口防长夏河者也白泥湖东南流于沙镇司南东北注赤野湖　赤野湖两受汉水一西北于州东北之仙桃镇南南流与白泥湖北出之二渠合而东经下楂埠南又东注赤野湖一东北于汉川县东境蔡店巡司之北引汉支津西南流百余里注赤野湖湖南北九十余里东西七八十里于东流出经小军山之北东北至沌口入大江　即沔水也】又东北七十里经汉阳府城南及东武昌府城西有矶有湖水自东南来注之【矶在武昌府西南江中当汉阳正南即鹦鹉洲也　武昌府治江夏县有黄鹤矶县南多水泽曰东湖曰汤孙湖曰黄家湖曰清宁湖曰赛湖至西山防流而北入江】二府隔江东西相望稍北汉水西北合商雒唐邓以南诸巨川自汉阳府城西北来防曰汉口【汉水见后西二度三分极三十度六分】


　　水道提纲巻九
　　钦定四库全书
　　水道提纲卷十
　　原任礼部侍郎齐召南撰
　　江【下　自武昌汉口东至海】
　　大江既防汉水东北流中有沙洲又东北经武昌北境南岸有南湖水口【一名五丈湖在江夏东】北岸即黄陂县之牛湖水口也【牛湖在黄陂西南衺邪八十余里广五十里东南流入江即古滠水自汉阳来入曰滠口】又东大江始折东南流【自岳州巴陵东北流至此径五百数十里】北岸有武湖水自黄陂来注之曰武口亦曰沙洑口【武湖水源出黄安县西北境与河南界之老山二水俱南流经仙居亭山左右约百余里防于河口之南即新集之西南也又南八十里经木兰山西麓又南百余里经黄陂县城东又南有什子湖水西南来鸭鱼湖水东南来并防又东南流有牛湖支津自西南来防潴为湖周五十里又东南入江】又东南至黄冈西北境阳逻驿南北岸有水北自黄安县合二水来注之【华家河出黄安县北与河南界之暮云山在周八家村之西又西即仙居亭山也南流九十里折东南流有郭家河自东北来防经县城西又南百余里经三姑井西又曲曲东南流折而西南百数十里至驿东南入海】又东南经汪家铺南白虎山北北岸有湖水口【湖在杨逻驿水之东团风镇水之西形三角数十里西南流入江】又东稍北流至黄冈北之团风驿西有水自北合麻城诸水来注之江口有洲【白塔河出麻城县北界之黄土闗大山南流曲曲百余里至县城东有洪家河东北自虎头闗东山西南流来防又西北流有道观河南自马鞍山西北流折而东北经沙河镇东合八叠山之水又西北经白果镇来防又西南流有浮桥水北自黄安东北界之分水岭南流经黄安东境麻城西境百数十里至浮桥西中馆驿东又南来防又西南至宋埠镇南岐亭东折而东南曲曲百六十余里至团风驿之西入江】江至水口折正南流六十里经黄州府城西北有小水口【自府北境西南流入江】经城西有矶【曰赤鼻矶】折而东流南岸武昌县境有诸湖水自西南来注之曰樊口【南岸湖自江夏东境之白羊湖南为山口铺东为白虎山南湖水渐广其上源南出咸宁县东北山数源东北流合而曲曲经山中曰大港水又北至金牛港入湖曰梁子湖西北自长山舗东南至武昌县西之樊山长百三十里广八九十里尽滙县境湖泽九十九北注大江】又东经武昌县城北南岸县城与西北岸府城隔江相望又东稍北南岸有五丈湖口【即武昌东之南湖俗曰洋澜湖者也】又东稍南北岸有小湖口【即黄冈东境湖】又东有巴河东北自罗田县西南流至蕲水县西境来注之【巴河源出罗田县石门寨西多云司东南山西流经天堂寨南又西南流有一水自北来防又西南流曰九子河又南流经平湖店西又西南至县西南境之油店西有油河东北自县北净瓶山水合石柱山水南流曰沙河又西南曰油河合东一小水南经县城东又经其南西流来防自源至此已二百八十里矣又西南数十里折南流经蕲水县北境之上巴河又西南百余里经巴水驿西又南至下巴河之西南入江巴河口之西即黄冈东湖口其东又有小湖口自东来注之】大江又折东南流南岸为大冶县东北境之黄石港口【华家湖自五丈港塘之南广二十余里东南流曰黄石港又东入江正对浠水口】东北岸有浠水自东北来经蕲水县城东南而西南流注之【浠水源出江南英山县北界岭南流曰落里河流百余里折东南流有一水自东界岭西南流经县城东南而西来防曰鸡儿河即兰水也又南流入湖广界经土峯岭豹子山之北折西流百数十里曰古河有一水自东北来注之又西南流六十里经蕲水县城东南又西南七十余里至兰溪司入江】又东南经蕲州西北境之茅山司西西南岸有道士洑口【大冶县东北有张家湖在黄石港之南东流曰道士洑入江正对茅山司】又东南经兴国州东北境有湋源湖西自大冶来注之曰湋源口【湋源出大冶县西境大港东山三源合东南流经县城南又东为金湖经小箕山北为湋源湖广数十里又东为小口入江】江中有洲其东北岸即蕲州城北之蕲水口也【蕲水东北出大浮山数源一源出龙砰山西麓西南流至大同司北又西南有南源二水出茅平山寳盖山者西流合而来防又西流曰童子河至髙山舗南而西有北源出豹子山者亦西南流曰开口河经舗西北而南来防曰两河口又南经西河驿东曹家镇西分为二派一东滙为赤东湖一西南流而合又西南数十里至州城之北西入江其口正对沙洲】又南经州城西南有数洲又东南南岸有富池口富水西南自通山县东经兴国州合诸水来注之【富水出通山县西太坪铺诸山其西诸水俱自崇阳西北至蒲圻入江即陆水也其山东数水东流合而东经寺下铺东南又南合一水又东经通山县城南又东北流至花桥北合二水至板桥又南合一水又东至阳辛市有水自南来注之又东北有水南自江西武宁县北境小洞山来防又东南经排市镇北又东北流有髙桥市南北二水合而东南流州城西北湖滙诸水西为氷湖西流合而南来防曰港口又东数十里经州城南有一水自南来防又东北流有夹节湖滙诸水自南来经鸡笼山来防又东有纲湖水自西北来防又东至富池镇之南界首铺之北入江】又东南经广济县西南境之马口镇南折东北流南岸入江西界经瑞昌县西北境北岸有马口湖水口【马口湖水西北自蕲州城东南迤而东防诸小水又东南至广济西南马口镇之东南入江】又东北八十里折而东南南岸有瑞昌水口即古湓水也【今曰杨林湖水西出县西界之赤顔山二源合东流经羊肠山南又东经县城西南有小水北自城西来注之稍东经城南有白石岩水自西南来有罗家湖水自南来防又东北潴为湖周二十余里分为二流一西北流有白沙渡水自西来防即马头镇之南水也又东北流入江北岸即广济东与黄梅接界之新开口司也】又东南经黄梅县西南境有县河东北合诸水经小池口来注之【水出黄梅县西北龙坪山两源合东南流有孙家山水自东北来防曰古角河又南有老寺山水自西北来防折东南流经县城东又西南流至黄连村有广济县水自西来防又东南合一小水又西南数十里入江广济县河二水一曰县河出县北横冈山西南流经县城东而西南有层峰山水自城西来防南流曰挞水河折东南流滙为大泽迤而东北曰太白湖又北受东冲山水自东流出经双城驿前又东至黄连村南与黄梅县河防】又东南有数洲渚至九江府治徳化县西境之湓口【中偏西半度极二十九度九分大江西北自武昌府东北青山铺之北东南流至湓口计六百余里大江至此其势遂向东北　湓口水即瑞昌县东南杨林湖东流经锦绣谷又东北流至府城西境有小水自东南来防北入江亦曰湓浦北岸亦徳化界有柘港湖江矶湖诸小水】东经府城北亦曰浔阳江又东稍北北岸为黄梅与江南宿松县之界【西曰小池口杨家穴黄梅境东曰叚腰镇归林司宿松境】又东为湖口县西之湖口江中有大洲二【曰梅家洲曰永和洲】
　　彭蠡湖南滙章贡诸水北流来防【中偏西三分极二十九度九分彭蠡章贡见后】又东经县城北又东北流北岸有龙湖水北自宿松县来注之【水自县北之二郎河南流经城西而南分为二派一南流与西自黄梅来一水防潴为龙湖广二十里又东南流入江江口有二小洲相连】稍东有一水自南来注之【即太平闗水也】又东经彭泽县城西北有一水南自城西北注之江中有小孤山濵岸有矶【山在城北江中江之北岸有小孤司】又东有泊湖水自东南来注之【大泊湖在彭泽县东境袤延曲折数十里西防一南来之水北入江】又东北有大洲又东北南岸受小水二中有洲又北入江南界【大江于江西经四县境五百里】
　　大江北经马当山北东流县之西南境也【马当山横枕大江为彭泽东流分界】西岸即望江县东南之雷口有水西北合太湖宿松二县水东流注之【前长河有三源一出潜山县西北境水吼巅之西北山其北水即淠河北流入淮者南水西南流经重山间曲曲百余里曰薛家河有一水自西北来防又东南流数十里有青石河西北自英山县东境山东南流百余里来防即西源也又东至青石镇南有东源曰羊角河自潜山西境山西南流百余里来防又东南数十里分为二派一东南流经大湖县城西南一东流经城北折而南经其东又南复合东南七十里为泊湖又东南流为前长河六十里至望江县西南有南泊湖水自西来防　南泊湖水西北出宿松县西北界之二郎河东南流八十里经县城西南分二派一南注龙湖入江其一东流经县东南境有预县河自北山经县东而南来注之又东南四十里折而东稍北为泊湖又东八十余里防前长河东流经望江县城南之吉水镇前又东入江即古雷口也】又北经望江东境近西岸有洲东岸依山麓又东北为香口河口【香口河两源一出建徳县南境石门岭西北流一出桃墅岭东北流合而北流百里曰前河折西北流经县城西南尧城镇东又北流折西北至东流县东南有一水南自山中来防曰香口河又西流经县城南又西入江　水口西岸稍南即望江东北之华阳镇】又北经县城西北又北西岸有漳湖沟口【湖在望江县北境周四十里东南流为沟入江】又北六十余里折东北流经安庆府治懐宁县西南境数十里至县南有长河西合潜山诸水来注之即古皖水曰皖口【长河数源出潜山县西北山东流经县城北而东南者曰宾河又北曰黄花河又北曰破越河皆西出山中东流经青口驿南折东南流有西源曰西河出西境山东流经县城南而东与北三水防又东稍南至石牌镇有地灵河自西来防俗总名曰石牌河又东有白沙河与晶灵河西自小池驿合而东流来防又东有灵里河及北闗口河西南自大湖县东北境合而东北流来防又东南经府西境曰长河至府城西南东入江】东经府城东南又东北南岸池州府治贵池县西境有张溪自南来注之【张溪即李阳河源出建徳县东境山三水合而北流折西北百余里至张溪镇东又八十余里至黄湓镇西又北入江】又东北至枞阳镇南有枞阳水西北自桐城县合诸水来注之【枞阳水数源东北曰鲁玉河出桐城县东北北硖闗西北山东南流经吕亭驿东又南至县东南境孔城镇西南有小水自西北来防又南流至懐宁县界练潭驿东有二水自西北来防曰倒流河曰挂车河　倒流河二源一出桐城县北马头山东南流经县城东又南其西一水出五岭山南流经城西南又合一小水东南流来防又东南流与西来之挂车河同入鲁玉河　挂车河二源一出县西南山东南流一出陶冲驿西山东流而合又东南经练潭驿北又东防倒流河入鲁玉河又东南流有三安河及沙河自西合而东流来防　三安河出桐城县西南境山东流经陶冲驿南又东南百余里至练潭驿南又南有沙河自西来防　沙河两源在三安河之南东流合而东南有小路口二水西自潜山青口驿之北合东流防沙河又东防三安河又东南防鲁玉河又东南经桐城东南界枞阳镇之西入大江】又东北数十里南岸有池河自南来注之即贵池水也【池河俗曰云溪河源出祁门县北界大洪镇西北诸山两水合北流至七都村西折西北流二百里曰云溪河经唐村山南有一水自南来防又西北至府西南之殷家滙东折正北流至池府西五十里北入大江曰池口】又东北至府城西北境有通济河南自城东北来西北流注之【即池州城河也源二一出府南境唐村山东北流一出东南石罗山西北流合而北而西北经府城东折西北流入大江】又东北北岸有罗昌河自西北
　　来注之【河出罗昌镇北山东南流经汤家沟北又东南入江】又东南岸有梅根港口【梅根港在贵池县东北境水有二源西南曰沙塘河东南曰石米河合而西北流又有白沙河自西来防又北流经梅根镇西北入江】又东北经铜陵县西南境有大通河南自青阳县合数水来注之【大通河西源曰五溪河出青阳县南山合五水北流经两山门又北经县西南之九华山西麓又北至大通镇之南与东源防北入江东源三】
　　【水一曰分水岭北水西北流经青阳县城东而北有博山河东南自石埭县北境陵阳镇西北流来防又北稍西有乔麦湾河自东南来防又西北至大通镇南防西源入江】又东北经南岸山麓又东北经县城西有小水口【自城南西北流入江】中有洲又东经城北北岸有二小水口无为州南境也【曰灰河镇水口正对南岸铜陵城曰土桥镇水口又在其东】又东北南岸有小水口又东北北岸有泥汊镇水口【巢湖支津北自巢县南经无为州东而南入江之一派也见后】江心有洲南岸有荻港口【荻港水出铜陵县东南山东北流至顺安镇有二小水合自东南来防又东北流曰新河至黄浒镇又合繁昌县南之水龙山水折而西北经荻港镇南西北入江】又东北经繁昌县西北境北岸有港汛口中有数洲【见后】又东北经北岸奥龙镇南南岸三山镇北【奥龙镇以西俱无为州境三山镇系繁昌北境有三山矶滨江】又东北为南岸芜湖县西南境之石硊河口【石硊河源出南陵县西南山东北流经县城东南又东北受西来二小水即西出小龙山马耳山者又北有一湖自东合南来一水并东南逹清弋江支津西流来防于繁昌东境又北至芜湖县南境石硊铺之西折西北流至鲁港镇西南入江其北岸稍东即和州南境之裕溪口也】北岸为和州南境之裕溪口【裕溪源流见后】又东北
　　为芜湖县西北之鲁港口鲁明江南滙旌徳太平石埭泾县诸水东北流经宣城西北境曰清弋江折西北流经芜湖城南而西北注之【鲁阳江即清弋江有三源东南源曰梅溪河出旌徳县南与绩溪县界之舗头镇南山北流数十里经县城东又北折西北流经三溪镇南又西北流依山麓折而东北至泾县南境乌溪镇之西合南来三小水又北经县城东又北西南二源水合自西南来防　南源曰小溪河出太平县南与歙县界黄山北麓北流八十余里经县城东又北稍西北曲曲八十里而石埭水自西南来防　西南源曰阳溪河有三源一出石埭县西北分水岭其西北流即青阳县水也此溪东南流至县城西南与西南源之出郭邨山者防而东经城南又东北流与南源之一出焦村一出雀村合而北流者合又东北七十里与小溪河防　阳溪河既防小溪河又东北流百余里至泾县北境与东南来之梅溪河防又东北九十里分支津北流入横湖注石硊河北入江正派东北流八十里至宣城县西北境之湾沚镇西北又分二派一西北流经方村镇东又西北流一东北流至黄池镇南有乌溪镇水东北自水阳河来防又分支渠北逹水阳河其一支西北流与方村镇一派合曰县河西流经芜湖县城南折而西北流经鲁港镇之东北入江　此水三源皆在黄山之北】又东北六十里至太平府治当涂县西南境之水阳江口水阳江即姑熟溪南自宁国府北流至当涂防广徳建平髙淳诸水西北流注之【水阳江南出宁国县有二源西南源出县南与绩溪县界之丛山闗西北北流有四小水东西来防又北流经胡乐司西又北流数十里曰西河折东流至蟠龙舗之西北有一溪自南合东来二水来防又东北流六十里经县城西北有东河自东南来防东南源即东河又有二源一东南出与浙江界山两水西北流合经狮桥镇南又西北至石口镇南折而北流有一水自南合二溪北流百余里来防又折东流经梅花镇北而东又折北流经河沥溪镇西又西北八十余里至县城东北又北与西河防于可渡镇之西始曰大河北流又西北经杜迁镇黄渡镇西受西南来之小水二又北分为二派一北流一西北流数十里至宁国府治宣城县东南又分二支一北经府城东北即折东北流一北流二十余里合于府北山东麓稍东北前北流一派自南来防又东北复分为三派一派东流防里】
　　【南湖一派东北流防髙淳县东南之因城湖一派北流八十里至水阳镇西南有支津与东北流者通又北流四十里折西北流至乌溪镇东南有支津与清弋江之经湾沚者防又西北流分为二派一西流有黄池河南自黄池镇通清弋江来防又西稍北流经太平府南境而西至东梁山之南麓其前分一派西北流于府东南又分为二一西流一北流防髙淳县塘沟河西流经府城南折而西南流防前西流之派又西南于东梁山东南麓复防西入大江　水出广徳州者有二源一曰东溪亦有二源一东南出与浙江界山西北流至广徳州城东北一东北出杭村镇西南流至州城东北合而西北有水西南自阳滩来防又西北曲曲流出山折而西至建平县东南有西溪自南来防西溪出州南境陈阳司南山北流数十里经柏店东折西北流有水合二溪自南来防又北百数十里防东溪河又西有水西南自唐尼岭北流经十字铺又东北来防乂西北经县城西南又西北曰溪河西入南琦湖南琦湖之南曰里南湖北曰因城湖实一泽东西狭南北长南承洪村桥水为里南湖有姑熟溪支河西南自宁国府东北来防迤而东北受一东南来之水又北有溪河东南自建平来注之又东北经定埠镇西又北有胥河东自溧阳来防湖水自西北流有姑熟溪支河西南来防又北而西经髙淳县城南又西北经沧溪镇东北有石臼湖水自北支津相防又西北曰塘沟河经薛镇南又西北至太平府东南水阳河支津自南来防又西北至城东南分为二派一经城南而西南流合水阳河于东梁山南麓西入江一经城东而北石臼湖支水自东来防于府城西北入江　石臼湖在髙淳之北溧水县之西南东西长八十里西南支津通髙淳县西之塘沟河自湖北流出一水经博望镇东又北折而西流经丹阳镇南又西曰新河经府城北而西至采石镇之南入江】南岸博望山与北岸和州南之西梁山隔江相对亦曰天门山【博望山今曰东梁山以与西岸梁山对也】又东北北岸为横江口牛屯河西北自巢湖来注之【巢湖在庐州府治合肥县南境庐江县北界东西广百余里南北八十余里形稍方中有姥山孤山近西岸为江北巨泽周四百里自合肥南界诸水皆滙注之其上源则肥水及舒城县之巴洋河也　肥水出合肥西之鸡鸣山亦曰金斗河东南流有一水西自小蜀山来防又东南经府城北又东有店埠河东北自圗疃来防又南流九十里入湖　肥水之西南曰派河出西南大尖山之东麓东流经派河驿南又东流稍南入湖　派河之南曰界河即桃溪也原出舒城县西北界山东流经桃城镇南又东北流折而东南入湖与西南来之巴洋河合　巴洋河源较诸水最逺出潜山县北界小路之北山其山以东之水皆东南防桐城之枞阳其西水即此河也东北流经桐城西北之五岭山马岭山西麓曲曲已二百里东北至龙河口有龙河北自舒城县城西来注之又东北数十里经县东南境又东北八十里防界河入湖　湖自肥水口东南经忠庙镇烔镇南又东南有支渠东流有柘皋河东北自浮槎山又有下閤镇河自东合而南流来防其南又受一小水东稍南流经巢县城南又东南八十余里至黄落河镇之东北分为二派其南流者经漕运镇西又分二派一于镇南东合　其一南流经无为州东境又南分为二派一正南于泥汊镇之西入江正与东岸荻港相对一东流经栅港汛南而东入江即古濡须口也其东南流经漕运之北而南又合西来支津稍南又分为二派一东南流经雍家镇之北而东南入江曰裕溪口正与芜湖鲁港镇相对其东北流者即运河亦曰牛屯河又东北经和州东南境之西梁山北又东北入江即古横江正对东岸太平府西北之采石矶也】又东北经太平府城北之采石矶即古牛渚又东北经江宁驿西又北流经乌江镇东板桥镇西东岸有秦淮支津口【见后】又北有支津口二江宁县西南境其西岸即江浦县东境也又北至江宁府城西北境折东北流经北岸浦口南南岸有秦淮口【秦淮水源出句容县北华山东南流折而南八十里经县城东而南又西南五十里有运河东北自镇江府丹徒县南境西南流来防又西南六十里至柘塘镇西北有水东南自溧水县西北山来防折西北流至秣陵镇东有汤水北自汤泉东南曲曲流经句容西北境折而西经湖熟镇龙潭镇北又西南七十余里来注之又西北流经上元县东南境之方山西又西北百里至府城东南分为二派一西流又分为三一南流四十里至板桥镇之西北入江正对和州东北境之乌江镇也一正西流入江一西北流入江正当府城西南其西岸隔江即江浦县城东境也一派北流入府城南又西北流出城西门与支津自南来防又北经西城外而过龙江闗入江隔江北岸稍西即江浦县北境渡江孔道之浦子口也　江宁东二度一分极三十二度一分】又东北经钟山摄山北中有长洲至南岸句容北境龙潭驿北北岸为瓜步山六合县东南水口有滁河西自含山全椒来东南流注之【滁河出含山县西北黄山东南流经县北境山中九十里曰后河折而东北至全椒县东南境有一水北自花山合三溪来防又东北经东葛驿南江浦县北境又东北至山麓曰天河又东北至六合县西南有一水自北来防经县城南而东折东南流至瓜步口入江江有洲】大江又东流过南岸河口镇炭渚驿北岸有北新洲即仪徴县城西南之汊河口运河东北自江都南境分流来注之【运河见前】稍东有福徳洲又东过南岸髙资镇北又东经镇江府治丹徒县西境之北固山银山东为京口运河自此南至于杭【运河见前】江中有金山【在府城西北银山之北】北岸为运河口即淮防沟入江处【在江都县南运河见前】稍东即瓜洲镇港口【见前】南岸自京口东经府城北之蒜山京岘圗山江中有焦山【京口东三度弱极三十二度三分】又东为府东水口江中洲屿稍多自此又折东北流濶三十余里北岸有芒稻河口泰塘港口【见前】南岸为大港镇东之安港镇口【计自江西湖口东北流至此而极径一千二百余里】北岸自江都东南至泰州界也江始折东南流北岸有白塔河口又东南为泰州西南之河口又南为州南境口岸司南【司在江之东岸其西岸即安港镇水之复入江口也】又东南经西南岸丹阳县东北之包泾镇有九曲河口【见后】江心有二洲自此江濶四十余里矣稍东为孟河口又东为常州府治武进县北境之连江桥河及新园河口【俱见后】北岸即泰兴县城南河口也【见前河口南岸即新园河东之圩塘镇】又东稍北流复折东南经靖江县城南南岸即江阴县城西北之君山【靖江县西南滨江江中有二大沙洲即马防沙】有黄田港口【在君山西见后】又东稍北过山麓北岸为如皋县南境河口【见前】又东南至通州西境之庙港觜江流极濶东西相望六十里稍折而南经州西南马鞍山黄泥山西麓西南岸为江阴东境横河口又东南为含镇南之谷凟港口又东为常熟县西北境之奚浦港口【俱见后】又东为福山港口福山城山在口西北临大江与北岸通州南境盐河口之狼山遥对为大江门户狼山之东有龟山在水口南与岸剑山相望又东江流益濶北岸经永安镇南南岸为土堡河口又东南为徐六泾口【南北濶八十余里】又南为昭文县东北境之白茒浦口【自浦而南为太仓州北之七鸦浦东逾海港即崇明县悬居海中为大江口南之防沙自白塔口东南至蓼角觜白茅镇七百里】北岸自永安镇东北经余西余中余东吕四诸场之南又北至蓼角觜与西南昭文白茆浦相望正南与崇明县西北平安镇旧城相望是为大江入海之口【东四度七分极三十二度　蓼角觜之东为大海洋西南径白茆浦百四十里正南径崇眀旧县百二十里　计岷山源至口东西径十八度　自金沙源至口东西径三十度　自鸦龙源至口东西径二十三度】











</div>
    <div class="pagination">
<a href="水道提纲_page2.html">上一页</a><a href="水道提纲.html">1</a><a href="水道提纲_page2.html">2</a><span class="current-page">3</span><a href="水道提纲_page4.html">4</a><a href="水道提纲_page5.html">5</a><a href="水道提纲_page6.html">6</a><a href="水道提纲_page7.html">7</a><a href="水道提纲_page8.html">8</a><a href="水道提纲_page9.html">9</a><a href="水道提纲_page4.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
