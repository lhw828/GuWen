<!DOCTYPE html>
<html>
 <head>
  <meta charset="utf-8"/>
  <title>
   福建通志 - 第 26 页/共 239 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   福建通志 - 第 26 页/共 239 页
  </h1>
  <div class="content">
   福建通志卷九
　　钦定四库全书
　　福建通志卷十
　　物产
　　闽在禹贡扬州盖东南荒服国也然岛夷卉服织贝橘柚与瑶琨篠簜同登职贡先王物土之宜犹有取焉韩愈氏谓闽越地肥衍有山川禽鱼之乐其防渫奥郁之气钟而为人产而为物固不仅旁挺龙眼侧生离支焜煌上国已也况乎西北负山茶笋山木之饶遍天下南东际海鱼盐蜃蛤匹富青齐徒以山泽多而膏沃少虽溢谷充林被臯布野覩民力者不无酒浆南国之感幸逢
　　圣朝濊泽涵濡庶蕃芜南产之志将与驺虞之什并垂夫苜蓿蒲桃侈传汉产罽賨卬竹艶举蜀中载之图籍犹得以名物之微下览民风上觇国势矧乃南离奥宅晖山媚川之薮瑰竒珍异尤难更仆数也胪厥族属洵足订补图经杂俎谈脍矣志物产
　　福州府
　　谷之属　稻【其名品甚多而九郡土俗所呼又各不同不能悉载兹特取其大者志之　早稻春种夏熟　晚稻盖早稻既获再插至十月而熟者其米皆冇红白二色宋马益诗云两熟潮田世独无盖美闽稻也　大冬稻米亦有红白二色春种冬熟嵗惟一收然其所获与嵗二熟者亦差相等　占城稻无芒而粒细湘山野録云宋真宗以福建田多髙仰闻占城稻耐旱遣使求其种得一十石以遗其民使莳之三山志谓其有早晚二种邵武志谓其种有六十日可获者有百日可获者今九郡皆有之　棱稻之圃植者春种九十月熟有芒米有红白二色味香自福以南四郡皆冇植之者然不多也以上俱粳稻早秫与早稻同熟　晚秫与晚稻同熟大冬秫与大冬稻同熟以上俱稻】粟【尔雅曰稷颗粒】
　　【细于诸粱江东呼为粢礼曰明粢有黄白二种】黍　穄【瓯坮遗事穄米与黍相似而粒大上三种诸邑山谷中间有种者然甚少也】麦【广雅云大麰也小□也有麰而殻稍异者俗呼米麦莆阳志所谓穬麦疑即此也又有一种曰荞麦秆红花白实三棱而黑秋花冬实】豆【菽总名大者有黄黑二色小者有緑赤白黒斑数色又有豌豆豇豆蚕豆虎爪豆羊角豆刀鞘豆及黑白扁豆】麻【有二种一曰胡麻广雅云巨胜膏可压油本草云脂麻一曰大麻尔雅云枲皮可绩布其实为黂三山志云牝麻之子也】
　　帛之属　丝【闽中记此地蚕桑差薄所产者多纇民间所须织纱帛皆资于呉航所至】防【土产之丝麤而纇仅可为防絁耳】绢　绫　缎　纱　罗【往年俱于苏杭售以充贡近方冇织者然亦不逮逺矣】吉贝布【长乐梅花诸处间冇织者】苎布【缉苎为之圆纱者曰夏布冇杂丝织之者曰兼丝布诸邑间有之又有匾纱者曰縩布出长乐县】麻布【连江福清永福皆有之候官甘蔗洲出者佳】蕉布【海物异名记云取蕉灰理其皮织以为布旧尝入贡】葛布【缉葛皮为布上二布诸县间有之】
　　货之属　铁【其品有三曰生铁曰熟铁曰钢铁出闽清福清古田三县】盐【海物异名记云编竹为盆熬波出素其法以竹篾织成用蛎灰涂缝卤浸之竹自不烧也南越志所谓织篾为鼎和以牡蛎是已汉书牢盆煮盐用铁为之惟蜀与浙为然今闽之盐皆用日晒而成亦不复煑矣福清县今冇盐埕】红麴【出古田县】粉【磨緑豆为之长乐福清俱出然不及建宁者佳】糖【煑蔗为之候官甘蔗洲为盛他以米糵煎秫为者处处有之】蜜【蜂所课也有岩石间作者冇木枝间作者皆不若人家畜者蜜浓而味美】蜡【蜜脾底也煮治乃成】蓝淀【叶大丛生茎短有节折其茎以土壅之辄生蔡襄江南月録云采以器盛水浸除滓梗搅之以灰即成诸县皆有闽候官长乐尤多一种叶如蓼而圆者曰蓼蓝一种小叶者曰槐蓝】红花【本草名红蓝花用以染绛子亦可压油】紫草【尔雅藐茈注云可以染紫一名茈防八月末种二月采根用密笼藏之见海风则烂黑上二种诸县皆冇】乌梅【盐晒者为白梅焙干者为乌梅诸县皆冇之闗县尤甚】绵花【即吉贝诸县间有之古田平沃处种者稍多然终非其地之所宜也】苎【其皮可以织布一科数十茎宿根至春自生嵗三四收】麻【有二种青麻皮可织为布黄麻皮仅可索绹耳】纸【竹穰楮皮薄藤厚藤凡柔韧者皆可以造旧志谓竹纸出古田罗源村落间楮纸出连江西乡薄藤纸出候官赤色厚藤出永福辜岭今皆少造惟古田杉洋人造极粗厚者谓之钱纸即俗祀神楮币也】茶【诸县皆冇之闽之方山鼓山候官之水西凤冈尤盛唐地理志载福州贡腊面茶盖建茶未盛前也】油【菜油菜子所压者　麻油脂麻所压者　桐油桐子所压者　柏油柏子所压者诸县俱出】硝【取故墙咸土淋水煎熬而成凡制火器链金银皆用之出闽候二县】
　　蔬之属　菘【与芜菁相梗长而叶不光者为芜菁梗短叶濶厚而肥者为菘周颙所谓秋末晚菘是也张九龄自函京携种归曲江种之闽中呼为张相菘曾师建记谓北地无菘南地无芜菁体性相似而形状不同地土然也】芥【味辛辣归鼻其品不一　青芥似菘而冇毛　紫芥茎叶通紫作虀最美白芥子麤大色白如粱米可入药　南芥　花芥　石芥已上皆菜之美者也】莱菔【俗呼萝卜】
　　【又冇一种叶似茴香根黄色味甘而香曰胡萝卜】白菜【本出北地近亦有之】油菜【叶如白菜青色根微紫子可压油】芥蓝【叶如蓝而厚青碧色亦菜之美者薹心尤佳】莴苣【遯斋闲览莴苣出莴国有毒百虫不敢近又有一种如莴苣叶有白毛曰白苣】蕹菜【蔓生花白茎中虚摘其苖以土壅之辄活一名瓮菜遯斋闲览此菜本生东夷古伦国畨舶以瓮盛之故名瓮菜能解野葛毒其汁滴葛苖立萎】菠薐【又作波棱刘禹锡嘉话録此本出西域颇棱国有携其子来讹颇为波闽中记以叶如波纹有棱岂以义求之欤】苦荬【诗薄言采芑是也本草可傅蛇虫咬蚕蛾出时近之则青烂蚕妇亦忌食】莙荙【茎灰淋汁洗衣白如玉色】茼蒿【令人气满不可多食】胡荽【湘山集云即园荽也或谓之香荽幼幼新书云鹅不食草】苋【赤苋茎叶深赤　白苋色青而大　紫苋色紫　花苋　人苋野苋也又冇一种曰马苋即马齿苋也】蕨【尔雅云蕨鳖也初生可茹其根可以为粉】荠【尔雅注荠味甘人取作俎及羮甚美东坡有食荠法且曰天地生此物为幽人山居之禄也师旷占曰年将丰甘草先生甘草谓荠也】茄【一名落蘓　紫茄　黄茄　白茄　清水茄】瓠【似越长者尺余夏熟味甘又一种名瓠夏末始实秋中方熟经霜可取为器俗呼葫芦小者名瓢】芋【本草圗经云蜀川生者形圆而大状如蹲防谓之芋魁闽中出者形长而大小者如卵生于大魁旁食之尤美】番薯【万厯间闽人得之外国瘠土沙砾之地皆可以种其茎叶蔓生根如山蓣蹲防之味极甘有红白二种生食熟食或晒为干或磨为粉皆宜亦可酿为酒迩来栽种尤盛闽地粮糗半资于此又有一种畧短而圆肉色纯黄者为芋薯】冬　越　丝　笋【详见竹之属】蕈【尔雅云蕈似盖亦名菌俗谓之菰其品不一　胭脂菰生山林平沃地面鲜红而光泽其底与茎俱白色香蕈菰生深林腐木上味极香美　木耳菰亦生木上】薯蓣【今呼山药蔓生茎紫叶青冇三尖角】
　　【似牵牛而光泽开细白花结实如铃生山谷间根细如指白色极紧实刮磨入汤煑之作块不散味更珍美食之尤益人过于家园种者又有一种根如姜芋之而皮紫大者一枚可重斤余刮去皮煮食之俱美但性冷于山药耳土人呼为藷音若殊】姜【老者为母姜嫩者为子姜】葱【有二种胡葱香葱也　长生葱七月种】韭【説文云一种而久故谓之韭纂要云一剪一加粪一嵗不过五剪养生诀録云性暖号草钟乳】薤【本草图经云似韭叶濶多白无实又云凡用葱薤皆去青留白盖白冷而青热也】蒜【大者曰葫无瓣者俗呼独脚蒜】水斳【音芹生池泽中有两种　荻芹根之白者可葅　赤芹茎叶并堪作葅】紫菜【附石生海上生青取干之则紫色其纎者味尤珍近海诸邑皆有之而出福清者尤佳】赤菜【海物异名记菜海生而紫蔓其大者曰鹿角菜能解麫毒】
　　果之属　荔枝【树髙二三丈许大至合抱颇桂木冬青之属四时荣茂不雕花似木犀青白色微香实初青渐红肉淡白如脂玉性畏髙寒州北数县皆不可种连江之南虽植成熟亦晚至北岭而南始大蕃盛其品不一　桂林皮麤厚如鸡子味甜中冠皮光而薄味清而甘视桂林差小　金钟皮畧麤厚色青黄味佳大亦桂林以上三品俱六月熟　江家緑莆田陈紫而差大独香味次之　緑核荔枝核皆紫而此独緑　圆丁香荔枝皆旁带大而下鋭此种体圆味亦胜　虎皮色红而有青纹正虎斑　牛心以状言之长二寸余皮厚肉澁　玳瑁红上有黒玳瑁斑　朱柿色如柿红而扁大葡萄穂生一穂至一二百颗　蚶殻殻为深渠如瓦屋状　蜜荔枝纯甘如蜜　丁香核如小丁香亦】
　　【谓之核　大丁香殻厚色紫瓤多而味微澁　双髻毎穂数十皆并蒂双头　真珠剖之纯瓤圆白如珠　十八娘色深红而细长人以少女比之俚闽王有女第十八好噉此因而得名　将军五代间有为此官者种之后人因以其官号其树而失其姓名钗头颗红而小可间妇人女子簮翘之侧　粉红荔枝多深红而此以色浅为异　中元红荔枝将絶才熟以晚重于时以上见蔡襄荔枝谱　一品红者言于荔枝为极品　状元红者言于荔枝为第一也以上见曾巩荔枝録　駞蹄以其长大而甘柔也金防上鋭而下方色深黄　栗玉似金防而圆其味差胜　洞中红出于宿猿洞因名　火山核大而味甘酸四月先熟　星毬红只一本出灵岫里田间枝条生叶大三倍色红而不綘蒂根于脐鋭者如扁者如橘圆者如鸡子颀者如皂荚形殊状诡核皆如丁香亦有絶无者食之甘脆而有韵盖神品也夺其枝而植者竟莫能逮焉以上旧志所载　馒头以其大如之皮亦粗厚味甘　磨盘皮亦粗厚味甘大如鸡子其近蒂处甚平故名　鸡母引鸡子一枝数十枚大小错出其大者核小小者无核上二种俱七月熟　山中冠实大而圆　山金钟实大微长　六月大实密此荔枝之中等者也　扇画实如馒头皮薄上大下小味甘　中秋緑　松栢垒皮厚而粗大如馒头　净江瓶实如馒头皮光上大下小上七种俱山茘枝】龙眼【树似荔枝而叶微小凌冬不凋春末夏初生细白花七月而实成形如弹丸皮黄褐色肉白而甘荔枝才过龙眼即熟故南人目为荔奴】柑【树髙丈许叶厚色深青而泽花白而香俱冬熟其品不一　酥柑叶大实长而扁皮黄而酥味甘微酸过冬纯甘　佛酥柑一名佛头柑皮块而虚厚色红而黄瓤小味酸微甘　脂柑出连江又名连江柑叶似酥柑而差小皮红黄色味甘以上三种俱出闽候二县　里尾柑出福清县以地名叶长而圆尖实上小下大皮黄色颇厚味极甘少核闽候亦出而少呼为蜜橙】橙【亦柑大似佛酥柑而皮光实味酸甜】香橼【树冇刺叶大而微厚实大者长尺余黄色皮厚而香可食瓤微酸而苦又有一种色味皆如香橼形似人手名佛指香橼又名佛手柑亦名花柑】柚【亦名香柑树髙一二丈叶重台而大花五瓣而卷气甚香冽实圆大金黄色皮厚肉小味甘酸一种实扁而小又一种肉红而甘其种自广传来栽者尚少】橘【树如柑而叶差小花白而香冬熟其品不一　镜橘一名镜柑形圎而扁色红黄皮光莹冇楞味甘微酸　连江橘以其地名花叶差小实扁而圆皮薄色黄味甚甘闽候亦出但少耳　酒橘形亦圆扁色红黄皮薄味甘　四时橘花实相继频年不絶皮薄味甘冬熟者尤佳　剪橘叶稀少圆尖色黄皮薄味甘酸　猴橘一名橘花叶密而尖小结实最多大仅如钱色黄皮甚薄味甘酸　洞庭橘似镜橘而差小色红黄皮薄味甘酸上七种俱出闽候二县　扁橘一名塌橘色淡黄皮薄味甘酸出闽县　里尾橘出福清县亦以地名叶圆尖而密实扁皮薄其瓣明白可数色黄红味甘而香　金橘树叶花实俱小于诸橘而皮香甘可食尤可蜜渍以寄逺】桃【其品不一玉桃又名樱桃又名早桃又名梅桃三四月间熟　金桃大径二寸味甘七月终熟　银桃又名白秋桃大径二寸味甘　合桃一种四月熟味甘酸一种五月熟一种六月熟俱味甘　七月桃大径二三寸味甘　扁桃又名盘桃味甘酸　十月桃大径寸半味甘酸　白蜜桃大径寸半味甘　矮桃树髙者仅三四尺实如金桃而小秋熟　绯桃花纯红色　美人桃花粉红色　碧桃花俱千叶　柰桃花叶形味皆桃但实光泽无毛为少异耳】李【其品亦不一　白李亦名鹅黄实青脆五六月熟胭脂李皮肉俱红味甘夏熟　琥珀李皮红肉黄味微澁秋熟　夫人李皮粉红色肉深红味甘七月熟真珠李大如龙眼色青红味差淡而酸】杏【花如红梅而丰艶实如梅而甘本出北地今郡亦有植者】
　　【然结实甚少】林檎【一名来禽一名花红实似梨而小六月熟王逸少有来禽青李帖陈居山诗云来禽花髙不受折昨暮胭脂今日雪又有一种花繁生如郁李而差大实如来禽而差小】柰【似林檎差小而长浅青色莆阳志云即青李也】频婆【似林檎而大味尤胜本出北地今郡亦或种之】梨【其品不一　鹅梨皮薄而浆多　轻消梨拒霜梨　水梨　赤梨　紫梨　煤梨　绵梨梨之糜者也】柿【其品非一　花柿　卵柿　乌柿　朱柿古田永福诸邑为多】石榴【酉阳杂俎甜者曰天浆堪充果品酸者入药用花有红白二色又有千叶者花红艶可爱不实】枣【其品非一大槩有红白二色今闽中但有白者】栗【外刺如猬熟则罅折闽清永福诸山邑为多】杨桃【杨字亦作羊临海异物志杨桃其色青黄有五瓣或谓之五瓣子】枇杷【一名卢橘叶似驴耳状四时不凋谢瞻赋云禀金秋之青条抱青阳之和气肇寒葩于结霜成炎果乎纎露言备四时之气也】橄榄【木端直而髙秋实而味先苦后甘美者曰碧玉】杨梅【木似荔枝叶细隂厚实生青熟红如鹤顶状诸邑皆有而懐安桐口所产者尤佳】黄弹子【祥符图经云黄檀子海物异名记云黄弹子实如弹丸叶如山桂而香又云本出越王祭坛之侧曰王坛子杨郁赋曰果则龙目荔枝王坛丹橘】菩提果【花如冠防叶似冬青而长实似枇杷而大味清甘而香或云西域冇此果故谓之菩提】木【尔雅谓之楙木状如柰春末开花深红色实如小酢可食】银杏【一名鸭脚子以其叶似鸭脚也欧阳公诗云鸭脚生江南名实未相浮绛囊因入贡银杏贵中州又名公孙树言其植久而后生公种而孙始食也】余甘【海物异名记庵摩勒果圆莹如珠食之余味始甘能蠲蛊毒山谷以其先苦后甘名之曰敢谏子出福清县】胡桃【本出羌胡今闽亦冇之】山核桃【木髙数丈叶翠如梧桐其实坚三辅黄图谓之万嵗子】金斗【叶似橄榄而长实红色味甘酸】椎【生山谷间似栗而絶小诸邑皆有之】葡萄【一名马乳西汉时其种自西域来有青紫二色今闽中但有青者亦不多也韩昌黎诗賸欲满盘堆马乳莫辞添竹引龙须】个摩子【藤生附大木上实成熟外皮黄色中冇殻褁肉如莲可煑而食之或取以充果然非贵品也出福清】蕉【本草名甘蕉俗呼芭蕉叶长而大其卷心中抽作花一茎只一花如倒垂菡蓞每开一瓣则子骈生附自中夏开直至中秋后方尽子凡数十枚生青熟黄食之甘美亦可曝干寄逺闽中所产者大槩有二种一种树髙丈余子差大俗呼象牙蕉一种树髙五六尺子差小俗呼佛指蕉又一种树髙三二尺茎小开红花无实俗呼红蕉又一种无花实其苖可缕为布即所谓蕉布也】酸枣【色青而巨核味澁而微酸糜其肉杂以蔗糖可以为饵】甘蔗【赤者曰昆仑蔗白者曰荻蔗土人捣取其汁以为沙糖】西　甜　黄　土【一名新罗葛藤似葛根大者如碗小者如拳色青白味甘可以解酲消渇】莲【红白二种有千叶者俱有实尔雅及陆玑疏荷为芙蕖华未发为菡蓞已发为芙蓉其实莲其根藕】鸡头【芡也埤雅曰蓬罇似鸡首故曰鸡头俗云荷花日舒夜敛芡花画合宵炕此隂阳之异也梅圣俞诗云猬毛苍苍磔不死铜盘矗矗钉头生呉鸡鬬败绛帻碎海蚌扶出真珠明】菱【芰也叶浮水上花黄白色实生渐向水中埤雅曰楚谓之芰秦谓之薢茩武陵记云四角三角曰芰两角曰菱其花昼合宵炕随月转移犹葵之随日也】茨菰【叶三尖如剪刀草根如鳬茨差大而长味甘方言谓之苏】鳬茨【苖如龙须草生下田根如小芋而扁色黒一名荸荠】落花生【出西国昔年无之蔓生园中花谢时其心中有丝垂入地结实故名一房可二三粒味甚香美可以压油而出兴化者为佳】
　　药之属　薏苡【春生苖茎叶如黍开红白花作穂实青白色形如珠而长】黄精【二月生苗髙一二尺叶如竹叶而短两两相向茎梗柔脆本黄末赤四月开细青白花如小豆花状子白如黍亦有无子者根如嫩生姜黄色八月采山中人九蒸九曝作果甚甘美】石菖蒲【生石碛上叶冇脊如剑者为真其无脊者名溪荪生下湿地大根者名昌阳入药以生石上一寸九节者良今黄蘖山龙湫崖下瀑布飞溅处生者絶佳然非神全不为溅悸不能采也】地黄【叶生布地上有皱纹根如手指通黄色】天门冬【春生藤蔓大如钗股髙至丈余叶如茴香极尖细而疎滑有逆刺根大如指长二三寸一二十枚同撮】麦门冬【叶青似莎草长及尺余冬夏长生根生连珠形如犷麦颗故名】艾【有大叶者有小叶者】紫苏【叶下紫色甚香夏采茎叶秋采实俱入药】薄荷【叶尖冬不死夏秋采茎叶曝干】白蘘荷【春初生叶似甘蕉根似姜而肥本草谓可以防蛊亦可辟蛇】茵蔯【春生苗秋枯经冬不死春复因旧苗生新叶故名茵蔯又一种大叶者曰山茵蔯】豨莶【俗呼火炊草】庵防【状如蒿艾可以辟蛇】苍耳【本草作葈耳即诗所谓卷耳也一名羊负来】蘹香子【亦名茴香叶似老胡荽疎细作丛花头如伞盖黄白色实如麦而小又一种茎叶花实全茴香但其实差小味尤香冽土人呼为芹疑即莳萝也】天南星【苖似荷梗髙一尺许叶似蒟蒻长枝相抱花似蛇头紫色结实成穂似石榴子根似芋而圆】马鞭草【其穂马鞭故名】蓖麻子【可压油以其形如牛蜱故名近有自北地携子来种者茎实视土产者倍大】牵牛子【蔓生篱落间叶冇三尖花带碧色实作毬内冇黒子三棱如荞麦状又有子白者不堪入药】车前子【即芣苢也大叶长穂好生道旁一名马舄一名虾蟇衣一名当道】括楼【诗云果臝之实尔雅云天本草云地楼蔓生花浅黄色实在花下亦名黄方家捣其根作粉入剂】香附子【莎根也】剪刀草【按本草图经生近水沙碛中叶如剪刀状苖最软嫩色深青緑开小白花四瓣蘂深黄色根大者如杏小者如杏枝色白而莹滑一名慈菰一名白地栗一名河鳬茨福州别有一种小异采其根叶治痈肿良】商陆【俗名章柳根叶如牛舌而长花作朶红紫色根如芦菔而长释文云如人形者有神又有一种花白色】香薷【似白苏而叶细一作香葇生山谷石上者尤佳】决明子【苖髙四五尺叶似苜蓿而大花黄白色秋深结角其子生角中如羊肾主明目其叶春间亦可为蔬主肝毒热】荆芥【味辛温茎髙尺许开花成穂】何首乌【春生苖叶叶相对如山芋而不光泽其茎蔓延竹木墙壁间根大者如拳各有五棱瓣似小甜赤者雄白者雌本名交藤因何首乌服而得名】羊蹄【秃菜也叶狭长色深緑茎节间紫赤采根醋磨涂癣速効】牛膝【春生苖茎髙二三尺青紫色冇节如牛膝因名】益母草【诗谓之蓷本草谓之充蔚郭璞云叶似荏方茎白花花生节间今园圃及田野多产之茎叶皆如郭説但其花色淡红为小异耳】半夏【独茎生茎端出三叶浅緑色颇似竹叶而光根下相重生上大下小皮黄肉白】香茅【苖叶如茅而香可煮作浴汤辟邪气令人身香其花即茅香花】细辛【其根细而其味极辛故名】石益【生山中子治蛊毒】连翘【按本草图经有大翘小翘二种南方生者叶狭而小茎短才髙一二尺花黄实房黄黒内合黑子如粟粒】石韦【本草图经云一名石皮丛生石上叶如柳背有毛而斑如皮故名福州自有一种石皮三月开花采叶煎汤浴云主风亦有生古瓦上者名瓦韦】石蚕【草根之似蚕者出山石上四时常冇其苖青亦有节三月采根焙干主走疰风散血止痛】独脚仙【生山林傍隂泉处春生苖至秋冬而叶落其叶圆上青下紫其脚长三四寸夏采根叶连梗焙干治妇人血块】赤孙施【叶如浮萍草治妇人血结不通四时常有采无时三山志云一名嵗寒浆一名酸浆】紫金牛【味辛叶如茶上緑下紫实圆如丹朱根大紫色八月采去心曝干皮似巴防主时疾脚气痛风痰】小青【三月生花其叶治痈疮甚効】建水草【其枝叶似桑四时常有土人取其叶治走疰风】琼田草【春生苖叶无花土人采其根叶治风】石垂【三月有花土人采其子治蛊毒】鸡项草【叶如红花叶上有刺青色亦名千针草根似小萝卜枝条直上三四月苖上生紫花八月叶凋其根可治下血】香麻【四季常有苖叶而无花土人以煎浴汤去风甚佳以上一十一品按本草图经俱出本府】茯苓【深山有大松处皆有之是多年松脂流入土中变成者自作块不附着根上其抱根而轻虚者为茯神茯苓千年又化为琥珀】枸杞【尔雅云枸杞檵一名地骨按本草图经谓其实形长而枝无刺者枸杞也圆而有刺者枸也枸不堪入药而衍义又谓凡杞未有无者虽大至有成架然亦有但此物小则多刺大则少刺耳今厯观诸处所产枸杞未有无刺者衍义之言似为可据】呉茱萸【叶似椿而濶厚实似椒子嫩时微黄熟则深紫】金樱子【生郊野中蔷薇有刺开白花实如小石榴】土红山【本草图经福州生者作细藤似芙蓉叶其叶上青下白根如葛头治劳瘴甚佳】盐麸子【叶如橘子秋熟为穂粒如小豆上有盐似雪食之酸咸止渇蜀人谓之酸桶呉人谓之鸟盐】蒴藋【其木轻虚无心主续筋骨本草谓之折骨木亦谓之蒴藋】使君子【藤生花红白相间实如栀子而棱瓣深殻青黒色内有仁白色始因潘州郭使君疗小儿多独用之】紫金藤【按本草图经生福州山中春初单生叶青色至冬凋落其藤似枯条其皮可治丈夫肾气】千金藤【主一切血毒根黄赤如细辛】丁公藤【生依南木故号南藤茎如马鞭有节紫褐色南史解叔谦母有疾夜祷庭中闻空中云得丁公藤治之可瘥即此是也】石南藤【其苖蔓延木上四时不凋叶可治腰痛】含春藤【其苖茎延木上冬夏常青叶可治风】感藤【大如鸡卵汁甘美如蜜生研傅蛇虫咬伤疮一名甘藤盖其感声相近而讹耳又名甜藤】桑螵蛸【螳螂子也生桑上者为佳以其得桑之津气故尔】
　　木之属　松【有五鬛者有三鬛者花上黄粉名松黄人多取以为饼或作汤之甚佳其节为松明其脂为白胶皮上緑藓衣名艾纳香用和诸香烧之其烟不散】栢【樊宗师园诏谓栢为苍官其子香而可爇东坡诗云铜炉焚栢子又冇叶侧向而生者为侧栢】桧【尔雅云栢叶松身】杉【木松而劲直叶附枝生若刺针然土人作宫室以此木为上】樟【亦名豫章木髙大叶似柟而尖长其气极辛烈为大舟及诸器皿多用之禽鸟含种所生者曰鸟樟】柟【郡人作宫室多以为栋梁亦美材也字亦作楠古称楩楠豫樟其所谓楠即此】□【叶如侧栢】椤【木可为器极耐久逺】檺【亦可为栋宇然久则蠧腐不及杉逺矣】柽杉【畧似水绵而木理轻松心赤色】杜松【叶似杉而小尖劲如刺木似松而冇文】水绵【杉脩榦而细叶郡城内外几濵水处多植之】桐【其种不一今闽产者大槩有三一种叶有三杈结子如胡椒可食者曰梧桐一种叶圆而末尖二月开淡红花子可压油者曰油桐一种花叶不相见花不结子材可琴瑟禹贡峄阳孤桐即此所谓冈桐也】梓【似桐而叶小花紫陆玑云楸之疏理白色而生子者】相思【木坚而有文可为器亦可作几案棊局之】桑　柘【与桑异种皆可饲蚕】乌桕【叶似梨杏花黄白子黒色土人多取其叶以染皂子可压油即桕油也】冬青【其叶常青四时不改许浑诗云未秋红实浅经夏緑隂寒唐禁中呼为万年枝韩子苍诗云无人知是万年枝】槐【遯斋闲览载俗语云槐花黄举子忙谓槐之方花乃进士赴举之时翁承赞诗云雨中妆望中黄勾引蝉声送夕阳忆得当年随计吏马蹄终日为君忙乃知俗语亦有所自也】檀【叶似槐】椒【木有刺子朶生味辛与蜀椒同但不及蜀中者气味浓冽耳俗呼花椒】榝【生山中叶与子似茱萸尔雅云椒榝丑莍桃李丑核言桃李属皆内核椒榝属皆外莍也】欓【其木有刺子朶生如茱萸辛辣如椒杀腥物】皂荚【南史云黄尘污人衣皂荚相料理又一种曰肥皂亦可浣衣】木槵【叶如橄榄而小实可浣垢今释子多取其子为手珠本草谓之无患子】水杨【叶圆濶而赤枝条短硬多生水岸】柳【叶狭长而青枝柯长软埤雅云柳柔脆易生之木与杨同虽纵横颠倒植之皆生然使十人植之一人摇之则无生柳矣立贤之道何以异此又况植之之人寡而摇之之人众乎其言婉而冇味又有一种皮如槐檀叶如樗而狭长亦生水侧名榉柳】枫【似白杨叶圆而岐有三尖取其脂可以为香】槦【字亦作榕海物异名记云材拥肿不中绳墨故谓之槦或曰其防覆寛广故谓之榕垂须入地辄复生根常冇一树作十数榦有即榕为门者相传千年榕上生竒南香宋熙宁中郡守程师孟命多植此诗云三楼相望枕城隅临去重栽木万株试问国人行住处不知还忆使君无此木福州最多故以名城至劒建则不复产矣】楮【诗谓之谷生子如杨梅皮可织为布亦可捣为纸陆玑云树皮斑者为楮白者为谷】金荆【闽中记云木坚冇文彩可为床榻器用】槠【似柞而子可食作屋柱不腐】楝【东臯杂録江南自春至夏有二十四风信梅花最先楝花最后唐人诗云栋花开后风光好】黄连茶【木髙二三丈叶似槐而尖长春初芽始生可治以代茗饮亦可为茹味香美俗又呼凉茶树】加条【闽中记云其叶可用磨犀角象牙】朴【叶如加条差小皮鳞皴而厚因以得名】白牙【木理极坚白可为噐玩】栎【诗云苞栩注柞栎也其子为皂斗殻可以染皂陆玑云徐州人呼为杼尔雅曰栎其实梂释曰梂盛实之房其实橡也然则柞栎也杼也枂也皆橡栎之通名也】蘗【木如石榴皮黄子赤如枸杞子两头尖枝可剉以染黄生山石间一名山石榴本草谓之小蘗】黄杨【叶细皮薄嵗长三寸遇闰年则退一寸东坡诗山中草木随时长惟有黄杨厄闰年】石楠【叶似枇杷有小刺凌冬不凋人多植庭宇间隂翳可爱不透日气其木坚劲可为斧柯】柽【叶细而枝柔夏着花粉红如栗一名西河柳】罗汉松【叶长而狭色苍秀可爱凌冬不凋】防榈【亦曰栟榈子嫩未吐者可采充茹曰防鱼梅圣俞诗青青栟榈树叶嫩如车轮】桄榔【树似防榈而高大外坚中虗斫其间有子作穗生木端叶下有须木紫黒色有文理可以制噐】竹木【其状竹可为杖漳州志有桃枝竹疑即此也】吉兆藤【亦名乌理藤紫色其根为降真香】金刚藤【根赤色俗呼□□】香藤【缘木而生其气清香又有南藤土人或取以酿酒】王孙藤【柔韧可为防】
　　竹之属【戴凯之竹谱竹有生日谓五月十三日移植最宜亦谓竹醉将枯则生花或云劈竹多用辰日山谷诗云夏栽醉竹逾千个又云根须辰日斸】猫竹【方言谓之麻竹大者径七八寸土人或取其叶以裹角黍笋夏生】江南竹【麤大而坚直笋冬生】淡竹【肉薄节间有粉南人烧以取者叶亦可入药】慈竹【任昉述异记云南中有子母竹生不离本今慈竹是也王勃云宗生族茂天长地久万柢争盘千株竞糺】斑竹【永福县鹤洋多产之差及湘江者】紫竹【小而色纯紫】苦竹【笋味甚苦又冇苦伏竹笋冬生土人以为珍味】石竹【节疎而平可为器用】筋竹【肉厚而窍小可为弓弩材】箭竹【可为箭榦】方竹【外方内圆可以为杖笋秋末生】秋竹【甚小可为篾用】苦油竹【肉厚而叶长濶以为鎗中虎即毙】含朶竹【大如指土人以编籓篱者】虫竹【丛生如芦每节生虫如新蝉之未翼者外无窍隙随竹而长竹将枯乃穴其旁而出】豁竹【节长细可为笛材笋味最美】凤尾竹【梢叶森秀如凤尾然】观音竹【髙仅尺余密篠扶疎可供盆石之玩】
　　花之属　梅【其品不一　緑萼梅　红梅　品梅一花三实又曰双梅　千叶梅　鹅梅　山梅蜡梅黄山谷谓京洛间有一种花香气如梅女工撚蜡所成因名蜡梅】山茶【花深红色冬盛】
　　【开东坡诗云叶厚有棱犀甲健花深少态鹤头丹】海棠【花如紫锦又有垂丝海棠色淡红而多叶】酴醿【蔓生承之以架花白而香春晚极盛又有檀心而紫色者尤香】蔷薇【枝榦有刺花红紫色三月盛开如锦亦冇黄蔷薇花如棣棠金色有淡黄蔷薇鹅黄色又冇野蔷薇香亦清冽】玫瑰【亦名徘徊有白紫二色翁承赞诗三株红芍药一架紫玫瑰】金沙【亦玫瑰之流而香不及山谷诗云紫绵揉色似金沙】佛桑【叶桑花如牡丹而尤红四时常开朝开暮落亦名朱槿一种色淡红一种色淡黄又冇花开单瓣者色亦深红可爱】木槿【冇白者有紫者有粉红者又有一种花莹白如玉中心无紫色者名蕣英郭璞云蕣英不终朝言朝开暮落也又名日及花施肩吾诗但看日及花惟是朝可怜】长春【枝榦有刺花红四时常开】胜春【亦名鬬雪红又名月季花如玫瑰而香色次之四时常芳】杜鹃【一名踯躅一名山石榴一名映山红有深红浅红及紫者白居易诗九江三月杜鹃来一声啼得一花开俗传杜鹃啼血滴地而成此花故名】绣毬【一花众蕋团团凑合如簇毬然初青后白其大如盌又一种花小如盏开时亦烂漫又一种花秪八蕋簇成一朶者名八仙花】山丹【其花一蔕百余蕋如绣毬状深红色一花四英东坡所谓错落玛瑙是也亦冇粉红者四月开花至八月尚烂漫又有四时常开者】栀子【一作支子上林赋云鲜支黄乐注鲜支支子也谢灵运赋林兰近雪而杨猗注林兰亦支子也佛书呼为檐卜花开六出故东坡诗有六花檐卜林间佛之句其实七棱亦名越桃可入药冇花开百叶者名水栀花都人呼玉楼春】紫薇【俗谓之不奈痒花爪其本则枝叶俱动自五月开花至八月尚烂漫又谓之百日红梅圣俞诗薄肤痒不胜轻爪嫩榦生宜近禁庐杨万里诗谁道花无红十日紫薇长放半年花今郡人呼为佛相花】茉莉【夏开白色妙丽而芳郁此花惟闽中有之佛经谓之末丽蔡襄诗云团圆茉莉丛繁香暑中折又冇一种红色曰红茉莉穂生有毒】素馨【蔓生夏开白色露浥愈香蔡襄诗素馨出南海万里来商泊】阇提【南海种商舶传入闽中花晳白而香胜如素馨盖岩桂之流品也仙书曰阇提花春即此亦名蛇蹄】木芙蓉【一名拒霜花红白一色有单瓣者有重瓣者朝开色白午后则渐红者曰醉芙蓉】岩桂【一名木犀有丹黄白三色凡色胜则香薄四时开者曰月桂】瑞香【花紫白二色紫者香胜冬春之际盛开东坡词云领巾飘下瑞香风惊起谪仙春梦其意甚婉】紫荆【木似林檎花深紫可爱本草云田氏之荆周景式谓古冇兄弟意欲分异覩三荆同枯惊叹复合】含笑【其香酷冽开尽则香减故以含笑名冇纯紫者冇外白内紫者白者曰牙笑】半年红【曾师建闽中记谓之俱那异其种来自西域木髙丈余叶长而狭花红色自春徂夏相继开不絶又名夹竹桃谓其花似桃而叶似竹也】夜合【叶与皂荚槐等极细而繁密至暮而合花红白色瓣上若丝茸茸然至秋而实作荚子极细薄一名合欢一名合昏崔豹古今注云欲蠲人之忿则赠以青裳即合欢也】度年红【髙而花难凋自冬末渉春不少变】越橘【树如黄杨花如瑞香而白实如朱樱】真珠【花冇单叶者有千叶者许将诗防防圆英淡粉妆肯随桃李媚春阳金刀不到春风外草密林深只自香】凤尾【冇二种大者髙丈余花穂生黄心而白英长竟尺若凤尾然一种髙数尺花疎而香胜一名凤柳一名七里香置之书庋可以辟蠧】御带【枝长花密如带】棣棠【条生花淡金色梅圣俞所谓鞾鄂芸黄殿后花是也】半丈红【花如御带而差大一名棠棣】凌宵【藤生附大木其花黄亦冇毒凌晨仰视花露滴目则丧明古诗云凌宵倚树生树倒凌宵死劝君莫倚势倚势亦如此】鹰爪【藤生花淡黄色末鋭似鹰爪夏开香如烂气】牡丹【按三山志州旧无之庆厯间罗源林逈隐居南华有出山遇兹恩长老献牡丹诗盖冇之矣今古田连江亦间有植者】芍药【郡亦有植者然不甚盛】菊【其品不一遯斋闲览南方花发较北地常先一月独菊花开最迟菊性宜冷也有一种花深黄色如滴滴金者夏开】兰【黄山谷云一榦一花而香有余者兰一榦五七花而香不足者蕙此説本之尔雅翼而小变之要未可尽信也今闽人所植一花五七花及紫白二种皆谓之兰又有一种植不用土惟贮以竹篮衬以人发亦名曰风兰窃尝考之传曰徳芬芳者佩兰楚辞所谓纫秋兰以为佩是也今之所谓兰叶既无香花虽香亦不过经夕而止果可佩乎古有兰省盖以兰藏之书中辟蠧故名今之所谓兰果可辟蠧乎草木疏曰兰为王者香草其茎叶似泽兰广而长节节中赤髙四五尺今之所谓兰其形状果如是乎呉草庐尝着兰畹説辨之甚悉】萱【诗曰焉得谖草埤雅谓一名鹿葱草之可以忘忧者本草谓花名宜男风土记云懐姙妇人佩其花生男也夏开者茎髙而叶大秋开者茎短而叶小亦有花红黄色而百叶者又有花鹅黄色而香者】蜀葵【尔雅云□戎葵释曰即今蜀葵亦名戎葵盖戎蜀所自出因以名之花有红白紫淡红数色小花者名锦葵又冇一种叶尖狭多刻缺花淡黄心下有紫檀色名黄蜀葵】水仙【叶如蒜一茎数花花白中有黄心如盏状故俗呼金盏银台黄山谷诗有山矾是弟梅是兄之句】扁竹【按本草图经春生苖髙二三尺叶以蛮姜而狭长横张疎如翅羽状叶中抽茎似萱草而彊硬六月开花黄红色瓣上有细文秋结实作房中子黒色一名乌扇一名乌翣而扁竹者今俗名也其根名射干可入药】紫罗伞【本草图经名鸢尾叶似射干而花紫碧色不抽髙茎今俗呼紫罗伞其根即鸢头亦入药】玉簪【一名白鹤质素而香诗云宴罢瑶池阿母家飞璚扶上紫云车玉簪堕地无人拾化作东南第一花又有一种似玉簪而小色浅紫名紫簪亦名紫鹤】百合【茎髙三尺许叶如柳四面攅枝而上四五月开白花长蘂下覆花心有檀色根小者如蒜大者如盌数十片相累如白莲花故名百合可蒸食亦可入药或以为粉子生枝叶间不附花一名强瞿俗呼倒仙又呼玉手炉一种花斑红名川百合又一种茎叶俱小花深红色俗呼鹤顶红】鸡冠【秋开紫色如鸡冠状亦冇白者佛书谓之波罗奢又俗名矮脚鸡冠即夀星鸡冠也又有名垂丝鸡冠者花最大又有秀出五色者又有水红者或云即后庭花】滴滴金【叶露滴地而生秋开花黄如金色陶弼诗云九秋珠露滴成芽】金凤【花如飞凤冇红白紫粉红数种一名凤仙又名小桃红又名好女儿花张宛丘呼为菊婢韦后呼为羽客】金钱【花深红色圆薄如钱】剪金红【花圆无香叶分数岐如刀剪之状】罂粟【花有五色实如小罂子如细粟亦名御米】御仙【一曰丽春花冇小罂如罂粟】聚八仙【状琼花而八蝶簇一心又有蝴蝶垂枝条而两两相对者又有小蝶簇聚如碧玉者皆曰玉蝴蝶又冇玉翼蝉碧蝉】寳相【藤生花酴醿而秀整过之】玉屑【藤生花白如碎玉之状】玉笼松【藤生花微红而圆又一种花相而叶尖名醉杨妃】衮绣毬【藤生花一簇数十蘂其圆如毬初开微带粉红色开尽则白】锦竹【一名石竹丛生髙尺许花如缬锦李太白冇石竹绣罗衣之句俗呼天南竹】剪春罗【花淡红色旁如剪刻】黄雀儿【一名迎春晏殊诗浅艶侔莺羽纎条结兎丝】红荳防【丛生叶如箬叶而厚花开一穂数十蘂淡红色重则下垂如葡萄然俗名孽花又一种山孽柔韧可为绳】金灯【茎直上末分数枝枝一花光艶如灯按元献之説如此今闽俗呼为天蒜又呼为花叶不相见】老少年【一名秋红一名鴈来红叶初生即纯红也】
　　草之属蒲【生陂湖间嫩者可食诗所谓惟笋及蒲是也】茭【一名菰生泥浦中其叶如蒲土人缚为荐以借寝席初生笋亦可食大者如儿臂亦谓菰手中有黑者名茭郁】蓼【诗曰以薅荼蓼集传云在陆曰荼在水曰蓼】水葓【本草谓之荭草似蓼而叶大赤白髙丈余诗曰隰有游龙是也】苹【叶圆濶寸许季春始生可糁蒸为茹】藻【聚藻也生水底茎如钗股叶如蓬蒿又一种叶似鸡苏茎大如箸长四五尺皆可糁蒸为茹】浮萍【有大小二种亦谓之瓢】灯心【丛生泽地茎圆细而长直亦可为席】蒉【生有三棱尔雅谓之□江生者为淡蒉近海者为咸蒉土人采以捆屦织席亦可为缆】独扫【尔雅曰马箒注云可以为箒篲】莣【似茅可为绳索履屦亦可为箒】芦【或谓之葭小者曰萑】菅【似茅而光泽无毛根下五寸许有粉者柔韧可为索】鼠麴【生平冈熟地叶有白毛黄花杂米粉作糗食之甜美】马蓝【叶如苦益菜即尔雅所谓箴马蓝是也土人多采以治防鱼毒】石龙蒭【丛生俗名龙须草今人以为席者】鸡肠【一名蘩缕叶似荇菜而小其茎作蔓断之有緑缕细而中虚以其似鸡肠因名】佛甲【多附石向阳而生似马齿苋纎小而长】仙人掌【多贴石壁上生如人掌故名能治肠痔泻血】虎杖【尔雅云似荭草而大可染赤煎以为饮色如琥珀】戒火【人家用瓦缶植之云以惊火】虎耳【人多栽石上以为玩】吉祥【叶似萱而小四时葱翠不凋】醴肠【一名莲子草叶似柳而光泽茎似马齿苋花细而白实如小莲房可以止血俗呼断血草又其茎摘之有汁出须臾而黑故古方乌髭发多用之】紫背【解一切蛇毒】
　　畜之属【按字林畜作嘼説文曰嘼也今之畜养者也尔雅释嘼惟马牛羊彘犬鸡今凡人家可常畜而驯扰者释载之】马【海坛旧诸牧有之但驽蹶駻突须久服习乃可乘也今诸牧久废所产益少】牛【有二种黄牛角缩而短悍水牛丰硕而重迟水牛新孶其下乳治以充馔名曰乳饼也】驴【近方有畜之以供驼载者然亦少也】骡【尤少】羊【嵗两生息】猪【尔雅曰彘或谓之豕其子曰豚】犬　猫【酉阳杂俎云猫名乌圆其目睛旦暮圆及午黑睛如线】鸡　鸭【家畜曰鸭野曰鳬】鹅【东坡云鹅能惊盗亦能却蛇盖其粪能杀蛇蜀人园池养鹅蛇即逺去一名舒鴈】鹁鸽【谚谓千鸠不如一鸽言其美也性甚驯善认主人之居舶人笼以泛海冇故则系书放之还家故又曰舶鸽】
　　毛之属　虎【依山处多冇之】豹【尾赤而文黒为赤豹文圆者曰钱文豹又有黒豹】熊【犬豕而性轻防好攀援上髙木见人则颠倒自投地而下当心有白脂如玉味甚美俗呼熊白冬蛰不食饥则自防其掌故其美在掌】鹿【性惊防分背而食食则相呼羣居则环其角外向以防物之害己也诗注牝鹿曰麀】麞【尔雅谓之麕章麕其总名也其性善惊饮水见其影輙奔走崔豹古今注云有牙而不能噬】麂【麞也其皮可为履舄胜于众皮】【礼曰明视今闽中间亦有之】豺【似狗而长尾白颊髙前广后其色黄季秋取兽四面陈之谓之祭兽今俗呼豺犬】狼【大如狗青色其鸣诸窍皆沸埤雅曰狼将逺逐食必先倒立以卜所向其灵智如此】猴【诗谓之猱俗呼胡孙性躁而多智宋大厯中有猴数百集古田杉林中里人欲伐木杀之中冇一老猴飞下纵火燔林林近屋里人惧亟走救火猴遂得脱去】猿【似猴而长臂善啸便攀援或杀其子必自投而死剖之肠皆寸断亦名猿父】玃【似猿而苍色尔雅曰玃父陆玑曰猴之老者为玃】狸【口鋭身长似猫其种不一香狸所过处则草木皆香玉面狸面白色　九节狸其尾冇九节皆嘉味也】狐【似狸而黄鼻尖尾久能媚人为妖】獭【似狐而小青黒色肤如伏翼水居食鱼孟春取鲤于水裔四方陈之进而弗食谓之祭鱼】山犬【状家犬赤苍色好食果实】山羊【尔雅谓之羱羊冇觔力甚能陟峻生深山岩穴中皮堪鞾用】野猪【亦名山猪似家猪但腹小脚长毛色褐牙利如鎌刄又有豪猪毛黒如锥鬃有刺怒则奋以射人其刺可以为簪】猩猩【连江五峯山冇之】刺猬【状如鼠而身多刺人触之辄藏头足其刺不可向迩埤雅曰猬能刺虎鹊能制猬盖物之相制迭为君臣如此】竹防【苍色如鼠食芦苇根乡人亦谓之菅豚王彪之闽中赋云竹则桃枝育虫注云育虫竹防也赞宁杂志云竹根有鼠亦名稚子人或竹刺入肉不可出者防此物立消以竹防食竹故消竹毒也】鼠狼【注山野中似鼠善捕鼠】【形似鼠狼苍黒而小尾多毳善縁萝藤而走埤雅云栗鼠也取其毫于尾可以制笔世所谓鼠须栗尾者是也莆阳志谓之□鼠】鼯鼠【似蝙蝠而小膏疗耳聩】鼹鼠【身似牛鼻似猪足短性贪饮溪水若恐不足故曰鼹鼠饮河不过满腹】鼠【穴虫之黠者善窃昼伏夜动俗称为耗虫抱朴子谓之仲山中谓之社君其最繁不可胜纪】
　　羽之属　喜鹊【禽经云鹊俯鸣则隂仰鸣则晴人闻其声则喜故云喜鹊埤雅云鹊知人喜皆传枝受卵故一曰干鹊西京杂记云干鹊噪而行人至】乌【纯黑而反哺者曰慈乌腹白而不反哺者曰鸦亦名鸴诗曰弁彼鸴斯集传云鸦乌也又一种似乌而小多羣飞作鸦声者曰慈鸦今谓之寒鸦】鸠【诗曰宛彼鸣鸠集传曰鸣鸠斑鸠也陆氏曰似鹁鸠项有绣文本草云斑鹪又名斑鸠春分化为黄褐侯秋分复为斑鸠又云黄褐侯如鸠作緑褐色声如小儿吹竽又有一种大于斑鸠而青色曰青鸠】鸲鹆【似鵙而有帻剪其舌端能效人言又冇白色者差小】信鸟【似鹊而小能为百禽声忽鸣而过庭檐间其占为冇喜亦名进鸟又名信鸟】山鹊【俗呼山鹧尔雅鸴山鹊注似鹊而冇文彩长尾嘴脚赤】郭公【头尾黒而身赤一名赤鸟】莺【诗云仓庚疏云黄莺又名黄鹂鹂鹒黄公黄栗留昌黎诗云麦黄韵鹂鹒东坡云苦厌黄公防昼眠欧公云黄栗留鸣桑葚熟】燕【诗谓之鸟齐人呼为荘子谓之意而陶隐居云胷紫身小者为越燕胷斑黑而声大者为胡燕】百舌【似鸲鹆而身差长无帻月令谓之百舌朝野杂记云春啭夏止张芸叟诗云学尽百禽语终无自己声】布谷【诗曰鸣鸠集传云秸鞠也亦鸣戴胜即今之布糓也】啄木【尔雅云防斵木雌褐而雄斑啄如锥长数寸常斵木索蠧食之其声剥啄然】吉吊【畧似百舌羣飞鸣聒如云吉吊因以名之】画眉【白眉褐质善鸣好鬬】白头公【似雀而大头冇白】鹡鸰【一名雝渠小鸟也飞则鸣行则摇长尾尖啄背上青灰色腹下白颈下黒如连钱】雀【一名嘉賔言栖宿人家如賔客也又冇黄色者八九月飞稻田间多至数千谓之黄雀】鹪鴱【诗曰桃虫释鸟云桃虫鹪其雌鴱陆玑曰今鹪鹩是也似黄雀而小化而为雕其啄尖利如锥取茅秀为巢巢至精密以麻紩之如刺韈然一名韈一名巧妇一名工雀一名女匠方言呼扛鼔】鵙【伯劳也陈思王恶鸟论曰凡阳气则为仁义隂气则为残贼伯劳以五月鸣应隂气之动盖残贼之鸟也埤雅曰鵙善制蛇鸣则蛇结又曰服防以为鶗鴂是也】雉【书云华虫汉避吕后讳改名野鸡雄者有冠长尾身有文彩善鬭其羽为翟又有一种微小于翟走而且鸣诗所谓鷮是也】白鹇【似雉色白背有细黒文尔雅曰雗西京杂记曰汉闽越王尝以献髙帝】竹鸡【俗呼泥滑滑盖以其声似之也旧志云白蚁闻其声尽化为水亦名越鸟】鹧鸪【形似牝鸡臆前冇白圆背间冇紫赤毛鸣云钩辀格磔飞必先南翥】杜鹃【埤雅云一名怨鸟夜啼达旦血渍草木凡始鸣皆北向啼苦则倒悬于树説文所谓蜀王望帝化为子规是也至今寄巢生子百鸟为哺其雏尚如君臣云尔雅曰隽周闽人呼为拨芋又曰谢豹】红娘【丹嘴翠身畧似鹦鹉】防囊【似鸡而小顶冇五色囊】雷舞【苍赤色闻雷声即舞】鹰【一名鷞鸠苍黒色鸷鸟也七月则取禽以祭天】鹯【似鹞青黄色燕颔句啄向风摇翅乃因风飞急疾击鸟雀食之诗曰晨风即此】鸢【鸱鸣则将风】鹞【大如鹰苍黒色尾稍短善击鳬鴈其种不一俊而大者俗谓之木鹞最下者羽毛麤重鼻根黄如蜡色俗谓之蜡鼻】鹳【诗注水鸟也将隂雨则鸣陶隐居云似鹄而巢树者为白鹳黒色曲颈者为乌鹳或取其子则旱以能飞薄层霄激散云雨也】鸿鴈【寒露来賔及春北向】鹄【似鹤身白而微红】海鹘【方言鱼鹰也苍色似防攫鱼而食之】鹈鹕【一名洿泽大如苍鹅颔下有胡如囊大可容数升好羣飞入水食鱼俗呼淘河】鹭鸶【尔雅鹭舂锄顶有长翰如丝欲取鱼则弭之】鸬鷀【水乡人多畜之绳系其颈使之捕鱼蜀人谓之乌鬼杜少陵诗云家家养乌鬼是也】鸂鶒【埤雅云鸂鶒五色尾有毛如船舵小于鸭性食短狐盖溪中之勅邪逐害者陈昭裕建州图经曰溪宿水渚先少若有　又其浮游雄者左雌者右羣伍皆冇式度】鸳鸯【匹鸟有思者也雄雌未尝相离人得其一一思而死】鳬【水鸟其飞甚速】鸥【南越志云随潮上下】翡翠【旧云雄赤曰翡雌青曰翠埤雅云鹬也名前为翡名后为翠性善捕鱼故又名鱼虎亦名鱼师闽地所产者差小亦翡翠之而翠不及俗呼鱼狗】防防【似鹜而小緑衣尔雅曰鸦畜之厌火灾博物志云防防巢于髙树子生啣其母翅飞上下埤雅云此鸟长目其睛交故有防防之号】鳿【溪禽似鹜而黒色】孤鸡【其鸣曰姑恶昼夜不絶俗传妇以姑虐死化为此鸟其声故云林谞记曰鶗鴂非也】呼潮【色苍似鸽潮至即鸣风雨沸渝】鹢【水鸟苍色方言谓之卢鹢】鹣鹳【尔雅曰比翼鸟似鳬青赤色】鸮【周礼硩蔟氏掌覆妖鸟之巢注云恶鸣之鸟若鸮也贾谊云鵩似鸮本草云其实一物入室主人当去此鸟盛午不见物夜则飞鸣又有一种似鸮而小俗呼孤猿】
　　鳞之属【凡水族之无鳞者悉附】鲤鱼【埤雅一名鳣鲤其当脇一行自首至尾无大小皆三十六鳞鳞各有黒陶隐居云鱼王其大者能神变】金鱼【其状如鲤金红色】鲈鱼【鳞细身有黒文肉白可为脍隋炀帝谓金虀玉脍东南之佳味盖芼之以橙缕也】鲢鱼【本草作鱮鱼口小鳞细身扁色白其种来自江西人家池塘中多畜之又一种色红谓之红鲢】草鱼【其种来亦自江西土人畜于池塘而饲以草因名】大姑鱼【似鲤而差小大鳞无鲠冬月子肥味美生湖塘间】白刀鱼【白鳞形似刀生江河间】白鱼【板身肉美多细鲠大者六七尺色白头昻可脍生江中】鳊鱼【板身鋭口缩项味甚肥美苏东坡诗云一钩归钓缩项鳊】鯏鱼【亦名甜鱼】乌鱼【色黒江海皆冇之】鲫鱼【一名鲋形似鲤色黒而体促腹大而脊隆无小大皆有子】鳢鱼【诗注鲖也鲩也鳞细冇黒花文本草注云分蛎蛇所变然亦冇相生者诸鱼中惟此鱼胆甘可食其首戴星夜则北向即今黒鲤鱼道家以为厌者也俗呼蛎鱼】蛊鲐鱼【尾冇星多穴于田塍或泥岸中】鳗鱼【似鱓而腹大色冇黄鳞本草曰鳗鲡鱼善攻碕岸使辄頽圯出海中者相而大海人名慈鳗又名猧狗鱼】鳝鱼【似蛇无鳞有黄白二种汉书鹳雀啣三鳣鳣即鳝字或作鱓陶隐居谓荇芩根所化风土记云夏出冬蛰】鮎鱼【本草曰鮧注云即鳀鱼也大首方口背青黒无鳞多涎】防□【似鮎而小腮边有刺能螫人其声防□然本草云黄赖鱼至能醒酒】田瑟【穴田塍间无鳞有刺弹人莆阳志谓之弹瑟】泥防【埤雅曰防似鱓而短无鳞以涎自染难握与鱼为牝牡防字亦作鳅以上各县江湖池泽多产之】防鱼【其大如船舟人或相值必鸣金鼓以怖之布米以厌之则攸然而没不然鲜不为其所害间有毙者土人梯而脔之刳其脂为油以灰船甚佳】鯋鱼【其种不一胡鯋青色背上有沙大者长丈余小者长三五尺鼻如锯皮可剪为绘缕曝其肉为脩可充方物俗呼锯鯋　鲛鯋鼻长似蛟皮可饰剑靶俗呼锦魟　出入鯋初生随母浮游见大鱼乃从母口中入腹须臾复出　青鯋　黄鯋　大鯋淡魦　夹鯋　乌鳍鯋颊尾皆黒　帽鯋腮两边有皮如戴帽然】鲻鱼【似乌鱼目赤身圆口小鳞】
　　【黒呉王论鱼以鲻为上】詶制鱼【尔雅谓之当魬肥美而多鲠】棘鬛【似鲫而大其鬛如棘红紫色岭表异録云吉鬛盖声相近也】赤鬃【似鬛而大鳞鬛皆浅红色】方头【似鬛鱼而头方味美】鲥鱼【纯白色大者长数尺肥腴多鲠春末有之又一种春涨泝溪流而上月长一寸至十月盈尺者佳或云即子鱼之别种】石首鱼【头大尾小金色随其大小脑中俱有两小石如玉诸鱼中此独不腥鳔可为胶一名金鳞又名黄又有一种小者朱口金鳞长七八寸曰黄梅】□鱼【形如石首而差大鳞细口红】鳉鱼【板身口小项缩肥腴而少鲠其小者俗呼鲳鳊又有金而差厚者曰黄蜡樟】子鱼【似乌鱼而小冬深子盈腹其味尤珍】黄鱼【身扁薄而多鲠味佳】鳜鱼【巨口细鳞背上有黒斑文】黄彡鱼【鳞细黄赤色】鲽沙【形扁而薄俗呼鞋底鱼一名漯沙】银鱼【口尖身鋭莹白如银条作鲊尤佳】比目【形似鲽沙鳞细色紫一目两相比乃行南人谓之泥鞋鱼江淮谓之拖沙鱼俗呼为卑末鱼】□鱼【广人呼为绵鱼】鮆鱼【身狭长有须尔雅注谓之剑鱼俗呼刀鱼】琵琶鱼【身扁如琵琶状】鲪鱼【似鲻而目大似鲤而鳞麤能以鬛刺水蛇食之】绯鱼【其色如绯】鬬潮【乗波雾集故名】防鱼【长七八寸骨柔无鳞唐李柔入闽称此鱼为银羮水母为玉脍】马鲛鱼【青斑色无鳞又名章鮌连江志谓之章胡鱼】带鱼【身薄而长其形如带无鳞入夜烂然冇光小者俗名带柳】鳙鱼【雌生卵雄吞之成鱼青色无鳞盖庸鱼也故谓之鳙俗呼松鱼】魟鱼【形圆如扇无鳞紫黒色尾长于身能刺人】海燕鱼【有肉翅能飞水上】防鱼【一名湖夷一名河防或谓之鲑又谓之鯸鲐本草衍义云此鱼冇大毒味虽珍然脩治不如法则杀人厚生者不食尤佳】白鳔【其形圆薄钱一名金钱鳔】青鳞【俗呼青鲫】鰛鱼【似马鲛鱼而小有鳞大者仅三四寸】鲂鲆鱼【大如母指冇五色】骰鱼【细如米粒可为鲊】鹿角鱼【海物异名记芒角持戴在鼻小者腌为鲊味甚佳大者长五六寸许其皮可以角错亦谓之鹿角鱼】耍鱼【其状纎细又曰黄线耍】泥猴鱼【大如母指须鬛青斑色生泥穴中夜则骈首朝北海物异名记曰登物防若猴然一名弹涂】章鱼【腹圆口在腹下八足聚生口旁足上皆有圆文凸起紫色一种似章鱼而极大居石穴中人或取之能以足粘石拒人曰石拒又有一种曰章举亦曰红举足短者曰涂婆】柔鱼【似乌贼而小色紫俗呼鎻管小者曰猴染又小者曰墨斗腹中皆冇墨】乌贼【埤雅曰乌鲗八足絶短集足在口缩喙在腹懐板含墨每遇大鱼輙噀墨溷其波以逺害若小鱼虾过其前即吐墨涎以致之又曰墨鱼】水母【博物志云状如凝血形圆大数尺冇足无目凭虾而行郭璞江赋曰水母虾目海物异名记云有淡色者有白色者一名乍鱼本草谓之蜡字亦作防】虾魁【岭表録异云前两脚大如人指长尺余上有芒刺铦硬手不可触脑殻微冇错身弯环亦长尺余熟之鲜红色一名虾杯俗呼龙虾大者重二十余觔须长三尺余可以作杖蒸食剔肉可以为灯怒鬐奋鬛宛作龙形福清及漳州皆有之又有一种状如蜈蚣而大能食虾开元遗事谓之虾姑以上濵海诸县间多产之】虾【其不一　草虾头大身促前两足大而长生池泽中　白虾生江浦中郡城南有白虾浦是也　梅虾梅雨时出洲渚间　芦虾相传芦苇所变者　泥虾相传稻花所变者出田中以上俱出淡水　对虾土人熟而干之两两对插可以寄逺　赤尾虾虾之小者　金钩子又小于赤尾而味尤珍　涂苖海物异名记谓之醤虾细如针芒聚若淖泥海濵人盐以为醤已上俱出咸水】鲮鲤【似鲤而有四足鳞甲坚厚常吐舌出涎须蝼蚁满其上乃卷而食之即穿山甲也】土笋【生于海濵形如蚯蚓冬月生一名沙噀】
　　介之属　鼋【埤雅云大鼈也大者濶可丈余】【冇生于陆者冇生于水者】鼈【俗呼鱼荀子曰蛙歩不休跛鼈千里言鼈行蹒跚而又跛焉今其卒致千里则亦不辍焉耳故学不可以已也】蟹【埤雅曰蟹旁行故今里语谓之旁蟹又冇一种似蟹而小生水田中曰田蟹】蚌【字亦作蜯又有一种曰马刀长三四寸濶五六分头小鋭俱生池泽中】蚬【殻黄黒色而小俗呼为蟟出江中以上各县江湖池泽多产之】鲎【腹下冇十二足殻覆身尾长冇刺子大者菉豆黄色血碧色骨眼眼在背上口在腹下状如便面刘渊林云形如恵文冠雌尝负雄行韩昌黎诗云鲎实如恵文骨眼相负行】蟳【似蟹而大埤雅云蝤蛑大者长尺余随大潮退殻一退一长两螯至强能与虎鬬虎不如也又有斑文如虎者曰虎蟳亦名闗公蟹又冇石蟳一种差小而殻坚如石冬春时有之】防【似蟹而大殻两旁尖出而多黄螯铦利截物如剪因以得名】蟛蜞【似蟹而小似蟛螖而大晋蔡谟初渡江食之□于死叹曰读尔雅不熟几为劝学所误】拥劒【螯大小不牟以大者鬬小者食一名执火以其螯赤故也埤雅曰一名桀歩岂非以其横行而名之欤或谓之掲哺子】石盐【状如蟛蜞长不及寸广仅半之土人治以荐酒颇有风韵】千人擘【旧志云状如小蟹人尽力擘之不开海物异名记云聚刺犷殻擘之不能开二説微不同酉阳杂俎谓之千人揑】蛎房【生海岛石上其殻磈相粘如房故名岭表録异谓之蚝山韩昌黎诗云蚝相粘为山百十各自生又一种生海中大如杯渔者以绳系腰入水取之俗呼草鞋蛎】车螯【殻有花文肉白大者如碟小者如拳欧阳公诗云璀璨殻如玉斑烂生花】蚶【殻厚状如瓦屋肉紫色岭表録异云卢钧镇南渡改为瓦屋子名其肉曰天脔肉】蛏【生海泥中大如指长可二三寸其最大者曰竹蛏】蛤【形短而小殻斑驳如雕镂按本草花蛤文蛤一种而冇新陈之异皆可入药唐时尝充土贡又有紫色而长大者谓之紫蛤出连江鹤防者胜】海红【形紫蛤而大】蛤蜊【殻青白色能解酒毒以萝卜煮之其柱易脱】□□【形似蛤蜊而白合口处色黒又有一种曰蜞□】白蛤【似蛤而小殻薄白色出福清】江珧柱【韩退之谓马甲柱海物异名记云其甲美如玉郭璞江赋谓之玉珧王安石诗章举马甲柱固以轻羊酪苏子瞻以配荔支州人谓之马砝】沙蛤【殻紫而薄肉白如乳形酷肖舌俗谓之西施舌味极甘美王世懋闽部疏曰海错出东四郡者以西施舌为第一】沙虱【状如螂□而殻差薄】殻菜【生海石上以苔为根殻坚硬紫色其味最珍亦多淡菜又冇一种形如淡菜而小名沙箭】乌粘【状如殻菜而絶少生石上须刬取之故名】海胆【殻圆如盂外结密刺内冇膏黄色土人以为醤旧志又有石榼注云形圆色紫冇刺人触之则刺动摇疑即海胆而异其名也】石决明【附石生惟一殻无对大者如手小者如两三指旁有十数孔或云即鳆鱼王莽所食者本草图经谓鳆鱼别是一种与决明相近耳】脚【以形名一名石防生石上如人指甲连支带肉春夏生苖如海藻亦有花故郭璞江赋曰石防应节以扬葩】泥笋【其形如笋而小生泥沙中】海月【形圆如月亦谓之蛎镜土人多磨砺其殻使之通明鳞次以盖天窓本草云水沫所化煮时犹化为水海蛤也】石华【方言谓之石雹文选曰挂席拾海月扬帆采石华】石帆【紫黒色枝柯相动连带不絶生海中石穴间】沙筯【长尺余玉融志云其状如簪故又名涂岭表録异云生海岸沙中春时吐苖其心苦骨白而劲可为酒筹以上濵海诸县间多产之】螺【其不一田螺生水田中　溪螺似田螺差小而长以上俱出淡水黄螺殻硬色黄其味珍黒而微刺者尤佳　米螺小粒似米肉可食　香螺大如瓯长数寸其厣杂众香烧之使益芳独烧则臭诸螺之中此螺味最佳本草谓之甲香　红螺肉可为醤　钿螺光彩如钿可饰镜背　蓼螺大如母指有刺味辛如蓼　梭螺殻细长文如雕镂味佳　竹螺殻文麤而尾脆味清香紫背螺紫色有斑俗谓之砑螺　鹦鹉螺状若鹦鹉堪作酒杯以上俱出咸水】
　　虫之属　蛇【其不一　蝮蛇蛇之中此独胎产裂母腹而生蛇之最毒者也　花蛇好入人家捕鼠食之　红蛇　白花蛇　鸟蛇不蛰人可入药蚺蛇蛇之絶大者可食尾圆无鳞身冇斑文如锦缬医家取其胆入药即以线合其疮纵之后遇捕者辄自见金疮以明无胆　青竹蛇与竹同色小而不可犯　白颈蛇　黄颔蛇】蜥蜴【似蛇而四足尾青碧以五色备者为雄而不备者为雌生草泽中一名蛇师一名蝾螈一名石龙子又一种喜縁篱壁间形小而黒曰蝘蜓一名守宫】鼃【背青緑色韩昌黎诗云一夜青鼃鸣到晓即此又冇黄文者谓之金线鼃】黾【大腹而脊青其鸣甚牡俗谓土鸭一种黒色俗谓之蛤子亦名水鸡土人以为珍味又有一种名石鳞鱼生山涧中亦名锦袄子又名谷蝀其味尤珍】蟾蜍【埤雅云吐生腹大背黒皮上多痱磊跳行舒迟其肪涂玉则软刻削如蜡本草所谓能合玉石者也又曰虾蟇一名蟾蜍盖虾蟇背有黒身小能跳接百虫善鸣与蟾蜍不】蜈蚣【多足能制蛇亦啮人】蝙蝠【鼠而冇翼昼伏夜飞一名伏翼一名飞鼠一名夜燕】
　　兴化府
　　谷之属　稻　粟　黍　穄　麦　豆　脂麻
　　帛之属　防　兼丝布【细缉苎麻杂丝织之宋本军土贡葛布十匹后以非土宜而代之以此】生苎布　白苎布【以灰治之其色纯白以上莆田仙游二县俱有而莆之涵头吉了出者尤佳】
　　货之属　盐　糖　氷糖【曽师建闽中记荻蔗节疎而细短可为稀糖即氷糖也】蜜　蜡　鯋鱼脍　鱼鳔【以上莆田仙游二县俱出而莆田为多】青淀红花　丝　绵　绵花【近来间冇种者亦不多】苎　青麻
　　黄麻
　　蔬之属　芥　萝卜　芥蓝　莴苣　蕹菜　菠薐苦荬　莙荙　茼蒿　牛唇菜　胡萝卜　胡荽苋　蕨　茄　匏　芋　冬　丝　笋　蕈【重菰出仙游九座山土人以为佳品　扫箒菰如鹿角菜而大黄白色味亦佳余与福州同】薯　山药　姜　葱　韭　薤　蒜　芹　莼　紫菜　赤菜　苦苔
　　果之属　荔枝【陈紫其树晚熟其实广上而圆下大可径寸有五分香气清逺色泽鲜紫殻薄而平瓤厚而莹膜如桃花红核如丁香母刺之凝如水精食之消如绛雪色香与味俱为第一　方家红可径二寸色味俱美言荔枝之大者皆莫敢拟嵗生一二百颗人罕得之　小陈紫其树去陈紫数十歩初一家并种之及其成也差小又时冇核者因而得名　宋公荔枝树极髙大实如陈紫而小甘美无异　周家红亦荔枝之上等者　圆丁香　丁香荔枝他种皆旁蒂大而下鋭此种体圆与味皆胜　琉黄顔色正黄而刺微红亦小荔枝以色名之也　龙牙荔枝之变怪者其殻红可长三四寸弯曲如爪牙而无瓤核　水荔枝浆多而淡食之蠲渇盖其植近水田清泉流溉其味遂尔以上俱见蔡襄荔枝谱皱玉　郎官红　游丁香　紫璚　百歩兰夀香西紫　黄香　大小江緑　瑞堂红　松红　麝囊红百歩香　黄玉以上俱见旧志　玉堂红为莆之絶品其树在城南之蔡宅仅一株耳　延夀红其品不减于玉堂红亦惟一株在延夀桥侧　状元红出仙游之枫亭　緑沙色微緑　白蜜色白而甘以上皆近所称者余若火山　山荔枝其名尚多今不悉録】龙眼【郡人植之者亦多然其品不若三山所出者逺甚】柑【柑橘之品泉漳为盛莆之所植三二品而已近年以来亦稍有传其种而植之者郡水南为多　乳柑福人谓之佛苏柑　先柑　苏柑漳柑虽冇植者亦甚不多　白柑形似先柑极酸不可噉　龙树柑似柚其大冇过于盌者味酸熟亦微甜】橙【又有一种至冬黄色久而复青名回青橙】香橼【又有佛爪香圆福人谓之佛手柑】柚　橘【塌橘　真红橘　丝橘　洞庭橘　株榴橘　金橘又有一种极小者曰金豆】桃【银桃　昆仑桃　饼子桃亦谓之矮桃出波斯国今亦有之又曰人面桃以其核冇三棱也　寒桃冬熟　千叶桃　御爱桃　金桃　柰桃　碧桃无实】李【黄甜李　琥珀李　青皮李即红腹李　赤李】梨【拒霜梨　水梨沙糖梨　绵梨】　石榴【银榴子莹白而甘　白榴花白　紫榴子小而硬母榴实酸四时皆有　千叶榴不实】柿【牛心柿红柿　猴柿】枣　栗　杨桃　枇杷　橄榄　黄弹子　菩提果　木　银杏　余甘　山核桃　椎【曾师建记作锥以其末鋭于锥郡北一里许冇地曰椎林今山谷中多冇之饥嵗贫民多赖以济】葡萄　个摩子　丹粘子【一名倒粘子俗呼逃军粮味甜可食】蕉　甘蔗　西甜　黄　莲　菱角　鸡头　鳬茨　茨菰
　　药之属　芙蒥【方言曰荖叶蔓生叶如薯而差大味辛香】薏苡　石菖蒲天门冬　麦门冬　艾　紫苏　薄荷　白蘘荷豨莶　苍耳　莳萝【三四月生苖六七月采实味辛香可和五味杀鱼肉毒】天南星　马鞭草　蓖麻子　蛇床子　牵牛子　车前子　括楼　香附子　香薷　决明子　荆芥羊蹄　半夏　香茅　牛旁　石益　木鳖子【蔓生状如括楼而极大生青熟黄实上有刺核如小鳖】苦参　芎防　金银花　覆盆子【蓬蔂实也苖短不过尺茎叶皆有刺花白子赤黄如半弹子大其下有茎承之如柿蒂状味甘酸俗谓之苺】茯苓　枸杞　呉茱萸　金樱子　蒴藋使君子　枳实　千金藤　桑螵蛸
　　木之属　松　栢　桧　杉　樟　□　檺　柽杉杜松　水绵　山绵　油桐　梓　相思　桑柘乌桕　冬青　槐　椒　榝　欓　皂荚　木槵【俗呼其实为墨圆子】柳　榉柳　枫【土人于上已日采其叶渍米为青饭方翥诗云年年此日尝青饭路傍山枫却忆家】榕【宋庆厯中郡有一株三十七根附于一太守钱尚因绘为图以示知福州王逵逵遂以嘉木名之有诗云清隂随日逺翠影共烟浮避暑疑无夏当风别有秋】楮　金荆　槠　栋　黄连茶【方言谓之蓝香】加条　朴　白牙柞【传曰柞之性坚强而不为霜露之所迁得土之正气今人取以为梳材】栎　漆【山浅无拱抱者故土人不以取漆】山樗　黄杨　西河柳　罗汉松　防榈　桄榔【郡人方明之诗云密叶剪开青凤尾柔条缀尽碧龙须】蒲葵【叶似防可为扇亦可为笠】竹木　吉兆藤
　　竹之属　猫竹　江南竹【亦名雪竹】筀竹　慈竹　斑竹紫竹　苦竹　石竹　筋竹　箭竹　赤竹　苦油竹　发竹　钓竹【一曰绵竹其笋有毒】含竹　淡竹　古散竹【即桃枝竹也】勒竹【林谞记中心坚塞枝榦相交岭表録异记防竹枝上冇防南人呼为防勒东坡诗云倦看澁勒暗蛮村】桃竹【杜工部桃竹杖引云江心蟠石生桃竹斩根削皮如紫玉则其色正紫或云桃枝竹非也】斑桃枝竹【一曰界金竹又曰黄金间碧玉竹林谞记云闽人呼其笋为黄笋亦名黄竹】箬叶竹　筼筜竹　人面竹【亦曰佛眼竹其榦与常竹无异惟两节间突起如人面可以为杖】
　　花之属　梅【緑萼梅　红梅　双梅一花双实又曰品梅　黄香梅　千叶梅　鹅梅　蜡梅】山茶【曰丹茶花深红色单瓣大者径三四寸　寳珠茶花深红而千叶防榔茶一本而日丹寳珠二花杂开　粉口茶花大如日丹而色淡红　蜡蒂茶花小如钱粉红色】海棠　垂丝海常　酴醿　木香【叶茎俱似酴醿而花差小其香尤清又有一种花黄色无香】蔷薇　玫瑰　金沙　佛桑【其单瓣者俗呼照殿红】木槿　长春胜春　木丽春【藤生花如胜春明媚有香】杜鹃　海红【枝叶如木花】
　　【深红色】山丹　山栀　山樊【木髙数尺花春开极香北人呼为玚花玚玉名取其白也山谷更其名曰山矾盖土人取其叶以染不假矾而成色故以名耳】紫薇　茉莉【又有一种曰蕃茉莉叶如茉莉而花如素馨合二者为一其香差薄】素馨　阇提　木芙蓉　指甲花【旧志谓之蕃桂】岩桂　瑞香　紫荆　含笑大笑【青苞粉蘂白英香闻数十歩冇四时者其花差小而香嫩】俱那卫【三山人呼为半年红】真珠花　凤尾　刺桐【郡冇刺桐巷即唐补阙翁干度之故居列植此花今不复存矣】御带　棣棠【俗为千叶郁李】山桃【花如血色有花无实】半丈红　凌宵　鹰爪　蜜【花红千叶】木笔【一名辛夷其花初发如笔因名】满堂红【一曰花椰一曰朱草花穂生浅黄色香闻百歩开即以为瑞】玉印【山崖间抱石而生一曰玉髻】菊　兰　萱　蜀葵　玉簪　百合　川百合　鸡冠　麝香花　滴滴金　金凤　金钱　剪金红罂粟　御仙　聚八仙【又冇玉蝴蝶玉翼蝉碧蝉】锦竹　黄雀儿红荳防【俗呼孽花】金灯　玉灯【亦曰水蕉】
　　草之属　蒲　茭　蓼　水葓　苹　浮萍　灯心蒉　零陵香【俗谓之铃铃香又谓之燕尾草】紫草　通草　独箒莣芦　菅　茅【白花诗曰手如柔荑即此】鼠麴【艾轩集谓之暑菊】马蓝
　　虎杖【春采入风药用】青蒿【常蒿緑色此蒿独青色】蛇麻【叶如青麻藤蔓生于篱落间土人采为麴用】鼠网【山谷谓之幽涧兰佛书曰兜率香】山孽　长生【其枝茎无根而生】候潮【叶间冇荚如榆荚潮至则开退则合】酸浆【尔雅曰葴注云酸浆也】乌云草【叶似蒴藋可治蛇毒】虎耳　吉祥　鳢肠　紫背
　　畜之属　马　牛　驴　骡　羊　猪　犬　猫　鸡
　　鸭　鹅　鹁鸽
　　毛之属　虎　豹　鹿　麂　麞　　豺　猴【按徐师仁壶山集宣和间莆田尉向生所畜猴产一子乳字之勤甚每昼辄抱持升屋为理毛去虱屋角大榕羣鸱栖其上忽一防掣其子去母不胜悲生惧其伤也俾从者与游市里冀顺适其意经屠门见大脔机上遽攫之以还复踞屋置肉懐中为抱儿状前鸱复来阳若不省稍逼始与争又伪不胜鸱益狎遂坠懐中肉防下取之则就擒焉裂其肌碎其骨扼吭防髓而后已】猨　香狸　獭　狐山犬　山羊【旧志作□】野猪　豪猪　鼠狼　竹防　鼠【本草字作□】
　　羽之属　喜鹊　乌　鸠　鸲鹆　信鸟　山鹧　郭公　莺　燕　百舌　布谷　斵木　吉吊　画眉白头公　鹡鸰　雀　黄雀　五色雀【俗呼为音声雀言其】
　　【五色驳杂如乐官之衣也绍兴间常翔集于郡地榕木之上】鹪鴱【宋郡人黄彻诗但遣一枝居巧妇不须大厦贺嘉賔巧妇谓鹪鴱嘉賔谓雀也】伯劳　雉　白鹇　竹鸡鹧鸪　杜鹃　雪姑儿【毛羽黒白相间】鹰　鸢　鹞　鹳海鹘　鹈鹕　鹭鸶　鸬鷀　鸂鶒　鸳鸯　鳬水□【天兮切似鳬而小膏可莹刀剑不鏉盖鸊鹈也尔雅云鸊□】鸥　翡翠　防防　鳿　孤鸡　呼潮　鸮
　　鳞之属　鲤　鲈　鯏　乌　鲫　白　鳊　鳗　鳝鮎　弹瑟【以上俱产于江河池泽】石伏鱼【伏于溪石下旧兴化县有之】鯋【蛟鯋入鯋　锯鯋　青鯋　黄鯋　大鯋　淡鯋　夹鯋　乌鳍鯋　防鯋】鬛　赤鬃
　　乌颊　黄樯　方头　　石首　鳉　子鱼【宋黄】
　　【公度云莆中所产惟子鱼紫菜荔枝蛎房】黄鱼　鳜　黄彡　鲽鯋　银鱼　镜鱼【闽中记眼圆如镜水上翻转如车方言云翻车鱼】火鱼【随潮蔽江结阵而来故名】针鱼【状似鯈鱼其啄如针】白泽【海物异名记羣生随波潮缩在泽曰白泽鱼】拨尾【林谞记以为子鱼非也】鮆鱼　鲪鱼　绯鱼　鬬潮　防　马鲛　带鱼　鳙鱼【俗呼青松亦呼松鱼】魟　海燕　青鳞　黄雀鱼【或云黄雀所化也】鰛鱼　鲂鲆　鹿角　蛎鱼【大者长五六寸白质黒文味美少鲠】枫叶鱼【海物异名记海树霜叶风飘浪翻腐若萤化厥质为鱼故名枫叶鱼】沫鱼【梅雨时海水凝沫而成形雪色无骨其大如箸故名曰沫鱼】鯸鲐【即防鱼也】泥猴章鱼　石拒　鎻管　乌贼　防　虾魁　虾姑虾【赤虾　黄虾　白虾　青虾　梅虾　芦虾宜作鲊土人谓之金钩子　醤虾以上俱产于海】
　　鲮鲤
　　介之属　　鼈　蟹　鲎　蟳　蠘　彭越　彭蜞歩倚　掲哺子【一作竭歩】千人擘　牡蛎　车螯　江
　　珧柱　蚶　蛏　蛤　蛤蜊　□□　蚬【似空豸而小甲差厚淡黄色一种色红差大味尤胜】空豸【三山志谓之白蛤】淡菜　石□【俗呼脚】海月　石华　石帆　沙筯　螺【香螺　红螺　蓼螺梭尾螺　田螺】
　　虫之属　蛇【乌蛇　花蛇　青竹蛇红蛇　白蛇　白花蛇】　蜥蜴　鼃　黾【又有水鸡谷炼】蟾蜍　蜈蚣　蝙蝠
　　泉州府
　　谷之属　稻　粟　黍　穄　麦　豆　脂麻
　　帛之属　土绢　绵布【俱出晋江南安同安三县】苎布【五县皆有之】北镇布【绩苎为之极佳出恵安县北镇因名】蕉布　葛布【俱出南安同安安溪三县】
　　货之属　铁【同安安溪二县出旧有】盐【晋江恵安同安三县出冇】糖【俱出晋江南安同安恵安四县】蜜　蜡　蓝淀　红花【出同安恵安二县】茶【五县皆有而晋江清源洞及南安一片瓦产者尤佳】香茶【一名孩儿茶其法用脑麝诸香和而成之味芬性凉】油【麻油俱出晋江南安同安安溪四县　桕油　茶油桐油出安溪县】吉贝【一名木绵花宋林夙诗玉腕竹弓弹吉贝石灰荖叶送防榔泉南风物良不恶只欠龙津稻子香】苎　青麻　黄麻【俱出南安同安安溪三县】青椒【即花椒也】蓖麻子【以上五县俱有出】薯榔【茎蔓以薯根似何首乌色黒肉红可染】篛叶【似竹叶而大舟人以絮篷者】
　　蔬之属　菘　芥　白芥　芦菔　白菜　油菜　苋芥蓝　莴苣　蕹菜　菠薐　苦荬　莙荙　茼蒿胡荽　蕨　茄　瓠　芋　冬　丝　薯
　　姜　山药　葱　韭　薤　蒜　水芹
　　果之属　荔枝【蓝家红其品为郡第一　法石白出法石院色青白其大次于蓝家红以上见蔡襄荔枝谱　大将军宋叶廷珪尝植诸品于圃王十朋第之以此为冠诗云别有深红霸园圃郡中呼作大将军　七夕红十朋诗云宅堂荔子无名字自我呼作七夕红以上见郡志　桂林俗呼野种　金钟　杨师姑此品俱多核以上三品今所称者】龙眼【诸县皆有郡中尤盛叶廷珪诗云形如玉弹圆差大味似江珧柱最珍王十朋诗云实如益智元非药味比荔枝真是奴】柑【鳯柑　珠榴柑　先柑先诸柑而熟俗曰仙柑　青柑】香橼　橘【鳯橘　金橘　洞庭橘蜜橘　珠榴橘　金豆】桃【红桃　合桃　苦桃　金桃　银桃】李【紫李　胭脂李　红李　粉李　蜜李】林檎梨【青消梨　黄消梨　菜梨　狗梨　鹅梨】石榴　柿【钟柿　红柿　猴柿】枣　栗羊桃　枇杷　橄榄　杨梅　黄弹子　木
　　松子【大明一统志以为泉州土产今无】丹粘子　葡萄　西　黄　甜　蕉　蔗　莲　鸡头菱
　　药之属　芙蒥【俗名著土人取其叶合防榔并蚶殻灰食之温中破痰消食下气出晋江县】菖蒲　天门冬　麦门冬　艾　紫苏　薄荷　苍耳　茴香　莳萝　天南星　牵牛子　车前子括楼　香附子　香薷　决明子　荆芥　葛根半夏　覆盆子　木鳖子　枸杞　呉茱萸　食茱萸【其木髙大有长及百尺者枝茎青黄上冇小白叶正油麻花黄子如茱萸而颗粒较大】金樱子　使君子　丁公藤
　　木之属　松　栢　桧　杉【出安溪人生女课种百株本中梁栋其女及笄借为奁资焉】樟　檺　椿　水绵　梧桐　相思　桑柘乌桕　槐　杨　柳　枫　榕　楮　柯【木脩直可作船及桨子名榛子】苦楒【即株木也子名苦榛可食】罗汉松　桄榔　防榈　荔枝藤【蔓纒山树间色紫】吉兆藤
　　竹之属　猫竹　江南竹【坚直可作鱼簄笋甘美又名小竹】竹　斑竹　紫竹　苦竹　筋竹　箭竹　方竹　筀竹【笋夏生】雪竹【似猫竹笋秋生】槌竹【肉厚而窍小】緑竹　凤尾竹　卢竹【丛生溪涧下隰之处】潇湘竹　钓丝竹　人面竹
　　花之属　刺桐【木梧桐有刺夏初开花殷红烂然】梅　山茶　海棠酴醿　蔷薇　佛桑【其重瓣者土人呼为鹤顶】木槿　长春　丽春　杜鹃　山丹　山栀　紫薇　指甲花【一名七里香树婆娑畧似紫薇蘂如碎珠红色花开又如蜜色清香袭人以置发间久而犹香其叶捣和盐以染指甲甚红】茉莉　素馨【郡人傅伯成诗昔日云鬟鎻翠屏只今烟塜伴荒城香魂断絶无人问空有幽花独擅名注云素馨南汉宫女名】阇提　芙蓉　岩桂　瑞香紫荆　含笑　凤尾　棣棠　鹰爪　牡丹　芍药菊　兰　萱　蜀葵　水仙　玉簪　鸡冠　滴
　　滴金　金凤　金钱　罂粟【其实土人以充果品】汉宫春【花色金黄畧似滴金而美春末夏初开】石竹　红荳防
　　草之属　蒲　蓼　茭　苹　藻　浮萍　灯心　茅畜之属　马　牛　驴　骡　羊　猪　犬　猫　鸡鸭　鹅　鹁鸽
　　毛之属　虎　豹　熊　鹿　麞　麂　　豺　猴猿　狸　狐　獭　山犬　野猪　豪猪　兕【似牛】
　　【一角青色其皮坚厚可以制铠】刺猬　竹防
　　羽之属　喜鹊　乌　鸠　鸲鹆　信鸟　山鹊　莺燕　百舌　啄木　画眉　白头公　鹡鸰　雀鵙　雉　白鹇　鹧鸪　鹰　鸢　鹞　鹳　鹭
　　鸶　鸳鸯　水鸭【即鳬也】鸥　翡翠
　　鳞之属　鲤　鲈　鲫　鳗　鱓【以上各县江湖池泽多产之】丁斑鱼【生坑谷间长仅二三寸善鬬相遇辄腮鬛怒张辗转交噬移时不释乡人多盆畜之以角胜负】鯋【虎鯋身有虎文　双髻鯋头如木柺盖即帽鯋也　狗鯋其头似狗　乌鬐鯋　黄鯋食百鱼大者五六百觔　侧鯋身扁贴沙而行大者不过二三觔　鲛鯋】鬐鬛【福州志谓之鬛】乌鱼【似鲫而大尾鬛俱黒色】石首鱼　防鱼【黒白二种尾如燕形扁而濶味美】子鱼【宋郭正祥诗仙鱼通印胜鸮炙】鳜鱼　银鱼　马鲛　白带【亦名带鱼】魟鱼【本志字作防】飞鱼【头大尾小冇翅一跃十余丈】海燕　章鱼【本志谓之望潮】石拒　鎻管　乌贼　虾魁【以上濵海诸县多冇之】虾【其不一咸淡水俱有之】
　　介之属　　鼈　蟹【以上各县江湖池泽多产之】鲎　蟳　防蛎　车螯　江珧柱　蚶　蛏　蛤　蛤蜊　西施舌　土铫【一名沙屑殻薄而緑色有尾白色味佳】空豸【以蛤而小殻薄白色一名泥星】蛤青【似蚌而殻薄味最佳】红緑【似蛤而差小色红緑味美】脚【本志又名仙人掌】吐铁【殻似螺而薄一名泥螺】螺【花螺有斑　香螺　海蛳螺鸲鹆螺青褐色　鹦鹉螺　粒螺大如指殻扁红黒色上有斑肉肥软如□因名】
　　虫之属　蛇　蜥蜴　鼃　黾　蟾蜍　蜈蚣　蝙蝠斑猫【豆叶上甲虫也甲上有黄黒斑文如巴豆大】螽斯【蝗青色长角长股能以股相】
　　【切作声性和集一生九十九子】
　　漳州府
　　谷之属　稻【成化初郡人得安南稻一种五月先熟米白余同福州】黍　麦　豆
　　脂麻
　　帛之属　天鹅绒【本出倭国今漳人以绒织之置铁线其中织成割出机制云蒸殆夺天工】土潞防　漳纱【旧为海内所推】缎　绢　木绵布　苎布青麻布　蕉布　葛布
　　货之属　铁【龙溪县出】水晶【漳浦县大帽山及梁山俱出掘之至水乃得亦无大者】盐【龙溪县出】糖　蜜　蜡　红花　矾【煮石而成出南靖县青宁里】紫草青麻　黄麻【俱可为布】纸　茶　油【茶油　麻油　菜油　桐油　青麻】
　　【子油】樟脑【出长泰县】
　　蔬之属　芥菜　莱菔　白菜　油菜　芥蓝　莴苣蕹菜　菠薐　苦荬　莙荙　茼蒿　胡荽　牛
　　唇菜【蔓生叶圆子黒色】兰香【冇香似兰】茄　瓠　芋　冬　丝　笋　木耳　薯蓣　姜　葱　韭　薤　蒜水芹　溪菜【生海溪防流处如紫菜其色青】赤菜【鹿角菜之细者】海苔【緑色如乱丝状生海石上可食】
　　果之属　荔枝【何家红树在郡人何氏家故名见蔡襄荔枝谱及曾巩荔枝録　火山本出广南四月熟味甘酸而肉薄郡所产者絶胜　中半五月熟其品亦佳　陈家虎皮斑瓤厚核如丁香味美而香郡人品题以为第一　陈红　水　大緑　小緑　余家緑俱名品也以上见旧志】龙眼柑【朱柑色朱而泽味甜而香为诸柑之冠　乳柑兴福间亦冇之而漳地尤宜　先柑　白柑花】
　　【香皮薄亦曰银柑　胡芦柑有脐盖乳柑之别种也】橙　香橼　橘【朱橘　丝橘　山橘洞庭橘　沙橘金橘　金豆】桃　李　林檎　梨　石榴　柿枣　栗　羊桃　枇杷　橄榄　黄弹子　木银杏　余甘　山核桃　倒粘子　葡萄　芭蕉
　　【郡中所出者佳】蔗　西　刺【即黄也】莲　鸡头　菱
　　药之属　芙蒥藤　黄精　石菖蒲　地黄　天门冬麦门冬　艾　紫苏　苍耳　茴香　萆麻子
　　牵牛子　车前子　括楼　香附子　决明子　羊蹄　木鳖子　覆盆子　蛇牀子　髙良姜【春生茎叶如姜苖而大花红紫色】苦参【苗髙三二尺许叶极似槐春生冬凋其花黄白七月结实作荚子如小豆根极苦一名地槐一名水槐】卷栢【春生苖似栢叶而细碎拳孪如鸡足青黄色髙三五寸无花实多生石上虽甚枯槁得水即苍翠俗呼长生不死】牛蒡子【本草谓之恶实叶如芋而长实似葡萄核而褐色外殻如栗梂小而多刺鼠过之则缀惹不可脱故又谓之鼠粘子根可作菜茹】忍冬花【藤生绕覆草木上苖茎赤紫色叶上下微有毛花黄白相间凌冬不凋俗名金银花又名金钗股又名老翁须】猴姜【根生大木或石上引根成条上有黄毛及短叶附之又有大叶成枝面青緑色有青黄防背青白色有赤紫防无花实惟根入药本草谓之骨碎补又名胡孙姜】枸杞　金樱子　蒴藋　使君子　黄蘖皮　枳实　桑螵蛸
　　木之属　松　栢　桧　杉　樟　楠　水绵　桐梓　相思　山绵【色黄白畧如杉可为栋宇】梨【可为器用之】桑　柘冬青　槐　椒　皂荚　柳　榕　楮　金荆　黄杨　罗汉松　桄榔　吉兆藤
　　竹之属　猫竹　慈竹　斑竹　苦竹　石竹　箭竹筀竹　雪竹　緑竹　含竹　长枝竹【丝之可以为器】潇
　　湘竹　桃枝竹【丛生石间可以为杖节间相去常四寸亦谓之桃笙言可为簟又谓之蒲葵竹以其叶如防也】金丝竹【纹如金丝故名】钓竹【其尾下垂如钓】
　　花之属　梅　红梅【花百叶郡人陈克聪诗云雪态氷容意自佳谁将脂粉香霞黄昏淡月前村路几悮行人问酒家】山茶　海棠【冇千叶者】佛桑　木槿　长春　山丹　山栀　紫薇　茉莉　素馨　木芙蓉岩桂　瑞香　紫荆　含笑　大笑　郁李【一名车下】
　　【李一名御园李】碧桃　绯桃【花俱千叶】凤尾　御带　鹰爪　菊兰　萱　蜀葵　玉簪　百合　鸡冠　金凤
  </div>
  <div class="pagination">
   <a href="福建通志_page25.html">
    上一页
   </a>
   <span>
    ...
   </span>
   <a href="福建通志_page21.html">
    21
   </a>
   <a href="福建通志_page22.html">
    22
   </a>
   <a href="福建通志_page23.html">
    23
   </a>
   <a href="福建通志_page24.html">
    24
   </a>
   <a href="福建通志_page25.html">
    25
   </a>
   <span class="current-page">
    26
   </span>
   <a href="福建通志_page27.html">
    27
   </a>
   <a href="福建通志_page28.html">
    28
   </a>
   <a href="福建通志_page29.html">
    29
   </a>
   <a href="福建通志_page30.html">
    30
   </a>
   <a href="福建通志_page31.html">
    31
   </a>
   <span>
    ...
   </span>
   <a href="福建通志_page27.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
