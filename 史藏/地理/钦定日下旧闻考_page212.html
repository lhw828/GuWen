<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 212 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 212 页/共 698 页</h1>
    <div class="content">四十五年就鹿园地建琉璃坊东面额曰法源演庆西面额曰慧照腾辉前殿额曰众妙之门清浄法 
智殿前八方重檐碑亭内恭勒御制昭庙诗红台上层东额曰大圆镜智殿西曰妙观察智殿南曰平 
等性智殿北曰成所作智殿皆皇上御书乾隆四十五年御制昭庙六韵昭庙缘何建神僧来自遐因 
教仿西卫既建须弥福寿之庙于热河复建昭庙于香山之静宜园以班禅远来祝厘之诚可嘉且以
 示我中华之兴黄教也是日自谒陵回跸至香山落成班禅适居此庆赞又昭庙肖卫地古式为之卫 
者畨语谓中俗谓之前藏班禅所居后藏乃实名藏藏者善也并以示中华是日当庆落便途礼脱阇 
见楞严经注唐语谓法幢也黄衣宣法雨碧嶂散天花是日本晴甫至经坛乃微雨皆以为散天花之 
喜云六度期群度三车演妙车雪山和震旦一例普庥嘉臣等谨按御制诗谨绎有关纪述事实者恭 
载卷内余不备录昭庙之北度石桥为正凝堂堂北为畅风楼静宜园册乾隆三十四年御制题正凝 
堂诗一片波当面堪称正色凝山池弗易致云气以时兴阶影涵空暎岸痕过雨增垂堂虽不坐对镜 
若同澄臣等谨按正凝堂御制诗恭载首见之篇余不备录正凝堂迤北为碧云寺山门东向度桥为 
天王殿复逾桥为正殿为次层殿后为三层殿又后为金刚宝座塔院院前白石坊座一静宜园册臣 
等谨按碧云寺正殿额曰能仁寂照殿后六方亭恭勒御制碧云寺碑文次层殿额曰静演三车后殿 
檐额曰普明妙觉内额曰圣业慧因塔院坊座上额曰西方极乐世界阿弥陀佛赡养道场塔座凡三 
层上层石洞镌额曰发阿耨多罗三藐三菩提心石龛额曰灯在菩提由石级螺旋而上至顶建塔凡 
七皆镂以佛像中龛额曰现舍利光院前碑亭恭勒御制金刚宝座塔碑文御制碧云寺碑文西山佛 
寺累百惟碧云以闳丽著称而境亦殊胜岩壑高下台殿因依竹树参差泉流经络学人潇洒安禅殆 
无有踰于此也自元耶律楚材之裔名阿利吉者舍宅开山浄业始构明正德中税监于经为窀穸计 
将以大作功德而寺遂廓然焕然至魏忠贤踵而行之奢僭转甚夫奉佛者不废庄严要以清浄为本 
如梵夹所载人天供养穷极珍异皆本清浄为庄严也否则污法席而玷山灵何福田利益之有虽山 
体常新如如不动初无纤毫增损而自人事观之有足慨者当明政不纲椓人专恣鬼神为之怨痛犹 
欲佞佛以求庇于地下而为其上者方且假以宠灵锡之题额若惟恐其香火之不延宅兆之不固厥 
后罪恶贯盈刑诛踵接而秽迹之标揭于林莽间者迨易世乃克铲除追维末造谁实尸之斯足为车 
鉴也已朕驻跸静宜园时过此寺乐观林壑之美而念古刹之有待于护持也爰命重加整葺喜其涤 
瑕荡秽而复为浄域因笔之于石用垂戒焉御制金刚宝座塔碑文昔如来成等正觉必坐菩提道场 
盖法王人王有世出世间之异而居尊御极其理则同故宝座庄严所以正天人师之位也佛威神力 
能使六种震动而当其初转无上法轮转一切天人所不能转则地为普动以应之惟道场安立之区 
常住不动其地乃三千大千世界之中上极金轮下侵地际金刚所成周百余步如须弥之隐于沙界 
而露其巅去来诸佛并于此坐而入金刚定以是名金刚座焉摩揭佗国钵罗笈山圣迹彰明诸方信 
响佛灭度后座隐不见诸国王乃以铜观自在像南北标识其处厥后又仿浮图之制笵金为座以便 
供养平台特起周帀严浄象道场广轮之所极也五塔岳峙各具宝相象佛之徧历四隅而常依止中 
座也西域流传中土希有乾隆十有三年西僧奉以入贡爰命所司就碧云寺如式建造尺寸引伸髙 
广具足势同地涌望拟天游贤刼祖庭实在于是夫塔庙之设类以藏舍利齿髪为过去崇奉地耳此 
座独表法王御世之初威德尊胜若是其灵异显著将人天瞻仰恍如佛日之方中而神力之所加持 
固有历刼不倾者成此善果因备述其缘起云圣祖御制驻跸碧云寺诗山寺通幽径莺啼緑树枝旛 
虹迎玉辇刹凤驻云旗翠麓三乘辟佳辰万骑宜松阴辉落景游豫近臣知圣祖御制碧云寺晓起诗 
山中晓起听蝉鸣遥对峰岑霁色清洞壑有年奇树老梦回疑是在蓬瀛乾隆十三年御制初至碧云 
寺十二韵我爱碧云寺香山一脉连回峰成左障隔壑据层巅古刹尘埃暗山僧岁月延望中已久矣 
到此实初焉助景因经始施檀亦偶然照园辉佛日梵网焕诸天是日新秋霁静宜香山行宫名之曰 
静宜园驻跸便试参山水秀果占画图全衣履如沾润林峦益逞妍一泓天半澈百道涧边悬有句皆 
清绝无心不静蠲徘徊瞻圣藻皇祖有碧云寺晓起诗俯仰忆尧年乾隆十六年御制登碧云寺金刚 
床塔诗百丈之山延缘徐步忘其高十丈之塔矗尔拔地直上乃讶高岧嶤何况窣堵迥据西山半宜 
其下视无地上已干青霄太行西来历万古杯水沧溟金弹吐康回能使东南倾女娲谁见西北补我 
闻佛谛要令万缘忘胡为梵志传此金刚床高秋乘兴一拾级目穷千里心万方今年登塔凡三度六 
和报恩皆有赋江山信美虑程遥讵可频频劳六御因之念寄吴越间夏灾数郡遭迍邅何能五风十 
雨斗米才三钱恧哉吾治逊彼唐贞观臣等谨按碧云寺御制诗恭载首见之篇余不备录碧云寺南 
为罗汉堂后为藏金合静宜园册臣等谨按罗汉堂内奉五百罗汉仿杭州浄慈寺像额曰海会应真 
前宇额曰鹫光合印皆皇上御书碧云寺北为涵碧斋后为云容水态为洗心亭又后为试泉悦性山
 房静宜园册臣等谨按涵碧斋内额曰活泼天机试泉悦性山房檐额曰境与心远后檐额曰澄华是 
为泉水发源处原西山苍苍上干云霄重冈叠翠来朝皇阙中有道场曰香山李晏香山记原香山寺 
址辽中丞阿勒弥所舍殿前二碑载舍宅始末光润如玉白质紫章寺僧目为鹰爪石又云寺即金章 
宗之会景楼也冷然志按阿勒弥满洲语声誉也旧作阿里吉今译改原耶律淳者世号为北辽兴宗 
第四孙保大二年天祚入夹山奚王和勒博林牙耶律达什等引唐灵武故事议立淳即位百官上号 
天锡皇帝改保大二年为福建元年寻病死百官伪谥曰孝章皇帝庙号宣宗葬燕西香山永安陵辽 
史按和勒博满洲语联络也旧作回离保今译改臣等谨按永安寺今无考原天会间大军下河北胡 
砺为军士所掠行至燕亡匿香山寺原大定二十六年三月香山寺成幸其寺赐名大永安寺给田二 
千亩栗七十株钱二万贯金史本传金史世宗记原大定中诏匡构与近臣同经营香山行宫及佛舍 
金史本传原明昌四年三月幸香山永安寺及玉泉山承安三年七月幸香山八月猎于香山四年八 
月猎于香山五年八月幸香山泰和元年六月幸香山六年九月幸香山金史章宗记原元世祖幸香 
山永安寺见书辉和字于壁问谁所书僧对曰国师兄子特尔格书也帝召见爱其容仪秀丽语音清 
亮命隶丞相博啰备宿卫元史本传按特尔格蒙古语车也旧作铁哥今译改原皇庆元年四月给钞 
万锭修香山永安寺元史仁宗记原元平章政事李武愍公葬京师之西永安山之阳其子益都淄莱 
等路管军万户世雄祔葬先茔养蒙集臣等谨按李武愍茔今无考原香山永安寺亦名甘露石梁下 
有方池正统间遣中官以金鱼数十投其中今巨者盈尺矣上金刚殿后有古椿六又上由画廊登慈 
恩殿其右为香炉冈冈下有蟾蜍石丹井又有梦感泉金章宗常至其地梦矢发泉涌旦起掘地果得 
泉其后僧以泉浅浚之遂隐南濠集臣等谨按蟾蜍石即今之蟾蜍峰丹井殆即今之双井也梦感泉 
无考原香山寺南一山松萝交荫桥下鱼朱黑二种若游空中拾级而上佛殿甚闳壮殿楹外两山环 
拥远望一亭踞山半穿磴道二里始至亭名流憇下视寺垣如堕深壑望远水如白玉玦疑即桑干河 
也潇碧堂集臣等谨按流憇亭今无考原香山一径幽遐青松夹道流泉下注朱阑上引依岩为刹高 
杰整丽独是作者骋象马之雄图乏邱壑之妙思数十年后金碧蚀于蛛丝阶砌隐于苔藓游人渐稀 
树木渐老则兹山之胜当倍于今日矣袁中郎集原香山门径宽博乔木夹道流泉界之依山污隆以 
为殿宇殿前古松二株虬龙诘曲左来青轩如衫袖忽开尽见原隰寺后有藏经阁石路浄洁高松列 
植四望比来青较远其傍僧舍数十处多植偃盖之松引流水周其溜下珂雪斋集原穿洪光寺柏径 
而上即香山藏经殿步而下即后殿从两廊逶迤行至正殿历级从东行至方丈自回廊后东为来青 
轩下见坡陀杏树可十万株寺中来青轩郁秀清雅望都亭四扁皆御书燕都游览志臣等谨按郁秀 
清雅诸扁今皆废原香山有乳峰石时嘘云雾类匡庐香垆峰故名长安可游记臣等谨按乳峰石恭 
绎御制静宜园二十八景诗序今已厘正为玉乳峰原香山夹道尽白杨青桧流憇亭在山半灌木阴 
翳中来青轩前两山相距而虚其襟以捧帝城自无量殿折而至洪光寺皆短垣疎柏中涓甃白石为 
阶东望阁道参差为光裕寺缑山集臣等谨按无量殿今存光裕寺今无考补洪光寺东壑中有光裕 
寺缑山集原香山寺殿五重崇广略等斜廊平檐翼以轩阁世宗幸寺曰西山一带香山独有翠色神 
宗题轩曰来青来青轩右上转而北为无量殿转而西曰流憇亭山多名迹有葛稚川丹井金章宗祭 
星台护驾松梦感泉乂有碁盘石蟾蜍石香垆石寺始金大定正统中太监范宏拓之费七十余万今 
寺有宏墓墓中衣冠耳盖宏从幸土木不归帝京景物略臣等谨按祭星台诸处今皆无考香炉石应 
即今之玉乳峰详见前条原香山有巨石二状如虾蟆石下二井相去丈许水深才三四尺俯手可濯 
井底沙石历历可数近寺人家皆取给焉文义集原张养浩游香山诗山行弥日山益奇乱峰挟翠纷 
参差游人如蚁度林杪细路一线云间垂我来青帝已回驭太古残雪犹离离一声啼鴂百花落两崖 
红雨春淋漓蓬莱兜率杳何处无乃造物移于斯斜阳忽将暝色至山灵应怪归鞍迟归田类藁原虞 
集题大都香山寺图香山苍翠帝城西古寺髙寒北斗齐绕屋清泉龙稳卧对檐老树凤常栖曾陪退 
相寻山径亦共幽人蹑石梯忽见画图惊十载春云秋雨不胜题道园学古录原李梦阳香山寺诗万 
山突而止两崖南北抱凿翠置殿榭级石上穹昊髙卑势各称曲尽结构巧有泉如线缕盘转出松杪 
嗜奇望登顿缘危肆探讨险绝逼斗牛萧飒若风岛夜宿来青轩天色碧可扫湖沙静莽莽海月白浩 
浩想当邦邑初此地即蒿草绮丽谁所营民力为兹槁空同集原又集句二月已破三月来山下碧桃
 花自开半醒半醉游三日并马今朝未拟回同上原何御香山寺诗香山髙嶻嶪复磴碧云西对岭抱 
溪转回峰耸刹齐高卑散精殊觉疲远跻欵欵下层阁徐徐道前蹊赏心颇云悉矫首夕阳低白湖集 
原冯惟讷香山寺诗香界盘空磴松萝一径幽何须问葱岭此地即丹邱槛是诸天隔泉将德水流山 
花杂祗树随意满芳洲少洲集原栗应宏香山寺诗山色敞招提空香处处迷曹溪一水曲瞿舍五灯 
齐夕钵藏龙影春沙印马蹄何期踏芳草灵境得攀跻栗大行集原王格香山寺诗峻岭凌青汉疎林 
隐绛宫骑从斜磴入门逐断岩通风日三秋里关城四眺中松亭陈桂醑延赏兴何穷少泉集原何维 
柏香山寺晩眺诗翠积香山迥烟深草径迷傍桥寻谷口缘磴蹑招提孤鸟连云远平原入望低回瞻 
双凤阙髙峙玉河西天山集原谢榛宿香山诗深夜无视风露清天移北斗坐间横幽人不作红尘梦 
</div>
    <div class="pagination">
<a href="钦定日下旧闻考_page211.html">上一页</a><span>...</span><a href="钦定日下旧闻考_page207.html">207</a><a href="钦定日下旧闻考_page208.html">208</a><a href="钦定日下旧闻考_page209.html">209</a><a href="钦定日下旧闻考_page210.html">210</a><a href="钦定日下旧闻考_page211.html">211</a><span class="current-page">212</span><a href="钦定日下旧闻考_page213.html">213</a><a href="钦定日下旧闻考_page214.html">214</a><a href="钦定日下旧闻考_page215.html">215</a><a href="钦定日下旧闻考_page216.html">216</a><a href="钦定日下旧闻考_page217.html">217</a><span>...</span><a href="钦定日下旧闻考_page213.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
