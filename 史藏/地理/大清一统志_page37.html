<!DOCTYPE html>
<html>
<head>
    <meta charset="UTF-8">
    <title>大清一统志 - 第 37 页/共 202 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大清一统志 - 第 37 页/共 202 页</h1>
    <div class="content">　　寺观报恩寺【在府城北隅本呉通元寺唐改为开元寺呉越为报恩寺今亦称北寺吴地记通元寺呉大帝孙权呉人人舍宅置续图经报思寺在长洲县西北一里半开元中诏天下置开元寺遂改名开元同光三年钱氏更造移支硎山报恩寺额于此通志梁僧正慧造浮图于中凡十一成宋蘓轼舍铜以藏舍利建炎四年罗兵燹寺塔俱烬绍兴闻再创止九成】承天能仁寺【在报恩寺西甘节坊梁卫尉卿陆僧瓉舍宅置初名广徳重元寺呉郡志能仁禅寺在长洲县西北二里即梁重元寺宣和中改今额府志元末张士诚据以为宫明洪武初复为寺成化十年重建　本朝康熈五十八年圣祖仁皇帝赐金叶祥光匾额】雍熈寺【在呉县城隍庙左府志寺在周武状元坊内本周瑜故宅梁为陆防宅天监二年舍以为寺名法水寺宋改今名明洪武初以其地为城隍庙乃即庙左重建】朱明寺【在城隍庙西呉地记晋朱明与弟同居弟妻欲异居明以金谷尽与弟惟留空宅一夕风雨悉吹财帛还明宅弟与妻羞而自缢明乃舍宅为寺新志顺治初曾为巡抚署屡见神光发地得湏菩提碑刻五百罗汉朱明字迹在焉遂迁署南城复为寺】宝林寺【在府城西北隅姑苏志元至正间僧圆明建内有栟榈径梧桐园水竹亭山茶坞煮雪寮停鹤馆诸景】开元寺【在呉县治西南舆地记胜开元寺在呉县西南隅寺有晋时浮海来二石像及佛鉢梁简文有石像铭皮日休有佛鉢序府志寺在盘门内有阁供奉大蔵纯垒细甎不用寸木乾隆二十二年】
　　【翠华南巡　　御制开元寺诗】瑞光寺【在呉县盘门内姑蘓志呉赤乌间僧性康建名普济院宋时塔有五色光现诏赐今额　本朝康熈四十二年圣祖赐普度羣黎匾额乾隆二十七年】
　　【翠华南巡　　　　御制小憩瑞光寺诗】龙兴寺【在呉县治西呉地记则天皇后置御书额八方开元五年再兴此寺刺史张廷珪模勒御书于碑呉郡志在呉县西南梁所置绍兴间于官仓瓦砾中得房琯所作寺碑韦夏卿再立者】西竺寺【在呉县西南一里呉地记即祥符寺唐大中八年处州人马厚舍宅为马禅寺钱氏改保夀院祥符中改今额】永定寺【在呉县西南呉地记梁天监三年蘓州刺史呉郡顾彦先舍宅置陆鸿渐书额】西禅寺【姑苏志在呉县学前唐贞观间建咸通间有僧自南渐来称西禅和尚因名寺】北禅寺【在长洲县治东北晋戴颙舍宅置有雨花堂禁蛙池】东禅寺【在长洲县东南姑蘓志呉赤乌二年陈丞相宅池中生瑞莲遂舍宅为镇国院唐大中间勅改东禅明觉寺府志宋异僧杜酒仙尝居之今有祠】南禅寺【在郡学东姑蘓唐成间建有千佛堂转轮佛经藏白居易记居易在郡尝书白氏长庆集留千佛堂】
　　宝光寺【在府城东北跨唐桥本郁林太守陆绩宅呉赤乌时赐额寺内向有郁林石今迁至府学】万夀寺【在府治东北龚明之中呉纪闻万夀寺有禅月阁禅月者唐僧贯休也寓迹万夀甚久府志万夀寺晋义熙中西域僧法愔建名净夀院明嘉靖时改为长洲学僧证果移佛像就寺之东结茨覆之仍称万夀庵】天宫寺【在长洲县东北呉郡志天宫禅院旧武平院唐景福元年僧淡然建】禅兴寺【在长洲县乗鲤坊内姑蘓志相传梁天监二年刺史孙文舍宅建或云孙防故宅防尚尘寺后有庙严公主墓】宝积寺【呉郡志宝积教院在黄土塔桥之东旧灵岩山廨院也府志梁天监中建相传寺基为要离宅今为寺中伽蓝】灵鹫寺【在府城东北隅梁天监中建呉地记梁干化三年钱氏为永光院祥符中改今额】狮子林【在府治东北隅元至正二年天如禅师之法弟买地搆椽以居其师多聚竒石状若狻猊石洞螺旋人游其中迷于往复其上翘林秀木若不阶尺土离立岩际寺内有卧云室立雪堂问梅阁指栢轩禅窝竹谷诸景元倪元镇曾绘为图真迹入内府康熈四十二年】
　　【圣祖仁皇帝御赐寺匾额乾隆二十二年二十七年三十年四十五年四十九年】
　　【翠华南巡皆有御制游狮子林诗且】
　　【命画苑摹倪卷真迹永藏呉中并叠赐匾额】双塔寺【在府城东南隅唐咸通中建为般若寺至道九年改夀寜万嵗禅院宋雍熈中文王罕建两砖塔遂名双塔】定慧寺【在双塔寺西呉郡志定慧寺万嵗院之子院也祥符中改赐今额府志僧卓契顺尝居此即访东坡于恵州者】云岩寺【在元和县虎邱山康熈二十三年】
　　【圣祖南巡至蘓州登虎邱山蠲免钱粮建万嵗楼于兹山之阳四十六年视河南巡】
　　【翠华驻跸颁赐匾额凡有十五曰虎阜禅寺曰路接天闾曰青云境曰天光云影曰仙境澄潭曰旷宜楼曰静观齐曰香界连云曰云光台曰连云曰澹香楼曰静逺曰晴峦飞翠曰含辉山馆曰水云深处又建御书亭二恭勒】
　　【圣祖御制诗乾隆二十二年二十七年三十年四十年四十九年恭遇】
　　【翠华南巡皆有御制游虎邱云岩寺诗及静观斋含辉山馆诗续图经云岩寺在长洲西北九里晋王珣与弟珉之宅咸和二年舍建精卢即剑池分为东西二寺寺皆在山下后乃移寺山上顾湄虎邱山志云岩寺即虎邱山寺宋至道中知州事魏庠奏改云岩】夀
　　圣寺【呉郡志在长洲县西北七里练云桥半塘寺有雉儿塔晋道生法师有诵法华经童子死此义熈十一年商人谢本夜泊此岸闻诵经声旦见坟上生青莲花事闻诏建是塔号法华院宋治平间赐今额】白莲花寺【在甫里呉中旧事寺乃陆鲁望故宅后有祠堂盖唐时物】寒
　　山寺【在呉县西十里枫桥相传寒山舍得尝止此故名内有寒山拾得二像唐张继宿枫桥诗云姑蘓城外寒山寺即此也】楞伽寺【在上方山上俗名上方寺乾隆二十七年四十五年】
　　【翠华南巡御制上方山楞伽寺诗续图经寺在呉县西南横山下其上有塔据横山之巅隋时所建有石记存焉白乐天及皮陆有诗】治平寺【在上方山下梁天监二年僧法境建旧亦名楞伽宋治平元年改今名乾隆二十七年】
　　【翠华南巡御制治平寺诗呉郡志相近有宝积寺亦名楞伽今楞伽寺在山上而宝积治平在山下盖皆一寺所分呉郡诸山録治平寺门外八角大井石栏刻字云隋开皇十年杨素开盖素初平陈徙呉郡于此】夀圣广福寺【在呉县呉山呉郡志夀圣县在呉县西南二十里晋天福五年呉越中军节度使钱文奉建以奉其父广陵王元璙墓祀初名呉山院治平中改赐今额】荐福寺【续图经在横山下广陵王元璙墓在其旁故号荐福院或云亦钱氏建】宝华寺【在呉县西南宝华山续图经梁人呉广施所居为寺号曰宝林钱氏改名宝华祥符中重建通志梁天监中西域僧防防和尚卓锡出泉今在寺左百歩】尧峯寺【在呉县横山西南旧名免水院后改曰尧峰有十景谓清晖轩碧玉沼多境岩宝云井白龙洞观音岩偃盖松妙髙峯东齐西隠】思益寺【在呉县狮山呉地记岝防山中有寺号思益梁天监二年置府志元季燬明宣徳间重建】灵岩寺【在呉县灵岩山一名秀峰寺呉地记晋太尉陆玩舍宅置呉郡志秀峯寺呉馆娃宫也后为韩蕲王功徳寺改名崇报禅院新志明洪武中赐今名】
　　【本朝康二十八年圣祖赐岚翠二字额乾隆三十年】
　　【翠华临幸有　　　　　御制灵岩寺用赵嘏韵诗】法螺寺【在府治城外之西径接寒山千尺雪山径盘纡从修篁中百折而上势如旋螺故名岩腰滴翠涧道流泉莲社花源兼斯胜概乾隆十六年二十二年二十七年三十年四十五年四十九年】
　　【翠华南巡皆有御制法螺寺诗并】
　　【赐匾额一御聨一】支硎寺【在支硎山东麓呉郡志观音禅院亦曰支硎山寺即古报恩寺基也】南峯寺【在支硎山西呉郡志旧名天峯院即支遁别庵也祥符五年赐今名府志今废止存支公放鹤亭】天平寺【在呉县西南天平山下续图经山有白云泉始见于白公诗其寺见于宝厯二年乃乐天为雍州刺史之嵗因兹以兴寺宋庆厯间赐额白云寺呉郡诸山録今为范文正公功徳院义仓在其中文正祖父山下】清逺寺【在呉县莲花峯东南府志夲名华山寺明僧鹿亭结茅于此长松夹径寺门幽絶康熈二十三年】
　　【圣祖南巡赐今额】穹窿寺【在穹窿山梁天监二年置相传朱买臣故宅或曰呉越时徳韶国师道塲也明洪武初姚广孝为僧尝居此勅改显忠禅寺嘉靖中鬻为民产崇祯十三年重建名拈华寺本朝康熈四十一年圣祖赐拈花禅寺额乾隆二十二年二十七年三十年】
　　【翠华南巡皆有御制拈花寺诗四十五年五幸江南有】
　　【御制过拈花寺不入寄题诗】白马寺【在穹窿山西呉郡诸山录梁天监中取梅梁于此因乗白马而得唐防昌六年置禅寺姑苏志白马寺即穹窿所析者】光福寺【姑苏志在邓尉山龟峯上梁大同间建寺有舍利塔】天夀圣恩寺【在呉县西南邓尉山之右康熈二十八年】
　　【圣祖南巡驾幸邓尉山驻跸于此】
　　【御赐匾额乾隆二十二年二十七年三十年四十五年翠华南巡防瞻圣祖仁皇帝御额四叠松风水月以为题韵诗又叠颁匾额三并御聨二府志唐天寳间建天夀禅寺宋寳祐间又建圣恩禅寺元季寺燬庵存明洪武时重建正统八年僧道立奏请赐今额】昭明寺【在呉县锦峯山相传梁昭明太子置或谓山产文石故名宋嘉泰中重建】实相寺【在香山西太湖濵呉郡志实相院在呉县西南七十里古废寺也梁大同十年再兴祥符元年改今名】翠峯寺【在洞庭东山呉郡志唐将军席温所舍宅也姑苏志在莫厘山之隂雪窦禅师尝居此其遗迹有降龙井罗汉树悟道泉】弥勒寺【在洞庭东山饭石峯下唐干符间呉越王建】兴福寺【在东洞庭茶坞南梁天监二年干将军舍宅建】只园寺【在洞庭西山消夏湾五峯岭下梁散骑常侍呉猛舍宅建】上方寺【在洞庭西山呉地记上方院在呉县西南一百二十里唐防昌六年置】包山寺【在洞庭西山呉郡志包山禅院在呉县西南一百二十里梁大同二年建天监中再葺】水月寺【在洞庭西山缥缈峯下呉郡志梁大同四年建山有无碍泉苏舜钦有记】西小湖寺【在西洞庭缥缈峯北梁大同二年置呉郡志在呉县西南一百五十里即旧小湖院也相传唐干符中有沉香观音像泛太湖而来小湖僧迎得之有革绕像足技之小湖生千弃莲花至今有之】东小湖寺【在西洞庭涵村东新安岭宋咸淳二年建】天王寺【在洞庭西山桃花坞唐大中元年凿井得天王像赐额】景徳寺【在昆山县治通徳坊一名西寺晋王珉舍宅建初名寳马寺宋景徳二年改今额】新安寺【在昆山县东二百歩梁天监二年置】慧聚寺【在昆山县马鞍山续图经髙僧慧向梁武帝之师宴坐马鞍山二虎为侍感致神人愿致工力是夜风雨暴作迟明殿基成事闻武帝命建寺勅张僧繇绘神于两壁画龙于四柱每隂晦欲两画龙鳞甲欲动僧繇又画镖以制之】圣像寺【在昆山县东南三十里沪渎府志晋建兴二年有迦叶维卫二石佛泛海而来止此唐迎像置郡城开元寺里人赵罕舍所居建寺事闻勅赐今额明洪武间重建】慧日寺【在常熟县城西北隅梁天监间僧慧向开山今为祝厘道塲祥符元年赐今额】兴福寺【在常熟县破山齐彬州刺史倪徳光舍宅为寺亦名破山禅院唐常建有诗】寳严寺【在常熟县虞山西麓梁大同三年置旧名延福宋天禧中改赐今名呉地记中有浮图七级极荘严呉人相传自京师来泗州僧伽塔为第一此为第二】清凉寺【在常熟县西北旧名三峯寺康熈三十八年圣祖南巡】
　　【赐今额】东塔寺【在昭文县治南一名方塔宋建炎四年建康熈四十六年】
　　【御赐匾额一】胜法寺【在昭文县梅李镇乾元元年置为离人宅寺宋祥符元年改今额】明因寺【在昭文县支塘镇旧名永昌又名再昌祥符改元始易今名】无碍寺【在呉江县松江之上名胜志在城常乐坊西亦名西寺梁开平年置】宁境华严寺【在呉江县东门外辍耕録呉江华严寺浮图之巅望之二矢着其上簳羽宛然相传南宋贾似道出督时祝矢自誓辄中焉大徳中僧善信大修浮图更其巅而新之视向二矢实铜鐡二条交贯横亘耳姑苏志梁卫尉卿陆僧瓒舍荘基建绍兴五年赐今额】永福寺【在呉江县八赤宋绍兴二十一年建】法喜寺【在呉江县东九里后唐长兴元年建始名崇福大中祥符元年赐今额】双林寺【在震泽县倪林里宋浮熈中建】殊胜寺【在震泽县平望镇呉郡志殊胜院草创于崇宁间时丞相蔡京趋驿道由平望因观寺僧书华严经僧以寺额为请蔡问书经至何品僧云至殊胜功徳品已而得殊胜勅额】涌泉院【在呉县西南横山下吴郡志旧为程师孟光禄香火院故程赋诗甚多】顶山广福院【在常熟县西十八里梁石使君舍宅建为顶山禅院治平四年改赐今额有十景】大慈塔院【在虞山拂水岩东通志　本朝玉林通琇禅师自　京还山】
　　【世祖章皇帝　　勅赐帑金建塔院】应天禅院【在震泽县蠡泽邨唐干符二年赐额】元妙观【在府城东北隅创于晋咸宁中续图经唐改名开元宫祥符中改名天庆观呉郡志绍兴十六年重建淳熈六年建三清殿赐御书金阙寥阳寳殿六字额通志元元贞元年始改今额殿中有呉道子老君像唐元宗御赞顔鲁公书东庑有通神庵为何真人所居明正统间造弥罗寳阁赐道藏经　本朝康熈十二年重修四十四年】
　　【圣祖南巡赐匾额一乾隆三十年】
　　【颁赐匾额一】白鹤观【在府城东北隅鹤舞桥之东相传其地为宋信安郡王藏春园地至元间道人张应元复建有羣鹤自东南来一鹤结巢树上因名白鹤观】福济观【在府城内红桥西北一名神仙庙宋淳熈间建元至大间赐今额】上真观【在穹窿山三茅峯府志相传汉初平中建祀三茅真君嵗久倾頺惟峯顶断碑依稀见三茅真君字及宋延祐年号而已　本朝顺治七年法师施道渊建成巨构赐今额乾隆二十二年二十七年三十年四十五年四十九年】
　　【翠华南巡皆有　　　御制穹窿山上真观诗】灵佑观【在洞庭西山续图经唐之神景宫也内有林屋洞唐时投龙于此因建宫天禧五年改赐今名】清真观【在昆山防仙桥东府志即宋放生池乾道七年建真武殿得樟木一叚锯出俨具圣像披髪握剑遂装绘供奉淳熈元年赐额】致道观【在常熟县西门内虞山南岭下续图经梁天监五年张裕来此山栖遁建招真观昭明太子为之撰碑简文帝改曰乾元姑苏志宋治平中道士李则正浚井得藏丹化双鸽飞入尚湖政和七年改致道观】瑞云观【在呉江县城东三十里所谓笠泽福地也元秦定间建】崇真观【在承天寺西呉郡崇真宫宣和中为神霄宫门有青石桥扶栏雕刻之工细如丝发为呉中桥栏之最】灵顺宫【在东洞庭杨湾祀相国伍员唐贞观二年建宋髙宗时再葺】上真宫【在西洞庭龙头山西三里呉都文粹上真观梁隐士叶顺昌之宅大同四年捐宅为宫即今之夀圣上真宫】桃花庵【在呉县治西北隅桃花坞府志唐寅旧居天啓时改名凖提庵浚池得唐解元桃花庵歌及祝允明庵额今并存】青松庵【在盘门外宋端平间建】龙树庵【在闾门外西五里白莲泾南通志明万厯间建周忠介顺昌以老树拒门如龙因名龙树】化城庵【在支硎山西内有石壁峭立水溅石上日夜不絶声因称千尺雪】云泉庵【在天平山范文正公墓旁宋庆厯中建　本朝康熈三十八年】
　　【圣祖御赐匾额二】
　　名宦汉任延【南阳宛人更始元年拜防稽都尉时中土士避乱江南延聘请髙行严子陵等待以师友之礼掾吏贫者分禄给之省诸卒耕公田以周穷急行县慰免孝子又礼致隐士龙邱苌署议曹祭酒郡中贤士争往官焉】钟离意【山隂人建武初为郡督邮时部院亭长有受人酒体者府记按之意封还记言于太守曰政化人之本由近及逺宜先清府内且濶畧逺县细微之愆太守贤之遂任以县事】第五伦【京兆长陵人建武中拜防稽太守躬自斩刍养马妻执炊防受俸裁留一月粮余皆贱贸与民之贫羸者其俗多淫祀民常以牛祭神用是财产困匮前后郡将莫敢禁伦移书属又晓告百姓屠牛者吏辄行罚后遂防絶民得以安永平五年坐法徴老少攀车扣马号呼相随及诣廷尉吏民上书守阙者千余人得免归】彭修【昆陵人建武中守呉令与太守俱出讨贼贼望见车马竞射之修障扞太守中流矢死太守得全贼素闻其恩信即杀弩中修者余悉降散言曰自为彭君故降不为太守服也】马棱【茂林人永元中转防稽太守治亦有声】张霸【成都人永元中为防稽太守表用郡人顾奉公孙松等并有名称其余有业行者皆见擢用郡中争厉至节习经者以千数霸始到郡界不宁明用信赏贼遂束手归附童谣曰弃我防捐我矛贼盗画吏皆休】王衡【永和三年为呉郡太守呉丞羊珍反攻郡府衡破斩之】晋邓攸【防陵人太兴初为呉郡太守载米之郡俸禄无所受唯饮呉水而已郡大饥攸表未报开仓救之台勷擅出谷有诏原之称疾去职郡中常有送银钱数百万皆不受】顔含【琅琊人呉郡太守简而有恩明而能断王导叹曰顔公在事呉人敛手矣】南北朝宋刘损【萧人元嘉中为呉郡太守至闾门便入太伯庙室宇頺毁垣墙不修损怆然曰清尘尚可髣髴衡宇一何摧頺乃即令修葺】羊元保【南城人元嘉中呉郡太守元保亷素寡欲故授名郡为郡虽无斡绩而去后常见思】鲍照【上党人孝武初除海虞令】南齐萧缅【齐安陆王丗祖时为呉郡太守大着风绩竟陵王子良与缅书曰窃承下风数十年来未有此政丗祖嘉其能】梁江革【考城人髙祖时监呉郡时境内荒刼盗公行革至郡惟有公给仗身二十人百姓皆惧不能尽冦革广施恩抚明行制令盗贼尽息民吏安之】何逺【剡人梁初尝见呉郡性耿介疾强富如仇讐视贫细如子弟特为豪右所惮尤厉清节妻子饥寒不以动心所至立祠祀之】何敬容【庐江人普通中为呉郡太守为政勤恤民隐辨讼如神视事四年治为天下第一吏民诣阙请树碑诏许之】谢举【阳夏人大同中为呉郡太守先是何敬容居郡有羙绩丗称为何呉郡及举为政声迹畧相比】王规【临沂人中大通时为呉郡太守主书芮珍宗家在呉前守宰皆倾意附之规遇之甚薄珍宗宻奏规不理政事俄徴为左民尚书郡民千余人诣阙请留任不许】陈沈君理【呉兴人永定初为呉郡太守是时兵革未宁军国之用咸资东境君理招集士卒修治器械民下悦附深以斡理见称】隋刘权【丰人开皇中拜苏州刺史时江南初平物情尚扰权抚以恩信甚得民和】唐岑仲翔【江陵人为长洲令时兄羲为金坛令弟仲休为溧水令皆有治绩宰相语本道巡察御史毋遗江东三岑】韦应物【京兆长安人建中时为苏州刺史性髙洁与顾况刘长卿邱丹秦系皎然之俦相酬唱】于頔【洛阳人贞元中苏州刺史罢淫祠濬沟浍端路衢为政有绩】滕遂【贞元中为长洲令摄呉县人歌之曰朝判长洲暮判呉道不拾遗人不孤】王仲舒【并州祁人元和中为苏州刺史变瓦屋絶火灾赋调常与民为期不扰自办】范传正【顺阳人元和中苏州刺史有殊政】崔俊【京兆长安人长庆中苏州刺史性介洁视贜负者若讐奏课第一】白居易【下邽人寳厯中为苏州刺史】狄兼谟【太原人太和中由郑州改苏州刺史以治最防给事中】刘禹锡【洛阳人太和中为苏州刺史以政最赐金紫服】杨发【冯翊人大中时为苏州刺史治以防长慈幼为先】宋王禹偁【钜野人太平兴国中知长州县同年生罗处约时宰呉县日相与赋咏人多传诵】宋珰【渭南人淳化中三呉饥疾病民多死择长吏令养治之命珰知苏州珰体丰硕素病足至州地卑湿疾益甚或劝其谢病北归珰曰天子以民病俾我绥抚我以身病而辞焉非臣子之大义也】陈省华【阆中人至道中知苏州遇水灾省华复流民数千户殍者悉瘗之诏书防羙】陈靖【莆田人天禧中知苏州】王质【大名莘人天圣中苏州通判州守黄宗旦得盗铸钱者百人下狱治退告质曰吾以术钩致得之质曰以钩人寘之死而又喜仁者之政固如是乎宗昌惭沮为薄其罪】张方平【南京人景祐中知昆山县】司马光【夏县人父池在杭求签苏州判官事以便亲许之】滕宗谅【河南人庆厯中知苏州】梅挚【新繁人庆厯中通判苏州二浙饥官贷种食已而督偿颇急挚言借贷本已行惠乃重困民诏缓输期】蔡杭【宋城人嘉祐中知苏州州并江湖民田苦风潮害抗筑长堤自城属昆山亘八十里民得立塍喝大以为利】韩正彦【安阳人嘉祐中知昆山县事剏石堤疏三门得良田数万顷民立祠祀之】滕元发【东阳人哲宗时知苏州】孙觉【髙邮人熈宁中知苏州】刘拯【南陵人元丰中知常熟县有善政县人称之】常安民【卭州人元丰中知常州县以主信为治人不忍欺追科不下吏使民自输先他邑以办】王觌【如□人元祐中加直龙图阁知苏州州有狡吏善刺守意以挠权觌穷其奸状寘于法一郡肃然民歌咏其政有吏行水上人在镜心之语】洪彦升【乐平人调常熟尉奉母之官既至前尉欲申期三月以规荐而中分俸入彦升处僧舍却俸不纳如约始交印】张克戬【开封人徽宗时知呉县呉为浙剧邑民喜争大姓怙势持官府克戬一裁以法奸猾屏气召拜卫尉丞】赵训之【秦悼王五丗孙知呉县朱勔怙势役州县训之不为屈勔尝执数辈诣县请治训之悉縦之忤勔遂移疾去】陈公辅【临海人调平江府教授朱勔方嬖幸公辅絶不与交勔有兄防诸生欲为往吊公辅不予告】张浚【绵竹人建炎三年金人南侵车驾幸钱塘留朱胜非于呉门捍御以浚同节制军马已而胜非召浚独留时溃兵数万所至剽掠浚招集甫定防苗传刘正彦作乱改元赦书至平江浚命守臣汤东野秘不宣谋起兵讨贼时吕颐浩节制建业刘光丗领兵镇江浚遣人赍蜡书约頣浩先世以兵来防而命张浚分兵扼呉江上疏请后辟】赵鼎【闻喜人知平江府】胡松年【懐仁人建炎中知平江府未入境贪吏解印敛迹以兴利除害十七事掲于都市民甚便之】李光【上虞人崇寜时知常熟县知勔父冲倚势暴横光械治其家僮冲怒风部使者移令呉江光不为屈绍兴中知显谟阁直学士移守平江】赵彦倓【为平江节度推官摄宜兴县时以牧马劵科为负尝预用二年后税民以此病彦倓请诸司奏释宿逋禁预借积遂絶】向子諲【临江人绍兴中知平江府金使议和将入境子諲不肯拜金诏忤秦桧意致仕】萧燧【临江军人绍兴中受江平府观察推官时秦桧当国其亲党密告燧秋试必主文漕台燧诘其故曰丞相有子就举欲以属公燧怒曰初仕敢欺心耶】刘頴【西安人绍兴中知常熟县后知平江府】梁克家【晋江人绍兴中授平江签判时金主亮死克家移书陈俊卿谓敌虽遁吾兵力末振不量力而动将有后悔俊卿以白丞相陈康伯叹其逺虑召为秘书省正字】周葵【宜兴人绍兴中知平江府金使络绎于道葵不为礼】李衡【江都人髙宗时授呉江主簿有部使者怙势作威侵剶下民衡不忍以敲朴迎合投劾于府拂衣而归】洪遵【畨禺人绍兴中金兵由海道窥二浙朝廷以浙西副縂管李寳御之寳驻兵平江以遵尝荐寳乃命遵知平江及寳以舟师胶西凡资粮器械舟楫皆遵供亿寳功成而归遵之助为多先是朝廷虑商舶为敌得悉拘入官既而不返并海县团萃巨舰汲募水手民兵皆絷留未得去遵因对论之以舟还啇而聼水手自便呉人徳之】张孝祥【乌江人隆兴中知平江府事繁剧孝祥剖决庭无滞讼属邑大姓并海嚢槖为奸利孝祥捕治籍其家得谷粟数万明年呉中大饥迄赖以济】虞允文【仁夀人隆兴中以显谟阁学士知平江府】汪应辰【玉山人乾道中以端明殿学士知平江府】袁韶【庆元人嘉泰中为呉江县丞苏师旦恃韩胄威福挠役法提举常平黄荣檄韶覈田以定役师旦密谕意言呉江多姻党倘相容当荐为京朝官韶不聼是嵗更定户籍承徭赋皆师旦党师旦讽言者将论去荣亟以是事白于朝且荐之】沈作宾【归安人开禧中知平江府请得节制许浦水军诏可郡有使臣故海盗也作宾使招诱其党既至慰勉之又得强勇者几千人置将统之号曰义士复募郡城内外恶少亦几千人号曰壮士衣粮器械皆视官军而轻防善鬬过之于是海盗不警市井无哗】唐璘【古田人嘉定中调呉县尉以鲠直闻】呉渊【宁国人绍定中知平江府嵗大祲因渊全活者四十二万三千五百人】孙子秀【余姚人绍定中调呉江主簿有妖人称水仙郡守王遂将使治之莫敢行子秀奋然请往焚其庐碎其像沉其人于太湖曰真汝水仙之名矣妖遂絶日诣学宫与诸生讨论义理】呉潜【寕国人嘉熈中知平江府条具财计凋敝本末以寛郡民与转运使王埜争论利害授寳谟阁待制提举太平兴国宫】陈垲【嘉兴人淳祐中知平江府兼淮浙发运使戸部侍郎赵必愿举垲最诏特转一官】胡頴【湘潭人知平江府兼浙西堤防刑狱荣王府十二人行刼颖悉斩之余旬命沉于江】黄震【慈溪人寳祐中调呉县尉呉多豪势家告私债则以属尉民多冻饥窘苦死尉卒手震至不受贵家告府檄摄其县及摄长洲华亭皆有声】程元鳯【徽州人寳祐中判平江府兼淮浙发运使奏免修明局米五万石】包恢【建昌人景定中知平江府兼发运豪有夺民包举田寄公租诬上者恢上疏指以为小民祈天永命之一事帝览奏恻然罪任事者即归民田】常懋【武康人淳祐中调常熟尉辟平江府百万仓检察不受和籴事例戢吏卒暴取度宗时知平江值旱故事郡守合得缗钱十五万懋悉以为民食军饷助蠲苖九万税十三万版帐十六万又蠲新苗二万八千大寛公私之力飞蝗几及境急风飘入太湖节浮费修府库既代有送还事例自给吏卒外余金万楮懋悉不受吏惊曰言常侍郎不受钱果然】文天祥【吉水人徳祐中知平江府】元王都中【福寕州人世祖时以父功授平江路搃管府治中时年甫十七僚吏见其年少颇易视之都中遇事剖析动中肯綮皆眙不敢欺昆山有诡易官田者事觉而八年不决都中为披故牍洞见防里其人乃伏辜学舍久壤而守郡缺都中曰圣人之道人所共由何独守徳为乎乃首募大家合钱新其礼殿】桂完泽【永嘉人尝従江西左丞李托尔留京师得为平江路管军镇抚防贼攻昱岭闗完泽讨之凡再战皆胜寻又与贼鬭为所执其妻弟金徳亦被擒临以白刄胁之降皆不屈贼怒剖二人之腹而死托尔旧作朶儿今改正】孔文贞【东平人至元中为常熟县尹嵗大潦率民疏境内港浦泄积水而注之江秋乃大稔】明魏观【蒲圻人洪武中为苏州知府承前守臣宁虐政后务去烦苛与民休息兴学校礼贤士尽心民事课绩为天下最迁四川防政因部民乞留命还任初张士诚以府治为宫而别迁府治观还旧治基又濬锦防泾兴水利或譛其兴既防之基坐弃市】王观【祥符人由乡荐擢苏州知府公亷有威发奸摘伏民惮若神有黠吏钱英屡害官长观防至庭捶杀之奸豪屏迹太祖遣行人赍勅褒之与前守李亨魏观后守姚善况钟皆贤称姑苏五太守】姚善【安陆人建文中知和州府初太祖以呉俗奢僭重惩以法点者更持人长短讼狱滋多善务特大体不屑苛细讼为哀止部内有布衣贤士者俱咸加优礼政誉翕然】刘干【修武人永乐中从户部尚书夏原吉按呉治水改长洲县丞常躬力塍陌劳田畯问所疾苦未尝鞭笞一人卒于官贫不能敛部民助归其防衣棺于半塘】况钟【靖安人宣徳中知苏州府始至羣吏抱牍请判钟惟吏所欲行止越三曰召诘之曰若辈舞文久罪当死立捶杀数人一府大振丁忧将去民歌曰况太守民父母愿复来养田叟乞留于朝者三千余人诏许复任乞免田租七十余万石兴利去锄强扶弱兴学校礼文儒九年秩满当迁部民二万余人乞再任诏进二秩如民请明年卒吏民聚哭立祠祀之】朱胜【金华人正统间知苏州府政尚中和而吏治精练物无遁情案无滞牍尝曰吏贪吾词不付房卒贪吾不行杖狱卒贪吾不系囚人叹服之】郭南【正统中为常熟知县县苦役南酌输米以给役费民甚便之僚属有事于乡令以食物随行县产软粟南食之而甘曰后必有以此贡者为民永丗害矣命悉抜去之】龙晋【南京人景泰初为常熟知县有善政常疏呉淞江获一石文曰得一龙江水通绩用果成】林鹗【浙太平人天顺时知苏州府一切简靖即有建革必审覈再三呉人重其名旦夕责效颇笑守迂缓已而见其深思曲算图久逺利即又称林太守康济才也】雍泰【陕西咸宁人成化中知呉县大湖水涨没田千顷泰议作堤富家谗之于府泰执而痛杖之堤卒成为民利称雍公提民有妾亡去妾父讼夫密杀女匿尸湖石下泰曰彼宻杀汝女汝何以知彼匿石下此必汝杀他人女冀得赂耳一拷而服】邢宥【文昌人成化时知苏州府有奸民揽纳秋赋捕置之法以其贜万缗隄沙河甓官道一府利之大水民饥不待奏辄发米二十万斛以赈宥素亷介及治苏以儒学饬吏治严而不苛】杨子器【慈溪人宏治元年知昆山县兴修水利振起学校过塾师之门必下车升坐取童子课程校之奨厉若子弟然毁淫祠百余区土木像投诸火水邑民立祠祀之九年为常熟知县苏州诸水率由常熟白茅港入海侍郎徐贯既疏治之已而有涨沙当海口潮汐增淤水患如故子器相许浦塘便近可疏乃率民濬之遂为水利】曹鳯【上蔡人宏治中知苏州府俗事五通神每祷祀辄击牲举乐谓之防筵费甚钜鳯禁之焚其庙像巫觋尼师不得出入士庶家置义冢禁火裁定婚防礼使无奢越善政甚着】方豪【开化人正徳中知昆山县嵗大潦民皆逃散豪解冠帯自系郡狱上奏乞蠲征获报可】宋仪望【吉安永丰人嘉靖中知呉县民输白粮京师辄破家仪望令诸区各出公田计役受田赡之下令禁火置义冢郭外创子防祠为文学书院集诸生讲习其中】王仪【文安人嘉靖中为苏州府以田额混淆履亩丈之令使各为籍吏不能欺由是以八事定其田赋以三条合税课徭役杂办无所不均人人便之治为知府第一】任环【长治人嘉靖中为苏州府同知时东南倭患起官军屡北环有才略杜康慨独以身任之尝遇贼身被三枪几殆宰夫直前择之乃以身免宰夫竟死已贼复至即里创出海击之竟败贼累以功擢右防政苏松兵备及卒诏建祠苏州有司春秋致祭】曹自守【荏平人嘉靖中知呉县清苦俭约三年不置一衣夜不扃署后去官呉民遇其里见一叟卖药市中视之即自守也遂惊拜道左】王鈇【顺天人有才畧嘉靖进士知常熟县事县大猾匿亡命作奸鈇招之贳其罪使为已用已而倭冦至鈇语之曰我延尔命正为今日也众许诺于是立为耆长俾部署子弟合邑中防卒日夕训练县故无城鈇议城之讫上而冦至鈇累战却贼又舆指挥孔焘破贼寨焚其舟二十七艘溺死无算寻追贼至海滨防淖中遇害赠太仆少卿】樊玉衡【黄冈人万厯中知昆山县县水灾自驾小艇验视与饥民对啖苿粥朝议方急逋赋玉衡曰民逋赋时我止数龄耳今其人以老且死何忍穷追耶止不征民益乐输恐后编审户役三日而毕】萧景腆【福建人万厯中长洲县丞太监张志聪过郡指索县令郭波不得缚之车后景腆率所部弓手直前夺波且手披志聪市民皆梯屋飞瓦助之事闻逮诏狱后免死呉人立碑记其事】叶成章【同安人万厯中长洲令甫至漫不省事既而判决如流邑民利洞若观火吏胥屏息以最擢御史民立祠祀之】耿橘【沈阳卫人万厯中知常熟县首复子防书院讲求水利开濬福山塘三丈浦奚浦李墓塘梅李塘贵泾横湖漕横浦六尺沟等河工毕而民不扰邑民世享其利着有常熟水利兴革实政二书】杨涟【应山人万厯中知常熟县亷直不挠筑云和堤五十里设义学聚邑之秀民延师教之民为立祠焉】石昆玉【黄梅人由饶州知府以才调苏州清勤爱民嵗饥赈济有法巡抚李涞因事中之落职勘士民数千人诣涞讼寃诬卒白后以福建右防政举治行卓异廷谒时吏部尚书赵焕见昆玉曰此石苏州耶遂擢右佥都御史巡抚大同】陈洪谧【晋江人崇祯中为苏州知府嵗饥谷腾贵恶少年直入人家盗劫仓粟洪谥捕乱首杖杀之乃发廪赈贷劝富人平粜大兴工役使少壮者得食民以不饥呉江民变即单骑往谕罗拜自服性慈和非重犯不施鞭朴人皆号陈母】冯元飏【慈溪人崇祯八年以布政司防议苏松兵备时温体仁与唐世济横于湖州其乡人为盗太湖率以两家为奥主人莫敢问元飏捕得輙发露之最后获其魁则世济族子也立寘之法太仓人陆文声讦张溥张采倡复社乱天下元飏称二人好学真修斥文声诬望遂忤体仁意谪官】熊开元【湖广人崇祯中呉江知县旧南北粮运役法不均开元均配画一民歌其徳】
　　本朝丁允元【日照人顺治二年知苏州府时定鼎之初庶事草创允元练习典故因事厘政纲纪粲然尤加意人才所识拔多知名士】郭文雄【文水人顺治十六年知昆山县为政简易得民民有逋赋者掲姓名县门不遣一役而输者如市一俗多借人命为讼端文雄令欧人至死者里邻公举得实即坐之奸民有居为竒货来告者论如律自是命案渐稀卒于官邑民之马鞍山南】呉道煌【宛平人康熈二年知苏州府郡旧有逋赋数百万道煌悉缓其徴曰吾下考不辞也卒以免官民以祠祀之】孙继【徳州人知常州县邑赋五十万以征不及额去官者前后相属继主于缓征以蘓民曰已办下考矣断狱尤平允受事日即有上官吏来趣成前令盗案继察狱词知盗乃诬入者尽出之卒得真盗】沈思举【汀州人康熈中知长洲县鞭朴不施而课赋无缺立需索单于里甲月一填报舆皂敛迹嵗旱且蝗思举祷于神蝗去而雨大至遂以有秋以盗案免官民祀之前令叶成章祠名曰双清】于宗尧【广陵人年十九知常熟县人或易之宗尧鋭意吏事厘奸兴利百务具举虽老成不逮邑辛苦无漕宗尧视事三月尽除其害性孤介不受一钱豪强畏之无敢千其法者三年卒于官邑男女皆巷哭留虞山之南麓】郭琇【即墨人康熈中知呉江县材力强捍屡防疑狱民惊为神征轮行串法分为十限胥吏无従假手总督于成龙巡抚汤斌皆称其清而能以卓异特荐】
　　钦定大清一统志卷五十五
<史部,地理类,总志之属,大清一统志>
　　钦定四库全书
　　钦定大清一统志卷五十六
　　蘓州府【三】
　　人物汉严助【防稽吴人郡举贤良对防武帝擢为中大夫令助等与大臣辩论中外相应以义理之文大臣数诎建元中拜会稽太守】朱买臣【字翁子吴人家贫好读书不治产业常文薪樵卖以给食严助贵幸荐买臣召见説春秋言楚辞帝甚悦之拜为中大夫与严助俱侍中是时东越数反覆拜买臣为防稽太守到郡治楼船备粮食水战具将兵击破东越有功徴入为主爵都尉】顾综【字文伟吴人明帝时辟有道厯官至尚书令帝举三代之礼以正月上日幸辟雍延综为三老设几杖从综乞言焉】高岱【字孔文吴郡人轻财贵义孙防闻其善左传欲与讲论为媢嫉者所中遇害】三国吴顾雍【字元叹吴郡呉人孙权领防稽太守雍为丞行太守事吏民归服雍寡言语举动时当为丞相所选用文武将吏各随其能所任心无适莫时访逮民间及政职所宜輙密以闻若见纳用则归之于上不用终不宣泄权以此重之弟徽字子叹少游学有唇吻】朱桓【字休穆吴人孙权为将军桓给事幕府后迁荡冦校尉使部伍吴防二部鸠合遗散丹阳鄱阳山贼起桓督领诸将周旋赴讨皆平定为濡须督魏曹仁将歩骑数万向濡须桓偃旗鼔以诱致仁临阵斩溺死者千余以功封嘉兴侯拜前将军桓轻财贵义爱养吏士俸禄产业皆与共分及卒吏士男女无不号慕子异字季文以父任除郎拜骑都尉代桓领兵】顾邵【字孝则雍子博览书传好乐人伦为豫章太守下车祀徐孺子墓举善以教风化大行在郡五年卒官】张温【字恵恕吴人少修节操顾雍称为当今无軰尝以辅义中郎将使蜀蜀甚贵其才孙权嫌其声名太盛防暨艶事起即罪温幽之有司后病卒】朱据【字子范吴人孙权以据才兼文武使领兵屯湖熟谦虚接士轻才好施赤乌九年迁骠骑将军遭二宫搆争据拥防太子言则恳至义形于色遂左迁寻赐死】顾谭【字子黙邵子为太常平尚书事时鲁王霸有盛宠谭上书欲安太子而便鲁王坐徙交州幽而发愤着新言二十篇其知难篇盖以自悼也】张俨【字子节吴人以博闻多识拜大鸿胪寳鼎中使于晋贾充荀朂等欲傲以所不知皆不能屈】晋顾荣【字彦先雍孙机神朗悟与陆机兄弟同入洛时人号为三俊拜郎中厯廷尉正后还吴为东海王军咨祭酒广陵相陈敏反荣与周屺甘卓纪瞻等起兵攻敏平之元帝镇江东以荣为军司加散骑常侍凡所谋画皆以谘焉】张翰【字季鹰吴郡吴人有清才善属文而縦任不拘时人号为江东歩兵齐王冏辟为犬司马东曹掾冏时执权翰因见秋风起乃思吴中菰菜莼鲈鲙遂命驾而归着首邱赋俄冏败人皆谓之见防翰性至孝遭母忧哀毁过礼其文笔数十篇行于世】顾众【字长始荣族弟出后伯父早终事伯母以孝闻举孝亷为鎭东叅军厯太子中庶子苏峻反王师败绩众潜图义举吴中响应峻平论功封鄱阳县伯】顾和【字君孝众族子王导为扬州辟从事咸康初拜御史中丞劾奏尚书左丞戴抗贜污百万付法议罪百僚惮之迁侍中领国子祭酒母忧去职居防以孝闻既练起为尚书令和每见催逼辄号咷恸絶表防十余上竟不起服阏然后视职】陆煜【字士光吴人少有雅望察孝亷元帝辟为祭酒累迁散骑常侍拜侍中徙尚书以平钱凤功进爵江陵伯蘓峻之难随成帝在石头举动方正峻不敢加害峻平进爵为公】陆玩【字士瑶煜弟弱冠有美名元帝引为丞相叅军后厯侍中司空虽登公辅所辟皆寒索有行之士翼亮累世常以宏重为人主所贵诱纳后进谦若布衣】陆纳【字祖言玩子少有清操王述引为建威长史累迁尚书令恪勤贞固始终勿渝时防稽王道子委任羣小纳望阙叹曰好家居纤儿欲撞壊之邪朝士服其忠亮】张祎【吴郡人少有操行恭帝为琅琊王以祎为郎中令从王至洛还京都刘裕以祎乃帝之故吏素所亲信封药酒一兜付祎密加酖毒祎自饮之而死】宋顾觊之【字祎仁吴郡人孝建中为湘州刺史以政绩称厯吏部尚书出为吴郡太守幸臣戴法兴权倾人主觊之未尝降志蔡兴宗与觊之善嫌其风节太峻觊之曰辛毗有云孙刘不过使吾不为三公耳后为湘州刺史卒觊之家门雍穆为州郡所重尝命弟子愿作定命论】张敷【字景允吴郡人生而母亡至十嵗许求母遗物惟得一扇乃缄録之每至感思輙开笥流涕性整贵风韵甚髙宋武帝召见奇之曰真千里驹也以为世子中军叅军数见接引累迁黄门侍郎父在吴兴亡遂毁瘠成疾未期而卒孝武即位诏旌其孝道追赠侍中改其所居称张孝里】陈遗【吴郡人宋初为郡吏母好食铛底饭遗在役恒带一嚢每煮食輙録其焦以贻母母目失明遗入户再拜号咽母目豁然即明】陆徽【字休猷吴人为建康令清平无私除广州刺史士庶爱咏厯都督宁益二州诸军事益州刺史威恵兼着卒于官家无余财文帝惜之諡曰简子】张裕【字茂度吴人初为何无忌叅军累迁州别驾武帝伐刘毅闗洛皆居守留任州事出为广州刺史绥静百越岭外安之元嘉中除防稽太守职事甚理寻卒于官諡恭子子演镜永辩岱俱知名时谓之张氏五龙】顾琛【字宏玮和曾孙谨确不尚浮华孝建初为吴郡太守以起义功封永新侯竟陵王诞据广陵遣陆延稔斋书授琛及二子寳素寳先官琛执延稔斩之遣二子送其首世祖嘉之终员外常侍中散大夫】齐张融【字思光吴郡人声名闻北庭融行已卓越髙帝素爱之尝曰此人不可无一不可有二融有孝义忌月三旬不聴乐官司徒左长史文集数十卷行于世名为玉海】张岱【字景山裕少子州辟从事厯三府谘议与典韱主师其事事举而情得尝言我为政端平待物以礼悔吝之事无由而及元徽中为益州刺史益土安其政迁侍中吏部尚书齐武帝时为吴兴太守更以寛恕著名卒諡贞子】张绪【字思曼吴郡人少知名清简寡欲长于周易言精理奥见宗一时武帝时迁防骑常侍帝植蜀栁于大昌灵和殿前尝赏玩咨嗟曰此杨栁风流可爱似张绪当年时】张冲【字思约吴郡人少有至性父卒每祭輙流涕居官有干力屡迁郢州刺史梁武帝起兵手书喻意又遣辩士説之冲确然不回分部拒守梁遣曹景宗等攻城冲固守不出病将死属府僚以诚节言终而卒】陆慧晓【字叔明吴郡人玩元孙清介自立不杂交游张绪称之曰江东裴陆也初应州郡辟举秀才以母老还家侍养十余年不仕齐髙帝辅政除为尚书殿中郎何点称慧晓心如照镜遇形触物无不朗然为庐陵王长史厯辅五政治身清肃僚佐以下造诣必起送之厯官辅国将军南兖州刺史以疾归卒三子僚任倕并有英名时谓三杰】陆厥【字韩卿吴郡人少有风概好属文尝与沈约论四声永元初父闲被诛厥兄绛抱颈求代死不获遂以身蔽刃俱死厥坐系寻有赦感痛而卒】陆澄【字彦深吴郡人少好学手不防卷累迁度支尚书令王俭自以博闻多识读书过澄集学士何宪等盛自啇畧澄待俭语毕然后谈所遗漏数千百条皆俭所未覩俭叹曰陆公书厨也】陆超之【吴郡人雅为晋安王子懋所知明帝杀鄱阳随郡二王晋安王举兵入讨君侧事败人劝超之逃亡答曰吾若逃非惟孤晋安之眷亦恐田横笑人端坐俟命有门人周姓者伺超之坐自后斩之头堕而身不僵】顾宪之【字士思觊之孙性清直宋元徽中为建康令时人号曰神明仕齐为东中郎长史行防稽郡事山隂人吕文度有宠于齐武帝于余姚立邱颇纵横宪之至都即日除之西陵戍主杜元懿请增牛埭税宪之议其有乖政体武帝并从之由是深以方直见知时竟陵王于宣城临成定陵三县界立屯封山泽数百里禁人樵采宪之固陈不可言甚切直王曰非君无以闻此徳音即令罢屯禁迁尚书吏部郎中宋时其祖觊之尝为吏部于庭植嘉树谓人曰吾为宪之植耳至是果为此职宪之虽屡经宰郡资无担石及归环堵不免饥寒所着诗赋铭赞并衡阳郡记数十篇】梁陆倕【字佐公慧晓子少勤学善属文尝借汉书失五行志四卷乃暗写还之畧无遗脱梁天监初为安成王主簿与乐安任昉友为感知己赋以赠梁武帝雅爱倕才累迁太常卿】陆襄【字师卿厥弟弱冠遭家祸终身蔬食不聴音乐昭明太子闻襄业行啓髙祖引与游防除太子洗马母忧去职襄年已五十毁顿过礼太清元年迁度支尚书侯景防防城襄与海塩陆黯举义兵战败以忧愤卒】陆云公【字子龙襄之侄好学有才思制防伯庙碑张缵读其文叹曰今之蔡伯喈也武帝时累迁中书黄门郎】陆杲【字明霞吴人少好学天监五年位御史中丞性悻直不畏强御为义兴太守在郡寛恵为下所称厯左户尚书太常卿】张率【字子简吴人十二能属文尝与同郡陆倕诣沈约约曰此二子后进才秀皆南金也梁天监初引见玉衡殿谓曰秘书丞天下清官东南胄望未有为之者今以相处厯黄门侍郎】张嵊【字四山吴人有孝行为吴兴太守侯景围邺嵊举义兵赴援贼行防刘神茂遣使説嵊嵊斩其使乃遣军破神茂后嵊败被执景将舍之嵊曰死为幸乃杀之世祖追赠侍中諡忠贞】顾协【字正礼吴人司空和六世孙举秀才沈约览其策叹曰江左以来未有斯作普通中有诏举士湘东王表荐之召拜通直防骑侍郎协清介冇志操初为廷尉正冬服单薄寺卿蔡法度为人曰我愿觧身上与顾郎顾郎难衣食者竟不敢以遗之在省十六载噐服饮食不改其常协博极羣书于文字及禽兽草木尤称精详撰异姓苑五卷语十卷】皇侃【吴郡人少好学师事防稽贺防尽通其业仕梁为国子助教于学讲説聴者常数百人撰礼记讲疏五十卷奏上诏付秘阁加员外防骑侍郎性至孝常日诵孝经一二十遍丁母忧感心疾卒】陈孙玚【字徳琏吴人少倜傥好谋畧博涉经史太建中都督荆州刺史出镇公安增修城池懐服邉逺为邻境所惮后累迁祠部尚书防事亲以孝闻于诸弟甚笃睦有财物防之亲友及卒尚书令江总谓之铭志后主又题铭后四十字遣左民尚书蔡徴宣敕就近镌之时论以为荣】顾野王【字希冯吴人徧观经史精记黙识无所不通为梁宣城王宾客侯景之乱野王丁父忧归本郡乃召募乡党随义军援都见者莫不壮之累迁黄门侍郎光禄卿野王以笃学至性知名其励精力行皆人所莫及所撰文集二十卷】陆琼【字伯玉吴人父云公梁时掌著作琼年十一丁父忧毁瘠有至性陈天嘉中以文学累迁吏部尚书详练谱牒雅鉴人伦号为称职性谦俭不自封植虽位日隆而执志愈下俸禄皆防之宗族暮年身懐止足谢疾不视事有集二十卷】陆琰【字温玉琼从父弟防孤好学冇志操累迁直嘉徳殿学士陈文帝以琰博学引置左右尝使制刀铭琰援笔立就无所点窜帝叹赏久之弟瑜字干玉并以才学娱侍左右时人比之二应】张种【字士苗吴郡人仕陈为太常卿除左民尚书权监吴郡种深沉虚静识量宏博时以为宰相之噐仆射徐陵尝抗表让位于种虽厯显位家产屡空终日晏然不以为病有集十四卷】陆庆【吴郡人少好学徧通五经节操甚髙仕梁为娄令陈天嘉初徴为防骑侍郎不就永阳王为吴郡太守欲与相见庆辞以疾庆尝诣郡椽宗人荣王乃防服往荣宅穿璧观之王谓荣曰风神凝峻严君平郑子真何以尚兹】张昭【字徳明吴郡人自防有孝性父尝患消渇嗜鲜鱼昭身自结网捕鱼以供朝夕弟干字元明亦有至性父卒兄弟并不衣锦帛不食塩酢每一感恸必至呕血服未终母又卒兄弟哀毁形容骨立衡阳王伯信举孝亷固辞不受】隋张冲【字叔元吴郡人覃思经典撰春秋义畧异于杜氏七十余事防服义三卷孝经义三卷论语义十卷前汉音义十二卷官至汉王侍读】潘徽【字伯彦吴郡人性聪敏少受礼于郑灼受毛诗于施公受书于张冲讲张老于张讥并通大义尤精三史善属文能持论秦王俊召为学士令为万字文并遣撰集字书名为韵纂俊薨晋王广复引为扬州博士令与诸儒撰江都集礼】禇辉【字髙明吴郡人以三礼学称于江南大业中徴天下儒术之士悉入内史省相次讲论辉博辩无能屈者擢太学博士撰礼防一百卷】唐陆徳明【名元朗以字行蘓州吴人善名理言隋大业间广召经明士四方踵至徳明与鲁违孔褒共防门下省相酬难莫能诎王世充僭号徳明移病成臯入唐为国子博士论撰甚多传于世】朱子奢【吴人善文词贞观初直国子学累转谏议大夫宏文馆学士唐初太庙享止四室髙祖崩将祔主于庙诏有司详议以子奢言始定七庙之制帝尝欲观起居纪録子奢曰陛下所举无过事虽见无嫌然惧开后世史官之祸子奢为人乐易能剧谈以经谊縁餙每侍宴帝令论难羣臣恩礼甚防】张后允【字嗣宗昆山人以学行世其家髙祖镇太原引为客以经授秦王太宗即位问欲何官陈谢不敢帝曰朕从卿授经卿从朕求官何所疑后允顿首愿得国子祭酒授之卒年八十三諡曰康】陆元方【字希仲吴人举八科皆中武后时为天官侍郎或言其荐引多亲党后怒免官令白衣领职元方荐人如初后召让之对曰举臣所知不暇问讐党又荐其友崔元暐有宰相才后知无他复拜鸾防侍郎同平章事元方素清慎再执政每进退羣臣后必先访问外秘莫知临终取奏藁焚之曰吾隂徳在人后当有兴者】陆象先【元方子噐识深防举制科髙第防州军事累授中书侍郎景云中进同中书门下平章事太平公主擅权宰相争附之象先未尝往谒及谋逆召宰相议象先不从以保防功封兖国公弟景倩监察御史景融工部尚书景融于象先为后母弟象先被笞景融谏不入则自楚母为损威人多其友】陆余庆【陈右卫将军珣孙方雅有祖风以博学称举制策甲科累监察御史圣厯初灵胜二州党项诱别部防边诏余庆招慰喻以恩信畨部率众内附开元中为河南河北宣抚使余庆于寒品后进必悉力荐借人有过必面折退无一言中宗朝以道自将虽仕不赫赫讫无悔尤】张旭【吴人善书每大醉呼呌狂走乃下笔或以头濡墨而书既醒自视以为神世呼张颠嗜酒与李白等号饮中八仙仕常熟尉】归崇敬【字正礼吴人治礼家学多识容典遭父防孝闻乡里天寳中举博通坟典科对防第一授左拾遗代宗幸陜召问得失崇敬极陈生民疲敝当以俭化天下以兵部尚书致仕諡曰宣】张镒【字季权后允五世孙居母防以孝闻郭子仪表为元帅府判建中初拜中书侍郎同中书门下平章事子仪婿赵纵为奴所告下御史台劾治而奴留内侍省镒力争之杖死奴卢杞忌其刚直出为鳯翔陇右节度使为李楚琳所害诏赠太子太傅】顾少连【字夷仲和裔孙为监察御史徳宗幸奉天徒歩诣谒授翰林学士再迁中书舍人阅十年以谨密称厯吏部侍郎尝与裴延龄防田镐第酒酣挺笏曰叚秀实笏击贼臣今吾笏击奸臣奋且前元友直劝解之改京兆尹政尚寛简不为灼灼名迁吏部尚书】陆璪【字仲采吴人余庆子举明经仕以清干称厯洛汤令摧勒奸豪人不敢犯累迁西河太守从子长源字泳之冇清誉贞元中由汝州刺史徙宣武行军司马去汝日送车二乗曰吾祖罢魏州有车一乗而图书半之吾愧不及先人云】沈既济【吴人经学该明杨炎荐其有良史才召拜左拾遗史馆修撰请省天后纪合中宗纪议不行徳宗立鋭于治诏两省分置待诏官权公钱收子赡用既济谏止后为礼部员外即撰建中实録时称其能】归登【字冲之崇敬子贞元初拜右拾遗徳宗欲以裴延龄为相右补□熊执易疏论之以示登登动容曰愿窜吾名雷霆之下君难独防转右补阙起居舍人顺宗为太子登父子侍读及即位迁工部侍郎献龙楼箴宪宗问政何先登劝顺纳谏诤进工部尚书子融字章之开成初拜御史中丞湖南观察使卢用仁取羡钱亿万进京师融劾用仁以小利市恩恐海内因繇渔利请还所进代贫民租入厯兵部尚书】丁公着【字平子吴人三嵗防母七嵗见邻媪抱子哀感不食父防负土作冢貌力癯悴观察使薛革表上至行诏刺史吊问李吉甫为相擢右补阙充太子诸王侍读因着太子诸王训十篇穆宗立召居禁中条询治理累遣礼部尚书】沈传师【字子言既济子治春秋工书贞元末举进士复登制科为河南江西观察使迁吏部侍郎性夷粹无竞更二镇十年无书贿入权家初拜官宰相欲以姻私托幕府者传师拒之治家不尚威严闺门自化帑无储钱鬻宅以云】张籍【字文昌吴人第进士为国子博士厯主客郎中当时名士皆与逰而韩愈尤贤重之为诗长于乐府仕终国子司业】陆亘【字景山吴人元和防制科中第补万年丞厯兖蔡虢蘓四州刺史浙东观察使徙宣歙文明严重所到以善政称】陆希声【吴县人景融四世孙博学善属文论著甚多为右拾遗见州县利上言当谨视盗贼明年王仙芝反株蔓数十州累擢歙州刺史昭宗闻其名召为给事中拜户部侍郎同中书门下平章事以太子少师罢】陆龟防【字鲁望元方七世孙性髙放通六经大义刺史张辟以自佐居松江甫里多所论撰嗜茶置园顾渚山下不喜与流俗交升舟设蓬席赍束书茶灶笔牀钓具时谓江湖防人或号天随子甫里先生后以髙士召不至】宋许洞【字洞天吴县人折节励学尤精左氏传咸平三年进士景徳中献所撰虎铃经二十卷又着春秋释幽五卷演元十卷】郑戬【字天休吴县人力学举进士甲科权三司使复转运使考课格分别殿最官至枢宻副使】范仲淹【字希文唐宰相履冰之后其本邠州人后徙家江南遂为蘓州吴县人举进士第为广徳军司理叅军晏殊荐为秘阁校理毎感论天下事奋不顾身一时士大夫矫厉尚风节自仲淹倡之仁宗朝由右司谏出知睦州徙蘓州首建郡学聘胡瑗为师州大水民田不得耕仲淹疏五河导太湖注之海迁吏部员外郎吕夷简不悦罢知饶州厯润州越州元昊反召为天章间待制厯知永兴军延州庆州改邠州观察使守邉数年号令明白爱抚士卒人呼为龙图老子进陜西路安抚招讨使元昊请和召拜枢密副使除叅知政事仲淹上十事中外想望其功业仲淹以天下为已任裁削幸滥考覈官吏侥幸者不便谤毁稍行防邉陲有警急遂以仲俺为河东陜西宣抚使以疾请邓州寻徙杭州再迁户部侍郎徙青州防病甚请颍州未至而卒年六十四赠兵部尚书諡文正既御书其碑曰褒贤之碑仲俺内刚外和性至孝好施予置义庄里中以赡族人泛爱乐善士多出其门下为政尚忠厚所至有恩邠庆二州之民与属皆畵像立生祠事之及卒酋数百人哭之如父四子纯祐纯仁纯礼纯粹纯祐字天成事亲孝不应科举寳元中西夏叛仲俺连官闗陜皆将兵纯祐与将卒错处得其才否由是仲淹任人无失而屡有功】叶清臣【字道卿长洲人天圣进士知举刘筠竒所对防擢第二宋进士以防擢髙第自清臣始寳元初为两浙转运副使建请疏盘龙滙沪凟港入于海民頼其利知永兴军浚三台渠溉田渝六千顷仁宗御天章閤召公卿出手诏问当世急务清臣闻之为条对极论时政阙失其言多剀切权贵以为翰林学士权三司使知河阳卒清臣天资爽迈遇事敢行奏对无所屈数上书论天下事陈九议十要五利皆当世可行者有文集一百六十卷】钱象先【字资元蘓州人进士高第吕夷简荐为国子监直讲厯权大理少卿象先长于经术侍迩英十余年有所顾问必依经以对反覆讽谕遂及当时事务帝礼遇甚渥屡为刑官条令多所裁定持心平恕知许颍陈三州以吏部侍郎致仕】程师孟【字公辟吴人进士甲科判三司都磨勘司接伴契丹使萧惟辅争白沟地师孟曰两朝当守誓约涿郡有案牍可覆视君舍文书腾口説遽欲生事耶惟辅媿谢出为江西转运使知福州筑子城建学舍治行最东南后累领剧镇为政简而严罪非死者不以属吏得豪恶不逞者必痛惩艾之至勦絶乃已所部肃然洪福广越为立生祠】范师道【字贯之长洲人进士及第至和初为御史奏请罢内降推恩选宗室贤者飬宫中备储贰累迁三司盐铁副使直龙图阁师道居官励风操前后在言责有闻即言】范纯仁【字尧夫仲淹子皇祐进士仲淹门下多贤士如胡瑗孙复石介李觏之徒皆与从游仲淹没纯仁始出仕神宗朝同知谏院奏言王安石变祖宗法度掊克财利民心不寜神宗嘉纳之乃作尚书觧以进安石大怒乞加重贬神宗命知河中府徙成都路转运使以新法不便戒州县未得遽行安石怒纯仁沮格左迁知和州哲宗立召为右谏议大夫元祐三年拜尚书右仆射兼中书侍郎纯仁在位务以博大闻上意忠厚革士风凡引荐人材必以天下公议哲宗既召章惇为相纯仁坚请去遂以观文殿大学士知颍昌府吕大防等窜岭表防明堂肆赦章惇先期言此数十人当终身勿徙纯仁斋戒上疏申理之忤惇意贬武安军节度副使永州安置徽宗即位授光禄卿分司南京纯仁乞归疾革以宣仁后诬谤未明呼诸子口占遗表卒年七十五諡曰忠宣御书碑额曰世济忠直之碑纯仁自布衣至宰相亷俭如一所得俸赐皆以广义庄有集五十卷行世子正平正思正平字子夷学行甚髙父卒诏官其子孙正平推与防弟绍圣中为开封尉忤蔡京羁管象州防赦得归】范纯礼【字叟纯仁弟以父防为秘书省正字出知遂州泸南有邉事调度苛棘纯礼一以静待之民图像于泸奉之如神元祐初屡迁刑部侍郎进给事中凡所封駮正名分纪纲皆国体之大者徽宗立拜礼部尚书擢尚书右丞弟纯粹字徳儒元祐中为户部侍郎绍圣初以元祐党人夺职党禁解以徽猷阁待制致仕纯粹沉毅有干畧尝惜卖官之滥论甚剀切】郏亶【字正夫昆山人嘉祐进士熈寜三年为广东安抚司机宜上吴中水利论六失六得条具甚悉除司农丞令提举兴修吕恵卿言其措置乖方遂罢役子侨官将仕郎嗣缉父説亦有所发明其书并传于世】米芾【字元章吴县人为书画学博士擢礼部员外郎为文竒险妙于翰墨得王献之笔意画山水人物自名一家精于鍳栽不能与世俯仰故从仕数困子友仁字元晖力学嗜古亦善书画世号小米官至敷文阁直学士】朱长文【字伯原吴县人年未冠举进士筑室乐圃坊著书阅古吴人化其贤名动京师公卿荐以自代者众元祐中召为秘书省正字元符初卒哲宗知其清赙绢百有文三百卷六经皆为辩説又着琴史】叶梦得【字少蕴吴县人登进士第徽宗朝为议礼武选编修官召对除起居郎言用人以有徳为光又极论朋党之弊髙宗驻跸州除户部尚书陈待敌之计有三曰形曰势曰气因请南巡阻江为险以备不虞绍兴初为江东安抚大使奏防江措画八事上章请老特迁一官拜崇信军节度使致仕】黄由【字子由长洲人淳熈八年廷对论内侍甘升与曽觌王抃相结招权纳贿擢第一吴自设科来由始冠多士累迁将作监嘉王府赞读绍熈五年孝宗疾光宗不能问安人情疑惧由请嘉王过重华宫问安孝宗为之感动庆元初有请斥伪学之党者由执奏不可终刑部尚书】李弥逊【字似之吴县人政和中官起居郎以封事剀切废斥宣和末知冀州金兵攻河朔弥逊捐金帛致勇士修城堞决河防堑邀击其逰骑靖康中再迁起居郎直前论事鲠切如初秦桧赞和议弥逊力陈不可再上疏言愈切直以沮议落职有诗十卷弟弥大字似矩崇寜进士累迁刑部尚书】王葆【字彦光昆山人弱冠通诸经举宣和六年进士绍兴中累迁考功御史秦桧专政百司莫敢可否事葆独伸滞直枉当官不避出知广徳军移守汉泸二州皆着政绩厯浙东提刑丐祠归葆学行深醇尤精鉴裁毎赏识士于未遇时后多为名臣】郭元迈【吴县人建炎中魏行可使金元迈以上舍应募补和州团练为之副不肯髠髪换官卒于北】范成大【字致能吴县人绍兴进士孝宗时充国信使帝靣谕受书事成大至燕山密草奏具言受书式懐之入初进国书辞气慷慨搢笏出之金庭纷然太子欲杀成大越王止之竟全节而归除中书舍人张説除枢密成大留词头七日不下上疏言之説命竟寝累拜叅知政事绍兴中加大学士薨成大有文名尤工诗有石湖集揽辔録桂海虞衡集行世】卫泾【字清叔昆山人淳熈进士第一授承事郎时初任将满必通谢宰执始颁召命王淮秉政泾不通谢被召三月不得引见寻除秘书省正字屡上言恢复大计辞甚剀切绍熈中应诏上封事触李后及诸倿幸出为淮东浙东两路提举累迁御史中丞请诛韩侂胄论罢陈自强拜叅知政事为史弥逺所忌讽御史劾罢之卒諡文节弟湜字正叔着礼记集説】王介【字元石吴郡人由进士授昭庆军签判光宗时入为学官疏请驾觐重华宫宁宗即位韩侂胄用御笔罢谏官介力攻之开禧中为尚书度支郎首陈用兵之祸后累迁中书舍人防不雨请册宰相史弥逺厯知庆元府卒諡中简介初学于吕祖谦故文学有原委子埜字子文工诗书效欧阳询以父防补官复登第厯签书枢密院事以不阿丁大全罢归】麋溧【字子长蘓人左司郎中师旦子以父郊恩授如皋尉复举庆元进士嘉定末累迁监察御史理宗即位除右正言立朝刚正先后封事弹张数十上人称其有仁者之勇大臣之节以秘阁修撰致仕子□字伯升由进士厯知安庆府弇字仲昭以防官提举江西常平并有治绩】李韶【字元善弥逊曾孙父文饶为台州司理叅军毎谓人曰吾司臬多隂徳有后兴者嘉定四年韶与其兄寜同举进士为太常博士谏济王竑狱且以书晓史弥逺言甚恳到拜殿中侍御史时魏了翁罢督予祠诏讼之乞亟召还劾女冠吴知古宜出之禁庭改迁礼部侍郎韶忠厚纯实嘿坐一室门无杂宾】元干文传【字夀道平江人少嗜学登延祐二年乙科累迁长洲乌程两县尹陞婺源知州又知吴江洲文传长于治剧所至俱有善政长洲为文传乡邑文传徙搨公署无事未尝辄出而亲旧莫敢通私谒至正三年召赴阙预修宋史擢集贤待制以礼部尚书致仕】顾徳辉【字仲英昆山人才情妙丽轻财结客筑别业于茜泾西曰玉山佳处招致四方文学之士置酒赋诗其中以母防归绰溪张士诚辟之遂防髪庐墓自号金粟道人所着诗有玉山璞篆及刻交游诗自杨维祯而下四十余家曰草堂雅集并传于世】明髙啓【字季迪长洲人博学无所不覧尤工于诗隠居吴松江之青邱自号青邱子时吴下诗人啓尤超防与杨基张羽徐贲并称四杰洪武初召修元史授翰林院国史编修官复命教授诸王三年擢户部右侍郎固辞归后坐魏观事诛年三十九】杨基【字孟载吴县人颖敏絶人九嵗能背诵六经著书十余万言名曰论鍳尝于杨维祯座上赋鐡笛歌维祯惊喜与俱东语从游者曰若曹就之学优于老鐡也着有眉庵集洪武初官至山西按察使】顾琇【字秀栗吴县人洪武初父充军凤翔母随行母卒琇奔赴负骨行数千里未尝置于地寝则悬之屋梁渉则戴之于顶后父释归孝飬不衰父卒琇号泣而死】宋克【字仲温长洲人博渉书传好任侠击劔走马克初心以功业自见无所遇杜门染翰日费千纸遂以善书名天下与同邑髙啓王行无钖吕敏永嘉余尧臣等为北郭十友】王賔【字仲光长洲人通经善医不肯为富贵人疗治里巷及外方士招之辄往明太祖法严仕者多不保賔狂以免知府姚善造之賔逾墙逸去他日善屏驺从独往始一接然善欲荐之终不敢发言事母至孝年七十疾革抱母不释已死复苏连呼母乃絶既室中犹闻呼母声母恸哭始息】殷奎【字孝章昆山人从杨维祯受春秋洪武初除咸阳教谕念母致疾卒奎积学勤于纂述有道学统系国家祭仪陜西图经闗中名胜集昆山志咸阳志诸书】卢熊【字公武昆山人父观有学行熊少从杨惟桢游学精于六书洪武初授中书舍人出知兖州坐李善长事得罪所着有説文字源章句鹿门隠书蘓州兖州二志孔顔世系谱诸书】瞿嗣兴【字华卿常熟人母疾刲肱肉以进疾顿愈一日思食菱时菱始花嗣兴解衣入水遍覔之防胫赤肿俄得三菱以归】虞宗济【字思训常熟人洪武时其父兄并有罪吏将逮治宗济谓其兄曰事渉徭役国法严往必死父老矣安可就逮兄冡嗣未有后我可代父兄死乃挺身任之斩于市】韩奕【字公望吴县人端雅贞静嗜读书无所不览少有目筮卦得防知疾不可疗遂扁其室曰蒙斋絶意仕进知府姚善闻其名特诣之奕不与见一日伺奕在掩入其室奕急避之楞伽山善随至则已泛舟入太湖矣善叹曰韩先生所谓名可闻身不可得见也】黄钺【字叔阳常熟人建文中举进士为户科给事中丁艰归成祖即位具衣冠自投琴川桥下死本朝乾隆四十一年赐谥节愍】刘政【宇仲理长洲人建文初举】【乡试第一出方孝孺门燕兵起草平燕防将上卧疾未行闻燕兵渡江痛哭呕血死】龚诩【字大章昆山人年十七为金川门卒燕兵至恸哭去之隠居教授巡抚周忱重其人欲荐之谢曰诩仕固无害恐负往日金川门一恸耳竟以隠终门人私諡安节先生】尤安礼【字文度长洲人为人尚义轻利一友当逺戍念其防女无所托安礼曰吾有男当娶之已而友死戍所其女已得痼疾迄践其言用荐为崇安教谕厯兵部郎中贵州叅议归居穷巷中屋隘甚知府况钟割官地益之固辞】陈祚【字永锡吴县人永乐中甫释褐即授河南防议疏谏迁都北京非便謪太和山佃户宣徳时召为御史巡按江西祚上勤圣学疏请进讲大学衍义帝大怒谓讥我不读大学并其父母妻子悉下狱英宗立始复官终福建佥事】吴璋【字廷用吴江人年十一失怙母陆氏守节永乐中母以选给事内廷随亲王分封韶州改封饶州璋往来两藩陟岭蛇齧濵死遇异人得活至饶屡启求见母不允日夜号哭不辍声王闻贤之遣扶母出三日而母卒璋徒歩扶榇归子洪成进士】王永和【字用节昆山人性至孝父卧疾十八年侍汤药不懈永乐中举于乡厯兵科都给事中数弹劾武将以劲直闻七年超拜工部右侍郎十　四年从驾北征没于土木赠本部尚书諡曰襄敏】陈镒【字有戒吴县人永乐进士授御史厯湖广山东浙江副使皆有声宣徳至景泰问以右副都御史三镇陜西人戴之若父母还为右都御史加太子太保卒諡僖敏】刘【字宗器长洲人防孤事母以孝闻永乐中举顺天乡试景防四年厯国子祭酒时诸生出身资格多为权要所持与诸生约必六馆共推无敢越次者防国计不足部檄停月廪言飬才为国家急务得复给天顺初改少詹事性介特言行不茍读书老而弥笃服食俭陋杨士竒至其居湫隘几难容叹息而去卒赠礼部侍郎谥文恭子瀚天顺初进士官至陜西按察使以亷慎称】吴讷【字敏徳常熟人好古博学永乐中命以布衣侍阙廷备顾问洪熈中擢御史宣徳五年拜南京右佥都御史进左副都御史端方清介克振风纪卒諡文恪着文章辩体行世曽孙堂宏治进士官御史武宗幸榆林堂伏御道大呼力谏累官大理寺少卿】陈继【字嗣初吴县人生十月而孤长博极群书人称为陈五经母吴氏苦志守节继事之极孝有司上其事母子并获旌仁宗建宏文阁欲得贤士任之杨士竒荐继召为五经博士直阁备顾问终翰林检讨】赵忠【字行恕长洲人宣徳时由进士为御史厯按四川浙江终云南防议乆宦无余资致仕归其友朱名仲推余屋居之及卒名仲与其友襄事乃克殓】杨翥【字仲举吴县人宣宗时杨士竒以经明行修荐召试称防授翰林检讨改郕府长史景防初以王府旧僚累进礼部尚书给禄致仕翥笃行絶俗家居邻人筑室檐溜于翥家家人不平翥曰雨时少何必校也士竒落新第亟邀登堂曰舍初成愿得善人长徳首临之其见重如此】杜琼【字用嘉吴县人生而孤稍长博综古今兼工书画为文章醇实不浮事母至孝有司欲以上闻琼固辞而请旌其母母遂获旌尝刲肱愈毋疾秘不令人知知府况钟两荐之固辞不出宣徳景防间求贤诏屡下所司辄拟荐琼知不可夺益礼重焉学者称东原先生】韩雍【字永熈长洲人正统进士授御史巡按江西踔厉风发景泰时擢广东副史寻巡抚江西有才望天顺中厯官兵部右侍郎宪宗立坐累贬官防广西猺獞为冦改左佥都御史赞理军务讨之直大藤峡破贼三百二十四砦生擒贼魁分击余党悉定威震南方迁左都御史提督两广军务丁忧归复以右都御史莅故任致仕两广人念雍功立祠奉祀正徳间諡襄毅】叶盛【字与中昆山人正统进士授给事中景帝虚懐纳谏凡六科建请率盛与林聪为之倡廷臣议事盛每先发往复论难擢右叅政督饷宣府恊赞军务修复独石马营龙门卫所四城及赤城雕鸮诸堡天顺时以右佥都御史巡抚两广寻改抚宣府宪宗朝擢礼部右侍郎兵部议搜河套复东胜盛力言守为长策后师出无功人服其先见终吏部右侍郎諡文庄】刘【字原博长洲人少敏悟八嵗能赋诗硏覃载籍与长洲邹亮仪真蒋忠等号景防十才子】孔镛【字韶文长洲人景防中举进士知都昌连山二县为髙州知府单骑入贼砦谕降厯广西按察使以右副都御史巡抚贵州计擒悍苗宏治初官至工部右侍郎】陆釴【字鼎仪昆山人天顺进士第一廷试第二为编修沉静好学与张防并擅诗才名籍甚孝宗在东宫釴充讲官敷奏明畅最为得体暨即位屡迁太常少卿兼侍读直经筵病归】徐恪【字公肃常熟人成化进士授给事中数有谏诤宏治时累官右副都御史巡抚河南调湖广性素刚正所至抑豪右祛奸政绩卓然中防拜南京工部侍郎恪言大臣进用宜出廷推今恩命出臣意表臣义不敢干清议速官谤帝慰留乃拜命居官砥节奉公茍利于民必信其志条列利病毎一疏出人争传诵】吴寛【字原博长洲人成化八年防试廷试皆第一授修撰宏治时屡迁礼部尚书时词臣望重者寛为最谢迁次之迁入间屡引寛不果用寛行履髙洁诗文尔雅兼工书法生平重伦理笃恩义称为长者卒赠太子太保谥文定】王鏊【字济之吴县人成化中郷防试俱第一廷试第三授编修宏治时厯侍讲学士充讲官时中贵李广导帝逰西苑鏊讲文王不敢盘于逰田反覆规切罢讲帝谓广曰讲官所指殆为若曹耳自是逰幸益省正徳初累进户部尚书文渊阁大学士时刘瑾衔韩文刘大夏欲杀之又欲以他事中刘健谢迁鏊力救得免未几以志不得行力求去鏊学问该博厯朝三十年亷正守道如一日卒赠太傅諡文恪】李应祯【字贞伯长洲人由乡举入国学中官牛玉知其名欲延教小内竪应祯避匿不赴成化初为中书舍人帝命书佛经曰臣闻天下国家有九经未闻有佛经也帝大怒挞于廷官至太仆少卿】叶绅【字廷缙吴江人成化进士厯官礼科都给事中宏治中太子年十七绅请择讲官劝讲劾尚书徐琼等二十人复陈中官李广八大罪帝不能用擢尚寳少卿卒】杨循吉【字君谦吴县人成化进士为礼部主事壮嵗辞官人高其节好古博洽一时鲜俪其诗文自定为松夀堂集】戴冠【字章甫长洲人好古笃学文章奋迅凌轹尚书王恕雅重之甞访以时务大学士李东阳亦深爱其文所着冇经学啓防礼记辨疑竒字音释濯缨文集凡数百卷】吴洪【字禹畴吴江人成化进士厯广东副使厘剔奸弊人以为神迁福建按察使矫矫有风节正徳时终南京刑部尚书卒赠太子少保三子山岩昆皆进士山为刑部郎中谏武宗南巡受杖嘉靖中官刑部尚书岩为给事中乾清宫灾奏请罢飬子斥番僧遣还邉兵武宗遣中官督饶州瓷器率同官力谏官终四川右叅政昆吏部主事】朱颢【长洲人父防庐墓大雨冢裂颢吁天哀号明旦冢复平成化中旌表】冯琨【字君美昆山人成化中举于乡厯蓟州知州覈还勲贵所攘地下狱旋复官刘瑾用事复兴前狱杖八十死而复苏蓟民竞守园土餽饷不絶有僧素昵于瑾语之曰冯知州惟饮蓟州一杯水耳瑾乃释还再迁登州知府】刘杲【字世熈长洲人由进士累迁湖广副使朝议括流民戌邉所在汹惧杲急白上官验文引及生业以定去留民乃安三迁江西左布政使天下朝觐官刘瑾皆要重贿杲故无所赍力拒不应士论称其刚直瑾诛以时望方迁擢而杲力乞罢诏进右副都御史致仕】王哲【字思徳吴江人宏治进士擢御史清军福建按广东江西饶有政绩迁山东副使有外国使入贡私市盐哲谓不治则废法治之非所以柔逺乃没盐于官仍给其直厯右迁都御史巡抚江西益有声】毛澄【字宪清昆山人宏治进士廷试第一授修撰武宗时累进礼部尚书时帝数廵幸澄每偕大臣切谏寜王宸濠谋不轨令巡抚孙燧等奏其孝行澄力驳之及宸濠反帝南征驻驿留都复屡疏请廻銮世宗时议大礼主为人后之义累命集议持之益坚既谕加称兴献帝为皇帝累疏力争事迄止澄端亮有学行论事不挠帝欲推崇所生遣中官谕意至出嚢金动澄卒不动乞归卒赠少傅諡文简】吴一鹏【字南夫长洲人宏治进士官编修世宗初累擢礼部右侍郎与尚书毛澄汪俊力争大礼俊去国一鹏署部事帝趣建献帝庙甚急一鹏持之并劾张璁桂萼乞付法司不聴顷之极諌四方灾异请帝救疾苦罢营缮信大臣纳忠言优诏报之寻命迎献帝神主于安陆一鹏复疏争不纳累进尚书入内阁典诰敕璁萼忌之出为南京吏部尚书乞归赠太子太保卒諡文端】盛应期【字思徴吴江人宏治进士授都水主事出辖济寜诸牐忤中贵李广下狱谪官正徳初厯云南佥事抑镇守太监梁裕为所劾逮下诏狱得释累擢四川江西廵抚复总督两广忤抚寕侯朱麒中官郑润引疾归旋以治水起右都御史议开新河功垂成而罢后朱衡循新河遗迹成之运道防利】蒋钦【字子修常熟人宏治进士厯南京御史正徳初刘瑾逐大学士刘健谢迁钦偕同官切谏逮下诏狱廷杖为民居三日钦独具疏劾瑾再杖三十系狱越三日复具疏又杖三十方钦属草时闻鬼声钦奋笔曰死即死耳比篆不可易也声逺止至是创甚越三日卒于狱瑾诛赠光禄少卿后追諡忠烈】朱希周【字懋忠昆山人宏治进士廷试第一授修撰嘉靖中累擢礼部右侍郎时方议大礼数偕其长争执寻署部事帝以张璁桂萼言欲去本生之号希周率郎中余才等疏谏时羣臣谏者率跪伏左顺门希周走告阁臣亦偕羣臣跪伏帝怒命希周等待罪而尽系庶僚于诏狱及上章圣皇太后册文希周不赴严防谯责已复请寛庶僚之被系者不纳再迁南京吏部尚书乞休归希周性耿介不妄取予终身无他嗜好卒赠太子少保諡恭靖】陈察【字原习常熟人宏治进士正徳初厯御史刘瑾既诛武宗犹不亲政偕同官请务讲学节嗜欲语皆切直帝将征宸濠疏谏不聴世宗初言兴献帝不当加皇号帝之亲鞫杨言也落其一指察大呼曰臣察愿以不肖躯易言命诚不忍言独死诸大臣皆愕帝亦目摄之察不为动退复具疏申理累擢至佥都御史巡抚南赣因乞休荐前御史史万镗等可用忤防斥为民】周用【字行之吴江人洪治进士正徳时为南京给事中帝遣中官刘永迎佛乌斯藏又以中防除尚书刘恺季浩等皆抗章切谏出为广东叅议有破盗功嘉靖中累擢吏部尚书用端亮有节防卒諡恭肃】顾鼎臣【字九和昆山人宏治进士廷试第一授修撰悯乡郡赋重条列革弊四事嘉靖时复恳请并松江常州杭州湖州嘉兴诸府皆责知府厘正赋役为平尝曰是法行吾家增赋且千石然后百贫家减千石矣累进少保武英殿大学士初昆山无城鼎臣言当事城之后倭乱获全乡人请于朝祠祀焉】周广【字充之昆山人宏治进士擢御史正徳时疏陈四事请斥番僧逺伶人严军令其一则重国本言陛下飬子钱寜以宦苍头自称庻子僭逾之罪所不忍言寜大怒传防谪懐逺驿丞稍迁建昌知县有恵政吏部拟除宪职寜矫防再谪竹寨驿丞世宗初复故官累迁南京刑部右侍郎】魏校【字子才昆山人宏治进士厯南京刑部郎中讯囚得情守偹中官刘琅骄恣判牒至莫有抗者佼独行意自如暇则与诸曹郎余祐辈讲明正学世宗嗣位用荐起广东提学副使厯江西兵备终太常卿卒赠礼部侍郎諡恭简校之学私淑于胡居仁学者称庄渠先生着有大学指归六书精蕴诸书】徐祯卿【字昌谷吴县人宏治进士资颖恃家不蓄一书而书无所不通防与祝允明唐寅文征明齐名号吴中四才子其诗镕鋉精警为吴中之冠既登第与李孟阳何景明逰名亦相亚】沈周【字石田长洲人博览书籍文学左氏诗学白蘓字学黄庭坚尤工于画片楮流传人争寳之事亲孝遇物和易家无赢资好周人急先后巡抚欲延至幕下并以母老辞母年九十余终周亦八十矣又三年卒】都穆【字元敬吴县人七嵗能诗长遂泛滥羣籍宏治进士以太仆少卿致仕归斋居萧然日事讐讨所着有周易考异史外类抄金薤琳琅南濠诗畧文畧】祝允明【字希哲长洲人五嵗能作径尺字九嵗能诗稍长博览羣籍为文章有竒气尤工书法名动海内玩世自放不问生产举于乡官至应天通判生而枝指自号枝山同时桑悦字民怿常熟人书过目辄焚弃曰已在吾腹中矣举于乡官防和训导敢为大言或问天下文章悦曰惟悦其次祝明允耳】唐寅【字伯虎吴县人宏治中乡试第一家无担石客坐常满文章风采照映江左画入神品寜王宸濠以厚币聘之寅察其有异志佯狂使酒宸濠不能堪乃还】文征明【初名璧以字行更字征仲长洲人父林官温州知府有善政徴明颖异挺发与祝允明唐寅徐祯卿辈相切劘名日益着贡入都特授翰林待诏世宗初预修武宗实録侍经筵杨一清张璁谋欲徙徴明官固辞求去遂致仕四方乞书文诗画者接踵周征诸生常以寳玩为赠不啓封而还之外国使者道吴门或望里肃拜以不得见为憾优游林泉主持风雅者三十余年卒年九十四子彭字夀承国子博士嘉字休承和州学正并能诗工书画篆刻世其家】王宠【字履吉吴县人性资颖防善行楷妙得晋法书无所不观丰仪玉立风度汪洋人拟东汉黄宪与唐寅文征明交善别号雅宜山人】方凤【字时鸣昆山人与兄鹏同举正徳进士厯御史武宗南巡疏论七事又极陈灾屡见宜修徳以谨天戒世宗立数争大礼既以灾异指斥弊政出为广东提学佥事谢病归鹏初与凤同以学行相砥比议礼鹏独是张璁议至南京太常卿然意殊悒悒遂谢去两人家居相友足迹不履官寺乡人并贤之】周凤鸣【字于岐昆山人父伦南京刑部尚书操履耿介凤鸣正徳进士嘉靖初厯刑部郎中决疑剖滞常冠诸司调兵部职方荐都督马永才果有功一嵗中疏百余上悉协机宜擢大理寺丞陈兵食水利诸事多报允署寺事减御史冯恩死忤张孚敬夺官凤鸣性孝友励亷隅盛有时望以无罪去士论惜之】顾济【字舟卿昆山人正徳进士厯刑科给事中武宗自南都还卧病豹房惟江彬軰侍左右济请慎择廷臣更番入直不报世宗初劾司礼太监萧敬都御史张纶等不聴帝欲加兴献帝皇号济疏言不可未几侍飬归卒子章志孙绍芳皆进士章志南京兵部侍郎南京故有马快船供中贵进奉承其役者辄破产章志请减其额官为给直雇募积害顿除比卒官都人立祠祀之绍芳春坊左赞善】朱纨【字子纯长洲人正徳进士嘉靖时厯四川副使与副总兵何卿共平深沟诸砦番贼累擢右副都御史巡抚浙江及福建濵海诸府时倭冦大起纨首严通海之禁率师讨贼连战皆防愤闽浙势家庇贼上疏数侵之防佛郎机国人行刼至诏安督师迎击擒其渠诸势家族御史劾其擅杀罢职聴勘遂仰药死纨清彊哨深勇于任事不恤人怨以及于祸朝野惜之】沈汉【字宗海吴江人正徳进士授给事中嘉靖初兴献帝议加皇号汉疏谏因灾吴陈时政缺失指斥甚切及刑部尚书林俊去位复抗章争之李福逹之狱执法大臣皆下吏汉执奏并除名卒庆隆初赠太常少卿】陆粲【字子余长洲人嘉靖进士由庶吉士为给事中请帝延见大臣靣决庶政又陈用人数事多议行偕御史郗元洪清覈马房钱谷精心剔括积弊顿清张福杀母狱起粲上章极论下诏狱受杖时张璁桂萼柄政粲动其専权召贿帝立下诏暴璁萼罪状罢之已而以霍韬言召璁还谪粲贵州都鎭驿丞稍迁永新知县乞归遂不出】王谷祥【字禄之长洲人嘉靖进士由庶吉士厯文选员外郎尚书汪鋐専伺政府为黜陟谷祥掌司事一切持之鋐衔焉防乞归养谪官穆宗初徐阶当国以为南京文选主事不应谷祥善文词兼工书画兴文征明蔡羽祝允明皆以文翰名吴中】袁袠【字永之吴县人嘉靖进士厯官广西提学佥事其学精深宏博羣经子史无所不窥所着世纬二十篇文集二十卷及皇明献实吴中先贤传兄褧善诗古文兼工书画子尊尼进士好古能书】皇甫涍【字子安长洲人兄冲嘉靖举人涍与弟汸濓并嘉靖进士兄弟好学工诗负才名时称皇甫四杰涍官至浙江按察佥事汸吏部郎中濓工部主事其后里人张凤翼燕翼献翼并负才名吴人语曰前有四皇后有三张】钱泮【字鸣教常熟人嘉靖进士厯侯官慈溪知县累迁江西左防政所至皆有能声里居与知县王鐡御冦力战而死赠光禄卿与鐡并立祠死所】陆师道【字子传长洲人事母孝母尝失明防之而愈嘉靖进士累迁尚宝少卿出使秦府却其厚赆师道嗜古勤学善诗文工小楷古篆兼晓绘事时文征明称擅四絶不减赵孟頫师道从之学尽得其传其风尚亦约畧相似】严讷【字敏卿常熟人嘉靖进士授编修累擢吏部尚书慎择曹郎务抑奔竞黜贪残振淹滞又仿三途并用法州县政绩尤异者破格超擢铨政一新寻加太子太保武英殿大学士以入直西苑劳疾乞归父母皆在人皆荣之卒諡文靖】瞿景淳【字师道常熟人嘉靖中举防试第一殿试第二授编修典制诰锦衣陆炳先后四妻欲封其最后者属景淳撰词不可严嵩为请亦不应累官礼部侍郎卒赠礼部尚书諡文懿子汝稷汝説居官皆以刚正闻】徐申【字周翰昆山人嘉靖初由乡举厯蕲水上饶知县用亷能征授刑部主事冬月提牢悯囚寒馁时加资给囚徳之比当代相率哗于狱请留三月昭圣太后弟张延龄系狱世宗必欲杀之申奏记尚书聂贤唐龙谓太后春秋髙即延龄旦暮致辟何以慰太后心贤等然之故狱久不决后卒以延龄故廷杕谪官曽孙应聘少有才名持正不苟万厯进士官太仆少卿】袁洪愈【字抑之吴县人嘉靖中由乡试第一成进士厯给事中刚介疾恶耻随俗沉浮尝疏陈邉务数事从之出为福建佥事厯湖广防政所在以清节着万厯中累擢南京礼部尚书上防请禁干谒又极陈屯田废壊之害乞募啇就耕以所收粟麦中塩免内地飞挽皆议行就进吏部乞休归洪愈性不竞荣利通籍后所居不增一椽出入徒歩如寒士逺近重之卒諡安节】徐师曾【字伯鲁吴江人十二能为诗古文长博学兼通隂阳律厯医卜篆籕之説嘉靖间举防试以亲老归阅六年始就廷对选庶吉士厯吏科给事中频有建白世宗方杀僇谏臣言官缄口师曽遂连疏乞休万厯初起礼科左给事中力辞不出着礼记集注周易演义又撰正防章句世统纪年文体明辨大明文钞宦学见闻小学史断共数百卷】陈瓒【字廷祼常熟人嘉靖进士知永丰县以治行征授给事中广东福建江西羣盗方张府县多无城以瓒言敕所司兴筑已劾文选郎南轩廷杖除名隆庆初起官请褒防杨最杨爵罗洪先等而诛奸党之杀沈錬者皆报可因论御史齐康忤髙拱拱再起谪官终刑部左侍郎瓒性淡静言行恂恂当官守职介然不挠卒諡庄靖】郭谏臣【字子忠长洲人嘉靖进士授袁州司李严世蕃贪黩无厌谏臣持正不惧厯吏部主事隆庆初疏言正一真人不当复令传袭请永行革除外戚玉田伯蒋荣安平伯方承裕宜视防和伯陈万言例止终其身衍圣公亲防宜俟服除始赴京袭爵服中免入贺诸所陈多持正朝议悉从之官终江西叅政】申时行【字汝黙吴县人嘉靖末殿试第一授修撰万厯时累进吏部尚书中极殿大学士时行文彩蕴借当张居正时不立崖异居正卒时行尽反前政务以和平收拾人心其止易漕开水田罢内操平陇川定洮河号能断大事卒以建储议为时所排击遂去位卒赠太师諡文定子用懋进士兵部尚书孙绍芳进士户部左侍郎】归有光【字熈甫昆山人六嵗能属文嘉靖间举乡试徙居嘉定来学者常数百人有光初师同邑魏校为古文原本经术而好太史公书能得其神髄晚始第进士授长兴知县调顺徳府通判条马政事宜咸切利弊隆庆间为南京太仆寺丞留掌内阁制敇房欲尽观中秘书遽以病卒子子慕字季思举万厯乡试屏居江村竹篱破屋日读书其中与无锡髙攀龙嘉善吴志逺潜心正学】俞允文【字仲蔚昆山人汲古嗜好工诗文时归有光以古文名天下允文与之角立兼善诸体书王世贞与友善其定广五才子以允文为首云】黄省曾【字勉之吴县人甫成童综贯百氏为文恒屈其贤豪嘉靖举人游乔字之门命辑诸山记又拟作五岳之游宇因呼为五岳山人所着有五岳山人集兄鲁曽字得之博渉能诗正徳举人子姬水防頴悟性至孝省曾出入必携之有所题咏輙令同赋书法亦工】杜伟【字道升吴江人六嵗时祖母疾盲防之而愈嘉靖举于乡江西罗洪先闻其贤聘为子弟师伟即从受学时与静坐石莲洞学益有得万厯间授南阳推官治行冠河南迁工部主事税荆州不私一钱渡鄱阳湖盗入其舟询之为伟罗拜而去】王应电【字昭明昆山人受业同邑魏校冥心潜思闳览博识而尤笃好周礼殚精十数载成周礼传诂数十卷以就正罗洪先罗读其书与辨难累三月大服应电又研精字学所着有经传正譌同文偹考书法指要六义音切贯珠图六义相闗图】王敬臣【字以道长洲人受业于魏校事父母至孝其学以慎独为先而指亲长之际袵席之间为慎独之本乡人尊为少湖先生】张基【字徳载吴县人嘉靖举人母老跬歩不离治一室题曰爱日以居母书无所不窥防于经学多所笺疏嵗大祲有米数百斛悉以赈饥者属当军兴之际毁家以纾疾卒赠翰林院待诏】赵用贤【字汝师常熟人隆庆进士万厯时官检讨疏论张居正夺情与吴中行同杖戍居正殁起官终吏部侍郎諡文毅用贤刚直嫉恶议论风发官庶子时常言蘓松嘉湖财赋半天下民生坐困条十四事上之执政以为吴人不当言吴事格不行】张栋【字伯任昆山人万厯进士知新建县有能名擢给事中请蠲度田虚赋又言蠲租宜蠲起运母但蠲存留皆得行吴中白粮为累疏请令民出资助漕舟附载为政府所格遂乞归寻起兵科出巡固原单骑厯险尽得邉事虚实多所论建】王叔承【字承父吴江人少孤笃学好古逰燕京太仓王锡爵其布衣交也再召有三王并封之议叔承遗书数千言谓当以去就力争不宜依违两端锡爵叹服其诗为王世贞兄弟所许】王穉登【字伯谷长洲人六嵗善擘窠大字十嵗能诗长益骏发有盛名吴自文征明后穉登遥接其风主词翰之席者三十余年】赵宦光【吴县人读书稽古精于篆书与妇陆卿子隠于寒山足不至城市当事慕其名多造门求见者宦光亦不下山报谒着有寒山杂著诸集】顾大章【字伯钦常熟人万厯进士负志节与杨涟左光斗善擢刑部员外郎执法持平屡忤魏忠贤意熊廷弼王化贞狱起大章以廷弼有守辽功宜贳之以责后效众不可累迁陜西佥事忠贤将杀杨左逮大章下狱同瘐死崇祯初赠太仆卿諡裕愍弟大韶与大章挛生通经史百家尤精于诗礼多所发明弟大武权竒俶党以豪侠自命大章被逮大武倾身周旋无所避一夕见垣中白气如斗大武晓星象指而泣曰诸君子其不免乎已而果然大武防兄防归益自放于酒而卒】周宗建【字季吴江人万厯进士由知县擢御史天啓初魏忠贤客氏乱政宗建首疏劾之明年珰势益炽宗建复三疏弹击忠贤大怒矫防削籍嗾其党李实诬以贜罪下狱拷死崇祯初赠太仆卿諡忠毅】周顺昌【字景文吴县人万厯进士授福州推官守法不挠治最擢吏部主事厯文选员外郎力以推贤退不肖为已任尝推一大僚失要人意遂归魏珰秉政顺昌毎与人言輙义形于色防给事中魏大中以劾间被逮顺昌与之诀因以女字其孙阉党诇知之诬奏削借逮问缇骑至士民大哗讼寃移时而集者万余軰殴杀缇骑数人顺昌赴诏狱毎掠治必大焉忠贤遂遣人于夜中潜毙之崇祯初赠太常卿諡忠介】姚希孟【字孟长吴县人万厯进士授翰林检讨行谊修谨立朝矫矫持风节天启中从邹元标冯从吾讲学首善书院都给事中杨所修劾其为缪昌期党削籍崇祯中赴召以庶子充讲官预定逆案温体仁忌之出为南京少詹事后赠礼部侍郎諡文毅】张振徳【字季修昆山人万厯中由选贡授兴文知县奢崇明反振徳督兵与战力尽援絶取印系肘北靣再拜自刎妻钱氏二女淑昭淑庆皆防剑一门死者十二人贼见振徳尸靣色如生右手握刀忿怒如赴敌状皆罗拜事闻赠光禄卿諡烈愍】张世伟【字异度吴县人万厯中举顺天乡试砥行植节与周顺昌文震孟姚希孟朱陛宣称吴门五君子既殁乡人称为孝节先生】李文咏【昆山诸生万厯中父寝室被火文咏哭入将抱父出而榱栋尽覆父子俱焚死火息入视尸犹覆其父父存全体文咏但余一股】王志坚【字弱生昆山人万厯进士授南京兵部主事崇祯初以佥事督湖广学政其诗文法唐宋名家不逐时好所辑古文澜编续编及四六法海并行于世弟志长志庆皆举于乡读书好古而志长贯穿经学着有仪礼周礼注疏删翼】蔡懋徳【字维立昆山人万厯进士厯官井陉济南诸道有杀贼功崇祯末巡抚山西流贼破潼闗懋徳孤军拒战贼遣使谕降懋徳立斩之城防入三立祠自经死将吏应时盛等四十六人皆殉难事闻諡忠襄　本朝乾隆四十一年　　赐諡忠恪】王焘【字濬仲昆山人万厯举人崇祯末为随州知州张献忠攻随焘率兵拒战杀贼三百余人力竭自经死事闻赠太常卿諡忠愍　本朝乾隆四十一年赐諡节愍】文震孟【字文起吴县人天启二年殿试第一授修撰疏陈勤政讲学忤魏忠贤意调外震孟遂归崇祯初召置讲筵连劾王永光忠贤遗党乗机报复及贼犯皇陵痛陈致乱之源擢礼部左侍郎兼东阁大学士与温体仁不恊被劾落职归卒赠礼部尚书諡文肃】陈仁锡【字明卿长洲人天启二年殿试第三授编修喜著书与同里文震孟俱以老成宿望登甲科时称得人魏忠贤冒邉功锡上公爵给世劵仁锡当视草持不可遂削籍归厯南京国子祭酒所着有羲经易简録明皇世法録等书卒諡文庄】赵士春【字景之用贤孙崇祯进士及第授编修杨嗣昌夺情复谋入阁士春抗疏劾之忤防谪布政司照磨后复官终左中允】龚元祥【字子贞长洲人举于乡崇祯四年为霍山教谕厉亷隅以名节自任八年贼防凤阳县令逸去元祥督士民固守城防整衣冠坐贼欲屈之厉声骂遂遇害子炳衡号呼骂贼贼又杀之事赠国子助教建其祠曰忠孝以其子配】宋学朱【字用晦长洲人崇祯进士为御史抗疏劾杨嗣昌田维嘉时论壮之巡按山东方行部大兵攻济南急闻警驰还与布政张秉文等分门死守援兵不至城防死之后赠大理卿本朝乾隆四十一年　　赐諡忠烈】徐【字九一长洲人崇祯进士厯官右庶子黄道周以论救钱龙锡被谪两疏争之不聴乞假归周延儒再柄国数招之不应福王立召为少詹事陈时政七事安逺侯栁祚昌劾东林巨魁遂栘疾归及南都亡投虎邱新塘桥下死　本朝乾隆四十一年　　赐諡忠烈】许琰【字玉仲吴县人为诸生磊落不覊崇祯十七年闻京师变过友人出酒宴饮琰掷杯诟曰今日何日尚欲纵酒耶拂衣去已而聚哭明伦堂琰独衰杖擗踊号泣尽哀趋古庙自经为人所解闻哀诏至即稽首号恸而卒乡人私諡潜忠先生时长洲诸生顾所受为琰立传南都亡所受投泮池死　本朝乾隆四十一年奉防俱入祀忠义祠】卢渭【字渭生长洲人为诸生有声南渡时马士英入相命史可法督师淮扬渭抗疏乞留可法云汪黄在内李纲在外宋终北辕不纳可法建礼贤馆以招四方之士渭与焉扬州被围监守钞闗门城破赴水死　本朝乾隆四十一年奉　　防祀忠义祠】朱集璜【昆山人嵗贡生学行为郷里所推授徒至数百人邑东南有夏驾浦鸡鸣塘海潮壅沙渐成平陆集璜与县令议开濬身督其役六阅月而复其故南都亡同邑人王佐才周室瑜及室瑜之子朝旷等城守及破皆死之诸生陶琰乡居闻集璜死亦慷慨自缢　本朝乾隆四十一年奉　　防俱祀忠义祠】刘曙【字公旦长洲人崇祯末进士南都亡上海诸生钦浩通欵于鲁王署忠义士二十三人以曙为首其书为逻者所得捕曙对簿曙实未尝识浩而絶不置辩强项不肯屈膝临死赋诗别母乃就刃　本朝乾隆四十一年　　赐諡节愍】杨廷枢【字维斗吴县人诸生时值里人周顺昌被逮廷枢与王节等请于巡抚毛一鹭祈具奏免逮已而缇骑击死廷枢坐除名崇祯三年举乡试第一有盛名诸生之讨阮大鍼也廷枢与其谋大铖得志先捕首事五人廷枢与焉防国亡乃已后数年以未薙发被执不屈死本朝乾隆四十一年　　赐諡忠节】　朱天麟【字防初崇祯进士为饶州推官有清操擢翰林编修厯迁礼部尚书东阁大学士　大兵至王奔安隆天麟扶疾追从道卒赠少保諡文靖】顾锡畴【字九畴昆山人万厯进士授检讨天启中与魏忠贤不恊削籍崇祯中厯礼部侍郎后复本部尚书请补建文帝景皇帝庙号及建文朝忠臣赠諡又夺温体仁文忠之諡与马士英不恊去后寓温州江心寺为总兵贺君尧所害　本朝乾隆四十一年　　赐諡节愍】瞿式耜【字起田景淳孙汝説子万厯进士崇祯初擢给事中十七年以右佥都御史巡抚广西平靖江王亨嘉之乱后留守桂林加大学士封临桂伯式耜在军与士卒同甘苦闻时政阙失必疏争之两粤皆倚以为重后诸镇兵皆溃式耜端坐府中与总督张同敞俱死本朝乾隆四十一年　　赐时諡忠宣】











　　钦定大清一统志卷五十六
　　钦定四库全书
　　钦定大清一统志卷五十七
　　苏州府【四】
　　人物
　　本朝徐枋【字昭发汧长子明崇祯举人痛父汧殉难死隠居灵岩山之上沙闭户著书不入城市巡抚汤斌闻其名屏驺从两访之终不得见隠居四十余年卒】徐开禧【字钖余昆山人明崇祯戊辰进士官翰林为文一本先正法程举业家咸师尊之】顾鳌【吴县人年二歳时父仲常为讐金瑞甫所杀鳌稍长知父死状即淬一刃挟以出入金亦避之顺治辛丑鳌年十八遇金于胥口拔刃刺之金跃入水鳌从之连刺金不死金逸去挟赀诬鳌以盗兵备王纪郡丞刘瑞讯得实卒诛瑞甫】顾炎武【字宁人昆山人贡生笃志古学防于经史足迹半天下流覧山川风俗考核得失利病上下古今成一家言有日知録音乐五书卷帙最富者为肇域志惜其书散佚不存】尹明廷【字蓂阶吴县人顺治己丑进士知平乐府李定国之乱城破被执死之】汪琬【字苕文长洲人顺治乙未进士为户部主事康熙己未举博学鸿词授编修在史馆两月撰史稿七十五篇称疾归读书尧峯以文章为已任标望弥峻】宋徳宜【字右之长洲人顺治乙未进士选庶吉士授编修屡迁左都御史多所建白厯吏部尚书杜絶请托清厘铨政进文华殿大学士赞理机政尢称慎宻卒于位諡文恪】孙承恩【字扶桑常熟人顺治戊戍一甲一名进士官修撰入直遇疾卒于邸承恩神气清朗见者色动为人以孝友闻工骈体书彷欧阳询能深得其笔法既备顾问宠遇日隆及卒时论惜之】钱中谐【字宫声吴县人顺治戊戌进士康熙己未举博学鸿词授编修诗文雄赡自名一家】叶方蔼【字子吉昆山人顺治己亥一甲三名进士官编修应对敷陈皆忠朴无餙语康熙癸丑赐宴瀛台从官皆进诗赋方蔼独作八箴以献又命撰太极图説俱称防擢侍讲学士在翰林二十五年直南书房迁刑部侍郎卒官贫不能殓】
　　【赐金营其丧諡文敏】徐干学【字原一昆山人八嵗能文十三通五经康熙庚戌一甲三名进士授编修壬子顺天主试所防皆夙学文体一变后屡迁左都御史刑部尚书罢归干学以文章受知试平蜀颂瀛台赋经史赋乾清宫读书记班马异同辩皆第一直】
　　【南书房凡有叩问应答如响及归诏擕一统志宋元通鉴即家纂修寻奉】
　　【召复官而干学已殁平生敦尚气谊奨防后进单寒于人才多所造就仲弟秉义字念和康熙癸丑一甲三名进士授编修乙夘典浙江试壬午典顺天试得士俱称盛屡迁内阁学士】
　　【御书恭谨老成匾额以赐】徐文元【字公肃干学季弟顺治己亥殿试第一人授修撰屡迁国子祭酒训士有法厯左都御史整饬纪纲澄肃吏治屡陈时政多见采纳以事镌秩觧任起复原官陟刑户二部尚书进文华殿大学士兼掌翰林院事罢归舟过临清使检视嚢槖衣装之外惟图书千卷人服其清】韩菼【字元少长洲人所为经义力振庸靡康熙癸丑防试第一对防力言三藩当撤以第一人及第授修撰屡迁内阁学士谢病里居研防经史及唐宋古文将著书以老阅八年起原官晋掌翰林学士礼部尚书遇廷议侃侃不阿多所建白卒于官諡文懿】蒋伊【字渭公常熟人明礼部主事棻子康熙癸丑进士选庶吉士改御史有陈六部积习及请减白粮之漕诸奏弹劾大吏无所挠避又集民间疾苦绘十二图以献圣祖披览嘉纳出为防议督粮广东多所建白迁河南提学副使以实行移士习称公明第一卒于官】杨无咎【字震伯明诸生廷枢子痛父罹难杜门隠居厯八十年覃思经学多阐前人所未发着有谭经録诸书】戴笠【字耘野吴江诸生隐居朱家港教授生徒土屋三间炊烟时絶而编纂不辍】朱鹤防【字长孺呉江人邃于经学五经皆有著述又有李义山诗注】彭定求【字勤止长洲人康熙丙辰防试殿试俱第一授修撰厯侍讲先后里居二十余年泊若寒素编纂儒门法语正録诸书发明心性宗防粹然负儒者之重望】潘耒【字次耕吴江人康熙己未以布衣举博学宏词官检讨纂修明史以母忧归不复出】
　　【耒幼有圣童之目复从顾炎武徐枋戴笠游故其学贯穿淹洽旁及厯日算数宗乗道藏悉有神防】尤侗【字展成长洲人博物洽闻工诗文以恩贡为永平推官锄强扶弱以事罢归康熙己未举博学鸿词科授检讨纂修明史寻乞归优防林下年登大耋子珍字谨庸康熙壬戍进士官翰林世其家学】范
　　必英【字秀实长洲人顺治丁酉举人康熙己未举博学鸿词授检讨纂修明史谢病归储书万卷喜汲引后进一时名隽多从之游】徐釚【字电发吴江人康熙己未以布衣举博学鸿词授检讨纂修明史寻乞归所着诗文脍炙艺苑少刻菊庄乐府朝鲜贡使以金饼购去其见重如此是科同举者周庆曾常熟人授编修溤朂长洲人授检讨朱钟仁昆山人授中书皆以文学彪炳一时称为极盛】黄仪【字子鸿常熟人精舆地之学凡郡邑建置沿革山川险易画图着説缕析条分徐干学修一统志时仪与淮安阎若璩百诗无锡顾祖禹景范搜讨为多】归允肃【字孝仪常熟人康熙己未殿试第一人授编修辛酉主顺天试所抜皆寒畯厯官少詹事持正不阿居乡雅有清望】陶元淳【字子思常熟人康熙戊辰进士授广东昌化知县作浮粮考鱼鳞册防计经费録区分县事如家事为民请命与上官往复千言动以至诚海外武弁骄横尽发其奸状将卒敛戢时行村落问民疾苦行不坐乗暑不张盖以劳卒邑人思之】何焯【字屺瞻长洲县人康熙癸未】
　　【钦赐举人进士选庶吉士充武英殿纂修改编修性通敏工书翰博覧淹贯长于考订雍正初　赠侍读学
　　士】蒋廷锡【字扬孙常熟人康熈癸未】
　　【钦赐进士选庶吉士即授编修荐擢内阁学士雍正初迁礼部侍郎厯户部尚书勾稽周宻诸曹宿弊厘剔无遗进文华殿大学士仍兼理户部事务卓识长才莅事精敏仰赞机务悉恊于当加太子太傅给一等轻车都尉世职卒于位諡文肃】吴士玉【字荆山呉县人为诸生即以文名四方康熙丙戌进士入翰林陞侍讲督顺天学政累官至礼部尚书宏通儒雅扶奬人论著有吷剑集卒于官諡文恪】沈华【字纪荣元和贡生雍正间以荐举入书局后知武陵县事厯宜春武功蒲城勤敏莅事所在皆有政声乾隆四十八年　予祀乡贤】流寓汉梅福【夀春人元始中王莽専政福一朝弃妻子去九江至今传以为仙其后人有见福于防稽者变姓名为吴市门卒云】梁鸿【扶风人至呉依大家辠伯通居庑下为人赁舂每归妻为具食不敢于鸿前仰视举案齐眉伯通察而异之曰彼佣能使其妻敬之如此非凡人也乃舍】
　　【之于家鸿潜闭著书十余篇】蔡邕【陈留人灵帝末亡命在呉呉人有烧桐以防者邕闻火烈之声知其良木因请而裁为琴果有美音而其尾犹焦时人名曰焦尾琴】晋戴逵【谯国人天性髙洁孝武帝时累徴不就郡县敦逼不已乃逃于呉呉国内史王珣有别馆在武邱山逵潜诣之与珣游处】南北朝宋戴颙【逵子出居吴下呉下士人共为筑室乃述庄周大防着逍遥论】齐何求【庐江人除中书郎不拜逃归呉隠武邱山弟允亦居武邱山西寺讲经论学有异鸟如鹤红色集讲堂驯狎如家禽】唐杨收【世居冯翊父遗直客姑苏收七歳而孤母长孙亲授经十三通大义善属文呉人号神童造门观赋诗至压败其藩懿宗时官中书侍郎】宋苏舜钦【铜山人既放废寓于呉中置水石作沧浪亭益读书其诗体豪放往往惊人】贺铸【卫州人食官祠禄退居呉下引远世故家藏书万卷手自校讐】何执中【龙泉人为太学博士以母忧去寓苏州比邻夜半火执中方索居遑遑不能去拊柩号恸誓与俱焚观者悲其孝而危其难有项火却柩得存】王万【濠州人史嵩之自江上董师入相万首论之疏入迁大理少卿万即日还常熟寓舍】邓若水【井研人嘉熙间通判宁国府以言罢遂不复仕隠太湖之洞庭山】明张羽【呉兴浔阳人元季徙呉与髙启杨基軰为诗友羽博学好古文为文章精洁有法工诗有静居集】徐贲【莱阳人崇祯中为礼科给事中善画山水洪武中官至河南布政使有政绩着诗曰北郭集】姜采【莱阳人崇祯中为礼科给事中直谏廷杖谪戌宣州卫未至国变居吴中疾亟谓二子安节实节曰吾受命谪戍今流离异乡死必埋我敬亭之麓遂殁于吴虎邱】
　　列女汉陆续母【续为防稽太守尹兴门下掾楚王英事觉续诣洛阳诏狱就考续母至京师馈食续对食悲泣不能自胜使者问故续曰母来不得相见故泣耳使者问何以知之续曰母常截肉未尝不方防葱以寸为度是以知之】许升妻吕氏【字荣升少不理操行荣躬勤养姑劝升修学升后感激自厉遂以成名寻被辟命为盗所害刺史捕盗得之荣手断其头以祭升灵后遭寇贼欲犯之荣曰义不以身受辱冦虏遂杀之是日疾风暴雨雷电晦冥贼惧叩头谢罪乃殡葬焉】孙奇妻范氏【年十八配奇一年而奇亡父母以姬少无子迎还其家姬不肯归迎者廹之操刀割耳及鼻曰父母迎我不过以我年少色美耳今已残矣行将焉如迎者乃返】三国吴张白妻陆氏【陆绩于郁林所生女名曰郁生年十三适张温弟白三月白罹家祸迁死异郡郁生抗声昭节姚信集有表称之乞褒以义姑之号】顾承妻张氏【张温姊妹三人皆有节行为温事已嫁者皆见録夺其中妹先适顾承官以许嫁丁氏成婚有日遂饮药而死呉朝嘉叹乡人图画为之赞颂云】晋张茂妻陆氏【呉郡人茂为呉国内史被沈充所害陆氏倾家产率谋部曲为先登以讨充充败陆诣阙上书为茂谢不尅之责】南北朝宋顾琛母孔氏【孙恩乱后东土荐饥孔氏发家粮以赈邑里全活者甚众生子皆以孔为名】齐范法恂妻朱氏【呉郡人勤苦执妇业永明中卒子僧简在都闻病驰归未至褚已卒将殡举尸不起寻而僧简至焉】梁张稷女【名楚媛适防稽孔氏无子归宗州人徐道角作乱将杀稷氏以身蔽父同遇害】唐张镒母【卢枞为宦人所搆镒为殿中侍御史欲直之白其母曰今理枞枞免死而镒坐贬为太夫人忧黙则负官敢问所安母曰儿无累于道我所安也枞得流镒贬抚州司户叅军】宋吴永年妻何氏【呉人建炎中金兵道三呉永年与姊及妻奉母而逃母老待扶而行卒为贼所得将絷之何绐曰妇人东西惟命耳贼信之行次水滨谓其夫曰吾不负君遂投于河其姊继之】元钱珍妻顾氏【常熟人至正末避乱珍前妻邵氏所生子友安氏所生子虎并孩稚襁负力难两存谓其夫曰冡子不可失吾子可复生乃弃虎道旁挥涕而去人比之鲁义姑】明水徳妻李氏【昆山人年二十夫死无子誓不改嫁或劝之妇坚拒欲自经其兄子觉之得不死洪武中同籍兄系狱妇当连坐当事者胁之曰若适人可全妇曰吾不忍以危难改节虽死无悔有司以闻诏免其罪并旌之】夏景澄妻叶氏【昆山叶盛女字夏景澄归五月而夫卒誓死不二先依于母母殁而归于夏舅即世执防如礼守节终其身】顾春妻俞氏【呉县人春疾卒氏以指抉双目不得出乃以剪刀刺其左目又欲刺其右姑夺其剪谕之曰汝欲养舅姑抚二子留一目可也氏乃止遂守节终焉】王妙凤【呉县人适呉奎奎商于外姑与所私饮并欲汚氏氏不从所私紾其臂氏防刀断臂死】余布妻马氏【吴县人归布五年而寡无子家酷贫姑欲夺其志有田二亩半得粟不以与妇马不为动姑潜纳他人聘一夕鼓吹临门趣治装马入卧室自经死几上食器糠籺尚存】卫廷珪妻孙氏【吴县人随夫商贩寓浔阳小江口宁王陷九江廷珪适他往孙与二女共一长绳自束赴河死】赵一凤妻尤氏【昆山人夫死守志营葬恶少年艶其色思强聘之氏葬毕触石死】叶芸妻邹氏【吴县人成婚仅两月而芸卒氏毁容誓死不出户不见男子姑曰如火盗疾病何氏曰火至委躯灰烬盗至先自尽疾聴其死终不令医胗察年六十而卒】王道正妻周氏【昆山诸生周豸女许字王道正未归而夫卒父母以女年少议改适女坚不从即诣夫家守节姑亦孀居女勤纺织事姑尽孝年七十四卒】周应祁妻项氏【秀水人许聘吴江周应祁应祁以父宦学未娶及还病瘵卒项氏年十九即变服洗妆夜分潜视侍者寝自缢死将殓母视其中裳皆自以绩麻纫缝周固逾三日入棺啓纩见面初霜白顷之红顔如生汗发如珠盈面与应祁合葬为之置后万厯四年勅建贞烈坊嗣子曰信早卒媳金氏苦节四十年能继姑志云】彭余璋妻郑氏【字宜君长洲人归再期而夫卒子方晬殓毕即赴水死】徐宣妻卓氏【长洲人宣卒遗孤二逾年皆夭既而舅姑皆殁竭力营葬操守益坚刲肱作糜以愈母疾母即世执防尽礼人皆称其节孝】朱一鸿妻张氏【常熟人一鸿家贫出为童子师氏工纺织家不能具机杼邻妪怜之俾就其家织有宗周者窥氏有色百计诱之氏觉遂扃户不复诣邻家周计妇独处易制乃以酒物噉诸邻邻素畏周颔之夜四鼓挟刃斩门而入氏号呼头抢地触瓶罍皆碎周不敢犯而去氏恚愤积薪自焚邻妪惊救出已焦灼无完肤不食十六日死邑绅严讷为建祠旌表寘周于法】须烈妇【呉县人夫李死市儿悦其色争欲娶之姑与母亦利其嫁妇度终不免自经死】王贞女【昆山人字顾同吉顾死女衣缟素赴吊见翁姑泪下留执妇道不去后姑病笃女断一指入药病遂愈人皆称贞孝女云】叶绍袁妻沈氏【呉江人名宜修字宛君山东副使沈珫之女工部郎中叶绍袁之妻绍袁湛静好书宛君有隽才工诗歌生三女长纨防次蕙绸次小鸾并能诗极一时闺房之秀吴中比之谢家左氏诸子并有文名所着午梦堂十集行世】潘兴玉妻时氏【常熟人明末避乱出城与夫相失兴玉先遇兵被创死氏为兵所逼厉声骂不絶口遂被杀经酷暑数日顔色如生】
　　本朝陈啓瀛妻沈氏【呉江人遇冦刃其夫掠氏去两手攀竹不从骂不絶口贼怒斫死母収殓之手犹握竹不可脱母哭告曰今母殓汝非贼也乃展而殓焉同县迮斌妻陈氏翁夫父子四人俱被冦杀氏哭同老仆赴贼巢収其尸贼欲加刃氏延颈曰杀我以四尸还仆归葬足矣贼义其烈竟与之又同县吴铭训妻沈杨应聨妻钮骂贼不从被杀张氏女投火焚死沈承明妻张自刎死陈元芳妻陆抗贼被杀又常熟张敬懐妻某章淳妻薛言訚如妻某徐萱妻沈萧尔亨妻许长洲沈圣章妻王宋尔城妻叶邹化明妻王徐树声妻张陈周氏俱　国初遇兵抗烈不汚死】蔡懋良继妻张氏【昆山人夫亡值兵乱二子皆前母出欲偕氏避氏曰未亡人得死为幸岂可奔走道途以自取辱投池中死次子方燧哭守母尸竟遇害又同县管氏女未嫁守贞兵至虑见辱自缢又常熟蒋氏女母殁遇兵乱拜哭母柩前经死】严灿妻顾氏【吴县人夫为仇陷狱当死顺治辛卯巡按秦世贞按呉氏白夫寃自刎堂下寃得雪】沈子猷妻金氏【呉县人夫逺出与孀姑居姑素与邻人通并欲汚氏氏大骂被击仆地而絶姑以暴病语人巡抚汤斌勘实上闻姑与所私俱弃市】赵烈妇【失其姓常熟人赵故宦仆氏羙而庄主数挑之不为动一日强逼之氏泣曰夫人严敢相从乎主谋于妻妻固不妬先召氏入密室谕以意因键其户至暮主人啓户入缢死矣】王汉侯妻梅氏【长洲人夫死殓毕自经柩前同县史洽妻王刘昭武妻陆吴泰妻尤呉县顾汝纮妻沈黄永祥妻刘周文遂妻马罗廷佐妻钱吴江宋景莪妻沈金之潢妻叶赵继阶继妻周陈裕容妻徐管正偁妻徐徐松元妻钮张树勲妻赵厐云衢妻费常熟任绍孟妻言吴周继妻厉孙之炯妻屈席永敬妻诸葛何述臯妻秦俱夫亡自尽以殉又常熟袁夀先妻谭陈艺先妻蒋震泽钱鼎臣妻钮俱夫亡守节家谋改适不从死】胡士彦妻黄氏【呉县人夫亡守志归省其母防夫家火起氏仓皇归视夫棺已为灰烬矣氏泣裹余骨并自割臂肉同置缾内瘗城下遂自经】程忠谋妻周氏【常熟人少寡无子孝养其姑三十年姑殁殓毕自经】袁七妻陈氏【吴县人七佣作数出比邻周二假乞火将犯之氏诟呼得脱恒以刀自卫已周乗半夜排户入氏持刀拒之周怒夺刀斫氏断首而走里人拥周赴官正法廵抚韩世琦立烈妇碑】蔡琼藻妻周氏【吴县洞庭人夫有心疾夫兄琼滋挑之氏诉诸姑姑不为禁氏愤自缢死后琼滋夜发狂手刃妻女遂自刎一婢见有一红衣女子杀琼滋葢氏殓时服云】沈氏女【呉江人许氏顾某未嫁邻邹氏子夜逾垣逼之女取剪刀刺喉死邹防法】周氏女【长洲人许字何纶言未嫁夫亡欲往吊不可遂自经死同县华氏女许字施家戴氏女许氏呉其机吴氏女许字宋唘业尹氏女许字张国富呉县叶氏女许字王某申氏女许字钱厯才邵氏女许氏申希文陈氏女许字林大治吴江顾氏女许字张九彰马氏女许字仲某马氏女许字丁某常熟邵氏女许字张玮俱未婚夫亡誓不他适自尽以殉】章揆苍妻马氏【常熟人早寡而羙人多谋娶舅贫数欲嫁之氏以死誓后族人密与卢某订婚绐氏同姑探亲舁入卢家氏觉触柱毁面哭且骂卢惧送氏还舅闭户不纳氏奔夫殡所号恸投河死又吴江庄应龙妻张氏不汚强暴以死俱乾隆年　旌表】汪肇桓妻俞氏【吴县人又同县陆珍在妻龚氏胡廷璧妻叶氏陆文起妻朱氏张国祥妻俞氏黄文学妻王氏赵良璧妻张氏陈鹤龄继妻王氏袁永锡妻徐氏郑啓章妻陆氏陆鸿业妻邱氏陈熊妻王氏范宏绪妻宋氏陈机妻谢氏鲍以锟妻沈氏姚士俊妻朱氏李大昌妻黄氏朱成宾妻王氏吴济继妻史氏沈有宁妻顾氏陈玉田妻苏氏范子发妻郁氏汪金璧妻沈氏薛青士妻石氏张防铎妻何氏芮方时妻陈氏李大容妻程氏李铨妻黄氏李铨妾何氏薛昌裔妻朱氏汪学舒妻邹氏朱元龙妻蔡氏郑啓亮妻翁氏盛伯华妻周氏郑明仪妻奚氏吴藩继妻倪氏蔡鸣球妾倪氏徐允清妻汤氏江涛妻陈氏沈正昱妻张氏叶汉贤妻周氏石文英妻张氏赵成徳妻徐氏张柱侯妻盛氏髙偀妻曹氏周永章妻金氏顾浤妻汪氏曹仲溪妻张氏濮仕天妻潘氏江士驹妻陆氏陈自锳妻曹氏沈念典妻李氏王耀基继妻苏氏汪受宻妻余氏孔兴防妻刘氏郑道千妻蔡氏王荣宗妻周氏林天锦妻袁氏张天鉴妻徐氏周宏徳妻张氏倪元镠妻袁氏张御六继妻郭氏秦元悌妻邓氏裴上衡妻苏氏裴世俊妻陆氏张嗣昌妻陆氏邹待聘妻周氏吴汝锦妻马氏周钰妻冯氏张显祖妻郑氏陆永藩妻陈氏秦元在妻冯氏刘子瑞妻项氏王尔兴妻陆氏龚大賔妻顔氏潘景曜妻张氏周君显妻莫氏陈又龙妻吴氏沈兆源继妻王氏汪家声妻朱氏虞尧臣妻髙氏钟时俊继妻姜氏张啓序妻徐氏薛起麟妻黄氏郑仁汉妻蒋氏沈阭文妻王氏卞王臣妻虞氏陶仁趾妻干氏陶学诗妻马氏安大已继妻杨氏张弓妻程氏项继悌妻吴氏叶凤仪妻诸氏金尚爵妻陈氏王仁孚妻张氏葛国治妻陈氏吴时珍妻顾氏汤卓侯妻朱氏郑洪度妻严氏蒋汝翼妾龚氏席本稔妻夏氏吴永眉妻葛氏吴定功继妻翁氏徐道统妻顔氏劳栋妻戈氏夏逊来妻蒋氏卢廷表妻王氏汪蒋勲妾陆氏韩廷璋妻沈氏程奕璋妻刘氏程廷锦妻吴氏顾鲁唯妻沈氏潘世良妻江氏张宗福妻程氏吴公美继妻顾氏练凤仪妻金氏王文镆妾张氏髙灿如继妻周氏江用受妻髙氏石履安妻李氏邵定珍继妻周氏吴志防妻金氏严云山妻谈氏蔡起贞妻姚氏申世厚妻李氏金孝书妻葛氏尹惟宪继妻袁氏陈凤苞妻王氏朱宗洪妻周氏汪明道妾丁氏张之涧妻谭氏申可贞继妻李氏申可贞妾曹氏王璠妻黄氏程士先妻潘氏熊廷柱妻袁氏席啓楷妻姜氏张瑞生妻马氏张大业妻邱氏夏珍继妻姚氏顔学洙妻孔氏张正维妾孙氏汪文介妾许氏吴观淋妻石氏徐端文妻何氏黄程九妻孙氏张祖良妻许氏髙斗曜妻董氏王圣瑞妻徐氏吴文麟妻归氏吴国英妻徐氏陈镛妻杨氏徐子兰妻张氏韩永年妻吴氏周钜妻江氏章焕三妻刘氏陆舜祺妻钱氏谈如敏妻王氏张士锦妻陶氏髙允公妻刘氏范昱妾张氏朱桓妻曹氏杨承忠妾曽氏钱嘉瑞妻周氏顾君祥妻庄氏邵言玮妻李氏谢士杰继妻徐氏周公辙妻张氏周麟玉继妻顾氏吴圣宣妻孙氏吴时夏妻汤氏王行简妻呉氏顾惠玉妻张氏沈玉继妻钟氏张诜兮妻谈氏陆志栐妻朱氏汪鼎言妻陈氏金禹宏妻徐氏陆士鋐妻汪氏童发干妻顾氏翁座周妻顾氏秦朝觐妻黄氏朱文谟继妻髙氏吴沛生妻施氏王一桂妻呉氏顾安国妻宋氏潘锦文妾髙氏呉永情继妻倪氏潘嘉玉妻周氏葛洪济妻黄氏王观光妻呉氏翁廷俨妻李氏吴震逺妻陆氏许永升妻张氏郭星珠妻陆氏沈公逺妻王氏王进思妻沈氏殷肤敏妻褚氏殷嵩年妻张氏徐镛妻马氏顾徳容妻江氏洪俊妻杨氏席啓谦妻叶氏朱云防妻吴氏殷警之妻沈氏呉永修妾茅氏徐镐妻李氏金玉梅妻顾氏蒋尚武妻周氏王时音妻周氏葛国瑚妻周氏王震清妻黄氏钱莹妻汪氏蔡受禔继妻孙氏呉学孝妻周氏张宗浚妻朱氏朱世徳妻汪氏陆亮妻黄氏王日赞妻黄氏张国芳妾呉氏严岱妻王氏张天锡妻王氏沈文渊妻程氏许成栋妻翁氏吴承恩妻于氏陈明贤妻沈氏翁正扬妻华氏郁世璋妻王氏孔毓仁妻金氏龚宁翔妻陆氏王大年妻项氏徐柏妻顾氏许君荣妻陆氏沈幼安妻秦氏顾宗陈妻姚氏潘掌纶妻叶氏吴守让妻金氏董茂昭妻褚氏呉定遗妾张氏马世荣妻顔氏呉守约妻席氏唐羲妻黄氏俞文昭妻程氏呉益先妻陆氏顾之瑚妻许氏俞元泰妻汪氏吴可士妻潘氏袁文铎妻周氏顾廷荣妻王氏蔡光宸妻蒋氏陈恒若妻谭氏周奕曾妻王氏张仁鉴继妻许氏李肇敏妻张氏顾宏模妻童氏汪元伟妻吕氏顾义闻妻许氏陈禹功妻范氏王文彬继妻顾氏汪璂妻潘氏顾志和妻王氏王晭妻髙氏王祥发妻髙氏章克昌继妻杜氏刘夀宁妻翁氏徐闻妻潘氏江恒昭妻呉氏贞女吴氏诸葛氏陆氏杨氏朱氏周氏沈氏管氏袁氏唐氏张氏何氏孝女贾氏蒋念宗妻程氏叶裕庭妻席氏蔡兆锦妻葛氏沈卜臣妻张氏陶琪妻唐氏陈嘉鱼妻金氏秦徳滋妻蔡氏金名榜妻周氏唐文锦妻徐氏沈邦彦妻范氏贞女周氏居廷枢妻陆氏何仁达妻呉氏卜永芳妻严氏李秉钫妻呉氏沈永坤妻葛氏朱善继妻陈氏周肇基妾朱氏秦兆琛妻邓氏蔡伍文妻何氏陆廷炯妻邵氏呉宏妻申氏汪朝保妻潘氏贞女杨氏蔡轧岳妻呉氏余泽浤妻黄氏姜棫初妻严氏孙天泰妻呉氏呉士佳妻陆氏胡坤妻翁氏盛尔宜妻朱氏唐永升妻许氏裘万侯妻王氏陶洽妻周氏邓廷枢妻秦氏潘兆科妻钱氏徐舜耕妻王氏徐序天妻郑氏周悦臣妻张氏郑武京妻曹氏卢炯妻周氏王鹤龄妻张氏魏锜妻游氏金汉章妻卜氏呉树衡妻蔡氏徐御招妻陆氏郑匡世妻徐氏袁永涵妻韩氏徐与清妾卢氏石仲宣妻孙氏王维宁妻潘氏宋宗言妻吴氏贞女张氏陶苇斋妻李氏又太湖防周成妻葛氏王奕经妾周氏朱梧妻张氏金澍妻席氏俱乾隆年间　旌】顾汝楫妻章氏【长洲县人又同县呉徳纯妻朱氏呉元升继妻张氏顾郁栋妻陈氏顾士仲妻朱氏张计成妻呉氏王祖祥妻顾氏沙承悳妻陆氏徐国俊妻陆氏朱君盛妻赵氏王瑄妻张氏袁凤仪妻朱氏金绳祖妻王氏吴天球妻文氏黄道明妻谢氏周镐妻徐氏顾景邺妻殷氏张钧妻黄氏金徳隅妻盛氏蒋士珍妻陆氏张钧奏妻陆氏李伦若继妻邵氏顾以球妻汤氏谢天禄妻徐氏朱炯妻彭氏金上瀛妻顾氏陈国柱妻姚氏顾本仁妻陈氏傅栋妻邹氏于明徳妻施氏方凤翔妻范氏表天寳妻过氏沈苞妻王氏潘尚文妻贾氏徐懋元妻朱氏沈鹏南妻呉氏陆渠妻许氏呉南麟妻华氏谈兆麟妻吴氏沈天修妻顾氏程尚九妻周氏宋沅继妻顾氏张观妻倪氏顾梓村妻周氏雷大坤妻顾氏王世仁妻陆氏王万钟妻金氏张廸妻林氏吴凤鸣妻宋氏汪敏学妻金氏蒋履恭妻汤氏施玉相妻邵氏汪灿妻杨氏呉徳年妻程氏邹天禄妻王氏邹毂妻顾氏邢有仁妻周氏汪肇职继妻缪氏呉栻妻沈氏王希禹妻彭氏赵屺妻秦氏朱裕征妻林氏呉子仲妻糜氏宋景瑞妻裴氏张毓珍妻呉氏秦锦存妻孙氏徐希旦妻李氏谢南吉妻周氏倪俊徳妻陆氏尤夀增妻薛氏潘庆声妻沈氏陈防妻张氏孟兴琦妻褚氏李隆春妻呉氏呉廷元妾赵氏杨球继妻董氏沈澍妻胡氏王维兴妻徐氏张凤翔妻胡氏李丽春妻王氏夏南翼妻王氏张峙妻华氏彭广益妻叶氏唐玉衡妻陈氏金镛妻姚氏蒋淇妻髙氏姚子功妻计氏徐廷镛妻呉氏姚尔发妻庄氏吕王佑妻顾氏顾道生妻夏氏顾念峯继妻王氏呉公善妻杨氏裘洪达妻朱氏徐作霖继妻顾氏沈仲舜妻赵氏朱墀继妻邵氏王乐天妻薛氏范仪千妻沈氏邵宪妻徐氏徐谟妻张氏曾孙庆妻李氏韩伦妻呉氏蒋世泳继妻毛氏谭纶书妻谢氏宋干一妻陆氏雷大晋妻陈氏顾恒瞻妻王氏冯宋掞妾王氏金鼎妻夏氏程尚鉴妻董氏卢之达妻吕氏张允升妻翁氏张君秀妻王氏袁茂文妾蔡氏叶胡彦妻陈氏郭賔荣妻周氏闻凤翼妻呉氏叶茂华妻金氏徐堉妻张氏周祥游妻王氏金舜功妻顾氏呉宗昌妻沈氏呉士英妻张氏顾咨揆妾陆氏金轼妻孙氏周天益妻朱氏顾元文妻蒋氏呉传妻曹氏蔡允防妻盛氏王缵宗妻沈氏徐徳夏妻陈氏金蕴缃妻谢氏黄肇揆妻顔氏孙旭旦妻潘氏髙塽妻金氏石谷城妻方氏俞源庆妻徐氏顾灿妻施氏顾定九妻呉氏鲍以宁继妻徐氏孙大绥妻顾氏刘绍洙妻胡氏呉徳新妻朱氏汪汉生妻孙氏潘士侃妻钱氏钱月贯妻胡氏徐汉昭继妻赵氏陆观澜妻唐氏彭襄文妻周氏汪立绍妻周氏王洪乡妻浦氏陈云一妾宋氏朱赵奎妻刘氏沈时懋妻邹氏施彭凖妻郭氏施见龙继妻申氏程鸣璋妻黄氏张载青妻施氏栁妻呉氏王时叙妻陈氏吴文桂妻髙氏胡懐三妻蒋氏张曰峻妻孙氏陆梧冈妻徐氏陈垂冈妻费氏朱廷妻韩氏毛程妻髙氏汪以寳妻程氏宋相妻陆氏韩菼妾李氏袁祖灿妻徐氏汪徳培妻包氏王大徳妻刘氏宋允文妻蒋氏方文焯妻汪氏陆元登妻呉氏陈培良妻周氏贞女蒋氏华氏程氏孙氏方氏夏氏陈氏宋氏胡氏沈成恒妻江氏袁万年妻徐氏蒋近光妻汪氏孟与璀妻邵氏顾景成妻周氏姚民标妻顾氏贞女朱氏裘上元妻何氏裘万元妻惠氏龚致爵妻沈氏妾苏氏龚文俊妻邹氏张玉衡妻呉氏唐文柱妻蒋氏朱煦成妻包氏唐九锡妻霍氏宋绥禄妻蒋氏徐中道妻蒋氏唐文柄妻陆氏钱武妻朱氏呉瞻淇妾罗氏严廷镒妻于氏韩必达妻周氏归永礼妻姚氏顾质义妻张氏钱铨妻蒋氏费映辰妻徐氏顾绩妻徐氏顾端山妻袁氏厐大鹏妻汪氏钱明瞻妻谢氏周家琛妾张氏邹国仪妻邵氏陈拱干妻徐氏汪藻妻邵氏陆炳曾妻朱氏李正芳妻沈氏黄大河妻葛氏沈孙遹妻陈氏郑华昆妻刘氏金友怡妻郑氏贞女褚氏王氏张氏王若沧妻潘氏陶绪淹妻杨氏邹奕卿妻汤氏贞女张氏俱乾隆年间　旌】朱文秀妻吕氏【元和县人又同县王鼎礼妻范氏陆澄妻俞氏沈玫妻钱氏程有禄妻朱氏韩定京妻陈氏许其成妻陆氏陈玉书妻苏氏陆尊三妻邱氏赵天锡妻朱氏叶长升妻褚氏刘梓妻黄氏程世模妻范氏王烈妻裴氏陆皦妻黄氏谢履祥妻沈氏陆镕妻吴氏俞隣天妻何氏徐焘妻张氏顾廷槐妻毛氏汪显初妻张氏吴仪妻胡氏顾宗周妻唐氏顾宗龄妻赵氏申熊占妻张氏髙日华继妻金氏胡光裕妻沈氏许周徳妻周氏盛玉立妻赵氏李九鹏妻钱氏张沇文妻钱氏沈世奕妾李氏沈朝初妾马氏庄玉署妻蒋氏文屺瞻妻周氏宋炜妻胡氏郭钦文妻程氏张子继妻孙氏顾妻陆氏沈曾熙妻施氏沈曾熊妻俞氏丁殿飏妻陆氏凌餐云妻车氏周之鉴妻张氏汤子茂妻潘氏殷蟠逸妻沈氏宋斗位妻张氏张允武妻朱氏朱原文妻尤氏陈树琏妻黄氏呉明山妻李氏朱之策妻戴氏李天爵妻傅氏陈宗器继妻朱氏邹濬继妻黄氏周维新妾胡氏黄应星继妻郁氏刘天来妻龚氏王豫公妻凌氏褚士荣继妻周氏殷尚臣妻蔡氏朱承业妻吴氏蒋惟垣妻钱氏王助妻陆氏汪之滨妾许氏王锦妻曹氏裘嵫生妻吴氏蒋尚桓妻吴氏钦耀祖妻史氏龚大勲继妻邱氏倪山堂妻江氏胡缵徳妻王氏苏暹妻袁氏宋莘五妻李氏徐觐光妻王氏王武功妻翁氏顾珏妻褚氏王锡位妻章氏伊栋妻张氏董茂功妻顾氏诸张筠妻褚氏沈锡妻华氏方瑞华妻汤氏褚维宁妻冯氏毛元衡妻卢氏丁世盛妻晏氏褚维翰妻郑氏呉玉衡妻宋氏俞世瑄妻陆氏娄徳培妻邵氏檀时妻金氏许先登继妻吴氏董啓仪妻蒋氏沈天祥妻黄氏孙扬妻顾氏呉石安妻王氏宋励业妻孟氏何允修妻胡氏董方安妻吴氏李鹤龄妻俞氏沈自新妻陆氏朱用甫妻姚氏朱慎修继妻马氏尹万贞妻沈氏洪令锡妻程氏朱瑞章妻王氏詹协和妻张氏袁圣述妻唐氏丁啓源妻朱氏龚云辅妻沈氏于志基妻郭氏周佩兰妻沈氏项徳澍妻王氏朱鼎妻沈氏樊越妻李氏华叔筠妻居氏许七相妻刘氏王嘉秩妻钱氏陆禧妻黄氏顾世演妻何氏陈学永妻袁氏张天锡妻沈氏张天御妻姚氏郑震炎妻钦氏刘奕芳妻赵氏金顾炳妻周氏王景登妻滕氏陆圣公妻呉氏黄頴妾陶氏陆云间妻郭氏陶屺思妾金氏顾宗孟妾王氏徐成模继妻唐氏呉防章妻陈氏宋敭妻潘氏李又常妻蒋氏呉廷正妻刘氏项璧妻周氏项元求妻支氏李庆生妻王氏苏纶继妻滕氏许存仁妻曹氏尤道基妻胡氏苏瑞卿妻金氏祁绍妻屈氏顾廷铵妻谭氏周彩若妻章氏陆□妻呉氏韩岩妻施氏朱瑞行妻金氏朱文基妻陈氏顾奭若妻华氏陈永铭妻呉氏陆贞吉妻李氏陈索臣妻凌氏张圣武妻沈氏谢朝初妻沈氏谢球妻朱氏王徳明妻张氏诸玉书妻徐氏王玉瓒妻呉氏丁怿妻朱氏张曰成妻王氏石贡男妻屈氏周大顺妻徐氏俞顺山妻陈氏俞仁吉妻殷氏朱学海妻钱氏邱景明妻徐氏陆子琦妻林氏顾其旋妻王氏呉廷佐妻丁氏孙天籥妻呉氏龚汝秩妻徐氏陆文勲妻孟氏呉临汉妾王氏文轨妻许氏朱景周妻韩氏朱圣一妻沈氏迮君常妻徐氏沈天叙妻王氏彭珍继妻金氏程廪年妻姜氏诸本侯继妻顾氏王宗华妻顾氏顾肇基妻程氏徐桂妻冯氏殷古蘧妻呉氏陆雇翔妻呉氏朱振玉妻王氏王文忠妻顾氏唐永麟妻潘氏陈天孙继妻钱氏徐文徳妻姚氏陆彦瑜妻陈氏范徳元妻朱氏马龙蟠妻沈氏徐鸿传妻沈氏栁丕绪妻卢氏苏寳田妻陆氏计以忠妻朱氏顾元培妻顾氏唐茂芝妻钱氏杨黼文妻徐氏王御祥妻陆氏刘汉妻陆氏陈天仪妻徐氏徐熙妻顾氏洪学濓妻姚氏汤省三继妻蒋氏费诚所继妻金氏阙永受妻阮氏呉子常妻殷氏徐大观妻王氏顾祥宇继妻王氏朱殿臣妻王氏髙岳妾郑氏王纶妻薛氏周惇妻陆氏管钥继妻呉氏朱允文妻黄氏严锦妻沈氏顾渐妾马氏张国桢妻柴氏钱自昭妻姜氏汪学亮妻陈氏朱建侯妻潘氏章君耀继妻呉氏夏贤妻陈氏顾之翰妻朱氏顾承家妻张氏蒋苓妻王氏张宁瑞妻顾氏王煓文妻朱氏程锦荣继妻王氏朱世英继妻蒋氏吴用耻继妻顾氏陈学潜妻毛氏方元龙妻呉氏方元龙妾陈氏祖文明继妻王氏施绍衣妻陆氏赵申郏妻徐氏徐椽妻朱氏徐机妻迮氏顾瑞书妾李氏沈宏陞妻陆氏朱琇妻金氏韩尔卿继妻朱氏王玉峯继妻朱氏陆贻南妻呉氏李致妻宋氏张卫师妻沈氏朱君顺妻张氏程文绶妻郑氏周南士妻张氏周南侯妻张氏陈兆嘉妻蒋氏樊令徳妻王氏彭遵儒妻顾氏顾士植妻范氏唐璿妻王氏汤东侯妻王氏陆一麒妻呉氏殷璿妻沈氏陆观澄妻计氏朱绍文妻张氏施琬妻潘氏施通元妻谢氏戴松年妻徐氏朱大树妻谢氏李兆奎妻汪氏李宏柞妻陆氏张佩声妻裴氏朱志妻王氏韩我濬妻施氏金懋修妻邓氏张金纯妻陆氏施慥妻沈氏顾模妻华氏沈禹锡妻张氏顾自任妻江氏顾溙涞妻王氏马时杰妻王氏王煇妻蒋氏徐钥妻呉氏王君相继妻周氏张鸿吉妻洪氏戴有通妻汪氏丁孟楘妻顾氏陈圻妻萧氏程有培妻叶氏张文俊妻呉氏全世徳继妻郑氏王珏妻杜氏周兆麟妻钱氏王受仓妻陆氏王受天妻陈氏徐万焘妾江氏沈模妾钱氏苏茂佳继妻虞氏王巳贞妻施氏徐彦明妻计氏朱世干妻马氏沈旦初继妻庄氏孙善庆妻何氏计学海妻沈氏申用宁妾陆氏李朱耀继妻陆氏李鋐妻陆氏范汉云妻翁氏蔡王聘妻李氏余文长妻胡氏陆志望妻呉氏殷自天妻李氏张鳯鸣妻钱氏汤万熠妻韩氏顾令名妻钱氏徐子明继妻杨氏许宿发妻张氏金杰妻范氏陆贻祯妻沈氏徐深公妻许氏徐仙刘妻戴氏顾伟妻何氏杨震元妻马氏陆亿龄妻诸氏张学堪妻何氏张学洙妻邢氏计国柱妻夏氏汪元素妻程氏贞女蒋氏潘氏李氏冯氏李氏张氏顾氏张氏叶氏谢氏李氏沈玉田妻周氏徐济妻毛氏徐治妻刘氏陆霄妻宋氏钱廷熹妻顾氏黄世隆妻朱氏呉鹏妻过氏袁玉书妻汤氏管进妻汤氏陈灿庚妻金氏朱念蓼妻顾氏祖球妻王氏施圣培妻张氏曹文洪妻周氏孙玉林妻朱氏孙洪绪妻文氏龚在丰妻江氏计承翰妻彭氏计承藩妻程氏宋繁妻黄氏朱之栋妻陈氏倪璠妻顾氏呉应求妻汪氏郑汧妻邱氏顾玉鳯妻沈氏汪元鉴妻沈氏贞女陆氏张志逊妻雷氏吴均妻蒋氏管文模妻姚氏贞女陆氏黄氏马大成妻沈氏蒋圣基妻陶氏张旦令妻黄氏顾奭妻凌氏沈曦初妻朱氏周兴爵妻倪氏顾俭妻潘氏妾周氏汪徴锡妻陈氏顾义山妻钱氏蔡秉仁妻鳯氏殷丕承妻孙氏陶垲妻张氏席绍华妻尤氏汪茂林妾朱氏张又廷妻宋氏陆元萼妻陶氏呉元洵妻汪氏马元逵妻呉氏夏元源妻顾氏顾偀妻钮氏唐殿扬妻严氏潘邦稼妻施氏吴廷选妻朱氏贞女汪氏陆氏归璜妻苏氏沈留孙妻孟氏贞女沈氏蒋曾荦妻徐氏俱乾隆年间　旌】蔡履恒妻陆氏【昆山县人又同县朱荣妻张氏唐云瞻妻陈氏蒋元昕妻薛氏许良初妻包氏朱兆年妻姚氏王敬成妻杜氏顾绛安妻阚氏顾调士妻胡氏周文恺妻姜氏朱循良妻周氏沈涛妻张氏孙鸣玉妻徐氏徐显荣妻余氏龚瑞先妻陆氏徐世涵妻诸氏夏曰熙妻张氏顾蓥妾孙氏黄茂方妻施氏秦纶妻呉氏秦梦龙妻周氏罗俊卿妻凌氏龚柏年妻唐氏赵秉恕妻徐氏金文立妻汤氏包南士妻陆氏陈圣言妻王氏浦正国妻俞氏支神骥妻顾氏顾中在妻屠氏诸绍基妻顾氏唐秉渊妻马氏夏世荣妻陈氏姚舜年继妻陶氏周宜生妻顾氏周允昭妻邱氏陈应进妻何氏柴黄始妻李氏龚廷璧妻范氏翁鹤九妻赵氏李若曾妻朱氏朱三辰妻王氏王亮畴妾朱氏呉思朋妻方氏王文恒妻张氏朱仁辉妻徐氏沈中立妻徐氏沈迥妻顾氏陆开芝妻黄氏李世祺妻邱氏顾上衡妻吴氏陈博儒妻陆氏朱天恒妻顾氏邹玉全妻朱氏陆润芝妻晋氏杨裕昆妻张氏张桂发妻顾氏张鳯苞妻王氏王维周妻金氏王徳修妻葛氏张鳯苞妾徐氏姚永泉妻戴氏孙唯一妻王氏沈谐妻徐氏沈希范妻张氏马天成妻罗氏沈千龄妻顾氏周仭千妻金氏李干治妻邢氏赵汝润妻王氏倪茂芝妻周氏沈天秩妻黄氏杨全甫妻邵氏顾震名妻朱氏潘琏妻张氏潘琏妾陆氏周绍臣妻嵇氏张天申妻程氏彭吕妻施氏董学诗妻徐氏贾焕文妻郑氏王佳文妻朱氏周胜修妻马氏马鸣佩妾徐氏毕子羙妻胡氏程叙先妻金氏李永徴妻凌氏葛乐中妻沈氏包元钧妻祁氏马如圭妻朱氏孙葵妻韩氏张近三妻钱氏蔡升伯妻曹氏李璋妻周氏冯圣五妻陆氏曾席珍妻戴氏杜亦鹤妻陈氏陈妻徐氏沈文煜妻盛氏任永锡妻许氏钟廸哲妻张氏王自甄妻陈氏呉廷瑞妻朱氏葛麟之妻秦氏髙式南妻葛氏陈翼圣妻李氏朱云章妻张氏沈孟常妻呉氏徐徳髙妻黄氏陈应达妻龚氏徐防妻张氏葛□妾王氏李天锡妻顾氏郑元焯妻陆氏呉器如妻顾氏葛耀中妻孙氏郑元炯妻朱氏李懋初妻陈氏陆鳯来妻钱氏张允恭妻沈氏陈留妾陆氏陈秉文妻狄氏陆暹继妻顾氏张倍侯妻金氏朱国琳妻汤氏邹元亮妻徐氏王殿虹妻俞氏顾炯诗妻王氏王来仪妻叶氏呉来王妻钱氏蔡鼎士妻宋氏赵心蘧妻茅氏蔡岩若妻王氏唐茂功妻陈氏呉斐卿妻王氏李志修妻葛氏邹正言妻贾氏贞女张氏王氏孙氏朱玑妻沈氏顾文隆妻邹氏朱维椿妻潘氏朱尔益妻叶氏管兆鹏妻陈氏姚荣基妻李氏曹球妻任氏张习周妻赵氏葛汝梅妻叶氏蔡鳯喈妻周氏陆一圻妻汪氏曹奎卓妻施氏俱乾隆年间　旌】金若栋妻沈氏【新阳县人又同县袁大备妻石氏李仲鳞妻唐氏邓九仪妻王氏王肇庆妻陆氏石御成妻胡氏朱祈旦妻陆氏张长茂妻赵氏赵秀涵妻薛氏周廷焕妻俞氏顾如玉妻李氏郭大钦妻徐氏陆天球继妻管氏王礼賔妻徐氏彭志学继妻王氏方顺甫妻徐氏赵士林妻凌氏陆顺山妻盛氏钱涵妻汤氏王汝翼妻郑氏龚瑞光妻姚氏李体刚妻邓氏严世雄妻郭氏戴宪章妻徐氏周文炳妻葛氏朱天章妻徐氏呉天吉妻张氏唐灿如妻徐氏戈天禄妻周氏陈镕成妻何氏周振宗继妻徐氏葛天民妻王氏陈禹锡妻马氏陶锵妻蔡氏周兴庆妻郑氏王秉仁妻姚氏呉君辅妻俞氏周基妻俞氏桂大成妻顾氏胡永锡妻夏氏徐干徳妻李氏张彦修妻周氏龚元燝妻张氏张道宏妻刁氏顾良一妻龚氏金志江妻徐氏严含章妻毕氏张蓁初妻呉氏姚惟一妻沈氏徐同功妻张氏金亦章妻胡氏顾荣甫妻周氏赵嗣昌妻沈氏吴鸣九妻陈氏卞国桢妻浦氏毛呜岐妻李氏洪孝章妻程氏王天章妻陈氏孔毓璧妻黄氏金灿如妻俞氏张显臣妻陈氏李苍培妻周氏丁久公妻盛氏周世爵妻钱氏陆允伦妻王氏严天佐妻陈氏周朝选妻丁氏盛翊宸妻周氏陆九畹继妻金氏毛文元妻李氏沙永年妻张氏毛文侯妻陆氏陆瑞妻诸氏沈世煜妻陆氏许国荣妻陆氏何大经妻魏氏徐鼎妻陈氏张发妻雷氏顾岳材妻杜氏陈栋妻许氏孔昆璧妻陆氏江继曾妻张氏陆昭妻陈氏顾廷栗妻陈氏张易初妻朱氏陈继宇妻张氏许俞益妻朱氏呉惠嘉妻徐氏徐畹馨妻周氏朱之缪妻葛氏朱孙白妻顾氏龚学圣妻陶氏王藩公妻张氏顾廷弼妻钱氏归永年妻盛氏赵元栽妻徐氏邹朝荣妻袁氏马金国妻王氏张学珠妻朱氏王子徳妻郭氏张友文妻平氏徐思顺妻冯氏周朝尊妻孙氏周朝贵妻魏氏陈宏祚妻徐氏王全曜继妻徐氏顾南瞻妻施氏顾瑞公妻周氏朱在廷妻赵氏郭汉翼妻刘氏王秉谦妻夏氏刘广妻丁氏杨舜其妻梁氏张谔妻顾氏徐翌功妻朱氏徐元勲妻朱氏孝妇沈氏贞女王氏王氏赵氏王炳文妻钱氏黄芝宇妻益氏贞女韩氏徐鸿渐妻龚氏呉士芳妻朱氏葛基妻徐氏王官膺妻何氏俱乾隆年间　旌】何元瑞妻髙氏【常熟县人又同县谭锡鋐妻陈氏郭学澧妻刁氏刘廷光妻王氏王予衮妾冯氏邹宁国妻王氏蒋浩妻曹氏谢登妻蒋氏孙鹤年妻平氏金澹明妻吴氏邹延孟妻吴氏祝士旦妻闻氏王云蔚妻丁氏陈万善妻髙氏钱庆宅妻陆氏龚大武妻钱氏王孙防妻丁氏薛唐卿妻蒋氏胡廷桢妻赵氏丁潞妻沈氏陆禹儒继妻孙氏谢翰妻徐氏桑子福妻王氏殷再巡妻杨氏张永年妻李氏蒋璠妻王氏袁韬妻张氏徐龙光妻钱氏席永建妻李氏丁振宗妻徐氏赵圣臣妻陈氏俞纯嘏继妻陈氏王元登继妻殷氏范章黻妻俞氏栁士贤妻朱氏翁觐扬妻陈氏陈永基妻黄氏严廷陆妻朱氏张光宙妻陶氏罗长源妻王氏顾鼎豊妻华氏黄自新妻呉氏苏偓妻顾氏李永録妻钱氏李徳公妻呉氏张万镒妻杜氏李清芳妻苏氏髙剑光妻周氏陈国鼎妻顾氏李东震妻钱氏李念祖妻陆氏陈光豫妻谢氏赵庆臻妻邵氏王应鈇妻张氏赵公章妻徐氏王昌妻曹氏王君召妻查氏张彦可妻金氏何徳简妻俞氏钱佳臣妻宋氏马揆一妻谭氏卫尔茂妻陆氏许志荣妻殷氏许志显妻苏氏殷贞妻戴氏邵宏逺妻谭氏孙更清继妻张氏胡恩加妻朱氏苏茂甫妻卢氏张定逺妻卢氏殷命封妻王氏徐汉文妻顾氏陈云龙妻顾氏张士英妻毛氏钱舜仪妻王氏龚志逺妻张氏龚志尧妻张氏曾振甲妻周氏邢铨妻戴氏倪孟词妻沈氏许重光妾钱氏钱光祖妻李氏陈璹妾王氏殷进妻杨氏李灿妾徐氏曾行甫妾李氏李予瀛妻龚氏周师旦妻谭氏髙志清妻王氏朱阬妻卢氏徐士登妻倪氏顾天寳妻曽氏殷王祚妻李氏蒋缵妻张氏呉良玉妻潘氏陈兆羙妻顾氏黄天秩妻张氏赵锦葵妻张氏程宏绪妻黄氏朱维屏妻李氏马隲继妻钱氏陶士秀妻姚氏张维城妻徐氏钱士秀妻谭氏谭君升妻陈氏邵玉儒继妻马氏陈光裔妻祝氏陈琳妻葛氏吕升妻胡氏翁汝弼妻钱氏周文焕妻钱氏王子廸妻龚氏呉嘉相妻顾氏蔡芳洲妻徐氏席森岐妻钱氏潘令恺妻李氏沈学诗妻蒯氏毛尚忠妻王氏毛鳯翔妻王氏殷汶妻屈氏殷岳阳妻杨氏席永敬妻诸葛氏朱祚伟妻席氏顾殿侯妻唐氏范安仁妻华氏钱南融妻张氏胡近公继妻曹氏顾九华妻王氏朱谦光妻张氏王元爵妻张氏许倬妻陶氏须安国妻朱氏谢治经妻陈氏龚召达妻王氏张肇芳妻陈氏钱璆妻张氏钱廷松妻丁氏孙建昌妻曾氏席大年妻钱氏徐明纲妻钱氏金象防妻厐氏周敬瑚妻费氏孙琦妾金氏孙文汉妻沈氏缪始昌妻张氏贡汉衡妻翁氏贡台衡妻席氏余慧凡妻邹氏邵祖锡妻顾氏陈俊儒妻马氏周大年妻魏氏王运灿妻吉氏殷敬业妻李氏朱成玉妻童氏赵延懿继妻孙氏孙琦妻陈氏王建中继妻李氏呉君啓妻窦氏周肇域妻毛氏张檖妻李氏刘嘉聨妻呉氏陈正妻赵氏殷鉼妻吴氏顾复昌妻袁氏秦元材妻王氏李永年妻赵氏钱登科妻黄氏席蒋穆妻蒋氏王邦彦妻章氏严元洲妻徐氏钱宗奕妻丁氏李垣薇妻黄氏李文炳妻瞿氏王誉隆妾钱氏李大勲妻任氏苏聚成妻袁氏邢涟妻张氏程孔临妻陆氏呉允仕妻周氏孙斌妻王氏蒋廷相妻周氏李藻妻张氏卢兴妻陈氏朱在公妻杨氏陆士成妻荆氏张鳯翥妻贡氏薛筠妻王氏周肇基妻潘氏王格妻顔氏苏嘉裔妻倪氏钱嵘妻王氏倪士鳯妻程氏谭永元妻朱氏金文汉妻顾氏范章信妻华氏王庆生妻张氏徐寳珠妻顾氏金日炉妻刘氏龚克和妻马氏李锦妻孙氏杨尔华妻徐氏杨玑妻陆氏张裕昌妻薛氏翁曾辰妻顾氏徐曜泉妻赵氏黄必显妻龚氏王文崇妻田氏戴其丹妻徐氏王建勲妻金氏邹兆斌妻周氏周焕光妻胡氏陈于汤妻朱氏金万源妻钱氏张子发妻王氏周镛妻管氏李其章妻金氏王国芳妻刘氏周骏烈妻呉氏范声逺妻龚氏戴瑞卿妻张氏翁曰璜妻李氏秦镜妻邹氏黄以礼妾邓氏屈成棐妻钱氏张相如妻章氏徐象南妻薛氏徐克良妻范氏戴士英妻呉氏葛致逺妻瞿氏朱维城妻陈氏周靖公妻黄氏徐国柱妻李氏李千龄妻许氏陈良甫妻徐氏朱灿文妻何氏俞大年妻沈氏邹应斌妻顾氏邹是余妻蔡氏俞智先妻王氏沈邦翰妻陆氏郭象干妻曾氏金楷妻徐氏王易千妻金氏萧瑞麟妻桑氏钱锦妻袁氏徐起鳯妻王氏许尧宾妻徐氏李方伦妻王氏王复曾妻郭氏钱起龙妻金氏戈天源继妻龚氏席永恂妾吴氏殷焕妻张氏张洪亮妻唐氏杜振妻李氏翁协和妻王氏徐士臣妻李氏髙南州妻厉氏孝妇王氏王氏李氏殷氏陈氏贞女李氏马氏呉氏徐氏王氏曾氏黄世昌妻潘氏王锦生妻支氏葛秉均妻秦氏袁玫妻叶氏王恒妻龚氏赵琦妻翁氏王圣时妻陈氏钱演妻赵氏贞女苏氏丁天祚妻徐氏蒋燕妻蒋氏魏宏基妻陆氏殷以芳妻钱氏丁曙升妻赵氏秦松龄妻张氏钱鹤乗妻姚氏陆殿扬妻唐氏王亮公妻程氏呉廷枢妻朱氏张廷训妻袁氏贞女冯氏张舜仪妻顾氏杨于达妻王氏贞女翁氏钱南英妻赵氏包廷经妻归氏徐琪妻陈氏陈照妻金氏贞女周氏俱乾隆年间　旌】金乐宣妻殷氏【昭文县人又同县范仁源妻王氏范仁渊妻金氏许元忠妻彭氏廸慈妻秦氏薛毓璠妻许氏许仁言妻孙氏朱尔焕妻瞿氏孙球妻马氏陈宇礼妻王氏髙拭妻张氏杜徳徴妻陶氏刘顺先妻陆氏张士鲸妻朱氏项名扬妻陶氏谭观徳妻管氏瞿文宁妻钱氏沈石云妻张氏陆承瓒妻陈氏屈声芝妻徐氏程天木妻蒋氏倪御禄妻俞氏徐子英妻夏氏陆瑞芝妻夏氏钱恒宗妻邵氏王念先妻朱氏王懿先妻姚氏陈行妻王氏刘文元妻呉氏钱平阿妻徐氏钱宏道妻支氏鲍士星妻方氏王行嘉继妻顾氏王鹤声妻谭氏陈从周妻曹氏陆子令妻呉氏陈万成妻呉氏朱钟玉妻周氏任君亮妻戴氏赵廷璟继妻邵氏缪秀成妻张氏李淇妻朱氏孙沂再妻张氏时朝妻钱氏顾丹谷妻徐氏王宗武妻徐氏徐得仁妻李氏王荧妻朱氏邵茂先妾金氏冯建中妻周氏周登临妻朱氏邹辅公妻支氏尹维瞻妻陈氏谭泰亨妻黄氏谭谦亨妻沈氏温士伟妻徐氏卫春雷妻管氏陆令闻妻钱氏殷永祚妻傅氏梅公调妻倪氏史山妻王氏陈祥鸣妻徐氏陈复仁妻姚氏程允平继妻蒋氏谭懐妻殷氏王孝治妻张氏周桢继妻王氏孙江继妻蒋氏萧尔亨妻许氏陆允中妻程氏童尔成妻王氏程登爵妻巴氏许淇妻程氏马遇妻吴氏王元锦妻顾氏龚子玮妻靖氏戴丽成妻邵氏陈廷佐妻沈氏瞿惠光妻倪氏王芳侯妻叶氏钱国寳继妻沈氏瞿亮邦妾刘氏王六符妻方氏吴荆实妻沈氏蒋公权妻邵氏王言纶妻徐氏赵贵墀妻陆氏呉廷模妻钱氏娄士让妻李氏桑盛妻徐氏章叙铨妻潘氏章梦易妻徐氏周邦杰妻陆氏张筠若妻秦氏顾悬智妻倪氏沈重徳妻张氏胡时正妻周氏唐仲蕃妻沈氏张廷栋妻宗氏张聚丰妻顾氏冯兆元妻孙氏蒋瑞妻费氏瞿兰妻苏氏谭遵善妻薛氏盛珽妻黄氏江髙飞妻潘氏周受禄妻王氏胡殿臣妻萧氏髙淏妻胡氏邓登妻陈氏方照逺妻邹氏沈尔茂妻黄氏沈用肃继妻髙氏沈文宗妻闵氏钱徳坦妻张氏王用賔妻朱氏陈耀寰妾蒋氏顾晓岳妻潘氏孙源妻李氏蒋佶妾蔡氏张太素妻吴氏顾永祚妻蔡氏周世祥妻王氏徐有常妻黄氏诸法理妻邵氏陈名世妻孙氏苏运通妻孙氏陈世龙妻朱氏王和妻钱氏蒋榜妻钱氏杨子威妻徐氏吴廷玺妻刘氏赵珍妻孙氏陆顺徳妻夏氏陆光曦妻张氏严楙妾尤氏归应牧妻苏氏潘已观妻郑氏许英妻李氏陆庆延妻俞氏呉希伯妻袁氏汪鋐妾朱氏全昌言妻陈氏许济妻瞿氏毕在公妻殷氏谭思振妻沈氏陈赞羙妻钱氏瞿琏妻周氏谭鼎新妾何氏赵廷珊妾袁氏瞿懋功继妻凌氏潘楚妻花氏徐惠忠妻张氏胡啓谟妻金氏严金干妻张氏卫演妻戴氏胡泰妻王氏缪徳音妻顾氏钱时万妻邹氏孙宪章妻王氏殷昙妾钱氏陆天申妻徐氏田宋惠妻汤氏钱裕侯妻沈氏严镛继妻陆氏黄永思妻谢氏周万育妻许氏陆定山妻刘氏何一蛟继妻毛氏金五侯妻唐氏沈席如妻归氏吕龙九妻徐氏金廷燕妻胡氏虞来九妻夏氏王勲妻胡氏刘庆彛妻顾氏鲁印鳌妻言氏龚益蕃妻李氏金武扬妻邵氏朱庆余妻王氏石岷妻曹氏吴尔夀妻朱氏龚与叅妻叶氏周蕙妻苏氏马昭徳妻王氏归叙妻刘氏景文潮继妻归氏谭公茂妻陶氏吴元祺妻何氏夏宪章妻谭氏周廷标妻顾氏陆荣锦妻秦氏陈揆妻孙氏刘汉倬妻呉氏陈奕桂妻许氏徐令仪妻陈氏祝茂昌妻徐氏汪汉祥妻陈氏黄元英妻徐氏胡琏妻何氏陈文达妻钱氏何景山妻吴氏孙骏发妻陆氏贞女范氏邹氏黄氏顾氏盛维翰妻金氏张恪妻朱氏朱宏夏妻陶氏沈廷锦妻孙氏许益源妻呉氏潘纯粹妻王氏邵承纶妻孙氏顾鋆妻魏氏郑沛妻许氏郑徴妻程氏裴鹤龄妻钱氏黄亦明妻周氏余用锡妻谭氏贾闻天妻呉氏贾元徳妻沈氏王田妻裴氏卫文髙妻刘氏方振韬妻王氏沈席珍妻张氏方履益妻景氏周敦仁妻许氏蒋镜妻余氏张徳逸妻周氏姚椿妻王氏徐莪妻姚氏何如鲸妻陆氏黄保纯妻周氏贞女赵氏程氏邹时望妻程氏孙广妻黄氏俱乾隆年间　旌】孙楫妻朱氏【呉江县人又同县周昂妻陈氏徐孔集妻朱氏顾芝妻蔡氏张名翰妻杨氏毛蕴修妻陈氏丁芝琇妻张氏王与蘅妻郁氏陈景芳妻金氏黄文炳妻赵氏俞天衡妻钮氏沈德洪妻顾氏梅琰妻陆氏陈沂留妻顾氏毛世丙妻丁氏钱钧妻盛氏朱左黄妻王氏沈鳯祯妻王氏陆佩英妻沈氏邬锡公妻呉氏沈玉嗣妻严氏张从政妻钱氏张従圣妻钱氏陈廸啓继妻徐氏顾铨妻陆氏叶遇春妻黄氏沈瑞升妻周氏陈宗潮妻马氏曹辅宫妻呉氏王希旦妻周氏沈吉士妻徐氏周栋妻平氏徐应来妻陈氏王体华妻毛氏余凌苍妻陆氏王鳯岐妻金氏陈同麓妻孙氏沈翰如妻于氏赵天祚妻储氏沈明初妻叶氏任周翰继妻呉氏金士竒妻翰氏李西升妻张氏沈大勲妻呉氏呉大臣妻卜氏徐瀛妻孙氏余漠妻仲氏金思培妻赵氏杨宗夏妻钮氏呉宁人妻沈氏王予延妻包氏钱君卿妻陶氏杨应聨妻钮氏顾啓坤妻陈氏王维祐妻钮氏包斐远妻冯氏萧振趾妻钱氏李汉良妻顾氏宋廕渠妻周氏屠芳佩妻呉氏李祥侯妻屠氏陈肇鸾继妻袁氏郭培妻陈氏徐天发妻邱氏汪京衎妻呉氏姚文木妻懐氏朱芳胜妻周氏金鸿儒妻张氏冯良彩妻陆氏徐君培继妻练氏杨懐宇妻徐氏邱圣益妻呉氏金天孙妻杨氏陈遐升妻周氏王之杓妻呉氏戴国珠妻叶氏潘振扬妻郑氏顾衮继妻童氏沈念湖妻施氏张世调继妻章氏潘俊卿妻呉氏钟翰文妻杨氏胡俊侯妻金氏韩源洪妻金氏毕复亨妻金氏戴起妻沈氏顾叔章妻徐氏屈天若妻顾氏丁灼妻陈氏叶天申妻张氏施驾远妻潘氏汪佐继妻丁氏许昌期妻王氏顾徳舆妻钱氏王甸服妻潘氏于永华妻包氏袁胜伯妻王氏周定山妻顾氏俞在渊妻金氏郭柱周妻邱氏顾修吉妻陈氏王石竒妻钮氏庄璋妻钱氏顾景椿妻朱氏叶鼎陞继妻陈氏何绍宇妻徐氏陈啓洪妻沈氏沈洪儒妻胡氏谢麟羽妻陆氏陶尚珍妻朱氏顾尚恒妻费氏陆君仪妻陶氏夏鳯源妻沈氏陈元祥妻钱氏张翼珍妻唐氏费友三妻陈氏金清琬继妻盛氏凌荣祖妻陈氏沈秀芳妻马氏王英发妻沈氏孙备聪妻陆氏汪佐妾钱氏王绍逺妻朱氏顾君亮妻陆氏孙备聪妾陆氏黄在升妻唐氏费旭妻王氏张均梅妻朱氏黄季章妻李氏许妥籓妻呉氏沈公舞妻郭氏陈时豫妻陆氏凌旭寰妻沈氏周天行妻陈氏顾钟臣妻黄氏沈纳妾顾氏钱廷正妻金氏钱景山妻杨氏张岐周妻沈氏钱文锦妻吕氏郑世椿妻洪氏沈鸣周妻王氏沈兰妻张氏叶宋柟继妻秦氏潘茂昭妻唐氏徐谷贻妻屠氏呉寳成妻姚氏周元楷妻张氏史在李妻周氏李永芳妻徐氏周元桢妻董氏陈鸿业妻倪氏李徳容妻胡氏徐孝本妻金氏徐宏仁妻潘氏丁冯焞妻沈氏沈世治妻张氏邹濬妻詹氏周济亨继妻倪氏陈宗实妻张氏宋如伦妻沈氏徐兆扬妻张氏唐徳星妻呉氏陈蔚文妻王氏谢仁山妻陈氏朱圣瑞继妻顾氏沈源长妻蒯氏贞女池氏呉氏陈氏陆氏金氏吴大有妻徐氏金紫绅妻栁氏曹飏妻王氏朱芸谷妻陈氏袁莼妻沈氏孙跃衢妻金氏沈大镇妻许氏王鸣玉妻周氏计西祥妻刘氏沈南薰妻计氏计周英妻卜氏孙鹤亭妻吴氏施防侯妻童氏朱之栋妻陈氏沈邦彦妻范氏卜永芳妻严氏张光逺妻康氏仲元开妻任氏许翮妻曹氏吕锡圭妻叶氏殷厚存妻翁氏袁桓妻章氏邱星若妻沈氏何士镠妻陆氏朱九叙妻徐氏陈安国妻朱氏李昭荣妻沈氏诸文灿妻郁氏陈毓徳妻王氏张咸忠妻呉氏张季良妻呉氏丁士麟妻沈氏唐廷铨妻顾氏贞女徐氏马一蜚妾管氏呉九臯妻鲁氏唐济臣妻张氏丁日浩妻呉氏宋应昌妻孙氏丁日漋妻周氏陈绍廷妻诸葛氏俱乾隆年间　旌】呉敉功妻沈氏【震泽县人又同县沈天如妻沈氏朱裕妻徐氏呉祖愈妻沈氏季元四妻李氏沈敏一妻呉氏潘裕卿妻卢氏呉天保继妻张氏秦夏声继妻庄氏秦介黄妻倪氏秦愤朱妻黄氏呉兆穹妻周氏沈俊妻李氏萧沈鋐妻邹氏凌文宣妻钱氏潘惠宁妻陈氏陆賔王妻吴氏罗文涛妻蒋氏宋永室妻顾氏顾圣文妻冯氏周秉鉴妻陆氏宋昭服妻朱氏李森若妻吕氏呉澄妻胡氏曹俭妻潘氏吴度庚妻张氏呉志昭妻陈氏诸纯臣妻王氏石廷章妻杨氏陶玉如妻陈氏沈蜚声妻金氏史章甫继妻徐氏潘亦文妻张氏陈侯纶妻蔡氏黄推临妻庄氏沈徳先妻计氏沈英瞻妻陈氏沈叙斯妻秦氏张国祥妻倪氏沈子琴妻王氏朱旭初妻徐氏呉文昭妻胡氏顾又焘妻陆氏孙戴璜妻张氏钱士洪妻黄氏张毓泰妻沈氏钮鸣岐妻李氏呉榆妻李氏顾子常妻呉氏呉绳武妻沈氏朱绪辉妻仲氏王士龙继妻唐氏赵中楷妻呉氏呉栗妻金氏周纯台继妻盛氏管翼先妻呉氏崔湘瞻妻毛氏顾坚妻杨氏李寳谷妻沈氏钱徳兴妻袁氏韩圣羽妻吕氏赵士宏妻王氏周必达妻杨氏呉天荣妻梅氏金汤兴妻郁氏潘大毓妻沈氏顾彬继妻杨氏周士达妻沈氏暴昆妻陈氏毕登南妻仲氏汤君彩妻徐氏王绳万妻赵氏钱天禄妻陈氏呉景业妻钮氏黄徳升妻沈氏金既纯妻何氏潘天申妻周氏李廷玺继妻潘氏袁之沂妻陈氏施朝宗妻沈氏陆士鋐继妻周氏沈继贞妻呉氏沈仲达妻钱氏皇甫荣开妻孙氏钱羽仪妻呉氏陆坊妻黄氏陆鉁妻钮氏李际隆妻韦氏李万青妻范氏李际云妻刘氏印炳妻马氏金箴妻潘氏李夀智妻孙氏周之翰妻印氏黄臣飏妻钱氏毕厘东妻潘氏呉徳贞继妻唐氏周继宗妻陈氏张体经妻孙氏张肇纪妻闵氏顾惠羣妻金氏朱嘏生妻邹氏钱禹甸妻黄氏张濓妻沈氏范防妻王氏沈蘅楙妻马氏顾良弼妻黄氏陆锡年妻杨氏赵承槐妻陈氏于绳先妻崔氏呉大年妻屠氏朱照逺妻顾氏范焕妻陆氏赵承棨妻钱氏梅文远妻王氏马仲韶妻程氏沈时亮继妻张氏杨文若妻朱氏秦佐成妻袁氏沈士寀妻丁氏费震妻髙氏呉国泰妻李氏徐鲁昌妻张氏周曰庠妻呉氏呉湘臣妻陈氏邱志道妻钱氏徐俊侯妻沈氏崔源妻庄氏沈衡山妻呉氏钮子蕃妻潘氏呉学礼妻俞氏沈子芳妻朱氏申羙妻卢氏倪宗陛妻杨氏陆廷瑞妻沈氏陆廷圭妻呉氏陈锡蕃妻汝氏钮应麟妻呉氏崔文恩妻孙氏盛隆妻王氏朱宗元妻潘氏孝妇玉氏王氏贞女顾氏陆氏王氏陆氏费宏妻邵氏陆临照妻屈氏张士增妻归氏沈三元妻张氏王维宁妻徐氏卜鸣玉妻潘氏李师防妻陈氏叶玺妻钱氏周至健妻赵氏施鹏起妻庄氏钱文灿妻张氏施廷章妻李氏庄宗璧妻沈氏呉立夫妻庄氏张建侯妻徐氏沈奇三妻周氏邱锡纬妻孙氏沈梅予妻潘氏姚枝发妻赵氏李防嘉妻陆氏妾张氏姚震山妻梅氏董徳周妻潘氏陈义存妻李氏沈觐扬妻陆氏费涵青妻任氏沈雄万妻张氏呉徳明妻朱氏陆垅妻何氏陆鸿来妻沈氏邵遇霖妻徐氏朱实妻盛氏谭锦昌妻沈氏徐巨材妻王氏潘受采妻冯氏皇甫树本妻董氏俱乾隆年间　旌】
　　仙释汉魏伯阳【呉人好道不仕入山炼丹丹成上升作叅同契五行相类等书】蔡经【居胥门遇王方平得道去后十余年还家云七月七日王君当来及期方平至既见经即遣人与麻姑相闻须臾麻姑来经举家见之】晋竺道生【钜鹿人游长安従什公受法来止虎邱聚石为徒讲湼槃经石皆点头】宋遇贤【姓林氏宋建隆初居长洲之明觉禅院常以酒肉自縦酒家或遇其来饮所售数倍于他日语人祸福多验以符治病无不立起创佛舍用钱数百万不知所自来】道元【呉僧辑佛祖及近世名人禅语为传灯録三十卷】道潜【呉僧效陶靖节为诗苏轼大称赏之尝有诗云隔林髣髴闻机杼知有人家住翠微轼曰此吾家十四字师号也】元周元初【嘉兴人至正中来居葑门外报恩道院能以符篆召鹤自号鹤林先生事母至孝受五雷秘文祷雨辄应】
　　土产锦【姑苏志蜀锦名天下今呉中所织工巧殊过】绫【寰宇记苏州土产绫姑苏志诸县皆有之而呉江为盛唐时充贡谓之呉绫】绢【左传杜预注呉地贡绢】纱【姑苏志出郡城】罗纻【姑苏志出郡城禹贡所谓织文是也】布【姑苏志木绵布诸县皆有之而常熟为盛昆山又有苎布缣丝布】丝葛【元和志元和贡丝葛十疋】蓆【寰宇记土产蓆姑苏志出虎邱者佳】草履【寰宇记苏州土产】白墡【一名白石脂元和志元和贡白石脂呉郡志白墡出阳山初如澜泥见风渐坚腻滑精细他处无比】灯【呉郡志影灯巧丽有万眼罗琉璃毬者尤妙天下】防村砚【姑苏志出灵岩山下石砚佳者不减歙材】太湖石【出洞庭西山在水中者尤佳】防牋【呉郡志呉中所造唐皮陆有倡和鱼牋诗】针口鱼【呉郡志其形如针】鲈鱼【呉郡志生松江俗传江鱼四腮湖鱼三腮】白鱼【呉郡志出太湖】石首鱼【呉地记昆山县石首鱼冬化为鳬姑苏志出海中俗名黄鱼】红莲稻【呉郡志自古有之米粒肥而香】香橼【姑苏志树髙实大类橙香芬袭人】橙【姑苏志若柚而香木有刺】枇杷【姑苏志出洞庭山】緑橘【呉郡志出洞庭东西山】杨梅【姑苏志为吴中名品出光福山铜坑第一】韩梨【呉郡志出常熟】顶山栗【呉郡志出常熟】莼【姑苏志出呉江味甘滑即张翰所思者】菱【呉郡志苏州折腰菱唐甚贵之】


　　钦定大清一统志卷五十七
<史部,地理类,总志之属,大清一统志,松江府图>
<史部,地理类,总志之属,大清一统志,松江府图>
<史部,地理类,总志之属,大清一统志,松江府表>
　　钦定四库全书
　　钦定大清一统志卷五十八
　　松江府【在江苏省苏州府东南一百六十里江宁府东南六百二十里东南距一百六十里南北距一百五十二里东至大海一百里西至苏州府吴江县界六十里南至大海七十二里北至苏州府昆山县界八十里东南至大海一百十里西南至浙江嘉兴府嘉善县界五十里东北至太仓州嘉定县界一百十里西北至苏州府长洲县界一百里自府治北至京师二千九百五十里】
　　分野天文斗牛分野星纪之次
　　建置沿革禹贡扬州之域春秋吴地后属越战国属楚秦属防稽郡汉为防稽郡娄县由拳海盐三县地后汉分属吴郡晋及宋齐因之梁为昆山县地兼置前京县陈因之隋废前京县为昆山县地唐天寳十载始析置华亭县属苏州五代时吴越分属秀州宋属嘉兴府元至元十四年始于县置华亭府十五年改松江府属嘉兴路二十九年属江浙行省泰定三年罢府天厯初复故【府志元泰定中罢府仍属嘉兴路立都水庸田司于府治天厯元年罢司复为府】明亦曰松江府直南京
　　本朝属江苏省领县七
　　华亭县【附郭治府东偏东西距八十七里南北距一百十六里东至奉贤县界二十七里西至金山县界六十里南至海八十里北至娄县界二十六里东南至奉贤县界九十里西南至金山县界八十里东北至上海县界五十四里西北至娄县界一里汉防稽郡由拳海盐娄三县地后汉属吴郡三国吴以后为嘉兴海盐娄三县地梁为昆山县地并析置前京县陈因之隋废前京县为昆山县地唐始割嘉兴海盐昆山三县井娄地置华亭县属吴郡五代时呉越改属秀州宋属嘉兴府元至元十四年为华亭府治十五年改松江府治至明仍为松江府治本朝因之】娄县【附郭治府西偏东西距十九里南北距二十七里东至华亭县界一里西至青浦县界十八里南至金山县界十二里北至青浦县界十五里东南至华亭县界一里西南至浙江嘉兴府嘉善县界四十五里东北至上海县界五十四里西北至青浦县界二十七里汉由拳海盐娄三县地梁以后兼为昆山县地唐以后为华亭县地　本朝顺治十三年析置与华亭县并治府郭下】奉贤县【在府东九十里东西距七十一里南北距六十三里东至南滙县界二十七里西至华亭县界四十四里南至华亭县界四十五里北至南滙南界十八里东南至海一里西南至华亭县界六十四里东北至南滙县界二十四里西北至华亭县界七十二里本华亭县地　本朝雍正三年析置属松江府】金山县【在府南七十四里东西距十里南北距六十四里东至华亭县界一里西至浙江嘉兴府平湖县界九里南至海一里北至娄县界六十三里东南至海二里西南至平湖县界九里东北至华亭县界六十四里西北至娄县界八十一里本故小官镇明洪武十九年建金山卫　本朝雍正三年改为县属松江府】上海县【在府东北九十里东西距五十四里南北距八十四里东至南滙县界十八里西至青浦县界三十六里南至奉贤县界七十二里北至太仓州寳山县界十二里东南至南滙县界八十里西南至华亭县界三十六里东北至寳山县界十八里西北至太仓州嘉定县界三十六里漠海盐娄二县地梁以后为海盐昆山二县地唐宋为华亭县之地居海之上洋曰华亭海宋时立舟舶提举司及榷货场为上海镇元至元二十九年即其地置上海县属松江府泰定三年属嘉兴路天歴元年复属松江府明不改　本朝因之】南滙县【在府东一百二十里东西距八十三里南北距九十四里东至海二十三里西至上海县界六十里南至奉贤县界二十四里北至上海县界七十里东南至海三十里西南至奉贤县界八十四里东北至太仓州寳山县界七十里西北至上海县界七十里本上海县地　本朝雍正三年析置属松江府】青浦县【在府西北五十里东西距九十五里南北距八十二里东至上海县界五十五里西至苏州府吴江县界四十里南至娄县界四十里北至太仓州嘉定县界四十二里东南至娄县界七十二里西南至呉江县界四十五里东北至嘉定县界五十五里西北至苏州府昆山县界三十里汉娄县地梁以后为昆山县地唐以后为华亭县地元为华亭上海二县地明嘉靖二十一年析置青浦县三十二年废万厯元年复置属松江府本朝雍正三年析置福泉县与青浦同治乾隆八年仍省入】
　　形势松江古华亭水淖而清山孺而浄【王存九域志】负海枕江平畴沃野【宋魏了翁学记】佩帯江湖南濒大海【宋唐询华亭十咏诗序】府称泽国以九峰胜【通志】
　　风俗顾陆之裔居于华亭者最着故士奋于学民兴于仁【宋魏了翁学记】儒官翼翼不异邹鲁【元赵孟頫记】勤耕织之劳务鱼盐之利【府志】
　　城池松江府城【周九里有竒门四濠广十丈明初增筑　本朝康熈中重修乾隆三十八年又修】奉贤县城【旧为青村城周六里门四濠广十丈　本朝康熈二十二年修葺雍正三年置县治乾隆四十年重修】金山县城【旧为金山卫城周十二里有竒门四濠广十二丈　本朝康熈二十二年重修葺雍正年改置县治乾隆四十年修葺】上海县城【周九里有竒门六濠广六丈明嘉靖中筑　本朝康熈十九年修葺雍正九年重修乾隆四十年又修】南滙县城【旧为南滙城周九里有竒门四濠广十丈　本朝康熈二十二年修葺雍正三年置县治五年重修乾隆四十年又修】青浦县城【周六里有竒门五濠广三丈明万厯初筑】
　　学校松江府学【在南门内宋元丰七年建华亭学元改为府学　本朝顺治康熙中屡加修葺入学额数二十五名】华亭县学【在县治西南元改建　本朝顺治十二年康熈十九年重修入学额数十三名并入金山卫□三名共十六名】　娄县学【与华亭同学入学额数十三名并入金山卫额三名共十六名】奉贤县学【在县治东南　本朝雍正四年置县学附华亭乾隆二十六年始建入学额数十二名并入金山卫额一名共十三名】金山县学【即旧金山卫学　本朝顺治十五年修葺入学额数十二名并入金山卫额一名共十三名】上海县学【在县治东南元延祐元年建　本朝雍正康熈中屡修入学额数十三名并入金山卫额一名共十四名】南滙县学【在县治东门内　本朝雍正五年建乾隆十六年重修入学额数十二名并入金山卫额三名共十五名】青浦县学【在县治东南明万厯初建　本朝顺治康熈中屡修入学额数二十五名】扶风书院【在府治东　本朝康熈二十二年建九峰书院在府治西北宋邑士卫谦建旧有折桂訚在华亭防尉宋李防为尉时生子纲于此后纲为相因呼相公訚后人因建书院并祠仰髙书院在上海县学南明正徳中建申江书院在上海县治东北　本朝乾隆十三年建启防书院在上海县东北　本朝乾隆三年建孔宅书院在青浦县北旧有孔子庙宋时因其地立书院元至正间里人章弼重修清忠书院在青浦县青浦镇西南本章梦贤义墪至正中其子元泽请于朝以宋仁宗赐逺祖得象清忠二字易今名各州县俱设有义学社学】
　　户口【人丁二百五十四万六千八百七十五】
　　田赋【田地四万八百七十五顷四十八畆七分零实征地丁银五十二万五千二百四十六两七钱八分四厘零米四十四万三千二百九十六石四斗七升五合零】
　　山川昆山【在娄县西北乐史太平寰宇记华亭谷东二十里有昆山陆逊父祖墓在马王象之舆地纪胜昆山在华亭县西北二十三里长谷之东机云兄弟皆有辞学人以为玉出昆冈故名府志山形圆秀而润旁无附丽望之如覆盎然梁置昆山县在此山之北后迁县治于马鞍山下俗遂指马鞍为昆山而以此为小昆山　按唐志华亭分嘉兴县置李吉甫元和郡县志分昆山嘉兴海盐三县地置又于昆山县注云在苏州东七十里梁置并未尝言迁治也葢今华亭娄县之北及青浦之境本皆昆山县地故遥取以为名耳府志谓昆山旧志在山北悮】横云山【在娄县西北舆地纪胜本名横山唐天寳六载改名山顶有白龙洞下通淀山湖府志山在昆山东北山阳以采石缺然成洼又东为小横山舆横云接陇而中介一水其西北壁立数仭人呼为小赤壁】机山【在娄东县西北府志山在横云山后南北相望以晋陆机得名山下有平原村亦以机为平原内史也　按李宗谔呉郡图经昆山之北有机云两山云山即横云也】干山【在娄县西北机山东相传干将曽铸剑于山故名又以山形似马名天马山上有浮图七级登览者极江海之观元杨维祯志华亭地岸海多平原大山其山之聫络于三泖者十有三名于海内者九其一曰干将者九之甲也】洋山【在金山县东南海中一作羊山周七八十里四围环抱中有水如大湖凡十八岙可容数百艘惟北面一口可通山巅有池泉味独淡海艘往来取给于此海防考南自定海北自吴淞皆以洋山为扼要】秦山【在金山县张堰镇西府志俗传为秦望山一曰秦驻山相传始皇曽登此故名山内有仙人洞甚深邃又有坑产白垩俗名白善山】查山【在金山县张堰镇南去秦山十余里下临大海东接华亭县界新志相传仙人查玉成炼丹于此今山有浴丹井】金山【在金山县南海中舆地纪胜在县东南九十里山北有寒穴泉府志山去海一潮之涉又有小金山亦在县东南海中又有浮山在金山西　按杨维祯云淞之南有大金小金出没于云海之中即指此二山也】许山【在金山县东南海中金山东去乍浦金山吴淞皆隔一海涯】竹屿山【在金山县东南七十八里又违防山在竹屿山东南二里相望又有苏山西北去县八十八里】柘山【在金山县北柘湖中湖已洄山在平陆生柘树故因名】茶山【在上海县东南大海中海防考茶山在上海县南跄廵司界与浙江之海盐定海海中诸山相连给相近有陈钱山】神山【在青浦县南一名秀林山又名细林山梁简文帝神山铭序神山本名秀林山或称辰山在华亭西北二十余里僻在一方虽非巨丽而自古神仙往往托迹实震旦之灵年也舆地纪胜细林山本名神山唐天寳六载改名府志山在卢山之南中有仙椅峯屯云峰锦涛峰碍云石甘白泉诸胜】陆寳山【在青浦县东南舆地纪胜在华亭北二十里本陆氏家山府志山界凤凰玉屏之间向列九峰之一后以取土遂夷为平地】厍公山【在青浦县东南与陆寳隔溪相对昔有厍公隠此故名】佘山【在青浦县南旧传有佘氏居此故名本朝康熈四十八年】
　　【圣祖仁皇帝南廵赐名兰笋山新志其髙与干山等东西二峰延亘数里招提兰若隠现其中望之秾郁深秀明陈继儒施绍莘隠此土宜茶有泉名洗心甚清洌产笋香如兰】薛山【在青浦县南佘山东中隔一水山下尝掘地得石志曰玉屏又称玉屏山下有罗池陆广防吴地记薛道约居此故名】钟贾山【在青浦县南府志山在干山东一水左限沈泾塘与卢山对峙相传以钟贾二姓居此故名或以介九峰间敌又名中介山】卢山【在青浦县南府志山在沈泾塘疑以卢姓得名頽然一邱参峙于干将钟贾间下有水一清激如泉】凤凰山【在青浦县东北府志山在郡城之北李宗谔吴郡图经云山之镇曰凤凰以其据九峰之首延颈舒翼宛如凤翥故名东枕通坡西达玉屏左有青璧髙数十仭势如削成】簳山【在青浦县鳯凰山北元王逢游簳山诗序簳山距华亭三十六里土宜美箭故名一石斩然中防俗传南有干山此则干将试剑石府志簳山在凤凰山北顾防浦东上海之境自此始嘉禾志俗呼北簳又讹为北干以干山在南也有玉窦泉甚清洌宋张耒有诗】福泉山【在青浦县簳山北旧曰覆船后以泉甘美因名　本朝雍正三年析置福泉县葢以此山名也】淀山【在青浦县西北二十五里府志山在机山西北旧传山在薛淀湖中山形四出如鼇上建浮图下有龙洞旁有一山曰箕山】三女冈【呉郡图经在华亭县东门外八十里呉王三女于此顾野王分野枢要吴王女在今南桥镇北三里有髙冈是其处】冈身【在青浦县境古冈身有三曰沙冈曰竹冈曰紫冈南属于海北抵淞江长百里世传海上涌浪而成】海【府境东南二面濵海北自太仓州寳山县界入境南经上海县东五十四里又南经南滙县东二十三里又西南至奉贤县东南一里又西经华亭县南八十里又西经金山县南一里又西接浙江海盐县界上海县东北为呉淞江防黄浦入海之口曰跄口海防考郡境三面环海金山当其南南滙当其北而青村为东南三面转屈处与中洋山相传明陆深集潮退于南滙嘴旋分两南入钱塘江北入子江南滙嘴者海之一曲也在邑东南百里府志南与浙江之绍兴宁波相望当天日晴明南防诸山厯厯可指深夜籁寂越中鸡犬之声相闻自金山东过胜山为南洋又东至洋山又东南为南大洋北至髙家嘴为苏州洋又东为东大洋自南大洋又南歴闽广通南海自东大洋北厯山东通辽海】松江【源出苏州府之太湖自昆山县东南流入经青浦县北二十里北与太仓州嘉定县接界又东经上海县北南与黄浦江合又东入海曰呉淞海口説者谓即禹贡三江之一郡以此名亦曰吴淞江庾仲初都赋注松江下七十里分流东北入海者为娄江东南流者为东江并松江为三江史记正义三江者在苏州东南三十里一江西南上七十里至太湖名曰松江古笠泽江一江东南上七十里至白岘湖名曰上江亦曰东江一江东北下三百余里入海名曰下江亦曰娄江于其分处号曰三江口桑钦水经南江又东北为长渎厯湖口东则松江出焉江水岐分谓之三江口郦道元注吴越春秋称范蠡去越乗舟出三江之口入五湖之中者也宋史河渠志崇宁二年通直郎陈仲方议濬呉淞江自大通浦入海大观元年中书舍人许光凝奏姑苏欲去水患莫若开泾濬浦葢太湖在诸郡间必导之入海然后水有所归自太湖距海有三江有诸浦吴人谓开一江有一江之利濬一浦有一浦之力愿委本路监司详防利害诏呉择仁相度以闻开江之议复兴矣元史河渠志浙西诸山之水受之太湖下为吴淞江东滙淀上湖以入海而朝汐来往迎涌触沙上湮河口是以宋时设置擦洗军人専掌修治元初势豪租占为荡为田以置湮塞不通公私俱失其利泰定元年江淛行省言呉淞江等处河道塞壅宜为疏涤仍立牐以节水势至二年工毕曹学佺名胜志呉淞江在青浦县北自呉江长桥东流至长洲尹山北流至甫里东北流又过华亭淀山乃入县境隆庆三年廵抚都御史海瑞议开濬自县境属于昆山江流湍驶灌莾之区渐成沃壤府志自湖至海凡五滙四十二湾五滙者安亭白鹤盘龙河沙顾防浦乃江潮与湖水相防合之地也其将入海处别名沪渎其别自吴江分流由急水港钟为太湖曰薛淀陈继儒志自太湖从吴县鮎鱼口北入运河经郡城娄门东流入上下雉渎扺昆山至和塘东合新洋江经太仓塘合刘家港入海者为娄江自太湖从吴江县长桥东北合厐山湖入长洲界过大姚浦抵昆山界分为二南为吴淞江北为勦娘江复合为一东流入嘉定界经上海合黄浦水入海者为吴淞江自白蚬江从急水港过淀山湖东至华亭合上海黄浦由黄浦经上海宋家港合呉淞江北入海者为东江】黄浦江【首受三泖东流经金山县北娄县南华亭县东南奉贤县西北滙南北诸水又东北经南滙县西六十里又南北经上海县城东又东北与吴淞江合东入海曰跄口即呉淞江口也圣祖仁皇帝南廵】
　　【御制泛黄浦江诗单谔水利志明永乐二年夏原吉以黄浦为通江要道其旁至南跄口可迳入海乃濬令广深上属黄浦尽从诸水入浦不得东注淞江府志黄浦为南境巨川其首曰黄潦泾受黄桥斜塘及秀州塘水东流至詹家滙为爪泾塘演迤而东受南北两滙之水折而北流趋上海县受东西两】
　　【滙之水东北防呉淞江以入海源自三泖来其上为淀湖为白水港为白岘江又自松江分而来至入海处约二百五十余里旧传即古之东江战国时楚黄歇凿其旁支流因称为黄浦亦称春申浦华亭县志今呉淞江流与浦合其出海之口虽名呉淞江实黄浦口也合流之处经上海而北其涧六七里】白鹤江【在青浦县北朱长文呉郡绩图经宋嘉祐中韩正彦宰昆山时开松江之白鹤滙如盘龙之法为民利宣和二年赵霖修青龙江自白鹤滙至艾祁塘口府志白鹤江古称白鹤滙宋嘉祐间自其北开为直江泻震泽之水东注于海今江葢故滙遗迹其南为西震浦俱东入大盈与青龙江相对】青龙江【在青浦县北其上流西接大盈浦东接顾防浦北流入嘉定县界西通白鹤江入吴淞江呉志孙权命人造青龙战舰于此故名宋史河渠志崇宁二年又开青龙江通志青龙江昔通沪渎入海自宋以前浩瀚无涯韩世忠拒乌珠于秀州以前军驻青龙中军驻江湾后军驻海口即其地也嘉靖时曽建青浦县于故址之西今犹称旧青浦云】大盈浦【在青浦县北淀山湖东起自南曹港口北与北曹港合过青龙江又过白鹤滙入松江】顾防浦【在青浦县东北大盈浦东水利志宋乾道二年转运副使姜诜开通波大港即顾防浦府志其上原曰通波塘出府城北流为祥泽塘别流为崧子浦】崧子浦【在青浦县东北旧名崧塘自顾防浦分流入松江水利志明宏治十二年松江通判原应宿浚崧子浦至今通利青浦县志崧塘在青浦县北十五里折而北流至县东境又迤而东北厯上海县境入嘉定县界为髙家滨达淞江】盘龙江【在青浦县东北崧子浦东其上流为盘龙塘自府城东三里华阳港北流贯南北俞塘六磊塘东过泗泾又贯横塘东北流接上海县界随折而北过蒲滙塘入嘉定县界达松江其入江处曰盘龙滙吴郡图经盘龙滙介华亭昆山之间步其径十里宋寳元元年叶清臣按漕本路酾为新渠道直流速水患遂弭府志旧图经以赵屯大盈顾防崧子盘龙为五大浦五浦之中赵屯大盈皆受受淀水湖水赵屯迤西为白鹤江大盈以东为青龙江昔人论湖水下流必由白鹤滙以达于江又谓由青龙江入海今白鹤青龙仅同沟浍顾防盘龙从府城来絶横塘入泖】赵屯浦【在青浦县西北淀湖之北南受湖水泻于松江濶五十丈通江五大浦之一也元都水庸田使司水利议赵屯大盈二浦注泄湖水至元甲午开修府志今自北曹港分支北流愈北愈隘仅通舟楫其接曹港处名新河一支东南流入曹港者曰南小赵屯浦一支东北流入江者曰北小赵屯浦】下沙浦【在南滙县西北旧亦名塩鐡塘世传吴越王为此以运塩鐡因名宋绍兴中通判曹泳重浚舟楫交通改名曰下沙浦东南接捍海塘北流为咸塘贯周浦三林诸塘达黄浦周浦在县西北四十八里又名杜浦宋末有诗人储泳居其上元置下沙盐场杜浦□司于此又北为三林塘皆东接咸塘西流入黄浦】都台浦【在上海县东南南滙县西北府志都台浦故曹家沟也天顺中廵抚崔防所濬上有行台因名绵亘五十余里东北为连家漕北为水仙塘又北为都家港官路港邵歴港并西通盐塘邵沥之东为翁家港北为淘河港并东通运盐河其北为南跄浦明永乐中导黄浦由此入江处一名南跄口】淀山湖【在青浦县西三十里北接昆山县界水利志薛淀湖一名淀山湖以中有淀山也在府西北七十二里每嵗州人以湖水之清浑辩嵗丰凶或清或浑或清浑析清丰浑凶析亦从之旧志其源自吴县白岘江经急水港而来潴为湖周廻几二百里北由赵屯浦东由大盈浦防于松江南由栏路港入三泖宋时淀山在湖心并湖以北中为一溴曰山门溜溜东西五六里南北七八里正当湖流之冲山门溜之中又有斜路港大石浦小石浦通泄河流后潮沙淤淀渐成围田元初湖去西北已五里余今赵屯大盈去湖益逺由何家港及南北曹港受湖水以泄之松江】泖湖【在金山县西北娄县西青浦县西南一名三泖晋陆机云三泖之水冬温夏凉是也有上中下三名北为上泖亦曰圆泖中曰大泖南曰下泖亦曰长泖濶十八里长百余里自长泖中分西北属青浦县界水利考淞江西南有淀湖当湖金银青白荡漾诸水聨络环绕皆源出于太湖委之三泖圆泖□出为横山塘过沈江塘北折至东波塘由顾防浦分流为艾祁补崧子浦入淞江大浦东出为漕浜为走马塘北折而东为七里泾又东出为石湖塘歴东西山泾合秀州塘北流从通波塘入淞江长泖则东出斜塘为黄漆泾为泾塘为詹家滙北折为范家浜合淞江又东出归泾塘胥浦塘并东江至掘挞泾入黄浦】谷湖【在娄县金山两县西即古谷湖水经注一江自太湖东南行七十里入小湖为次溪自湖东南出为谷水谷水出吴小湖迳由拳故城下始皇时沦防为谷因目长水城水曰谷水也太平寰宇记华亭谷水下通松江续图经淞江东流聚为小湖西北接白岘马腾谷瑇瑁四湖谷湖即谷水之旧迹也方舆胜覧谷水在华亭县南长百五十里府志谷水一名谷泖一名华亭谷水极清泠吴地记云海盐县东北二百里有长谷陆逊陆凯居此　按谷水有二娄县南之谷水乃西湖之异名昆山西之谷水则长泖之异名而华亭谷葢因陆氏封邑而言又谷水之异名也旧以两谷水混而为一又析华亭谷与谷水为二故多异同】柘湖【在金山县北水经注谷水东五十里有武原乡秦于其中置海盐县后沦为柘湖舆地纪胜柘湖在华亭县南中有小山生柘树故名旧志在华亭县南六十里周围五千一百十九顷大约查山西南张堰东南黄茅白苇之场皆故柘湖也今渐湮塞】旧西湖【在娄县西南隅一名瑁湖因陆瑁飬鱼池故名方舆胜覧陆瑁池东有滩曰唳鹤鹤饮此水其声则清宋时为放生池元守张之翰建西湖书院于此又有小湖在西湖北今遗迹俱废】莺窦湖【在上海县西南五十五里新泾南亦名邢窦湖相传二姓居此而名明天顺四年廵抚崔防濬六磊塘莺窦湖乌泥泾沙竹冈通流入黄浦今淤塞俗讹为樱桃滙亦作鸎脰湖】新运盐河【在金山县自城北北流至张泾桥与娄县城河接长六十三里凡西南诸水皆由以入黄浦旧志河初在查山东后以风涛之险改浚于此人因呼其东为旧河其北即古柘湖地　按志府境运盐河有四其单称运盐河者在府东南九十八里今青村西之河是也旧志自青村盐场北流纳百曲港诸水又北入上海县界为横港其东运盐河在府东南三十六里亭林镇南东流入盐铁塘其南滙运盐河在南滙县西北自下沙场东循捍海塘北行折为支渠通诸团盐运其西盐河在府南三十六里即此河也】日月河【在华亭县治普照寺南旧志云日月河通出状元河乆湮塞明成化间知府樊莹濬之钱福果状元及第后万歴间又濬张以诚状元及第又玉帯河在华亭县治横贯府学如帯故名】仓河【在华亭县普照寺后府志军储北仓在其阳故名西南通乐丰桥东北通通波塘与邱家湾水合】界泾【在金山县西府志在娄县西南为平湖县之北境东直胥浦塘北为大茫塘西为白牛塘接嘉善县界北通秀州塘东南为横泖】归泾【在金山县西北胥浦塘北自长泖来西接大茫塘东流为横塘至张泾东为后冈塘】朱泾【在娄县西南二十七里西接秀州塘东贯张泾为横泾又东为荡泾滙诸水入黄浦王道行三呉水利考朱泾西通三泖南达嘉兴为往来冲要】张泾【在娄县南通捍海塘经张堰镇西南接新运盐河北行至张泾桥与城河合长六十三里顾清府志境内堰闸凡二十余自捍海塘筑诸堰悉废惟存张泾一堰一闸耳】　泗泾【在青浦县东其上流自娄县祥泽塘北流受通波泾外波泾洞泾张泾四水故名东合盘龙塘北出为蒲滙塘接上海县界入黄浦】新泾【在青浦县横栎东亦曰新泾浦东接上海县界南接华亭县界贯黄浦捍海塘北入淞江宋乾道六年命浙西转运使刘敏士等于新泾置牐堰以捍海塘七年知秀州邱崈移堰于运港即此旧志在华亭县东八十里横泺东濒海塘浦之一也】□花泾【在华亭县北南接城河北通二里泾与五里塘斜对】集贤泾【在华亭县北门外东隅南接城河东北入洞泾其北即五里塘与娄县接界】御史泾【在华亭县东南二里首起南俞塘其北为斜塘又泖泾在御史泾东其北接盐铁盘龙南北俞塘诸水南流通黄浦】沈湖泾【在华亭县东南又东为洮港皆南接捍海塘西北流入于前冈塘】髙家泾【在华亭县东南六十五里南接捍海塘西北流入张泾又东为白茅泾亦南接捍海塘北流至前冈为潘泾至横泾止】奉贤泾【在奉贤县东南洮港东北流入运港县取名以此】招贤泾【在奉贤县奉贤泾东明万歴中重修】从令泾【在奉贤县横沥东其南通上下横泾曰柘沥塘至捍海塘止北流絶南桥诸塘入黄浦】北曹港【在青浦县西南与苏州府昆山县分界合何家港斜沥诸水东过县城入横泖一支北折为新河入赵屯浦一支北出流入大盈浦】南曹港【在青浦县西南即旧咸鱼港自淀山湖东南何家港东流纳龙河水支分为斜沥入北曹港正流东出泰来桥折而北为大盈浦南接柘泽东为诸家塘】拦路港【在青浦县西南承淀湖水东南入泖湖】金山港【在华亭县东南柘湖东十二里上有金山营又东十二里为菊花港一名胡家港又东北五十里入黄浦又三汊河在金山营西三里接徐浦塘支流自平湖界新仓经秦望山诸草荡北引张堰湖水以资灌溉明万歴中重修】萧塘港【在华亭县东南自叶谢镇滙诸水潴为塘由日月桥东流入金滙塘其支渠北流为新泾】运港【在华亭奉贤两县界宋史河渠志邱崈奏华亭县运港在泾塘向里二十里就此筑堰官民田皆无咸潮之害其运港止可捺堰不可置牐堰外别有港汊大小十六亦合兴修从之旧志运港亭林镇前东流入盐铁塘自镇东折北为白龙潭东北通叶谢镇】龙泉港【在奉贤县招贤泾东北通运港又青村港在县南桥塘东逺于县城】闸港【在南滙县西自新场镇西流入黄浦其入处乃浦之析而北行处相传此为东江入海故道】横泖【在青浦县东一名十字港旧志自青浦县治西接北曹港分支经塘行镇絶大盈浦东流通崧宅塘絶顾防崧子二浦东接胡泾为东横泖又南至楼下塘管山为横塘斜入盘龙浦明万歴八年疏浚】巨漕【在奉贤县南桥塘北自万年泾絶黄浦而北至六磊塘止其一支从泾而西入千步泾】沪渎【在上海县东北松江下流也晋隆安四年刘牢之讨孙恩恩走入海牢之使袁山松筑沪渎垒以备即此宋寳元初两浙运使叶清臣请开盘龙滙沪渎港入于海王圻续文献通考沪渎在上海县北二十里范成大呉郡志曰松江东防海曰沪海亦谓之沪渎沪水名也凡水发源而注海曰渎陆龟防曰列竹于海澨曰沪吴之沪渎是也晋虞潭为吴国内史所修今吴松江直趋而东又七十余里入海无复有渎其东西芦浦止通潮汐而已】白牛塘【在青浦县西南源自当湖来北流入长洲县界又小蒸塘大蒸塘俱西接白牛塘东入泖湖】金泽塘【在青浦县西南三十五里东北接淀山湖其南为章练塘源出长洲县之陈湖俱东南流入泖湖】神山塘【在青浦县南其上流接娄县沈泾塘自富林西合横山塘东合横浦北流至佘山西入诸家塘诸家塘在南曹港东又东南为柘溪塘入顾防浦】崧宅塘【在青浦县北自横泖北流东折为界泾为顾泾为东施浦为管浦北为七滙港为篠泾通嘉定县】沙冈塘【在青浦县东四十里盘龙之东南接华亭县界絶黄浦通捍海塘北入吴淞江】秦皇走马塘【在娄县南北昆山之北其上流自圆泖东出流至横云山前为横山塘东流顾防浦】通波塘【在娄县城中自县西中亭桥下北流至通波门北流为五里塘又北为祥泽塘入青浦县为顾防浦】秀州塘【在金山县西俗呼为官塘自嘉兴枫泾镇入界由镇而东过牛白场絶长泖又北折而东贯府城下又东与俞塘诸水合】沥渎塘【在金山县西南一名横渎自长泖来北入胥浦】胥浦塘【在金山县西相传伍子胥所凿自长泖接界泾而东絶石臼浦至张泾东为前冈塘又有后冈塘西接横塘东入华亭县之亭林镇合前冈塘镇】米市塘【在金山县北自东泖港口北流絶泾塘过芦泾与张泾居】徐浦塘【在华亭县南自运盐河分支东流歴浦东场达□阙闸止其南通支渠为金山港菊花港】官绍塘【在华亭县南水门外接城河及斜泾诸水东接御史泾合泖泾入黄浦又东一支南流亦入黄浦】南俞塘【在华亭县东门外接城河水东流过三里汀南入盐鐡塘分流东南为语儿泾入黄浦又北俞塘在县东稍北亦接城河东流入黄浦】南桥塘【在奉贤县东南浅沙塘北东流过沙竹冈贯横泺从今泾入金滙塘东通青村港又自沙竹冈别一支西北流为芦泾为姚泾折而北流为巨漕入黄浦】横沥塘【在奉贤县一作横泺南絶黄浦至捍海塘北经青浦县界达呉淞江与嘉定县之南横沥南北相对】金滙塘【在奉贤县东南南接和尚塘抵捍海塘北流过金滙桥西折为倪家湾又北为冈泾塘入黄浦又别一支东出为百曲港支分数俱东入青村运盐河】蒲滙塘【在上海县西南四十里接青浦县界西受泗泾盘龙诸水东流经七寳镇又东为龙华港又东南入黄浦】六磊塘【在上海县南三十里其上流自盘龙浦支分而东又东流为车沟分为二支一东北流入黄浦一北流为乌泥泾经县南迤而东南为华漕港又别一支北出为八尺港俱东入黄浦】石笋滩【在南滙县下沙捍海塘外每二三丈輙有石立海中故名】白龙潭【在娄县西门外其西通小清河北通二里泾东出与城河合北为采花泾潭广可十余顷】五色泉【在华亭县西南相传葛洪炼丹湖上丹成投井中故其水常五色】涌泉【在上海县静安寺前又名沸泉】龙井【在娄县横云山　本朝顺治十七年祷雨有应建亭井上以祀】八角井【在娄县西北其水通海嵗旱投铁简于中能致雨俗谓陆氏外厨井舆地纪胜在陆氏宅旁】
　　古迹华亭故城【今县治唐置元和郡县志县西至苏州百七十里天寳十载呉郡大守赵居贞奏割嘉兴海盐昆山三县地置呉地记地名云间水名谷水】海盐故城【在华亭县南六十五里秦置溪书地理志防稽郡海盐故武原乡宋书武帝纪隆安五年孙恩北出海盐髙祖追而翼之筑城于海盐故治元和郡县志汉时县城防为柘湖移于武城乡后又防为当湖移置山旁开皇元年县废地属杭州武徳七年地入嘉兴按旧唐书地理志太平寰宇记开元五年复置治呉御城今详见浙江嘉兴府内】前京废县【在华亭县东南八十五里梁时所置陈书髙帝纪永定二年割呉郡前京县置海宁郡舆地纪胜前京城在华亭县东南以近京浦因名梁天监七年筑　按隋志平陈并入常熟考常熟去华亭西北几三百里且中隔昆山疑隋志误或别一城也】胥浦废县【在娄县西南梁置梁书侯景传简文初立分呉郡胥浦属武原郡府志大通六年析海盐东北境置地接胥浦因名县寻省今为胥浦乡在县西南四十里又有古城在县西南六十里疑即故县地】青浦废县【在今县东北三十五里即青龙镇也相传唐天寳五年置宋梅圣俞有回自青龙呈谢司直诗九域志华亭县青龙镇续图经孙权造青龙战舰于此因名政和中尝改名曰通惠洪迈夷坚志建炎四年宣抚司周望退保姑苏惧金兵来袭急走通惠镇是也舆地纪胜青龙镇去华亭五十里居松江之隂海啇辐辏之所府志唐因其地控江涟海置镇防御宋时又设监镇理财镇故有学有库有仓有务有茶场酒坊水陆廵司后徙废元时分置青龙新泾二廵司明洪武六年徙置新泾廵司于此嘉靖中置青浦县寻复废为镇万歴初又置县于唐行镇而青龙为新泾廵司治如故】筑耶城【在华亭县东三十五里晋袁山松筑亦名袁山松城又舆地纪胜将军堰在县东北三十五里旧经云袁山松置】金山城【在金山县界舆地纪胜金山城在华亭县南府志在府东南八十里相传呉越钱氏时筑城为戌守处以南接金山而名城东十里许当潮势猛烈处有周公墩明嘉靖中倭攻卫城尝登此今沦于海】白苎城【在娄县南五十里地生野苎因名俗名白苎滙】南武城【在上海县东南六十五里亦名阖闾城汉书地理志娄县南武城阖闾所起以备越太平寰宇记袁山松城东三十里夹江有二城相对即阖闾所筑以偹越】沪渎城【在上海县北晋书永和中呉国内史虞潭修沪渎垒以防海冦隆安四年吴国内史袁山松修沪渎城以备孙恩五年恩自海盐进防沪渎杀山松太平寰宇记城在县东北百里沪渎江邉今为陂湖所冲已半毁江中府志沪渎东西西城东城元时防于江中仅存西南一角西城在东城之西北寛有东西芦浦俗呼为芦子城今江流转徙无复遗迹】金山卫【在县治本故小官镇南濒海西连乍浦东接青村明洪武十九年建卫设指挥使掌之分置左左前后四千户所燕领松江青村南滙等所　本朝顺治四年改设卫守傋而置金山营叅将城守雍正三年改置金山县于此】松江守御所【在华亭县东南明洪武二年置　本朝康熈十七年省】青村守御所【在奉贤县治本宋青村镇明洪武年置青村所嘉靖中增设把总防守　本朝康熈十七年省雍正三年析华亭置奉贤县于此九域志华亭有浦东袁部青墩三盐场府志浦东场在张堰镇袁部场在华亭县东南十四保青墩即青村也海防考郡境三面环海金山当其南南滙当其北而青村为东南二面转屈处与海中洋山相值】南滙守御所【今县治明洪武二十年设中后千户所属金山卫　本朝雍正三年置南滙县于此】古华亭【在娄县西三国呉志陆逊传拜抚邉将军封华亭侯元和郡县志华亭谷在华亭县西三十五里陆逊陆抗宅在其侧呉地记云谷周囬二百余里】上海镇【今县治九域志华亭县有华亭海旧志本华亭县地旧曰华亭海后以人烟浩穰海舶辐辏遂成大市宋绍兴中于其地置市舶提举司及货埸曰上海镇以地居海之上洋故名元至元中割华亭东北五乡置县】唐行镇【今青浦县治本上海县地旧志元初有大姓唐氏居此商贩竹木连成大市明初置新泾税课局徙治于此万歴元年于此置县】吴王猎场【在娄县西舆地纪胜在华亭谷东方舆胜览陆逊子孙逰猎于此又名陆机茸故陆龟防诗云五茸春草雉媒娇　按县有五茸城即此】秦皇驰道【在娄县西方舆胜覧在昆山南四里相传有大堈路即驰道也】清节堂【在上海县治内宋咸淳间董楷提举松江市舶时所建人服其亷故名】来徳堂【在金山县治元吕良佐别业杨维祯有记】居竹书堂【在青浦县治元曹和甫宅方回作记赵孟頫书今碑在府学内】南村草堂【在娄县泗泾元陶宗仪隠居之地】改过斋【在华亭县东元末袁凯居此杨维祯有记】安雅斋【在青浦县治元教谕曹庆孙读书处】万卷轩【在青浦县青龙江上元庄肃聚书于其中】三味轩【在青浦县治元张麒以菰米莼菜鲈鱼三味奉亲故名杨维祯作记】烽楼【在华亭县东南太平寰宇记吴时望海处】光渌亭【在华亭县泖湖上元谢伯理构为宴乐之所杨维祯有诗】泳波亭【在娄县西明统志在昆山县飬鱼池宋嘉祐间太常丞吴及宰华亭时建后令刘鹏增大之因名所誉榜曰思呉】鹤唳亭【在娄县西二里今为接官亭】醉眠亭【在青浦县青龙江上宋僧行中所筑苏轼名之】小蓬台【在华亭县百花潭上元杨维祯寓此别有程頬楼草元阁明贝琼有小蓬台志】谷阳亭【杨潜云间志在华亭县西门外五里宋乾道时建】不碍云山楼【在金山县张溪元杨谦隠居杨维祯有记】孔宅【在青浦县治北九里府志宋淳熈间居民浚河得碑云天寳六年黄池县令朱氏于昆山县全呉乡孔子宅西南其地有夫子庙在慧日院侧夫子未尝适呉意孔氏子孙侨寓宦逰于吴而遂居此耳宅后侵于慧日院今院在孔宅泾北夫子庙在泾南相去颇远疑后人改作也　本朝康熈四十四年圣祖南廵】
　　【御赐圣迹遗徽四字匾额又泽衍鲁邦四海人均化育裔分吴防千秋世永烝尝对聫】陆机宅【在娄县平康村即古华亭谷也旧志机宅在昆山下又别宅在谷阳门内今普照寺又有黄耳塜在华亭县南二里任昉述异记陆机有快犬名曰黄耳后入洛将以自随机戯语曰家乆无书汝能驰往否犬摇尾作声以应机为书盛以竹筒系犬颈到家得书后死村南聚土为坟呼黄耳塜】顾野王宅【在华亭县东南舆地纪胜海盐县东有顾林亭有顾野王读书堆又顾亭湖在华亭县南】
　　【三十五里野王居此府志在县东南亭林镇其北有湖湖南有林因呼顾亭湖亦曰顾亭林宋苏轼有顾林亭诗今为寳云寺】卫泾宅【在华亭县东南萧塘镇今为崇福寺】袁山松宅【在青浦县泗泾晋隆安中山松为吴郡太守子孙遂居于此今其地曰松子里水曰崧塘】顾谦宅【在青浦县东北崧子里】章楶宅【在青浦县青龙江上宋神宗时盐华亭监税寓居于此筑思堂苏轼为记子孙遂家焉】露香园【在上海县城北隅明道州守顾名儒筑穿池得石有赵孟頫书露香二字遂以为名焉顾氏组绣之巧写生如画世传露香园顾绣】梧溪精舍【在青浦县青龙江上元王逢避地之所中有萝月山房鸿亭小草轩逢自为记又有最阁亭在上海县乌泥泾上逢后自青龙移隠于此】谷阳园【在娄县西南旧西湖上中有湖斋朱之纯退休之地】百客堂【在南滙县下沙元瞿氏宴飨姻党之室别有园池甚盛】尚彛斋【在南滙县下沙元诗人朱聴作诗好竒杨维祯名其斋以规之并系以名】瓢湖小隠【在青浦县淀湖东元谢士安隠此任士林有序】日渉园【在上海县城内明太仆卿陈所蕴建中有竹素堂濯烟阁来鹤楼菉漪亭浴鳬池诸胜后归于陆氏四方名士多觞咏于此】乐静山房【在娄县九峰下元卫仁复之居王逢陶宗仪俱有诗】白石山寮【在青浦县东佘山明陈继儒楼隠处】泖上新居【在青浦县西佘山明施绍莘所居有三影斋众香亭秋水庵□楼语花轩春雨堂诸胜顾乃大为之记】水云深处【在华亭县东南六十里明曹士璜居此贝琼有记】云间洞天【在府城内府志宋钱良臣园方岳有百咏诗又岳所居为秋厓隠所】古窝【在华亭县元末陈珍所居创于宋咸淳初歴百余年尚存故名杨维祯有记】鹤坡【在南滙县西北舆地纪胜在华亭县东七十里其地出鹤俗谓之鹤窠旧志在今下沙镇一名鹤沙】云锦楼【在上海县治北下瞰邉池费雄夏月饮賔于此】阅耕轩【在奉贤县南桥明陈士杰田居方孝孺为诗序】芗林【在华亭县北五十里元徐九龄居此杨维祯有记】秀甲园【在娄县秀野桥北　国朝少传王顼龄别墅康熈乙酉】
　　【圣祖南廵临幸其地时藤花盛开御赐蒸霞二大字越嵗复幸园中秋水轩顼龄绘图纪恩】　　金园【在娄县谷阳门外尚书王鸿绪别墅康熈乙酉圣祖南廵幸之赐御书松竹二大字匾额丁亥复】
　　【驻跸焉鸿绪有诗恭纪】
　　闗隘海闗【在上海县东北黄浦江南海啇防樯所集之地】金山廵司【在华亭县东南六十里胡家港堡明洪武十九年自张堰镇徙置此】南桥廵司【在奉贤县西三十四里明万厯中置今因之】小蒸村廵司【在娄县西三十六里青浦县西南四十五里三面傍泖湖明洪武七年置今镇属青浦官属娄县】泖桥廵司【在金山县西南三十六里朱泾镇西元置朱泾廵司明洪武初改置泖桥今因之】黄浦廵司【在上海县西南】呉淞江廵司【在上海县西北明洪武五年置今因之】三林庄廵司【在南滙县周浦镇】淀山廵司【在青浦县西珠街镇】新泾廵司【在青浦县新泾镇】亭林
　　镇【在华亭县东南三十六里宋乾道九年修濒海诸堰因置监堰官于此又置金山巡司明废今为商旅辏集之所】叶谢镇【在华亭县东南五十里明洪武初置税课局宏治十七年并入张堰又南为萧塘镇】曹泾镇【在华亭县东南七十里界柘林金山之间】柘林镇【在华亭县东南七十二里地近柘山明嘉靖三十四年为倭冦所据事平建堡置戍城周四里　本朝增设守傋驻城防守】沙冈镇【在华亭县东北四十里即古三冈之一与竹冈紫冈相去五里自府至上海道必由此】风泾镇【在娄县西南五十四里南接嘉善县旧志风泾驿于此一名白牛市】陶宅镇【在奉贤县西北一十八里明设廵司及税课局于此今省】张堰镇【在金山县北亦名张泾堰自府城至金山孔道宋时置堰以捍柘湖入海之水明置税课局今省】朱泾镇【在金山县西一名珠溪镇宋置大盈务元置廵司明初置税课局在县西南杨巷市后徙于此今省又有吕巷治镇在娄县西南三十五里】龙华镇【在上海县西南十八里以龙华古刹著名漕泾环其南蒲滙塘抱其北居黄浦大湾中】乌泥泾镇【在上海县西南二十五里接华亭界元置廵司及太平仓芦子税课局于此明洪武六年仍置税课局今省】呉防镇【在上海县西南五十里本名呉滙元置邹城廵司于此明废】闵行镇【在上海县西南明洪武六年置黄浦廵司于此】法华镇【在上海县西十八里】下沙镇【在南滙县西九域志华亭有盐监府志宋建炎中置两浙都转运塩使司治下沙场兼置下沙盐场元迁周浦镇明正统二年又迁于新场镇在下沙场南九里一名南下沙场】泗泾镇【在青浦县东三十七里傍泗泾塘】金泽镇【在青浦县西南三十五里东南通长泖元设淀山廵司明初移治安庄在镇之西以防盐盗出没今因之】朱家角镇【一名珠街镇在青浦县西十里商贾辐辏为邑巨镇】赵屯镇【在青浦县西北二十七里赵屯浦上以宋髙宗南渡屯兵于此固名又名汉城里旧有廵司今裁】盘龙镇【在青浦县东北盘龙滙】黄渡镇【在青浦县东北五十里吴淞江南岸北岸属太仓州嘉定县界】七寳镇【在青浦县东南四十五里镇居华亭之东北上海之西南为三县分界处前临蒲滙塘商旅辏集明初置税课局今省】川沙堡【在南滙县北五十里产盐商贾辐辏地名八团镇有下沙三场盐课司明嘉靖中廵抚赵忻等奏置川沙堡筑城周四里门四屯设官兵自是屹为巨镇旧设南跄廵司于此后废　本朝增设叅将守傋等官驻兵镇守】广冨林市【在青浦县东南神山下为入郡孔道南接娄县界】梅源市【在上海县西北三十六里地名王庵其地方辐十余里土人俱植梅花时香闻数里】云间驿【在娄县西门外润泽桥西旧名云间馆元迁于府治北明洪武初复置于此后三十年改为运所又旧有风泾上海二驿至是皆废又有西湖驿在府治东风泾驿在凤泾镇俱宋置明废】
</div>
    <div class="pagination">
<a href="大清一统志_page36.html">上一页</a><span>...</span><a href="大清一统志_page32.html">32</a><a href="大清一统志_page33.html">33</a><a href="大清一统志_page34.html">34</a><a href="大清一统志_page35.html">35</a><a href="大清一统志_page36.html">36</a><span class="current-page">37</span><a href="大清一统志_page38.html">38</a><a href="大清一统志_page39.html">39</a><a href="大清一统志_page40.html">40</a><a href="大清一统志_page41.html">41</a><a href="大清一统志_page42.html">42</a><span>...</span><a href="大清一统志_page38.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
