<!DOCTYPE html>
<html>
<head>
    <meta charset="UTF-8">
    <title>畿辅通志 - 第 98 页/共 974 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>畿辅通志 - 第 98 页/共 974 页</h1>
    <div class="content">　　宋曰磁州滏阳郡属河北西路金曰磁州仍属河
　　北西路元太祖十年升为滏源军节度属真定路
　　太宗八年属邢洺路宪宗二年属洺磁路至元十
　　五年属广平路明曰磁州省滏阳县入焉属河南
　　彰徳府
本朝因之雍正四年改属直隶广平府
大名府
　禹贡冀兖豫三州之域夏为观扈国春秋属晋卫二
　国战国属魏卫二国秦属东郡
　　元君十四年秦拔魏东地初置东郡更徙卫野王
　　县而并濮阳为东郡　史记卫 世家　
　　景涽王元年秦拔我二十城以为秦东郡　史记魏 世家　





　汉为魏郡东郡及陈留郡地
　　汉高祖使韩信定河北以秦邯郸郡之南部东郡
　　之边县置魏郡即今元城县是也　元和郡 县志　
　三国魏黄初二年置阳平郡晋因之后郡徙
　　元城县魏黄初二年于此置阳平郡石赵移阳平
　　郡理馆陶　元和郡 县志　
　后魏永安元年置昌乐郡东魏天平中郡罢后周大
　象二年始置魏州
　　魏州前燕慕容暐于今州理置贵乡郡寻省周静
　　帝大象二年又于贵乡郡之东界置魏州　太平寰 宇记　
　隋大业初改为武阳郡唐武徳中复曰魏州龙朔二
　年改曰冀州咸亨三年复曰魏州天寳元年曰魏郡
　干元元年仍曰魏州属河北道
　　周大象二年置魏州隋大业三年罢州为武阳郡
　　隋乱陷贼唐武徳四年讨平窦建徳改置魏州其
　　年又陷刘黑闼五年平黑闼置总管府七年改为



　　都督府贞观六年罢都督复为州　元和郡 县志　
　　魏州隋改名武阳郡武徳四年复为魏州置总管
　　府贞观元年罢都督龙朔二年改为冀州大都督
　　府咸亨三年依旧为魏州罢都督府天寳元年改
　　为魏郡干元元年复为魏州　旧唐书 地理志　
　广徳元年为魏博节度使治所天佑元年赐号天雄
　军
　　广徳元年置魏博等州防御使治魏州是年升为
　　节度使天佑元年赐魏博节度号天雄军节度　唐 书　
　　　方镇 表　
　　田承嗣迁贝博沧瀛等州节度使代宗宠其军曰
　　天雄以魏州为大都督府从子悦继为节度使僭
　　称魏王以府为大名府　唐书藩镇 魏博传　
　五代唐同光元年升为东京兴唐府三年建为邺都
　晋天福初改为广晋府汉干佑元年改为大名府周
　显徳元年罢都仍为天雄节度使





　　魏州唐故曰大名府置天雄军五代皆因之后唐
　　建邺都晋汉因之至周罢大名府后唐曰兴唐晋
　　曰广晋汉周复曰大名　五代史 职方考　
　　大名府唐末魏博藩镇所治五代汉干佑元年升
　　为大名府左传魏大名也此本魏都故曰大名云
　　　名胜 志　
　宋初因之庆歴二年建北京熙宁六年属河北东路
　　大名府魏郡庆歴二年建为北京八年始置大名
　　府路安抚使熙宁以来并因之六年分属河北东
　　路　宋史地 理志　
　金为大名府路贞佑二年置行尚书省
　　大名府天雄军旧为散府先置统军司天徳二年
　　罢正隆二年升为总管府附近十二猛安皆隶焉
　　　金史地 理志　
　元为大名路属中书省
　　大名路唐魏州五代南汉改大名府金改安武军



　　元因旧名为大名府路总管府　元史地 理志　
　明洪武元年为大名府隶河南分省二年隶北平行
　省九年隶北平布政司永乐初直隶京师
本朝因之领州一县十雍正三年以内黄县改属河南
　彰徳府浚滑二县改属河南卫辉府领州一县七
　元城县
　　汉置元城县属魏郡后汉因之三国魏为阳平郡
　　治晋因之石赵移郡治馆陶东魏天平初属魏尹
　　北齐省入贵乡隋开皇六年复置元城县属魏州
　　大业初属武阳郡唐贞观十七年又并入贵乡圣
　　歴二年又置属魏州开皇十三年移入州郭与贵
　　乡皆为州治五代唐改曰兴唐晋复曰元城宋为
　　大名府治金因之元至元二年并入大名寻复置
　　为大名路治明为大名府治
本朝因之
　大名县




　　汉元城县地东魏天平二年置贵乡县属昌乐郡
　　后属魏尹后周为魏州治隋为武阳郡治唐为魏
　　州治五代唐改曰广晋汉改曰大名为大名府治
　　宋因之熙宁六年省入元城绍圣二年复置政和
</div>
    <div class="pagination">
<a href="畿辅通志_page97.html">上一页</a><span>...</span><a href="畿辅通志_page93.html">93</a><a href="畿辅通志_page94.html">94</a><a href="畿辅通志_page95.html">95</a><a href="畿辅通志_page96.html">96</a><a href="畿辅通志_page97.html">97</a><span class="current-page">98</span><a href="畿辅通志_page99.html">99</a><a href="畿辅通志_page100.html">100</a><a href="畿辅通志_page101.html">101</a><a href="畿辅通志_page102.html">102</a><a href="畿辅通志_page103.html">103</a><span>...</span><a href="畿辅通志_page99.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
