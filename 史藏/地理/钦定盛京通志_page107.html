<!DOCTYPE html>
<html>
<head>
    <meta charset="UTF-8">
    <title>钦定盛京通志 - 第 107 页/共 330 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定盛京通志 - 第 107 页/共 330 页</h1>
    <div class="content">　　太宗自松山驰至锦州分兵搜勦山寨斩徐昌永擒祖克
　　勇以还五年春
　　命郑亲王济尔哈朗等率兵修义州城驻劄屯田更番围
　　锦州使民人不得耕种
　　太宗亲往阅视有杏山城西五里台之防古苏班岱等欲携三千余戸来归我兵往卫以行明兵七千蹑追我兵还击却之擒其副将杨伦叅将李得位等六年春我兵环锦州城凿长壕立营城郛防古诺木齐等使人持书缒而下约献东闗为祖大夀所觉欲擒众防古诺木齐率众与战声闻闗外我军薄城下防古缒防援以上夹击祖大夀追入内城环兵守之诺木齐率众来归郛内戸口及器物悉移义州城时明总督洪承畴以锦州危困集兵十三万赴援
　　太宗亲统师击却入松山城重围以困之七年春城破擒洪承畴及祖大夀之弟总兵祖大乐逰击祖大名祖大成等纵祖大成入锦州与祖大夀相见时锦州城中粮尽人相食祖大夀闻松山已失度锦州不能守遣人赴郑亲王济尔哈朗睿亲王多尔衮营言若得见祖大乐即出降两王令祖大乐与使者见三月丙子祖大夀遣人请盟两王叱之曰我军围困此城旦夕可取有何顾虑乃与尔盟誓乎欲降则降不降则已谁强尔降也祖大夀乃遣其兄子祖泽逺同其中军官髙勲乞宥罪明日率众官诣军门叩首降献锦州城
　　太宗命诸王留兵驻防凡祖大夀族党及部众悉生全赡
　　养之
　　锦县【附郭】
　　大凌河城【城东四十里周围三里二卜步门一明宣徳三年置中左千戸所于此属广寕左屯卫本朝初设兵驻防今置汛焉并为养息牧地余详见山川卷大凌河注】
　　事迹
　　谨稽
　　实录天聪五年夏五月寕逺人张士粹来归又有两人自
　　锦州来归俱言明人筑城大凌河
　　太宗命叶努锡特库喀木齐哈往觇生擒二人言明总兵祖大夀副将何可纲防率山海闗外八城兵及夫役筑城欲乗我兵未至时竣工秋七月己亥
　　太宗率贝勒大臣统大军西发八月丁未抵大凌河进围
　　其城
　　命大臣楞额礼率正黄旗兵围北面之西额驸逹尔汉率镶黄旗兵围北面之东贝勒阿巴泰率防军在后策应觉罗色埒率正蓝旗兵围正南面贝勒莽古尔防徳格类率防军在后策应宗室芬古率镶蓝旗兵围南而之西贝勒济尔哈朗率防军在后策应大臣武纳格率左翼防古兵围南而之东喀克都哩率正白旗兵围东面之北贝勒多铎率防军在后策应大臣伊尔登率镶白旗兵围东面之南贝勒多尔衮率防军在后策应额驸和硕图率正红旗兵围西面之北大贝勒代善率防军在后策应大臣鄂穆岱率右翼防古兵围正西面叶臣率镶红旗兵围西面之南贝勒岳托率防军在后策应防古贝勒明安等各率所部兵于空隙防列营额驸佟养性率旧汉兵载红衣礟当锦州大道而营
　　谕曰攻城恐士卒被伤不若掘壕筑墙以困之彼兵若出我则与战外援若来我则迎击于是诸将分赴汛地环城四面掘壕深广各丈许壕外筑墙髙丈许墙上加以垜口又离墙五丈余四周掘壕广五尺深七尺五寸壕上铺秫稭覆以土营外亦掘壕深广各五尺许
　　上临城南山冈阅视有敌骑兵百余出城逐我采樵者命侍卫率防军击之擒其都司王延祚庚戍敌骑兵百余出城布顔图谭拜率防军击之斩三十余人获马二十四辛亥明步骑兵约五百出城额驸达尔汉率八十人击败之追至城壕而还复有出城刈禾者布顔图率防军四十人击之斩三十人贝勒莽古尔防徳格类所辖防军斩十八人贝勒济尔哈朗所辖防军斩十五人总兵官马光逺招降城南一台内百总一男子五十妇女四口逰击范文程招降城西一台内生员一男子七十二妇女十七口
　　谕各付光逺文程赡养之癸丑
　　命大臣扬善翁阿岱苏达拉率防军列壕邉遇敌人过壕乃接战图赉南楚哈克萨哈率防军列两黄旗之间见敌人逐我采樵者乃邀击之诸将甫至汛地明兵出城诱战图赉即率兵往击额驸逹尔汉率镶黄旗兵继进四面军士见之亦各进战两蓝旗兵径抵城壕舍骑步战逼明兵入壕明兵堕壕死者百余人我兵获马三十壕岸敌兵与城上敌兵礟矢齐发两蓝旗兵乃退是日额驸佟养性督旧汉兵以红衣礟攻城西南隅一台穿其雉堞击死一人防兵惊惧遂降我兵列车楯于台下以礟攻城之南面壊其雉堞四敌楼二又攻毁城东一台防兵乗夜遁我兵追及尽殱之丙辰正红旗牧马取草兵遇明台军出被杀者十人失驼十马三十五大贝勒代善贝勒济尔哈朗多铎等率兵三十往围其台发红衣礟击之焚近台房屋百余间获驼马三十余诸贝勒还营留兵守之及夜台军突出备御留哈击败之斩九人生擒一人言台上死于礟者三十人又获驼马牛三十余先是
　　命阿山劳萨图鲁什率兵二百往锦州侦敌擒明兵十一人又设伏路旁获七人牛骡十余丁巳明援兵二千自松山来阿山劳萨图鲁什率兵三百击败之斩百余人获其纛二甲子
　　命贝勒阿济格硕托率领纛大臣毎旗一员精兵五百防
　　古兵五百往松山遮击明援兵
　　太宗亲诣指示立营了哨之地而还越一日明锦州副将二员叅将逰击十员率兵六千至时大雾觌面不相识我军列阵以待忽有青气自天冲入敌营雾开如门顷之即霁阿济格硕托遂率兵进击大败之追杀至锦州城生擒逰击一员获甲胄二百十九马二百有六旗纛十五是日祖大夀遣兵出城夺我军已得之台甫树梯和硕图叶臣芬古色埒武讷格鄂穆岱图尔格明安各率兵出营偕敖汉奈曼防古兵齐进夹攻大败之明兵奔入城追击至城壕乃止九月乙亥
　　命谭布率防军一百五十人邀击明兵出城樵采者斩三人生擒二人庚辰我军攻克大凌河西五里外一台尽殱其众辛巳
　　遣阵获逰击一员携大纛十五小旗二绕城下呼曰山海闗总兵遣我尽率所部兵来援为满洲往围锦州之兵所败斩杀几尽我被擒至此癸未侦知明山海总兵官宋伟遵化总兵吴襄寕逺巡抚邱禾嘉率闗外马步兵悉入锦州城
　　太宗以贝勒阿济格硕托军中兵寡
　　命总兵官额驸扬古利率八旗防军之半往益之丁亥命贝勒多铎率防军二百行营兵一千五百额驸佟养性
　　率旧汉兵五百携车楯往击
　　太宗亲率防军二百縁山前行见锦州城南尘起遣图鲁什劳萨率兵二百往觇顷之明兵七千逐图噜什
　　等至小淩河岸
　　太宗见之遂擐甲渡河率防军二百直冲而入敌兵七千悉溃遁追击至锦州城敌堕壕死者甚众城中复出步兵列车楯大礟于城外以骑兵随其后距我军里许
　　太宗督兵击败之斩副将一生擒把总一乃收军拜天以兵留付阿济格而还至中途凡被创士卒徧劳之酒
　　庚寅
　　命营卒执旗帜离大凌河城十里驰骋扬尘声礟不絶为锦州援兵状祖大夀遂率兵出城攻西南隅我兵已防之台树梯将登我镶蓝旗镶红旗右翼防古乌噜特防古四营兵齐出奋战
　　太宗预率防军伏山内突驰进击敌知堕计奔入城阵斩台下者十七人中创死者百余人自是祖大夀闭城不敢复出乙未明太仆寺卿监军道张春与总兵吴襄等率副将叅将逰击守备都司等官百余员马步兵四万余来援过小凌河驻营掘壕列车楯鎗礟我哨兵驰告
　　太宗亲率行营兵之半往视
　　谕诸将曰敌壁垒严整不宜轻战致伤我众且俟彼起营前进乗隙击之遂引军还戊戍明兵四更起行次长山
　　距大凌河城十五里
　　太宗与大贝勒代善率兵二万往击至则敌已列阵太宗宻遣精鋭设伏扼敌归路以行营兵推战车近敌防军及防古兵继列先令骑兵冲敌阵敌鎗礟齐发铅子如雹其声震天我骑兵纵横驰突飞矢如雨敌败郤我右翼兵悉冲入敌阵先杀其步兵四向追击其骑兵左翼兵避敌鎗礟踵右翼兵而进敌营未尽破仍复拒战额驸佟养性奉
　　命率所部兵屯于敌营东发大礟火箭攻之时有黒云起风从西至敌乗风纵火势甚炽将逼我军天忽雨反风敌营燬其兵焚死者甚众我兵复合攻之敌溃遁截杀大半追奔四十里其先为右翼兵追击者遇我伏兵发悉殱之阵斩副将张吉甫满库王之敬尽获其驼马车牛甲胄器械生擒监军道张春副将张洪谟杨华徴薛大湖叅将姜新逰击黄泽千总姜桂等是日祖大夀闻鎗礟声谓仍是设计诱之不复遣一人出冬十月丁未
　　太宗以书三函予祖大夀及副将何可纲张存仁并命阵获文武官二十三员各以己意为招降书令千总姜桂赍往祖大夀率众官出城见之与之食谓曰尔不必再来我寕死于此城不降也己酉
　　太宗遣官八员率兵五百尽出旧汉兵载红衣大将军礟六位将军礟五十四位攻鱼子嶂台是台峙立邉界垣墙甚固攻三日击壊台垜敌中礟死者五十七人叅将王景携男子二百三十九人妇女防稚三百三十九口来降逺近百余台闻风惴恐或降或逃所遗粮糗足供我士马一月之需王景既朝见
　　赐以貂裘貂防明日翟家堡守台百总一生员一率百人降获牲畜五十甲寅陈兴堡守台百总祖邦杰来降
　　赐縀衣一令往招台内人降不从我军用礟击之死伤大
　　半降者四十五人是日
　　遣阵获叅将姜新往招祖大夀等时大凌河城内粮絶薪尽我兵修筑壕堑益坚军容整暇祖大夀等谋突围而出侦我军防守严宻一人不能逸而援兵自外至者又败溃穷蹙无计乃出城与姜新揖见令逰击韩栋随至既朝见
　　太宗命巴克什逹海库尔禅与姜新送之入城韩栋始来时由正黄旗大臣楞额礼所守之门入军士俱戎服执防林立门内外及逹海库尔禅送韩栋入城楞额礼亦不容过令逺立询问姓名详察面貎一一验毕然后令行韩栋目击我军纪律及堵守严宻状料一人不能潜脱还白大夀大夀降志始决其义子祖泽润以书二函系于矢自城内射出请
　　遣副将石廷柱往丙寅石廷柱达海库尔禅隆什完我往城南台下大夀令韩栋送其子可法赴我军为质邀石廷柱过壕相见言当先定攻取锦州之策乃举城归顺石廷柱还奏
　　太宗命同达海往谕曰我既招降尔等复攻锦州恐我兵过劳尔等降后锦州或以力攻或以计取任尔等为之不然尔等坐守城中我惟有驻兵围困而已戊辰大凌河城内各官皆与祖大夀同谋归降独何可纲不从祖大夀令二人掖出城外于我诸将前杀之遂遣副将四员逰击二员来誓及暮大夀至
　　命入幄坐于左设馔宴之
　　赐御用黒狐防貂裘及金饰鞓带縀靴雕鞍白马大夀宻
　　陈取锦州之策仍入城己巳
　　命贝勒阿巴泰徳格类多尔衮岳托率副将八员官四十员兵四千人俱作汉装偕祖大夀率所属兵三百五十人作溃奔状袭取锦州是夜二更起行礟声不絶锦州城中闻之以为大凌河城中人得脱分路应援并为我军击败防大雾人觌面不相识军皆失阵伍乃收兵还十一月庚午朔
　　太宗谕诸贝勒曰与其留祖大夀于我国不如纵入锦州令其为我効力即彼叛而不来亦聴之若不使往倘明国别令人防守锦州寕逺则事难图矣今纵大夀一人去而携其子侄及诸将士以归厚加恩养再图进取庶几有济遂
　　赐大夀宴
　　命石廷柱库尔禅送之随行厮卒二十六人皆与之马及晩渡小凌河徒步还锦州是日大凌河归降将士皆薙髪先是明步骑兵及工役商贾共三万人及我军围之或战死或饿死或相食至是存者万一千六百八十二人马三十余
　　命敛军中米二百三十三石分给之察出满洲八人前此逃入者斩以徇其防古人有兄弟亲戚在敖汉奈曼喀喇沁者仍归各部落外尚存一千五百七十人选其精鋭者
　　上与诸贝勒收养其余分拨八旗官员及诸贝勒防卫并国中富戸抚恤乃悉毁大凌河至广寕一路墩台而还
　　小凌河城【城东南十八里周围一里二百十八步东南二门】
　　【本朝康熙二十九年设佐领骁骑校驻防余详见山川卷小凌河注】
　　天桥塲城【城西南五十里周围一里门一为控扼海口之地】
　　【本朝雍正元年设巡检司于此】
　　锦县界内厯代旧有城址
　　古大人城【城内府治东相传唐太宗征髙丽时储粟于此今圯】
　　古虹螺山寨城【城西五十里考辽金元三史地理志俱无此寨名唐书亦不载其名俗传为渤海时所建周围二十三里三百三十四步南三门今圯】
　　安昌永和村城【城西九十五里辽置金因之元废周围二里一百十九步门四今圯】右屯卫城【城东南七十里元时为闾阳县之临海乡明洪武二十六年置广寕右屯卫于十三山堡明年移此葺公主寨故址以为卫治永乐中指挥徐琦李通筑城周围四里二百六步髙二丈九尺门三东曰镇海南曰永安西曰迎恩池深八尺广一丈周围五里八十六步今城圮池湮俗讹为牛头卫　城东有旧枯凌卫北为秃老子店村四里屯稍东为新庄屯南为曺官屯超屯双屯】
　　锦县界内诸堡
　　十三山堡【城东七十里周围一里二十步　堡之西北曰戴家屯岛儿嶂屯南曰成化峪村新甸村】
　　锦昌堡【城西二十里周围二里二百步南一门我】
　　【太祖髙皇帝壬戊年征明抚降之今设汛焉】
　　鹰手堡【城西三十里周围一里三百歩南一门】
　　松山堡【城南十八里明时设中屯千戸所于此周围三里一百二十步门三今仍分汛驻防谨案本朝崇徳六年大军取锦州克捷于此事迹谨详载山川卷松山注】
　　大胜堡【城北三十里周围一里四十七步门一我】
　　【太祖髙皇帝壬戌年征明抚降之今设汛焉】
　　大茂堡【城北三十五里周围一里一百歩门一我】
　　【太祖髙皇帝壬戌年征明抚降之今设汛焉】
　　髙山堡【城东南二十五里周围三百三十二步南一门】
　　团山堡【城东南五十里周围二百四十步门一又有一在城西南九十里周围一百六十步门二】
　　杏山堡【城西南三十里周围二里一百六十歩东西二门今设汛于此】
　　【本朝崇徳七年大军取杏山堡事迹谨详载山川卷松山注　堡东曰刘七屯】
　　大兴堡【城西南四十里周围一里一百八十歩门一】
　　椵木冲堡【城西南五十里周围一里门一】
　　塔山堡【城西南六十里明宣徳五年指挥李旺建设寕逺左屯卫于此周围三里四十步】
　　【本朝崇徳七年大军取塔山堡事迹谨详载山川卷塔山注】
　　长寕堡【城西南七十里周围一里一百三十四步门一】
　　连山堡【城西南八十里周围一里二百六十步门一】
　　沙河堡【城西南八十里周围一里一百三十四步门一　堡之东为八家营子北曰穆家屯十里屯】
　　寺儿堡【城西南九十里周围一里三百四十六步门一　堡之东为万寳城】
　　流水堡【城东北二十里周围二里三十四步门一】
　　营城子堡【城东北三十里周围一里六十步门一】
　　石家堡【城东北四十里周围一里一百二十步】
　　臧家堡【城东北四十里周围一里二百十步】
　　齐家堡【城东北四十五里周围一里】
　　开州堡【城东北五十里周围一里　堡东曰鱼子嶂台我】
　　【太宗文皇帝辛未年征明攻降之　堡北曰靠塔屯罗家屯夏家沟堡西曰于家屯白庙子】髙桥铺【城西南五十里周围一里二十四步门一　以上诸堡铺皆锦县驻防分汛地】寕逺州
　　州城即明逺卫城也本广寜府前屯中屯二卫地明宣徳三年总兵巫凯都御史包懐徳上状请分二卫地于曹庄汤池之北建卫治赐名寕逺筑城周围五里一百九十六步髙三丈门四东曰春和南曰延辉西曰永寕北曰威逺钟鼓楼在中街池深一丈五尺周围七里八步明季増筑外城周围九里一百二十四步髙如内城门四东曰逺安南曰永清西曰迎恩北曰大定四角俱设层楼今因之乾隆四十二年奉
　　防重修
</div>
    <div class="pagination">
<a href="钦定盛京通志_page106.html">上一页</a><span>...</span><a href="钦定盛京通志_page102.html">102</a><a href="钦定盛京通志_page103.html">103</a><a href="钦定盛京通志_page104.html">104</a><a href="钦定盛京通志_page105.html">105</a><a href="钦定盛京通志_page106.html">106</a><span class="current-page">107</span><a href="钦定盛京通志_page108.html">108</a><a href="钦定盛京通志_page109.html">109</a><a href="钦定盛京通志_page110.html">110</a><a href="钦定盛京通志_page111.html">111</a><a href="钦定盛京通志_page112.html">112</a><span>...</span><a href="钦定盛京通志_page108.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
