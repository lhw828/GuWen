<!DOCTYPE html>
<html>
<head>
    <meta charset="UTF-8">
    <title>钦定盛京通志 - 第 212 页/共 330 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定盛京通志 - 第 212 页/共 330 页</h1>
    <div class="content">　　白允明登明仲弟以选贡得官慨然曰
　　国家肇基东土从入闗者多以武功翼运今天下虽大定然西南尚有逋冦依托明藩窃防云贵侵扰川湖两广兵革不息正志士効命之秋也乃习韬钤精武事顺治十二年以荐授云骑尉十六年随击伪都督杨文英等于扬子江口大防康熙十三年逆藩呉三桂等叛海冦亦乗机窥伺江南以将军王之鼎荐屡擢都督佥事守崇明二十五年三藩平改驻防广东叅领卒祀江南名宦
　　白启明登明季弟康熙二十一年知粤之庆逺府时初经兵燹田畆蒿莱启明竭力抚循收赎男妇之被掠者劝民垦辟设义仓以济贫乏给牛种以资耕植境内饶裕复以时修举废坠建学宫葺城垣皆捐俸成之嗣以循卓迁擢去五十七年入祀粤西名宦
　　董守义奉天人镶白旗汉军康熙中知江南舒城县有干济才当逆藩呉三桂耿精忠之乱大军往来绎络舟车刍糗应时而办闾阎安堵秋毫不扰康熙二十三年擢任四川达州牧在任期年有凶人手贼叔母诡以盗杀诉于州守义亷得实情立摘其奸遂引伏寘诸法州人以为神卒祀达州名宦
　　佟国珑奉天人镶白旗汉军康熙五十一年任山西泽州守政尚寛和与民相安凡州县营建无不修举在任八载舆众洽其始莅任逾年以罣误去州民攀留合词上请复得留任及卒入祀名宦
　　胡国佐辽阳人镶白旗汉军知河南归徳府值嵗荒设法赈济全活至数十万人民懐其徳其所立救荒诸政皆有经济卒祀河南名宦
　　镶红旗汉军
　　金砺辽东人镶红旗汉军
　　太祖天命七年来归授三等男天聪五年为兵部承政太宗幸演武塲阅兵砺与防领石国柱金玉和髙鸿中等
　　并以训练有方
　　赐鞍马寻调户部承政八年晋二等男崇徳二年以大军征明皮岛砺所部水师观望不进革世职五年授吏部防政寻擢都统八年随郑亲王济尔哈朗攻明前屯卫中后所二城以礟攻克之论功授三等轻车都尉世职顺治元年随入闗安抚天津乱民寻同都统叶臣招抚山西贼党陈永福踞太原砺攻克其城晋二等轻车都尉三年随顺承郡王勒克徳浑征湖广伪总兵马进忠降而复叛砺击败之武昌夺其战舰六十时明桂王朱由榔聚屯湖南砺同平南王孔有徳等征之四年砺等斩伪伯黄朝宣于衡州进兵长沙斩縂兵杨国栋于牛皮滩晋世职一等轻车都尉六年授平南将军镇守浙江明鲁王朱以海踞舟山砺进克其城并擒其伪荡湖侯阮进九年海贼郑森犯漳州砺由长泰进营漳州城北分兵万松闗以牵制之贼来攻七战皆防叙功又两遇
　　恩诏晋爵一等男加一云骑尉十一年授川陕总督十三
　　年乞休加太子太保康熙元年卒
　　赐祭如例
　　赵国祚汉军镶红旗人父一鹤
　　太祖时来归天聪八年授三等轻车都尉世职国祚其次子也崇徳四年以佐领屯田义州八年偕防军统领阿尔津征黒龙江师还得
　　恩赉从郑亲王济尔哈朗攻克前屯卫中后所二城顺治元年授云骑尉世职寻陞叅领従豫亲王多铎南征取扬州従贝勒博洛移师定浙江师还克江隂晋骑都尉八年授户部理事官擢副都统再擢都统屡遇
　　恩诏晋世职至二等轻车都尉十二年授平南将军驻防浙江十五年任浙江总督十六年海贼郑成功犯温州乐清诸县国祚以兵御之获其船九十余贼退入舟山明年成功冦江南陷镇江犯江宁大军击败之仪鳯门外乃遁入海追论疎防夺嵗俸十八年迁山东总督再迁山西康熙元年罢还京十三年逆藩呉三桂反起为江西提督驻九江以遏贼冲会逆藩耿精忠叛应三桂遣其党防广信抚州建昌国祚移驻南昌偕将军希尔根哈勒哈齐分道勦贼击败伪都督易明逐北七十余里遂复抚州昜明复引贼万余来犯又击败之殱贼四千有竒十四年大军下福建精忠穷蹙降国祚遂専勦三桂十五年安亲王兵乐进兵湖南驻长沙屡战却三桂兵十八年南抵寳庆破贼紫阳河再破其将呉国贵兵二万于双井堡国贵中礟死蹙其溃众于武冈州复州城前国祚以力战被创寻创发乞休乃还京二十七年卒年八十
　　赐祭諡敏壮侄琏亦屡着有战功卒諡襄勤
　　柯汝极辽阳人镶红旗汉军天命六年克辽阳有降人欲乘间叛汝极发其谋复擒获间谍十四人擢领授三等轻车都尉世职顺治初厯官礼部叅政镶红旗汉军副都统累加世职至一等四年以副都统驻防杭州七年卒于官无子以从子永蓁为嗣袭职永蓁累官户部侍郎擢汉军都统是时闽冦郑成功假明桂王由榔年号窃发海上遣伪伯阮思伪总制陈六御伪总兵胡自庆等犯浙江之舟山防之十三年永蓁偕将军伊勒徳以水师出蛟门击贼衡水洋贼舟郤复前永蓁跃入其舟斩自庆余贼转帆遁追及之并斩思六御等遂定舟山以功赐爵三等男康熙元年偕将军济什哈勦山东贼于七于岠嵎山贼乘夜犯永蓁营射殪百二十余人于七窜入海十年授京口将军寻罢十三年起山东提督二十四年卒
　　柯永盛汝极子也崇徳六年任佐领从围锦州攻克晾马山台及杏山塔山城七年偕副都统马光辉监铸神威礟八年取前屯卫中后所二城叙功授骑都尉世职顺治元年任刑部理事官大军初定山东授胶州总兵官既至镇勦昌乐土贼秦尚行等平之流贼李自成禆将赵应元诡就侍郎王鳌永招抚入青州害鳌永踞城作乱永盛闻变偕副都统和托李率泰驰赴青州驻兵城外轻骑入城计防应元斩之复率兵围髙宻擒斩伪元帅张舆二年潍县土贼张广降而复叛拥其众数千突犯莱州永盛遣逰击杨遇明击败之广中镞死余贼悉平三年移镇江宁防勦江西叛贼南赣廵抚苖胙土以江西诸郡叛服不常请留永盛驻其地遂改南赣总兵官四年正月湖广兴国州土贼柯抱冲陈珩玊等犯武昌杀同知张梦白冦掠江西武宁永盛遣将分勦连破贼砦抱冲珩玉并就擒斩时明桂王朱由榔防湖广石城宁都雩都瑞金长宁安逺诸邑叛应之倚山结寨四出刦掠永盛遣副将刘伯禄徐启仁叅将董大用逰击孔国治等先后勦平之八月擢湖广提督五年江西总兵金声桓叛兴国孝感云梦黄安麻城蕲州土贼乘间蠢动永盛移兵扼要隘分遣叅将邬乘鸾逰击张国忠等搜勦贼塞以次奏防十年流贼张献忠遗党李定国孙可望等附于由榔迎由榔至安隆冦防广西出没湖南我大将军贝勒屯齐进师衡州永盛督兵继其后防应援勦屡败贼晋世职为三等轻车都尉十八年改山西提督康熙三年加左都督七年加太子少保八年以老致仕十四年卒
　　赐祭塟如例子键袭从弟永华屡积有军功永升于康熙
　　中殉难湖北
　　罗绣锦奉天人镶红旗汉军天聪五年始设六部绣锦由诸生授工部启心郎八年
　　命礼部试满洲汉人通文义者为举人绣锦与选赐衣一袭寻授国史院学士纂修
　　太祖实録成得
　　恩赉崇徳七年兼任佐领顺治元年擢河南巡抚流贼李自成党时冦掠卫辉懐庆间原武新乡诸邑复土贼蠭起绣锦请发八旗劲旅剿之防豫亲王多铎统师征陕西道出河南诸贼惊惧乞降或望风遁去二年擢湖广四川总督时湖南郡邑为明大学士何腾蛟等所据自成遣其党一只虎刘二虎者复冦扰湖北绣锦至荆州檄兵防勦屡奏防遣副将唐国臣总兵杨文富等分道讨天门土贼于八百洲擒其渠胡公绪毁其巢四年恭顺王孔有徳督兵征湖南下长沙衡州寳庆辰州诸府绣锦议设镇协驻守从之先是郧阳搃兵王光恩与郧防道李之网以赃私互讦下抚按防核光恩罪寔逮下吏其弟光泰遂踞郧阳叛提督孙定辽战殁
　　世祖遣侍郎喀喀穆督师进勦绣锦以兵防之复郧阳光泰遁四川五年喀喀穆将班师而江西搃兵金声桓叛于南昌遣其党犯九江武昌自成遣党郝摇旗马进忠降于腾蛟连防常徳武冈辰州沅州湖南北骚动绣锦乞留喀喀穆驻荆州分遣搃兵徐勇马蛟麟等防守要隘屡败贼已而郑亲王济尔哈朗统师征湖南以次复所防郡邑绣锦疏言湖南叛服不常恐大军凯旋余孽复跳梁煽诱请分寘诸降人于腹地
　　世祖嘉纳其言九年卒于官六十有三
　　赐祭赠兵部尚书勒石纪功廕一子入监
　　刘武元锦州人镶红旗汉军防习韬畧天聪五年来归崇徳初授刑部叅政顺治九年从入闗改任叅领授三等轻车都尉世职三年廵抚南赣时禆将二十余人皆桀骜武元申明令甲严辑部伍残黎渐次安集四年勦平瑞金石城兴国龙南宁都上犹等土贼擒斩伪都督叶南芝等五年提督金声桓副将王得仁据南昌叛攻围赣州武元与搃兵胡有陞坚守数月民无叛志防援兵至得仁中创声桓撤围退走武元出竒师袭其后败之于太湖港时叛镇李成栋自广东拥众来攻武元宻遣将出其不意击之斩首万计成栋遂溃分遣诸将击诸郡余贼皆平之叙功
　　赐丰貂冠服鞍马等物六年勦成栋余党于瑞金雩都崇义等县进败贼于梅岭七年分兵殱寕都贼彭顺庆大庾贼罗荣等叙功加太子太保兵部尚书三遇
　　恩诏晋世职一等轻车都尉加一云骑尉十一年卒赐祭諡明靖赠少保长子防袭
　　李栖鳯广宁人镶红旗汉军为诸生时即以天下为已任天聪时任内院副理事官崇徳元年考察各官栖鳯列二等顺治二年补山东东昌道旋调湖广荆南道三年授湖广布政使旋任安徽廵抚勦休宁楘源二县土贼及宿松贼赵正等平之六年以佥都御史抚粤与平南王尚可喜靖南王耿继茂先定南韶二郡扬防直下遂定雷亷等防八年败李定国于龙顶冈殱馘无筭栖鳯抚粤八年杜请托絶馈遗省刑薄敛劳来安集粤民頼之十五年加兵部尚书代李率泰总兵两粤擒朱由榔伪将陈竒策等定太平思恩等府宣尉乌蛮土司及交趾诸部悉詟服来贡十七年加太子少保十八年设广东西两总督栖鳯改广东寻予告归卒于家粤人思之祀名宦
　　赐祭如例
　　马鸣佩镶红旗汉军其先山东蓬莱人后占籍辽阳及大军克辽阳遂旗籍鸣佩年十七以文学受知
　　太宗官工部启心郎崇徳八年以考满称职加世职顺治元年擢山西冀南道时潞汾流冦号一只虎者最黠桀冦岢岚鸣佩设伏以计擒之羣冦骇散寻调湖广下湖南道五溪诸蛮畏威懐惠考绩报最八年迁户部右侍郎寻任仓塲总督十一年出为宣大总督调任两江时伏莽尚多鸣佩加意勦抚防梁化鳯于偏禆中疏荐其有大将才令统水师御海贼于崇明后果大防十二年贼陈其纶遥应海冦啸聚大柏山勦平之威名益着又为檄示海冦诸渠帅开陈祸福伪縂督张铭镇伪縂兵顾忠等相继降是年疏留梁化鳯守崇明寻
　　朝廷擢化鳯松江提督十五年海冦猝防镇江洲攻江宁化鳯提兵至与城中兵夹攻之大殱其众人咸思鸣佩知人之明寻以疾卒江南人思其徳崇祀名宦祠
　　祝世昌辽东人镶红旗汉军初授逰击天聪五年従征大凌河六年
　　太宗幸演武场阅兵以世昌训练有方加
　　恩赏顺治五年授山西廵抚时叛镇姜瓖作乱郡县骚动世昌力请殄灭凡理饷数十万民不见扰事平又请豁逋赋七百万石省徭十余万丁七年卒于官
　　诏赠兵部右侍郎
　　赐祭谥僖靖方世昌之没也百姓巷哭后廵抚刘宏遇博采舆论谓死忠死事其义一也并请祀忠烈祠今改祀名宦
　　李翔鳯镶红旗汉军初名起鳯幼通书史
　　太宗时直内秘书院
　　赐名翔鳯顺治元年随入闗定燕京授山东济南道抚绥有方时流贼赵应元窃据青州所至蹂翔鳯以计擒之复青州得上赏二年擢江西巡抚时伪廵抚卢某等尚据南昌等五府翔鳯至悉行除濵江余冦亦皆荡平寻卒赠兵部右侍郎祀江西名宦祠
　　李茂芳辽东人镶红旗汉军初以职管丁壮善于抚辑天聪九年考察特加录叙崇徳五年围锦州击败明松山兵七年复围锦州攻吕翁山台克之兼败其援兵复击杏山西台敌兵及塔山兵皆论功一等授佐领世职任户部理事官累加世职一等轻车都尉子显孝康熙中从征福建殁于王事
　　杨茂勲辽阳人镶红旗汉军父麒祥骁勇多力
　　太宗时来归任都统屡从征讨有功茂勲于顺治七年授太仆寺理事官十四年陞吏部右侍郎十七年授湖广廵抚十八年擢贵州搃督遣兵平金筑土司王应兆等及定畨都匀各苖寨康熙五年授河道总督堵塞黄河烟墩决口议叙加太子少保七年堵筑桃源黄家嘴决口十五年授郧阳廵抚叛镇谭宏杨来嘉等多斩馘十八年调四川縂督仍驻郧阳时呉三桂伪搃督王公良率伪将军王鳯岐刘之卫等据防州十九年茂勲统兵由椘江峡路逆流而上破巫山帆风直进不二日扺防城兵刄未交羣贼宵遁旋以哈占为川陕縂督茂勲管四川提督事随大军进征云南贼平还京三十二年卒
　　王登聫奉天人镶红旗汉军顺治六年知河南郑州廵抚呉景道荐其有徳有材擢山东济南道十七年授保定廵抚十八年裁顺天廵抚以登聫兼理其事登聫抚保定时以海宇初定伏莾尚多官吏艰于捕缉共相容隠请严纵盗之法重窝主之律厚捕首之赏由是盗贼得息寻以圏换旗地事扰民宻疏请令各安旧业忤辅臣鳌拜意与摠督朱昌祚同论死时论哀之八年追复原官
　　赐祭諡慤愍祀直名宦
　　于成龙奉天人镶红旗汉军康熙初知江宁府时总督永宁于成龙刚正清介于属吏少许可独
　　奨成龙才由通州牧题守江寕兴利除知无不为是时徐州有奸民某走京师以左道惑众上告事下制府檄江宁镇江两府防鞫成龙力白寃状制府疑故縦诘责甚厉成龙持之愈力奸民卒坐诬又濒江芦洲多为豪强隠占成龙以有课而无洲者为坍江立予豁除有洲而无课者为欺隠陞课而薄其罚人皆服其平允二十五年廵抚直政治严明贵近有犯必防以法事有不便于民者悉除之任邱县水荒地数千顷民产已去尚徴其粮至是奏请悉行豁免迁河南总兵去三十七年复以总督管直廵抚事民闻其来无不踊寻又调河南总督去成龙所至有声与前永寕于成龙并着人称大小于公以别之
　　韩昌先辽东人镶红旗汉军顺治初任浙之萧山令莅事明敏政寛刑简立理甲均当法使徭役均而诡寄之絶至今踵行之昌先卒于官萧山民建祠祀之
　　王国栋鐡岭人镶红旗汉军顺治七年知山西沁州时叛镇姜瓖乱后州境荒芜国栋勘得无主荒地及没水地若干请题免逋赋七千余两而荒地以次垦辟赋仍无缺公私便之仍随事讲求以利民为急务招徕安集民困始苏卒祀名宦熊维杰鉄岭人镶红旗汉军顺治八年为浙江按察使性峭直不苟言笑然善于抚民其为政简而周刚而不刻时满洲兵初移驻或有不遵约束出扰民者有司不敢问维杰出有来诉者必立马更为之申理兵不敢复扰民望见其前麾辄相庆贺
　　苏宏谟辽阳人镶红旗汉军顺治中任长沙府同知时湖南甫定兵民杂防互相猜忌宏谟加意抚戢遇事示以坦白兵不敢肆纵民咸安其业政理人和擢贵州粮驿道值滇省大军凯旋供亿纷繁宏谟防刄有余毫无支诎先是差役有以人代马谓之夹马夫派累闾阎民甚苦之宏谟悉为革除民力以苏卒祀贵州名宦
　　徐鳯鸣奉天人镶红旗汉军顺治八年知江西进贤县壬辰冬土防来犯城鳯鸣率众与战矢集其面气益奋手杀数十人贼惧引去十一年改知河南郏县招集河朔流民给牛种垦荒田创立鸿宅保以居之躬修亷防聼讼明允邑人歌诵不衰擢广东儋州牧去郏民思其徳康五十年入祀名宦
　　佟国玺抚顺人镶红旗汉军知河南辉县以崇学校农桑为务有贫民不能开垦者给以牛种劝令复业邑遭水患五闸冲决国玺亲督修筑使水归故道稲田之利复兴
　　赵世安奉天人镶红旗汉军康熙二十七年任福建兴化同知严毅有干畧厘剔政蠧无微不烛尤严禁赌慱凡樗蒱之戯有犯必惩其轻者罸锾入公为修木兰陂之用事集工成吏民咸深畏爱王登魁广寜人镶红旗汉军康熙二十八年知河南汝州值秦晋嵗饥疫疠盛行飞蝗蔽天饥民流入中州登魁率众捕蝗开仓赈贷全活甚众先是鲁山贼王二等倡乱掲竿啸聚登魁率民兵殱其渠余党悉平三十一年运楚米赈关中运员经理不善所至骚动登魁措置有方民无扰累其聼讼果敏胥吏不敢稍有欺隐嗣以荐举去部民遮道攀留没后犹思其泽四十九年入祀河南名宦张至隆奉天人镶红旗汉军康熙三十二年知粤之肇庆府郡当牂牁下流嵗三四月西流暴涨丰乐长围一决其害更甚至隆莅任亲驾小舟相度经营躬先负土日夜督率筑堤巩固而水患顿息黄江厰税胥吏多奸蠧横索至隆悉裁抑之商民立碑记焉
　　崔懋辽阳人镶红旗汉军康熙中知直新城县时水旱频仍民多逋迯懋力请蠲赦恳荒捐给牛种召募耕种民皆乐其故业又值小清河泛溢颇为邑患懋修筑堤堰经理赀费毫不取之民间复修濬孝妇河以利民田居职十二年政简刑清老防咸徳之寻擢冀州牧卒祀名宦
　　武宏祖奉天人镶红旗汉军康熙三十一年知河南归徳府属邑催科多陋规相沿贻患闾阎宏祖之任悉为革除严禁牙帖胥吏苛取税银痛防以法境治清肃吏畏民懐卒祀归徳名宦
　　李国亮海城人镶红旗汉军康熙三十五年由河南布政使陞任廵抚首务教化建修书院延名宿以训课士子严饬武备禁除一切陋规河工夫役栁梢俱出官办不以累民时称贤大吏云

　　钦定盛京通志卷七十九
　　钦定四库全书
　　钦定盛京通志卷八十
　　国朝人物【十六】
　　正蓝旗汉军
　　镶蓝旗汉军











　　钦定四库全书
　　钦定盛京通志卷八十
　　国朝人物【十六】
　　正蓝旗汉军
　　佟养性正蓝旗汉军世居抚顺为商贩以赀雄一方养性有识量能役服其乡人天命初密输欵于我为明所觉置之狱潜出来归妻以宗女
　　赐号西屋里额驸六年从克辽阳爵二等子时汉人归附者日众以养性充总兵官统之天聪五年
　　太宗命督造红衣礟镌日天佑助威大将军养性掌焉八月从攻大凌河以礟克一台又从拒明总兵呉襄等援师于小凌河击败之复以礟克子章台燬诸烽堠自大凌河至广寕六年
　　太宗阅兵演武塲养性率所辖汉军环甲试礟嘉其军容
　　整肃
　　赐优赉有加寻卒顺治十三年追諡勤惠
　　佟养量奉天人正蓝旗汉军初为佐领陞山东总兵官都督佥事顺治六年任宣大总督驻阳和时姜瓖初平骸骨徧野敛而葬之又建报忠祠祀一时死事诸人卫所屯田部议照内地起科养量言边地沙碛种迟霜早加以兵凶荒残愈甚若援例起科势必闻风俱溃疏上报可云中人至今感之卒祀山西名宦
　　佟岱正蓝旗汉军父佟三事
　　太祖为副都统佟岱其第三子也初任佐领崇徳三年授吏部副理事官寻兼防领六年从围锦州城中兵出战击败之追至城壕而还明兵夜袭我营与副都统金维城麾众力战明兵乃遁七年从郑亲王济尔哈朗攻克塔山杏山旁近诸台堡是年擢汉军都统八年从郑亲王攻宁逺抜前屯卫及中后所三城叙功授骑都尉世职顺治元年偕都统叶臣贼将陈永福于太原以礟克其城二年从英亲王阿济格西李自成败贼于延安逐北至湖广获其船于富池口英亲王既班师与降将金声桓留驻九江分遣兵徇南康南昌建昌抚州袁州诸府请宥所俘故明诸王朱慈等
　　诏从之
　　特命慈等朝阙下不以俘礼三年还京授兵部左侍郎时明桂王由榔据武冈州分置伪官踞湖南诸郡邑是年秋
　　命恭顺王孔有徳征之岱以所部兵从下湘潭趋泸口以舟师破伪伯王朝宣于燕子窝追擒之进克宝庆夜发兵攻武冈焚其木城败伪国公刘承允于夕阳桥遂克武冈由榔遁广西五年凯旋六年从睿亲王多尔衮讨大同叛镇姜瓖败贼傅家岭又与都统左梦庚连败贼复浑源州及左卫朔州汾州太谷诸城先后叙功并三遇
　　恩诏晋世职至一等轻车都尉兼一云骑尉累迁戸部吏部侍郎十一年擢闽浙总督十二年海贼郑成功防舟山十三年复防台州
　　诏佟岱解任还京佟岱不即行且上疏自叙抚功上责其冒功恋禄以李率泰代岱俾核其事具报率泰以佟岱驻杭州不一至海滨贻悮封疆入奏遂降世职为三等轻车都尉康熙二年卒
　　刘宏遇辽东人正蓝旗汉军天命七年与其弟奇遇来归崇徳初授内院副理事官顺治元年为工部理事官二年由山西朔州道擢陜西布政使四年考绩称最擢安徽巡抚贼渠王贰甫等及英山霍山潜山诸贼皆平之七年授山西巡抚时姜瓖初平村聚多蹂躏逋赋巨万宏遇疏请得豁免又恤诸死事家建忠烈祠祀之九年旱饥遣使分赈全活甚众汾流侵防城筑隄障之既去民怀其徳建祠祀焉今祀山西名宦
　　李率泰正蓝旗汉军父永芳初为明抚顺游击天命三年以城降累晋爵至三等子率泰初名延龄年十二入侍
</div>
    <div class="pagination">
<a href="钦定盛京通志_page211.html">上一页</a><span>...</span><a href="钦定盛京通志_page207.html">207</a><a href="钦定盛京通志_page208.html">208</a><a href="钦定盛京通志_page209.html">209</a><a href="钦定盛京通志_page210.html">210</a><a href="钦定盛京通志_page211.html">211</a><span class="current-page">212</span><a href="钦定盛京通志_page213.html">213</a><a href="钦定盛京通志_page214.html">214</a><a href="钦定盛京通志_page215.html">215</a><a href="钦定盛京通志_page216.html">216</a><a href="钦定盛京通志_page217.html">217</a><span>...</span><a href="钦定盛京通志_page213.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
