<!DOCTYPE html>
<html>
<head>
    <meta charset="UTF-8">
    <title>钦定热河志 - 第 227 页/共 255 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定热河志 - 第 227 页/共 255 页</h1>
    <div class="content">　　辰之方届应令典之时行
　　天子乃简尔卒徒卜焉允吉六师载陈
　　万乗以出旌帜飞掦骍骐走轶循一迳以逶迆喜百昌
　　之茂实雄闗瞻眺则马上
　　赋诗广陌谘诹则林间
　　驻跸戒金吾之漫警无害田禾
　　诏赋额之量蠲克知民恤遂乃萦纡沙碛攀陟巃嵸飚
　　凌百谷露隐三嵏奋
　　一人之神武拥千卫之罴熊左右贤王负弓弩者从公于迈渥洼名产效服襄者我驾既同行聮雁翅势总鸿絧森鹳鹅阵之图法严赤白羽之军容绮霞耀色皎日临空将赳桓于七萃讫声教而四通则见夫野豕连羣黄羊弥陆雉兎星流麞麅波属始则环林箐以成围继乃骤冈峦而争逐任骇兽之驰奔临
　　至尊而慑伏惟时我
　　皇佩乌号挟夏服泽射麋林即鹿蹂躏封豨捎接鸑鷟鹰逞攫挐卢供呼蹴风翎掣耳霜锋睒目莽莽丛揺飞鸟颈缩防一发之威张仍三驱之泽渥受殪者流血朱殷逸围者惊魂觳觫用循狩野之文借供登爼之肉陋上林于汉武嗤七泽于周穆于是大绥罢抗上杀纷防计鲜数兽甡甡孔多两牡之从莫比三狐之获奚过
　　特赏聿酬乎虎旅余恩兼逮夫鸾坡刀割火燔鳞次骈
　　罗厥仪以备其礼则那此
　　圣主载觐
　　耿光非侈雄风之赋而从【臣】欣传盛事欲赓吉日之歌者
　　也夫
　　圣烈克善继防
　　大孝尤垂永久有事武功敬求
　　文母黍禾低拂扶辇塍间幕殿高张问
　　安门右升幔城而怡
　　色笑既豫以康视御膳而进肥鲜维防且有方阅秋中再经重九受琛有艾纳之香介夀荐菊花之酒虽大漠其偶临徴
　　尊养之弥厚【臣】职司槖笔行效服装数奉清尘于
　　豹尾获瞻
　　伟绩于龙骧力乏防鞭弥慙短驭才非作赋雅慕长杨不谙释氏之经未尝止杀曾读相如之疏颇鍳垂堂窃绸缪于未雨愿儆戒乎作荒凛登危之明诫懐御朽之良方永为后式迪惟
　　前光歌曰时搜畋兮奉祭祀戒不虞兮习戎矢考旧典兮
　　礼经焕新猷兮
　　天子仰
　　丕烈之于昭兮奉
　　慈顔之有喜凉风戒涂兮
　　法驾北指云防兮轻移塞垣兮戾止羽林夹扈兮连镳番部来同兮结轨大围兮周环沿溪谷兮逦迤屹如山兮逝如水百兽匿兮深林里月弓星礟兮惟
　　君之使落飞鸢兮殪大兕法汤仁兮网乃弛大庖充兮
　　娱
　　慈宁旌门锡兮劳将士简军实兮柔逺迩苞桑永固兮千
　　万纪
　　秋郊大猎赋【以天人同泽上下交欢为韵　冇序】　　钱陈羣是嵗八月十日己酉
　　上阅武行至凖乌拉代地方道右之围既合
　　车驾诣行宫有
　　防眀日驻跸于此修道左围及晨
　　上乗马出宫门从官之执事围中者咸先期储偫【臣】与
　　大学士【臣】查郎阿等侍立门右仰瞻
　　云日霁色顺时鱼须之旗既导雕玉之舆既随行未数
　　里遣侍郎【臣】傅恒传
　　谕【臣】等缀笔为赋以纪斯典【臣】惟大阅载于春秋教田垂于月令周宣内修政事外攘夷翟复文武之境土会诸侯于东都以讲武事其时诗人为之赋车攻赋吉日以书其美弧矢以来兹为近古后世子虚上林羽猎诸篇铺陈过实君子讥之他若华林之举非其时元武之局于其地庾信张説撦挦掦厉亦无取焉我
　　皇上法
　　祖勤民兴仁兴孝恩泽所覃沾溉庶乃以安不防危有偹无患四年冬举大阅礼六年秋修大猎事八年
　　幸盛京恭谒
　　三陵蠲租赐赦进从官阶一级中外震叠歌咏明盛今年
　　七月下澣恭奉
　　慈闱复修田事凡行围所过之地皆
　　圣祖当日三至五至之区塞农野老林立道旁得睹天顔无异为儿童时仰觌
　　神尧也而畨部名王之率众来迎者亦相望于途维时山
　　川效灵风雨和会【臣】陈羣偹员
　　禁近得随
　　辇路末行旃帐濡豪不文是恧谨拜手稽首而作赋曰蓐收乗令少皥司天祷申房伯道指燕然选车徒者数万号贲育者三千掦
　　祖烈于龙沙平移华盖奉
　　慈顔于黄屋广列细旃肃马政以训五戎既闲既好遵秋原以瞻百谷实栗实坚下令师中禁蹂躏于长路沛恩畿近赐田租之半年夜雨知时润庶草而征衣不湿秋山入画罨众卉而铃斾自妍于时锁钥元戎屏息凛节穹庐君长抗手献珍负弓弩者备东楼之裔通膏沐者列西雝之宾拖豨之矛非假淬而后利射熊之馆不待移而自陈规延袤以星罗路方千有余里偭爽垲以枰列围设一十五廵肃慎悉晕重圆圣乎又纵乌号自呈满月天也非人于是八部分行视前旌以为导两翼竞进拱大纛而居中人影环山挥袂云连靉叇马蹄踏草风
　　来香染芎防匝鹰窠之千岭审迹于三嵏洵无幽而不入亦靡奥之弗通凡兹轻鸟道而用命者莫不因田事而抒忠则见惊羣彯兽窟不能营挂矰文禽木不能择鹿麌麌而縁冈兎爰爰而越陌黄羊之起殷殷斑雉之飞彳彳狐失氷聴豹迷雾泽狼虽顾而离披熊欲申而狼藉虓虎迎
　　天以就殱大兕婴地罗以自搤或迸石而坠崖或获双于射只纵突围其延喘终褫而神虩尔其角力既敌于羣材献絶复及于众养髯官逓嗾天狗狰狞奚奴指頥海青迅往隼脱韝而奋击犬带铃而直上小试则似石压卵大受则如狮搏象中必要害来必惝怳乍飚发于云间仍驯伏于
　　御仗况夫徳称于驷力优于马兽多若陵亘禽堕如雨下实既登籍矢犹盈把按辔于峩嵲之峰驰骤于广莫之野于以见军旅之止齐而余勇之可贾也众志怿矣
　　皇情写矣名墨卿而洒翰何扬风而扢雅爰整七校爰建长旓序渉凉厯偏秋郊解汤网之恢廓筮显比之象爻简左膘之上等进
　　慈宁之嘉肴贵胄公孤颁以肥脆羽林鹓鹭逮以燔炮岂惟示雨露之均亦以定上下之交是役也发轫流火回轸初寒深谷长松迢逓尽乎辽土铁浆芹菜馆舍覧夫契丹应气而行钜典抚景而得大观示御攘课缮完威武耀磐石安惟
　　徳车之逺驭占玉衡之长端赋成纪实歌以志欢歌曰
　　于铄
　　皇旅则时迈兮仁育义正敷天对兮
　　祖烈重光威无外兮日未靡旃无已太兮又歌曰率左右
　　兮从羣丑还
　　宸居兮荐嘉卣
　　天禄申兮昭受式下武兮
　　万夀
　　秋郊大猎赋【谨序】　　　　　　　刘　纶【臣】闻三田详于王制匪止充庖四隙载自周官爰勤讲武故大阅以义举大搜以礼行俾歩伐示我行间而风声贻诸逖聴六师繇兹有赫七徳职是无亏往牒弥文意同一揆伏见
　　皇帝陛下光宅海寓文武兼资湛恩厐鸿中外防福懿
　　惟
　　祖宗时廵率狩永肩在今咨彼徼荒鳞集仰流内靣亦久乃以乾隆十四年秋七月戒胪人鸠禁旅校猎于木兰由启涂讫蒇事茂典脩浓化浃愉愉乎勿勿乎昭晻之气通歈诵之音作矣【臣】菰芦下走承迹属车瞻望清尘退而窃忭不揣梼昧辄受简以为之赋目尚迷夫鼮防敢云句拟子云心冀识夫驺虞或且嗤同曼倩焉尔
　　拊兴桓以北睇臻穆纳以南睋太行縁陲而竦嶂滦水絶漠而增波六扇关门塞日射丸泥之谷一
　　围天幕邉风清勒之歌首涂则十二轨方绘秋原于指掌奉引则三千迾卒圜
　　法驾以骈罗是时也蓐收告辰大丙陪位雷麐班云捎防翠遗人充其廥储掌舍掺其枑陛
　　离宫表记里之鼓九埜垣墉
　　驰道消瓯脱之侦一家尉吏古卉服而穷居今云宿而露积盖别部星萃周庐栉比广场邮置喁喁遂遂以待
　　天子之所有事尔其曙暾昭回莽防洞开横襟雁碛高枕龙堆长阹曼曼其垂防仪锽矗矗其转魁
　　命大章竪亥之侣程翘闗超距之材而止止而行行窅乎如阳施隂设俨一纛之绾中台也曰左左曰右右趫乎若箕张翼舒俄双旌之糺外回也羌蕞列以茅班又辕轘而辐辏玦抱珥而环循纲引维而目就閤閕大壑臆梯接而悬崒重厓睎人寸而马豆于是夏箙抽鸟号彀发縦齐
　　指麾授快得隽于一呼矧叠双乎多又乍獢睒以鹰瞵芔穿腋以刌脰突围趢趗下折角乎犀兕防麙失穴防褷上缩踆乎鼪鼯猱狖洵不媒而不囮竟何飞而何走
　　皇帝乃出和门遵灵囿奉
　　大安上
　　慈夀祝汤网尧酎则有蕃封君长庭实多仪
　　颁禽压案行酒捧匜帣韝鞠起而敶辞昔也荷
　　皇祖之龙光今焉陪
　　圣孙之燕私韪三驱于大甸娴九伐之闳规况新覩巴子蚕丛之式化曾不烦寸缨尺组以縻之又奚竢哆五柞于汉赋扪十鼓于周诗然后筮师贞而思羣防圗王会以志招携哉谨拜手稽首系之颂曰天山窿窿塞草膴膴有若駞峯碕磴搘拄有若羊肠洄洑衺竪
　　皇帝临汝如闼如户金风既膢
　　玉趾斯举员猎员防山祗蹈舞足足般般四灵为府闿
　　乎
　　至仁皇矣
　　大武武纉厥
　　绪仁笃其祜元会万忆登三咸五
　　哨鹿赋　　　　　　　　　　　刘　纶
　　皇帝幸上塞脩时畋五戎燀七萃阗三扈表禽二虞献豣别有守大罗氏之职者以致鹿告□緌请前厥制不罟不阱匪号匪筌从其乎神以兹而全者托于音矣哨可得而焉方其未之哨也瞰众归伺丛薄测卉泉闚聚落为町为疃既登以目营或抗或爰逐迹而臆度良有合乎师行之外谍旁侦而豫纾夫卷甲啣枚之胜略至夫白藏露涂青女霜铺启明东耿朒影西晡设宵田之爟火殊夜猎之戴罏时其简练比其耦俱太人占之即鹿无虞于是坂縁九折队丽三伍旅屯于郛鋭冞其阻聮络声援若伛若偻若肱若膂又不翅营阵之六伐七伐五歩七歩骈坒乎伏而蹵部也其貎之则皮其冠也角之芟然首之班然奚取乎中黄朱鬕之植髪如竿也其召之则木斯窍也抑之窅然抗之噭然无需乎淘河鸟胫之大号而小号也当斯之时宻利迦罗防踽迉迟求牡俟俟防牝祈祈駴谷声之自答宛命匹而要之退彳亍乎如遗进蹩躠乎如疑恍同同而睥睨讶异异而诋谋彼跚然其兽舞纷胡为乎来思此闯然其人立不知夫所为于焉呼急鎗扪列宿会若连襼解若脱胄趣后车选徒而举胔信
　　天弓不虚夫先彀傥铜牌之可识昨者忆释网于
　　帝围或芝草之能衔今也愿捧觞为
　　慈夀乃复有司衡之佐典泽之俦希光道周爰谘爰诹进而称曰盖闻至人寓物造化神谋故卭或驉负雉或媒求意钓者时防其鱼入羣者不惊其鸥苟有气乎斯应岂于林乎是凡天降与地出宁尽緤以穷韝方今
　　圣天子徳化醰粹弥洽澨陬庶彚由庚咸和咸柔讵惟在囿者感姫文而攸伏居山者际重华而与游也哉
　　上乃摛天藻
</div>
    <div class="pagination">
<a href="钦定热河志_page226.html">上一页</a><span>...</span><a href="钦定热河志_page222.html">222</a><a href="钦定热河志_page223.html">223</a><a href="钦定热河志_page224.html">224</a><a href="钦定热河志_page225.html">225</a><a href="钦定热河志_page226.html">226</a><span class="current-page">227</span><a href="钦定热河志_page228.html">228</a><a href="钦定热河志_page229.html">229</a><a href="钦定热河志_page230.html">230</a><a href="钦定热河志_page231.html">231</a><a href="钦定热河志_page232.html">232</a><span>...</span><a href="钦定热河志_page228.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
