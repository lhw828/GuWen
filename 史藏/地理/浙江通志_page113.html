<!DOCTYPE html>
<html>
<head>
    <meta charset="UTF-8">
    <title>浙江通志 - 第 113 页/共 787 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>浙江通志 - 第 113 页/共 787 页</h1>
    <div class="content">　　张纮宅　天啓平湖县志去县南百歩元至正间里人张纮别号南村多书因聚土成丘以为诵读之所号南村书堆
　　徐纲宅　桐郷县志宋淮东议幕徐纲宅在县市后宗族蕃衍今儒学基其一也
　　张伯淳宅　桐乡县志宋侍讲学士张伯淳宅在石门鎭玉谿桥西
　　贝琼宅　桐乡县志史山即殳山东峰前有贝琼宅【贝琼殳山隐居诗独客从来懒出村两山一月雨昏昏野花作雪都辞树谿水如云忽到门无复元戎喧鼔吹试从田女牧鸡豚来青处士时相过犹是平原旧子孙自注余居在千金圩】
　　宋濓宅　桐乡县志在濮院鎭梅花泾上有读书台濮鉴宅　桐乡县志濮院鎭濮鉴为宁远将军有八宅又有雪筠斋濮敬之筑
　　辟塞　越絶书辟塞者呉备候塞也【秀水县志在拱辰门外一里】寥阳殿　嘉兴府志在郡治西北一里同元观三字葛洪书内有七贤遗迹
　　范蠡坞　嘉兴府志在顾村【正德崇德志水陂也在千金乡顾村中有小岛世传范蠡曽游于此旁有洗足滩】
　　龙坟　万厯嘉兴府志在复礼乡小律原耕者时时得龙骨相传大禹治水至震泽瘗龙骨于此
　　梅里　嘉兴县志王店鎭王逵之武肃王时为嘉兴鎭遏使仕至尚书后居梅水百畆皆梅花至今称梅里
　　梓宇　嘉兴县志在城中元举人张翔南翼建堂前文梓高可十防【梁寅有记】
　　茶屋　嘉兴县志元屠兼善嗜茶筑茶屋贝琼为记米庄　嘉兴县志县北百歩桥侧宋张循王俊子子顔以王师进讨兵食浩大献米十万石在百歩桥庄交割又有米棚亦宋人积米之所
　　景范庐　秀水县志在金明寺后宋淳熙状元姚颖筑圃范蠡湖侧顔曰景范庐
　　义妇坂　嘉兴府志在秀水县后汉书列女传吕氏字荣呉许升妻也居于此
　　橡林啜茶所　正德嘉善县志在梅花道人墓侧橡犹存
　　采芝室　正德嘉善县志在枫泾元王世昌所居杨维桢有记
　　施延赁作处　海盐县图经半路亭者汉施延赁作处延后官至太尉亭始汉今在县西北三十五里
　　比肩里　嘉兴府志在海盐县呉黄龙中比肩人陆东美所封里也事见三呉记
　　茶院　海盐县图经在县西南二十七里呉越王钱镠幸金粟寺令寺僧于此设茶
　　古田防　澉水志王家防在长墙山下石帆村即古田防也今尚存数家生聚于其间
　　石门　正德崇德志在县北二十里呉越垒石为门以为限隔之所
　　行幄殿　正德崇德志在石门宋建炎时车驾往来就此置行幄殿【万厯嘉兴府志其地为古驿基】
　　洲钱　正德崇德志在县西北二十七里四周皆水其中一地如钱故名【石门县志嘉定中斸地得古砖刻有云在呉郡嘉兴县洲钱之阳知洲钱之名甚古名胜志宋南渡时士大夫寓此者二十余家赵申公不求子善应生忠定公汝愚为名相】
　　白社　名胜志在千乗乡宋末卫富益创
　　舞蛟石　嘉兴县志先在清宛堂后在徐随州宅随州徇难以宅为祠今在祠内【岳和声舞蛟石歌序石在范长康清宛堂南高三十尺广六尺侧眂之若离而合者三怒目深爪若饥蛟壑舞相传有牝牡二峰此故其牡盖李唐间物籀而字之者赵松雪也】
　　圆通寺银杏　治嘉兴府志二株历唐宋至今屠氏圃双桂　秀水县志在县西屠氏圃垂防数畆数百年物也
　　眞如寺古松　秀水县志叶爕古松歌序眞如寺有古松云是齐梁间物
　　天庆观桧　至元嘉禾志枝柯偃蹇竒怪可观有石刓梁朝桧三字在其下【又崇德洲钱天监寺殿西南隅有梁朝桧】
　　忧懽石　正德嘉善志永乐二年夏忠靖治水三呉立巨石于福源宫前河中测其消长名曰忧懽
　　德藏寺钟　闲牕括异志异铜所铸音极洪响相传初铸时有匠者云俟吾至六十里乃击之既去方至新坊寺僧遽扣之匠人叹曰声止于此矣
　　石屋　至元嘉禾志在海盐县南十八里丰山相传为秦始皇屯兵之所
　　九里松　桐乡县志在甑山前一望乔林如同巨壑浙江通志卷四十一
　　钦定四库全书
　　浙江通志卷四十二
　　古迹【四】
　　湖州府
　　下菰城　太平寰宇记在州南二十五里呉兴记云春申君黄歇于呉墟西南立菰城县青楼连延十里呉兴志今故址犹存【呉兴掌故郡志载春申君故宅在下菰城新志亦以为城邑皆非也史记楚封歇为春申君封于江东因城呉故墟以为都邑在今姑胥城内西北隅呉兴非所封今所谓下菰城盖春申伐呉时筑营屯驻之处其四望门可证治湖州府志以泽多菰草因名黄溍登钱山望菰城诗呉兴水为州诸山若浮萍况此一培塿琐屑世未名所欣渔樵居乃与缁锡并种竹有万竿结茒无十楹老僧解人意蹝履能相迎芳草被行径朱藤暗岩扄萧条空堦暮日照莓苔青犹嫌所厯卑未极游眺情耸身白云上始见春申城想当高防时楼观飞青防喝海荐罂勺穷山羞鼎铡安知千歳后寂寥无人行煌煌冠盖至跃跃狐惊归来朱门客听此松风鸣】
　　户城　治湖州府志在乌程县西十九里呉孙皓时置文皇帝陵户二百家城于此
　　邱城　西呉里语在乌程县北十八里近太湖汉丘氏所居也呉越钱氏尝筑城屯戍以拒南唐宋绍兴间尝于此牧马
　　卜城　治湖州府志在乌程县西南六十里宋略云龙骧将军益州刺史卜天与所筑因名
　　避它城　太平寰宇记杼山在乌程县西南今山上有古城曰避它【顔真卿妙喜寺碑按说文云它蛇也上右患蛇筑城以避它也】
　　南浔城　崇祯乌程县志在县东七十二里城周三里至正十三年张士诚筑洪武二年拆修苏州城
　　石城　太平寰宇记在乌程县西南三十里昔严白虎垒石为城与吕防战今弩台之迹犹存吴兴志石城在卞山【治湖州府志城山城在长兴县南五十一里西呉里语在长兴县石城山呉时乌程严白虎筑按史白虎与孙策相距又岂尝与吕防相拒耶】
　　呉城　西呉里语在长兴县南呉王使夫槩于呉西鄙筑城即此【邵缉长兴呉城诗髙台无地曲池平溧泊句呉宿古城一岸湿云沈夜色四山凉叶下秋声】
　　彭城　万厯湖州府志在长兴县东北二十五里黄城　治湖州府志在长兴县东北与郭转堆皆句呉所筑【呉兴掌故三城三圻在长兴东临太湖呉王屯戍之地步军列三城水军列三圻万厯湖州府志城与圻接畛呉城联斯圻彭城联石圻丘城联芦圻石圻今没入太湖斯圻芦圻仍存】
　　【谨按呉兴掌故载三城三圻不书城名而别列呉城一条云是呉夫防筑在长城东二里其里数与郡志所载呉城在县北三十里者不合是别有一呉城不在三城内矣郡志载呉城彭城黄城云皆句呉所筑当即是三城而又云呉城聨斯圻彭城聨石圻邱城联芦圻有邱城而无黄城其丘城又另列一条云在乌程县北十八里虽同近太湖谓是呉越钱氏筑又非句呉所筑三城内之丘城也考呉越备史无城乌程之文迄难考证大扺上古屯兵之地皆筑城垒非止一处古迹湮没难以指其定处矣】
　　九里城　治湖州府志在长兴县西南百九十里东林城　治湖州府志在长兴县西南四十九里呉时所筑
　　西林城　治湖州府志在长兴县西南四十八里呉时所筑
　　大骑城　小骑城　太平寰宇记并在长兴县西南一百十里呉地记云呉王濞筑此二城为马廐
　　朱城　舆地志在长兴县东南二十四里严白虎壻朱叔防所筑
　　四安城　治湖州府志在长兴县西南七十里隋大业九年筑后至元季武总兵重筑【呉兴掌故四安者呉兴宜兴故鄣广徳皆保障于是也】
　　将军城　万厯湖州府志在德清县呉憾山呉王夫差憾越筑垒于此唐至德二年李光弼偏将军辛孜又筑城其上号将军城呉越钱王亦尝屯戍号奉国城以其在呉羌山又名呉羌城【呉兴掌故皎然诗有同李洗马入余不溪经辛将军故城按辛敬顺郡之将也刺史独孤问俗于上元三年因寇乱遣辛筑城金鹅山以防南寇西呉里语唐广徳初袁晁陷浙中湖州刺史独孤问俗率将士筑城拒之以近金鹅山又名金鹅山城徳清县志在县治西数里枕溪】
　　【谨按成化郡志将军城呉羌城各列一条又云呉羌城即将军城考山川志呉羌山在县东南一里呉憾山在县西南二百步明是二山亦明是二城矣至于至德上元皆唐肃宗年号上元无三年自至德二年至上元二年凡五年筑城固属同时是即二城之证也】
　　永安城　治湖州府志在武康县余英谿北隋仁寿二年中使苏伦徙于谿南有四门东抚耘南朝恩西怀安北平逺宋绍兴间尚存
　　牙门城　余英志在县北五里鳯凰山北梁侯景之乱县人司徒长史沈子春筑城于此子春时为牙门将军因名
　　赤眉城　太平寰宇记石城山在武康县汉末赤眉之乱邑人于山上累石为城【西呉里语山巅有洗马池】
　　晏子城　呉兴掌故在安吉西北二十里晏子乡万厯湖州府志旧属长兴【西呉里语晏子娶呉王女筑城于安吉后耕者每得黄金状如四角菱中有齐字有人题诗云豚肩不掩豆狐裘三十年身后黄金出其然岂其然】
　　故鄣城　治湖州府志在安吉西北十五里秦置唐并入长城今属安吉【太平寰宇记今俗号府头是也】
　　后府城　嘉靖安吉州志去州西北二十五里呉大帝所筑
　　穆王城　嘉靖安吉州志在鳯亭乡昔岳飞于此垒土结营后谥武穆人遂以穆王城呼之
　　汉司校尉治　太平寰宇记春申君于呉墟西南立菰城县后汉司校尉万向于此筑版溉田
　　汉永县治　明一统志在府城西北汉兴平初太守许贡奏分乌程置此县
　　晋东迁县治　治湖州府志东迁旧县在乌程县东晋太康元年分乌程东乡置
　　唐射堂　治湖州府志在白苹洲西唐贞元中刺史李词建顔真卿为记【集古目录射堂记顔鲁公在湖州所书刻于石者】
　　宋诸防　治湖州府志通判防在州治西偏治平三年张大宁建添差通判防在谯门内西偏旧司法防绍兴七年建佥判防在衙东门内添差佥判防在子城外之西旧税官廨赵师皋始居此赵善临创防事转运提刑司防在子城西南旧苕濵馆节度掌书记防在佥判防西录事参军防旧在州门内西偏后在子城外之西面南州院在焉司理参军防在子城外之西面东司理院在焉司法参军防寳元初建于子城西偏后为添差通判防徙于军资库北司户参军防在司理院南兵马钤辖防寓鸿禧寺路分都监防在添差佥判防西旧兵马司也兵马司在路分防南兵马押监舍一在小景德寺一在南庙睦宗院在景德寺绍兴中立
　　宋仓库坊局　治湖州府志永宁仓在白苹洲唐建名永盈后改永宁宋嘉祐中重修常平仓在永宁仓内西仓在清源门内军资库在谯门内唐建嘉祐中重修常平库在军资库西甲仗库在仪门内嘉祐中建公使库在甲仗库北都酒务在骆驼桥东北庆元中建赡军酒库在子城东南旧迎恩驿都税务在霅溪南回易库抽鲜库俱附都税务醋库在子城西南茶在清源门南岸船嘉祐中创于白苹洲东岸铁作院附铜官庙安济坊绍兴中置于奉胜门内惠民药局在税务右
　　宋兵屯　万厯湖州府志宋太平兴国中湖州设禁军营四威果在子城西南雄节在子城西北全捷在子城西北龙骑在子城北厢军营四崇节在子城北壮城在子城西南水军在子城北牢城在子城北皆屯兵以司防御
　　宋贡院　西呉里语王十朋乾道三年知湖州郡有贡院废弛已久乃出俸钱率州人共成之
　　宋教　万厯湖州府志在郡治西北内有正己亭宋社稷坛　成化湖州府志旧坛在清源门内祥符寺东宋政和元年知州章援建【治湖州府志又社稷坛二所一在乌程县西一里一在太湖旁后废括地志乌程县东一里孙皓宅前有社庙巷】
　　元录事司治　治湖州府志在城四厢不详所在元税课司　治湖州府志在骆驼桥西
　　晋长城县治　明一统志在长兴县东南十八里晋武帝分乌程西乡立长城县于富陂村即此
　　梁城山戍　西呉里语长兴城山梁太守张与御史中丞沈浚筑戍以捍侯景之乱
　　隋长州治　明一统志在长兴县隋大业末沈法兴置此州后废
　　隋鹰扬府　万厯湖州府志长兴县四安城隋大业九年置鹰扬府于此
　　唐绥州治　明一统志在长兴县唐武德中置因古绥安县为名又更名雉州后废
　　宋贡茶院　治湖州府志在长兴县西北面官山贞元中以吉祥寺置修贡堂有贡茶刺史题名
　　呉王屯戍　德清县志县南乾元山呉王筑城于此唐武源县治　太平寰宇记德清县唐天授二年置武源县成化湖州府志旧县治在下兰山面余不溪以水势冲激天寳中移【治湖州府志旧志不载下兰山未详其所在】
　　宋牧马寨　德清县志在县西南宋殿前司马军每歳放马数千牧于此洗马滩尚存其名
　　古防风国　舆地广记武康县本防风氏之国【太平寰宇记防风山先名封嵎山上有风公祠下有风渚水治湖州府志封禺二山禺山本禹十二代孙帝禺所居】
　　【谨按风渚盖因防风氏得名治郡志载风渚湖在武康县东南十七里明属湖郡自志杭地古迹者阑入风渚谓近金鹅山考郡志金鹅山在徳清县西南五里惟路史注云钱塘有金鹅山防风氏所封山下有风渚后人因此遂沿其误矣】
　　唐安州治　明一统志在武康县唐志云李子通立安州又曰武州唐初因之寻废
　　汉原乡县治　明一统志在长兴县汉中平初分故鄣县置【长兴县志原乡者以县在山中多髙原故也郡志以安吉旧治在天目乡而不知其为原乡今复建为孝丰】
　　芳菲园　呉兴志呉越钱氏时清源门内有芳菲园【陈尧佐闲步过芳菲园诗尽日芳菲园不见芳菲好茂草与斜阳脉脉情多少】
　　西园　崇祯乌程县志县署旧有西园见梅尧臣诗赵氏三园　癸辛杂识在南城下与其第相连局势寛闲气象宏大后有射圃崇楼甚壮
　　赵氏清华园　癸辛杂识新安郡王之家后依北城前有大池
　　叶氏石林园　癸辛杂识左丞叶少蕴之故居在卞山之阳万石环之正堂曰兼山有从好承诏求志等堂及净乐庵爱日轩跻云轩碧琳池又有岩居真意知止等亭总榜曰石林精舎【呉兴园林记其隣有朱氏怡云庵涵空桥桥下为玉涧故少蕴以玉涧名其书刘一止访石林精舎诗山行不用瘦藤扶度石穿云意自徐夜过西岩投宿处满身风露竹扶疎】
　　【谨按石林辞有题意仕亭又西园右春亭新成其自撰石林山堂记云榜其防之东西两寿曰近仁近智而防曰乐寿则石林中堂轩之名正多矣】
　　毕氏园　癸辛杂识毕再遇承宣所葺正依迎禧门城三面皆溪其南丘山在焉亦归赵忠惠
　　赵氏绣谷园　癸辛杂识旧为秀邸今属赵忠惠家一堂据山椒曰霅川图画尽见一城之景
　　李氏南园　癸辛杂识李鳯山参政本蜀人居霅因创此为游翔之地中有杰阁曰懐岷穆陵御书也
　　赵氏园　癸辛杂识端肃和王之家后临顔鲁公池依城曲折杂植拒霜号芙蓉城有善庆堂最胜
　　丁氏园　癸辛杂识丁总领园在奉胜门内后依城前临溪盖万元亨之南园杨氏之水云乡合二园而为一后有假山及砌台
　　邹氏园　向氏园　经鉏堂杂志并在霅川城内南沈尚书园　癸辛杂识沈徳和尚书园依南城近百余畆果树甚多林檎尤盛内有聚芝堂藏书室堂前凿大池防十畆中有小山谓之蓬莱池南树太湖三大石各髙数丈秀润奇峭有名于时
　　兆沈尚书园　癸辛杂识沈賔王尚书园正依城北奉胜门外号北村后又名曰自足有灵夀书院怡老堂溪山亭对湖台尽见太湖诸山【叶适北村记户郜尚书呉兴沈公园于城北奉胜门外畆余三十中涵五池大半皆水惟对湖台髙不逾丈具区前临湖心远峰明晦防没迎而后溪鳯凰毗弁诸山往往凑泊于溪山亭台之下殆或天与者故名其囬曰自足余尝评天下山水之美呉兴特为第一其山脉地络融液而津灌者莫非气之至清渟止演漾澄莹绀彻数百十里接以太湖蒲荷苹蓼盛衰荣落无不有意而来鸥去鸟风帆浪楫恣肆渺莽不知其所盖仙圣之宅非人世也余海濵之人常恨不得生长其地今公乃以筑圃大指使余记之岂非所愿欲也哉】
　　丁氏西园　癸辛杂识丁葆光之故居在清源门外前临苕水筑山凿池号曰寒岩临苕有茅亭
　　赵氏瑶阜园　癸辛杂识兰坡都承防之别业去城既近景物颇幽后有石洞尝萃法书刋为瑶阜帖
　　赵氏兰泽园　癸辛杂识园颇宏大园中作大寺赵氏小园　癸辛杂识在北山法华寺后有流杯亭引涧泉为之【经鉏堂杂志自西门出十八里法华寺恻即赵氏小园庭宇雅洁临巨涧防松水清见底游鱼数十若行空中正所谓坐茂树濯清泉者】
　　赵氏蜃洞园　癸辛杂识亦赵忠惠所有一洞窅然深不可测
　　赵氏苏湾园　癸辛杂识菊坡所建去南关三里碧浪湖在其前山椒有雄跨亭尽见大湖诸山
　　倪氏玉湖园　癸辛杂识倪文节别墅在岘山旁取浮玉山碧浪湖合而为名中有藏书楼多野趣
　　韩氏园　万厯湖州府志在南关外【癸辛杂议距南关无二里昔属平原羣从后归余家名之曰南郭隠园城南读书堂万松关太湖三峯各髙数十尺】
</div>
    <div class="pagination">
<a href="浙江通志_page112.html">上一页</a><span>...</span><a href="浙江通志_page108.html">108</a><a href="浙江通志_page109.html">109</a><a href="浙江通志_page110.html">110</a><a href="浙江通志_page111.html">111</a><a href="浙江通志_page112.html">112</a><span class="current-page">113</span><a href="浙江通志_page114.html">114</a><a href="浙江通志_page115.html">115</a><a href="浙江通志_page116.html">116</a><a href="浙江通志_page117.html">117</a><a href="浙江通志_page118.html">118</a><span>...</span><a href="浙江通志_page114.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
