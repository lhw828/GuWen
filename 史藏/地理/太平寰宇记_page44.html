<!DOCTYPE html>
<html>
<head>
    <meta charset="UTF-8">
    <title>太平寰宇记 - 第 44 页/共 120 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平寰宇记 - 第 44 页/共 120 页</h1>
    <div class="content">　　新津县东南七十三里旧二十乡本汉犍为郡武阳县地李膺益州记云皂里江津之所曰新津市周地图记云闵帝元年于此立新津县旧属益州垂拱二年属蜀州　天社山汶井江泉水江会武阳天柱山下华阳国志云谯纵作乱广汉王琼建义虑众心不一乃伐树为的云凡我同盟死生一力共成义节者此树还生而或二树遂枯死俄而树生焉至今孙枝犹生　犍儿祠华阳国志云公孙述防蜀朱遵拒守犍为绊马死战时人壮之故为立祠号犍儿祠　系龙桥在县东七里防安乡其桥见在李膺记云神仙传瞿鹊子系龙于此按川中图经非此一处　寳眞观在县北二里有唐开元帝送赵仙甫尊师归蜀诗碑石见存　瞿君祠在县东六里图经瞿君子鹊子后汉犍为人入峩眉山四十年得仙乘白龙还家而去乡人为置祠焉今废
　　永康县北六十里八乡伪蜀广政十二年割郭信等八乡就横渠镇置征税院至十六年外为永康县以便于民　西门楼山自青城县而来经县西三百里山髙峻如重楼之状　黑水在县西十一里流入青城县














　　太平寰宇记卷七十五
<史部,地理类,总志之属,太平寰宇记>
　　钦定四库全书
　　太平寰宇记卷七十六
　　宋　乐史　撰
　　劔南西道五
　　简州
　　简州阳安郡今理阳安县禹贡梁州之域汉犍为之牛鞞县有阳明井今郡北十里阳明井是也后魏恭帝二年于此置资州周明帝武成二年移资州于汉资中城今州南一百三里资州资阳县是也隋仁夀三年以此地土旷逺时多冦盗须以郡府理之乃分益州之阳安平泉二县资州之资阳一县于此置简州取界内頼简池为名故九州要记云简州在赤水之地至大业初废州并其地入蜀唐武徳三年分益州置简州天寳元年改为阳安乾元元年复为简州
　　元领县三
　　阳安　平泉
　　一县割出
　　金水建怀安军
　　州境
　　东西一百八十二里　南北一百三里
　　四至八到
　　东北至东京三千四百四十里　东北至西京三千二十里　东北至长安二千一百七十里　东至普州一百八十里　南至资州二百二十里　西至成都府七十里　北至梓州一百五十里　东南至资州一百五十五里　西南至陵州一百八十里　西北至成都府一百五十里　东北至梓州三百一十里　东北至普州二百四十里
　　戸
　　唐开元戸二万三千六十皇朝户主一万四千五十九客六千一十
　　风俗
　　有獽人言语与夏人不同嫁娶但鼔笛而已遭防乃立竿悬布置其门庭殡于别所至其体骸燥以木凾盛置于山穴中李膺记云此四郡獽也又有夷人与獽一同又有獠人与獽夷一同但名字有异而已人物
　　段翳字元璋广汉新都人治易明风角有来学者预知其姓名即以膏药封筒中与一生至葭萌者土产
　　绵　防　茶
　　阳安县元二十一乡本汉牛鞞县地属犍为郡后魏于此立郡改牛鞞为阳安以界内山名也　铜官山益州记云任城县西南六十里有铜官山即汉文帝赐邓通铸钱之所连亘入县界　绛水在州南色赤如绛故九州要记云简州在赤水之北是也　栖贤观观音仙人李八百所隠之地今为观　石乳城水在县二十一里玉女灵山东北有泉西北两岸各有悬崖腹名乳房一十七眼状如人乳流下土人呼为玉华池每三月上巳日有乞子者漉得石即是男瓦即是女自古有騐　分栋山在县西七十里李膺益州记云蜀人谓岭为栋中江源从汉州雒县弥蒙毗桥等三处流入金水县合为一江东南入县界东南入资州资阳县界
　　平泉县南四十八里六乡汉牛鞞县地后魏置婆润县隋移县治于頼黎地仍为平泉县傍地涌泉故也　石城山在县西北五十里山形如城北连分栋山南连圣徳山入龙州贵平县界　凤翅山在县北一里山形如凤翅　石冈溪在县北三十八里平泉县界分栋山在两岸枕石帯冈以为名
　　资州
　　资州贵阳郡今理盘石县禹贡梁州之域秦为蜀郡汉犍为郡之资中县地歴后汉晋宋齐或为资阳县戍而无州郡所理自西魏尅其地始于此置资州因资川水以名之理今简州阳安县界古资阳城是后周明帝武成二年自阳安徙州于汉资中古城置资中郡隋初郡废其地并于简州炀帝又置资阳郡唐武徳元年改为资州领县九盘石内江安岳普慈安居隆唐资阳大牢威逺属荣州二年分安居隆唐普慈安岳四县属普州贞观四年置丹山县天寳元年改为资州郡乾元二年正月分置昌州寻废
　　元领县八　今四
　　盘石　资阳　内江　龙水
　　四县废
　　银山　月山　丹山　以上三县并入盘石　清溪并入内江
　　州境
　　东西三百四十里　南北一百二十四里
　　四至八到
　　东北至东京三千六百九十里　东北至西京三千二百九里　东北至长安二千四百十一里　东至合六百五十六里　南至荣州一百六十九里　西至陵州二百三十五里　北至普州三百七十里东南至荣州一百五十里　西南至陵州二百六十里　西北至简州二百二十里　东北至普州三百三十八里
　　戸
　　唐开元戸二万九千六百皇朝管户主客户二万八百二十九
　　风俗
　　与简州同
　　人物
　　王褒资中人　董钧字文伯五官郎中　王延世资中人治河有功为光禄大夫
　　土产
　　麸金　髙良姜　甘蔗
　　盘石县元八乡本汉资中县地后周保定五年于汉资中县故城置盘石县属资中兼移郡就此理皇朝初下西蜀并月山丹山银山三县入焉　中江水自汉州金堂峡穿过怀安军经简州至当县入出界至泸州江口合大江下江陵　石人山在县南十五里隔中江髙八丈　鐡山在县南五十里按地里志云其山出鐡在荣州威逺县界　盘石山在县西北　大蒙溪在县西二十里溪内有石龙三条若遇旱祈即雨　废银山县在州东南三十八里皇朝乾徳五年并入盘石县废丹山县在州西五十里本汉资中县地义寜二年置属资阳郡皇朝乾徳五年勅并入盘石县　鹤鸣山在县南五百歩古老传云张道龄乘白鹤飞鸣此山　兰山在县东十五里髙三里上有八面悬崖壁耸　丹神山在县西北五里如值天旱祈告即雨
　　资阳县西北一百二十里二十乡本汉资中县属犍为郡后周帝武成二年于资中故城置资阳县以资水为名隋开皇七年自此移州于盘石县资阳仍属焉　苌祠无辜受戮死而血碧故后人立祠以祀之　环溪百丈池按郡国志云资阳县有环溪百丈地即谓溪流如环池深百丈也　独秀山在县西南三里逈然独秀　资溪水在县西从简州平泉县界流入当县合中江　王褒墓在县北二十里前有石碣髙一丈字已磨灭有宅涤砚池水现在
　　内江县东南九十里元八乡本汉资中县地周武天和二年于中江水滨置汉安戍其年改为中江县因其北江乃以中江为名隋改中江为内江开皇二年徙内江于汉安故城即今县也皇朝并入清溪县　资江按郡国志云内江县有水深百丈寳郡川总防之所　石山城在县西南五十里形如城　中江水经盘石县自十石入流县界　废清溪县在州东北一百三十里皇朝乾徳五年并入内江县
　　龙水县西一百四十五里五乡本汉资中县地隋义寜三年置龙水县在龙龟溪之左即资阳之西界县西北有溪水屈曲盘拥其状如龙因为名依龟山陇为城奴钵山在县西二十里接陵州界又有奴吉山在县东北五十里接阳安县界　龙水溪从陵州仁夀县流入过县入中江至盘石县界
　　怀安军
　　怀安军治金水县本简州金水县皇朝乾徳六年二月于金水县置怀安军从西川转运使曹翰奏请巴仍以汉州金堂县置
　　领县二
　　金水　金堂
　　军境
　　东西一百六十里　南北一百四十里
　　四至八到
　　东北至东京三千五百里　东北至西京三千九十里　东北至长安二千二百七十里　东至梓州一百七十里　西至益州一百七十里　南至简州一百里　北至汉州一百里　东南至简州三百四十里　西南至益州一百六十里
　　戸
　　旧戸在简州籍皇朝户主一万七百二十二客户二千八百三十七
　　风俗
　　与简州同
　　土产
　　侯杏　石榴
　　金水县十三乡本汉新都县地西魏于此置金水郡以界内金堂水为名至隋开皇初废为县以简州按国志云金水县即汉处士段翳宅也皇朝乾徳五年于此建怀安军县属焉　金堂水华阳国志云新都县有金堂山山有水合巴汉大江　中江在军西北源从汉州弥牟雒水毗桥等三会水本军金堂县合为一江入简州阳安县界　金台山在县西十五里华阳国志云新都县金台山水通于巴汉以水出金沙因以名山云顶山旧名石城山其状如城在县西十五里上平
　　十亩有神泉方丈澄清如照云霞容与唐天寳六年改为云顶山
　　金堂县西北五十里十五乡本犍为郡牛鞞县地唐咸亨二年分雒县新都简州金水置以地连金堂山因为县名即汉处士段翳宅也晋天福初改为汉城县后复旧　洛水在县北二十三里李膺记云洛水出洛通东合县注牛鞞县　栖贤山在县东北十三里隂引道益州古老传云李八百昔游此山遂有栖贤之号山侧有一洞莫知所去又有石庵一所内有丹灶在焉　金舡按蜀记云金泉县古有金船沉之东岸鋭底民于水中徃徃见之　昌利山有一石室三门中可容九十人今人呼为三龙门是也　铜盘山在县西北二十里北接雒县南连新都山形如盘洛水弥牟毗江山水经此山下合中江















　　太平寰宇记卷七十六
　　钦定四库全书
　　太平寰宇记卷七十七
　　宋　乐史　撰
　　劔南西道六
　　雅州领投降吐蕃部落七覊縻吐蕃四十六州
</div>
    <div class="pagination">
<a href="太平寰宇记_page43.html">上一页</a><span>...</span><a href="太平寰宇记_page39.html">39</a><a href="太平寰宇记_page40.html">40</a><a href="太平寰宇记_page41.html">41</a><a href="太平寰宇记_page42.html">42</a><a href="太平寰宇记_page43.html">43</a><span class="current-page">44</span><a href="太平寰宇记_page45.html">45</a><a href="太平寰宇记_page46.html">46</a><a href="太平寰宇记_page47.html">47</a><a href="太平寰宇记_page48.html">48</a><a href="太平寰宇记_page49.html">49</a><span>...</span><a href="太平寰宇记_page45.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
