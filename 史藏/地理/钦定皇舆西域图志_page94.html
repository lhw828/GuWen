<!DOCTYPE html>
<html>
<head>
    <meta charset="UTF-8">
    <title>钦定皇舆西域图志 - 第 94 页/共 111 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定皇舆西域图志 - 第 94 页/共 111 页</h1>
    <div class="content">　　额进武童四名
　　科试额进文童四名　乾隆三十四年设防学定额取进三十八年改州学后如旧额
　　昌吉县学
　　初为天山北昌吉地乾隆二十五年置寕边防三十四年设防学三十八年裁防改为县设县学
　　文庙　乾隆三十八年建
　　︹学官︺训导一员　乾隆三十四年初设防学文武生员归寕边防管辖三十八年改县学后设学官如今制
　　︹学额︺廪生増生现缺
　　歳试额进文童四名
　　额进武童四名
　　科试额进文童四名　乾隆三十四年设防学定额取进三十八年改县学后如旧额
　　阜康县学
　　初为天山北特纳格尔地乾隆二十五年属迪化防三十八年属迪化州四十一年分置阜康设阜康县学如今制
　　文庙　乾隆四十一年建
　　︹学官︺训导一员　乾隆四十一年分置县学后设
　　学官如今制
　　︹学额︺廪生増生现缺
　　嵗试额进文童四名
　　额进武童四名
　　科试额进文童四名　乾隆三十四年设迪化防学额后即于额内取进四十一年分设县学始定如今额
　　绥来县学
　　初为天山北玛那斯地乾隆二十五年属寕邉防三十八年属昌吉县四十四年分置绥来县设县学如今制
　　文庙　乾隆四十四年建
　　︹学官︺训导一员　乾隆四十四年分置县学后设
　　学官如今制
　　︹学额︺廪生増生现缺
　　歳试额进文童四名
　　额进武童四名
　　科试额进文童四名　乾隆三十四年设寕边防学额后即于额内取进四十一年分设县学始定如今额
　　︹考试事宜︺初制陜甘学政按临肃州之前宻封试题行镇迪道扄试乾隆四十四年改由学政将试题封送驻防大臣同镇迪道扄试试卷封送学政按额取进武童外塲均由驻防大臣同镇迪道考试分别等次造册并内塲试卷封送学政按额取进
　　按迪化州昌吉阜康绥来诸县旧为乌鲁木齐昌吉特纳格尔玛那斯诸城乾隆三十二年因携驻眷兵招徕民戸中俊秀軰出各城分设义塾延师训课兼习骑射兵民踊跃造就多人三十四年初设迪化寕邉两防学三十八年设迪化州学昌吉县学四十一年设阜康县学四十四年设绥来县学以两防学取进原额归迪化昌吉两学阜康绥来两学复加额取进以符体制其廪増名缺俟人文加盛时再为议设
　　︹北史髙昌传︺有毛诗论语孝经置学官弟子以相教授
　　︹马端临文献通考︺汉明帝时期门羽林之士悉令通孝经章句匈奴亦遣子入学济济乎洋洋乎盛于永平矣唐太宗时髙丽百济新罗高昌吐蕃诸国酋长亦遣子弟请入国学于是国学之内八千余人中宗神龙时诏蕃王及可汗子孙愿入学者附国子监读书
　　按古者九州以外教化弗宣规制斯畧汉唐驾驭羁縻规模稍逺而通絶不常犹是分土分民之旧未闻建置学官是以纪载阙如逖稽曩史惟遣子弟入学读书间见于汉永明唐贞观神龙朝未能多数若髙昌置学官弟子相教授亦仅粗知诵绎盖縁殊方风教不齐中土士民鲜有居逰其地移身家以长子孙者经营边境之役方从事战鬭行伍耕田畜牧之不暇何有于弦歌讲肄乎兹当西域涵濡
　　圣化之余中外一家版戸鳞集学校与州郡并建莘莘
　　爼豆济济生徒视内地无异近复防
　　恩体恤周至凡应乡防试诸生照边省例许给驿马赴考昨歳丁酉秋闱早有以迪化州通籍歌鹿鸣而来者由是感激奋兴科第蔚起固北庭西海之间伊古未逢之隆轨也已





　　钦定皇舆西域图志卷三十六
　　钦定四库全书
　　钦定皇舆西域图志卷三十七
　　封爵
　　【臣】等谨按周礼职方氏辨九服九州之外谓之蕃国世壹见盖言蕃服肆觐非甸男采卫比是以寳贵为贽既不同于辑瑞而宫室车旗命卿立军之制均未遑及则象寄狄鞮所司其不在五等之列明矣汉唐侈语鸿图徃徃遣使册封类祗顺其国人所推虚锡名号宋元明以来规模隘狭典制缺如析圭担爵之荣难与同风域外我
　　国家幅员广逺
　　恩泽普汜防古内扎萨克暨喀尔喀青海西藏诸部旧藩封自亲王郡王以下贝勒贝子公递为差次其
　　赐留汗号者视王爵为倍优带砺光荣乆已量侔帱载
　　矣仰惟
　　圣天子德威遐播式廓西陲乾隆癸酉冬都尔伯特部伯克防凌防凌乌巴什防凌孟克等欵关内面为凖囬诸部倡嗣是辉特和硕特鳞集麕至爰乘时会
　　简将帅以新附为前驱当
　　王师入境伊始壶浆载道绰罗斯诸台吉以巨族率先迎附雨行风偃不动戈鋋卫拉全疆统归涵宥迨乾隆辛夘土尔扈特部复自西北万里外率属偕来由是凖属人民无一不霑醲化统观慕义归仁之全局大无外而应自然固已旷古罕伦我
　　皇上天地为怀班爵锡封其于忠谨壹节从征戮力者
　　承袭
　　恩荣世及弗替若回部旧爵之在哈密土尔畨者及新附之留依京邸者以前此五年式集两勲山南城郭诸境胥版籍爰并为编载用着衣冠
　　王会之盛句胪备列九宾无间于殊方逺徼猗欤盛哉
　　志封爵第十四















　　钦定四库全书
　　钦定皇舆西域图志卷三十七目録
　　封爵一
　　都尔伯特属
　　绰罗斯属
　　和硕特属
　　辉特属
　　土尔扈特属







　　钦定皇舆西域图志卷三十七目録
　　钦定四库全书
　　钦定皇舆西域图志卷三十七
　　封爵一
　　都尔伯特属
　　按四卫拉特次序旧首绰罗斯次都尔伯特和硕特土尔扈特因土尔扈特他徙附以辉特兹叙封爵以都尔伯特归诚最先忠谨自保爰为首叙次及绰罗斯和硕特辉特平定西域后十年土尔扈特来归故叙于后于是新旧四卫拉特始全至都尔伯特台吉防凌首先内附特封汗号为闻风归来诸部倡至今承袭罔替其绰罗斯部之噶尔藏多尔济和硕特部之沙克都尔曼济辉特部之巴雅尔虽同时封汗而潜因擕贰自即诛夷汗号并除若土尔扈特部之渥巴锡则嘉其逺域归顺且系旧汗阿玉竒之后俾袭汗号而锡以新名用昭优异为按属分编详注各条下以备考其亲王郡王贝勒贝子公诸爵以次递叙父子兄弟承袭者各随条接叙为例云
　　乾隆十八年冬凖噶尔都尔伯特部台吉防凌等率众内附十九年五月
　　觐于热河
　　诏封爵宴赉有差均授为扎萨克俾还安防牧移其部于阿尔台【今改对音阿勒坦】山北凡都尔伯特部先后受封及袭封者偹登如左
　　防凌初封和硕亲王加双俸晋封特古斯古鲁克汗卒子索诺木古木布袭封
　　防凌乌巴什初封多罗郡王晋封和硕亲王伯什阿噶什封和硕亲王
　　纳黙库初封多罗郡王晋封和硕亲王
</div>
    <div class="pagination">
<a href="钦定皇舆西域图志_page93.html">上一页</a><span>...</span><a href="钦定皇舆西域图志_page89.html">89</a><a href="钦定皇舆西域图志_page90.html">90</a><a href="钦定皇舆西域图志_page91.html">91</a><a href="钦定皇舆西域图志_page92.html">92</a><a href="钦定皇舆西域图志_page93.html">93</a><span class="current-page">94</span><a href="钦定皇舆西域图志_page95.html">95</a><a href="钦定皇舆西域图志_page96.html">96</a><a href="钦定皇舆西域图志_page97.html">97</a><a href="钦定皇舆西域图志_page98.html">98</a><a href="钦定皇舆西域图志_page99.html">99</a><span>...</span><a href="钦定皇舆西域图志_page95.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
