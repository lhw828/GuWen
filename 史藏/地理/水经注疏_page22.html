<!DOCTYPE html>
<html>
<head>
    <meta charset="UTF-8">
    <title>水经注疏 - 第 22 页/共 77 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>水经注疏 - 第 22 页/共 77 页</h1>
    <div class="content">　洹水
洹水出上党泫氏县。县详《沁水注》。会贞按：《汉志》隆虑下，国水东北至信成入张甲河，故书雅记皆无国水，为误字无疑。钱坫、洪颐 、汪士铎皆以国为洹字之误，[陈澧以洹水当国水而不改国字。]其说是也，但洹与国形声皆不相近，何以参错如此？按《文选 魏都赋》，淇、洹之笋，《注》引杜预《左氏传 注》曰，洹水出汲郡，汲即卫地也，洹或为园，洹音垣。因悟《汉志》之国，或本作园。又沿误为国也。或疑洹水至内黄入白沟，不至信成入张甲河，似《汉志》与《水经》异，不知魏武引淇水开白沟，故《水经》言洹水至内黄入白沟。西汉时，淇水至黎阳入河。行内黄之东北者，皆洹水也，故《志》言洹水至信成入张甲河。
水出洹山，山在长子县也。县详《浊漳水注》。守敬按：《汉志》隆虑之国水，即洹水之误。《续汉志》，林虑，洹水所出。《左传 成十七年》杜《注》，洹水出汲郡林虑县。《山海经》郭《注》同。《玉篇》亦云，出隆虑，是并以为出一县。此《经》则云出泫氏，《注》又云所出之洹山在长子，二县去隆虑甚远，又隔越重山，似无通流之道，然《经》、《注》凿凿言之，必自有凭。其称泫氏、长子异者，盖出二县之闲，《经》、《注》各举其一耳。《彰德府志》谓源出故上党泫氏县，经林虑山而洑，复瀑于善应、高平二山。《一统志》以为据，乃知洹水与济水同。《经》、《注》所云者，如出王屋之源也。《汉志》等书所云者，如出温县之流也。
东过隆虑县北。
县北有隆虑山，守敬按：《汉志》隆虑，颜《注》引应劭曰，隆虑山在北。《元和志》，林虑山在林虑县北二十里。南接太行，北运恒岳。《寰宇记》，山有三峯，南一峯名仙人楼，南第二峯名玉女台，北第三峯名鲁般门。《彰德府志》，在林县西二十里。昔帛仲理之所游神也，守敬按：《御览》六百六十三引《道学传》曰，帛和，字仲理，辽东人也。到西城山事王君，王君授之诀曰，作地仙在林虑山。《神仙传》七仲理入林虑山为地仙。县因山以取名。汉高帝六年，封周灶为侯国。守敬按：《史表》，高帝六年封。《汉表》谥克。应劭曰：殇帝名曰隆，[六七]故改从林也。守敬按：《汉志》颜《注》引应说同。两汉县属河内郡，建安中属魏郡。[《魏志 武帝纪》，建安十年，以林虑益魏郡。]《寰宇记》，魏属朝歌郡，[郡寻省，县当还属河内。]晋属汲郡。《地形志》，永安元年置林虑郡。在郦氏后，则郦氏时仍属汲郡。县有黄水，赵，黄下增华字，云：《御览》、《玉海》引《隋图经》，并作黄华水。下两黄水亦增。戴增同。守敬按：《山海经》[《北山经》]：神囷之山，黄水出焉。本无华字，盖古只称黄水，后人因水出黄华谷，亦名为黄华水。故虽《隋图经》及《寰宇记》等书并作黄华水，不能以律此《注》。出于神囷之山，黄华谷北崖。山高十七里，赵改山作上，属上句，云：《隋图经》作上。水出木门带，带即山之第三级也，去地七里，悬水东南注壑，守敬按：《寰宇记》，隆虑山南第一峯，高五十丈，[以此《注》高十七里证之，十当作千。]下有黄花谷，北崖出瀑布，水下注成池。直泻岩下，状若鸡翘，故谓之鸡翘洪，朱《笺》曰：史游《急就章》曰，春草鸡翘
凫翁濯。颜师古《注》云，鸡翘，鸡尾之曲垂也。又《汉 舆服志》云，鸾旗者，编羽毛列系幢旁，世谓之鸡翘。守敬按：《隋志》，灵泉县有林虑谼。盖亦天台、赤城之流也。会贞按：《寰宇记》，天台山在台州西一百一十里。引《临海记》云，山有飞泉，悬流十仞，如布。赤城山在天台县北六里。引孔灵符《会稽记》云，山县溜千仞，谓之瀑布。《一统志》，天台山在天台县北。赤城山在县北六里。其水东流至谷口，潜入地下，东北一十里，复出，名柳渚，渚周四五里，是黄水重源再发也。东流，苇泉水注之，水出林虑山北泽中。会贞按：水在今林县西北三十里。东南流与双泉合，水出鲁般门东，会贞按：水在今林县西北二十里，一名灵岩水。鲁般门即隆虑山北第三峯，详上，又见《浊漳水注》作鲁班。下流，入苇泉水。苇泉水又东南流，注黄水，谓之陵阳水。又东，入于洹水也。会贞按：《地形志》：林虑有陵阳河，东流为洹。盖以黄水为洹水正源也。赵云《北堂书钞》[按见一百五十八。]引《水经注》曰，黄华谷内，西洪边，有一洞，深数丈，去地千余仞，俗谓之圣人窟，《寰宇记》引《水经注》云，黄华谷西北有洞穴，谓之圣水窟，今本无之。
又东北出山，过邺县南。[六八]
洹水出山，东径殷墟北。朱东讹作连，全、赵、戴改。守敬按：《寰宇记》引此作东。《竹书纪年》曰：盘庚即位，守敬按：盘庚十四年。自奄迁于北蒙曰殷。朱北蒙讹作此遂，全校改北蒙，
赵从之，云：按《竹书纪年》，盘庚自奄迁于北蒙，曰殷。《括地志》云，相州安阳县，本盘庚所都，即北蒙。殷墟南去朝歌城百四十六里，是也。戴改同。守敬按：《史记 项羽本纪 集解》引瓒曰，洹水在今安阳县北，去朝歌殷都一百五十里，然则殷虚非朝歌也。《汲冢古文》曰，盘庚迁于北蒙，曰殷虚，南去邺三十里。昔者项羽与章邯盟于此地矣。守敬按：《史记 项羽本纪》，羽与章邯盟洹水南，殷虚上。
洹水又东，枝津出焉。东北流，径邺城南，守敬按：邺县详《浊漳水》篇。谓之新河。又东，分为二水。北水北径东明观下，朱作北径东明观下，赵据下南水北下增水字，戴北上增一水二字。会贞按：作北水是，但径上北字不可少，今参订。东明观在邺东城上，详《浊漳水注》。昔慕容隽梦石虎啮其臂，寤而恶之，购求其尸，而莫之知。朱作知之，全、赵同，戴乙。后宫嬖妾言虎葬东明观下，于是掘焉，下度三泉，得其棺，剖棺出尸，尸僵不腐。隽 之曰：死胡安敢梦生天子也！使御史中尉阳约朱阳作杨，戴改，赵同。会贞按：《大典》本、黄本作阳。数其罪而鞭之。守敬按：《晋书 慕容隽载记》同。此盖虎始葬处也。又北径建春门，守敬按：建春门即邺城东门，见《浊漳水》篇。石梁不高大，治石工密。旧桥首夹建两石柱，螭矩趺勒甚佳。朱矩讹作短，《笺》曰：宋本作矩。戴、赵改。守敬按：《大典》本、明抄本作矩。乘舆南幸，以其作制华妙，致之于平城。东侧会贞按：《 水注》，平城宁光宫
之东次下，有两石柱，是石虎邺城东门石桥柱也。按柱刻赵建武中造，以其石作工妙，徙之于此。柱侧悉镂云矩，上作蟠螭，甚有形势，信为工巧。西屈，[六九]朱《笺》曰：屈，宋本作阙。全、赵、戴依改，会贞按：作屈是，谓新河水北流，至此西屈。北对射堂。渌水平潭，戴渌改绿。碧林侧浦，可游憩矣。[七〇]其水际其西，径魏武玄武故苑。全云：其水当加水作淇。《淇水经》云，屈从县东北与洹水合，是也。赵依改。戴又删际其二字。会贞按：其水即指新河，与淇水无涉。盖淇水自洹水南来，合洹水，在内黄，此水自洹水北流入漳，在邺县，如风马牛不相及，不得臆改，惟际其当作际城。玄武苑在邺城西，此谓际城而西径苑也。有讹文而无衍文，亦不当删。苑旧有玄武池，以肄舟楫。有鱼梁钓台，竹木灌丛，会贞按：《魏志 武帝纪》，建安十三年，作玄武池以肄舟师，《文选 左思〈魏都赋〉》，苑以玄武。张载《注》，[七一]玄武苑在邺城西，苑中有鱼梁钓台，竹园蒲陶诸果。《一统志》，玄武苑在临漳县西。今池林绝灭，略无遗迹矣。其水西流注于漳。南水东北径女亭城北，全、赵水下增又字。守敬按：不当增，城当在今安阳东北。又东北径高陵城南，守敬按：《临漳县志》，高陵城在县东南三里，俗呼讹为冈陵城。东绝垧沟，朱作东合垧沟，全、赵、戴同。会贞按：合当作绝。盖下云垧沟北绝新河，此新河南水，当东绝垧沟，二水互绝，作十字形也。若合垧沟，则是新河垧沟同流矣，故知非也。又东径鸬陂，赵增黄衣水注之五字[七二]云：鸬鹚陂下，《名胜志》引《注》文有此五字。守敬按：《注》无脱文，后不叙黄衣水之流，是其明征，赵增失之。
北与台陂水合。守敬按：《地形志》，临漳有鸬鹚陂，又有林台泽，即台陂，分为二陂，与此合。《元和志》，洹水县下，鸬鹚陂在县西南五里，周回八十里。蒲鱼之利，州境取资。又临漳县下，鸬鹚陂在县东南三十里。《寰宇记》同。但言鸬鹚陂，不及台陂，盖唐、宋时二陂已合为一矣。《方舆纪要》，鸬鹚陂在内黄县西南五十里，与安成及临漳县接界。或曰，旧陂纵横广远，今水流断续，故余址分见于临漳及县境也。陂东西三十里，南北……垧赵、戴并谓此下有脱文。戴又谓下云：注白沟，河沟上承洹水，亦讹脱不可考。会贞按：上句言东西三十里，此句当言南北若干里，以与上对，但缺脱不可考矣。下句当作东流注白沟，此水注白沟，即《淇水》篇所称白沟左与新河合，洹水枝流也。注白沟。
垧沟上承洹水，朱作河沟，全、赵、戴同。会贞按：河当作垧，即上文之垧沟。其上承洹水，即下文所谓洹水左侧垧沟出焉者也。戴氏不悟此河沟及下文则沟，皆垧沟之误，而谓讹脱不可考，疏矣。北绝新河，北径高陵城东，又北径斥丘县故城西。守敬按：两汉、魏、晋县并属魏郡。《地形志》，天平初，并入临漳。则郦氏时仍有斥丘，属魏郡。《一统志》，在成安县东南。县南角有斥丘，朱《笺》曰：旧本作赤丘。守敬按：《史记 晋世家》，虏秦将赤。《索隐》，赤即斥，谓斥候之人。然则斥、赤古字通。赵南上增西字，云，《地理志》，魏郡斥丘，应劭曰，斥丘在西南，落西字。全增同。会贞按：《后汉书 袁绍传 注》引《十三州志》，土地斥卤，故曰斥丘。盖因丘以氏县。故干侯矣，《春秋经》书昭
公二十八年，公如晋次于干侯也。守敬按：杜《注》，干侯在魏郡斥丘县，晋境内邑。汉高帝六年，封唐厉为侯国，朱厉作广，《笺》曰：孙云，按《史记》斥丘侯唐厉。全、赵、戴改。王莽之利丘矣。又屈径其城北，[七三]东北流注于白沟。
洹水自邺，东径安阳县故城北。守敬按：晋置县，属魏郡。《地形志》，天平初，并入邺。则郦氏时仍有安阳，属魏郡。《彰德府志》，在今府西南。徐广《晋纪》曰：石遵自李城北入，斩张豺于安阳，是也。朱李作孚，豺作豹。赵云：孚当作李，豹当作豺。《方舆纪要》云，晋永和五年，石虎没，其下张豺擅命。虎子遵，时出镇关右，至李城，举兵趋邺。《晋书 载记》作李城，误也。李城详《济水注》。《魏土地记》曰：邺城南四十里，有安阳城，守敬按：自晋置安阳，至北魏天平以前，不闻有移徙。而上文称安阳故城，疑有误。及观《魏土地记》云，邺城南有安阳城，则魏之安阳有移徙审矣。大凡郦氏所称故城而无可考者，皆当以此例之。段茂堂谓郦氏但是旧县，即称故城，未审。城北有洹水东流者也。
洹水又东，至长乐县，左则垧沟出焉。朱讹作左侧则沟出焉，全、赵改则为白，戴改侧则为则枝。会贞按：当作左则垧沟出焉上叙新河已详叙垧沟，此叙洹水，提明一句，以与之应。戴改作枝沟，非。全、赵改作白沟，尤误。洹水本注白沟，安得谓白沟自洹水出耶？今订。
洹水又东，径长乐县故城南。按《晋书 地理志》曰，魏郡有长乐县也。守敬按：郦氏每引《晋书地道记》，此当亦《地道记》之文，则理志二字误。今《晋志》，长乐亦属魏郡。据《司马孚传》，魏末，由长社侯进封此县，则魏末已置县。《元和志》、《寰宇记》并云晋置，微误。《地形志》，魏尹无长乐，惟东郡有长乐，云，武泰初，分凉城置。则郦氏时，魏郡之长乐已废，故称故城，而引《地道记》以明之。至武泰初，别置于凉城。《元和志》、《寰宇记》仍指为晋置，谓高齐省入临漳，不知高齐所省，是东郡分凉城之长乐，非魏郡晋置之长乐也。《一统志》，在安阳县东四十里。
又东过内黄县北，东入于白沟。
洹水径内黄县北，东流注于白沟，世谓之洹口也。朱口讹作水，赵同，全、戴改。许慎《说文》、吕忱《字林》并云：洹水出晋、鲁之间。全云：按洹水在晋、卫之闲，非鲁也。许、吕之言，盖因声伯之梦而讹。守敬按：全说是也，此必七校本，故赵氏不载。今本《说文》作水在齐、鲁之闲，齐鲁字误，在字不误，此许不能详其原委，故言在也。《注》作出，乃浅人所改。昔声伯梦涉洹水，或与已琼瑰而食之，朱已讹作其，赵、戴改，全改之。又瑰，全、赵作瓌，下同。泣而又为琼瑰，盈其怀矣。朱为作与，全、赵、戴改。从而歌曰：济洹之水，赠我以琼瑰。归乎！归乎！琼瑰盈吾怀乎！后言之之暮而卒，朱脱一之字，戴、赵增。守敬按：《左传 成十七年》。即是水也。
校记
[一]　「《名胜志》引作垂」　按：《名胜志》河南省卷六引正作「乘」，杨《疏》误，以南京图书馆藏本校。
[二]　「雷扑之声」　按：戴校改「扑」作「赴」。
[三]　「着《春秋三传异同说》……《左传 疏》、《王制 疏》、《文选 吴都赋 注》引其文」　按：《王制》天子七庙下，《正义》引《左传 昭七年》：「余敢忘高圉亚圉。」马融《说》云：「周人所报而不立庙。」《左传疏 襄公三年》「组甲三百被练三千」，马融有《说》。《吴都赋》坐组甲《注》引马融《说》。
[四]　「《括地志》，攒茅」　按：辑本漏，见《史记 魏世家 正义》引（标点本页一八五九）。
[五]　「以居时有遗竹焉」　按：类书所引，皆无「居」字，而《水经注》独有之，颇费解，疑是衍字，沈钦韩云。
[六]　「征公孙文懿」　按：公孙渊字文懿，唐修《晋书》讳李渊名而用公孙渊之字。
[七]　「高两匹……直上三匹有余」　按：匹为四丈，两匹为八丈，三匹有余则十二丈余。
[八]　「戴改挺作颁……是据何书亦不可解此必《大典》本之讹文」　按：杨说是，然亦杨氏未见《大典》本之证，故有时所忆是而有时非。
[九]　「《国语》韦《注》、《左传》孔《疏》」　按：《国语》韦《注》见《周语》，《左传》孔《疏》见昭二十六年
居王于彘下。
[一〇]「《鲁连子》」　按：鲁连子语见《寰宇记》卷五十六引，亦见《史记 周本纪》召公、周公二相行政下《索隐》所引。
[一一]「下亦有周新乐城之文」　按：上文亦有「东周永丰坞」之文，亦当如杨氏解。
[一二]「五里泉在修武乡」　按：《一统志》一百六十马鸣泉下有五里泉，以为即覆釜堆南三泉，在浊鹿城。
[一三]「此元鼎五年事」　按：朱《笺》述此事较详而未录。吕嘉反在五年四月，获嘉首在六年春。
[一四]「沈炳巽曰，时无汲郡」　按：检沈书原按语云「《武帝纪》作至汲新中乡。师古曰：「汲，河内县，河内，其乡名也。今曰汲郡，误。」熊氏《疏》盖出沈校。沈钦韩改「郡」作「县」。
[一五]「后汉封侍中冯石为侯国」　按：本传云：「石父柱尚获嘉长公主，石袭母公主封获嘉侯。」
[一六]「君与高、国同宗太公」　按：《广 》六豪高下《注》云：「姓，齐太公之后，食采于高，因氏焉。」又二十五德国下《注》云：「姓，太公之后。《左传》：齐有国氏，代为上卿。故曰：君与高国同宗太公。」
[一七]「苟惬神心」　按：杨云：《名胜志》「神心」二字倒互。今按：作「心神」亦通。
[一八]「《通鉴》……引此，大夫作太师」　按：标点本仍作「大夫」，杨《疏》误据俗本。
[一九]「守敬按：洪氏《隶释》」　按：赵氏引洪氏《汉隶释》文及《汉隶字源》较详。
[二〇]「其未尝改元而称元载者」　按：赵氏云：其碑云：「惟皇构迁中之元载，正以宅洛言之也。」较明晰。
[二一]「《一统志》……不载骉骉水」　按：巨峻山下引《水经注》此水出巨峻山，但未详其所在。
[二二]「《一统志》引此渊作涧，较合」　按：检《一统志》仍作「渊」，不作「涧」。
[二三]「《括地志》，在濩泽县西南七十里」　按：《正义》引作「泽州阳城县西南七十里」。
[二四]「《通志》，峰四面其形如城」　按：此从《一统志》转引，《元和志》十九无此语，《一统志》引《通志》如此，今校《元和志》为《通志》改。
[二五]「《史记 夏本纪 正义》引作二水，误」　按：标点本仍作「二泉」不误。孙辑本《括地志》下「二水」，误。（今据台北本删「误」字。）
[二六]「《御览》引作旸」　按：影宋本《御览》仍作「亢旱」。
[二七]「于太行巅南为之立庙」　按：朱《笺》本作「岭」，此当依陈棐引作「巅」改，漏作校记。
[二八]「东西二城」　按：《寰宇记》四十四及《一统志》一百七，「东西」作「都向」。
[二九]「今仍号之曰白起台」　按：赵氏云：号下，《御览》引此文有「之」字。《大典》本缺，今据增。
[三〇]「遗壁犹存焉」　按：《大典》本及全、赵、戴三家校本，「犹」皆作「由」。朱《笺》云：「克家曰，疑作犹」，《一统志》引作「犹」。影印本从李克家说，但未出校记。
[三一]「由是俗名为丹水，斯为不经矣」　按：《山海经 北次三经》沁水云：「之东有林焉，名曰丹林，
丹林之水出焉。」据此丹水为丹林之水简称，以林得名。后来遂以丹水传讹，造作秦坑赵卒流血丹川耳。
[三二]「枝渠左出焉」　按：「左出」之「出」，朱本讹作「水」，赵校改，全、戴同。漏作校记。
[三三]「《方舆纪要》，安昌城在信阳州西北七十里」　按：见《方舆纪要》卷五十信阳州下，且云「汉成帝封张禹为侯邑也。」
[三四]「赵云：《方舆纪要》，沁河在武陟县一里，又南达于河」　按：赵《刊误》有「一里」，又南达于河上有「自河内县流入」六字。
[三五]「戴云：考《寰宇记》」　按：《记》原文作「罗门」，按《郡国县道记》云云。
[三六]「此全赵袭戴之证」　按：赵氏《刊误》云：「之，全祖望校改三。」杨氏以戴引《寰宇记》而全氏七校本无之，故云。
[三七]「《名胜志》引此，冯作洪，云在林县南七十里」　按：《名胜志》河南淇县下引此，不作「洪」，仍作「冯」，亦不云「在林县南七十里」。
[三八]「《通典》，在卫县西二十五里有古朝歌城」　按：《通典》百七十八不言里数，《元和志》作「二十一里」，《寰宇记》作「二十二里」。
[三九]「汉以虞诩为令」　按：沈钦韩《疏证》改「令」为「长」，云：「令当为长，汉末吴质为此邑仍称长，可证。」今按沈改是也。范《书 诩传》作「为朝歌长，迁怀令。」今据正。惜杨氏未见沈书也。
[四〇]「卷复深隍」　按：《名胜志》引作「倦投深隍」，于义为长，当据改正。
[四一]「归异出同曰肥」　按：《尔雅 释水》作「归异出流肥」。郦氏引书，往往钞变其词，上文引毛《注》同出异归为肥泉，毛《注》原文作所出同所归异为肥泉，亦然。
[四二]「今是水异出同归矣」　按：《毛传》、《尔雅》皆释肥泉同出异归，《释名》义亦同。吕忱《字林》（河水名）、犍为舍人则反之，云：水异出流行合同曰肥。郦《注》引舍人说、吕忱《字林》，以目验所得申舍人义，而驳《毛传》等三书。
[四三]「《毛传》澳作奥」　按：今《毛诗》诸「淇奥」字皆作「奥」，段玉裁云：古文叚借，《说文》：澳，隈也。
[四四]「淇水又南，历枋堰，旧淇水东南流」按：《大典》本亦作「历淇水南，东流，径黎阳县界南入河。」
[四五]「《地理志》」　按：此下钞脱十一字，当补「曰淇水出共，东至黎阳入河。」今补。
[四六]「《书钞》……引此作菀水」　按：此语当移置下文菀水上，承淇水于「元甫城西北」下，不当在此。
[四七]「《春秋 定公十四年》，公会卫侯于牵」　按：此《春秋经》文，《左传》则作「公会齐侯、卫侯于脾、上梁之间」，《春秋》下《左传》」二字衍文，今删。
[四八]「《春秋左传 昭公九年》晋荀盈如齐逆女还卒戏阳是也」　按：此《左传》文，《春秋》下当补「《左传》」二字，今补。
[四九]「会贞按：见《左传 哀十五年》，齐伐晋冠氏」　按：伐晋事在定九年，八年晋人伐卫，齐为卫故
于九年伐晋，而《传》于哀十五年子贡答陈成子言中及此事，故云「昔晋人伐卫」云云。熊氏删录《传》云不当，当改「定九年齐伐晋冠氏」，见《左传 哀十五年》。
[五〇]「……地节三年置，以封后父许伯为侯国」　按：沈炳巽说是。《汉书 外戚传 恩泽侯表》：「平恩戴侯许广汉，地节三年四月封。」
[五一]「立掖亭民女亳氏为后」　按：沈炳巽考实，即邓后，冒姓梁氏，桓帝恶梁氏，改其姓为亳。亳，薄也。
[五二]「惟破瓒句无城字」　按：影印本《御览》有「桥」字作「破瓒于界桥」，据此当删界城桥之「城」字及此七字。
[五三]「后守赵高计工用二百万」　熙仲按：朱「工」作「功」是也。《汉书 沟洫志》有：「博士许商善为算，能度功用。」《大典》本及诸家校本皆作「功用」，即据此。不当以《续博物志》单文孤证，轻率改字，今据校改为「功」字。
[五四]「以王妖言徙」　按：沈炳巽云：「以王妖言徙五字疑有讹误。」按：当作「王以妖言徙」。清河王蒜坐刘文刘鲔妖言而徙桂阳，非国徙治也，朱本误倒，当乙。杨氏谓当作其年国徙治甘陵县，亦非。《郡国记》云：仍为甘陵国都，非徙治，但改县名「厝」为「甘陵」耳。
[五五]「清河又东北流，径枣强县故城东」　按：《大典》本、赵本清河下有「水」字，戴《校记》云：「近刻有水字。」
[五六]「汉武帝元朔三年」　按：朱本讹作「二年」，《大典》本作「三」，不误。沈氏校朱《笺》本已引《汉表》证作「二」之误。
[五七]「今亭在县东如北」　按：「北」原作「此」，「此」非讹字，当依《笺》作此属下水济为句，以《通鉴》校。
[五八]「胡三省云，今亭旁有历口渡」　按：检《通鉴》胡《注》引应劭云：「历城亭在广川县西北三十里，又曰：今亭在县东津济之所，谓之历口渡。」《疏》钞变其词，当作「县东」。
[五九]「清河又东北，无棣沟出焉」　按：《大典》本自此以下凡「棣」字皆作「墨钉」，避明成祖讳，以《大典》在永乐时修故。
[六〇]「《春秋 僖公四年》」　按：《大典》本、朱《笺》本、赵本皆缺「四年」二字。
[六一]「既世传以久」　按：沈钦韩《疏证》云：「所谓四履者，方伯征讨之所至，不必定限于齐封也，京相璠之说是。」熙仲按：管仲答屈完问，称召康公之命，北至于无棣，而京称旧说无棣在辽西孤竹县。齐桓公伐孤竹，可参证也。
[六二]「清河东北流」　按：《大典》本、朱《笺》本脱「清」字、「流」字。全、赵补「清」字，戴补「清流」二字，《疏》漏作校记。
[六三]「又东北，过穷河邑南」　按：朱本「过」字讹作「径」，全、赵、戴改作「过」。《经》、《注》有别，《疏》漏作校记。今下补「戴云：过，近刻讹作径。全、赵改同。」
[六四]「帅舟师出漂榆津」　按：《通鉴》「榆」作「渝」，胡《注》引《水经》作「榆」。
[六五]「东流」　按：朱《笺》本、沈炳巽本均作「泉」。
[六六]「荡水又东径内黄城南」　按：赵本作「其水」，全、戴作「荡水」。赵又下补「东」字。《疏》漏作校记。
[六七]「殇帝名曰隆」　按：汉《志》颜《注》引应劭曰：「避殇帝名，改为林虑。」据此殇帝下当补「名」字。
[六八]「又东北出山，过邺县南」　按：朱《笺》本、沈本「过」作「径」，赵校改云当作「过」，全、戴改同。《大典》本作大字但仍讹作「径」。《经》、《注》有别，《疏》漏作校记。
[六九]「东侧西屈」　按：「东侧」当属下「西屈」为句，不应属上读。
[七〇]「碧林侧浦，可游憩矣」　按：朱《笺》本、沈本均作「碧林浦侧可游意矣」，《名胜志》引作「意」，《疏》漏作校记。
[七一]「苑以玄武，张载《注》」　按：「达」是「逵」之讹字。李善《文选 注》云：「臧荣绪《晋书》曰：《三都赋》成，张载为注《魏都》，刘逵为注《吴蜀》。」据此《魏都赋》当是张载注，今订「刘达」为「张载」。
[七二]「赵增黄衣水注之五字」　按：沈钦韩《疏证》云：按《寰宇记》引《隋图经》云：「黄衣水径野马冈，东南注万金渠入鸬陂，不作《水经注》，则知郦《注》本无此文。《名胜志》抄撮谬误，不一而足，何可为据。」
[七三]「又屈径其城北」　按：朱《笺》本、沈本均作「北城」，赵氏校云：「当作城北」，全、戴改同。《疏》
漏作校记
目录或段落不存在!
按（click）倒退（back）键,返回前画面
《水经注疏》卷十
</div>
    <div class="pagination">
<a href="水经注疏_page21.html">上一页</a><span>...</span><a href="水经注疏_page17.html">17</a><a href="水经注疏_page18.html">18</a><a href="水经注疏_page19.html">19</a><a href="水经注疏_page20.html">20</a><a href="水经注疏_page21.html">21</a><span class="current-page">22</span><a href="水经注疏_page23.html">23</a><a href="水经注疏_page24.html">24</a><a href="水经注疏_page25.html">25</a><a href="水经注疏_page26.html">26</a><a href="水经注疏_page27.html">27</a><span>...</span><a href="水经注疏_page23.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
