<!DOCTYPE html>
<html>
<head>
    <meta charset="UTF-8">
    <title>广西通志 - 第 306 页/共 315 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>广西通志 - 第 306 页/共 315 页</h1>
    <div class="content">　　八桂秋髙宿雾收漓江式宴漾清流神鱼出海从空跃瑞鸟鸣岐岂待搜燕乐直看侔大造周行还拟效前修欣逢诏歴升中日好捧光华照九州
　　阅武　　　　　　　　　　　　张佳防承平不讲六韬文教士春原尽日曛营势总然成虎豹阵图曽否象风云闗门鎻钥孤城重天地华夷一郡分莫道南方难用武斯民旧号伏波军逰思陵山
　　雨后春明野望开旌旗同上最髙台千山指点华夷界二水遥从左右来战伐当年俱冦垒太平今日共尊罍流连岂是耽邱壑懐古应怜制粤才阅视南宁城
　　炎郊春望白云浮指顾提封一瞬收睥睨青依千嶂出楼台声绕二江流当时铜柱留遗事此日旌旗岂漫游敢告邉关司牧者西南轻重本邕州
　　殷中丞平广西　　　　　　　　沈明臣宻箐如天峭壁孤大藤峡断走狂奴悬知上帝收槃瓠遂有王师灭短狐万里风烟开八桂九天日月照苍梧功成肘挂黄金印御史中丞汉大夫
　　道郷书院旧碑　　　　　　　　李　圭嘉靖丁未歳于道中得井栏一面涤其泥秽有字渐露乃断碑也遂徧求之更得数片惜不能成章乃为置之学宫
　　道郷书院久销沈谁忆残碑此日寻天为忠贤留故迹人于梦寐感知音贞珉肯逐风霜变妙画原非鬼物侵读罢益増今昔感斗山应借重儒林
　　渡乌蛮滩　　　　　　　　　　董传防巨峡奔腾倒石根啸猿啼鸟失山村飞湍欲跃双蛟出叠壑俄惊万马掀江客孤航风夹浪篙师十月汗翻盆明时漫复愁荒徼夷险从知吾道存过横上下诸滩
　　苦竹黄泥矜喷壑防牙磨角溜廽湍衔恩不计夷方险报主谁言行路难落日猿啼暝峤戍楼青角下寒滩侧身万里瞻云汉江鸟山花总自防近戌
　　郁江盘折注炎壤邕管苍凉树艺荒村女趂墟簮茉莉市担包箬载防榔日消池雾蒌沾碧风拨山云柚染黄逹舍弯弧空好在偏惊猺骑柝声长苍梧花
　　即刺桐花异物志岭南多此物因以名郡升庵杨太史有刺桐花行谓惟岭南及滇中有之然观唐刘昌言下第诗云惟有夜来蝴蝶梦翩翩飞入刺桐花昌言泉州人岂闽中徃亦有之抑泉固岭南境耶今浔邕一带最繁人家至插篱落春夏之交始开临水作浅红色夹粉痕千林竞放妍致可爱炎霭迎岚溪水潺苍梧花发破林悭綘痕啄出鹦哥色粉扑翻成蝴蝶斑巧自芳菲醺碧落妍谁婀娜鬬朱顔风流太史滇中赋岭表惭予语作蛮
　　平古田诗　　　　　　　　　　俞大猷相逢尽问事何如我亦九夷一度居此日但能行笃敬他时可使戸诗书柔非刚克功常罔恩用威施化有余开辟千年今再见却疑天地果无初
　　题住仙亭　　　　　　　　　　霍与瑕明公开府控西州伐暴招携赖壮猷八寨从风无犬吠四山明月有啼鸠星辰影动银河淡海宇凉生玊露浮画角五更吹到晓不知何日重来游
　　游尧山玉皇阁　　　　　　　　张鸣鳯仙阁髙邻上帝宫石栏攀眺出晴空山如列宿齐朝北江似逰龙曲向东岂羡錬形堪驭鹤尚怜竒气欲凌虹醉郷近在吾家侧不用裁书寄朔鸿
　　百夀岩　　　　　　　　　　　刘　綎南北奔驰春又深夀岩胜处漫开襟酒情悮惹闲花妒诗兴偏谐好鸟吟百战有懐怜白骨九重无自暴丹心丈夫满抱筹边防肯向天涯叹陆沈匣剑重开血未干龙光又射斗牛寒玉关西去几千里函谷东封仅一丸敢谓风尘淹逐客还期露布走材官生平许国心如鐡到处乾坤正气漫
　　游思陵山　　　　　　　　　　范　郴琳宇岧嶤郡郭西何縁飞盖蹑丹梯风传天籁松涛逺烟鎻江城树色齐一雨乍看勤耒耜四郊犹喜静鲸鲵胜逰取次同顔谢好把山灵细品题
　　花石洞　　　　　　　　　　　李先春何年花石自成台为访仙源载酒来壶里有天余日月山中无地着尘埃松涛夜落醒龙耳梅吹秋深起鹤猜想是巨灵曽觧约四门今始为余开四门岩
　　乾坤容易几开樽驻马乗秋叩四门何处金莲垂地液万年玉柱自天根月明似妒龙珠媚石怪犹疑虎迹蹲笑指丹崖寻羽客逢人直欲问桃源倚云楼
　　倚云楼阁冠南州指顾乾坤足胜游四壁芙蓉云外落半帘烟水望中收瘴开已见山邀月蛮浄犹闻牧有牛徙倚防干听吹笛何人解作武城秋
　　秋日湘南杂兴八首【録四】　　　　何乔逺桂林秋色满清湘天畔登台百粤长南入交州多薏苡东来海国有扶桑云游衡祝窥三楚风驭罗浮限五羊鸿鴈稻粱无信息不知何地望江郷尧山舜庙郁盘纡丹鸟青沙事有无斑竹暮云谁鼓瑟苍梧明月有啼乌登封自古朝炎服下濑何年入战图今日直烦龚渤海令人解犊劝樵苏汉家开府有韩雍都督山云后再逢铁骑遥清蛮峝穴铜关永闭日南封黄茅秋瘴吹朝雨乌鬼幽篁散暮峯此日东夷频冦盗斯人安得起从容辟客遥怜李义山西昆新赋动江关宋公题壁空多感栁子诬溪且未还官散兼无监税局村游时见趂虗蛮惠州蘓轼真堪学田父藜羮共笑顔
　　白州吊古　　　　　　　　　　尧　恺双角山前路转危停鞭遥问采樵儿石家金谷知安在梁女明珠竟可悲野水荒村无客到清风髙节有人思我来吊古空惆怅独立西岩盻落晖
　　送杨义叔宪副之左江　　　　　区大相三年暂返滇池节万里仍桂水旌汉使由来多象郡越江何处似羊城褰帷未厌关山逺开府能令瘴疠清正喜遐方无战伐不劳溪笛怨南征予钩校至浔已近午节阶前菊二盆开花甚盛询之云郝学博斋头数十盆独此二盆忽花非常种
　　也为赋一诗　　　　　　　　　魏　濬五月能开九月花最怜炎日有寒葩闲看篱槿休争丽静伴畦兰并茁芽傍节未须愁乏酒落英还取吊懐沙从来仙种多灵幻不与人间管岁华余初行部自梧之邕道横永间墟集皆无草舍值雨就雨中贸易葢所创见因作诗
　　箬篮双放垄头安却坐林邉解竹箪防叶结衣宜避湿青纱裹额不忧寒蒌根对语时还嚼车骑来过亦聚观此去茅村应未逺满蹊勒翠团团迂廻岩迳转嵯峨笑问蛮家第几窠入市毎依芒木布出门时唱浪花歌峝丁惯筈殱狐矢獞女能抛织贝梭墟散尽投归路去断烟半陇冐荒萝
　　神机潮水　　　　　　　　　　李知防一泉水蛰冯夷感应灵通妙莫窥消长徧时常出没屈伸还共月盈亏蟠旋地胍看无迹斡运天功信有期每嵗为民驱旱魃刲牛烧纸拜江湄紫水灵源
　　地脉流霞世不常几回涌出协和祥殷红色腻胭脂重轻艶香飘罗帯长已兆云衢多俊彦复昭花县有循良时人不信观河洛清应文明世运昌
　　张义姑　　　　　　　　　　　凌必正从来伟节立孤难闺阁程婴智力殚甘谢桃夭百嵗好苦扶棠棣一枝残母慈父教皆姑任祖徳孙谋借女完庆衍宫花几半壁问谁风雨防巢安
　　蒋孺人贞节【苏靖州妻】　　　　　　　李　盘官人战殁又无孤涕泪嗟同万骨枯老去鸾光秋入阁愁余鹤泪冷归梧钗荆长掩青庐色庭树空闻髙盖呼二百年来称刺史忠贞双照粤西隅
　　三江镇　　　　　　　　　　　董应迢递三江水聚头独开雄镇拥貔貅城围睥睨傍通径府构嵬峩坐运筹文武更番凭要害岁时无刻不绸缪如何烽靖人踪寂蛛网髙牙草满楼









　　广西通志卷一百二十三
<史部,地理类,都会郡县之属,广西通志>
　　钦定四库全书
　　广西通志卷一百二十四
　　艺文
　　五言排律
　　发藤州　　　　　　　　　　【唐】宋之问朝夕苦遄征孤魂常自惊泛舟依岛泊投馆聴猿鸣石髪縁溪蔓林衣拂地轻云峯刻不似苔壁画难成露挹千花气泉和万籁声攀幽红处歇跻险緑中行恋结芝兰砌悲纒松柏茔丹心江北死白髪岭南生魑魅天边国穷愁海外情劳歌意无限冷月为谁明
　　军师凯旋自邕州顺流舟中　　　李　峤鸣鞞入嶂口泛舸歴川湄尚想江陵阵犹疑下濑师岸回帆影疾风逆鼓声迟萍叶沾兰桨林花拂桂旗弓鸣苍隼落剑动白猿悲芳树吟羌管幽篁入楚词全军多胜防无战在明时寄谢山东妙长缨徒自欺
　　送张中丞之桂林　　　　　　　钱　起出守救民瘼推贤动圣情紫台初下诏皂盖始専城宠借飞霜简威加却月营云衢降五马桂水引双旌夙仰敦诗礼尝闻偃甲兵戌楼云外静讼阁竹间清化伫还珠美心将片玉贞寇恂朝望重计日谒承明
　　膏泽峯　　　　　　　　　　【宋】陶　弼石壁含天泽南山第一重旱时先出隂穴必藏龙云影摇诸壑雷声起半空渗成泉脉大滴出土膏浓沟洫施仁泽民谁带戚容何当大滂沛尽活四方农
　　华景洞　　　　　　　　　　　吕愿中斯洞名华景累累乳石悬虚崖疑月窟絶顶瞰江湍岩底金仙寺峯头玉井莲池形居众外气象伟无前徙杖观初月归舆触暝烟蔽林排翠幄封径簇花钿爽致资清赏镌题记昔年猿啼声应谷云破月侵筵防蹇追华驷鸣髇指堕鸢谁人能画此为倩老龙眠
　　仙李洞　　　　　　　　　　　刘　牧谏纸空箱后髙牙拂断霓还符翠州梦来见石门题架竹生新迳诛茆得旧蹊隂崖走别洞阳岭带回溪吟桂人非隠逢花客自迷虚中曽纳受絶壁阻攀跻地逺饶征戌君来息鼓鼙吏闲眠鹿鹿民乐戏鳬鹥胜事时相遇芳尊手屡携清风与诗句留与昔贤齐
　　游南山　　　　　　　　　　【元】俞　括二十四峯尖参差列郡南半空摩梵宇絶顶寄僧龛峭壁编危栈平田耸碧簪岩呈星斗七石涌佛身三人透龙门上书疑禹穴探银钩千轴丽钟乳百年甘木杪浮朱阁烟开露草庵仰头瞻抱朴侧足礼瞿昙洞洁无飞鼠泉深贮嫩蓝夕阳归北郭回首白云慙
　　湘山寺　　　　　　　　　　【明】孔　镛遥望湘山寺林深草木稠光明无量塔壮观佛书楼禅室笼香雾湘江梦白鸥流泉分太液飞石出罗浮庵晦日初敛风清雨乍收髙松巢病鹤疎竹唤痴鸠碑古清苔蚀芸香老麝游甲亭舒逺目佳句继前修忠耿思唐介循良仰栁侯我従天上去吊古一迟留
　　过思同州书所见　　　　　　　陈　瑷思同接左壤过此不胜情举目稀人迹凭谁问土名刧灰飞欲尽野哭无声败屋檐垂地空囷雀罢争苎麻抛旧业修竹撤荒茔嫠妇知何在孤儿幸此生烟尘方去盗风树或来兵潜逐麖麞住寂闻鸡犬鸣无辜嗟莫及有识恨难平挥泪西风外乱阶谁搆成
　　中秋日学宫试诸生　　　　　　顾　璘宴坐中秋日云晴灌水阳玉麟横郭见文笔映波长隠几饶幽胜登堂总俊良英灵占萃聚神采爱舒张颇讶遗珠逺谁云古道荒多闻沾栁教妙悟近周乡僻壤縁人胜儒绅贵志强嗟予牵世网垂老覔亡羊
　　观玉柱岩作
　　列炬窥府搴裳步紫坛石田云子白龙井玉浆寒巨栋垂千尺幽房隠百盘仙灵多幻化造物自雕刋异境今初辟清游午未还烂柯如有遇何用恋尘寰
　　南浦驿见官押送来降者诣桂林　李梦阳款垒因王化投荒荷主恩官为供廪饩诏许挈儿孙瘴凋夷服蛮乡引塞魂分明共日月耐可异乾坤惨淡顔容变轩昻故性存弯弓望五岭似欲遂平吞
　　至昭潭　　　　　　　　　　　林应亮乍舣昭平棹言登镇粤台军声诸部肃诏谕百蛮来建节清烟雾营屯辟草莱战艘依野泊闗鎻逼晨开水岸千家引山城万角哀按图多废垒览胜有荒苔擐甲惊衰病纡筹媿浅才诸生尊俎上今日效涓涘
　　昆仑闗二十韵　　　　　　　　谢少南仄足昆仑上岿然虎豹雄峯凌万石出闗辟两崖通先旭蒸霞紫迟昏阁蔼红地髙南逼斗山逺北连空絶壁含槎古飞岩拂草丰泉声千尺底树色百盘中岭并惊鸢跕林皆挂狖丛萦纡回鸟道劖凿啓鸿蒙峻阪防旋马渟漥忽起虹未能寻隠穴徒诧秘仙宫越骆标重险交邕挹下风苍梧虞帝辙铜柱汉家功瓴建无前敌梯悬失仰攻威仪探组练气象表罴熊残垒侬冦潜师忆狄公时平谈徃事世久罢屯戎商旅宵无警樵苏歳有终海夷従入篚巢鸟不伤弓裔徼藩垣壮中华界限崇圣朝要服化长愿纪文同
　　梧镇阅武　　　　　　　　　　张　瀚苍梧秋猎处细栁汉家营四望千峯障回瞻百雉城潦收江岸阔木落曙烟清云拥旌旗色风喧鼓角声虎罴皆振武猺獞亦输情无术慙三畧肤功借五兵投醪非责报授钺奈専征试把剸犀刃聊殱鼓浪鲸
　　叠防岩　　　　　　　　　　　曹学佺雨气苍壁霞光散防屏暮江沙更白秋壑草偏青滉漾窥阳海岧嶤上越亭洞须穷北牖衣欲动南星峯接城头起舟过渡口停叱羊皆化石调鹤似栖硎乍尔乗轩盖相従泛醁醽还须息尘累静展法王经
　　七言排律
　　题苍梧部　　　　　　　　　【宋】陈执中莫讶南方景物疎为君聊且话苍梧地倾二面城池壮江迸三流气色麤山蓄火光因政出石藏牛影为仙呼官防自唐丞相民颂思従汉大夫龙母庙灵神集鳄鱼池近介鳞趋朝台望防悲歧路冰井窥频爽髪肤鲙美不堪全用鲤果珍何忍命为奴云归上国名终逺郡带诸藩势未孤铜鼓声浮翻霹雳桄榔林静露真珠溪平花槛饶桃李疆压莺歌尽鹧鸪三足告祥文上载独峯为盛事元无封疆自觉随时广饮食従分过岭殊行伍戢威遵下武儿童知学乐従儒风轻别墅来渔唱人到闲坊恋酒垆服尚鲜华防两蜀市相交易类全吴营希贤帅偏栽栁扇慕良规各制蒲春耸门阑多列防雪従管舞双姝只因谈笑评风俗僣用诗谣和袴襦万里无媒休促蹙数年従宦防斯须却忧别后牵吟想欲写幽竒入画图
　　寄都指挥使韩公栁庆征猺　　　陈　琏韩侯声誉重雄藩猺獞闻知胆已寒诗礼旧曽歌却縠龙泉尚拟斩楼兰营连邕管烟生灶夜度昆仑月满闗道路行人令肃边邮黎庶沐恩寛屯兵晓日明金甲跃马南薫拂绣鞍克敌一生存逺畧思亲千里报平安闲将景物归吟幌常见风云防将坛报国丹心坚似石平蛮勲业重如山髙情久与梅花共行槖应无薏苡还早晚凯旋笳鼓竞捷书先已到金銮
　　追颂山总兵　　　　　　　　　万　节将军忠耿殁何年劲气如生在目前垂世直看存信史图功岂必是凌烟南荒独挂征蛮印北阙兼分荐士权威镇华夷刑不滥恩施部曲爱无偏除凶有策宁容后料敌多方肯让先追给剽遗曽至万获俘顽梗动论千计招流散争归业密禁贪婪畏取钱能使桥杨崇庙祀愿扶社稷共安边
　　送胡主事犒广西军　　　　　　李梦阳七年重泛楚江舲五两飘飘过洞庭谕蜀长卿元达节平佗陆贾亦谈经地从湘口分吴徼邑在衡阳对轸星此去先过杜陵院与谁同上合江亭炎花瘴草供行目猺唱夷歌引客聴鼯鼠昼啼诸洞黒野猩晴语乱峯青蛮荆本自勤周旅南越终当系汉庭茘浦技穷甘釡盎梧川兵接诧雷霆威余虎豹藜难采血蹂鲸鲵水尚腥俄喜御珍颁内帑极知恩泽到重溟兔临乌照谁非土隂惨阳舒各有灵巢屋羽毛春拍拍洗天风昼防防花明幕府频长宴路出磨崖早续铭马援还朝销薏苡冯驩傲世倚青萍苍苍百粤悲南狩渺渺三湘吊独醒梦渚雁回书不滞武陵云起思俱停悲伤蕙草追金勒点缀桃花惜玉瓶若道朱无絶响讵应黄发有遗形司徒邦计遥怜汝粉署炉香不可扄防服便须随彩鹢白头同离白苹汀
　　庆逺郡廨集饯七孝廉计偕北上　岳和声文庙前莲塘中故有数峯称文笔郡诸生以获戾太守诡言不利铲去坐是荐南宫者絶响予为移龙江之石补之而天门山双峯为冯当世发梦胜迹则岿然亡恙也用当劝驾并勗秋试
　　天门旧有双双在莲岳新添个个成灵杰一时回气色风云百代见蜚鸣波澜已许増前辈跋扈须知动后生春满琼林推领袖秋髙桂岭共峥嵘鹏抟欲怒三千里璧价终偿十五城到日聫翩花陌徧归时蹀躞栁江迎甘泉自应明庭诏刀布何劳蜀守情讲徳与君原不浅莫将温饱负深盟五言絶句
　　送谭八之桂林　　　　　　　【唐】王昌龄客心仍在楚江馆复临湘别意猿鸟外天寒桂水长
　　峩山　　　　　　　　　　　　栁宗元荒山秋日午独上意悠悠如何望乡处西北是融州
　　题寳积山　　　　　　　　　　元　晦石静如开镜山髙若耸莲笋竿抽玉管花蔓缀金钿
　　大理丞梁世基横州宅生连理茘枝
　　【宋】神　宗
　　横浦江南岸梁家间世贤一株连理木五月茘枝天
　　沦漪阁　　　　　　　　　　　陶　弼谈笑沦漪阁藤花竹叶间易醒江上酒难画中山
　　藤江　　　　　　　　　　　　苏　轼系舟藤城下防月坛江濵江月夜夜好云山朝朝新
　　光华亭　　　　　　　　　　　秦　观霞通海天曙月来东山白共是凭栏人谁足当秋色
　　浔州寒亭　　　　　　　　　　姚嗣宗甘邑倦炎酷西岩境独清人皆有凉意亭遂得寒名
　　揭帝塘　　　　　　　　　　　张孝祥山月半池白水风终夜凉蛙声作鼓吹荷芰制衣裳
　　北牖洞　　　　　　　　　　　吕愿中南牕聊寄傲北牖有凉风岩洞幽深处结茅容老翁
　　题静江　　　　　　　　　　　陈　藻桂林多洞府疑是馆羣仙四野皆平地千峯直上天
　　桂水五千里二首　　　　　　【元】杨维桢桂水五千里潇湘雨气空衡山七十二望见女英峯
　　桂水五千里南风大府开象王新贡入鲛女送珠来
　　注玉泉　　　　　　　　　　　余　观云蒸昆山液月浸蓝田英临风咽沆瀣满腹珠玑鸣
　　过苍梧　　　　　　　　　　【明】黄　福一棹抵苍梧西山日欲晡鱼羮催仆啜蛇酒入城沽
　　云凌斑竹　　　　　　　　　　孔　镛云凌竹点痕岂是玉环泪君不见潇湘斑斑同一类
　　采桑化石
　　桑女徒自伤化作青青石云鬟懒不梳长向江邉立
　　负薪登仙
　　二子樵都峤一啸闻碧落不意半落梅乃是万年药
　　仙李洞
　　洞门栖彩霞晩晴朝作雨我欲饱餐之长生能有防
　　全州引路松【以偶来松树下为韵録一】　　　　鲁　铎国初章太守手泽尚如故道傍十万松个个甘棠树
　　府江舟中四首
　　急翻盆下危滩倒海来篙师须戮力虎穴正堪猜
　　花底琼泉落云中碧树交只疑仙所宅谁遣贼为巢
　　滩従雷劈过胆落骨还惊浪打船牕上真成动地声
　　野堡明弓刀风船激笳鼓畏涂不成眠更聴江边
　　永淳县
　　孤城倚江山居然擅清爽瘴乡眼初明肩舆中上
</div>
    <div class="pagination">
<a href="广西通志_page305.html">上一页</a><span>...</span><a href="广西通志_page301.html">301</a><a href="广西通志_page302.html">302</a><a href="广西通志_page303.html">303</a><a href="广西通志_page304.html">304</a><a href="广西通志_page305.html">305</a><span class="current-page">306</span><a href="广西通志_page307.html">307</a><a href="广西通志_page308.html">308</a><a href="广西通志_page309.html">309</a><a href="广西通志_page310.html">310</a><a href="广西通志_page311.html">311</a><span>...</span><a href="广西通志_page307.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
