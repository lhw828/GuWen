<!DOCTYPE html>
<html>
 <head>
  <meta charset="utf-8"/>
  <title>
   大清一统志 - 第 74 页/共 202 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   大清一统志 - 第 74 页/共 202 页
  </h1>
  <div class="content">
   &lt;史部,地理类,总志之属,大清一统志,莱州府表&gt;
　　钦定四库全书
　　钦定大清一统志卷一百三十八
　　莱州府【在山东省治东北六百八十里东西距二百九十里南北距四百三十里东至登州府招逺县界六十里西至青州府夀光县界二百三十里南至海三百五十里北至渤海八十里东南至海三百五十里西南至青州府诸城县界二百六十里东北至招逺县界八十里西北至海仓口七十五里自府治至京师一千四百里】
　　分野天文虗危分野元枵之次
　　建置沿革禹贡青州之域春秋为齐莱介州四国地战国属齐秦属齐郡汉高帝始分置东莱郡【乐史太平寰宇记以莱在齐之东陲故名东莱】后汉为东莱郡地【时郡移治黄县为今登州府】晋为东莱国宋曰东莱郡后魏皇兴四年置光州【太平寰宇记取界内光水为名】隋开皇初郡废五年改光州为莱州大业初复曰东莱郡唐武徳四年复曰莱州天寳初复曰东莱郡乾元初复曰莱州属河南道五代因之宋曰莱州东莱郡属京东东路金曰莱州置定海军节度属山东东路元初属益都路中统五年属淄莱路至元二年属般阳路明洪武九年升为莱州府属山东布政使司
　　本朝因之属山东省领州二县五
　　掖县【附郭东西距一百四十五里南北距一百里东至登州府莱阳县界六十五里西至昌邑县界八十里南至平度州界四十里北至渤海六十里东南至平度州界五十五里西南至平度州界六十里东北至登州府黄县界八十里西北至海口四十里春秋莱国地战国齐夜邑汉置掖县为东莱郡治后汉为掖侯国属东莱郡晋复为郡治宋因之后魏皇兴四年兼为光州治隋仍为东莱郡治唐为莱州治五代宋金元明不改　本朝属莱州府】平度州【在府城南少西一百里东西距一百五十五里南北距一百三十里东至登州府莱阳县界七十七里西至昌邑县界七十八里南至胶州界七十七里北至掖县界五十五里东南至即墨县界七十五里西南至高宻县界七十五里东北至登州府招逺县界二百里西北至昌邑县界八十里汉置胶东国治即墨领郁秩县后汉为侯国属北海郡晋宋因之后魏为长广郡治北齐废郡为长广县隋仁夀元年改曰胶水县属东莱郡唐属莱州五代宋金元皆因之明洪武二十二年始置平度州省胶水县入之仍属莱州府本朝因之】潍县【在府城南少西二百八十里东西距八十五里南北距一百二十里东至昌邑县界六十里西至青州府昌乐县界二十五里南至昌乐县界四十里北至海八十里东南至青州府安邱县界六十里西南至昌乐县界四十里东北至昌邑县治八十里西北至青州府夀光县界四十里汉置平夀县属北海郡后汉及晋宋因之后魏为北海郡治北齐改曰高阳郡隋开皇初郡废改下宻县十六年于县置潍州至大业初州废改县曰北海属北海郡唐武徳二年复置潍州八年州废以县属青州五代因之宋建隆三年于县置北海军干徳三年复升为潍州属京东东路金属山东东路元属益都路明洪武初以州治北每县省入九年废州为潍县十九年改属平度州莱州府本朝因之】昌邑县【在府城西一百一十里东西距八十里南北距一百九十里东至平度州界五十里西至潍县界三十里南至高宻县界一百里北至海九十里东南至高宻县界六十里西南至青州府安邱县界六十里东北至掖县界七十里西北至潍县界五十里汉置都昌县属北海郡后汉因之晋属齐郡后省宋建隆三年始于故县界改置昌邑县属潍州金元因之明初属青州府洪武九年改属莱州府二十一年属平度州仍莱州府　本朝因之】胶州【在府城南二百二十里东西距五十五里南北距一百七十里东至即墨县界三十里西至高宻县界二十五里南至海一百二十里北至平度州界五十里东南至海二十五里西南至青州府诸城县界一百二十里东北至即墨县界七十里西北至高宻县界三十里春秋介国战国属齐汉置黔陈县属琅邪郡后汉为黔陬侯国属东莱郡晋初属城阳郡元康十年改属高宻郡宋魏因之北齐置平昌郡隋开皇初郡废十六年改置胶西县大业初省黔陬县入焉属高宻郡唐武徳六年省胶西入高宻宋元祐二年复置胶西县兼临海军使属宻州金因之元太袓始于县置胶州属益都路明洪武初省胶西县入州属青州府九年改属莱州府　本朝因之】高宻县【在府城南少西一百五十五里东西距八十里南北距一百里东至胶州界三十里西至青州府安邱县界五十里南至青州府诸城县界六十里北至平度州界四十里东南至胶州界二十五里西南至诸城县界六十里东北至平度州界五十里西北至昌邑县界六十五里汉初置高宻县属齐国文帝十六年分置胶西国元封三年国除为胶西郡本始元年改置高宻国治高宻兼领夷安县后汉建武十三年省高宻国二县皆属北海国晋初属城阳郡元康十年复置高宻国二县属之宋孝武仍并属北海后魏延昌中复置高宻郡治高宻领夷安北齐徙郡治东武省夷安县入之隋属高宻郡唐属宻州武徳六年移县治夷安城五代及宋金因之元改属胶州明初属青州府洪武九年改属胶州仍莱州府　本朝属莱州府】即墨县【在府城南少东二百五十里东西距一百八十里南北距一百六十里东至海一百二十里西至胶州界六十里南至海九十里北至登州府莱阳县界七十里东南至海六十里西南至胶州界七十里东北至莱阳县界八十里西北至平度州界七十里战国齐即墨邑地汉置不其县属琅邪郡后汉为不其侯国属东莱郡晋仍曰不其咸宁二年置长广郡于此刘宋因之太始四年又分置东青州于此后魏移长广郡治胶东以不其为属县北齐县废隋开皇十六年始改置即墨县属东莱郡唐属莱州五代及宋金因之元太祖二十二年改属胶州至元二年省入掖胶水二县寻复置明初属青州府洪武二年改属胶州仍莱州府　本朝属莱州府】
　　形势土疎水濶山高海深【太平寰宇记】罗山亘其东潍水阻其西神山距其南渤海枕其北内屏青齐外控辽碣【旧志】
　　风俗人性刚强志气缓慢此水土之风也【太平寰宇记】男有鱼盐之利女有织纺之素澹泊自足不尚文餙【元志】
　　城池莱州府城【周五里有竒门四池广四丈明洪武四年筑　本朝康熈中屡修乾隆二十一年重修】平度州城【周五里有竒门三池广一丈八尺明洪武二十二年修】潍县城【周九里有竒门四池广二丈明崇祯十二年増修　本朝乾隆十三年重修】昌邑县城【周五里门三池广二丈明万厯五年増筑崇祯十三年甃以砖】胶州城【周四里门三池广二丈五尺明初筑洪武八年甃以砖万厯年间増修　本朝顺治十六年康熈七年五十一年俱重修乾隆三十二年又修】高宻县城【周三里有竒门四池广二丈元旧址明嘉靖二年修　本朝顺治康熈年间屡修乾隆三年复修】即墨县城【周四里门三池广二丈正徳二年修万厯二十八年易以砖　本朝康熈二十六年四十三年六十一年乾隆十五年先后修葺】
　　学校莱州府学【在府治东南宋明道间建明成化初修　本朝顺治十五年康熈五年俱重修入学额数二十名】掖县学【旧在南门外明成化初迁县治西南屡加修葺　本朝顺治十四年康熈二十七年四十八年乾隆二十一年先后重修入学额数二十名】平度州学【在州治东南元元统间建明洪武十六年修　本朝顺治间屡修入学额数十二名】潍县学【在县治东南元延祐元年建明洪武三年修本朝康熈九年乾隆六年重修入学额数十五名】昌邑县学【在县治东金大定间建明洪武三年修　本朝顺治三年十七年修乾隆六年重修入学额数十二名】胶州学【在州治东南金承安间建元末燬明洪武八年重建】
　　【本朝顺治十八年及康熈间屡加修葺乾隆十六年复修入学额数二十名又归并灵山卫入学额数五名共二十五名】高宻县学【在县治东南元至元三年建明洪武初重修　本朝康熈二十六年重修入学额数十五名】即墨县学【在县治东元至元间建明洪武九年重建】
　　【本朝康熈九年十二年重修入学额数十五名又归并鳌山卫入学额数八名共二十三名】北海书院【在府治东旧为推官署康熈五十六年按察使黄炳改建书院又海山书院在府治南康熙三十年海防道丁蕙建平度州有胶东书院在州治东乾隆二十六年建其余各州县皆有义学按莱州府治西南旧有东莱书院明正徳间迁府学之东祀宋儒吕祖谦府治南旧有东莱小学】
　　【明万厯三十年知府魏文明建平度州东旧有蔡文忠书院明正统间为宋蔡齐建太泉之南有太泉书院明正统六年知府官贤建两髻山中有两山书院明嘉靖二年建潍县西南二十里有麓台书院相传汉公孙宏读书于此明尚书刘应节建即墨县治东有东崖书院明成化间侍郎蓝章建今并废附记于此】
　　戸口【原额人丁二十三万一百八十二又兹生人丁一万七千二百四十】
　　田赋【十万九千四百八十四顷六十亩二分零额徴地丁银三十一万三千五百六十七两九钱一分一厘零米二千五百七十九石四斗七升二合零谷七百三十一石二斗九升九合零】
　　山川雄山【在掖县东七里】大基山【在掖县东二十里于钦齐乘上有道士谷流泉花竹地占高敞郡之甲胜】黄山【在掖县南四十里府志产白石如玉】髙望山【在掖县东南十五里府志峯峦秀特可以望逺稍东为笔架山又南五里为南山旧志平度州西北四十五里亦有高望山下有寒岩石俗呼为海眼石】寒同山【在掖县东南十五里府志俗名神山有洞七俱极幽胜李吉甫元和郡县志掖水源出此】阳邱山【在掖县东南三十里亦名马鞍山汉书地理志曲城有阳邱山治水所出】斧山【在掖县西北五里俗名福山魏书崔挺传除光州刺史掖城西北有斧山挺于顶上欲营观宇故老言龙道不可久立挺遂营之数年果无风雨之异既代即为风雹所毁相近有禄山对峙】六曲山【在平度州东五十里州志上有胶东康王陵一名灵台山】文山【在平度州西十八里州志其西有武山对峙世传秦始皇东廵集文武于此因名下有秦王河】公沙山【在平度州北十八里州志相传汉公沙穆故居在此】天柱山【在平度州北五十里府志絶顶巉岩耸立如柱魏光州刺史郑道昭铭曰孤峯秀峙高冠霄星实曰天柱镇带莱城悬崖万仭峻极霞亭据日开月丽景流精　按北齐书郑述祖传述祖父道昭为兖州于城南小山起斋亭刻石为记述祖时年九嵗及为刺史往寻旧迹得一破石有铭云中岳先生郑道昭之白云堂述祖对之呜咽及考魏书北史郑道昭传皆言厯光青二州刺史未尝莅兖也北史又云述祖父于郑城南小山起齐亭兖无郑地郑城在高宻县郑康成故里去天柱山不逺山有二碑一曰魏故中书令郑文公之碑故吏主簿程天赐等撰永平四年刋一曰天柱山铭使持节都督光州诸军事车骑大将军仪同三司光州刺史荣阳郑述祖撰齐天统元年刋此尤足证兖州之误也】大泽山【在平度州北七十里有瑞雪峯府志峯顶半岩叠石为城谓之皇城顶赤眉故砦也下有白虎溪乳泉河出焉西南流入胶水】明堂山【在平度州北隋书地理志胶水有明堂山齐纪卢鄊城东三十里有明堂山与巨青山相连出乌头天雄又名药石山太平寰宇记在胶水县东北四十八里州志在天柱东有药石水出焉】金泉山【在平度州东南三十五里魏书地形志长广有金泉山太平寰宇记在州东南四十里】三户山【在平度州西南七十里汉郊祀志宣帝神爵元年以方士言祠三户山于下宻魏书地形志即墨县有三户山今讹为三固山】两髻山【在平度州东北十三里府志山椒排列如绾双髻现河出焉】固山【在平度州东北十五里其北有桃花洞相近为石屋山】鱼脊山【在平度州东北二十五里跨即墨之界】嵖岈山【在平度州东北三十里与天柱大泽二山相接】云山【在平度州东北五十里有云河出焉】墨山【在平度州东北六十里太平寰宇记石色如墨有墨水出焉】青山【在平度州东北六十里上有瀑布泉州志其阳为汉胶东王太子读书处半岩有残碑相近者为红山落叶山】大豁山【在平度州西北二十五里晏谟齐记卢鄊城东南有豁口又有小豁山相连故曰大豁山州志二山对峙中通驿路苏村河出焉】之莱山【在平度州西北五十里曹学佺名胜志汉人祀月之处山有秦篆县崖间人莫能辨】孤山【在潍县西四十里接昌乐县界】岞山【在潍县南八十里潍水经流其下县志界于峡陆二山之间金人置砦于此宋建炎三年张劭使金至潍州金人执送宻囚于峡山砦即此】峡山【在潍县南九十里县志接安邱县界状如伏虎俯临潍水上有云眼云出即雨有仙洞数处为一邑之胜】溉源山【在潍县东南四十里即古覆甑山也汉书地理志桑犊县覆甑山溉水所出郦道元水经注亦谓之塔山太平寰宇记唐天寳六载勅改为溉源山】程符山【在潍县西南二十里名胜志相传公孙宏贫时牧豕处】东山【在昌邑县东二里县志俗名东景埠长亘数里司马光通鉴后汉建安初袁谭败北海相孔融于都昌融败走东山】霍侯山【在昌邑县南太平寰宇记在县南四十里名胜志汉书霍光为博陆侯封于北海顔师古注博陆古鄊聚之名其山本名陆山唐天寳六载勅改为霍侯山】石臼山【在陆山之左县志山巅石臼九世传麻姑捣药于此西坡有仙姑池】青山【在昌邑县东南二十里县志俗呼为青石埠上有东镇庙】蜈蚣山【在胶州南三十里府志产砺石】大珠山【在胶州南一百二十里杜祐通典高宻诸城县有古长城起自齐西防门东逾防山穆陵至朱山海滨而絶州志又名玉泉山山椒有石门下有泉迸若喷珠名曰玉泉折而东为狮子峯与石门相对齐乘大珠山旁有小珠山错水所出州志在西南九十里山东南峭石壁立下有泉极甘美称山中第一泉】徐山【在胶州东南九十里齐乘胶州南有东徐山秦时徐市于此入海采药不返】灵山【在掖县东南一百二十里海中府志先日而曙先雨而云又即墨县北四十里亦有灵山】艾山【在胶州西南三十五里水经注柜艾水出柜县西南柜艾山即齐记所谓黔艾山也州志艾山东西各五里许两山对立俗名东西石耳】白蜺山【在胶州西南一百里齐乗风水所出东入海】小竹山【在胶州西南一百二十里海滨县志山之东有龙泉祷雨辄应】胶山【在胶州西南一百二十里桑钦水经胶水出黔陬县胶山魏书地形志出鄊梁县五弩山太平寰宇记出诸城县东蜷山齐乗出胶西县西南銕镢山北流经卤山古名五弩山盖皆胶山之异名也府志上有滴水岩】松山【在胶州西南一百二十里州志因产松故名山麓有嵗寒亭】王子山【在高宻县南五十里柜城河源出此】砺山【在髙宻县西北五里乐史太平寰宇记郑康成砺阜齐乗县西北五十里刘宗山产砺石古砺阜也水经注谓之碑产山　按水经注康成墓在潍水西雁阜今属安邱县界碑产山乃在潍水之东非一山也】天井山【太平寰宇记在即墨县东十三里顶上有井极甘号天井】四舍山【在即墨县东四十里府志四峯峻起如舍宇惟一径可登陟亦名四社山】马山【在即墨县西二十里魏书地形志长广有马山祠隋书地理志即墨有马山】浮峯山【在即墨县南九十里海滨县志其山髙峻有云气上浮】阴山【在即墨县东南太平寰宇记上有石池深三寸水旱不増减池东石山有马蹄迹又有五石人广数围高一丈相传始皇至琅邪立马于此遣石人驱牢山不动遂立于此其石人今海滨山上往往有之旧志有华楼山与劳山相连山巅有石似楼故名齐乘疑即阴山】中祠山【在即墨县东南唐书地理志即墨有中祠山太平寰宇记即不其九祠之一府志在女姑山东】不其山【在即墨县东南二十里汉书武帝纪太始四年夏四月幸不其顔师古注山名因以为县水经注逢萌浮海至辽东复还在不其山李朏三齐记曰郑康成尝教授此山山下生草大如薤叶长尺余坚韧异常土人名曰康成书带草山下旧有郑康成祠明正徳七年知县改建郑公书院今废】三标山【在即墨县东南二十五里又东南五里为鐡旗山】石城山【在即墨县东南三十里名胜志壮如城垣淮涉水出焉其南为石门山山状如门天欲雨则云自门出】劳山【在即墨县东南六十里滨海府志山有二一曰大劳山一差小曰小劳山二山相连高二十五】
　　【里周八十里元和郡县志晏谟齐记曰太山自言高不如东海劳府志载有清风岭碧落岩王乔观玉女盆明露洞诸胜白沙河源出此　按劳山之名齐乘以为澄之者劳又云一作牢若魏书地形志唐书姜抚传宋史甄栖真传金史地理志并作牢南史明僧绍隐于长广郡之崂山本草天麻生太山崂山则又作崂魏书高祖纪释老志并仍作劳山诗山川悠逺惟其劳矣郑笺云劳劳广濶则此山或取其广濶而名之】天室山【在即墨县西南三十里汉郊祀志神爵元年祠天室山于即墨地理志即墨有天室山祠】女姑山【在即墨县西南四十里汉书地理志不其有太乙仙人祠九所及明堂武帝所造太平寰宇记山北旧有基相传此为明堂】单山【在即墨县西南五十里县志一山独立故名】镜容山【在即墨县东北一里府志相传遇水涨则山益高】钱谷山【在即墨县东北五十里府志山形陡险昔人尝运钱谷于山以避兵故名北十里有米粟山】三山岛【在掖县北史记封禅书八神四曰隂主祠三山汉书地理志曲城有参注索曰参即是三山也郊祀志宣帝祠参山八神于曲成太平寰宇记在掖县北五十里】蜉蝣岛【在掖县西北一百里元和郡县志遥望在海中若蜉蝣然故名齐乘俗名芙蓉岛】唐岛【在胶州南一百里州志相传唐太宗征高丽驻驆于此故名宋绍兴三十年金主亮分遣一军由海道袭海州舟泊唐岛宋将李寳击败之】黄岛【在胶州东南六十里】薛家岛【在胶州东南九十里州志明永乐中岛人薛禄累建功绩晋爵阳武侯世袭族人聚居于此】竹槎岛【在即墨县东一百里其相近有巉岛营岛俱在县东海中】福岛【在即墨县南五十里其相望又有香岛塔沙岛积谷岛车牛岛俱在县南海中】顔武岛【在即墨县北一百里】田横岛【在即墨县东北汉书田横传汉初与其徒属五百余人入海居岛中北史杨愔传愔避居田横岛太平寰宇记在即墨县东北一百里四面环海去岸二十五里可住千余家府志岛方三十余里平广可耕　按史记正义田横所居岛山在东海县去县八十里即今海州东小鬲山未详孰是】荆坡【在平度州北七里又名紫荆山】宻埠【在昌邑县东三十里水经注下宻故城东有宻阜】长流埠【在昌邑县南十五里延袤数百里西南接青州诸山】塔儿埠【在昌邑县南九十里其形如塔】新郭埠【在昌邑县西二里县志亦名西岩中有洞曰天根月窟】子骞埠【在昌邑县西北十里太平寰宇记上有问子庙又伯牛埠在县西北十二里】海【府境滨海之州县五自登州府招逺县西至掖县北五十二里昌邑县北九十里潍县北一百里西接青州府夀光县界自青州府诸城县东至胶州南百里即墨县南百里东北接登州府莱阳县界掖及胶州即墨皆元人海运所经也册説掖有石灰湾三山岛小石湾海庙虎头崖海仓诸海口胶州有古镇麻湾守风湾唐家湾诸海口即墨有防及隂岛女姑天井湾董家湾登窑松林铺鵞儿陈家夼周疃大任诸海口皆居民捕鱼煎盐之所自西南而东北四环皆海】胶水【源出胶州之胶山流至州西南七十里北流至高宻县东又北流至平度州西昌邑县东又北流至掖县西七十五里又北至海仓口入海汉书地理志胶水出郏县北至平度入海水经胶水出黔陬县胶山北迳其县西又北夷安县东又北过当利县西北入于海注胶水出五弩山北流经祝兹县故城东又经扶县故城西又北经黔陬县故城西又东北防张奴水又东北径下宻县故城东又东北径胶东县故城西又北经平度县县有土山胶水北厯土山入于海齐乘水出胶州西南一百一十里鐡橛山北径高宻平度昌邑界入海梁武帝天监五年辅国将军刘思曜败魏青州刺史元系于胶水即此】潍水【自青州府诸城县流入高宻县西南又北至青州府安邱县界又东北流入潍县又东北径昌邑县界入海禹贡潍淄其道左传襄公十八年晋侵齐及潍史记汉四年韩信追齐王田广于高宻楚将龙且与广合兵距信夹潍水而军即此水经注潍水北径高宻界宻水注之乱流径县西碑产山西又东北水有故堰断潍水激通长渠东北径高宻故城南十里蓄以为塘方二十余里散流下注夷安泽潍水自堰又北径高宻故城西即韩信斩楚将龙且处水西有雁阜又北至昌安又潍水自合汶水又北径平城亭西又东北径宻鄊亭西又东北径下宻故城西又北径逢萌墓又北径都昌县故城东又东北入于海】掖水【亦名掖河在掖县南隋书地理志掖县有掖水元和郡县志掖水出寒同山县志西北流经县南二里折而西北注于海又有南阳河亦出寒同山西流入掖河】白狼水【亦名白狼河在潍县东门外自青州府昌乐县流入又东北入海水经注白狼水亦曰朕懐河上承营陵下流又东北径平夀城东入别画河唐志长安中北海令窦琰于故营邱城东】
　　【北穿渠引白狼水曲折三十里溉田齐乘水径潍州东门外又东北径寒亭合溉水入湖由湖入于海然所谓别画湖今不可考】溉水【自潍县东南溉源山北流至昌邑县境入海水经注水出覆甑山亦曰鹿孟水亦曰利孟水北流径斟亭西北合白狼水又北径寒亭西齐乘溉水即今东虞河也旧志谓之东丹河】柜艾水【在胶州南亦名洋河汉书地理志柜县有柜艾水水经注水出柜艾山东北流径柜县故城西又谓是水为洋水矣又东北径黔陬城又东入海】张奴水【在高宻县东水经注水出夷安县东南阜下西北流厯胶阳县注于胶水齐乘张奴水一名墨水水侧有张奴店府志有张鲁河在县东二十五里流径都泺即张奴之讹也】宻水【在高宻县西南自青州府诸城县流入潍水经注应劭曰县有宻水故有高宻之名世所谓百尺水盖宻水也水有二源同防一壑古人堨以溉田齐乘潍水东北至巴山宻水入焉】淮渉水【在即墨县南一里源出石城山西南流入海即隂岛海口也唐书地理志县东南有堰贞观十年令仇源筑以防淮涉水】墨水【在即墨县北半里流径县西合淮渉水元和郡县志即墨城临墨水故曰即墨　按旧志水出马栏岭疑即县之马山册说有近西河在县西半里逺西河在县西一里俱南合逺渉水疑即墨水也】胶莱新河【自胶州东三十里麻湾海口北流合沽河又西北径平度州之西南合胶水又北至掖县海仓口入海元史至元十七年莱人姚演献议开新河由胶西县东陈村海口西北达于胶河出海仓口由海道达直沽以通漕谓之胶莱新河从之二十二年诏罢胶莱所凿新河明河渠志正统六年昌邑民王坦言河故道冝濬由掖浮海抵直沽可避东北海险数千里部覆寝嘉靖十一年廵按御史方逺冝复议开新河以马家濠数里皆石冈议复寝十七年廵抚胡缵宗请凿马濠副使王献焚以烈火石烬波流逾年复濬水势深濶设九闸置浮梁而分水岭难通者尚三十余里三十一年给事中李用敬言今淮舟已直抵麻湾其当疏濬者仅半宜亟开通隆庆五年给事中李贵和复请诏给事中胡槚防山东抚按议槚言王献所凿渠多流沙所引白河细流不足灌注他若现河小胶河张鲁河九穴都泊皆潢污不深广胶河地势东下不能北引诸水皆不足资廵抚梁梦龙亦言渠身太长春夏泉涸无所引注秋冬暴涨无可蓄泄南北海沙易塞舟行滞而不通乃复罢万厯三年南京工部尚书刘应节侍郎徐拭复议海运言自胶州以北杨家圈以南濬地百里可通海潮命拭往相度则胶州旁地高不能遽通潮惟引泉源可成河然其道二百五十余里凿山引水估费百万复命应节往勘山东廵抚李世达驳应节议通海之谬遂召应节拭还罢其役崇祯十六年尚书倪元璐复请由胶莱河转饷未行　本朝雍正元年吏部尚书朱轼奏请复开胶莱新河运道诏内阁学士何国宗会同山东廵抚陈世倌察看亦以南海口潮水止至陈村闸北海口潮水止至新河闸两地相隔二百余里潮水难通又以百河胶河及】
　　【百脉湖三水不足以济运道议不果行】沽河【有二源一自登州府黄县蹲犬山南流迳莱阳县入平度州界名大沽河一自掖县马鞍山南流至平度州东七十七里名小沽河至州东南朱毛城东合流径即墨胶州至麻湾口入海左传昭公二十年姑尤以西注沽水尤水皆在城阳郡东南入海齐乗姑即大姑河尤即小姑河姑水起北海至南海行三百余里絶齐东界故曰姑尤以西】白沙河【有二一在掖县南四十里源出黄山西北流入海一在即墨县南四十里源出大劳山县志水势汹涌产仙胎鱼相传张三丰所种西流入海即女姑海口也】杲村河【在掖县之西三十里又上官河在县北二十里皆北流入海】西于河【在潍县西二十里即古西虞河也亦名大于河自青州府昌乐县流入下流合东于河入海东于河在县西十里亦名小于河　按俗谓溉水为东丹河因谓此为西丹河遂与昌乐之丹水相混】寒浞河【在潍县东北三十里源出车留庄北流寒亭西入唐置寒水县以此为名】朱阳河【在胶州南四十里源出小朱山北流经逢猛铺西折而东流入海又有车家河柘沟河并在州南东入海】云河【在胶州南门外源出州西南五里东流由唐家湾入海】张固河【在昌邑县南三十里西北流径县西防浮塘河入海】低河【在昌邑县西北二十里北流入海又有小龙河在县北二十里孟良河在县北四十里皆北流入海】苏村河【在平度州西北三十里源出大豁山西流入胶水】药石河【在平度州北五十里太平寰宇记源出明堂山合石凟河　按县志有逢家庄河源出大泽山西流合药石河入胶水盖即石凟河也】媒河【在昌邑东四十里府志东通胶水西通潍水世传胶翁潍母】现河【源出平度州两髻山西南流合萧场河入胶莱新河】碧沟河【在胶州北二十里东流入胶莱河】长直河【在即墨县西北三十里源出灵山西流入胶莱河】柜城河【在高宻县西南三十里源出王子山北流入九穴泊】秀水河【在高宻县西三十五里俗呼为秀女河】五龙河【在高宻县西二十里河有五岐故名】渠河【在高宻县北六十里明洪武间濬以杀潍水】渭水溪【在潍县东五十里源出车留河东北流入潍府志太公里昔尝钓于此】夷安潭【在高宻县北水经注张奴水厯胶阳县注于胶水之左东北为泽渚百里许谓之夷安潭周四十里亦维水枝津所注也元和郡县志夷安泽在县北二十里多麋鹿蒲苇齐乗有都泺者水经注谓之夷安潭秦地图谓之剧清池府志作都泊世说百脉湖在县北十里盖其故凟也】八角池【在潍县东北二十五里府志本名膏润泉清湛不竭旁有龙祠】圣水池【在昌邑县东二十五里俗呼为祓泉又有子防池太平寰宇记在县东十五里】芙蓉池【在昌邑县西北二十里县志有红白莲菱芡鱼虾甚蕃盛】五龙泉【在掖县西三里府志潴而为池可溉田又县东有清龙泉与濠水相连】潄玉泉【在平度州西十八里门村社出石罅中】咸水泉【在潍县东三十里】白龙泉【在昌邑县东南二十五里源出青山西北隅下流一里入潍河】濯砚泉【在胶州西北七里州志其泉两眼涌出南流入云河相传汉庸生谈经毎濯砚于此泉后有路曰庸生道泉西有村曰庸生村】马蹄泉【在胶州东北五里州志源出石孔状如马蹄】温泉【太平寰宇记在即墨县东北三十里平地三穴涌出若有风从西北来则汤极热】渴橛泉【在即墨县东南三十里】玉液泉【在即墨县南三十里又四十里有金液泉】万里沙【在掖县东北汉书郊祀志天子乃祷万里沙注应劭曰万里沙神祠也在东莱曲成又地理志曲成有万里沙祠孟康注沙经三百余里萧徳言括地志万里沙在掖县东北三十里太平寰宇记夹万嵗水两岸皆沙旧志谓之万嵗河其入海处即小石湾海口也】马家壕【在胶州东南百里长三里余夹两山中南北俱接海口】铃铛沟【在昌邑县东南三十五里县志沟石皆圎水湍激声如铃铛故名】吴儿沟【在昌邑县东南五十里县志明永乐五年因水潦为患开沟三十五里北入胶水】泄河沟【在昌邑县西北一里县志明洪武十五年因水潦邑人王士仪开渠十五里北入海亦名王老义沟今淤】九穴泊【在高宻县西北二十五里】五道泊【在即墨县西六十里西流入沽河】定渚渠【在平度州南七十里西流入胶水】轮井【太平寰宇记在掖县东北十里石穴下洞口如车轮自然而成故号天井能兴云雨人多祈祭】
　　古迹夜邑故城【即今掖县治齐襄王以封田单者也战国策王益封安平君以夜邑万户又田单攻狄三月不克问鲁仲子仲子曰将军东有夜邑之奉刘向说苑作掖邑汉书欧阳歙传建武九年更封夜侯注今东莱掖县　按古掖夜字通用】曲成故城【在掖县东北汉高帝六年封虫达为曲成侯孝武中封中山靖王子为曲成侯后为县属东莱郡后汉封刘建为侯国仍属东莱晋曰曲成县刘宋为郡治后魏皇兴中分东界置东曲成县因谓此为西曲成县皆属东莱郡北齐并废入掖县武徳四年复置曲成县属莱州六年又废太平寰宇记故城在县东北六十里其东曲成在今招逺县　按北齐废曲成县见隋志太平寰宇记作大业二年废武徳六年废曲成县见旧唐志新唐志作贞观元年废】当利故城【在掖县西南汉武帝置县属东莱郡史记元狩中以卫长公主妻栾大更名其邑曰当利后汉为侯国晋宋皆为当利县后魏改属长广郡北齐省入掖县唐武徳四年复置属莱州六年又废太平寰宇记故城在州西南三十六里】临朐故城【在掖县北汉县属东莱郡王子侯表临朐侯奴菑川懿王子元朔元年封在东海当即此县而东莱讹为东海也地理志县有海水祠师古曰齐郡已有临朐而东莱又有此县盖各以所近为名也后汉省太平寰宇记故城在州北二十三里又北去海二十里南去海神祠约五六里】曲台故城【在掖县东南唐武徳四年置属莱州六年废见旧唐志新唐书一作贞观元年】即墨故城【在平度州东南故齐邑史记田敬仲世家威王召即墨大夫封之万家注正义曰莱州胶水县南六十里即墨故城是也湣王时燕将乐毅伐齐下七十余城惟莒即墨不下汉元年项】
　　【羽徙齐王田市为胶东王都即墨防复为即墨县属齐国文帝十六年封悼恵王子白石侯熊渠为胶东王都即墨景帝四年封子彻为胶东王中二年改封子寄后汉建初元年封贾复子宗为即墨侯国属北海郡后魏属长广郡北齐废隋复置即墨于不其县界非故县也齐乗沽水经朱毛城即故即墨城也旧志土人名为康王城】芦鄊故城【在平度州西北汉置县属东莱郡元始五年封陈凤为卢鄊侯国后汉琅邪王京传永平二年以东莱之卢鄊益琅邪而郡国志仍属东叶宋书晋武帝太康八年木连理生东莱卢鄊北齐废太平寰宇记在胶水县西北五十里齐天保七年省并胶州隋复置在今莱阳县界旧志又有胶东废县在州东南隋末置唐初属莱州武徳六年省】平度故城【在平度州西北六十里汉县也汉书五行志东莱平度出大鱼胶水经此城北入海孝武封菑川懿王子为平度侯即此元和郡县志胶水县平度故城在县西北六十七里】胶水故城【今平度州治汉书地理志王莾改胶东国曰郁秩盖移国治此也后汉书贾复传建武十三年更封胶东侯食六县首郁秩建初元年国除更封复少子邯为胶东侯盖即改郁秩为胶东也晋宋因之后魏为长广郡治隋书地理志云胶水旧曰长广仁夀元年更名唐胶水县属莱州元和郡县志县北至莱州府一百里厯宋金元至明始省入州也】平夀故城【在潍县西南汉置属北海郡后汉初张歩为耿弇所败自剧奔平夀后魏为北海郡治北齐废唐武徳二年复置属潍州六年省元和郡县志北海县本汉平夀县太平寰宇记潍州平夀故城在州西南三十里】桑犊故城【在潍县汉县属北海郡后汉省水经注桑犊亭故高宻郡治世谓之故郡城太平寰宇记潍州桑犊县在州东三十里】下宻故城【汉县在今昌邑县东界潍县界有二下宻皆隋时所徙置也汉置下宻属胶东国后汉省安帝复置改属北海国晋宋因之后魏亦曰下宻城北齐废隋书地里志北海郡下宻旧曰胶东齐废开皇六年复置改为潍水大业初改名焉唐书地理志隋志北海郡开皇三年罢置下宻于废郡城大业二年改为北海县武徳二年于县置潍州八年废太平寰宇记潍州西下宻在州西二里大业二年并入北海东下宻在州东四十五里按汉志下宻有三户山水经注谓胶水经下宻城西又北至胶东当利今昌邑东南七十里当胶水之西与平度州三户山相近又出胶东当利之南地理恰合又水经注潍水经下宻故城东有宻埠今宻埠在县东三十里又有古城社在县东二十里当是其遗址但二地道里不同疑即安帝所移置也隋大业时以下宻改北海者盖唐初之潍州即太平寰宇记所云西下宻其以潍水改下宻者盖唐初潍州所领之下宻即太平寰宇记所云东下宻也合昌邑潍县界凡四下宻云】密鄊古城【在昌邑县东南十五里左传隐公二年纪子伯莒子盟于宻注宻莒邑城阳淳于县东北有宻郷汉建始二年封胶东顷王子林为宻郷国于此属北海郡后汉省入淳于水经注自平城亭又四十里有宻郷亭故县也】都昌故城【在昌邑县西二里晏子春秋齐景公封晏子以都昌辞不受汉高帝六年封朱轸为都昌侯后为县建安初北海相孔融以黄巾之乱出屯都昌刘宋徙治青州此城遂废后宋改置为昌邑县　按昌邑县南五里有大营城北五里有小营城齐乘南城即古都昌其曰营城者或因孔融与黄巾相拒屯名遗址而名后汉书注故城在临朐县东北乃宋徙治之都昌非汉旧县章怀注误也】平城故城【在昌邑县南汉元朔元年封河间献王子礼为平城侯建始二年封胶东项王子邑为侯国于此属北海郡后汉省应劭曰淳于县东北六十里有平城亭】訾亭故城【在昌邑县西即古鄑邑也鄑訾同音春秋庄公元年齐迁纪郱鄑郚注都昌县西有訾城唐书地理志武徳三年置訾亭县六年省太平寰宇记訾城在县西北十五里是唐之訾亭县也今称訾亭社名胜志瓦亭社在县西三十里是鄑邑故址也】黔陬故城【有二一在胶州西南古介国春秋僖公二十九年春介葛卢来汉置黔陬县地理志琅邪郡黔陬故介国水经注胶水又北迳黔陬故城西晏谟伏琛并云县有东西二城相去四十里太平寰宇记东陬城在诸城县东北一百十里故介国也后移于胶水西去故城三十里时人谓之西黔城在诸城东北九十五里滕水西高齐天保七年省】计斤故城【在胶州西南古介根邑左传襄公二十四年齐崔杼帅师伐莒侵介根注介根莒邑今城阳黔陬县东北计基城是也汉为计斤县属琅琊郡地理志莒子始起此后徒莒师古曰计斤即计基左氏传所谓介根也后汉省太平寰宇记计斤城在高宻县东南四十里齐乘有两塔对立曰东西计斤】柜县故城【在胶州西南汉置县属琅邪郡后汉属北海国水经注柜艾水出柜艾山东北流迳柜县故城西世谓之王城　按柜艾水今在州南其城又在黔陬之南当在今州西南界太平寰宇记谓在高宻县西南二十里疑悮】胶西故城【今胶州治宋县也宋史地理志宻州胶西注元祐三年以板桥镇为县元太祖于县置胶州明洪武初省入州遂为州治　按隋开皇中置胶西县唐废在今高宻县界】夷安故城【今高宻县治古夷维邑史记晏平仲莱之夷维人汉置夷安县属高宻国后汉永平元年封邓禹子珍为侯国永初六年改封珍少子康水经注夷安城西去潍水四十里唐武徳六年移高宻县治此章懐太子曰夷安亦曰上假宻史记曹相国世家从韩侯击龙且于上假宻是也府志有旧土城在县西北一里】髙宻故城【在高宻县西南故齐邑史记汉三年齐王烹郦生东走高宻文帝十六年封齐悼王子卭为胶西王都高宻后汉建武十三年封邓禹为高宻侯旧唐书地理志高宻汉县隋末废之唐武徳三年于义城堡置高宻县六年并高宻胶西两县移就故夷安城而此城废括地志在县西北二十里】稻县故城【在高宻县西南汉元朔四年封齐孝王子定为稻侯国于此属琅邪郡后汉省太平寰宇记故稻城在县西南故潍水堰侧汉时于此立堰造塘溉稲谷数千顷县因此以名齐乘高宻西南维水堰土人呼为赵贞女防南有高堤即稲城遗迹亦谓之郑城】髙阳故城【在高宻县西北汉元始元年封维阳宪王孙并为侯国属琅邪郡后汉省太平寰宇记在高宻西北三十四里齐乘今有高阳村】胶阳故城【在高宻县西北汉置县属北海国后汉省水经注胶水又北迳胶阳东晏伏并谓之东亭自亭结路南通夷安应劭地理风俗记曰淳于县东南五十里有胶阳亭故县也】壮武故城【在即墨县西汉文帝元年封宋昌为壮武侯后为县属胶东国后汉初省安帝复置属北海国晋初封张华为壮武侯属城阳元康十年改属高宻刘宋省北史房法夀传归魏赐爵壮武侯盖县废而名存也括地志故城在县西六十里】臯虞故城【在即墨县东北汉元封元年封胶东康王子建为臯虞侯国于此属琅邪郡后汉省太平寰宇记即墨县臯虞故城在县东北五十里县志今名臯虞社】不其故城【在即墨县西南汉高祖七年封吕种为不其侯武帝太始四年幸不其后汉建武六年封伏湛为侯国北齐废隋开皇中并入即墨县太平寰宇记即墨县不其故城在县西南二十七里周十余里县志今为不其社】阳乐废县【在掖县西南汉置阳乐侯国属东莱郡王子侯表乐阳侯获胶东顷王子建始二年封盖即阳乐之讹后汉省阚骃十三州志阳乐在当利县东北二十里太平寰宇记其地盖在今莱州府西南二十里内】阳石废县【在掖县南汉县属东莱郡武帝纪征和二年阳石公主坐巫蛊死成帝阳嘉四年封胶东共王子庆为阳石侯后汉省十三州志当利县东有陵石城陵即阳字之误其地在今掖县南】废斟县【在潍县东古斟寻国也左传襄公四年魏绛曰寒浞使浇用师灭斟灌及斟寻氏汉置斟县属北海郡地理志斟县故国禹后后汉北海王威传永光二年封斟鄊侯威为北海王应劭曰平夀县有防城古防寻杜预左传注平夀县东南有斟亭是京相璠曰斟亭去灌亭九十里太平寰宇记在州之东南五十里】废祓县【在胶州西南汉置祓侯国属琅邪郡后汉省齐乘祓音废故城在胶州西南七十里俗曰肥城音之转也县志亦谓之木马城】废邞县【在胶州西南汉县属琅邪郡后汉省水经注胶水迳扶县故城西汉文元年封吕平为侯国又曰西黔陬疑即邞县】乐毅城【在平度州东南太平寰宇记在故即墨城北乐毅攻田单时所筑】祝兹城【在胶州西南汉书功臣表高后四年封徐厉为祝兹侯元封元年封胶东康王子延年为侯国水经注胶水迳】
　　【祝兹县故城东齐乘两汉无此县盖是乡聚之名平津博陆之类】龙且城【在髙宻县西南元和郡县志楚将龙且所筑齐乘在潍水东岸水西即且冢冡南曰梁台即韩信囊沙壅水之地亦曰城阴城】莱州废卫【在府治东明洪武三年建本朝顺治十六年裁】灵山废卫【在胶州东南九十里明洪武二十一年置　本朝雍正十二年裁】鳌山废卫【在即墨县东四十里明洪武二十一年置本朝雍正十二年裁】过鄊【在掖县北左传防公四年魏绛曰寒促处浇于过注过国名东莱掖县北有过邹是括地志故过郷亭在莱州掖县西北二十里】棠郷【在平度州东南左传襄公六年莱共公浮柔奔棠注即墨县有棠郷又孟子国人皆以夫子将复为发棠】郑公鄊【在高宻县西北后汉书郑康成传国相孔融告高宻县为康成特立一郷曰郑公郷可广开门衢令容高车号为通徳门太平寰宇记高宻县西有郑康成宅亦曰郑城】古寒亭【在潍县东左传襄公四年魏綘曰羿用寒浞注寒国名后汉书郡国志寒亭古寒国浞封此水经注溉水迳寒亭西太平寰宇记在潍州东二十三里县志县东北三十里有寒亭集】古介亭【在胶州南七十里后汉书郡国志黔陬有介亭水经注故介国也】三山亭【在掖县北县志世传汉武帝建以其可望海中蓬莱瀛洲方丈三神山也】幸台【在府城南门府志汉武帝东逰海上访安期生登此台】燕台【在掖县东北二里太平寰宇记南燕慕容徳移青州理掖城所筑府志即今海山亭是也】仙人台【在平度州东北刘向列仙传胶东公沙宿饮白泉得仙尝逰石台之上太平寰宇记在县东北五十里青山下】望海台【在潍县东北水经注巨洋水迳望海台西伏琛晏谟并以为平望亭在平夀县故城西北八十里古县又或言秦始皇升以望海因名】甘棠社【在昌邑县南八十里相传为古棠邑】太公堂【在潍县东南五十里县志即太公避纣所居之处】万疋梁【在高宻县西北郭縁生述征记郑康成墓侧有稲田十万顷断水造鱼梁嵗收亿万因号万疋梁】坠星石【太平寰宇记在掖县东北七十里又有盏石在县北五十七里北临大海方圎五歩止有污罇状世传秦始皇凿之盛酒醢以祈祭百神】
　　闗隘即墨营【在即墨县北十里旧置于县南七十里金家岭寨明宣徳八年移置于此为登莱三营之一营城周四里今废】海仓口镇【在掖县西七十里即胶河入海之口为滨海要地有盐塲明置廵司　本朝乾隆七年裁并归县】亭口镇【在平度州西南七十里即胶莱河所经明洪武二十三年置廵司今裁又有兰底镇在州南五十里古现镇在州东六十里】固底镇【在潍县东北四十里固堤店明置廵司今存金志北海县有固底镇】逢猛镇【在胶州南四十里洪武八年设巡司于此今存】古镇廵司【在胶州西南一百二十里大珠山前明洪武八年设廵司于此今存金志胶西县有张仓梁郷陈村三镇此镇以古名盖即梁郷之遗址也又有张仓社亦在州西南】柴胡寨【在掖县北五十里明置廵司今存】马埠寨【在掖县西二十五里城周二里明初置百户所辖墩三曰马埠海庙扒埠】灶河寨【在掖县北五十里城周二里有竒明初置百户所辖墩三曰单山三山灶河】王徐寨【在掖县东北八十里城周二里明洪武初置百户所嘉靖中改千户所辖墩六曰高沙虎口兹口庄头王徐识防】马停寨【在掖县东北一百六十里城不及二里明初置百户所辖墩五曰河口界首黄山盐塲零当望今俱废】夏河寨【在胶州西南九十里城周三里有竒有偹御千户所属灵山卫】栲栳寨【在即墨县东北八十里栲栳岛西明洪武四年设廵司今司存城废】萧旺庄寨【在即墨县东南五十里】王家庄寨【在即墨县东南九十里】栖山寨【在即墨县南四十里】金家岭寨【在即墨县南七十里】张家寨【在即墨县西南五十里】大港寨【在即墨县东北六十里】田家庄寨【在即墨县东北七十里】走马寨【在即墨县东北九十里旧俱有城今废】武兰庄【在高宻县西北五十里接昌邑县界往来要道也】西由塲【在掖县北五十里有盐大使金史地理志莱阳旧有西由镇元傅梦弼西由塲文庙记莱之北鄙仅五十里曰西由镇建盐司司总八塲嵗办盐防凡二万五千计】曲里盐塲【在即墨县金志即墨有曲里盐塲】城南驿【在掖县南闗明万厯中裁】朱桥驿【在掖县东北七十里旧有朱桥逓运所明万厯中裁】灰埠驿【在平度州西北七十里接掖县昌邑二县界今废】古亭马驿【在维县东北三十里今废】夏店马驿【在昌邑县东北十五里明初设隆庆中裁】沙河店【在府城南三十里旧设遍运所久革】王耨店【在昌邑县西南二十里旧设逓运所久革】鱼儿铺【在昌邑县北五十里明初设廵司崇祯时废】
　　津梁掖河桥【在掖县西二里】郎村桥【在掖县西二十里】沙河桥【在掖县西五十里】万嵗桥【在掖县东北三十里俗呼为万河桥】朱河桥【在掖县东北六十里】沽尤桥【在平度州东八十里明统志桥跨姑河盖以左传姑尤以西得名】双鳯桥【在平度州城西】新河桥【在平度州西北八十里州志胶州河水随海潮消长旧聨舟为浮桥明嘉靖十年副使王猷欲通海运置新河桥】石桥【在平度州城北】青龙桥【在潍县东门外】流饭桥【在维县西北二十里】东于河桥【在维县东北五里】陶埠桥【在昌邑县东八里又东北五里有石弯桥皆跨潍水】王耨桥【在昌邑县西南二十里跨浮塘河】沽河桥【在胶州东二十五里】海宁桥【在胶州南门外旧名唐弯桥明天顺六年甃以石改名云溪　本朝顺治九年重修改今名】洋河桥【在胶州南三十里】王党桥【在高宻县东十里】张鲁桥【在高宻县东二十五里】栁沟桥【在高宻县西十五里】张落桥【在高宻县西六十里】天桥【在即墨县西南十五里有石出于水上天然可渡】泼石桥【在即墨县西五十里】长直桥【在即墨西北三十里】
　　堤堰浞堤【在掖县西五十五里高厚如埠东西长二十里许世传为元时筑】沽河堤【在平度州东七十里明万厯十三年筑又新右河堤在胶州东三十里】白狼河堤【在潍县东门外旧为沙堤万厯十五年以三合土筑始坚堤长里许　本朝康熙四十七年重修】潍水堤【在昌邑县东五里一名红崖堤宋初筑以防潍河泛溢明隆庆三年水溢増修　本朝顺治十八年康熈五十一年五十五年雍正十年屡加修筑】土龙堤【在昌邑县南三里东接东山西连鳯凰埠一名护城堤明嘉靖间筑】两河堤【在胶州东三十里利渉郷明洪武间廵抚李辅筑堤延袤三十余丈以御沽河新河之水亦曰李公堤】
　　陵墓周逢丑父墓【在昌邑县南太平寰宇记齐顷公以都昌为逄丑父采邑有坟在县南五里】寗戚塜【在平度州西太平寰宇记胶水县寗戚塜在县西六十里俗呼为鸣角阜明统志寗戚墓在平度州西六十里名胜志齐纪云寗戚塜因山为坟有双松盘踞于上】汉义士塜【在即墨县东一百里田横岛中县志世传为五百义士塜】娄敬墓【在胶州西北三十里】庸生墓【在胶州西七里庸村按汉书儒林传作庸生后汉儒林传作庸谭】胶东王墓【在平度州东五十里灵台山下】公孙宏墓【在潍县西元和郡县志北海县公孙宏墓在县西太平寰宇记在潍州西二十里高二丈三尺塜后有泉曰补生泉在程符山东北麓今称为麓台】王吉墓【在即墨县东北】公沙穆墓【在平度州北公沙山之隂】郑康成墓【在高宻县西北五十里元和郡县志郑康成墓在县西七十里】三国魏徐干墓【在潍县东魏书地形志都昌有徐伟长塜太平寰宇记在州东五十一里俗呼为博士塜】唐王君适墓【在平度州西闗外州志唐太宗时将征辽道卒因葬焉相传曰王将军之墓】华盖刘仙人墓【在即墨县东北一里名胜志杜甫诗昔谒华盖君即此其塜年久不培而固牛羊狐兔不入其中】宋蔡齐墓【在平度州北九里】双女塜【在胶州计斤城南】明黄福墓【在昌邑县西三里】
　　祠庙东海神庙【在府城西一十八里祀四海之一也载在祀典汉书地理志临朐有海水祠元和郡县志掖县海神祠在县西北十七里隋大业间建　本朝雍正四年重修】六湾龙神庙【在府城北三十里明统志庑下有潭世传有龙潜焉祈祷皆应】夷齐庙【在潍县孤山有伯夷叔齐二庙元时封爵碑刻存焉　按县志孤山夷齐庙云伯夷避纣居北海之滨后人因祀之统志因之考汉地理志夷齐孤竹　在辽西令吏县今属永平不应在东莱也今永　郡亦有孤山后人或因此而附会其说耳且前古迹太公堂注云即太公避纣所居之处东海北海更不应在一县境内因削去之】晏子祠【在高宻县东南三十里】孙子庙【在昌邑县西三十里齐乘訾城南有孙武庙内有古槐甚竒庙祀孙膑又谓膑食邑都昌】先贤祠【在即墨县学元秦裕伯记略古莘董侯治即墨改建孔子庙以故庙西庑改为先贤祠自战国及两汉以功名著兹土者得九人焉曰即墨大夫者三史逸其名曰安平君田单曰齐王田横曰谏议大夫王吉曰京兆尹王骏曰胶东相王成曰不其令董恢皆假像而祀之】董相祠【在胶州治门东祀汉董仲舒】逢萌祠【在昌邑县西二里明隆庆间改建养志书院今废】我师祠【在府治内祀汉杨震明崔恭】孔融祠【在潍县治内明统志宋政和四年建碑刻尚存王圻续文献通考成化间重修孔融庙増祀北海诸贤】田横庙【在即墨县东一百里】娄敬庙【在胶州西北三十里墓在庙后】郑司徒庙【在高宻县北五十里祀汉郑康成】庸生庙【在胶州西北七里塜在庙傍】四知庙【在昌邑县治东北祀汉杨震又县治南门外亦有杨震祠明隆庆间改建四知书院今废　按今之昌邑于汉为都昌非汉之昌邑也汉旧县在今金乡县界后人以其名同遂建斯庙】阳武侯庙【在胶州治南祀明薛禄】栢栏将军庙【齐乘在胶州北三十里史逸其姓名秦二世时为将韩信下齐假道于栢栏栢栏不忍背秦力战死鄊人哀之立庙祀焉】贫女祠【在平度州东六十里明统志贫女不知何许人世传其夫行戍女裹粮从之夫死遂自杀人为立祠】刘将军庙【在府治东名胜志祀晋东莱太守刘公逸其名有徳于莱郡人祀之有唐许筹碑记】
　　寺观广固寺【在掖县东】妙觉寺【在掖县东南二里】资圣寺【在掖县西南里许山东通志金大定间建有石刻卧佛又西二十五里有广严寺】圎明寺【在平度州西南山东通志唐为普济院金大定间赐今额】观法寺【在平度州东北名胜志汉明帝十年建】石佛寺【在潍县治东南府志宋咸平元年建中有市袋真仪石刻为宋崔白笔苏轼题记】崇圣寺【在昌邑县治东】崇福寺【在昌邑县南十里】洪福寺【在胶州治南】茂林寺【在胶州南四十里北齐建】王泉寺【在胶州南九十里元太定五年建】黔陬寺【在胶州西南七十里名胜志黔陬城今为黔陬寺】慈云寺【在胶州治西唐大顺元年建】感化寺【在高宻县治东北】庆成寺【在即墨县治东元太定元年建】兴国寺【在即墨县东】禅窟院【在平度州东五十里】逍遥庵【在掖县东南七里】先天观【在掖县东二十里府志大基山道士谷后魏郑文公修真于此仙去丹灶棊局印石宛然元至元间赐额】青罗观【为真人邱处机道塲观在府城南名迎祥观】徳真观【在平度州治东北】云台观【在平度州两髻山】太微观【在胶州城南元中统间建】迎真观【在即墨县治南元元统间建】万夀宫【在掖县东南十五里寒固山下】玉清宫【在潍县治北山东通志元至正二年邱长春弟子尹清和建长春有贻清和书石刻存焉】王母宫【在昌邑县东二里东山西麓下】紫薇宫【在昌邑县南三里】玉真宫【在昌邑县西北金太和中建】延真宫【在昌邑县东北四十里】黄石宫【在即墨县东南六十里劳山下又聚仙宫在劳山下】上清宫【在即墨县大劳山齐乘五代末华盖仙人识宋太祖于侧微宋人为建此宫】
　　名宦汉董仲舒【广川人武帝时使相胶西王胶西王闻仲舒大儒善待之仲舒正身以率下数諌争教令国中所居而治】阙门庆忌【邹人申公弟子为胶东内史申公弟子为博士者十余人周霸胶西内史徐偃胶西中尉其治官民皆有防节】王成【不知何郡人也为胶东相治甚有声劳来不怠流民自占八万余口宣帝下诏褒之赐爵阙内侯】张敞【河东平阳人宣帝时渤海胶东盗贼并起敞自请治之征拜胶东相敞至胶东明设购尝开羣盗令相斩捕除罪吏追捕有功上名尚书繇是盗贼解散国中遂平】薛宣【东海郯人元帝时不其丞琅邪太守赵贡行县见宣甚説其能迁乐浪都尉丞】童恢【琅邪姑幕人和帝时不其令吏人有犯违禁法辄随方晓示若吏称其职人行善事者皆赐以酒肴之礼以劝励之耕织种牧皆有条章一境清静牢狱无囚流人归者二万余户青州举尤异迁丹阳太守】杨震【宏农华隂人安帝时迁东莱太守道经昌邑王宻懐金十斤以遗震曰暮夜无知者震曰天知神知我知子知何谓无知宻愧而出】吴祐【长垣人桓帝时迁胶东侯相政惟仁简以身率物民有争诉者辄闭閤自责然后断其讼吏人懐而不欺啬夫孙性私赋民钱市衣以进其父父怒曰有君如是何忍欺之促归伏罪安邱男子母邱长道遇醉客辱其母长杀之而以械自系祐问长有妻子乎对曰有妻未有子也即逮长妻到使同宿狱中妻遂懐孕至行刑长泣谓母曰若妻生子名之吴生属儿以报吴君祐在胶东九年迁齐相】杜密【阳城人桓帝时北海相宦官子弟为令长有奸恶者辄捕案之行春到高密县见郑康成为乡佐知其异噐即召署郡职】第五种【长陵人永夀中拜高宻侯相是时徐兖二州盗贼羣辈高宻在二县之交种乃大储粮稸勤励吏士贼闻皆惮之桴鼓不鸣流民归者嵗至数千家以能换为卫相迁兖州刺史】王修【营陵人初平中守高宻令高宻孙氏素豪侠民有相刧者贼入孙氏吏不能执修将吏民围之孙氏惧乃出贼由是豪强慑服时胶东多贼冦复令修守胶东令胶东人公沙卢宗强自为营堑不肯应发调修独将数骑径入其门斩卢兄弟公沙氏惊愕莫敢动修抚慰其余由是冦少止】晋石苞【南皮人明帝时厯东莱琅邪太守所在皆有威恵】南北朝魏崔挺【安平人太和中光州刺史风化大行高祖幸兖州召挺赴行在所问以临边之略顾谓侍臣曰拥旄者皆如此何忧哉及散骑常侍张彜巡行风俗谓曰彜受使省方采察謡讼入境观政实愧清使之名掖县有人自称得一美玉藏之海岛埀六十嵗欣逢明治今愿奉之挺不受景明初见代老防涕泣追随缣帛赠送挺悉不纳既卒光州故吏莫不悲感共铸八尺铜像于城东广固寺】杨逸【华隂人明帝末光州刺史时灾俭连嵗逸欲以仓粟赈给而所司惧罪不敢逸曰以此罪吾所甘心遂出粟然后申表又于州门造粥饲之齐者以万数逸为政爱人尤憎豪猾广设耳目善恶毕闻其兵出使下邑皆自持粮人或为设食者虽在闇室终不敢进咸言杨使君有千里眼那可欺之在州政绩尤美】李元忠【平棘人太平中光州刺史时州境灾俭人皆菜色元忠表求赈贷被报听用万石元忠以为少遂出十五万石以赈之事讫表陈朝廷嘉而不责】隋高劢【渤海蓚人齐清河王岳之子开皇中光州刺史上取陈五策】宇文恺【本朔方人徙京兆高祖时拜莱州刺史甚有能名】唐王义方【涟水人显庆初以御史贬莱州司户叅军嵗终不复调往客昌乐聚徒教授】窦琰【中宗时北海令甚有治声穿渠引白狼水曲折三十里以溉田时号窦公渠】崔神庆【武城人武后时累迁莱州刺史以厯官有佳政擢拜并州长史】五代梁张归霸【清河人光化初莱州刺史有威恵】顔衎【曲阜人龙徳中授北海主簿以治行闻】周李万超【太原人太祖时莱州团练使连移崭登二州所至有善政】宋许仲宣【青州人太祖时知北海军仲宣度其山川形势可以为州郡因画图上之遂升为潍州】杨美【文水人建隆初北海军使政尚简易民皆徳之及召还民数百诣阙乞留】李斌【青州人淳化中领莱州团练使勤于政理人服其清慎】曹玮【灵夀人干兴初知莱州玮以宿将为丁谓所忌即日上道从弱卒十余人不以弓韔矢箙自随】郭劝【须城人仁宗时通判莱州州民霍亮为仇人诬罪死吏受赇传致之劝为辨理得免】张掞【厯城人明道中知掖县民诉旱于州拒之掞自奏闻诏除登莱税】张焘【临濮人仁宗时知维州维多圭田率计亩征绢而蠲河役焘不肯踵例废法还其役入绢于旧五之四命吏曰是但知守已而已无妨后人勿着为式】仇悆【益都人徽宗时为高宻丞摄县事剖决如流事无淹滞民至懐饼饵以俟决遣猾吏杨盖每隂疏令过胁持为奸悆暴其罪黥之无不恱服州阙司録命悆摄事既行邑氓万余邀留至拥归县廨冦起莱宻间戒其党无犯高宻境民赖以安】宗泽【义乌人知掖县部使者得防市牛黄泽报曰方时疫疠牛饮其毒则结为黄今和气横流牛安得黄使者怒欲劾邑官泽曰此泽意也独冲以闻】韩浩【安阳人丞相琦孙守潍州建炎初金兵攻城浩率众死守城防力战死通判朱庭杰身被数箭亦死权北海县丞王允功司理叅军王荐皆全家防殁浩特赠三品官官其家三人庭杰允功荐各官其家一人】金刘仲洙【宛平人明昌初为定海军节度使嵗饥仲洙表请开仓未报先为赈贷有司劾之罪以赎论】王维翰【龙山人贞祐初定海军节度使至镇无兵备邻郡皆望风奔溃维翰以孤城不可守乃纵百姓避难率吏民愿从者奔东北山结营自守力穷被执不肯防妻姚氏亦与俱死诏赠通奉大夫姚氏芮国夫人谥贞洁】元刘秉恕【邢州人至元初为莱州总管有死囚六人狱已具秉恕疑之详谳得其实六人赖以不死所至俱有恵政】明赵礼【洪武人知胶州胶为商舶辐辏之地吏多倚税为奸礼禁絶之逺近皆恱服凡州之城郭公署学宫坛壝皆礼所建置】吴履【兰谿人洪武中知潍州山东民多以牛羊代税履与民计易以输粟潍人徳之居潍二年以爱民为本有讼召而面直之不忍置于狱狱屡空】马伯行【洪武中昌邑县丞亷洁自守布衣粝食澹如也其妻子乘间言公居官乃澹薄如是伯行怒曰尔欲使我为善耶欲使我为非耶】王真【嶅山卫指挥永乐中妖贼唐赛儿率党众围诸城真率兵一百五十人击贼众尽戮之械首恶送京师擢真都指挥佥事】仇镇【汾西人正统中知胶州胶州地咸沟民多逋逃居者有包纳之累镇奏除荒地三千九百余顷蠲税粮一万七千余石嵗为定额其后租税易完田野日辟】崔恭【广宗人正统中擢莱州知府循行属邑奨善良去贪暴増缮学宫勤诸生训课又善辨寃狱嵗大旱蝗亲督捕焚瘗发仓赈贷奏免逋租全活甚众莱人歌颂比之汉杨震】萧昱【山隂人成化中知髙宻县招流亡为铸农器使耕旷地縁河修堤濬沟人得尽力耕垦卒于官百姓号泣送之】李楘【任邱人宏治中知莱州府捕刧盗六十余人招徕流亡数千人时勾稽屯地多议牧马于莱楘力争获免民饥辄发粟施粥暇则修葺学舍励诸生以行业莱人为刻石颂徳】蔡显【蔡州卫人正徳中本卫指挥佥事土贼入境显御之兵溃与三子淇英顺俱战死事闻赠显都指挥佥事淇等并赠官】雷子坚【绥徳州人正徳中知平度州值土冦刧掠缮城池治噐械贼引去州赖以全】于仕廉【金坛人万厯中任分守莱州海右道叅议以倭警与莱州守王一言掖县令卫三省筑郡城备守御后李九成防莱州攻围七月城坚不破莱人追徳之为刋其莱城议略行世】沈九畴【鄞县人万厯中分守莱州海右道叅议平度饥民鼓煽九畴单车赴之擒治渠魁事赖以定】朱万年【黎县人崇祯中知莱州府叛将李九成等防登州率众犯莱被围数月贼诡乞防万年往受为贼所执万年曰尔执我无益可以精骑从我呼守者出防贼果以五百骑拥至城下万年大呼曰我被擒誓必死贼精鋭尽在此急发炮击之炮发贼死过半万年遇害事闻赠太常卿赐祭有司建祠官其子】陈所闻【文安人崇祯中知平度州李九成攻州城所闻率众死守城破不屈遂遇害事闻赠太仆鄊廕子入监】卢宏引【广平人崇祯中平度州州同署知州事　大兵下平度宏引死之同时殉者吏目房增伟】李萃秀【束鹿人崇祯中知昌邑县　大兵下昌邑萃秀死之】
　　本朝徐大用【奉天人任莱州府知府清廉恵民寻以叅议道分守莱州顺治十年胶镇海时行为逆逼大用冋入海不从遂遇害州人建悯忠祠祀之】李煌【宣城人为莱州推官海时行为逆召之煌至大骂不屈死】吴友名【商邱人顺治十年任胶州营逰击时鉴于海逆之变严肃队伍辑和兵民与守土官协衷抚恤尽力保障后陞即墨营叅将与胶唇齿相依前后凡五年恩泽沾溉民至今感颂之】康霖生【磁州人康熈初任即墨县知县清厘赋役夙顿除城北向系旷野无居民霖生捐俸为立防市不数年阛阓栉比邑资保障焉】卢豫【镶红旂举人康熈五年任潍县知县留心民事常单骑走田野间咨询疾苦遇士子则讲论终日人不知其为长吏也在任六年潍人感而祀之】
　　人物汉盖公【胶西人恵帝初曹参为齐丞相闻盖公善治黄老言使人厚币请之盖公为言治道参于是避正堂舍盖公焉】王仲【不其人好道术明天文诸吕作乱齐哀王襄谋发兵而数问于仲及济北王兴居反欲委兵师仲仲惧祸及乃浮海东奔乐浪山中】王吉【字子阳臯虞人少好学明经举贤良为昌邑中尉王好逰猎吉上疏諌甚得辅弼之意久之霍光迎昌邑王吉即奏书戒王王既废昌邑羣臣皆诛惟吉与龚遂以忠直数諌得减死复征博士諌议大夫上疏言得失宣帝以其言迂濶不甚宠异遂谢病归吉与贡禹为友世称王阳在位贡公弹冠言其取舍同也元帝初即位遣使者征贡禹与吉吉年老道病卒上悼之复遣使者吊祠云】费直【字长翁东莱人治易为至单父令长于卦筮亡章句徒以彖象系辞十篇文言解说上下经】庸生【胶东人孔氏有古文尚书孔安国以授都尉朝都尉朝授庸生庸生授清河胡常少子】房鳯【字子元不其人以射策乙科为太史掌故太常举方正为县令都尉王根荐鳯明经通达擢为光防大夫迁五官中郎将刘歆白左氏春秋可立哀帝以问诸儒皆不对鳯移书责让太常博士上出鳯九江太守至青州牧】王骏【吉子初吉兼通五经能为驺氏春秋以诗论语教授好梁邱贺说易令子骏受焉骏以孝亷为郎左曹陈咸荐骏贤父子经明行修宜显以励俗光禄勲匡衡亦举骏有专对才迁諌议大夫帝欲大用之出骏为京兆尹试以政事寻为御史大夫卒子崇以父任为郎厯刺史郡守治有能名累官大司空封扶平侯谢病乞骸骨避王莾也】郑崇【字子防高宻人少为郡文学史至丞相大车属傅喜为大司马荐崇哀帝擢为尚书仆射数求见諌争上初纳用之每见曵莗履上笑曰我识郑尚书履声久之上欲封祖母傅太后从弟商崇諌又以董贤贵宠过度諌由是重得罪尚书令赵昌奏崇与宗族通疑有奸上责崇曰君门如市何以欲禁切主上崇对曰臣门如市臣心如水愿得考覆上怒下崇狱穷治死狱中】逢萌【字子庆都昌人家贫为亭长既而叹曰大丈夫安能为人役哉遂去之长安学通春秋经避王莾解冠挂东都城门归弃家属浮海客于辽东光武即位乃之琅邪劳山养志修道人皆化其徳后诏书连征不起以夀终】王扶【字子元掖人少修节行客居琅邪不其县所止聚落化其徳国相张宗谒请不应太傅邓禹辟不至后拜议郎会见恂恂似不能言扶性沈正不可干以非义当世髙之永平中刘复着汉徳颂盛称扶为名臣云】公沙穆【字文乂胶东人家贫贱习韩诗公羊春秋尤锐思河洛推歩之术居建成山中以林阻为室时暴风震雷有声于外呼穆者三顷自牖而入音状甚怪穆诵经自若时人竒之后举孝亷以高第为主事累迁辽东属国都尉善得吏人欢心六子皆知名】王章【宇伯仪曲成人八厨之一也位少府卿】郑康成【髙宻人崇八世孙少为鄊啬夫不乐为吏西入闗事扶风马融三年辞去融喟然曰郑生今去吾道东矣家贫客东莱学徒数千百人及党事起遂隐修经业杜门不出国相孔融洁敬之为特立郑公卿通徳门表绍总兵冀州举康成茂才表为左中郎将皆不就后逼使随军不得已载病到元城县卒自郡守以下尝受业者缞经赴防千余人康成所注凡百余万言经传洽熟称为纯儒齐鲁间宗之子益恩孔融举为孝廉及融为黄巾所围益恩赴难陨身】三国魏王基【字伯舆曲成人少孤叔父乔抚养甚笃基亦以孝称黄初中察孝廉除郎中擢中书侍郎明帝盛修宫室上疏諌累官荆州刺史击吴移其防民置夷陵县高贵郷公即位封常乐亭侯母邱俭文钦作乱以基为行监军进兵逼项钦众遂败封安乐鄊侯上疏求分户二百赐叔父乔爵闗内侯以报恩有诏特听诸葛诞反基以本军行镇东将军事淮南定进封东武侯卒追赠司空谥曰景侯　按旧统志登州府人物载三国王基考登州府所属招逺县为汉曲成属东莱郡在今县治之西四十里元魏以其地置东曲成而汉之曲成县厯三国晋俱为郡治后分为西曲成省入掖县王基本三国时人似当载入掖县今从志内王章例改入莱州府】晋刘毅【字仲雄掖人防有孝行厉清节魏末辟司都官从事京邑肃然咸宁初为司校尉紏正豪右时人方之诸葛丰盖寛饶毅夙夜在公言议切直为朝野所式瞻然以峭直故不至公辅年七十告老以光禄大夫归第卒武帝抚几惊曰失吾名臣不得生作三公即赠仪同三司】刘暾【毅子字长升正直有父风平帝时累官侍御史武库焚尚书郭彰率百人自卫而不之救暾正色诘之彰伏不敢言迁太原内史赵王伦假征虏将军不受与三王共举义恵帝复阼为左丞正色立朝三台清肃五为司允协物情王弥入洛百官殱焉弥以暾鄊里宿望故免于难后至东阿为石勒防骑所获遂遇害】刘敏元【字道光北海人厉已修学好星厯隂阳术数永嘉末自齐西奔同县管平年七十余随敏元西行及荣阳为盗所刧敏元已免乃还谓贼曰此公孤老敏元请以身代有一贼瞠目叱曰吾不放此公忧不得汝乎敏元奋剑曰吾岂望生耶当杀汝而后死前将斩之盗长遽止之而相谓曰义士也害之犯义乃俱免之后仕刘曜为中书侍郎太尉长史】南北朝北齐赵僧岩【北海人寥廓无常人莫能测刘善明为青州欲举为秀才大惊拂衣而去后栖迟山谷常以一壸自随一旦谓弟子曰吾今夕当死至夜果亡时人以为知命】周唐永【平夀人少有将帅才读班超传慨然有万里之志正光中为北地太守永善驭下士人竞为之用在北地四年与贼数十战未尝败北永所营处至今犹称唐公垒也累加卫将军封平夀伯卒赠司空子陵少习武艺颇闲吏职位大都督应州刺史车骑大将军仪同三司陵子悟美风仪博渉经史文咏可观周大象中位至内史下大夫汉阳公】唐瑾【永子字附璘年十七周文闻其名因召拜尚书员外郎累迁尚书右丞吏部郎中于时魏室播迁庻务草创朝章国典瑾并参之迁户部尚书转吏部于谨南伐江陵以为元帅府长史军中谋略多出瑾焉江陵既防衣冠仕伍并没为仆瑾察其才行有片善者辄议免之军还唯载书两车归论功进爵为公屡进司宗中大夫兼内史卒谥曰方瑾性方重有风格又好施与禄赐常散之宗族朝野称之】隋叚文振【北海人少有膂力胆气过人性刚直明达时务为宇文防亲信授中外府兵曹武帝攻齐海昌王尉相贵于晋州文振有力焉后归高祖伐陈授大将军大业初以功进位右光禄大夫辽东之役卒于师赠尚书右仆射北平侯谥曰襄】松赟【北海人性刚烈重名义为石门府队正大业末贼杨厚来攻北海县赟轻骑觇贼为厚所获厚令赟谓城中云郡兵已破冝早归防赟伪许之既至城下大呼曰我官军觇贼贼邂逅被执非力屈也今官军大来贼徙寡弱旦暮擒剪不足为忧贼以刀筑赟口斩断其腰城中望之莫不流涕北海卒完户曹郎郭子贱上表奏之赠朝散大夫本郡通守】高构【字孝基北海人好读书工吏事弱冠仕齐齐灭周以为许州司马高祖时吏部侍郎以公事免大业初复位时为吏部者多以不称职去官惟构最有能名所举社如晦房乔等后皆自致公辅论者称构有知人之鉴】唐张允济【北海人仕隋为武阳令以爱利为行举政尤异迁高阳郡丞郡缺太守独统郡事吏下畏悦贞观初迁刑部侍郎后封武城县男擢幽州刺史】蒋钦绪【胶水人工文辞擢进士第累迁太常博士中宗始亲郊国子祭酒祝钦明建言皇后应亚献诏礼官议众曲意阿侚钦绪独抗言不可诸儒壮其节开元中以御史中丞録河南囚宣慰百姓赈穷乏徙吏部侍郎厯汴魏二州刺史卒性孤洁自守椎与贾曽郭利贞相友云】蒋沇【钦绪子博学少有名以孝亷授洛阳尉迁监察御史与兄演溶弟清俱为才吏有名天宝间沇累迁大理卿持法明审徳宗出奉天沇奔行在为贼所拘欲诿署伪职沇絶食不应命窜伏里中不复见京师平乃出擢右防骑常侍卒】蒋清【沇弟举明经中第调巩丞东京留守李憕贤之表为判官与憕同死安禄山乱赠礼部侍郎太和初追谥曰忠】郭航【莱州人李师道叛郭昈为缯书藏衣絮间使航间道见李愿请兵贼愿白诸朝不得报航还昈所未几师道召航昈疑事露欲引决航曰事觉吾独死君无患卒自杀】宋王廷义【掖人开宝二年领横州团练使从征太原亲鼓士乗城矢中其脑而卒赠建雄军节度】鞠常【字可久高宻人少好学善属文汉干祐进士开寳中擢著作佐郎时任此官者惟常与杨徽之李若拙赵邻几四人皆有名于时】徐承珪【掖人糿失父母与兄弟三人及其族三十口同甘藜藿衣服相让厯四十年不改其操所居崇善邹缉俗里木连理瓠异蔓同实干徳初诏改鄊名义感里名和顺】吕升【莱州人父权失明剖腹探肝以疗父疾父复能视而升不死淳化中下诏赐粟帛】祁暐【字坦之胶水人淳化进士天禧中知潍州母卒州城南暐就坟侧构小堂号泣守防蔬食经六冬有白乌白驰绕坟侧州人异之以状闻诏赐帛粟令长吏每月存问】蔡齐【字子思其先洛阳人曽袓绾为胶水令因家焉齐举进士第一仪状俊伟举止端重真宗见之顾宰相冦凖曰得人矣诏金吾给七驺传呼以宠之状元给驺自齐始也仁宗时累迁侍读学士太后修景徳寺命齐为记齐久之不上钱惟演附丁谓枢宻题名辄削去冦凖姓氏齐言于仁宗遽令磨去拜礼部侍郎叅知政事卒谥文忠齐方重有风采性谦退不妄言有善未尝自伐所】
　　【荐厐籍杨偕刘随叚少连后率为名臣】孙祖徳【字延仲北海人中进士及第累官至尚书屯田贠外郎通判西京留守司方冬苦寒诏罢内外工作而钱惟演督修天津桥格诏不下祖徳曰诏书可稽留耶卒白罢役入为殿中御史请章献太后还政遂擢知諌院言郭后不当废获罪久之迁天章阁待制累除吏部侍郎致仕卒】宋搏【字鹏举掖人开寳中得第累迁司封员外郎河东转运使在任凡十一年经制漕运以干治称连徙他州郡辄乞留累秩刑部郎中使辽防疾辽主以车迎之二年卒】吴奎【字文长北海人性强记于书无所不读举五经策贤良方正入等擢太常博士厯枢宻副使神宗初叅知政事有御史中丞王陶以论事抵韩琦奎状其过陶疏奎阿附出知青州司马光諌曰奎名望清重今为陶绌奎恐大臣皆不自安乃召归中书及琦罢相奎竟出知青州卒谥文肃】林广【莱州人以捧日军卒累厯战功拜卫州防御使马军都虞侯为人有风义轻财好施学通左氏春秋临事持节长于料敌以智损益八阵图又撰约束百余条列上边地颇椎行之其名声闻于西夏】王仲寳【字噐之高宻人初为刑部史补章邱尉以捕盗有功厯官东上閤门使元昊寇延州仲寳将兵至贺兰谷败蕃将罗逋于长鸡岭迁泾原总管安抚司副使兼管勾秦鳯路军马事与西战六盘山俘馘数百人时任福大败好水川别将朱観被围仲寳以兵救之徙环庆路副都总管再徙澶州范仲淹以仲寳武干未衰奏留之明年除左屯卫大将军致仕卒】蔡延庆【齐从子字仲逺中进士第拜授天章阁待制秦鳯等路都转运使以应办熈河军须功进龙图阁直学士王韶进师河州断其归路延庆檄兵赴救解去韶入朝延庆摄熈帅元夕张灯乘隙伏兵北阙下遣其种二十九人伪请来属将举火内应延庆觇知悉斩以狥伏者宵溃厯官工部吏部侍郎延庆有学问平居简黙遇事能别白是非所至有恵政既为伯父齐后齐晚得子乃归其宗籍家所有付之莱人义焉】刘閴【字静叔北海人以拳力为军校从文彦博讨贝州议者欲穿地道入阗曰空地积土贼且知之城濒河若昼囊土而夜投诸河宜无知者彦博以为然穴成閴持短兵先入众始从登陴引防而上迟明师毕入贝州平功第一屡擢冀州驻泊总管以左金吾大将军致仕】侯防【字元功高宻人进士及第屡擢殿中侍御史星变求言防疏十事徽宗有大用意西将髙永年死于帝怒亲书五路将帅姓名敇防往秦州逮治既至奏释刘仲武等不问累进尚书左丞中书侍郎忤蔡京罢知亳州宋江冦京东防上书言不如赦江使讨方腊以自赎帝曰防居外不忘君忠臣也命知东平府未赴而卒】綦崇礼【字叔厚髙宻人后徙潍之北海防頴迈十嵗能作邑人墓铭登重和元年上舎第高宗时召试政事堂为制诰三篇不淹晷而就辞翰竒伟拜中书舎人除吏部侍郎兼权直学士院时省曹簿书残毁几尽崇礼执铨法熟于典故吏不得容其私寻除翰林学士凡所撰诏命数百篇深得代言之体以寳文阁直学士知绍兴府金人入侵崇礼得便冝行事七州晏然期年上印绶退居台州卒】周中【潍州人建炎中金兵攻城中率家人乘城拒守中弟辛尽散其财以享战士城陥中阖门百口皆死绍兴中赠官朝议大夫】辛次膺【字起季莱州人防孤俊慧力学甫冠登政和进士第累迁吏部郎高宗召见首言敕世之上敇所奏榜朝堂擢右正言屡劾秦桧妻兄王仲嶷王防章留中求去除直秘阁湖南提刑桧死屡起擢擢给事中每章疏出天下韪之厯拜叅知政事以疾力祈免除资政殿学士提举洞霄宫次膺孝友清介立朝蹇谔仕宦五十年无丝毫挂吏议为政贵清静先徳化所至人称其不烦善属文尤工于诗】金锡占晖【字仲明其先附于辽后家莱州晖慷慨有志略辽季授礼宾副使领莱隰迁润四州屯兵天辅六年防仍领其众宋人乘间防海州帅府以登莱沂宻四州委晖经画敌无敢窥其境者为定海军节度使迁尚书右丞累封荣国公薨　锡占晖旧作赤盏晖今译改】徒单克宁【本名习显其先金源县人后占籍莱州克宁资质浑厚寡言笑善骑射有勇略大定初厯左翼都统讨辽辽平除太原尹寻治兵伐宋遂取楚州兵罢屡擢枢宻副使世宗幸上京克宁留辅太子行左丞相事太子薨克寕严饬禁卫章宗时为郡王克寕召太子侍读完顔匡谨视勿去左右世宗还京师表请立皇太孙以系天下望世宗叹曰社稷臣也封延安郡王章宗立累进太师封淄王薨遗表言不及私谥曰忠烈配享世宗章宗庙廷图像衍庆宫】元王国昌【高宻人初为胶州千户中统初入觐世祖察其能迁左武卫亲军千户召问军旅之事奏对甚悉帝嘉之人有上书言高丽境内黒山海道至宋境为近帝命国昌往视之泛海千余里风涛汹涌从者恐勧还国昌神色自若遂至黒山乃还防有使入日本命国昌屯于高丽之义安郡以为援卒于军】张缉【字士明胶州人性孝友能诗文至正中领鄊荐由泽州儒学正转防州幕职弃之养亲居扬州防乱贼突入卧内举枪欲刺母姬氏缉以身蔽枪中缉脇三日而死】明隋赟【字从礼即墨人洪武初授英山主簿擒陈友谅余孽王玉儿送京师太祖召见赐宴劳之累擢广东按察使】侯庸【字景中平度州人生七嵗父坐事谪闽南稍长母告之庸悲痛誓赎父罪洪武间举进士拜吏科给事中请纳官代父辞甚哀切上闵之诏还其父庸至谪所迎归寻陞吏部侍郎】吕让【字克逊平度州人洪武进士官行人使安南国王馈黄金及诸货币譲却之曰尉佗以区区之越与天子抗衡是召祸者也陆贾受金以分诸子是苟利者也王顾以尉佗自处而以陆贾处人何其陋也后擢御史终陜西佥事】邓燧【高宻人洪武举人任南和教谕署县事燕兵起坚城固守后坐谪戍兴州以死】薛禄【胶州人起行伍从成祖起兵功最着累擢右都督封阳武侯仁宗立加太子太保予世劵宣宗时加太保卒赠鄞国公谥忠武禄有勇而好谋纪律严切又善抚士卒人乐为用岿然为时宿将】张信【字彦实掖县人以孝行闻永乐初命为尚书司丞陞少卿】
　　【凡上表奏翰林书辞用宝函封毕授尚宝以髹版夹护然后行一日所上髹版内夹敝故纸命召问之其同官教之援翰林以觊幸免信曰不敢自欺况敢欺君父乎廷论以此重之】仪智【字居直高宻人洪武末举耆儒厯知高邮州寳庆府并有声累迁礼部左侍郎久之侍皇太孙讲读智有学行议论必持正年八十致仕卒李子铭字子新厯官兵部尚书兼詹事孝友正直士论许之】黄福【字如锡昌邑人洪武中以太学生厯金吾前卫经厯上书论国家大计太祖竒之超拜工部右侍郎成祖初既郡县交阯命福以尚书兼掌布政按察二司事福在交十九年威恵兼行交人感服仁宗立召还宣徳初交阯复叛命福佐师征之失利交人获福拜且泣护送出境英宗时加少保叅赞南京守备卒福厯事六朝公忠恵恕忧国忘家老而弥笃兵部侍郎徐琦使安南回福与相见石城门外或指安南来者曰汝识此大人否对曰南交草木亦知公名安得不识成化初赠太保谥曰忠宣】戴纶【高宻人永乐中自训导擢礼科给事中简侍皇太孙讲读太孙好驰猎纶数諌争深恨之及即位由洗马擢兵部侍郎又以諌猎忤防出赞交阯军务未几坐怨望逮下诏狱帝亲鞠之纶抗辩立撞死】栾瑄【胶州人正统进士官刑部员外有中贵逮狱同官不敢鞫瑄按之卒置之法众推服寻出知大同府境内晏然】官廉【平度州人成化进士官户部郎中景州有民田万顷界接东宫荘田为内侍冐占遣亷往勘内侍语亷曰田如归我讲读官可得也亷曰以万人命易一官吾所弗能竟以所占田归之民】蓝章【字文绣即墨人成化间进士擢御史屡迁左佥都御史忤刘瑾左迁抚州通判瑾败复起廵抚陜西时蜀保児冦掠汉中章选将练兵殱其首恶余党悉平终南京工部侍郎】李介【字守贞髙宻人成化进士选庻吉士改御史陈时政数事帝多采用之宏治初廵抚宣府厯兵部左右侍郎北冦谋犯大同令介徃督军饷介选将练兵大修戎备先后条上便冝十二事卒赠尚书】毛纪【字维之掖县人成化进士正徳中累迁礼部尚书寻为大学士入预机务武宗南征纪佐杨廷和居守世宗即位录定策功加伯爵再疏辞免嘉靖初帝欲追尊兴献阁臣执奏忤防纪疏救之传防切责遂乞归里纪有学识居官亷静简重卒赠太保谥文简】匡翼之【胶州人成化进士擢御史累官四川副使是时威茂土番冦扰翼之单骑诣营谕以祸福悉归顺以忤刘瑾谪知桐庐县瑾既败起广东按察使】高廸【字允徳胶州人宏治举人厯太仆丞奉使宣大二镇守令赆以金迪却之守臣曰例也廸答曰以却金为例于后不亦可乎时称其亷介】蓝田【章子字玉甫正徳进士擢御史争大礼被杖张璁掌都察院考察其属落职归先后论荐三十余疏终不赴】翟瓒【昌邑人正徳进士授工科给事中有直声出为河南佥事青羊冦反瓉首破贼巢厯陞湖广廵抚平宁邹巨冦以忧归屡荐不起】王邦直【字东溟即墨人嘉靖中由明经为盐山丞上书条奏十事优防褒答平生精研律吕着乐书正声四十卷】刘应节【字子和潍县人嘉靖进士隆庆中以兵部右侍郎总督蓟辽保定军务奏罢永平宻云霸州采矿又议通漕宻云与清军补兵之策一切规画俱防边要政累擢刑部尚书卒】张鲤【字子化胶州人万厯中由明经厯知内鄊芮城二县迁郑府审理宰陆光祖举天下清苦官鲤与焉陞周府长史】王汉【字子房掖县人崇祯进士知高平县调河南屡擒巨冦以计解李自成之围寻授御史监左良玉军救开封追贼朱仙镇连战皆防擢右佥都御史廵抚河南总兵官刘超叛汉宻书请讨为兵部所泄巷战死诏赠兵部尚书建祠致祭】钱祚征【字锡古掖县人崇祯时举人厯官汝州知州荡平土冦民赖以安十四年李自成来冦祚征乗城死守身中流矢骂贼而死　本朝乾隆四十一年赐谥节愍】宋明佐【昌邑人举人抚后母弟友爱备至崇祯十五年　大兵下昌邑死之　本朝乾隆四十一年赐入忠义祠】王曦如【即墨人邑诸生李自成防京师曦如衣冠诣文庙长号再拜以母老不敢即死八月母殁曦如营毕乃自缢　本朝乾隆四十一年赐入忠义祠】何复【字见元平度州人崇祯间进士知高县有却贼功厯知保定府时李自成令其党出固闗正定同知卲宗元集义守城复闻之驰至相与僇力备御贼攻益厉雉堞尽倾火箭中城西北楼复焚死　本朝乾隆四十一年】
　　【赐谥烈愍】髙宏图【字研文胶州人万厯进士官御史天啓初廵按陜西澄清吏治风裁肃然以忤魏忠贤罢职崇祯中厯迁工部右侍郎以争中官张彜宪坐制复削籍归福王时宏图以户部尚书与姜曰广协心辅政为马士英阮大铖所嫉遂谢政流寓会稽后絶粒而卒　本朝乾隆四十一年赐特谥忠直】
　　本朝法寰【号怡云胶州人明天啓进士好读书授徒墨水之滨多所裁成归　本朝为临海令有恵政胶镇海时行叛时寰里居骂贼而死二子爽选皆遇害】张宏范【胶州人庠生家贫授徒至性孝友年五旬乏嗣妻赵氏为置一妾将就寝询知妾故有夫縁被重累不得已自鬻遂危坐违旦即遣还之为士论所推卒祀鄊贤】刘方至【掖县人以恩贡授绍兴府推官清介公明署上虞县事山冦陥城不屈死之】郭琇【字华野即墨人少励志清苦读书深山中康熈庚戍成进士知吴江县循声第一擢监察御史时江南困于水患琇首疏特叅河臣累迁都察院左都御史风纪肃然以事放归田里己夘起副都御史总制湖广请改折南粮奏销绶征减更名田租等疏天下受其赐以五疏乞休卒】蓝润【字海重即墨人顺治丙戍进士自庻吉士厯陟侍从督学江左务防寒畯转福建右叅政值海冦攻榕城率众守之城得完又补广东左叅政招防芦田横水诸冦寻秉臬江南转楚潘坐前罣误事削职归】单烺【字曜灵高宻人乾隆己未进士初知龙门】
　　【县勧民垦种改其专事畜牧之俗民便之厯宛平县迁西路同知复知广平府与铜仁府皆有政声尝言民为邦本爱民即所以报君也在广平日民有议立烺生祠者斥止之民诣署罗拜去铜仁苗民多田土狱烺厘剔宿尝入其巢穴谕勿恃险为患皆感遵约束烺有至性能任事好学工诗着有大昆仑山人集】
　　流寓汉公孙宏【菑川人少家贫牧豕海上今潍县西南二十里程符山之麓有读书台在焉武帝时对策擢第一厯丞相封平津侯】淳于恭【淳于人善说老子清静不慕荣名建武中郡举孝亷司空辟皆不应客隠琅邪黔陬山遂数十年】宋明僧绍【平原鬲人明经有儒术永光中镇北府辟功曹不就隐长广郡崂山聚徒立学】
　　列女晋韦逞母宋氏【不知何郡人家世以儒学称宋氏防防母及长父授以周官音义后徙山东宋氏与夫推鹿车背负父所授书依山东富民程安夀逞时年少宋氏昼则樵采夜则教逞逞遂学成名立事符坚为太常坚悯礼乐遗阙时博士奏宋氏传父业可以传授后生于是就家立讲堂置生员百二十人隔綘纱幔而受业号为宣文君】宋王氏双女【胶州人靖康中从母避乱被执女绐曰纵母还当从汝母既免二女俱赴海而死里人其尸海岸号曰双女冡】金相琪妻栾氏【掖县人琪为司吏贞祐三年红袄贼防掖县琪与栾氏及子俱为所得贼见栾恱之杀琪及其子而诱栾栾奋起以头触贼而仆骂曰我岂为犬彘所汚者哉贼怒杀之追封西河县君谥荘洁】李英妻张氏【潍县人英为监察御史贞祐初元兵取潍州入其家张氏具以所有财物与之既而令张上马曰汝品官妻当复为夫人张曰我死则为李氏鬼顿生不起遂见杀追封陇西郡夫人谥荘洁】明刘伦妻赵氏【胶州人名钱児年十八正徳六年土冦猝至邑赵在室捣衣自如一贼突入欲犯之赵怒以衣杵墼贼遂遇害】马堂妻栾氏【胶州人名弱兰年十七适堂正徳六年土贼入冦以兵胁之弱兰抗声辱骂为贼所害】李栋妻王氏【昌邑人正徳七年土冦至王擕児藏地窖中为贼所获欲汚之威以刀王骂不絶口贼怒系树上支解之】刘山女【昌邑人父山为县隂阳生县遣呼之山适他出戯以手曵女云父不往汝住应之女泣骂曰奴何敢汚我乎因自缢死】王东友妻杜氏【昌邑人年十七归东友甫四阅月值嵗大饥翁姑将嫁之富翁令杜相见杜以头触地泣不从遂潜出投井死】毛乐妻姜氏【掖县人名桂兰年十五未嫁而乐卒姜闻之誓不他适防有求聘者父将夺其志姜遂自缢】孙氏女【平度州人孙伯光女年十四美姿容邻有李太朴者窥其父母他往持刀夜逾垣入其室欲犯之女号泣辱骂不从朴以絮塞口露刃强刼之执衣益坚头已断而手不解事闻旌表】张鸿儒妻江氏【即墨人鸿儒卧病江许以死殉及鸿儒死之日已不食四日矣又越七日饿死】解应科妻江氏【即墨人应科为诸生以病卒江不食数日亦死】
　　本朝王文烺妻郑氏【高宻人文烺邑诸生顺治元年山贼入城焚掠绅士氏不受辱与夫同被杀】于陞妻夏氏【潍县人顺治初陞挈妻孥避山贼之乱道遇贼杀陞夏与仆于忠大骂不絶贼并杀之今称三烈塜】陈三义妻王氏【掖县人未嫁氏失明父以女瞽辞婚三义曰吾聘时未瞽也竟娶之三年而目复明三义客死于外氏闻之曰夫不负吾吾岂负夫者乃自缢又同邑潘琏妻霍氏平度州王能允妻冷氏于广生妻杨氏于养定妻葛氏皆夫死自尽】张可发妻陈氏【潍县人夫死遗一子一女陈守节三年其舅与兄坚欲嫁之陈遂携其女投水死同邑之殉夫死节者李廷斌妻孙氏妾胡氏孔万年妻丁氏宋伸妻高氏张士谔妻魏氏谭昕妻周氏王骝妻周氏胡永基妻王氏夏琮妻徐氏唐希俊妻王氏陈梦契妻吴氏冯廷彦妻王氏刘珍妻吴氏张进才妻王氏刘汲妻程氏昌邑则王慜妻夏氏陈光显妻邵氏于珩妻冯氏王策妻刘氏杨垓妻王氏】栾瑛甫妻髙氏【胶州人海时行叛氏为乱兵所刼大骂不屈死时同邑闻变死难者郭自华妻崔氏栾升妻宋氏栾丈妻髙氏高自卑妻王氏刘仲祥妻郭氏于成龙妾逢氏】单嘉猷妻李氏【高宻人嘉猷惑于谗嬖不同寝食李奉事惟谨夫病祷以身代夫亦愧悔及夫死遂自缢同邑之夫亡死节者李仙品妻高氏单严妻王氏李世深妻单氏李嵘妻刘氏防瑢妻赵氏曹恒吉妻王氏傅廷遇妻单氏孙选妻倪氏赵理妻李氏管植妻高氏范梅妻宋氏姚佃君妻郭氏刘淳妻马氏栾三满妻李氏胶州则韩士楷妻张氏李沅妻薛氏法象曦妻张氏高时妻纪氏纪湄妻宋氏夏大亨妻李氏董之瑛妻李氏雒献图妻张氏匡基盛妻薛氏高玻妻崔氏薛竹兆妻唐氏高昆妻张氏李蕡妻王氏周大椿妻高氏王淇度妻高氏张鳯仪妻郑氏纪于璋妻张氏薛希玠妻赵氏赵伯恭妻李氏张乔年妻高氏谈必中妻杨氏】解玫妻张氏【即墨人年二十玫亡欲以身殉翁曰吾家寒名微不能为汝邀旌典奈何张曰为夫而死岂为旌表而死乎遂自缢又蓝啓先妻吕氏周综潞妻何氏纪防妻王氏王馨妻江氏周昌印妻江氏江大珠妻刘氏牛希昌妻赵氏江浒妻黄氏姜从周妻孙氏宋徳忬妻黄氏孙贞理妻张氏孙日休妻杨氏孙崇妻张氏张宏松妻王氏黄贞复妻张氏黄培妾刘氏江兆錝妻王氏宋绍祖妻孙氏孙肯构妻王氏孙道方妻姜氏周祚晋妻孙氏周乔龄妻孙氏李尔炳妻江氏江范妻寗氏李祯妻孙氏孙应中妻王氏江兆鎏妻周氏黄爵妻迟氏刘汉妻尹氏俱即墨人先后殉夫死节】钱纉美妻李氏【掖县人夫没氏尽检嫁时衣物防给夫之弟妹从容自缢柩前康熈十三年　旌表又同邑周恵言妻霍氏嫁期年而寡有遗腹子抚至十余嵗乃曰吾可以下报夫子矣于夫亡日举酒酧墓自缢死宋之清妻吴氏夫卒家赤贫惟一祖姑与一叔行乞为活氏欲依祖姑守节姑不应氏自缢死监生毛良栋妻李氏夫亡剪髪纳棺中誓从地下旋系帛柩钉而死姜三辰妻赵氏姜亡后七日哭翁姑及母墓还家托所生二女于亲故归雉经于柩侧俱于乾隆年间　旌表又节妇周学古妻黄氏生员赵玉璂妻王氏生员李进妻张氏监生张宗黼妻钱氏武举人谢国典妻张氏生员姜为桢妻王氏孙泂妻王氏邹毓化妻孙氏生员杜珣妻史氏俱于乾隆年间先后旌表】李永杭妻姜氏【平度州人夫亡殉节又同邑节妇生员张典継妻王氏官其志妻窦氏史桂妻戴氏马士杰継妻陈氏贡生戴元澄妻崔氏崔述妻马氏生员马重焕妻叚氏俱乾隆年间先后　旌表】丁岠妻谭氏【潍县人岠亡无子氏誓以身殉翁姑防之严且曰嫂氏方娠若生男当与汝为嗣氏忍泣听之未几娠者生女氏乘隙自缢又刘成祥妻吴氏夫亡殉节又节妇杜良彦妻谭氏及子世昌妻郭氏孙履亨妻于氏三世苦节又吴士良妻张氏刘庆徳妻李氏陈潍城妻王氏丁志妻韩氏韩濬妻王氏郭汝舟妻谭氏秦之标妻李氏谭洽妻张氏王廷瑜妻牟氏俱夫亡守莭于康熈雍正年间　旌表又吕廷绪妻唐氏王之佐妻高氏李佐妻陈氏姜文焕妻姚氏郭鐀妻苏氏程秉正妻裴氏张光宗妻曹氏陈梦骐妻郭氏陈献恂妻王氏胥绪祖妻刘氏田光闾妻赵氏谭之竹妻裴氏王駉妻裴氏李河妻刘氏孙廷枢妻宋氏丁天福妻王氏荘更新妻田氏宋一盛妻刘氏王鲂妻崔氏王世俊妻张氏蒋尔盈妻李氏姜淳夫妻刘氏韩朴妻时氏毕晋妻寗氏稽元荩妻路氏陆诘妻林氏郎大廉妻王氏俱于乾隆年间　旌表】黄徳祥妻郝氏【昌邑县人又同县张廷栋妻李氏于辉妻李氏刘济生妻张氏杨伟妻于氏刘珥妻曺氏俱夫亡守节于乾隆年间　旌表】张续清妻匡氏【胶州人又同邑宋承宗妻王氏邓世釠妻宋氏俱夫亡殉节自经死又仇文玉妻邱氏文玉亲死庐墓病卒氏闻絶粒五日而死杨范妻刘氏夫亡服卤死又樊印昌妻徐氏生员崔为琏妻江氏王之奎妻任氏赵业鸿妻潘氏纪振蛟妻张氏于赓妻高氏王念妻高氏刘荣妻殷氏傅良栋妻张氏法果妻单氏法若选妻叶氏法楠妻张氏刘子琦妻杨氏匡子诜妻尚氏张缙基妻高氏张洪钧妻高氏谭恂妻高氏张允恭妻范氏宋官绪妻王氏邓垓妻李氏宋孝先妻高氏李勲妻高氏烈女迟小嫚俱于乾隆年间先后　旌表】吕景岱妻薛氏【高宻县人氏独居有强暴入室欲汚之不从被镢伤颔额死又同邑王法学妻孟氏邻有恶少调之羞忿自缢俱于康熈雍正年间　旌表又莭妇薛应诏妻范氏生员李継祖妻冯氏生员傅恂初妻綦氏单务嗣継妻秦氏生员王恪先妻单氏俱乾隆年间先后　旌表】江显袓妻郭氏【即墨人夫感时症合巹日夫仅能成礼未几卒氏投缳死距于归方八日耳黄如深妻杨氏夫没自经柩傍又董仁鉴妻袁氏因有恶少调之不从投缳死安仁吉妻韩氏因有强暴欲汚不从服卤死又节妇周效妻孙氏蓝润妻张氏江天发妻周氏正定同知黄奎妾吴氏贡生黄贞彛继妻杨氏周宗汭妻孙氏张廷瑄妻黄氏江芬妻李氏江如珩妻王氏俱乾隆年间先后旌表】
　　仙释唐明净【高宻人少出家后南游天台日至村中化食回值羣虎皆张口闭目若有饥相净乃以匙抄饭纳其口中人皆异之贞観三年旱召净至京祈雨大获甘霖后还义胜寺莫测其所终云】宋徐问真【潍州人有道术与欧阳修善一日求去甚力曰我友罪我与公卿逰修使人送之果有鐡冠丈夫长八尺余俟于道傍以瓢覆酒于掌中以饮忽俱不知所在】
　　土产盐【府境出汉书地理志都昌曲成注俱有盐官金史地理志即墨注有盐塲明统志盐即墨县出地理通释盐官东莱郡曲成县今胶州有石河盐塲掖县有西由盐塲昌邑县有瓦城村盐塲俱设大使治之】石噐【府境出唐书地理志莱州土贡石噐宋史地理志莱州贡石噐齐乘掖县西北斧山出温石可为噐皿明统志温石五色俱掖县出】牛黄【出掖县唐书地理志莱州土贡牛黄宋史地理志莱州贡牛黄明统志牛黄莱掖出】文蛤【胶州昌邑即墨潍县出唐书地理志莱州土贡文蛤宋史地理志莱州贡牡砺】海藻【胶州昌邑即墨潍县出宋史地理志莱州贡海藻明统志海藻胶州昌邑即墨潍县出】绢【潍县出宋史张焘传潍产绢元和郡县志莱州赋绢绵元和郡县志云莱州赋绵】乌头【明统志平度州出　按旧志引元和郡县志莱州赋赀布唐书地理志莱州土贡赀布水葱席附注于此】










　　钦定大清一统志卷一百三十八
&lt;史部,地理类,总志之属,大清一统志&gt;
&lt;史部,地理类,总志之属,大清一统志,武定府图&gt;
&lt;史部,地理类,总志之属,大清一统志,武定府图&gt;
&lt;史部,地理类,总志之属,大清一统志,武定府表&gt;
&lt;史部,地理类,总志之属,大清一统志,武定府表&gt;
&lt;史部,地理类,总志之属,大清一统志,武定府表&gt;
　　钦定四库全书
　　钦定大清一统志卷一百三十九
　　武定府【山东省治东北二百里东西距二百八十里南北距二百七十里东至青州府乐安县界一百四十里西至济南府德平县界一百四十里南至济南府齐东县界八十里北至海一百九十里东南至青州府博兴县界一百五十里西南至济南府临邑县界一百六十里东北至海二百十里西北至直河间府南皮县界一百四十里自府治至　京师七百里】
　　分野天文虚危分野元枵之次
　　建置沿革禹贡兖州之域春秋战国齐地汉属平原郡晋为冀州乐陵国青州乐安国地后魏属乐陵郡北齐废隋改置于南界属勃海郡唐贞观十七年改置棣州天宝元年改乐安郡乾元元年复曰棣州属河南道宋亦曰棣州属河北东路金属山东东路元中统三年置濵棣路至元二年罢以州属济南路明洪武六年改曰乐安州宣德元年平汉王髙煦又改曰武定州属济南府
　　本朝雍正二年升为直州十二年又升为府属山东省领州一县九
　　惠民县【附郭东西距九十里南北距九十五里东至濵州界四十五里西至济南府德平县界四十里南至济南府齐东县界九十里北至阳信县界五里东南至蒲台县界一百二十里西南至商河县界三十五里东北至霑化县治七十里西北至乐陵县治九十里汉置厌次县后改富平侯国属平原郡后汉初曰富平永平五年复曰厌次晋为乐陵国地魏属乐陵郡隋改属渤海郡唐武徳四年属棣州八年州废属沧州贞观元年属德州十七年复于县置棣州天宝元年改乐安郡治乾元元年仍为棣州治五代因之宋大中祥符八年移置阳信县于厌次故城金元因之明洪武元年省入州宣德元年汉王髙煦反宣宗亲征执之北去改武定济南府　本朝因之雍正十二年置恵民县为武定府治】青城县【在府东南六十里东西距二十八里南北距三十里东至青州府髙苑县界二十里西至济南府齐东县界八里南至济南府邹平县界十二里北至恵民县界十八里东南至济南府长山县治九十里西南至济南府章邱县治一百里东北至濵州治九十里西北至恵民县治九十里汉置东邹县属千乘郡后汉省晋复置邹县属乐安国宋省后魏为临济县地唐宋为邹平县地元太宗七年置青城县属济南路中统中改属陵州至元二年又属河间路明洪武二年省入邹平齐东二县十四年复置属济南府　本朝因之雍正十二年改属武定府】阳信县【在府东四十里东西距九十里南北距五十里东至霑化县界三十五里西至济南府德平县界五十五里南至恵民县界三十五里北至海丰县界十五里东南至濵州界四十里西南至商河县界六十里东北至海丰县界十五里西北至乐陵县界五十里汉置阳信县今在海丰县界属勃海郡后汉省延光元年复晋改属乐陵国北齐始徙置于今县界隋开皇六年于县置棣州大业二年改曰沧州寻改为勃海郡唐武徳四年复置棣州后寻废还属沧州贞观十七年改置棣州于厌次以阳信为属县宋元因之明属济南府　本朝因之雍正二年分属武定州十二年改属武定府】海丰县【在府东北六十里东西距三十八里南北距一百五十五里东至霑化县界二十五里西至河间府庆云县界十三里南至阳信县界五里北至大沽河海口一百五十里东南至阳信县界八里西南至乐陵县治七十里东北至霑化县界九十里西北至天津府盐山县界九十里汉置阳信县属勃海郡后汉初省延光元年复置晋改属乐陵国后魏因之北齐徙废隋为无棣县地五代周显徳五年分县南置保顺军宋治平中又移无棣县治保顺军仍属沧州元初割县之半属棣州曰东无棣县明永乐中避讳改曰海丰后属武定府　本朝因之雍正十二年属武定府】乐陵县【在府西北九十里东西距七十五里南北距八十五里东至阳信县界三十五里西至河间府宁津县界四十里南至商河县界七十里北至天津府盐山县界二十五里东南至恵民县界四十里西南至济南府徳平县治八十里东北至河间府庆云县界二十五里西北至河间府南皮县界五十里汉置乐陵县属平原郡为都尉治后汉建安末置乐陵郡晋初移郡于厌次以乐陵为属县后魏初于县置义兴郡太和中罢仍移乐陵郡来治隋开皇初郡废属勃海郡唐武德四年属棣州六年属沧州厯宋金元不改至明洪武初改属乐安州后属武定州　本朝因之雍正十二年属武定府】商河县【在府西南九十里东西距一百四十里南北距二百里东至恵民县治八十里西至济南府临邑县治六十里南至济南府济阳县治九十里北至乐陵县治一百一十里东南至济南府齐东县治九十里西南至临邑县界七十里东北至阳信县界七十五里西北至济南府徳平县治五十五里汉置朸县属平原郡后汉省隋开皇十六年改置滳河县属勃海郡唐武德四年改属棣州八年还属沧州贞观元年属徳州十七年仍属棣州宋改曰商河金元因之明属济南府　本朝因之雍正二年分属武定州十二年属武定府】濵州【在府东九十里东西距七十五里南北距五十八里东至利津县界三十五里西至惠民县界四十里南至蒲台县界二十八里北至霑化县界三十里东南至利津县界四十里西南至青城县治九十里东北至霑化县界三十里西北至阳信县界三十五里汉千乘郡湿沃县地晋魏属乐陵郡隋为勃海郡蒲台县地唐垂拱四年始析置勃海县属棣州五代周显徳三年始于县置濵州宋大观二年赐名勃海郡属河北东路金属山东东路元初别为濵棣路至元二年省属济南路明洪武初省勃海县入州属济南府　本朝雍正二年升为直棣州十二年改属武定府】利津县【在府东一百五十里东西距六十里南北距一百三十里东至青州府乐安县界四十里西至濵州界二十里南至蒲台县界十里北至海一百二十里东南至青州府博兴县界三十里西南至蒲台县界二十五里东北至海一百二十里西北至霑化县界三十里汉千乘郡湿沃县地隋勃海郡蒲台县地唐棣州勃海蒲台二县地宋属滨州金明昌三年始升永利镇置利津县属濵州元明因之　本朝雍正十二年属武定府】霑化县【在府东北七十里东西距九十五里南北距四十五里东至利津县界八十里北至海丰县界十五里东南至濵州三十里北至海丰县界十五里东南至濵州界三十五里西南至惠民县界六十里东北至海一百四十里西北至海丰县界二十五里汉千乘郡湿沃县地隋勃海郡蒲台县地宋庆厯三年始升招安镇为县熙寕六年省入勃海元丰二年复置属濵州金明昌六年改曰霑化元明因之本朝雍正十二年属武定府】蒲台县【在府东一百二十里东西距七十里南北距三十七里东至青州府乐安县界六十里西至濵州界十里南至青州府髙苑县界三十五里北至濵州界二里东南至青州府博兴县界三十里西南至青城县界五十里东北至利津县治六十里西北至濵州界五里汉置湿沃县属千乘郡后汉省魏复置晋属乐陵郡后魏因之北齐废隋开皇十六年改置蒲台县属勃海郡唐武徳初属邹州八年州废属淄州贞观六年省入髙苑七年复置十七年割属棣州五代周显徳中属濵州宋大中祥符五年省金复置仍属濵州元中统五年改属般阳路明初还属濵州　本朝雍正十二年属武定府】
　　形势四际广平中区特起为用武之地【通志】南连青济北接沧瀛左环渤海右拱平原所以屏蔽京畿权衡南北【旧志】
　　风俗人性朴实敦崇礼教【旧志】
　　城池武定府城【周二十里门四濠广五丈宋旧址明嘉靖中甃以砖　本朝康熙二十七年修乾隆九年重修】青城县城【周三里门六池广二丈元至正中筑明万厯六年増筑并甃以砖】阳信县城【周六里门四池广一丈八尺元至正间筑明嘉靖十年重建　本朝乾隆三年修】海丰县城【周三里门四池广三丈元至正中筑明洪武正统嘉靖间屡加修葺　本朝顺治五年重修】乐陵县城【周三里门四池广一丈明洪武间筑后屡修本朝顺治十六年康熙九年二十一年二十七年相继重修】商河县城【周三里余门四池广一丈六尺唐武德中旧址明成化二年重筑正德六年知县陈皎剏建外城周九里嘉靖万厯间屡修】濵州城【周九里门四池广二丈元至正中筑明嘉靖十一年甃以砖有防城隄十余里　本朝乾隆三十二年重修】利津县城【周七里门四池广一丈五尺金明昌中筑明正徳嘉靖间修万厯中増置瓮城敌楼　本朝乾隆三十二年重修】霑化县城【周五里门四池广丈余金明昌中筑明成化二年嘉靖十七年修后圯　本朝乾隆三十二年重修】蒲台县城【周三里余门三池广二丈隋旧址明成化二年增筑正徳八年甃砖万厯七年修】
　　学校武定府学【在府治东南即旧州学宋旧址金天眷间重建元明屡修入学额数二十名】惠民县学【附府学入学额数二十名】青城县学【在县治东元旧址明天顺元年重建后屡修入学额数十二名】阳信县学【在县治南元旧址明洪武三年重建后屡修　本朝顺治十六年乾隆七年相继重修入学额数十五名】海丰县学【在县治东元旧址明洪武三年重建后屡修　本朝顺治十三年康熙十七年相继重修入学额数十五名】乐陵县学【在县治西北明洪武二年建万厯五年改建北城外十五年复还今所　本朝顺治康熙间屡修入学额数十五名】商河县学【在县治东元至元四年建明洪武三年改建后屡修葺　本朝康熙六年乾隆二十一年俱重修入学额数十五名】濵州学【在州治东南元至元中建明洪武二十八年修天顺后屡加修葺本朝康熙十八年乾隆五年俱重修入学额数二十名】利津县学【在县治东北元至元三十年建明代屡加修葺　本朝顺治九年康熙十三年雍正六年乾隆八年俱重修入学额数十五名】霑化县学【在县治东南明洪武初建成化四年增修　本朝康熙四十一年雍正十二年乾隆二十二年俱重修入学额数十五名】蒲台县学【在县治东北元大徳六年建明成化十五年改建　本朝康熙二十一年及二十六年俱重修入学额数十二名】敬业书院【在府学西南隅乾隆十三年武定府知府姚兴滇建又恵民青城阳信海丰乐陵利津霑化七县皆有社学又霑化县旧有齐云书院又名南湖书院今废】
　　户口【原额人丁二十九万三千九百二十滋生人丁四万二百四十三】
　　田赋【田地七万三千三百八十三四顷七十畆零额征地丁银三十万八千九百八十六两六钱三分二厘零米六万一千六百四十七石八斗三合零麦二百一十三石四斗六升七合零】
　　山川马谷山【在海丰县北六十里一名大山于钦齐乘有大山在无棣县东北八十里山东通志山西南半麓有洞广二丈余深不可测相传古有龙马从此出故以为名山多石无树木頋炎武肇域记以为即古之碣石山也】驑山【在海丰县西北一百里一名小山齐乗小山在无棣西北百二十里府志絶顶髙一里西北势渐卑下形如环带延袤十里草木蕃茂上有望海亭青龙寺寺北一里为七龙口】于家山【在霑化县东北五十里西接海丰县界】乆山【在霑化县东北七十里亦接海丰县界山东通志世传秦始皇筑此以镇海口其阴有乆山镇又县东北五十里有孤山六十里有鱼山八十里有教家山】担山【在府境东北二百八十里其山之上生金顶艾又季春山在担山之北】海【府境东北海丰霑化利津三县皆濵海东北接青州府乐安县界北接天津府盐山县界李吉甫元和郡县志大海在勃海县东一百六十里蒲台县东一百四十里海畔有沙阜髙一丈周二里俗呼为关口淀是济水入海之处海潮与济相触故名潮虽大淀终不没百姓于其下煑盐管子齐有展渠之盐即此頋祖禹川渎异同考大海自乐安西北经蒲台县东西至县百四十里在濵州东北八十里自利津县又北经霑化县在县东六十里利津县志海在县东北百二十里元及明初海运皆由此达大清河口乃艚舸经泊处　按元和郡县志所云沙阜在今利津县界】古黄河【自济南府徳平县流入经商河乐陵二县界又东经恵民县界又东经濵州界又东经蒲台至利津县入海郦道元水经注河水自安徳城东北经般县乐陵朸乡厌次县南右迳漯阴县故城北又东北为湿沃津又东迳千乘城北又东迳黎城县北又东分为二水枝水东迳甲下城南又东南注济河水东北流迳甲下邑北又东北入于海元和郡县志黄河在滴河县南十八里厌次县南三里蒲台县西南七十三里乐史太平寰宇记黄河在勃海县西北六十里景福二年后河水移道今枯旧志旧黄河今曰土河亦曰徒骇在武定州南五十里自济阳髙桥东北流入州界经聂索镇又经古城西北无棣州南又东经濵州霑化入海其聂索镇东西河腹髙于岸明成化间尝经疏凿后渐淤塞　本朝乾隆年间河决馆陶于十四年十八年三十三年俱动　帑挑濬居民得耕种如故至聂索镇河亦令随时疏濬焉　按汉纪成帝建始三年河决馆陶遂溢入平原千乘界中河平三年河决平原流入济南千乘使堤塞之东汉永平中河流合汴泛滥兖豫明帝使王景治之自荣阳东至千乘海口十里立一闭闸令更相回注盖自此遂为河之经流厯魏至隋唐时犹然虽或少有迁徙大约不离千乘界中也胡渭禹贡锥指自厌次以下有新旧二道旧东北迳蒲台县南又东北入海景福以后自厌次县界决而东北流迳勃海县西北又东北至无棣县东南而东注于海又按阳信海丰亦有黄河水经注云屯氏别河北渎又东入阳信县勃海之属县也今无水又东为咸河东北流经阳信县故城北东注于海金志阳信有黄河旧志海丰县北有古黄河堤西抵乐陵盖即屯氏别河北渎之遗迹也】大清河【自济南府齐东县流入经青城县北十八里与恵民县分界又东北流经濵州南二十八里与蒲台县分界又东北经利津县入于海水经注漯水自邹平又东北经东邹县城北又东北经建信县北至千乘即此河所经也旧志青城县东北一带多洼地每遇滛雨为灾明万厯四年知县李继美行视原隰见县东北十八里董家口及新城镇两旁髙阜势若重冈中一夹道如壑直达大清河去洼地二里许遂请开为渠水患乃息】古商河【自济南府临邑县流入经乐陵县南商河县北东流经恵民县南又东流经濵州北入海今堙水经注商河自昌平县故城南又东经般县故城南又东经乐陵县故城南又东经朸乡县故城南沙沟水注之又东北流经马岭城西北屈而秉注南转经城东又东北经富平县故城北又分为二水南水谓之长聚沟北水谓之白薄渎东北流注于海元和郡县志滴河在厌次县南四十里滴河县北十五里汉鸿嘉四年河水泛溢河堤都尉许商凿此河通海故以商为名后人又加水焉旧志即临邑大土河之下流也】沙河【自济南府临邑县流入经商河县北东流经恵民县东桑落墅入阳信县界又东北至霑化县坌河合土河入海俗指为马颊河太平寰宇记马颊枯河在棣州滳河县北二十里旧志今积沙无水雨甚则桑落墅西南一带皆洼潦今每遇春融随时疏濬】钩盘河【自济南府陵县东南临邑县西南分为二一由徳平商河之间东流入钩盘河又东流复潴经霑化县东南刘家道口入海一由徳平县西北流迳乐陵海丰南又东北经霑化县至乆山镇入海后汉书公孙瓒传瓒出军屯槃河注即尔雅九河之钩盘河其枯河在今沧州乐陵县西南元和郡县志钩盘河在阳信县北四十里太平寰宇记在乐陵县东南五十里自平昌县流入河势曲如钩盘故名阳信县志钩盘河至城西南二十里截河铺为屯氏河至城南十里红庙为信河县之取名以此乐陵县志钩盘河为乐陵要害之冲今城正坐其腹】笃马河【即马颊河亦名陷河水经注屯氏别河南渎自平原城北首受大河故渎东出亦通谓之笃马河自西平昌县故城北东经乐陵县故城北又东北经阳信县故城南又东北入海齐乘东无棣县北有陷河濶数里西通徳棣东入海太平寰宇记马颊河在乐陵县东六十里从商河县北界来即古笃马河也旧志在阳信县南海丰乐陵县北　本朝雍正十三年挑阳信故城南钦风镇河二千九百余丈乾隆九年十四年十七年二十三年河身淤塞复经动　帑濬治距今顺流如故　按今舆图阳信在海丰之南乐陵之东南若如旧说河道纡曲已甚恐不可据】鬲津河【太平寰宇记乐陵有鬲津枯河在县西三里东北流经饶安县界入海金史地理志无棣有鬲津河县志河故道东由徳州呉桥寜津南皮境至乐志河故道里旧县镇南又东过庆云南经海丰马谷驑山之间北至海润场大沽河口入海又覆釡河即钩盘北派自庆云流入经海丰西北枣园桥又东北抵马谷山前抵润国场界沙土河海口入海　按九河故道汉世得其三唐人得其木欧阳忞舆地广记又得其一或新河而载以旧名或一地而互为两说而王横以为九河之地为海所渐郦道元程大昌皆从其说今姑据旧志畧存遗迹云】大湾【在恵民县西南四十五里广十余顷西南通临邑八道河西通商河东通聂索河其北又有堤横亘】白龙湾【在青城县西北十八里大清河所滙也】黄龙湾【在海丰县北七十里其水虽旱不涸下流入海】恵民沟【在恵民县东南二十里古黄河之北河溢则北海于黒洼潴焉府河溢则北中黒洼溢开沟东北三里导洼水入沙河嵗乆而埋嘉靖二十四年大水再加防濬民皆赖之因名曰恵民沟】无棣沟【在海丰县西北十五里自覆釜分流又东北入海详见直隶沧州】葍子沟【在濵州南四十五里接青城髙苑二县界】八方泊【在恵民县西北五里凡经雨潦西南商河县界之水自沙河镇来注东南府城北壕之水自北闗来注于泊泊北有遥堤穴为水道建于阳信县界截河东流经霑化北青泥沟入海】豆子防【故盐泽也在恵民县境与阳信海丰连界通鉴平原东有豆子防负海带河地形深阻自髙齐以来羣盗多匿其中唐书王世充传厌次贼格谦为盗在豆子防中】龙湖【在蒲台县东十五里府志俗呼曰龙湾广数顷明万厯间枯涸】黒水潭【在商河县东南三十里乆旱不竭其水黒故名】五龙塘【在濵州南五里府志相传此地井中尝出龙故名】聂家洼【在商河县西旧志县界有七十二洼遇丰倍收遇潦则不遗一苗焉故谚有十年九不收一收胜十秋之语】圣水池【在利津县西北百里濒海府志旱涝不盈涸祷雨輙应】甘井泉【在阳信县东一里县志明宣宗征髙煦驻此饮之而甘故赐名甘泉】
　　古迹厌次故城【秦置县汉改曰富平后汉复故明省汉书地理志富平候国注应劭曰明帝更名厌次又东方朔传朔平原厌次入注师古曰髙祖功臣表有厌次侯爰类是则厌次之名其来乆矣水经注厌次旧名非始明帝盖复故耳萧德言括地志富平故城在阳信县东南四十里五代史华温琪传棣州河水为患徙于新州太平寰宇记髙齐天宝七年马岭城为阳信县治而县在州六十里盖隋唐之厌次改置于南界焉而故县则并入阳信矣宋史李士衡传真宗时为河北都转运使棣州苦水患士衡奏徙州北七十里既而大水没故城丈余　按旧志厌次自古凡六徙明统志载厌次在陵县东北三十里即今神头镇此秦及西汉之厌次也汉明帝更富平为厌次县山东通志云富平在阳信东南三十里即改封张延夀于平原郡之富平乃今桑落墅此东汉之厌次也晋厌次治马岭城元魏因之山东通志云马岭城在阳信东十里此晋暨元魏之厌次也北齐废厌次隋开皇间复置唐贞观间置棣州于厌次而厌次为州之附郭县即五代之陷棣州此隋唐之厌次也后梁华温琪徙棣州于今之故城厌次即为附郭即随州以徙此五代之厌次也宋大中祥符再徙棣州于阳信之髙氏庄而厌次又随州徙今州之东察院本厌次县治也中有史良臣县防壁题名记明制凡州皆不设附郭县洪武元年省厌次入州今州东察院乃宋元以来之厌次也旧志本采刘氏继先说征考为详惟首条西汉厌次在今陵县之说遍考水经注元和郡县志杜祐通典太平寰宇记诸书俱不载未详明统志何据】阳信故城【在今县南汉置县在今海丰县界北齐移治马岭城隋时又移治于此唐属棣州元和郡县志县南至州六十里宋大中祥符七年棣州北徙于阳信界阳信因亦北徙今治太平寰宇记故城在无棣东南三十里齐乘在阳信县西南七里俗呼城子务县志城子务在县西南五里东南去州城三十里又有信城在海丰县东北十七里今名信城里　按太平寰宇记所云盖汉县故址】乐陵故城【汉初置县地节四年尝封史髙为侯邑后汉置安东为郡三国魏韩暨传建安中迁乐陵太守又三国传武帝子乐陵王茂正始五年自曲阳徙封盖初置为郡后改为国也元和郡县志县北至沧州一百三十五里本乐毅攻齐所筑宋史地理志熙寜二年徙治咸平镇旧志明洪武二年又徙治富平镇即今治也有旧乐陵在县西南三十里其墟岭髙丈余周三里又有故县在县西北二十五里盖即宋时所徙之咸平镇也】重合故城【在乐陵县西汉置县属勃海郡征和二年尝封莽通为侯邑后魏正平元年并安陵太和十八年复置熙平中属乐陵后属安徳郡北齐省章懐太子注重合故城在今乐陵县东元和郡县志在今乐陵县东二百步】鬲津故城【在乐陵县西北隋开皇十六年析乐陵置大业初废唐武徳四年又分饶安地置县属沧州贞观元年省入乐陵】朸县故城【今商河县治汉置县文帝四年封齐悼恵王子辟光为朸侯应劭曰般县东南六十里有朸乡故县也元和郡县志商河县东北至棣州八十里本汉朸县太平寰宇记商河县在州西南六十里隋于朸县故城置　按通鉴注云滴河汉千乘湿沃县地误】勃海故城【在濵州东北唐置县元和郡县志勃海本蒲台县地垂拱四年置县属棣州天宝五年以土地咸卤自县西移四十里就李邱村置县即今治也】利津故城【在今利津县东金史地理濵州利津明昌三年以永利镇陞置县志故城在县东一里大清河岸侧】湿沃故城【在蒲台县西北汉置县后汉省三国魏复置北齐省水经注地理风俗记曰千乘县西北有大河河北有湿沃城故县也魏改为后部亭今俗遂名之曰右辅城隋书地理志滴河有后魏湿沃县后齐废　按地形志后魏末尝改置县其在滴河县地者去今蒲台稍逺疑三国时复置于此非汉之故矣】东邹废县【在青城县汉置以在邹平之东故加东也晋志乐安国复领邹县盖即故东邹矣或以邹为邹平者误】羊防城【在恵民县东南魏书地形志厌次有羊阑城北史傅防眼传父灵越文成拜青州刺史镇羊阑城宋乃以灵越叔父干爱为乐陵太守乐陵与羊阑隔河相对】蛤□城【在恵民县之西南八十五里其地下临大河水中长产蛤垜遂以此得名乐史元和郡国志蛤□城傍阳信县马岭城在河曲之中东海王越斩汲桑于此魏书地形志厌次治马岭城齐乘马岭城在阳信县东十里】云城【汉书王子侯表云侯信齐孝王子元封四年封水经注商河经富平故城北水侧有云城汉武帝封刘信为侯国也太平寰宇记阳信县有瑗城在县东北五里一名运城盖即云城之讹也】千童城【在海丰县西南境太平寰宇记秦始皇遣徐福将童男千人入海求蓬莱不死之药筑此城以居之汉置县属渤海郡水经注无棣沟东南迳千童县故城东是也】广武城【在海丰县北八十里鬲津河东县志相传汉初李左车所筑故名今半为河流浸没又龙且城在县北二十里地势髙峻形胜屹然】东乡城【在乐陵县东魏书地形志乐陵有东乡城】麦邱城【战国时齐邑史记赵恵文王十九年赵奢将兵齐麦邱取之旧志麦邱城在商河县西北】王彦章城【在商河县东二十里相传彦章所筑】大莹城【在濵州西二十五里齐乘金人屯兵所筑号铁门闗故丁河口也】官灶城【有二一在利津县东北七十里府志旧时煑盐之所昔尝屯兵于此因置城戍守一在霑化县东七十里延袤三十余里府志世传秦始皇筑或曰刘智逺筑台阶门垣遗址宛然】盐务【五代志五代之际置盐务于海傍后为瞻国军周因置濵州齐乘在州北门外遗迹尚存】黄巾寨【在阳信县东南三十五里山东通志汉末因青徐之间黄巾为乱济北相鲍信等迎东郡太守曹操追击黄巾降得精兵三十余万为营此地故名】保顺军【今海丰县治宋史地理志周置保顺军于无棣县南二十里开寳二年又以沧棣二州界保顺吴桥二镇地益焉治平中移县治保顺军即今治也旧志元分其地属沧棣二州而以故县属棣州齐乘谓之东无棣故城在县西北覆釜河经其西无棣河绕其南】达达营【在濵州三十里元时防古人屯垒处】乔氏庄【旧志宋大中祥符中移州治于阳信县界之乔氏庄县志即今乔子头也】迷马庄【在霑化县西十五里县志土膄林茂地势纡回相传金海陵乘马行述于此故名】谢恩台【在恵民县北三里山东通志相传为金章宗赈防饥民民因筑台以谢恩】秦台【在濵州东即古蒲台水经注海侧有蒲台髙八丈方二百步相传秦始皇东游海上于台下蟠蒲系马故名今东去海三十里册说在州东北十五里】茅焦台【在濵州治齐乘有眞祐庙在濵州城内祀茅焦兄弟宋大观三年赐额金末废土人呼为茅神台】段干木台【在濵州治西隅】三姑台【在蒲台县东南二里山东通志相传汉蒲茂三女守贞养父各筑一台至今鼎峙】晴云台【在霑化县东六十里富国场元至正二年建又有因山楼在县东七十里永利埸元元统三年建废址犹存】致广野轩【在惠民县西郭山东通志宋刘扩读书处盖取中庸致广大意】真味堂【在海丰县境内山东通志宋尚书李之纯建】萃贤亭【在乐陵县县志宋吕颐浩登第扁其亭曰萃贤因县治北迁故废】王祥店【在蒲台县东三十里县志其地有王祥庙】
　　闗隘通海故闗【元和郡县志在厌次县西南四十里】清河镇【在惠民县东南九十里金志厌次有清河归化达多永利脂角五镇旧志明洪武间置巡司于此又归仁镇在州南七十里接商河县界亦置巡司今裁】聂索镇【在恵民县南五十里即宋时河决聂家口之地】湽角镇【在恵民县西南四十里即金志脂角之讹也】田镇【在青城县东二十里接青州府髙苑县界金置属长山县元割属新城县明初改属又有花沟镇在县南十二里接邹平县界新城镇在县东北二十五里】钦风镇【在阳信县东南四十里金志阳信有钦风西界二镇】分水镇【在海丰县西北四十里金志无棣县有分水镇】旧县镇【在乐陵县西北三十里明置巡司今裁又金志乐陵县有恵宁永利东中三镇后废】蒲台镇【金志渤海县有丰国宁海滨海蒲台安平五镇旧志蒲台镇在濵州东南三十里南枕大清河接蒲台县界安平镇在濵州南三十里】丰国镇巡司【在利津县东北七十里金志属渤海县后割属明置巡司今存】永丰镇【金志霑化县有永丰永阜永利三镇旧志有永丰里在县东即故镇也永利镇后改置利津县其永阜亦割属之】乆山镇巡司【在霑化县东北七十里明置巡司今因之】安定镇【在蒲台县南三十里金志蒲台有安定合波二镇】龙混镇【一名龙居店在蒲台县东十里相传宋太祖微时尝潜寓于此】大沽河口巡司【在海丰县东北一百五十里明置巡司本朝移置大山】流波务【在阳信县西二十五里旧志县界共有十八务而流波为最大】富国塲【在霑化县东元张醇晴云楼记国初因仍旧政尽海濵之野为十一场各置司令司丞典其盐政大徳初又立富国场总十有二　本朝初年立盐场七霑化自富国外置永利丰民利国三场利津置永阜丰国宁海三场俱设大使管理康熙十六年裁丰民归并永利利国场归并富国丰国宁海二场归并永阜乾隆二十年以富国大使移驻莱州府昌邑县之瓦陈村以利国并永阜富国并永利管辖场名仍旧】桑落墅【有二小桑落墅在阳信县东南四十里大桑落墅在县东南四十五里即府境之永利镇旧志以此为古富平县治元置巡司明初移于清河镇】
　　津梁聂索桥【在恵民县西四十里】普济桥【在恵民县东南二十里】枣园桥【在海丰县西北十二里跨覆釜河延袤十里为京畿孔道】美政桥【在乐陵县南十里跨钩盘河通恵民阳信商河等处俗名大桥又有善化桥在县西南十三里跨徒骇河俗名小桥】郭镇桥【在乐陵县北门外跨钩盘河县志晋杜预建】岳桥【在商河县东南三十里】土河桥【在商河县东南三十里】沙河桥【在霑化县东南三十里】广济桥【在蒲台县北跨大清河】
　　堤堰金堤【在阳信县西四十里今谓之夹堤圈】秦堤【在蒲台县北相传秦始皇所筑】陵墓古双冡【在商河县北三十里府志髙数丈不知何人所筑相传有发之者黒气坌出数日不絶众惧塞之】周段干木墓【在濵州西北十里】蔺相如墓【在阳信县东南二十五里齐乘阳信县有亷颇蔺相如李牧祠盖县西北界赵齐人慕赵将相之贤而祠之云有墓者非是】亷颇墓【在恵民县西南二十里旧志颇为赵将三伐齐过此不为虐死而人哀之因塟其所遗物后遂传以为墓并有祠】楚龙且墓【在海丰县北十八里相近有魏王豹墓】汉李左车墓【在海丰县三十里】五代马荫孙墓【在商河县东三十里】宋张安上墓【在阳信县南四十里】牛保墓【在恵民县西南二十里旧志保宋工部尚书崇寜初修棣州城讫卒遂葬于此】元董全墓【在商河县西南九里】焦文炳墓【在青城县东南一里】宋益齐墓【在青城县南四里】董积躬墓【在青城县西北】解节亨墓【在濵州南五里】王升墓【在利津县西南三里】韩佑墓【元县尹墓在海丰县东二十里】髙仁墓【在海丰县西五里有黄溍碑记】张琪墓【在县东】明李濬墓【在恵民县西南三十里】郭氏四女墓【在阳信县南二十里】
　　祠庙东岳庙【在海丰县东七十里】忠良祠【在濵州治东北府志祀茅焦龚遂】段子明祠【齐乘子明齐将有墓在蒲台宋元符三年赐祠额曰善应建中靖国元年封善应侯】王将军祠【在霑化县北府志祀明叅将王杲正徳辛未畿南盗起霑化被围杲率卒来援破贼全城后至武清战死邑人建祠祀焉】许逵祠【在乐陵县南门外明嘉靖中立祠】李烈女祠【在霑化县东三十五里府志祀明烈女李叶儿】
　　寺观资福寺【在府城东南府志宋大中祥符间建有元赵孟頫所书碑记额曰三学资福之寺】大觉寺【在海丰县治东南府志旧名普照明洪武初改中有古塔十三级唐贞观中建】
　　【本朝乾隆二十二年重修】镇海寺【在海丰县之黎敬庄府志明宏治三年建掘地得白石佛二有东魏武定四年字盖古刹也】福田寺【在蒲台县南二十里旧志县南福田寺东南迎仙观皆唐宋时建有古碑】普静寺【在蒲台县东南三十里府志唐广德二年建】三教寺【在蒲台县治西南府志明洪武十五年建相传为辟支佛道场】高尚观【在濵州西南五十里府志宋时建】
　　名宦汉龚遂【山阳南平阳人宣帝时渤海太守时嵗饥盗起遂至勅属县悉罢捕盗吏单车至府郡中翕然盗贼皆罢齐俗奢侈不田作遂躬率俭约劝务农桑吏民富实狱讼止息数年征拜水衡都尉】许商【成帝时为河堤都尉县南河水泛溢为害商凿河注于海故名商河】崔篆【安平人王莽时为建新大尹叹曰上有老母下有兄弟安得独洁已而危所生哉单车到官称疾不视事门下掾谏强起班春所至之县狱犴填满遂平理所出二千余人掾吏叩头諌篆曰杀一大尹赎二千人盖所愿也遂称疾去】周盘【安成人和帝初迁重合令有恵政】晋刘亮【懐愍时渤海太守以王浚谋将憯号亮谏不从去官】邵续【安阳人懐愍时王浚假续乐陵太守屯厌次以续子又为督防绥懐流散多归附之石勒既破浚遣又还招续续以孤危无援权附于勒勒以又为都督既而段匹防要续归元帝其下谏曰今弃勒归匹防任子危矣续垂涕曰出身为国岂得顾子而为叛臣哉遂絶于勒】南北朝魏苏淑【武邑人熙平中除乐陵内史在郡二年谢病乞解民吏老幼诉畱者甚众淑清心爱下当时称为良二千石】北齐房豹【清河人乐陵太守务哀贫弱囹圄空虚郡濒海水味多咸苦豹命凿一井遂得甘泉遐迩以为政化所致豹罢归后井味复咸】隋裴蕴【闻喜人髙祖时棣州刺史有能名考绩连最】唐员半千【全节人武后时诏择牧守除棣州刺史】曹华【楚邱人宪宗时吴元济平进棣州刺史州与郓比时贼据滴河华逐贼斩二千级复其县其后又募羣盗御侮可用者贷死补屯卒贼至輙击却之不敢犯】栾蒙【文宗时棣州刺史李同捷叛蒙宻上变事泄为所害】邵播【昭宗时棣州刺史朱全忠陷棣州播不屈死之】五代梁华温琪【下邑人为棣州刺史棣州苦河水为患温琪徙于新州以避之民赖其利】张锡【闽县人梁末为棣州判官棣为郓属郡郡有麴务郓以牙将主之颇横恣尝盗麦造面事觉悉皆寘于法同光末赵在礼举于邺濒河诸州多搆乱锡权知州事即出省钱赏军皆大悦一郡独全棣人赖之】宋何继筠【河南人太祖时命继筠领棣州以拒北敌多致克防】周渭【恭城人开宝初知棣州监军傅延翰谋作乱渭擒之在郡以简肃称及还吏民遮道泣畱诏赐钱七万】路振【祁阳人太宗时知濵州辽兵至城下众谓振文吏无战御方畧环聚而泣振乃亲加抚谕坚壁自守辽人遂引去】吕夷简【寿州人祥符中知濵州代还奏农器有算非所以劝力本也由是天下农器皆勿算】孙冲【平棘人祥符中河决棣州防凖请徙州治堤命冲往按视还言不若塞河为便遂以冲知棣州自秋至春凡四决冲皆塞之及凖为枢宻使卒徙州阳信冲复上疏言徙州非便着河书以献】张洞【祥符人仁宗时知棣州河北地当六塔之冲者嵗决溢病民田水退强者冒占弱者耕居无所洞奏一切官为标给蠲其租以绥新集河北东路民富蚕桑辽人谓之绢绫州】周沆【益都人仁宗时知渤海县嵗满县人请畱既报可沆以亲老求监州税】高若讷【榆次人仁宗时知商河县时有职分田牛与种皆假于民若讷独废不耕】李迨【东平人神宗时调渤海县尉时州县团练乡兵民起田畆中不闲坐作进退之莭或哗不受今迨立当罚以整齐之累月皆精练伍如法刺史荐之朝累遣通判济州】元巴达喇木布【奚伍王族人太宗时为濵州刺史亷入优等喇木布凡调官行李止车一乗婢奴数人而已　巴逹喇木布旧作伯徳特离补今译改】杨伯仁【稿城人世宗时除濵州刺史濵州郡俗有遣奴出亡捕之以规赏者伯仁至责其主而杖杀其奴如是者数軰其遂止】完顔永元【宗室子世不惜死及温台从逆沿海告警贼将盘踞仙霞之西以通江右卒不得沿流窥浙皆之芳之力也自身在行间凡九年乃凯还入杭擢兵部尚书转吏部拜文华殿大学士卒諡文防】李之荘【之芳弟州嵗贡生従之芳督兵勦逆颇多賛助居乡设义学教育单寒值嵗饥设粥以食饿者全活无算州东南徒骇河冲决倡筑堤防以御水患州民頼之】王政【阳信人顺治己亥进士知唐县濵河地畆沙水冲压政亲为检勘力请豁免又请免每嵗狐皮觧费防逓马于冲要之邑以苏里社喂养之累唐人徳之】刘新国【阳信人由嵗贡除镇安命鬻产自给无锱铢累民招集流亡次第复业有盗啸聚山林单骑谕之悉投戈迎】杜履端【海豊人拔贡生初授陕西绥徳知州值毕蝗立为扑捕且俸赈粥申请免粮閤州頼以全活升正定府同知致仕卒崇祀乡贤】李道昌【海丰人顺治丙戌进士厯官监察御史大理卿卿道昌系遗腹子五六嵗时甞以父容间母母指示形状遂屡梦见其父即赴绘之竟得其形千一百户】何淡【广东顺徳人天顺中知濵州有善政寻以忧去士民醵钱二十万为赙淡固却之】朱大用【句容人治中知青城县值嵗饥请发粟赈络全活者众秩满复留三载飞蝗四起独不入境】许逵【固始人正德中知乐陵县时土防刘七等方炽逵慨然为战守计贼至设伏斩获无遗事闻超擢兵备佥事驻武定至则筑城凿池设楼橹置巡卒贼数犯数却之威名大着】唐侃【丹徒人正徳中知武定州防清军籍应发遣者至万二千人侃曰武定戸口三万是空半州也力争之章圣梓宫道山东内奄宣言所过州县供张不办者死侃置空棺傍舍中俟诸奄索钱急则指棺示之曰吾办一死钱不可得也诸奄皆愕然去】李应奎【白水人嘉靖中知阳信县值嵗祲应奎上书为民请贷上曰斗米三钱贷未晚也应奎大哭曰斗米三钱邑无民矣何以贷为上鍳其诚诏发一万石赈济民赖以生】杨于陛【剑州人崇祯中厯官武定州同知创书屋于署左召士子肆业其中普名声反以监纪军事进讨兵败被执死之赠太仆少卿】
　　本朝孟化龙【渭南人顺治初知武定州莅任日檄发军饷甚急化龙入郡涕泣以陈格于令不得行返次济阳深夜自经讣至民皆感泣立祠南门以祀之】刘仪恕【泾县人顺治十三年知武定州革除里中买喂驿马并钱粮添料解费等项积困大苏】董鼐【奉天人康熙二十四年知武定州除里长之役又详请临米改折银两及徳米就近兑给兵粮民累永除军亦称便】乔壮受【猗氏人顺治初年知阳信县善谳狱讼无淹乆康熙三十四年公举入名宦祠】杜镇【南宫人康熙初知阳信县清厯年积欠一十四万有竒在民者援赦豁免在官者解囊赔补民甚徳之】杜良祚【顺治四年知海丰县时邻邑多冦儆良祚筑城简阅民兵得健卒五百余人分为三队日训练激劝之贼至开城设伏擒其巨魁明年贼攻庆云县甚急良祚率两队往援之贼惊遯庆云令率民奉牛酒犒师良祚曰吾未奉檄而来可攘君保障功耶卒不受】
　　人物汉东方朔【字曼倩厌次人武帝初朔上书髙自称誉上伟之令为常侍郎上欲为上林苑朔进谏廼拜朔为大中大夫给事中复为中郎上置酒宣室使谒者引内董偃朔不可诏止之朔虽诙笑然时观察顔色直言切諌上常用之乆之上书陈农战强国之计不见用因著论设客难已又设非有先生之论朔之文辞此二篇最善】晋石鉴【字林伯厌次人出自寒素雅志公亮累官司空武帝崩有告汝南王亮欲举兵讨杨骏骏白太后诏令鉴率兵讨亮鉴以为不然遣人宻觇视亮已别道还许昌于是骏止元康初为太尉年八十余克壮慷慨自遇若少年时人美之】唐任敬臣【字希古棣州人五嵗防母哀毁僃至问父英曰若何可以报母英曰扬名显亲可也乃刻意从学刺史欲举秀才自以学末广遯去又三年卒业举孝亷授著作局正字迁秘书郎虞世南器其人嵗终书上考固辞召为宏文馆学士终太子舍人】高适【字违夫渤海人举有道科中第哥舒翰表为书记拜监察御史元宗西幸间道走及擢谏议大夫负气敢言权近侧目肃宗召与计事除淮南节度使累封渤海县侯适尚节义语王覇衮衮不厌政寛简所莅人便之年五十始为诗即工每一篇已好事者輙传布】高沐【渤海人贞元中进士李师古辟署判官师道叛沐引古今成败前后谏说不能入上书天子师道怒诛沭元和中赠吏部尚书】高元裕【字景圭渤海人敬宗视朝不时宦防恣放元裕为右补阙切谏李宗闵髙其节擢谏议大夫进中书舍人郑注入翰林元裕当书命乃言以医术侍注愧憾贬阆州注死累进御史中丞终吏部尚书】五代梁李愚【字子晦无棣人梁末帝时拜崇政院直学士衡王友谅末帝兄也大臣皆拜之独愚长揖末帝以责愚愚曰臣于王无所私岂宜妄有所屈】唐马允孙【字庆先商河人举进士潞王从珂以为观察判官潞王将举兵反召允孙告之曰受命移镇何向为便允孙曰大王为国宗族先帝新弃天下临防赴镇臣子之忠也左右笑其愚然从珂心独重之】宋张令铎【厌次人少以勇力隶军伍累官正宁军节度令铎性仁恕尝语人曰我从军三十年大小四十余战多摧坚陷敌未尝妄杀一人及卒人多惜之】刘蟠【字士龙渤海人汉干祐中举进士仕宋累迁仓部员外郎改转运使嵗漕江东四百万斛以给京师颇为称职厯官左谏议大夫卒蟠性清介寡合能攻苦食淡】张凝【无棣人少有武勇倜傥自任太宗闻其名以亲卫即位补殿前指挥使咸平初辽兵南侵凝挺身陷阵凝子昭逺年十六单骑疾呼入阵中掖凝出左右披靡不敢动时斥堠数扰转运使俱飞挽不给凝曰今当深入因敌资粮不足虑也乃率兵入敌境斩获无算邉】
　　【境获安凝忠勇好名前后赏赐多　以犒师家无余资卒赠彰徳军节度】胡旦【字周父渤海人博学能文辞太宗时举进士第一累迁右拾遗直史馆数上书言时政利弊厯官秘书监旦喜读书既防明犹令人诵经史隐几听之不少辍著书三百余卷】张安上【字仲礼棣州人庆厯中登进士第通判恩州属邑送囚至十九人皆重辟安上恻然曰此非死狱也宁失出母失入竟减释之判干宁军筑沧州河堤数十里自是州无水患八子皆贵显能守世德时人方之髙阳里】刘防【字子明渤海人耻为词赋不肯举进士习茂才异等又不欲自售都转运使刘庠举遗逸召试第一知潮阳县常平使者召防诸县令议免役法防以为不便不肯与议退而条上其害即投劾去归家教授从游甚众号正思先生】李之纯【字端伯无棣人登进士第熙宁中累官成都路转运使成都岁发官米六千石损直与民言者谓恵民损上诏下其议之纯曰蜀郡人恃此为生奈何夺之事遂已元祐初迁御史中丞董敦逸黄庆基论苏轼苏辙皆以监司罢之纯疏其诬罔乃更黜之绍圣中出知单州卒】赵伯深【字逢原居棣州金人渡河母子相失伯深访寻其母二十余年一旦闻在泸南徒步入蜀间闗累年乃得其母曾慥赋诗以美其孝】金董积躬【青城人性敏嗜学举天徳进士厯任县令政平讼理知海州盗不敢入境寻规措京兆府三白渠事皆以利民为己任】刘瑜【棣州人家贫甚母防不能具葬乃质其子以给防事明昌三年诏赐粟帛复其终身】富察琦【字仁卿阳信人世袭穆琨正大中秦蓝总帅府辟琦为安平都尉叶合哈坦下都统兼知事小闗破事势已迫哈坦令避矢石琦不去曰业已从公死生当共之尚所避耶崔立变后令改易巾髻琦曰琦一刑部译吏袭世爵安忍作此既至家意在悬梁家泣劝母曰勿劝儿所处是矣即自缢琦性沉静好读书知古今事其母完顔氏以孝谨称　富察旧作蒲察穆琨旧作谋克叶合哈坦旧作粘葛合典今并译改】焦荣【青城人淹贯经史厯官有善政元学士赵孟頫志其墓】宋益齐【青城人隐居教授终身不应辟命行谊孤髙以诚信服众人有争者輙曰寜为官府所加不为宋公所短其为世钦重如此】元焦瑾【青城人中统间李璮反分兵冦青城城且破瑾缒下绐贼以金帛牛酒请缓攻贼少却翼日援军至贼走城赖以全子文炳母刘氏病且】
　　【死文炳以刀破胁扶其肝割一脔乃诡为药以进母大汗而苏】齐秉节【字子度蒲壹人父珪以战功厯官总官镇枣阳节节魁伟沉毅涉猎书史稍知兵法袭父爵仍镇枣阳至元中从伐宋数着战功累官广威将军枣阳万戸府副万戸】韩荣【阳信人倜傥自负家业丰而能散人乐为之用以濵棣军马隶史丞相麾下屡有战功授濵棣路元帅值岁荒二州民多流窜荣减去逋赋三千七百余两更出粟六万斛以赈之】张琪【字廷玉无棣人韩荣牧棣州以琪知县事数年县以殷富迁濵棣叅议时济南流民二州为多兵定民往往潜归乡里戸多缺额琪请谍河南减岁额三千七百诸郡皆颂其贤】任素合【渤海人幼事父母以孝称性倜傥峭直有古侠士风而家居恂恂儒者不能过初袭父官为右卫千戸英宗召见与语竒之由是出入禁闼待以心腹英宗遇弑遂引去居常扼腕或醉归恸哭过市时人目以为狂莫知其意也后宻谋遣迎文宗即位论功行赏擢礼部尚书常恂恂无防微自伐之言无自矜之意人或询以翊戴之事终无所言为时人所推许】杨乘【字文戴渤海人至正初为介休县尹民饥散为盗乘立法招之皆弃兵顿首愿为良民累官江浙行省左右司员外郎免官寓居松江张士诚遣张经招乘乘让经曰平日读书云何经不能对促行愈急乘乃整衣冠自经死】王巴顔【字伯敬霑化人至正中知福宁州陞福州转运副使仍领州事贼偪福宁巴顔募兵扼险与子相驰破之马仆见执贼帅王善曰闻公有惠政为我尹此州可乎巴顔唾骂弗屈挺颈受刄颈断涌白液如乳暴尸数日色不变相与妻潘氏及二女俱骂贼同死巴顔既死贼时覩其引兵出入事闻追封太原郡侯　巴顔旧作伯顔今译改】明李益【字守谦利津人洪武初由太学生擢戸部主事居官清谨数年衣不再更防圣诞节诏百官俱服锦绣进贺益借千戸服色上见诘其故益以实对上命捜其家止得俸米数升于皂靴中太祖为嗟叹良乆后官至山西布政使左叅议】成严【乐安人永乐中授监察御史弹劾不避权贵上常谕贵戚曰尔軰犯罪朕或容之成囘子不汝贷也以严多须大鼻故云既而巡按河南僚友望风股栗召还卒】孟善【海丰人以骁勇知名永乐初攻九门破松亭闗败盛庸兵于保定收官军一万三千人累封保定侯】李濬【字伯渊乐安人永乐初櫂监察御史以父艰回籍值汉王髙煦谋逆濬潜诣京奏闻请上亲征由是四昼夜六军驻乐安之比髙煦仓卒不及为谋开门就缚濬之力也累官左副都御史】王佐【字尔辅海丰人永乐中领乡荐擢吏科给事中累官戸部尚书佐器宇洪伟徳量寛平士林重之正统时扈驾北征没于王事初至土木佐竟日跪于草中諌上回銮为王振所窘卒及于难景泰元年赠少保諡忠简】韩相【青城人成化中知鄢陵县以亷洁称子齐正德中知澄城县贼李徳达寇城下齐悉力拒之论功当擢以忧归孙一右嘉靖中累迁南京监察御史时严嵩柄政一右抗章劾之厯官四川按察使副使】丁珝【海丰人成化进士授戸部主事累迁云南副使正徳时刘瑾用事欲结好珝坚不许瑾怒矫防建诏狱瑾诛未见用而卒】卢亨【商河人成化进士擢兵科给事中累官太常寺卿亨性醇厚未尝与人相忤居諌垣十余年多所建白刘瑾用事欲亨往见以美官啖之亨不屈致仕归】艾洪【濵州人宏治进士擢兵科给事中随事论谏多所匡正后忤刘瑾削籍归寻起官福建左防政】毛思义【字继贤阳信人宏治进士厯知永平府镇守蓟州武宗时中官郭原以科敛虐民为思义所抑啣之谮之于帝下诏狱谪官嘉靖中累迁副都御史巡抚应天诸府以治办闻】初贞【沧州人父雄为流贼所执贞持刀奋前大呼以身蔽翼其父贼砍贞右手落二指贞抱如故贼义而释之濡其血书孝弟二字于垣而去诏旌其闾】齐邦典【濵州人父通判镇江流冦至太守檄往勦贼时邦典年十八父病请从行即代父率兵御贼于江兵溃邦典独奋身力战殁于阵】孙孟和【商河人正徳进士累官山西巡按时流贼四掠孟和累有战功武宗崩疏劾内监张永及安邉伯朱泰等中外惮之】袁化中【字熙宇武定州人万厯进士天启初擢御史疏陈时事可忧者八语皆恺切杨涟劾魏忠贤化中继疏极论且发崔呈秀賍私为珰所陷与涟俱死狱中崇祯初赠太仆卿諡忠正】张泼【字念山乐陵人万厯进士累迁御史光宗崩李选侍居乾清宫泼与杨涟上疏力争上纳之后掌河南道疏触魏阉竟坐为袁化中死党削官崇祯中起河南巡抚】
　　本朝李之芳【字邺园武定州人顺治丁亥进士除金华府推官厯刑部郎中御史所至以精敏称在台十四年超擢左副都御史旋总督浙江军务闽逆耿精忠反以衢居浙上游为江淮屏障即日自杭移驻于衢耿逆以甘言相诱之芳斩使焚书誓师出战亲冒矢石或劝冝持重答曰吾若贪生谁不惜死及温台从逆沿海告警贼将盘踞仙霞之西以通江右卒不得沿流窥浙皆之芳之力也自身在行间凡九年乃凯还入杭擢兵部尚书转吏部拜文华殿大学士卒谥文襄】李之庄【之芳弟州嵗贡生从之芳督兵勦逆颇多赞助居郷设义学教育单寒值嵗饥设粥以食饿者全活无算州东南徒骇河冲决倡筑堤岸以御水患州民赖之】王政【阳信人顺治己亥进士知唐县濵河地畆沙水冲压政亲为检勘力请豁免又请免每岁狐皮解费散递马于冲要之邑以苏里社喂养之累唐人徳之】刘新国【阳信人由岁贡除镇安令鬻产自给无锱铢累民招集流亡次第复业有盗啸聚山林单骑谕之悉投戈迎】杜履端【海丰人防贡生初授陜西绥德知州值旱蝗立为扑捕且捐俸赈粥申请免粮阖州赖以全活陞正定府同知致仕卒崇祀乡贤】李道昌【海丰人顺治丙戌进士厯官监察御史大理寺卿道昌系遗腹子五六岁时尝以父容问母母指示形状遂屡梦见其父即赴绘之竟得其形似巡按河南当流寇残害道昌殚心勦抚流亡赖以复业卒崇祀乡贤】李复兴【字映斗濵州人顺治丙戌举人知华亭县时民苦里役逃亡相继复兴立均田均役法一切年首甲首不便于民者悉罢之流亡以次复业部民感徳建祠白龙潭以祀之】呉汝亮【霑化人由举人授江南江宁令时令漕一石尝费至数石由里胥而上皆取盈于漕汝亮至并条粮耗羡悉去之】
　　烈女元刘平妻胡氏【渤海人至元中平戍枣阳车载其家以行夜宿沙河傍有虎衔平去胡觉起追及之持虎足呼车中儿取刀杀虎虎死扶平还三日平以伤卒事闻命恤其母子仍旌异之】李五妻刘氏【渤海人少寡父母使再醮不从舅患疽刘祷于天数日溃吮其血乃愈】惠髙儿妻李氏【濵州人髙儿殁父欲夺归嫁之李不从遂自缢死】明李陵妻殷氏【濵州人治中陵以疾卒殷自缢而死州志殷作阴】齐邦典妻张氏【濵州人闻夫阵殁尽夜号泣呕血誓死不嫁遗腹五月生男名尽忠纺绩抚孤事舅姑以孝闻】韩章妻孟氏【利冿人章年十七溺死孟时尚在室闻之欲归韩守制父母难之孟曰容终制改嫁未晚也父母许之比终制沐浴自缢而死】王晏妻马氏【利津人马年二十四生子未期而夫卒马自缢而死】王妻高氏【利津人卒高年二十二夜自缢于柩前】边氏女【霑化人女年十四许聘而夫亡父母欲更聘之女曰烈女不更二夫已心许之可再适耶遂终身不字】戴强妻赵氏【霑化人强卒赵欲死舅姑日夕守之逾七日守稍懈赵自刎死莭】王绍贵妻赵氏【霑化人流贼欲杀贵赵抱贵且泣且詈贼两刄之同县李氏女海丰刘氏女濵州有王氏女蒲台孙氏女李氏女彭氏女并为流贼所执不屈死】自守妻李氏【霑化人适守未期而守卒李时年十九无子家贫躬事纺绩以给姑朝夕不足拾野薪佐之姑年九十余乃终李归依母家年亦逾八旬】杜子登妻杨氏【青城人子登死杨年二十一谋以身殉葬有三孤亲戚以为言杨曰今日不死异日恐有夺我志者死且晚矣取遗孤置夫前自经死】
　　本朝张延祚妻丁氏【阳信人延祚病亡氏年二十六苦节五十年而终同邑马向阳妻冯氏年十七夫亡守节歴五十余年卒俱康熙年　旌】呉天孕妻张氏【海丰人夫亡氏年十五抚前室子如已出苦节三十余年卒康熙年　旌】王氏女【海丰人生员王亮章女许字李格未婚而格已死女闻讣自缢康年旌】张建南继室刘氏【乐陵人年二十七夫亡抚庶出子女过于所生苦节三十余年卒康熈年　旌表】史髙印妾郭氏【乐陵人髙印终苦志守节顺治间遇寇不辱被杀康年　旌】林长春妻孙氏【利津人年二十夫亡上奉嫡庶二姑下抚弱龄一子苦节五十余年卒康熈年　旌】王卓妻张氏【蒲台人卓死东粤氏勤劳绩纺居积数年间闗万里负夫柩归祖茔康熙年　旌】明妻呉氏【阳信人强暴欲汚之不从被杀同邑拒暴死节者杨小龙妻赵氏俱雍正年旌】李毓清妻王氏【恵民人于归三月而夫卒时姑年已老氏事之帷谨及姑亡不食死同邑夫亡守节者冯云防妻李氏爼多闻继室王氏刘小来妻许氏】周士选妻刘氏【阳信人嫁后归宁为淄川山寇所掠大骂不屈死同邑拒暴死节者王修身妻张氏刘君卬妻申氏王继儒妻苑氏】啇氏【阳信人年及笄未字父母相继殁女无所依自经死】武氏【海丰人夫亡不食死】韩永髙妻聂氏【蒲台人嵗防从永髙就食博兴强暴欲汚之不辱死】张化一妻王氏【啇河人顺治初化一随武徳勦淄莱间山冦为贼所杀氏迎其柩而奠之奠毕自死】薛香妻刘氏【惠民县人年十九归薛香以事归母家有强暴要于路以言调之刘怒詈回家羞忿自缢于康熈年间　旌表又髙永元妻李氏及子髙璟妻李氏李渤堷妻何氏髙天资妻雷氏高赐冕妻何氏张子荣妻徐氏李子官妻耿氏杨大才妻冯氏俱夫亡守节于康年间　旌表又生员李玥妻张氏钟存禧妻刘氏刘柔谦妻何氏贡生刘芳逺妻史氏生员李沧润妻何氏姜灏妻曺氏魏自显妻孙氏生员王之屏妻王氏李挺翮妻张氏俱于雍正年间　旌表又骆镒之妻任氏李其方妻髙氏刘起业妻胡氏刘和妻路氏监生高丕基妻骆氏闫徳济妻骆氏郭明儒妻史氏郭基妻胡氏郭洪雷妻张氏任賔妻石氏李明光妻李氏张文绅妻成氏曺其文妻苏氏曺大魁妻石氏刘允愫妻董氏张娄文妻刘氏曺振声妻王氏刘有相妻王氏杜光辉妻蘓氏杭玉琴妻耿氏路元龙妻梁氏张灏妻韩氏李恪妻刘氏李玉锡妻徐氏李文辉妻刘氏生员李夀湜妻艾氏监生李夀洹妻张氏刘登旺妻李氏王永宁妻康氏闫福寛妻李氏俱于乾隆年间先后旌表】范晋龄妻崔氏【青城县人夫亡守节于雍正十二年　旌表又同邑杨允公妻陈氏焦廸吉妻王氏韩允吉妻杨氏韩子夀妻杨氏俱守节终身于乾隆年间　旌表】李邦河妻张氏【阳信县人与同邑信洪谟妻尹氏孙维声妻尹氏孙阜享妻史氏申濬妻王氏邱文光妻牛氏王诵妻刘氏李闻谋妻徐氏张延逺妻董氏张延庄妻王氏岳之琯妻王氏劳于宣妻张氏曽尚元妻王氏张毓善妻侯氏俱乾隆年间先后　旌表】呉自治妻髙氏【海丰县人夫亡守节与同邑赠登仕郎呉旭妻张氏俱于康雍正年间先后　旌表又张通儒继妻王氏呉自基妻任氏王公濯妻张氏李天妻刘氏袁诒孙妻李氏布应表妻张氏俱于乾隆年间旌表】王佩继妻杜氏【乐陵县人夫亡守节与同邑杜洵妻陈氏孙士雅妻孙氏李才印妻张氏杜能智妻崔氏唐乐然妻孙氏张可钦妻王氏史垒继妻吕氏杜子贲妻席氏俱于雍正乾隆年间先后　旌】王与鼒妻骆氏【啇河县人夫亡守节与同邑赵闾庆妻晋氏子媳髙氏杨氏又李功勲妻叚氏宋用中妻李氏李琏妻徐氏生员赵贞运妻翟氏与子启宋妻王氏妾髙氏及孙宪妻李氏三世守节又王显妻翟氏生员李士怡妻冯氏徐适妻王氏王辂妻厉氏于珑妻王氏陈録妻田氏张妻张氏张镇妻黄氏黄礼妻张氏杨瓆妻闫氏厐廷材妻张氏俱于康雍正乾隆年间先后　旌表】张中运妻夏氏【濵州人家贫挑菜于野有强暴挟刀逼之氏怒骂不从被杀于康年间　旌表又同邑张宿龙妻厐氏生员张箴妻王氏监生杜若玫】
　　【妻刘氏生员张汝桧妻王氏监生王钟妻张氏刘正吉妻王氏杜亮曽妻张氏薛堡妻杜氏监生薛基妻王氏监生薛大成妻杜氏薛大猷妻李氏胡敏攻妻杜氏刘正已妻丁氏张为柽妻王氏张执元妻薛氏俱以夫亡矢节于康雍正乾隆年间先后　旌表】林长春妻孙氏【利津县人夫亡守节与同邑庠生李鼐妻杜氏赵防妻程氏赵程新妻李氏黄秀妻綦氏监生赵佳俊继妻张氏石磊妻李氏王敷美妻许氏监生纪梦祥妻杜氏王国用妻孙氏及孙士琦妻盖氏刘绪妻李氏刘国用妻李氏殷恂妻李氏李杲妻殷氏孟懐妻高氏宋允敬妻牟氏李师亮妻程氏李云章妻郭氏李连美妻刘氏李大荣妻盖氏于生妻殷氏朱魁文妻纪氏高最妻马氏于之准妻张氏高鳯仪妻张氏刘□妻赵氏张立矩妻刘氏张守矩妻薄氏郭钦妻胥氏髙之兴妻刘氏盖昌盛妻刘氏纪渊妻张氏生员纪位妻薛氏王金妻李氏张复美妻刘氏刘克谦妻盖氏髙奉妻薛氏郭令仪妻李氏林怡妻李氏潘师尼妻夏氏王正礼妻盖氏王民諴妻胡氏生员冯接武妻张氏刘瑢妻张氏成万勲妻李氏赵其纯妻李氏赵士麟妻刘氏烈妇董国琮妻刘氏烈女李晓姐俱于顺治康雍正乾隆年间先后　旌表】孙三宅继妻张氏【霑化县人夫亡守节与同邑生员罗载愫妻苏氏生员丁钧继妻王氏宋秉和妻李氏于顺治康熈雍正乾隆年间先后　旌表】李元漳妻杜氏【蒲台县人夫亡守节与同邑生员刘洪妻崔氏生员王元善妻张氏刘运炤妻留氏刘玥妻王氏生员赵□妻韩氏张琏妻孝氏曲彪妻高氏贡生高良妻张氏谢宁妻成氏张文玉妻张氏陈子龙妻张氏俱于康雍正乾隆年间先后　旌表】
　　土产绵防【府志出阳信县色不甚白　然坚细匀浄故以信防著名】氊【府志青城县出以驴毛为之最坚细】盐【霑化利津出唐书地理志渤海有盐明统志盐濵州出】酒【府志蒲台出者佳名蒲酒】仙茅【府志恵民县出又省志海丰县出地锦马兠铃蒲公英蒲台出天仙子又近海州县皆出牡蛎】针砂【府志府城外西偏有土曰针砂体重色赤细而不腻可以砥针茅焦台东海有之】鱼【省志利津县出麫鱼又名梭鱼如银鱼而大冬月以水冻结谓之氷鱼又海陵县出梭鱼状如鲥鱼以四月至海上又近海口各防皆有魦鱼肥美如鰡今谓之吹河　按旧志引宋史地理志云濵州贡绢附注于此】




　　钦定大清一统志卷一百三十九
&lt;史部,地理类,总志之属,大清一统志,沂州府图&gt;
&lt;史部,地理类,总志之属,大清一统志,沂州府图&gt;
&lt;史部,地理类,总志之属,大清一统志,沂州府表&gt;
&lt;史部,地理类,总志之属,大清一统志,沂州府表&gt;
  </div>
  <div class="pagination">
   <a href="大清一统志_page73.html">
    上一页
   </a>
   <span>
    ...
   </span>
   <a href="大清一统志_page69.html">
    69
   </a>
   <a href="大清一统志_page70.html">
    70
   </a>
   <a href="大清一统志_page71.html">
    71
   </a>
   <a href="大清一统志_page72.html">
    72
   </a>
   <a href="大清一统志_page73.html">
    73
   </a>
   <span class="current-page">
    74
   </span>
   <a href="大清一统志_page75.html">
    75
   </a>
   <a href="大清一统志_page76.html">
    76
   </a>
   <a href="大清一统志_page77.html">
    77
   </a>
   <a href="大清一统志_page78.html">
    78
   </a>
   <a href="大清一统志_page79.html">
    79
   </a>
   <span>
    ...
   </span>
   <a href="大清一统志_page75.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
