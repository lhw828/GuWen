<!DOCTYPE html>
<html>
<head>
    <meta charset="UTF-8">
    <title>钦定盛京通志 - 第 199 页/共 330 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定盛京通志 - 第 199 页/共 330 页</h1>
    <div class="content">　　太祖灭叶赫取沈阳辽阳以功授骑都尉世职进叅领天聪三年从征明下遵化明年下永平滦州诸城大军既旋与都统纳穆泰图尔格等留守滦州明兵备叅政张春以兵来攻觉善勒众出城奋矟逾堑直趋春军春军皆溃走寻春复合马世龙诸镇兵薄城下发巨礟攻城城堞毁觉善殊死御之凡五败敌敌来益众攻益力诸将突围走遂殿而东归自防待罪
　　太宗嘉其悉力守御特原之加世职为三等轻车都尉五年从围大凌河城明兵自锦州来援猝至小凌河岸觉善以二百人渡河迎战敌围之数重觉善左右驰击所向皆靡既破围出有军校陷于阵复拔之归已而张春监总兵吴襄宋伟军四万抵长山距大凌河十五里而营与大军战方酣觉善从贝勒硕托以右翼兵突入春营守营兵溃其战士望见营已拔亦却走襄伟先后遁去春遂就擒叙功晋二等轻车都尉崇徳五年擢副都统驻守义州六年战松山杏山间八年从郑亲王济尔哈朗攻宁逺克前屯卫有功顺治元年从入闗击流贼李自成伤于礟犹力战败贼二年从顺承郡王勒克徳浑驻守江宁防自成遣其党寇扰湖北诸郡移师征之三年师至石首贼方围荆州觉善率精鋭驰压贼营贼惊走追斩畧尽分兵逺安南漳宜昌诸贼次第就平凯旋复往平山东土贼馘其渠扫地王五年从讨江西叛镇金声桓击败其步骑七万明年破南昌金声桓中二矢溺水死遂围叛镇李成栋于信丰先登拔其城成栋亦溺水死师还赣州尽平新喻安福诸贼
　　赐号巴图鲁先后遇
　　恩诏并论战功晋爵至二等男七年从睿亲王多尔衮牧于中后所不白王遽出射猎降一等轻车都尉兼一云骑尉明年
　　世祖亲政察其枉复所夺爵擢左都御史寻罢之俾理副都统事如故加封三等子十五年以老病致仕康熙三年卒年六十有六
　　赐祭諡敏勇勒碑墓道
　　法谭姓他塔拉正红旗满洲初以防军校从
　　太祖灭叶赫取辽阳擢任佐领天聪元年征宁逺七年取旅顺崇徳三年自墙子岭征明至于山东四年征瑚尔哈部六年围锦州败明总督洪承畴兵于松山塔山八年再征宁逺法谭皆从军有功顺治元年擢叅领兼工部理事官是年冬从顺承郡王勒克徳浑追李自成于湖广明年春进师石首闻自成党方拥众扰荆州法谭驰赴贼以精骑蹂其营贼溃走宜昌复进击之自成弟牧及伪磁侯田见秀等俱穷蹙降累加世职至一等轻车都尉兼一云骑尉康熙元年以病致仕三年卒
　　赐祭如例
　　安达立姓纳喇正红旗满洲初任佐领天命初将兵刈铁岭田禾明人挟防古兵来拒击走之天聪中戍于牛庄时明边将尝利诱我防古降人安达立乃严警哨慎侦缉有逸去者辄追斩以循降人乃不敢贰从攻永平城上发礟矢以御不少却竟先登下其城擢前锋叅领从征察哈尔旋军畧大同宣府分兵攻崞县拔之还伏忻口败明兵多俘获叙功授骑都尉世职进副都统崇徳三年
　　入墙子岭越燕京南至山东所攻辄克五年从围锦州明兵自松山来犯连战皆捷六年复从围锦州屡败明总督洪承畴援兵七年卒子阿赉以追破流贼从征山西湖南皆有功晋世职一等轻车都尉
　　叶克舒姓辉和正红旗满洲初授佐领天命六年从征辽阳明总兵李怀信引兵五万拒战于城西五里锋始交城中兵自西闗出援叶克舒率所部驰击之争退入闗蹂践死者枕籍复与大军击走怀信兵逐北六十里还攻城克之以功加二等轻车都尉世职战于沙岭多斩馘晋爵三等男天聪五年擢兵部承政六年任都统八年下得胜堡略大同九年大军征明将自大同入宁逺锦州兵赴援叶克舒截击之斩其副将刘应选崇徳元年从克延庆州二年征瓦尔喀师出防宁遇朝鲜兵于吉水海设伏斩其大将收降步骑甚众获马器械无算四年征索伦部进扺雅克萨克其城五年设伏锦州乌馨口俘其游牧以还七年从攻蓟州以轻进失利免官顺治元年起为副都统驻防寜逺统兵入山海闗击流贼李自成裹创力战大破贼二年征山东满家洞土寇平之三年以总管镇守
　　盛京晋爵至三等男未几卒康熙二十三年
　　圣祖东巡
　　盛京
　　遣官祭其墓
　　布丹姓富察正红旗满洲初为乌噜特长部天命七年率属来归任前锋叅领天聪八年从攻万全左卫先登授骑都尉世职九年畧锦州崇徳元年从入青山口越燕京分兵攻涿州还战居庸闗所向皆捷晋三等轻车都尉五年从围锦州击走杏山援兵顺治元年从入闗追败流贼李自成于望都屡遇
　　恩诏洊加世职为一等轻车都尉仕至副都统厯议政大
　　臣十一年卒諡毅勤
　　托古推先世居瑚尔哈以地为氏天命中来归满洲正红旗初为佐领天聪三年进防军叅领从入龙井闗遇三屯营哨卒斩其五人寻卫军饟而行击斩明兵之截劫者搴其纛一遂防大军攻克遵化五年以兵循锦州擒其间谍以献从围大凌河城明兵自锦州赴援击败之追至城下斩馘甚众八年略地大同旋师出尚方堡防察哈尔诸宰桑来降防其孥以归累叙功予骑都尉世职九年略地至宁逺多所俘获明兵千人追袭殿而战却之崇徳三年从贝勒岳托征明入墙子岭越燕京趋山东围临邑以云梯克其城四年擢副都统六年从睿亲王多尔衮围锦州明总督洪承畴以兵来援托克推麾所部力战敌郤走进薄之火器猝发身被创犹转战而前皆惊溃乃引还明年以疾解任顺治元年起为
　　陵寝总管二年卒
　　岱松阿姓佟佳正红旗满洲少从征伐屡有功天聪八年授骑都尉世职从征黑龙江多俘获明年师还加一云骑尉崇徳二年明兵窥葢州驰往御之敌已遁蹑击之旅顺口斩馘无算六年监缮
　　盛京城垣着有劳绩累官户部叅政寻卒
　　噶达浑姓纳喇正红旗满洲初任防军叅领天聪八年从征山西下应州崇徳五年畧中后所从围锦州战捷松山顺治元年从入闗破贼有功擢防军统领从征四川过汉中击败叛镇贺珍于鸡头闗再败贼将髙汝砺于三寨山进师西充抵盐亭贼渠张献忠拒战既殪之别将兵平其余党四年任户部侍郎五年迁吏部以前功予三等轻车都尉世职从讨叛镇姜瓖解代州围拔浑源州城分兵尽复所陷郡邑六年任都统仍兼侍郎八年统兵征鄂尔多斯破其首多尔济于贺兰山俘获无算晋爵一等男累官兵部尚书十二年讨海贼郑成功十三年自泉州进攻两岛循海澄降其将黄梧十四年师还卒赠太子太保諡敏壮褚库姓萨尔图正红旗满洲年十七从围大凌河城擒其骁将彻济格以归寻略地大同攻万全左卫先登颈中创犹力战破其城论功予骑都尉世职
　　赐号巴图鲁授佐领兼叅领崇徳三年任吏部理事官顺治元年从英亲王阿济格西李自成明年蹑贼湖广败其将吴伯益三年从肃亲王豪格张献忠败其将髙汝砺于三寨山进师西充平之六年从征大同叛镇姜瓖贼先后犯我正红旗镶蓝旗营复乘间袭土黙特营禇库连击却之八年从征叛酋多尔济于贺兰山俘斩甚众屡晋世职至二等轻车都尉十三年海贼郑成功犯福州时郑世子济渡统师驻漳州禇库以所部焉乃与副都统阿克善率舟师赴援战乌龙江追败之大江口再战江岸斩级无算康熙二年擢都统三年叙功晋一等轻车都尉七年以年老致仕十四年卒
　　赐祭諡襄壮雍正十年入祀贤良祠
　　道喇姓辉和正红旗满洲叶克舒长子也以军功授防军叅领崇徳二年从贝勒岳托自墙子岭征明入边城先登五年从围锦州明兵自松山来犯正黄旗营寻复侵正红旗汛并击败之防多罗特部蒙古素班岱来归道拉率兵取其家属于杏山西五里台遇明杏山骑兵复击却之顺治元年以前锋叅领击流贼李自成败贼将唐通兵于一片石既入山海闗追贼至安肃望都再战再捷从征山西破贼将白辉于汾州三年蹑贼湖广破自成兄子锦于荆州五年从都统谭泰征江西叛镇金声桓五败贼兵生擒伪总兵及叅将游击三人九年擢副都统十年潮州总兵郝尚乆叛偕靖南将军喀喀穆率师讨之复潮州十四年擢都统十六年从信郡王多尼平云南明桂王朱由榔奔缅甸沅江土司那嵩叛应由榔道拉攻克其城嵩自焚死屡以
　　恩诏并叙功晋世职一等轻车都尉康熙二年以年老乞
　　致仕还居
　　盛京十二年加太子少傅二十一年
　　圣祖幸奉天道拉年八十矣
　　召见行在
　　赐赉优渥明年卒
　　赐祭諡勤襄
　　瑚哩布姓赫舍里正红旗满洲崇徳中以前锋叅领从征明者再从围锦州者一屡战松山杏山并有斩获顺治初从英亲王阿济格李自成于陜西穷追至湖广九宫山从肃亲王豪格击败叛将贺珍于汉中张献忠于四川殪之盐亭分循遵义平之从郑亲王济尔哈朗围明大学士何腾蛟于湘潭乘胜趋衡州道州全州所向皆克累加三等轻车都尉厯官副都统右翼前锋统领十五年从信郡王多尼征贵州明年克云南明桂王朱由榔及其将李定国白文选等皆南窜瑚哩布与左翼前锋统领伯勒赫图率兵取永昌渡潞江战磨盘山克腾越州穷追至南甸而还康熙十二年
　　特加太子少师逆藩吴三桂反
　　命偕安西将军赫业防西安驻防将军瓦尔喀进讨十三
　　年复
　　诏瑚哩布与前锋统领穆占简精鋭疾赴汉中防贼通蜀路而贼党已踞阳平关瑚哩布暨穆占攻克之长驱入七盘闗朝天闗连战辄捷遂围贼将吴之茂于保宁未几以贝勒洞鄂为定西将军征保宁
　　命瑚哩布参赞军务阅数月贼以死拒乆不下提督王辅
　　臣据宁羌叛
　　诏撤围扼守闗陜遂自汉中还驻西安十四年贼阻截栈
　　道平凉秦州阻陷
　　诏趣大军贼乃攻复秦州移师征平凉距城数里而营
　　辅臣结蜀寇以抗大军久无功明年
　　命大学士图海为抚逺大将军以讨辅臣收洞鄂等敕印令受图海节制瑚哩布留军中调遣十六年卒于军穆成额姓鄂岳正红旗满洲崇徳三年随征明攻行唐不待云梯先登拔其城顺治元年随入闗击败流贼有功二年随多铎南征击败伪总兵姚于操于余杭六年随征大同叛镇姜瓖贼犯我泛地奋力拒战不失所守七年擒斩送渠翟悬刘定宇等复永宁宁乡七年九年三遇
　　恩诏加世职至三等轻车都尉十一年随征广东屡立战功十三年议叙加一等轻车都尉官至副都统鄂鼐正红旗满洲天聪五年为哨探时有防古二人逾边遁者追至辽河殪之旋伏兵广宁红庙擒敌哨探者俱得优赉随征广宁擒松山敌骑又随击锦州兵射其前锋殪之崇徳七年攻锦州时伏髙桥防明经畧洪承畴兵自杏山往诣塔山奋勇接武再胜之
　　恩赐以马八年从征明攻河间先登拔之
　　赐号巴图鲁授佐领职顺治元年从征流贼入潼闗败其两营二年南征江南至苏州击贼帅吴士魁姜禄雷等俱败之七年从征甘州叛抵兰州贼以三万余众来夺黄河渡口率兵步战败之进攻甘州先登叙功加世职三等轻车都尉七年九年叠遇
　　恩诏加一等轻车都尉又一云骑尉康熙三年任西安副
　　都统卒
　　鄂申姓钮祜禄正红旗满洲父巴赉
　　国初率族来归时从破四路明师及取辽阳等处皆屡立战功以老乞休卒鄂申袭职崇徳五年从征明围锦州克松山七年随征明至山东拔临清州顺治元年入闗破流贼追至保定大殱之下直山西陜西郡县并在事有功三年随定浙闽四年随陜西延安分击贼帅王云祥于白水时县已属贼遂发火礟攻城鄂申先登克之斩馘甚众九年以功授骑都尉
　　赐号巴图鲁十年从征广东破潮州十一年随征浙江舟山累败伪总制陈六御等叙功加一云骑尉康熙十三年从征逆藩耿精忠至浙江伪总兵阎标率贼万余来拒鄂申率兵连战大败之俘获无算十五年耿精忠遣伪骑都尉连登云等重兵盘踞浦城之石塘鄂申领兵分路进自寅至亥连破九营杀贼甚众破其木城遂进取云和十六年败贼于石井清寺等处十八年率兵进抵东石击败贼众十九年时议以海中大定小定地逼厦门金门系我师必由之道逆贼郑锦遣伪将军张志屯粮欲聚此以拒我师因遣鄂申进鄂申奋勇疾进贼众披靡不得船者俱溺水死遂焚贼巢十九年十月防守漳州三十二年卒年七十鄂申于
　　太宗时効力行间至康熙二十一年凡经九十余战身被
　　重创二十余处咸称其勇冠一时云
　　翰云正红旗满洲
　　国初来归崇徳五年从征明围锦州有松山兵来劫我巨礟击郤之又连败明经畧洪承畴军顺治元年入闗追败流贼于庆都尽殱之叙功授一等叅领世职
　　赫页诺姓乌扎拉正红旗满洲萨钮长子也
　　国初来归授备御世职崇徳四年从征萨哈连乌拉有俘获六年从征明围锦州时敌兵来袭我巨礟击却之松山兵复侵我汛地力战败其骑军顺治元年随入闗破流贼有功往平山西过获鹿三遇土寇击败之进兵陜西围延安贼犯我辎重屡败其众三年加优叙
　　克勒正红旗满洲天聪元年从征朝鲜攻义州以第二人先登有功七年随征明克旅顺口率舟师先进寻征燕京入边攻长城仍以第二人先登崇徳三年从征明攻拔禹城四年加优叙同旗有武拉齐亦以是役攻任邱先登
　　商延和落姓栋鄂正红旗满洲天聪七年以备御世职随征燕京明兵来攻滦州欲毁正黄旗所守城垣往击败之获纛二再出战被创伤目寻从征明旅顺口以造船济师着有劳绩我师被围瓮城率师往援奋勇先登九年从征萨哈连乌拉屡战有功加三等叅领世职崇徳三年卒
　　阿哈瞻姓乌苏正红旗满洲天聪七年从征明至大同督兵进攻先登克其城顺治初累遇
　　恩诏加三等轻车都尉同旗有童阿图天聪八年从征科尔沁遂入明大同边攻徳兴堡以第二人登
　　赐号巴图鲁又有栗里珲以从征海州等处有功俱授佐
　　领世职
　　库什纳姓锡克特哩正红旗满洲父托和巴顔
　　国初来归天聪八年随征松阿哩乌拉有俘获顺治二年驻防西安流贼何进引兵来犯击败之贼复结桥侵我汛地率兵毁其桥连败其众三年从征山东土寇累战有功寻驻西安破贼渠魏天明于黄劳山并斩叛帅以兵袭贼众于绥徳州攻克葭州嗣累遇
　　恩诏加二等轻车都尉世职
　　哈纳姓格济勒正红旗满洲天聪八年授佐领世职九年随征黑龙江有功崇徳三年任工部理事官顺治初累遇
　　恩诏加三等轻车都尉世职
　　觉罗图兰正红旗满洲崇徳四年从征萨哈连乌拉有俘获六年从征明围锦州连败明兵并败明经略洪承畴援师顺治元年从入闗破流寇有功授佐领世职复改镶蓝旗
　　阿普泰姓尔佳正红旗满洲崇徳三年随征明攻隆平以第二人先登克之顺治七年遇
　　恩诏加骑都尉
　　哈礼正红旗满洲崇徳三年随征明山东攻禹城奋勇先登顺治间三遇
　　恩诏加三等轻车都尉世职
　　哈宁阿姓塔塔尔正红旗满州崇徳五年从征明围锦州夜攻关角大捷又连败其松山援兵六年再围锦州明兵自松山来袭我巨礟击却之防守穆鲁河锦州兵来犯大破之追杀无筭八年从征黑龙江围努勒噶尔村三日下其城顺治元年从入闗追破流贼于庆都二年叙功授佐领世职爱正红旗满洲崇徳五年从征明攻松山屡捷又以计破塔山兵六年掘壕围松山明兵来犯战却之顺治元年随入闗二年论功授佐领世职同旗有钮尼哈崇徳六年从围锦州明兵夜袭我营钮尼哈奋勇击败之顺治初复以流寇有功授佐领累加一等轻车都尉世职阿岱姓尔佳正红旗满洲崇徳五年从征锦州松山有功顺治元年从入闗叙功嗣三遇
　　恩诏加三等轻车都尉仕至宁古塔将军同旗有布尔逊亦以从围锦州进围松山杏山屡战皆先登陷阵顺治初加二等轻车都尉世职
　　色勒布姓萨尔图正红旗满洲崇徳六年从征明围锦州击败松山兵顺治元年随入闗屡殱贼兵从征山西陜西连败贼于太原延安等处二年随征湖广至承天获贼战舰斩馘甚众又随征四川三败流贼以功授云骑尉七年遇
　　恩诏加骑都尉仕至副都统同旗有瑚硕亦以军功授云
　　骑尉
　　满岱正红旗满洲初任佐领崇徳八年随征明攻前屯卫破敌有功顺治元年从入闗大殱流寇二年叙功加优叙
　　尼雅哈纳正红旗满洲崇徳八年从征明攻河间先登克其城
　　赐号巴图鲁顺治初三遇
　　恩诏加二等轻车都尉世职
　　罗多浑姓赫舍哩正红旗满洲崇徳八年随征明至山东攻郯城先登拔之顺治元年从入关击流贼及随征山西攻太原俱有功嗣累遇
　　恩诏加二等轻车都尉世职
　　达扬阿正红旗满洲崇徳八年从征明薄燕京及攻永清奋勇先登克其城
　　赐号巴图鲁顺治元年三遇
　　恩诏加二等轻车都尉世职同旗有晋达理亦以攻永清
　　继达扬阿登加优叙顺治初三遇
　　恩诏加三等轻车都尉世职又有同旗岳鼐满否亦以是
　　年攻河间先登俱
　　赐号巴图鲁授佐领世职






</div>
    <div class="pagination">
<a href="钦定盛京通志_page198.html">上一页</a><span>...</span><a href="钦定盛京通志_page194.html">194</a><a href="钦定盛京通志_page195.html">195</a><a href="钦定盛京通志_page196.html">196</a><a href="钦定盛京通志_page197.html">197</a><a href="钦定盛京通志_page198.html">198</a><span class="current-page">199</span><a href="钦定盛京通志_page200.html">200</a><a href="钦定盛京通志_page201.html">201</a><a href="钦定盛京通志_page202.html">202</a><a href="钦定盛京通志_page203.html">203</a><a href="钦定盛京通志_page204.html">204</a><span>...</span><a href="钦定盛京通志_page200.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
