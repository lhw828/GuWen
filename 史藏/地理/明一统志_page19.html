<!DOCTYPE html>
<html>
 <head>
  <meta charset="utf-8"/>
  <title>
   明一统志 - 第 19 页/共 66 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   明一统志 - 第 19 页/共 66 页
  </h1>
  <div class="content">
   山川岳麓山【在府城东以上有东岳庙故名】西平山【在府城西五里】宝鼎山【在府城西一十里以峯似香炉故名】夏牟山【在府城西五十里】卧龙山【在府城西与夏牟山相近山势蜿蜒如龙偃卧故名】抹邦山【在府城南二十五里宋神宗时王韶征西羌屯兵于此】碧井山【在府城南二十五里】幞头山【在府城西南三十里以形似名】山【在府城北五十里】莲华山【在府城南一百五十里山耸数峯宛如莲华】常家山【在府城西南六十里与西倾山相连宋神宗时夏人寇边羌酋鬼章等驻兵于此】黎紫山【在府城西北八十里】马寒山【在府城北九十里其山绵亘数百里势极髙峻虽炎夏氷雪不消】黑石山【在府城西北一百里】西倾山【在府城西南一百五十里即禹贡所谓西倾是也洮水所出】崆峒山【在府界内】鸟防山【在渭源县西二十里俗呼为青雀山渭水经其下其地鸟与防同处于穴尔雅鸟防共穴其鸟名鵌其防名鼷禹贡导渭自鸟防同穴是也】南谷山【在渭源县西二十五里郦道元云渭水出南谷山在鸟鼠山西北禹只自鸟防同穴导之耳】五竹山【在渭源县西南三十里】龙尾山【在兰州南三里山形如龙尾落黄河之壖】臯兰山【在兰州南五里为州之主山隋置州取此为名山下地势平夷可屯百万兵汉霍去病击匈奴至此董文起诗溪声逺近生秋籁山色苍凉上客衣重忆兰州旧游地眼中华髪故人稀】九川台山【在兰州黄河北五里其形峭拔直上如台登之可以望逺】黄峪山【在兰州西南二十五里】天都山【在兰州南三十里宋宦者李宪遣苗授伐西夏尝逾此山烧南牟屯次葫芦河而还】桦林山【在兰州南三十里与马寒臯兰二山并峙】白石山【在兰州东南八十里昔周将梁晖至此为羌所围迫于无水晖以青羊祷于山神飞泉涌出兵士取给今呼梁泉水北流注于河】琵琶山【在兰州西一百三十里以形似名】石门山【在兰州西南水经漓水东北经石门口山髙峻险絶对岸如门】嵻防山【在兰州南一百七十里一名可狼山俗呼热薄汗山昔西秦乞伏干归太子炽磐筑城于此】龛山【在金县南二十里宋元丰四年置寨于此】尖山【在金县西南二十五里】驼项山【在金县东南三十五里以形似名】猪觜山【在金县西北四十里金于此置镇】乱山【在金县东北八十里其山相连数百里参差乱如列防】平顶峯【在兰州东北六十里】胭脂岭【在府城西三十里俗传汉吕布所乘胭脂马产于此】分水岭【在渭源县西十五里其水自此岭分流东者入渭西者入洮】秀峰岩【在渭源县南三十里五竹山内有古佛像尚存】夜雨岩【在兰州西南一十里有泉自山巅而下夜深露气重而泉溜愈多听之如雨声】锁林峡【在府城南六十里洮水所经诸峯耸削两崖悬絶林木森郁宛似封固故名】石井峡【在府城北一百二十里中有泉水四时不竭】石崄口峡【在兰州东二十五里两崖悬立黄河至此东流入金县乱山二百余里始泻落巨川如瀑布然土人沿山引水灌田甚多】砂洞【在兰州南四十五里洞产砂】麝香坡【在府城西南与夏牟山相近中产麝香】东冈坡【在兰州东二十五里相传唐太宗为秦王时获褚亮于此】通谷【在府城西六十里宋熙宁中尝置堡其谷东西出入中可容千百人往来不逾数十步上有大窍可见天日】女遮谷【在兰州东三十五里宋李宪与苗绶城兰州遇贼数万于此谷绶与战破之】榆谷【在兰州西一百里有大小榆谷汉西羌居此縁山濵水以广田畜故致强大常雄诸种】李麻峪【在兰州西四十里通甘州路】峨眉湾【在兰州东南三十里臯兰山后】董家湾【在金县东北三十里】黄河【在兰州北源出西域昆仑山禹贡导河自积石盖自积石至河州界流经县城洮漓湟水入焉又东北越乱山中过宁夏出塞外始转而东南入中国山西境】洮河【在府城西南源出蕃地流入本境盘束山峡中千数百里始经府城南浩然奔放声如万雷】东峪河【在府城东二里源出渭源县界】三岔河【在府城西北一十里】抹邦河【在府城南三十里源出南川西流与府北打璧河俱入洮河】打璧河【在府城北三十里源出石井峡】结河【在府城北六十里三带水交结】渭河【在渭源县北二里源出南谷至鸟防山转而东流后周宇文逌诗渭源奔鸟穴轻润起客亭浅浅满涧响荡荡竟川鸣】清源河【在渭源县南源出五竹山东流入渭其水甚清】浩亹河【在金县南一名阁门河源出马寒山峡中流经县南东入黄河】小龛河【在金县南一十五里源出龛谷】清水河【在金县东三十五里】阿干河【在兰州西三里源出马寒山自分水岭分为二南流入金县为阁门河北流入兰州阿干峪始为阿干河自峡奔流至县城灌溉之利甚溥】笋萝河【在兰州西南六里东流入黄河】恒水【在府城西南吐谷浑界一名洮水源出西倾山流经府界谓之恒水】臯兰水【在兰州西南三里自臯兰山左右翼注漓水】漓水【在兰州东南一十五里源出塞外经臯兰山与臯兰水合】湟水【在兰州西一百八十里一名金城河一名河水源出大小榆谷之北与洮水浩亹河水合】润水【在兰州西一百九十里西北自塞外抵故允吾县入郑津水】逆水【在兰州西二百五十里源出故允吾县之参街谷东南流经街亭城又经杜阳县故城东南入湟水】邦金川【在府城南六十里宋种谊等击鬼章夜济金邦川黎明至州大破鬼章即此】玉润泉【在府城东三里其泉清冷可掬】石井泉【在府城北一百二十里自山峡中涌出】渭泉【在渭源县西三十五里】五眼泉【在臯兰山下泉有五眼相传汉霍去病击匈奴至此以鞭卓地而出泉】甘泉【在兰州南三里泉甘烹茶香美】神泉【在兰州西七里俗呼狮跑泉遇旱取水祷雨辄应】红泥泉【在兰州东十五里出臯兰山下】曲栁泉【在兰州东二十里东流入黄河】梁泉【在白石山即梁晖祷于山神所出之泉】莲荡池【在兰州西七里周回数十里夲朝肃府令潴神泉水为池花木畅茂鱼鼈充牣人多游赏焉】连达沟【在金县北一十五里】黄峪沟【在兰州西南七里入于河】栁沟【在兰州东三十里北入于河】
　　土产甘菘　庵防子【狄道县出】牛【其尾可为旌旄】犏牛【力如水牛俱府境内出】水棃【有数品味皆甘美】果单【以赤柰为之】毼【俱兰州出】骆驼【本府及河西俱出】麝香【本府出】砂【兰州出】黄羊　青稞　冬果　桦皮【各县出】
　　藩封肃王府【在兰州治东北旧在甘州洪武三十二年徙建于此】洵阳王府【在兰州城内】延安王府　铅山王府　金坛王府　防宁王府延长王府　淳化王府【俱同城】
　　公署临洮卫【在府治东洪武三年建】兰州卫【旧在兰州治东北洪武三年建后移置州东】甘州中防卫【在兰州治东北旧在甘州洪武三十二年从肃府移建于此】
　　学校临洮府学【在府治东宋建本朝洪武间重脩】兰州学【在州治东南元至正间建本朝正綂十三年重建】河州学【在州治南景泰中建】狄道县学【在府治东北洪武四年建】渭源县学【在县治东洪武初建】金县学【在县治西元建为州学本朝洪武十年改建】
　　宫室迎恩楼【在兰州东三里宣德十年建】望河楼【在兰州西北二里洪武十八年建】临川阁【在府城中唐天宝间建下临清流为一郡登临之胜】栖云阁【在金县西三十里马衘山口石碣有宋人诗倚天危阁贴重冈细路萦纡石磴长曲涧碧流疎宿雨夹山红叶助斜阳】虚皇阁【在兰州黄河北突出戍楼间髙亢明爽登之足以览金城山川之胜】平逺堂【在兰州西北一十里宋建为一郡之胜登临者可以穷目力之所及】候马亭【在兰州西北十五里汉武帝闻大宛有天马遣将军李广利伐之遣使于此候马因名】熙春台【在府城内宋时因州名而建】超然台【在岳麓山取宋苏轼诗超然台上望超然之句为名】
　　闗梁南关【在府城南】北关【在府城北二关宋尝于此置堡】三坌关【在府城西三十里】打璧峪关【在府城北三十五里】结河关【在府城北六十里宋熙宁七年于此置堡】下衬关【在府城南一百里】八角关【在府城南一百一十里】十八盘关【在府城南一百二十里以上关皆临洮卫戍卒防守】分水岭关【在渭源县西一十里】摩云岭关【在府城北一百四十里今置巡检司】金城关【在兰州北二里黄河西北山要隘处宋绍圣四年置据河山筑城以为固今于河南置巡检司】京玉关【在兰州境本名把拶桥宋元符中赐今名金因之元废】阿干镇关【在兰州南四十五里本宋阿干堡元改为县今置关以上二关俱兰州卫卒防守】凤林关【在兰州黄河侧】臯兰堡【在兰州西南九十五里宋元丰四年置】质孤堡【在兰州西一百八十里宋元丰五年置元祐中废金复置】东关堡【在兰州东十八里宋元丰四年置本名巩哥关后改曰东关本朝景泰初重筑】永宁桥【在府城西二里宋熙宁中熙州洮河浮梁成赐名永通本朝初更名永宁有关在焉】渭水桥【在渭源县治西】阁门河桥【在金县南门外】清水镇桥【在金县东五里】镇逺浮桥【旧在兰州西一十里洪武十八年移置城西北二里金城关用巨舟二十四横亘黄河路入甘肃通西域沈绎诗一篙新水孤舟逺九曲洪涛万马嘶自是梯航来万国往来浑未息轮蹄】西津桥【在兰州西二里永乐间建】月崖桥【在兰州东一十二里】永定桥【在狄道县东三里】
　　寺观宝塔寺【在府治东元旧址本朝永乐中重脩赐今名】万寿寺【在渭源县西元至正间建】兴国寺【在金县西元建本朝洪武六年重脩】庄严寺【在兰州北元李溥光书扁】华林寺【在兰州西旧名古峯正綂十年重脩改今名以居番僧】崇庆寺【在兰州南五里旧名五泉永乐七年重建改今名】万寿观【在府治西南元至正问建】清真观【在渭源县东元至正三年建】妙观【在兰州东元至正间建本朝永乐初重脩】金天观【在兰州西三里永乐四年肃王建并记】九华观【在狄道县东元建本朝永乐中重脩】
　　祠庙纪信庙【在兰州城中相传汉将军纪信为此土城隍神元耿仲明有记】霍去病庙【在五眼泉侧元末庙燬本朝洪武初重建俗讹为二郎庙】赵充国庙【在臯兰山麓】邓训庙【在兰州南五里】寿亭侯庙【在府城东二里元泰定初建祀蜀汉关公本朝洪武末重修有记】
　　陵墓肃庄王墓【在兰州东北六十里王本朝宗室永乐十七年葬此】薛举墓【在兰州西四里举隋大业末据兰州】李晟墓【在府城西五里地名西平庄晟洮州临潭人唐封西平忠武王】
　　古迹长城【在府城北史记秦始皇遣恬发兵三十万北筑长城起自临洮即此宋王翰古长城吟秦王筑城何大愚天实亡秦非北胡一朝祸起萧墙内渭水咸阳不复都】鸣鹤城　三足城【二城皆在府界昔吐谷浑有此地时所筑】安羌城【在府界本溢机堡宋宣和中赐名安羌城】石龟城【在兰州城北黄河之濵有石如龟伏城垣下俗传夏禹决河故道】允吾城【在兰州西南五十里本汉允吾县昭帝置金城郡于此应劭以为筑城得金故名薛瓒云金者取其坚固】榆中城【在兰州西二百里后汉时羣羌居此】狄道安故城【在兰州西八十里汉徙留河诸羗于此筑城以居】浩亹城【在金县西二十里汉义渠安国将骑备羗筑此】广武城【在兰州西二百二十里本汉枝阳县地前凉置广武郡隋罢郡置广武县唐宝应间陷于吐蕃】宛川城【在兰州西即乞伏国仁所都后赫连定灭之】平地城【在金县北四十里唐戍兵所筑】定逺城【在金县北三十里唐郭元振置韩遵表为警州宝应间陷于吐畨宋种谊筑城以屯戍兵金大定间与龛谷寨并陞为县属兰州元废为镇】一条城【在金县东一百九十里宋狄青巡边所筑】废康乐县【在府城西三十六里宋熙宁六年置寨金为县寻废】废龛谷县【在金县南二十里宋元丰四年置寨元祐七年废绍圣中复脩为堡金陞为县寻废】废兰泉县【在兰州隋置五泉县宋崇宁间始置兰泉县为兰州治金废】
　　名宦秦防恬【为将军将兵筑长城于此威震匈奴】汉霍去病【为骠骑将军击匈奴屯兵臯兰山下】赵充国【为将军击先零羌杨玉于金城留屯于此】霍谞【金城太守能以恩信化诱殊俗甚为羌胡所敬服】马援【陇西太守击破先零羌于临洮于是守塞诸羌八千余人诣援降】邓训【为护羌校尉掩击迷唐羌大破之以恩抚羌人比卒吏民及诸羌为之立庙】侯覇【金城太守击迷唐羌有功】晋苏则【金城太守丧乱之余抚循有方招懐羌人得其羊牛以养贫老又教民耕种岁大丰收归附者众】隋段文振【河州刺史有威惠迁兰州都督封龙冈郡公】唐薛讷【仁贵子破吐蕃于兰州拜羽林大将军】宋张叔夜【兰州録事参军西羌近州为患叔夜按山川形势得天都地建为西安州自是兰无羌患】蒋之竒【知熙州夏人论和请画封境之竒揣其非诚心务脩守备谨斥堠常如敌至终之竒去夏人不敢犯塞】王韶【知通逺军举兵讨西羌趣抺邦山及由竹牛岭路逆击破之遂成武胜瞎征诸羌俱降进龙图待制知熙州】髙遵裕【秦凤安抚副使副王韶克复洮陇知镇洮军事以功迁神龙卫都指挥使知熙州】姚雄【知熙州章楶城平夏雄部熙河兵策援大破夏人】姚古【熙河经畧使靖康初金兵逼京城古与种师中等俱勒兵勤王】赵濬【权管熙河兰防路经畧安抚马步军都督司公事守熙河】苗绶【熙河副总管讨降生羌威震洮西又知熙州与李宪取定西城遂城兰州】苗履【元符初以熙河兰防都钤辖知兰州与姚雄合兵讨峗羌焚其簇帐而还】刘舜卿【知熙州夏人聚兵天都山连西羌鬼章青宜结大举冦边舜卿命姚兕种谊分兵进攻至洮州擒鬼章以献】种谊【知兰州城定逺以扼冲要绍圣初再知是州脩明军政羌人信服】种师道【熙州推官吏服其明断】折可适【知兰州取天都山有功迁东上閤门使】刘韐【狄道令时王厚帅熙河郡岁贡毛毼段厚例外増以遗朝贵韐曰毋重困百姓厚异之辟为经畧司干当公事】刘惟辅【熙河马步军副总管金人畧熙河惟辅被执不屈而死】王【弓门砦巡检建炎中金人还自熙河御之金人立招降旗榜众皆拜独不屈金人杀之】金杨仲武【临洮府同知先是羌人苦边将贪暴相率为冦仲武入其营谕之曰将校侵渔汝等今已惩治并晓以祸福羌人喜悦防掠遂息后仲武改河中羌复掠熙河主帅谕之不肯去诏复遣仲武比至诸酋惊喜乃折箭为誓罗拜而去】移刺成【临洮尹招降乔家等簇首领召拜枢密副使】厐迪【临洮尹时陜右大饥流亡四集迪开渠溉田流民利其食居民籍其力各得其所郡人立碑纪绩】图克坦喀齐喀【临洮尹是时关陜初去兵革百姓多失业合喜守之以静民多还归者】元赵潘【临洮府元帅岁饥发私廪以赈贫乏人赖不饥郡当孔道有司敝于供给以私马百疋充驿骑诏京兆行省酬其直曰我岂以私惠而邀公赏耶卒不受】傅梦臣【金州判官有治缋能声着于时】本朝韩温【以指挥佥事守兰州洪武三年元将王保保自甘肃来攻城凡四阅月温设方畧固守屡乘其怠败之】林宗得【永乐三年知临洮府亷勤有为值天旱祷雨三日不食已而大雨霑足军民感惠】黄琥【成化间同知临洮府尝督赋平凉以所得羡余代民逋租岷州用兵琥督饷数万区画悉宜洮民嵗苦河决为作浮梁以济民庙祀之】
　　人物汉辛庆忌【狄道人父武贤仕为酒泉太守庆忌以谒者补金城长史举茂才迁郎中又迁车骑将军父子皆为虎臣朝廷重之】晋辛勉【狄道人博学有贞固之操仕为侍中及洛阳陷刘聪欲署为光禄大夫固辞曰大丈夫岂亏髙节事二姓乎聪为筑室于平阳西山月致酒米辞不受】辛恭靖【狄道人为河南太守姚兴来防恭靖固守百余日援兵不至城陷被执恭靖厉色曰我宁为国死不为羌臣兴幽之别室后走归江东安帝嘉之桓请为谘议防军】辛谧【狄道人为散骑常侍长安陷刘聪拜为大中大夫不受及冉闵僭号徴为太常卿谧作书责之不食而卒】南北朝辛庆之【狄道人少有文学魏时徴至洛阳对策第一除秘书郎累官南荆州刺史位遇虽隆其率性俭素志量寛和有儒者之风】宗钦【金城人少好学有儒者风仕魏为著作郎封卧树男髙允以诗赠荅甚相褒美】李礼成【魏狄道人祖延实为司徒父彧为侍中礼成以战功累官至绛郡公襄州都督有惠政于民】梁览【魏金城人世为西羌部落曽祖穆以抱罕城归魏封临洮公祖显为尚书封南安公父钊河华二州刺史封新阳伯览以军功官至太傅封安德郡公】刘雄【周临洮子城人少有大志为宇文泰亲信拜中大夫泰重其才谓曰古之人富贵不归故乡如衣锦夜行以雄为河州刺史乡里荣之】辛昂【庆之族子周尉迟迥伐蜀表为龙州长史威惠洽着累迁骠骑大将军】辛德源【周狄道人少有重名累官考功郎中隋髙祖受禅不调隐于林虑山着幽居赋以自寄】隋李安【狄道人父蔚事后周为朔燕恒三州刺史安与弟惁俱仕隋平陈时安率军夜袭其功最多髙祖手诏褒奬官至宁州刺史柱国赵郡公子孝恭最有名惁官至卫州刺史顺阳郡公】王杰【金城人以战功累官至张掖郡公】辛彦之【狄道人为太常少卿帝令与沈重议论礼文重不能抗后除隋州刺史时州牧皆贡珍玩惟彦之所贡皆供祭之物帝善之迁潞州刺史】辛公义【狄道人为岷州刺史有善政民呼为慈父迁并州刺史至岳露坐验囚决断咸宜人服其明时山东霖雨皆苦水灾境内独无所损寻转为黜陟使所至多政绩】李袭志【狄道人为始安郡丞大业末盗起袭志倾私财募士拒之炀帝崩或劝为尉佗自立袭志曰江都虽沦宗社尚有主诸君当相与戮力尉佗不足法也遂固守唐初髙祖赐书命其子元嗣召之袭志归国以为桂州都督守桂二十八年政尚清省南荒便之】薛举【金城人容貌魁岸武敢善射殖产钜万好结纳边豪为长雄大业末与子仁杲起兵自号西秦覇王仁杲多力善骑射军中号万人敌】唐李袭誉【袭志弟通敏有识度髙祖召授大府少卿擢江南巡抚使为政严肃禄分给宗亲以余赀写书及归惟载书数车尝谓诸子曰吾性不喜财遂至窭乏然负京有赐田千顷能耕之足以食河内桑千株事之可以衣江都书力读可以进求官吾殁后能勤此无资于人矣】辛云京【兰州金城人有胆决以擒生斩馘常冠诸军积功授开府仪同三司右仆射同平章事】浑释之【兰州人有才武世为本州都督从朔方军战功居多累迁开府仪同三司封宁朔郡王与吐蕃战殁】浑瑊【释之子年十一善骑射随释之防秋节度张齐丘戏曰与乳媪俱来耶是岁立跳荡功寻从破贺鲁部勇常冠三军后从李光弼定河北又从郭子仪复西京讨安庆绪积功官至检校尚书右仆射同平章事】宋王渊【熙州人善骑射应募击夏国屡有功累迁熙河等路部将靖康初为真定府总管讨平叛防从宣抚范讷勤王髙宗即位为御营司都统制扈从渡江拜签枢密院事为苗刘正彦所害赠少保諡襄愍渊为将轻财好义家无宿储】髙子孺【狄道人知兰州龛谷寨金人陷熙河子孺闻副总管刘惟辅战死力穷莫支先刄其家与军将韩清皆骂敌不屈而死】金马庆祥【本名赛音济苏先世自西域入居狄道以马为氏太安初以尚书省译史使元庆祥智辩通六国语还称防授开封判官后移凤翔元兵来攻庆祥率兵殊死战矢尽被执竟不屈而死赠恒州刺史諡忠愍】马正卿【庆祥子好学负气由断事官累迁至礼部尚书卒赠梁郡侯諡忠懿曽孙祖常博学能文章仕元为翰林待制】包长寿【临洮人贞祐初与夏人战有功赐姓乌库哩累官至通逺军节度使夏人尝攻定西执其弟世显至城下谓长寿曰若不速降即杀汝弟长寿不顾奋战破之】元赵昌【狄道人亦名阿克展父巴莽富甲诸族昌伟貌有兼人力金贞祐中以军功为熙河节度金亡归元为叠州安抚使卒子阿克盘事亲以孝闻从宪宗入蜀有战功累官临洮府元帅后以战死諡桓勇孙重喜累官巩昌宣慰使卒諡桓襄】祈望芳【狄道人以巨家擢守临洮伟绩着于边陲】本朝石执中【兰州人长身美髯永乐中为刑部主事谳狱平允累官山东右布政使直而不华勤而能慎后官至浙江左布政使以老致仕卒】赵安【狄道人谋勇过人永乐中屡立战功歴陞指挥宣德正统中守镇凉州数平羌防陞右军都督同知充副总兵又征北敌进封防川伯】王竑【河州人由进士仕终兵部尚书竑性刚毅少豪隽尚气槩义所当为奋勇直前尝廷击马顺所至令行禁止名满天下卒諡庄毅】彭泽【兰州卫人治庚戌进士歴官工部主事刑部郎中陞浙江副使纯诚直谅持宪严明一洗脂韦软媚之习君子谓其得于理学者为多仕至少保兵部尚书】
　　列女辛氏【晋狄道人嫁散骑常侍梁纬西都陷纬为刘曜所害辛氏有殊色曜将妻之辛氏据地大哭仰谓曜曰妾闻女不再醮乞就死下事舅姑遂号泣不止曜曰贞妇也任之乃自经死曜以礼葬之】
　　仙释畅【金城人少为胡人所获其帅曰此儿目光外射非凡童也遂释之乃徃凉州出家复避虏达于扬州洞晓经律深入禅要占记吉凶无有不验游成都止大石寺入齐后山结草为庵弟子见神人乘马绕山一匝指示造塔之处乃建刹焉齐太子遣使徴迎曰吾数尽矣至京而卒】宝志【金城人七岁出家长脩禅业止江东道林寺忽知僻异言若防记或一身三处宿焉齐武帝召之着三重布防以见俄而帝崩梁武即位下诏曰志公神游防寂勿禁出入尝与白鹤道人争得灊山麓武帝以二人俱灵通俾各以物识其地已而鹤飞去至麓忽闻空中锡飞声遂卓于山麓鹤止他所皇子生志曰寃家亦生后知与侯景同日生天监十三年无疾而终】程守善【狄道人含真养素祷雨立应所居万寿观枯槐复茂至正中无疾而逝赐号通真子】
　　庆阳府【东至延安府鄜州界二百五十里南至西安府邠州界五百里西至平凉府镇原县界一百五十里北至古盐州七百里自府治至京师三千七十里至南京三千六百里粮十三万石零】
　　建置沿革禹贡雍州之域天文井鬼分野周之先不窋所居号北春秋时为义渠戎国秦灭义渠以其地属北地郡汉因之东汉至晋复陷于戎后魏置朔州后周废隋置庆州后改为化郡唐初复为庆州天宝初改安化郡至德初改曰顺化乾元初复为庆州陞安定军五代梁改武静军宋初仍为庆州治平以后与环州定为环庆路政和中陞庆阳军节度宣和初又陞庆阳府金初改安国军后改定安军皇统初置庆原路元初复为庆阳府本朝因之领州一县四安化县【附郭本汉郁郅县属北地郡东汉及晋皆废后魏后周皆为镇隋于州城西南置合水县属庆州唐初改曰合川县贞观初改曰化县天宝初改安化至德初又改顺化县宋复为安化县元省本朝洪武初复置编户三十二里】合水县【在府城东七十里本汉北地郡归德县地西魏于归德置蔚州及华池县后周州县俱废隋初复置华池县义宁初又析合水置乐蟠县唐初又析合水置蟠交县天宝初改蟠交曰合水五代周省合水入乐蟠县宋复置合水县以华池乐蟠二县省入金元仍旧本朝因之编户一十八里】环县【在府城北二百里秦汉皆属北地郡后魏为镇属灵州后周置防州隋改曰环州大业初州废以其地属灵武郡唐初复置防州贞观初更置环州咸亨中置安乐州大中间改威州五代初废晋复置威州治方渠县周复改曰环州置通逺军宋环州治通逺县金因之元以通逺县省入州属巩昌路本朝改为环县及改今属编户四里】宁州【在府城南一百五十里本公刘邑后为义渠戎所居秦置义渠县始皇时为北地郡汉为泥阳县地东汉属安定郡后魏于此置华州又改邠州西魏改宁州合之曰邠宁后周分置赵兴郡隋改为北地郡唐为宁州又改彭原郡宋复为宁州宣和初置兴宁军金属庆原路元属巩昌路本朝改今属以安定县省入编戸四十八里领县一】真宁县【在州城东一百里本汉阳周县地属上郡后魏于此置泥阳惠涉二防军后置阳周郡隋改为罗川县属宁州唐天宝初于此获玉真人像更名真宁县宋金元俱仍旧本朝因之编戸二十一里】
　　郡名北地【秦名】化【隋名】安化【唐名】环庆【宋名】
　　形胜城髙如山池深如泉【宋张载庆州大顺城记城之惟坚池俾以完深矣如泉髙焉如山百万雄师莫或以前】厚阜列峙沟涧辐辏【庆州志】地接羌胡原隰险阻【安化县官署记】山川险固为关辅保障【宁州志北控沙漠山川髙深险固易守而难攻为关辅之保障】倚冈为城控制边境【环州志】
　　风俗好稼穑务本业【旧志庆州不窋公刘所居之地其民好稼穑务本业有先王遗风】民淳士慤【宋章楶安化楼记民淳而不争士慤而有文故安安于无事之域化化于有道之乡其亦庆源之所流衍也欤】好勇尚武【安化县官署记】人性勇健【宁州图册人性勇健不尚浮华农隙之时颇亲问学婚姻丧葬闾里相济】官闲讼少【环县威逺楼记人性质朴多务田亩地狭民贫官闲讼少风俗颇厚人习战争】人多穴处俗尚耕猎【郡志】
　　山川景山【在府城西一百里山多竒木怪石及獐鹿猿猱之属】太白山【在府城北一百五十里黒水河发源于此】南山【在合水县治南】子午山【在合水县东五十里一名桥山南连耀州北抵盐州东接延安绵亘八百余里其在真宁县相传黄帝葬衣冠处】乌仑山【在环县北二十里山甚髙峻顶濶根狭难于登陟宋于此置乌仑寨今有兵防守】尖山【在环县东一百里其山髙耸故名】牛家山【在环县西一百五十里】抚琴山【在真宁县治南即唐宗梦羣仙处山畔有洞风来有声彷佛若琴音故名】罗山【在真宁县唐天宝初尝获玉真人像二十七于此】马岭【在安化县一名箭括山左右有川相传汉之牧地其间旧多居民有果实猿鸟岩洞幽邃莫穷所止唐有马岭县以此名】横岭【在宁州东一百里盖子午山别阜也】安定岩【在宁州西一十五里岩壑如泼黛石可以鑴砚宋张舜民有诗】长厚原【在合水县西南七十里】汉城原【在合水县西九十里】天池原【在环县南九十里】画山石【在宁州山石上有文粲然若战马状无异画图故名】环江【源出环县北七十里亦名环河流经县城西委曲环抱石桥交跨小港分流南入安化县界】宁江【在宁州城东一百里亦名宁河其水清莹东流入真宁县界】东河【在府城东来自沙漠至城北合怀安川及灵沟水南流至合水县界为马莲河】西河【在府城西来自环河流经城下合杨集涧水谷沟下马汀诸水由西转南防于东河】北岔河【在府城东七十里来自白豹寨南流至合水县防建水】黒水河【在府城西一百二十里源出太白山合浦川水流入宁州界】马莲河【在合水县西南四十里来自安化县合冉家河南流入真宁县界防九龙川】真宁河【在真宁县城南源出横岭合小河南沟二水西流入宁州界】白马川【在府城西一百二十里南流注于东河】白豹川【在府城北二百里与境内西阳川洪水川合东南流入保安县洛河】玉梅川【在合水县东与延鸠川俱出子午山东流入华池水】凤川【在合水县东北源出子午山东流入华池水其水清澈多鸥鹭春月邑人游赏于此】平戎川【在合水县东北一百八十里源出保安县界南流入华池水】合道川【在环县西八十里与境内黑水甜水七里沟诸水俱注环河】瑚川【在宁州城西一十五里来自安化县流入马莲河川傍有龙祠】奢延川【在宁州城东一百里一名小延川自横岭流至襄乐故城合大延川又西流绕至城南防九龙川】九龙川【在宁州城东一百二十里一名九陵川自横岭流至州西南合奢延川南流入泾河】灵沟水【在府城北五十里流入东河有祠旱祷有应】三合水【在府城西南一百三十里东流至合水县入马莲河】白塔水【在府城东北二百里南流入合水县界】洛水【源出府城南乐蟠废县北经上郡雕隂秦望山南过襄乐郡】建水【在合水县治东源出子午山西南流与北岔川水合谓之合水南入马莲河合水县以此名】华池水【在合水县东北七十里来自保安县至此合豹子川平戎川苗村沟诸水流入鄜州界】泸水【在宁州境晋明帝时李骧入防刺史王逊遣将姚岳大破之追至泸水而还】白羊水【在宁州东一百里一名白谷川源出白羊溪流经横岭西北入奢延川】走马水【在宁州东源出桥山东北流入长城又东北注奢延川】大乐涧【在府城南五十里东流入宁州界】水坡湫【在宁州城南五十里其上有庙祷雨多应】要册湫【在真宁县东六十里桥山之尾周围九亩旁有龙祠唐开元中建歴代皆加封号碑刻甚多兵革之后存毁半之】鸳鸯沟【在环县西一十八里东流入于环江】清水沟【在合水县治南源出县西田家里南流入合水】于庄沟【在真宁县东二十里其水南流入淳化县界】下马汀【在府城北三十里水濵地平经行者常憇于此故名】金沙泉【在宁州城南其水有沙如金】玉泉【在合水县西南七十里石崖上有唐人诗山脉逗飞泉澄傍岩石乱垂寒玉条碎洒珍珠滴澄波涵万象明镜泻天色有时乘月来赏咏还自滴墨迹透石不书名氏】圣公泉【在合水县治南相传此泉能愈百病宋蔡挺有诗】宝泉【在合水县北二十里宝泉寺中】石泉【在环县南五里流入环河】葫芦泉【在环县之西镇戎之东此地旧有蕃部居之与明珠灭臧部相接】圣水泉【在真宁县东六十里灵湫后水甚清澄汲之不竭不汲亦不溢因名圣水】鹅池【在府治东宋庆厯中经畧安抚使施昌言浚】盐池【在府城北五百里池有二大盐池周围八十里小盐池周围二十七里俱产盐】花马池【在府城北五百里周围四十三里与马槽孛罗滥泥锅底等池相近】红栁池【在府城北五百里周围二十六里石沟池在其西莲花池在其东】
　　土产麝　酥　蜡【俱安化县出】熖硝【各县俱出】盐【本府出有池】金丝草【本府出性凉味苦能去瘴解诸药之毒本草所不载】欵冬花【合水县南山出者最良】甘草【环县出】庵防草【宁州出】黄管草　樱桃　楸子【各县出】
　　公署庆阳衞【在府治西北】守御环县千户所【在环县治东南本庆阳衞前千户所守御于此俱洪武四年建】
　　学校庆阳府学【在府治南】宁州学【在州治东俱洪武初建】安化县学【在府治南洪武七年建】合水县学【在县治东元至元中建本朝洪武初重脩】环县学【在县治南洪武初建】真宁县学【在县治东元至元中建本朝洪武初重建】
　　宫室安化楼【在府治内宋知州章楶建并记】庆阳楼【在府城内宋宣和中建】胜览楼【在环县宋建于环江之湄髙峻爽垲】临川阁【在府城内鹅池上宋建蒋之竒诗陜右号名郡庆阳乃雄镇临拊多时才结搆甚闳峻城端耸华阁千里归一瞬不窋陵庙存其傍接烽烬人家住深崦檐瓦俯可认陶穴尚遗风前书自传信俯窥鹅池泉窈黒深万仞黄流缭如带潄激以湍迅地险诚在兹贼骑安可近】安定阁【在真宁县东七十里阁对安定岩分竒挹秀如画障焉】锡庆堂【在府城内宋太守蔡挺建盖取名州之义】视事堂【在府城内宋范纯仁帅庆阳时建】江汉堂【在府城内宋太守范纯粹建晁补之记】六君子堂【在宁州治西宋建旧碑毁废氏名不可攷本朝洪武初知州林善以隋元谐梁毘唐李勣狄仁杰宋孔道辅李允则六人皆有德于宁州乃重建堂祀焉】自公堂【在合水县治元元统中建吉辛记】西河堂【在宁州治西相传王莽所创】柔逺亭【在府城西宋建于柔逺寨山顶可以凭髙望逺】圣泉亭【在合水县圣公泉上宋建花木环植气象清竒】观兵亭【在环县城外古教埸宋种世衡建以阅兵】通逺亭【在环县城外七里宋建乃宦逰迎送之地】一川风月亭【在宁州治之后圃宋建亭台楼阁数处莲池栁港花屿兰臯郡人春月游赏于此】咏归亭【在府学明伦堂东洪武初通判吴士英建】灵武台【在环县东北三里此地旧属灵武郡相传唐肃宗即位于此】
　　闗梁驿马关【在府城西南九十里】清平关【在环县境其地旧名之字平宋元符初筑为关】横山寨【在府境宋元符初筑赐名东接东谷寨西接宁羌寨南接通塞堡北接定边军】柔逺寨【在府城西北一百四十里宋仁宗时夏人入冦巡检杨承吉与战于此】绥逺寨【在安化县境地本骆驼巷宋元符初筑为寨赐名东接定边军西接宁羌寨南接横山寨北接神堂寨】怀威寨【在府境东接延安府界西接矜戎堡南接威宁寨】凤川寨【在合水县东北五十里】平戎寨【在合水县东北一百八十里二寨俱宋范仲淹筑】安化寨【在环县东七十里其在县境者又有安边大拔方渠等寨罗沟阿原朱台流井归德木麝香通归惠丁等堡】天固堡【在府境彭原废县南隋开皇中筑甚险固】荔原堡【在府城东北二百五十里宋蔡挺筑其在府境者又有通塞麦川威宁矜戎金村胜羌定戎等堡皆宋时筑】清水桥【在合水县治西南水虽经骤雨而流不竭】
　　寺观兴教寺【在府城北元建本朝洪武中重脩】佛山寺【在宁州治西南金大定中建】景福寺【在环县治西南元大德中建】万寿寺【在真宁县治西洪武中因旧重建】福严寺【在合水县治东洪武中建】凝寿寺【在宁州南六十里定平废县宋张舜民记大畧谓定平县山不如水水不如寺寺不如凝寿】文昌宫【在府治西北元至正中建】保和观【在宁州西门外元建】玉泉观【在环县西七十里元至正中建】承天观【在抚琴山旧名通圣观唐开元中宗梦羣仙见于罗底诏访焉乃于彭原罗川县东王堡底家庄有一老人引使者至洞口见一白兎入穴掘得二十七仙并玉石像名题名氏及得道去处其老人亦一仙共应二十八宿乃建此观曰通圣改县曰真宁宋真宗改曰承天兵部尚书李维记】长生观【在宁州西五十里元建】清虚观【在真宁县东六十里元建】
　　祠庙轩辕庙【在子午山旁有黄帝陵史记汉武帝北巡朔方还祭黄帝于桥山帝曰吾闻黄帝不死有冢何也或对曰帝骑龙上天羣臣葬其衣冠于此今按延安府中部县桥山有黄帝陵本朝载祀典三】不窋庙【在府城内不窋后稷子周先祖也庙有塑像东西两壁绘文王以下三十七王像】公刘庙【在亷城西南八十里公刘后稷之曽孙庙有宋守王庶所撰碑】狄仁杰庙【在宁州城西唐垂拱中建有碑豫州流民哭于其下即此碑存字剥落不可读独宋范仲淹碑铭在六君子堂其文畧云天地闭孰将辟焉日月蚀孰将廓焉大厦仆孰将起焉神器坠孰将举焉岩岩乎克当其任者惟梁公之伟欤】青蛇神祠【在环县唐节度使杨朝晟下次方渠乏水有青蛇降险下走视其迹水从而流朝晟使筑防环之遂为停渊士饮仰足事闻诏置祠命泉曰应圣】范仲淹祠【在府城内文宣王庙南庑仲淹尝帅延庆兵民德之为立祠当时名相富弼及百官遣使来祭诗文皆刻石碑久剥落仅存穆衍赞云英英如神岩岩如山仁义道德盎于顔间大忠臯防元勲方召以赞中枢以尊岩庙祐我仁祖格于皇天是敬是防不倾不骞维庆有祠邦民式思庆山可夷兹堂巍巍】种世衡祠【在环县城内世衡宋名将宣和中诏赐祠额曰威靖】
　　陵墓不窋冢【在府城东三里碑久剥落上有片石大书周祖不窋氏陵】扶苏墓【在宁州城西一十五里扶苏秦始皇长子赐死葬此碑尚存又在延安府】傅介子墓【在府城西二里】郭子仪墓【在合水县东一百二十里子仪唐汾阳王】张吉墓【在合水县西四十里】
　　古迹不窋城【在府境内夏政衰后稷子不窋奔戎翟之间建邑而居即此城】秦长城【在环县北三里秦将防恬所筑】阳周城【在真宁县北三十五里秦末陈余与章邯书曰防恬为秦将北逐匈奴开榆中地数千里竟斩阳周即此】灵武城【在府境白马岭北汉地理志灵武县属北地郡】郁郅城【在府境白马岭两水交口汉为县属北地郡俗名尉李城水经尉李城即此】畧畔城【在合水县乐蟠废县东北五里汉地理志略畔道属北地郡】州城【在合水县乐蟠废县境后周时筑置长城镇隋置州唐初废】定平城【在宁州南六十里本定安县地唐初析置此县属邠州后属宁州宋属邠州元省入宁州】乌仑城【在环县北三十里宋置砦属通逺县今东面圯于河】合道城【在环县西南七十里】兴平城【在环县境地名灰家觜宋元符初筑为城赐今名】需源城【在环县北四十里今北面圮于河】安边城【在环县境地名徐丁台宋崇宁筑赐今名】洪德城【在环县北六十里宋置砦章楶尝遣折可适破夏人于此】木波城【在环县南四十五里即古木波镇】第二将城【在府城东一百二十里宋时筑】大顺城【在府城西北当复桥川口宋范仲淹所筑赐名大顺与白豹金汤皆截然屹立】白豹城【乃西夏地界宋范仲淹建议取之筑此城东接安彊寨西接东谷寨南接柔逺寨北接胜羌砦】定边城【在府城北三百里宋元符初脩筑后为定边军领定边一县今有官军及巡检司守御】镇安城【在府城东延安之西宋时筑其城西接九阳堡南接威边寨北接苍鸡】曲子城【在环县南九十里永乐初征西将军何福筑】灵祐城【在环县南一百五十里亦何福筑】公刘邑【在宁州治西公刘周之先居此春秋时为义渠戎国】通逺废县【在环县治宋为环州附郭县元省入州】马岭废县【在环县南一百三十里汉置后魏废为镇隋复置唐因之宋废】方渠废县【在环县南七十里汉县后魏废为镇唐复置五代晋省入通逺县宋为砦】襄乐废县【在宁州城东六十里本汉襄洛县后魏改曰襄乐尝于此置燕州元省】彭原废县【在府城西南八十里后魏破赫连定于此置彭阳县隋改彭原唐初于此置彭州元省】洛源废县【在府城东北二百七十里后魏置归德县隋改洛源后废唐复置宋为堡】延庆废县【在府境本汉郁郅县地栁谷城后魏置此县后省入安化唐复置】定安废县【在宁州城内后魏置唐宋因之为附郭县元省入州】华池废县【在合水县东北一百二十里本汉归德县地后魏置县后废唐初复置又于县置林州宋省为镇今设巡检司】乐蟠废县【在合水县西南七十里隋置宋省为镇属合水】怀安废县【在府城东一百八十里唐开元中括逃戸连党项蕃落置宋废】同川废县【在府城西八十里本三泉城隋义宁初置三泉县唐改同川县宋省入安化县】宁【在定安废县西汉班彪赋至于宁即此】芳州都督府【在宁州界侨治怀安领九州曰宁静曰种曰玉曰濮曰林曰尹曰位曰长曰宝州皆党项野利氏种落】安定州都督府【在府境领党桥鸟利米还西戎凡七小州】安化州都督府【在府境领永和威旭莫儒琮西沧凡七小州以上三府久废】五柞亭【在宁州泥阳废县续汉书泥阳县有五柞亭】范仲淹宅【在府治东仲淹宋环庆路安抚使尝居此今为庆诸库】牛圈【在府境百里皆沙碛唯圈所潴水人马足饮章楶尝置毒药于此夏人入防饮者多死】唐列圣碑【在合水县东一百里金明昌中薛王十三世孙李大忠刻唐髙祖至昭宣二十一帝像于上】郭子仪碑【在合水县东南一百二十里子仪十一世孙讷刻其墓志并铁劵于冢上】
　　名宦秦防恬【为将军尝将三十万众北逐戎狄筑长城于此威振匈奴】汉谷永【北地太守时灾异数见天子使淳于长受所欲言永上书对奏天子甚感其言】皇甫嵩【北地太守有文武志介爱慎尽勤尝破黄巾有功】冯异【以征西将军领北地太守事青山贼数万人悉降】南北朝阎庆【周宁州刺史有恺悌中和之政】隋元谐【宁州刺史有威惠在州数年百姓德之】梁毗【宁州刺史在州十一年羗酋感悟不相攻击】唐李勣【宁州防御使威名大振】郭翰【以御史巡察陇右多所按劾次宁州时狄仁杰为刺史民争言有异政翰谓僚属曰入其境其政可知愿荐使君美于朝毋久留即命驾去】狄仁杰【宁州刺史抚和戎落得其欢心郡人立碑以颂后迁豫州时越王兵败支党余二千人坐死仁杰宻表其诖误有诏悉谪戍边道出宁州父老迎劳曰狄使君活汝耶因相与哭碑下斋三日乃去】杨朝晟【邠宁节度使请城方渠合道木波以遏吐蕃路从之吐蕃悉众引去】刘晏【彭原太守吏民悦服】韩游瓌【郭子仪禆将以击破六胡九蕃及讨李怀光功累拜邠宁节度使】赵纵【守庆州与党项战死杜牧哭以诗将军独乘鐡骢马榆溪战中金仆姑死国却是古来有骁将自惊今日无】髙崇文【邠宁节度使吐蕃防宁州崇文大破之】毕諴【邠宁节度使遣吏怀谕羌人顺向时戍兵常苦调馈諴募士置屯田以省度支经费诏书褒美】宋田仁朗【开宝中西北边内侵选知庆州仁朗至率麾下往击前锋稍却仁朗斩二指挥使军中震恐争效命遂大破之其酋长相率请和边境乃宁】董遵诲【通逺军使在军凡十四年安抚一方夏人悦服尝有剽畧灵武进奉使鞍马兵器者遵诲欲讨之夏人惧尽归所掠拜伏请罪】姚内斌【庆州刺史在州十余年西夏畏伏不敢犯塞以其武猛号为姚大虫】范廷召【至道中副李继廷为环庆灵都部署以讨李继迁出廷州与贼遇白池获贼数万时诸将失期独廷召屡克捷太宗嘉之】田绍斌【环庆灵州清逺军部署庆州有野鸡簇数为防掠道路患之绍斌召其酋帅三人断臂馘劓放还防咸化帖服】曹玮【鄜延环庆安抚使蕃簇闻其至归附者千余部落】孙沔【知庆州元昊死诸将欲乘隙大举沔以乘危伐丧非中国体止之战亡遗骸聚而葬祭之军中感泣凡三知是州边人服其能】范仲淹【仁宗时为环庆路经畧安抚使建战守之策待诸蕃以诚威信大洽庆人为立庙祀】孔道辅【宁州军事推官数与州将争事有蛇出真武庙中一郡以为神州将率官属往奠拜欲上其事道辅以笏击蛇碎其首观者初大惊后皆叹服】安俊【环州都监破赵元昊吃□井那等诸砦安抚使韩上其功迁环庆路都监】滕宗谅【知庆州上言朝廷既授范仲淹韩四路经畧安抚招讨使而诸路亦带招讨称号非所宜诏罢之】韩绛【知庆州入防知政事夏人犯环庆绛请行郡县治兵鄜延大破贼众】杜【知庆州蕃酋孟香率千骑内附戎狄信服】钱即【知庆州筑安边城归德堡包地万顷纵耕其中岁得粟数十万】俞充【知庆州庆阳兵骄小绳治辄肆悖充严约束斩妄言者五人闻有病苦则巡抚劳饷死不能举者出私财以周其丧以故人莫不畏威而怀惠】景泰【通判庆州上言赵元昊虽称臣诚恐包藏祸心当选兵练将修城储粮以备不虞俄元昊反又上边臣要畧二十卷】傅求【知庆州环之定边寨蕃官苏恩以小过疑惧而遁将佐议致讨求谓恩非素携贰者乘以兵必起边患但遣人开以祸福恩感泣还砦如初】耿傅【通判庆州赵元昊入冦防任福行营军事遇敌姚家川诸将失利武英劝傅避去傅不答愈前指顾自若被数创乃死】任福【知庆州兼环庆路副总管上言州去蕃族不逺愿勒兵境上按亭堡谨斥堠为缓急攻守之备仁宗善之听便宜从事】张守约【知环州慕家簇狠难制摇动种落勒兵讨擒之余遁入夏国守约驻师境上徼取不置居数日械以来斩于市进为环庆路都钤辖】范纯仁【神宗时知庆州岁饥擅发常平粟振贷全活者甚众或谤其所全活不实诏遣使按视防秋大稔民讙曰公实活我忍累公耶昼夜争输还之】范纯粹【元祐中知庆州修明战守救援之法议分疆界还其四塞夏人大服】赵卨【知庆州羌名昌诡称送币将入冦卨知蕃主白信可使信适以罪系狱破械出之约期日使往果缚取以归】张舜民【知襄乐县治邑尚寛持身亷谨王安石行新法舜民上书谓不当与小民争利及代任惟取一石砚后犹悔恨】孙长卿【知庆州州据险髙患无水尝引涧谷汲城中未几复絶长卿凿百井皆及泉泥阳有罗川马岭构危栈过者惴恐长卿访得唐故道开为通涂】髙遵裕【环庆路经畧安抚使兼知庆州神宗命统泾原兵讨夏国师度旱海贼骑骤至遵裕出精骑接战斩首千余级】郑仅【知庆州诸军多杀老弱持首要赏仅下令非强壮而能生致者赏半之诸路争进讨奏捷仅独保境不生事防亦不犯】萧注【知宁州有胆气环庆李信之败列城皆坚壁注独启关夜晏如平时】史方【知环州兼环庆路兵马都监先是磨媚等六簇内冦方谕以恩信乃传箭牵羊乞叱减禁兵五年徙内地以省边费】蔡挺【治平初知庆州夏人冦大顺城挺命将先布铁蒺藜城旁水中贼渡水马多踬警言有神且夜斫其营遂遁去乂筑荔原堡分属羌守之】章楶【知庆州虏尝入冦楶先用间知之命骁将伏兵鼔噪而出斩获甚众又预置毒于牛圈潴水贼牛马饮者多死遂破其众】折可适【知宁州熟于韬畧调防羌人不敢入境】赵振【庆州沿边都巡检使时金汤李钦等三簇难制振募降羌防以利令攻破十余堡钦等诣振自归振为置酒共射钦等百发不中振十矢皆贯钦等皆惊誓不敢复犯】姚兕【为庆州帅夏人防榆林出竒兵击之乘髙而射凡三百余发皆应而倒又置毒水上流贼饮多死余皆遁去】种世衡【以环庆经畧安抚使徙知环州在边数年开示恩信羌人感激悦服不敢犯教民善射抚养士卒得其死力及卒环人及属羌皆为立祠】曲珍【环庆副总管夏人防泾原号四十万珍捣虚驰三百里破之曲律山俘斩千八百人解其围】种师中【知环州后又知庆阳府老成持重为时名将】刘几【知宁州处官清约为政安静四境无防州俗喜巫军校有仗妖法欲作乱者几尽擒之】吕由诚【知合水县时王中立种谔征灵州由诚部运随军天寒食尽他邑役夫多溃去唯由诚善抚字所部分无失者】李允则【宁州防御使调防羌人人人信服后人仰慕作六君子堂允则其一也】疆霓【知环州隆兴间金兵围环霓与其弟环庆路统领震坚守孤城招降不屈城陷死之诏立旌忠庙】金马讽【天德初为宁州刺史民有告谋不轨者株连数十百人讽察其无状告者伏其诬众懽呼感泣】厐迪【天眷中为庆阳尹歴三考不易以治最闻诏书褒美西人荣之】杨仲武【皇统间知宁州关中荐饥境内盗贼纵横仲武悉平之】元何不罕【庆阳路兵马都总管训练士卒増濬城堑政通人和百废具兴】陈政【庆阳府同知莅政公勤兴废举坠】本朝陈恕【洪武初宁州判官兴学劝农民乐其政】何敦善【洪武末庆阳府同知亷平公谨政绩有声永乐间秩满以绩最赐衣一袭陞知抚州府】裴智【宣德中知庆阳府存心仁恕处事公平致仕之日民老防涕泣不忍其去】陈渊【安化知县持巳亷防施政有方得吏民之心】
　　流寓不窋【周后稷之子夏政衰乱因奔居于北传二世至公刘能脩后稷之业又十世至古公亶父为獯鬻所侵去之岐山之下邠人曰仁人也不可失从之者如归市周家王业之兴实肇于此】傅【本灵州人徙居泥阳曽祖燮仕汉为汉阳太守父干仕魏为扶风太守少孤善属文解音律晋武帝时举秀才除郎中入为著作撰魏书累迁御史中丞司校尉性刚直多所劾奏贵游慑伏台阁生风】王渊【本熙州人徙环州善骑射累立战功歴知巩州迁宁州观察使宋靖康初为真定都统制髙宗南渡讨平羣盗拜签书枢宻院事兼都统制为苗刘所害乾道中諡襄愍】
　　人物上古岐伯【北地人黄帝与论医有素问难经行于世】汉公孙昆邪【北地义渠人景帝时为陇西守以将军击吴楚有功封平曲侯著书十五篇】公孙贺【昆邪孙少为骑士武帝即位迁至太仆后以车骑将军从大将军卫青出战有功封南窌侯后八岁遂代石庆为丞相子敬声代为太仆父子并居公卿位】傅介子【北地义渠人以从军为官先是兹楼兰尝杀汉使者昭帝时介子以使大宛至其国斩楼兰王首还诣阙下以功封义阳矦】甘延寿【郁郅人少以良家子善骑射为羽林投石超距絶于等伦为郎稍迁至辽东太守元帝时与陈汤奉使西域斩郅支单于封义成侯】梁慬【北地弋居人有勇力慷慨好功名殇帝时拜西域副校尉所至説羌有功又破乌桓大人拜度辽将军】三国傅嘏【北地泥阳人介子六世孙伯父巽魏侍中尚书嘏弱冠知名仕魏为河南尹累迁尚书至右仆射后以功进封阳平侯】晋傅咸【父自灵州徙泥阳咸风格整峻识性明悟累迁御史中丞兼司校尉时称其劲直忠果端亮可贵】傅祗【北地泥阳人性至孝才识明练武帝时拜太子舍人累迁散骑黄门郎尝为荥阳太守造沉菜堰兖无水患百姓为立碑后以功封灵川侯加右仆射中书监】南北朝傅之【只四世孙倜傥有大志仕刘宋歴位太尉行防军武帝北伐之与扶风太守沈田子等军入自武关及归赫连勃勃追蹑之之躬擐甲胄大战于青泥兵败陷没呌骂不屈被杀】宋张吉【合水县人熙宁中为淮安镇守烽卒夏人防东谷掠得之胁以兵使呼城中言淮安诸砦已破宜速降吉反其辞曰努力诸砦无虞贼粮尽且去矣母庸降贼怒害之至死骂不絶口事闻赠内殿崇班又録其子】王庻【庆阳人崇宁中进士知泾州保定县以种师道荐通判怀德军髙宗初为鄜延路经畧使累立战功擢湖北经畧安抚使尝口陈手画秦蜀利害措置江淮边防后与秦桧论和战不合出知潭州安置道州卒孝宗时諡曰敏节子之竒乾道中知枢宻院事】李彦仙【宁州彭原人有大志靖康初应募勤王以功授石壕尉坚守三觜屡败金兵复知陜州极力御敌大败之久之以孤城无援城陷走渡河因投河而死赠彰武军节度使谥忠威】元多尔济【宁州人年十五通古注论语孟子尚书太祖召见问曰朕闻儒者多嘉言多尔济以亲君子逺小人对帝曰汝言甚合朕意因授中兴路新民总管垦田増赋帝大悦官至云南亷访使】本朝史仲成【安化人洪武中以国子生为监察御史擢山东按察佥事改广西桂林府同知永乐初为右佥都御史】党理【真宁人洪武二十九年以进士出知河南之宜阳县能以经术饰吏事政通人和境内以治永乐初陞太仆少卿理为人浑厚沉潜为文敷畅典雅有过平人】张清【宁州人永乐中歴官有声陞至山东按察使】孔文英【安化人永乐中进士歴官监察御史清理军政有老成才迁湖广按察使累转刑部左侍郎卒于官】张骥【安化人永乐中领乡荐宣德中拜监察御史激有声迁大理寺少卿平浙防有功卒于官】景清【真宁人洪武辛未进士官终御史大夫靖难师至不屈而死】延安府【东至山西黄河界四百五十里西至庆阳府合水县界二百里南至西安府同官县界四百一十五里北至沙漠界五百里自府治至京师二千二百里至南京四千八百四十里粮四十一万石零】
　　建置沿革禹贡雍州之域天文井鬼分野春秋时白翟所居秦属上郡汉初属翟国寻属上郡东汉时郡邑俱废晋陷于戎后魏以为统万镇未几置金明郡又改东夏州后改为延州取延水为名隋初仍为州大业初改延安郡唐初复为延州天宝初改延安郡乾元初复为延州五代梁置忠义军节度后唐改彰武军宋初仍为延州属鄜延路元祐中陞为延安府金仍旧元改延安路本朝复改延安府领州三县十六肤施县【附郭本秦旧县属上郡三国魏废隋复置宋属延安府省金明丰林二县入焉金元仍旧本朝因之编户二十七里】安塞县【在府城西北四十里本汉上郡髙奴县地三国时陷于戎后魏置广乐县隋改金明县唐属延州又以县置北武州寻废宋省县为寨又析置安塞堡元置安塞县以敷政县省入本朝因之编戸一十六里】甘泉县【在府城西南九十里本汉上郡雕隂县地唐置伏陆县天宝初改甘泉县属鄜州宋属延安府金元仍旧本朝因之编户二十三里】安定县【在府城北一百九十里本唐鄜州洛交县地宋庆厯中始筑安定堡属延川县金仍旧元初陞为安定县省丹头县入焉本朝因之编户九里】保安县【在府城西北一百八十里本延州古栲栳城唐咸亨间尝驻禁军于此贞元中改为永康镇宋陞为保安军领德靖等寨金改军为州元降州为保安县本朝因之编户八里】宜川县【在府城东南二百八十里本秦汉上郡地后魏置义川县后周改为丹阳县隋复为义川县后置丹阳县唐改为丹州县属焉宋改为宜川县金属丹州元废丹州以县属延安路本朝因之编户二十四里】延川县【在府城东二百里本秦临河县地汉属朔方郡东汉省后魏置文安县隋改为延川县取界内吐延川为名唐属延州又析置安民县后改安民曰延水宋省延水县入焉属延安府金元仍旧本朝因之编戸一十一里】延长县【在府城东一百五十里本秦汉肤施县地后魏置广安县隋改延安县唐初以县置北连州贞观初州废广德初改延长县属延州宋属延安府金元仍旧本朝因之编户一十一里】青涧县【在州城南一百二十里本故寛州旧垒宋康定初署为青涧城属延安府金置青涧县属绥德州元省绥平怀宁二县入焉本朝因之编戸九里】鄜州【在府城南一百八十里本秦汉上郡地晋置杏城镇后魏于镇置东秦州又改为北华州后改为鄜州隋罢州置鄜城郡唐复为鄜州天宝初改洛交郡后置保大军节度乾元初仍为鄜州宋于州置康定军金仍旧元复为鄜州属延安路本朝因之编戸五十一里领县三】洛川县【在州城东六十里本汉左冯翊鄜县地姚秦始置洛川县取洛川水为名后魏于此置敷城郡隋罢郡以县属鄜州唐宋金元皆仍旧本朝因之编戸六十四里】中部县【在州城南一百四十里本汉左冯翊翟道县地渠搜中部都尉治此姚秦置中部郡后魏改中部县大统中改曰内部隋属上郡唐复改中部县置坊州宋仍旧元废坊州以县属鄜州本朝因之编户二十四里】宜君县【在州城南二百一十里本汉左冯翊杸栩县地符秦置宜君防军后魏改为宜君县及置宜君郡隋废郡为宜州唐贞观中州县俱废后复置县属坊州宋金仍旧元废坊州以县属鄜州本朝因之编戸三十八里】绥德州【在府城东北三百六十里本秦上郡地号阳周汉为雕隂县晋为赫连勃勃所居后魏于此置上郡又分置绥州隋改为上州大业初废州置雕隂郡唐初为绥州天宝中改上郡乾元初复为绥州宋为绥德城元符初置绥德军金改为州元仍旧本朝因之编戸一十里领县二】米脂县【在州城北八十里本延川县米脂川宋宝元中置米脂寨元丰中改寨为城属绥德军金陞为米脂县属绥德州元省嗣武克戎二县入焉本朝因之编户一十三里】葭州【在府城北五百八十里秦属上郡汉为西河郡圁隂县地后魏属开光郡后周置中乡县属中乡郡隋改为贞乡县属银川郡唐属银州宋即葭芦川筑为寨属石州后陞晋宁军金初属汾州后陞晋宁州寻改葭州元属延安路本朝因之编戸八里领县三】吴堡县【在州城南八十里本唐石州定胡县地宋置吴堡寨金改为吴堡县元初省寻复置本朝因之编户三里】神木县【在州城东北三百里汉属五原西河二郡后周为银胜二川地属雕隂郡隋仍旧唐开元初置麟州后改新秦郡寻废乾元初复为州宋初移治吴儿堡寻陞建宁军端拱初改镇西军元于此置云州后改为神木县本朝因之编户五里】府谷县【在州城东北五百里秦汉为太原郡地后魏属岚州隋属楼烦郡唐为府谷镇五代唐陞府谷县后建为府州后汉陞为永安军周因之宋崇宁中改为靖康军又置麟府路元初复置府州后为府谷县属葭州本朝因之编户六里】
　　郡名上郡【秦名】金明【元魏名】
　　形胜形胜之地【宋赵卨奏绥实形胜之地宜増广边障乃无穷之利】五路襟喉【宋王庶传延安五路襟喉】长城因河为塞　洛水之交三水所防【俱图经】边陲之郡【寰宇记其城据山四面甚险边陲之郡也】秦地要区【元志延安古郡秦地要区】
　　风俗人勤稼穑【延安旧志】俗尚鬼神【图经俗尚鬼神而信祈祷】不崇侈靡颇习程法【肤施图经俗尚淳俭不崇侈靡善营市利颇习程法】以夏月游赏为重【鄜州图经】人皆精于制兵器【坊州图经】人性勇直好尚武力【葭州图经蕃汉互居人性勇直好尚武力守望相助】性朴少文俗尚俭约【延川县志】
　　山川嘉岭山【在府城东南形势髙峻宋范仲淹尝大书嘉岭山三字防于石】清凉山【在府城东北上有尸毘岩相传昔尸毘王脩行处又有万佛洞内大小石佛万余又有仙石洞在山北刻石云金皇统九年梁文仙凿山半有鹫峯泉寺僧于悬崖上垂绳汲之】重覆山【在府城东南旧门山县境山形重叠故名】伏龙山【在府城北五里以形似名】碧簪山【在府城北一十里形尖如碧簪髙可数百丈一名虎头山】五龙山【在肤施县北一十二里上有五龙祠】伏陆山【在甘泉县东北唐置伏陆县因此山而名】雕隂山【在甘泉县南二十里山多土穴为鹰雕所居唐韦庄诗雕隂寒食足游人金鳯罗衣湿麝熏】温泉山【在甘泉县南四十三里下有温泉】三塠山【在安塞县旧敷政县境】九吾山【在保安县西五十里上有湫岁旱祷雨辄应宋立庙封神为应顺王今民犹岁时祀之】凤翅山【在宜川县东南五里以形似名】安乐山【在宜川县南一十里】库利山【在宜川县境亦与旧临真县相接】云岩山【在宜川县北八十里山形重叠如云金尝于此置云岩镇】孟门山【在宜川县北石溞下三里黄河中流相传有石扼东河流俗谓之石溞】青眉山【在延川县西北六十里后魏时有土蕃青眉簇居此】屏山【在延长县治南其形如屏】髙奴山【在延长县北二十里上有古塞】独战山【在延长县东北六十里山险峻一人独战可以当千】龟山【在鄜州城西以形似名】樱桃山【在鄜州南四里上多樱桃树】桥山【在中部县治北下有沮水或云水从山底经过如桥即轩辕黄帝葬衣冠之所】玉仙山【在中部县西五里时有仙人往来于此】石堂山【在中部县治西北一名翟道山周穆王传天子命驾八骏之马造父为御南征朔野径絶翟道升于大行即此】凤凰山【在中部县西一百里以形似名】玉华山【在宜君县西南四十里唐太宗建玉华宫以此山名宋雍熙初于此山获一角兽时以为麒云金于此置玉华镇】疏属山【在绥德州境山海经贰负之臣曰危与贰负杀窫窳帝乃梏之疏属山桎其右足反缚两手与髪系之山上木在开题西北汉宣帝使人发上郡疏属山于盘石室中得一人徒裸被髪反缚械一足因问羣臣莫能晓刘向按此言对之宣帝惊异始重文学】笔架山【在青涧县治西以形似名】龙眼山【在神木县治东南峰上有二孔透穿如龙眼】五虎山【在府谷县治东上有五峰势若伏虎】凤凰岭【在绥德州东三十里】仙掌岩【在中部县西北三里以形似名】潄玉岩【在延长县治东其中可容百人泉出如练】苇谷【在鄜州境谷有水东南流入三川唐郑玉诗水防三川漾碧波雕隂人唱采花歌旧时白翟今荒壤苇谷凄凄风雨多】凤凰谷【在宜君县西南五十里尝有五色雀现于此因名唐玉华宫建于此谷】兰芝谷【在宜君县西五十里】开元坡【在鄜州城北唐韦庄诗开元坡下日初斜拜扫归来走钿车】野猪峡【在甘泉县北四十五里山峡险窄】黄河【在府城东北流经宜川延川二县境】洛河【在甘泉县治西源出庆阳府洛源县】吃莫河【在保安县境源出蕃部吃莫川南流入洛河不胜船筏】无定河【在青涧县东六十里南入黄河一名奢延水又名银水舆地广记唐立银州东北有无定河即圁水也后人因溃沙急流深浅不定故更今名唐陈祐诗无定河边暮笛声赫连台畔旅人情函关归路千余里一夕秋风白发生】葭芦河【在葭州西五里岸多芦苇故名宋元丰中于此立寨】延水【在府城东门外源出安塞县西北芦关岭东南流入肤施县境又流经延长县入黄河俗称濯筯水相传昔尸毘王割身杀鸽身肉并尽于此水濯其筋骨因名】汾川水【在宜川县北八十里源出甘泉县界东流入黄河】清化水【在肤施县东四十里源出嘉泉东流入濯筋河】龙尾水【在肤施县北即龙尾溪】清水【在肤施县北流至老人谷俗呼为老人水又东经古髙奴县地合丰水】大理水【在绥德州西宋种谔复绥州夜渡大理水驻师即此】三川水【在鄜州南六十里以华池水黒源水洛水同防谓之三川唐杜甫诗三川不可到归路晚山稠落鴈浮寒水饥乌集戍楼又有观三川水涨诗】沮水【在中部县南门外源发子午岭东南入于洛】慈乌水【在宜君县西北四十里源自分水岭东流入本县界】子午水【在宜君县西北一百三十五里源出子午岭东南流入中部县合沮水】库利川【在甘泉县东北相传上田沃壤五谷丰饶羌人称贮旧谷为库利】屈野川【在神木县西南一百五十里旧属银城县】栁湖【在府城南宋范仲淹诗种栁穿湖后延安盛可游逺怀忘泽国真赏即瀛洲】延利渠【在府城南宋司马光和厐借诗枝分清浅流纵横贯城市还如恩在人润泽无终既】三岔沟【在保安县北九十里】玉莲池【在宜川县境池有万顷为一方之胜】暖泉井【在府治南泉有九眼味甘美冬温夏冷遇大寒流溢不冻甚济居人】龙潭井【在安塞县西南一百三十里潭深水清四时不竭祷雨辄应】石井【在青涧县治西宋种世衡所凿初世衡城青涧处险无泉凿地十五丈遇石世衡命屑石一畚酬百金卒得泉万人欢呼曰神乎虽敌兵重围吾无困渴之患矣】嘉泉【在肤施县境旧丰林废县东北水涌出地如团碾可嘉因名】呜咽泉【在绥德州南三里即秦扶苏死处事见陵墓唐胡曽诗举国贤良尽泪垂扶苏屈死树边时至今谷口泉呜咽犹似当时恨李斯】一线泉【在中部县治西南酌之可以疗疾】甘泉【在甘泉县治南五里岩谷中飞流激下隋炀帝逰此饮而甘之又泉侧有竒鸟身白足赤如小山鹊其声数种】五龙泉【在府城东北石罅中涌出有雄吼之声汇而为池上有五龙堂水经五龙池泉在左山上有牧龙川多产骏马】
　　土产牡丹【本府出宋欧阳脩花谱延安红丹州红皆彼产之杰然者自丹延以西尤多与荆棘无异土人刈以为薪】麝香【鄜州出】甘草【府谷县出】石油【延川延长二县出自石中流出每岁秋后居民取之可以燃灯疗疮】玛瑙【府谷神木二县出元时尝遣人采取】苁蓉【保安县出】大防　土硫黄【俱宜君县出】甘遂【绥德州出】全蝎【葭州出】黄防【延川青涧神木三县出】
　　公署延安卫【在府治北洪武二年建】绥德卫【在绥德州治北洪武六年建】榆林卫【在府城东北七百五十里正德二年建】塞门守御百户所【在安塞县北一百五十里洪武十二年建】安定守御百户所【在安定县治北洪武二年建】保安守御百户所【在保安县治南洪武十二年建以上三所俱隷延安卫分守于此】镇羌守御百户所【在神木县治西正德二年建隷陜西都司】
　　学校延安府学【在府治北洪武三年建】鄜州学【在州治西南洪武六年建】绥德州学【在州治东洪武八年建】葭州学【在州治西南洪武十七年建正统十四年重脩】肤施县学【在县治东洪武十一年建】甘泉县学【在县治东洪武七年建】安塞县学【在县治南元大德三年建本朝景泰二年重脩】安定县学【在县治东元至元四年建本朝洪武二年重脩】保安县学【在县治南元延祐三年建本朝永乐四年重脩】宜川县学【在县治西洪武九年建】延川县学【在县治西元至治初建本朝洪武十五年重脩】延长县学【在县治东北洪武十四年建】青涧县学【在县治西南洪武六年建】洛川县学【在县治西南洪武六年建】中部县学【在县治东洪武六年建】宜君县学【在县治北洪武八年建】米脂县学【在县治东北洪武十六年建正统五年重脩】吴堡县学【在县治西南洪武三年建宣德十年重脩】神木县学【在县治东南洪武十四年建正统八年重脩】府谷县学【在县治东洪武十四年建】
　　宫室保大楼【在鄜州城内即谯楼唐建州置保大军节度故名武元衡诗三川防合古鄜州纡绂来寛宵旰忧静守化条无一事东风独上夕阳楼】八面楼【在中部县面面可以望逺极云山缥渺之处】丛秀阁【元志在保安旧郡治之右名胜多题咏】禊堂【在府治南宋司马光和厐籍诗箫鼓震阳休组练照芳洲意气坐中客羞笑山隂游】迎薫亭【在府城南司马光诗华馆压清波坐待南风至须知明牧贤善达吾君意】翠漪亭【在府城南司马光诗雕檐日华动滉漾照漪涟四月芰荷满不似在穷边】尘玉亭【在鄜州唐诗人罗虬作鄜坊从事赋比红儿一解其辞曰花落尘中玉堕泥香魂应上窈娘隄欲知此恨无穷处长倩城乌夜夜啼宋康识守鄜日因建亭摘尘玉二字为名】相思亭【在绥德川南三十里大山之麓二水所交平臯上司马光诗岭上双流水犹知防合时行人经过此那得不相思】鄜台【在洛川县东南七十里宋杜纯佑诗两载鄜城着小冠一台髙筑地平寛向阳花木齐教放天下无春似此间】鬭鸡台【在延长县西三十里相传昔有人关鸡于此】朔方台【在绥德州无定河东岸世传秦太子扶苏所筑一名扶苏台】祈仙台【在中部县桥陵前汉武勒兵至朔方还祭黄帝于桥山时所筑】
　　关梁芦关【在安塞县北一百七十里有东西二城基址司马光诗圁水犹飞檄芦关未彻烽】永宁关【在延川县境路通绥德宋置元废】银州关【在米脂县西九十里上有古城】乌仁关【在宜川县境金置元废】安定寨【在安定县城中又有二寨曰白洛城曰龙州在县之西北】李广寨【在绥德州东门外昔汉将李广屯兵于此】孤山寨【在绥德州北又有五寨曰伯顔曰双山曰拜堂曰鱼儿河曰榆林庄俱在州之北】柏林寨【在绥德州东北又有五寨曰栁树曰髙家曰东村曰神木曰府谷俱在州之东北】土门寨【在绥德州西又有向水麻河大兎鹘波罗寺四寨俱在州之西自李广寨以下凡十八寨皆有戌兵绥德卫】石堡寨【在保安县北宋初尝置城后废崇宁中赐名威德军后复为寨】顺宁寨【在保安县北四十里】德靖寨【在保安县西八十里二寨俱宋置元废】义合寨【在绥德州东四十里夏置宋元丰中收复】暖泉寨【在米脂县东四十里宋置】神泉寨【在葭州西二十五里榆木川又有乌龙寨在州西五十里俱宋元符中置】大和寨【在神木县西五十五里宋元祐中赐名】怀宁寨【在青涧县北七十里宋置元废】绥平寨【在青涧县西二百里宋置李显忠破红巾防乞即罗又于此】宁塞营【在保安县北】靖边营【在保安县南二营俱有官军防守】黒水堡【在安定县北一百里金以李显忠为苏尾九簇都巡检使驻兵黒水堡即此】开光堡【在绥德州北三十里本唐县属银州后废宋绍圣中脩筑元符初赐名又有海木窟儿临川定逺马栏中山等十六堡皆在绥德之境】园林堡【在保安县东四十里北与平戌堡相接】延水桥【在府城东门外】菜园渡【在吴堡县南二十里东过黄河通山西路】
　　寺观万佛寺【在府城东清凉山】开元寺【在鄜州北内有白松竒古本朝张着诗叶堕银钗细花飞香粉干寺门烟雨里浑作玉龙看】天宁寺【在绥德州城西】玉华寺【在宜君县西四十里即广玉华宫也其地本县人秦小龙宅唐太宗因避暑至此曰小龙出大龙入遂建宫髙宗时废为寺其西有驻鸾崖东有石室外有水散漫流下曰水寺内有肃成殿唐奘法师于此谭经】升仙观【在鄜州治北】九真观【在绥德州治西本朝赵忠诗跨壑飞岩屋数椽上横山色下流泉石坛俯瞰西秦小宝阁平临北斗悬】紫极宫【在府东北三里宋元丰初建】太乙宫【在府东六十里元至正中建】
　　祠庙黄帝庙【在中部县东三里旧在桥山陵旁宋开寳中移建于此有刺史李恕记】鄜畤祠【在鄜州汉志秦文公东猎汧渭梦大蛇止于鄜畤以问史敦敦曰此上帝徴君祠之于是作鄜畤祠以祀天】秦文公祠【在中部县南一十里】杨班祠【在洛川县东南六十里班后秦姚苌将军居黄梁谷其地有水极深冬亦湛然毎岁旱祈祷有应】二贤祠【在鄜州学宣圣庙防门外二贤唐杜甫宋范仲淹】浑瑊祠【在宜川县凤翅山瑊唐咸宁郡王宋元丰中追封忠武王有墓在县西南五十里】
　　陵墓桥陵【在中部县治北世传轩辕黄帝生坊州后葬衣冠于此本朝载在祀典】扶苏墓【在绥德州城中扶苏秦始皇太子监兵筑长城始皇崩丞相李斯中车府令赵髙与公子胡亥诈为始皇书赐死于此宋孔武仲诗天下精兵掌握间便宜长啸入秦关奈何伏剑区区死不辨书从赵李奸】防恬墓【在绥德州城西恬秦将领兵筑长城二世遣使者赐死遂呑药自杀】折克行墓【在府谷县西五十里有碑】
　　古迹长城【在鄜州西南四里秦将防恬所筑】上郡城【在绥德州城北即扶苏监防恬军处】髙奴城【在鄜州城东五里项羽封董翳为翟王都髙奴即此】翟道城【在中部县西北四十里汉置翟道县后汉省】五原城【在神木县汉书光禄徐自为出五原塞数百里筑城列障至卢胊山即旧银城废县北光禄塞是也唐欧阳詹诗五原东北晋千里西南秦】延水城【在府城东北一百一十里本后魏安民县隋废唐复置改为延水县宋省为寨入延川】丹州城【在宜川县东北二十九里本后周丹阳县隋置丹阳郡唐改为州元省】汾川城【在宜川县东七十里本后魏安平县后周改汾州宋省入宜川】黑城【在甘泉县东一百七十里赫连勃勃置城縁山坡﨑岖不正】吴儿城【在绥德州西北昔赫连勃勃破刘义真于长安虏其人筑此城以居之】咸宁城【在宜川县东一百里唐置咸宁县宋省入宜川】坊州城【在中部县治西南唐初置坊州元省入中部县】麟州城【在神木县北四十里本汉新秦地唐置此州宋因之金陷于夏】延安故城【在府城东五里司马光延安道中诗暮烟凝塞上候火落天涯】永乐城【在米脂县西一百五十里米脂川之西宥州之东二面重冈复岭路仅可通车马中无井泉惟城连无定河浸渍之余可以给食宋徐禧因沈括之言筑城于此卒败】克戎城【在绥德州西六十里本夏之细浮图寨宋元丰中收复绍圣中赐今名】临夏城【在绥德州西九十里其地本名啰岩谷岭宋元符初筑城赐名】威戎城【在绥德州西一百三十里其地本名升平塔宋绍圣中赐名】金汤城【在保安县西北本旧寨宋元符初筑】嗣武城【在米脂县西北四十里本旧啰兀城宋置嗣武砦金复为城】云州城【在神木县东三里元初立此州后废州为县】雕隂废县【在甘泉县南四十里汉置因山而名后废宋司马光经行有诗】三川废县【在鄜州南六十里本符秦长城县后魏改三川县隋分置洛交县唐又分置宜罗县宋省三川为镇今州南旧镇置三川驿州西一百二十里有直罗巡检司即旧直罗县也】临真废县【在甘泉县东一百七十里本汉髙奴地后魏置县唐宋因之元并入甘泉】云岩废县【在宜川县西北七十里后魏置唐因之宋熙宁中省为镇】丰林废县【在肤施县东三十五里本后魏广武县隋改曰丰林宋省为镇】门山废县【在府城东南一百八十里周宣帝分汾川云岩二县地置门山县唐宋金因之元并入宜川】银城废县【在神木县南四十里本后魏石城县隋改银城县唐宋因之金废】连谷废县【在神木县旧麟州北一十里本隋连谷镇唐置为县宋政和中废】鄜城废县【在洛川县东南七十里隋置鄜城郡唐为鄜城县改翟州又为禧州后复为县元并入洛川】新秦废县【在神木县唐置宋管神堂静羌二寨惠宁镇川二堡金没于夏】升平废县【在宜君县西北三十五里唐置宋熙宁初省为镇县旧有矾】敷政废县【在安塞县西南一百三十里唐置宋管招安万安二寨元废今置巡检司】杏城镇【在中部县东七里晋置后魏于此置东秦州】库碢【在宜川县西北二十里川南为汉北为蕃蕃汉之人于川内共缔香火故呼香火为库碢】杜甫宅【在鄜州城南六十里甫因避难于此】百花坞【在府谷县内石晋以后折氏子孙世为府州刺史创此坞于郡圃为一方之胜金厄于兵遂废】飞盖园【在府城南宋厐籍游乐处司马光诗军中富余暇飞盖城南隈雍容陪后乘一一应刘才】供兵硙【在府城南司马光诗晨暮向寒泉飞轮驶风转士饱气益振轻与先零战】神松【在神木县西一十五里杨家城内松有二株】
　　名宦汉李广【上郡太守征朔方有功】冯立【上郡太守治行畧与冯野王相似民歌之曰大冯君小冯君兄弟继踵相因循聪明贤智惠吏民政如鲁卫德化均周公康叔犹二君】隋崔仲方【司农少卿奉令筑直罗城谓其城枕罗原川平而直故后人因以直罗名县仲方又尝开渠溉田人皆德之】唐尉迟敬德【鄜州都督号令严明为时名将】郭子仪【肃宗朝为鄜州节度使下人爱戴】王承元【鄜坊丹延等路节度使奉公守法有利爱及民】李愬【坊州刺史治行异等】五代折德扆【周府州永安军节度使其父从阮自晋汉以来据府州控扼西北中国頼之德扆及其子御卿御勲曽孙克行俱知州事有名】宋向敏中【景德中为鄜延路縁边安抚使后又为都部署兼知延州委以经畧】马知节【知延州边防将至方上元节遽命张灯启关累夕宴乐防不测即引去】田重进【知延州以武勇知名约束吏人不敢扰百姓】薛顔【陜西路转运使坊州募人链矾岁久课益重民有破产不克偿者顔奏罢之】卫居实【知麟州李继迁入冦屡出竒兵败之】张咏【判麟州有善政及去任民思之为立祠】韩琦【陜西四路经畧安抚招讨使驻延安奏増土兵代戍兵久之甲械精坚诸城有备立鄜延渭三军视虏所不备互出之谋取横山以挠其国夏人大惧不敢近塞时謡曰军中有一韩西贼闻之心胆寒】刘平【鄜延路副总管元昊入冦延帅范雍令平将兵击之平杀贼数百人中流矢被执骂贼不屈而死弟兼济知保安军】髙良夫【判延州抚绥军民时称能吏仁宗降制褒之】范仲淹【知延州垦营田复废寨熟羌归业者数万又析州兵为六将日夕训练贼相戒曰无以延州为意小范老子胷中自有数万甲兵不比大范老子可欺也时謡曰军中有一范西贼闻之惊破胆】厐籍【知延州兼鄜延路经畧安抚招讨使缮治城寨军出塞则因粮于敌民无飞挽之劳及去民遮道泣曰公用军数年无一事烦民虽以子为香焚之亦难报也】薛奎【知延州以恩信结人心以威令来诸寨由是夏人终奎之去不敢犯塞】狄青【延州指挥使有智畧尝被发带铜铸人面突入贼阵往来如神贼惧服不敢犯塞】程琳【以宣徽北院使判延州时夏人有叛降者琳拒不受但戒诸堡勿出兵夏人以为有备引去】郭逵【以宣徽南院使镇鄜延时夏人欲以塞门安逺二寨易绥州逵言非先交二寨不可与遣其属与夏使议唯言塞基乃寝其请神宗手诏褒之】胡瑗【丹州推官瑗于政暇以湖州学法随其人贤愚训之士多造就】沈括【知延州悉以赐钱为酒命良家子驰射角胜有轶羣者自举酒以劳之边人驩激越岁得彻札超乘者千余威声大振】范纯粹【知延州凡再至以课最闻】史吉【延州指挥使夏人入防寨主押监引兵欲匿山中俟贼去复归吉曰如城中百姓刍粮何吉不敢从寨主押监慙惧而返卒以完城】张载【云岩令政事以敦本厚俗为先每月吉具酒肴召乡人髙年防县庭亲为劝酬使人知养老事上之义】赵卨【知延州夏人屡以虚声摇边卨审计形势为破敌之策以献又检括境内公私闲田募骑兵万七千训练以时精锐过于正兵】李若谷【知延州州有东西两城夹河水溢辄圮若谷乃制石版为岸押以巨木后不复坏】夏安期【知延州时州东北阻山无城夏人常乘之安期至即令筑城方盛暑躬自督役不逾月而就】李师中【知洛川县民有罪妨其农时者必遣归令农隙自诣吏租税皆先期而集民负官茶追系者甚众师中为寛与期令乡置一匮籍其名许日输一钱以上比终岁逋者尽足】张亢【并代都钤辖管勾麟府军马事夏人入防亢募敢战者击之以首级献者赏以锦袍故毎战皆防】薛向【知鄜州时州大水兵有戌延安而逃归者聚众为盗向遣亲吏谕以祸福曰汝亟归收亲属之尸吾贷汝擅还之罪众皆泣谢境内乃安】孔平仲【知延安府以经学饰吏事以威信待羌人甚有治状】钱即【知延安府时夏使由鄜延有小不如式者即移檄夏国责其失礼夏人惮之】刘法【鄜延帅有材畧时论名将必以法为首后殁于兵士大夫惜之】陶节夫【知延安府招降羌众尝筑银州城五日而毕夏人传骇以为神】王庶【知延安府有智畧毎与贼战皆防贼闻庶至辄遁去累立战功】种世衡【鄜州判官居青涧城积谷通货城遂富实善抚养士卒得其死力及卒羌酋临者数日青涧人皆画像祠之子古谊知鄜州谔鄜延副总管皆有名】司马里【通判鄜州州将武人不法里平居与之驩甚临事正色力争不少假借】司马朴【晋宁军士曹参军通判不法转运使王似讽朴伺其过朴曰下吏陷长官不惟乱常人且不食吾余矣死不敢奉教似贤而荐之】徐徽言【靖康中知晋宁军时河东尽陷独晋宁死守金人攻围益急屡战败之城陷先自焚其妻子仗劔欲自拟左右号救为金人执去竟不降而死兵马都监孙昂亦不屈死之】金卢克忠【同知保大军节度使绥德州卒过鄜城求宿民家是夜有贼剽主人财而去有司执假宿之卒系狱榜掠诬服克忠察其寃独不肯署未几果得贼假宿之卒遂释】图克坦喀齐喀【延安尹关陜以西初去兵革百姓多失业合喜守之以静民多还归】元黎公真【甘泉令有仁政后去任民思之图其像于学舍】毕浩【知葭州恤孤赈乏州人为立政绩碑】李德源【至正中安定县尹兴学校劝农均役息讼民为立遗爱碑】本朝张着【洪武三年知肤施县邑民频年被兵窜匿山谷着招谕抚循修举废坠民始知有太平之乐尝有邹二者不孝着召谕激之二遂改行为孝子】黄琮【洪武初中部知县公正爱民政务兴举民颂其德】秦纮【景泰中以进士知府谷县日与将官讲兵法料虏情民卒以无扰】
　　流寓杜甫【唐襄阳人禄山之乱甫避兵三川肃宗立复自鄜奔行在拜右拾遗时所在防夺甫家寓鄜弥年艰窭孺弱至饿死】
　　人物南北朝秦族【后周洛川人性至孝父丧哀毁过礼以母在抑割哀情以母心与弟荣先笃友爱母没终丧之后不入房室者二十年乡里感叹诏旌表之】唐张平髙【绥州人隋末为鹰扬府校尉戌大原从唐髙祖平京城累授左领军将军封萧国公贞观初为丹州刺史卒追封罗国公赠潭州都督】宋李继周【延州金明人祖计都父孝俱为金明镇使太宗时继周率众败番落累迁殿直后以讨西夏功累迁成州刺史】王文郁【新秦人为府州巡检韩琦荐其材加閤门祗候麟府都监尝破夏人累迁知麟州后为冀州观察使】杨畋【新秦人举进士累官殿中丞讨平湖南徭贼后累迁龙图阁直学士知諌院性清介家无余赀卒赠右諌议大夫】张岊【府谷人庆厯初为麟府路巡检使有胆畧善骑射时西夏阿遇背约岊径造帐中谕以逆顺阿遇语屈因抚其背曰真男子也归所掠如故约】杨偕【中部人少从种放学举进士性刚而忠朴在官数上书论时政郭皇后废偕与孔道辅等力争元昊入防诏偕选强壮策应麟府偕奏请以军法从事于是军政肃然累迁翰林侍读学士以工部侍郎致仕有兵书十五卷文集十卷】李浩【绥州人务学通兵法以破侬智髙功为广西都监尝着安边策神宗时又以讨黔江蛮累官知河州后歴鄜延太原永兴环庆路副都总管】刘绍能【保安军人以父懐忠与夏冦战死録为右班殿直累迁鄜延路兵马都监后綂军进讨夏人设疑以间之神宗手诏曰绍能忠勇第一此必夏人畏忌间之耳绍能捧诏感泣守边四十七年大小五十战终简州练使】髙永能【青涧人勇力善射种谔取绥州永能先驱入啰兀五战皆防后累进荣州团练使永乐之役献谋不用城陷战而死永能抚部曲有恩遇敌则身先之下有伤者载以已副马故能得士死力及死边人无不痛惜】刘延庆【保安军人雄豪有勇尝从西伐屡立战功累迁泰宁军留后徽宗时破夏人有功拜保信军节度使】李翼【麟州新秦人宣和末为代州西路都廵检使屯崞县金人取代翼坚守綂领崔忠夜引金兵入城翼抟战不敌被执尼玛哈欲臣之怒骂不屈而死】　刘光世【延庆子以讨河北贼有功拜镇海军节度使后从髙宗南渡累立战功封杨国公卒谥武僖后追封鄜王】韩世忠【延安人目瞬如电鸷勇絶伦以应募立功擒方腊讨河北盗贼从髙宗南渡平苗刘之乱大破金乌珠于江中累迁横海武宁安化三镇节度使以不主和议忤秦桧解枢柄奉朝请后封咸安郡王卒諡忠武为中兴名将】张宗顔【延安人父吉为泾原将解宣威城围死之宗顔补官累迁崇信军承宣使刘豫入冦宗顔自泗州为张俊继遇刘猊大破之卒赠节度諡壮敏】韩彦直【世忠子登进士第调太社令累官工部尚书兼知临安府屡进谠言后以龙图閤学士提举万寿观卒封蕲春郡公尝摭宋朝事分为类目名水心镜凡百六十七卷】解元【保安军德靖砦人猿臂善骑射从韩世忠平苗刘之乱后以战功累官保信军节度使卒赠检校少保】李永竒【青涧人世袭苏尾九族巡检金人陷延安授永竒及其子显忠官永竒泣曰我宋臣也乃为彼用耶会刘豫令显忠率兵赴汴永竒密戒曰汝得乘机即归本朝毋以我故贰其志及豫废金授显忠知同州显忠以计执金帅萨里罕急遣人告永竒挈家出城为金人所及家属二百口皆遇害】李显忠【永竒子年十七即随父出入行阵及归朝屡败金兵授殿前都指挥使显忠生长边陲熟悉敌情每用兵必先计而后战时称为真闗西将军尝为浙东副总管孝宗召除威武军节度竒其状貌魁杰命绘像閤下卒諡忠襄】朱昭【府谷人为震威城兵马监押金人入防昭以死守城将陷召诸校谓曰大丈夫暴骨境内一生之事毕矣苐妻子不可为敌所污因令尽杀之乃与敌战杀获甚众马蹶坠堑仗剑骂敌而死】折可适【其先世为府州刺史因家焉可适未冠有勇驰射不习而能郭逵荐为鄜延路经畧司属官有战功累迁淮康军节度使子彦质绍兴中佥事枢密院书】金厐迪【延安人少倜傥喜读兵书学推步孤虚之术应募有功累官临洮庆阳尹以治最闻终绛阳军节度使迪天性孝友父病刲股作羮以进即愈昆弟析家财尽分与之官爵之廕必先诸侄乡人义之】杨仲武【保安人除知宁州闗中荐饥境内盗贼纵横仲武悉平之后迁同知临洮终陜西西路转运使】元何从义【洛川人祖父母亡从义庐于墓侧旦夕哀慕帷啖疏食事父母孝养尤至伯叔祖父母叔父母皆无子比亡从义咸为治葬祭奠以礼时人义之】刘思敬【宜君人事继母孝父八十丧明防兵乱思敬负避岩穴中兵至欲杀之思敬曰我死不足惜父老无目何所依乎兵怜其孝而全之】王思聪【安塞人性孝父病思聪忧甚祷于天额膝皆疮得神泉饮之愈父从失明思聪防之即能视县上状诏旌异之】张闰【延长人八世不异防家人百余口无间言无私藏闰兄显卒即以家事付侄聚聚辞曰叔父行也叔宜主之闰曰侄宗子也侄宜主之相让既久卒以付聚缙绅之家自谓不如】袁荣【甘泉县人延祐间仕至昭武大将军后为云南诸道行御史台中丞其同郡安塞张防亦仕为云南亷访使】赵溉【甘泉人明于儒术至正间累官吏部尚书】王士【中部人父抟有疾士倾赀求医遍祷诸神额叩成疮父殁哀毁庐墓有竒鹊来巢甚相狎终丧复建祠墓前朔望必往奠虽风雨不废事闻旌表之】本朝郭永道【安塞县人有学行初为本县儒学训导洪武中以贤良方正累官户部尚书】王思【呉堡县人洪武中以国子生擢嘉兴府同知调扬州府所至有声后陞四川布政司右防政】宋诩【肤施县人洪武中举孝亷歴官有声后累迁应天府尹】丘野【鄜州人洪武中以国子生擢广东道监察御史激扬得体永乐初陞湖广按察司副使】髙怀敬【延川人洪武中举人材歴官有能名后累迁湖广按察司副使】张纲【米脂县人以国子生擢江西南康府照磨尽心于职后累迁四川按察司副使】
　　列女孟氏【宋延安人父戍永乐城夏人攻围城陷父死女呼号徒步亟往潜入城中获其父尸大恸而卒夏人怜之并其父瘗焉】李氏【显忠族妹显忠南归家属悉遇害李氏国色也金人欲私之不从乃缚于树下命左右射其脐遂大骂不已而死】康氏【金鄜州人夫蚤亡服阕父取之归家许严沂为妻康氏誓死弗听欲还夫家不可得乃投崖而死事闻命有司致祭其墓】张氏【元洛川人夫贺敏年二十四病笃谓张曰我若不讳汝年少无嗣可更适人张泣以死自誓敏寻卒张即自缢遂同穴而葬焉】
　　仙释白云片鹤【金明县人为道士自称白云片鹤宋宣和初防汴见赵鼎大呼曰中兴名相人惊异之他日又遇鼎曰吉阳相逢后鼎绍兴五年为相有重名晚窜吉阳忽与白云相见白云曰忆畴昔之言乎公将归矣未几鼎果卒】雒道人【不知何许人尝游洛交遇异人得秘诀预知休咎刘延庆敬重之靖康二年春忽大哭于市别邻里去及汴梁陷二帝北狩乃哭之日也】法天【本中天竺摩伽陀国僧也来至鄜州与河中梵学僧法进共译经义始出无量寿尊胜二经七佛赞知州王从润色之法天献于阙下宋太祖召见赐紫方袍】王嵩【宋青涧县僧赵元昊以其将野利王为腹心种世衡谋有以去之察嵩坚朴可用诱与冠带充指挥使致令富贵忽怒之掠治不胜其苦嵩惟感恩不怨乃召嵩曰吾有事使汝虽苦甚于此能不言否嵩曰誓以死报尚敢辞乎乃草一书遗野利王置嵩衲衣内戒曰非濵死不得泄并以蔀枣及画为信至则投之野利度嵩别有书索之嵩荅以无有野利乃封其信上元昊数日召嵩诘责命曵出诛之嵩大号且曰始将军遣嵩遗野利王书不得妄泄今不幸不了将军事元昊急使人追问嵩具以对乃褫衲衣取书以入元昊于是始疑野利释嵩送还嵩既还而野利已报死矣嵩后命以官不受仍为僧以寿终】















　　明一统志卷三十六
&lt;史部,地理类,总志之属,明一统志&gt;
　　钦定四库全书
　　明一统志卷三十七
　　明　李贤等　撰
　　宁夏卫【东至省嵬墩二百里西至贺兰山一百里南至庆阳府界三百六十里北至西山二百九十里自卫治至京师三千六百四十里至南京三千八百四十里】
　　建置沿革禹贡雍州之域天文井鬼分野春秋时羌戎所居秦为上郡地汉置朔方郡晋乱赫连夏建都于此后魏始置夏州西魏置化郡后周改怀逺郡隋为朔方郡唐置夏州或为朔方郡唐末拓跋思恭镇夏州遂世据其地宋天禧间其孙德明城怀逺镇为兴州以居后陞兴庆府又改中兴府元置宁夏路本朝初改宁夏府后府废洪武九年改置宁夏卫陜西都司后又増置宁夏前宁夏后及宁夏左屯宁夏右屯宁夏中屯凡六卫
　　郡名朔方【汉名】怀逺【后周名】
　　形胜背名山而面洪流左河津而右重塞【赫连夏京都颂】黄河绕其东贺兰耸其西【新志】西陲巨屏【宋刘综议灵州民淳土沃为西陲巨屏所宜固守以为扞蔽】西北以山为固东南以河为险【卫志】
　　风俗笃信禨鬼尚诅祝【宋史夏国传】强梗尚气敢战鬭【金史夏国赞】尚释重巫风俗不纯【宁夏志土人性勇鋭善畜牧尚释重巫本朝徙其民于陜西而居此土者皆五方之人是以风俗不纯】人以支技艺趋利畜牧为资【卫志】
　　山川贺兰山【在卫城西六十里丹崖翠峯巍然峻大盘踞数百里宁夏倚以为固唐韦蟾诗贺兰山下果园成塞北江南旧有名】莎罗模山【在卫城南一百里】峡口山【在卫城西南一百四十里两山相夹黄河经其中一名青铜峡上有古塔一百八座】省嵬山【在卫城东北一百四十里】金积山【在卫城南二百里山多赭土日照其色如金山北崖石板下有水乱滴如雨天旱祷雨有应】黄草山【在卫城北二百二十里其上草色多黄】石觜山【在卫城东北二百里山石突出如觜】黒鹰山【在卫城南二百五十里昔人尝于此获黒鹰】居中山【在卫城东南二百六十里】蠡山【在卫城南二百六十里层峦苍翠其峯如蠡又东北有小蠡山】西山【在卫城东北二百八十里以形似名】狼山【在卫城东南二百九十里其山多狼】麦垜山【在卫城东三百里山势髙耸如麦垜】琥八山【在卫城西南三百四十里夷名琥八犹华言色驳杂也】鹿山【在卫城西南与琥八山相近其山多鹿】三山【在卫城东南三百六十里三峯列峙】□子山【在三山南溪涧险恶豺虎所居人迹罕到山出□子木】平山【在灵州城东北八十里以山顶平而名】黄河【在卫城东南四十里流至西南临洮府兰县经宁夏中卫南过峡口至本卫境居人疏渠溉田数万顷乂经卫境东北过东胜州复由绥德州境南流】黒水河【在卫城东番名哈喇乌苏河西流注于黄河】清水河【在卫城南三百五十里故鸣沙州城南即古葫芦河也河流甚狭自平凉界来注于黄河】金波湖【在卫城北】三塔湖【在卫城东北三十里】巽湖【在卫城东南三十五里】观音湖【在卫城西九十五里贺兰山大水口】月湖【在卫城北七十五里以形似名】长湖【在卫城西北一百二十里】蒲草湖【在灵州千户所东南一十里】草场湖【在灵州千户所南三十里】东湖【在故韦州城东三十里】鸳鸯湖【在东湖北三里】汉延渠【在卫城东南支引黄河水绕城溉田可万顷岁无旱涝之虞】唐来渠【在卫城西南亦引黄河水绕城西溉田万余顷】新渠【在卫城南分唐来渠水溉田数百顷】红花渠【在卫城南五里分唐来渠水东流溉田七百余顷乂引入城中民汲甚便】秦家渠【在黄河东南分河水溉田数百顷】汉伯渠【在黄河西南分河水溉田二百余顷】滚泉【在金积山东麓水自池涌出髙一二尺如沸汤之状清洁可饮】富泉【在蠡山水甚甘冽】盐池【有二大盐池在卫城北四百里小盐池在卫城东南二百七十里其盐皆不假人力自然凝结】
　　土产铁【麦垜山出】铅　【俱贺兰山出】盐【有池】胡麻　青稞　苁蓉枸杞　青木香　楸子　暖木　羱羊　绒褐
　　红花
　　藩封庆王府【在卫城内本朝洪武三十四年建】安化王府【在卫城内澄清坊俱正统八年建】安塞王府【在卫城内东景泰四年建】真宁王府【在卫城内东镇安坊】平凉王府【在卫城内天顺初建】农王府　丰林王府　寿阳王府　延川王府【俱同城以后建】
　　公署宁夏中防卫【洪武中为庆府置】灵州千户所【在卫南九十里洪武中建】兴武营守御千户所【在卫城西南二百里】
　　学校宁夏卫学【在卫城西北洪武二十九年建为宁夏中屯等卫学永乐三年改为宁夏等卫学】
　　宫室元昊宫【在贺兰山之东昔赵元昊据有夏地居兴州阻河依山为固建宫于此宫墙尚存】髙台【在卫城东一十五里地势崇髙登眺极山河之伟观赵元昊于此建寺久废】
　　闗梁灵武营【在卫城北一百里正统十一年建】黒山营【在卫城北二百四十里永乐元年建】清水营【在卫城东南一百二十里黄河东南正统七年建】兴武营【在卫城东南三百二十里黄河东南正綂九年建】花马池营【在卫城东南三百五十里正统九年建守备防将分居于此】河西寨【在黄河西岸】河东寨【在黄河东岸】潘昶堡【在卫城东二十五里自是而东南又有金贵李祥张济魏敬王信王贵任春叶诚凡八堡俱属宁夏卫】王景堡【在卫城西南四十里自是而西南乂有李俊邵刚瞿靖林臯蒋鼎陈刚凡六堡俱属宁夏左屯卫】王澄堡【在卫城东北三十五里自是而东南又有张政魏政二堡俱属宁夏左屯卫】杨显堡【在卫城西南三十五里自是而西北乂有陶容雷福桂文常信洪广髙荣姚福凡七堡俱属宁夏右屯卫】谢保堡【在卫城北十五里自是而北又有张亮李信丁义周澄凡四堡俱属宁夏前卫】官桥【在卫城南二十八里跨汉延渠】永通桥【在卫城南跨红花渠】昌宁桥【在卫城南八里跨新渠】贺兰桥【在卫城西跨唐来渠】
　　寺观承天寺【在卫城西宋时夏人建后废独存一塔本朝庆府重建】报恩寺【在卫城内之西元建】宁静寺【在卫城东南正统十年建】三清观【在卫城东南永乐四年建】
　　陵墓庆靖王墓【在卫城南二百二十里】悼庄王墓【在卫城南三百一十里二王俱本朝宗室】李王墓【在贺兰山下数塜巍然皆夏国主李继迁等墓】
　　古迹灵州城【在卫城南本汉灵州县后魏为灵州隋置灵武郡唐肃宗即位于灵武即此宋改翔庆军元仍为灵州本朝州废置守御千戸所】保静城【在卫城西南八十里汉筑后魏置静镇隋为静县唐改名保静属灵州夏为静州元废本朝屯军居焉】夏州城【在卫城东黄河岸侧晋时赫连据此称大夏后魏置夏州】省嵬城【在黄河东】定州城【在卫城北六十里本唐定逺城赵元昊改为定州】雄州城【在灵州城西南一百八十里本承天堡唐中和间徙雄州治此】韦州城【在卫城东南三百六十里夏为韦州静塞军】田州城【在卫城北六十里】忻都城【在卫城东北五百里】
　　名宦唐张仁愿【朔方军总管于河北筑三受降城絶虏南防路自是朔方无冦岁损费亿计减镇兵数万】崔知温【灵州司马境有浑斛萨万帐数扰齐民农皆释耒习骑射以扞贼知温表徙河北自是人得就耕】王方翼【夏州都督属牛疫民废田作方翼为耦耕法张机键力省而见功多百姓頼焉】魏元忠【灵武道行军大总管以御突厥驭军持重虽无赫然功而亦未尝败】裴识【灵武节度使灵武地斥卤无井识誓神而凿之果得泉】杜希全【朔方节度使军令严整士畏其威奉天之狩引兵赴难贼平迁灵盐丰夏节度使】五代张希崇【唐明宗时为灵武节度使开屯田教耕种军食足而转馈省】冯晖【晋天福中以义成节度使镇灵武推以恩信部族怀惠止息侵夺广屯田以省转饷民不加赋管内大治】宋董遵诲【灵州路巡检豁达多方畧武艺絶人夏人畏之秋毫不敢犯】段思恭【知灵州绥抚夷落访求民病有勤绩】侯赟【太宗时知灵州按视藩落宴犒以时得边士心部内大治在朔方者凡十余年】安守忠【太平兴国初知灵州在官七年后移夏州每西戎犯边战无不防】王昭逺【至道中李继迁扰西鄙絶灵武粮道命昭逺为灵州路都部署防二十五州刍粟竟达灵武继迁不敢犯】尹宪【雍熙初知夏州攻破李继迁之众于地斤泽继迁遁走俘获四百余帐】田绍斌【灵州马步军都部署领众入蕃讨贼斩首二千级获羊马槖驼二万计以给诸军防闻手诏嘉谕之】郭密【吴州兵马都部署训练士卒号令严肃夏人畏服边境赖以宁谧】杨琼【灵庆路副都部署捍防有功导黄河溉民田数千顷后又充灵环十州军副都部署兼安抚使】元袁裕【中统间为中兴等路劝农使时徙鄂民万余于西夏多流离颠沛裕与安抚使独吉请于朝计丁给地立三屯使耕官民便之】张文谦【以中书左丞行省西夏中兴等路变其鄙野之俗及浚渠溉田人防其利】郭守敬【以河渠副使从张文谦至西夏濬汉延唐耒等渠溉田万余顷】董文用【中兴等路行省郎中自珲塔哈之乱民间相恐窜匿山谷文用镇之以静民乃安始开唐来汉延等渠垦水田若干于是民之归者四五万悉授田种颁农具】本朝张麟【永乐中以陜西都指挥使镇守宁夏固守封疆控制外夷边境赖以无虞】金濓【正统中以右副都御史镇守宁夏劝民出粟置预备仓以赈荒军民赖之】
　　人物汉傅燮【灵州人仕为议郎谅直不避权贵每公卿有阙为众议所归】晋傅亮【灵州人父瑗以学业知名仕晋位至安成太守兄迪宋初官至五兵尚书亮博涉经史尤善文辞义熙中累官中书黄门侍郎宋武帝受禅封建城县公入直中书省专典诰命】南北朝傅昭【灵州人七世祖咸晋司校尉昭初仕南齐为学士梁武帝素重昭以为给事黄门侍郎歴左户尚书安成内史昭莅官常以清净为政居朝廷门无请谒博极古今世称为学府】傅琰【灵州人父僧祐宋山隂令有能名琰歴武康山隂二县令并着能名二县皆谓之传圣赐爵新亭侯】傅縡【灵州人七岁诵古诗赋至十余万言长好学能属文居母丧哀毁骨立仕陈为秘书监右卫将军兼中书通事舍人掌诏诰下笔辄成未尝起草】唐韩游环【灵州灵武人始为郭子仪禆将安禄山反游瓌赴难功第一李怀光叛诱游瓌为变游瓌白发其书帝曰卿可谓忠义矣京师平论功与浑瑊皆第一累官邠宁节度使卒諡曰襄】康日知【灵州人祖植宗时以功封天山县男日知为赵州刺史拒李惟岳叛德宗美之擢深赵观察使封会稽郡王子志睦资趫伟工驰射以功封防稽郡公承训亦以功封防稽郡男】杨怀賔【夏州朔方人为韩游瓌将李怀光反怀賔斩贼党张昕及同谋者告行在德宗劳问授御史中丞子朝晟为怀光所絷怀光平帝原朝晟父子皆开府御史中丞军中以为荣】戴休顔【夏州人家世尚武志胆不常郭子仪引为大将谕平党项羌以功封咸宁郡王兼朔方节度副使朱泚反休顔率兵驰奔行在与浑瑊等扞御有劳破泚偏师以功加检校尚书右仆射卒赠杨州大都督弟休璿封东杨郡王休晏封彭城郡公】史敬奉【灵州人为朔方军牙将元和中吐蕃数犯塞敬奉白节度使请兵三千深入虏地由间道绕出虏后大破之获马牛数万赐实封五十户敬奉走逐奔马矛矢在手前无强敌以雄边名】宋周美【灵州回乐人少朔方军以材武称真宗幸澶渊常令宿衞累迁鄜延副都总管在边前后十余战平簇帐二百复城堡甚多每边书至未尝辞难所向辄克诸将服之孙永清熟李靖兵法累平贼官至东上閤门使】斡道冲【灵武人其先从夏主迁兴州世掌夏国史道冲通五经为蕃汉教授译论语注别作解义二十卷又作周易卜筮断以其国字书之行于国中后官至其国中书宰相】元李桢【西夏国族子金末以经童中选既长入为质子以文学得近侍元太宗嘉之后从伐金及下淮甸累官广阳军马万户】髙智耀【河西人世仕夏祖良惠为右丞相智耀登本国进士夏亡隐贺兰山元太宗召见将用之遽辞归后入见宪宗言儒者宜蠲徭役世祖时又言儒术有补治道拜翰林学士迁西夏中兴等路提刑按察使卒追封宁国公諡文忠】髙睿【智耀子年十六授符宝郎出入禁闼详雅恭谨歴嘉兴路总管浙西淮东亷访使所至有政绩两为南台御史中丞务持大体有儒者之风卒赠太傅諡贞简子纳麟官至太尉】李恒【西夏人生有异质世祖时累功为益都淄莱万户从取宋襄阳江西及平崖山累官中书左丞后讨交阯中毒矢卒諡武敏追封滕国公】桑节【河西人事仁宗于潜邸以精敏称累官江南行台御史大夫克持风裁歴湖广江西行省平章桑节至江东诏令守江州时贼据州县桑节屡破之既而中流矢昏仆既苏不食而死桑节公亷明决能以忠义感激人心故能以少撃众云】本朝徐琦【宁夏人读书力学登永乐乙未进士累官至南京兵部尚书参赞守备机务天资笃实有德量镇静安详士林重之】
　　列女殷氏【本朝宁夏卫军余胡朂妻也年十六适朂朂得风疾殷每夕祝天求以身代朂疾革语之曰殁后幸无他适殷曰诺夫殁之夕遂自缢柩前事闻旌表之】
　　宁夏中卫【东至宁夏大坝二百一十里南至平凉府开城县界三百里西至庄浪卫界七十里北至观音山七十里自卫治至京师三千九百里至南京三千八百三十里】
　　建置沿革本唐灵州地元置应理州属宁夏路本朝洪武初州废三十二年移建宁夏中卫于此陜西都司领千户所五
　　形胜据要防为塞保障【唐杜希全议灵州云】边陲要路【新志后接贺兰之固前有大河之险左联宁夏右通庄浪边陲之要路也】东阻大河西据沙山【元史本州地志云】
　　风俗人性勇悍以耕猎为事孳畜为生【新志】
　　山川沙山【在卫城西五十里因沙所积故名】观音山【在卫城北五十里山有观音洞】米鉢山【在衞城南七十里因山有米鉢寺故名】石空寺山【在卫城东七十里山有石空寺】石空洞【在卫城东八十里】羚羊洞【在卫城东南一百里】黄河【西南自靖虏衞来分流入城正河在城南东北流注宁夏】马槽湖【在卫城东北二十五里以形似名】蒲塘【在卫城北四十里塘中多产蒲草】中渠【在卫城南五里溉田百余顷】蜘蛛渠【在卫城西二十里东北流溉田几二百顷】白渠【在卫城东二十里溉田九十顷】羚羊渠【在卫城南四十里溉田三百八十余顷】石空渠【在卫城东二十里溉田六十顷】枣园渠【在衞城东九十里溉田九十五顷元于此置屯田】七星渠【在卫城东南一百二十里溉田二百二十余顷】野马泉【在卫城北二十里】龙潭泉【在卫城西二十里其水夏则潴蓄冬不凝氷祷雨有应一名暖泉】洛阳川【在卫城西二十五里】
　　土产黄羊　羱羊　土豹　野马　皁雕　苁蓉　红花
　　学校宁夏中卫学【在卫城内东北正统四年建】
　　闗梁黒山觜【在卫城北二十五里】黄沙口【在卫城东北一百二十里】观音口【在卫城东北一百四十里】大佛寺口【有二一名大佛寺北里口在衞城东北一百九十里一名大佛寺北外口在卫城东北二百一十里】镇虏营【在卫城东四十里正统二年建】石空寺营【在卫城东八十里永乐二十二年建】枣园营【在卫城东一百二十里正统四年建】广武营【在卫城东一百九十里正统九年建】五百户堡【在卫城南三十里永乐二十二年建】羚羊店堡【在衞城南六十里正统元年建】回回墓堡【在卫城南一百二十里宣德六年建】
　　寺观石空寺【在卫城东八十里元建】米鉢寺【在米鉢山下】羚羊角寺【在黄河南】
  </div>
  <div class="pagination">
   <a href="明一统志_page18.html">
    上一页
   </a>
   <span>
    ...
   </span>
   <a href="明一统志_page14.html">
    14
   </a>
   <a href="明一统志_page15.html">
    15
   </a>
   <a href="明一统志_page16.html">
    16
   </a>
   <a href="明一统志_page17.html">
    17
   </a>
   <a href="明一统志_page18.html">
    18
   </a>
   <span class="current-page">
    19
   </span>
   <a href="明一统志_page20.html">
    20
   </a>
   <a href="明一统志_page21.html">
    21
   </a>
   <a href="明一统志_page22.html">
    22
   </a>
   <a href="明一统志_page23.html">
    23
   </a>
   <a href="明一统志_page24.html">
    24
   </a>
   <span>
    ...
   </span>
   <a href="明一统志_page20.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
