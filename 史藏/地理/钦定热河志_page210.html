<!DOCTYPE html>
<html>
<head>
    <meta charset="UTF-8">
    <title>钦定热河志 - 第 210 页/共 255 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定热河志 - 第 210 页/共 255 页</h1>
    <div class="content">








　　钦定热河志卷九十三
　　钦定四库全书
　　钦定热河志卷九十四
　　物产三
　　花之属
　　金莲花　广羣芳谱曰出山西五台山塞外尤多花色金黄七瓣两层花心亦黄色碎蕊平正有尖小长狭黄瓣环绕其心一茎数朶若莲而小六月盛开一望遍地金色烂然至秋花干而不落结子如粟米而黒其叶緑色瘦尖而长或五尖或七尖元周伯琦上都扈从诗注所谓金莲花似荷而黄者是也
　　圣祖仁皇帝自五台移植山庄有金莲暎日之胜圣祖御制赋
　　金莲花赋【二集】
　　侔嘉名于华顶结异质于清凉魁方贡之三品赋正色于中央搴芙蓉而在陆丽菡蓞于崇冈顾桞池之非偶岂苹涧之可方焕彪炳而成文防防檀而结烬烟横鉢里之香妆沐江干之靓受范公输之规移芳彭泽之径田田与芟盖殊形矫矫并木兰比劲若夫当融风之拂树值暑雨之平池面镜潭而写色掩玉砌以横枝叶润凌晨之雾花照夜之珠袭轻芬于衣縠暎斜月于窻帷本托根于道岸曽何畏乎泥淄尔乃草铺防绿之区蝉舞轻黄之翅沾芳则土脉流膏落蘂则蜜脾分馈非桃李而成蹊与鞠衣而同制于是滴珠露以研黄挹金房而泻翠玉版润而脂融松腴蒸而云翳摘珍产于山经表竒芳于幽閟异红采于岩阿谢朱霞于水曲漏镌长乐之铜壶灯灿蓬山之银烛卑五华之仙葩超四照之灵木彼夫菉竹则称君子青松以拟大夫泽荷载于篇什猗兰纪于史书惟斯卉之挺秀拔众彚而标竒感无言于空谷乆掩嫮于山陂移土碪于上苑沐日月之光曦化同被于偃草忱获效乎倾葵
　　圣祖御制诗
　　咏金莲花【二集】
　　迢逓从沙漠孤根待品题清香拂槛入正色与心齐磊落安山北参差鹫岭西炎风曽避暑髙防少人跻
　　金莲盛放【四集】
　　曽观贝叶志金莲再见清凉徧地鲜近日山房栽植茂参差髙下共争姸
　　数畆金莲万朶黄凌晨挹露色辉煌薫风拂槛清波暎并作芙蕖满院香
　　緑金莲花
　　牡丹有緑诚仙品幻色生香野草中数朶乍开凝碧玉黄花应逊碧花丛
　　圣祖御制词
　　咏岭外金莲盛放可爱【小令栁　三集梢青】
　　万顷金花平临难画髙眺千般珠蹙移花翠翻带月无暑神仙　俗人莫道轻寒悠雅处余香满山岭外磊落逺方隐者谁似清闲
　　世宗御制诗
　　金莲花
　　菡蓞敷鲜彩绚烂云锦重茜裳杂缟袂擢艶白复红根株遍陂泽名品将毋同昔传天竺师鉢咒青芙蓉非关造物力色相自虚空独有金莲号图谱攷莫从我来古塞北野卉竞丰茸罗生岩谷底琐屑焉能穷灿然睹竒葩谁施冶铸工六丁鼔炉鞴几费丹阳铜缕刻成千瓣片片黄金镕碧茎袅翠叶挺出薫风中俨如九品台寳络垂玲珑金仙此趺坐演偈防狞龙幽芳宜见赏辇路会当逢亭亭黄屋侧照耀衔壁釭宸逰每披拂香气向日融愿言植阶砌净浥清露浓惜哉逺难致忍令伍蒿蓬缀词续花谱以羣芳丛
　　御制诗
　　金莲花【丙寅】
　　五台佳种迎薫到布地黄金是泽芝
　　天上锡名曽入画【是花产自五台　　皇祖时移植避暑山庄而　　赐今名】人间撷秀少题诗齐宫歩处原来假唐院分余只合吹暎日楼髙庄避暑花开每忆廿年时
　　题蒋画金莲花即用其韵【己巳】
　　一种清凉卉【是花以出五台者为美兹塞上亦有之】数丛金碧纎画成尘外质缾贮静中馦相暎金风拂惟输玉露霑不须分彼此
　　佛手早经拈
　　金莲花【甲戌】
　　金英翠叶煜朝霞移自清凉蔓塞沙扬娜恰防当暑放防芬雅合受风斜兎葵燕麦真凡品薝卜曼陀本一家暎日当年承
　　佛笑肯教卉谱例闲花
　　金莲花【乙亥】
　　水玉裁为叶黄金缕作英的知极乐国方见此花呈
　　金莲花【癸未】
　　应节含金气敷荣宜号金花惟开鹫岭树合伴檀林三品兹标首羣芳总伏心给园布满地
　　调御昔来临
　　金莲花【丙戌】
　　种自五台出蔓延遍塞堧纳凉曽有峪【方舆纪要独石口北金世宗纳凉处产黄花状若芙蕖】开府亦名川【元世祖昔开府金莲川亦其地】直以陆为海真同金布田漫生分别见孰不是心莲
　　荷　敖汉所产较关内特佳山庄移植之有曲水荷香观莲所香逺益清冷香亭诸胜塞外地寒草木多早黄落荷独深秋尚开木兰
　　回跸时犹有开放者
　　圣祖御制诗
　　涌翠岩观瀑赏白莲【四集】
　　毕竟天然造化功方能巧设古今同喷云百尺穿岩石瀑水千层防药丛波涌白莲承晓露溪浮緑盖动香风经声似脱红尘外泡影依稀宇宙中
　　世宗御制诗
　　湖亭观荷
　　馆宇清幽晓气凉更宜澹荡对烟光湖平水色涵天色风过荷香带叶香戯泳金鳞依宻荇低飞银练贴芳塘兰桡折取怜双蒂殊胜陈隋巧様籹
　　御制诗
　　九月初三日热河见荷花【辛酉】
　　霞衣犹耐九秋寒翠盖敲风緑未残应是香红乆寂寞故留冷待人防
　　前朝见菊黄兼緑今日防荷紫带红夏卉秋葩浑不辨一齐摇曳晩风中
　　荷花谢叠前韵
　　数日余芳傲晩寒经霜今晓乍凋残元都观里春风靣只许刘郎一度防
　　离披残盖全消緑寂寞寒葩不剰红水月镜花观幻色清歌一曲御湖中
　　观荷【癸亥】
　　我从御园来荷花半凋残此地乃关外荷花正新鲜离宫憩征辔镜浦逰船防防时出没逺峰入清澜香籁拂我旁霞锦辉我前俯朶如欲诉倾珠学涕汍仰华似开靥对客呈笑顔朔塞多严风花事应早防是荷婀娜姿讵能全其天或云惜芳菲留与诗人观或云开较迟夏仲方田田晩荣亦晩枯至理然乎然
　　荷【丁邜】
　　红霞剪剪耐秋寒閙扫新装镜碧澜漫谓迟开縁候异却辞早谢待人防风前弄影还依桞雨里霏香欲赛兰芝径云堤清赏处【三十六景之一】几多丰韵未衰残
　　晩荷
　　御湖芙容强半紫山庄防蓞如霞美初来时节乃新秋谓是偶然耐寒尔塞垣旋跸近重阳尚有临波缬红绮宛向霜天共菊芳依然露屿同葭倚南暄北冷殊未然彼屈此伸固其理
　　荷【己巳】
　　每至山庄玩晩荷依然云锦落澄波水仙已自工图画园客无劳绮罗鹿爱香风常饮涧蛩悲泻露乱鸣莎相看不忍轻搴折有恨无情韵最多
　　荷【甲戌】
　　沙浦初防净植姿木兰停枻赏移时韵称逺俗从教野芳喜轻秋那怨迟鸟吷叶明珠上下鱼穿茎緑玉参差若耶罗绮娇无力邈尔含毫引静思
　　恭侍
　　皇太后观荷
　　平湖香锦夏风吹长日承
　　欢此处宜已喜自天无暑气可知随地有西池当前顿觉忘关塞开后何须较疾迟莲叶莲花不如藕爱他延
　　夀缕丝丝
　　赋得初日芙蓉
　　出水呈芳逈迎曦弄影新烟流花欲醉露湛叶生津画里神仙品台端清净身苹香连一气霞彩照初匀锦浪翻无定文禽宿有因娥英临晓镜不语亦宜人
　　晩荷【丙子】
　　野水寒塘几柄芳不妖态度出尘香风前全露凌波体塞外常看耐冷籹色共岩枫翻夕日节同篱菊傲秋霜关南开早凋还早信屈慿参理趣长
　　荷【戊寅】
　　每来偏爱荷犹存虽非三径实仙源藏鸥友鹿秀而野徼露荡风廉且温托根常在云霞表驻年八千应觉少卉中君子诚有之予方惜此冯唐老
　　荷【己邜】
　　关中房坠粉塞外锦舒芳祗以寒开晩翻教时耐长恰如君子徳縁托
　　圣人乡竟谷香风馥毫意未央
　　晩荷
　　芳収岸蓼与汀苹净植依然濡水濵何必夺朱不君子可知衣紫亦山人
　　荷一首【辛巳】
　　御园荷欲防山庄荷正放沿隄已宜观而况轻舫左右皆君子居州奚数量松柏拟后凋云霞岂时尚幽香拂山籁冷艶照野涨耐时异求人曰惟得之让
　　荷【壬午】
　　几柄秋荷擢塞滩年年芳色待人看卉中怪防称君子颇似岩松耐嵗寒
　　戯题荷
　　夏卉何来秋仲披花中宛有嵗寒姿傲寒也为时逢暖然孰不云君子斯
　　泛舟见荷花始开【癸未】
　　御园早见满湖花今日山庄始放葩因悟常年荣乆驻率由过节谢饶賖求信尺蠖何妨屈避雨双鸳喜入霞寄语卉中君子者一时晩遇底须嗟
　　恭奉
　　皇太后赏荷作
</div>
    <div class="pagination">
<a href="钦定热河志_page209.html">上一页</a><span>...</span><a href="钦定热河志_page205.html">205</a><a href="钦定热河志_page206.html">206</a><a href="钦定热河志_page207.html">207</a><a href="钦定热河志_page208.html">208</a><a href="钦定热河志_page209.html">209</a><span class="current-page">210</span><a href="钦定热河志_page211.html">211</a><a href="钦定热河志_page212.html">212</a><a href="钦定热河志_page213.html">213</a><a href="钦定热河志_page214.html">214</a><a href="钦定热河志_page215.html">215</a><span>...</span><a href="钦定热河志_page211.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
