<!DOCTYPE html>
<html>
<head>
    <meta charset="UTF-8">
    <title>福建通志 - 第 37 页/共 239 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>福建通志 - 第 37 页/共 239 页</h1>
    <div class="content">　　乐器
　　麾【所以作止夫乐者以绛缯为之而揭于竿长七尺濶一尺一寸上下缀版粉质上绘云下绘山前面金绘升龙一后面金绘降龙一皆有云绕之朱竿髙八尺五寸上安铜龙首啣其麾升龙向外降龙向内以木为架木髹之间则植其上后増为二一绘升龙一绘降龙植于殿之左右升龙起乐降龙止乐】
　　金部
　　大钟【即镛钟以铜铸造四倍歌钟之数而为之者特悬于架与鼖鼓相配】镈钟【即颂钟在宫悬东西三倍歌钟之数而为之者特悬于架与特磬对钟用六阳律磬用六隂吕】编钟【共十六枚按十二律吕又有四清声在宫悬四面较歌钟稍大乃二倍歌钟而为之者两层列于架与编磬配其簨虡并同歌钟】歌钟【考工记云六分其金而锡居一谓之钟鼎之齐十分其铣去二以为钲以其钲为之铣间去二分以为之鼓间以其鼔间为之舞脩去二分以为舞广以其钲之长为之甬长以其甬长为之围三分其围去一以为衡围三分其甬长二在上一在下以设其旋钟已厚则石已薄则播侈则作弇则郁长甬则震是故大钟十分其鼓间以其一为之厚小钟十分其钲间以其一为之厚钟大而短则其声疾而短闻钟小而长则其声舒而逺闻编钟在悬上下各八其悬横曰簨直曰虡诗虡业惟枞业乃大板安于簨之上以为饰错落如锯齿也枞即崇牙其悬钟之处以采色为大牙状枞枞然也今制簨上加业缋博山以为饰簨之上业之下横安崇牙牙之端施铜钩以悬钟甬又刻龙蛇鳞物于上簨两端谓之龙簨上列凤或翟五树羽其上考工记云羸属恒有力而不能走其声大而宏则于钟宜若是者以为钟虡雕刻必雄其状深其爪出其目作其鳞之而其制方趺借地木刻羸属如狻猊狰狞可畏伏于趺上穴其背虡贯其中而植之其龙簨两端颔下各施环以悬翣曰啣璧璧下有牦毛尾周制璧翣于簨上画绘为翣载之以璧垂五采羽其下挂于簨之角以为饰焉今制为串累累然顶首施以璧璧下为层五每层旋木为盖涂緑朱唇唇下缀以防线为旞各长五六寸层各一色间而簇之贯以红縧縧末有缬悬于龙簨颔下磬虡及鼓罩四垂皆然俗呼为流苏】
　　石部
　　特磬【即离磬三倍歌磬而为之又谓之中磬与颂磬同设一架特悬之在宫悬南北故谓之特磬其架与镈钟同】编磬【次中磬也倍歌磬而为之者上下数十六与编钟同在宫悬四面】歌磬【小磬也考工记云磬氏为磬倨句一矩有半其博为一股为二鼓为三三分其股博去一以为鼔博三分其鼓博以其一为之原已上则磨其旁已下则磨其耑古者尚象制器钟圆中规磬方中矩郑司农注云股磬之上大者鼓其下小者所当击者也股外面鼓内面则击者为前而在内在下不击者为后而在外在上其小大长短虽殊而其厚均也必先度一矩为句一矩为股而求其既而以一矩有半触其则磬之倨句也取石于灵璧近水浮生取水多土少者即古所谓泗濵浮磬也琢磨敲试依律为其短长厚薄磬声太上则磨其旁使薄而广则浊磬声太下是声浊而薄薄不可使厚故磨其耑使短短则形小形小而厚则声流矣凡钟磬椎俱以坚枣木为之削竹作柄后垂縧结其架亦两层编列与钟同考工记梓人以羽属为磬虡恒无力而轻其声清扬而逺闻以为磬虡故击其所悬而由其虡鸣其制方趺借地木刻羽属如鹅状伏于趺上穴其背以虡贯穴中植之磬簨与钟簨同但崇牙之端不施铜钩疏云以其卷然可以挂悬故磬用弦可挂悬于上也今以红绒縧穿磬孔中悬崇牙上顶簨树羽以凤两端亦刻如凤首项下设环为翣悬其璧翣俱与钟同】
　　丝部
　　琴【伏羲所制岳内长三尺六寸六分法期之数古之制也又取名家之琴合于古者参攷为式取材用桐与梓盖天下之材良柔莫如桐坚刚莫如梓以桐为面梓为底虚实相配隂阳之义也其材以东南向阳者为美琴弦只用白色柘丝为上原蚕次之非此二丝则择其生缲者若盐藏茧者则不堪用盐茧丝打弦脆而易断隂雨则湿而不鸣故也琴体无病全在桐桐得水则无焦烈之音得砂则无重滞之音得石而清得金而厉得寳藏之物则有非常之音得滩濑钟鼓之声则有洪亮之音取材所贵者四曰轻松脆滑而必以东南者为优何以辨之投于水则阳浮于上隂沈于下取当阳者而断之声自不同又必使木液竭而浊性尽收藏之法先刳其中圆其外投之瀑水之中周嵗垂之烈日之下经年而又加诸爨上者累月然后尽材之美也】瑟【雅瑟长八尺一寸广一尺八寸三十三颂瑟长七尺二寸二十五乐书曰八尺一寸者宫数也七尺二寸者商数也乐议曰八尺一寸者九黄钟律之长也一尺八寸者倍黄钟律之长也七尺二寸者八黄钟律之长也其制桐面梓腹九梁二越越者瑟两头底下穴也其岳用桑不必异产且丝声与桑宜按仪礼正义瑟首广而尾狭近首鼓处则寛近尾不鼔处则狭故首欲近前以就一尺八寸之广令可容二十五近尾不鼓而尾之底有越故尾狭于首而长倍之以容越也首之越上当其鼓处宜横尾之越余所归宜纵其武崇寸有八寸四隅刻云以縁其武盖取诸云和漆其璧与首尾腹不漆其背恐柱之蹶也柱崇二寸七分肩厚二分足底濶一寸三分厚四分足要方平防其倾倒上边承口厚三雅瑟颂瑟其制不同而皆广一尺八寸十分其瑟之长以其一为首之长而尾倍之又四分其尺有八之广去一以为尾之广八尺一寸之瑟间五尺五寸七尺二寸之瑟间五尺凡瑟之长皆用九惟间用五天地之数也五十者大衍之数也二十五者半其数也首与尾俱绘以锦彩昭其文也间用粉素存其质也余皆漆之俱如漆琴法面上两头各有小眼二十五孔疏通以系长一丈内外各十二练丝为之粗细相等旧用朱取朱疏越之意然不若纯白者之声全也练丝欲熟熟则色莹透纒法欲紧紧则声高朗中一君也设而不动染黄色较之他稍粗所谓太音希声也】
　　竹部
　　凤箫【以比竹为之又名排箫其制截竹为筒古有三十三管今制十六管恊十二律之数又有四清声第一黄钟管长九寸第二大吕管长八寸四分二厘七毫第三太簇管长八寸第四夹钟管长七寸四分九厘一毫五丝第五姑洗管长七寸一分第六仲吕管长六寸六分八厘九毫一丝三忽第七蕤賔管长六寸三分二厘第八林钟管长六寸第九夷则管长五寸六分二八毫第十南吕管长五寸三分第十一无射管长四寸九分九厘四毫三丝第十二应钟管长四寸七分四厘第十三清黄钟管长四寸五分第十四清大吕管长四寸一分八厘八毫第十五清太簇管长四寸第十六清夹钟管长三寸七分一厘八毫六丝零此声气之元五音之正皆黄钟以本之也然竹窍有厚薄其分寸难于拘定大要管长则声浊短则声清斟酌其长短每差一分为一管管口各开半窍乃以其长管权为九寸而度其圆径如黄钟之法而更迭以吹以审中声若过于清则易以长过于浊复截而短要必适中声合黄钟之宫而后已黄钟之声信而依次以渐而短而清取之无不中度十六管编列置于椟中上齐其端露一寸五分便于吹也下则长短不齐参差如凤翼其椟以木为之濶一尺二寸髙一尺髹以朱两面皆戗金凤凰纹藻为饰】洞箫【古者造箫或以玉或以竹今制紫竹为之长一尺九寸五分围三寸前五孔后一孔俱径二分八厘开口半窍名山口径二分深五厘吹窍至后孔离舌寸六分后孔与前五孔俱离一寸一分下有穿绳孔离五寸二分系以红縧长与箫等以黄锦囊盛之】龙笛【以文竹为之长一尺八寸围二寸二分上开一大孔曰吹窍径三分五厘下开六孔各径二分吹窍至前一孔离三寸三分余孔皆离五分尾有穿绳二小眼相对末孔至穿绳眼离一寸三分吹窍至末共六寸通身髹以朱用木雕龙首金饰之安于上端尾孔系以红绒縧下垂若龙尾焉】双管【以二竹相比为之各长周尺九寸围一寸二分每管六孔孔各离二分用胶漆固如一两端以锡束之髹以朱剪二荻筩为头长二寸薄则声浊厚则声清斟酌制之用铜丝缚固安于二管之端吹荻头以发声而按管孔以应律焉】篪【古有六孔七孔八孔之异今制以竹为之长一尺四寸围五寸三分面上吹窍径五分横四分形如酸枣后一孔前四孔横底一孔共六孔皆径二分五厘正面尾上开二小穿绳眼相并中声所寓全在于此失于大则过浊失于小则过清必大小适中仅容一米许而后中声出吹窍至后一孔离二寸五分后一孔至前一孔离一寸一分余三孔皆然末孔至绳眼离九分通身髹以朱系以红绒縧其竹之窍厚薄不齐大小有度然皆以心权度若大则宻窍取之小则疎窍就之而清浊髙下得矣】
　　匏部
　　笙【大者十九簧谓之巢小者十三簧谓之和仪礼云笙一和而成声今制以小紫竹为之一攒十七管先安山口每管内面方孔是也开取有髙低以定其音律以配其清浊尺字山口最髙以次而低为工凡合四一上句凡小尺小工小一小六小五闻至小五而孔最低矣开山口完以黄杨木接竹为脚脚内旁开半窍施簧簧用响铜打成薄片用方刚铲铲之如雀舌状看厚薄适宜平正严宻常于耳畔弹试其声中律而已否则再修之用黄蜡沥清作防头随时寒暑而调和之防轻则声清防重则声浊要必字字恊箫笛其造笙铲簧审音妙诀曰四字合小工小工合大工大工合大乙大乙合小乙小乙合大凡大凡合小凡又曰清上合大上合字合清上小尺合合字大尺合小尺大尺合大四四字合小五安簧既毕按序植于斗中内外管各有按孔外孔十四内孔三内孔者大乙大四背凡也其管篐有竹篾古制斗用匏多难周正且易破碎今旋坚木为之内安顶柱以撑其盖盖用牛角循边钻孔十七要比管脚相称若气漏而不动簧则声不应矣斗用漆布灰髹以黑如必用匏以备八音选椰匏圆正者为之更妙又制坚木为项状如壶嘴刻通透漆两合之匏边端有短嘴以项挿置其中如吹某字则按某孔呼吸簧动而声发是谓吹笙鼔簧也如不按孔吹之即作声者谓之游簧当去其壅塞尘垢则凖矣用黄锦囊盛之凡防笙用铜盘贮防料以五色石研之其石谓之五音石】
　　土部
　　埙【乃埏埴以为器形如称锤古有雅者有颂者有七孔八孔者形如雁子谓之雅埙如鸡子谓之颂埙今庙中俱用雅埙其制通髙四寸中虚髙三寸六分空围八寸一分径二寸七分四围及底俱厚四分吹口围九分径三分中虚上鋭平底圆体前三孔如倒品字様上二下一后二孔平列除吹口前后共五窍皆径二分前下一孔去底皮一寸前上二孔去底皮一寸二分后二孔去吹口一寸四分前上二孔去吹口一寸八分前后二孔并列者其中各开五分造之之法旧用白棉花和黄土为之今制以米汤和灰为模曝干用石捣研极烂以水澄细取上好生漆调和如饴馒冐塑于模于鋭处留一窍待干将内土从土窍中穵出穴前后窍毕更加漆布细灰磨光髹以朱色戗金云龙为饰开前后孔俱往来容一米许内要圆净如栻乃恊律否则无声或不应律又法以小长线堆成雁子様比雁子畧小三分以线端向上乃用美润之上和棉纸春至极熟糊于线堆雁子様外厚二三分既成埙留吹口以线端向口外隂干量颇干依作埙分数开前后取音之孔完美遂将线端仔细抽出内堆之线净尽则中虚外宻而不泄气其音乃全堆线之法层数自下而上凡遇阳数自内而外遇隂数自外而内条理欲其分明不可杂乱埙土未干可以抽线干则难抽矣】
　　革部
　　鼖鼔【即晋鼔冬官考工记韗人为臯陶注陶当作鞠鼔腔也长六尺有六寸左右端广六寸中尺厚三寸穹者三之一上三正注曰广中广头狭为穹窿谓鼓木一判者其两端广六寸而中央广尺如此乃得有腹木腹穹窿者居鼔三之一其鼓四尺者版穹一尺三寸三分寸之一倍之为二尺六寸三分寸之二加鼔四尺穹之径六尺六寸三分寸之二此鼓合十二版也上三正者谓两头一平中央一平郑谓三读作参正直也言直其两端各居二尺三寸不弧曲也或又云鼍鼓即鼖鼓考工记云鼔长八尺鼓四尺中围加三之一谓之鼖注云中围加三之一者加于面之围以三分之一也面四尺其围十二尺加以三分之一四尺则中围十六尺径五尺三寸三分寸之一也今则合二十四版则版穹六寸三分寸之二今制鼓大而短安于架中其面上仰乃俯而击之凡冐鼓以桑木为体冐以牛马革必于启蛰之日造之应雷声也占日之隂晴隂则声缓缓则不变晴则声急急则无恒凡制大鼓俱凖此法以差而増减之不必泥古也】悬鼔【周之制其大小视楹鼔腹加铜环悬之簨虡在宫悬四隅其簨虡并如钟磬架】楹鼔【殷之制木身髙三尺五寸皮面濶二尺二寸两旁用四铜环冒皮用铜泡钉二行通身漆以朱横施于木柱柱髙六尺六寸以重十建之柱贯鼓上出髙又半之顶上安彩凤作来仪状方盖并缀以红罗销金云花双檐四角有裹金四牛首皆啣璧翣每串各五末缀以縧结柱下方趺如十字俱髹以朱刻羸属四如狮安于趺俱头向外】足鼓【夏后氏之制较楹鼓稍长独木为架髙七尺上端木刻为云横鼔于上其下施四足如十字】鞉鼓【面广六寸髙厚相等横腹加柄长一尺九寸贯中上出五分许两旁当鼔之半安铜钮系以红丝绳绳末丸蜡为珥其长短称鼔面之中用木为架两纵二横相比下各施方趺横木上开孔下开半孔植鼓柄于中】搏拊【状如革囊以韦为之若鼔然中实以糠今制以桑为□长尺有咫两头冒以韦径六寸腹防大采绘饰以金环二并直列之以系襻焉闲则卧置于架其架如鞉鼔之架上安二荷叶以承之】田鼔【亦为应鼔其制以木为筩长一尺二寸韦面五寸鼔之最小者卧于架击之其架如搏拊之制】相鼔【小而匾或云悬系于胸前或谓相鼔即拊鼔韦表糠里者皆非今制匾鼔安柄执而击之】
　　木部
　　柷【以桑木为之状如漆桶上方二尺四寸下濶一尺九寸深一尺八寸中虚有底柷之中东方图以青而为青龙南方图以赤而为丹凤西方图以白而为驺虞北方图以黒而为灵中央图以黄而为神螾外三面绘山东一面绘水水上穿一大圆窍径四寸五分象日之浮于海止如椎以梓木为之柄长二尺四寸】敔【以梓木为之状如伏虎身长三尺首髙一尺二寸五分尾长一尺一寸背刻二十七龃龉绘黄色黑纹载以方趺朱髹籈以竹为之长二尺四寸中砐一尺二寸为十二茎用篾篐之】木铎【铸铜铁为铎上安木柄铎内施钩悬垂木舌节舞者执柄而摇】
　　舞器
　　旌节【簇红缨为之加涂金铜云寳盖于其上又用緑斜皮刻花为盖覆缨上其顶处用皮金縁为七层长七尺贯以红绒縧下缀以结竿长八尺五寸朱髹上安涂金铜龙首口啣寳盖下垂红缨】籥【古用籥今制以竹为之长二尺二寸三窍朱饰】翟【以木为之柄长一尺四寸其巨细度籥孔足容朱髹之柄端刻龙首长五寸饰以金彩每翟用雉尾三根挿龙口中】
　　大成乐舞
　　【大成乐共六曲入奏内叠奏二曲其谱止有合四上尺工六六字共用二律三吕五正声一子声有宫商徴羽而无角有喉齿舌唇而无牙自前明肄于太常颁行天下至　国朝复察废坠审音律招徕乐舞先期演习故声容缀兆咸肃雍和平云】
　　迎神奏咸平之曲【冇乐无舞】
　　大【太四】哉【南工】至【林尺】圣【仲上】峻【太四】徳【仲上】【林尺】功【仲上】敷【南工】文【林尺】衍【仲上】化【太四】百【林尺】王【仲上】是【黄合】崇【太四】典【黄合】则【太四】有【仲上】常【林尺】昭【南工】兹【林尺】辟【太四】雍【仲上】有【黄六】防【南工】簠【林尺】簋【仲上】有【林尺】严【仲上】鼔【黄合】钟【太四】
　　初献奏宁平之曲【有乐有舞】
　　觉【太四】我【仲上】生【林尺】民【仲上】陶【太四】铸【黄合】前【仲上】圣【太四】巍【南工】巍【林尺】泰【仲上】山【太四】实【黄合】予【太四】景【仲上】行【太四】礼【仲上】备【太四】乐【仲上】和【林尺】豆【黄合】笾【太四】惟【林尺】静【仲上】既【太四】述【南工】六【黄六】经【林尺】爰【南工】斟【林尺】三【仲上】正【太四】
　　亚献奏安平之曲【有乐有舞】
　　至【太四】哉【仲上】圣【黄合】师【太四】天【南工】授【林尺】明【仲上】徳【太四】木【仲上】铎【太四】万【仲上】世【林尺】式【仲上】是【太四】羣【林尺】辟【仲上】清【黄合】酒【南工】维【林尺】醑【仲上】言【林尺】观【仲上】秉【黄合】翟【太四】太【太四】和【南工】常【黄六】流【林尺】英【南工】才【林尺】斯【仲上】植【太四】
　　终献奏景平之曲【有乐有舞】
　　猗【仲上】欤【南工】素【林尺】王【仲上】示【林尺】予【仲上】物【太四】轨【黄合】瞻【黄六】之【南工】在【林尺】前【仲上】神【林尺】其【仲上】宁【太四】止【黄合】酌【太四】彼【黄合】金【林尺】罍【仲上】惟【南工】清【林尺】且【太四】防【仲上】登【仲上】献【太四】既【林尺】终【仲上】弗【黄六】遐【南工】有【林尺】喜【仲上】
　　彻馔奏咸平之曲【乐作舞止】
　　璧【仲上】水【太四】渊【仲上】渊【林尺】崇【太四】牙【仲上】嶪【黄合】嶪【太四】既【太四】歆【南工】宣【林尺】圣【仲上】亦【仲上】仪【林尺】十【太四】哲【仲上】声【黄合】金【太四】振【仲上】玉【太四】告【南工】兹【林尺】将【仲上】彻【太四】鬷【黄合】假【太四】有【仲上】成【林尺】羮【黄六】墙【南工】靡【林尺】愒【仲上】
　　送神奏咸平之曲【乐作舞止】
　　煌【太四】煌【南工】学【林尺】宫【仲上】四【黄合】方【太四】来【仲上】宗【太四】甄【黄六】陶【南工】胄【林尺】子【仲上】暨【南工】予【林尺】防【仲上】躬【太四】思【仲上】皇【林尺】多【南工】士【林尺】肤【仲上】奏【太四】厥【林尺】功【仲上】佐【黄六】予【南工】永【林尺】清【仲上】三【南工】五【林尺】是【仲上】隆【太四】
　　望瘗乐
　　曲同送神【有乐无舞】
　　乐谱
　　【太四　琴七徽二左手食指按右手中指勾瑟外二三用右手食指连勾内十五十六左手指法同　凤箫吹第二第三管　笙第四管第八管第十一管以右手食指及左手大指食指按其孔余孔皆开　箫第六孔开余皆闭　笛第六孔开余皆闭　埙上窍平吹下五孔皆闭　箎第六底孔开余皆闭　双管开第一孔　凡太四谱皆仿此】
　　【南工　琴七徽五左手大指按右手食指剔瑟外九十用右手食指连勾内二十二二十三左手指法同　凤箫吹第十管第十一管笙第一管第三管第七管第十一管以左右手大指及食指按其孔余孔皆开　箫第二孔与下四孔皆开余皆闭　笛第二孔与下四孔皆开余皆闭　埙后二孔左手大指窍与前三窍俱开余皆闭　箎第二孔与下三孔底一孔皆开余皆闭双管开第五孔凡南工谱俱仿此】
　　【林尺　琴七徽四左手大指按右手食指剔瑟外七八用右手食指连勾内二十二十一左手指法同　凤箫吹第八管第九管　笙吹第十二管第十五管以左手食指及中指按其孔余孔皆开　箫第三孔与下三孔皆开余皆闭笛第三孔与下三孔皆开余皆闭　埙右手食指窍并左手二窍俱开余皆闭　箎第三孔与下二孔底一孔俱开余皆闭　双管开第四孔　凡林尺谱俱仿此】
　　【仲上　琴七徽半三左手无名指按右手中指勾　瑟外五六左手食指顺勾内十八十九左手指法同　凤箫吹第六管第七管　笙第二管第十管以左右手大指按其孔余孔皆开箫第四孔与下二孔皆开余皆闭　笛第四孔与下二孔皆开余皆闭　埙左手中指与食指二窍皆开余皆闭　箎第四孔与下一孔底一孔皆开余皆闭　双管开第三孔　凡仲上谱皆仿此黄合　琴七徽一左手中指按右手中指勾瑟外第一用右手食指顺勾内第一左手指法同　凤箫吹第一管　笙第十二管第十四管以左手食指及中指按其孔余孔皆开　箫六孔皆闭　笛六孔皆闭　埙上窍向上稍仰吹五孔皆闭　箎六孔皆闭　双管六孔皆闭　凡黄合谱俱仿此】
　　【黄六　琴七徽六左手大指按右手食指剔瑟内第一用左手食指顺勾外第一右手指法同　凤箫吹第十二管第十三管　笙第十二管第十四管以左手中指及食指按其孔余孔皆闭　箫后一孔开前五孔皆闭　笛第一孔开下五孔皆闭　埙右手大指窍前后各窍皆开　箎后一孔开余皆闭　双管六孔尽开　凡黄六谱俱仿此】
　　【鼍鼔　在殿陛之下先击三百六十数以警戒后又击三通以节其进其击法首以两椎连双击□者二其鼔一击又两再作如前凡三作但末作鼔两击以别之三次共四击此起鼔之例此后不必击□但以椎于鼔上先后二击者三三次共六击此为第一通又先后三击者三为第二通三次共九击又急五击者三而末紧加二击以结之此为第三通三次带末二击共十七击通前共三十六击以当一嵗之运初起乐生卷班第一通毕俱升堂第二通毕俱入室第三通毕俱就位谓之着往全乐奏终其击法又如前初起卷班第一通毕离位第二通毕致事第三通毕拜辞而散此全乐之收宫谓之饬归所以惊其退也击鼍鼔于始终皆取警戒之义焉】
　　【鼔字用左手击咚字用右手系】
　　初　起　扎扎咚　扎扎咚　扎扎咚咚第一通　鼔咚　　鼓咚　　鼓咚
　　第二通　鼔咚咚　鼔咚咚　鼔咚咚第三通　鼓咚鼓咚咚　鼓咚鼔咚咚　鼔咚鼔咚咚结　尾　咚咚
　　【左手欲轻右手欲重】
　　【大鼔大钟　在大成门之左右初行祭礼则击鼓祭事俱毕则击钟鼔三百六十击钟一百八响凡迎神送神俱鼔钟齐鸣】
　　【麾　麾生执麾升龙向外降龙向内如迎神作乐举之则升龙现髙唱曰乐奏咸平之曲迎神二字一读欲勃如而起末稍加腔韵咸平之曲四字分排欲匀尾声悠长但要舂容和雅不可急促暴戾毎起一曲即举麾依歌章唱一声凡入曲奏终听栎敔毕偃麾则降龙现髙唱曰乐止欲沨然而去】起止乐谱【乐奏丨咸丨平丨之丨曲丨长韵渐大乐丨止丨长韵渐细柷　每奏一曲之始听举麾唱毕两手举止先撞底一声次击左旁一声次击右旁一声共三声以举乐堂上堂下之乐俱统命于柷焉】
　　【敔　每奏一曲之终听悬鼓响毕即两手举籈先击其首者三次逆栎龃龉者三共六响以止乐堂上堂下之乐皆制命于敔焉】
　　【镈钟　宫悬左右各三架每奏一曲之始听击柷毕即击一声以开众音每架主一曲先左之中次右之中次左之北次右之北次左之南次右之南又次左之中又次右之中全乐八曲八响乃一曲之始条理也】
　　【特磬　宫悬南北各三架每奏一曲之终即击一声以收众音每架主一曲先南之中次北之中次南之左次北之左次南之右次北之右又次南之中又次北之中全乐八曲八响乃一曲之终条理也】
　　【悬鼓　宫悬四隅各一架每奏一曲之终听特磬响毕即击悬鼓先干响巽应次坤响艮应凡四声盖一曲之收宫也】
　　【编钟　宫悬四面各一架每奏一句之始即击一声以闻众音自东而南自西而北轮更击搏每奏八句八响乃一句之始条理也】
　　【编磬　宫悬四面各一架每奏一句之终即击一声以收众音自西而南自东而北轮更敲戛每曲八句八响乃一句之终条理也】
　　【楹鼔足鼔鞉鼔　堂上左右共四架每奏一句之终听编磬响毕先击楹鼔一响足鼔应之鞉鼓尾之凡三响三应三尾摇鞉法持柄左转两耳击三防盖一句之收宫也】
　　【登歌钟　堂左一架每奏一字之始听歌声既即击一声以开众音每句四字四响乃一字之始条理也】
　　【登歌磬　堂右一架每奏一字之终即击一声以收众音凡钟声在悬以乐生所向之方下层自右数第一合字第三四字第五一字第六上字第八尺字上层自左数第二工字第四凡字第五六字第七五字击磬俱按律吕每句四字四响乃一字之终条理也歌钟同法列谱于下】
　　【清夹　　　黄钟合清太五　　大吕】
　　【清大　　　太簇四清黄六　　夹钟】
　　【应钟凡　　姑洗一无射　　　仲吕上】
　　【南吕工　　蕤宾夷则　　　林钟尺】
　　【搏拊田鼓　搏在门内田在门外共四架每奏一字之终听歌声响毕即拍搏拊一声速敲田鼓应之拍搏拊法初字以左手再字以右手三字又以左手四字则两手齐拍敲田鼓法初字以右杖再字以左杖三字又以右杖四字则以二杖齐敲盖一字之収宫也】
　　【歌　乃一乐之主凡八音皆以和歌古之雅颂其法不同今止一字一韵审其为喉舌唇齿以定其音律凡字俱有声有音声即字也音则其落韵也字有不能合音律者而以落韵合之如大成乐所用合四上尺工六等字合字属宫出于喉而落于喉内四字属商出于齿而落于舌之上根上字属徴出于舌上而落于上腭之近外尺字属徴出于舌头而落于上腭之近内工宇属羽出于唇而落于上腭之鼻孔六字属少宫出于喉而落于喉外总之歌在口中以律吕之九宫往来轮转如琴之如箫之孔如钟磬之在悬自合至六声渐髙而清自六至合声渐低而浊得此九宫之声音凡歌入口皆协律吕矣列谱于下】
　　歌　　自上而下渐低渐浊渐巨
　　声　五六凡工尺上乙四合
　　谱　　自下而上渐髙渐清渐细



　　【相鼓木铎　节武舞以金铎节文舞以木铎一声应一步旁侍者执摇听堂下乐既发声即摇一声随舞人所向之方辰俯则先俯仰则先仰以为舞容之节相鼓用手执于胷前所以辅铎者每摇铎一响则击鼓一声以应之】
　　【旌节　舞将陈执节前导既列缀兆则分立东西舞生之首如初献麾生唱乐奏宁平之曲东阶节生亦扬节唱曰奏宁平之舞三献皆同舞毕西阶节生抑节唱曰舞止各植节架丄舞生俱归班籥翟　籥用左手横执之有窍而不吹或云缀兆转折入位之时齐吹以节走趋翟用右手纵执之翟纵籥横齐肩执之为执起之齐目为举平心执之谓衡尽手向下执之谓落向前正举为拱向耳偏举为呈籥翟纵横两分为开籥翟纵横相加为合籥翟纵合如一为相各分顺手向下为垂两手相接为交凡执籥秉翟俱右手在外左手在内其手指俱大指在内四指在外纵则如绳横则如衡执秉者不可忽也】
　　舞谱
　　迎神奏咸平之章【有乐无舞】
　　初献奏宁平之章
　　觉【东班舞生开籥向上起左手于肩垂右手于下跷右足向前西班舞生开籥向上起右手于肩垂左手于下跷左足向前】我【东班舞生开籥向上起右手于肩垂左手于下跷左足向前西班舞生开籥向上起左手于肩右手于下跷右足向前】生【东班舞生合籥向上拱面顾西西班舞生合籥向上拱面顾东】民【东班舞生转身向西左足虚其根足尖着地合籥髙拱西班舞生转身向东右足虚其根足尖着地合籥髙拱】陶【东班舞生合籥拱于西面侧东跷右足西班舞生合籥拱于东面侧西跷左足】铸【东班舞生合籥拱于东面侧西跷左足西班舞生合籥拱于西面侧东跷右足】前【东班舞生合籥躬身向上揖西班舞生合籥躬身向上揖】圣【东班舞生交籥转身向西出右足西班舞生交籥转身向东出左足】巍【东班舞生开籥向上起右手于肩垂左手于下侧面向西西班舞生开籥向上起左手于肩垂右手于下侧面向东】巍【东班舞生开籥向上起左手于肩垂右手于下侧面向东西班舞生开籥向丄起右手于肩垂左手于下侧面向西】泰【东班舞生合籥交防右足西班舞生合籥交防左足】山【东班舞生合籥交防左足西班舞生合籥交防右足】实【东班舞生合籥拱于东过左足于右交立侧面向西西班舞生合籥拱于西过右足于左交立侧面向东】予【东班舞生合籥拱于西过右足于左交立侧面向东西班舞生合籥拱于东过左足于右交立侧面向西】景【东班舞生合籥向上拱西班舞生合籥向上拱】行【东班舞生合籥向上揖西班舞生合籥向上揖】礼【东班舞生合籥由左拱于右跷左足西班舞生合籥由右拱于左跷右足】备【东班舞生合籥由右拱于左跷右足西班舞生合籥由左拱于右跷左足】乐【东班舞生合籥转身侧面向西由上拱于下跷左足西班舞生合籥转身侧面向东由上拱于下跷右足】和【东班舞生合籥转身侧面向东由下拱于上跷右足西班舞生合籥转身侧面向西由下拱于上跷左足】豆【东班舞生合举籥齐眉防右足西班舞生合举籥齐眉防左足】笾【东班舞生合举籥齐眉防左足西班舞生合举籥齐眉防右足】惟【东班舞生开籥起左手于肩垂右手于下侧面向西西班舞生开籥起右手于肩垂左手于下侧面向东】静【东班舞生开籥起右手于肩垂左手于下侧面向东西班舞生开籥起左手于肩垂右手于下侧面向西】既【东班舞生深曲右手出于左举右手垂左手侧面向西西班舞生深曲左手出于右举左手垂右手侧面向东】述【东班舞生深曲左手出于右举左手垂右手侧面向东西班舞生深曲右手出于左举右手垂左手侧面向西】六【东班舞生合籥平衡低首西班舞生合籥平衡低首】经【东班舞生合籥左右手拱复平衡西班舞生合籥左右手拱复平衡】爰【东班舞生交籥拱于左跷右足西班舞生交籥拱于右跷左足】斟【东班舞生交籥拱于右跷左足西班舞生交籥拱于左跷右足】三【东班舞生开籥出左足西班舞生开籥出右足】正【东班舞生合籥向上深揖西班舞生合籥向上深揖】
　　亚献奏安平之曲
　　至【东班舞生开籥翟蹲身低首西班舞生开籥翟蹲身低首】哉【东班舞生开籥翟齐举至眉左足交右足西班舞生开籥翟齐举至眉右足交左足】圣【东班舞生开籥翟齐举至眉右足交左足西班舞生开籥翟齐举至眉左足交右足】师【东班舞生合左手于右向上拱深揖西班舞生合右手于左向上拱深揖】天【东班舞生开籥出左手向上曲右手跷左足西班舞生开籥出右手向上曲左手跷右足】授【东班舞生开籥出右手向上曲左手跷右足西班舞生开籥出左手向上曲右手跷左足】明【东班舞生合举籥齐眉蹲身面向西西班舞生合举籥齐眉蹲身面向东】徳【东班舞生合举籥齐眉蹲身面向东西班舞生合举籥齐眉蹲身面向西】木【东班舞生合籥转身面向西拱于前出左足西班舞生合籥转身面向东拱于前出右足】铎【东班舞生举籥齐眉举翟平衡跷左足西班舞生举翟齐眉举籥平衡跷右足】万【东班舞生举翟齐眉举籥平衡跷右足西班舞生举籥齐眉举翟平衡跷左足】世【东班舞生合籥拱于上躬身防左足西班舞生合籥拱于上躬身防右足】式【东班舞生转身向西直出左手左足西班舞生转身向东直出右手右足】是【东班舞生仍转身向西直出右手右足西班舞生仍转身向东直出左手左足】羣【东班舞生仍转向西蹲身平拱于西西班舞生仍转向东蹲身平拱于东】辟【东班舞生转面于东蹲身平拱于东西班舞生转面于西蹲身平拱于西】清【东班舞生开籥起左手于肩垂右手于下跷右足西班舞生开籥起右手于肩垂左手于下跷左足】酒【东班舞生开籥起右手于肩垂左手于下跷左足西班舞生开籥起左手于肩垂右手于下跷右足】维【东班舞生合籥向上侧面顾西西班舞生合籥向上侧面顾东】醑【东班舞生转身面西合籥向上跷左足西班舞生转身面东合籥向上跷右足】言【东班舞生合籥拱于西面侧东跷右足西班舞生合籥拱于东面侧西跷左足】观【东班舞生合籥拱于东面侧西跷左足西班舞生合籥拱于西面侧东跷右足】秉【东班舞生合籥向上揖西班舞生合籥向上揖】翟【东班舞生交籥转身面西出右足西班舞生交籥转身面东出左足】太【东班舞生开籥起右手于肩垂左手于下面向西西班舞生开籥起左手于肩垂右手于下面向东】和【东班舞生籥起左手于肩垂右手于下面向东西班舞生开籥起右手于肩垂左手于下面向西】常【东班舞生交籥右足西班舞生交籥左足】流【东班舞生合籥左足西班舞生合籥右足】英【东班舞生合籥拱于东左足交右足面向西西班舞生合籥拱于西右足交左足面向东】材【东班舞生合籥拱于西右足交左足面向东西班舞生合籥拱于东左足交右足面向西】斯【东班舞生合籥向上拱西班舞生合籥向上拱】植【东班舞生合籥向西揖西班舞生合籥向东揖】终献奏景平之章
　　猗【东班舞生合籥由左拱于右跷左足西班舞生合籥由右拱于左跷右足】欤【东班舞生合籥由右拱于左跷右足西班舞生合籥由左拱于右跷左足】素【东班舞生合籥转身面向西由上拱于下跷右足西班舞生合籥转身面向东由上拱于下跷左足】王【东班舞生合籥转身面向东由下拱于上跷左足西班舞生合籥转身面向西由下拱于上跷右足】示【东班舞生合举籥齐眉右足西班舞生合举籥齐眉左足】予【东班舞生合举籥齐眉左足西班舞生合举籥齐眉右足】物【东班舞生开籥起左手于肩垂右手于下面向西西班舞生开籥起右手于肩垂左手于下面向东】轨【东班舞生开籥起右手于肩垂左手于下面向东西班舞生开籥起左手于肩垂右手于下面向西】瞻【东班舞生深曲右手出左举右手于肩垂左手于下面向西西班舞生深曲左手出右举左手于肩垂右手于下面向东】之【东班舞生深曲左手出右举左手于肩垂右手于下面向东西班舞生深曲右手出左举右手于肩垂左手于下面向西】在【东班舞生合籥平衡低首西班舞生合籥平衡低首】前【东班舞生合籥左右拱复平衡西班舞生合籥左右拱复平衡】神【东班舞生交籥拱于左跷右足西班舞生交籥拱于右跷左足】其【东班舞生交籥拱于右跷左足西班舞生交籥拱于左跷右足】宁【东班舞生开籥出右足西班舞生开籥出左足】止【东班舞生合籥向上深揖西班舞生合籥向上深揖】酌【东头三五班舞生转身向下蹲身相对拱西头三五班舞生转身向下蹲身相对拱】彼【东二四六班舞生转身向下蹲身相背拱西二四六班舞生转身向下蹲身相背拱】金【东班舞生转面向西先垂手次对拱出左足西班舞生转面向东先垂手次对拱出右足】罍【东班舞生转面向东先垂手次对拱出右足西班舞生转面向西先垂手次对拱出左足】惟【东班舞生合籥向上深曲左足拱于右西班舞生合籥向上深曲右足拱于左】清【东班舞生合籥向上深曲右足拱于左西班舞生合籥向上深曲左足拱于右】且【东班舞生左手平衡右手举翟齐眉左足交于右足西班舞生右手平衡左手举籥齐眉右足交于左足】防【东班舞生右手平衡左手举籥齐眉右足交于左足西班舞生左手平衡右手举翟齐眉左足交于右足】登【东班舞生转身向西两手齐开各进一步西班舞生转身向东两手齐开各进一步】献【东班舞生开籥朝上举右手于肩垂左手于下面侧西西班舞生开籥朝上举左手于肩垂右手于下面侧东】既【东班舞生开籥朝上举左手于肩垂右手于下面侧东西班舞生开籥朝上举右手于肩垂左手于下面侧西】终【东班舞生合籥先拱于左次拱于右复拱于上西班舞生合籥先拱于右次拱于左复拱于上】弗【东班舞生合籥先拱于右次拱于左复拱于上西班舞生合籥先拱于左次拱于右复拱于上】遐【东班舞生开籥髙举右手曲左手于背面向西出右足西班舞生开籥髙举左手曲右手于背面向东出左足】有【东班舞生开籥髙举左手曲右手于背面向东出左足西班舞生开籥髙举右手曲左手于背面向西出右足】喜【东班舞生朝南深揖手按于顶三鼓起身西班舞生朝南深揖手按于顶三鼓起身】
　　彻馔奏咸平之章【有乐无舞】
　　送神奏咸平之章【有乐无舞】
　　望瘗曲同送神【有乐无舞】
　　祭
　　关帝礼
　　嵗凡三祭五月十三日前殿照常用帛一牛一羊一豕一果品五盘后殿不用牛余照前殿其春秋二祭前殿帛一牛一羊一豕一笾十豆十后殿帛各一羊各一豕各一笾各八豆各八
　　前殿仪注
　　祭日引赞引承祭官进左旁门赞诣盥洗所【盥手帨巾毕】通赞唱执事者各司其事引赞赞就位【引承祭官就位】通赞唱迎神司香者捧香盒立香罏左引赞引承祭官诣香罏前司香者跪引赞赞上香承祭官将炷香接举挿罏内又上块香三次毕引赞赞复位承祭官复位引赞赞跪承祭官行三跪九叩礼兴平身通赞唱奠帛行初献礼捧帛执爵者将帛爵捧举各就神位前引赞赞奠帛奠帛官跪献毕行一跪三叩礼退赞献爵献爵官立献毕退赞诣读祝位读祝者至祝案前行一跪三叩礼将祝文捧起立承祭官之左引赞赞跪承祭官及读祝者俱跪赞读祝读祝毕捧至神位前安盛帛盒内行一跪三叩礼退引赞赞叩承祭官行一跪三叩礼兴平身通赞唱行亚献礼【仪同初献但不奠帛不读祝】通赞唱行终献礼【仪同亚献】通赞唱彻馔【执事者诣神位前将笾豆等各少举】唱送神引赞赞跪承祭官行三跪九叩礼兴平身通赞唱读祝者捧祝进帛者捧帛司馔者捧馔恭诣燎位引赞引承祭官退至西边立俟捧祝帛过毕复位引赞赞诣望燎位引承祭官至燎炉前赞焚祝帛赞礼毕引承祭官退
　　后殿仪注
　　祭日引赞引承祭官进中门赞诣盥洗所【盥手帨巾毕】通赞唱执事者各司其事引赞赞就位【引承祭官就位】通赞唱迎神司香者捧香盒立香炉左引赞引承祭官诣曾祖光昭公香炉前司香者跪引赞赞上香承祭官将炷香接举挿炉内又上块香三次毕引赞引承祭官诣祖裕昌公香炉前同前上香毕引赞引承祭官诣父成忠公香炉前同前上香毕引赞赞复位承祭官复位引赞赞跪承祭官行二跪六叩礼兴平身通赞唱奠帛行初献礼捧帛执爵者将帛爵捧举各就神位前引赞赞奠帛赞献爵【仪俱同前殿】先光昭次裕昌次成忠各献毕赞读祝诣读祝位【在光昭公前仪同前殿】通赞唱行亚献礼【仪同初献但不奠帛不读祝】通赞唱行终献礼【仪同亚献】唱彻馔【仪同前殿】唱送神引赞赞跪承祭官行二跪六叩礼兴平身余悉同前殿
　　祭
　　龙神礼
　　祭日清晨总督巡抚将军齐集庙中公馆鼓三严引赞引承祭官进中门赞诣盥洗所【盥毕】通赞唱执事者各司其事引赞赞就位【引承祭官就位】通赞唱迎神司香者捧香盒立香炉左引赞引承祭官诣香炉前司香者跪引赞赞上香承祭官将炷香接举挿炉内又上块香三次毕引赞赞复位承祭官复位引赞赞跪承祭官行二跪六叩头礼兴平身通赞唱奠帛行初献礼捧帛执爵者将帛爵捧举就神位前引赞赞奠帛赞献爵赞读祝读祝毕赞行亚献礼赞行终献礼赞彻馔【俱仪同关帝】通赞唱送神引赞赞跪承祭官行二跪六叩头礼兴平身引赞赞诣望燎位引承祭官至燎炉前赞焚帛焚毕赞复位赞揖朝上一揖礼毕
　　祭厉坛礼
　　在京都有泰厉之祭在王国有国厉之祭在各府州有郡厉之祭在各县有邑厉之祭在一里又各有乡厉之祭每嵗凡三祭春祭清明日秋祭七月十五日冬祭十月初一日每祭用羊三豕三饭米三石香烛酒纸随用先期三日主祭官齐沐更衣【用常服】备香烛酒果牒告本处城隍通赞行一跪三叩礼兴平身诣神位前跪进爵献爵奠爵俯伏兴平身复位又一跪三叩兴平身焚告文礼毕本日设城隍位于坛上祭物羊一豕一设无祀鬼神坛于坛下左右【书曰本府境内无祀鬼神】祭物羊二豕二盛置于器同羮饭等铺设各鬼神位前陈设毕通赞唱执事者各就位陪祭官各就位主祭官就位赞行一跪三叩礼兴平身主祭官诣神位前跪三献酒俯伏兴平身复位读祭文读毕又一跪三叩焚祭文并纸钱礼毕
　　祭旗纛礼
　　每嵗霜降前一日督抚标暨城守率八营将士盛装铠仗迎请旗纛到教塲张幕劄营至霜降日五鼓以帛一【白色】羊一豕一行三献礼礼毕放炮扬威撤幕束装整伍囘营归纛于庙各府皆然




</div>
    <div class="pagination">
<a href="福建通志_page36.html">上一页</a><span>...</span><a href="福建通志_page32.html">32</a><a href="福建通志_page33.html">33</a><a href="福建通志_page34.html">34</a><a href="福建通志_page35.html">35</a><a href="福建通志_page36.html">36</a><span class="current-page">37</span><a href="福建通志_page38.html">38</a><a href="福建通志_page39.html">39</a><a href="福建通志_page40.html">40</a><a href="福建通志_page41.html">41</a><a href="福建通志_page42.html">42</a><span>...</span><a href="福建通志_page38.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
