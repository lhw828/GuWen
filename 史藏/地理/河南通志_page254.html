<!DOCTYPE html>
<html>
<head>
    <meta charset="UTF-8">
    <title>河南通志 - 第 254 页/共 276 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>河南通志 - 第 254 页/共 276 页</h1>
    <div class="content">　　杨思谦妻朱氏陈留人夫殁氏年二十四抚遗腹子杨成娶妇李氏甫生孙而成死氏上事舅姑下抚弱孙与孀媳相依苦节四十年雍正十一年旌表
　　马于寛妻杨氏杞县人夫殁氏年二十六事姑孝娣姒和以无子取侄为嗣守节三十六年雍正十一年　旌表
　　朱士林妻郭氏杞县人夫殁氏年二十二事老姑抚孤子脱簪珥延师教迪后人孙太仆乙酉中式守节五十三年雍正十一年　旌表
　　庠生马邠妻孟氏杞县人夫殁氏年二十六苦节三十六年雍正十一年　旌表
　　陈瑄妻周氏杞县人夫殁氏年二十七守节四十五年雍正十一年　旌表
　　徐僡妻孟氏杞县人夫殁氏年二十二以孝义闻中外守节三十五年雍正十一年　旌表
　　庠生张洞妻李氏太康人夫殁氏年二十三苦节四十一年雍正十一年　旌表
　　郭习光妻周氏太康人夫殁氏年二十六守节四十三年夫弟郭重光殁时妇李氏年二十四守节四十六年俱雍正十一年　旌表
　　张子旺妻姜氏鄢陵人夫殁氏年二十三守节四十八年雍正十一年　旌表
　　庠生崔岩妻刘氏扶沟人夫殁氏年甫二十孝事舅姑遇防乱挺身拥防防怜其孝释之守节六十七年雍正十一年　旌表
　　聂作霖妻杜氏扶沟人夫殁氏年二十四守节五十二年雍正十一年　旌表
　　杜如芑妻刘氏扶沟人夫殁氏年二十九养老抚孤子子亡抚孤孙守节六十三年雍正十一年旌表
　　杜世美妻刘氏扶沟人夫殁氏年二十一事孀姑抚孤子守节四十三年雍正十一年　旌表许嗣几妻岳氏中牟人夫殁氏年二十五守节三十六年雍正十一年　旌表
　　庠生王九我妻谢氏封丘人夫殁氏年二十一守节四十四年雍正十一年　旌表
　　监生李柞之妻傅氏兰阳人夫殁氏年二十七善事孀姑教训诸孤皆入庠守节三十一年雍正十一年　旌表
　　艾熈妻髙氏祥符人夫殁氏年十七孝事舅姑抚遗腹子成立守节五十年雍正十二年　旌表烈女张雪姐祥符人张国玺女许字同邑田登路未婚登路殁女年十八闻之暗室掩泣誓死靡他未几其母别许杨姓女夜伺母熟睡自缢死于雍正十二年　旌表
　　翟大干妻陈氏扶沟人夫殁氏年十六奉夫祖与翁姑克尽孝道抚遗腹子有成守节五十一年雍正十二年　旌表
　　郭永锡妻防氏扶沟人夫殁氏年二十一事舅姑养塟尽礼守节四十年雍正十二年　旌表庠生卢徴杰妻马氏扶沟人贡生马元曾女夫殁氏年十九孝养翁姑抚藐孤成立守节四十年雍正十二年　旌表
　　庠生卢逾迥妻梁氏扶沟人夫殁氏年二十一善事舅姑抚育嗣子守节三十九年雍正十二年旌表
　　聂作栋妻郭氏扶沟人夫殁氏年二十五事孀姑尽孝训子以义方守节三十七年雍正十二年旌表
　　聂拱妻杨氏扶沟人夫殁氏年二十四抚育弱子守节三十九年雍正十二年　旌表
　　张廷任妻胡氏扶沟人夫殁氏年十九孝事翁姑抚养孤子守节三十五年雍正十二年　旌表郝其岳妻范氏扶沟人夫殁氏年二十一事舅姑尽礼抚藐孤成立守节四十九年雍正十二年旌表
　　郝汉膏妻杜氏扶沟人夫殁氏年二十一藐孤复殇抚育嗣子不异已出守节四十六年雍正十二年　旌表
　　刘崃基妻孟氏夫亡氏年二十八遗孤方九月氏奉事舅姑色养备至诲子成立入庠守节三十八年雍正十二年请　旌
　　任大显妻曹氏通许人夫亡氏年二十事孀姑抚孤子守节四十二年雍正十二年请　旌
　　庠生王杰妻陆氏尉氏人夫殁氏年二十九独抚防孤既成立入庠复殁媳亦旋逝穷老无依再抚孤孙守节四十九年雍正十二年请　旌
　　王锡妻靳氏鄢陵人夫殁氏年二十四事姑诲子守节五十八年雍正十二年请　旌
　　张徳禹妻赵氏扶沟人夫殁氏年二十四事老舅抚防子苦节四十一年雍正十二年请　旌史若虹妻朱氏扶沟人夫殁氏年二十五抚夫弟妹暨三嵗遗孤皆成立苦节三十九年雍正十二年请　旌
　　师方振妻黄氏洧川人夫殁氏年十七孝事舅姑抚遗腹子成立守节五十一年雍正十二年请旌
　　杨克明妻刘氏通许人夫殁氏年二十七事舅姑以孝抚继子以慈守节三十二年雍正十二年请旌
　　路曰成妻张氏鄢陵人比隣逺族路天义因讨取借用木槌窥其室无他人遽欲求奸张氏痛詈之天义惶惧逸去比曰成归氏语之故曰成遂告族长因而成讼张氏羞忿转剧雉经而死雍正十二年请　旌
　　张雷妻髙氏太康人雷佣工于外同里张玉成知髙氏独居往调之不应比夜复往氏拥门号救声动四隣玉成惊窜氏羞忿自缢死雍正十二年请旌
　　刘起鹏妻李氏祥符人年二十二夫殁视殓毕投缳死
　　归徳府
　　周伯姬宋共公夫人鲁宣公之女归于宋十年共公卒伯姬寡偶夜失火左右曰夫人盍少避乎伯姬曰妇人之义保傅不俱夜不下堂顷之左右又曰夫人盍少避乎伯姬曰越义而生不如守义而死遂逮乎火而死春秋贤之
　　鲍女宗宋人鲍苏妻养姑甚谨苏仕衞三年而娶外妻甚宠厚女宗姒谓曰可以去矣夫既有所好乎女宗曰妇人以专一为贞以善从为顺岂有专夫室之爱为贤哉吾姒不教吾以居室之礼而反欲使为见弃之行将安所用遂不听事姑愈谨宋公闻之表其闾号曰女宗
　　蔡人妻宋人之女既嫁于蔡而夫有恶疾其母将改嫁之女曰夫之不幸乃妾之不幸也奈何去之适人之道一与之醮终身不改不幸遇恶疾不改其志且夫采采芣苢之草虽则臭恶犹始于捋采之终于懐撷之寖以益亲况于夫妇之道乎彼无大故又不遣妾何以得去终不听君子曰宋女之意甚贞而一也
　　汉寡髙行梁之寡妇色婉而性淑夫早逝梁贵人多欲娶之者不能得梁王闻之遣使聘焉髙行曰妾夫不幸早死妾为养其幼孤贵人多求妾者幸免今又辱王命妾闻妇人之义一醮不改以全贞信之节今忘死趋生是不信也贵而忘贱是不贞也弃义从利无以为人乃援镜持刀以割其鼻曰王之求妾以其色也今妾刑矣何以事王使还报王重其义复其身号之曰髙行
　　隋木兰宋州人姓魏氏恭帝时发兵御戎木兰有智勇代父出征有功而还朝廷知其为女子欲纳入宫木兰不敢从遂自尽唐封为孝烈将军乡人为之立庙
　　明苖之荣妻张氏归徳人元末夫卒氏年甫十八事姑以孝抚育遗孤歴兵变之中以节自励人无间言洪武中诏旌其门
　　庠生张琮妻曹氏归徳人琮卒曹志以身殉因绐匠氏曰夫病时尝嘱我作棺必寛大乃可匠如其意大之是夜自缢遂同棺而塟焉景泰末诏旌其门
　　赵琳妻宋氏归徳人宣徳间琳客两河口疾作乗马夜亡宋访之不得乃以其衣冠塟之既归事姑甚谨姑尝病疽百药罔效宋吮之遂愈年六十七卒有司上其事诏旌曰节孝
　　孟纶妻张氏归徳人夫卒自缢
　　张贵妻黄氏睢州人夫卒守节成化初旌表其门姚通妻程氏睢阳衞人通百戸给役京师防病卒程闻讣哀恸几絶及防归之日沐浴更衣潜缢于室乡人为合塟焉成化五年诏旌表其门
　　举人范俊妻石氏虞城人俊早死氏誓节抚孤寿八十卒成化十年旌表其门
　　举人曹文道妻潘氏睢州人文道防试未第而归卒于途潘闻讣日号泣不食及防至潘取夫与己所服衣尽焚之乗间自缢而死成化二十二年诏旌其门
　　呉皥妻丁氏字文景虞城人夫死守节成化二十三年旌表
　　龚氏女名存儿柘城人正徳五年流贼杨虎等陷城存儿被执欲汚之不屈贼怒被害
　　黄寳女睢州人正徳中遇贼死节
　　张氏女名玉兰归徳衞人正徳中贼至死节事闻诏旌表其门
　　张禄女永城人年十七未字正徳中流贼杨虎等陷城女投井死贼怒出其尸磔于市有司奏旌表其门曰贞烈
　　金氏女名玉兰商丘人金指挥妹年十六未嫁正徳辛未贼破城玉兰自刺不殊被执坚拒遂裂其尸于东郭五里之外诏旌曰烈女
　　曹氏女商丘人光禄署丞曹云龙女正徳辛未值贼至女投井中贼欲出之女骂不絶口被贼投石击死诏旌曰烈女
　　焦讷妻李氏考城人夫殁守节正徳十六年旌表卢氏女夏邑人卢圭女正徳六年十月望日流贼杨虎至贼欲掳女女厉声骂曰吾良家女岂为汝贼辱乎父亦厉声骂曰吾女岂为汝贼辱乎贼怒俱被害
　　庠生王玮妻李氏虞城人正徳中贼至氏与玮同被执贼欲胁之使行氏大骂曰我儒门女也岂为汝狗辈汚哉遂遇害
　　举人王庑妻李氏睢州人庑卒氏守节不二志正徳十六年旌表
　　御史髙安妻楚氏睢州人安病卒楚引刀刲其右耳誓不二志正徳中诏旌其门
　　夏之琦妻田氏夏之璜妻常氏俱永城人刘超叛城一时同缢
　　魏履贞妻蒋氏永城人刘超乱投水死
　　御史魏景琦妾洪氏永城人刘超据城恐为贼辱遂自缢死
　　杨氏女名桃儿鹿邑人嘉靖元年贼王堂至境桃儿年十六从兄世威避之遇贼见获逼令上马桃儿不从且骂不已贼怒杀之兄亦被害事闻旌表其门
　　姚司庆妻轩氏睢州人夫卒自缢
　　李浩妻阎氏鹿邑人夫卒守节嘉靖十二年旌表其门
　　顾崇霄妻孙氏鹿邑人夫卒自缢嘉靖二十年旌表其门
　　王璠妻周氏夏邑人夫卒自缢
　　庠生王辅妻范氏归徳州人夫卒自缢
　　王廷相妻冯氏考城人夫卒自缢
　　汤希富妻蔡氏睢州人兵部侍郎天佑孙女希富病革蔡自制新衣一袭着之谓希富曰万一君不讳愿衣此偕行希富曰倘如此吾愿毕矣及卒蔡遂自缢有司扁其门曰贞烈
　　贡生黄嘉猷妻李氏宁陵人嘉猷病卒氏自经于柩前嘉靖二十一年旌表
　　惠汝贤妻邓氏熊威妻张氏俱睢州人夫卒自缢嘉靖二十二年旌表
　　叚镒妻贺氏虞城人夫卒自缢嘉靖二十二年旌表
　　乔文光妻解氏宁陵人夫卒自缢嘉靖二十二年旌表
　　庠生苏同人妻孙氏考城人夫卒自缢嘉靖二十五年旌表
　　庠生朱鏕妻袁氏归徳衞人千户升之女鏕卒袁仰天恸哭引刀自裁而死
　　沈堪妻王氏商丘人于归一载夫殁自缢死曾泰妻淡氏夏邑人夫卒自缢嘉靖二十六年旌表董讲妻李氏考城人夫卒自缢嘉靖二十六年旌表田禾妻刘氏商丘人夫卒自缢
　　轩氏女名春节柘城人都御史軏孙女性聪慧端黙通孝经列女传大义防许鹿邑儒士王自新未合而自新卒春节闻讣恸哭欲自殉家人防衞甚严自是水浆不入口者七日父母怒乃强起食之春节既食家人喜防衞少怠春节乃取定婚银钗二藏诸防中潜登楼自缢而死嘉靖二十八年有司上其事诏旌表其门
　　户部主事萧曰兰妾裴氏胡氏永城人曰兰卒于京二氏俱自缢死
　　文学李良翰妻张氏永城人年十五归良翰事舅姑以孝称嘉靖四十一年良翰病卒氏守节奉母抚二子皆成立辛勤茹蘗四十余年邑人公举表闾司防吕坤铭其墓
　　罗氏女鹿邑人防许段锦袍为妻未娶而锦袍暴卒女往吊归家自缢死有司奏闻旌表
　　胡震妻张氏归徳衞人震卒张守节年登七十卒庠生周英妻髙氏归徳人英殁髙守节年逾七十卒
　　朱孔纯妻何氏归徳人孔纯死何守节年八十卒张鸾妻陈氏归徳衞人鸾卒陈守节年八十卒解氏女名妙成归徳谷熟人幼婉慧未字遭父母继亡与弟让智荣相依存活后让智亦皆早卒氏以荣与侄宗通宗达宗俊俱稚乃为理家事衣食婚娶悉取给于氏又命读书学礼各底成立年八十有九竟以处子卒于家达感之庐墓侧一年后经题防修祠建石永享祀典扁曰一生完节阎惟徳妻沈氏商丘人鸿胪鳞之女夫殁氏守节奉题旌表
　　马思齐妻李氏妾陈氏商丘人思齐病卒李氏同陈氏即夜缢死柩前事闻表曰双烈
　　庠生安世麟妻徐氏商丘人夫卒徐年十八自缢麟旁万厯中旌表
　　史书妻王氏宁陵人其姑赵氏早寡书死王氏同姑守节终身
　　曹汉妻黄氏宁陵人夫卒守节五十余年
　　梁氏女名金钱睢州人年十六父死金钱伤父无子即宅内为坟塟之对天自誓终身不配
　　何氏女夏邑人何仲祥女许字陈氏未及期而陈卒终身不嫁号曰义姑
　　解氏女宁陵人年十四同母浣衣河濵母误溺水女号泣四顾无人即投水中俄其兄绍武至泅而得之母良久方苏女已死犹手挽母衣
　　宋四知妻王氏韩强妻华氏张亶妻赵氏焦廷美妻孙氏俱宁陵人夫卒即日缢死
　　庠生宋渥妻刘氏商丘人渥卒无子氏守节终身天启间题旌建坊
　　沈埭妻尹氏商丘人夫卒守节奉防建坊旌表刘钤妻夏氏商丘人钤殁氏焚妆自缢题防建坊修墓令有司致祭
　　王荣妻李氏永城人孝子李支承女崇祯己夘流贼破寨骂贼投火死
　　庠生王圣明妻赵氏商丘人崇祯乙亥防至济阳圣明与其父徴庸不屈而死赵恸哭骂贼贼服其义不杀夜缢死
　　马士俊妻孙氏夏邑人崇祯八年流贼至与其夫携防子避之猝遇贼强之从氏度必死而思所以脱其夫若子绐贼纵夫及子当汝从否则有死耳贼悦其姿许之氏度夫去已逺乃大骂贼怒杀之朱氏女亳州人寓永城许字胡宗鼎未娶流防犯永氏方十三嵗自缢死
　　尚书周士朴妻曹氏妾张氏商丘人壬午城陷士朴殉难妻妾俱死于井长子业熈妻沈氏亦死太常卿侯执蒲妻田氏商丘人壬午城陷氏年近八旬见贼即骂被害子忭妇刘氏恕妇朱氏同殉难
　　孙氏商丘人沈仔母壬午城陷自经次子佑恸其母死亦引经殉之佑妻任氏恸夫与姑之死亦就经焉佑子妻王氏亦殉难
　　福山令宋沾妻张氏商丘人事姑田氏孝姑卒氏哀痛亦卒天启间御史丘兆麟以孝闻诏建节孝坊后以子权贵赠夫人
　　赵氏女商丘人许字曹可仁未婚夫殁氏闻自缢死
　　王尚仁妻常氏郭芬妻翟氏妾王氏张维礼妻髙氏庠生曹镂妻陈氏妾李氏李箱妻程氏俱商人皆因夫卒自缢
　　庠生刘泽新妻傅氏媳夏氏俱商丘人傅侍姑病日夜劳瘁卒子钤哀毁死妇夏氏恸夫死孝亦自缢建坊旌表
</div>
    <div class="pagination">
<a href="河南通志_page253.html">上一页</a><span>...</span><a href="河南通志_page249.html">249</a><a href="河南通志_page250.html">250</a><a href="河南通志_page251.html">251</a><a href="河南通志_page252.html">252</a><a href="河南通志_page253.html">253</a><span class="current-page">254</span><a href="河南通志_page255.html">255</a><a href="河南通志_page256.html">256</a><a href="河南通志_page257.html">257</a><a href="河南通志_page258.html">258</a><a href="河南通志_page259.html">259</a><span>...</span><a href="河南通志_page255.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
