<!DOCTYPE html>
<html>
<head>
    <meta charset="UTF-8">
    <title>江南通志 - 第 143 页/共 731 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江南通志 - 第 143 页/共 731 页</h1>
    <div class="content">　　华严寺在高邮州南三里焦里村宋淳熙间建永兴寺在高邮州北六十里界首镇宋建
　　罗汉寺在高邮州北九十里
　　河院寺在高邮州西南武安湖滨旧传湖旁常有光夜烛天居民掘之得一石上镌河院寺三字自后不复有光因醵金建寺焉
　　悟空寺在高邮州治西六十里新安村神居山宋初建
　　醴泉寺在高邮州城西南因有醴泉故名
　　定慈寺在兴化县治西唐开元间建
　　东广福寺在兴化县治东北唐元和间建
　　西宝严寺在兴化县治西唐大顺间建
　　时思寺在兴化县治东门外宋庆厯间建
　　木塔寺在兴化县治东六十里唐长庆间建有古黄梅一株以花之东西盛衰兆上下河田丰歉地藏寺在兴化县南门外
　　崇福寺在兴化县东七十里唐太和间建
　　干明寺在兴化县北宋乾道间建
　　罗汉寺在兴化县东七十里唐元和间建
　　观音寺在兴化县东北八十里
　　齐兴寺在宝应县治西八十里南唐保大四年建宋干德四年赐额内有梁武帝读书台
　　真如寺在宝应县南一百歩
　　观音寺在宝应县治西二十里
　　宁国寺在宝应县治东唐贞观十一年建
　　唐兴寺在宁国寺西唐元和五年建
　　灵芝寺在宝应县孝义乡宋绍定间因产芝建北山寺在泰州北门外康熙三十八年
　　圣祖仁皇帝赐法律禅三字额
　　三昧寺在泰州何□康熙四十二年
　　圣祖仁皇帝赐慈济禅寺四字额又
　　孤云自徃心同远皓月当空性本圆对联
　　万寿报恩光孝寺在泰州治西晋义熙间觉禅师建宋绍兴八年赐今名
　　南山寺在泰州治南唐干符年建宋建炎元年名资福禅寺
　　开化寺在泰州城北二里即今北山寺唐大厯元年建
　　西山报国寺在泰州西南旧名报国庵志师从天竺飞锡至此改建为寺
　　东山寺在泰州东门外旧名东山常乐敎寺唐大
　　中间建
　　广福敎寺在泰州东海安镇宋景定间建
　　景德寺在泰州北六十里茅山庄宋景德间建岱岳寺在泰州姜堰镇宋至和年建
　　净业禅寺在姜堰镇旧名弥勒敎院晋义熙间建旌忠寺在泰州北六十里宋建炎间建
　　罗汉寺在泰州治北七十里宋景德间建
　　宝福寺在泰州东北七十里宋嘉定间建
　　蕃厘观在府城大东门外即古后土祠汉成帝元延二年建唐政和间赐蕃厘观额旧有琼花一株一名琼花观相传世无此种宋欧阳修守郡建无双亭
　　元帝观在府小东门内元皇庆间建
　　明正观在府东南隅寿安寺东元建
　　祐圣观在府大东门外运司东圏门明洪武八年建
　　天宝观在郡南门外运河东明万厯十六年建仪真观在仪征县西十里小山之麓宋时范四金像于此
　　妙观在高邮州南市桥东
　　白鹤观在高邮州后土夫人庙
　　开元观在兴化县署东唐开元间建
　　四圣观在兴化县治东大街
　　玉虚观在兴化县治南门
　　三清观在兴化县治西门外
　　大隠观在泰州治谯楼西南宋建炎间建三祝庵在府新城运司巷东圏门明万厯三十八年建
　　九莲巷在府南门外古渡桥东
　　国朝顺治初建即古二分明月庵
　　龙光庵在甘泉县北门外康熙三十八年
　　御书匾额三一曰龙光寺一曰存诚一曰香台
　　西来庵在甘泉县西门越城内康熙四十四年
　　御书慈云二字额
　　天竺庵在甘泉县钞关门外运河西康熙三十八年
　　御书鴈堂二字额
　　观音庵在甘泉县北门越城内康熙二十二年
　　御赐留云二字额
　　般若庵在兴化县北窰庄　极乐庵在兴化县西门外
　　觉海寺旧名普善庵在泰州孙王庄康熙四十四年
　　御赐觉海寺三字额
　　斗姥宫在府北门外红桥东康熙四十六年
　　御书大智光三字额
　　天妃宫在府驿河东
　　国朝魏禧记【广陵驿河之东有天妃元君庙歙人程君有容所特建也扬州古无祀天妃者相传明中叶闽估客泛海遇风舟落大洋众饥渴欲死仰见空际有神女见知为天妃也羣泣拜而迹之至絶岛多竒花卉有鸟卵五色布散岩谷间众拾而吞之得不死客曰是必有故相追寻一里许得像石岩中与所见神女畧同众相率拜谢遂奉以登舟像质沉香胫拇骨节运动如生人像登舟风作达故处后过广陵舟忽重百人牵绋繂许邪助之胶不进乃以筵篿卜于神曰神其乐此乎许之于是醵金造宫于防水之上嘉靖七年宫改部署移神像万安宫楼侧扬之人不知有天妃者百六十余年矣程君歙人而侨家广陵娶妇十年始生子辄以痘殇其后二子痘复危程君梦神女临其家侍卫都盛如王后异香满空庭宇生光明心意为天妃也夫妇叩首泣乞活二儿神命牵视之叹曰不可活矣我将为汝定囘关丁后当无恙且多男子程君哭而醒葢天妃主江海兼摄痘事及人祈子嗣甚灵应已二儿并殇年三十三更举子凡七八人皆长大如神言程君念神大德无以报一日过万安宫见故像如梦中乃大惊将卜宫后址祀天妃其友闵君世璋曰不可万安宫祀火神而天妃水神也于生尅义不宜宜水次程君于是卜广陵驿之河东废地特建宫防临防水漕运盐艖百货之舟日夜过不絶而门而庑而殿而阁煌煌翼翼垣墉致宻庖湢洁清故像既饰复东木附涂为冠裳朝天之仪巍然高博则皆程君所以报享于神者也按神闽之莆田人兴化志载五代闽王时都廵简林公愿第六女殁而为神赐号天妃而藁城倪中天妃庙记则云神生宋元祐八年一云太平兴国四年神生有灵异幼通悟秘法豫知休咎比防不字能乘席渡海御云以游岛屿众呼为龙女雍熙四年上升或云景德三年或云绍兴乙丑八月六日闻空中乐声氤氲有绛云若乘自天而下神乘之上升是后常衣朱衣飞翻海上里人祀之数説者未知孰是然考宋世神凡十四益封明永乐嘉靖间屡着神异晋封奉神而夫人游江海及水旱疾疫每祈辄应若程君之事不一而足则其为有功徳于民而可列诸祀典无疑也扬防江虽小然去淮海近淮故有天妃闸凡滨海之民与享神功扬之立庙固宜程君克举旷祀功在不祧独神语所谓囘关丁者终不可晓世之博雅君子必有能知者】
　　通真万寿宫在仪征县东南十五里元大德间建仙源万寿宫在泰州东南本乐真观梁大同元年以乐子长故宅为观在乐真桥唐大中间移建于此
　　古木兰禅院在江都县治西即石塔禅寺唐乾元中为木兰院王播少孤贫客扬州木兰院随僧斋粥僧厌苦之后播登第出镇扬州题诗寺壁寺以此著名
　　五百罗汉院在高邮州南三里焦里村宋建一名华龙寺
　　常住院在高邮州东北九十里临泽镇宋淳熙间建
　　龙珠禅院在兴化县东门外明僧元宗建
　　兰亭院在宝应县东南八十里王野乡宋元祐中建
　　蚬□院在宝应县治东北四十里永宁乡唐太和八年建有塔高二丈余
　　甫里院在宝应县西南七十里侯村乡唐天祐四年建屹立湖中望之如孤屿相传水溢则寺浮龙竿院在宝应县东八十里三阿乡唐名文殊院僧德观建大厯十年有竹成龙形改赐今额徐州府
　　卧佛寺在府城东南隅中有卧佛像本古刹明洪武间重建
　　开元寺在府城南里许中有铁佛像亦名铁佛寺明洪武间重建
　　兴化寺在府城南二里云龙山阳俗名石佛寺明时建
　　景福寺在吕梁洪金大定三年建
　　五级寺府城东北齐时建
　　清泉寺在府四乡元至正三年建
　　七佛寺在府五乡金陵集元至正初建
　　兴明寺在府七乡宋元祐元年建
　　大云寺在府城北明洪武间重建
　　洞山寺府北桓山明天顺间建
　　龙泉寺在府三乡金大定三年建
　　开化寺府北门外康熙十四年重建
　　兴台寺在府五乡唐时建
　　华严寺在萧县东门外古城厉坛东明正德十六年徙旧县万厯初水没城迁复建此
　　腾云寺在萧县都仁乡唐太和元年建
　　瑞云寺在萧县东南七十里黄桑谷唐时建显庆寺在萧县里仁乡宋咸平元年建
　　积善寺在萧县红亭乡宋景祐三年建
　　寿圣寺在萧县南二十五里金大定间建
　　天门寺在萧县东南四十里山谷中元至元间建龙泉寺在萧县东南六十里
　　白云寺在萧县孝义乡明洪武元年建
　　龙泉寺在沛县运河东岸旧在南门外明万厯间迁此
　　兴国寺在沛县北四十里金大定间重建
　　祥国寺在沛县东二十里明成化时建
　　汲冢寺在沛县西二十五里
　　大安寺在沛县西三十五里
　　隆兴寺在沛县北二十里
　　昭庆寺在沛县东北三十五里高村
　　崇庆寺在沛县东北四十里夏镇
</div>
    <div class="pagination">
<a href="江南通志_page142.html">上一页</a><span>...</span><a href="江南通志_page138.html">138</a><a href="江南通志_page139.html">139</a><a href="江南通志_page140.html">140</a><a href="江南通志_page141.html">141</a><a href="江南通志_page142.html">142</a><span class="current-page">143</span><a href="江南通志_page144.html">144</a><a href="江南通志_page145.html">145</a><a href="江南通志_page146.html">146</a><a href="江南通志_page147.html">147</a><a href="江南通志_page148.html">148</a><span>...</span><a href="江南通志_page144.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
