<!DOCTYPE html>
<html>
<head>
    <meta charset="UTF-8">
    <title>陕西通志 - 第 402 页/共 490 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>陕西通志 - 第 402 页/共 490 页</h1>
    <div class="content">　　号令文章焕焉可述后世得遵洪业而有三代之风【汉书武帝本纪賛】上所自造赋二篇【汉书艺文志】师古曰武帝也【艺文志注】
　　司马迁集一巻【龙门人】
　　司马迁赋八篇【汉书艺文志】
　　萧望之赋四巻【杜陵人官太子太傅】　刘辟疆赋八篇【汉宗室官宗正】张敞集一巻【茂陵人官京兆尹】　　刘徳赋九篇【汉宗室】
　　韦成集二巻【杜陵人官至丞相】　谷永集五巻【长安人官谏议大夫】刘向集五巻【汉宗室光禄大夫】　　杜邺集二巻【茂陵人官凉州刺史】
　　刘歆集五巻【汉宗室】　　　　班婕妤集一巻【成帝宫人】黄门书者假史王商赋十三篇【杜陵人】
　　博士弟子杜参赋二篇
　　师古曰刘向别録云臣向谨与长杜尉杜参校中秘书刘歆又云参杜陵人以阳朔元年病死死时年二十余【汉书艺文志注】
　　待诏冯商赋九篇【阳陵人】　　左冯翊秦歌诗三篇左冯翊史路恭赋八篇
　　梁鸿集二巻【平陵逸士】
　　鸿博览无不通而不为章句入霸陵山中咏诗书弹琴以自娱仰慕前世髙士而为四晧以来二十四人作颂过京师作五噫之歌适吴闭著书十余篇【后汉书本传】
　　冯衍集五巻【京兆杜陵人】
　　衍幼有竒才所着赋诔铭说问交德诰慎情书记说自序官録说策五十篇肃宗甚爱其人【后汉书本传】
　　王隆集二巻【冯翊云阳人官新汲令】
　　王隆能文章所着诗赋铭书凡二十六篇【后汉书本传】
　　杜笃集一巻【杜陵人官车骑从事】
　　笃博学不修小节所着赋诔吊书讃七言女诫及杂文十八篇【后汉书本传】
　　班彪集三巻【安陵人拜徐令】
　　彪才髙而好述作所着赋论书记奏事合九篇【后汉书本传】
　　傅毅集五巻【茂陵人官车骑司马】　　神雀赋一巻【傅毅撰】
　　毅博学习章句肃宗召文学之士以毅为兰台令史文雅显于朝廷着诗赋诔颂祝文七激连珠凡二十八篇【后汉书本传】
　　班固集十七巻【安陵人官元武司马】　离骚叙賛三篇【班固撰】固九嵗能属文诵诗赋长博贯载籍九流百家之言无不穷究所着典引賔戏应讥诗赋铭诔颂书文记论议六言在者凡四十一篇【后汉书本传】
　　曹大家集二巻【扶风曹世叔妻班昭撰】
　　班固幽通赋一巻【班昭注】
　　班彪女名昭博学髙才有节行法度和帝令皇后诸贵人师事焉号曰大家所着赋颂铭诔问注哀辞书论上疏遗令凡十六篇子妇丁氏为撰集之【后汉书本传】
　　贾逵集二巻【平陵人官侍中】
　　逵作诗颂诔书连珠酒令凡九篇【后汉书本传】
　　苏顺集二巻【霸陵人官郎中】
　　顺和安间以才学见称隐处求道所着赋论诔哀辞杂文凡十六篇【后汉书本传】
　　诔书论四篇【扶风曹众撰】
　　三辅多士扶风曹众伯师有才名著诔书论四篇【后汉书苏顺传】
　　窦章集二巻【平陵人官大鸿胪】
　　章好学有文章与马融崔瑗同好更相推荐【后汉书本传】
　　马融集五巻【茂陵人官南郡太守】
　　融才髙博洽不拘儒者之节所着赋颂碑诔书记表奏七言琴歌对策遗令凡二十一篇【后汉书本传】
　　李固集十巻【南郑人官太尉】
　　固好学究览坟籍结交英贤有志之士为太尉叅録尚书事所着章表奏议教令对策记名凡十一篇弟子赵承等共论固言迹以为德行一篇【后汉书本传】
　　戹屯歌二十二章【太常长陵赵岐传】
　　中常侍唐衡兄玹为京兆虎牙都尉岐数为贬议玹深毒恨延熹元年玹为京兆尹岐惧祸逃难四方匿姓名卖饼北海市中时安丘孙嵩年二十余逰市见岐察非常人载以俱归嵩先入白母曰出行乃得死友迎入上堂飨之极欢藏岐腹壁中数年岐作戹屯歌二十二章【后汉书本传】
　　拟前代连珠书四十章【赵岐传】
　　张奂集二巻【酒泉人徙华隂】
　　奂所着铭颂书教诫述志对策章表二十四篇【后汉书本传】
　　赵壹集二巻【汉阳西县人】
　　赵壹字元叔着赋颂箴诔书论及杂文十六篇【后汉书本传】
　　杨修集二巻【华隂人官丞相主簿】
　　修字德祖好学有俊才所着赋颂碑讃诗哀辞表记书凡十五篇【后汉书本传】
　　韦诞集三巻【三国京兆人仕魏光禄大夫】
　　诞字仲将有文才善属辞章善书有名【文章叙録】
　　傅防集二巻【北地泥阳人仕魏侍中尚书】
　　傅嘏集二巻【北地泥阳人仕魏尚书仆射】
　　傅集五十巻【晋北地泥阳人官司校尉】
　　博学善属文虽显贵而著述不废文集行于世【晋书本传】
　　杜预集二十巻【杜陵人官征南将军】
　　预博学多通明于兴废之道后为司校尉加位特进【晋书本传】
　　摰虞集十六巻【长安人官秘书监卫尉卿】
　　虞少事皇甫谧才学博通著述不倦【晋书本传】
　　流别集三十巻【摰虞撰】
　　虞撰古今文章聚区分为三十巻名曰流别集各为之论辞理惬当为世所重【晋书本传】建安之后辞赋转繁众家之集日以滋广晋代摰虞苦览者之劳倦于是采擿孔翠芟剪繁芜自诗赋下各为条贳合而编之谓为流别【隋书经籍志】
　　傅咸集三十巻【北地泥阳人官司校尉】
　　咸好属文论虽绮丽不足而言成规鉴颍川庾纯常叹曰长虞之文近乎诗人之作矣【晋书本传】
　　文章駮论【中书监泥阳傅祗撰】
　　祗早知名以才识明练称着文章駮论十余万言【晋书本传】
　　傅畅集五巻【北地泥阳人官秘书丞】
　　织锦文诗一巻【苻秦扶风窦滔妻武功苏蕙作】
　　记曰滔镇襄阳断其音问苏氏悔恨自伤因织锦文五采相宣莹心耀目其锦纵横八寸题诗二百余首计八百余言纵横反覆皆成章句其文防画无缺才情之妙超古迈今名曰璇玑图苏氏笑而谓人曰徘徊宛转自成文章非我佳人莫之能解遂赍致襄阳滔省览锦字感其妙絶因具车徒盛礼邀迎苏氏归于襄阳恩好愈笃【天后织锦文记】
　　文诗八巻【苏蕙撰】　　　　韦瞻集十巻【雍州秀才】
　　隋炀帝集五十五巻
　　文章总集五千巻【炀帝勅选】
　　隋炀帝防虞世南等四十人选文章自楚词迄大业共为一部五千巻名文章总集又择能书二千人为御书生分畨钞书【珍珠船】
　　杨素集十巻【华隂人官太尉】
　　素好学研精不倦多所通涉善属文工草尝以五言诗七百字赠畨州刺史薛道衡词气宏防风韵秀上为一时盛作有集十巻【隋书本传】
　　何妥文集十巻【西城人官国子祭酒】　韦鼎诗一巻【京兆人】
　　太宗集三巻
　　陈氏曰唐太宗皇帝本集四十巻馆阁书目但有诗一巻六十九首而已今此本第一巻赋四篇诗六十五首后二巻为碑铭书诏之属而讹谬颇多世所传太宗之文见于石刻者如帝京篇秋日效庾信体诗三藏圣教序皆不在又晋书纪传论称制曰者四皆太宗御制也今独载宣武二纪论而陆机王羲之传论不预焉宣纪论复重出其他亦多有非太宗文杂厠其中者非善本也【文献通考】
　　髙宗集八十六巻
　　垂拱集一百巻　　　　　金轮集十巻【俱则天皇后武氏撰】
　　中宗集四十巻　　　　　宗集十巻
　　宗集【巻亡】
　　张说曰艺总六经汉光之学也文通三变魏祖之才也縁情定制五礼之本也洞音度曲六乐之宗也圣于翰墨苍颉之妙也【玉海】
　　德宗御集【巻亡】
　　刘禹锡曰贞元中天子之文章焕乎垂光庆霄在上万物五色旧纪天才秀茂文思雕华洒翰金銮无媿淮南之作属辞鈆椠何惭陇底之书文雅中兴髙前代【玉海】
　　窦威集十巻【岐州人官内史令】
　　威字文蔚贯览羣家言世胄子弟多喜武力威独尚文诸兄诋为书痴髙祖入闗典礼湮缺威多识朝延故事乃裁定制度帝曰今之叔孙通也【唐书本传】
　　杨师道集十巻【华隂人官工部尚书】
　　师道清警有才思善草工诗每与名士燕集歌咏自适帝见其诗为擿讽嗟赏后赐宴帝曰闻公每酣赏捉笔赋诗如宿构者试之师道再拜少选辄成无所窜定一坐嗟伏【唐书本传】
　　顔之推稽圣赋一巻【岐阳李淳风注】
　　袁朗集十四巻【长安人官给事中】
　　于志宁集四十巻【髙陵人封燕国公】
　　续文选十三巻【文馆学士华隂孟利贞撰】
　　顔师古集六十巻【万年人官秘书监】
　　师古字籕其少博览精训故学善属文【唐书本传】
　　令狐徳棻集三十巻【华原人】　萧徳言集三十巻【长安人】盈川集二十巻【盈川令华隂杨烱撰】
　　晁氏曰唐杨烱华隂人显庆六年举神童授校书郎终婺州盈川令烱博学善属文与王勃卢照隣骆賔王以文辞齐名海内称王杨卢骆四才子亦曰四杰烱自谓吾愧在卢前耻居王后张说曰盈川文如县河酌之不竭耻王后信愧卢前谦也集本三十巻今多逸亡【读书志】
　　李适集十巻【万年人官工部侍郎】　　苏瓌集十巻【武功人官左仆射】顔元孙集三十巻【万年人】
　　姚璹集七巻【万年人官尚书】
　　璹字令璋少力学才辩掞迈【唐书本传】
　　苏许公集二十巻【名颋武功人封许国公】
　　晁氏曰唐苏颋廷石也武功人颋幼敏悟一览五千言辄覆景龙后与张说以文章显时号燕许李德裕谓近世诏诰惟颋序事外为文章韩休为序集本四十六巻今亡其半矣【读书志】
　　乔知之集一巻【冯翊人官右侍郎】
　　陈氏曰唐右侍郎乔知之天授中为酷吏所陷死集中有緑珠怨葢其所由以致祸也【文献通考】
</div>
    <div class="pagination">
<a href="陕西通志_page401.html">上一页</a><span>...</span><a href="陕西通志_page397.html">397</a><a href="陕西通志_page398.html">398</a><a href="陕西通志_page399.html">399</a><a href="陕西通志_page400.html">400</a><a href="陕西通志_page401.html">401</a><span class="current-page">402</span><a href="陕西通志_page403.html">403</a><a href="陕西通志_page404.html">404</a><a href="陕西通志_page405.html">405</a><a href="陕西通志_page406.html">406</a><a href="陕西通志_page407.html">407</a><span>...</span><a href="陕西通志_page403.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
