<!DOCTYPE html>
<html>
<head>
    <meta charset="UTF-8">
    <title>江西通志 - 第 245 页/共 394 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江西通志 - 第 245 页/共 394 页</h1>
    <div class="content">　　江为其先宋州人避乱建阳遂为建阳人游庐山白鹿洞师事处士陈贶居二十年有风人之体时金陵初复唐制以进士取人为有题白鹿寺诗云吟登萧寺旃檀阁醉倚王家玳瑁筵元宗南迁驻于寺见其诗称善久之为由是肆傲自谓俯拾青紫乃诣金陵求举屡黜于有司欲束书亡越防同谋者上变按得其状伏罪【同上】
　　孟贯字一之建安人少好学尝游庐山卜居其下以礼义文章节俭为当时师范人称孟夫子仕周为大夫【林志】
　　宋
　　杨徽之字仲猷建州浦城人南唐时读书庐山白鹿洞后仕宋为谏议大夫迁翰林学士拜礼部侍郎善吟咏太宗尝选其诗十聨书于御屏故梁周翰诗云谁似金华杨处士十聨诗在御屏间景祐二年赠太子太师谥文庄祀白鹿洞【白鹿洞志】
　　蒯鳌宣城人家贫好学读书白鹿洞为学精敏以文章称太平兴国五年进士官至殿中丞归隠庐山与诸葛涛卢降号庐山二友【同上】
　　冯京字当世其先自河朔徙鄂有竒志因父调南康守与兄元随侍至幽防庵爱其幽絶僧仁监留止读书未几擢第今幽防庵古松乃京手植也【庐山纪事】
　　明起不知何许人初为白鹿洞主掌教授学徒数百人时知江州周述上言学徒甚盛请赐九经使之肄习后迁蔡州褒信县簿【林志】
　　苏庠字养直丹阳人喜赋咏精翰墨【卜】筑庐山以琴书自娱与脩水李彭齐名世称苏李养直父伯固从东坡游养直属玊双飞水满塘词见赏于坡称为吾家养直【庐山纪事】
　　崔嘉彦字子虚少有大志壮嵗避地巴东三峡间道下吴越曽以耕战策干故相赵忠简防去相不果行自是絶迹匡山得西原庵故址筑室居焉耕田种药以自给年逾七十神明不衰【朱子集】
　　林择之字用中闽人从朱子游最乆朱子守南康择之来讲学于白鹿洞【白鹿洞志】
　　薛溉右补阙登之后号书仓为南海书记秩满入庐山筑室居之扁曰薛处士山堂后起为谏议大夫未几复归山题旧隠壁曰重来闲院静喜对故山青时服其文雅【庐山纪事】
　　周紫芝字少隠宣城人家贫力学年六十一始以廷对第三歴右司贠外郎出知兴国军秩满丐祠隠庐山终焉【兴国志】
　　谢之艮字子基开封人避兵庐山慕周朱之风遂家焉事母克孝笃于友爱早领乡贡以子登科遂弃举业专心理学号后岩处士官至承议郎致仕赐绯鱼袋累赠太师加封周国公着有纲常类监传世【林志】
　　九江府
　　汉
　　司马迁龙门人太史公谈之子也耕牧河山之阳十嵗诵古文二十而南游登庐山观禹疏九江【史记】晋
　　髙悝广陵人少孤事母以孝闻年十三值歳饥悝菜蔬不餍每致甘肥于母抚防弟以友爱称寓居江州刺史华轶辟为西曹书佐及轶败悝藏匿轶子经年防赦乃出元帝嘉而宥之以为叅军至丹阳尹光禄大夫封建昌伯【晋书】
　　刘澄之字仲思彭城人汉楚元王之后妙善庄老旁通百氏初为府叅军性好佛理乃之庐山自托逺公遂于西林涧北别立禅坊养志安贫精研元理刘旌其号曰遗民义熈六年卒【豫章书】
　　宋
　　宗炳字少文南阳湼阳人性至孝居防过礼为乡里所称刺史殷仲堪桓元并辟主簿举秀才不就宋髙祖辟为主簿不起问其故荅曰栖邱隠谷三十余年髙祖善其对妙善琴书精于言理每游山水徃輙忘归乃下入庐山就释慧逺考寻文义兄臧为南平太守逼与俱还乃于江陵三湖立宅凡所游履皆图之于室谓人曰抚琴动操欲令众山皆响元嘉二十四年卒时年六十九【南史】
　　周邵字子南与南阳翟汤隠于庐山庾亮临江州闻翟周之风束帯蹑履而诣焉邵闻庾至转避之亮复密徃值邵弹鸟于林因前与语还便云此人可起即防为镇蛮防军西阳太守其集载与邵书西阳一郡户口差实非履道真纯何以镇其流遁询之朝野佥曰足下今具上表请足下临之无譲【寻阳记】
　　齐
　　宗测字敬防少文之孙少静退不乐人间永明三年诏徴太子舍人不就欲游名山乃写祖少文所作向子平图于壁上长子宾宦在都知父此防便求禄还为南郡丞付以家事遂徃庐山止祖少文旧宅鱼复侯子响为江州厚遣赠遗测曰少有狂疾寻山采药逺来至此量腹而进松术度形而衣薜萝淡然已足岂容当此横施建武二年徴为司徒主簿不就卒【南史】梁
　　刘慧斐字宣文彭城人父元直淮南太守慧斐少博学能属文起家梁安成王法曹行叅军尝还都涂经寻阳游于匡山遇处士张孝秀相得甚欢遂有终焉之志因不仕居东林寺又于山北构园一所号曰离垢园人称离垢先生【豫章书】
　　张孝秀字文逸南阳人徙居寻阳为建安王别驾弃官入庐山隠居东林寺侧孝秀性通率不好浮华尝冠谷皮巾蹑蒲履手执并闾皮麈尾服寒食散盛冬卧于石上博渉群书専精释典普通三年卒梁简文甚伤悼焉与刘慧斐书述其贞白云【庐山志】
　　陈
　　张正见字见颐清河东武城人梁元帝立拜通直散骑侍郎迁彭泽令属梁季丧乱避地于俗山时焦僧度拥众自保遣使请交正见惧之逊辞延纳然以礼法自持僧度亦雅相敬惮髙祖受禅诏正见还都除镇东鄱阳王府墨曹行叅军兼衡阳王府长史歴宜都王限外记室撰史着士帯寻阳郡丞累迁尚书度支郎通直散骑侍郎着士如故太建中卒时年四十九有集十四卷【陈书】
　　唐
　　李白字太白十歳通诗书贺知章称为谪仙荐于宗召见金銮论当世事奏诵一篇帝赐食亲为调羮命供奉翰林禄山反转侧宿松庐间永王璘辟为府僚璘起兵逃还彭泽及璘败当诛因尝救郭子仪犯法至是子仪请解官以赎得长流夜郎赦还浔阳复坐事下狱防宋若思将兵徃河南道浔阳释其囚辟为叅谋未几辞职依当涂令李阳氷恱谢家青山将终焉代宗立召为左拾遗已卒年六十余【唐书宏简】録
　　元结字次山河南人后魏常山王遵十五代孙少不覊十七乃折节向学天寳十二载举进士天下兵兴入猗玕洞始称猗玕子后家瀼濵乃自称浪士久之拜道州刺史进授营营经略使加左金吾卫将军卒年五十赠礼部侍郎【唐书】
　　李华字遐叔赵州賛皇人天寳十一载迁监察御史安禄山反主诛守之防皆留不报元宗入蜀百官解窜华母在邺欲间行辇母以逃为盗所得伪署鳯阁舍人贼平贬杭州司户叅军华自伤践危乱不能完节又不能安亲欲终养而母亡遂屏居江南上元中以左补阙司封贠外郎召之华喟然曰乌有隳节危亲欲荷天子宠乎称疾不拜李岘领选江南表置幕府卧疾江州其送李侍御序有云方理舟浔阳追迹幽人虽病痼齿衰而神王顦顇之中齐荣辱一视聼是非哀乐无自入矣【豫章书】
　　吴筠字贞节华州华隂人通经义羙文辞举进士不中性高鲠不耐沈浮于时爱庐山之胜卜居于兹着庐山云液泉赋大歴十三年卒弟子私谥曰宗元先生【同上】
　　侯髙字元覧上谷人少为道士学黄老练气保形之术居庐山号华阳居士与孟郊东野韩愈退之李勃濬之独孤朗用晦李翺习之相徃来汴州乱兵士杀留后陆长源东取刘逸淮乃作吊汴州文投之大川以诉贞元十五年李翺遇髙于苏州出其辞以示翺翺谓孟东野曰诚之至者必上通上帝闻之刘逸淮其将不久后数月逸淮竟死达抚为楚州起摄盱眙祭酒李公逊刺衢州请治信安其观察浙东又□于剡三县皆有政不幸得心疾留其子狗儿于李翺家而归庐山不到卒于江西【文苑英华】
　　杨收字藏之冯翊人读书庐山有道者谓之曰子貌可仙如仕即至宰相能舍所事从吾游乎收时方觊进取谢不能道者遂去不见【围余録】
　　萧存字伯诚萧頴士子仕为金部贠外郎以恶裴延龄弃官归庐山子东为邕南从事女嫁栁中庸韩文公愈少时为存所知其后愈自袁州入为祭酒经庐山过其居存诸子皆凋谢惟女在江州为尼愈题其旧堂曰中郎有女能传业伯道无儿可保家偶到匡山曽住处几行哀泪落烟霞【庐山纪事】
　　后五代
　　欧阳敷字华道邓州南阳人后汉隠帝间为中书舍人继秉天雄军节钺周太祖时为光禄大夫检校尚书侍郎因兵乱避居九华山后又徙隐彭泽筠塘淳化间卒遂于其地子登咸平进士歴官常侍以父墓在县遂家焉【府志】
　　南唐
　　孙晟初名凤又名忌密州人好学有文辞尤长于诗少为道士居庐山简寂宫常画唐诗人贾岛像置于屋壁朝夕事之简寂宫道士恶晟以为妖驱出之乃儒服北之赵魏谒唐庄宗于镇州庄宗以晟为著作佐郎天成中奔吴为吴相后使于周世宗召问江南事不对杀之【豫章书】
　　宋
　　宋庠字公序安州安陆人后徙开封之雍邱父尝为九江掾与其妻钟祷于庐阜钟梦道士授以书曰以遗尔子视之小戴礼也已而庠生他日见许真君像即梦中见者庠天圣初举进士开封试礼部皆第一歴官司空谥元献【豫章书】
　　刘廷式字得之齐州人娶瞽女既防不复娶苏轼深重之后监太平观遂老于庐山【府志】
　　张所青州人登进士歴官监察御史直言诋黄潜善责凤州团练副使江州安置【宋史宏简録】
　　桞勅字公涣其先河东人徙居广信登元符进士任河南叅军时徽宗惑于灵素诛求百姓勅上疏不报叹曰主上崇虚弃寔宋道去矣吾既不能正君可负所学而覊靡爵禄乎竟解组南旋道经湖口访陶元亮故址遂卜居焉【府志】
　　王庶字子尚庆阳人以不主和议七疏乞免乃以资政殿学士知潭州归至九江被命夺职徙家居焉【同上】
　　李若谷河北人髙宗时罢叅政或曰胡不效杨原仲之泣若谷笑曰即捶死泪亦不出秦桧闻之大怒谪居江州【林志】
　　元
　　黄泽字楚望资州人父仪可累举不第随兄骥子官九江蜀乱不能归因家焉泽生有异质慨然以明经学道为志作易春秋二经解大徳中江西行省相臣闻其名授江州景星书院山长惧学者得于创闻不复致思乃作易学滥觞春秋指要示人以求端用力之方吴澄尝观其书以为平生所见明经士未有能及之者【元史】
　　黄徳隆山东人江州万户管军尚节概元末城防与总管李黼同死子孙因世居于髙良山【林志】
　　明
　　赵汸字子常休宁人姿禀卓絶初读朱子四书多所疑难乃尽取朱子书读之闻九江黄泽有学行徃从之游泽之学以精思自悟为主其教人引而不发汸一再登门乃得六经疑义千余条以归已复徃留二歳得口授六十四卦大义与学春秋之要后复从临川虞集游闻吴澄之学乃筑东山精舍读书著述其中学者称东山先生【白志】
　　桑乔字子木扬州人为御史嘉靖辛酉谪九江居庐山北林隠庵凡诸名胜无不歴覧所着有庐山纪事【豫章书】
　　邢懋学黄梅人进士懋敬之弟迁居九江博学高才举孝亷不愿计偕创长松舘延紫栢大师与江中明林半偈侄士俊等效逺公浄业故事归宗寺赖以复兴【府志】
　　陈昂字尔瞻莆田人隆万间避倭难擕妻子客南昌旋爱匡庐旅于九江琵琶亭侧以织草履为业得钱輙沽酒间或为人卜凡匡庐幽险处莫不登覧后卒于金陵有白云先生诗集【同上】
　　王一翥字子云黄冈人中举后隠居徳化之吴障山茅屋三间萧条髙寄博学逸才诗文皆有天然之趣子材而夭即埋山下仿延陵季子之风人呼为楚狂士【同上】
　　南安府
　　宋
　　程颢字伯淳颐字正叔河南人父珦宋仁宗庆歴甲申知兴国县事越二年丙戌通判南安军时周敦颐任司理防军因与为友令二子师事之每令寻孔顔乐处宋史传称颢自十五六时与弟颐闻汝南周敦颐论学遂厌科举之习慨然有志求道颢仕至太子允监察御史里行后谪汝州监税哲宗召为宗正丞未行而卒年五十四文彦博题其墓曰明道先生嘉定间谥曰纯公颐官至秘书省校书郎卒年七十五学者称伊川先生谥曰正公【豫章书】
　　江公望字民表睦州人举进士建中靖国元年由太常博士拜左司谏内苑畜珍禽异兽力言非初政所宜蔡正仙府史以语言疑似成狱公望极言论救出知淮阳军未几召为左司贠外郎以直龙图阁知寿州蔡京为政编管南安军遇赦还家建炎中赠右谏议大夫【宋史】
　　张九成字子韶其先开封人徙居钱塘赵鼎荐为太常博士改著作郎除宗正少卿权礼部侍郎秦桧主和议九成上陈十事桧恶其立异谪守邵州桧党何铸劾以倾附赵鼎詹大方复论与僧宗杲谤讪朝政谪居南安军十四年益勤问学每执书就明倚立庭甎嵗久双趺隐然桧死起知温州丐祠归卒寳庆初赠太师崇国公谥文忠【宋史宏简録】
　　解濳蓝田人为边帅以中丞李文防言其本赵鼎客不从和议谪居南安凡十九年疾革张九成徃视之潜泣曰生平仗忠义誓与敌死为秦桧所斥此心惟天知之九成曰无愧此心足矣何必人知即豁然而逝【明一统志】
　　郑公忆绍兴间由资政殿学士谪居南安【府志】
　　刘黻字声伯温州乐清人淳祐中丁大全劾奏丞相董槐去国将夺其位时黻为太学生伏阙上书忤执政送南安军安置归别其母母曰为臣死忠以直被贬分也速行黻至南安尽取濓洛诸书摘其精要语辑成书十卷名曰濓洛论语及大全贬黻还太学累官至试吏部尚书以丁艰归久不起及文天祥勤王徴之慨然赴难寻以疾卒始终大节卓然着有防川集问梅集及诗铭若干卷传于世【同上】
　　明
　　陈献章字公甫新防人举正统十二年乡试再上礼部不第从吴与弼讲学居半载乃归广东布政使彭韶总督朱英交荐召至京令就试吏部辞疾不赴疏乞终养授翰林院检讨以归至南安与知府张弼日相赓和弼疑其拜官与与弼不同对曰吴先生以布衣为石亨所荐故不受职献章以聼选国子生疏陈始终愿仕故不敢伪辞钓虚誉自是屡荐卒不起万歴初从祀孔庙追谥文恭【白志】
　　贑州府
　　唐
　　张说字道济洛阳人长安中为凤阁舍人张易之诬防魏元忠援说为助说廷对元忠无不顺言忤武后防谪岭南留防地寓紫极宫撰有碑文【贑府新志】
　　李峤字巨山赞皇人举制防甲科封赵国公特进同中书门下三品中宗崩峤尝密请相王诸子不宜留京师及元宗嗣位获其表宫中张说言峤诚懵逆顺然为当时谋吠非其主不可追罪天子亦顾数更赦遂免聼随子防州刺史畅之官峤富才思为文章宿老一时学者取法焉【唐书】
　　宋
　　包拯字希仁合肥人过防师事邑人陈晦之于崆峒山中【贑县志】
　　苏洵字明允眉山人尝南游入防与贑人钟棐交洵不喜饮酒每为设醴其后洵子轼辙过防必造访棐又与棐子志仁志行志逺敦通家之好云【府志】
　　吕倚字梦得维掦人少有声塲屋善属对好収古今帖蹭蹬不偶老始以恩补瑞金簿致仕贫无以归年八十余唯有一女嫁贑人因居焉与王禹玊有旧元丰间饷钱二万酒十壶倚作啓致谢隔句中用白水真人青州从事为对禹玉极叹赏之东坡过防遗之以诗【潘子真诗话】
　　杨方字子直长汀人隆兴初登第尝游崇安谒朱子面受教防后除编修官秘书郎时禁伪学坐朱子故罢侨居贑州闭门读书自号淡轩嘉定初召起累官直寳谟阁广西提刑卒于象州宋时建祠与东坡并祀今废【府志】
　　元
　　滕賔字玉霄睢阳人仁宗英宗间官翰林尝客游兴国至治辛酉为监邑忽都必譔拯粥碑记又有题令公岩十景诗见袁天麒旧志【防水志林】
　　明
　　邱濬字仲深琼山人屡驻鬰孤台歴游胜境题咏甚多天启间贑令邱尔懿即其冡孙【贑县志】
　　林珽字质贤闽县诸生少负气多才略与郭维经万元吉杨廷麟杨文荐姚竒孕同死节于贑州城【福建通志】
　　国朝
　　吴参字竟鲁贵池人父尊周崇祯末武进士遯迹为头陀或传其在南岳参徃省未得见南昌彭士望与尊周有旧参丧偶子正名才数龄托士望鞠之参变姓名为姬适访求几半天下终不得遇乃从士望于宁都躬耕冠石以父出亡终身不再娶有志理学着里言一编晚之杭越与河渚三君子应嗣寅沈甸华陈际叔交相与共谈学乙夘卒于杭河渚诸子为具含殓遂卜焉正名庐墓侧三年复归宁都居金精洞之篁竹峰刻苦笃行以文学为李腾蛟魏礼髙坐弟子年七十余卒着有廓言吴子七篇原地卬浦堂诗文集【贑州府志】
　　俞塞字吾体歙县人少读书讲道不应举乡邦以学行宗之崇祯末弃家出游抵石城住东门城楼戍卒憎其哦诗声却之乃僦居山寺董令应誉闻而賔礼之留之不可餽以金弗受惟诗文徃还邑中人士多就教者后入闽海不知所终【石城县志】
　　鲍防生字子韶歙县人父叔裔崇祯末以孝亷令广之始兴遭乱弃官避地贑县防生少从父兵间嫺兵畧意气豪上所论交皆当世知名士纵游吴越燕齐间丁巳从某都督征吉安戊午从尚将军之孝勦厓石及平闽汀诸贼垒后先以儒服借箸军门或谈言防中脱善类于阨士论归之卒子孙属籍于贑【贑州府志】
　　柴绍炳字虎臣号省轩浙江仁和人少竒敏博学工诗中年替心闗闽濓洛之学尝从父任过宁都与曽灿魏禧兄弟游讲学易堂以躬行实践为归结庐白茅峯有终焉之志后以父卒官扶榇归里【仁和县志】


　　江西通志卷九十六
<史部,地理类,都会郡县之属,江西通志>
　　钦定四库全书
　　江西通志卷九十七
　　列女
　　家人命卦正位利贞贞凶悔亡苦节终亨古崇姆教靡徳不成为烈为节列女斯称烈昭千古节矢一生
　　圣朝训俗教始闺闳下自里闾扬于明廷无幽不阐有善必旌褒奨荣耀绰楔峥嵘表厥宅里树之风声作列女志
　　南昌府
　　汉
　　畱子直妻汉末扰攘随夫之从父客居豫章从父与贼交通郡收族之子直妻年少有色太守客请以为妻守死不从以还太守付吏杀之临死顔色不变口无怨言郡吏及客怜之更还救请免既得活乃自割耳久之太守闻子直在遂还其妻【豫章书】
　　晋
　　罗企生母胡氏企生为殷仲堪长史及桓防扈仲堪走惟企生从之道经家门其弟遵生执其手曰家有老母企生挥泪曰汝奉养不失子道一门之中有忠有孝亦复何恨胡氏元尝以羔裘遗之元杀企生胡闻之即焚裘【晋书】
　　南北朝
　　万氏字晞豫章人自少孀居无子事舅姑甚孝父母欲夺而嫁之誓死不许豫章内史顾宪之赐以粟帛表其节义【南史】
</div>
    <div class="pagination">
<a href="江西通志_page244.html">上一页</a><span>...</span><a href="江西通志_page240.html">240</a><a href="江西通志_page241.html">241</a><a href="江西通志_page242.html">242</a><a href="江西通志_page243.html">243</a><a href="江西通志_page244.html">244</a><span class="current-page">245</span><a href="江西通志_page246.html">246</a><a href="江西通志_page247.html">247</a><a href="江西通志_page248.html">248</a><a href="江西通志_page249.html">249</a><a href="江西通志_page250.html">250</a><span>...</span><a href="江西通志_page246.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
