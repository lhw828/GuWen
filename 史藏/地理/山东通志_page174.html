<!DOCTYPE html>
<html>
<head>
    <meta charset="UTF-8">
    <title>山东通志 - 第 174 页/共 194 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山东通志 - 第 174 页/共 194 页</h1>
    <div class="content">　　裘场看山　　　　　　　　　【宋】欧阳修
　　为爱南山紫翠峯偶来仍值雪初融自嫌前引朱衣吏不称闲行白髪翁向老光隂双转毂此身天地一飘蓬何时麤报君恩了去逐防防物外鸿
　　九仙山【诸城　　　　　　　　宋】苏　轼
　　风流王谢古仙真暂去空山五百春玉室金堂余汉士桃花流水失秦人困眠一榻春凝帐梦绕千岩冷逼身半夜老僧呼客起云峯缺处涌氷轮
　　雪夜书北台壁【二首　　　　　宋】苏　轼
　　黄昏犹在雨纎纎夜静无风势转严但觉衾禂如泼水不知庭院已堆盐五更晓色来书幌半夜寒声落画檐试扫北台看马耳未随埋没有双尖
　　城头初日始飜鸦陌上晴泥已没车冻合玉楼寒起粟光揺银海生花遗蝗入地应千尺宿麦连云有几家老病自嗟诗力退空吟冰柱忆刘义
　　谢人见和前篇【二首　　　　　宋】苏　轼
　　已分酒杯欺浅懦敢将诗律闘深严渔簔句好应须画栁絮才高不道盐败屦尚存东郭指飞花又舞谪仙檐书生事业真堪笑忍冻孤吟笔退尖
　　九陌凄风战齿牙银杯逐马带随车也知不作坚牢玉无奈能开顷刻花得酒强欢愁底事闭门高卧定谁家台前日暖君须爱冰下寒鱼渐可义
　　再过密州次韵赵明叔乔禹功【赵名杲卿乔名叙】
　　【宋】苏　轼
　　先生依旧广文贫老守时遭醉尉嗔汝辈何曾堪一笑吾侪相对复三人黄鸡催晓凄凉曲白髪惊秋见在身一别胶西旧朋友扁舟归钓五湖春
　　海上书懐　　　　　　　　　【宋】苏　轼
　　郁郁苍梧海上山蓬莱万丈有无间旧闻草木皆仙药欲弃妻孥守市阛雅志未成空自叹故人相对若为顔酒醒却忆儿童事长恨双鳬去莫攀
　　登州孙氏松堂　　　　　　　【宋】苏　轼
　　万松谁种已摐摐半岭苍髯映此邦露重珠缨翠葢风来石齿碎寒江浮空绿竹横南阁倒影扶桑射北窻坐待夕烽传海峤重城归去踏逢逢
　　轼始于登州海上得白石数升如芡实可作枕闻梅丈嗜石故以遗其子子明学士子明有诗次
　　韵　　　　　　　　　　　【宋】苏　轼
　　海隅荒恠有谁珍零落珊瑚泣季伦法供坐令微物重【自注旧有恠石供】色难归致孝心纯只疑薏苡来交趾未信蠙珠出泗濵愿子聚为江夏枕不劳挥扇自宁亲
　　潮中观月　　　　　　　　　【宋】苏　轼
　　璃波千顷照神州此夕人间别是秋地与楼台相上下天随星斗共沉浮一尘不向山中住万象都从物外求醉吸清华逰碧落更于何处觅瀛洲
　　趵突泉　　　　　　　　　　【宋】曾　巩
　　一遥从玉水分晴川都洒歴山尘滋荣冬茹温常早润泽春茶味更真已觉路傍行似鉴最怜沙际涌如轮层城齐鲁封疆防况托娥英诧世人
　　防山亭　　　　　　　　　　【宋】曾　巩
　　大亭孤起压城巅屋角峨峨插紫烟泺水飞绡来野岸防山浮黛入晴天少陵骚雅今谁在东海风流事漫传太守自吟还自笑归时乗月尚留连
　　大明湖　　　　　　　　　　【宋】曾　巩
　　湖面平随水面长碧天垂影入清光一川雨露荷花晓六月蓬瀛几簟凉沧海桴浮成旷荡名湖槎上更微茫何须辛苦求人外自有仙乡在水乡
　　登华不注　　　　　　　　　【宋】曾　巩
　　虎牙千仞立巉巉峻拔遥临济水南翠岭漱峯晴可掇金舆陈迹久谁探高标特起青云近壮士三周战气酣丑父遗忠无处问空余一掬野泉甘
　　北渚亭【二首　　　　　　　　宋】曾　巩
　　四楹虚彻地无隣防送孤高与使君午夜坐临沧海日半天吟看泰山云青徐气接川原秀甞碣风连草木薫莫笑一樽留恋久下阶尘土便纷纷
　　振衣已出尘埃外卷箔更当风雨间泉声渐落石沟涧云气逈压金舆山寒河漠漠鸟飞去野路悠悠人自还耕桑千里正无事况有尊酒聊开顔
　　水香亭　　　　　　　　　　【宋】曾　巩
　　临池飞构郁岧嶤櫺槛无风影自揺羣玉过林抽竹翠双虹垂岸下平桥深依美鱼争饵清见寒沙水满桡莫问荷花开几曲但知行处异香飘
　　环碧亭　　　　　　　　　　【宋】曾　巩
　　水心还有拂云堆日日应须把酒杯杨栁巧含烟景合芙蓉争带露华开城头山色相围出眼底波声四面来谁信瀛洲未归去两川俱得小蓬莱
　　凝香斋　　　　　　　　　　【宋】曾　巩
　　每觉西斋景最幽不知官事古诸侯一尊风月身无事千里耕桑嵗有秋云水醒心鸣好鸟玉沙清耳潄寒流沉烟细细临黄卷疑在香炉最上头
　　静化堂　　　　　　　　　　【宋】曾　巩
　　修岩巘巘背成隂行尽松篁一径深好鸟自飞还自下白云无事亦无心客来但饮平阳酒衙退甞携靖节琴世路人情方扰扰一逰须抵万黄金
　　阅武堂　　　　　　　　　　【宋】曾　巩
　　五朝环治归皇极万里车书共太平胡马不窥光禄塞汉家甞羽林兵栁间自诧投壶乐案下方安佩犊行高枕四封无一事腐儒何幸得専城
　　题灵岩寺　　　　　　　　　【宋】曾　巩
　　法定禅房临峭谷辟支灵塔冠层峦轩窻势耸云林防钟磬声高鸟道盘白鹤已飞泉自漫青龙无迹洞常寒更闻雷逺相从乐世道尘嚣岂可干
　　表海亭　　　　　　　　　　【宋】曾　巩
　　表海风流旧所闻青防飞观一时新山河十二名空在簪履三千迹已陈极目烟岚九霄近满川楼阁万家春由来兴废南柯梦且喜登临属后人
　　登太白楼　　　　　　　　　【宋】刘　麟
　　暇日闲登太白楼楼前洸水漾波流新诗得句挥银管美酒当筵泛玉瓯村落人家分逺近陂塘鱼鸟自沉浮何当唤起骑客醉倚天风咏不休
　　谒孔林　　　　　　　　　　【金】党懐英
　　鲁国遗踪堕茫独余林庙压城荒梅梁分曙霞栖影松牖囘春月驻光老桧曾霑周雨露防碑犹是汉文章不须更问传家逺泰岱参天汶泗长
　　题灵岩寺　　　　　　　　　【元】赵文昌
　　路入藤隂石磴凉马头遥认赞公房兠罗天近云烟湿婆律风清草木香红鹤飞来山隠隠猿啼处月苍苍穷探自是平生癖拄杖直须到上方
　　题汶阳王太师彦章庙　　　　【元】郝　经
　　不许乾坤属李唐孤军直与决存亡大梁仅得延三日匹马犹能敌五王谁意人间有冯道幸因身后遇欧阳千年豹死留名在破塜风云绕铁鎗
　　高唐道中　　　　　　　　　【元】米与诚
　　野桥西望见高唐城上依稀塔影长方朔古碑埋蔓草晋文遗庙废残阳依依逺树秋烟防漠漠平沙故垒荒笳鼓东来知候吏一声惊起雁行行
　　登濮阳北城　　　　　　　　【元】杨飞卿
　　层城高絶一攀跻嵗杪临风客思凄烧入马陵秋草黒雁横雷泽暮天低陈台事徃人何在曹国风遥望欲迷牢落壮懐谁与语疎林残照乱鸦啼
　　东方朔庙　　　　　　　　　【元】于　钦
　　甲乙不焚珠璧帐百钱囊粟且婆娑殿前怒擗黄金防天上偷将紫玉珂班固有评真率尔扬雄禄隠果如何汉初除却椎秦手只许先生逸网罗
　　初到济南　　　　　　　　　【元】赵孟頫
　　自叹生平少宦情龙钟四十二专城青山歴歴空懐古流水泠泠虚著名官府簿书何日了田园归计几时成道逢黄髪惊相问只恐斯人是伏生
　　趵突泉　　　　　　　　　　【元】赵孟頫
　　泺水发源天下无平地涌出白玉壶谷虚久恐元气泄嵗旱不愁东海枯云雾润蒸华不注波涛声震大明湖时来泉上濯尘土冰雪满懐清兴孤
　　胜槩楼　　　　　　　　　　【元】赵孟頫
　　楼下寒泉雪浪惊楼前山色翠屏横登临何必须吾土啸傲聊因得此生檐外白云来托宿梁间紫燕语关情济南胜槩天下少试倚栏杆眼自明
　　太白酒楼　　　　　　　　　【元】赵文辉
　　火冷昆明楝宇新笑谈应觉半天闻坐邀采石江头月卧看徂徕顶上云寓意自知非嗜酒伤心谁与共论文骑一去今何处云海茫茫澹夕曛
　　登泰山　　　　　　　　　　【元】张养浩
　　风云一举到天关快意人生有此观万古齐州烟九防五更沧海日三竿向来井处方知隘今后巢居亦觉寛笑拍洪崖咏新作满空笙鹤下高寒
　　游华不注　　　　　　　　　【元】张养浩
　　苍烟万顷挿孤岑未许华山冠古今翠仞刺云天倚剑白头归第日挥金攀援直欲穷危顶歌舞休教阻壮心星月满湖归路晚不妨吟棹碎清隂
　　趵突泉　　　　　　　　　　【元】张养浩
　　绕栏惊视重徘徊流水缘何自作堆三尺不消平地雪四时甞吼半天雷深通沧海愁波尽怒撼秋涛恐岸摧毎过尘懐为潇洒斜阳欲没未能囘
　　云庄遣兴自和二首　　　　　【元】张养浩
　　中年才过即归闲好在河汾屋数间病里检书多为药老来忘世不因山翠翻平野禾抽颖锦委深林笋脱斑莫恨韶光太相促若非衰莫讵能还
　　人云五十未宜闲我道彭籛亦梦间五斗折腰惭作县一生开口爱谈山荒邨未莫门先掩老树才秋叶已斑只恐溪翁厌喧聒隔林遥唤野猿还
　　遂闲堂独坐自和三首　　　　【元】张养浩
　　击鲜酾酒有余甘种竹移花不是贪世事灰残心上火年光丝尽鬓邉蓝地环赤县神州九人共山猿野鹤三六载丘园凡六召小臣何徳圣恩堪
　　世味宁同酒味甘野情不似宦情贪乗舟逺遁谁如范拍板高歌毎羡蓝走狗仅能功第二卧龙竟使国分三英雄事业无涯苦举似高人一笑堪
　　至味何甞有苦甘大观初不校廉贪苔垣蜗篆斜行玉栁岸鸎梭巧织蓝饮兴平吞云梦九吟魂高绕华峯三青编黄髪林泉下此乐惟应我辈堪
　　题灵岩寺　　　　　　　　　【元】张防宗
　　人中慧悳居高地天下精蓝占好山四絶名标清世上十方僧聚白云间二龙珠照看经静双鹤泉供洗鉢闲蚤晚利荣缰鏁脱性通三教叩禅关
　　登岱　　　　　　　　　　　【明宋】　濓
　　岧嶤泰岳拄苍穹万壑千岩一迳通象纬平临青帝观灵光长绕碧霞宫凌晨云幔天门白子夜晴揺海日红玉露金茎应咫尺举头霄汉思偏雄
　　登岱　　　　　　　　　　　【明】方孝孺
　　振衣千仞思悠悠泰岱于今惬胜逰秦汉旧封悬碧落乾坤胜槩防浮沤海明日观三更晓风动天门九夏秋更上云端频极目紫微光电闪呉钩
　　早春过灵岩寺宿方丈　　　　【明】顾　防
　　鸡鸣山下灵岩寺丈室虚明絶防埃云过绀崖龙藏出雪消隂涧鹤泉来树头啼鸟春光早竹里疎钟曙色催珍重老僧偏爱客谩挥如意説三才
　　周明堂懐古【泰安　　　　　　明】毕　瑜
　　黍离诗自咏东周翠辇无因此地逰朝聘不闻来束帛防盟谁识有诸侯圣贤述作光千古杂霸兴亡付一丘莫向高台寻旧迹防碑残砾不胜愁
　　望长白山纪懐　　　　　　　【明】薛　瑄
　　山回长白重经过十世懐贤意若何饭粥事空荒古寺读书声歇暗烟萝中朝徳业应难及西夏勲名更不磨向晚凭谁话忧乐栢台风静月明多
　　游灵岩寺　　　　　　　　　【明】薛　瑄
　　路入山门景便幽高风不防石林秋照人霜叶红于染拂防岚光翠欲流几过野桥横絶涧遥从古刹见高楼北峯真与天相接更拟攀萝到上头
　　梵宇深沉夜景迟僧房禅榻果幽期竹鸣虚牖风过处霜落寒岩月上时纸帐烛光团白玉石炉香烬霭青丝红尘马首明朝别只恐山灵解勒移
　　阙里　　　　　　　　　　　【明】李东阳
　　天下衣冠仰圣门旧邦风俗本来敦一方烟火无庵观三氏歌有子孙城郭已荒遗址在书文半防古碑存凭谁更续东逰记归向中朝次第论
　　尧陵【濮州　　　　　　　　　明】刘　忠
</div>
    <div class="pagination">
<a href="山东通志_page173.html">上一页</a><span>...</span><a href="山东通志_page169.html">169</a><a href="山东通志_page170.html">170</a><a href="山东通志_page171.html">171</a><a href="山东通志_page172.html">172</a><a href="山东通志_page173.html">173</a><span class="current-page">174</span><a href="山东通志_page175.html">175</a><a href="山东通志_page176.html">176</a><a href="山东通志_page177.html">177</a><a href="山东通志_page178.html">178</a><a href="山东通志_page179.html">179</a><span>...</span><a href="山东通志_page175.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
