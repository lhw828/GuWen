<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 593 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 593 页/共 698 页</h1>
    <div class="content">钦定日下旧闻考卷一百十二 

京畿武清县 

 

原武清县在州城南五十里明一统志臣等谨按武清县明隶通州在通州南九十里明一统志作五 
十里误本朝隶顺天府在府东南一百二十里増县东西距八十里南北距一百八十里东至宝坻县 
界五十五里西至东安县界二十五里南至天津府静海县界一百五十里北至通州界三十五里东 
南至天津府天津县治一百二十里西南至东安县治三十五里东北至香河县治六十里西北至通 
州治九十里大凊一统志原在漕河之西二十五里漕河图志原武清本汉雍奴县地属渔阳郡清类 
天文分野之书原雍奴薮泽之名四面有水曰雍不流曰奴汉光武建武二年封颍川太守寇恂为雍 
奴侯魏遣张合乐进围雍奴即此城矣水经注原晋属燕国后魏仍属渔阳郡方舆纪要原隋属涿郡 
唐属幽州天宝初改为武清县清类天文分野之书原唐改雍奴为武清其旧城距白河十七里在今 
邱家庄南城邑考臣等谨按旧城在邱家庄之南距县东十二里今其地名旧县有城隍庙盖今之县 
城自明洪武初始迁明以前县治即邱家庄南之故基也原五代宋金并因旧名元属大兴府至元十 
二年割属漷州明仍属通州清类天文分野之书原洪武初旧城遭水患迁县于西八里元卫帅府镇 
抚衙即今治也正德六年罹流贼之变知县陈希文始筑土垣嘉靖二十二年霸州兵备副使杨大章 
以垣内多旷地截去东北二面筑土城树以女墙隆庆三年巡抚都御史刘应节总督军务兵部侍郎 
谭纶甃以砖城周围一千五百七十丈高二丈七尺雉堞一千九百八十八敌台一十八座三门各建 
城楼北面无门建镇雍楼武凊县志臣等谨按武清县城于乾隆三十一年领帑重修城门三东曰遡 
涧西曰景冈南曰定澄北面不设门建北极台于其上原县治在城北儒学在县治之南武清县志臣 
等谨按今武清县治即元卫帅府故基也儒学当明洪武时在县治东北隅嘉靖十六年始移建于县 
治之南原白河在县东三十五里即运河也北接漷县南达天津方舆纪要原沽河东南径泉州县故 
城王莽之泉调也水经注原泃水又南入鲍邱水又东合泉州渠口故渎上承滹沱水于泉州县故以 
泉州为名北径泉州县东又北径雍奴县东西去雍奴故城一百二十里自滹沱北入其下历水泽一 
百八十里入鲍邱河谓之泉州口陈寿魏志曹太祖以蹋顿扰边将征之从泃口凿渠径雍奴泉州以 
通河海者今无水同上原乌丸承天下乱破幽州略汉民合十万戸辽西单于蹋顿尤强公将征之凿 
渠自滹沱入派水名平卤渠又从泃河口凿入潞河名泉州渠以通海三国志臣等谨按泃水鲍邱水 
详见通州蓟州等卷泉州渠当郦道元时已称无水今其故道久湮矣原至元十三年八月穿武清蒙 
村漕渠元史世祖纪原郭守敬言通州以南于蔺榆河口径直开引由蒙村跳梁务至杨村还河以避 
浮鸡洵盘浅风浪速转之患元史本传原县南八十里有三角淀周回二百余里即古雍奴水也笥沟 
其别名耳水自范瓮口王家陀河及刘道口鱼儿里诸水汇于大沽港入于海名胜志原南极滹沱西 
至泉州雍奴东极于海谓之雍奴薮其泽野有九十九淀水经注臣等谨按三角淀即古雍奴水今已 
淤成平陆乾隆七年丈明实止地百顷余分给附近贫民耕种与名胜志所载二百余里不符当由今 
昔异形渐淤则界址渐小耳范瓮口在县南七十五里王家陀今名王庆陀在县南九十里刘道口在 
县南六十里鱼儿里今名鱼坝口在县南八十里大沽港属天津原武清三角淀云是旧城阴晦之旦 
渔人多见城堞市里人物填集燕山丛录臣等谨按武清旧城在县南八里泉州旧城在县东南四十 
里遗址尚存至三角淀相传即古雍奴水何由筑城燕山丛录所云恐传闻之误若所称阴晦之旦见 
城市人物或亦如蜃楼海市之类以是证其为旧城凿矣原清沽港在县南八十里西接安沽港东合 
丁字沽入于海丁沽东南去天津六十里方舆纪要臣等谨按清沽港今名东沽港在县西南九十里 
属武清安沽港丁字沽俱属天津原沽河从塞外来南过渔阳狐奴县北西南与湿余水合为沽河又 
东南至雍奴县西笥沟又东南至泉州县与清河合东入于海水经原笥沟湿水入焉俗谓之合口也 
水经注原至大二年十月浑河水决武清县王甫村堤阔五十余步深五尺三年二月委官督工修治 
至五月工毕延佑元年六月浑河决武清县刘家庄堤口差军七百与东安州民夫协力同修元史河 
渠志原泉州城在县东南四十里汉县属渔阳郡后汉因之晋属燕国北魏太平真君七年废入雍奴 


方舆纪要原县西南三十里有长城故址延袤数百里相传战国时燕所筑武清县志臣等谨按长城 
故址今废原漷水店在县北三十里徃来孔道也方舆纪要臣等谨按漷水店今名漷水铺与通州接 
壤原河西务在县东北三十里自元以来皆为漕运要途明初大军由直沽败元人于河西务今为商 
民攅聚舟航辐辏之地设戸部分司驻焉隆庆六年筑城环之可以守御有河西驿并置巡司于此方 
舆纪要原中卫屯田世祖至元四年于武清香河等县置立十一年以各屯地界相去百余里徃来耕 
作不便迁于河西务荒庄杨家口青台杨家口等处元史兵志原至元二十四年正月以修筑柳林河 
堤南军三千浚河西务漕渠元史世祖纪原至元二十五年内外分置漕运司二其在外者于河西务 
置司领接运海道粮事元史食货志原二十六年五月发武卫亲军千人浚河西务至通州漕渠二十 
九年二月发通州河西务粟赈东安固安蓟州宝坻县饥民元史世祖纪原河西务十四仓曰永备南 
仓永备北仓广盈南仓广盈北仓充溢仓崇墉仓大盈仓大京仓大稔仓足用仓丰储仓丰积仓恒足 
仓既备仓元史百官志臣等谨按河西务十四仓今废原隆庆四年八月筑通州河西务城明穆宗实 
录原傅若金河西务诗驿路通畿甸敖仓俯漕河骑瞻西日去帆听北风过燕蓟舟车会江淮贡赋多 
近闻愁米价素食定如何傅与砺诗集原王懋德过河西务诗霜满平堤柳渐凋月移帆影过东桥卧 
聴柔橹鸣秋水絶胜邻鸡报早朝文翰类选原吴寛宿河西务遇雪诗客怀牢落鬓毛斑水宿淹旬去 
路艰一夜雪花如席大始知身已到燕山匏翁家藏集原李东阳舟发张家湾宿河西务作苍茫正合 
尘中眼缥缈真来水上舟江月海云疑是梦画图诗卷坐消忧沙边细浪随鸥鸟树裹青山入柁楼行 
遏驿亭三十里五更风息住滩头怀麓堂集原靳贵宿河西务诗信宿河西务离心日几回望凝天关 
近门讶使车来寒气着人薄晴光向客开明朝须早发匹马上金台戒庵集原江以达河西务东设地 
官诗沙黄日赤天欲暮长河簸涛风力怒达树全分蓟北门行人正滞河西务缄书寄与地官郎可惜 
相逢不尽觞扁舟兀兀共谁理回首故人空断肠午坡集原樊阜河西务诗达树苍茫夕照低短篷沽 
酒泊河西王孙归去春无力莎草含烟绿未齐樊氏摘稿原郑伯兴河西务诗早向河津涉东风意盎 
然碧迎堤上柳青锁渡头炯莺语声犹涩花飞色转妍春光怜已暮更忆五湖船修吉堂稿原杨村驿 
在县南五十里建文三年平安败燕兵于杨村进攻通州不克宣德初驾征高煦驻于杨村即此旧有 
巡司金革管河通判驻焉方舆纪要原至元十三年七月以杨村至湾鸡泊漕渠洄远改从孙家务元 
史世祖纪原至元十九年用丞相巴延言初通海道漕运抵直沽以达京城立运粮万戸三以罗壁朱 
清与张瑄为之壁首部漕舟由海洋抵杨村不十日入京帅元史本传按巴延蒙古语冨也旧作伯颜 
今改原顾梦圭夜泊杨村诗秋风袅袅芜山外海月娟娟潞水隈万里舟航心已倦六年宫阙梦初回 
金茎不慰文园渇羽扇难遮紫陌埃寄语三江好泉石征夫还逐雁南来疣赘录补马臻舟次杨村作 
前望同舟远不分打头风急御河浑蹇驴无力牵船缆行到杨村日已昏霞外集朱昆田原按今京东 
五闸转运率用驴挽船诵马虚中诗则在元已然矣原杨村而东二十里为桃花口又二十里为丁字 
沽由杨村而西北四十里为黄家务又三十里为河西务皆运道所经也舆程记臣等谨按黄家务在 
河西务东南三十里属武清桃花口丁字沽俱属天津原新庄在县西南八里亦运河所经今为新庄 
铺又县有八里庄正德中流贼刘六等作乱官军击之于八里庄败绩方舆纪要原霍堡在县西唐武 
德初窦建德攻幽州不克乃分兵掠霍堡及雍奴等县为幽州总管罗艺所败堡盖居民霍氏所筑以 
自固也同上原河西务漕渠之咽喉也春夏之交病涸夏秋之交病溢濵河建有龙祠以时祭祷两崖 
旅店丛集居积百货为京东第一镇戸部分司于此榷税长安客话臣等谨按河西务龙神祠今尚存 
补河西务万历中重筑河堤有关使者米公万钟碑又有关侯庙记黄图杂志臣等谨按河西務关圣 
庙今尚完整明米万钟碑记尚存补米万钟重建河西务汉前将军关侯庙记略距雍奴东北一舍而 
遥有闗市焉以其在白河之西曰河西务居然重镇也故榷部驻是市口旧有汉关侯庙建自胜国一 
新於　治丙寅再新于万历丁丑至辛亥夏淫霖为虐堤溃侯之庙正当其冲楼庑虽壊殿宇屹立如 
故殿右居民赖以存众荷侯庇复谋所以新庙而鸠工未集明年万钟来董闻政益以俸钱殿庑门垣 
丹垩相错层楗外障可永无虞雍奴故隶涿郡侯与昭烈帝张桓侯奋迹之区神贶宜先及之其为白 
河御灾捍患必然矣勺园槀原法昌寺在县治东北永乐十八年建寰宇通志原彭宠攻朱浮于蓟帝 
使逰击将军邓隆救蓟隆军潞南浮军雍奴后汉书补汉安平相孙根碑迁雍奴令先施博爱威而不 


猛隶释原至德二载正月李忠臣以歩卒三千自雍奴为苇筏过海旧唐书原辽重熙八年二月猎于 
武清寨之苇甸辽史臣等谨按苇甸据县志云即三角淀又按武清县自本朝雍正八年分邑之东南 
一百四十余村归天津县如直沽杨柳青等处朱彝尊原书所载今均非武邑所属谨将原书各条另 
编附载武清卷后以存其旧云原县南百里有韩家村河泊所今废武清县志臣等谨按自韩家村以 
下皆附载原书内旧隶武清今隶天津各条原至元二十五年四月増立直沽海运米仓元史世祖纪 
原罗璧督漕至直沽仓潞河决水溢几及仓璧树栅率所部畚土筑堤捍之元史本传原至大二年四 
</div>
    <div class="pagination">
<a href="钦定日下旧闻考_page592.html">上一页</a><span>...</span><a href="钦定日下旧闻考_page588.html">588</a><a href="钦定日下旧闻考_page589.html">589</a><a href="钦定日下旧闻考_page590.html">590</a><a href="钦定日下旧闻考_page591.html">591</a><a href="钦定日下旧闻考_page592.html">592</a><span class="current-page">593</span><a href="钦定日下旧闻考_page594.html">594</a><a href="钦定日下旧闻考_page595.html">595</a><a href="钦定日下旧闻考_page596.html">596</a><a href="钦定日下旧闻考_page597.html">597</a><a href="钦定日下旧闻考_page598.html">598</a><span>...</span><a href="钦定日下旧闻考_page594.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
