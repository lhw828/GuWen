<!DOCTYPE html>
<html>
<head>
    <meta charset="UTF-8">
    <title>大清一统志 - 第 49 页/共 202 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大清一统志 - 第 49 页/共 202 页</h1>
    <div class="content">　　徽州府【二】
　　名宦汉何比干【汝隂人通法律为丹阳都尉治歙狱无寃抑囚】三国吴贺齐【山阴人建安十三年为孙权威武中郎将讨丹阳黟歙贼贼围黟之林厯山山甚峻絶贼又工禁五兵齐以鉄杙防山升出不意又以白梧击之气禁不行遂大破之表分歙为新定黎阳休阳并黟歙凡六县权遂割为新都郡齐为太守】陈表【松溢人嘉禾三年领新安都尉广开降纳得兵万余人会鄱阳民吴遽等为乱属县摇动表越界讨破之拜偏将军进封都乡侯】南北朝宋江秉之【考城人元嘉中新安太守以简约称】羊欣【南城人晋义熙中为新安太守在郡四年简惠著称文帝时重以为新安太守前后在郡十三年乐其山水尝谓子弟曰人生仕宦至二千石斯可矣及是便懐止足】梁任昉【博昌人天监中为新安太守在郡不事边幅率然曵杖徒行邑郭人通辞讼者就路决焉为政清省吏人便之卒于官惟有桃花米二十石无以为敛遗言不许以新安一物还乡杂木为棺浣衣为敛阖境痛惜百姓共立祠堂于城南嵗时祀之】伏暅【平昌安邱人武帝时为新安太守在郡清恪人赋税不登者輙以太守田米助之郡多蔴苎家人乃至无以为防其厉志如此属县始新遂安海寜生为立祠】徐摛【郯人大通三年为新安太守为政清静教人礼义劝课农桑期月风俗便改秩满还为中庶子】唐苏瓌【武功人武后时为歙州刺史时来峻臣贬州叅军人惧复用多致书请瓌瓌叱其使曰吾忝州牧高下自有体能过待小人乎遂不发书俊臣末至追还恨之由是连外徙不能入】薛稷【字嗣通汾阳人为黟今今有薜公祠碑广徳三年立】刘赞【大厯中歙州刺史政干彊济野媪将为虎噬防女呼号虎俱免韩滉表赞为治有异行加金紫】崔元亮【昭义人元和中歙州刺史歙人马牛生驹犊官籍蹄噭故吏得为奸元亮焚其籍不问民山处输租者苦之下令许计斛输钱民頼其利】范传正【顺阳人元和中厯歙州刺史有殊政】路旻【元和中祁门令县西四十里有武陵岭旻凿石为盘道西南十三里有闾门滩善覆舟旻开斗门以平其隘号路公滩】陈甘节【咸通三年祁门今时斗门废闾门滩复湍急甘节以俸募民穴石积水为横梁因山渠余波入于干溪舟行复安】吕季重【河东人歙州刺史凿车轮滩成安流因改名吕公滩】宋李度【洛阳人太宗时知歙州尝以所着诗刻于石有黄门得其石本入禁中太宗见之谓宰相曰度今安在即令召至对于便殿与语甚悦擢为虞部员外郎】张煦【开封人雍熙中为歙州监军凶人黄行逹弟坐法抵死行逹诬州将故入其罪诏宣州通判姚与煦鞫之即日决遣】梁鼎【华阳人端拱初通判歙州以能声闻有诏嘉奬】李纮【楚邱人知歙县地产黄金民输以代赋后金竭责其赋如故纮奏罢之】李维【肥乡人真宗时知歙州至郡与学舍嵗时行乡射之礼】鲜于侁【阆州人庆厯中调黟县令摄治婺源奸民汪氏富而狠横因事抵法羣吏曰汪族败前令不少今不舍后当诒患侁怒立杖之恶类屏迹】胡顺之【临泾人知休宁县民有汪姓者豪横县不能制嵗租赋常不入适以讼逮捕不肯出顺之曰今不行何以为政命积薪环而焚之豪大骇少长趋出叩头伏辜】吕大防【蓝田人英宗时出知休寕县】欧阳頴【庐陵人知歙州盗有杀民于市者三年捕弗获頴至获之抵法有富家夜骇启其藏者踵捕无所获頴独召富家二子械送狱吏民交諌谓素良子也頴鞫愈急二子其伏盗某物移于某所咸惊为神】苏辙【睂山人元丰间知绩溪县时有今江东诸郡买战马他芭预括民马吏縁为奸辙曰取马使者未到徐为之备可也及州符至县督马辙乃以夏税违期为由召诸乡保正付诘之曰谁为有马者乎以实对后谕之曰取马者至则出马不至则已皆再拜曰幸甚取马者卒不至】向综【开封人知歙县事性寛裕善治剧籍闾里恶少年有盗发用以推迹輙得民服其神】防孝蕴【晋江人知歙州方腊起青溪孝蕴约敕郡内无得奔扰分兵守阨塞有避贼来归者获罪使出境人恃以安会移青州既行而歙防】葛胜仲【丹阳人大观初由礼部员外郎黜知休宁县】周葵【宜兴人宣和中调徽州推官高宗移跸临安诸军交驰境上葵应变敏速千里帖然】鞠嗣复【宣和初知休宁县方腊破县欲逼使降面斩二士以怖之嗣复骂曰自古妖贼岂冇长乆者尔当去逆从顺因我而归朝官爵尚可得何为胁我使降嗣复知必死不少慑屡言何不杀我贼曰我县人也明府宰邑有善政我不忍杀乃委之而去】毛防【宣和中歙州司士叅军尝摄州事适睦冦防城防坐府治贼胁使降不屈骂贼死妻孥皆遇害】陈洙【建炎间知祁门县为政严平赏罚明允时值盗起洙简链弓矢裒集兵民与民约以死自誓贼不敢犯】李植【临淮人高宗时知徽州徽俗尚祠植首以息邪説正人心为事民俗为变】郏升卿【昆山人绍兴初知徽州奏罢创科钱及歙县绢民困获苏】周必大【庐陵人绍兴中授徽州户曹】洪适【鄱阳人高宗时知徽州有惠政】范成大【吴郡人绐兴中为徽州司户叅军太守洪适每以讼谍付之】徐谊【温州人光宗时知徽州至郡歙县有妻杀夫繋狱以五嵗女为证谊疑曰妇人能一掌致人死乎缓其事未覆也会郡究实税于庭死者之父母及弟在焉乃言我子欠租久繋饥而大呌役者批之堕水死矣然后寃者得释吏皆坐罪阖郡以为神明】陈居仁【明州人孝宗时知徽州至郡告以天子节经费以惠俭瘠不能推广圣徳吏则有罪乃招三衙军植二表于庭有输纳中度而遭抑退者抱所输立表下亲视之人无留滞吏不能措手输税者恒裹赢以归邻州有讼多诣台省乞决于居仁秩满邦人挽留由间道始得去】舒璘【奉化人乾道中为徽州教授徽习顿异时诗礼久不预贡士学几无璘作诗礼讲觧家人习自是其学寖盛丞相留正称为当时第一教官】赵希逺【恭荣王师防季子嘉定初守郡有飞蝗翳日希逺祷之蝗防皆毙积荒后米价腾贵即发廪计日而绐豪民亦相捐谷为助又薄于自奉撙节有余为民代输民皆感悦】袁甫【鄞县人嘉定中知徽州治先教化崇学校访便民事上之请蠲源防绢万七千余疋荼租椿帛钱五千余贯月折钱六千余贯请照咸平绍兴乾道寛恤指挥受纳徽绢定每疋十両请下转运常平両司预蓄常平义仓备荒兴修陂塘剏筑百梁】任良弼【嘉定中知休宁县县有折帛一项请减三分之二又请蠲积欠二十万缗诏从之邑诸乡惟黎阳赋重请依和睦乡则例蠲减民深徳焉】王应麟【庆元府人知徽州其父防尝守是郡父老皆曰此清白太守子也摧豪右省租赋民大悦】元许楫【太原人至元间为徽州路摠管民租入亲视概量时当僧格立尚书会计天下钱粮户部尚书王巨济倚势刻剥遣吏徴徽民钞多输二千锭巨济怒其少欲更益千锭楫曰公欲百姓死耶生耶如欲其死虽万锭亦可徴也巨济怒解徽州頼以免考满去徽之绩溪歙县民柯三八等因饥阻险为防行省左丞以兵捕之相拒七日使人谕之三八等曰但得许总管来皆降矣楫单骑趋贼垒众见楫来皆拜曰请署榜以付我楫请退军一舍贼果降僧格旧作桑哥今改正】薛居信【河东人祁门尹至元中行估勘法官庐多虚增田土数居信勘量综覈与估勘者逺不相及趋省力陈奸得请凡蠲除虚增田四万四千余畆地三万六千余畆】张毅【洛阳人大徳中绩溪尹嵗洊饥劝富民分赈之复置义仓令入粟有官山硗确不可种植佃皆逃避以佃官田者并佃之流逋悉归有蝗至郡虎入境为患毅祷于神是夕风雨大作蝗尽臧有猛兽逐虎虎尽去民立石以纪政绩】邓文原【绵州人延祐六年移江东道徽民谢兰家僮汪姓者死兰侄囘赂汪族人诬兰杀之兰诬服文原録之得其情释兰而坐囘时久旱不雨狱决乃雨】干文传【平江人延祐时婺源之俗男女防聘富则逾其约有育其女至老死不嫁者亲丧贫则不举有停其柩累数世不者文传下车即召其耆老使以礼训之阅三月而婚丧俱毕宋大儒朱子上世居源故业为豪民所占子孙诉于有司莫能直文谕其民以理不烦穷治而悉归之复募好义者即其故址建祠俾朱氏世守焉有富民江丙出逰京师娶倡女张氏为妇江客死张氏走数千里返其柩以前妻之子困苦之既而杀之瘗其尸山谷间官司知之利其贿不问文传乃发其事而论如法】巴特玛实哩【防古人至正中授休宁县尹会蕲黄宼防郡城实哩率所部由歙防径直要其冲破之遂复休宁帅臣就举为休宁逹噜噶齐治以平易寛厚民大悦巴特玛寳哩旧作八忒麻失里逹噜噶齐旧作逹鲁花赤今俱改正】张士谦【至正中知源县蕲黄贼防城执士谦先杀其妻加刃其颈胁之使降士谦骂不絶口遂遇害】明白谦【洪武初知源州有恵政会信州盗萧明来冦谦力不能御懐印出北门赴水死】蔡美【庐州人洪武初绩溪知县城南有田千畆旱则无获美于上三里乳溪口筑堨凿渠引水灌田遂得常稔】何敏中【江西广信人洪武中祁门知县有政声尝疏不便事于朝庭嘉赏以酒遂陞本府知府益加清慎事简民安】陈彦囘【莆田人洪武末授徽州知府建文元年以循良受上赏遭祖母丧承重当去百姓诣阙乞留因祖母于徽城北山之阳后燕兵逼京师彦囘紏义勇赴援被械至京死郡人哀之至今名其母山为太守山】石啓宗【江西乐平人永乐中以荐举为歙县知县守官亷谨善决滞狱卒于官民懐不忘】张齐【浙江钱塘人永乐间歙县知县市井庐舍举皆煨烬齐设法修葺民頼复业又建紫阳书院礼师儒训民间子弟翕然兴于学】吴春【建安人永乐中婺源知县有恵政卒于官士民巷哭】陈斌【钱塘人宣徳间婺源知县居官亷约民服其化在任所修学校及新朱子祠】孙遇【福山人正统中授徽州知府嵗饥民羣起行刼遇请发粟赈贷民复安业秩满当迁民诣阙乞留英宗令晋秩视事在任十八年最得民心民请于朝立祠祀之】张魁【新凎人正统中绩溪知县清理粮数民无隠欺又筑堨溉田世享其利】龙晋【南京人成化时知徽州府尽心抚字开良堨灌田三千余顷大水将及民居障而西之氏免于患】董复【浙江人成化中黟县知县邑多山谷大雨水溢壊民田庐复筑堤堨以捍之辟田数百顷世享其利】彭泽【兰州人宏治中徽州知府将嫁女治漆器数十使吏送其家泽父怒趣焚之徒歩诣徽泽惊出迎目吏负其装父恕曰吾负此数千里今汝不能数武耶入杖泽堂下杖已持装径去泽益痛自砥砺政迹日闻】唐勲【广东人授休宁知县正徳九年江西姚源贼王浩入宼源入大镛掠休寜南鄙勲募义勇亲率至塔岭截击破之】陶承学【会稽人嘉靖间知徽州府俗好讼輙以杀人为词行贿争胜承学至凡讼杀人者先与约检虚反坐有一二人坐诬抵死后无敢讼公庭阒然殿工采木使至承学出官帑令市之民以不困景王就国徴役夫徽当以万人逺江干民苦之承学已迁官未行乃白监司令民出直募人江浒贫者得食居者安堵民立祠祀之】王继礼【文县人嘉靖中徽州知府朝廷遣真人有事齐云岩中官数辈来徴供亿父老皆恐继礼曰是责在太守若鱼肉吾民太守以身当之因谢父老自主办事中官不得逞】史桂芳【鄱阳人嘉靖中歙县知县会倭冦数千掠境上桂芳召邑中丁壮子弟设备与抗倭即遁去先是歙邑无城至桂芳乃始倡筑之】林腾蛟【福建人授休宁知县先是县城宋时所筑圯壊殆尽嘉靖三十五年倭冦起腾蛟建议重筑借以守御一县获全】朱大雅【桐郷人天启中祁门知县有饷以墨者启视之金也立还之邑西患盗命约保自相举首致渠魁寘之法盗风顿息邑东为新安孔道大雅鸠工修筑甃之以石商民便焉】戴自成【湖广人崇祯中徽州知府时皇木官铜波累无辜自成请于部使者概豁株连所活甚众】唐良懿【新建人崇祯中徽州知府歳饥多方赈恤全活者数万时郡多亡命结党谋乱良懿急收捕之置诸法境内以安】温璜【乌程人崇祯末授徽州推官南都不守知府及僚属悉道璜尽摄其印悉力固守城破先杀其妻女乃自刎未殊阅五日以手决其创而死】
　　本朝张学圣【奉天人顺治初知徽州府与徽寜道张文衡总兵张天禄皆辑兵爱民深得人心后皆迁擢去时有挽不住三张弓之謡】窦士范【蒲城人顺治八年为黟县令为政务持大体奸猾敛迹清赋税兴学校复建挹秀桥于石山民利济焉】李之韡【铜梁人顺治十五年知绩溪县发奸摘伏胥吏畏若神明海冦告警百计抚辑民咸安堵去之日止行囊三肩】张行健【海盐人康熙十年授祁门良禾司廵检甲寅逆藩兵逼城城防都司臧世龙死行健被执不屈亦遇害事闻　赠世龙游击将军行健金山卫经厯士民立祠并祀之】
　　人物南北朝汉梅鋗【歙人秦二世时吴芮为鄱县令以鋗为将练士卒保鄱既而项梁兵起江东苪率越人应之以鋗领兵至南阳从沛公降析郦二邑至咸阳从项羽入关有功封十万户侯】陈程灵洗【字元涤新安海宁人少以勇力闻侯景之乱据黟歙聚徒以拒景景军据有新安新安太守湘西乡侯萧隠奔依灵洗灵洗奉以主盟梁元帝授灵洗谯州刺史领新安太守封巴邱县侯归陈武帝授为兰陵太守平徐嗣徽破王琳击周廸累官都督郢州刺史至光大初进号云麾将军华皎之反遣使招灵洗灵洗斩皎使以闻朝廷深嘉其忠因推心待之复降周将元定克沔州擒其刺史裴寛以功改封重安县公灵洗性严急号令分明与士卒同甘苦众以此徳之卒赠镇西将军开府仪同三司谥曰忠壮太建四年配亨武帝庙庭子文季嗣】程文季【灵洗子字少卿累官临海太守后助父镇郢城灵洗卒文季尽领其众起为超武将军仍助防郢州性至孝虽军旅夺礼而毁瘠甚至服阏袭封重安县公随章昭逹率军徃荆州征梁以功加通直散骑常侍太建五年吴明彻北讨至秦郡文季前领骁勇抜开水栅大军自后至攻克秦郡又别攻防泾州仍随明彻围夀阳文季临事谨饬御下严整凡置阵役人必身先之军中服其勤干每战为前锋齐军深惮之谓为程彪以功累迁北徐州刺史加都督后随明彻北侵军败为周所囚仍授开府仪同三司十一年自周逃归至涡阳为边吏执送长安死于狱至徳元年后主知之赠散骑常侍仍以子袭封重安县侯】隋蔺亮【歙人开皇九年废歙置新安镇文帝爱亮骁勇令将兵守之大业之乱頼其保障民不识干戈常屯兵于浦口山上乡人呼为蔺将军岩立祠祀之】唐汪华【歙人大业之乱应募平婺源冦有功郡人请摄刺史以镇一方既而宣杭睦饶等州相继皆下部内頼以平安者十余年武徳四年籍土地民兵奉表于唐封越国公后薨于长安诸子以丧还】吴少微【新安人长安中为晋阳尉与武功富嘉谟魏郡谷倚并负文祠时称北京三杰先是天下文章尚徐庾浮俚不竞独少微嘉谟本经术雅厚雄迈人争慕之与修三教珠英韦嗣立荐为左台监察御史卒子巩以文行知名开元中官中书舎人】吴仁欢【祁门人永泰间贼方清防池之石埭防黟赤山镇伪置闾门县仁欢率乡人数千击破之改立祁门县以仁欢为令】皇甫湜【字持正新安人以进士为陆浑尉仕至工部郎数忤同省求分司东都留守裴度辟为判官修福先寺将求碑文于白居易湜怒曰近舍湜而逺取居易请从此辞度谢之即请斗酒饮酣援笔立就度赠以缯防甚厚湜大怒曰自吾为顾况集序未尝许人今碑字三千字三缣何遇我薄耶度笑而酬之】汪楫【绩溪人有神力授神策将军屡战有功徳宗甚宠异之】黄芮【歙县人父卒号泣不絶声庐墓终身不暂舍墓侧产芝及连理木刺史上其事诏旌其门】吴九郎【休宁人黄巢冦至举义兵保障乡井与贼战不利马上自刎奔遂半里身方坠地死】五代南唐江焕【歙州人仕南唐以直諌称】汪台符【歙州人能文章通古今知烈祖移镇金陵上书陈民间利害十余条大率以富国阜民为务烈祖善之升元中限民田物蓄为三等科其均输以为定制又使民入米请盐货鬻有征税舟行有力胜用台符言宋齐邱颇抑之台符贻齐邱书诮其疾已才齐邱大怒宻使人诱台符乗舟痛饮至石头蚵蚾矶下沉杀之】查文徽【休宁人仕南唐累官枢宻副使讨建州王延政有功迁建州留后吴越兵防福州文徽攻克之入城抚其民陷伏中被执后遣还以工部尚书致仕弟文徴亦仕南唐】宋谢泌【字宗源歙人少好学有志操太平兴国进士端拱初为殿中丞献所着文十篇古今类要三十卷召试中书以直史馆赐绯时言路稍塞泌抗疏陈其不可复言国家国书多失次序唐景龙中尝分经史子集为四库命薛稷等分掌望遵复故事遂令直馆分典四部以泌知集库淳化中疏屡上太宗称其任直敢言厯迁主客郎中知虢州咸平中知鼓司登闻院与陈恕同知贡举厯转兵部郎中复知审官院直昭文馆累迁太常少卿右諌议大夫判吏部铨】吕文仲【字子臧歙州新安人太平兴国中以著作佐郎充翰林侍读太宗每从容问以书史知审刑院景徳中鞫曹州奸民赵諌狱谏多与士大夫交游内出姓名七十余人令穷治文仲对当顾国家大体迁工部侍郎充集贤院学士卒文仲器韵淹雅其使高丽也善应对清净无所求逺近悦之】魏瓘【字用之婺源人父羽奏补秘书省校书郎监广积仓知开封府仓曹叅军瓘门人魏网上疏诋天书流海岛瓘亦坐是停官屡迁提点广南西路刑狱就除转运使有惠政召权度支判官寻降外累迁太常少卿知广州拜右諌议大夫后厯陕西转运使徙河北以给事中知开封府寻降知越州以广州筑城功迁工部侍郎集贤院学士复知广州兼经畧安抚使属狄青已破贼召还紏察在京刑狱进龙图阁直学士知荆南屡徙邓州不行请老以吏部侍郎致仕卒弟琰字受之子浩秘书省正字为吏强敏名齐于瓘】查道【字湛然休宁人父元方仕李煜为建州观察判官王师平金陵卢绛防歙州遣使传檄至郡元方斩其使及綘擒太祖闻元方所为优奬之拜殿中侍御史知泉州卒道防以词业称奉母以孝闻端拱初进士髙第解褐馆陶尉后冦准荐其才授著作佐郎至道中知杲州招降贼党何彦惠咸平中知宁州会举贤良方正道防入第四等拜左正言直史馆进右司郎中真宗退朝之暇召冯元讲易便坐惟道与李虚巳李行简与焉天禧初出知虢州行上御龙图阁饮饯之卒道性敦厚有犯不校所至务寛恕居京师家甚贫多聚亲族之惸独者禄赐所得防施随尽有集二十卷】聂冠卿【字长孺新安人咸平进士授连州军事推官杨亿爱其文章于是大臣交荐召试学士院校勘馆阁书籍翰林学士冯元修大乐命冠卿检阅事迹迁刑部郎中常奉使契丹其主自击毬纵飮礼遇甚厚还同知通进银台司又预撰景佑广乐记累迁翰林院侍读学士每进读左氏春秋必引尊王黜覇之义以讽末几告归卒冠卿嗜学好古手未尝释卷尤工诗有蕲春集十卷】俞献卿【字諌臣歙人少与兄献可以文章知名皆中进士第献可有吏称厯龙图阁待制献卿起家补安豊县尉累迁殿中侍御史为三司盐鐡判官上言和粜和买上纳其言为罢诸宫观兵卫又命官除无名之费以钜万计防朝廷择陕西转运使宰相连进数人不称防他日献卿在所拟中帝曰此可矣徙京西因入对言赵振堪将帅范仲淹明镐可大用及条上边防甚备除福建运使以刑部左侍郎致仕卒】孙抗【黟县人仁宗时进士擢监察御史尝因日食极言阴盛以后宫为戒仁宗大猎城南抗疏諌即下诏从之寻官广西转运使至工部郎中】詹惠明【婺源人熙宁间父坐事当死惠明诣郡求以身代父罪遂坐府门以火艾灼项明日趋庭断右耳血出淋漓郡守骇异以状闻诏减父罪钖惠明钱帛】凌唐佐【字公弼休寜人元符进士建炎初提点京畿刑狱加直秘阁知南京南京防刘豫因使为守唐佐与宋汝为宻疏其虚实遣人持蜡书告于朝江淮都督吕頣浩过常州得唐佐从孙宪授保义郎阖门祗俾持书遗之宪至睢阳事泄豫捕唐佐并其家宪脱归唐佐见豫责以大义豫怒斩唐佐境上李横复頴昌言于朝诏赠徽猷阁待制】胡舜渉【字汝明绩溪人大观进士厯监察御史钦宗时请诛赵良嗣以快天下迁侍御史高宗初除集英殿修撰知庐州累官广西经畧提举太平观因与运副吕源有隙源以书抵秦桧讼舜渉受金盗马非讪朝政素恶舜陟遣官徃推劾辞不服死狱中舜渉有惠爱邦人闻其死为之哭妻江氏诉于朝诏通判徳庆府洪元英究实元英言舜陟受金盗马事渉暧昩其得人心虽古循吏无以过】金安节【字彦亨休寜人博洽经史尤精于易宣和中进士调新建县主簿绍兴初迁殿中侍御史秦桧兄梓知台州安节劾其附丽梁师成梓遂罢桧衘之以忧去不出桧死起知严州累迁侍讲给事中孝宗即位安节请严内降之科凡内侍省御药院内东门司冗费一切罢去龙大渊曾觌并除知閤门事安节封还録黄复与周必大力諌命遂寝上谕之曰朕知卿孤立无党张浚闻之语人曰金给事真金石人也拜兵部侍郎权吏部尚书兼侍读力请谢事诏以敷文阁学士致仕缙绅叹羡以为中兴以来全名髙节鲜有其比乾道六年卒有文集三十卷奏议表疏周易解】汪藻【字彦章源人寓饶州崇宁二年进士琼林宴颁氷谢表立成一座惊叹羣臣和徽宗诗唯藻作众莫能及厯官著作郎与王黼不合出判宣州时梁师成用事令客邀致之不徃高宗时起直学士院诏令皆出其手时以比陆宣公后除显谟阁学士知徽州从官典乡郡时以为荣】黄葆光【字元晖黟人应举不第以从使高丽得官试吏部铨第一赐进士厯监察御史左司諌始莅职即言三省吏猥多非元丰旧制者其大有十愿一切革去徽宗即命厘正之士论翕然而蔡京怒其异已徙葆光符寳郎明年复拜侍御史辽人李良嗣来归擢秘书丞葆光论其五不可政和末嵗旱帝以为念葆光上疏论蔡京强悍自専郑居中余深依违畏避不报京中以他事贬知昭州立山县又使言官论其附会交结泄漏宻语安置昭州京致仕召为职方员外郎改知处州加直秘阁再任卒】汪若海【字东叟歙人未弱冠游京师入太学靖康初朝廷下诏求知兵者若海应诏擢高等康王起兵相州乃上书枢宻曹辅请立王为大元帅镇抚河北后谒王于济州一日三被顾问高宗即位以论军食迕执政通判沅州谪英州道出临川时节制江夏军马李允文跋扈招讨使张浚屯江西若海即驰徃谕允文以成败逆顺允文感悟即举军东下若海复为书招其徒张用曹成等同归朝廷羣盗觧散浚乃班师绍兴中通判顺昌府为太尉刘锜丐援于朝柘臯之役以劳两转至朝散郎屡迁直秘阁知江州丁父忧卒若海豁逹高亮深沉有度为文操纸笔立就高宗尝以片纸书若海名谕浚曰似此人材卿宜収拾会浚去国不果召】朱弁【字少章婺源人少頴悟既冠入太学建炎初议遣使问安两宫弁奋身自献诏补修武郎为通问副使至云中见尼雅满邀説甚切尼雅满不聼使就馆守之以兵绍兴初金遣宇文虚中来议和虚中欲弁与正使王伦探防决去留弁曰吾来自分必死岂应今日觊幸先归愿正使归报天子成两国之好蚤申四海之养于两宫吾虽暴骨于外犹生之年也伦将归弁请留印使弁得抱以死金人迫之仕絶饩遗以困之弁饥待尽誓不为屈金知其终不可屈遂不复强十三年和议成弁得归入见赐金帛甚厚秦桧恶之仅转奉议郎卒有聘游集曲洧旧闻风月堂诗话诸书尼雅满旧作粘罕今改正】祝确【字永叔歙人淳厚孝谨亲丧庐墓兄弟先后死熈河万里徙步以归其丧夜寝柩旁不忍暂去亲旧有尽室病卧者确每旦携粥药徧饮食之日以为常凡遇贫乏輙倾财与之无吝色人多高其行谊】朱松【字乔年婺源人中进士第胡世将谢克家荐之除秘书省正字赵鼎都督川陕荆襄军马招松为属辞鼎再相除校书郎厯司勲吏部郎秦桧决防议和松与同列上章极言其不可桧怒风御史论松懐异自贤出知饶州未仕卒学者称韦齐先生着有韦齐集弟橰着有玉澜集】朱子【名熹字元梅一字仲晦松子也登绍兴进士第厯事髙孝光宁四朝凡所奏闻皆诚意正心齐治均平之要累官转运副使焕章阁待制秘阁修撰庆元二年落职罢祠五年致仕筑室武夷山下集生徒讲论其中嘉防初伪学之禁稍弛诏以致仕除华文阁待制卒谥曰文寳庆三年赠太师追封信国公改徽国少依父友刘子羽寓崇安徙建阳尝从李侗罗从彦诸儒游尽得程氏之传所著书皆行于世朝廷以其大学语孟中庸训説立于学官其门人程洵滕璘滕珙谢进等皆徽人也淳祐元年从祀于孔子庙　本朝康中】
　　【特诏升位于十哲之次】程洵【字允夫婺源人父鼎为朱韦齐内弟从学于闽洵世其家学亦从朱子游尝以道问学名其斋朱子易以尊徳性因为之铭与朱子徃复论为学之要及克已之功今载入大全集厯任庐陵録参以伪学去官着有尊徳性斋集十卷】程大昌【字防之休宁人登绍兴中进士尝着十论言当世事献于朝擢太平州教授孝宗时厯国子司业兼权礼部侍郎直学士院凡奏对帝皆称善屡迁权吏部尚书会行中外更迭之制力请郡遂出知泉州迁知建宁府光宗初徙知明州寻奉祀绍熙五年请老以龙图阁学士致仕卒諡文简大昌笃学于古今事靡不考究有禹贡论易原雍録易老通言考古编演繁露北边备对行于世】汪网【字仲举黟县人淳中中铨试累除外任所至有政声厯进真焕章阁知绍兴府主管浙东安抚司公事兼提点刑狱兼权司】
　　【农卿寻直龙图阁理宗立诏为右文殿修撰厯加寳谟阁待制绍定元年召赴行在言臣下先利之心过于狥义为身之计过于谋国宜有以转移之权户部侍郎越数月上章致仕特界二秩守户部侍郎仍赐金带卒纲学有本原多闻博记兵农医卜隂阳律厯诸书靡不研究机神明鋭遇事立决服用不喜奢丽供帐车乗虽敝下更所着有恕斋集左帑志漫存録】罗愿【字端良歙县人博学好古法秦汉为词章高雅精錬朱子特称重之有小集新安志尔雅翼知鄂州有治绩】吕午【字伯可歙县人嘉定进士授乌程主簿调当涂县丞厯改余杭知县以言罢浙东提举章良朋留之幕旋兼沿海制置司事海冦以清差知龙阳县厯拜监察御史郑清之失师丁黼死于成都周葵在淮东坐视不出应援午疏论边国角立当协心释嫌而乃幸灾乐祸无同舟共济之心葵以为午党京湖制司史嵩之亦憾午乃出知泉州初丞相李宗勉深以葵言为疑会来自淮东者言台官皆与葵交书独吕御史无之宗勉始以午为贤语人曰吕伯可独立无党者嵩之内怨所论边事反午移浙东提刑令董复亨论罢后复厯监察御史兼崇政殿説书嵩之雅不欲午在经筵午即治装去诏趣留之午力辞不允由是再留而议论愈不合迁起居郎兼史院官官至中奉大夫卒】祝穆【字和父歙人性温行醇与弟癸同事朱子于云谷着事文类聚方与胜览诸书子洙第宝祐四年进士尝注四书集説附録宰执取其书进呈授太学博士】程元鳯【字申甫徽州人绍定初进士淳祐初以宗学博士轮对极论剥复之机及人主所当法天者理宗览之曰有古遗直风厯迁右曹郎官疏言实学寳政国本人才吏治生民财计兵威八事寻拜监察御史丞相郑清之乆专国柄台官潘凯吴璲合章论列清之不悦改迁之元鳯上疏斥清之罪二人得召还拜右正言权右补关上疏论革心之学谓革士大夫之风俗当革士大夫之心术至于文敝边储人才民心储将帅救灾异莫不尽言寳祐初迁侍御史言法孝宗八事荐名士二十余人屡进叅知政事寻拜右丞相兼枢宻使进封新安郡公丁大全谋夺相位元鳯力辞授观文殿大学士判福州福建安抚使又辞依前职提举洞霄宫度宗即位进少保三年拜少傅右丞相兼枢宻使进封吉国公以言罢卒遗表开帝震悼辍朝特赠少师所着纳斋文集若干卷】吕沆【字叔朝午子也以恩补将仕郎端平初铨试第一贾似道议行公田彗星见沆请罢公田还民似道矫诏废十七界会子行关子沆力言非便似道大怒调将作监簿急令言者论寝屡召不出】汪立信【字诚甫婺源人淳祐进士厯知江宁府劝贾似道尽国中兵沿江分屯置府聨络固守否则输嵗币以缓师期以修守备俱不用咸淳十年似道督师次江上以立信为招讨使募兵援江上诸郡即日上道与似道遇芜湖口曰某去寻一片赵家地死尔至高邮欲控引淮汉为后图寻闻似道师溃乃置酒召賔佐与诀恸哭三日扼吭而死赠少傅子麟在建康不肯以众降走闽死】许月卿【字太空婺源人淳祐间登第时徐元杰力攻史嵩之中毒暴卒月郷率三学诸生伏阙为元杰讼寃理宗嘉其忠又上书斥丁大全贾似道为所忌出佐江西漕宋亡衰绖终身谢枋得尝书于门曰要防今日谢枋得便有当年许月卿】方岳【字巨山祁门人绍定间省试第一成进士累迁至吏部侍郎以史嵩之丁大全之嗾贾似道之劾坎□终身诗主清新工于镂琢着有秋崖小集】程若庸【字逹原休宁人从学双峯饶氏得朱子之咸熙间登进士厯安定临汝武夷书院山长学者师宗之称为勿斋先生着性理字训讲义太极洪范图説】鲍夀孙【字子夀歙人宋末盗起父宗岩避地山谷间为盗所得将杀之夀孙愿代父死宗岩曰吾老矣仅一子奉先祀吾愿自死盗两释之】元胡一桂【字庭芳婺源人生而頴悟好读书尤精于易初饶州徳兴沈贵寳受易于董梦程梦程受朱子之易于黄干而一桂之父方平及从贵寳梦程学尝着易学启防通释一桂之学出于方平得朱子源委之正宋景定中领乡荐试礼部不第退而讲学逺近师之号双湖先生所著书有周易本义附録纂疏本义启防翼朱子诗传附録纂疏十七史纂并行于世】胡炳文【字仲虎婺源人以易名家作易本义通释而于朱子所着四书用力尤深余千饶鲁之学本出于朱子而其为説多与朱抵牾炳文深正其非作四书通凡辞异而理同者合而一之辞同而指异者析而辨之徃徃发其未尽之蕴东南学者因其所自号称云峯先生炳文尝用荐者署明经书院山长再调兰溪州学正】陈栎【字寿翁休宁人生三嵗祖母吴氏口授孝经论语輙成诵长渉猎经史通进士业乡人皆仰之宋亡科举废栎慨然发愤致力于圣人之学涵濡玩索贯穿古今尝谓有功于圣门者莫若朱氏朱氏没未久而诸家之説徃徃乱其本真乃着四书发明书传纂防礼记集义等书于是朱子之説大明于世延祐初诏以科举取士栎不欲就有司强之试举于乡不复赴礼部教授于家数十年性孝友刚正日用之间动中礼法与人交不以势合不以利迁临川吴澄尝称栎有功于朱氏为多凡江东人来受业于澄者尽遣而归栎栎所居堂曰定宇学者因以定宇先生称之】汪泽民【字叔志婺源人少警悟家贫力学延祐中登进士第授承事郎同知岳州路平江州事以母老上书愿夺所授官一二等得近地以便养不允厯迁济寜路兖州知州谳狱明断所至有声时衍圣公袭封爵三品泽民建议谓宜陞其品秩以示褒崇朝廷从之至正中修辽金宋史召泽民赴阙除国子司业与修史书成迁集贤直学士移书告老以礼部尚书致仕后居宣州会长枪军锁南班等来冦城防被执不屈遇害赠资善大夫江浙行中书省左丞追封谯国郡公諡文节】吴讷【字克敏休寕人善骑射至正问蕲黄贼炽讷起义兵官万户从元帅李克鲁同复徽州明兵临郡战败不屈自刭死】方回【字万里歙人初为随州教授上书数贾似道罪有十可斩入元授建徳路总管致仕着读易释疑碧流集桐江集瀛奎律髓名僧诗话宋季杂传诸书】郑玉【字子美歙县人幼敏悟嗜学既长覃思六经尤遂于春秋絶意仕进而勤于教学者门人受业者众相与即其地搆师山书院以处焉至正十四年朝廷除玉翰林待制奉议大夫遣使者徴之至辞疾不起居家日以著书为事所着有周易纂注十七年明兵入徽州守将欲要致之玉曰吾岂事二姓者耶因被拘囚具衣冦北向再拜自缢而死】明汪克寛【字徳一祁门人祖华受业双峯饶鲁得勉斋黄氏之传克寛十嵗时父授以双峯问答之书輙有悟后问业于吴仲迁志益笃元防定中乡试中选会试以答策直见黜弃科举业尽力于经学所着春秋有经传附録纂疏易有程朱传义音考诗有集传音义会通礼有礼补逸纲目有凡例考异四方之执经门下者甚众至正间蕲黄兵至挈家避深山太祖定徽婺克寛始返故乡洪武初聘至京师同修元史书成将授官固辞老疾赐银币给驿还】赵汸【字子常休寕人从九江黄泽游得六经疑义千余条及口授六十四卦大义与学春秋之要后复从临川虞集游复□吴澄之学乃筑东山精舍读书著述其中由是造诣精深诸经无不通贯而尤　于春秋初以闻于黄泽者为春秋师説三卷复广为春秋集传十五卷又着春秋属辞八篇左氏补注十卷太祖既定天下诏修元史徴汸预其事书成辞归学者称东山先生】朱升【字允升休寕人少师陈栎复徃学九江黄泽归读书紫阳祠中举元乡荐为池州学正蕲黄贼起退隐石门末尝一日废学太祖下徽州以邓愈荐召问时务升对曰髙筑墙广积粮缓称王太祖善之遂叅宻议典礼章程悉预裁尽吴元年授侍讲学士知制诰同修国史洪武初进翰林学士定宗庙时享之礼逾年请老归卒升自幼力学至老不倦尤防经学作诸经旁注辞约义精学者称枫林先生子同官礼部侍郎】詹同【字同文初名书婺源人至正中举茂才异等除郴州学正后家黄州仕陈友谅为翰林学士承防兼御史太祖下武昌召为国子博士易名同淹贯羣借讲易春秋最善应教为文才思泉涌太祖善之迁考功郎中直起君注洪武元年与御史文原吉等循行天下访求贤才还屡进吏部尚书六年为学士承防与学士乐韶鳯定释奠先师乐章又上言陛下渡江以来征讨平定之绩礼乐治道之详乞编日厯以传后世帝从之命同与宋濓为总裁官七年致仕后复起承防卒同以文章荅主知应制专对靡弗敏赡而操行特耿介故至老眷注不哀后追赠礼部左侍郎谥文宪子徽有才智勤于治事累官吏部尚书兼左都御史后以太子少保坐蓝玉狱诛死】程国胜【初名元佐休宁人太祖兵下徽州赐今名邓愈署为总管府先锋首破苖军及长鎗军取严州败张士诚兵畧地浙西所至皆防陈友谅入冦国胜与战康郎山其将张定边直犯太祖舟舟适胶浅国胜与诸将驾飞舸奋击水涌舟脱敌兵环绕国胜舟援兵不接力战死之追封安定郡侯谥忠愍】康永韶【字永和祁门人洪武初举于乡入国学选授御史成化初廵按畿辅劾尚书马昂抑市民地四年偕同官胡深等争慈懿太后山陵事彗星见复偕同官疏言大本未立异端太甚进退赏罚未公财赋工役未省赈济无防备御无方凡八事帝优诏答之会京察庶寮去留不当永韶等复劾大臣行私且摘刑部主事余志等十二人罪请并夺职帝不从但命不称者考满日奏黜志等上章自辨且讦永韶等奸利事遂俱下诏狱后得释贬永韶顺昌知县久之有荐其知天文者诏还授钦天监正厯进礼部右侍郎仍掌监事坐厯多讹字落职归】郑居贞【徽州人洪武中举明经授巩昌通判陞礼部郎中文行为时所重厯进河南叅政永乐初坐方党论死初孝儒教授汉军居贞尝作鳯雏行赠之且共以忠义互相砥勉死之日从容赴市无一言及私】程通【字彦亨绩溪人祖平坐事戍延安通以贡入太学上书乞赦还其祖词甚哀切太祖怜而许之后以廷对称防授辽王府纪善从王之藩辽东燕兵起从王浮海归朝上封事数千言陈备御防进左长史燕王即帝位从王徙荆州有言通前封事多指斥者棫至京死于狱中家属戍边】黄彦清【歙人建文时国子博士以名节自励永乐初以左驸马都尉梅殷军中私諡建文帝坐死并逮其从子金兰等系狱殷言彦清实不在军中金兰得释福王时赠彦清光禄少卿】方勉【字懋徳歙县人永乐进士改庶吉士正统初授行在监察御史劾都御史李仪巡五军教场覈奏镇逺侯顾与祖弹工部尚书吴中所举非人出按江浙囘力言浙江急务莫切于防倭而防海都指挥张翥年老且贪不堪备御陞湖广佥事厯右叅议天顺初致仕】庄观【字居正歙县人永乐间举于乡分教浙之义乌满考优等陞辰溪教谕擢国子学正造士有方正统初以大司马王骥荐擢陕西提学佥事秩满陞副使仍董学校景防初奉表赴京乞归】吴宁【字永清歙县人宣徳中进士授行在兵部武库司主事厯陞本部右侍郎同于谦尽心戎务以劳瘁成疾陈情乞归优诏许之】杨宁【字彦谧歙人宣徳进士授刑部主事机警多才能蔚有时誉正统四年与都督吴亮征麓川贼欵军门约降宁曰兵未加而先降诱我也宜严兵待之不聼令督运金齿贼果大至诸将获罪宁擢郎中复从王骥至腾冲破贼巢督战有功师还超拜刑部右侍郎遭母忧夺情九年代侯叅赞云南军务边方定居景防初召升礼部尚书其冬以足疾调南刑部英宗初命致仕】程思温【婺源人正统进士授中书舍人进礼部员外郎以清慎着闻己巳扈英宗北征死于土木之难景泰癸酉追赠光禄少郳録一子太学】程信【字彦实休宁人正统进士授吏科给事中景帝嗣位数直言天顺初録景泰中进言者信时入贺擢太仆卿寻改左佥都御史廵抚辽东后以事谪降南京太仆少卿五年召为刑部右侍郎母忧归成化初起复兵部左侍郎四川羣蛮数叛议发大军讨之进尚书提督军务所向克防録功进兼大理寺卿改南京兵部叅赞机务卒谥襄毅信有才力识大体征南蛮时许便宜从事迄班师未尝擅赏戮一人】许仕逹【字廷佐歙人正统进士擢御史景防初上疏言灾沴数见请修省帝深纳之未几复请经筵之余日延儒臣讲论经史帝亦优诏褒答旋巡按福建劾镇守中官廖秀镇守侍郎薛希琏执漳州知府马嗣宗送京师迁福建左叅政天顺中厯山东贵州左右布政使】汪进【字希顔婺源人天顺进士官刑曹郎执法不阿治狱多所平反陞山西佥事厯陕西左布政司卒进性峭直不畏权势事亲以孝闻抚孤侄曲尽恩意官三十余年家无余赀】程敏政【信子字克勤十嵗侍父官四川巡抚罗绮以神童荐英宗召试悦之诏读书翰林院成化初进士及第厯左谕徳直讲东宫学问该博为一时冠孝宗嗣位擢少詹直经筵敏政名臣子才高负文学常俯视侪偶颇为人所疾宏治初御史王嵩等以雨灾劾敏政因勒致仕五年起官厯进礼部右侍郎后赠礼部尚书着有新安文献明文衡】汪奎【字文灿婺源人成化初进士为秀水知县擢御史以星变偕同官疏陈十事言甚切直居数月出为防州通判宏治中屡迁右副都御史廵抚贵州致仕从子舜民中进士累官南京右副都御史好学砥行矫矫持风节大负时望】胡富【字永年绩溪人成化进士授南京大理评事宏治初厯福建佥事以忧去起补山东迁广东副使制驭猺人平儋州黎乱厯陜西布政使正徳初入为奉天府尹累迁南京户部右侍郎刘瑾勒富致仕瑾败起故官拜本部尚书南都仓储仅支一年富在部三载有六年积上十余事率权贵所不便格不行遂引年归卒谥康惠】洪逺【字克毅歙县人成化进士厯授南京监察御史数言事不避权贵陞浙江佥事厯巡五道所至以锄豪强抚孤防为先务正徳中调湖广制使会赈饥择官分理独委远以全楚之半迁右副都御史巡抚云南改南京大理寺卿晋都御史谕诸言事者务存大体切时勿以诋讦为事转南京工部尚书即疏乞休会江西宸濠反调兵械备御力疾视事以劳防卒逺守官四十余年勤慎如一日当刘瑾用事驰驱逺方无所附丽疾革子健问以家事不答但曰尔軰以忠孝立身足矣遂卒】戴铣【字寳之婺源人宏治进士改庶吉士授兵科给事中数有建白乆之以便养调南京户科武宗嗣位偕同官请勅六科检详宏治间诸大政备録进览凡裁决机务悉以为准报闻又言四方嵗办多非土产劳费滋甚宜蠲其所无既又与给事中李光翰等奏留刘徤谢迁且劾中官高鳯遂逮系诏狱廷杖除名世宗立铣已卒赠光禄少卿】潘珍【字玉卿婺源人宏治进士正徳中厯官山东佥事分巡兖州刘七等掠曲阜奏徙县治而城之迁福建副使湖广左布政嘉靖间廵抚辽东累迁兵部左侍郎諌讨安南帝责珍挠成命禠职归寻以恩诏复官致仕珍彦直有行谊中外十余荐皆报寝】潘旦【字希周珍族子宏治进士知福建漳邵二府三迁浙江左布政嘉靖间廵抚郧阳累迁刑部侍郎后以兵部左侍郎提督两广军务诏起复于伯温讨安南旦行过其里语曰安南非门庭冦公冝以终丧辞徃来之间少缓期俟其闻命求欵因抚之可百全也旦抵广适安南使至驰疏乞容观变待彼国自定章下礼兵二部族父珍适得罪黜且议不用会伯温入都见旦疏不悦言总督重任宜择知兵者遂改旦南京兵部以张经代之未行引疾乞休帝怒勒致仕将迁吏白例支库金万道里费旦笑曰吾以不妄取为例卒赠工部尚书】谢复【字一阳祁门人幼聪敏长授春秋即了大义已叹曰学以谋道滞心文义以干禄吾弗为也于是潜心经史以古人自期闻吴与弼讲道小坡徃从之凡有得于讲授者必心体力行三阅寒暑勿少懈既归益修躬行日率其弟嘉侍亲侧馔其必躬治坐立不敢南面退与其妻叶氏相敬如賔与弟嘉敦友爱亲殁不御酒肉冦婚丧祭悉遵古礼为乡人倡平居寡言笑接人和易晚居西山之麓学者称其为西山先生】谢用【字希中祁门人生母马氏方姙用父永贞客外嫡母妬而嫁之用既冠始知所生母又改适不知所在遂遍访寻宏治十五年果得之归告父迎生母还居别室孝养二母曲尽其诚嫡母感悔令迎生母同居讫无间言邻人失火至用舍风反火息时以为孝感】唐臯【字守之歙人正徳中进士第一授修撰与修武宗实録进侍讲学士未几卒于官臯老于场厓暮年始登上第每为文下笔立就或求窜易字句伸笔直书不袭一字人咸服其才所着有心庵文集史鉴会编韵府増定诸书】汪元锡【字天啓婺源人正徳进士厯都给事中时车驾数出幸屡疏切谏帝将亲征宸濠元锡复谏阻宸濠就执复偕同官累伸前请封章数十上多与近幸争执世宗即位迁太仆寺卿李福逹狱起忤张璁下狱夺职后起官终户部侍郎】潘鉴【字希古婺源人正徳进士授南京大理评事厯官都察院右副都御史廵抚四川改工部右侍郎督采木事竣奏言湖广川贵诸府民疲于采办请量议蠲复从之起抚两广以疾卒谥襄毅鉴性坦易不为危言激论而耿介卓立不可干以私治官如家恭勤洁白之操始终一致】胡松【字茂卿缋溪人正徳进士授嘉兴推官首劾臧贤钱宁为宸濠党及萧敬陆完内外为奸俱不报又论东厰冝赐裁革又疏荐谢迁韩文彭泽林俊罗玘等忤时罢归嘉靖初起复故官厯右副都御史治河漕疏言一淮不能受黄河之水必先治北岸乃为长策晋工部尚书伊王欲拓府第严嵩受赂许之松持祖制不许仇鸾欲召众至京师给武库仗松言边兵不内驻武库仗不外移鸾议遂格寻告归卒赐祭】潘潢【字荐叔婺源人父铎务学循礼动法古人潢得家学举嘉靖进士疏请行郊礼授乐清令徴入礼部进大学衍义劝经筵御讲改吏部前后累数十章皆切至署选事冡宰嘱以私潢执不从累迁至户部尚书正色立朝以议条例不合即上疏自劾徙南工部再转兵部留守南都上印绶归潢貌不逾中人而守道守官万夫莫抗居常恂恂言不出口至矢谟慷慨必尽所懐】汪文辉【字徳充婺源人嘉靖进士授工部主事隆庆中改御史时高拱权势烜赫其门生韩楫等并居言路专务击文辉亦拱门生心独非之疏陈四事拱恶其刺已出为宁夏佥事御史孙丕扬忤拱为希防者所劾方行勘文辉抗言曰毛举细故齮龁正人以快当路之私我固不肯为诸君亦不可也于是缓其事未几劾者先得罪去丕扬竟获免神宗初拱罢政召为尚宝卿寻告归】殷正茂【字养实歙人嘉靖进士由行人选兵科给事中厯迁江西按察使隆庆三年擢右佥都御史巡抚广西讨平古田獞韦银豹等进兵部侍郎提督两广时羣盗窃发所在骚然正茂经畧巡守以次尽平累功加兵部尚书万厯三年召为南户部寻改北请告家居后起掌南刑部二载乞归】汪一巾【字正叔歙人嘉靖进士由开封推官屡迁江西副使四十年邻境贼人冦薄防和当路以讨贼属之先是防和廵检刘芳力战死一中至率诸将吏祭曰尔职抱闗犹死疆事吾待罪方面不臧贼何以生为遂誓师列阵鼓之俘五人斩首以狥旦日贼至军溃一中跃马当贼锋力不支与指挥王应鹏千户唐鼎皆死之赠光禄卿諡忠愍】洪垣【字峻之婺源人嘉靖进士从学于湛若水累官御史前后章奏疏十上劾御史曹郎以下得罪者数十人出按广东寻改温州知府嵗饥有闭籴者饥民杀之垣坐落职归与同里方瓘徃从若水之广东若水为建二妙楼居之】方瓘【字时素婺源人厌科举学絶意仕进从湛若水游尝自广东还同行友瘴死舟中例不载尸瓘秘不以告与同寝数日至韶州始发之】汪垍【字仲宏休宁人嘉靖进士授户部主事督饷昌平时调京军十万御角隘口垍飞刍挽粟一夕而备与修会典陞福建兵备佥事分部福宁击贼有功防闻赐金币擢贵州叅议寻忤太宰李黙罢归三十余年足迹不入城市孙泗论渐磐俱进士】胡宗宪【字汝贞绩溪人嘉靖进士厯知益都余姚二县擢御史廵按宣大三十三年按浙江时歙人汪直防五岛煽诸倭入冦而徐海陈东麻叶等巢柘林乍浦川沙洼日扰郡邑擢宗宪右佥都御史巡抚浙江寻以为兵部右侍郎总督宗宪用间谕徐海缚献麻叶陈东而激东党攻海海投水死又令客蒋洲因汪直养子滶诱致汪直累以平贼功加右都御史太子大保卒谥襄懋】汪道昆【字伯玉歙人嘉靖进士与王世贞同年世贞尝称其文简而有法道昆由是名大起晚年官兵部左侍郎世贞亦尝贰兵部天下称两司马】王寅【字仲房歙人少年俶傥为诸生弃去不顾闻少林僧扁□习兵仗甚精之少林受其术归而尽破其产辞家逺游海上用兵客胡宗宪幕多所匡正不能尽用竟以败寅西入陕邻省贼起寅驰告有司属郡从事县簿部民兵徃贼且近按兵不行寅入军中让之兵乃乗连岭贼果引去淛兵追及之殱焉晚自号十岳山人】方宏静【字定之歙人嘉靖进士厯东平知州江西副使以治行闻万厯初累擢南京户部右侍郎督粮储嵗饥宏静月出仓粟给军使无籴民间米价为平宏静沉厚笃实居官介然有守卒赠工部尚书】程箕【字斗南绩溪人以嵗贡授福安教谕嘉靖间倭冦防城或谓君非守土宜避去箕曰义有死耳何避为遂遇害弟子从死者二十二人监司上其状褒恤之】谢广【字志浩祁门人父忠出游不反广年十六读頴考叔事感而泣出徃寻父厯十余年神枯发秃竟不得归侍母结楼望父绘像事之母亡具父衣冠招魂窆焉】程振【字玉夫歙人生有至性幼丧母号泣甚悲事父暨继母黄氏尽诚敬尝有事于浙得父报病剧即兼程归行且祷愿减巳年以増父夀父病益剧医者弗药旦夕不离寝所疾果愈后十余年父复病振躬汤药旦夕不离寝所者三年及居丧庭有红金钱花忽变白如玉人咸以为孝诚所感云】王应祯【祁门人好任侠善骑射嘉靖中为新安卫指挥佥事流贼千余突犯婺源甚急应祯从府同知张子瑫徃救蓐食提戈直冲贼营贼众披靡乃率众围之应祯殊死战以无援死于阵事闻诏防其子时武举王钦被执贼欲降之不屈极口骂贼支觧死】许国【字维祯歙人嘉靖进士改庶吉士授检讨万厯中厯吏部侍郎掌詹事府以礼部尚书兼东阁大学士入叅机务后以云南功进太子太傅廷臣请册立有防二十年春举行十九年秋工部郎张有徳以仪仗请夺俸国与王家屏虑事中变引前防力请帝不悦国遂引去疏五上乃许归国在阁九年亷慎自守屡遭言官攻击不能被以污名卒赠太保諡文穆】余懋学【字行之婺源人隆庆进士厯擢南京户科给事中万厯初张居正当国懋学屡忤居正传防切责斥为民居正死起故官寻擢南京尚宝卿御史李植江东之等以言事忤执政同官蔡系周孙希贤希执政防纷然攻讦懋学上臣工十蠧疏救之累迁南京户部右侍郎总理粮储疏白程任卿江时之寃二人遂得释后以拾遗论罢卒追谥恭穆】江东之【字长信歙人万厯进士由行人擢御史首发冯保徐爵奸受知于帝佥都御史王宗戴承张居正指与子应昌共防刘台东之数劾之宗戴与应昌俱得罪东之出视畿辅屯政奏驸马都尉詹拱宸豪夺民田寘于理累迁右佥都御史廵抚贵州京寮被劾免官归卒东之官行人时刑部郎中邦儒阖门病疫死遗孤一嵗人莫敢过其门东之经纪其丧擕其孤归乳之舒氏卒有后】汪应蛟【字潜夫婺源人万厯进士授南京兵部主事累擢右佥都御史巡抚天津大兴田利及移保定条画垦田事宜帝亦报许后卒不能行召为工部右侍郎未上予告去已进兵部左侍郎以养亲不出光宗立起南京户部尚书天启初改北部东西方用兵骤加赋数百万应蛟因列上爱养十八事帝嘉纳焉应蛟为人亮直有守视国如家谨出纳杜虚耗国计頼之寻乞骸骨诏加太子少保驰传归陛辞疏陈圣学引宋儒语以宦官宫妾为戒卒于家】潘士藻【字去华婺源人万厯进士厯官御史巡视北城慈宁宫近侍侯进忠牛承忠私出禁城狎妇女罗者执之为所殴诉于士藻移牒司礼监治之帝恚曰东厰何事乃自外庭发杖两阉毙其一时张鲸方掌东厰会火灾修省士藻直言鲸乃激帝怒谪广东布政司照磨科道交章论救　不聼歴迁尚寳卿卒于官】洪文衡【字平仲歙人万厯进士授户部主事帝封皇长子为王偕同官贾岩合疏争寻改礼部与郎中何乔逺善乔逺坐诖误被谪文衡已迁考功主事竟引疾归起南京工部厯郎中力按旧章杜中官横索节冗费为多进光禄少卿改太常中外竞请起癈帝率报寝乆之乃特起顾宪成宪成已辞疾忌者犹惮其进用御史徐兆魁首疏力攻之文衡虑帝惑兆魁言抗章申雪寻进大理少卿以忧去泰昌元年起太常卿卒赠工部右侍郎】舒荣都【字曰俞黟人万厯进士为御史侃直敢言尝上疏论边情辨门户言皆刘切魏忠贤窃国柄荣都疏劾之及杨左退害荣都饮鸩死崇祯初赠太常少卿】吴宗尧【字仁叔歙人万厯进士授益都知县性强项中官陈増以开矿至守令多屈节如属吏宗尧独具賔主礼其爪牙程守训宗尧邑子也宗尧恶其奸不与通后尽发増不法事列状奏闻请以一身易万人命帝得琉意勲持不下会给事中包见防郝敬相继请治増罪帝乃不悦责宗尧狂逞要名已而削宗尧籍増遂劾宗尧阻挠矿务遣使逮治民大哗欲杀増宗尧行民哭声震地既至下诏狱拷讯繋经年释为民卒天啓时赠光禄少卿赐祭録一子】毕懋良【字师臯歙人由进士授万载知县擢南京吏部主事厯福建左布政以善绩称厯顺天府尹擢户部右侍郎督仓场以不附魏宗贤为御史张讷所论落职闲住兄弟相继去□士论以为荣崇祯时起工部右侍郎寻致仕】毕懋康【字孟侯万厯进士以中书舍人简授御史视盐长芦天啓中累官右佥都御史抚治郧阳魏忠贤以其为赵南星所引欲去之御史王际逵劾其附丽雅党遂削籍崇祯初起南京通政使厯南京户部右侍郎督粮储旋引疾归懋廪雅负器局敭厯中外与族兄懋良并有清誉称二毕】鲍应鳌【歙人万厯进士厯礼部郎中皇太子生母王氏薨诏丧礼视世庙沈贵妃应鳌以沈妃礼简考穆宗生母孝恪太后故事上之应鳌端亮有学识议事恃正不阿羣小忌之谢病归】汪泗论【字自鲁休宁人万厯进士授漳浦令调福清以慈明为治徴授山东道御史建言请杜内批又请召还杨涟李若珪廵按江西敦重持大体厯掌河南京畿道陞太仆寺少卿尝识黄道周于童子试按江西首防章世纯陈际防人皆服其精鍳】余懋衡【字持国婺源人万厯进士除永新知县征授御史廵按陕西税监梁永尝辇私物于畿辅役人马甚众懋衡奏于朝其爪牙乐纲俾膳夫毒懋衡再中毒不死收拷膳夫获纲所予贿及余□遂上防极论永罪不省天启初累官兵部右侍郎三年八月廷推南京吏部尚书以懋衡副李三才帝用懋衡懋衡以资后三才力辞引疾归明年再授前职珰势方张坚卧不起奸党张讷丑诋讲学诸臣懋衡遂削夺崇祯初复】江秉谦【字兆豫歙人万厯进士知鄞县以亷能徴授御史入台侃侃言事劾尚书李汝华尸素宜亟罢力颂熊廷弼保守危疆功与给事中郭巩不合兵部尚书张鹤鸣右王化贞掣肘廷弼化贞既败秉谦具疏攻鹤鸣乞寘于法坐夺俸半嵗仍再疏数其罪复与给事中惠世扬周朝瑞等劾沈防并诋中官刘朝及乳媪客氏内外胥怨遂出秉谦于外家居四年闻忠贤益专擅忧愤卒】方国儒【字道醇歙县人四嵗失父奉母以孝闻天啓初举于朝崇祯间授寳康知县邑小素无备贼至城防国儒冠服坐堂上被执大骂身中七刃死】康正諌【祁门人起家举人天啓中和州学正流贼犯和州正諌偕妻汪氏子妇章氏赴水死】程嘉燧【字孟阳休宁人少不羁弃举子业学击剑不就乃折莭读书精音律工书尽而诗尤工世推为松□诗老侨居嘉定归老于歙有集】吴兆【字非熊休宁人与程嘉燧齐名称新安二布衣着有金陵广陵姑苏豫章诸槀】汪伟【字叔度休宁人崇祯初进士慈谿知县政绩入翰林伟擢检讨充东宫讲官十六年贼防承天荆襄伟以留都根本可卢上江防绸缪疏帝嘉纳之为特设九江总督前后所言皆切时务及贼犯都城守兵乏饷不得食伟出赀市饼饵以餽已而城防伟语继室耿氏善抚幼子耿曰吾独不能从公死乎因以幼子托其弟投缳死伟欣然曰是诚吾志爰书壁曰翰林院检讨东宫日讲官汪伟同继室耿氏死节贻子观书勉以忠孝乃自经　本朝乾隆四十一年赐谥文毅】金声【字正希休宁人好学文名倾一时崇祯元年进士授庶吉士明年　大清兵逼都城声慷慨乞面陈急务帝召对平台嘉纳之改御史屡疏言国家事不用遂乞归八年起山东佥事两疏力辞乡郡多盗声团练义勇为捍御十六年冬廷臣交荐即命召用促入都陛见未赴京师防福王擢声左佥都御史坚不起南京城破列郡望风迎降声纠集义勇保绩溪黄山分兵扼六岭唐王遥授声右都御史兼兵部右侍郎总督诸道军防旌徳宁国诸县九月　王师破之声被执不屈死乾隆四十一年】
　　【赐諡忠烈其门下士江天一歙人同时殉节　本朝乾隆四十一年赐諡节愍】方士亮【歙人崇祯进士由推官入为给事中举劾无所避中枢陈新甲主欵之罪自士亮发之待命数日髪为之白其论中官出镇之语尤切至周延儒出督师令赞军务延儒获谴并下狱后释归】吴可箕【字豹文歙人国子生明末城破题诗衣矜缢死于鸡鸣山闗忠义祠】马嘉【字六礼祁门人崇祯举人十七年闻都城防整衣赋诗北面再拜投环而死】
　　本朝张光祁【字云仲歙人顺治丁亥进士知邓州邓当兵乱之余光祁招徕劝垦渐复其故会湖南用兵光祁督理战舰区画有方有盗垒于下庄光祁单车谕之皆感泣就抚擢礼部员外以河决不忍去治河七昼夜卒于邓邓人祠之】吴正治【休宁人汉阳籍顺治己丑进士由侍讲出补江西参政升陕西按察使所至以清亷执法着内擢工部侍郎晋礼部尚书拜武英殿大学士守成法持大体以病致仕】汪宗洙【字鲁源婺源人顺治初以嵗贡知内邱县县境诸山为盗薮时出扰冺流亡者众宗洙多方捍御抚辑民渐来归府推官闭囚至其繋狱仅二人叹其不烦有古循吏风卒于官贫至无以为殓县民皆感悼】赵吉士【字天羽休宁人顺治初以举人知交城县自明季剧盗啸聚深山吏不敢诘吉士因劝农阅荒率数骑入山宿土窰访其山川险易一日与同官饮却月湖张乐贼闻不为备夜半忽敛兵疾行由间道捣贼巢擒百人抚定山民一千四百余户叙功陞户部主事厯给事中所着有平交山冦本末及诗集寄园寄所寄】郑之文【休宁人顺治己丑武进士官台州游击屡立战功丙申马信反率羣贼攻城之文单骑冲战却之丁酉海冦大至之文坚守阅月食援俱絶贼斩门入百计诱降之文大骂遂遇害阖门俱尽节死】汪化鳌【新安卫人顺治中以贡厯汉中府同知值吴三桂反殉节事闻　恩防子应起】周士选【字万中绩溪人顺治中以贡授陆川知县时冦盗啸聚士选单骑入贼垒开诚抚谕俱降复垦田土招流亡境内以宁】胡公着【字希吕绩溪人顺治戊辰进士知灵寿县有武举为盗魁者前令不敢诘公着亷知之延与之饮宻令捕后于席上擒之次日羣盗来刼被杀】吴雯清【字方涟休宁人顺治壬辰进士授浔州府推官峒贼逼城雯清固守有功郡有数大狱久不决雯清立为剖断擢监察御史】江起龙【歙人顺治中任广东水师叅将驻白鸽寨通明港修理营署焕然一新迁副将移营海安口出海捕盗风发舟覆殒焉屡着灵异雍正九年　封为英佑骁骑将军之神】吴绮【字菌次歙人顺治中以防贡授中书厯官湖州知府工诗词尤擅长徐庾体海内珍之所着有亭臯集林蕙堂文集】黄元治【字体仁黟县人康中副贡生厯官云南澂江知府开濬水道雪理寃狱修城池兴学校在滇三载囊槖萧然民间称为青莱太守卒祀澂江名宦及乡贤祠】汪由敦【字师茗休宁人雍正元年以诸生充明史馆纂修聨防甲辰进士授编修歴官吏兵刑工部尚书军机大臣兼直　南书房尝奉】
　　【勅更定乐章祭器卤簿舆卫朝会仪制在司农日永定河决固安奉命相度疏濬任司冦十年谳狱详细遘疫特命太医宿第中动静以闻及卒】
　　【上亲临奠赠太子太师入贤良祠谥文端有诗文集各五十卷兼工书法为学者楷模】流寓唐张志和【字子同金华人肃宗时待诏翰林归隠自号烟波钓徒浮家泛宅徃来苕霅间后寓居祁门县十都以终老子孙世居其地名张村】吴木【湖州进士髙宗时上书论宰执送徽州编管】王自中【平阳人乾道四年议遣归正人自中伏丽正门争论且言今内空无贤外空无兵当搜罗豪俊广募忠力以图中原坐斥徽州】马廷鸾【字翔仲饶州人赘婺源夹路张氏遂居焉官至观文殿大学士】
　　列女唐章氏二女【歙县人母程氏与二女登山采药母为虎攫二女号泣搏虎虎遂弃去母得免】宋程氏女【歙县人年午七值方防冦歙遇贼贼胁以刃女且唾且骂贼刃乱下溃其尸而去】汪福妻王氏【歙县人方腊冦歙自经媳吴氏为殓毕亦缢死朝旌防烈】元程赵妻郑氏【歙县人至正十五年官军袭贼而贼民民惊窜氏与程旺妻吕氏同行卒欲牵吕氏去郑氏匍匐救拒卒怒杀之吕氏曰汝为官军不杀贼而掠我我宁死岂从汝乎卒又杀之】罗宣明妻蒋氏【歙县人蕲黄冦至氏为贼执坠崖而死】汪琰妻潘氏【婺源人早寡誓不他适以其夫从兄之子元圭为后鞠之不啻己出元圭之孙燕山妻李氏惟徳妻俞氏俱早寡守节辛勤不坠家业人称汪氏三节】许徳仁妻余氏【绩溪人徳仁死守节抚孤里人高姓者求婚不从而怒中以他事余诉不得白乃诣闗自陈下法司扺高罪】吴大振妻汪氏【绩溪人未归而大振亡絶粒死】冯永保妻王氏【绩溪人永堡疾刲股和粥以进且祈身代永堡卒誓死守节年八十余卒】明洪氏【歙县人夫死预治茔誓必同穴姑怜其少无子欲嫁之不聼乃隂纳富人聘至期廹之氏曰当与夫别乃造夫墓恸哭而归拜姑告辞入室闭户自经死】吴氏【歙县人年二十五夫殁抚幼孤殡四世以下诸丧后以寿卒】刘昌妾【名春香歙县人昌死昌父欲嫁之春香不从自缢】程氏【婺源人已嫁归宁里有强暴欲私其母氏大骂强暴怒殴杀之复胁其母令勿泄时郡事前夜有闻悲号如怨诉者守孙遇疑之未几御史按部访知其事令遇鞫治强暴伏法乃为文以祭之】张氏【婺源人年十六而嫁未几夫亡或欲娶之乃啮指书衣自到死】江棠妻汪氏【源人正徳间饶冦剽掠氏为贼所执跃入水中死幼女甫十嵗见母死亦赴水死】叶天彛妻汪氏【婺源人许聘未归而天彛死氏闻讣即易服诣夫家守节终其身嘉靖中旌】胡亨华妻方氏【婺源人嫁未几而夫卒去容餙孝事其姑及姑卒告夫墓曰吾事毕矣遂自缢死】孙希贤妻程氏【休宁人年二十一而寡砺志抚孤卒年六十二希贤侄英徳妻汪氏年二十余夫殁无子亦守节终身人称防节】汪道夫妻程氏【休宁人生二子夫死未几二子继卒独奉舅姑其父逼使改适遂自缢死】刘师基妻金氏【休宁人从夫客武昌崇祯末流冦至欲犯之骂贼而死】赵某妻戴氏【休宁戴梦贤女嫁歙县赵克生次子克生任福建总兵明末海冦难作克生次子遇害氏闻信自缢时年十七留于闽闽人立祠祀之氏祖戴传芳早卒祖母汪氏年二十余守节事继姑至孝邑称节孝母戴氏之节烈盖有所自出焉】
　　本朝王之璘妻程氏【休宁人早寡守节顺治戊子冦刼氏欲干之氏骂不絶口贼怒支解之乡人立祠以祀姑游氏同遇害頼程翼蔽受伤轻得苏母吴氏亦遇盗不屈死时同县朱可旺妻汪氏夺贼刃自刎未殊流血徧体赴水死朱文昭妻黄氏义不污贼赴水死朱煟妻程氏恐见辱自缢邵元佐妻黄氏方懐袵五月惧辱坠楼死吴尔城妻黄氏为兵所掠夺刄自刎死程士信妻黄氏不辱被杀程尧徴妻吴氏被掠挟之马上过石桥跃入水死朱正炀妻汪氏被掠过古楼桥入水死汪国瑛妻程氏坠楼死程鉁妻毕氏程镒妻吴氏土贼焚刼妯娌同赴火死婺源曹自强妻俞氏贼杀其夫将掠氏去氏抱夫尸哭且骂遂见杀施时克妻胡氏程廷域妻吴氏俱不辱贼死汪大有妾冯氏与媳吕氏坐卧一小楼乱兵至俱自缢死汪宜镇妻俞氏为盗所逼投水死王光范妻程氏海冦至夫战殁投火死洪邦产妻朱氏自刎死黄声谐妻王氏避冦扶姑至渡口水涨桥危不受男子救溺水死汪见超妻江氏汪时抡妻氏汪甲得妻程氏汪元栻妻吴氏汪端母方氏汪抒母胡氏游锡复妻江氏余留卿妻洪氏俱被闽冦掠不辱死祁门叶永蓁妻汪氏马攻妻谢氏胡允甲妻谢氏与母及妺王文妻谢氏马廕元妻廖氏王琦器妻徐氏汪景星妻马氏及妺俱为贼所逼不辱死张健妻汪氏逢叛弁乱自经死吴守尚妻胡氏骂贼死胡士晳妻倪氏值邻冦至抽刀斫贼被支解死黟县朱可贺妻胡氏为乱兵所逼赴水死史志全妻韩氏浮梁贼至投池死】汪裔越妻程氏【休宁人适汪期年而寡翁与父母怜其少欲强嫁之氏与父母同舟归夜半推篷赴水死三日得尸面如生同县洪咸庆妻金氏郑国镜妻汪氏黄肇基妻戴氏赵镛妻王氏吴杰妻程氏邵其星妻胡氏程玉柱妻汪氏程天受妻汪氏余时逹妻孙氏金重炤妻汪氏程文璧妻江氏汪士任妻程氏汪大经妻吴氏潘士敏妻汪氏范士端妻戴氏程树徳妻徐氏杨祖年妻金氏程朝生妻范氏汪允英妻夏氏朱岐正妻刘氏吴可寛妻戴氏程继栋妻汪氏孙徳説妻程氏汪文逑妻查氏王大琯妻韩氏王承芳妻吴氏杨时顺妻金氏方良星妻戴氏杨可遐妻汪氏吴鹤年妻汪氏汪玧昌妻黄氏金天麒妻吴氏江汝舟妻黄氏吴琯妻戴氏吴道琦妻戴氏吴逢年妻陈氏汪垣年妻俞氏戴光祀妻黄氏程景夫妻黄氏方格妻范氏歙县胡茂枝妻鲍氏黄百寿妻鲍氏罗维祺妻叶氏项长眉妻程氏谢永縁妻蒋氏沈社松妻江氏朱徳妻程氏与侄重庆妻程氏项啓进妻张氏鲍铨妻郑氏汪谦吉妻吴氏汪祥麟妻洪氏吴继初妻许氏方恂妻郑氏黄起先妻许氏吴瑞玉妻姚氏吴世进妻叶氏潘廷諌妻罗氏洪枚效妻程氏程某妻吴氏吴星生妻程氏郑廷森妻凃氏婺源县吴文光妻张氏詹兆裕妻管氏江元梅妻汪氏祁门县吴鸣妻朱氏马溥妻蒋氏鲍文□妻叶氏绩溪县某妻汪有章女程祚盛妻胡氏俱夫亡自尽以殉】程氏三世节【婺源人程邦化妻王氏年二十四寡抚孤大防以守大防早卒媳潘氏与姑同抚孤应枝应枝亦早卒孙媳许氏三世同守节又休宁张邦基妻胡氏与长媳汪氏次媳韩氏一门三节同县夏积满妻余氏与媳汪氏孙之臣妻程氏与媳方氏朱朝圣妻程氏弟朝纪妻胡氏戴士瑨妻程氏与媳程氏吴光寅妻程氏与媳程氏朱元贡妻黄氏弟元振妻黄氏黄姚任妻汪氏与媳李氏歙县佘廷充妻黄氏与孙媳方氏吴嘉年妻鲍氏与媳汪氏江九臯妻程氏与侄媳汪氏方杰妻程氏与孙媳冯氏江明妻郑氏与媳宋氏婺源县余鸣盛妻方氏与孙媳汪氏汪崇孝妻潘氏与媳郑氏汪见初妻侯氏与次媳程氏吴闗意妻程氏与媳程氏施如董妻戴氏弟如苏妻余氏江可容妻汪氏弟可元妻吴氏戴良进妻祝氏与长媳余氏叶正革妻程氏与次媳程氏祁门县胡世禄妻黄氏苐世福妻汪氏黟县汪应觉妻江氏弟天眷妻程氏俱一门防节又休宁李自斐妻谢氏弟自顺妻汪氏夫客宁海母病笃二妇各刲股以进母病愈称一门防孝】吴氏姊妺防节【歙县人胡光善光裕妻俱吴氏以姊妹为妯娌光善妻年十九光裕妻年二十一相继守节五十余年又休宁吴道聪妻戴氏年二十一服阕自经死其姊适某亦青年殉节有双节传祁门汪景星妻马氏顺治五年被冦逼不辱入井死妺适胡某盗入其室不辱堕楼死】吴沛妻黄氏【歙县人沛亡不食死同县毕禴妻胡氏亦以死殉夫黄一锦妻程氏萧邦永妻胡氏顺治年　旌张法孔妻陈氏汪知元妻王氏凌嘉恪妻吴氏洪之楷妻徐氏姚灿妻程氏姚守邦妻汪氏王则荣妻叶氏何大国妻闵氏汪鸣玉妻陈氏吴一赞妻郑氏方防臻妻吴氏程宗孟妻吴氏江以鳌妻鲍氏王正宸妻程氏康年　旌方骏业妻吴氏吴宣来妻朱氏雍正年　旌江之灏妻洪氏江衍庆妾钱氏唐祚继妻程氏荘昌家妻黄氏许学清妻张氏许名家妾徐氏许效耋妻叶氏何鼎妻郑氏江纯妻纪氏方起元妻仇氏郑献妻唐氏姚宗鼎妻徐氏程锡连妻方氏毕天象妻寗氏汪庶妻殷氏江学伋妻汪氏程湘妻路氏吴廷琦妻胡氏黄炖继妻江氏洪尧昭继妻方氏洪钟麟妻方氏郑学曾妻曹氏汪震旭妻程氏方允辉妻洪氏汪煓妻程氏郑萱妻金氏孙之妾郑氏方起菼妻洪氏王得明妻方氏汪有年妻吴氏汪启原妻叶氏洪于祚妻潘氏程兆箓妻汪氏何之泽妻胡氏江徳妻程氏胡明恕妻方氏吴士伦妻程氏吴一初继妻方氏曹増妻张氏洪寿长妻程氏郑上逹妻凌氏毕应周妻江氏徐懋赏妾赵氏郑良徴妻鲍氏江之铤妻陈氏许成金妻刘氏鲍吉清继妻胡氏章大锳妻程氏汪有佐妻程氏汪元旦妻吴氏汪圣绪妻姚氏程玉音妻吴氏江善荣妻孙氏汪枚妻吴氏许谦和妻黄氏徐恒典妻洪氏汪京堂妻吴氏洪元冲妻胡氏郑启槐妻汪氏黄兆熈妻汪氏许秉和妻罗氏江宜振妻毕氏徐及建妻凌氏胡嘉宁妻江氏汪立文妻胡氏方炘润妻周氏汪尚行妻黄氏方璧先妻吴氏许懋明妻刘氏许正琅妻周氏项嘉珂妻吴氏洪秉成妻陈氏吴钟缙妻方氏胡允钖妻王氏洪兰妻吴氏庄启泽妻王氏许尚妻殷氏方正聘妻汪氏江思敬妻汪氏江承琦妻许氏罗鼎文妻蒋氏罗敬文妻许氏罗秉智妻汪氏罗以燧妻谢氏罗尚年妻汪氏江广渊妻汪氏许其瑶妻程氏江宗灏妻汪氏吴蟾昆妻李氏佘开瑞妻谢氏江天吉妻潘氏叶支茂妻程氏程敏言妻汪氏许人龙妾范氏洪宪韶妻吴氏江醇和妻张氏胡允鋐妻汪氏郑文英继妻吴氏程兰生妻江氏程元豫妻仇氏汪荣妻程氏方士亮妻洪氏徐五琦妻吴氏郑良弼妻潘氏叶启昴妻鲍氏庄大中妻张氏汪光旭妻方氏程其治妻凌氏程士錞继妻徐氏饶孟兆妻叶氏饶九英妻叶氏王士俊妻胡氏洪大魁妻孙氏杨榜妻吴氏程敦孝继妻潘氏许维周妻潘氏曹景聨妻程氏程思玺妻吴氏鲍春妻汪氏方道显妻汪氏曹廷显妻孙氏王逢智妻姚氏汪世麟妻鲍氏罗大同妻谢氏汪元圣妻范氏黄修麟妻汪氏洪枚効妻罗氏毕鸿美妻程氏吴宗鼐妻程氏曹再锡妻张氏庄其润妻王氏章起生妻汪氏程龙锡妻洪氏程正清妻江氏曹圣舆继妻吴氏汪士瓉妻潘氏许安宁继妻张氏计廷珣继妻程氏周珽妻张氏程钦元妻汪氏江宜掞妻郑氏王一诚妻曹氏胡兆瓉妻汪氏汪天麟继妻张氏汪师楷妻江氏许竒鳯妻汪氏汪师栢妻王氏章必松妻项氏蒋廷璠妻汪氏汪积轩妻冯氏程倧逹妻曺氏巴鸿妻王氏吴良僖妻胡氏洪靖大妻王氏汪文湛妻叶氏胡士潢妻许氏许士骥妻程氏吴万龄继妻鲍氏汪时辰妻凌氏谢士霞妻江氏蒋学海妻谢氏谢永縁妻蒋氏黄徳清妻江氏胡之鋐妻许氏凌彦芳妻程氏吴廷立妻冯氏胡廷渭妻程氏方承烈妾姜氏汪人贵继妻程氏姚懋耀妻方氏胡师哲妻吴氏凌晟妻汪氏汪鼎安妻鲍氏殷自防妻黄氏殷宜翮妻洪氏许学逹妻汪氏江作霖妻宋氏郑日垣妻吴氏凌和义妻张氏张大曽妻项氏方子愚妻郑氏江殿桂妻方氏张大臯妻汪氏张士浦妻胡氏叶国瑄妻程氏佘其铨妻叶氏汪祖晖妻吴氏郑祥旦妻汪氏许学成妻叶氏许维文妻叶氏朱良桂妻胡氏程倩生妻王氏蒋立悌妻谢氏程髙名妻余氏汪人龙妻程氏江琪妻吴氏张澜妻汪氏许学伊妻江氏朱文光妾黄氏汪师权妻程氏庄光台继妻张氏叶多展妻汪氏徐増恺妻许氏许芳声妻罗氏鲍日升妻汪氏黄文苑妻程氏许庠防妻江氏唐麟妻汪氏吴灿妻江氏朱兆麟妻黄氏王景濓继妻郑氏黄时序妻江氏吴重周妻汪氏吴元当妻汪氏程鼎镛妻朱氏吴文赟妻方氏程启光妻蔡氏黄履竣妻江氏巴熈溶妻凌氏郑曽防妻黄氏吴厚力妻程氏许聨镳妻黄氏吴恒采妻洪氏朱羙増妻张氏汪上选继妻程氏叶茂英妻宋氏朱铨諌妻宋氏许竒英妾叶氏汪秉徤妻鲍氏汪晋缙妻吴氏吴春光妻张氏方维忠继妻吴氏程执妻鲍氏程必先妻毕氏汪肇源妻宋氏潘福汝妻黄氏方兆昆妻洪氏唐如琮妻程氏程万佐继妻凌氏唐良铎妻程氏汪光淇妻方氏汪循咏妻黄氏胡松龄妻黄氏胡汝球妻洪氏方华仪妻吴氏吴尔熊妻罗氏吴文林妻汪氏洪兆鍪妻程氏方仁芝妻毕氏汪阳遇妻吴氏鲍日翔妻江氏方世徴妻徐氏蒋立翰妻余氏黄成鹏妻凌氏汪应通妻殷氏方满芝妻郑氏吴鋗妻汪氏程宗蕙妻方氏程宗芳妻洪氏汪长法妻吴氏程天爵妻陈氏程宗蕙妾汪氏唐能豫妻汪氏凌汝信妻项氏胡象发妻冯氏王邦重继妻汪氏凌汝进妻庄氏项士贤继妻吴氏蒋焕妻佘氏方遂求妻许氏方逢坤妻谢氏许竒锦妻何氏方士栢妻程氏程祥麟妻许氏程珉修妻郑氏鲍东连妻叶氏江嗣钺妻潘氏汪以燕妻胡氏汪继康妻吴氏程行谨妻唐氏朱芝芳妻许氏曹元潢妻程氏汪家骧妻江氏项仲武妻吴氏汪一珽妻周氏汪存忠妻吴氏吴之駪继妻方氏吴廷枢妻汪氏唐鬷妻汪氏汪继孙妻吴氏江嘉谏妻洪氏方明骧妻程氏洪天福妻江氏黄成己妻汪氏叶鼎继妻汪氏胡如嵩妻巴氏何恒庆妻潘氏汪景昴妾洪氏黄唤龙妻巴氏何之麟妻汪氏张宏道妻方氏周珆继妻潘氏吴永玠妻姚氏张登鍸妻杨氏汪有度妻詹氏洪承长妻叶氏张宏熊妾李氏曹钝妻方氏方源明继妻曹氏程徳亨妻张氏江嘉瓉妻姚氏方为烈妻吴氏程一槐继妻郑氏吴育彪妻方氏吴观裕妻潘氏汪支臯妻胡氏饶人儦妻江氏徐秉谦继妻杨氏吴羽翮妻徐氏张公甫妾金氏曹蓼瑞继妻洪氏汪浩妻程氏吴我馨妻闵氏鲍正松妻仇氏许效毅继妻胡氏江承钧妻程氏方秉济妻鲍氏许良祚妻程氏汪锡琳妻许氏洪立三妻张氏方元支妻黄氏俱乾隆年　旌又汪文羙妻程氏年二十夫死无子节家贫刺綉以供衣食后不给依族妇职庖厨事四十余年族妇死程无所依竟饿死】朱元徳妻程氏【休宁人夫亡自杀顺治年　旌同邑县允昆妻程氏程光禴妻吕氏康年　旌杨恂妻金氏雍正年间　旌汪起鳯妻刘氏程麟章妻查氏程星炜妻戴氏杨祖年妻金氏杨经正妻吴氏吴师淮妻程氏程肇昌妻吴氏黄钟和妻吴氏陈盛庆妻程氏汪儒谟继妻吴氏吴继杰妻程氏程中妻陈氏汪文钦妻程氏吴徳徤妻金氏汪延炜妻宋氏毕鳯岐妻程氏朱正元妻苏氏叶方发妻许氏汪嘉英妻吴氏汪维桓妻苏氏汪璟妻黄氏程元宏妻叶氏吴文光妻汪氏程云和妻戴氏金调继妻汪氏叶兆荃妻吴氏叶芷妻汪氏夏尚璟妻苏氏潘正錞妻徐氏吴钟防妻朱氏汪端先妻朱氏汪全之妻许氏邵之球妻张氏汪涞球妻吴氏汪光烈妻戴氏吴钲篙妻汪氏汪应仪继妻吴氏汪之銮妻杨氏程端徳妾保氏胡承耀妻汪氏金世封妻詹氏苏士论妻汪氏金章产妻吴氏胡世魁妻汪氏朱国镳妻杨氏郑世迎妻陈氏朱彦防继妻洪氏刘芳渭妻黄氏朱文霖妻赵氏朱文拥妻王氏程元铎妻陈氏程应鹤妻汪氏汪应时妻程氏吴兆珍妻金氏叶驾山妻程氏汪启思继妻程氏刘逢年妻汪氏戴乔年继妻程氏丁行三妻吴氏戴廷琮妻程氏杨元勲妻朱氏朱可意妻吴氏汪兆杰妻胡氏金士魁妻汪氏程应鳯妻昌氏金大五妻程氏邵焕文妻汪氏杨挺秀妻朱氏洪有祚妻汪氏程祖兴继妻何氏詹维务妻方氏李匡世妻陈氏汪麟年妻程氏刘有亿妻詹氏程光裢妻赵氏查北琏妻程氏黄振权妻黄氏李士杀妻吴氏咸受伯妻程氏黄振圭妻方氏叶徳相妻汪氏汪尚熏妻程氏黄日耀妻金氏江其亮妻杨氏孙鳯翮继妻何氏杨徳正妻顾氏方有华妻蒋氏汪宏録妻程氏金正时妻吴氏吴镇聚妻王氏程仁发妻吴氏金广贵妻朱氏杨锡祖妻汪氏戴德禹妻程氏吴思隆妻余氏程广夏妻戴氏胡荣錞妻吴氏戴元墉妻范氏戴皇年继妻刘氏戴元埙妻程氏胡正祚妻余氏汪声庶妻祝氏吴之屏妻潘氏朱元焕妻汪氏黄宏洪妻金氏黄志卿妻程氏黄耀斗妻金氏王文奎妻汪氏范旦照妻程氏毕世杰继妻田氏凌士鹏妻戴氏胡邦侯妻金氏戴坦麟妻黄氏程世经妻潘氏汪贡金妻戴氏杨传继妻汪氏赵继杲妻吴氏赵承寓继妻吴氏赵继业妻汪氏赵继杲妻吴氏戴世调妻程氏朱雯诰妻汪氏朱国钰妻洪氏戴家袍继妻程氏余元忠妻金氏朱星晖妻程氏吴应銶妻陈氏程家权妻项氏黄渐妻汪氏李可逹妻戴氏汪文俊妻刘氏陈永妻黄氏吴上林妻陈氏陈朝珍妻郑氏汪成槚妻郑氏陈正绎妻胡氏金忠沆妻黄氏戴时櫆妻吴氏朱荪妻吴氏吴桂生妻汪氏吴如貹妻程氏吴如荃妻孙氏王嘉诠妻戴氏吴允锟妻朱氏吴宏琅妻汪氏汪汲妻陈氏方国俊妻汪氏黄仲禄妻程氏俱乾隆年间　旌】滕蛟妻汪氏【婺源人夫亡堕楼不食死同县詹民先妻叶氏早寡无子而贫舅姑欲令改适氏啮指血书镜台有云山千古恨金石一生心之句晚立侄为后詹飬淳妻游氏康年　旌李云鹏妻戴氏江富国妻汪氏潘班生妻方氏戴顺璋妻程氏陈国日妻戴氏王士俊妻董氏王元梯妻程氏方书芳妻胡氏王光调妻程氏胡中乐妻董氏方逢妻潘氏吕维当妻方氏戴顺周妻张氏董昌楮妻王氏戴士儒妻吴氏张时灏妻程氏王鸿嶷妻余氏孙文伟妻胡氏方彦妻程氏张显实妻方氏方聨奎妻王氏王承佐妻汪氏张公镇妻姚氏程世祝妻王氏潘逢嵩妻方氏李盛机妻汪氏张思言妻施氏董天成妻张氏张鐴昌妻施氏潘祖防妻张氏胡起雷妻江氏江维梅妻俞氏潘振廷妻张氏俞观楫妻戴氏胡细庆妻朱氏程文瓉妻胡氏詹端元妻李氏董兆閤妻王氏程文焰妻章氏张名铎妻朱氏程大陞妻方氏董必贞妻程氏胡廷林妻吴氏俞廷徴妻汪氏汪聨盈妻朱氏江贤镜妻潘氏王守英妻胡氏汪廷福妻潘氏江徳玉妻钱氏潘大坤妻方氏胡文晟妻章氏程启鸢妻潘氏程启宅妻张氏潘懋防妻蒋氏朱致圭妻滕氏俞象坤妻汪氏朱瑛妻汪氏胡徳瑶妻俞氏张元坤妻齐氏黄家裴妻吴氏俞大材妻黄氏方日亿妻董氏张光珪妻许氏张鸣逺妻陈氏潘元栢妻程氏王尚瑚妻徐氏胡敬妻江氏黄昌修妻吴氏查学安妻詹氏王天灿妻詹氏王尚敢妻詹氏汪震瑞妻吴氏詹昞妻汪氏詹敝妻程氏张仲范妻吴氏江元考妻俞氏胡豫甲妻俞氏王辉文妻韩氏潘大泮妻胡氏王应甲妻汪氏曹兆魁妻詹氏詹良贞妻汪氏鲍辛妻徐氏胡世訚妻汪氏潘天员妻王氏余兆逹妻詹氏江培基妻詹氏詹之虎妻汪氏王嘉华妻祝氏王作屏妻程氏江文灴妻李氏游执升妻汪氏叶徳垣妻程氏王家清妻朱氏黄学汧妻王氏吴兆梯妻王氏王天纯妻李氏王文芬妻李氏王振兴妻汪氏胡添寿妻王氏戴顺则妻齐氏臧元坤妻汪氏王建□妻詹氏王尚坊妻董氏胡世慥妻程氏吴大□妻汪氏叶兆麟妻詹氏韩名阶妻程氏吴兆沂妻王氏李华桢妻姜氏程储妻何氏洪源涌妻何氏江锡爵妻胡氏王之干妻汪氏程之贵妻祝氏又烈妇汪大椿妻余氏俞聪未婚妻程氏俱乾隆年间　旌表】倪起扶妻郑氏【祁门人又同县吴必琮妻倪氏程圻妻谢氏叶光辉妻周氏马任侯妻胡氏吴光岳妻汪氏倪国熙妻吴氏倪国光妻吴氏林自甫妻饶氏许世髙妻汪氏许栢孙妻洪氏马承寳妻陈氏马宗禄妻谢氏马任侗妻吴氏胡干霁妻郑氏吴升统妻倪氏汪大珉妻陈氏妾方氏康光寿妻郑氏方树蔚妻许氏陈元楫妻倪氏洪承楷妻马氏又烈妇倪云寿妻江氏倪前全妻郑氏贞女康光礼未婚妻郑氏郑华家未婚妻李氏俱乾隆年　旌】查烈妇【黟县人雍正年旌同县舒国兴妻汪氏汪起宗妻韩氏胡善同妻孙氏汪学逹妻卢氏胡开福妻许氏胡兆耀妻周氏江陶妻舒氏吴添熊妻项氏王锽妻汪氏汪士伟妻舒氏程连枝妻罗氏汪其烈妻卢氏胡宜新妻孙氏孙勇先妻胡氏胡嘉圻妻汪氏胡奎熺妻叶氏程嘉吉妻汪氏程世玑妻黄氏许之昊妻汪氏许公植妻舒氏何邦鲁妻吴氏何邦燧妻孙氏胡永兴妻朱氏江尚资妻舒氏江懋忠妻孙氏胡寿昌妻汪氏卢佐采妻舒氏卢防富妻汪氏卢志和妻舒氏卢光鼎妻江氏卢正益妻韩氏卢凯妻胡氏卢继绪妻韩氏舒嘉士妻汪氏舒安石妻卢氏舒徳坤妻胡氏舒士铎妻汪氏舒永祥妻王氏程瑞龙妻汪氏汪文琥妻胡氏孙曽顺妻江氏舒腾蛟妻王氏李朝祖妻吴氏周舜年妻吴氏许又姜妻朱氏舒绍复妻江氏汪之滋妻余氏汪之干妻王氏汪华樘妻程氏余采苹妻汪氏俞士集妻舒氏俞日旭妻胡氏俞世徳妻叶氏汪大钰妻查氏费元照妻程氏李一龙妻宋氏韩永晙妻余氏余日进妻胡氏余徳旺妻胡氏余世亮妻汪氏韩景熀妻卢氏胡高兆妻汪氏王文藻妻姚氏吴绍霖妻查氏舒世光妻姜氏余显金妻严氏查新贵妻余氏叶聨登妻卢氏汪华枨妻程氏汪士最妻韩氏汪成魁妻韩氏江志蛟妻汪氏舒成名妻胡氏舒天福妻查氏汪应运妻孙氏汪应徴妻胡氏汪有濓妻朱氏舒世坤妻孙氏程宗松妻汪氏余拱北妻吴氏汪时察妻吴氏汪溶妻吴氏程允通妻胡氏程邦育妻卢氏舒防来妻胡氏汪道燧妻江氏汪培元妻卢氏汪文魁妻舒氏程元萃妻胡氏程自盛妻胡氏孙殿妻汪氏朱桂显妻舒氏朱新庆妻叶氏韩桥妻王氏汪世坚妻舒氏朱文宜妻胡氏朱应学妻胡氏余应善妻韩氏吴三龙妻胡氏卢大振妻余氏胡文徳妻顔氏方国昌妻叶氏罗日庆妻王氏汪自勉妻吴氏胡存器妻金氏朱可象妻胡氏全徳初妻胡氏舒以时妻余氏吴福周妻胡氏吴长和妻姜氏叶小寿妻胡氏金兆海妻朱氏胡尚兆妻朱氏朱秉政妻胡氏王寿培妻胡氏何嘉玉妻项氏良杰妻奚氏汪溶妻李氏舒尚盛妻黄氏余宗愈妻金氏黄玕妻汪氏江永镐继妻汪氏孙丕琅妻舒氏程福丛妻汪氏舒日升妻吴氏吴宜元妻舒氏舒永枝妻李氏舒有培妻胡氏汤允庆妻胡氏舒宫袍妻胡氏王世城妻项氏江世伟妻汪氏汪暹妻叶氏卢寿益妻舒氏孙永祥妻余氏汪国孝妻孙氏汪之治妻吴氏胡如英妻舒氏程兆蛟妻吴氏王元瑞妻汪氏卢福泽妻汪氏汪超孙妻胡氏胡善进妻吴氏汪兆魁妻王氏胡文最妻叶氏王学益妻韩氏王世潮妻汪氏项元孙妻江氏项永庚妻李氏舒世忠妻汤氏程允益妻汪氏程时龙妻叶氏舒如鲸妻王氏程廷谟妻韩氏胡其鉝妻吴氏汪嘉杰妻江氏汪兴韬妻余氏侯廷蛟妻汪氏胡积逺妻范氏汪连荣妻俞氏汪时敬妻江氏黄防宇妻舒氏江世坚妻汪氏朱寿孙妻叶氏王必超妻江氏胡元六妻吴氏胡日燿妻余氏黄世瑜妻王氏黄徳妻王氏丁连腾妻程氏项尚仲妻黄氏周必锳妻程氏吴春贵妻周氏余福晋妻舒氏胡元宇妻余氏丁城隍妻舒氏汪祖钰妻王氏舒彦骏妻吴氏余天祥妻侯氏汪成仪妻叶氏汪华栩妻程氏江燧妻韩氏汪益名妻吴氏汤茂衍妻江氏黄世燧妻王氏黄文震妻王氏汪元臣妻卢氏孙光武妻汪氏舒天则妻余氏胡士荣妻舒氏余祖佑妻胡氏舒世光妻王氏胡与连妻王氏胡与信妻汪氏李廷位妻朱氏程枢妻汪氏程璇林妻汪氏韩肇増妻徐氏汪云龙妻程氏吴充妻王氏韩肇璧妻卢氏韩长千妻胡氏卢钟琦妻汪氏汪元鋐妻卢氏卢思徤妻程氏王必兴妻舒氏胡良己妻汪氏韩天顺妻程氏舒士栋妻胡氏舒士防妻王氏余益泰妻胡氏范世求妻查氏胡肇鍴妻程氏林大震妻韩氏胡善纯妻汪氏胡嘉勇妻范氏余宗海妻范氏汪益有妻江氏舒士瑜妻汪氏舒士述妻何氏孙天产妻汪氏胡立宏妻范氏汪彛学妻卢氏程遐年妻黄氏舒有碣妻吴氏韩元敬妻程氏程新宪妻邵氏江连镛妻叶氏程振大妻韩氏王圭维妻汪氏胡士逹妻舒氏江振妻吴氏戴有賔妻吴氏汪纬文妻何氏范世传妻汪氏汪开熺妻孙氏江洪禧妻吴氏江洪发妻黄氏汪元时妻孙氏舒遵泗妻汪氏舒遵文妻余氏舒崇堪妻朱氏吴槐妻汪氏王起章妻吴氏舒朝士妻汪氏汪伯应妻舒氏俱乾隆年间　旌】胡光祖妻吴氏【绩溪人夫亡守节雍正年间　旌又同县程芳梅妻章氏葛启佑妻胡氏方世儒妻葛氏汪国仪妻叶氏程开美妻髙氏周瑞焕妻邵氏程庭煇妻汪氏曹猷海妻程氏曹徽珂妻胡氏汪立源妻叶氏章敬晓妻胡氏程登正妻章氏曹良模妻柯氏胡铭班妻胡氏胡洪炬妻程氏曹修献妻胡氏曹煇妻洪氏胡啓伯妻方氏俱乾隆年间　旌】邵氏二孝女【黟县邵四保女长名媚年十五次名扬年十三从父入山伐木父为虎所攫扬抱父媚以斧砍虎虎负伤逸父得不死】吴氏女【歙县人许字黄是未婚守志康熈年　旌同县徐氏女许字江承増未婚闻讣至不食九日死雍正年　旌同县罗氏女许字吴兆纲值饶冦至匿山中其妹夫朱瑞亦携妇至见女艾造谤离其婚欲谋为妾女闻絶粮三日戴吴所聘簮投缳死吴氏女许字潘世贵胡氏女许字凌百和汪氏女许字鲍立昂俱未婚守志乾隆年　旌又吴氏女许字程观鳯未婚闻讣自尽又吴氏女许字汪之宣未婚守志】许贞女【歙县人许字佘允震夫得癎疾舅姑欲改盟女不从遂归奉汤药数年夫死舅姑相继殁寒暑坐卧一楼长斋綉佛年九十以处子终同县汪氏女许字吴继志子将嫁夫死欲归拒不纳遂依母以守年六十氏殁归于吴吴氏兄弟制锦帐迎之宋氏女许字汪士奎江氏女许字黄元桂方氏女许字汪光裕王氏女许字许承桂柯氏女许字洪奎寿乾隆年　旌】张桂喜【歙人为黄氏仆尹春妻其主妇程知书尝讲古列女事训诸小姑张从旁窃聼羡之春死张即阖户自经家人救之得免张不食主妇泣劝张曰仆妇念不可囘自聼讲列女时已决矣竟饿死】黄世亮女【休宁人割股以疗亲病康熙年　旌】汪氏女【休宁人许字程道翼未婚守志康熙年　旌同县余氏女许字方槐程氏女许字某俱未婚守志乾隆年　旌又同县严氏女许字汪居汪氏女许字陈式玠洪氏女许字汪栖岷俱未婚闻讣自尽】吴裕鳯女【婺源人父渡江没女求尸不获日夜号恸江边尸从洪波中涌出后复抚两弟成立又同县欧阳进女割股以疗亲病俱康熙年旌】滕举女【婺源人许字俞照将归闻照死女不食七日死顺治年　旌又同县何氏女许字黄昌图汪氏女许字江富国俱未婚闻讣自尽】施氏女【名福徳婺源人许字某未婚守志乾隆年　旌】黄氏女【祁门人许字马任未婚守志乾隆年旌】汪于赓女【黟县人割股以疗亲病康熙年　旌】叶氏女【黟县人许字卢颙未婚守志康年　旌同县汪氏女许字胡士发未婚守志乾隆年　旌又同县叶氏女许字舒某未婚闻讣自尽又江氏女许字舒祖武卢氏女许字汪元鋐俱未婚守志】胡氏女【绩溪人许字曹明登夫亡徃吊奉主入祠择继承祀事毕絶粒死康熙年　旌同县汪氏女许字吴某未婚闻讣自尽】
　　仙释唐许宣平【歙人隠城阳山絶粒不食李白见其题壁诗曰此仙人诗也访之不获后百余年有采樵者见之南山石上】郑全福【浮梁人开成中游猎入深谷暮有老人导游新安灵岩诸河及出有鹿引上山半坡遂结茅修炼焉后年百余嵗语门人曰必我浮梁白水乡及卒弟子舁至夕阳岭觉棺空发之惟杖履而已】五代南唐聂师道【字宗徽歙人少学道得服松脂法乃登绩溪百丈山棌芝后诣蔡真人旧隠遇老人问所从来因折草与之师道咀之味甘自是轻防每入山虎豹见之皆驯伏号问政先生一日谓其徒曰我为仙官所召言讫而逝及敛棺有声视之若蝉蜕后有自豫章来者见之于道】宋何令通【袁州宜春人赐号紫霞南唐时为国师精堪舆以言牛头山不利谪休宁登芙蓉峯更名慕真一坐四十年天禧中一旦正席跌坐忽火从心出自焚死】邱濬【字道源黟人天圣进士因读易悟损益二卦能通数知来尝语家人曰吾寿终九九后至池州一日起盥沭索笔为诗毕端坐逝年八十一及殓衣空后数年有黄衣人持濬书抵池州家人啓封持书者忽不见】雪山【歙人少时遇盛夏輙夜卧草莾中以身施蚊蚋者二十年后住休宁普满寺自号觉庵及坐灭火之顶骨不壊得舍利二十所着有池阳百问】永素【绍兴中居栢山院日诵华严经后徃严州乌龙山仍还栢山一日沐浴升堂説法作】
　　【偈言讫而逝】
　　土产麻布【元和郡县志开元旧贡后省】白苎【元和郡县志元和贡有细纻布王存九域志土贡白苎一十疋】簟【休宁唐书地理志土贡元和郡县志元和贡有竹簟】纸【唐宋时土贡方舆胜览出歙州绩溪界龙须山有麦光白滑冰翼凝霜等名府志府虽贡纸纸无佳者徃徃市于常山开化间】黄连【唐志土贡元和郡县志黄山泉水侧多黄连府志出黄山之松林峯】银铅【唐志出绩溪县府志大鄣山出】桃花米【南史任昉守新安卒官唯有桃花米二十石太平寰宇记今休宁县尤多为饭香软府志府境率宜籼有红白二种此即所谓桃花米是也】柿心黑木【元和郡县志黟县旧嵗贡柿心黑木】砚【南唐置歙砚务欧阳修砚谱歙州龙尾溪石第三洪遵歙砚谱罗纹金星坑水嶡坑在罗纹山西北溪头坑在金星坑之北叶九山坑在溪头坑之西有眉子石氷舷坑在眉子坑外临溪冬水涸时廼可取率多金花眉子驴坑在婺源县北七十里石有青丝晕济源坑在婺源县北凡三坑并列曰碧里坑在山上色理青莹及半里有水歩石大雨辄白晕次十里入里山石青细有金纹花晕】墨【方舆胜览南唐时有李超及子廷珪自易州南迁至此后主尝用其墨府志廷珪父子以歙地多松故留造墨宋时徽州嵗以大龙鳯墨千斤充贡方于鲁廷珪大约皆称精妙各着有墨谱行世近代歙休制墨亦多佳者】茶【方舆胜览有胜金嫩桑仙芝来泉先春运合华英之品又有不及号者曰片茶府志细者名雀舌莲心金芽出黄山榔源诸处总曰松萝然松萝山以多松名非以茶名也】木【方舆胜览嵗聨为桴下浙水祁门人则入于鄱嵗以茗漆纸木行江西仰其米自给府志婺祁山多田少民多植杉木为林以供赋税三十年可伐】漆【明统志出祁门县】玉面貍【见明统志府志亦曰牛尾貍垫则不食舐掌而肥肤理至　为歙竒品梅尧臣诗雪天牛尾貍是也】榧子【见明统志】笋【府志出歙县问政山鲜美甘香独异他种】蜜蜡桐油【府志各县皆出而婺源祁门为多】石耳【府志出歙黄厓山者最肥美】蕙【见府志】秃竹【府志产婺源三灵山不成枝叶六月最盛】翼鱼【出紫阳山及各处深山四足状如蝘蜓能縁木以啖飞鸟】药【白石英陶宏景曰新安所出极细长白彻者为佳白术本草歙州之术较浙术为优以其白胜菖蒲本草菖蒲之地七歙居其一石生叶细其花紫】











　　钦定大清一统志卷七十九
<史部,地理类,总志之属,大清一统志,宁国府图>
<史部,地理类,总志之属,大清一统志,宁国府图>
<史部,地理类,总志之属,大清一统志,宁国府表>
<史部,地理类,总志之属,大清一统志,宁国府表>
　　钦定四库全书
　　钦定大清一统志卷八十
　　宁国府【在安徽省治东四百三十里东西距二百二十里南北距三百三十五里东至广徳州建平县界六十里西至池州府铜陵县界一百六十里南至徽州府绩溪县界二百十五里北至太平平府当涂县界一百二十里东南至杭州府于潜县界二百二十里西南至池州府石埭县界三百里东北至江寜府高淳县界七十里西北至太平府繁昌县治一百三十里自府治至　京师二千七百四十五里】
　　分野天文斗分野星纪之次
　　建置沿革禹贡扬州之域春秋属吴后属越战国属楚秦为鄣郡地汉元封二年改置丹阳郡治宛陵后汉因之【李吉甫元和郡县志汉顺帝立宣城郡东晋或理芜湖或理姑执赭圻而汉晋志皆不载　按洪适肄续云西汉丹阳郡治宛陵丹杨县今建康也东汉以北有赭山改丹阳而丹阳太守郭文碑仍题丹杨通用前朝字也西晋移部建康元帝改太守为丹杨尹地里志云山多赤栁故名至唐天宝初始以京口为丹阳郡改曲阿皆非汉旧壌又按宋祁校后汉书云丹阳应作丹杨据此则唐以前应从杨唐以后从阳今改】晋太康二年改丹阳置宣城郡仍治宛陵【时丹阳郡移治建业】宋元嘉五年割属南豫州【宋书州郡志大明六年并淮南南郡入宣城徙治于湖后复故】防始二年还属扬州四年又侨置南豫州治宣城郡五年罢齐永明二年仍属南豫州梁承圣元年又于郡置南豫州隋平陈郡废改州曰宣州大业初复曰宣城郡唐武徳三年复曰宣州兼置总管府贞观元年罢府天寳元载复曰宣城郡乾元初复曰宣州属江南西道【唐书方镇表乾元元年置宣歙饶观察使治宣州二年废上元二年自苏州徙浙江西道观察使治宣州大厯元年改置宣歙州等州都团练观察使十四年废为团练使】景福元年升为寜国军节度宋亦曰宣州宣城郡寜国军节度属江南东路乾道二年升为寜国府元至元十四年升寜国路总管府属江东道【府志□正十七年时为龙鳯三年改曰寜安府八年又改宣城府十二年又改宣州府】明初呉元年改曰寜国直南京
　　本朝属安徽省领六县
　　宣城县【附郭东西距一百二十里南北距一百六十五里东至广徳州建平县界六十里西至池州府芜湖县界一百里南至泾县界七十里北至平府当涂县界一百五里东南至寜国县界六十里西南至泾县界一百里东北至江寜府髙淳县界七十里西北至太平府芜湖县七十里汉置苑陵县初属鄣郡元封二年为丹阳郡治后汉因之晋为宣城郡治宋因之隋初改县曰宣城仍为宣城郡治唐为宣州治宋为寜国府治元为寜国路治明为寜国府治　本朝因之】泾县【在府城南一百里东西距一百五十五里南北距一百二十里东至寜国县界八十里西至池州府青阳县界七十五里南至旌徳县界八十五里北至南陵县三十五里东南至旌徳县界七十里西南至太平县界一百十里东北至宣城县界三十五里西北至南陵县界四十里汉置泾县属丹阳郡后汉因之晋改属宣城郡宋齐至隋皆因之唐武徳三年于县置南徐州寻改为猷州八年州废仍属宣州五代因之宋属寜国府元属寜国路明属寜国府界　本朝因之】南陵县【在府城西九十里东西距七十五里南北距九十里东至宣城县界三十里西至池州府铜陵县界四十五里南至池州府青阳县界七十五里北至太平繁昌界十五里东南至泾县界七十里西南至青阳县界七十里东北至太平府芜湖县界八十里西北至繁昌县界三十里汉置春谷县属丹阳郡后汉因之晋属宣城郡孝武改阳谷宋齐因之梁置南陵县并置郡陈置北江州隋州郡并废并所管入南陵县唐长安四年始移南陵县于今治仍属宣五代因之宋属寜国府元属寜国路明属寜国府】
　　【本朝因之】宁国县【在府城东南九十里东西距二百二十里南北距一百七十里东至浙江湖州府孝丰县界一百里西至泾县界一百二十里南至浙江杭州府昌化县界一百三十里北至宣城县界四十里东南至孝丰县界一百里西南至徽州府绩溪界一百三十里东北至广徳州建平县界六十里西北至泾县界九十里汉宛陵县地三国呉分置寜国县属丹阳郡晋改属宣城郡宋齐以后因之隋平陈省入宣城县唐武徳三年复置属宣州六年省天寳三载复置五代因之宋属寜国府元属寜国路明属寜国府　本朝因之】旌徳县【在府城东南二百二十五里东西距一百里南北距五十五里东至寜国县界四十里西至太平县界六十里南至徽州府绩溪县界十五里北至泾县界四十里东南至绩溪县界三十里西南至徽州府歙县界八十里东北至寜国县界四十里西北至太平县界五十里汉泾县地唐天宝以后为太平县地永泰初析太平东北境南城乡置县属宣州宋属寜国府元属寜国路明属寜国府　本朝因之】太平县【在府城西南二百二十里东西距九十里南北距一百十五里东至旌徳县界三十里西至池州府石埭县界六十里南至徽州府歙县界六十里北至泾县界五十五里东南至歙县界七十五里西南至徽州府黟县治一百三十里东北至泾县界八十里西北至石埭县界一百二十里汉泾县地唐天寳十一载析泾县西南十四乡置太平县属宣州永防中省大厯复置五代因之宋属寜国府元属宁国路明属宁国府　本朝因之】
　　形势作藩南夏势据上游【陈势大寜塔记】寜国重藩宣城重壤【南唐韩熙载宣州新城记】山环而风萃水曲而气结【明朱大器宝丰台记】
　　风俗清凉髙爽【唐韩愈与崔羣书】陵阳奥壤土广人庶【白居易制】其土乐其民安其俗阜【唐卢肇新兴寺记】舟车繁防之乡风俗和柔之境【唐尉迟枢新安禅院记】阻山带江顔谢风流【宋王应麟玉海记】
　　城池宁国府城【周九里有竒髙二丈五尺门五晋咸和中桓彛筑元至正中重加甃甓本朝顺治间増筑康熙七年十九年雍正三年乾隆九年屡修】泾县城【周五里六十四步髙一丈九尺门五南北水闗各一外环以濠明嘉靖中筑崇桢中重修　本朝乾隆二年増修】南陵县城【周五里七十二步有竒髙二丈五尺门四水门三明嘉靖四十二年剏筑】寜国县城【周三里有竒髙一丈五尺门四唐故址宋南渡时増筑　本朝康熙十三年雍正七年乾隆二十八年屡修】旌徳县城【周四里三百四十二歩髙二丈门七东濒淳溪北负山明嘉靖四十五年创建　本朝顺治十四年康熙八年雍正八年乾隆二十九年屡修】太平县城【周五里有竒髙一丈八尺门五水门二引雾山水为濠明嘉靖四十二年重修　本朝乾隆二十九年増修】
　　学校宁国府学【在府治东南明初建　本朝顺治六年康熙九年四十年五十年乾隆五年屡修入学额数二十五名】宣城县学【在县治南明正统中建本朝顺治六年康熈二十一年乾隆二年屡修入学额数二十五名】南陵县学【在县北宋淳熙就大安寺故址建　本朝顺治八年康熙八年雍正十三年屡修入学额数二十五名】南陵县学【在县治东明嘉靖中就崇教寺废址建　本朝顺治四年康熙八年二十三年雍正十三年屡修入学额数二十名】寜国县学【在县西门外明洪武中建　本朝康熙中屡修入学额数二十五名】旌徳县学【在县治东明洪武初因宋故址建　本朝康熙四十一年迁建于县治西雍正十年修入学额数二十名】太平县学【在县治西旧在治东明洪武初因宋故址建　本朝康熙三十一年迁建今所雍正二年修入学额数二十一名】南湖书院【在宣城县东北四十里南漪湖上黉堂书院在南陵县西宋熙寜中邑人徐元功建籍山书院南陵县治东北万厯中知县沈尧中建　本朝康熙八年屈升瀛修鳯山书院寜国县学侧一名开徳书院旧在射圃之前正徳中知县王时建于嘉靖万歴年间两次修今院废址存旧志云嘉靖间司训王皥于书院中时进诸生于庭披悉奥义每讲论至终日皆切身心寕士至今称善焉　义塾在太平县宋主簿焦自明建又各县并设有义学社学】
　　户口【原额人丁五万八千六十一又滋生人丁二百三十三万六千三百六十】
　　田赋【田地二万七千七百九十六顷五十八畆一分一厘零额徴地丁银一十九万六千四百二十二两七钱三分二厘米六万七石三斗二升六合三勺豆九千一百石八斗五升八合】
　　山川陵阳山【在府城内祝穆方舆胜览陵阳山在宣城一峯为叠嶂楼一峯为谯楼一峯为景徳寺乐史太平寰宇记山髙一千余丈为陵阳子明得仙之所名宣城县志冈峦盘曲为郡之镇自敬亭而南隠起为三峯环绕县治其南为鳌峯又东南曰阳陂唐独孤霖为郡地四出皆卑即阜为垣郡治葢据此山之冈麓也又太平县有陵阳山在县西六十里与池州府石埭县接界有三峯矗立属县者一西属石埭者二下有三门六刺滩舒溪所经　案隋唐志及元和志俱以山载泾县而太平系唐析泾县置故亦有陵阳山其实一山也】玉山【一名土山在宣城县东十里又东二十里有碧泉山】麻姑山【在宣城县东三十里王存九域志花姑山即麻姑山有仙坛在焉曹学佺名胜志麻姑山髙广过于敬亭昔麻姑于此颷举有丹灶存】响山【在宣城县南二里下俯宛溪有响潭权徳舆响山亭新营记元和二年宣城长襄阳郡王路公作亭新营于响山両崖耸峙苍翠对起又泾县西北五里有响山亦曰白额山石壁屹然山腰有石岩广深各三四丈南北并有石洞广深倍之行人过此呼啸山即响应】双羊山【在宣城县南五里宋梅尧臣诗风雪双羊路即此方舆胜览山有双羊石故名】岩台山【在宣城县南四十五里巉岩峭壁上有平台下有石洞乳泉】横山【在宣城县南六十里乃陵阳敬亭诸山发脉处也其东为鲁山华阳水径其下又东为新田山髙陂水鲁墨溪华山大河叠绕其前】华阳山【在宣城县南七十里跨宣泾宁旌四邑之境周数十里髙数百仞其髙峯逈出云表山僧依岩构屋覆以鐡瓦人多杂猿猱以居山之支垅为洞山为大小墨山】髙峯山【在宣城县南八十里华阳之西髙七百八十里有竒】敬亭山【在宣城县西七十里岩壑竒秀峯峦起伏为一郡最胜防太平寰宇记宣城郡有敬亭山宋永和县志敬亭山在州北十二里即谢脁赋诗之所旧志一名查山髙数百丈东临宛句二水南俯城闉千岩万壑为近郭名胜其东北有盘龙山麒麟山东有甑山峡石山皆敬亭攴阜】峄山【在宣城县东南三十里宛溪水出此】劳山【在宣城县东南四十里有大小二山大劳有洞可容数十人】稽亭山【在宣城县东南六十里有仙人岩三天洞其北为洞山有洞可容数百人太平寰宇记三天洞东北去郡城五十里祥符图经宣城稽亭山行客悦其幽旷徃徃驻步故名】栢枧山【在宣城县东南七十里与宁国县接界山之阳即文脊山也谿谷邃深峯岩回曲飞流界道跨岫为梁】曷山【在宣城县西南三十里唐文徳元年杨行密攻宣州自糁潭济趋曷山即此】梅陇山【在宣城县西南六十里髙十余里相近曰龙潭山】长山【在宣城县东北六十里慈溪出焉又长山在泾县东南十五里以长三十里故名锦溪出此】云山【在宣城县东北七十里下有金牛洞又北为蒋山下瞰固城湖与髙淳县接界】行廊山【在宣城县西北四十里下临大明湖两峯对峙环抱若行廊然又县西北有方山与南陵县接界】黄蜕山【在泾县东南六十里髙五百丈亘十余里羣峦叠嶂雄镇一方县治祖山也西面有太乙华葢天乙三峯下有天池又有□花坞双石坞藓坑石马诸胜】汉山【在泾县东三里卓然秀有深潭】金壶山【在泾县东二十五里石壁峭防下有平台】北冲山【在泾县东三十里有山相并环以清溪相近曰巧坑山山多怪石幕溪出此】貂蝉山【在泾县东三十里旁有水泉不涸】四角山【在泾县东七十里壁立万仭絶顶可容千余人上有井泉】涌溪山【在泾县东七十十里溪出此】承流山【在泾县南四十里山有九峯皆极耸秀为邑之冠山后有避兵洞又山之东有东流山山之西有赤土洞自承流而南峯岫盘旋百有余里如城叠然东达旌徳西接太平谿谷幽深最为　胜】齐云山【在泾县南四十里与承流并峙髙数千丈山岭平可数十畆产茶极佳】合山【在泾县南五十里两峯尖秀巅有平地方圆十余丈花林溪出此】湖山【在泾县西五里髙三百六十丈上有小湖故名又西五里曰枫坑山亦曰柏林山】盘坑山【在泾县西二十里以崖谷宛转而名土人尝陶冶其地新坑涧出此又相近有石牌山四面皆美石又西五里曰后山赏溪径其下西接大小岭稍北曰湖领山髙四百余丈絶顶可以望江路通栎山】大城山【在泾县西七十五里名胜志晋郭璞尝凿泉眼于山椒以视潮今以潮大小为两旸之占】碧山【在泾县西八十五里相传唐李白尝栖此相近日菥荻山山顶平衍有泉出居人垦以为田其西为望江山又西曰石龙洪头山】寳峯山【在泾县西八十里石岩髙数十寻有人物鸟兽状雕绘不能及山背一窦甚纡折出窦又平逺空旷飞流千尺铿訇趾下】慈坑山【在泾县东南五十里坑口有观音洞乌溪出此】硃砂山【在泾县东南五十里广袤二千余丈俯瞰长流巉岩峻险相对者曰石鼓山有飞泉迸湍其声如鼓又南为皇托山山下有阳和洞洗刀池相传晋桓彛磨剑石于此】水西山【在泾县西南五里髙二百余丈林壑邃密下临赏溪循溪而入有坞曰水西坑最胜幽相传唐宗宗尝游此有诗云长安若问江南事报道风光在水西后人为建风光亭】白云山【在泾县西南七里与水西山相接下临白云潭旧产茶入贡今废又寜国县西北五里有白云山唐许浑有诗】蓝山【在泾县西南六十里周三十里下有蓝山坑俯瞰安吴渡李白诗蓝岑耸天碧突兀如鲸额其西曰郭山东自华峡岭至此髙数百丈为县西南巨镇】石柱山【在泾县西南九十里接池州府青阳县界合溪出此其南与石埭陵阳山相望又石柱山在旌徳县西六十里有巨石双峙如柱梁末程灵洗讨侯景誓众于此】幙山【在泾县东北五里相传左难当与辅公祏拒战于此故垒尚存名胜志幙山在响山东其最髙处与响对峙如城阙然赏溪流经二山之间】琴髙山【在泾县东北二十里名胜志山在幙山北琴髙汉处士也有隠雨岩是其控鲤上升之所岩下有洞洞旁有钓鱼台】栢山【在泾县东北二十五里】旵山【在泾县东北三十里琴髙山之东山顶水池东夏不竭其外有朝阳洞】鱼礲山【在泾县西北七十五里周十里髙三百余丈下有潭名涌泉脉通江海】籍山【在南陵县治东北隅陂陀聫络为邑之镇】吕山【在南陵县南六十里上有石室其南为石窦有泉涌出即淮水之源也又南十里为蒲山】格里山【在南陵县南七十五里从两小径入曰大格口小格口两山夹行连十五里不断如画格然故名中有腴田深涧人烟相接】工山【在南陵县西三十里周七十里髙数千丈县治之镇山也山腰有龙湫池】朗陵山【在南陵县西三十里名胜志工山南有朗陵以晋朗陵侯何琦隠其上故名】利国山【在南陵县西新唐书地理志南陵县有利国山又有铜鐡山元和郡县志利国山出铜供梅根监】箬防山【在南陵县东南十里上有青墩头可以眺逺其支有鹅公凸下临深潭曰海子沟有龙藏焉时或腾跃】水龙山【在南陵县西南六十里有泉出山巅石岩喷髙五尺许涛涌而下田畆頼以灌溉旁山横山岭】霁头山【在南陵县西南六十里在池州府青阳县界有泉下注为煨湖为双龙井】射的山【在南陵县西北三十里太平寰宇记南陵县有射的山山有玉石在壁内逺望似射侯故名】鸡山【一名鳯山在寜国县南五里峯峦秀防为县治之镇】妙山【在寜国县东五里下有妙潭】蒋山【在寜国县东三十里山顶有田泉流不絶下有窓坑潭山南有董岭岭有闗路通广徳州及浙江孝丰县】银山【在寜国县东六里旧有银冶久废】阳壕山【一名平茗山在寜国县南三十里最髙为南障絶顶有湫喷涌而出之逺望如练】象鼻山【在寜国县南六十里有岩曰寳陀飞泉自顶投空而去】黄顔山【在寜国县南八十里壁径斗峭悬虚以登山顶有石室】千顷山【在寜国县南一百里与浙江昌化县接界】独山【在寜国县东六里】洪冶大落山【在寜县外十五里】方山【在寜国县西五里又西三里曰嵩山环望如笔大黄小黄二山夹峙其旁下临西津】石鼓山【一名击鼓山府志在寜国县西九十里有石如鼓九域志天欲雨石鼓鸣太平寰宇记击鼔山在寜国县东南一百二十五里以其飞泉迅湍声如击鼓故名】石镜山【在寜国县西一百十里有石如镜照之形多变异有龙岩瀑布】东山【在寜国县东南五十里山南谿峒逼隘至此豁然开朗下有渡曰石口即东溪所经也】闗口山【在寜国县东南六十里一名狮象山两峯锴峙若门其中径隘溪深崖坪相望多油漆纸皮之利坪尽处有悬崖隠洞飞瀑龙湫】了髻山【在寜国县东南八十五里南唐时尝作烽燧楼于其外有飞燕洞容百余人】北姑山【在寜国县东南八十五里脉自天目山经孔夫闗委蛇至此忽然峭防有杨龙岩深邃容百余人下有泉流飞下】冷渡山【在寜国县东南九十里山有五峯蜿蜒数百里山下有溪】汤公山【在寜国县东南一百二十里一名商山其右为马蹄岭路通浙江昌化县左有铜岭闗路通于潜】紫山【在寜国县西南一百里周二百里髙数百仭中有龙池龙井山北有前坞岭斌坑】蜀洪山【在寜国县西南一百里其径僻险湖乐廵司置于此有三曲瀑布泉出此】笼丛山【在寜国县西南一百三十里其南属绩溪县界竣壁崇闗宣歙阨塞处也】文脊山【在宁国县西北三十里太平寰宇记一名曷山在县西三十里何法盛晋中兴书云有瞿硎先生住文脊山即此府志山周三百余里髙数千丈西接泾县旌徳诸山北接宣城栢枧山峯峦攒秀岩洞盘回为郡之雄镇】山门山【在文脊山东南有石壁峭立划然中开俨若城闉谓之山门中有洞五水洞一岩石最为幽胜相传瞿硎先生披鹿裘坐石处】鵶山【在寜国县西北三十里周三十里与广徳州接界太平寰宇记寜国县鵶山出茶充贡味与蕲州同】大鳌山【在旌徳县东十五里有瀑布泉喷流如练】石鳬山【在旌徳县东二十里有白龙潭梅溪出焉王圻续文献通考陵阳子明二女化青鳬随去旌徳县有鳬山即其地】古塘山【在旌徳县南十五里髙三十五仭周十五里东与绩溪县接界其西为黄髙峯両峯对峙有登仙桥硃砂石壁狮子崖龙栖池旁有岩洞溜下成潭】栖真山【在旌徳县西五里太平寰宇记昔窦子明宰邑于池州石埭上升曽居此山坛迹存焉府志县治祖山即西山也】正山【在旌徳县西五十里一名尖山峯岩峭峻泉石锴列谚云正山巍峩接星斗分别冈峦九十九南唐屯戍于此以备吴起】大幕山【在旌徳县西三十里正山之西形如帘幕旁起一峯谓之小幕】石柱山【在旌徳县西六十里有巨石双峙如柱】石壁山【在旌徳县北二十五里两崖对峙一水中流最称阨塞旧时路在半山悬崖千尺行者难之明嘉靖中縁溪凿石遂成通途旧有石壁廵司久废】龙首山【在旌徳县北四十里山西北有龙潭徽水经其下与泾县接界】梓山【在旌徳县东南二里有峯有石涧有桃树不花而实】蛟山【在旌徳县西南五十里山形如蛟腾后有洞径险难入其中平旷】天井山【在旌徳县西北三十里山巅巨石峭立飞泉自两窦中出俗呼牛鼻水其下有龙潭】黄山【元和郡县志黄山在太平县西南四十里上有泉水泉侧多黄连故名南畿志黄山在县南三十里即歙之黄山也髙三千七百余丈盘亘三百里此乃山之一隅耳旧志山盘亘寜徽两郡峯之得名者三十六而在县境者有八曰翠微下有青牛溪曰天都下有香谷源香泉溪曰望仙下有龙须岩歌溪曰九龙其下岩洞溪源之属并以九龙名曰圣泉上有泉人不能至东南流至峯下为汤泉曰叠嶂下有滴泉岩又有隂源水流入白云溪滙为白龙潭又流为硃砂溪曰仙人下有仙人洞曰芙蓉下有白马源诸峯之中天都为之冠其余悉属徽郡境之内】白云山【在太平县西十五里髙五百余仭东接龙门山西抵三折岭林木隂翳为东乡胜境】古山【在太平县西十五里穰溪河东下有濬潭山嘴湾环插潭上有石如浮于其中】密厓山【在太平县西六十里冈峦连亘二十里至此两崖对峙下瞰深溪径道险絶一名密王闗】龙门山【在太平县西北四十里髙三百仭周三十里岩壁峭防中有石窦若门产茶及药草】仙都山【在太平县西北六十五里亘三十里一名游仙】盘岭【在宣城县西南华阳密陇之西下有洞可容百余人稍西为金牌岭二岭之间仅通一线为泾旌间道郡南一胜地也】山【在泾县东三十里下有二湫又东为乌溪岭又东为破脚岭亦名桓公岭即晋桓彛拒韩晃战死之处】黄沙岭【在泾县东六十里广数十里髙十余丈下有水流经旵山入丁溪】双岭【在泾县东七十五里二岭相连五代时断岗成路】铜岭【在泾县南五十里其山甚髙腰有小径】麻岭【在泾县南七十里为旌徳太平徃来通道】鹅岭【在南陵县南二十里今名鹅岭】长洪岭【在宁国县东三十里有闗通广徳州界】千秋岭【在寜国县东南一百二十里冈峦纚属溪谷幽深道通西浙唐罗隠诗想望千秋岭上云即此岭下为云梯旧置仙郎廵司于此】尘岭【在寜国县西南八十里为徽寜孔道髙险与笼相埒隋末汪华尝驻兵于此有藏马洞卓戈泉又北二十里为枫树岭与独蛇伏岭分水丛山四闗皆茂密险隘之地明嘉靖中建哨台于此防守】大岭【在旌徳县西二十里旌岭之最髙者西乡孔道又黄华岭在县西六十里与太平县接界】蠢岭【在旌徳县北三十里自鳬山华容峯横亘二十里南障县治北界泾县】箬岭【在旌徳县西南七十里髙五百仭西接太平县南接歙县境为宣徽通道相传隋末汪华所开】三折岭【在太平县西二十里髙竣曲折上有石洞下有潭曰香潭又三里为鐡甲岭峭壁千寻东临大河中一线通徃来石骨棱棱行者艰险】大鳌岭【在太平县西南三十里髙十五里形若巨鳌瀼溪出焉】汤岭【在太平县西南六十里悬崖峭壁深窅幽絶】龙门岭【在太平县西北十五里上下十余里势甚髙峻又三门岭在县北十里三方阻絶一径中通其阳为县治】通灵峯【在寜国县西北二十五里四山如环独缺其北岩岭深广龙湫出其中有石巉然号鸡冠石】岩豅洞【在泾县北二十五里与琴髙山隔溪相对广袤数丈髙三丈如螺旋顶不柱而屋洞后有一洞髙丈余深十丈东西可徃来】青弋江【在宣城县西源出池州府石埭县之舒溪及太平县黄山合流北出麻川口入泾县西南界下澁滩东北流九十里至岩潭与泾水合又北经县治西为赏溪又东北受幙溪琴溪诸水又北滙为清弋江入宣城县界经西六十里与南陵县分界又北经行廊山受白洋寒亭水又经方山至湾沚北出合黄池下流入芜湖县界入江其流八南陵县者在县东北四十里与宣城县分界又至长池塘分西湖口又北分谷池港又北经方山湾淸凉渡至芜湖县界入江汉书地理志宛陵县清水西北至芜湖入江元和郡县志清弋水在宣州西五十九里】宛溪【在宣城县东门外源出县东南峄山东北流三十里为九曲河折而西受横涧桥水又北受张家湖水为响潭又受霍村水潆廻绕城东为宛溪受石子涧诸水至县东北里许与句溪合又经敬亭山东为敬亭潭又至县北二十五里油窄沟与双溪合又北受南湖水又北受慈谿水又北至水阳镇为龙溪又西北至黄花镇亦名黄池水接当涂县界又西合清弋江出芜湖入大江其横涧桥水在县南十里源出横山之麓北经啸台山又东北流入宛溪张家湖水在县南三里本民田以其沮洳多水故名为湖东流入宛溪霍村水亦在县南源出县西诸山之南石子磵在县西北源出敬亭南麓皆流入宛溪】句溪【在宣城县东三里溪流回曲形如句字太平寰宇记句溪亦名东溪源出宁国县东乡承天目山水合流至郡门外为句溪旧志寜国县东西二溪合流入县境是为句溪北流受华阳诸溪水又西北经土山又北至三河口与宛溪合】双溪【在宣城县东十里自句溪经土山北分流五里为双溪又西北流十七里入南湖口又西十里出油榨沟仍合宛溪】华阳溪【在宣城县东南七十里源出华阳山东流二十里过鲁山曰鲁显水又东北二十里为鲁溪下入句溪】慈溪【在宣城县东北源出长山合髙淳水西入宛溪泝流而东通东坝】白洋溪【在宣城县西南五十里源出金牌岭之北至鳯凰山合界溪又经曷山天门山西又北至寒亭经行廊山入青弋江又高桥水亦在县西南源自梅珑西流出龙潭经髙桥与杮水溪合又十五里入青弋江】乌溪【在泾县东三十五里源出慈坑入赏溪又南香涧在县东五十里源出黄沙岭西入乌溪】枫村溪【在泾县南三十五里源出旌徳县箬岭北流入藤溪又小溪在县东南六十里亦入藤溪】方村溪【在泾县南六十里源出石井北流经安吴渡至落星潭入赏溪又花林溪在县南三十五里源出合山北经赤土山入赏溪】赏溪【在泾县西南一里即泾溪也其源有二一出池州府石埭县之舒姑泉名曰舒溪流经太平县黄山之麓由汤泉东流至县东南五里经麻陂潭受旌徳县西北境诸水谓之麻川又西北经县东门会富溪又北会梅溪又西北至麻口会舒溪合流北行八十里亦曰麻溪在县东南三十五里经富溪梅溪迳过麻陂入泾县西南界下澁滩九里罗浮万村等潭皆随山旋绕与太平县分界又东北四十里至落星潭受花林夏浦语水又东北四十里至岩潭与泾水合又北经县治西是为赏溪又东北受】
　　【幕溪诸水又东北迳北山又北过赤滩镇受琴溪水又北滙为青弋江入南陵宣城二县界】幙溪【在泾县东北二里源出巧坑西北流至幙山下入赏溪又锦溪在县东南五里源出长山北流入幙溪】琴溪【在县东北二十里源出寜国县诸山西流径旵山又西过琴髙山名曰琴溪又西入赏溪乂丁溪在县东南六十里源出寜国县界北至丹山入琴溪又曹溪在县东六十里入琴溪王存九域志琴溪琴髙控鲤之地】杨下溪【一名东溪在旌徳县东源出徽州府积溪县之笼丛山西北流入县界合霞蒸溪龙头二水至城北合濠水】抱麟溪【在旌徳县西源出黄华岭东流与陶环溪丰溪合是为三溪又至石壁西入于徽水其陶环溪在西三十里源出黄山髙峯亦名玉溪北流入抱麟溪又双溪源出县西南九峯山之西东北流合环溪】弋溪【一名涡溪在旌徳县西北四十五里源出石壁至旌徳县界其流随山旋转下多险石至泾县界入藤溪】鳬溪【在旌徳县东北鳬山西南之水防于此又汤村水亦在县东北鳬山以北蠢岭以南之水防于此皆西入徽水】富溪【在太平南源出雾山东流达县治县西南又东会麻川梅溪又在县北源出三门岭东南流入麻川】瀼溪【在太平县西六十里亦名白瀼其源有二一出黄山九龙泉一出大鳌岭下东北流入舒溪又防溪源出黄山青龙潭北入舒溪又磻石水一名蟠溪在县西五十四里上防有磻石髙丈余特立水中俗名独立滩北流入舒溪】赤溪【在太平县西北源出青阳县界东北流入舒溪又山青溪源出青阳县九华山东流经泾县西南界又东南入县界入舒溪】泾水【在泾县南源出徽州府积溪县徽岭山名曰徽水北流至旌德县界受清潭水又经县南折至县东北与东溪合义北径石壁山北又西十里与抱麟溪合又北径龙首山北流入泾县界名曰旌水亦谓之藤溪西经桐岭南又西北受枫溪水滙为星潭下三门滩又北至岩潭与赏溪合】淮水【在南陵县汉书地理志桑钦言曰淮水出丹阳县东南北入大江郦道元水经注东溪水出南里山即钦所谓淮水也县志淮水源出县南吕山麓涌珠泉北流至县南五十里与漳水合曰合河又北曰澄清河受鹅岭水南县门谓之东溪一名浣溪又北受中港后港诸水北厯县河口又受蒲桥水亦名小淮河入繁昌县】漳水【在南陵县南源出县西南水龙洞东流入淮水河鹅岭河源出鹅岭东流入清】杭水【在寜国县东五里亦名东溪源出浙江于潜县之天目山北行二十里至落花溪又十里受千秋岭水又十三里受汤公山水又三十五里至石口水势渐盛可航又十里受千秋山水又三十里受洋丁源水又十里至五湖渡与徽水合】徽水【在寜国县西五里亦名西溪源出徽州府积溪县之笼丛山下北行七里至丛山闗又二十五里受仙人洞水又十五里受滑渡水稍深可筏又五十里受葛村水又四十里至罗陵湾有很石方丈许激流为涡又七里受龙潭水又十里至五河渡与溪会合始可航又二十里至相府潭受湖村水又十里为众浔潭又十里入宣城县界为句溪上源】千秋岭水【在寜国县东南源出浙江于潜县之缭岭东入杭水汤公水源出汤公山麓千顷又夀山水源出千顷山麓洋丁源水源出浙江昌化县之洋丁山麓皆入杭水】仙人洞水【在寜国县西南源出汉江昌化县之仙人洞至横溪入徽水又篁岭水源出旌徳县篁岭山之阳东北流入防水又滑渡水源出旌徳县岛山葛村水源出泾县寄马岭龙潭水源出文脊山麓石池胡村水源出广徳州皆入徽水】南﨑湖【在宣城县东北四十里其北为北﨑湖今总谓之南湖周四十余里受广徳建平诸水由绥溪来宣之东境诸水并泻入焉下流注于句溪】五湖【元和郡县志在寜国县东北四里明统志源出千秋岭北流入寜国溪至宣城入江】蒲桥河【在南陵县东二十里自泾县北流入县境防永丰陂又西北合西河口水又西出县河口入于漳淮又胡家桥溪在县东南二十六里又神龙山溪在县东南二十三里皆北流入蒲桥河】洋河【在旌徳县西北四十五里源出箬岭北诸水所会北流入太平县麻川】敬亭潭【在宣城县北十里源出句宛二溪嵗旱搅潭则有云雨】桃花潭【在泾县西南九域志云唐李白与汪伦万钜游于此潭上有钓隠台彩虹冈垒玉墩皆当时游咏之所李白诗桃花潭水深千尺即此潭也】奎潭【在南陵县东北六十五里凡九十九曲三闗三锁中有六墩极类奎星故名饶莲藕菱芡水乡称陆海云】石湖潭【在寜国县东南五十里妙山下悬岩瀑布髙十余丈下注潭中其水流经县东妙山下为妙滩又至县东北洪公山下为洪公潭又至县北二十里为相府潭又西北十里为众浔潭又西为石马潭】清潭【在旌徳县西南十里石山中有窟若壜形约寛五丈水从上喷出溉田千畆东流入徽水】湖深潭【在太平县西三十里髙峯耸峙碧水渊渟如湖之深故名又金钟潭在县西北为防瀼赤舒四水所泄】洗马涧【在泾县东源出旵山合诸溪西流迳岩豅至赤滩镇入赏溪】双涧【在泾县西三十里源出县西西公山下合流北入南陵县界】夏浦涧【在泾县西源出青阳县界东流经蓝山至落星潭入赏溪】中港【在南陵县治前其源有二皆出县西南诸山入城而合是为中港又出北水闗与东溪水合】西港【在南陵县西源出工山朗陵之阳合诸水北流于县西为西港又东合后港又绕县后与漳淮合】后港【一名青泥港在南陵县西北至白石滩合于西港】染浦【在南陵县东北四十里又名白家湖广千余畆】澁滩【在泾县西九十五里怪石峻列如虎伏龙蟠唐李白诗澁滩鸣嘈嘈两山走猿猱即此】九曲池【在宣城县北三里唐裴休知宣城县时植莲于内为游观所】凉泉【在宣城县南三十里一名寒泉】裴公井【在宣城县北水甘美异于他井相传唐裴休所凿】铜井【在府城内陵阳陂下汲之声响如雷】葛洪井【在泾县西寳胜寺侧相传此井乃洪炼丹取汲之处九域志泾县有葛洪炼丹井】孔子井【在寜国县东南一百十里即今孔夫闗之地太平寰宇记旧吴兴郡安吉县南界道旁有小井孔子入吴时凿今属寜国县】
　　古迹宛陵故城【即今宣城县治汉初置为丹阳郡治晋改为宣城郡治咸和中桓彛为内史值苏峻之乱城未及坚乃退屯广徳隋始改县曰宣城县元和郡县志宣城县在宣州郭下隋自宛陵移于今理疑今宣城县治非汉宛陵故治也】逡道故城【在宣城县北六十里汉置逡道县属九江郡其地在今庐州府界晋南渡后侨置于芜湖县界属淮南郡宋齐置逡道县隋初并入宣城县】泾县故城【在泾县西汉置后汉建安三年孙防攻刘繇平定宣城以东繇将太史慈因自芜湖进住泾县立屯府晋咸和中苏峻之乱内史桓彜退屯泾县隋大业末邑人左难当据县唐武徳三年归唐寻授猷州刺史八年州废仍属宣州元和郡县志泾县东北至州一百五里县志猷州城在县西三十里大寜山前州废后移治赏溪之西有城周一百二十八歩宋崇寜间赏溪东徙城为所圮嘉靖三年移于溪东去旧治二里地名留村元至元三年又徒于旧治之东门敬天坊即今治也】安吴故城【在泾县西南三国吴东属宣城郡以后因之梁天监初宣城内史阳白华不附侯景进据安吴隋仍旧唐武徳三年复置属猷州八年复废旧志故城在县西南五十里蓝山南今有安吴市及安吴渡又旌徳县北三十五里冇古城俗呼沙城即古安吴城或谓唐初所改置也】宣城故城【在南陵县东四十里青弋江上汉置后省建安之三年孙策平定宣城以东二十年孙权使蒋钦屯宣城皆即故城也晋太康二年于宛陵县置宣城郡复置宣城县属焉隋初改宛陵县为宣城而故城遂废章怀太子曰宣城故城在今宣州南陵县界欧阳忞舆地广记云汉宣城故城在今县东】寜国故城【在寜国县南十三里三国吴置隋省唐复置元和郡县志宣州寜国县西北至州一百十里】懐安故城【在寕国县东南三国吴分宛陵县置属丹阳郡晋改属宣城宋齐以后因之隋初省入宣城县太平寰宇记懐安故城在寜国县东南一百里明统志在县南四十里】太平故城【在太平县北元和郡县志太平县东北至宣州二百八十里天寳四载太守李上奏割泾县西南十四乡置县志宋时有城周一里二百十步久圮】当涂废县【在南陵县北汉县也晋成帝时以流民侨置属淮南郡宋齐以后因之隋平陈移治姑熟而废故县入宣城杜佑通典南陵县有当涂故城在县南】旌徳旧县【即今旌徳县治元和郡县志宣州旌徳县北至州二百三十里本太平之地以旌界濶逺永防中招讨使表傪奏分太平置县太平寰宇记永防中割太平九乡置县冀其邑人从此被化故以旌徳为名县志县旧无城元至正末红巾贼犯县治焚毁殆尽前明嘉靖十三年倭奴直入县治嗣后始议剏筑】楚王城【在旌徳北一百里相传为呉楚相拒时筑又有故楚城在南湖北岸】温城【在宣城县东二十里唐刺史温嶂所筑】桓公城【在泾县东四十里乌溪岭晋咸和中桓彛所筑】白城【在泾县东北柏山隋末左难当所筑】青阳城【即今南陵县治梁置南陵县今在繁昌县界唐初移今治旧唐书地理志宣州南陵旧治赭圻城长安四年移理青阳城】甘公城【在南陵县北七里相传吴将甘寜尝屯此俗譌为甘罗城名胜志甘公城甃甓甚坚绕以漳水中可容千人有甘公庙门址畧存】乌石城【在宁国县南九十里南唐时筑以备吴越】彭泽聚【在宣城县西南汉书地理志宛陵县有彭泽聚在西南】兰石【在泾县东七十里下临藤溪通鉴晋桓彛遣将军俞纵守兰石即此又有俞将军走马城在县南四十里是其屯戌处】勇里【在泾县西北后汉建安中太史慈防泾县孙策击擒之于勇里】淳于棼故居【在泾县西五里今为兴教院】严可求故居【在旌徳县北】严公台【在宣城县西南四里相传岩子陵尝钓于此】刘遗民钓台【在泾县西三里】望霞台【在寜国县西五里唐贞观初建】北楼【在宣城县治北明统志南齐守谢朓建唐李白诗谁念北楼上临风懐谢公后人亦称谢公楼咸通中刺史独孤霖改名叠嶂自为记】赏溪楼【王象之舆地纪胜在泾县治前】露香阁【在府治下临东池旧名凌虚宋绍兴中更名】双溪阁【在府治后宋治平中刁约建取宛句二水名苏辙诗仰攀叠嶂高俯阅溪美】坐啸堂【在府治叠嶂楼南隅旧曰虚明观唐刺史郑董独孤霖石刻存马】宛陵堂【在府治内】陵峯堂【在府治内宋皇祐初郡守邵饬建旧名重建梅尧臣所名也】万卷堂【在寜国县南三十里琴山下宋乾道中杨秉读书处故人汤鹏举入参大政印国子监书籍遗之藏其中】景吕堂【在旌徳县主簿防宋绍兴中主簿郏升卿以吕诲尝为此官故名】谢公亭【力舆胜覧在宣城县北二里即谢朓送范云赴零陵之地九域志谢公亭谢元晖置】西侯亭【在府治西郭外唐天宝中宣州刺史赵悦建李白作记】响山亭【在府城东南二里唐刺史路应跨潭为梁建两亭于东西崖权徳舆为记镌崖石】五松亭【舆地纪胜在府治东李白诗五松何清幽胜境美沃洲好事者以名亭】环波亭【兴地纪胜在府城上下临城濠】澄江亭【在宣城县北三里宋绍兴中太守秦梓取谢朓澄江浄如练之句而名】蒸霞亭【在泾县北亭旁植桃唐韩愈诗种桃处处惟开花川原逺近蒸红霞后人取以名其亭】化洽亭【在寜国县治东南唐干寜中建】六劝亭【舆地纪胜在太平县东南五里宋治平初邑令周景贤建作文劝民其条有六曰行孝悌务农桑向儒学兴防逊崇信行近医药】高斋【舆地纪胜在府治东齐永泰中谢朓出守有髙齐视事闲坐答吕法曹诗又刘梦得诗内史高斋兴有余】高爽榭【在南陵县治内登之可望四面山故名】
　　闗隘长洪闗【在寜国县东三十里路通广徳州又董岭闗在县东南八十里路通广徳州及浙江孝丰界】唐舍闗【在寜国县东南一百里路通浙江孝丰县又南为孔夫闗】豪堑闗【一名豪千闗在寜国县东南一百二十里路通浙江于潜天目山稍西南为千秋闗在千秋岭上又西南为铜岭闗俱路通于潜又西为白沙闗路通于潜昌化二县皆在县东南一百二十里宋南渡后所置为临安藩卫】马岭闗【在寜国县南八十里路通浙江昌化县界】丛山闗【在寜国县西南一百三十里笼丛山与徽州府绩溪县分界当徽州府之要口又分水岭闗在县西南八十里西坑山上路通宣城华阳为县要口】盘坑岭闗【在寜国县西三十里又独蛇闗在县西四十五里又伏岭闗在县西七十里皆路通宣城茂密隘险】水阳巡司【在宣城县北九域志宣城县有符复水阳城子城三镇舆地纪胜水阳镇去城七十里南唐始曰水阳波受给圩户租米后因为镇县志水阳镇在县东北七十里临大溪上溪北与江寜府高淳县接界设有巡司又兑军仓及义仓皆置于此又符襄镇在县东北五十里葢即宋时之符地也】黄池镇巡司【在宣城县北一百十里唐大顺二年孙儒防江南杨行宻将田頵引兵遨之于黄池即此又有旧湾沚镇在县西北青弋江所经也今为盐阜】茹麻岭巡司【在泾县东北五里桑坑山下元置巡司寻移于县东巧坑又移于县北鸡子岭明洪武中改建于县东南之茹麻岭口】鹅岭镇巡司【在南陵县南二十五里鹅岭下明洪武二十八年置巡司嘉靖二年迁赵冲铺北去鹅岭十五里十三年又迁于县南六十里新店铺万厯十一年复迁故址今名鹅岭新镇】岳山巡司【在寜国县东南五十里旧置于岳山下地名鸟鸣坞明洪武中迁于纽口东去旧所二十里嘉靖三十三年复移于石口镇仍曰岳山巡司即今治也】湖乐巡司【在寜国县西南九十里湖乐镇】三溪巡司【在旌徳县北三十里石壁山北迳通天井山明初设巡司宏治十九年裁万厯九年复置稍西曰盘诘闗】宏潭巡司【在太平县西南一百二十】
　　【里明洪武间置嘉靖中以其僻隘移于郭村岩前当徽池二府之冲】赤滩镇【在泾县东北十五里又马头镇在县东北三十里下临大溪商舟辏集】黄沙镇【在泾县黄沙岭下唐武徳六年舒州总管张镇周击辅公祏将陈当世于猷州之黄沙破之即此】杜迁镇【在寜国县西北三十里今有杜迁铺盖即故镇为名九域志寜国县有杜迁镇】藤溪市【在泾县东南五十里旧时商贾辏集极为繁盛】河泊所【有二鱼潭所在宣城县东北三里三汊河口明嘉靖四十二年裁南湖所在宣城县东北六十里马山埠隆庆二年裁】守御所【在泾县西五十里张家渡乂浦盗所在县北二十五里鸡子岭上又云岭栅在泾县西六十里】仙石哨台【在泾县北十里又淘冶坑哨台在县北四十里俱明隆庆四年置又巧坑哨台在县东三十里明万厯二年増置又梅村湾在县东北当泾宣南三县之界　本朝顺治八年设兵巡哨】
　　津梁鳯凰桥【在宣城县东门外跨宛溪长三十丈】济川渡【在宣城县东门外跨宛溪】北浦星桥【在宣城县北太平寰宇记元和中太守马棱被徴有使者原停棱事渡宛陵浦星桥马踠足即此】金鸡桥【在泾县南六十里】响山桥【在泾县西北十里跨新村】
　　【涧路通南陵】籍山桥【在南陵县东跨中港水】同人桥【在寜国县西三里跨西溪长四十大】长枫桥【在寜国县北十里】驾虹桥【在旌徳县东门外跨徽水】仙源桥【在太平县南门外旧名富溪桥宋建】青弋江渡【在南陵县东三十里】安仁渡【在太平县西五十里旧有十六渡水皆出黄山折流于此】
　　堤堰薛公偃【在宣城县北一百十里唐观察使薛邕置】徳政陂【唐书地理志宣城县东十六里有徳政陂引渠溉田二百顷大厯二年观察使陈少防置】大农陂【在南陵县南唐书地理志南陵有大农陂溉田千顷元和四年寜国令范传真因废陂置为石堰三百步水所及者六十里唐韦瓘大农陂记驱江波六十里辟荒埂万畆叠石搆堰纵三百步擘发三港支分脉散县志大农陂在县南接泾县柏山障大河水以入麻园河相近又有小陂在县南阳山嘴复障麻园河水以入官田河】永丰陂【在南陵县东南唐书地理志南陵有永丰陂在清弋江中咸通五年置宋谢谔重修大农陂永丰陂记大农陂兴于元和永丰重修于咸和熙寜中复加修理淳熙十五年鸠工重修其源为泾水合山溪众流为江出芜湖中厯邑界江濶地平横絶其流开大港遏导江水所谓陂因是江也大农在上流源流七十余里溉田五万畆永丰在下流源流六十余里溉田三万余畆凡县赋两陂所属三分之一县志陂在东南六十里下张村引水经熊家店至莞湖塘又有黄柏陂在县东南二十五里其水源出泾县石笼等坑入县界达神龙山下达芦塘口】
　　陵墓三国吴陈焦墓【在泾县西南桃花潭北】晋桓彛墓【舆地纪胜在宣城县北四十里焦村】唐左难当墓【在太平县西北七十里龙门乡】蒋华墓【在宣城县北二十里敬亭山尝与李白游白诗云敬亭山下墓知是蒋徴君】罗隐墓【舆地纪胜在泾县北七十里】宋赵师祁墓【在宣城县东南三十里千堆山】梅询墓【在宣城县东南二十五里峄山】张果墓【在宣城县南夏家渡】高琼墓【在宣城县东北昆山】梅尧臣墓【在宣城县南柏山】朱胜非墓【在宣城县北馒头山】吴柔胜墓【在宣城县东南四十里小山之石埭冲】胡季虎墓【在寜国县东南七十里彭家坞】虞俦墓【在寜国县东南五里西山】奚士逊墓【在寜国县东南五十里桃花村】饶虎臣墓【在寜国县北三十里管村】凌策墓【在泾县西白云潭钓台之左】汪澥墓【在泾县西五里白云坑】呉潜墓【在旌徳县北石壁山】徐勣墓【在南陵县西三里内翰山】李经墓【在南陵县西十里工山麓】元左继樗墓【在泾县西柏林山】明姜采墓【在宣城县北敬亭山】许汝骥墓【在寜国县西南一百十里陈村】董杰墓【在泾县西北鳯凰山】萧彦墓【在泾县东北幙山】吴景墓【在南陵县东北麦园嘴】
　　祠庙徐偃王庙【在寜国县北二十里】陈雷墓【在寜国县东三十里】袁公祠【在府城内祀明知府袁旭旭于正统中知郡城有恵政郡人立祠祀之】陵阳祠【在府治北李白诗上有琴髙水下有陵阳祠久废宋绍兴中神示梦设守偹城得不没郡人徳之立祀九曲巷本朝乾隆六年同知祝宣増修】左王庙【在宣城县北门外二里宋建炎四年溃冦戚方围宣城赤心队将刘晏徃援单骑与战为贼所害事闻赠龙图阁待制于死所立庙曰义烈嵗时祀之元燬洪武初重修】敏应庙【在府北敬亭山麓一名梓府君庙宋元嘉中建永初记宛陵北有昭亭山山有神祠神称梓府君屡有应验唐李白司空图俱有题梓府君庙诗】文丞相祠【在府治北门外祀宋文天祥】陈公祠【在宣城县治府学东祀明陈廸】俞公祠【在宣城县大东门内祀明俞逢辰】标纸庙【在宣城县北五里祀宋太守张果】花姑庙【即麻姑庙太平寰宇记在郡北朝京门外东溪东岸去城二十里】汪公祠【在宣城县治门外祀元汪泽民】陈雷二侯府【在泾县东南五十里祀三国呉县令陈焦雷登】灵恵庙【舆地纪胜在泾县西湖山祀晋桓彛】左王庙【在泾县东北五十里柏山祀唐左难当】香心夫人庙【在泾县东六十里祀唐洪胜可妻梅氏名胜志香心庙在县西南唐末黄巢之冦邑有死于贼者妻梅誓不受汚贼杀之曰以全香名也里人为立香心五娘庙】安贤祠【在南陵县北二里祀晋何琦唐张巡李白杜牧之明李经呉景】徐偃王庙【在寜国县】梅鲁王庙【在寜国县东北七十里祀唐梅岩】汪王庙【有二一在寜国县西南九十里尘山之阳一在泾县西北孤山髙岭祀唐汪华】睢阳庙【在旌徳县东祀唐张巡】俞将军庙【在旌徳县北五十里祀晋俞纵】名公祠【在太平县治西祀宋令孙觉明知县张瀚刘元凯】
　　寺观景徳寺【在宣城县治北陵阳三峯上名胜志景徳寺晋名永安唐名开元兰若中之最胜者大中二年裴丞相休知宣城延黄蘖居之朝夕受法】城山寺【在宣城县南七十里旧名嘉福院宋崇寜中改今额名胜志城山有寺其侧曰卧云庵】广教寺【在宣城县北五里敬亭山南唐刺史裴休建宋太宗赐御书百二十卷僧惟真建阁贮藏元末尽燬明洪武初僧创庵故址立为丛林】峡石寺【在宣城县北宋林通有防峡石寺诗灯惊独鸟逥晴坞钟送遥帆落晚江即此】宝胜寺【在泾县西五里旧名水西寺唐李白杜牧俱有诗纪游宋太平兴国中重建太宗御篆二轴】崇庆寺【在泾县西五里南齐永明中建寺后有秋霜阁擅水西之胜】柏林寺【在南陵县东十五里梁大通中建】香葢寺【在寜国县西八十里唐韩翃有题香葢寺壁诗】崇果寺【在寜国县西一百十里唐贞观中建寺前古枥一株罗汉竹十八竿每一笋生则一竿枯竹下有龙潭】防胜寺【在旌徳县东北十五里宋龚明鳬山记防胜寺梁胜公庆和之故居舍宅为寺其寺废于唐之防昌复兴于太平兴国中】翠防寺【在太平县西南六十里唐中和二年建元汪泽民记寺有麻衣禅师卓锡泉一峯峙东南隅曰翠微峯】妙观【在宣城县治西南鳌峯上唐为紫极宫宋大中祥符改名天庆旧在城东南绍兴中徙建今所元大徳中更名元妙】九龙观【在太平县西六十里后梁开平中尝为僧舍宋政和中勅改九龙观舆地纪胜九龙观在九龙山下】
　　钦定大清一统志卷八十
　　钦定四库全书
　　钦定大清一统志卷八十一
　　宁国府【二】
　　名宦汉李忠【东莱广人建武六年丹阳太守时南方多拥兵据土忠招懐降附其不服者悉诛之旬月皆平起学校习礼容春秋乡饮选用明经郡中向慕之垦田増多三嵗间流民占著者五万余口十四年三公奏课为天下第一】马棱【茂陵人永元中江湖多剧贼以棱为丹阳太守棱发兵掩击皆禽灭之】韩演【舞阳人顺帝时为丹阳太守政有能名】江汉【永嘉初为丹阳太守击破贼陆宫等】陈夤【建宁二年为丹阳太守时山越贼叛园夤夤击破之】张驯【定陶人光和中丹阳太守有恵政】三国吴滕允【剧人为丹阳太守每聴讼察言观色务尽情理民有寃苦对之流涕】诸葛恪【琅琊人领丹阳太守时山贼深逺莫能尽擒恪令各保疆界不与交锋俟共稼熟縦兵芟刈使无遗种于是山贼饥穷渐出降得兵数万】晋钟雅【长社人明帝时补宣城内史钱鳯作逆加广武将军率众屯青弋时广徳人周玘为鳯起兵攻雅雅退据泾县收合士庶讨玘斩之凤平征拜尚书右丞】桓彞【龙亢人明帝时宣城内史在郡有恵政为百姓所怀苏峻之乱也彞纠合义众进屯泾县峻遣将韩晃进军攻彞固守经年势孤力屈将士多劝彞伪降更思后举彞不从城陷为晃所害贼平追赠廷尉諡曰简】王允之【临沂人咸和末除宣城内史监扬州江西四郡事建武将军镇于湖莅政有威恵】南北朝宋羊元保【南城人景平初宣城太守先是刘式之为宣城立吏民亡叛制一人不禽符伍里吏赴州作部若获者赏位二阶元保以为非宜陈之由此制得停】王志【临沂人孝武末宣城内史清谨有恩恵郡人张倪吴庆争田经年不决志到官父老相谓曰王府君有徳政吾乡里乃有如此争倪庆因相携请罪所讼地遂成闲田】宋谢朓【阳夏人明帝时为宣城太守】梁何逺【郯人武帝擢为宣城太守郡经冦抄逺尽心绥理复著名迹】萧励【兰陵人武帝时宣城内史郡多猛兽常为人害及励在任兽暴为息】唐张路斯【颍上人景龙中为宣城令课民垦田大兴水利】裴耀卿【绛州人开元中刺宣州首务教化率父老行礼奏乐歌白华由庚等篇明孝子养亲之义闻者屡为之感泣】崔陵【大厯中南陵令先是民私屠牛铸钱贼杀吏卒莫可禁止陵严立约束盗遂解散吏籍民田粮失实赋多逋陵召诸父老言状悉覈而得之积逋以完】沈传师【吴人宝厯二年由江西观察使徙宣州传师于吏治明吏不敢罔慎重刑法每断狱召幕府平处轻重尽合乃论决尝择邸吏尹伦迟鲁不及事官属白易之传师曰始我诫伦可阙事不可多事如是足矣故所莅以防靖闻】裴休【济源人宣宗时刺宣州治不刻皦上下畏信】范传真【顺阳人元和中令宁国敏以应务民得休泰摄南陵修大农陂民赖其利】宋贾黄中【南皮人开宝中知宣州嵗饥民多为盗黄中出已俸造糜粥赖全活者以千数乃设法弭盗因悉解去】卞衮【成都人太平兴国中通判宣州淳化中上命采庶僚中廉干者给御书印纸俾书课最仍赐实俸以旌异之衮预焉】胡宿【晋陵人宝源初通判宣州囚有杀人者将抵死宿疑而讯之囚惮棰楚不敢言辟左右复问久乃云旦将之田县吏缚以赴官莫知其故宿取其狱繙阅探其本词葢妇人与所私者杀其夫而执平民以告也】刘安节【温州人由右史出知宣州为政谨程式不事刑威遇下有礼州大水民苦疾疫安节治药饵徧给之以劳卒官】吴遵路【丹阳人仁宗时知宣州上御戎要略边防杂事二十篇】孙觉【髙邮人嘉祐中知太平县政先礼教儒雅自饬尝引乡弟子于庭亲为讲解经义民以知学风俗淳美】李常【建昌人为宣州观察推官发运使杨佐将荐改秩常推其友刘琦佐曰世无此风久矣并荐之】卢革【徳清人请外神宗谓宰相曰革防退如是宜与嘉郡遂为宣州】余良肱【分宁人绍圣初知宣州治为江东最】许几【贵溪人知南陵县还民之托僧尼为奸者数百人】李宏【宣城人宣和中知旌徳县时州郡多故宏召集乡勇训练有方建炎间盗张遇寇江上进逼宣境知有备不敢犯郡守吕好问荐其才】李光【上虞人建炎三年知宣州时范琼将过军光先入视事琼至则开门延劳留三日而去无敢哗者光以宣密迩行都乃缮城池聚兵粮籍六邑之民保伍相比谓之义社择其健武者统以土豪得兵甲万余号精练军又栅险要二十三所谨戍之厘城址为十地以分巡内外嵗租输邑者悉命输郡初讙言不便及守城之日赡军养民迄赖以济】张果【四川人建炎中知宣州水暴至果抱民籍入水死城得不没州人求其尸葬之】郭僎【祥符人建炎中知宣城县苗傅刘正彦之变僎説郡守刘珏请募勇士倍道赴难揭榜复用建炎年号人皆韪之】李琮【江宁人为宁国军推官州庾积谷腐败转运使移州散于民俾至秋偿新者守将行之琮曰谷不可食强舆民责而偿之将何以堪持不下】李椿【永平人绍兴中为宁国军节度推官治豪民伪券还陈氏田吏才精强人称之】魏杞【夀春人绍兴中知泾县従臣钱端礼荐其才召对擢太常寺主簿】赵恺【乾道中封魏王判宁国府又请増士人贡额筑圩田之溃圮者帝手诏嘉劳之】林淳【乾道中知泾县甫至访三农利病邑有陈雷二塘堙塞不理久为豪家所据淳议复之凡修治古塘六百余所民食其利】郭荛【淳熙中知南陵县尝除工山坑冶之害修复隄陂以资灌溉田获嵗稔】李延忠【临安人开禧中知旌徳县创置学田八十余畆捐地税钱九千余缗】张忠恕【绵竹人嘉定中知宁国府夏旱请于朝得赐僧牒五十米十万七千余石常平使者欲均济而勿劝粜忠恕虑后无以济遂核户口计嵗月严戒诸邑谕大家发葢藏宣民以苏】方俌【厯阳人嘉定中知旌徳县修学校没入灵源浮屠田三百余亩以廪诸生建预备仓立平籴法民赖其利】孙梦观【慈谿人理宗时知宁国府蠲逋减赋无算泛入者尽籍于公帑户部遣官督赋阖郡皇骇梦观曰吾宁委官以去母宁病民以留将以府印牒所遣官所遣官闻之夜遁他日梦观去宁国人为流涕丞相董槐召还帝问江东防吏槐首以梦观对】杜范【黄岩人嘉熙中知宁国府适大旱范以便宜发常平仓又劝富人积粟者发之始至仓库多空未几米钱盈万悉以代输下户粮两淮饥民渡江者多摽掠其首张世显尤勇悍隂有窥城之意范以计擒斩之给其众使归】王遂【旉阳人淳祐元年出守宁国除积定斗斛置义役奏罢芜废逃亡田税人羣颂之曰作民父母后王前杜】文天祥【信州人咸淳五年差知宣郡】赵与防【徳祐初知宁国县元将巴延来与防率众城守出战死之诏赠直文华阁　巴延旧作伯顔今改正】赵时賔【和州宗室知旌徳县徳祐初北军至境时宾率领民兵捍战有功赠直宝章阁】　元髙睿【河西人世祖时除江东道提刑按察使部内草窃陆梁声言围宣城郡将怯懦城门不开睿召责之曰宼势方炽官先示弱民何所凭即命密治兵卫洞开城门聴民出入寇以有备不敢进遂讨平之】吴师道【兰溪人至治时宁国路録事防嵗大旱饥民仰食于官者三十三万口师道劝大家得粟三万七千六百石以赈饥民又言于部使者转闻于朝得粟四万石钞三万八千四百锭赈之三十余万人赖以存活】苏济【益都人至正初泾尹濬渠均赋学宫铸祭器复浮屠氏侵田饩诸生士民徳之】刘耕孙【茶陵人至正十五年授宁国路推官嵗饥劝富民发粟赈之活者万计防长鎗锁南班程述谢玺等攻宁国耕孙分守城西南日署府事夜率兵固守浙江行省遣防知政事济农格尔来援至则兵已疲矣城恃有援不为备锁南班知之引众援堞而上城遂陷耕孙力战遇害　济农格尔旧作吉尼哥儿今改正】王相【庐陵人由翰林院编修出为泾尹首覈民田以见业为准禁兼并平赋役一切额外之征力为请免】明陈灌【庐陵人明太祖起兵除宁国知府建学择师选子弟受业教化洽于逺近问疾苦禁兼并创户帖以便稽民帝取为式颁天下以暇伐石筑堤作水门蓄泄防濒江田百姓咸赖有坐盗麦舟者论死数十人灌曰舟自漂至而愚民閧取非谋刧也坐其首一人余悉减死灌丰采严正而为治寛恤类此】栁世荣【洪武初太平知县首务清理田粮黄山峭壁田有不可耕者申免税粮一千五百余石】袁旭【乐安人正统中知宁国府均徭册以恤孤贫设义仓以备赈贷虽时事兴作而善抚循民不告贫防大计羣吏始举卓异之典旭得预焉后被诬卒于狱郡人惜之甚立祠祀之】况子玉【泸州人正统中宣城知县嵗饥多方拯救民赖以全】沈性【防稽人天顺中授宁国知府刬除蠧弊一意爱民讼至立断狱无系囚课绩为南畿第一赐封诰旌异】强珍【沧州人成化初知泾县请减额赋民懐之】王弁【吉水人成化中湮县知县嵗大饥弁请蠲贷上官不许遂自疏诸朝得请民赖以苏】胡东臯【余姚人正徳中知宁国府时徭役苦不均乃定大户为里小户为甲以一里统十甲经嵗而代阅九年然后服役人大称便宣城有金宝圩素沃饶久被水囓渐受害东臯相便宜修筑遂为永利】王廷相【仪封人正徳中以庶吉士谪知宁国县器度宏濶学饬吏治朞月间百废具举】张凤翀【宁州人嘉靖初知旌徳县时髙淳议派养马旌民忧惧凤翀抗言山岭非刍牧之地力请于上官得免】方逢时【嘉鱼人嘉靖中知宁国府景王就国所过凌轹郡县吏逢时独往部署所需立办且面奏诸珰强横状王为引咎治其从官民得无扰】王皥【安福人嘉靖中任宁国训导建凤山书院进诸生讨论正学训迪不倦尝辑四礼纂要行于邑士习为之一变】刘世亨【临川人嘉靖中知泾县嵗时巡行乡落劝民力耕建社仓教以积贮敛散地多盗令乡募武勇以巨室主之分布要害贼发辄获以治行髙等征为吏部主事】杨九韶【余姚人嘉靖中知南陵县奏蠲养马七十匹邑免赔累又筑堤为圩凡十余所蓄泄有法至今赖之】周诗【钱塘人嘉靖中知南陵县嵗潦力请免逋负数千又请覈奸民欺田千余顷赋税始均】甘澧【蕲州人嘉靖中知旌徳县裁省防传寛里甲诸费有中贵过县索供帐横甚澧易服佯为吏往见中贵怒曰令何在澧曰邑如悬罄不足以犒従者令遁矣中贵度无所得乗传去】黄尊素【余姚人万厯中宁国府推官执法不阿豪贵皆敛手公余引生徒讲学士习一变】詹事讲【乐安人万厯中知宣城县尝尽发储三万石赈民丈量令下里甲骚然事讲履亩核盈缩奸猾弊息田溢额而税不増】沈尧中【嘉善人万厯中知宣城县垦荒筑堰濬川潴陂硗角皆为沃产】乔明防【永城人崇祯中知旌徳县捐赀筑堰以通水利由是邑田屡丰】
　　本朝秦宗尧【义州人顺治九年知宁国府性亷俭常质衣自给郡故贡黄连非宁产也宗尧奉　诏言民利病得请免贡】傅大业【建昌人康熈间知太平县值嵗旱大业捐米为倡又亲诣大姓委曲劝输设厰发粟散给甚均所活万计】马光【邹平人康熈十三年知宁国县邑素僻陋光下车建尊经阁立西津书院谕民以礼教俗为一变时徽浙两界伏□跳梁练乡勇严侦迄不敢犯治邑六年以卓异荐擢御史】许廷试【镶黄旗人康熈四十年知宁国府为政敏决多所整理郡洊饥廷试檄领米谷平粜民甚徳之】
　　人物汉抗徐【字伯徐丹阳人乡邦称其胆智初试守宣城长悉移深林逺薮椎髻鸟语之人置于县下由是境内无复盗贼后为中郎将宗资别部司马击破大山贼公孙举等平之封乌程东乡侯厯官长沙太守与度尚俱为名将数有功】晋纪世和【宣城人咸和中宣城内史桓彞为贼所害诸子并流迸世和率义故葬之】唐左难当【一名匡政泾县人隋末盗起难当率众保障武徳中入朝授猷州刺史辅公祏反围猷州固守三年李大亮至授以兵遂击公祏败之后太宗伐髙丽以李大亮为水道兵总管难当副焉并勇冠一时】刘太冲【宣州人博洽工诗顔真卿守平原辟従事画策拒安禄山】刘太真【太冲弟善属文师兰陵萧颖士举髙第进士淮南陈少防表为书记兴元初为河东宣慰赈给使累迁刑部侍郎徳宗以天下平诏羣臣宴曲江自为诗敕宰相择文人赓和李泌等请羣臣皆和帝自第之以太真李纡等为上】罗立言【宣州人贞元末进士魏博田正表佐其府改阳武令以治剧迁河隂河南尹丁公着上状加朝散大夫累迁京兆少尹】苏仲芳【南陵人太和中父死负土成坟庐于墓侧绕坟行哭羣鸟随之悲鸣】许棠【字文化泾县人咸通中有诗名与张乔郑谷等号十哲】杨懔【旌徳人光化中官太子校书行义修饬自唐太和初至宋乾道问数世同居至千余口以孝友世其家】宋蒯鼇【宣城人少孤贫笃志于学善属文以防直自励一介不干于人太宗时擢进士第厯茶陵令以殿中丞致仕于庐山】凌策【字子竒泾人幼孤励志好学与姚铉同学于庐州雍熙中举进士起家广安军判官淳化中累迁都官先是岭南输香药以邮置卒万人烦役为患策请陆运至南安泛舟而北止役卒八百厯拜右谏议大夫集贤殿学士知益州自蜀代还真宗对王旦言策有才用旦曰策性淳质和临事强济上深然之旋拜给事中权御史中丞时以疾不能朝谒累遣中使挟医存问赐药寻迁工部侍郎子瓘琬并为奉礼郎兄简管国子博士分司南京】梅询【字昌言宣城人进士及第为利丰监判官后以袐书省著作郎预考进士于崇政殿真宗竒其占对详敏召试中书除集贤院寻为三司户部判官屡上书陈论西北事又论曹玮马知节之才可用凡数十事其言甚壮累迁给事中出知许州卒子鼎成举进士厯翰林学士上飞白书墨庄二字赐之曰美卿世居文翰之地也】汪文谅【字叔达泾县人累世同居至一千三百口天禧四年诏旌之】赵积【字表微其先单父人后徙宣城真宗时进士枢密直学士李濬荐为监察御史厯迁益州路转运使积至数言部中事至一日章数上天圣中迁礼部尚书致仕】刘琦【字公玉宣城人博学强览立志峻洁以都官贠外郎通判歙州召为侍御史建言自城绥州数致羌冦宜弃之后贬通判邓州卒】梅尧臣【字圣俞询従子工诗用询防为河南主簿钱惟演留守西京特嗟赏之欧阳修舆为诗友自以为不及由是知名于时厯徳兴令忠武镇安判官大臣屡荐宜在馆阁召试赐进士出身累迁都官贠外郎预修唐书成未奏而卒尝上书言兵注孙子十三篇撰唐载记二十六卷毛诗小传二十卷宛陵集四十巻有人得西南彞布弓衣其织文乃尧臣诗也名重于时如此】杨佐【字公仪本唐靖恭诸杨后家于宣及进士第为陵州推官皇祐中置都水监命佐以盐铁判官同判京城地势南下夏秋苦霖潦佐开永通河自是水患息又议治孟阳河従其策】汪齐【字子思泾县人庆厯进士累官尚书都官贠外郎时行青苗免役法齐诣朝堂力言不便王安石不悦出判池州】徐勣【字元功南陵人举进士选桂州教授王师讨交趾转运使檄勣従军因具蛮人情状疏于朝舒亶闻其名将以御史荐勣恶亶为人辞不答徽宗立迁中书舍人诏与蔡京同校五朝宝训勣不肯与京聨职固辞奏京之恶引卢杞为喻迁翰林学士上疏陈六事又言国史久不成皆由元祐绍圣史臣好恶不同宜尽取辅相家藏记録防讨是非勒成大典帝然之后出知江宁府言者论为元祐奸朋罢归大观中起厯龙图阁直学士留守南京以疾致仕】詹友端【字伯尹宣城人政和中乡贡第一建炎初伏阙上书言甚剀激不报监池州赡军酒库会盗发友端摄西安尉与贼力战中流矢卒】王行之【字才仲太平人为婺州士曹宣和初方腊寇婺官吏皆遁行之曰吾刑官也分当死职遂遇害】鲍琢【旌徳人宣和中方腊寇旌徳琢纠义兵击破之补承信郎又明年卢迈寇泾琢力战中流矢卒】王相如【字次卿宣城人孤贫嗜学工诗文建炎初江右盗起相如为盗所获命作檄相如奋髯曰有死而已不能为贼作笺遂遇害尽室殱焉所着有溪堂集】方致尧【宁国人建炎中戚方寇宁国致尧伏乡兵于石岭大破之贼益兵至中流矢被执不屈死】陈天麟【字季陵宣城人绍兴进士知贑州茶商寇赣吉间天麟为守备民恃以安佐宪臣辛弃疾讨贼给饷补军天麟方畧为多】孙楙【字徳操太平人绍兴进士厯判池真颍三州所至以兴学节财为务累迁知温州朱子称其爱立而教明古良吏也】吴柔胜【字胜之宣州人淳熙进士丞相赵汝愚知其贤差嘉兴府学教授将寘之馆阁防汝愚去嘉定初迁国子正柔胜始以朱子四书与诸生诵习又于生徒中得潘时举吕乔年白于长擢为职事使以文行表率于是伊洛之学晦而复明出知随州收土豪孟宗政扈再兴隶帐下后皆为名将厯除秘阁修撰卒諡正肃】李经【字天常南陵人性笃孝母丧庐墓地故多虎经不畏后虎皆絶迹】吴渊【字道父柔胜第三子也五嵗丧母哀慕如成人嘉定中举进士厯枢密承防政府欲用兵中原渊力陈不可后厯江东安抚使诏以渊兴利除害所列二十有五事究心军民拜资政殿大学士封金陵侯进爵为公屡起知江陵府兼防路防应大使宝祐中以援川蜀功加拜防知政事卒赠少师渊有才畧克济事功所至兴学养士着易解及退庵文集奏议】吴潜【字毅夫柔胜季子嘉定十年进士第一授承事郎累迁江东安抚留守上疏论保蜀之方防襄之策防江之算备海之宜端平初诏求直言潜陈九事淳祐中拜右丞相兼枢密使后判宁国府还家召入对论畏天命结民心进贤才通下情帝嘉纳拜特进左丞相进封庆国公寻改封许国公疏论丁大全沈炎髙铸之奸卒以炎论劾落职命下中书舍人洪芹缴还词头不报谪建昌军屡徙循州安置卒徳祐初追复原官明年赠諡特赠少师】章琰【字子美太平人宝庆中进士拜侍御史弹劾无所避出知江州忤丁大全解职】赵汝向【宣城人嘉熙初判文州元兵来攻与知州刘鋭率军民力战杀伤甚众鋭度力不支饮药死城陷汝向被执不屈脔杀之】周真【字子继旌徳人咸淳中文天祥劄授本县尉元兵压境力战死之】吴宝信【字叔诚宣城人以廕为龙泉令元兵入临安宝信从张世杰等奉二王如福州复泉州防蒲夀庚乱率淮兵百人力战死】杨义忠【宁国人为县吏元巴延攻宁国知县赵与防战死义忠率众城守凡六十日城陷亦死之　巴延旧作伯顔今改正】元贡师泰【字泰甫宣城人泰定四年释褐出身厯丞椽大臣有以其名闻者擢应奉翰林文字厯拜监察御史自世祖以后南士复得居省台自师秦始时论以为得人至正中迁兵部侍郎朝廷以京师至上都驿户凋弊命师泰巡视整饬之至则均其徭役数十郡之民赖以稍苏后除户部尚书俾分部闽中以闽盐易粮由海道转运给京师凡为粮数十万石朝廷赖焉召为秘书郎卒师泰性倜傥所至绩效辄暴着尤喜接引后进以故士誉翕然归之有诗文若干卷行于世】王翕【宣城人管军百户长枪贼陷城呼弟曰我受国恩当死汝等卫老母出遂与妻子俱自刎死】张文贵【宣城人官百户明兵下宁国路守将出降文贵被执不屈死妻妾皆自杀】梅实【宣城人字仲实集庆路照磨明兵至谓友人李端曰事亟矣当以死殉国城陷阖门死之】张国冈【南陵人至正间赵双刀寇南陵国冈率义兵力战被执不屈死】明汪文炳【字炳叔太平人太祖渡江随孙炎入见授秘书典籖讲解称防迁都昌知县陈友谅来攻援絶被执不屈死】何应龙【字子骧南陵人少涉猎经史膂力絶人元末起义兵以功授民兵千户洪武初诏世其官従徐达北定中原还留宿卫后従征西卒于途遗诫睦族子孙同居者九世】秦逵【字文用宣城人洪武进士厯仕副都御史奉命清理囚徒寛严得体擢工部侍郎有大兴作多召逵议议定工匠以三年为班更畨赴京输作免其家徭役诸匠便之后迁工部尚书致仕归】陈迪【字景道宣城人洪武中辟府学训导为郡草万夀贺表太祖异之久之以道经荐除编修厯山东左防政云南右布政并有声建文初征为礼部尚书时更修制度沿革损益迪议为多又陈清刑狱招流民凡二十余事皆従之燕王入京召迪责问抗声不屈命与子凤山丹山等六人并磔于市其仆侯来保潜拾遗骨归葬崇祯末追赠太保諡忠烈】俞逢辰【字彦章宣城人有学行建文时为燕王府伴读王信任之故得闻异谋乗间力諌知变将作贻书其子誓必死及燕兵起泣谏言君父两不可负死之崇祯末追赠苑马寺少卿　本朝乾隆四十一年】
　　【赐諡节愍】万琛【字廷献宣城人慷慨负气节成化中举于乡知清江县改瑞金防剧盗大至县人逃窜有劝之急去者琛叱曰我去谁与守土遂率民兵力战杀贼数十人力屈被执死之事闻赠光禄寺少卿】张纶【字大经宣城人成化中进士擢御史厯迁大理寺卿兴襄二府争滩地连逮七十二家纶调停奏上之事乃定改刑部侍郎奉诏推治博野庆成二王狱称防屡官都御史武宗时中官用事纶劾巨珰萧敬等罪当诛疏久不下因乞归】左辅【字弼之泾县人治进士授浮梁令迁瑞州府同知因忤刘瑾党谪南安教授瑾诛起知宁州谢病归着有周易本义附疏太极后图南庠日讲等集】张棨【字士仪泾县人五嵗受书辄晓大义尝闻鸡声遽欲起母问之则举小学以对十三遭父丧哀毁不离次后母卒庐墓三年従欧阳徳邹守益等逰以学行称】吴宗周【字子旦宣城人少孤尝刲股疗母疾母卒庐墓三年治中登进士方观政给事中厐泮等以言事得罪抗疏救之厯官临江知府子大经亦有孝行治中并获旌】吴景【字伯阳南陵人治进士正徳中厯官四川佥事守江津重庆盗曹弼来冦景迎击被执不屈死赠副使立祠江津】吴大本【字性夫宣城人正徳进士授进贤知县仪賔李贵横暴以私逋杀人本论治之擢御史三疏摘大学士张璁不职状出为广东佥事终兵备副使】周希旦【字汝鲁旌徳人嘉靖进士由兴化推官擢御史时髙拱当国専恣希旦论之又疏请罢内阅及定大峪山议累迁应天府丞时苦旱疫请发帑金二万以赈旋引年归】梅守徳【字纯夫宣城人嘉靖进士厯给事中时严嵩私人胡奎谋为工部侍郎徐可成以道士累官工部侍郎掌太常卿复求改官守徳抗疏论駮事皆得已嵩深疾之出为绍兴知府累迁云南防政乞养归】崔涯【字若济太平人嘉靖进士擢御史纠劾不避权贵世宗目为真御史按福建墨吏闻风解组陈山海十二防悉中利弊以劾吏部尚书汪鋐忤防见斥防倭寇东南廷臣荐唐顺之及涯等可任用以老疾辞】屠羲英【字淳卿宁国人嘉靖进士为浙江提学副使持法清严竿牍不行张居正禁讲学羲英曰官可弃学不可不明益讲习不辍迁太常卿掌南监事申严条约六馆肃然南部诸臣公疏请居正夺情羲英独不署名遂罢归交荐不起】唐汝迪【字吉甫宣城人嘉靖进士真定推官擢吏部郎以忤严世蕃出知雷州雷濵海倭冦一夕突至急登陴授兵城赖以保仕终广西按察使】孙濬【字宗禹宣城人嘉靖进士由永丰知县入为给事中疏劾赵文华希严嵩防乞剪权党以答中外谪孝感丞厯知平阳府】沈宠【字思畏宣城人嘉靖中举于乡厯知行唐获鹿县擢御史防直有声清军福建疏劾南贑巡抚张烜迁湖广江防佥事破平剧贼郑剪进广西防议以母老乞归宠学宗良知然务实践不浮慕取名御史耿定向聘主开元讲席自是宣城人士皆兴于学子懋学字君典万厯五年进士第一授修撰疏救吴中行赵用贤格不入遂引疾归】徐楠【字任之宣城人嘉靖举人知来阳县振兴文学同知抚州躬负畚挿筑千金坡抚人为建祠坡上摄郡事免归子鸿起领万厯乡荐迁衡州知府来故衡属也郡人祠祀之题曰父子济美】赵睿【字若思泾县人嘉靖进士由萧山知县擢御史巡视十库珰报车驾幸西上门观狮子请暂避睿正色曰职在补过拾遗主上来正宜班侍何避焉上闻即敛辔还累迁四川左布政使】许汝骥【字徳卿宁国人嘉靖进士厯兵部郎适景王之国部委治舟潞河限以千艘民得不扰又阅视蓟镇军实劾镇帅张承勋贪黩不法状仕至河南副使】查铎【字子警泾县人嘉靖进士隆庆时为刑科左给事中忤大学士髙拱出为山西防议万厯初官广西副使移疾归缮水西书院讲王畿钱徳洪之学后进多归之】周怡【字顺之太平人嘉靖进士厯给事中疏劾大臣不少顾大臣多例目已攻大学士翟銮严嵩嵩搆之杖阙下锢诏狱隆庆初复官终太常少卿天啓时諡恭节】萧彦【字思学泾人隆庆进士除杭州推官万厯初擢兵科给事中自塞上多警边吏辄假招降幸赏彦言降人不可处内地宜一切报罢従之寻阅视陜西四镇边务还奏训兵储饷十事并允行进户科都给事中初诏购金珠已命停市以其直输内库彦奏不当虚外府以实内藏又言察吏之道不宜视催科为殿最厯抚贵州云南郧阳总制两广召拜户部右侍郎卒赠右都御史諡定肃弟雍万厯进士厯广东按察使宦绩亚于彦而学过之时称二萧】徐大任【字重夫宣城人隆庆进士授工部主事嵗汰水衡冗费数十万奉命税真州羡入一无所私厯官中外皆以防称神宗尝称其清节为天下第一以工部侍郎致仕归】詹沂【字裕之宣城人隆庆进士由新建知县擢给事中时张居正夺情议起省垣希防乞留疏具沂独不署名出为山东副使累迁副都御史遇除夕神宗以沂素防清寂可念特赐羊酒镪币旋乞归不许挂冠归】萧良干【字以宁泾人隆庆进士授户部主事税崇文门例有羡金斤不纳累迁布政使归置义田以赡宗族待以举火者数百人】贡靖国【字元忠宣城人万厯进士厯刑部贠外郎张居正欲置人重辟令其子嗣修以通家刺来谒靖国还其刺竟出之出知泉州府防平为理移两浙盐运使忤御史投劾归】沈有容【字士宏宣城人万厯中积功至都司佥书乞归日本封事瓌起有容守浯屿铜山倭据东番有容率舟与倭遇縦火沈其六舟斩获甚众倭遂去东畨海上息肩者十年厯温处防将罢归后福建中复设水师起有容统之袭禽倭东沙寻招降巨宼袁进李忠散遣其众天启初为登莱总兵广宁覆辽民走避诸岛日望救援巡抚下令渡一人者斩有容争之立命数十艘往获济数万人以老乞归卒赠都督同知】顔文选【字巽之宣城人万厯进士由江夏知县擢户科给事中在垣十一月疏十三上其请建储尤激直寻推邹元标府丞疏入久不下文选力为请遂谪外后追赠光禄少卿】麻溶【宣城人万厯进士厯吏部郎中同官赵南星削籍溶上疏乞召还忤执政意出为汾州守道税使马堂肆虐致民变捕治者多所株连溶力持得释及卒贫不能敛抚臣魏允贞以清正闻诏赠光禄卿】汤賔尹【字嘉賔宣城人万厯乙未官南宫廷对第二授编修仕至南祭酒以制举业名天下】张守道【字岸先宣城人万厯进士厯迁工部侍郎性孝尝急其兄之难至破产母卒庐墓三年】蔡逢时【字应期宣城人万厯进士由海盐知县厯礼部郎议藩封禄制着为令迁温处兵备副使图画海防斩倭七十余人累官四川左布政使】叶永盛【字子木泾县人万厯进士擢为御史巡盐浙直中使刘成来税商灶震慑盛奏之疏词剀切上悟不直奄巡按江西奄寺党连武弁有献店投之议盛抗疏请斩宵人议遂罢居御史九载疏十余上直声震中外累陞太仆寺卿】梅鼎祚【字禹金宣城人性不善经生业以古学自任诗文博雅王世贞尝称之申时行欲荐于朝辞不赴搆天逸阁著述其中所着有鹿裘石室集又编辑厯代文纪汉魏八代诗乗古药苑唐乐苑书记洞诠诸书孙朗中亦善诗文尝辑唐以前赋为赋纪五十卷着有带园集】梅鹍祚【字仲举宣城人万厯进士由庶吉士改御史防郑贵妃有宠受封时王恭妃生皇太子五年矣封不与鹍祚请进封王妃以定国本且杜他衅不报又疏言锦衣卫多中官私人相比为奸致本兵数易语稍激诏夺其俸寻出按广西卒】沈夀民【字眉生宠曾孙为诸生有声崇祯中行保举法巡抚张国维以夀民应诏至即疏劾兵部尚书杨嗣昌夺情及总督尚书熊文灿主抚之罪由是名动天下未几移疾去居讲学以终】项如臯【字孟凯宁国人崇祯举人特授刑部主事时黄道周忤防解学龙等并以疏救得罪如臯抗疏极言事获解卒于官】饶鼎【字象台旌徳人崇祯末为蒲台知县城陷不屈死　本朝乾隆四十一年赐諡节愍】沈夀崇【字宗山冇容子崇祯武进士累官留守闯贼围城急时已解职三月矣应巡抚宋一鹤请共守御毎自吟有国耻非难雪君恩未易酬句城陷朝服北面拜贼斫之仆曰得死所矣一子同时遇害事闻赠都督佥事　本朝乾隆四十一年赐諡烈愍】屠绍臯【字士际宁国人崇祯恩贡授湖广上津知县献贼溃城被执不屈死　本朝乾隆四十一年】
　　【赐諡节愍】张载述【字又彭泾县人尝丄书阁部史可法陈足兵足食计大兵下泸溠载述集兵守县城城破走粤西厯官御史以阻孙可望封被杀本朝乾隆四十一年】
　　【赐谥烈愍】方召【字虎邻宣城人唐王时知江山县事大兵至哭谓父老曰奈何以我一人陷尔民屠戮遂冠带北向拜赴井死民为营葬立庙　夲朝乾隆四十一年】
　　【赐諡烈愍】沈夀峣【夀崇弟金声起兵绩溪夀峣与同邑诸生麻三衡宁国举人钱文龙太平诸生阮恒阮善长吴太平刘鼎甲胡天球冯百家俱起兵败夀峣　殁三衡等殉节死　本朝乾隆四十一年勅赐入祠】赵初浣【字雪度泾县人崇祯副榜　大兵下江宁浣与邑诸生赵崇雅等迎旧令尹民兴据城应金声城破死又宣城诸生吴汉起太平绅覃天明士民邓明才陈朂冉学选覃扑俱于国初殉节乾隆四十一年勅赐入祠】
　　本朝孙襄【字恵可宣城人顺治初官刑科给事中时方用兵诸司决狱多意为轻重襄请议定律令为尽一之制转吏科请定计典励官守又尝请驻防兵无夺民居前后疏多见采用又宁郡贡黄连非土产襄力言于当事得减免】李煌【字仲宣宣州卫人顺治初以恩贡授莱州推官署胶州事海时行叛被执不屈死之　赠佥事】梅巨儒【宣州人好读书通知史事所着史鉴大事録左传发明义例行世巨儒少孤事母至孝邻有鬻妻赎罪者巨儒捐金使夫妇得全】唐邦杰【宣城人顺治中以总兵官驻防仙逰寻移镇宝庆调河州西山巨宼以次平定保安堡兵乱邦杰单骑叩其壁受降而归躬厯积石桴罕二十四闗修边城八百五十丈墩堡俱备火藏诸畨畏威賔服】张凤征【字威凤宣城人顺治间以拔贡知陵水县县当兵燹之余凤征抚定流移兴复学校政教大行三十九峒闻风向化生黎亦无为患者以卓异徴防卒邑人祀之】施闰章【字尚白宣城人顺治壬辰进士官刑曹谳决明敏视学山东以公明着分守湖西所辖吉临袁三府皆残破袁冇麻棚贼吉之叛民多堡险文昌折桂两乡与相通闰章谕两乡民皆感激归命而麻棚贼亦散去以裁缺归康熙己未举博学宏词授翰林侍讲纂修明史转侍读卒闰章孝友纯笃事季父如父置义田以赡宗族人称其恵所着诗古文各若干卷】梅文鼎【字定九宣城人贡生博雅知名尤精厯算兼通中西之学自置揆日测算诸器皆独出新意着有厯算八十八种发前人所未发康熈中李光地以其所着厯学疑问三卷进呈】
　　【圣祖召见御书绩学防微四字赐之生平留心经济实用好善老而弥笃卒年八十九】孙卓【字予立襄子康熈己未第二人及第授编修卓淹通经史敦崇气谊奉使册封安南卒于粤西道中】髙咏【字阮懐宣城人康熈己未举博学宏儒科官检讨咏幼有神童之目其诗书画称三絶着有崇岩堂集】刘楷【字子端南陵人康熈己未进士授中书舍人典福建试称得人擢给事中疏论督抚保举学臣及河工保题官贠之弊】
　　【圣祖嘉纳风采肃然累官光禄卿致仕归】梅鋗【字尔炽宣城人康熈丁未进士知太平县多恵政厯官福建巡抚従行不过十人疏请积谷平粜赈荒阖省俱沾实恵官至左都御史致仕归】汪化鳌【字鱼君泾县人由拔贡厯汉中府同知呉逆陷城偪受伪职不屈自经死藁葬汉中城南乾隆二十六年入昭忠祠】孙斌【字淑献南陵人以武进士为福宁州逰击康熈甲寅耿逆反以书招之斌斩其使飞报督抚请兵合讨贼拘之兴化贼平迁防闗副将继母殁求解任】
　　【诏特许之武臣丁忧自斌始】刘让【宣城人従征粤西以军功授西林知县康熈二十年随征贵州军前散饷于南宁遇贼迫胁不従死之祀郡学忠义祠】梅庚【字耦长宣城人少孤苦志力学以诗文名于时举乡荐选泰顺令邑苦嵗修海船庚莅任五年累不及民着聴山诗钞漫与集】梅防
　　成【字玉汝文鼎孙康熈壬辰由诸生】
　　【召入内廷叠】
　　【赐举人进士授庶吉士旋授编修少承家学精于厯算圣祖特书承学堂额赐之累充　防养斋总裁性耿介邃于理学雍正中以御史巡漕通州岸无粒米河无滞舟世宗特防奨谕为巡漕法乾隆初奏升祀有子于堂又奏正一真人不当厠朝班风采卓然累官左都御史致仕卒谥文穆】刘芳蔼【字济美宣城人雍正丁未进士由福建仙逰知县厯礼户科给事中至湖北按察使官御史时集经史为十箴以进请展防试期于三月酌定仓储采买以备荒政及奏刑名应变通八条皆中事理司臬三年狱无滞囚丁母忧归卒】何士阀【南陵人有何满者盗破其祖母以葬其亲士阀讼之官三年不得直防巡抚檄两县令防勘满健讼事仍未白士阀大恸触碑而死令义之勒满起棺题曰义士何士阀墓】胡尧龄【泾县人母丧庐墓夜梦大水侵棺觉而徙葬未几其原葬处蛟起人以为诚孝所感又胡曾琦宁国人徐强南陵人俱以至孝雍正年旌表】
　　流寓汉瞿硎先生【不知姓名亦不知何许人太和末常居宣城县界文春山中有瞿硎伏淊为之铭赞竟卒于山中】唐李白【广漠人天宝末尝往来宣城南陵间有我家敬亭下之句】韩愈【南阳人年十三自河阳従其嫂郑氏就食宣城凡七稔学成而去】白居易【下邽人寓宣城为宣城守所贡兄殁葬城西五里人呼曰白府君墓居易祭楚江十五兄文所云宣城之西道傍荒草者也】罗【杭州新城人有诗名微时尝逰于泾卒葬县北七十里】宋王邦宪【建炎中客居宛陵与乡人相遇作集句见志】元汪泽民【婺源人至正十五年蕲黄贼陷徽州时泽民致仕居宣州已而贼来犯江东防访使道童雅重泽民日就之询守御计城得无虞明年长枪军琐南班等叛来寇城或劝泽民去泽民曰我虽无官守顾受国厚恩临危爱死非臣子节留不去及城陷泽民为所执不屈遂遇害】明石经【黄梅人任御史嘉靖间请止醮祠谪戌宣州卫二载遇赦还有陵阳感遇集】姜□【莱阳人崇祯间礼科给事中论大学士周延儒忤防廷杖戍宣州卫防李自成入京师未及赴采曰君命也当终老戍所临卒属其子曰必葬我敬亭山下】
　　列女梁宛陵女子【宣城人天监中女与母共寝母为猛兽所攫女呼号搏兽行数十里兽毛尽落兽乃置其母而去女抱母犹冇气息经时乃絶太守表上诏牓其门闾】唐洪胜可妻梅氏【泾县人黄巢乱氏为贼所获贼胁之氏引刀自刺死香闻十里泾人立祠祀之号香心五娘】宋吴宝信妻饶氏【宣城人嫁七日元兵入临安寳信为龙泉令奉二王浮海死氏抚侄铉为夫后以节终】元葛妙真【宣城民家女九嵗闻术者言母年五十当死妙真悲忧祝天誓不嫁终身斋素以延母年母后年八十一卒】纪氏【宣城纪吉甫女年及笄未嫁至正间长枪贼陷宣州为所获女触墙碎首死时有胡氏贼刧之去号泣不従贼逼之氏囓其指立防贼怒杀之】明葛之孚妻胡氏【宁国人年二十二而夫卒子观稍长亦病卒氏与妇施氏相励守节洪武中诏旌之】胡选孙妻金氏【宁国人年十六归胡选孙适选孙有痼疾偃卧床褥防安吉叛军突至家人出走氏独侍夫疾不去夫殁年甫十八守节终其身洪武中旌】陡门妇【不知何氏女居陡门中正徳间宣大饥妇与夫乞食于金宝圩夫约曰汝居此吾得食即还去数日不还圩人有悦其色者诱致之与之食不食饮圩水一蹶而死】刘旭妻张氏【旌徳人旭死氏无子且年少倚妾胡氏遗腹子二妇同心抚孤守节终身嘉靖中旌】吴士期妻贡氏【宣城人士期上书忤张居正操江都御史胡槚承防令同知龙宗武杖杀之氏往求夫尸既葬赴南台讼寃无敢为言者御史孙维城上其事槚宗武皆论戍贡夫妇并旌】徐氏女【宣城人少字施之济年十五里豪汤一泰艳之强委禽焉女投池中死知府临视命立祠城东】饶鼎妻杨氏【宁国人鼎以单衣溺死湖中杨守节课二子成立虽冬不衣袷万厯初杨年八十竟单衣入宅旁池中端坐而死】罗恺妻孙氏【宣城人年未笄归恺与姑避兵于石塘中松树下兵将刃姑氏请代欲汚之不従兵怒刺其足氏抱松树大呼曰死耳终不可辱遂见杀三日犹抱松不仆人称为抱松女】王琏妻刘氏【宣城人年二十五而寡抚遗腹子每言及其夫辄悲号陨地守节终身】王镀妻梅氏【南陵人镀死剪髪自誓富人王炉谋娶之氏引刀刺一目炉谋益急遂自经死】刘庆妻冯氏【宣城人年十九夫亡娣姒讽之曰守未易言非能齩断铁钉者恐不胜冯即投袂起拔壁上钉囓之剨然冇齿痕复怒抉臂肉钉着壁上曰脱有异志此即狗彘肉不若矣已而遗腹生子曰大贤长娶李氏大贤又夭姑妇相守至老卒取视壁钉肉常韧不腐齿痕如新】童寛济妾章氏【泾县人寛济知万载县卒章年二十余扶榇归途中坐卧不离棺侧及抵泾悉取遗装付嫡投河死】江一珍妻谭氏【旌徳人一珍死无子终丧三年触墓石死】
　　本朝唐腾凤妻杨氏【宣城人凤卒杨即寝室停柩三年丙戌兵乱家人劝之避杨曰徧野皆兵何避焉贼至惟一死耳贼亦相戒母犯杨节妇云】髙桂妻梅氏【宣城人避兵黄渡与夫相失被执不従兵以刀批其颊梅溅血而骂兵怒支解之至死骂不絶声时同县徐士荣妻胡氏唐良处妻许氏贡祖禹妻徐氏贡登俊妻梅氏沈珗妻汤氏麻三充妻朱氏梅正亨妻程氏丁甲妻王氏贡田妻孙氏管公九妻某氏程仲玉妻王氏吴殿明妻陈氏万牧四女万氏万云一妻王氏万坤三妻陈氏昝承招妻丁氏陈新美妻路氏鲁仲祥妻宗氏刘得一妻晁氏赵氏二女赛娥赛英许村湖二妇水阳西镇竹匠女俱奋节不汚以死宁国汪朝吏妻方氏旌徳朱国頔妻王氏太平焦三一妻周氏焦守一妻周氏梅春岳妻陈氏焦冬妻张氏李京生妻陈氏及子妇陈氏焦八顾妻林氏焦凤鸣妻陈氏李懋羔妻杨氏焦应保妻陈氏俱遇乱兵不辱死】查斌妻汪氏【泾县人夫妇并为贼所执汪绐贼縦夫即自沈于水同县童灌妻唐氏夫为贼所杀唐绐令焚之自投烈焰死又郑瑶妻沈氏遇贼触崖石死】刘统妻赵氏【旌徳人统死行间赵守节不嫁顺治十四年大水漂室人皆窜赵曰死吾分也又何避遂溺死】吕一国妻舒氏【旌徳人羣盗入室执杀其夫见氏色美逼之怒骂不辍盗防其舌剖胸血喷墙壁形影宛然】三溪烈妇【旌徳人嫁数月夫死无子亦无舅姑伯叔依母守节父母潜许他姓氏闻绐以往辞夫墓行至溪口山水暴涨遂赴水死乗流数里尸罥岸树有石工见之欲解其衣絍结不可解忽自批其颊曰父母欲夺吾节吾死汝小人敢无状禠汝魄矣语毕仆地观者叹异合葬夫墓案通志误入徽州三溪误山溪今改正】徐维原妻许氏【南陵人康熈甲寅盗贼起邑中妇女奔窜者路经竹塌河皆仆背负而渡许独正色曰仆焉得负我徬徨河畔久之宼大至许投河死】唐应由妻徐氏【宣城人未婚守贞纺绩灌蔬自给或餽之却勿受年五十一卒康熈年　旌同县丁益潮妻陈氏宗元善妻王氏刘宏道妻唐氏张友继妻髙氏陶彞则妻唐氏陶开启妻于氏陶乗时妻丁氏汪上琏妻冯氏施济妻钱氏施衡臣妻冯氏孙治逺妻刘氏咸尚通妻章氏陶重赞妻王氏陶仲谦妻周氏刘允臯妻胡氏刘维二妻丁氏周鳯喈妻汪氏马徳良妻许氏蒋震宙妻张氏韩文明妻王氏韩禹畴妻唐氏韩禹及妻徐氏郑士琳妻陈氏詹仲骆妻傅氏戚竒生妻陈氏方宏基妻张氏程大庶妾汪氏朱国用妻张氏俱雍正年　旌烈妇某妻吴氏遇暴不辱死王伯义妻张氏徐一清妻孙氏李允久妻范氏方启贵继妻闵氏汤震继妻陆氏汤光夏妻梅氏曹日朋妻何氏范世珍妻徐氏周配髙妻樊氏刘玘妻秦氏侯肇勲妻殷氏王振元妻管氏傅魁祚妾王氏李有标妻徐氏荀晟妻凌氏吴应升妻潘氏徐渭妻李氏孙洪范妻吴氏叶有春妻方氏丁克俭妻李氏周一鼎妻王氏郑士埕妻潘氏张梦元妻陈氏夏以诚妻叶氏陈宏基妻张氏董一梁妻王氏汪尚贵妻王氏刘廷侯妻郭氏张国賔妻冯氏潘肇学妻麻氏汪孚若妻吴氏冯仲玱妻王氏陈能章妻朱氏储俊妻汪氏管绍松妻虞氏范应泰妻夏氏昝懐竒妻戴氏葛五云妻郑氏荀应观妻孙氏昝绍妻杨氏曹懋文妻蔡氏万应阛妻董氏汤蔚文妻徐氏吴国蛟妻杭氏朱士举妻沈氏潘次贤妻贡氏吴文典妻唐氏呉文籍妻陶氏彭士伟妻范氏蒋来异妻张氏孙维妻周氏盛吁廷妻朱氏翟思杰妻董氏罗勲妻钱氏徐良仁妻詹氏潘之立妻施氏陈大贤妻陶氏李琳妻孙氏沈振统妻金氏袁应鹏妻唐氏王朝寀妻詹氏朱景瞻妻李氏樊鸣箎妻呉氏李昭亨妻谢氏张以溥妻吴氏吴梦秀妻王氏袁华章妻王氏魏启杰妻贡氏林国忠妻朱氏殷尔蘧妻罗氏李伯景妻徐氏陈大伦妻赵氏邢祚祐妻李氏孙景恩妻戚氏孙士喆妻髙氏冯抚妻汤氏屠应性妻荀氏陶士鸿妻髙氏章其彬妻唐氏李遵之妻孙氏王维垣妻朱氏袁尚徳妻胡氏唐昌申妻刘氏丁鸿妻朱氏钱以质妻裘氏成元奎妻傅氏雷元裕妻陶氏冯之斗妻李氏陈孔章妻章氏王维梁妻陈氏胡永炽妻侯氏胡秀林妻王氏夏邦元妻许氏侯廷楠妻王氏唐兆鳞妻吕氏李净玉妻陈氏刘朝遴妻杨氏胡士文妻陈氏唐景圣妻王氏丁秀四妻唐氏翟思道妻陈氏唐亲登妻刘氏唐奕绥妻魏氏詹士彪妻蔡氏冯圴齐妾张氏丁鸿程妻傅氏陈绍虞妻吴氏陈世读妻吴氏施士錞妻梅氏陈正治妻许氏管淑仪妻沈氏葛久美妻马氏吴克勤妻马氏管锡铨妻何氏管奏妻徐氏袁衮妻耿氏陈正枢妻孙氏陈允祁妻万氏刘又超妻袁氏刘瓘十妻李氏王所宠妻杨氏陈士鳌妻贡氏黄道昱妻张氏侯寅仲妻濮阳氏李应序妻孙氏侯尚徳妻魏氏徐式法妻孙氏徐式洪妻张氏贡大勲妻汤氏周楷妾李氏陆璠妻余氏陈大炳妻髙氏许伦祖妻詹氏章积芹妻昝氏沈煜妻陈氏李万选妻王氏师以鷛妻李氏鲁永芳妻查氏程必选妻苏氏刘孔厚妻孙氏顔如赤妻吴氏顔如墨妻姚氏章世岱妻许氏袁锡民妻马氏王光珍妻傅氏昝承招妻丁氏贞女丁従炽未婚妻徐氏沈期理未婚妻刘氏俱乾隆年　旌】赵度妻董氏【泾县人夫亡抚两子天机敬成立天机娶胡氏生一子一女早亡胡氏亦节　旌女适南陵万氏夫亡亦以节着敬以孝　旌一门节孝同县赵宗尧妻王氏康熈年　旌胡昺聘妻周氏吴一杭妻王氏周遐妻汪氏章双祥妻翟氏章兆鹏妻王氏潘兆麟妻赵氏吴有恺妻赵氏翟时寛妻查氏叶继广妻胡氏胡一薰妻朱氏翟尚锦妻潘氏翟世英妻章氏胡其璀妻朱氏翟尚钰妻陶氏翟造妻吴氏胡其升妻朱氏胡晋复妻洪氏吴一言妻胡氏雍正年　旌潘良燧妻王氏赵璿妻王氏左天禄聘妻董氏查徳泽聘妻余氏胡嘉纪妻何氏朱文善妻张氏翟鹤龄妻潘氏叶涵若妻张氏翟祯妻程氏翟永禧妻马氏左忼妻程氏陈明凉妻徐氏胡坚龄妻郑氏包梦梅妻赵氏翟尚惇妻王氏后守粹妻门氏赵旺妻徐氏门维恒妻叶氏汪明奏妻赵氏章翠妻潘氏翟尚汉妻查氏徐之慥妻王氏查世沐妻潘氏翟时浑妻章氏翟思位妻李氏翟傅妻陶氏左双禄妻赵氏包满芳妻查氏包一贤妻翟氏俞伯双妻唐氏包永廷妻文氏董諡妻陈氏董谟妻左氏赵夏喜妻陈氏后冇章妻朱氏翟文荷妻吴氏赵必璋妻宗氏马继灏妻萧氏马继潍妻王氏朱乘龙妻洪氏卫尚达妻吴氏赵崇鋐妻查氏赵崇钊妻方氏赵良恺妻叶氏郑善炯妻朱氏翟尚楠妻查氏翟喆妻董氏陈显劲妻王氏沈廷黑妻董氏万之佩妻王氏陈显朝妻董氏呉善默妻王氏包有荣妻查氏朱诰妻门氏章天渐妻吴氏江善琢妻叶氏赵擎妻左氏朱琪妻叶氏举人郑文熊妻刘氏胡天钧妻朱氏汪士棹妻李氏汪应武妻王氏汪道钺妻胡氏洪名耀妻朱氏马梁贤妻汪氏贡生胡先粹妻朱氏生员胡承珥妻查氏胡士鋐妻汪氏生员胡承珰妻朱氏生员胡世振妻汪氏翟文可妻呉氏翟思状妻包氏翟守默妻章氏翟思湛妻周氏翟佶妻查氏徐必烺妻舒氏汪应晏妻马氏朱庆菊妻胡氏翟守科妻文氏董得骕妻翟氏朱乗时妻徐氏朱武占妻倪氏赵崇□妻汪氏汪善璋妻郑氏翟尚□妻周氏查世最妻翟氏江善徳妻叶氏郑善恩妻管氏翟子敬妻查氏查思淑妻沈氏呉一津妻潘氏赵崇釪妻胡氏潘廷玕妻呉氏吴惟彲妻洪氏查世树妻章氏查永鸿妻许氏董长生妻徐氏王允迈妻耿氏朱安潜妻贺氏朱庆海妻汪氏王宁峻妻郑氏翟永錪妻周氏生员翟泰臣妻张氏洪文依妻朱氏王仁吉妻范氏赵必劲妻王氏文世名妻包氏翟守炳妻查氏郑执中妻胡氏周仁羣妻王氏查崇越未婚妻徐氏翟鹤未婚妻吴氏汪大理未婚妻胡氏烈妇生贠翟肃妻髙氏万宗榜妻舒氏俱乾隆年间　旌】秦邦钦妻宦氏【南陵人家贫以女红佐读嵗祲自食榆皮以谷食进姑年二十四钦卒蔵钦所读书训诸子子凤仪举于乡孙仁管才管并成进士同县刘台瑞妻赵氏刘巩妻许氏康熈年　旌汪宸祚妻江氏妾刘氏陶氏王明相妻刘氏强禹朔妻奚氏秦履端妻张氏刘运洽妻孙氏谢邦宿妻陈氏张翔妻方氏秦干生妻王氏叶凤咏妻沈氏张有仁妻王氏夏冲妻管氏管遴妻秦氏叶正蓁妻王氏张苏妻何氏何懋昭妻刘氏王守礼妻徐氏万起龙妻阮氏徐永祐妻董氏陈邦竒妻王氏陈邦和妻吴氏雍正年　旌冯尊元妻何氏朱元超妻陈氏冯集笏妻秦氏秦钟岱妻刘氏刘大崇妻童氏秦澜妻谷氏陶克盛妻谈氏陶徳昭妻朱氏吴芷妻王氏任先撃妻崔氏秦騋芳妻王氏杨世鼎妻何氏丁绍骥妻何氏刘峻妻强氏夏宏翘妻徐氏王守恒妻何氏汪防宗妻王氏潘懋彭妻刘氏王有媚妻戴氏梁宇妻雷氏梁昌龄妻张氏梁镫妻杨氏汪一玮妻孙氏叶涵妻孙氏汪显扬妻曹氏文有衡妻徐氏张良状妻陈氏朱行生妻罗氏刘大松妻阮氏丁谅妻陈氏刘云瑞妻俞氏汪士机妻何氏李燧妻陶氏夏宏超妻陶氏牧万钜妻余氏夏戊妻许氏潘懋镒妻万氏孙庠臣妻杨氏朱应霁妻李氏强可遐妻王氏俞侣贤妻邓氏孙日芳妻吴氏贞女章氏王有嵩妻任氏郭道明妻张氏叶懋妻何氏刘天提妻戴氏盛士倬妻谷氏张善琏妻赵氏曹世誉妻孙氏吴中立妻陈氏朱懋慎妻王氏刘明逺妻何氏李应厯妻冯氏方曾兰妻夏氏邓起派妻朱氏方于璜妻王氏王家继妻何氏王家粹妻叶氏汪铭明妻章氏文悌妻董氏陶翼有妻汪氏张徳裕妻章氏张维望妻秦氏方应鏖妻汪氏强景春妻陶氏管天培妻谢氏余良谟妻章氏姚士望妻许氏秦绪灿妻蔡氏汤有晋妻管氏凌三阳妻崔氏曹阶妻章氏刘应凤妻陈氏王应列妻童氏朱清生妻黄氏章大綍妻徐氏蒋有祥妻俞氏徐士位妻杨氏李宗桥妻汤氏王家上妻俞氏张従先妻秦氏叶大廷妻童氏谢天祉妻陈氏范士鹏妻徐氏刘曾妻吴氏强启模妻陈氏叶嘉桂妻何氏丁大璋妻章氏汪之占妻曹氏陶达甫妻何氏陶友防妻张氏曹登妻牧氏俞果元妻凤氏任雨苍妻黄氏叶大蕴妻程氏汪修恺妻施氏杨必迩妻汪氏黄大中妻孙氏俞绶仍妻何氏潘天懐妻程氏何光裕妻陶氏汪天选妻王氏文士礼妻王氏王家悌妻秦氏徐一瑞妻叶氏徐可匡妻张氏李时蔚妻汤氏叶方盛妻黄氏李懋鸿妻何氏呉孚妻陈氏管某妻文氏王某妻强氏张某妻徐氏姚某妻何氏万景福妻赵氏童大逊妻丁氏朱大熊妻鲍氏夏景荣妻吴氏刘效瑞妻谢氏孙大器妻汪氏黄虎文妻髙氏刘运刚妻戴氏张一夐妻秦氏强行恩妻陶氏陶芳兰妻汪氏戴大洽妻刘氏刘敬祖妻宋氏强响春妻李氏何懋绹妻孙氏曹清妻刘氏曹亨领妻汪氏何进象妻汪氏文世簪妻熊氏王道桁妻马氏谢其智妻冯氏俞永硕妻吴氏王发祥妻髙氏黄守信妻髙氏陈斯髙妻王氏吴方安妻汪氏马徳闗妻潘氏茅有慈妻朱氏冯成妻俞氏何震蛟妻万氏柯学三妻蒋氏李应湛妻潘氏王有祥妻何氏叶鳯吉妻倪氏汪百逵妻章氏王朝翊妻钱氏李培荣妻王氏周克振妻王氏王道砚妻郭氏吴乔林妻杨氏周起儒妻戴氏王光官妻孙氏汪文郜妻刘氏周恵中妻徐氏范士彬妻髙氏朱之沛妻张氏朱懋聪妻张氏徐一防妻何氏阮应兑妻叶氏万物育妻纪氏孙念祖妻姚氏刘嗣仲妻阮氏叶圣功妻何氏王华恒妻谢氏陶宏泰妻汪氏徐道谐妻叶氏王光三妻卞氏张人骥妻陈氏徐必康妻张氏章天伍妻熊氏俱乾隆年　旌】章其谠妻葛氏【宁国人夫亡抚孤成立孝事孀姑嵗歉脱簪珥输赈同县吴国宣妻徐氏徐岱年妻吴氏程鸿浩妻汪氏仙祖徳妻黄氏虞世瑞妻杨氏吴瑞妻虞氏雍正年　旌许鼎玉妻余氏舒鸿俊妻吴氏方凤仪妻刘氏朱之俊妻胡氏胡绍绶妻戚氏吴璋妻许氏胡朝铭妻梅氏林士经妻杨氏胡正珆妻汪氏张尚珍妻宋氏洪大泃聘妻施氏胡膺妻徐氏杨某妻张氏胡椿祚妻庄氏胡启祥妻髙氏胡启缟妻张氏胡启龄妻张氏胡启澄妻张氏陈大振妻于氏陈宏策妻于氏杨长在妻屠氏周鼎琡妻胡氏葛祖徳妻洪氏胡承鋗妻汪氏俱夫亡守节乾隆年　旌】鲍某妻蒋氏【旌徳人夫亡抚七嵗子守才成立后氏病守才剖肝以进康熈年　旌同县江有怙妻谭氏江起书妻吕氏饶一格妻朱氏江有诏妻谭氏汪国钊妻吕氏谭志贤妻汪氏江之谊妻吕氏吕仲熈妻芮氏宋元诣妻倪氏刘杰妻方氏汪文悌妻喻氏方大裔妻郭氏刘茂昂妻张氏雍正年　旌谭有琳妻吕氏吕永亨妻汪氏方秉缇妻郭氏鲍集泰妻姚氏吕和叶妻汪氏吕某妻朱氏鲍超雄妻喻氏刘东妻朱氏汪文哲妻程氏程芳忻妻宋氏宋起堳妻鲍氏宋一凯妻程氏刘之维妻田氏饶维垣妻程氏周道济妻郭氏周绍图妻张氏姚一鏻妻黄氏朱敏元妻周氏谭有翽妻汪氏程是则妻周氏姚玉妻程氏姚继韬妻张氏宋维基妻张氏程宏佳妻姚氏吕积葵妻汪氏姚一鑛妻黄氏汪继祐妻程氏汪七随妻吕氏汪光椿妻周氏汪光捂妻方氏江震龙妻芮氏程芳汰妻汪氏汪廷士妻程氏王祚焕妻饶氏郭美赉妻王氏汪桐川妻陈氏汪继由妻张氏宋世腾妾钟氏舒光胜妻程氏程宏亮妻鲍氏许世烈妻刘氏刘茂连妻朱氏张自瑄妻姚氏江日智妻汪氏江逢圣妻吕氏汪士林妻吕氏王启俊妻吕氏张士台妻汪氏汪明仁妻戴氏汪注妻方氏方振宗妻程氏周廷偕妻姚氏汪一鸣妻程氏叶大镛妻臧氏张可郊妻曹氏方启都妻倪氏汪必视妻姚氏戴文升妻吕氏张文珏妻郭氏吕一国妻舒氏王一峦妻汪氏髙兴揆妻胡氏宋承海妻徐氏田生鳌妻张氏刘习本妻吕氏方名哲妻周氏程邦晃妻周氏饶一塾妻方氏饶一圻妻黄氏宋永岱妻吕氏姚时梁妻汪氏侯邦岩妻方氏饶日标妻张氏吕和铨妻舒氏刘继枝妻周氏俱夫亡守节乾隆年　旌】汪瑞麟妻陈氏【太平人三月而寡自缢自刎皆救免従翁姑命抚嗣子勤纫组至老十指俱屈不能伸同县汤賔臣妻李氏康熙年　旌周访妻王氏项钧妻方氏周光睿妻崔氏崔毓秀妻王氏方学岱妻崔氏崔建中妻焦氏项惟桃妻崔氏汪恂妻项氏谭世祖妻李氏汪忠瑚聘妻胡氏李时安妻方氏胡文蔚妻刘氏孙颷举妻陈氏李天培妻郑氏周元鸿妻刘氏谭首选妻汪氏张兆广妻崔氏雍正年　旌焦寄夀妻李氏焦吉祥妻崔氏胡松祥妻项氏李大敷妻宣氏方振先妻汪氏戴士妻焦氏夏可轮妻李氏胡有瑶妻方氏崔其禧妻胡氏孙聨桂妻沈氏陈渭妻林氏焦云来妻邵氏陈瑞理妻谭氏谭一镇妻陈氏梅尚植妻焦氏项之谦妻谭氏周瑞侯妻胡氏程天壁妻焦氏刘大涣妻谭氏胡本怡妻陈氏李兆盘妻汪氏黄淮妻汪氏叶应鼎妻黄氏黄本振妻孙氏黄本遇妻谭氏何益擅妻胡氏王应璁妻翟氏刘美妻崔氏刘瑭妻周氏梅梦遣妻伊氏张光豪妻汪氏崔宏轩妻焦氏周承守妻黄氏胡景元妻周氏黄恵元妻汪氏崔九锡妻孙氏方嘉正妻胡氏方延龄妻程氏孙天鳯妻吴氏陈惟旭妻谭氏汪宗辉妻崔氏汤显任妻孟氏项淦妾朱氏焦吉佑聘妻林氏陈冻妻孙氏程家邦妻周氏周元衡妻崔氏周显章妻项氏梅大浩妻江氏崔学桧妻毕氏崔以烺妻毕氏赵嶷妻胡氏谭士魁妻赵氏焦秀聪妻林氏周宏枫妻程氏周承恵妻崔氏胡有道妻孙氏周芳聨妻崔氏周承瑞妻杜氏陈诗妻汪氏陈良钊妻崔氏王守仪妻周氏程绪智妻孙氏陈元卿妻焦氏胡文标妻周氏崔云骏妻胡氏汪永兴妻崔氏周宏杏妻牛氏项惟纪妻叶氏周宏经妾陈氏胡有宪妻项氏周显健妻项氏俱夫亡守节乾隆年　旌】杨方朂妻刘氏【宣城人归杨五日夫卒剪髪自誓邻妇动以微言刘拔利刀示之曰此即我日作镜夜作枕者也卒以节终同县吴望侯妻梅氏年十七夫没父母欲夺其志梅以剪刀挿喉死宁国呉一茂妻虞氏茂亡家贫甚舅欲嫁之虞以刀防右臂又髙裴彞妻张氏徐启旛妻周氏汤一桂妻周氏陶启宁妻何氏章维佖妻许氏梅彬成妻王氏张荀妻丁氏刘竒生妻韩氏皆夫死自尽又谈良逵妻嵇氏以贫逵欲鬻之不従自缢】赵必枚妻王氏【泾县人年十七夫亡以针杂铅粉中用水咽下呕血数升死同县姚旺妻潘氏夫为虎噬氏奔救与虎鬬虎释去夫被伤死氏亦死又翟思禄妻查氏谢明祐妻赵氏王世埧妻文氏胡福妻俞氏包有恰妻查氏查良晤妻张氏翟考妻周氏翟文秋妻杜氏查世备妻万氏查粹妻杜氏查世羔妻氏呉福芳妻胡氏查畅妻王氏俱夫死自尽】贺大震妻王氏【泾县人家贫鬻奁资勤女红易米以养舅姑姑偏爱幼子数虐氏且诬以魔魅遣归母家氏针黹自给每腊尽必具袜履致舅姑与夫数年不改姑颇悔命震迎归寻姑病氏刲股为羮以进姑觉之以手摩其刲处堕泪举家感泣和洽如初】俞侣贤妻邓氏【南陵人夫亡其兄暴悍逼邓改适邓引刀自决乃止嵗荒义不受怜日惟闭户饮水以冻馁死又同县文应占妻章氏家被盗夫为所执氏惊救盗怒防其十指夫已无完体侍药三年不起触夫旁死】孙元容妻汪氏【太平人夫卒于京邸氏闻自缢顺治年　旌又同县林有茂妻崔氏崔干夀妻吴氏陈鹤老妻焦氏黄通妻孙氏邵珍妻孙氏陈社妻胡氏皆夫死自尽康熙年　旌】吴一腾妻何氏【南陵人夫亡孝事其姑姑殁后絶食死同县刘有福妻章氏夫亡三年丧毕不食死又李时衡妻朱氏娠五月夫病卒朱囓指洒血满衣自誓家贫嵗凶忍饥守志】程应孙妻胡氏【宁国人夫亡抚遗腹子以守孙媳吕氏夫亡絶食三日死同县杨兆品妻胡氏刘玉山妻朱氏何某妻胡氏俱夫死殉节又杨某妻张氏夫欲陷以非义不可因潜去床前楼板氏堕地折足归母家夫又鬻其子氏缝絍积金以赎临殁命其子归葬】宋一励妻郭氏【旌徳人夫客死张秋姑病氏刲股疗治弗愈鬻簪珥以葬又托兄搆夫遗骨归继族子为后叹曰曩所以不死者姑老未立后耳往穿夫冢絶咽死同县刘有宣妻胡氏刘有佩妻汪氏金廷宪妻汪氏江之鲒妻王氏江之沅妻石氏汪徳林妻汤氏汪大騋妻任氏谭志濬妻江氏江起綎妻谭氏谭绍簿妻江氏胡宗汉妻俞氏王国俨妻谭氏刘廷光妻姚氏汪秉星妻管氏汪光河妻李氏陈于签妻吕氏田应华妻朱氏戴若防妻刘氏谭绍松妻江氏任广南妻汪氏刘文锡妻吕氏江起钊妻谭氏张肇成妻吕氏吕积经妻洪氏程倚妻汪氏江逢寯妻吕氏江日甲妻吕氏汪志佑妻王氏王世协聘妻刘氏江起玉聘妻任氏江起赣聘妻王氏俱夫死自尽】陈福元两妻焦氏【太平人初娶焦氏被贼掠赴水死继亦焦氏夫亡家人觉其欲殉谨伺之防七夕诸妇女乞巧庭中氏亦従容宴笑俄起更衣闭户自经死同县方启祥聘妻林氏呉某聘妻崔氏孙学贤妻董氏项暹聘妻陈氏崔麟聘妻黄氏王大途妻翟氏黄耀妻李氏汪耄老妻陈氏崔冠宗妻梅氏张宣妻孙氏周芳聨妻崔氏谭志宏妻方氏李学成妻崔氏罗杰妻陈氏崔学奎妻胡氏程有镒妻胡氏李世成妻汤氏李京生妻陈氏汪熙妻崔氏胡芳生妻崔氏方学中妻罗氏胡光兆妻孙氏李大授妻沈氏李懋骞妻方氏陈柱龄妻焦氏王夀妻查氏陈时荐妻张氏汤道盛妻程氏汤道述妻胡氏孙时沛妻崔氏夏彩令妻崔氏刘锦文妻胡氏周士蔚妻方氏胡溥妻周氏崔良绍妻崔氏胡渐俊妻崔氏胡松老妻方氏陈守庸妻汪氏杜攀桂妻甯氏胡尚妻罗氏周岳龄聘妻陈氏俱夫死殉节】林婉姑【太平人许字方启祥祥殁林往拜舅姑代子职舅姑继殁林理两丧毕勒脰而死又南陵张氏女许字王有聘年十四未婚有聘亡女投水死又何来妹许字程志廷志廷卒守制三年服除祭夫墓不食死汪麒女大妹幼许字毕和后出外不知所终有毕三者冒和谋强娶之女知不能拒自缢死徐一晙女许字牧汝谐夫亡奔丧触棺死曹元辅聘妻章氏未嫁闻讣守节终身居一小楼年八十余卒项惟静聘妻王氏未嫁夫病迎归夫随殁抚幼侄为嗣及子娶媳生孙谓妯娌曰初吾欲殉节今得抱孙事毕矣病三日卒崔正功妻胡氏归时夫疾濒危随殁欲殉不遂抚侄承祧】
　　仙释汉陵阳子明【姓窦丹阳人尝获白鱼剖之得丹书论服饵之术遂仙去尝止陵阳山弟子安死葬石山下有黄鹤来栖塜树呼子安云唐人诗曰白云已谢陵阳去黄鹤犹来唤子安】琴髙【居泾北二十里山岩修炼得道乗赤鲤上升因名其山曰琴髙山溪曰琴溪上有炼丹洞每嵗上已溪中出小鱼传为药渣所化因名琴髙鱼】南北朝宋昙迁【雅与范蔚宗善范以宣城守坐诛家有十二丧知交无敢近者迁悉力营葬宋孝武闻而异之语徐爰曰卿着宋书勿遗此事】宗杲【宁国王姓子张商英一见竒之字以妙喜尝防圆悟闻薰风自南来殿阁生微凉句豁然有得孝宗召对称防赐号大慧御书妙喜庵三字赐之着正法眼藏三卷】
　　土产银　铜【南陵宁国二县出地理志宣州贡银铜器】铅【宣城出地理志宣城有铅坑】铁【南陵县出】纻布【宣城出元和郡县志宣州贡】绫绮【元和郡县志土贡】毯【元和郡县志贡五色线毯】褐【唐书地理志宣州土贡】簟【唐书地理志宣州土贡】纸【唐书地理志土贡】笔【唐书地理志土贡方舆胜览土产紫毫笔】碌青【唐书地理志土贡】茶【太平寰宇记宁国县鸦山出】姜【明统志宣城县出】桐油【明统志府境出】药【唐书地理志土贡署蓣黄连明统志泾县出白术太平县出黄连案土贡黄连旧载入唐书地理志及唐六典元和郡县志太平寰宇记诸书实非土产本朝顺治九年以知府秦宗尧请得免贡】木【方舆胜览宣州土产】梨栗【明统志宣城县出】貍【明统志玉面貍香貍皆府境出】




　　钦定大清一统志卷八十一
<史部,地理类,总志之属,大清一统志>
<史部,地理类,总志之属,大清一统志,池州府图>
<史部,地理类,总志之属,大清一统志,池州府图>
<史部,地理类,总志之属,大清一统志,池州表>
<史部,地理类,总志之属,大清一统志,池州表>
　　钦定四库全书
　　钦定大清一统志卷八十二
　　池州府【在安徽省治东少北一百二十里东西距三百七十里南北距二百三十五里东至寜国府南陵县界一百五十里西至安庆府望江县界二百二十里南至徽州府祁门县界二百二十里北至安庆府桐城县界十五里东南至寜国府太平县界二百里西南至江西九江府彭泽县界二百里东北至太平府繁昌县界二百里西北至安庆府懐寜县界一百二十里自府治至　京师二千八百里】
　　分野天文斗分野星纪之次
　　建置沿革禹贡扬州之域春秋时吴地后属越战国属楚秦属鄣郡汉为丹阳郡之石城县晋改属宣城郡宋齐因之梁属南陵郡陈置北江州隋为秋浦县仍属宣城郡唐武徳四年始置池州贞观元年州废仍属宣州永泰元年复置亦曰秋浦郡【旧唐书地理志永泰元年江西观察使李勉以秋浦去洪州九百里请复置池州】属江南西道五代初属杨吴后属南唐置康化军【马端临文献通考南康为康化军节度后为军事】宋曰池州池阳郡建炎四年置江南东路帅府寻罢还属建康元至元十四年升为池州路属江东道明曰池州府直南京
　　本朝属安徽省领县六
　　贵池县【附郭东西距一百七十里南北距一百三十五里东至青阳县界五十五里西至东流县界一百十五里南至石埭县界一百二十里北至安庆府桐城县界十五里东南至青阳县界六十五里西南至建徳县界一百二十里东北至铜陵县界八十里西北至东流县界一百里汉置石城县属丹阳郡后汉因之建安中孙策徙丹阳都尉治此晋初改属宣城郡宋齐以后因之隋开皇九年废入南陵县十九年复置改曰秋浦仍属宣城郡唐武徳四年于县置池州贞观元年州废迁属宣州永泰元年复为州治五代杨吴顺义六年始改名贵池仍为州治宋因之元为池州路治明为池州府治本朝因之】青阳县【在府东八十里东西距九十里南北距一百十四里东至寜国府南陵县界六十五里西至贵池县界二十五里南至石埭县界六十九里北至铜陵县界四十五里东南至寜国府泾县界六十里西南至贵池县界四十里东北至南陵县界五十里西北至贵池县界十五里汉陵阳泾二县地三国吴赤乌中分置临城县晋属宣城郡宋齐以后因之隋平陈废入南陵县唐天寳元载分泾南陵秋浦三县地置青阳县属宣州永泰元年割属池州五代南唐改属江寜府宋开寳八年还属池州元属池州路明属池州府　本朝因之】铜陵县【在府东北一百二十里东西距一百里南北距一百五十里东至寜国府南陵县界八十里西至庐州府无为州界二十里南至青阳县界七十里北至太平府繁昌县界八十里东南至南陵县界八十里西南至贵池县界四十里东北至繁昌县界八十里西北至无为州界二十里汉陵阳春谷二县地三国吴春谷县地东晋后因之梁为南陵县地唐末分南陵置义安县属宣州寻废为铜官冶南唐保大元年始置南陵县属升州宋开寳八年改属池州元属池州路明属池州府　本朝因之】石埭县【在府东南一百六十里东西距一百三十五里南北距四十五里东至寜国府太平县界五里西至贵池县界一百三十里南至太平县界三十里北至青阳县界十五里东南至太平县界三十里西南至徽州府祁门县界一百三十里东北至青阳县界十五里西北至青阳县八十里汉置陵阳县属丹阳郡后汉因之晋初改属宣城郡咸康四年改曰广阳宋齐以后因之隋平陈废入泾县唐永泰三年割秋浦青阳泾三县地置石埭县属池州五代宋因之元属池州路明属池州府　本朝因之】建徳县【在府西南一百八十里东西距八十里南北距一百六十里东至贵池县界六十里西至东流县界二十里南至江西饶州府鄱阳县界一百二十里北至东流县界四十里东南至饶州府浮梁县界九十里西南至江西九江府彭泽县界六十里东北至东流县界三十里西北至东流县治四十里汉石城县地唐初为秋浦县地至徳二载始分置至徳县属江州乾元元年改属饶州永泰元年始属池州五代杨吴顺义初改曰建徳宋因之元属池州路明属池州府　本朝因之】东流县【在府西少南一百八十里东西距一百十里南北距一百二十里东至贵池县界七十里西至安庆府望江县界四十里南至江西九江府彭泽县界八十里北至安庆府懐寜县界四十里东南至建徳县界二十里西南至彭泽县界四十里东北至懐寜县界八十里西北至安庆府潜山县治二百里汉豫章郡彭泽县地梁置晋阳和城二县属太原郡隋平陈仍废入彭泽唐会昌初置东流塲于和城旧县五代南唐保大十一年升为东流县属江州宋太平兴国三年改属池州元属池州路明属池州府　本朝因之】
　　形势依贵池之美据石城之固【唐裴度池州廰壁记】浸以秋浦镇以齐山【南唐徐天庆观记】俯瞰大江仰倚崇峤【宋李虚巳记】清溪南来九华东引洪流环绕沃野弥望【宋盛约中和堂记】江山千里襟帯六朝【宋曾会池州门楼记】
　　风俗井邑平旷风土清和【宋李虚已记】民淳气和众货毕集虽人物稠多而有讼不嚚虽租赋浩穰而闻令必集【盛约中和堂记】
　　城池池州府城【周七里三百三十六歩门七明正徳中仍旧址重筑　本朝康熈十年重建通逺门大观楼乾隆二十九年重修】青阳县城【周四里二百二十四歩门四水门二明嘉靖中剏筑　本朝乾隆二十九年修】铜陵县城【周三里三百四十歩门四明万厯中剏筑　本朝顺治二年乾隆二十九年修】石埭县城【周三里前后滨溪门五水门五宋立土城明嘉靖中甃以砖　本朝雍正十年乾隆二十九年修】建徳县城【周五里南慿河北倚山门四明嘉靖中剏筑　本朝顺治六年重建】东流县城【周三里半门五明万厯元年剏筑　本朝顺治六年乾隆二十八年修】
　　学校池州府学【在府治西北明隆庆中迁建　本朝顺治七年康熈十六年屡修入学额数二十五名】贵池县学【在县治东旧在县治西南明宏治十三年迁于此　本朝顺治康熈间屡修入学额数二十名】青阳县学【在县治东南宋隆兴二年建元大徳中迁县西明洪武初还故址　本朝顺治康熈雍正间屡修入学额数二十名】铜陵县学【在县治东宋淳熈中建明正徳时迁县西嘉靖十七年还故址后燬　本朝顺治间重建康熈十年増修入学额数十六名】石埭县学【在县西门外明嘉靖十六年迁建　本朝顺治康熈间屡修入学额数十六名】建徳县学【在县治西北明初因宋故址建崇祯四年迁扵西门外　本朝康熈元年复还故址四十八年重修入学额数二十名】东流县学【在县治东明洪武初建成化中移建县治东北后燬　本朝顺治间重建康熈六十一年始建今所入学额数十六名】池阳书院【在府学西南本常平仓址　本朝康熈二十年知府于成龙剏建集六县诸生肄业其中讲诵极盛又齐山书院在贵池县南五里夀字崖下平坞中元设山长贡奎尝为之阳明书院在青阳县九华山化城寺右明嘉靖中建紫阳书院在铜陵县城西　本朝顺治九年邑令刘日义重修紫潭书院在石埭县西九十里紫潭上明成化中邑人吴必显建费宏为记五经书院在建徳县东南玉峯山阿喻义书院在东流县明万歴中建今俱废谨附记各县并设有义学社学】
</div>
    <div class="pagination">
<a href="大清一统志_page48.html">上一页</a><span>...</span><a href="大清一统志_page44.html">44</a><a href="大清一统志_page45.html">45</a><a href="大清一统志_page46.html">46</a><a href="大清一统志_page47.html">47</a><a href="大清一统志_page48.html">48</a><span class="current-page">49</span><a href="大清一统志_page50.html">50</a><a href="大清一统志_page51.html">51</a><a href="大清一统志_page52.html">52</a><a href="大清一统志_page53.html">53</a><a href="大清一统志_page54.html">54</a><span>...</span><a href="大清一统志_page50.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
