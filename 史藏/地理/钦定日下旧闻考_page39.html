<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 39 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 39 页/共 698 页</h1>
    <div class="content">右门出丹陛大乐作王公百官各就拜位行三跪九叩礼毕乐止礼成鸣金鼓奏铙歌皇帝乘舆还宫 
大清会典乾隆二十年御制午门受俘诗雷霆申宿令是夜大雷雨晓即晴霁阊阖受新俘讵乃恩全 
背巴朗孟克忒木尔去年随都尔伯特亲王策凌等归化者至六月间二人乃叛去安能诛竟逋罗卜 
藏丹津雍正二年反去者我师至伊犁被即请降以事既久赦而弗诛缉凶新附奋巴朗等皆新降诸 
宰桑所缉获者宥命旧奸瞿谓罗卜藏丹津白练陈班末双顽肆市衢谓巴朗孟克忒木尔快晴天意 
顺大礼众情愉益切钦心镜永懐巩帝图又御制定北将军班第遣人解逹瓦齐至御午门受俘诗鸳 
瓦缤纷积瑞银受俘军礼举重新今夏获叛臣巴朗曽御门受俘丹墀羣辟齐肩侍白组名王繋颈陈 
天徳好生还贷死达瓦齐虽虐乱凖噶尔部实未敢犯我戎索故特寛其死祗令幽繋都中海濵多蹇 
又逢屯凖噶尔部迩年屡遭兵燹今俘致逹瓦齐意谓自今畧定不意阿睦尔撒纳负恩潜逃虽不日 
成擒而目下穷夷不免沙虫之叹刑曹宪典聊迟待例应兵部奏献俘囚后付刑部行刑以赦达瓦齐 
死故祗令付理藩院安置指日欧刀剚叛臣乾隆二十五年御制御午门受俘馘诗凾首霍占来月圣 
倾心素坦欵天阊理官淑问宁须试骠骑穷追实可臧西海永清武保定午门三御典昭详从今更愿 
无斯事休养吾民共乐康乾隆四十一年御制金川平定御午门受俘即事成什畏威赦罪昔己巳偝 
徳致俘今丙申真首函呈非或首生人组繋是孚人馘字从或从首盖或者疑辞函首以献其真伪原 
在疑似之间至俘字从孚从人孚者信也执人以来其生获实为可信六书会意其有深义顾昔人无 
论及者兹当俘馘并陈适得是聨天然切对因并诠释之陈仪凯献声灵赫偃武欢腾礼乐彬四沐天 
恩际时泰乙亥六月征剿凖噶尔先获青海数酋罗卜藏丹津及新投顺复叛去 凌孟克之子巴朗 
孟克忒木尔等来献是年十月因平定凖噶尔复获达瓦齐等槛解京师并御午门行受俘礼庚辰正 
月平定回部函霍集占之首以献复御午门受之皆赋诗以纪并有从今更愿无斯事之句兹以两金 
川负恩反噬不得已而用兵幸赖天佑集勲奏凯且逆酋党羽全就俘获实为尽善尽美通计前后凡 
四举是典从此益愿洗兵长不用矣盈虚黙念倍惶寅臣等谨按受俘献馘之礼行诸午门所以钦鸿 
贶崇武功也我皇上御极以来威徳逺掦疆圉式廓粤自乙亥剿平凖部一歳而再行斯典其后庚辰 
底定回疆丙申讨平攒拉促浸皆递举盛仪神人胥洽恭读节年御制受俘诗原委了然仰覩圣天子 
抚顺锄逆不得已而用兵之至意谨备録卷内以昭盛业焉凡颁朔之礼歳以孟冬一日颁来岁十有 
二月之朔钦天监官设黄案于午门外正中又设二案于御道左右奉恭进皇帝时宪书于中案奉颁 
给王公百官时宪书于左右案陈设毕举中案由午门中门入监正监副从至太和门陈于左右阶监 
正等于丹墀左行三跪九叩礼毕授内务府掌仪司官奉至干清门恭进是日王贝勒贝子公以下文 
武百官咸朝服集阙下鸿胪寺鸣赞赞排班王贝勒贝子公序立御道上文武百官序立御道左右皆 
北面东班西上西班东上赞有制众咸跪宣读西面宣制讫众行三跪九叩礼王公百官皆以次跪领 
遂颁布于畿甸以前民用大清会典乾隆五年御制十月朔日颁时宪书诗九瀛咸奉朔四海正同文 
礼特遵先制时惟授大君令颁悬度地泽被鹭鸳羣钦若心恒凛厘工政益勤臣等谨按御制午门颁 
朔诗恭载首见之篇余不偹録 
 钦定日下旧闻考卷十 
钦定四库全书 
钦定日下旧闻考卷十一 
国朝宫室三 
外朝之制午门内东西两庑各二十二间皆崇基东庑之中为协和门西庑之中为熙和门门各五间 
东西向两庑之北正中南向者为太和门九间三门重檐崇基石阑前后陛各三出左右陛各一出门 
前列铜狮二其南环以金水河跨石梁五即内金水桥大清会典臣等谨按午门内东西两庑东为稽 
察上谕处及内阁诰勅房西为翻书房及起居注公署东南隅为内阁公署西南隅旧为国史馆今为 
膳房库俱详见官署门内金水桥之水由神武门西地沟引 城河水流入沿西一带经武英殿前至 
太和门前是为内金水河复流经文渊阁前至三座门从銮驾库巽方出紫禁城太和门左右各一门 
皆南向左曰昭徳右曰贞度门各三间大清会典臣等谨按昭徳贞度两门庑为侍卫直宿处详见官 
署门太和门之内东西两庑各三十二间东庑之中为体仁阁西庑之中为弘义阁东庑之北为左翼 
门西庑之北为右翼门各五间皆东西向大清 典臣等谨按体仁阁弘义阁两庑为内府银皮段衣 
及瓷茶六大库详见官署门太和殿基髙二丈殿髙十有一丈广十有一间纵五间上为重檐垂脊正 
吻二旁吻四前后金扉四十金琐牕十有六殿正中一间设御座殿前为丹陛环以白石阑陛五出各 
三成列鼎十有八铜龟铜鹤各二日圭嘉量各一丹墀为文武官行礼位笵铜为山形镌正从一品至 
九品清汉文东西各二行行十有八列于御道两旁大清会典臣等谨按康熙八年重建太和殿三十 
四年再建皇帝大朝御焉每岁元旦冬至万寿三大节及国家有大庆典则御殿受贺凡大朝 燕飨 
命将出师临轩策士及百僚除授谢恩皆御焉其元日筵宴之礼岁不常举惟乾隆三年筵宴一次又 
十五年二十五年三十五年俱以恭遇万寿大庆举行至殿试策士则列试于殿前丹墀恭遇圜丘大 
祀前一日皇帝于殿内视祝版祈榖常雩大祀亦如之殿内皇上御题额曰建极绥猷聨云帝命式于 
九围兹惟艰哉奈何弗敬天心佑夫一徳永言保之遹求厥宁凡大朝之礼元日长至次日万寿圣节 
皆豫月由部疏请御殿受贺得 先期戒百执事至日五鼓銮仪使率官校至太和殿前陈法驾卤簿 
乐部率和声署陈乐悬仪制司郎中奉在京王公百官贺表入殿内陈左楹表案内阁中书奉笔砚陈 
右楹案上皆退质明鸿胪官引王公暨一二品官入右翼门引三品以下官入左右掖门东班由昭徳 
门西班由贞度门外国使臣从西班咸入就位立礼部堂官二人诣干清门奏请御殿午门鸣钟鼓领 
侍卫内大臣二人率豹尾班执枪侍卫十人佩刀侍卫十人立于干清门外礼部堂官二人立于干清 
门阶下前引大臣十人立于太和殿后阶下祇竢导引皇帝乘舆出干清门后扈内大臣二人及御前 
干清门侍卫从礼部堂官二人恭导由保和殿御中和殿座侍班导从官于殿前行三跪九叩礼不赞 
礼毕侍班官趋出各就班位立驾兴礼部堂官二人暨十大臣前导后扈如初中和韶乐作皇帝御太 
和殿升寳座导从官各就位立乐止銮仪卫官进至中阶之右三传鸣鞭阶下三鸣鞭退复位鸣赞官 
赞排班丹陛大乐作鸿胪官引王公百官各就拜位班齐赞进众进赞跪众跪赞宣表宣表官入殿左 
门诣表案前奉表出大学士二人同至殿檐下宣表官正中北面跪大学士二人左右跪展表乐暂止 
宣表官宣讫奉表还于案复位立乐作鸣赞官赞叩兴王公百官行三跪九叩礼毕乐止引退复位立 
次引外国使臣就拜位乐作赞跪叩兴各行三跪九叩礼毕乐止引退复位立赐羣臣坐诸王公由殿 
左右门入大学士由殿左门入就位内大臣等各就本立位均跪行一叩礼坐赐王公以下文官三品 
武官二品以上暨外国使臣茶受茶及坐饮毕皆行一叩礼銮仪卫官传鸣鞭如初众皆兴阶下三鸣 
鞭驾兴中和韶乐作还宫乐止鸿胪官引王公百官各以次退大清会典颁诏之礼礼部鸿胪寺官豫 
设诏案于太和殿内左楹之南及丹陛正中銮仪卫设黄盖云盘于丹墀内龙亭香亭于午门外工部 
豫设金鳯朶云于天安门上堞口正中设宣诏台于东第一楹设黄案于台上奉诏宣诏各官咸朝服 
恭竢领催耆老咸齐集天安门外金水桥南届时内阁学士奉诏至干清门 用御寳毕奉至太和殿 
陈于东案皇帝御殿羣臣朝贺行礼毕仪别具大学士一人入殿左门诣案奉诏由中门循左闑出至 
殿檐下授礼部尚书礼部尚书跪受兴由中阶左降至丹陛正中陈于案行一跪三叩礼跪奉诏兴由 
中阶降置云盘内礼部仪制司官奉云盘张黄盖由中道出太和门文武百官由昭徳门贞度门随出
 诏至午门外礼部官奉云盘设龙亭内銮仪校舁亭前列御仗导引乐作礼部尚书率属随至天安门 
登城陈诏书于宣诏台案上文武各官于金水桥前按翼序立鸿胪官赞排班文武官按班次北面立 
领催耆老序立于后宣诏官登台西面立鸿胪官赞有制众皆跪宣诏毕文武各官领催耆老均聴赞 
行三跪九叩礼奉诏官奉诏承以朶云由金鳯衔下礼部官祇受仍设龙亭内銮仪校舁行前列黄盖 
御仗导迎乐作由大清门出至礼部礼部尚书侍郎率属跪迎于仪门陈诏于大堂行三跪九叩礼毕 
 镌诏书誊黄颁行天下同上凡命将之礼皇帝命大将军统帅军旅择吉出师先期临轩授勅印是 
日銮仪卫陈法驾卤簿大将军率从征诸将咸采服集午门外内阁豫陈勅印于和殿内东旁黄案皇 
帝御殿王公百官咸朝服侍班鸿胪官引大将军由左阶升至殿檐下大学士一人奉勅一人奉印出 
授大将军大将军跪受转授内阁官跪接毕行三跪九叩礼兴随奉勅印官降左阶出太和门中门皇 
帝还宫至日遣官祇告于奉先殿所司张黄幄于长安左门外设御座皇帝率大将军诣堂子行礼拜 
纛均如仪礼毕御黄幄升座赐大将军巵酒大将军跪受饮毕属櫜鞬乗马文武大臣承诏饯于郊设 
祖帐礼兵二部堂官奉茶大将军率从征将士望阙谢恩乃率大军进发既莅营申明军令肃队启行 
同上乾隆十四年御制季夏视朝诗诘旦奎中夜易阑罘罳曙色上金銮宫悬乐应林钟律旧制凡御 
殿奏乐皆用黄钟为宫朕定以三大节用黄钟其常月视朝用旋相为宫之法六月即用林钟为宫始 
无哑钟之诮云拜舞班齐九品官何必舎人称絶唱所希多士副其难漫言例是鸿胪掌拱手垂衣敢 
自安乾隆十七年御制暮春太和殿视朝诗詄荡天门开曙曦彤墀香霭露华滋礼章乐亮诚何有拱 
手垂衣念在兹百辟都遵博士制七言谁继舎人诗昭容已 貂珰僣未可明廷赞盛仪唐诗有户外 
昭容紫袖垂之句明制司礼监预朝会本朝一革陋制惟用外廷诸臣执事朝仪肃清诚善制也乾隆 
二十二年御制冬日视朝诗百僚剑佩集明廷班末陪臣赞谒聆是日哈萨克使臣行礼黄道星辰联 
毕昴小阳节候霭元 东鹣西鲽谁分域琉球使臣适亦随班叩阙北极南荒一太宁逺服迩安心敢 
肆敬天勤政训聪聴乾隆二十五年御制太和殿朝 庸作歌晨参昼 肃朝仪正殿春融赤羽旗考 
夏综周原旧典戛球舞钥迓新禧十年一举宁为数正殿朝会虽旧典然率不举行庚午以平定金川 
又朕四旬之庆故一举行兹西师武成绥服回部 达克山安集延哈萨克布鲁特皆称臣入贡兼值 
五旬大庆故命循例宴飨万国来同倍切寅吏治民生厪宵旰问方讵止藉斯时祥花瑞叶玉楼栖庆 
</div>
    <div class="pagination">
<a href="钦定日下旧闻考_page38.html">上一页</a><span>...</span><a href="钦定日下旧闻考_page34.html">34</a><a href="钦定日下旧闻考_page35.html">35</a><a href="钦定日下旧闻考_page36.html">36</a><a href="钦定日下旧闻考_page37.html">37</a><a href="钦定日下旧闻考_page38.html">38</a><span class="current-page">39</span><a href="钦定日下旧闻考_page40.html">40</a><a href="钦定日下旧闻考_page41.html">41</a><a href="钦定日下旧闻考_page42.html">42</a><a href="钦定日下旧闻考_page43.html">43</a><a href="钦定日下旧闻考_page44.html">44</a><span>...</span><a href="钦定日下旧闻考_page40.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
