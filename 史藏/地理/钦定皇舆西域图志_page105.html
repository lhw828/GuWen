<!DOCTYPE html>
<html>
<head>
    <meta charset="UTF-8">
    <title>钦定皇舆西域图志 - 第 105 页/共 111 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定皇舆西域图志 - 第 105 页/共 111 页</h1>
    <div class="content">　　和阗采美玉还成采玉图捞水出球琳他山攻琢磨【叶】纒头采玉嘉无比赉以腾格并以米【回人采玉者赉钱米以示奨劳视所采大小多寡等差之】上供嵗贡下私鬻亦弗严禁聊聴尔【和阗采玉充贡嵗有常例余亦有私售者虽为禁制然利之所在亦弗深求且良玉仍供内地货肆之用耳】即今中华玉颇多追琢其章市肆罗捐金捐珠古有训其义或得相同科
　　御制和阗采玉【壬辰】
　　和阗采玉春秋贡小者氊包大轝送置邮互递其事常亦岂役民致劳众玉河富产琼瑶瑛于思掇取久惯经了知非自璞中出空传刖足泣楚廷【传纪卞和献玉事以玉在璞中包孕未剖人不知其为玉以致刖足若今和阗之玉产自河中回人皆能取之且可预定玉质之高下并无别有石璞包其外人不易知也向作和阗采玉行是以有何曾璞裹之之句】获玉者赉空弗罚赉以米布用靡诎何有征丁采蓝溪乐府三叹韦应物米布原非金帛偶以此纒头颇窃取大者固难小易藏苏扬市鬻翻多有【回城采玉取其嵗充职贡不过赐以米布酬劳今南中玉肆所在率多精璆一望知为和阗之产可见回人及往来市侩徇利透漏然仍流通中华可聴之耳】利之所在计所工奚必一一严究穷制噐仍或归天府掷山不同中之同︹山海经西山经︺丹水中多白玉是有玉膏其源沸沸汤汤黄帝食食是飨是生元玉黄帝乃取峚山之玉荣而投之钟山之阳瑾瑜之玉为良坚栗精密浊泽而有光【注浊谓润厚】五色发作以和柔刚天地鬼神是食是飨君子服之以御不祥　槐江之山其上多青雄黄多藏琅玕黄金玉　桃水多白玉嬴母之山其下多青石　长留之山多文玉石章峩之山多瑶碧　符惕之山下多金玉　騩山其上多玉而无石　天山多金玉有青雄黄　泑山其上多婴短之玉其阳多瑾瑜之玉其隂多青雄黄　翼望之山多金玉
　　︹水经注︺于阗南山上多玉石　墨山国出玉　沙车有铁山出青玉　屈茨北二百里有山夜则火光昼日但烟人取此山石灰冶此山铁恒充三十六国用　蒲昌海地广千里皆为盐而刚坚行人所迳畜产皆布氊卧之握发其下有大盐方如巨枕以次相累故蒲昌亦有盐泽之称
　　︹汉书西域传︺鄯善出玉　莎车有铁山出青玉子合出玉石　于阗多玉石　姑墨出铜铁雌黄兹能铸冶有铅　山国出铁　难兜有银铜
　　铁
　　︹张华博物志︺西域硫黄出且弥山去高昌八百里︹北史西域传︺高昌出赤盐味甚美复有白盐其形如玉取以为枕贡之中国　魏太武讨马耆破之获其珍竒异玩谲诡难识之物　兹饶铜铁西北大山中有如膏者流出成川行数里入地状如防糊甚臭服之发齿落者更生疠人皆愈　疏勒多铜铁锡雌黄
　　︹唐书西域传︺于阗有玉河国人夜视月光盛处必得美玉　兹出黄金
　　︹宋史外国传︺于阗有玉一块重二百三十七觔︹王延徳高昌行纪︺伊州有砺石剖之得宾铁谓之吃铁石金岭口宝货所出北庭北山中出碙砂山中常有烟气涌起无云雾至夕光焰若炬火照见禽鼠皆赤彩
　　按回部金玉并产而玉石尤良山海经载丹水中多白玉是玉固有产于水者而于阗玉河载诸史传援古证今尤为毗切琛球辇致辉映
　　上林别有痕都斯坦玉器制作精良痕都斯坦部居回部之南比因化浃天方得与阗产偕来仰邀
　　宸赏至于铜铅所产足储泉府之源盐铁所资取给民生之用百产滋丰地不爱宝几与中土比埒即疆域之逺恢致物宜之毕献诚非曩代侈陈一二异物以夸声教者比矣













　　钦定皇舆西域图志卷四十三
<史部,地理类,都会郡县之属,钦定皇舆西域图志>
　　钦定四库全书
　　钦定皇舆西域图志卷四十四
　　藩属
　　【臣】等谨按古盛王涵宥天下薄海内外咸讫声教而必又有以及乎其余于是乎享王接轨共球咸受朝正奉命史不絶书我
　　国家累洽重熙化敷域外朝鲜琉球暹罗安南之属皆受朔来朝奉职惟谨而防古部落北则四十九旗喀尔喀鄂尔多斯诸部旧为臣仆西南则青海西藏我典属维藩维翰中外一家乾隆二十年准噶尔平二十一年左部哈萨克内附二十二年右部哈萨克塔什罕东布鲁特继之二十四年回部平是时西布鲁特安集延那木干玛尔噶朗霍罕诸城拔达克山博洛尔部亦相率来归二十七年复有爱乌罕等鞠奉表而至于是和通诸部次第偕来大防咸就甄陶
　　声教及于无垠矣伏念西师之役
　　皇上惟期底定准夷缵成
　　先绪即回部用兵亦以逆酋稔恶义在必伸自出师以迄
　　凯旋从未尝勤思逺略有意招徕而
　　王师所过万众倾心呼吁投诚争先恐后佥言乆慕天朝向为准噶尔所阻蔑以自通幸际廓清乐沾仁化
　　此益见西域之不可不及时荡平而
　　至圣声名洋溢凡有血气莫不尊亲此心此理洵有大同者也为考诸部方舆躔度风土之迹暨归诚本
　　末着于篇以志一时慕义归仁之盛昔司马迁有言张骞使西域传闻其旁大国五六其词恍惚无可审证犹且详诸史乘以夸逺驭矧
　　今日梯航玉帛万里来庭星拱云从不烦期防凡在通名诸国俾得据实编摩用昭我
　　皇朝大一统之业猗欤盛哉志藩属第十九

　　钦定四库全书
　　钦定皇舆西域图志卷四十四目録
　　藩属一
　　左部哈萨克
　　右部哈萨克










　　钦定皇舆西域圗志卷四十四目録
　　钦定四库全书
　　钦定皇舆西域图志卷四十四
　　藩属一
　　左部哈萨克
　　左部哈萨克东南与准噶尔接西与右部接北与俄罗斯接其常所防廷曰叶什勒傍叶什勒河东去塔尔巴噶台南去伊犁皆千里东南去镇西府四千五百余里其部曰鄂图尔玉兹无城郭逐水草事游牧冬夏别居无常处地广人稠甲于他部境西北隅有独树一株其上五枝盘拏防广可容二百骑名鄂呼引噶克义莫朶为西域神物风俗物产大畧与准噶尔等文字同言语稍异其君曰汗其汗族而为首领者名苏尔统相传其地为古大宛今详考之葢古康居国也其汗阿布赉初乘达瓦齐乱数侵扰准噶尔乾隆二十年二月准噶尔平
　　诏遣使徃谕阿布赉言于使臣侍卫顺徳讷达永阿曰
　　向闻
　　大皇帝临御中土以山川之故贡译未通今
　　天威逺播扫伊犁兴黄教俾与准夷俱生生实无疆之福敢以诚心归于徳化九月顺徳讷等以其使博洛布拜等归伊犁阿睦尔撒纳适以伊犁叛明年走哈萨克阿布赉纳之
　　诏遣将军达尔党阿由西路哈达哈由北路先后以大军进阿睦尔撒纳之走哈萨克也有奈曼鄂拓克纳拉巴图者邀刼之不获勦其众阿睦尔撒纳以三骑走附阿布赉其属欲擒献阿布赉不可乃遣和集博尔根以兵从阿睦尔撒纳走努拉自率千骑西行防于蒿哈萨拉克鄂拉下以待我师七月将军达尔党阿兵至于雅尔拉与和集博尔根前队二千余兵遇贼设伏佯败我师登于山俯其隂则伏在焉蜂屯蚁聚随以号火乃坚壁垒缮营伍贼不敢出越宿遣乌尔登以轻骑致师分阿里衮鄂实哈宁阿明瑞为左右翼将军达尔党阿副将军扎拉丰阿执纛以中军进齐努浑玛瑺特通额额尔登分部从之贼仓猝不及顾溃于山麓斩首五百七十余级余败去我兵乘胜进努拉擒楚鲁克是时和集博尔根方与阿睦尔撒纳引二千骑西行我军逼之列而阵出入鏖战良乆获其纛及礟贼乃乱斩三百四十余级阿睦尔撒纳易纛褫衣冠而遁初顺徳讷归自哈萨克以阿布赉恭顺状闻复遣赍
　　勑徃谕七月至博尔喀尔绰濶为哈萨克兵所阻不得达至将军哈达哈营乃遣扎萨克三都布等击败阿布赉兵于蒿哈萨拉克鄂拉下斩首百余级夺其马匹辎重无算阿布赉遁师从之复斩首百余级获马二百鎗械百余获昭华什由是三战皆捷师至于伊什勒于是达尔党阿哈达哈两军合鲁楚克昭华什既获而见将军极陈阿布赉之欲内附也将军纵之俾往谕曰
　　大皇帝命将讨叛尔从贼则死若能擒以来臣仆无二于是阿布赉亦稔知为阿睦尔撒纳所卖将擒贼以求臣于我其谋泄阿睦尔撒纳乃窃哈萨克马十余骑逃归准噶尔二十二年将军兆惠防赞大臣富徳等复将兵西征阿睦尔撒纳再走哈萨克六月阿布赉以兵三万助擒阿睦尔撒纳遣其弟阿布勒比斯为前队与我兵遇奉将军马一参赞马一陈情请罪愿受约束于是兆惠等复遣使徃谕阿布赉乃遣亨集噶尔等奉良马四表请内附其文曰自臣祖额什木汗扬吉尔汗以来从未得通中国声教今秪奉
　　大皇帝谕防加恩边末部落臣暨臣属靡不懽忭感慕皇仁臣阿布赉愿率哈萨克全部归于鸿化永为中国
　　臣仆闻于朝
　　诏受之秋阿布赉使臣至
　　避暑山庄朝谒
　　赐宴万树园观灯火阿布赉既臣于我遂以其兵助擒贼与顺徳纳遇于途而言曰我哈萨克以阿睦尔撒纳之故获罪
　　天朝仰荷
　　大皇帝鸿慈不弃覆载为臣为仆愿悉力擒贼庶赎前罪毋有二心阿睦尔撒纳敢外帡幪是不祥人也是有天道其何能活乃以托忒乌珠克字印文导我师巡行诸部是月阿布赉将以计擒阿睦尔撒纳于阿尔察图不获奔俄罗斯执其从贼额布济齐巴罕来献二十一年努拉之役和集博尔根以残兵遁至是闻阿布赉降乃与喀拉巴拉特者亲率其属三万户欵于军门曰外臣不识文字谨以身指降将军兆惠为启帐命东向坐将军南向坐列筵食之牲体哈萨克俗必持咒破戒始食于是乃言为
　　大皇帝臣岂敢称禁因共饱餤毕引观花马射悬鎻子甲射之彻其里益大骇服约助擒贼叩首去左部咸服二十三年五月哈萨克拜济格特部落之拜布拉克巴图鲁等获布库查罕六月哈萨克哈尔津等获厄鲁特和硕齐皆献于军械送京师二十四年阿布赉复遣其兄子俄罗斯苏尔统及其头目伯克讷等来朝
　　赐宴
　　皇上较射于
　　御园得与观焉二十五年复遣使来朝宴赉令观围
　　赐勅谕俾约束所部毋越境游牧二十六年正月赐勅谕寛所属巴鲁克巴图尔侵掠乌梁海罪六月伴
　　送使臣入
　　觐回程定
　　乾清门侍卫禁哈萨克于乌里雅苏台市易二十七年二月哈萨克阿布勒玛木比特等遣使来朝值
　　圣驾南巡
　　觐于扬州
　　行在
　　赐冠服所属哈喇图鲁什送归额鲁特人口赏赉有加参赞大臣阿桂收取越界游牧之哈萨克等
　　谕寛其罪而还之五月弛乌里雅苏台市易之禁仍禁
　　私市七月阿布赉遣使来朝
　　命随观木兰围
　　赐冠服以陪臣乌黙尔为
　　乾清门侍卫令暂归挈眷移居伊犁二十九年三月阿布勒玛木比特遣使来朝
　　赐冠服三十四年正月阿布勒比斯遣子卓尔齐来朝三月阿布赉遣子斡里苏尔统来朝三十八年正月哈萨克波罗特继其父阿布勒玛木比特为汗遣使来朝阿布赉子卓尔齐亦来朝四十一年正月阿布赉遣使来朝俱宴赉如例哈萨克建廷叶什勒居客斯腾城其地北极髙四十六度二十分至四十八度距京师偏西三十二度至三十七度当准噶尔北全境东西千里南北六百里四山环绕山脉亦自西而东其南境之山曰喀拉巴克喀尔海鄂拉又东为喀尔克图哈萨拉克鄂拉又东为扎拉图哈萨拉克鄂拉又东为勒克楞鄂拉逾山而南入准噶尔境斋尔界又东为鄂绰沁吉斯鄂拉又东为阿尔津沙拉什保台鄂拉又东北为阿尔辉西里入准噶尔境额米尔界自喀拉巴克喀尔海鄂拉西北行折而东为厄勒伊们鄂拉叶什勒河源出焉又北为尼雅克图鄂拉又东为尼满哈济兰鄂拉又东北为喀尔玛竒尔哈鄂拉又东为阿克竒位鄂拉又东为巴顔鄂拉又东为蒿哈萨拉克鄂拉即将军哈达哈败阿布赉处又东南为阿巴拉尔鄂拉又东至塔尔巴噶台而止羣山内外源泉经络其最著者为绰多尔图郭勒出喀拉巴克喀尔海鄂拉东为克巴什博尔济尔郭勒又东为哈萨拉克布拉克又东为博尔喀得克布拉克又东为额特伦布拉克又东北为什纳噶布拉克沮洳涣散灿若列星又东为奎苏布拉克又东为阿尔齐图布拉克又东为青吉斯布拉克又北为阿林布拉克又东为阿济苏布拉克又东为乌尔图布拉克又东为色尔格郭勒又东为罕拉海图布拉克又东北为三察尔郭勒又东为楚库鲁克郭勒又东南逾山入塔尔巴噶台界其在右哈萨克西北境者为叶什勒郭勒沿河西北行二百里为哈萨克春吉索波蓝地苦寒其汗盛夏常居此自是以西地益旷渺左部境内冈阜层防折而西北行二千里为依底克鄂拉当塔拉斯郭勒东南境入右部
　　御制哈萨克称臣内属遣使进贡诗以纪事【有序丁丑】哈萨克即大宛也从古不通中国虽汉武劳师动众仅得其马犹且动色颂功斯何称焉去嵗我师因追叛冦阿睦尔撒纳直入其境哈萨克撤帐驱畜遁去数千里朕以絶域驻师非计也命撤师哈萨克悔其为阿睦尔撒纳所卖谋擒之以献而奸贼复自哈萨克逃回准噶尔乘噶尔藏多尔济巴雅尔等之乱鸱张啸聚今春我师重入伊犁问罪则噶尔藏多尔济已被其侄扎纳噶尔卜所害而扎纳噶尔卜又为阿睦尔撒纳所袭仅以身免我参赞大臣富徳率师穷追阿睦尔撒纳巴雅尔适与哈萨克师遇哈萨克不敢犯我师顔其汗阿布赉随遣使称臣入觐今巴雅尔已获阿睦尔撒纳亦不日成擒即或窜入哈萨克而哈萨克亦约缚之以献喜销兵之有日爰防翰以成辞
　　冞入伊犁靖陆梁鲸鲕惩逆武维扬已看颉利成生虏又报洛那归职方致马本非如武帝闭闗未得学萧王更欣愿缚渠魁献载戢干戈日月光
　　御制哈萨克使臣至令随围猎并成是什【丁丑】
　　伊古从来化外蠲间闗驰使逺朝天不知中土嵗月日乃隔长安万二千塞野便教预猎喜山庄旋与锡恩骈即今行国多天马附防谁穷太史编
</div>
    <div class="pagination">
<a href="钦定皇舆西域图志_page104.html">上一页</a><span>...</span><a href="钦定皇舆西域图志_page100.html">100</a><a href="钦定皇舆西域图志_page101.html">101</a><a href="钦定皇舆西域图志_page102.html">102</a><a href="钦定皇舆西域图志_page103.html">103</a><a href="钦定皇舆西域图志_page104.html">104</a><span class="current-page">105</span><a href="钦定皇舆西域图志_page106.html">106</a><a href="钦定皇舆西域图志_page107.html">107</a><a href="钦定皇舆西域图志_page108.html">108</a><a href="钦定皇舆西域图志_page109.html">109</a><a href="钦定皇舆西域图志_page110.html">110</a><span>...</span><a href="钦定皇舆西域图志_page106.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
