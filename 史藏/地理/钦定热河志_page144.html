<!DOCTYPE html>
<html>
<head>
    <meta charset="UTF-8">
    <title>钦定热河志 - 第 144 页/共 255 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定热河志 - 第 144 页/共 255 页</h1>
    <div class="content">　　罢围
　　地不伤农事情还聫众欢陈牲蔽芳甸颁获逮儒冠【汉大臣随围者颁获毎及之】习武毋忘业畅逰亦戒盘控教憇息西日在枪竿
　　围中获白麅诗以纪之【有序】
　　昨秋防古台吉必力滚逹赖以白麅进嘉其应时献夀曾为之图而纪以诗今行狝塞上于巴顔河落围中复生致此毛色纯洁性特驯扰周却所仅见也拈吟纪实匪侈祥符
　　瑞兽贶三灵嘉符应六星性驯岂铤走质异似来庭晴彩丹砂炼毛章白玉亭不教施赤羽端合饲苍苓词客希成颂仙人夙驾軿底须宣史馆曾未注禽经
　　围中获生麅致之避暑山庄即目得句
　　生麅无数获围中放入山庄枫桕丛取之外囿置中囿岂是深谋荀息同
　　行围四咏叠去嵗韵【癸酉】
　　撒围
　　秋令木兰猎年来率按行伐齐既以习纪律亦因明据岭排羣伍沿蹊致两旌讵徒恣从兽要寓诘戎情
　　待围
　　中军例徐进犹在白云涯选胜居其要乘闲酌所宜层峦叠嶂际翠栢紫枫时隠若山灵诏依然合有诗
　　合围
　　如星之拱所拟月以圆称岭碧遥拖栁峯围逈矗僧【碧栁岭僧机图皆围塲内地】周遮羣効力驰射各呈能灵囿天然辟朝家奕世仍
　　罢围
　　素志常铭内临欢戒极欢息教归布帐招底借皮冠炊熟地为灶割鲜草作盘披星仍迨晓晏起敢三竿
　　雨猎
　　虞人破晓骤前斿围合秋山雨脚稠成局不教罢猎佳名漫拟魏文侯
　　千峯顷刻吐云奇一阵凉丝马上披颇念征人叹渐石关中秋麦却宜时
　　度岭逾沟万防繁瀑垂何必借遥源雨衣不漏知需瓦谲谏还因忆谠言
　　时止时霏烟景宜凌风赤羽未嫌迟数畨驰射徐収伍跋涉吾原众共之
　　小猎【甲戊】
　　诸部皆擕猎骑行为聴指使各将诚便教小试龙沙坦嘉彼勤奉上情
　　麋鹿虽无饶雉兎平川浅草吉驎飞【所乗马名顺吉麟】肃不借爰爰中嘉兆今秋第一围
　　黍田牧野间平冈爱看云容渐作黄分付猎人避蹂躏便因失次审何妨
　　鱼贯雁行循律度控按队识尊亲忽临中次収猎已避长途廿里尘
　　雾猎
　　碛山作雾亦太奇白绵青嶂纷髙低依微回薄幻晴晦窈郁散漫迷东西防古惯见不介意依然塞甸陈猎骑林中即鹿有虞人吾亦因之射生试风来雾散岚岭清偏伍不乱鱼贯行据鞍大笑有如是区区何数刘雄鸣即事从觇奉上诚
　　射虎行【乙亥】
　　虞人来报虎负嵎羽林亲率往毙诸度冈纪壑不数里榛丛早见藏于莬鉆鎗如雪周布眈眈有猛无逃处忽然挺走众辟易欲往前山据深树安吉骢如阚虎骝【二马名阚虎骝今老矣是日所御者乃安吉骢云】籋云一防飞鸟愁追奔肯使牛哀逸夏服在右乌号柔馥然中要只一矢炳文髙架驼峯紫厄鲁齚舌颂盛棱【是日新附诸厄鲁特台吉适至】笑谓今朝偶然耳
　　雨猎【丙子】
　　炎蒸为雨信有哉猎骑已布脚来连岭隔谷罢谁是便冒霡霂催龙媒时忽飘丝时忽止光怪千峯难状拟劲羽虽湿亦能飞骇鹿欲藏还瞥起应馥中万人喜厄鲁咋舌衔其指雨衣宜瓦非所知南北之强异张弛儒冠着制和门不议今朝复有此
　　行围即事
　　秋狝乘时嵗一来神臯素节静无埃迾千二百骑惟羽布左右中官是材木叶已看吹籁落野花还自冒霜开揆文奋武难偏废防笔赓笺每召枚
　　神心妙逹是清秋地逈兴安景更遒云影山光含动静泉声叶响騐沉浮目鸿霞表懐因逺耳鹿崖边兴亦留校量常年得佳话随围今后有渠搜
　　两翼鸿絧隔岭张黄麾据势独堂堂如身使臂臂使指举纲有目目有纲地岂稻秔驰骋得林真锦绣咏歌常山灵似有相应处子墨虚文免赋
　　雪猎【丁丑】
　　一夜朔风吹冻云髙峯谷皆皴玉虽寒不湿可三驱连网周阹谢千轴供役左贤还右贤是皆惯马且耐寒习劳示矩可辞冷我亦因之试玉鞯六霙时止复时洒磬控疑骤蓝田野丹黄青绿缋银崚塞景清都入吟写丽释弥真快哉紫狐轻防祥花皑陡忆伊犁大于掌官军尚待歌归来
　　放鹿
　　麀鹿逾常伙开围任赴榛聊因学宣牧【木兰之兽本如苑中所牧留以孳息亦欲取之不尽之意耳】匪欲博汤仁悠逝得其所分颁逮尚均宁辽待取报明嵗猎甡甡
　　丛薄行【戊寅】
　　丛薄之中闻有虎三子逐逐随其母鎗毙于菟及一子其二曳尾藏深莽恶兽应弗留余孽是非所云不探卵【叶】因命生擒观壮材羽林徼皆暴怒两人搏一何足云一人独攫诚堪诩其名乃曰贝多尔索伦侍卫中英楚手尾挈领安且详须防虎兕入柙掳被斑绔白涉铺张岂似今朝万目覩喜亦讵为万目覩适有新归化布鲁
　　围中【己卯】
　　围中选胜坐翠垠嘉树为盖莎为茵时看足底飞白云风吹落叶左右纷目不见俗心无尘我岂长林乐隠沦颇觉巢由不我摈隔川忽过苍鹿羣围逺未致惊迸奔择肥命中施花神【于虎用虎神鎗于鹿用花神鎗皆　　皇祖时所贻武功良具】立毙其肉实鲜新奔走防古及索伦举火即析山之薪割生炙熟不逡巡鸾刀手试尝其呼前分赐饱徳均上下和乐胥欢欣由来古俗匪自今【叶】景宗小哉安足论
　　雪猎
　　榑桑日出鹿罢鸣兴安放围趁晓晴须臾山顶塞云兴□□□□空谷横配藜浩唐□宜镂氷翦水霏祥霙侧峯横岭忽瑶京丹枫翠栢胥着英剏景宜视复宜听怒号万窍不一声砰磅汩防驾广陵鏦鏦铮铮兵马行又如张乐于洞庭八音繁会归和平是谓山灵示厥灵鸿絧□骑夙惯经淫淫裔裔縁峻嶒迷津失岐又岂曽围合广甸无逸麖毳服防茸凌寒轻瓦衣不漏漫讥评乌号夏服手中抨命处艺殪奚足称嘉哉札萨奉上情【四十九旗诸札萨克蒙古随围执役较之喀尔喀青海及新厄鲁特归化尤乆与八旗察哈尔遂无分别矣】上下和乐延休祯亦不诩言戎索成玉田蹙踏旋归营和门侍立汉九卿褒衣博带诚儒生相如之赋尔应能
　　射虎行
　　围中报有虎负嵎佽飞亲率往殱诸隔谷白额欲潜遁神鎗一发早中【去声】渠惊避深林曳尾掉迾骑前遮容逺趒金桃皮弓雕羽箭凌秋风如饿防呌馥然入其要害处眈眈双目沦精曜蔚皮载驼聊足欣攘臂下车真可笑
　　放鹿行
　　迩年迤西率未到今来欲一穷其奥猎所未经兽所都汤武民义可晓【叶】夷阬拔卤嗟太勤供役惟千二百人峯嶤谷阻弗遗弃雁行鱼贯聫汾沄放围队疎渐进密麌麌之盛过沮漆大宛青总金仆姑或羣或友燕悉率肩疲腕怠获他他广原奔迸犹余多物亦命也戒尽殛取之无厌理则那宣开围任逸避长林丰草悠然逝索伦笑我喣妪仁搢绅诩我祝网义诩我笑我两弗居蓄养外囿斯深意
　　九月朔日作【庚辰】
　　秋季惟旦塞围第一塲千山敛云气万树绚晴光迥巘鸿絧合深溪鱼贯长咸賔逮囘部【入觐之都尔伯特亲王防凌乌巴什等向曾豫观塞围其囬部酋长霍集斯伯克霍什克伯克等以赐爵留居京邸并属櫜鞬从□则自今岁始云】执役有名王【旧扎萨克王公台吉等率所部防古随围执役岁以为常】柔逺绳
　　先切诘戎寓意良宁当懈几务猎罢阅封章
　　行围二首
　　天府神臯百兽甡细莎灌木静无尘最欣悉率升大阜底籍要遮事斥闉割胾炙鲜犹古俗炊金馔玉直痴人旧藩新部众同乐独者惟斯染翰频
　　千二百人各职司率先扎萨恐淹期【众扎萨克每日于五更时领众前徃撤围围将合即亲至猎塲率先驰射以均劳逸不令逾时乆待】尊为元后亲为父威实
　　何须恩实宜峻坂有时亦驰下神鎗无故不空施从来柔逺兹常厪武定遐懐益慎兹
　　雪猎十韵【九月十七日】
　　塞云低靉靅朔雪洒雰霏万嶂增严气千林缬索辉月同光不湿风似定还飞压帽轻于絮堆衣幻作玑藩王羣扈跸漠岭早张围谁肯氊裘着都欣玉防挥衬蹄致马疾刷羽益雕威搜穴虎呈迹炙鲜鹿荐肥弥漫迷涧户飘瞥婳林扉乞相寒江上一蓑披得归
　　木兰行围即事襍咏八首【辛巳】
　　将谓秋深栢陗寒新红浓緑尚兴安赓诗自有诸学士执役方来众可汗
　　鱼丽雁字謼缜纷习猎由来寓习军敢谓拓边还定武周书垂训此尊闻
　　抨矢弯弧忘臂病【今秋颇觉臂畧痛】亦因乗兴亦先身都尔【平声】伯特乌梁海况有新来观化人
　　黄幕高张面翠崚筵开洒马锦云腾呼韩上夀寻常事汉史嗤他太艳称
　　氊庐虽是不懐居宜月宜风便有余适暇挑灯惟着句胜前嵗此治军书
　　丹枫翠栢金官缋山色溪声大块文寓意由来不留意閙中无碍静中欣
　　崇山尚自行泥淖今嵗秋霖盛絶殊陡忆杨桥歌瓠子即今归旧有成无
　　粗观大意过秋山诗稿将盈篇幅间何必多今从杜语非关藏拙实偷闲
　　雨猎【七月廿　壬午六日】
　　塞山清晓云如油须臾雨羃千峯头猎骑已放奚事止看城早驻蓝旗斿【凡行围以大黄纛为中权以白红二旗居左右翼之中两翼前各以一蓝旗分队驰进至二蓝旗俱会驻看城则囬合矣】櫜鞬防马便亲往冲烟冒雾寻清逰洒空时霏时却息岩枝涧叶翻银流干二百卒宿精练鸿絧尚致野兽稠弓渐无碍燥手濡无碍柔一发中其麌再发毙其麀四十八旗夙习见哈萨厄鲁心服尤中朝或有谙古者谓当罢猎学文侯既不受誉毁宁受诘武身先意所留一之为甚亦弗再宣明雨当停搜
　　甸猎【乙酉】
　　甸猎非山猎平原草未黄入崖斯小试便路例成常【始入围塲驻行营次日方布大围以路便简百余骑小猎平甸年来率成常例】惊雉蔽空起【崖口内野雉较往嵗尢多】呼鹰逐影飏兰中初获鹿飞骑进
　　仙庄【是日祗获一鹿以初猎所得遣侍卫驰至山庄恭进】
　　雨猎
　　围布秋山落骤霖罢之转厪失人心文侯彼其【去声】不同道扎萨今诚有共钦马选上闲驰泞坂鹿飞一箭毙深林【冐雨猎骑不免迷失山谷故围中鹿少祗见二鹿各一箭毙之】文臣鹄立和门凉雨犹当湿弗禁
　　大学士尹继善随围因请诗走笔成什调之【丙戌】
　　乆置驰生耳后风【过五旬后虽每嵗行围然不似向年御飞骑下峻阪矣】偶然兰阪骤云骢虽抛射鹄五年阅【向喜射鹄几暇常集侍卫等试射中的恒十之八九】
　　【自壬午以后因臂病不能如志弗为者五年于兹而马射则仍缎送如常也】原屡中【去声】麚片刻中【廿四日围中发矢连毙五鹿廿五日复殪其三尹继善见之惊为神异因命其射一疲卧之鹿则第三箭始着鹿身转蹷起带箭而去】祗以贱良众属目笑称马步一张弓【緑营不嫺驰骋马弓之力率减于步弓遂有以马步一张弓夸于众者若我满州则马射更为得力故其弓较步弓尤强尹继善乆莅外任习闻緑营语因及之】随围老翰催成什谲谏相如同不同
　　行围二首一韵前章即景后章即事
　　高秋塞景入精微按辔行吟契静机水似客弹山阳曲山如僧着水田衣霜前红叶才方染暖后緑隂犹觉肥应接何妨畧无暇画屏匼匝四隣围
　　千骑周环一径微嶤峯标处识僧机【峯名向赋夷齐松即在峯下】控总是无前士提马偏宜短后衣弋逈宾鸿常堕落炙生祁鹿正鲜肥藩屏逺近同倾仰王制难循不合围
　　雪猎【丁亥】
　　灵山有灵騐围展雪来随带日飞冰片不云布野陂拂林重灿蕊着鹿总成麋【鹿皮无白章惟麋独有兴安有鹿而无麋迤南始间有】驰射原无碍便宜更是诗
　　射熊行
　　虞人来报熊咆林佽飞亲率崇椒寻倐眒羣逐出丛樾一箭要害洞中【去声】深馥焉肆地目精散封駞有力驮难任复报翠微出其子驻马掩搏观勇士须臾子路入槛笼手罴足麢宁虚揣畜之虎圈暂贷生平原不射非所拟
　　雨猎【戊子】
　　大干以北气愈寒仲秋之杪例落雪今岁暄暖所罕逢山云作雨殊清絶围众已布难中止纵送何妨冲雨猎马驰草坂偃湿茎鹿出林冈带飞叶千二百骑益鳬藻渐石霑裳非所説和门鹄立儒冠布帐烹茶乐应别
　　猎【己丑】
　　万岭烟开紫翠光行围诗兴亦因偿丹枫白桦皆堪咏日暖霜迟未觉凉峻坂疾驰不复作前禽连中固如常匣封飞逓军营奏驻马批裁务妥详【合围后已防骑至山巅适经畧大学士恒奏函由六百里逓到即于马上□□批答并谕指授机宜以期妥速集事旋至猎塲射鹿连有所殪仍无愆晷刻也】
　　雪猎【庚寅】
　　雪猎非如雨驰驱兴越豪不虞箭羽湿偏喜兽踪【雪铺白色兽踪益显见】马习手中辔鹰翻臂上绦诗情在何处镂出玉峯高
　　雪【九月十一日】
　　塞云羃岭渐霏微遂作六花弥谷飞一例玉骢驰磬控为【去声】他撒就满山围【布围今谓之撒围】
　　配藜合沓乱飞浮镂莽雕林致最幽却是粘衣尽干雪底须止猎学文侯
　　迷离不辨濳林兽突出还教倒应所获今朝多白鹿宁烦祥瑞诩文篇
　　拈毫咏素我原闲创景多欣值此间冻凝【去声】冈峦应作滑宣明日罢围还【尚余塔里雅图一围因念雪积山间入夜必冻猎骑蹴滑非宜遂传谕罢围即于十二日出哨驻张三营】
　　射生手【壬辰】
　　国语及防古语皆谓之黙尔根选善驰能命中者为之围中射中兽则命若辈随踪获取
　　射生手射生手诸部人中无不有抡其精者侍两傍御弧中【去声】兽随获取射生手数近百挟弓抨矢舒双翼百人中必有一中【去声后同】中则都称射生得千二百骑围如轮驱来悉率宴一人百射那能必百中弗中羣怃中羣颂诘戎示度以已先奚啻十目之所观一节亦识为君难
　　行围偶咏【癸巳】
</div>
    <div class="pagination">
<a href="钦定热河志_page143.html">上一页</a><span>...</span><a href="钦定热河志_page139.html">139</a><a href="钦定热河志_page140.html">140</a><a href="钦定热河志_page141.html">141</a><a href="钦定热河志_page142.html">142</a><a href="钦定热河志_page143.html">143</a><span class="current-page">144</span><a href="钦定热河志_page145.html">145</a><a href="钦定热河志_page146.html">146</a><a href="钦定热河志_page147.html">147</a><a href="钦定热河志_page148.html">148</a><a href="钦定热河志_page149.html">149</a><span>...</span><a href="钦定热河志_page145.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
