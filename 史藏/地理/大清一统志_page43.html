<!DOCTYPE html>
<html>
 <head>
  <meta charset="utf-8"/>
  <title>
   大清一统志 - 第 43 页/共 202 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   大清一统志 - 第 43 页/共 202 页
  </h1>
  <div class="content">
   【永贞县宋太平兴国中复曰扬子干徳二年改属建安军太平寰宇记县西北置军五十里大中祥符六年置真州移县附郭而故城废王象之舆地纪胜旧治在县南十五里善应乡】髙邮废县【今州治汉置县梁于此置神农郡陈书宣帝纪大建七年移神农郡还南兖州元和郡县志髙邮县南至扬州一百里太平寰宇记髙邮军本扬州髙邮县开寳四年建为军仍以县属焉直京师又髙邮县本汉旧县是秦之髙邮亭因以立名三国时荒废晋太康中复立隋大业中移于樊梁镇永徽元年复旧所舆地纪胜髙邮地形四隅皆低城基最髙状如覆盂故又名盂城】临泽废县【在髙邮州东北刘宋大象初置县属海陵郡齐因之隋废隋书志江都郡髙邮梁析置竹塘三归二县开皇初郡废又并竹塘三归临泽三县入焉旧志临泽镇在州东北九里】安宜旧县【在宝应县西南汉置平安县晋废萧齐置安宜县梁移阳平郡来治大寳元年侯景改阳平为北兖州其地寻入北齐陈大建五年呉明彻北伐克阳平郡十一年复入于周元和郡县志安宜本汉平安县上元三年于县得定国寳因改曰宝应北至楚州九十里】海陵废县【今泰州治汉置县五代时始置泰州太平寰宇记州南至大江七十五里本州海陵县杨呉干贞中立为郡置县南唐升元元年升为泰州兴地纪胜以其地傍海而髙故曰海陵旧志宋绍兴十年移州治泰兴沙上后复旧治明初始省县入州　按后汉书志无海陵而不详所入何县据沈约志但云三国时废则是后汉时其县故在而志脱载也又三国呉志立岱传岱广陵海陵人为郡县吏避乱南渡依孙权则是汉末海陵未废即沈约志所云晋太康二年复立者亦未可估至晋志广陵所统县有海阳而无海陵以前汉志海陵有江海防祠及晋志祠在海洋推之知海阳即海陵耳】建陵废县【汉建陵县在今沭阳县界晋义熙中侨置于此属山阳郡寻属海陵郡刘宋时为郡治齐因之梁仍属海陵郡隋开皇初省入海陵旧志在泰州东北七十里】宁海废县【左泰州东南晋义熙中置属海陵郡后属江都郡并如臯县入之唐初废舆地纪胜故城在海陵县东南一百里今为寕海郡】蒲涛废县【在泰州东南晋义熙中置属海陵郡宋齐因之后废】防沟城【在甘泉县西北太平寰宇记在城西四里蜀冈上左传哀公九年秋呉城防沟通江淮水经注呉将伐齐自广陵城东南筑防城据此则防沟城西北先有古广陵城矣】张公城【在甘泉县西太平寰守记江都县张公城圗经云汉末张婴所筑在县西四十里旧志张纲为郡守单骑造贼垒示以恩信张婴悦服归降即此】新城【在甘泉县北十八里晋书太和十年谢安出镇广陵之歩邱筑垒曰新城方舆纪要宋徳祐二年李庭芝守州元将博啰欢抜新城以逼之即此博啰欢旧作博罗欢今改正】寳祐城【在甘泉县西北七里旧名褒城方舆纪要宋保祐四】
　　【年敕贾似道筑周一千七百丈包平山而□雷塘遗隍断堑隠隠可寻即隋迷楼故址也】夹城【在甘泉县西北四里亦宋寳祐时筑以新寳二城相连因名】左安城【在仪徴县西二十里通志宋治平中建地多山溪旁有崇邱道出六合系旧时戌守处】髙邮军新城【在髙邮州东北宋咸淳初扬州制置使毕再遇筑土城于东北二门外与旧城相埒今仅存遗址】石鼈城【在寳应县西方舆纪要三国魏邓艾筑以营田晋书荀崧传荀羡北镇淮隂屯田于东阳之石鼈南齐书周山图传建元二年辅国将军周山图表于石鼈立阳平郡隋书志江都郡安宜开皇初废石鼈县入焉通典石鼈城在县西八十里】韩玉城【在寳应县东南四十里方舆纪要宋绍兴中韩世忠镇淮隂时筑】金牛城【在寳应县东南十五里周二里相传宋熙宁中筑土色皆黄形状如牛】髙黎王城【在寳应县西南八十里周一里相传宋治平中髙黎王筑】泰州新城【在泰州北五里州志宋端平中州守许堪修州城别筑堡城于胡荡中谓之新城徳祐二年元阿珠遣兵拔新城留屯以逼泰州元至正十三年张士诚入泰州燬州城乃修新城四靣恃水设义兵元帅府及州治于此既而明徐逹兵至遂夷新城移州复还旧治】桑里【在江都县西南二十里通鉴沈庆之攻广陵宋武帝命为三烽于桑里胡三省注桑里在广陵城西南】欧阳戍【在仪徴县东北十里通鉴宋沈庆之讨竟陵王诞至欧阳戍水经注呉城防沟上承欧阳引江入埭六十里至广陵城】皁角林【在江都县南三十里宋绍兴三十一年金人陷扬州刘锜留屯州命将王佐等拒败金师斩金将髙景山于此】鳯凰林【在甘泉县北三十二里府志宋绍定四年有鳯凰至其地故名】髙邮废卫【在髙邮州治西旧为千户所明洪武四年改为卫本朝康熙十七年裁】兴化废守御所【在兴化县治西　本朝康熙十七年裁】泰州废守御所【在泰州治南　本朝康熙十七年裁】海陵仓【在泰州东汉呉王濞所置枚乗上呉王书转粟西向陆行亘山水行满河不如海陵之仓臣瓒曰海陵有呉太仓】招逺场【今兴化县冶太平寰宇记本海陵县地杨呉武义中析为招逺埸寻改为兴化县在泰州北一百五十里】江都宫【在甘泉县西五里故广陵城内中有成象殿水精殿及流珠堂皆隋帝建隋书志江阳有江都宫舆地纪胜宫在江都县西五里今为上方禅寺】显福宫【在甘泉县东北隋城外离宫方舆纪要隋宇文化及弑炀帝夺江都舟楫行至显庆宫武贲郎将麦孟才等谋诛之不克即此】秘宫【在甘泉县北五里隋炀帝建太平寰宇记秘宫在江都县北五里长阜苑内依林傍涧髙跨冈阜随城形置焉曰归雁回流九里松风平林大雷小雷春草九华分辉】临江宫【在江都县南二十里隋大业七年炀帝升鸡台临掦子津大燕北僚寻建临江宫于此亦曰子宫十三年驾出扬子幸临江宫大防赐百僚百僚亦饯于凝晖殿庭防为乐数日太平寰宇记又有等月亭悬镜亭春江亭皆在县二十七里扬子宫以西】杨行密宫【在甘泉县旧子城内　按方舆纪要南唐升元六年迁扬行宻子孙于海陵号其居曰永寜严兵守之夫所迁乃行宻子孙方严兵锢守岂得向容以宫名旧志以为泰州有永宁宫者非是】元镇南王宫【在甘泉县西北六里元史世祖至元二十一年封子托欢镇南王于扬州　按扬州列朝宫殿散见史书者不一如江都王建游章台宫广陵王胥饮酒显阳殿俱见汉书周显徳五年二月庚午在扬州晏于行宫三月辛丑晏于歩行宫见册府元宋靖康元年徽宗至扬诣章武殿行香乃留后妃诸王扬州见陆弼杂志建炎二年髙宗策进士于从政殿见中兴系年录南唐升元四年晏诸臣于崇徳公故第见陆防南唐书又王士点禁扁载崇元殿介福殿英武殿应干殿文明殿朝阳殿皆南唐殿名在扬州者今旧迹乆湮未敢附防其地姑识于此托欢旧作脱欢今改正】隋苑【在甘泉县西北七里旧志大仪乡有上林苑亦名西苑称隋苑为西苑或沿长安之名相传苑三里杜牧诗红霞一林广陵春即此曹学佺名胜志西苑南三里为萤苑杜牧诗秋风放萤苑　按隋书炀帝纪大业十二年五月于景蕐宫徴求萤火得数斛夜出游山放之光遍岩谷至七月幸江都宫是放萤事在东都不在江都也然炀帝盘游广陵放萤之事未必不踵为之李商隠在唐时去隋不逺亦有芜城帝家腐草萤火之句当非无据而云然也】东园【在仪征县治东县志在东翼城内宋皇祐四年施昌言奉命为发运使马遵继为判官因州监军废营地为之欧阳修为记蔡襄书后人因名园与记书为三絶】众乐园【在髙邮州治东旧曰东园宋元祐初诏复州为军赐金葺之始于郡守毛渐成于杨蟠有堂曰时燕丰瑞王水台曰华胥阁曰扬辉亭曰明珠四香序贤园曰尘外逺春郡守杨蟠自为记】锦春园【在江都县州镇浄香园倚虹园趣园九园在甘泉县之西乾隆十六年二十二年二十七年三十年】
　　【皇上南巡各赐聨额并】
　　【御制锦春园即景诗四十五年有御制题浄香园倚虹园趣园诗】呉公台【在甘泉县西北四里一名鸡台太平寰宇记江都县呉公台在县西北宋沈庆之攻竟陵王诞所筑弩台也后陈将呉明彻围北齐东广州刺史敬子猷増筑之以射城内号呉公台旧志唐武徳元年江都守陈棱葬炀帝于江都宫西呉公台下即此又戯马台其下有路号玉钓斜为隋塟宫女处　按王嘉拾遗记炀帝于呉公宅闘鸡台下恍惚与陈后主相遇当即是呉公台也】昆邱防【在甘泉县北五里取芜城赋轴以昆冈为名宋欧阳修有诗】望江防【在江都县洲镇宋时金完顔亮南侵筑防望江故名】钓防【在甘泉县北十二里太平寰宇记江都钓台西征记云雷陂有防髙二丈有竒又南兖州记云即汉吴王濞之钓防也】文逰台【在髙邮州东二里宋蘓轼甞与王巩孙觉秦观及李公麟诸人同逰于此州守因名其防曰文逰以记其盛公麟绘为圗刻之于石乾隆二十二年二十七年】
　　【皇上南巡有　御制文游台诗】梁武帝读书台【在寳应县舆地纪胜在寳应县齐兴寺】凤凰台【在泰州舆地记胜在子城南相传昔有鳯凰集于此】雪芗阁【在府冶后移掲于郡圃改阁为亭又延和阁广陵杂志髙骈建于防事之西芙蓉阁明统志在扬州防后曽致尧有诗庆云阁唐张祜诗阁想庆云登】彭城阁【在甘泉县彭城村大业杂记炀帝建阁中有温室先是开皇末有泥彭城口之謡其后果騐唐李益有诗】白云阁【在甘泉县西北即玉钩亭旧址寳祐志宋陈升之建吕公着守扬时值中秋燕客其上秦观即席赋诗一座叹服】淮海楼【在府治南城上名胜志宋州守郭棣即州南城为淮海楼偕客落成高邮陈造为之赋】镇淮楼【在府治南城上宋时建规模甚壮】文选楼【在府治东南相传梁昭明太子撰文选于此一云隋曹宪以文选教授生徒所居号文选巷楼以是得名明统志图经有文选巷即其处】明月楼【在府东北何良俊语林扬州赵氏好客有明月楼一时题咏甚多赵子昻题楣帖春风阆苑三千客明月扬州第一楼主人撤酒器为赠】皆春楼【在府治东北开明桥西旧名大安宋贾似道改名】骑鹤楼【在府治东北因昔人有骑鹤上扬州语后人建楼因以此名】摘星楼【在府城西北隅旧志贾似道筑寳祐观建楼于上扁曰三城胜处摘星楼即其处也苏辙秦观皆有诗】迷楼【在府治西北七里古今诗话炀帝时新宫既成帝幸之曰使真仙游此亦自当迷乃名迷楼】筹边楼【在府城内祝穆方舆胜览宋郭棣即故城遗址建】大观楼【在江都县洲南门城上息浪庵西】江淮胜概楼【在江都县洲镇明正统中周忱建】髙咏楼【在甘泉县西　本朝乾隆二十七年】
　　【皇上南巡临幸御赐聨额】甲仗楼【在甘泉县城西名胜志新城有甲仗楼晋谢安建唐张祜有诗】佳丽楼【在甘泉县大市东酒库壶春园内名胜志凴阑一望江南诸山拱揖在目】鳯凰楼【在甘泉县之北乡鳯凰池侧隋炀帝建】横江楼【在仪征县城外宋时建】望京楼【在泰州宋曽致尧建舆地纪胜望京楼在郡圃又永宁楼陈书大建十一年春有龙见于永宁楼侧池中迎仙楼唐书髙骈建迎仙楼髙八丈饰以珠玉罗隠有诗卷书楼北山集宋高宗以提防刑狱旧廨为尚书省在西苑东偏卷书楼下十三楼苏轼词游人多上十三楼雁行楼元虞集诗重析雁行楼以上诸楼今莫详所在附注于此】澄澜阁【在仪征县北山上】芙蓉阁【宋韩琦建在府西偏画阑临水四面皆植芙蓉故名】四并堂【在府城内宋韩琦建取美景良辰赏心乐事事四者难并之义】平山堂【在甘泉县西北五里蜀冈上宋庆厯八年郡守欧阳修建舆地纪胜在州城西北大明寺侧负堂而望江南诸山拱列檐下故名通志咸淳五年李庭芝镇扬州筑城包之后城废堂亦为栖灵僧所据　本朝康熙二十年重建二十三年及四十四年圣祖南巡再幸其地】
　　【御书平山堂及贤守清风扁额乾隆十六年二十二年二十七年三十年四十五年皇上南巡并有御制诗并】
　　【赐墨寳法物恭蔵于内】谷林堂【在甘泉县西北宋元祐中建】镇淮堂【在府城内旧名芍药防向子固改名舆地纪胜州宅旧有芍药防在都防之后聚一州絶品于其中】徳书堂【在髙邮州治宋政和问郡守毛渐建以蔡襄所书十二字刻之石置堂上】瞻衮堂【在髙邮州北城上宋绍兴五年都督张浚视淮东师既去后提举董于所憇之处作堂名曰瞻衮以志蕲向】三至堂【在泰州治舆地记胜曽致尧知泰州事其孙肇复典是邦肇父易占尝知如臯肇以三世官海陵用建此堂刻致尧六咏于堂之北榜曰六咏亭】五贤堂【在泰州旧光孝寺址祀张纶范仲淹富弼胡张王观】富弼读书堂【在泰州东北十一里舆地纪胜弼侍其父征商于此与侍读周大业相友善堂在光孝寺之东】水亭【在府城北隅唐独孤及建有崔行军水亭泛舟诗】四栢亭【在府城文庙西南明统志宋元丰中邹浩为教授着四栢赋以见志后彭方为文学掾植四柏于学宫之南因以名亭】东陵亭【在江都县后汉志广陵有东陵亭注博物志曰女子杜姜左道通神县以为妖闭狱桎梏率变形莫知所极以状上因以其处为庙祀号曰东陵圣母旧志太平寰宇记云张纲沟在广陵县东三十里纲于东陵村东开沟引水葢即】
　　【故亭之地　按太平寰宇记东陵圣母庙在江都县南三十里与后汉志注所云庙祀者合又似在县南】玉钩亭【在江都县西南唐元和中李夷简镇淮南于城之西南见新月如钩因以名亭皇甫湜为记】迎波亭【在江都县洲镇宋王令有诗】江风山月亭【在江都县洲镇东南元扬州路搃管陈汉卿别墅】延宾亭【在江都府志五代徐知诰为淮南节度副使于府署立延宾亭以待四方之士宋齐邱为记又广陵杂志唐髙骈镇淮南立碑刻颂迎置碧筠亭又宋欧阳文忠公于景祐三年七月至扬州遇秀才廖倚及子聪饮观风亭又云七月在扬州饮遡渚亭又欧阳修曽建美泉亭于扬州今其地无考】无双亭【在甘泉县东蕃里观前以琼花天下无双故也宋欧阳修建一云宋郊建前贤题咏甚多】斗野亭【在甘泉县邵伯埭宋元祐二年建扬州于天文斗十分一故名孙觉苏轼苏辙黄鲁直皆有诗】风亭【在甘泉县北宋书徐湛之传广陵城北有陂泽水物丰美湛之更起风亭月筑吹台琴室招徕文士尽游玩之适一时之盛也太平寰宇记亭观并在宫城东北角池侧】竹西亭【在甘泉县北唐杜牧题禅智寺诗谁知竹西路歌吹是扬州后入以此名亭宋欧阳修梅尧臣皆有诗后向子固易名歌吹亭舆地纪胜竹西亭在北门外五里乾隆四十九年】
　　【皇上南巡有　　御制竹西精舍诗】新亭【在甘泉县西北五里蜀冈南史宋大明三年竟陵王诞据广陵沈庆之进兵新亭逼之即此又其麓九曲池上有木兰亭九曲亭池北有借山亭宋马仲甫筑波光亭宋周亮建有陈造赋王禹偁诗】谿隂亭【在仪徴县东宋苏轼有诗】壮观亭【在仪征县北五里北山之巅宋建米芾书榜后废绍熙二年郡守左昌时复新之杨万里有记】天开图昼亭【旧在仪征县西城上宋淳熙中郡守姚恪建取黄鲁直天开图画即山颠句为名后因甃城亭废以其名揭于頫江楼嘉定间呉机别建于朝宗门外又于其后创水竹喜凉连猗间凯转幽五亭】玩珠亭【在髙邮州舆地纪胜在樊良镇宋嘉祐中扬州天长泽陂中有一大珠天晦多见后一日转社湖或在新开湖凡十余年镇当珠往来之处行人往往维舟以俟其现因名亭焉】濯缨亭【在兴化县宋范仲淹建】浮香亭【在泰州旧治藕花洲后宋时有御书额通志州守陈垓刻秦观苏轼苏辙僧参寥古梅唱和诗于石】溪光亭【与迎宾亭避湖亭俱在东台县西溪镇宋范仲淹建】南风亭【在东台县西溪顉西南宋晏殊建】髙沙舘【在髙邮州西南方舆胜览髙邮军有髙沙馆】水竹居【在甘泉县西乾隆三十年】
　　【皇上南巡　　　　　赐名并静照轩额聫一】四逹斋【在髙邮州宋苏轼集髙邮使军赵晦之作斋东园户牗四逹因以为名苏轼过而为之记】董仲舒宅【在甘泉县大东门外仲舒为江都王相居此宅内有井今号东井舆地纪胜即故县基今废为军寨府志今为两淮盐运使署】谢安宅【在甘泉县东盐运使前舆地纪胜即故县基法云寺有安手植双桂唐时犹存】王播宅【左江都县南洲播父恕为扬州仓曺参军　因家于此府志播既贵归洲故居感旧有诗】杨行密宅【在甘泉县西北堡城寳祐志光孝院即行宻旧宅大观九域志唐光化间行密施为僧院又李升宅在夀宁寺】淳于生宅【在甘泉县十里有古槐一枝世所传南柯梦也】
　　闗隘钞闗【在江都县南门外为水陆要冲有闗差驻劄】瓜洲镇【在江都县南四十里江滨元和郡县志昔为洲村盖扬子江中之砂碛也沙渐涨出状如字遥接扬子渡口自唐开元来渐为南北襟喉之处九域志江都县有扬子板桥大仪湾头邵伯宜陵瓜洲七镇旧志宋乾道四年始筑城置堡有石城东西北三面长四里明初置巡司嘉靖三十五年以倭警重筑一城周一千五百四十三丈有五门居民商贾凑集设守备等官镇守江防分司亦驻焉　本朝设瓜州水营参将乾隆三十年四十五年】
　　【翠华南幸有御制过州镇诗】
　　万夀镇【在江都县东四十里韩家沙有巡司明洪武初置又归仁镇在县东八十里青草沙洪武初置城司成化中移驻便益河口】宜陵镇【在江都县北六十里地势髙阜居民稠密自湾头逹泰州通道宋设宜陵驿于此】上官镇【在甘泉县西北六十里即上官桥有巡司明初置】大仪镇【在甘泉县西七十里接天长县界宋建隆元年亲征李重进次大仪遂克州绍兴四年金人南侵韩世忠军扬州提援兵至大仪以当敌骑大败之论者谓世忠此举为中兴武功第一舆地纪胜宋尝置驿于此】邵伯镇【在甘泉县北四十五里运河东岸有巡司及递运所明初置本朝乾隆十六年】
　　【皇上南巡有　御制邵伯镇诗】新城镇【在仪征县东十里运河所经为商民凑集之地又东三十里为石人头镇接江都县界】三垜镇【在髙邮州城东四十里九域志髙邮县有临泽山镇在山址】
　　三垜镇【在髙邮州城东四十里九域志髙邮县有临泽三塾北阿樊良四镇旧志三垜盖即三塾之讹也宋建炎中金人至楚州诏通泰镇抚使岳飞援之飞屯军三垜镇为楚州声援敌至三战三捷即此髙邮志三垜镇其地有三垜桥】
　　【跨山杨河又河口镇在州东八十里接兴化县界】车逻镇【在髙邮州南十五里临河石工　本朝乾隆二十六年建】北阿镇【在髙邮州西北舆地纪胜髙邮有北阿镇离城九十　里即晋时三阿旧志东晋时尝侨置幽州太元四年符】【秦将俱难彭超围幽州刺史田洛于三河去广陵百里即此府志在州西北平阿湖北】樊良镇【在髙邮州西北舆地胜纪】【离城十八里汉樊哙尝逰此为之立祠】时堡镇【在髙邮州东北一百二十里有巡司明洪武初置旧志有张家沟镇在在州北三十里明正统中置巡司又税课局在州城东北新城内明洪武中建又河泊所亦在新城县内今已俱废去】陵亭镇【在兴化县城三十五里唐天顺元年朱全忠将厐师古与贼将孙儒战败于陵亭即此九域志兴化县有陵亭镇】芙蓉镇【在兴化县北三十五里元至正十四年筑砦】安丰镇【在兴化县东北六十里明置巡司今之又有税课局在县治南河泊所在县治北今己废去】射阳镇【在宝应县东四十里】槐楼镇【在宝应县南二十里运河堤上有巡司明置】衡阳镇【在宝应县西南一百二十里有巡司明洪武初置】黄浦镇【在宝应县北二十里九域志　县有上逰一镇或曰即此】姜堰镇【在泰州东四十五里运防河所经】海安镇【在泰州东南即故海安城明初常遇春重筑甃以砖甓周三里有竒寻置巡司海防考镇居如臯泰州之中东可以控御狠山通州海口之入西可以捍卫扬州】斗门镇【在泰州西三十里接江都县界】樊汊镇【在泰州西北八十里与江都髙邮分界】宁乡镇【在泰州北六十里有巡司明朝置】西溪镇【在泰州东北一百二十里为商贾凑杂之
　　地宋天圣中范仲淹监西溪仓即此九域志海陵县　　　　　有西溪镇旧志明洪武初置巡司在溪西三里又税课局在泰州】【治西南又淤溪薄湖河泊所在州北门外皆明洪武初建今裁】扬州卫【在江都县西南明洪武四年置】仪征卫【在仪征县治东南旧为千户所明洪武中改为卫】竒兵营【在仪徴县南门外江口本朝设游击驻防】靖恭寨【在泰州东二百十里其东有角斜等寨皆明嘉靖中置分设官司防守】江口巡司【在仪征县东南十里明洪武初置寻移置于县南三里汊河口又县南一里旧有税课局明洪武十六年建又县南二里运河上有批验盐引所】东台塲【在东台县西太平寰宇记本煮盐之务南唐升元元年于海陵县置官盐场有南四场北四场开寳七年移于如臯州志监在州东北东台场明盐运使分司于泰州者驻东台县所辖拼茶角斜赋安安豊梁堔东台丁溪小海河垜草堰凡十场为中十场而以西溪为总防之所又有白驹场刘庄塲属淮安分司兴化县志白驹在县东北一百二十里张士诚所生地又东北接刘庄场】海陵驿【在江都县南门外】邵伯驿【在甘泉县北邵伯埭】界首驿【在髙邮州北六十里接寳应县界】安平驿【在寳应县北门外】
　　津梁通泗桥【在江都县治东跨市河】钞闗浮桥【在江都县南门外户部分司前】扬子桥【在江都县南十五里即扬子津自古为江滨津要通鉴隋开皇十年杨素帅舟师自扬子津入击贼帅朱莫间于京口又唐武徳二年李子通据海陵围江都沈发兴遣其子纶□之纶军扬子旧志宋建炎初帝自洲南渡金人入州追至扬子桥而还即此县志今舟运西自仪徴南自洲至此合而北出葢总防之所也】虹桥【在甘泉县北门外一名红桥翼以朱防岸多植栁为郡人游观胜地　本朝乾隆十六年皇上南巡有】
　　【御制虹桥诗】寳公桥【在甘泉县北邵伯镇南相近有惠政桥稍西为通湖桥】鳯凰桥【在甘泉县北三十五里相传昔有鳯凰止此故名】古二十四桥【在甘泉县西门外方舆胜览隋置并以城门坊市为名后韩令坤省筑州城分布阡陌别立桥梁所谓二十四桥者或存或废不可得而考然欧阳修自扬移汝苏轼自汝移犹形诸歌咏焉　本朝乾隆二十二年】
　　【皇上南巡有　　　　御制寄题二十四桥诗】开明桥【在甘泉县东北旧传桥左右春月芍药花市最盛】文津桥【在甘泉县东北府学之东跨市河】河家港桥【在仪徴县东南三十里北通双榆官道逹于县南为洲京口通衢】望江桥【在仪徴县治南稍南为珍珠桥俱跨里河】胥浦桥【在仪征县西十里相传为伍子胥入呉渡江处因名宋史髙宗本纪金人逼真州歩军司统制邵宏渊迎战于胥浦桥】安定桥【在髙邮州治西旧名南濯桥跨市河稍北为通济桥旧名北濯桥】多寳楼桥【在髙邮州北门外相近为遐观桥】三星桥【在髙邮州东南十五里】文林桥【在兴化县治西南文庙北】瑞芝桥【在寳应县治东北跨市河宋元豊时尝产芝草故名】汜光桥【在寳应县南四十里】白马桥【在寳应县西北白马湖口】太和桥【在泰州东南一名州桥又泰寜桥在州南跨中市河】豊利桥【在泰州城南水闗上旧名暮春桥】济川桥【在泰州城南一名髙桥跨运盐河如臯通州孔道】白马庙渡【在江都县南门外白马庙前相近又有井港口渡】洲渡【在江都县南四十五里渡口与江南镇江府相对太平寰宇记洲南至大江三十里渡口至润州七十里通鉴地理通释真州东行五十里可至瓜洲以向镇江西行六十里可至瓜歩以至建康蔡居厚诗话润州大江本与扬子桥对岸洲乃江中沙洲故潮水悉通扬州城中李绅诗扬州郭里见潮生是也今洲以闸为限虽有潮不至州亦不至州桥矣又仪征县西南四十里亦名歩渡接六合县界】安乐渡【在甘泉县北五十七里一名小张家渡】髙家渡【在甘泉县北六十五里路逹髙邮州界】石人头渡【在仪征县东四十里接江都县界】五马渡【在仪征县西二十里】龙舌津【在兴化县东门外】
　　堤堰漕河堤【在府城东北运河上堤长二百余里为十闸以泄横流旧有斗门水牐等七十九座葢自邵伯以北其势西髙而东卑髙寳诸湖周数百里西受天长七十余陂之水南注于江夏秋泛溢势若滔天故堤堰为要】西堤【在髙邮州运河西岸亦曰运河堤南接江都北逹寳应又有东堤在运河东岸唐刺史李吉甫所筑明万厯间重修　本朝康熙四十四年改建石工】髙邮防城堤【在州城外　本朝康熙六十年建乾隆三十年】
　　【皇上南巡命筑以石有御制示董事诸臣诗】寳应防城堤【在县城外　本朝乾隆二十二年皇上南巡特命建筑】新堰【在兴化县北门外宋建炎中筑明洪武嘉靖间屡修】姜家堰【在寳应县东八十里宋祥符间置】捍海堰【即范公堤在泰州兴化县东一百五十里宋史河渠志寳祐八年提举赵昌言奏通州楚州旧有捍海堰东距大海北接盐城袤一百二十四里始自唐黜陟使李承实所建遮防民田屏蔽盐塲其功甚大时乆頽圯天圣改元范仲淹为泰州西溪盐官日风浪泛滥渰没田产毁壊亭灶请于朝调四万余夫修筑至今頼之自后寖失修治自宣和绍兴以来屡被其害每一修筑必大兴工役饬令淮东常平茶盐司今后捍海堰如有损壊随时修葺务要坚固可以经乆从之舆地纪胜防海堰天圣中张纶刺泰州与范仲淹修复兴化人为立张范祠本朝雍正十年修乾隆五年重修十年添建石闸金门十九年又修并建界牌闸】北堰【在泰】
　　【州北四里濒运河】姜堰【在泰州宋史河渠志绍兴四年诏毁泰州姜堰令不通敌船县志堰在天目山下南濒运河其水北通西溪镇逹上河】邵伯埭【在甘泉县北邵伯镇下闸西岸相近有邵伯小坝又有黄金坝在县东北皆官河曲折处】蒋家沟水防【在仪征县东五里又县东二十里有张家沟水防皆在运河南】洲坝【在江都县南洲镇府志漕河髙江水数尺筑坝限水使不直泄于江漕河至此分为三支如字中一支阻堤隔江东西二支通江名曰东淹西港江潮由港以通往来南北势平以限漕河之水明洪武初设东港八坝西港七坝正统十四年都御史周忱改筑十坝于东西港口以后相继修筑】邵关滚水坝【在甘泉县邵伯镇北五里旧有鳅鱼坝　本朝康熙四十年改建于邵关乾隆五年八年及二十二年屡修】金湾滚水坝【在甘泉县金湾闸南泄湖水入芒稻河闸入江　本朝乾隆二十七年改建】车逻滚水坝【在髙邮州南十五里车罗镇　本朝乾隆二十二年三十年四十九】
　　【皇上南巡有　御制车逻坝诗】朱家坝【在髙邮州东又城东北有□闗坝又东北有哈唎坝三坝俱西障运河水东通兴化各盐场凡塩货西来客商通徃俱于此过坝】海安坝【在泰州东海安镇北有东中西三坝限河水不南入运盐河以资东北诸场运河】扬子桥新闸【在江都县南县志旧为坝明万厯二十五年县令张宁易以闸每伏秋启闸以泄官河之水春冬闭之蓄水以济运闸口去江十里】留潮闸【在江都县南洲镇一曰州闸】芒稻河闸【在江都县东南十六里明万厯二十二年建二闸六门自湾头入运盐河东行十里从南走泄水入芒稻河处也闸下十八里直逹大江又有芒稻河东闸　本朝雍正十年建西闸雍正十三年建乾隆九年二十二年屡修旧有闸官専司启闭二十二年兼管金湾闸驻劄闸畔】大同闸【在江都县东又有减水闸凡十一处俱在县北境】金湾闸【在甘泉县北三十五里王全清纪曰金湾闸在邵伯镇五里西接湖口东南十六里至芒稻河又十八里下江乃漕河泄泻第一防径本朝乾隆十年修筑二十三年三十七年屡筑】丁溪闸【在兴化东一百三十里即丁溪】
　　【盐塲也又东北七里为小海草堰二场又东北一百二十里为白驹场又北曰刘庄场接盐城界明天启二年知县邉之靖修拦潮五闸明年淮河大涨自髙邮寳应而东俱由五闸滙流入海公私利之　本朝乾隆十九年二十二年二十八年屡修并疏闸下引河设闸官守之】青龙闸【在兴化县刘庄场本朝雍正六年将青龙桥闸改建乾隆二十二年重修】　白驹闸【在兴化县白驹场有南北中三闸　本朝乾隆五年建】东闗闸【在仪征县东北自此而南有通济罗泗拦湖三闸俱在运河上明成化十年建　本朝康熙三十年重修】清江闸【在仪征县南三里运河上明洪武初重建设闸官掌之今如故又有惠民桥闸南门里湖闸皆在运河以时蓄泄】城东闸【在髙邮州东三桗镇运盐河旧名流津闸】城南闸【在髙邮州南官河沿堤岸而北凡三处又有城北闸亦在官河上沿堤而北凡六处　本朝増置陆浸闸】减水闸【在兴化县南沧浪亭南又一闸在城北元武庙北】江桥减水闸【在寳应县南五十里沿堤而北有圯水瓦店朱马湾刘家保七里沟十里铺凡七闸俱在运河上】黄浦滚水闸【在寳应县北黄浦溪口运河东堤又有子婴沟三里沟七里铺凡三闸俱在运河东堤】
　　陵墓盘古冢【在甘泉县庙山九域志江都县有盘古冡及庙舆地纪胜在江都县西西兴乡】两汉江都厉王墓【在甘泉县东武乡郡国志嵗旱鸣鼓绕之辄致云雨】孔融墓【太平寰宇记在江都县髙士坊西北去州九里】陈琳墓【在寳应县东射杨材】三国魏张辽墓【在甘泉县大仪乡】南北朝陈杜僧明墓【在髙邮州临泽镇】隋炀帝墓【在甘泉县西北雷塘】唐王播墓【在江都县官河东】五代杨行宻墓【在仪征县西七十里】宋孙觉墓【在甘泉县善应乡】陈瓘墓【在甘泉县西北蜀冈】沈铢墓【在仪征县西五里弟锡祔】徐神翁墓【在泰州舆地纪胜在县东七里有碑】孙正臣墓【在髙邮州东南焦里村】元张防墓【在仪征县北蜀冈】明顾成墓【在江都县东南运河东岸】髙谷墓【在兴化县北十五里】髙巏墓【在泰州西二里】髙铨墓【在甘泉县西十里仙人掌】杨果墓【在兴化县北十里】朱应登墓【在寳应县东五里】徐蕃墓【在泰州北】曽铣墓【在甘泉之西金匮山】史可法墓【在甘泉县西北梅花岭可法殉节扬州衣冠于此】黄得功墓【在仪徴县西青山】
　　祠庙江水祠【在江都县州镇后汉书郡国志江都有江水祠汉宣帝祀江处】江海潮神祠【在江都县南州镇又镇有龙神庙】江海防祠【在泰州后汉书郡国志海陵有江海防祠】夏禹庙【在甘泉县西门内浮山后又一在髙邮州临泽镇】伍子胥庙【在仪征县西门外】三闾大夫庙【在兴化县东北四十里旧名钓鱼庙】闗帝庙
　　【敕建　　　　　　　皇上御书气塞宇宙额】董子祠【在甘泉县新兴镇祀汉董仲舒　本朝康熙四十四年　　　圣祖御赐正谊明道额】龙王庙【在寳应县南门外明洪武十九年建　本朝乾隆三十年皇上南巡】
　　【御赐灵佑通津额】防爱庙【在仪征县东二十里祀汉广陵太守陈登】昭明太子祠【在仪征县南祀梁昭明太子】露筋庙【在髙邮州南三十里旧志唐时露筋烈女死此宋绍圣元年米芾刻石纪事　本朝康熙四十六年圣祖御赐节媛芳躅额乾隆二十二年四十九年】
　　【皇上南巡有　御制露筋祠诗】江令祠【在仪征县义城村明统志在旧江阳县唐咸通中大旱令以身祷因赴水死天即雨民为立祠通志作康令】六太守祠【在泰州城内宋元符中建祀太守荆罕儒周敬述田锡张纶孔道辅曽致尧】范公祠【在东台县便民仓西祀宋范仲淹】韩忠献祠【在府城雍熙巷祀宋韩琦】胡安定公祠【在泰州治西泰山墪下祀宋胡瑗】崔守祠【在江都县城内祀宋崔与之】广陵五先生祠【在甘泉县西门祀宋胡瑗李衡王居正后增祀李树敏沈铢】四贤祠【在髙邮州文游台祀宋苏轼孙觉秦观王巩又有四贤堂祀孙觉秦观乔执中朱夀昌】罗令祠【在甘泉县北邵伯镇祀宋罗适】旌忠庙【在府治东宋绍兴中统制王方魏俊与金人战死因为立庙】三将军庙【在仪征县东焦家山三将元崇梁渊张昭宋绍兴中战死于此邑人立庙祀之】绍兴三
　　钜公祀【在髙邮州廨西祀宋张浚韩世忠岳飞】林太守祠【在髙邮州城内祀宋林伯成】文丞相祠【在江都县南祀宋文天祥又有大忠祠在仪征县东门外亦祀天祥以苗再成姜才配】大忠祠【在江都县南祀宋李庭芝呉从龙汪立信赵淮明茅誧宋刚朱衷晏鋭邱陞姜才陆秀夫十二人】三忠祠【在泰州城内祀宋李庭芝姜才孙虎臣】曽襄愍祠【在府城祀明曾铣】双忠祠【在甘泉县西门内祀明髙邦佐陈辅尭】
　　寺观楚觉寺【在江都县琼花观之南即古兴教寺宋淳化间建　本朝康熙四十四年】
　　【圣祖赐额又府西有西方寺镇淮门北有铁佛寺南门外有静慧寺府南三里有寳轮寺洲镇有化城寺仙女庙北有万佛寺南门外运河之南有善觉寺宜陵镇有慈云寺府城北门有龙光寺俱】
　　【赐扁额】香阜寺【在江都县东黄金坝旧名五台山　本朝康熙三十八年圣祖南巡幸其地赐名香阜寺明香清梵额并】
　　【墨寳法物乾隆十六年二十二年二十七年三十年皇上南巡御制额聨并有御书诗并】
　　【赐墨寳防藏于内】髙旻寺【在江都县南三汊河西岸有塔曰天中其地为茱萸湾亦名塔湾
　　本朝康熙三十八年恭建行宫】
　　【圣祖驻跸四十二年赐髙旻寺额】
　　【御制碑记又四十四年四十六年屡经临幸】
　　【御书额聫有御制诗序】
　　【墨宝金佛乾隆十六年二十二年二十七年三十年四十五年四十九年皇上南巡御书额聫六并有】
　　【御制髙旻寺诗御制塔湾行宫恭依】
　　【皇祖示江南吏韵诗题得闲堂诗并赐墨寳佛像恭蔵于内】光禄寺【在江都县北寳祐志即今胜果寺在湾头镇前临漕河隋大业间建先为隋帝行宫帝筮得山火贲卦恶之因以宫为寺舆圗胜覧江都县有九院今并废宋天禧间更建于县东南第三港沙河岸侧今归并夀安寺】智珠寺【在江都县东南隅运河滨旧名吉祥寺　本朝乾隆十六年】
　　【皇上南巡御赐寺额】寳筏寺【在江都县东北旧名救生寺　本朝乾隆二十七年皇上南巡御书寺额】天宁寺【在甘泉县天宁门外旧志寺在东晋时为谢安别墅义兴中有梵僧佛防跋陀罗尊者译华严经请于谢安安为建兴严寺宋政和中改今名　本朝康熙二十三年至四十六年圣祖南巡六次幸临】
　　【御书额六聫二有御制诗并】
　　【赐墨宝法物乾隆十六年二十二年二十七年三十年四十五年皇上南巡恭建行宫于寺右有】
　　【御书额聫十二并有御制诗并】
　　【赐墨宝法物恭蔵于内】慧因寺【在甘泉县西　本朝乾隆十六年二十二年二十七年四十五
　　年皇上南巡临幸】
　　【御赐寺额并有御制诗】石塔寺【在甘泉县西甘泉山本慧照寺刘宋元嘉十七年为髙公寺唐先天二年为安国寺乾元中为木兰院开成三年建石塔塟古佛舍利因改名亦名甘泉寺舆地纪胜宋苏轼守扬有石塔寺试茶诗贾似道重修】上方寺【在甘泉县北五里蜀冈宝祐志旧志江都县北五里绍兴郡志旧传有东西南北四寺此即北方寺　本朝乾隆三十年四十九年】
　　【皇上南巡　　　御制游上方寺诗】莲性寺【在甘泉县西北三里旧名法海禅寺　本朝康熙四十四
　　年圣祖南巡幸临】
　　【赐额莲性寺乾隆二十二年二十七年三十年四十五年皇上南巡御书扁额并有御制诗】法浄寺【在甘泉县西北蜀冈上平山堂侧旧名栖灵寺又曰西寺后名
　　大明寺　本朝乾隆十六年三十年皇上南巡】
　　【御赐法浄寺及蜀冈慧照额】法云寺【在甘泉县塩运司前通志晋谢仁祖宅也】寳方寺【在仪征县东门外运河滨　本朝康熙四十二年圣祖赐额】善因寺【在髙邮州北门外旧名地藏庵　本朝乾隆二十七年】
　　【皇上南巡御赐寺额】寳严寺【在兴化县西迎恩里旧志碑目云兴化县旧治寳严院中塔基甃石镌唐大顺九年建】隆兴寺【在寳应县摩旗墩南唐保泰四年建相传宋梁武帝读书于此迹犹存】北山寺【在寳应县南二里唐寳厯元年建王屋禅师道塲宋嘉祐八年改名开化　本朝康熙三十八年圣祖赐额】慈济禅寺【在东台河垜塲旧名三昧寺后改圣果院本朝康熙四十二年圣祖赐额】福縁禅林【在江都县南运河濵旧名福縁】
　　【庵　本朝乾隆十六年皇上南巡】
　　【御赐寺额】蕃厘观【在甘泉县大东门外旧志吉云后土祠旧有琼花产焉汉元延二年建方舆纪要五代以前在城外俗云琼花观唐元和二年改名唐昌明正统中改建今处县志宋政和间改今名】仙源万夀宫【在泰州治东南即鲜于子长故宅宋祥符中改为天庆观大观间易名】
　　名宦两汉董仲舒【广川人武帝时为江都相事易王易王帝兄素骄好勇仲舒以礼谊匡正王敬重焉】陆稠【呉人为广陵太守有威惠郡中谚曰政理结烦我国陆君】马棱【扶风茂陵人章和元年迁广陵太守时谷贵民饥奏罢盐官以利百姓振贫羸薄赋税兴复陂湖溉田二万余顷吏民刻石颂之】张纲【犍为武阳人汉安元年为广陵太守时广陵贼张婴等冦乱徐间纲单车造□垒申示国恩婴面防归降南州晏然于东陵村开渠引大石湖水灌利农田纲在郡一年卒百姓老防相携诣府赴哀者不可胜数】赵苞【东武阳人灵帝时迁广陵令视事三年政教清明郡表其状】陈登【淮浦人建安初为广陵太守明示赏罚威信宣布海贼薛州之羣万有余户束手归命未及期年教化以就百姓畏而爱之于城西二十里濬源为塘引水灌田用获农稔民名之曰爱敬陂】晋孔衍【鲁人太兴中出为广陵郡虽郡邻西贼犹教诱后进不以戎务废业石勒常骑至山阳勅其党以衍儒雅之士不得妄入郡境视职期月卒于官】谢安【阳夏人太元中以太保镇广陵筑垒曰新城以壮保障时城北湖水每涨没民田安筑平水埭随时蓄泄嵗用丰稔后人名为召伯埭云】谢元【安从子太元二年拜建武将军兖州刺史领广陵相监江北诸军事时苻坚强盛率兵百万列阵临淝水元以精锐八千决战坚众奔溃复平兖州进封康乐公元患水□险澁粮运难进用督防闻人奭谋堰吕梁水树栅立七埭为逆拥二淮之流以利运漕自此公私利益】徐宁【剡人为舆县令桓彜尝过舆访之欣然流连累日及至都谓庾亮曰徐宁真海岱清士即迁吏部郎】刘毅【彭城沛人使持节兖州刺史号令严整所经郡邑百姓安悦】南北朝宋徐湛之【剡人元嘉中为南兖州刺史善为政威惠并行修广陵髙楼南】
　　【望钟山城北有陂泽水物豊盛更起风亭月观吹台琴室果竹繁茂花药成行招集文士尽游玩之适】刘善明【平原人泰始中除海陵太守郡境边海无树木善明课人种榆槚杂果遂获其利】梁霍儁【广陵令儁陵王纶与侯景拒战败绩贼执西豊公大春及儁等来送城下逼令云已禽邵陵王儁独云王小失利己全军还京口城中但坚守援军寻至语未卒贼以刀伤其口景义而释之萧正徳收而害之】祖皓【易州人大同中为江都令后拜广陵太守侯景逼台城来嶷说皓巢除凶逆为要勇士秋光等百人欲袭杀景兖州刺史董绍先驰檄逺近将讨景景大惧即日攻之城陷见执车裂以殉】隋薛孺【汾隂人开皇中为扬州总管司防参军有惠政毎以方直自处府寮多不便之】杨异【华隂人开皇中除呉州总管甚有能名时政王广镇扬州诏令】
　　【异毎嵗一与王相见正言规讽无所屈折】宇文防【洛阳人文帝时为呉州总管有能名】张防威【东武城人炀帝时拜谒者大夫从幸江都以本官摄江都赞治称为干理】冯慈明【长乐人大业十三年摄江都丞事李宻逼东都诏令慈明安集関洛遣兵击宻为宻党所执延之于坐谓曰隋祚已尽今欲率四方之众问罪江都乡以为何如答曰慈明直道事人有死而已不义之言非所敢对潜使人奉表江都及致书东都留守论贼形势义而释之出至营门贼帅翟譲防乱刀斩之赠昌黎郡公諡壮武】唐李袭誉【安康人武徳初擢州大都督府长史俗喜啇贾不事农业袭誉引雷陂水筑句成塘溉田八百顷以尽地利名李公塘】娄师徳【原武人髙宗时受江都尉扬州长史卢丞异之谓曰子台辅器也当以子孙相托拒论僚吏哉】韦凑【万年人武后时迁州法曹州人孟神夹罢仁夀令豪纵数犯法交通贵戚吏莫敢绳凑按治杖杀之逺近慴伏】苏瓌【武功人武后时转州大都督府长史州据都防多名珍怪产前长史赀取巨】
　　【万懐单身襆被自将】姚崇【硖石人睿宗时迁扬州长史政条简粛人为纪徳于碑崇长治道明决无淹】王志愔【聊城人开元初改扬州长史所至破碎奸猾令行禁止境内肃然】李憕【汶水人天寳初迁广陵长史民为立柌赛祝嵗时不絶】髙适【渤海人永王叛肃宗召与计事因判言王且败不足忧帝竒之除扬州大都督府长史淮南节度使绍与江东韦陟淮西来瑱率师防安陆方济师而王败】张延赏【猗氏人大厯中为淮南节度使嵗旱民它迁吏禁之延赏曰食者人恃以活拘此而毙不如适彼而生何限为乃具舟遣之勑吏为修室庐寛逋债归者更增于旧爪歩舟舻辐辏而遥江南延赏请改属州行无阻滞】杜亚【京兆人兴元初拜淮南节度使治漕渠引湖陂筑防庸入渠中以通大舟陜隄髙卭田隂得灌溉疏启道渠彻壅通堙人皆悦頼】杜佑【万年人徳宗时为淮南节度使决雷陂以广灌溉斥濒海弃地为田积米至五十万斛列营三十区士马整饬四隣畏之】李吉甫【赞皇人元和中为淮南节度使居三嵗奏蠲逋租数百万筑富人固本二塘溉田且万顷漕渠庳下不能居水乃筑隄闸以防不足泄有余名曰平津堰江淮旱浙东西尤甚有司不为请吉甫白以时救恤帝惊驰道使分遣账贷】崔从
　　【全节人授淮南节度副大使知节度事扬州凡交易赀产奴碑有贯率钱畜羊有口算又弁麯牟其嬴以佐用度从皆蠲除之官吏俸帛常加倍以给独节度使则否从皆与之同太和中卒年七十四帝诏大臣　祭如礼】李徳裕【赵人开成中迁淮南节度使】杜悰【佑子防昌初为淮南节度使武宗诏扬州监军取倡家女十八人进禁中监军请悰同选悰曰吾不奉诏而辄与罪也监军怒表于帝帝以悰有大臣体乃诏罢所进妓】李珏【赵人宣宗时为淮南节度使江淮旱发仓廪赈】
　　【济以军储羡杀半价与人及疾亟官属见卧内惟以州有税酒直而神策军常为豪啇占利方论奏未见报为恨性寡欲门无餽饷淮南人徳之立碑刻其遗爱赠司空諡贞穆】五代周朱昻【潭州人北游江淮世宗南征韩令坤统兵至扬州昻谒见陈治乱方畧令坤竒之署权知扬子县县当兵戈之际便宜绥辑复逋亡者七千余家令坤即表授本县令】向拱【河内人显徳初拜淮南节度使时周师乆注淮阳都将骄恣横暴拱至戮不奉法者数辈军中肃然】荆罕儒【信都人显徳中拜泰州刺史修筑罗城曽子城营州治世宗幸防州以为团练使军吏耆老诣军请留恭帝诏褒之】宋李处耘【上党人太祖时知州大兵之后境内凋残处耘勤于绥抚奏减城中居民屋税民皆悦服建隆二年诏归京师老防遮道涕泣累日不得去】张观【毘陵人太宗时知扬州有善政】刘综【虞乡人太宗时知建安军先是天长军及六合县民输赋非便综奏请降天长军为县扬州以六合县建安军自是民力均济】王禹偁【钜舒人太宗时知扬州毎政暇游览名胜所至多有吟咏人咸重其词云】范仲淹【呉县人真宗时监泰州西溪塩税谋于发运张纶修捍海堰又置闸以通漕卤地复为良田】唐肃【钱塘人真宗时徙泰州司理叅军有商人寓逆旅而同宿者杀人亡去商人夜闻人声往视之血染商人衣为捕吏所执州趣】
　　【狱具肃探知其寃持之后数日竟得杀人者】贾宗【天禧中为江淮发运使议开州古河缭城南接运渠毁龙舟新兴茱萸三堰凿近堰漕路以均水势役既成而水注新河与三堰平漕船无阻公私大便】韩琦【安阳人仁宗时知泰州其后以资政殿大学士知扬州增学田请蠲无名之敛置常平仓米以俻赈民肖像祀之】尹洙【河南人韩玮知泰州辟洙通判州学】杜衍【山隂人仁宗时知扬州有司奏衍能以法当赏迁刑部章献太后遣使安抚淮南使还未及他语问杜衍安否使者以治状对太后叹曰吾知之乆矣】王淇【华阳人调江都主簿上时务十二事请建义仓置营田减度支罢鬻爵禁锦绮珠贝行乡饮籍田复置科兴学校仁宗嘉之】沈起【鄞人监真州转济仓闻父病弃官归病愈来朝有司劾其擅去终防荐书应格当谴谪帝谓辅臣曰观过知仁今由父疾而致罪何以厚风教而劝天下之为人子者乃特迁之】王衍【华阳人仁宗时通判扬州吏皆舞文弄法有大校嫚不谨捽置之法王伦犯准南珪议出郊掩击之贼遁去】孔道辅【孔子四十五代孙郭皇后废道辅率谏官伏间请对出知泰州】包拯【合肥人以防子乞县郡知扬州旧制讼诉不得径造庭下拯开正门使至前陈曲直使不敢欺】唐介【江陵人仁宗时知扬州有善政】胡宿【晋陵人仁宗时为子尉县大水民被弱宿率公私船活数千人】孙构【博平人擢知真州凶嵗得盗令名指党伍悉寘诸法境内为清】刘敞【新喻人仁宗时知州之雷塘汉雷陂也旧为民田其后官取潴水而不偿以他田主皆失业然塘亦破决不可漕复用为田敞据塘旧券悉以还民天长县鞫王甲杀人既具狱敞见而察其寃相传以为神明】
　　余靖【曲江人神宗时监泰州税】张纶【汝隂人权知泰州筑漕河堤二百里于髙邮北修捍海堰复逋户二千六百州民利之为立生祠】文彦博【介休人仁宗时知泰州有惠政】欧阳修【庐陵人仁宗时知扬州寛简不扰莅政再阅月官府闲如僧舍尝曰吾寛不为苛急简不为烦碎非废事也】富弼【河南人英宗时判扬州】吕公着【夀州人元豊中为扬州安抚使性勤励秉烛视牍尤详于聴览转运使辇乳香万觔配卖郡中悉贮之库不为常配民尤徳之】鲜于侁【阆州人元豊二年命守扬州神宗曰广陵重镇乆不得人今朕自选卿往宜善治之苏轼自湖州入朝过扬侁往见台吏不许通或曰公与轼所往来书文宜焚之不然且获罪侁曰欺君负友吾不怨为以忠义分遣则所愿也】罗适【宁海人元豊中知江都濬大石湖溉田千余顷兴复水利五十五处灌溉田桑甚众民肖像祀之】毛渐【江山人元祐初知髙邮军留心水利郡有水门石防及运塩河泄水涵洞皆渐所建遂为永利焉】苏轼【眉山人元祐中知扬州旧】
　　【发运司主东南漕法聴贾者私载货物征商不得留难故操舟者辄富厚所载率皆达开寳后禁而不许多盗所载以济饥寒公私皆病轼至始复旧】章縡【呉人徽宗时提点淮南东路刑狱权知州兼是举茶塩事时方铸崇宁大钱令下市区画闭縡特五市易务致百货以小钱收之且檄仓吏籴米以大钱予之尽十日止民心遂安】陈瓘【鄞人徽宗时出知泰州】石公弼【新昌人徽宗时知扬州郡不逞为害于吕里自号亡命社公弼取其魁杰痛治社遂破散江贼匿菰芦中白昼出剽吏畏不敢问公弼严赏罚督捕尽除之】王汉之【常山人徽宗时知真州时诏诸道经画财用上诸朝汉之言所在无部籍是以不能周知而校其登耗以待用愿令郡县先置籍总之诸道则天下如指掌矣从之】吕好问【公着孙崇宁中为扬州仪曹时蔡卞为帅欲扳附善类侍好问特异好问以礼自持便不得亲】吕颐浩【齐州人髙宗即位除知州剧贼张遇众数万屯金山纵兵焚掠颐浩单骑与韩世忠造其垒说之逆顺遇等释甲降】薛庆【建炎中守髙邮寻迁承州天长保宁镇抚使金人屯天长六合问庆率众击之得牛数百悉贱占分贫民之力田者金人防兵攻楚州庆迎敌骑走十余里仓皇坠马为追骑所获金人杀庆承州陷讣闻赠保宁军承宣使】张大经【南城人绍兴中知仪真时两淮塩司帅守多兴事邀功大经独以平易近民民咸德之】洪兴祖【丹阳人绍兴中知真州州当兵冲仓痍未瘳兴祖请复二年租自是】
　　【流民复业垦辟荒田七万余亩】解元【保安军徳清砦人绍兴四年韩世忠取扬州命元屯承州时城中兵不满三千金万户黒虎头直造城下元匿其兵以防服出伪若降者金人稍懈俄伏发擒黒虎头未几金兵四集元战却之追北数千里金人赴水死者甚众】莫蒙【归安人髙宗时知州陛辞上以城圯命蒙増筑蒙至州规度城闉分授诸将各刻姓名甃堞间悬重赏激劝阅数月告成】陈俊卿【兴化人髙宗时诏治淮南保砦屯田所过安辑流亡】郑兴裔【开封人孝宗时知州有重屯粮乏例籴他境兴裔搜括渗漏以补之食遂足民旧皆茅舍易焚兴裔贷之钱命易以瓦又奏免其赏民甚徳之修学宫立义冢定部辖民兵升差郡境大治】洪适【番易人总领淮东兵马钱粮孝宗即位海陵之围符离用兵馈饷繁重适究心调度供亿无缺】晁公武【钜野人乾道中知扬州奏朝廷以防淮荒残之乆未行租税民复创与仓戸者虽防千百万然闻之官者十才二三咸惧后来税重望诏两淮更不加赋庻民知劝诏可】陈敏【赣之石城人孝宗时为神武军统制兼知髙邮军事与金人战射阳湖败之焚其舟追至沛城复败之升都统制仍知髙邮板筑髙原皆増其制作石防十二所自是运河永逺无冲突患诏与楚州臣城左祐同城楚州北使过者观其雉堞坚新号银铸城】周淙【长兴人孝宗时帅维扬时两淮经践蹂民多流亡淙极力招辑安堵如故劝民植桑麻开屯田上嘉其政绩屡赐亲札淙奉行益以力】陈损之【建阳人绍熙中为淮东提举淮□多沮洳损之筑提二百余里捍之置石埭十二斗门八荡水】
　　【河三十五函洞四十五得良田数百　万顷奏闻除直秘阁转淮东转运判官】刘頴【西安人光宗时淮东总领务场以额钞抵偿隂耗饷计二十年无知此者頴究覈得之以所卖数论赏而总饷増羡】赵彦倓【宋宗室改扬州司户摄狱掾有告主蔵吏盗钱余千万治之急吏泣请死彦惔察其情屏人问则诸吏共货也乃许自首免罪一日而毕】刘滓【金坛人调真州司法诏仕者出身状称非伪学不读周敦颐程颐等书者得考试滓喟然曰生平所学者何首可防此状不可得卒】
　　【弗与】崔与之【广州人权发遣扬州事主管淮东安抚司公事宁宗宣引入内亲遣之既至浚濠广十有二丈深二丈西城濠势低因防塘水以限戎马扬州兵乆不练分彊勇镇淮两军月以三八日习马射令所部兵皆仿行之浙东饥民流渡江开门抚约所活万余开月河置钧桥易夹土城以甓】李道传【井研人宁宗时知真州城圯弗治道传甓之筑大石坝以防沿江居民益浚三濠又堤陈公塘有警则决之以为阻人心始固】汪纲【黟人宁宗时知髙邮军先是兴化田濵海范仲淹筑堰以障舄卤守毛泽民置石防函洞以疏运河水势嵗乆皆壊调增修之】毕再遇【兖州人寜宗时兼知扬州淮东安抚使扬州有北军二千五百人再遇请分建康镇将军每队不过数人使不得为变再造轻甲兠鍪马甲车牌务便捷不使重迟敢死一军本乌合亡命者再遇能驭得其用】赵范【蒲圻人嘉定中知州淮东安抚副使别籍人为半年兵春夏在田秋冬教阅官免建砦而私不废农】陈韡【侯官人嘉定中为淮东制置司干□辨事外于盱眙见刘琸调夏政张惠范成进夏全诸军应援捣虚皆行韡之策遂有堂门之捷】贾渉【天台人提点淮东刑狱兼楚州节制本路京东忠义人兵渉亟遣傅翼谕石珪阳徳广等逆顺祸福自以轻车抵山阳珪徳广等郊迎伏地请死誓以自新金人数十万大入渉亟遣陈孝宗向滁州数日孝忠捷至珪屡破金人李全侠仆萨万忠以归金不敢窥淮东者六七年遂收登莱济沂等州自是恩博至徳棣邢洺十余州相继请降淮西大振　布萨万忠旧作仆散万忠今改正】赵葵【范弟绍定中提点淮东刑狱李全攻扬州葵亲出战与兄范同杀全诏授淮东制置使兼知扬州留后留扬八年垦田治兵边偹益谨饬】髙梦月【理宗时为泰州教授李全宼泰州独梦月不汚诏赠三官】叶秀发【金华人绍定间知髙邮兵马三十六湖水髙田下秀发建石埭以疏水势蓄泄有方州人祀之樊良堤上】王霆【东阳人理宗时知髙邮军邮民聚众为盗霆勦其渠魁余党悉散时议出师和者甚众霆谓莫若先探敌情必不得已然后行之诸军先行惟髙邮迟之境頼以安】孙子秀【余姚人理宗时辟淮东总领所中酒库檄督官兴县围田租既还白水灾总领官曰】
　　【军饷所闗而敢若此独不为身计乎子秀曰何敢为身计宁罪去耳力争之遂免】杨文仲【彭山人理宗时通判州牙契旧额为钱四万缗畧増至十六万开告计以求之文仲曰希赏以扰民吾不为也时有沙田使者争举行之文仲力争事遂不行】冯去非【都昌人淳祐中干办淮东转运司】李庭芝【应山人开庆初朝议择守扬州者帝曰无如李庭芝乃夺情主管两淮制置司事再破李璮兵璮降徙三城民于通泰之间庭芝初至扬州被火庐舍尽燬州赖塩荚以为利而亭户多亡公私萧然庭芝悉贷民之逋假钱为本并免其偿凡一歳官民居皆具凿河以省车运塩利大兴平】
　　【平山堂瞰扬城元兵至则构望楼其上张车弩以射城中庭芝乃筑大城包之又大修学为诗书爼豆兴士行习射礼郡中有水旱即命发粟不足则以私财赈之民徳之如父母徳祐初芜湖兵溃李虎张俊皆持书招降庭芝率所部守城毎旦则登城曰奉诏守城未闻有诏谕降也阿珠使者持诏　降庭芝斩之城上既而城防被执死之扬民皆泣下　阿珠改见前】方信于【兴化军人理宗时迁淮东提刑知真州即北山水防筑石堤袤二十里人莫知其所为后金人薄仪征守将决水防以退敌城乃获全】杜庻【邵武人理宗时权知真州大修守御具后授两淮制置使知扬州射阳湖饥民啸聚庻曰吾赤子也遣将招谕得丁壮万余止戮首恶数人】陈蒙【鄞人理宗时为淮东总管贾似道劾其贪汚贬建昌军簿録其家惟有青氊耳】赵淮【葵从子李全之叛屡立战功累官至淮东转运使徳祐中戍银树坝兵败与其妾俱被执至州元帅使招之淮佯许诺至扬城下大呼曰李庭芝男子死耳毋降也元帅杀之其妾抱淮骇骨赴江死】苖再成【徳祐初知真州与文天祥谋以舟师镇江事不果元兵来攻成防不屈死之】赵孟锦【宋宗室徳祐初以军功为将值北兵攻真州每战辄为士卒先北兵重舰驻江上孟锦乗大雾袭之俄而雾消日髙北兵见其兵少逐之登舟失足堕水身荷重甲溺焉】宋应龙【为泰州谘议德祐二年元兵至禆校开门迎降应龙与其妻自缢于圃中】褚一正【庐州人为堤刑司谘议置司髙邮徳祐二年督战歩被创竟没于水】孙虎臣【徳祐元年守泰州元兵至自杀】雷大震【为扬州都拨发官元兵至子桥出战死】胡拱辰【徳祐中为兴化知县有惠至元兵至自杀】元郝彬【信安人世祖初擢扬州路治中鄞县贼顾闰聚众海岛侵扬州境彬讨擒之】焦徳裕【防州人至元十四年改淮东宣慰使淮西贼保司空山檄淮东四郡守为应元帅特尔格逻得其檄即械郡守使承反状徳裕言四人者方誓服效安有地志奈何以疑似杀四守尽复其官特尔格旧作帖哥今改正】谢仲温【豊县人至元二十二年为淮东宣慰使嵗旱仲温导】
　　【白水塘溉民田公私頼焉】张孔孙【隆安人至元中擢淮东道肃政亷访司使因谳狱塩场民尹执中兄弟诬伏为强盗平反之】髙睿【河西人世祖时除淮东道肃政亷访使盗窃真州库钞三万缗有司大索追逮平民数百人吏因为奸利睿躬自详谳而得其情即纵遣之未几果得真盗】史弼【博野人至元中为淮东宣慰使凡三官扬州有惠政民刻石颂之号三至碑】詹士龙【固始人至元间令兴化兴筑捍海塘三百余里数郡頼焉后隠兴化葺草堂于得胜湖】鄂勒誓巴图【其先彰徳人至元十一年总管髙邮军逹噜噶齐以兴学劝农为务四方则之郡有虎伤人手格杀之　鄂勒誓巴圗旧作完者防都逹噜噶齐旧作逹鲁花赤今俱改正】吴师道【兰谿人至治中髙邮县丞明逹文法吏不敢欺】李齐【广平人元统间知髙邮州有政声至正中张士诚为逆齐出甓社湖已而有诏凡叛逆者赦之诏至髙邮不得入贼绐曰李知府来乃受命行者强齐至往则下齐狱中官军谍知之乃进攻城士诚呼齐使跪叱曰吾膝如铁岂肯为贼屈士诚怒捶碎其骨而呙之】张祯【汴人元统中除髙邮县令门无私谓县民张提领尚任狭武防乡曲一日至县有所嘱祯执之尽得其罪状仗而徙之人以为决守城千户狗儿妻崔氏为其小妇所谮书使其归凭七嵗女诣孙诉贞俻言死状祯拘其儿及小妇鞫之皆伏辜人以为神明焉】石普【徐州人至正中张士诚据髙邮普扺城遇贼与战贼不能支遁入城普先士卒攻之纵火烧闗门贼惧谋弃城遁援军忌普功按壁不进遂为贼所蹂践普奋击直入贼城中贼众攒鎗刺死之】盛昭【归徳人淮南行省张士诚叛朝廷遣使往髙邮不得逹而还谬称贼已入城但乞名位耳行省遣昭授士诚以官士诚拒不听拘舟中既而官军逼髙邮士诚授昭以兵使出拒官兵昭叱曰吾本奉命招谕汝拘留诏使罪不容斩又欲吾从汝为贼也大骂不絶口贼怒先剜其臂肉而后磔之】赵琏【頴川人至正中镇真州防张士诚为乱招谕之士诚请降遂移镇泰州士诚复反夜四更纵火登城琏力疾扪佩刀上马与贼殊死战贼围琏邀至其船琏诘之曰朝廷何负于汝乃既降复反耶即驰骑奋撃贼贼以槊撞琏坠地欲舁登其舟琏镇目大骂遂死之其仆杨儿以身蔽琏亦俱死及乱定民收殡于真州】纳苏拉迪音【大名人辟掾淮东宣慰司击真州泰州贼屡有功张士诚复为乱以舟师防诸军讨之距三垜镇贼众卒至又麾兵挫其降贼獠船于背尽力来攻诸军皆遁走遂死之三子布勒图哈鲁丹西山驴皆死之赠淮西元帅府经厯　　纳苏拉迪音旧作纳速刺丁布勒图旧作寳童哈鲁丹旧作海鲁丁今俱改正】明缪大亨【定逺人元末张明鉴据扬州太祖命大亨亟攻降之以大亨总制扬州大亨有治畧寛厚不扰而治军严肃禁暴除残民甚悦之】崇刚【扬州卫指挥燕兵至刚与巡按王彬协力固守之将王礼开门降刚与彬俱不屈死】耿九畴【卢氏人正统初为两淮塩运司同知务革宿条奏便宜五事着为令母防去官场民数千人诣阙乞留乃起为都转运使节俭无他好焚香读书亷声益振妇孺皆知其名】王思旻【黄冈人正统中为泰州判官职専司政善其职防同知缺民乞用思旻帝从之】王恕【三原人正统中为扬州知府发粟赈饥不待奏报作资政书院大兴文教天顺四年以治行最超迁江西布政使】雍泰【咸宁人成化中巡塩两淮灶丁无妻者泰为婚匹几二千人】刘廷瓉【成化间知兴化县邑堰乆废嵗苦旱潦瓉纠工筑之逾月而竣民号曰刘堤】陆愈【平湖人成化中知江都县兴花园港蓄泄水利溉田无筭増筑邵伯湖堤】蒋瑶【归安人正徳时知扬州府武宗南巡瑶供御取具无所赠遗诸嬖幸皆怒江彬欲夺富民居为威武军衙署瑶坚执不可彬不怿遂闭瑶于空舍中屡挫辱之以示威瑶终无惧色又向瑶索琼花对曰自宋徽钦北狩此花已絶今无以献又传旨征异物瑶具对非产帝曰荢布亦非扬产耶瑶不得已献五百疋驾旋瑶扈至寳应中官用铁絙击杀之死之日扬人无不感泣后建祠祀之】呉悌【金谿人嘉靖中视两淮塩政海水没通泰民庐悌先发漕赈之而后奏闻】晏锐【四川人嘉靖中髙邮卫经厯倭宼至锐率兵御之所统皆新募卒猝与倭遇遂奔溃锐陷阵死】呉显【漳浦人万厯中知髙邮州修筑老堤又浚越河虑河势重徙徧植杨栁于左右岸州人頼之】王征【泾阳人天启中扬州椎官徽州横山狱兴其富人多行贾于扬主者大肆罗织征曰吾在必不使无辜受寃保全甚众大吏建魏公全祠惟征与监司王厚来复不与时称闗西二劲】姜采【莱阳人崇祯时知仪真县清介自守不畏强御真邑故掣塩地御史使之掣诸商或以羡例进辄斥去时军需旁午采独留心抚字流冦至境捍御有方卒不敢犯民皆安堵】呉羽文【南昌人江都知县民间向苦追摄羽文刻木为胥令告者持而去鞫则持之来不应追治者日植立于门无所事一时有木化为人人化为木之謡】史可法【大兴人福王立南京可法以兵部尚书请督师淮扬时髙杰在淮忌其功马阮用事复轧之乃驻扬州可法力守昼夜辛苦不避艰险未几城破遂为我兵所执志不屈杀之　本朝乾隆四十一年赐谥忠正】任民与【济宁人南　后知扬州府为史可法所倚任　大兵至任守城左城破不屈见杀阖门俱赴井死　本朝乾隆四十一年赐谥忠节同知辽东人宗直佐城守与其子俱死同时死者两淮塩运使临海杨振熙同知王纉爵江都知县鄞州俞畏新喻罗伏龙监饷知县于姚呉道正江都县丞孝豊王志瑞并赐諡节愍时从可法军城破投井死者上海员外郎何刚及门庶吉士呉尔壎俱赐諡忠节战没者同知刘肇基】
　　【赐諡节愍副将马应魁庄子固娄挺汪应龙李豫叅将陶国祚许鄞冯国用陈光玉李隆徐纯道游击李大忠孙开忠都司姚懐龙冉学曽等俱赐諡烈愍】
　　本朝王宇春【奉天人顺治五年知扬州府为政虚己和谘询民间疾苦钱粮防计皆手自考定不假掾吏】赵及【锦州人顺治八年知泰州下车即手擒剧盗游四等一境遂安后又以被水灾田禾尽没力请蠲恤】牟文龙【锦州人顺治九年为仪徴令机警有干才征戍往来多索担挽夫役文龙应付有方民頼不请増士额士林咸感颂之】王士祯【新城人顺治十七年任州推官公正严肃不畏强御每遇疑狱据案立决文藻赡丽暇则笋舆问俗与四方名彦髙防蜀冈虹桥之畔授简赋诗传为盛事】陈洪諌【徳州人康熙七年知兴化县时河水为灾力请蠲赋流民剽掠洪諌练乡勇严保甲守御有方又厚加抚循民頼以安】张可立【奉天人康熙十六年为兴化令开濬市河设立药局水旱灾伤必奔吁上台得所请而后已迁秩去邑人埀泣送之】熊开楚【石首人康熙二十四年主江都县徴输立易知由单以杜胥吏包揽之邑绕大土芦洲坍涨不常开楚履州清文赋均讼息嵗祲力请赈防为贫民赎还所鬻子女署髙邮及仪征篆皆着政绩】
　　钦定大清一统志卷六十七
&lt;史部,地理类,总志之属,大清一统志&gt;
　　钦定四库全书
　　钦定大清一统志卷六十八
　　扬州府【三】
　　人物汉刘瑜【字季节广陵人少好经学尤善天文厯算之术延熹八年太尉杨秉举贤良方正及到京师上书陈事特诏瑜问灾咎之征指事案经防以对执政者欲瑜违其辞而更防以他事瑜复悉心以对八千余言帝不能用拜议郎及帝崩大将军窦武欲诛宧官引瑜为侍中武败被诛宦官悉焚其所上书以为妖言子琬传瑜学明占侯举方正不行】三国魏陈琳【字孔璋广陵人为何进主簿进欲诛诸宦官召四方兵琳谏不聼后归曹操琳作诸书及檄草呈操操先告头风是日疾发卧读琳所作翕然而起曰此愈我病】吴张纮【字子纲广陵人为防稽东部都尉权初承统太夫人付属以辅导之义纮輙拜牋答谢思惟补察每有异事宻计及章表书记常令纮与张昭草制权呼张昭曰张公纮曰东部重之也】吴普【广陵人従华陀学多所全济佗语普曰人体欲其劳动但不当使极耳譬犹户枢不朽是也吾有一卫名五禽之戏一曰虎二曰鹿三曰熊四曰猿五曰鸟体中不快起作一禽之戏】范慎【字孝敬广陵人竭忠知己之君纒绵三益之友著书二十篇名曰矫非仕至太尉】皇象【字休明江都人幼工书持有张子并陈梁甫能书象斟酌其间甚得其妙人谓象章草入神八分入妙篆入能】吕岱【字定公广陵人拜交州牧屡着战功时年已八十体素精勤躬亲王事张承与岱书曰文书鞅掌宾客终日罢不舍事劳不言倦又知上马辄自超乗不由跨蹑如此足下过亷颇也孙亮即位拜大司马清身奉公所在可述】晋刘颂【字子雅广陵人少能辨物理为时人所称文帝辟为相府掾累迁议郎守廷尉时尚书令史扈寅非罪下狱诏使考竞颂执据无罪寅遂得免时人以比张释之转任河内太守百姓歌其平恵元康初上疏论律令事为时论所美及赵王伦害张华颂哭之甚恸伦党张林闻之怒惮颂持正而不能害孙秀等推崇伦功宜加九锡颂独曰非先王之制九钖　请无所施颂为光禄大人卒永康元年追封梁邹县侯颂弟彪字仲雅叅安东军事伐吴获张悌累官积努将军厯荆州刺史次弟仲字世混厯南阳太守】戴渊【字若思广陵人有风仪性闲爽少好游侠不拘操行举孝亷累官豫章太守加振威将军领义军都督以讨贼功赐爵秣陵侯王敦举兵进骠骑将军筑垒于大桁之北寻而王师败绩敦素忌若思害之四海之士莫不痛惜及贼平赠右光禄大夫仪同三司諡曰简】华谭【字令思广陵人好学不倦太康中举秀才武帝亲防之时九州秀才防无逮谭者寻为鄄城令荐廷掾张延又举周访为孝亷时以为知人迁庐江内史加绥逺将军讨平石冰之党陆珪等又击冰都督孟徐获其骁卒以功封都亭侯元帝时为镇东军谘祭酒著书三十卷名曰辨道上牋进之太兴初转秘书监及王敦作逆谭疾甚不能入省坐免卒二子化茂化为征虏司马讨汲桑战没茂调】戴邈【字望之渊弟好学尤精汉史为元帝征南军司于时凡百草创学校未立邈疏奏纳焉于是始修礼乐王敦作逆渊遇害邈坐免官敦诛后拜尚书仆射卒官諡曰穆】髙悝【广陵人少孤事母以孝闻年十三值嵗饥悝菜蔬不餍每致肥甘于母抚幼弟以友爱称厯显位至光禄大夫】高嵩【字茂琰悝子除太学博士初悝以纳妾致讼被黜嵩乃自系廷尉讼寃停防不葬表疏数十上帝哀之特聴复爵由此见称为豫州都督陈刑政之要谢万常呼嵩小字曰阿酃故有才具耶】盛彦【字翁子广陵人母王氏疾失明彦力辞辟召躬自侍养母疾乆婢使数见捶挞婢忿恨伺彦暂行取蛴螬炙饴之母食以为美藏以示彦彦见之抱母恸哭絶而复苏母目豁然即开従此遂愈】韩绩【字兴齐广陵人其先避乱居于吴之嘉兴绩少好文学以潜退为操布衣蔬食不交当世东土并宗敬焉】南北朝梁吕僧珍【字元瑜范阳人世居广陵武帝命为中兵叅军委以心膂及兵起以僧珍为辅国将军步兵校尉出入卧内宣通意防大军次江宁东昏将李居士来战大破之武帝受禅封平固县侯寻拜南兖州刺史従父兄子先以贩葱为业僧珍至乃向求州官僧珍曰汝等自有常分当速反葱肆僧珍既有大勲任总心膂性甚恭慎卒諡忠敬】来嶷【字徳山广陵人幼有竒节兼资文武侯景防防城嶷説广陵太守祖皓举兵讨景及皓败并兄弟子侄遇害者十六人】陈杜僧明【字宏照广陵临泽人有胆气善骑射従陈武帝累功封临江县侯领晋陵太守卒諡曰威】周刘璠【字寳义沛人徙居广陵九嵗而孤居丧合礼少好读书兼善文章为上黄侯萧煜所器重后随煜在淮南璠母在建康遘疾璠忽一日举身楚痛寻而家信至云其母疾即号泣戒道絶而又苏当身痛之辰即母死之日居丧毁瘠服阕后一年犹杖而后起及煜终于毘陵故吏多分散璠独奉防还都坟成乃退】隋来防儿【字崇善江都人好立竒节贺若弼镇广陵令为间谍平陈有功进上开府従杨素击髙智慧于浙江追至泉州智慧遁走进大将军屡有功大业十年帅师渡海至卑奢城髙丽举国来战防儿大破之江都之难宇文化及忌而害之子整尤骁勇官武贲郎将讨击羣盗所向皆捷贼甚惮之化及反遇害】唐曹宪【江都人仕隋为秘书学士于小学尤邃自汉杜林卫宏以后古文亡絶至宪复兴炀帝令与诸儒譔桂苑珠丛又注广雅贞观中以宏文馆学士召不至即家拜朝散大夫太宗尝遣使就问难字宪以梁　昭明太子文选授诸生所撰音义为当时所重】来济【防儿少子髙宗时累迁中书令帝将以武氏为后济疏諌后衔之寻坐禇遂良事贬庭州突厥入冦济拒之不介胄而驰入没焉济兄恒上元中为黄门侍郎同中书门下三品俱以学行称】李邕【字泰和江都人父善淹贯古今为文选注邕少知名以张廷珪荐拜左拾遗宋璟劾张昌宗武后不应邕为言即可璟奏郑晋思以方伎幸中宗邕力谏不纳坐善张东之累贬富州司户叅军事韦氏平召拜左台殿中侍御史后厯淄滑二州刺史上计京师邕重义爱士乆斥外不与士大夫接既入朝阡陌聚观后生望风内谒门巷填隘以谗不得留出为北海太守为吉温等所诬杖死于郡杜甫为作八哀诗读者伤之】李【字建侯邕従孙李懐光辟致幕府懐光反绐以兄病送母妻归与高郢刺贼虚实白诸朝懐光觉严兵召二人问之词不挠懐光囚之河中平马燧破械致礼张建封卒兵乱囚监军为宣慰使持节直入其军喻以祸福出监军桎梏使复位众不敢动宪宗时改户部尚书以太子少傅致仕孙磎字景云黄巢防洛挟尚书八印走河阳留守刘允章为贼胁就磎取印拒不与允章悟亦不臣贼干宁元年进礼部尚书同中书门下平章事为李茂贞等所害磎好学家有书至万卷世号李书楼所着文章及注解诸书传甚多】王起【字举之扬州人释褐校书郎元和末累迁中书舍人数上疏谏穆宗游畋厯戸部尚书判度支灵武邠宁多旷土奏为营田以省餽挽武宗时四典贡举士皆知名者终山南东道节度使同中书门下平章事起性嗜学书经目不忘性孝友兄播防哀戚加于人子龟性髙简仕至浙东観察使】　王式【起子以廕为太子正字擢贤良方正科大中中为晋州刺史河曲大歉式劳邱之活数千人徙安南都防忠武戌卒夜围城合噪式尽捕斩之咸通三年徐州银刀军乱式徙武宁节度使视事三日悉以计诛乱兵会诏降武寜为团练罢归终左金吾大将军】王铎【字昭范式子防昌中礼部侍郎所取多才实士为世称挹进同中书门下平章事拜司徒后従入蜀加侍中时招讨大计悉属髙骈铎感慨王室每入对必噫鸣流涕出为义成节度使诸道行营都统移檄天下黄巢战数蹙士气皆起争欲破贼宦者田令孜知贼必败欲夺其功乃搆铎于帝徙义昌节度使过魏为乐従训所害天下痛之】宋徐【字鼎臣广陵人十嵗能属文与韩熈载齐名江东谓之韩徐仕南唐李煜为吏部尚书宋师围金陵遣求缓兵煜欲止上江援兵劝弗止以图决战后随煜入觐太祖责之厉铉曰臣为江南大臣国亡罪当死不当问其他太祖叹曰忠臣也命为太子率更令太平兴国初直学士院従征太原军中书诏填委援笔无滞辞理精当时论能之迁左常侍后被诬贬静难行军司马卒性简淡寡欲精小学着文集二十卷新定説文质疑论弟锴字楚金能自知书累官内史舍人李穆使江南见其兄弟文章叹曰二陆之流也】沈正【海陵人端拱初其父为屯田院衙官欧平人死正即禠衣就殴其尸巡警者捕送官狱具怡然就死】陈知微【髙邮人咸平中进士甲科知制诰淮南饥遣知微巡抚所至按视储粮察诸官吏能否使还判吏部铨有集三十卷】桞植【字子春真州人少贫自奋为学举进士甲科累官吏部侍郎平居畏慎寡言笑所至官舍蔬果不辄采家无长物名时称其亷】乔竦【字立之髙邮人教谕州里倡明孔孟之教従游者多以文行知孙觉其最著者也卒赠朝奉大夫】胡瑗【字翼之海陵人以经术教授吴中景祐初范仲淹荐瑗白衣对崇政殿授秘书省校书郎授教湖州科条纎悉备具庆厯中兴太学下湖州取其法着为令皇祐中更铸太常钟磬遂典作乐事嵗余授光禄寺丞国子监直讲瑗居太学其徒益众礼部所得士瑗弟子十居四五后以太常博士致仕诸生与朝士祖饯东门外时以为荣】孙长卿【字次公扬州人以外祖朱巽任为秘书省校书郎厯江东淮南河北转运使时将弛茶禁而收其征召长卿议条所不便十五事熈宁中转兵部侍郎卒长卿性洁亷无文学而长于政事】孙洙【字巨源广陵人未冠擢进士包拯等举应制科进防五十篇指陈政体明白恺切韩琦读之太息曰今之贾谊也知太常礼院治平中求言洙疏时弊要务十七事后多施行同知谏院凡有章奏辄焚其稿王安石主新法力求补外擢翰林学士洙博闻强识明练典故文词典丽有西汉之风】王令【字逢原广陵人伟节髙行特立于时王安石竒其才妻以夫人之女弟令诗学韩孟识度髙逺】潘及甫【字宪臣江都人博通经史厉志文行往湖従胡瑗学瑗妻以女弟庆厯中与兄希甫同登进士为懐仁尉筠州判官及知分宁霍邱夀春皆有政绩迁秘书丞充楚王官太学教授律宗室以礼法神宗嘉之】吕溱【字济叔扬州人进士第一直集贤院侬智髙寇岭南诏奏邸母得辄报溱言一方有警使诸道闻之共得为备今欲人不知此何意也为翰林学士疏论宰相陈执中奸邪累官枢宻直学士溱开敏善议论一时名辈皆推许然自贵重在杭州接宾客不过数语时目为七字舍人云】周孟阳【字春卿其先成都人曽祖敬述知泰州遂家海陵英宗即位迁同知太常礼院数引对访以时务神宗初拜天章阁待制】孙觉【字莘老髙邮人从胡瑗学熈宁时知谏院青苗法行觉条奏其妄哲宗即位迁右谏议大夫论宰相蔡确韩绕罢之仕终龙图阁学士觉有徳量所着文集奏议六十卷春秋传十五卷弟覧字传师神宗时为司农主簿舒亶判寺欲引覧自助拒不答累拜户部侍郎与蔡京论役法不合出知太原府频立邉功议论多触执政屡遭绌削】孙升【字君孚高邮人第进士签书泰州判官哲宗立为御史朝廷更法度逐奸邪升多所建明时翰林承防邓温伯为防臣所攻升与贾易论之尤力绍圣初以果州团练副使汀州安置卒】秦观【字少防一字太虚髙邮人少豪隽慷慨溢于文词见苏轼于徐为赋黄楼轼以为有屈宋才力勉以应举为亲养始登第调临海主簿蔡州教授元祐初轼以贤良方正荐于朝除太学博士寻坐党籍徽宗立复宣徳郎有文集四十卷观长于议论文丽而思深弟靓字少章觏字少仪子湛字处度皆能文】曹仁熙【高邮人善畵水米芾画史云髙邮半壁水乃仁熈畵一笔长丈余水势分激如崩划有声张表臣诗曹生畵水信有神毫端风雨生渊沄波涛不合来翻屋鲸鳄何须欲噬人】乔执中【字希圣髙邮人擢进士调须城主簿元祐初进中书舍人邢恕遇赦甄复执中言恕深结蔡确鼓唱扇摇今复其官惧疑中外绍圣初以寳文阁待制知郓州执中寛厚有仁心屡典刑狱雪防以百数】张汝明【字舜文世为庐陵人徙居真州兄侍御史汝贤元丰中以论尚书左丞王安礼与之俱罢汝明少嗜学刻意属文入太学有声登进士第厯杭州司理叅军母病疽刺血调药傅之而愈大观中擢御史劾政府市恩招权以蔡京为首帝奬其介直京颇惮之后知岳州卒于官汝明学精研象数贯穿经史百家所着有易索书张子巵言太究经】沈锡【字子招真州人崇宁初为讲议检讨蔡京方铨次元符上书人欲定罪锡曰恐非敦世厉俗之道寻以徽猷阁待制知应天府徙江宁张懐素诛朝廷疑其党有脱者江淮间往往以诬告兴狱锡具疏于朝皆得释后以通议大夫致仕卒】吴敏【字元中真州人为给事中徽宗将内禅定计东幸命尚书李棁先出守金陵敏诣都堂曰朝廷便为弃京师计何理也此命果行虽死不奉诏棁遂罢行皇太子除开封尹上去意益决敏因奏对遂荐李纲帝召纲议命敏草传位太子诏钦宗既立迁知枢宻院拜少宰请罢元祐学术之禁开谏官言路以通下情义言王安石用材能急功利风俗以壊近年以来有御钱朝廷钱有司钱人材有亲擢有大臣荐引不宜分别若此帝嘉纳焉】王居正【字刚中扬州人少嗜学工文辞黄齐同知贡举欲擢为首他考官持之置次选范宗尹荐于朝除太常愽士帝方乡规谏居正次前世聴纳事为集谏十五卷以广帝聼除兵部侍郎寻知温州时秦桧専国忌之夺职奉祠桧死复故职居正学根据六经有诗书周礼辨学行于世】李衡【字彦平江都人登进士第授吴江主簿累官侍御史防外戚张説以节度使掌兵柄不当以母后肺腑为人择官廷争移时改除起居郎衡曰与其进而负于君孰若退而合于道章五上请老以秘阁修撰致仕后定居昆山聚书逾万卷号曰乐庵】牛大年【字隆叟扬州人庆元进士厯官将作监主簿入对言人主要以天命人心之所系致念又言士气乆靡宜振起之后以寳章阁待制提举太平兴国宫卒大年清操凛然所至以亷洁自将】夏世贤【髙邮人七世同居度宗时诏署其门】元李茂【大名人徙家扬州父兴夀卒奉母孟氏益谨母尝病目夫明茂祷于秦安山三年复明又愿母夀每夕祝天乞损巳年益母孟氏竟年八十四而殁居丧哀恸闻者伤之大徳九年扬州再火延烧千余家火及茂庐皆风返而灭】卜胜荣【髙邮人母痢不能药日尝痢以求愈兄疾礼北辰乞减巳年以延之并痊】明顾成【字景韶其先湘潭人徙江都成少魁岸膂力絶人善马槊文其身以自异太祖渡江来归为帐前亲兵従攻镇江被执跃起防缚仆持刀者脱归导众攻城克之授百户大小数十战皆有功燕王即位封镇逺侯食禄千五百石予世劵镇贵州防罗苗作乱成讨之威震百蛮蛮人为立生祠】王鼎【仪征人洪武初守太平陈友谅来攻力战死之赠太原郡侯】汪广洋【字朝宗髙邮人太祖召为元帅府令史厯江西陜西叅政洪武三年封忠勤伯诰称其剸繁治剧屡献忠谋旋为右丞相乆之左迁广东叅政十年复拜右丞相以事诛广洋少事余阙淹通经史善篆工为歌诗为人寛和自守与胡惟庸同位而不能去故及于祸】髙谷【字世用兴化人永乐进士选庶吉士累进谨身殿大学士英宗复位谷谢病英宗谓谷长者赐敕奬谕谷美丰仪乐俭素位至台司敝庐瘠田而已】徐政【仪征人永乐间都指挥同知従征交阯夺贼船于三带江以济大军拔西都战咸子闗皆有功陈季扩反盘滩地最要张辅遣政守之贼来攻与战飞鎗贯脇犹督兵力戟竟败贼贼退腹溃而死】蒋贵【字大冨江都人以燕山卫卒従燕王起兵积功至昌国卫指挥同知正统初阿勒坦冦甘凉命佩平虏将军印讨之疾驰至鄂啰纳縦骑蹂击大败之转战百余里西邉悉平封定西伯给世劵宣徳六年征麓川及马鞍山象阵功皆第一进封定西侯八年复讨平之时贵子雄乗敌败深入敌扼其后自刎赠懐逺将军贵起卒伍天性朴实忘已下人能与士卒同甘苦临阵辄身先之故所向有功　阿勒坦旧作阿台鄂啰纳旧作兀鲁乃今俱改正】许贵【字用和江都人永新伯成子袭职为羽林卫指挥使守备大同西路英宗北狩边城悉残贵当敌冲激战士以忠义敌来撃败之寻以副总兵镇守松潘未抵镇而山都掌蛮叛贵抵其巢连破四十余砦贵亦感岚气卒赐祭葬】许宁【字宗道贵子正统末自以军功为锦衣千户贵殁嗣指挥使成化时累官都督同知宁束髪従军大小百十余战身被二十七创威名闻异域性沉毅守官亷待士有恩不屑干进】曹义【字敬方仪真人袭职为燕山左卫指挥佥事累功至都督佥事义数与乌梁海战斩百余人既又出广宁败冦禽百余人英宗特封义丰润伯卒赠侯諡庄武　乌梁海旧作兀良哈今改】蒋琬【贵义子嗣侯成化中帅宜军防秋大同宣府陈机宜十余事皆报可佩将军印出御边冦冦退班师加太保兼太子太傅卒諡敏毅子防嗣官中外二十年家无余赀再传至孙傅以平海贼及庆逺猺功加太子太保】储巏【字静夫泰州人九嵗能属文母疾刲股疗之卒不起家贫力营墓域旦哭塜夜读书不辍成化中乡会试皆第一授南京吏部考功主事厯户部左侍郎改吏部卒官巏淳行清修介然自守工诗文好推引知名士避逺非类不恶而严嘉靖初赐諡文懿】冒政【字有恒泰州人成化进士厯官右副都御史巡抚宁夏守官亷刘瑾觊贿不得遂假边事逺之罚米至三千石瑾诛复职致仕卒】顾溥【成元孙年十三嗣侯治二年拜平蛮将军镇湖广都匀蛮作乱溥讨之斩首万计加太子太保卒諡襄恪溥清慎守法卒之日嚢无余赀子仕隆嗣侯正徳初出为漕运总兵镇淮安十余年以清白闻武宗南巡江彬横甚折辱诸大吏惟士隆不为屈嘉靖初加太子太傅掌中军都督府事寻以病解营务卒子寰嗣侯厯佥中左二府事守备南京奉诏谳狱多所平反移镇两广安南莫宏瀷当袭都统莫正中谋簒之寰送宏瀷还国安南遂定移镇淮上有御倭功加太子太保致仕卒赠太傅諡荣僖自溥至寰三世皆寛和亷靖内行饬谨晓文艺通宾客寰父子世为督漕善于其职寰无子従子承先嗣侯佥书前府事亦好文藏书卷传子至孙肇迹京师防为贼所杀福王立赠镇国公】杨果【字实夫兴化人宏治进士厯刑部员外郎谳狱原情比律不为世挠嘉靖时至南京户部侍郎果天性孝友以养母家食居半厯官两京未尝挈妻子尝曰吾自视缺然然惟不识刘瑾钱宁江彬差可免愧耳】朱应登【字升之寳应人才思泉涌落笔千言宏治中进士厯云南提学副使迁叅政中飞语罢归子曰藩嘉靖进士终九江知府能文章世其家着山带阁集二十卷】胡献【字时臣兴化人宏治进士改庶吉士授御史逾月极论时政数事言内戚中官泄愤报怨谪蓝山丞武宗即位擢广西提学佥事迁福建提学副使未任卒】叶相【字良臣江都人治进士为给事中首劾刘瑾又上建储及漕运库藏等十余疏言皆剀切擢贵州巡抚讨平芒部乱赐镪币以刑部侍郎予告归】赵鹤【字叔鸣江都人宏治进士累官建昌知府以忤刘瑾谪官终山东提学佥事生平嗜学不倦晚注诸经考论厯代史正其谬误有书经防注维扬郡乗具区文集金华文统诸书】王玉【泰州人自玉以上八世同居宏治中旌为义门】徐蕃【字宣之泰州人宏治进士授南京吏科给事中正徳中奏留刘健谢迁且劾中官髙鳯被逮削籍后仕至工部侍郎】景旸【字伯时仪真人正徳进士授编修时刘瑾陵轹朝士旸不为屈进司业与诸生讲説不避寒暑典簿念旸贫给官廪私益其斛旸知归所益米让之曰奈何汚我乞便养改中允掌南京司业卒旸与乡人蒋山卿赵鹤朱应登为诗文友称江北四子撰前溪集】王艮【字汝止泰州人父灶丁役于官艮出代父役入定省惟谨谒王守仁従之学王氏弟子遍天下艮以布衣抗其间声名出诸弟子上四方延至讲席其教大行子襞字宗顺制行严谨学者称艮心斋先生襞东崖先生】韩贞【字以中兴化人业陶従学于王艮及艮之子襞有得遂以化俗为任随机指道従之逰者数百人】朱恕【字光信泰州人为樵夫日采薪飬母每樵归必造王艮讲堂窃聴有监司知其贤召之不往以事役之短衣跣足入监司与成礼而去】宗臣【字子相兴化人嘉靖进士由刑部主事调考功谢病归寻起判官进稽勲贠外郎严嵩恶之出为福建叅议倭薄城与主者共击退之迁提学副使卒官士民皆哭】桑乔【字子木江都人嘉靖进士由主事改御史请蠲徭赋劾总兵官鲁纲等失机逮治雷震谨身殿下诏求言乔偕同官陈三事末言严嵩及林庭防张瓒张云上负国防下乖舆望寻巡按畿辅引疾嵩因搆其罪廷杖戌九江卒隆庆初赠光禄少卿所着有庐山记真诠诗文若干卷】沈良才【字徳夫泰州人起家庶吉士厯兵部侍郎严嵩附批南京科道拾遗疏中落其职】曽铣【字子重浙江黄岩籍江都人嘉靖进士授长乐知县厯总督陜西三边军务寇十万余骑入掠铣捣冦巢斩首百余级寇始遁铣喜功名念寇居河套乆为中国患上疏条八议乂上方畧十八事欲为一劳永逸之防时严嵩极言套不可复防仇鸾尝以骄恣为铣所劾疏诬铣掩败不奏论斩隆庆初赠兵部尚书諡襄愍】李春芳【字子实兴化人嘉靖中进士第一除修撰厯礼部尚书时宗室蕃衍嵗禄苦不继春芳考故事上之诸吉凶大礼及嵗时给赐皆严为之制帝嘉之赐名宗藩条例寻兼武英殿大学士春芳恭慎不以势陵人居政府持论平不事操切隆庆元年诏修鳯翔楼春芳曰上新即位遽兴土木可乎遂止后加少师改中极殿疏请归养卒赠太师諡文定】孙思诚【字次卿万厯进士授编修累官礼部尚书加太子太保忤魏忠贤为所搆矫防夺职中外寃之】林春【字子仁泰州人受业王艮闻良知之学意发则以朱墨笔识臧否自考动有防检尺寸不逾嘉靖中防试第一除户部主事进文选郎中慎择监司守令以端吏治着有东城文集】陈辅尧【字九室江都人万厯举人厯官永平同知转饷出闗驻沈阳天启元年沈阳破辅尧方奉命查马左右以无守土责劝之去辅尧曰孰非封疆臣何去为望阙拜拔刀自刎赠按察司佥事諡忠烈　本朝乾隆四十一年】
　　【赐諡烈愍】张伯鲸【字绳海江都人万厯进士崇祯中为户部主事督延宁二镇军储备兵榆林屡着战功厯任巡抚延绥挿汉等部入犯双山鱼河二堡伯鲸督总兵王承防等击破之后由戸部督饷侍郎调兵部以疾归扬州城防自经死　本朝乾隆四十一年】
　　【赐諡忠节】刘永澄【字静之寳应人万厯进士为顺天教授迁国子监学正寻引疾归安贫厉行以名节自期】倪可大【字简白仪真人天启中以贡授霍邱训导崇祯末流冦围城可大率民兵拒战城防被执骂贼遇害妻戴氏与女皆自缢赠国子监学録　本朝乾隆四十一年】
　　【赐諡烈愍】王道隆【江都人天启中知滨州冦至城防道隆身被数创不屈死家属十余人俱被难本朝乾隆四十一年赐諡节愍】乔可聘【字君徴寳应人天启进士师事刘宗】
　　【周黄道周而善倪元璐马世竒陈龙正相与切磋问难由中书舍人改授御史巡按浙江风裁甚着后掌河南道事持论侃侃为羣小所惮】姚思孝【字永言江都人崇祯进士官户科给事中熹宗实録未成礼部尚书曽楚卿与笔削思孝上疏极言楚卿旧为要典总裁不宜用时议肆赦刑部尚书冯英以魏党逆景入之思孝力驳其非迁兵科给事中极言张献忠之诡降熊文灿之轻信果如其言】韩如愈【字唐山兴化人崇祯进士厯兵科给事中劾都给事中曽应璘或谓散员不当劾都谏如愈正色曰都谏贤则敬之不贤则纠之敢恤僚谊而欺明主哉京师巡捕营恣横列陈其状弊少止后劾总兵刘泽清为所害】古道行【江都人任宿迁副总兵崇祯十四年与贼将袁时中战于睢宁之双沟殁于阵　本朝乾隆四十一年】
　　【赐諡烈愍】杨廷璧【字荆璞江都人崇祯末为舒城教论张献忠逼城廷璧分守西门拒战三昼夜城防被执骂贼死子济之亦従死　本朝乾隆四十一年】
　　【赐諡烈愍】李信【春芳曽孙崇祯中以贡授和平知县　大兵入广信呼二子逺淑逺语之曰死是吾分汝等可速去二子跽泣曰大人死忠儿独不能死孝乎城破信及二子皆不屈死　本朝乾隆四十一年赐諡节愍】李清【字映碧春芳元孙崇祯进士厯刑纟给事中熊文灿抚张献忠清疏论其失策献忠果叛防久旱奏请寛刑语侵执政贬外后召还吏科周延儒呉甡当国东林人多趋之清独无所附丽上疏极论门尸之害切中时弊】郝景春【字和满江都人举于乡崇祯中擢房县知县张献忠反谷城约罗汝才同反景春子鸣鸾力敌万夫与守备杨道选授兵登陴且守且战阅五日贼多死指挥张三锡启北门揖汝才入城景春不屈与鸣鸾俱被杀仆陈宜亦死之赠太仆寺少卿　本朝乾隆四十一年赐諡忠烈】韩鼎新【江都人崇祯中以明经授浙江某县教谕城破自缢死　本朝乾隆四十一年】
　　【赐諡节愍】梁于涘【江都人能文负大节崇祯中知万安县叛将白之裔入城涘正衣冦投水死本朝乾隆四十一年赐諡节愍】王道淑【仪真人崇祯中任广东按察使经厯广州破殉节死子棫瑞従之　本朝乾隆四十一年恩赐入祠】髙孝纉【字申伯江都诸生扬州城破书衣衿曰首阳志睢阳气不二其心古今一致入学宫自经于先圣前又诸生王士琇设庄烈帝位泣拜与其弟同缢死同邑指挥髙一麟自刎死　本朝乾隆四十一年并奉　防恩赐入祠】王纉【字伯绵江都诸生弟绩字亚绵弟绩字叔绵城破兄弟并缢死同时医者陈天拔畵士陆愉武生戴之藩义兵张有徳市民冯应昌舟子徐某皆自尽　本朝乾隆四十一年并奉　防特赐入祠】宋祥逺【江都生员乙酉城破偕妻缢死同邑生员韩黙坠井死妻萧氏子彦超皆死　本朝乾隆四十一年并　　赐入祠】王元辅【兴化生员寓居永平崇祯三年　大兵破永平元辅不屈死　本朝乾隆四十一年　　恩赐入祠】郑元勳【字超宗江都人崇祯进士甲申闻变破产招义旅守土贻书当道谓宜建大帅统精鋭以守河北时髙杰来镇扬州掠城下元勲旧与相识单骑入杰营晓以大义杰为心折曰前事副将杨成为之出令退舍且诛杨成扬人误传杨成为扬城防元勲走城上将讼言于公府集议所扬人露刃围之遂及于难督帅史可法斩倡乱者三人首以祭元勲后三日而授兵部职方司主事之报始至】郑为虹【字天玉元勲弟崇祯癸未进士除浦城知县擢御史巡仙霞闗　大兵入闽死之　本朝乾隆四十一年】
　　【赐諡忠烈】
　　本朝陈锜【字鼐臣扬州人顺治间武进士任荆州府副总兵领前锋防山贼李来享深入遇伏従骑皆没锜奋击力竭自刭死事闻　赐葬防一子千总】董潾【字禹门江都人防贡以军防授沙县知县顺治四年山贼罗某与妖僧米违年为乱攻围厯三月多方拒之已而为县丞黎某纳贼潾被执骂贼甚厉贼丛射之割其首去子亦舒婿张思治死焉事闻　赠潾按察司佥事】陈卓【字懋修江都人顺治丁亥进士由刑部郎提学四川时蜀新定文学荒废卓出经籍令传写教授文风日振擢陜西临巩副使道复官商分茶之利辨部民受逆回伪劄者再擢荆南叅政道】郑旭【字方旦江都人顺治辛夘拔贡授中书屡迁御史请选官加验看视学遣词臣分进士举贡防贡援例班选俱次第举行従弟为光字晦中顺治己亥进士选庶吉士改御史请剔扬州闗钞积弊清江都加派税粮节鳯米浮费皆报可卒于官】王相吕【字望子泰州人以举人授睢宁教谕顺治九年海贼防城被执不屈死之　赠国子助教】刘钦隣【字江屏仪真人顺治辛丑进士授富川知县孙延龄叛城防被执不屈守以兵钦隣北向拜阙东向拜母遂自经死事闻　赠光禄少卿諡忠节】陈嘉谟【字我师兴化诸生顺治初父宏道为怨家所诬系府狱狱卒絶其槖饘嘉谟乞一见不许知羣小计必杀之乃痛哭于城隍之神作血书怀之而出是夜苍头守舍嘉谟不归忽闻哭声且叩门甚急起视无人心怪之及明有白运使得一函于闗口启视则嘉谟讼寃血书也运使大惊苍头亦来诉求其尸七日出自钞闗河屹立风浪中髪俱上指遂出宏道于狱收葬嘉谟抵诬告者罪】吴嘉纪【字野人泰州人安贫乐道嗜古工诗着有陋轩集】吴绮【字薗次江都人能诗尤工骈体顺治中拔贡生授中书擢知湖州府罢归为春江花月社有求诗文者以花木为润笔因名圃曰种字林所着有林蕙堂集宋金元诗永等书】汪懋麟【字季甪江都人康熈丁未进士授秘书院中书舍人朱方旦以邪术倾动一时懋麟着辨道论抵其妄以主事衔与修明史擢刑部主事罢归杜门著书有百尺梧桐阁集】李柟【字木庵兴化人春芳来孙康熈癸丑进士选庶吉士累官左都御史疏论督抚覆奏不当诋言官请运江南近海储粮以赈山东若遇水旱预蠲新祖母贷旧欠使胥吏不得以已征饱私槖掌宪五年持大体务平恕着有律令牋注大逺堂集】汪楫【字舟次仪真人康熈己未举博学宏儒授检讨与修明史充册封琉球正使累官福建布政使司着有中州沿革志琉球奉使录悔斋诗山闻正续集观海集】吴世杰【字万子髙邮人康熈乙丑进士读书期实用三逆乱后捐镪赎被掠妇女资送还里邑大水躬率民夫拯生瘗死疗其病者邮苦役重有公正排年等名世杰陈于巡抚悉蠲除之着有甓湖草堂诗文行世】王式丹【字方若寳应人康熈癸未进士第一人官修撰绩学砥行老而始遇着有楼村集孙箴舆康熈壬辰进士知卫辉府事多恵政有孟亭诗文集箴翼附贡生亦能文有金粟亭诗集】
　　流寓汉许劭【平舆人献帝时欲避地淮海以全老幼乃南到广陵徐州刺史陶谦礼之甚厚劭告其徒曰陶恭祖外慕声名内非贞正待吾虽厚其势必薄不如去之遂复投刘繇于曲阿其后陶谦果捕诸寓士】唐马懐素【丹徒人客江都师事李善贫无资画樵夜辄然以读书遂博通经史擢进士第】窦常【金城人客广陵多所论著隠居二十年镇州王武俊奏辟不应杜佑镇淮南署为叅谋】崔元亮【昭义人客广陵父丧卧苫终制地下湿因得痹病不乐进取】宋苏绅【晋江人寓扬州州将盛度以文学自负见其文大惊自以为不及由是知名】陈次升【仙游人侨居真州举进士知安邱县擢御史论张惇蔡卞植党为奸又疏蔡京曽布之恶后挿州编管入元祐党籍卒真州私第】宋应龙【儒生通兵出入行阵三十年为谘议官寓秦州徳祐中北兵至与其妻自经于园中】元张缉【胶州人至正中居扬州母姬氏方卧病贼突入卧内举枪欲刺姬缉以身蔽母枪中缉脇三日而死】明邹元标【吉水人侨居仪真气和而宇峻与邑孝亷林之翰立讲堂于信国祠阐説心性之学士林宗之】
　　列女隋吴氏【来防儿世母防儿未识而孤吴氏提擕鞠养甚有慈训始侯景之乱防儿世父为乡人陶武子所害吴氏每流涕为防儿言之武子宗数百家防儿每思复怨因其有婚礼乃结客数人直入其家引武子斩之以其头祭世父墓】唐樊彦琛妻魏氏【扬州人彦琛病笃魏欲従死彦琛曰幸养诸孤使成立相従而死非吾取也彦琛卒值徐敬业难防兵中闻其知音令鼓筝魏引刀防其指军伍欲强妻之以刃加颈曰从我者不死魏厉声曰速死我志也遂见害】李邕妻温氏【邕以诬得罪贬遵化尉温为邕请戍边自赎表入不省】周迪妻某氏【迪善贾往来广陵防毕师铎乱人相掠卖以食迪饥将絶妻曰今欲归不两全君亲在不可并死愿见卖以济君行迪不忍妻固与诣肆售得数千钱以奉迪至城门守者疑其给与迪至肆问状见妻首已在枅矣迪裹余体归葬焉】露筋女【失其姓父系狱与嫂往省过髙邮迫暮道旁有耕夫舍嫂止之女圣不就宿于野外为蚊嘬而死晓视其筋露焉人哀之为立庙河侧】五代南唐徐铉母【弟锴四嵗而孤母方教未暇及锴能自知书】宋徐赓妻蔡氏【兴化人赓为宁乡主簿病卒氏视殓毕即饮鸩死秦观作烈妇传】马元頴妻荣氏【真州人荣毖女读论语孝经通大义事父母孝归将作监主簿马元頴建炎中贼张遇冦真州荣与其姑及二女走维扬姑素羸荣扶掖不忍舍俄贼至胁之不従贼杀其姑并二女胁之益急荣厉声诟骂遂遇害】晏孝广女【建炎中金人至扬孝广为尉死之女年十五金人欲妻之女刎刭求死金人义而释之】毛惜惜【髙邮妓女端平初别将荣全据州以叛制置使遣人招之不聴全与其党宴饮惜惜不肯供奉全诘之曰初谓太尉降为太尉更生贺今乃闭门不纳使者乃叛逆耳妾虽贱妓不能事叛臣全怒遂杀之】元张氏女【髙邮人城乱贼叩其家索之女方匿复宇间贼将杀其父母　女不得已乃出拜贼贼以女行过桥投水而死】髙氏妇【髙邮人携其女従夫出避乱见道旁空舍入其中脱金纒臂与女且语夫令疾行夫挈女稍逺乃自经贼至焚其舍夫抵仪真夜梦妇告曰我已经死彼舍矣其精爽如此】栾鳯妻王氏【髙邮人至正中鳯知诸暨州氏従任方国珍防城氏骂贼死】韦寅妻王氏【名蕙髙邮人元末盗起掠寅家氏匿积薪中盗疑有物发之见蕙蕙恐辱乃绐曰薪下有金幸勿尽取盗争掘地氏得间赴井死】盛彛妻张氏【泰州人名贞至正中为贼所掠弗从贼露刃胁之氏怒骂贼防其右股筋骨尽露骂不絶口遂遇害】明管贤妻阙氏管哲妻马氏【江都人贤卒阙氏年二十六一子幼且瞽哲继卒马氏年二十一无子娣姒誓死不他适力纺绩以养姑教瞽子学星卜以自给俱守节至七十余事闻旌其门曰双节】殷氏周氏【江都人靖难兵至州掠二女欲汚之并赴水死后副使赵鹤言于朝并宋赵淮妾立三烈庙祀之】戴和妻髙氏【江都人和以诸生试不利愤恚投水死氏誓不独生一日盛饰诣夫沈处亦自沈永乐中被旌贞烈】薛寛妻牛氏【江都人寛为临海令病卒族人强之嫁即赴水救之得苏守节四十余年事闻旌表】髙慧妻陈氏【仪真人慧之妹髙氏赘壻钱信慧与信相继病卒陈与髙同守节三十余年正统中旌表】刘氏二烈女【兴化人嘉靖中与里中妇同为倭所掠问之姊妹也倭先取姊姊厉声曰我名家女也肯汚贼乎时倭方纵火女即赴大而死已复侵其妹妹又大骂倭露刃胁之不为动倭欲强犯之女绐曰吾固愿从俟姊骨烬乃可倭喜益火火炽女又赴火死时同死者四十七人】张印妻李氏【髙邮人嘉靖中倭冦猝至杀其父欲汚李氏氏谓其夫曰汝速去吾必不偷生以辱汝夫既免冦逼氏行骂不絶口冦磔杀之】陆鳌妻倪氏【兴化人性纯孝舅早世姑老鼻患疽垂毙躬为吮治不愈乃割左臂肉以进姑啖之愈逺近称孝】程娥【江都诸生程煜节妹未字乙酉城被围以死自誓与叔母刘约各以大带置袖中城破女缢死刘与妯娌□氏胡氏同死女之祖姑适林者投井死姑适李者遭掠绐卒至井旁大骂投井死时称一门六节】褚拱辰妻杜氏【江都人乙酉城破兵入室掠之去氏抱庭前槐树不行贼乱刀斫之既死手犹抱树又同邑孔某妻常氏亦被贼掠去自刎死钱禹锡妻王氏兵逼不従投井死】景自润妻朱氏【江都人时髙杰兵掠东乡入自润家欲犯氏氏大骂不屈遂被杀自润妾王氏贼强扶之上马出门奋跃坠地触槐死同时有韩烈妇城破贼执犯之妇以死拒贼怒乱箭射死之又冯上铨妻史氏避乱郊外兵突至欲犯之遂跃入河死】张国华妻史氏【江都人髙杰扰扬州氏嘱夫挈子女出避且与夫诀曰设有不虞必不茍活及城防氏乃积薪坐其上促令老仆妇举火自焚死又同邑张嗣祥妻鲁氏城破氏同媳桑氏及家人以薪堵门举火悉自焚死】李荣芳妻栁氏【江都人城防氏自焚子蓁归见母焦灼待毙犹张目曰汝勿嚎我死为名节也遂瞑又同邑史着直妻罗氏城破氏自割其两耳投宛虹桥下死】程宇妻吴氏【江都人城防宇与二子俱死吴氏与二女同赴井死又同邑宋朝柱妻沈氏亦赴水死幼女年十一并従溺焉】陈王宁妻游氏【江都人夫死守节抚孤及城防或劝乗夜出城氏谓女不夜行况孀妇乎偕幼女投井死又同邑周廷徳妻张氏夫亡守节于城破时偕三女投井死】李友槐妻恵氏【江都人夫亡守节抚孤乱兵至自缢死女十嵗先自刎不死复缢于母旁又同邑宋朝相妻马氏城破率子之儒妻张氏之晋妻马氏赴河死】李文炳妻唐氏【江都人夫早夭与妾孙氏守节值城防同赴水死又同邑闗荆门母吴氏与荆门妻王氏妾唐氏俱于城破时自缢死】闵徳祚妻吴氏【江都人城防徳祚游学未归氏以两幼子托老仆防之匿将投门外水中兵猝至欲犯之不从加以刃被七创仍投水死又同邑钱肖林妻何氏薛文甫妻赵氏兵至夫同及祸钱与薛俱自缢死】曹复彬妻杨氏【江都人乙酉城破复彬中创仆地杨匿破屋中长女蒨文年十四趋母决计次女蒨红年十二请更衣死杨止之复彬执不可乃为三环次第而缢又同邑汪承祖妻樊氏倪文俊妻苏氏卢启元妻汤氏尤守常妻邵氏赵君谟妻方氏卞日轮妻顾氏詹徳基妻吴氏夫亡守节及城防俱投井死】罗仁美妻李氏【江都人乙酉城防氏偕婶刘氏暨妾梅氏李氏女宦姑共十三人自焚死婢菊花为举火死尤烈又同邑邵允谦妻谢氏髙魁妻张氏瞿之俊妻郭氏城破其夫同及祸氏闻俱自焚死】孙道升继妻蓝氏【江都人道升前妻女曰四蓝所生曰七次曰存孙女曰巽其弟道干妻王氏子天麟妻丁氏道新妻古氏其従弟子启先妻董氏江都之围诸妇女各手执刃绳自随城破俱死古氏有女嫁吕氏生女睿董氏之姊有祖母陈氏亦同死同时有张廷妻薛氏城破自缢廷妹曰五遇卒鞭挞使从已大呼曰杀即杀何鞭为遂被杀】金时秀妻陶氏【仪真人与子妇潘氏同居崇祯末髙杰兵掠仪真氏与妇相抱并幼女同赴水死】田烈妇【仪真李铁匠妻髙杰部卒掠江上执犯之田以死拒掖上马至城南桥上奋起投水死】何氏二妇【泰州人何永明妻沈氏其弟永昭妇杨氏俱二十三而寡沈子让杨子诚皆在襁褓同誓死不改适勤女红养姑抚二子俱成立诏旌其门曰双节】史着馨妻张氏【江都人年二十六夫亡后城防抚其子泣曰向也抚孤为难今也全节为大儿其善图吾不能顾矣遂赴水死同邑井达妻王氏与所生一女一时分散嘱其同难隣妇曰汝见我女推入水中言毕抽刀自刎】程烈妇【扬州胡尚防妻尚防婴危疾妇刲腕肉疗之不能咽而卒时妇懐孕生男复殇即前谢翁姑曰媳妇不能常侍有娣姒在无悲也絶食卒】戚家妇【寳应人甫合巹而夫暴殁妇投门外汪中死后人名其死所为戚家汪云】
　　本朝于元璜妻范氏【江都人元璜防试北上海冦犯江上露刃胁之氏奋骂不従延颈就刃遂被害时仪真蒋氏女从父母避兵遇冦跃入水中寇入水拉之遂拔冦刀自杀又王业濬妻金氏居朴树湾村舍为盗所执拷掠濒死不言濬所在】孙大成妻裔氏【江都人姑与二女素不洁深自避匿后姑女方共客欢饮呼氏出不应乃扃门缝纫其袿衵以青白线二缕自经年二十四有司为葬于霍烈女墓侧又杨氏归曹氏子姑不端欲媳妇效之不从乃絶其餐日肆笞掠哀号彻四隣隣人共愤鸣之官氏竟以伤重死又邹氏适万氏子万贫劝氏以不贞氏赴水死又黄氏适王华京土豪王某以计逼嫁自缢死】李烈妇【髙邮人赵氏仆妇也主死负某金某索之居其家一奴窥妇美乗其夫他出夜破户入妇惊起大骂奴扼其吭声不得出妇手力掘衣带奴愤扼愈力遂死知州检尸手握带不可解奴论如律又同县居士骥妻向储濯妻陈兴化丁人彦妻唐寳应袁君如妻朱范邦佐妻张俱以不汚强暴死】郑姑【仪真人许字程起善善溺死女饮泣三年不言笑家人恠之女曰欲一至程门耳父母遣之拜翁姑持服谋立嗣毕至善忌日设奠恸哭遂不食死同县方氏女许字朱世遽林氏女许字干纯嘏泰州甘氏女许字令启元顾氏女许字邹寳向氏女许字朱舜李氏女许字缪时雍周氏女许字王兴袁氏女许字陈一猷髙邮倪氏女许字髙某叶氏女许字车敏学寳应谢氏女许字杨赤朱氏女许字刘舋郭氏女许字乔润朱氏女许字刁起沃江都潘氏女许字黄玉毂刘氏女许字邵日立杨氏女许字程某池氏女许字吴廷望万氏女许字袁某霍氏女许字李正荣甘泉刘氏女许字李继中俱闻夫讣而死】李英妻蒋氏【江都人英为两广督标副将康熈十三年孙延龄叛英奔报军机于逺与氏诀氏曰君为国亡身妾为君殉义矣及逆破城氏服鸩而死】　贺美明妻林氏【仪真人贺以操舟为业赘于林病卒氏投井死同县阎麟生妻郑袁惟友妻王江都朱元徳妻程陈揖妻张林士佩妻卜凌思贤妻任张淑颂妻汤吴兆熊妻孙项起鸿妻程喜友龙妻韩陈国材妻周王华京妻黄寳应程佩期妻潘胡有妻陈朱汧妻张钱万钟妻施季秋实妻成俱夫亡自尽以殉】虞大义妻朱氏【江都人嫁期年夫死父兄欲夺其志氏引刀扼吭穿其喉三寸许死年二十二又同县徐氏年十九夫病将笔嘱其叔曰妇可改适氏闻自刎】乔烈妇【寳应韦龙甲妻韦素病癞成婚八九月忽疾作自缢氏时挿秧田中归抱尸哭几絶及葬头触树不死归遂自经】粉姐【髙邮人其父迮氏苍头也女许字某年饥某行乞十余年不归女父后遇之市上某曰愿还我聘金而女可改字也女父大喜出金予之某欣然立券归白其事女呜咽久之夜自经】金瑞玉妻查氏【江都人年二十夫故姑怜其少又家贫讽之自为计氏截髪夫义孝养抚孤以十指供饔飱指恒流血雍正年闻　旌义同邑萧日曂妻俞氏日曂割肝救母殁俞以针指养舅姑竭力中礼艰苦有人所不堪者陈治道妻氏髙以遵妻季氏汪圻妾周氏及孙时照妻闵氏韩汝泰妻曹氏方敦化妻吴氏胡启元妻蒋氏闵行妻郑氏吴承勲妻方氏呉景防妻方氏陈逹妻于氏耿鸣球妻髙氏方士鉴妻程氏方肇耿妻徐氏程炯妻张氏闵奕儁妻姚氏陈嘉谊妻金氏程梦龄妻黄氏喜本立妻汪氏朱士麟妻蒋氏孙宁生妻单氏张士贤妻杨氏髙士衡妻李氏吴家桂妻方氏潘殿玉妻朱氏黄玉信妻朱氏吴文升妻汪氏彭岑妻徐氏蒋世禄妻袁氏吴邦昌妻郑氏刘国鼒妻任氏谢应璜妻程氏张文祥妻刘氏王廷傅妻吴氏巴一曙妾郑氏黄以祉继妻钱氏吴震和妻陶氏吴光敏妻李氏汤有虞妻任氏许天植妻欧氏徐岱妻朱氏谭爚妻陈氏林国盛妻杨氏吴允楷妻易氏妾李氏闵兆汶妻陈氏张珵妾陈氏雷廷第妻吴氏李士璟妻张氏朱唯善妻鲁氏梁峾之妻杜氏朱孝贤妻张氏胡嗣裕妻吴氏妾吴氏方国栋妻蓝氏钟元龙妻陈氏武纬妻程氏蔡士竒妻吕氏张崇龄妻叶氏叶虞臣妻周氏李汝为妻焦氏田益峻妻蔡氏钟犹龙妻王氏倪大徳妻卞氏董子瑜妻童氏林士祯妻刘氏林其妻李氏刘世隆继妻卞氏陈志晋妻焦氏郭士英妻白氏梁楠防继妻汪氏钟文锡妻陈氏于王枨继妻汪氏薛象升妻于氏洪志书继妻吴氏潘永椿继妻叶氏程瑄妻陈氏黄子谷妻汪氏熊元锦妻黎氏乔煜继妻汪氏乔松妻顾氏王嘉锡妻李氏石华年妻陈氏方祖隆妾丁氏黎槐卿妻曹氏裴晋骃妻朱氏周之豹妻吴氏吴文防妻汪氏汪文兰妾李氏蔚伟韩妻姜氏方祖昌妾张氏张公艺妻马氏余观射妻夏氏刘宏渭妻尤氏吴方容妻罗氏吴文焕妻张氏陈文若妻郑氏陈自徳妻钱氏杨淯妻于氏宋念慤妻方氏罗东琪妻闵氏朱沅妻周氏孙士雄妻宋氏郝光灿妻焦氏丁淳笃妻朱氏于任鍳妻罗氏李曾传妻汪氏李宏泌妻韩氏童昺妻于氏刘大壮妻周氏顾鳯成妻唐氏樊大纲妻许氏景瑶祥继妻周氏姜多士妻孙氏徐子坚妻刘氏殷时澄妻魏氏王君宰妻张氏许士重妻汪氏朱敦士妻焦氏徐思训妻朱氏陆方来妻张氏髙象勲妻田氏乔敬岳妻吴氏苏玽妻崔氏李宏道妻王氏徐樟妻程氏樊秉钥妻吴氏程观潮妻王氏汪承昕继妻王氏吴廷杓妻黄氏徐士灏妾汪氏汤有盛妻刘氏张明炯妻吴氏焦嘉茂妻葛氏李廷璋妻雒氏孙纲妻张氏张徳昭妻徐氏汪廷瑞妻方氏张杍妻江氏徐筠轩妾娄氏秦隆业妻徐氏方起宗妻洪氏吴之駦二妾严氏王氏韩起妻陈氏郑嘉言妻王氏信近义妻阎氏孙荆山妻李氏程璪妻王氏杨儒珍妻查氏贞女吴氏田氏陈坤玉妻王氏叶成龙妻夏氏曹国长妻吴氏程其琛妻方氏巴潮妾蔡氏吴锴妻汪氏谢士魁妻虞氏徐恒进妻殷氏许储璧妻姚氏俱于乾隆年问　旌表】郑元勲继妻程氏【甘泉人元勲被难程年二十三携五嵗儿于戎马中得倡乱者诛之长斋苦节厯五十九年】董妪【诸生韩黙家老妇　大兵下扬州黙夫妇及长子俱自尽惟幼儿魏在襁褓妪匿儿死尸下祝曰韩氏不絶其无啼儿果不啼事定妪育魏成立魏后设妪主如母焉】高向明妻李氏【甘泉人年十九适明三月而寡遗腹生一子翁殁于泰扶姑柩逺涉三千里为之合葬与江九臯妻程氏孙继士妻程氏俱康熈年间　旌又同邑方琨妾萧氏刘临池妻髙氏石守忠妻周氏何天爵妻范氏张宗翀妻汪氏黄以澄妻程氏龚鼐妻张氏金维砺妻髙氏杜英杰妻陈氏钱葆禄妾呉氏刘楫妻姚氏钱元禧妻史氏汤九锡妻曹氏阎苞生妻陈氏史继防妻陈氏徐尔扬妻薛氏吴正瀚妻方氏洪元怡妻程氏妾江氏赵以兰妻阎氏马顺甫妻戴氏姚霭妻汪氏郑为倬妻程氏杨廷鏳妻丁氏潘永吉继妻史氏吴都妻范氏刘士通妻孔氏谢震妾刘氏潘卓妻史氏冦钟继妻冯氏凌光杰妻汪氏朱继妻汤氏王徳麟妻钮氏潘照妻髙氏张之杰妾林氏戴志彬妻吴氏项嘉逺妻万氏赵大武妻刘氏吴连妻苏氏张彭年妻陈氏林文奎妻王氏顾文煜继妻王氏方士正妻胡氏王仪縚妻李氏王诒妻史氏吕继临妻史氏杨廷钧妻王氏王遵璜妻黄氏范永椿妻毕氏常允中妻贾氏常守信妻周氏韩维翰妻李氏胡锦雯继妻罗氏李元妻徐氏汪可钧妻许氏张元潢妻李氏宰儒生妻徐氏李大贵妻侯氏陈商书妻吴氏絶清妻孔氏史文周妻宋氏梁淮之继妻范氏黄也山妻王氏戴九经妻姚氏姚一松妻李氏贾上林妻潘氏虞兰生妻华氏符为藩妻裔氏徐防妻刘氏髙倓妻胡氏汪国珍妻鲁氏孙林妻梁氏杜天吉妻陈氏刘穆骏妻邱氏徐日章继妻髙氏汪维诰妻游氏范安康继妻严氏张衍恒妻王氏何国祥妻俞氏史品节继妻王氏潘彬妻吴氏朱天依妻卢氏王长科妻孙氏王宏图妻刘氏王宏勲妻黄氏胡晋昌妻顾氏殷良弼妻官氏吴钊妻郭氏叶幼禽妻程氏洪其韬妻汪氏王洪善妻蒋氏蒋继韩继妻刘氏刘其镇妻张氏汪肇域妻何氏陈颖儒妻张氏俞效祖妻陈氏郭云防妻李氏黄履旦妻程氏程大纶妻袁氏苏蕃妻郭氏杨景政妻李氏何象炳妻马氏庄昌妻安氏臧纬妻恵氏杨惪成妻吴氏史克统妻王氏施良贵妻张氏贞女李氏俞士玉妻王氏郑玉珩妾髙氏张季良妻王氏田有椿妻王氏贞女萧氏秦宾妻俞氏王廷燕妻巴氏仇廷锦妻黄氏徐大宁妻郑氏田廷玉妻张氏郑勦妻蒋氏李廷植妻杜氏郭镛妻黄氏马干廷妻杨氏程思俊妻黄氏史迪刚妻蒋氏孙生明妻张氏贞女程氏刘忠节妻苏氏余防妻吴氏姚正音妻谢氏史迪教妻赵氏李国彦妻胡氏汪廷松妻髙氏刘百川妻薛氏贞氏谢氏张图烺妻汪氏卞梓妻张氏贞女厉氏俱于乾隆年间旌表】髙思旭继妻俞氏【仪真人年二十六旭亡守节未几子岱及逢年俱亡与】
　　【媳王氏鲍氏姑媳相依以襞绩为生后孙文台又亡孙媳吴氏亦共守志一门四孀人称苦节又同邑姜之焜妻陆氏陈宗孔妻李氏陈宗文妻朱氏盛可畏妻张氏路逢春妻王氏王鲸妻施氏刘明通妻施氏白绘龙妻髙氏李广妻薛氏张以成妻曹氏戴应龙妾臧氏郑为扬妻汪氏吴正宗妻许氏王景常妻于氏孙媳张氏汪应暐妻金氏媳黄氏张文履妻王氏齐傅妻李氏李玉标妻严氏童又珍妻王氏黄承元妻余氏石华峰妻吴氏王万钟妻万氏叶佐妻郑氏郑国纶妻娄氏汪成鉴妻王氏汪元浩妻江氏万子荣妻刘氏丁延龄妻万氏李宏钊妻夏氏金之堡妻方氏张栋臣妻顾氏金鋐妻丁氏李士进妻于氏方用秀妻许氏王启昜妻臧氏童安义妻朱氏栁启妻曽氏万侯妻黄氏马祚彭妻朱氏程公坦妻鲍氏胡继善妻张氏吴允逹妻王氏妾许氏李世荣妻蒋氏金允嘉妻戴氏胡炳文妻吴氏夏霖生妻髙氏姚起生妻李氏黄东木妻夏氏王家彦妻蓝氏刘某妻池氏季大龙妻杨氏刘应璧妻王氏马祚广妻陈氏马祚竒妻张氏李公维妻万氏黄从仁妻潘氏詹雨山妻闵氏汪士纉妻杨氏江嘉祥妻王氏程铣妻郑氏吴之英妻江氏万尔明妻栁氏方章防妻汪氏汪敬治妻程氏黄应麟妻蔡氏戴良松妻王氏贞女佘氏潘玉徳妻江氏陶杰妻李氏徐士位妻施氏吴家庆妻程氏吴宏烈妻汪氏贞女汪氏晏氏程其添妻胡氏贞女黄氏吴利祉妻邢氏程纲妻刘氏孙启髙妻韦氏朱瓉妻张氏沈朝文妻张氏贞女许氏俱于乾隆年间　旌表】吴世禄继妻徐氏【髙邮人夫亡生子甫六月以铖指纺绩上事老姑抚前子及孤儿自食惟半餐又同邑李易玉妻陈氏李□妻呉氏蒋汝馥妻吴氏吴隽妻郑氏郑侨妻陈氏史克钦妻陆氏吴賛妻杨氏邱曰岠妻徐氏姜士仪妻陈氏邢宏济妻耿氏俱康熈雍正年间　旌胡尚徳妻黄氏张元忠妻孙氏杨韶妻李氏王朝鼎妻徐氏夏徳逺妻唐氏茅之青妻陈氏郭士瑚妻陈氏管五英妻胡氏俞维贤妻刘氏王廷传妻李氏王孙翼妻夏氏俞思岵妻盛氏孙有信妻庄氏刘国士妻髙氏刘自成妻陈氏李日照妻张氏李嶷妻王氏宋阳孙妻苏氏朱辂妻陈氏王骥妻薛氏卢北卿妻成氏徐淑才妻孙氏叶世钟妻李氏孙有绂妻王氏宋子声妻某氏宋子凡妻佟氏龚烈妻髙氏李庆逺妻刘氏吴帝臣妻华氏陈某妻孙氏詹奎光妻张氏胡乗干妻徐氏陈献明妻郭氏李麟功妻姜氏方士元妻潘氏周自延妻邵氏沈文锜妻盖氏耿宗一妻吴氏李綖妻汤氏范君爱妻丁氏吴琨妻陈氏陈吉生妻曹氏张子朋妻周氏陈师友妻刘氏陆维珍妻沈氏殷辑五妻绪氏张干之妻周氏李绍妻刘氏朱天相妻王氏董宗妻俞氏袁觐东妻王氏胡御世妻詹氏李庆信妻甘氏孙一政妻励氏郑载歌妻尤氏郭元章妻李氏杨皆吉妻陈氏刘一恒妻谷氏葛清妻焦氏江有纯妻徐氏徐胜千妻傅氏浦广妻时氏浦瑶池妻茒氏刘国彦妻车氏李治妻周氏吴裕臣妻周氏陈眉祝妻耿氏陈嘉宾妻吴氏徐子良妻余氏刘世安妻季氏髙万钟妻沈氏柏松生妻邱氏姚文举妻缪氏吴俊先妻范氏宋崇云妻何氏宋存杰妻冯氏周赵玉妻万氏沈卓妻尚氏詹国华妻秦氏浦佐臣妻夏氏赵其仲妻王氏赵鼎镇妻杨氏贾宏基妻龙氏王述震妻赵氏朱方来妻周氏朱琏玉妻曹氏髙启明妻吕氏雍世镛妻王氏唐一相妻沈氏徐长健妻宋氏毛日彩妻薛氏姚瑚妻王氏林广妻路氏张锜妻王氏夏锡臣妻张氏詹冲云妻金氏詹尔先妻秦氏孙洛妻王氏薛飞九妻张氏薛体和妻马氏孙中妻王氏吴亦吉妻庄氏宋学治妻吴氏黎舜占妻王氏杨圣嘉妻纪氏华九章妻唐氏俞资相妻刘氏纪汝霖妻杨氏吴佳骝妻宋氏金亦裕妻翟氏李位西妻王氏雍子藩妻郭氏沈御妻王氏黄卷妻陈氏印相斗妻张氏陈士知妻欣氏从镛妻罗氏宋学珽妻张氏王连士妻冯氏郭维岩妻周氏王业广妻贾氏王尔公妻苏氏董闇先妻孔氏丁式玉妻宋氏殷于蕃妻姚氏宋家瑞妻李氏张志妻周氏沈之蕃妻王氏谢鋭妻徐氏黄淮妻丁氏曹里妻雍氏朱铨妻李氏陈】
　　【绳祖妻叶氏何徳绥妻李氏华□妻刘氏俱于乾隆年间　旌表】成宏圆妻潘氏【兴化人年十九抚孤纺绩养姑篝灯达旦冬夜十指皆裂又同邑姚东海妾蒋氏陈思舜妻舒氏龚焕还妻谢氏朱之植妻王氏解经正妻蔡氏刘光祚妻陈氏汪澜妻晏氏邵元卿妻顾氏魏汝归妻杨氏袁观妻王氏虞延妻魏氏陆某妻李氏杨于京妻成氏伍朝明妻唐氏唐良臣妻居氏任震扬妻吴氏石启谕妻鲍氏李璧玉妻陈氏谢廷诏妻王氏任景毅妻李氏康扆公妻马氏宗克敬妻刘氏居令如妻魏氏顾梦祥妻魏氏杨辑五妻方氏解证妻程氏郑叔英妻吴氏朱以宁妻刘氏李廷栋妻张氏徐俊妻许氏徐淑妻朱氏朱万龄妻陈氏李可培妻冯氏陈懋章妻成氏萧声妻周氏俱夫亡矢志并于乾隆年间题　旌】陆如冈妻仲氏【寳应人年十九矢节自贞如冈弟如陵妻刘氏年十八一门二孀相偕守志又朱天耀妻仲氏俱顺治年间　旌李从先妻胡氏潘盛美妻徐氏康熈年间　旌乔晸妻徐氏妾陈氏舒熊甲妻朱氏雷同言妻赵氏贾昌嗣妻刁氏王式尊妻范氏王懋淳妻苗氏刁烜妻潘氏刘楹妻汤氏潘宗昌妻房氏王日成妻李氏王庭生妻陈氏乔崇让妻汪氏朱玉妻刘氏刘潘妻张氏薛祐妻曹氏时履成妻徐氏孙先公妻施氏刘景生妻王氏刘涞妻成氏耿长文妻纪氏张贯元妻汪氏鲁某妻张氏刘及妻王氏张继思妻孙氏张天祐妻汪氏邹遴妻刘氏徐焕继妻汪氏赵岱妻张氏王朝珏妻乔氏梁赐璸妻潘氏乔津妻胡氏王楞妻伍氏王橉妻顔氏胡岇妻刁氏邵永福妻梁氏张继志妻杨氏卞时可妻姜氏陆仁妻潘氏范兴螽妻潘氏成华妻张氏周家缵妻刘氏李本蕙妻季氏杨树谷妻吉氏耿希泰妻应氏周家纪妻王氏成纪永妻朱氏潘于治妻王氏胥学源妻王氏刘参生妻胡氏时习九妻邹氏成一鸣妻王氏胡廷镜妻范氏杨峰妻刘氏杨家禹妻成氏杨澄妻闻氏芮永年妻朱氏祁觐妻姚氏刘师寛妻房氏朱芹妻李氏费洪鼎妻卞氏朱之杞妻袁氏刁学礼妻朱氏李如楠妻蔡氏韩光义妻张氏刘相妻王氏李开祉妻吴氏韩子贞妻耿氏张倕妻汤氏潘宗尧妻张氏苗式可妻李氏王曾釪妻乔氏乔书盘妻朱氏赵百从妻徐氏朱妻仲氏潘以仁妻髙氏范补妻王氏范仪鹏妻潘氏张珙妻潘氏叶致藩妻张氏冯溢妻雍氏张保正妻任氏贞女朱氏刘华龄妻李氏乔其实妻张氏陈有义妻陶氏张塾妻成氏刘柏妻王氏王廷璋妻杨氏贞女陈氏乔大有妻吴氏王廷灿妻张氏俱于乾隆年间　旌表】孙世华妻李氏【泰州人年二十守节事姑育子姑病割股疗之或劝改志破面以誓以所藏破面割股血衣示子孙又同邑刘际春妻张氏顾天球妻王氏妾翟氏徐鼎钟妻陈氏黄呈耀继妻杨氏陆和玉妻李氏方妻宋氏刘和妻李氏王志正妻徐氏沈南迎妻王氏程国俊妻朱氏吴邦显妻崔氏徐铭新妻姚氏何璟妻吕氏朱增胜妻吴氏杨林妻胡氏韩家妻章氏辑鹄妻刘氏郭真卿妻王氏子华妇申氏崔克成妻周氏丁可道妻崔氏丁可进妻崔氏周尚曛妻吴氏崔汝震妻髙氏吴自省妻王氏崔希雍妻薛氏卢喆妻邓氏卢应征妻漆氏卢鳯毛妻鲁氏周天佑妻陈氏曹杓妻林氏姜儒妻胡氏李鲿妻翟氏房可昌妻李氏夏云吉妻沈氏曹珏继妻刘氏丁鳯池妻戚氏张应登妻丁氏周文进妻吴氏季某妻吴氏周鳯岐妻郭氏王之渐妻郭氏王颧妾徐氏王士好妻徐氏王宗豫妻周氏周倱妻李氏季模妻潘氏王亲臣妻施氏杨朝敬妻周氏周蘼妻吴氏王嘉瓒妻杨氏王祠妻吴氏黄士亷妻谢氏崔大经妻开氏吴自明妻陆氏陈一科妻朱氏孙彦才妻顾氏仲学曽妻唐氏周地妻吴氏鲍梦斗妻方氏缪师和妻张氏周濡甫妻缪氏缪四美妻徐氏徐偘妻缪氏张鹤妻缪氏俱夫亡矢志苦节以终乂田大有妻王氏顺治年间　旌沈元美妻孙氏康熈年间　旌吴守信妾王氏子湘妻沈氏滪妻池氏徐笃生妻周氏俱雍正年间　旌王允脩妻李氏徐沂妻王氏徐芝芳妻薛氏唐汉卿妻罗氏陈佑妻陆氏符绳海妾刘氏陆与龄妻徐氏主裕忠妻刘氏王缙廷妻吴氏朱玑妻黄氏朱妻黄氏宫宏鉽妻王氏蔡褒妻田氏田敬锡妻辛氏方祖煌妻顾氏程锜妻武氏何朗然妻曹氏何如震妻郭氏王英吾妻林氏徐征午妻章氏王洛妻黄氏陈秉宪妻俞氏李克传妻王氏黄维翰妻吴氏田广运妾周氏梅某妻韩氏刘殿先妾潘氏杨栋妻王氏张天仁妻宫氏徐圣可妻韩氏徐辛有妻许氏蒋涛妻尤氏俱乾隆年间　旌表】
　　仙释唐唐若仙【开元中为浙西节度使逾年弃官泛海遗一表于舟中监军使上其事诏访之不得后有人于扬州见其担鱼于市云】李珏【以贩粜为业毎斗惟取利二文以供父母有来籴者即授以升斗俾自量丞相李珏节制淮南梦入洞府见石壁填金书姓名内有李珏字方自喜有二仙童云此乃江阳部民李珏尔】刘商【举进士为郎辞官学道尝于广陵遇一道士与之上酒楼剧谈欢甚道士出一小药嚢赠商商归取药服之遂仙去】卢生【生偕友人李生读书太白山李告去为橘园吏欺折官钱困甚忽于扬州遇卢生邀至城南朱门中有名花异木须臾置酒北亭命佐酒者出容貌极丽兼善箜篌卢曰为君作婚姻可乎又与一拄杖曰所负官钱可将此于波斯店取之明日以杖往果得钱后至汴州行军凌道源以女妻之即北亭佐酒女也】宋顔笔仙【建炎初鬻笔遇异人会转运使过境见之问能饮乎曰可饮一斗饮毕长揖而去遗所擕笔篮转运使令左右取还之尽力不能举凡售其笔者剖笔视之管中必有一诗记其成毁嵗月及人姓氏故号笔仙年九十二积苇自焚人见其乗火云飞升而去】董幼【海陵人遇异人授以】
　　【行水不溺之术后辞亲往峨嵋山送者至区阳西江幼鞭水而去后不知所终】
　　土产白绫【府境出太平寰宇记扬州土产白绫】土防【髙邮州出】草布【江都县出用黄草织成一名广陵葛】木棉【府境出】铜镜【府出唐书地理志扬州土产青铜镜义唐于扬子江心铸镜宋尚入贡今无】盐【泰州兴化各塲出唐书地理志海陵有盐】菱【府境出武陵记两角曰菱四角三角曰芰江淮人曝其实为米以当粮】鳬【府境出俗名荸荠东观汉记王莽末江淮间枯旱民饥羣入野泽中掘鳬食之】鲟鳇【江海所产大者数百觔洲土人以为鲊】鲥鱼【江中出】鲨鱼【江中出海鲨大者二百觔尝张口吹沙因名】芍药【府出志林扬州芍药为天下冠】柘木【太平寰宇记扬州土产柘木】
  </div>
  <div class="pagination">
   <a href="大清一统志_page42.html">
    上一页
   </a>
   <span>
    ...
   </span>
   <a href="大清一统志_page38.html">
    38
   </a>
   <a href="大清一统志_page39.html">
    39
   </a>
   <a href="大清一统志_page40.html">
    40
   </a>
   <a href="大清一统志_page41.html">
    41
   </a>
   <a href="大清一统志_page42.html">
    42
   </a>
   <span class="current-page">
    43
   </span>
   <a href="大清一统志_page44.html">
    44
   </a>
   <a href="大清一统志_page45.html">
    45
   </a>
   <a href="大清一统志_page46.html">
    46
   </a>
   <a href="大清一统志_page47.html">
    47
   </a>
   <a href="大清一统志_page48.html">
    48
   </a>
   <span>
    ...
   </span>
   <a href="大清一统志_page44.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
