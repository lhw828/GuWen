<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 543 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 543 页/共 698 页</h1>
    <div class="content">善寺在左安门外所谓韦公寺也正德中内侍韦霦建寺后有西府海棠二株髙二寻每开烂如堆绣 
香气满亭昔人恨海棠无香误也寺东临池一亭亭后假山极其幽胜天府广纪原王世贞集韦氏水 
亭诗偶成春服始挟侣问幽踪芳草近寒食空林闻午钟惊波双鸟出迷路一僧逢欲竟名园赏停杯 
感慨重弇州山人稿増马之骏八月九日集韦公寺诗篱落荒能朴庭除爽自闲碧疎辞叶树青削映 
波山砌冷虫多语天空雁独还黄花虗采撷犹未破秋颜马仲良集原区大相游城南韦氏园诗暄风 
荡嘉卉膏露沐时芳休假出南园众友与我行方塘溜清渠珍木秀通庄谷禽选树鸣水族近人翔素 
柰呈雪姿绮棠绚霞妆俯仰茂对育羇累为之忘嘉彼中园有坐叹此流光取快直时物欢乐宁讵央 
寤言幽涧侧彼子独褰裳海目集原陶望龄夏日过韦园作清池不濡轨时有幽鹭浴临流微风来端 
坐意已足歇庵集増李攀龙韦氏池亭同元美子与子相赋贳酒新丰解佩刀相逢意气为君豪孤亭 
画敞杉松色乱石青含薜茘髙自向风尘偏胜迹岂令湖海傲吾曹从他桂树山中发招隠何劳更反 
骚沧溟集增谢榛春日同李于鳞王元美集韦氏水亭都门聨辔出此地访烟萝共酌清尊酒还成白 
苎歌春云花外度幽鸟水边多更拟池亭上田田采芰荷我来凭水槛坐久夕阳斜聊复袪尘事相将 
揽物华河山百战地桑柘几人家总有明春约还看何处花曰溟山人集增金井在府南魏村社永乐 
间尝驻跸于此饮而甘之遂命甃焉天府广记臣等谨按魏村社金井今湮废无考原海会寺穆宗受 
厘之地万历増修极其闳丽今则零落无存矣行国录原在南城今移改臣等谨按海会寺在左安门 
外迤西马家村明嘉靖间建万历间增修本朝顺治年间重修乾隆二十二年复加缮葺正殿恭悬皇 
上御书额曰觉海津梁殿前恭勒御制诗碑寺内明万历二年碑大学士张居正撰又有本朝顺治十 
七年宏觉禅师道志所撰碑增乾隆二十二年御制海会寺诗城南佛宇道东陲庆落重看绰楔碑寺 
建于明神宗时有张居正碑文歳久頺圯因勅重修时甫落成因往南苑之便一临瞻礼见说神宗受 
厘处更思张相迓衡时往来久是惜零落此寺为南苑往来必经之路少年时即见其零落矣近以帝 
京观瞻所系凡倾圯不堪者或归并净除或量加修葺所司通告工竣构筑无过葺废頺帝里观瞻法 
轮奂宁关修福六檀施原张居正重修海会寺碑海会寺在都城之南创于嘉靖乙未穆宗皇帝常受 
厘于此皇上即位之二年圣母慈圣皇太后出内帑银即其地更建焉会游僧有笵成铜像一躯无所 
庇覆司礼监太监冯保请移置其地复出内储大木以为殿材中为殿三皆三楹方丈一凡五楹钟鼓 


楼二配殿十二禅堂十僧房四十有奇前为山门缭以周垣又于其外拓地六顷以为焚修供具之资 
太岳集原在南城今移改臣等谨按笵铜佛像今在寺之正殿増僧道忞重修海会寺碑略都城之南 
有寺曰海会者剏于嘉靖乙未之岁世穆二庙咸命僧代度于此至万历元年慈圣太后复发帑金命 
内臣撤其圯坏而増修之江陵张相国为文记其事详且悉矣今上受天眷命抚有万方维时顺治丙 
申歳久寺頺都人士谋欲鼎新乃削牍命本寺僧走江淮请今憨璞聪公住持是刹首创济宗禅众川 
趋宗风大振丁酉上狩南苑因幸寺延见聪屡召入禁庭问佛法大意奏对称旨日昨上谓志曰朕初 
虽尊崇象教而未知有宗门耆旧知有宗门耆旧则自憨璞固有造于祖庭者也聪公住海会凡五载 
殿宇廊庑与钟鼓楼阁山门之属焕然一新丐予言记之以昭示后人使永为十方常住不坠宗风焉 
顺治十七年孟秋立原弘治十四年五月内官监太监李兴请建僧寺一所于大兴县东皋村以僧录 
司左觉义定锜住持仍乞赐寺额护勅又以寺西有官路不便乞以其私地易路东苜蓿官地得旨升 
定锜为右讲经兼本寺住持赐寺额曰隆禧礼科都给事中宁举劾之谓陛下即位以来未闻修建寺 
院亦未闻轻赐寺额滥升僧官今兴乃恃恩陈请作俑建寺罪一自知私创非宜奏乞寺额又请护勅 
使天下后世讥议陛下罪二兴犹恐朝廷不信以祝延圣寿为辞夫内官修建寺观不过自为身后香 
火之供其于圣寿何预词属欺诳罪三且无故乞升僧官致奸僧得志有滥恩典罪四又苜蓿之地乃 
祖宗用以牧马之所今以其私便輙欲易之恐自今贵戚之臣但其庄所接壤官地皆援此例兑易变 
乱成法罪五伏望断自宸衷毁所建寺罢寺额护勅不许兑易苜蓿地仍禠定锜职治以死以为奸僧 
交通内臣坏法者戒奏入命所司看详以闻礼部覆奏请如举言上置勿论既而户部又奏苜蓿地宜 
改正还官从之明孝宗实录臣等谨按隆禧寺在左安门外迤西东皋村有弘治十四年礼部尚书张 
升碑万历二十二年住持僧正先重修亦有碑増张升隆禧寺碑略都城南不十里循郊墙折而东有 
寺鼎新壮丽殊甚乃太监李兴创造也肇工于弘治十三年七月讫工于次年五月上闻而嘉之赐额 
隆禧命僧录司右讲经定锜主之弘治十四年十一月立增采育乃古安次县采魏里也明初为上林 
苑改名蕃育署而人仍呼采育合新旧而名之也去都城七十里春明梦余录臣等谨按采育在左安 
门外五十五里居民数千家为畿辅首镇本朝分设廵检一员专驻其地明时蕃育署今已废仅存遗 
址増永乐五年设上林苑监蕃育署典署一人署丞一人录事一人洪熙中以良牧川衡二署并蕃育 
明史原蕃育署首良牧林衡嘉蔬所谓外光禄也统于上林苑署即皇庄不隶京府乃胜国时沙漠地 
永乐二年移山东西民填之有恒产无恒赋但以三畜为赋计营五十八旧有鹅鸭城耳谭臣等谨按 
鹅鸭城今无考原永乐初设上林苑监于京师取山西平阳泽潞之民充之使蕃育树艺以供上用时 
止设文官后增设内臣九员至弘治间渐增至一十八员正德间添设总督佥书监工等名至九十九 
员于是科扰百出节年通计诛汞至银三十五万余两逼死人命数多上登极诏汰革之止存一十九 
员民始称便明世宗实录原义犬庵在蕃育署万历中庵犬搏邻鸡邻以诟主僧宗住宗住执犬佛前 
挞之他日复犯宗住缚置将以就屠犬撑住作乞怜状宗住曰汝能悛尚可宥也因架石作穽高不踰 
尺置犬其中犬自是蟠局穽中不出食避荤腥一日到佛前伸两足伏首作顶礼状宗住知其且化去 
为诵湼盘经送之始化庵以此得名耳谭臣等谨按义犬庵今无考原采育东南二十里有阜高一丈 
广三四十尺曰聚燕台岁秋社燕辞巢日必各将其雏数十百聚此台呢喃一二日然后分翔而去帝 
京景物略臣等谨按采育东南十里许即属东安县境聚燕台今无考增乾隆三十六年御制采育里 
诗京南富庶村厥名采育里轻舆村外过老幼路旁跪去歳此被潦谓当艰窘矣审视无菜色衣暖面 
多喜急赈及大赈加赈二月里有司善推行想皆实泽被叶然未经见者正复不少耳臣等谨按卷中 
御制诗恭载初见之什余不备录增明李元宏聚燕台诗燕来各有巢燕归云有国秋风吹古台社散 
燕来即嘈杂万声中去住两心逼曰余巢此都岁见离蕃息巢也无盛衰居者易兴革画藻去年如故 
人觅不得昨过棘篱邉故人瘁颜色旧德胜新巢移共汝恻恻岂无新鲜泥爱惜旧心力帝京景物略 
増广恩寺在菜户营五城寺院册臣等谨按广恩寺在右安门外西三里菜户营旧名清胜寺俗呼周 
桥寺寺有燕山府清胜寺慈慧大师塔幢一宋宣和七年建按宋史宣和五年金以燕京及涿易等六 
州还宋至七年十月宋郭药师始以燕山叛降金此幢是宣和七年二月所立彼时地犹属宋故幢内 
以宣和纪年耳増沙门圆成等燕山府清胜寺故讲经律论提点慈慧大师实德记略师讳惠忍俗姓 


和氏本燕人也父授龙门县令五岁依止大兴教寺山主上人为师九岁受其自前朝时大崇佛教帝 
重释门师乃三十因廵叅访云水闲游届长春州讲演约被徒众千人改为诠秘大德时年四十有九 
兼枢密大王先祖坟山持课讲经律论三载不阙特奉上命授宣密大师又至天庆年间便住清胜一 
蓝两街僧录高上师流无不举唱又改授慈慧大师七众咸钦二乘归仰超远公于庐山越罗什于秦 
代归义闻之坚请师之住正方今时岁晏清天下一统师因届小蓝闲居白业忽然罄舍分寸不畜知 
圣时遥色身趣寂至二月二十七日归真俗年八十一僧夏七十二门徒七人依师遗嘱白氎火化焚 
于灵骨感头之不坏舌之不灰牙齿尽变曼陀之花香榇皆作莲花之状始建法幢上镌观音菩萨并 
刻尊胜陀罗尼附葬于茔石之前门资沙门圆成圆念圆通圆智圆才圆惠圆果宣和七年二月十三 
日巽时建増南清胜寺在旧城请润公长老住持有曰十分好月谁家池沼不能来一片间云是处岩 
峦皆可住图经志书补崇祯丙子帝以宫中累朝所奉佛像尽发僧寺戊寅诏武清侯助军饷百万侯 
时家产已落以甲第及海淀别业售于人不足扇珥佩帨之属悉鬻诸市及悼灵王病笃帝临视之王 
指九莲菩萨示现空中数帝之罪言讫而薨帝大悔命建佛寺于草桥之北额曰九莲慈荫寺时崇祯 
十五年也寺基旧属嘉蔬署周围地一顷有余内官监太监王德化疏请归寺征租督工者中官于输 
曜也入山门为佛殿殿后建阁以奉九莲菩萨宫中出绣佛旛徧挂于殿壁寺之西数十步即碧霞元 
君庙土人号为中顶者是也寄圜寄所寄录臣等谨按九莲慈荫寺在右安门外三里前为天王殿中 
为万德殿后为地藏殿而无阁正殿之两庑曰敏慧殿善法殿其右庑有悼灵王像原右安门外南十 
里草桥唐时有万福寺寺废而桥存天启间建碧霞元君庙其北土近泉宜花居人以种花为业冬则 
蕴火暄之十月中旬牡丹已进御矣桥去丰台十里中多亭馆元亷右丞之万栁堂赵参谋之匏瓜亭 
栗院使之玩芳亭要在弥望间然莫详其处矣帝京景物略臣等谨按草桥在右安门外碧霞元君庙 
在桥北数十武土人呼为中顶乾隆三十六年发帑重修前殿奉碧霞元君额曰资生溥化中殿奉东 
岳额曰大德曰生俱皇上御书庙有康熙中大学士王熙李天馥二碑又案瓠瓜亭详郊垧东卷内万 
柳堂玩芳亭详本卷原草桥众水所归种水田者资以为利十里居民皆莳花为业有莲池香闻数里 
牡丹芍药栽如稻麻然诸花悉备独不能养兰惟万明寺有兰数本燕都游览志臣等谨按万明寺在 
阜城门关外详见郊垧西原燕地苦寒江南群芳不易得即有携种至者仅可置盆盎中为几席玩其 
有进御者皆为火迫而发日月朝夕之艳无经岁计也长安可游记增土以泉故宜花居人遂以花为 
业都人卖花担每辰千百散入都门凡花历三时者长春也紫薇也夹竹桃也香历花时开谢者玫瑰 
也非花而花之者无花果也草桥惟冬花尽三季之种坏土窖藏之蕴火坑晅之十月中旬牡丹已进 
御矣元旦进椿芽黄瓜其法自汉已有之汉世大官园冬种葱韮菜茹覆以屋庑昼夜□煴菜得温气 
</div>
    <div class="pagination">
<a href="钦定日下旧闻考_page542.html">上一页</a><span>...</span><a href="钦定日下旧闻考_page538.html">538</a><a href="钦定日下旧闻考_page539.html">539</a><a href="钦定日下旧闻考_page540.html">540</a><a href="钦定日下旧闻考_page541.html">541</a><a href="钦定日下旧闻考_page542.html">542</a><span class="current-page">543</span><a href="钦定日下旧闻考_page544.html">544</a><a href="钦定日下旧闻考_page545.html">545</a><a href="钦定日下旧闻考_page546.html">546</a><a href="钦定日下旧闻考_page547.html">547</a><a href="钦定日下旧闻考_page548.html">548</a><span>...</span><a href="钦定日下旧闻考_page544.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
