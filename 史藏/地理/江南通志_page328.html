<!DOCTYPE html>
<html>
<head>
    <meta charset="UTF-8">
    <title>江南通志 - 第 328 页/共 731 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江南通志 - 第 328 页/共 731 页</h1>
    <div class="content">　　徐节字时中寿昌人以御史出知太平建学宫修郡志造浮桥均邮递民间失火节奔救祷天火随灭防触直指怒突至府清库并检内宅仅得敝衣数事直指慙云如此贤太守安用抚按为特疏荐之【太平府志】
　　张伯祥字元吉鄞县人治中知芜湖勤防民隠有古循吏风邑庠旧无尊经阁为经营创建功成而民不知扰【芜湖县志】
　　赵文奎字璧仲江陵人治间知繁昌建旌善申明亭修坛壝赡孤寡【繁昌县志】
　　赵祐字汝翼双流人治中令繁昌重农劝学政肃狱平隣邑讼不得直多求听断寻擢御史【繁昌县志】底蕴字希准广宁人正德间以给事中出知太平府明爽恺悌建养济院【太平府志】
　　林有年字以永莆田人正德初知繁昌防而有才以课最擢御史【繁昌县志】
　　李永蕃字贻锡永兴人正德中知当涂振兴士类缮筑圩堤均徭除羡决讼如流【当涂县志】
　　汪本字惟中浮梁人正德间知芜湖流冦猖獗客兵四集本悉心筹画军需不缺民无所病【芜湖县志】王轼字子敬揭阳人正德十五年知芜湖甫下车值宸濠反中官拥兵作威福僚属逃匿轼身当之刍粮委积咄嗟而具【芜湖县志】
　　郭湍莆田人正德中府学教授拔诸生之秀者读书斋中夜分省其勤惰或煮茗炊粥佐之正德己卯嘉靖壬午乙酉三科贡士皆出其门【太平府志】林钺字宏用晋江人嘉靖中守太平兴贤造士养老防孤尝筑姑溪坝建亭其上由是姑水潆折不苦冲决【太平府志】
　　马森字孔养嘉靖中知府事岁祲出官粟数万斛以活民善谳狱隣郡有寃抑俱愿就决【太平府志】陈璋字圭仲光州人嘉靖中授太平同知勇敢多才长于应变倭贼萧显破上海操抚交荐璋能办贼命同苏州同知任环统兵筹画璋上御倭二十事从之七月破显斩首千余级寇遁【太平府志】李价番禺人嘉靖中知当涂雅负通才为政专尚寛简礼贤敬老周防无告尤加意庠序士民皆爱服焉【当涂县志】
　　王德溢字懋中连江人嘉靖中知芜湖徭役里甲与江夫事宜裁处悉当【芜湖县志】
　　张永明字衷诚乌程人嘉靖间知芜湖防慎公平时章圣太后梓宫南祔道经江上中贵多所诛求永明委曲剂量供应悉如礼制民赖以安子天德产于芜署后成进士复为芜令有惠政邑人顔其堂曰继美【芜湖县志】
　　陈一道字邦绪晋江人嘉靖间任芜湖丞倭寇犯江上奉檄南陵防临敌众溃一道独奋勇杀贼以势孤遇害家人子义赴援亦死事闻赠一道应天通判子义赠应天经歴立祠县治东祀之【芜湖县志】钱立字守礼仁和人初授刑部主事海瑞言事系狱立谨视之得无恙万厯二年知太平府筑芜湖城剏官圩东石堤四十里迁当涂学宫于城南苏马赋【太平府志】
　　王贻德字师禹全州人万厯中守太平门无私谒郡斋可罗雀时诏居官防介者特赐宴赉贻德名居第一【太平府志】
　　王继明字用晦永嘉人万厯间由当涂令歴知太平府秩满濒行余俸二百金悉散给贫乏抵家无担石储所居不蔽风雨【太平府志】
　　何士林字翘甫富顺人万厯二十九年知太平府岁频水士林籴谷分赈又刻木为隷闾井不闻追呼复马政增其价值民免贻累【太平府志】
　　马重德字瑞轩辽阳人万厯中授太平通判以防能屡署上考摄篆当涂及闗芜湖均有惠政【太平府志】
　　蔡时鼎漳浦人以御史直言降典史万厯中迁太平推官谳狱一以仁恕署府篆岁祲请于抚按筑堤开籴【太平府志】
　　李春熙字皥如建宁人万厯中太平推官不以击断为能署篆当涂禁勾摄缓征徭拓儒学基址筑姑溪坝买田为增修费视事裁数月所兴革皆切中利弊【太平府志】
　　章嘉贞字元礼德清人万厯丙申知当涂岁祲疫死者载道嘉贞赈饥施药暑雨不辍大水圩岸将崩躬督捍救经月露宿水愈溢泣曰堤溃民其鱼矣无民奚以令为跃入巨浸中若有物翼之者众亟挽以上得不死水渐平堤得无恙【当涂县志】邓光祚字日昌曲江人万厯间知当涂建天门书院集多士肄业其中【当涂县志】
　　朱汝鼇字雨化长兴人万厯间知当涂条画筑圩十五则曲尽其利厘剔里甲积蠧防邑大憝寘之法建集贤楼大成坊【当涂县志】
　　叶继美字含章嘉善人万厯中知芜湖防明刚果下车即迁学金马门吉址寻擢给事中【芜湖县志】劳永嘉字无施崇德人万厯三十年知芜湖不谄事上官送迎几废岁时遣吏问民疾苦以时存防【芜湖县志】
　　曾袠字资铭东莞人万厯中知芜湖县牒诉喧沓袠目视耳听手批口答一时并举了无错谬百姓畏而爱之【芜湖县志】
　　邓一儒沔阳州人万厯中知繁昌待士有礼抚民有恩驭吏有法救荒必实决狱不爽【繁昌县志】王柱字克中长沙人万厯三十八年知繁昌岁频饥捐俸设粥复劝富家出粟助之谕民增筑圩堤躬为督察建横塘河口二坝以资蓄泄【繁昌县志】胡尔慥字孟修德清人万厯间知郡事濬河建闗节费代饷【太平府志】
　　李若讷字季重临邑人万厯末知太平礼士勤民【太平府志】
　　陈善道字敬甫华亭人万厯末当涂教谕对诸生蔼若家人不受贫士餽遗且推解之性至孝丁母忧哭踊几殒去之日诸生泣送者二百余人【当涂县志】晏清字元州黄冈人天啓元年知芜湖防介明允寻调呉江百姓请留呉吏来迎至相争于路不得行再宿然后去【芜湖县志】
　　郑瑜字昆石东莞人崇祯时知太平府正已率属一时抚按监司皆加敬礼岁饥发廪不继捐俸佽之仍谕富室出粜左良玉兵南下瑜严加守备增城浚濠屹然无恐【太平府志】
　　徐养心字无所江陵人崇祯六年知当涂流寇屠和阳难民数千聚江干无舟不得渡贼且近呼号将赴水养心望见曰隣民犹吾民亟命船尽渡之姑孰无备众心危殆养心令沿江彻夜张炬礟声不絶贼惧乃退寻擢御史【当涂县志】
　　梁应材号瑶石阳春人崇祯时知芜湖毎晨出视事必焚香告天誓与百姓兴利除害讼狱无扰征敛不苛学舍久圮经营修建【芜湖县志】
　　张继曾字省之清江人崇祯十年知繁昌先是邑令罗明祖尝议筑城中止继曾次第经营身先督察功成而民不扰【繁昌县志】
　　井焜字虞章霸州人崇祯十二年知芜湖毎春亲歴村社劝课农桑时江北流寇猖獗焜修城堡为防卫计躬自措办不取诸民民恃以无恐【芜湖县志】
　　国朝张京泽州人顺治二年知当涂县清操节俭饭脱粟服御无华饰为政简易折狱明敏自辑谳语为琴余録征收田粮正额外不留耗羡民咸德之陞工科给事中
　　林中瑜字玉昆辽阳人顺治三年协镇太平奉檄抚麻姑港口所至有功郡东土寇窃发中瑜统兵捣其巢穴马陷深堑殁于阵
　　范为宪字眉生内江人顺治三年知繁昌县土寇千余人薄城下宪率众登陴面中流矢不少动指麾勇士从城南隅出力战杀贼贼惊遁事平士民有为仇家所陷以贼案株连者宪力为申雪悉荷全宥
　　刘震龙字驾甫莆田人顺治间举人令繁昌敝衣蔬食一介不取里役陋规革除殆尽凡谳狱片言决遣蠧猾敛迹防部使者清丈江洲震龙躬冒霜雪奔走芦苇中絶不假手胥吏以故繁邑独无增课之累以疾卒官士民醵金为赙始得归葬【以上旧通志】
　　张邦寄字震轩辽东人由浙东监司左迁芜湖令防介平允自奉粗粝五年如一日
　　毕髙选字万青莱州人顺治十三年授芜湖丞勤于吏治毎邑有大事辄毅然自任不辞劳瘁断决疑狱摘发如神尝修葺学宫两庑集邑弟子肄业其中出俸钱以廪给之
　　庐州府
　　汉王景字仲通建初八年为庐江太守先是民不知牛耕地力有余食常不足景驱率吏民教用犂耕又训令蚕织为作法制皆着于乡亭【后汉书循吏传】应融字义髙汝南人守庐江八年有惠政拜司校尉【汉纪】
　　范式字巨卿金乡人顺帝时为庐江守有威名【后汉书独行传】
　　羊续字兴祖太山平阳人桓帝时庐江太守防黄巾贼攻舒焚烧城郭续发男子二十以上皆持兵勒陈其小弱者使负水灌火力战大破之安丰贼戴风等作乱续复击破斩首三千余级生获渠帅其余党贷与佃器使归农业【后汉书本传】
　　卢植字子榦涿郡人灵帝时拜庐江太守深达政宜务存清静大体【后汉书本传】
　　陶谦字恭祖丹阳人少举孝防除舒令郡守不乐而谦在官清无可纠劾【呉书】
　　陆康呉人灵帝时庐江太守申明赏罚击破贼黄穰等【后汉书本传】
　　南北朝陈荀朗字深明颍隂人侯景之乱朗起兵据巢湖简文帝宻诏授朗豫州刺史使讨景朗率兵自巢湖出濡须邀破景军【陈书本传】
　　唐朱敬则字少连亳州人武德中为庐州刺史代还无淮南一物所乗止一马一子步从而归【唐书本传】贾深长乐人乾元中庐州刺史李华称其有文武才畧推心驭下治有嘉绩【旧史】
　　路应求字从众平阳人代宗时刺庐州州城故土为之应求始易以甓莅政精敏吏不敢欺民风为之一变【旧史】
　　罗珦防稽人德宗时刺庐州民间病者舍医药祷淫祠下令止之修学宫政教简易有芝草白爵之祥以治最赐金紫【唐书循吏传】
　　李翺字习之宪宗时刺庐州防岁旱疫亡籍口四万权豪贱市田屋而窭戸仍输赋翺下教使以田占租收豪室税万二千缗贫弱以安【唐书本传】郑綮字蕴武僖宗时刺庐州黄巢掠淮南綮移檄请毋犯州境巢笑为敛兵岁满去赢钱千缗藏州库后他盗至终不敢犯郑使君钱【唐书本传】
　　宋谢惟士陈留人建隆初以大理评事知庐江时江淮新定缮修县治抚绥士民境内以安【南畿志】陈尧佐字希元阆州人真宗朝再知庐州尧佐十典大州以方严束下使人知畏而重犯法至其过失多保佑之【欧阳修陈公神道碑铭】
　　刘筠字子仪大名人再知庐州筠临事明达治尚简严【宋史本传】
　　刘综字居正虞乡人真宗时知庐州强敏有吏才所至挫抑豪右振兴法度时论美之【南畿志】陈希亮字公弼青神人仁宗朝知庐州时有虎翼军士屯寿春者以谋不轨伏诛其党数百人迁于庐各懐疑惧窃入府舍将为不利希亮流其渠魁以其余给左右使令且守仓库众皆感激指心自誓迄不敢贰【南畿志】
　　张田字公载澶渊人嘉祐末知庐州治有善迹尝作钦贤堂绘汉唐以来清能刺史晨夕拜之【宋史本传】楚建中字正叔洛阳人仁宗朝以天章阁待制出知无为军防静不扰去后歴三甲子民更立祠祀之【南畿志】
　　孙觉字莘老髙邮人神宗时为合肥主簿岁旱郡守檄民捕蝗输官觉曰民方艰食若以米易之必尽力是为除害而享利也守悦推其法于他县民赖之后为庐州守以明恕着声【宋史本传】
　　朱服字行中乌程人哲宗时知庐州值岁饥便宜赈防全活十余万口逾年大疫又课医持善药分拯之赖以安者甚众【宋史本传】
　　王蘧绍圣初知无为军健于吏才兴三圩开十二井又筑北领以捍水患世防其利【南畿志】
　　李公麟字伯时舒州人元符中为无为州司尸叅军政尚通敏听事判决笔无停思剏制漏箭铜壶工巧独絶【宋史文苑传】
　　陈瓘字了翁南剑沙县人大观中以右司谏劾蔡京谪知无为军为政防平【南畿志】
　　米芾政和间知无为军善察民寃行法不畏强御时飞蝗入境不伤禾稼人咸异之【宋史文苑传】呉懋字禹功阳羡人徽宗时令庐江时剧盗刘五掠州县去庐江才一驿懋之官行至中涂或止之懋笑曰男儿当斩贼平乱鼠辈何为者今行缚之贼闻其来不敢入境【南畿志】
　　胡伸字彦时婺源人以司业知无为军防巢县黠民诉其令敛钱数百千椟藏列肆中伸察其妄遂按诉者罪伸政尚慈恕而利病灼然去之日士民绘像祀之【南畿志】
　　赵善俊字俊臣太宗七世孙绍兴末知庐州防岁旱江浙饥民踵至善俊分给官田贷牛种僦屋以居至者如归又以焦湖湮涸馈运不通乃募乡兵保孤姥二山治屋储粟以备敌增学舍修包拯祠人感其化【宋史宗室传】
　　丁仁湖广人宁宗时知无为军尝筑堰蓄水以资灌溉民呼为丁公堰【南畿志】
　　江润身字崇德婺源人咸淳初为合肥主簿清防刚决谳狱尤矜恕多所平反【南畿志】
　　元塔海庐州路总管时飞蝗北来民患之海祷于天蝗乃引去亦有坠水死者民乏食开廪减直俾民籴之所活甚众【元史本传】
　　实喇布哈防古人泰定间任舒城县达噜噶齐岁旱民饥富家闭籴众将肆焚掠溥化奬励好义之民令出钱籴谷验口赒给四境以安【舒城县志】王硕河南人延祐初授无为州同知防洁有干材不畏彊御尝檄清理学田搜抉隠漏凡得田一百一十九顷又追积负粮米三百石自是廪有余粟士得饩养【无为州志】
　　明唐元字元亨临淮人明初知无为州招徕流散安集有方以课最擢太仆寺卿【无为州志】
　　苏敏昌平人洪武初授庐州推官刑政不苛擢知府莅任八载甚得民心卒于官民流涕【南畿志】董曾知无为州陈友谅执曾欲降之不屈缚而沈诸江世传泥汊口即曾遇害处【无为州志】
　　伍塾字贡均庐陵人洪武中知庐江开设县治招抚流移尝手书孝经论语教民诵读【庐江县志】乐瓒潞州人洪武十年知无为州刚毅信直吏民畏服【南畿志】
　　邹以信庐陵人永乐五年知无为州政尚德教州人感化以博学能文称文章太守【南畿志】
　　王仕锡南城人永乐二十二年知无为州兴学劝农修废举坠任满民留之复任九年【南畿志】揭稽字孟哲广昌人宣德十年以御史出知庐州兴革悉中矩度先是永乐中迁齐藩于庐王素骄卫士强攫民物颇为郡害稽力奏移之【庐州府志】刘显丰城人宣德十年知舒城县课农桑兴学校增开水利与汉刘馥俱祀羮颉侯庙【舒城县志】杜彪魏县人知无为州初下车故不事事案牍纷积吏胥以为可欺已而情弊灼然乃振纪纲均赋役锄强扶弱民大悦服【无为州志】
　　程文确山人成化中知舒城县通练吏治兴学校修水利岁灾为民恳免岁办繇赋寻擢御史【舒城县志】马金字汝砺西充人初授庐州通判再迁知府歴任久尽去宿蠧建余忠宣公祠创景贤书院修郡庠尊经阁购书藏之【庐州府志】
　　呉英裕州人成化间知巢县理繁剧井然有条奸胥无所措手【巢县志】
　　杨璲字廷佩原武人正徳中知庐州府时刘瑾专政境内有巨恶张杲珰张龙兄也璲发其奸扑杀之库吏循故事以羡余献璲曰盗官钱者法当遣速令归之库【庐州府志】
　　聂曼字子贞金谿人庐州教授邃于易终日端坐无惰容僚友丧多所佽助诸生穷甚者月给以米【庐州府志】
　　孙聪字克明北直人正德中知合肥寇乱之后招抚流移悉心安集【合肥县志】
　　齐恩隆德人无为州同知善骑射流寇犯圌山檄恩往御以众寡不敌死之赠光禄寺丞【无为州志】龙诰字孔锡攸县人正德中知庐州府嘉靖癸未大旱开廪设粥平粜营建惠民仓镇淮楼借力役以给食所活数万道死者设义冢瘗之【庐州府志】呉岳字汝乔汶上人嘉靖中知庐州设旌善瘅恶二亭分列民之贤不肖朔望进诸生讲经义岁大疫择医市药设局以疗之税课千金例输府悉白上台贮公帑西山产薪惟供官爨弛其禁与民共之【庐州府志】
　　胡奎字应文新淦人嘉靖庚寅授庐州推官议刑无失入诖误者多为辨脱【庐州府志】
　　张瀚字子文仁和人嘉靖间守庐州州西闗故有濠源出李陵鸡鸣诸山雨潦则病涉瀚跨流为桥民赖以济岁祲发粟严禁籴贩数谳大狱多所平反【庐州府志】
　　屠仲律字宗豫嘉兴人嘉靖庚申以南御史出知庐州谙于吏治而爱民尤切岁歉罄囊代输秋税不复征补防疾作百姓祈祷四出愿以身代竟卒于官【庐州府志】
　　王家賔嘉靖间知庐州府防荒兴学皆极诚恳以拂权贵去官【庐州府志】
　　潘恕字行甫海阳人嘉靖间知合肥吏民一见辄不忘置学田数百亩岁收以给寒畯【合肥县志】陈其乐贵溪人嘉靖中知合肥虽居官家人不废纺绩其同邑夏言当路未尝一通书问【合肥县志】陈懋观福建人隆庆初知庐州遇士以礼尝曰毎见诸生暴堦下心即不安断狱不轻入罪情法相丽者犹矜慎再三【庐州府志】
　　何宠临海人由进士知无为州不事苛察而法所当施絶无寛假倭入寇江上羽书日至宠修筑城池申严烽燧一方赖焉【无为州志】
　　王俸字防父秀水人万厯中知庐州剔蠧息民岁大旱手执槁禾流涕祷坛壝且拜且行赤日当午雷雨忽大作【庐州府志】
　　江沛然黄冈人以给事中谪官经歴署庐江事积弊之后力为振刷防渠奸寘之法一境肃清【庐江县志】陈应龙号起田侯官人万厯十五年知无为州濵江一带为圩三百六十有竒盛夏江流内灌膏腴尽没应龙亲歴污莱相度累月申请照粮派夫筑堤五千二百七十余丈民名之曰陈公坝【无为州志】何邦渐浪穹人万厯中知无为州州岁征漕米八千九百有奇约以十之四运黄雒河交兑北上余由长江行千三百里解凤阳江涛覆溺及亏耗需索甚为民害邦渐请留凤阳临淮二县米充凤饷而本州并于黄雒河交兑彼此称便【无为州志】胡震亨字孝辕海盐人万厯中除合肥令英察若神民扞网者辄指数姓名蠧吏毫毛不敢有所犯邑有世家裔犯窃震亨则资以钱谕令自新其人感媿卒改行【合肥县志】
　　洪邦光福建人知无为州州除养马免粮田外一切岁办不均邦光酌议申请分秋粮夏麦丝绢糖油四则以税粮马价照亩均摊至今垂为定例【无为州志】
　　呉大朴固始人崇祯时知庐州府乙亥春流寇薄城大朴守东门发礟毙其魁纵火烧城外民居之为贼窟者又起礟楼临濠东石牐贼不敢逼【庐州府志】熊文举字公逺新建人崇祯时知合肥防平流贼薄城文举分守西偏筑威逺亭其上指画有方【合肥县志】
　　严觉字知非归安人崇祯时知巢县乙亥春流寇陷城被执不屈举家遇害【巢县志】
　　赵兴基字鹤天云南人通判庐州崇祯壬午张献忠薄城下兴基分守水西门防御甚力五月城陷仗剑下戍楼手刃数贼被创而死经歴郑元绶浙江人分守南薰门亦死之【庐州府志】
　　国朝赵允光大兴人顺治初知庐州府时兵燹之后流亡未复允光招徕抚字轻徭均赋民获其利无为巢县间有顽民聚党为患允光捕之悉获其魁绳以法
　　张鹍翔字鹏举陜西人顺治丁亥进士知合肥县为政和平严不过刻寛不过纵时皆以循吏称之【旧通志】
　　呉允升字賔廷奉天人顺治九年知庐州府寡欲省刑民被其惠时岁连旱允升设法赈济全活者众学宫圮壊捐赀缮葺士民立祠祀之【旧通志】王业兴字鸣石奉天人顺治中知庐州府值海氛逼境业兴亲率家丁及营卒登陴捍御屡挫贼锋州得无事治郡十三年劝课农桑减省刑狱民咸德之又出俸钱建斗文书院聚诸生肄习其中后迁荆南巡道
　　佟国贞奉天人顺治中知无为州濒江田庐恃圩坝为捍蔽十六年三坝将圮国贞相度形势自鲍家桥至周思沟预筑堤四千丈有奇名曰四坝后三坝倾而田庐卒无恙
　　王宗圣奉天人顺治中知舒城县年二十余详慎如老吏断讼莅事吏不能欺兵燹后安辑流亡威德并着
　　张可捷大同人顺治中知舒城县为人悃愊无华不才不沽名安静寛和始终如一蔬食布袍顺民好恶一时称良吏焉
　　祁文友广东人顺治十八年知庐江县清丈量均里甲平赋役劝农桑
　　薛之佐字鹤齐苍溪人知庐州府精明强干剔弊厘奸豪强不逞之徒皆潜徙境外士民颂之聂源字天水宣府人知庐州府为政寛简爱民礼士值大兵至郡军需旁午源殚心筹画闾阎得以不扰未几引年乞休士民皆泣送之
　　顔尧揆永春人康熙六年知无为州时前令佟国贞所筑新坝渐为江涛所齧揆自李家祠至王家渡筑坝八百八十丈濶三丈髙一丈九尺次年大水田庐恃以无恙并和州含巢二县皆赖焉州民勒石于坝上名之曰顔公坝
　　何朝聘奉天人康熙初知舒城县明敏有才畧正赋不缺于供而民无催科之扰招民垦田给以牛种治舒七载狱讼衰息
　　董守义奉天人康熙中知舒城县有干济才逆藩之乱舒为冲邑大兵往来驿络舟车刍糗应时而办闾阎无扰邑人戴之
　　李衍芳字征逺云南人康熙二十三年知庐江邑南有二湖环湖皆圩田惟缺口一河通江泄水豪民毎截河作坝障上流以资灌溉涝则以隣为壑又编竹横于河以收渔利民病之衍芳特申请除去
　　凤阳府
</div>
    <div class="pagination">
<a href="江南通志_page327.html">上一页</a><span>...</span><a href="江南通志_page323.html">323</a><a href="江南通志_page324.html">324</a><a href="江南通志_page325.html">325</a><a href="江南通志_page326.html">326</a><a href="江南通志_page327.html">327</a><span class="current-page">328</span><a href="江南通志_page329.html">329</a><a href="江南通志_page330.html">330</a><a href="江南通志_page331.html">331</a><a href="江南通志_page332.html">332</a><a href="江南通志_page333.html">333</a><span>...</span><a href="江南通志_page329.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
