<!DOCTYPE html>
<html>
<head>
    <meta charset="UTF-8">
    <title>山西通志 - 第 224 页/共 700 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山西通志 - 第 224 页/共 700 页</h1>
    <div class="content">　　普氏　后魏献帝次兄为普氏孝文改为周氏
　　乙旃　后魏官氏志献帝命叔父之裔为乙旃氏是为十姓
　　拔略　后魏官氏志拔略改为苏氏
　　俟利　后魏疋孤之后犹方伯也
　　温孤　代人改为温氏
　　疋娄　改为娄氏齐神武后其女也
　　大防　姓纂今同蒲二州多此姓或改姓为慿
　　可频　周书王雄传太原人唐志代人泾州总管庸国公西魏赐姓可频氏生谦周益州总管
　　宇文氏世袭鲜卑大人至普回因猎得玉玺自以为天授北俗谓天为宇玺为文因号宇文氏或云神农氏为黄帝所灭子孙遁居北方鲜卑俗呼草为俟汾以神农有尝草之功因自号俟汾氏其后音讹遂为宇文氏普回裔孙拔拔陵陵仕后魏都牧主开府仪同三司安定忠侯以豪杰徙居代州武川县生系仕至内阿干二子韬阿头韬三子肱颢泰泰乃后周太祖也　庾信宇文显墓志公讳显上党武乡人自大雾浮河长虹映渚承源于若水纂系于苍林上党居韩之西常山在赵之北因地为氏可略而言焉
　　三字姓
　　侯莫陈　后魏别部居库斛真水周书云武川人世为渠帅随魏南迁号侯莫陈氏　庾信侯莫陈道生墓志本系隂山出自国族降及于魏在秦作刘
　　叱伏列　周书云代郡西部人其先为第一领人酋长破六韩　其先代人随魏南迁
　　可朱浑　世代北又居怀朔镇随魏南迁
　　歩六孤　代北人孝文改为陆氏
　　丘穆陵　代人孝文改为穆氏
　　纥豆陵　代人孝文改为窦氏
　　莫多娄　代人随魏迁洛阳
　　莫且娄　代人
　　莫侯卢　代人
　　莫那娄　代人
　　莫胡卢　代人孝文改为阳氏
　　譬历辰　代人改为张氏
　　四字姓
　　自死独膊　代人
　　井疆六斤　代人
　　附
　　后魏迁洛有八氏十姓咸出帝族又有三十六族则诸国之从魏者九十二姓世为部落大人者并为河南洛阳人其中国士人则第其门阀有四海大姓郡姓州姓县姓及周太祖入关诸姓子孙有功者并令为其宗长仍撰谱録纪其所承又以关内诸州为其本望
　　唐太宗诏髙士廉韦挺岑文本令狐徳棻责天下谱牒参考史传检正真伪进忠贤退悖恶先宗室后外戚退新门进旧望右膏粱左寒畯合二百九十三姓千六百五十一家为九等号曰氏族志而崔干仍居第一太宗欲以今日冠冕为等级髙下遂以崔干为第三姓班其书天下髙宗时许敬宗以不叙武后世又李义府耻其家无名为子求婚不得更以孔志约杨二卿史元道吕才等十二人刋定之裁广类例合二百三十五姓二千二百八十七家四后遂居第一姓改为姓氏録搢绅目为勲格义府奏悉索氏族志烧之又诏后魏太原王琼与陇西李寳荥阳郑温范阳卢子迁卢泽卢辅清河崔宗伯崔元孙前燕愽陵崔懿晋赵郡李楷凡七姓十家不得自为婚先是后魏太和中定四海望族以寳等为贵其后矜尚门地故氏族志一切降之王妃主壻皆取当世勲贵名臣家未尝尚山东旧族后房龄魏徴李勣复与婚故望不减然每姓第其房望虽一姓中髙下悬隔其后衰宗落谱昭穆所不齿者皆称禁婚嫁益自贵男女皆潜相聘娶讫不能禁云











　　山西通志卷六十四
<史部,地理类,都会郡县之属,山西通志>
　　钦定四库全书
　　山西通志卷六十五
　　科目
　　唐虞取士敷奏以言明试以功车服以庸制科之设葢亦古者言扬之遗意也多士幸逢右文
　　盛世登明选公虽山陬僻邑亦靡不愿家脩廷献以上佐唐虞之至治则科目诚不可以不志而隋唐以前孝亷方正诸科卓卓有可表见者均得备列焉所以存掌故也志科目
　　汉
　　孝亷科
　　冯　唐【代州人汉兴徙安陵为郎事文帝】张　敞【以太守卒史为甘泉仓长】尹翁归【以督邮为缑氏尉又以都内令为农都尉】
　　冯　谭【上党潞人奉世长子为郎天水司】冯　逡【潞人奉世子通易为郎陇西太守】
　　班　况【雁门楼烦人】　　　　刘　茂【太原晋阳人】
　　鲍　昻【屯留人徳子有孝义节行辟公府连征不至】
　　陈　龟【氏人拜度辽将军后征为尚书】裴　瑜【河东人尚书】
　　郭　淮【阳曲人魏车骑将军仪同三司阳曲侯谥贞】
　　杜　挚【安邑人建安中校书】　　　温　恢【太原祁人魏凉州刺史】
　　贤良方正科
　　班　游【雁门楼烦人】　　　　杨仲续【河东人为祁令】
　　明经科
　　鲍　宣【上党人以郡功曹迁郎司隶校尉】
　　茂才异等科
　　冯　永【潞人逡子】　　　　　鲍　永【屯留人署郡功曹徴拜尚书】
　　朱　山【河东人】　　　　　冯　豹【潞人衍子拜尚书郎】
　　陈　禅【氏人】　　　　　贾　逵【襄陵人魏豫州刺史】
　　魏
　　孝亷科
　　王　凌【祁人】　　　　　　崔　逰【上党人为郎中】
　　田豫子【太原人】
　　郎吏通经科
　　乐　详【安邑人以太守杜畿荐为博士】　荀　纬【以并州刺史梁习荐除县长】徐　晃【扬人辟为郡吏迁右将军封阳平侯諡壮】
　　孙　资【平遥人骠骑将军侍中特进諡贞】
　　晋
　　孝防科
　　邓　攸【襄陵人尚书右仆射】　　　冯　收【河东人】
　　王　接【猗氏人尚书殿中郎　是嵗恵帝复祚以国有大庆天下秀才皆不试接除中郎】温　峤【祁人骠骑将军开府仪同三司始安郡公諡忠武】
　　前五代
　　宋
　　孝亷科
　　解　荣【万泉人宋武帝初临颖县尹】
　　后魏
　　孝亷科
　　张　伟【太原中都人神防四年征营州刺史建安公諡康　神防四年九月诏太原张伟等贤儁之胄冠冕州郡有羽仪之用州郡以礼发遣】
　　宋　宣【西河人神防四年征行司隶校尉中都侯】
　　宋　愔【西河人神防四年征广平太守列人侯】
　　李　熙【代人神防四年征太平太守平原子】王道雅【代人神防四年征秘书郎】闵　弼【代人神防四年征秘书郎】　　陈　奇【河北人与河间邢祐同召】
　　亷景孙【平阳人】　　　　　李　蚪【长子人】
　　李元纪【长子人蚪子金乡令】　　　李业兴【长子人元纪子国子祭酒侍读】
　　秀才射策科
　　郭　祚【太原人尚书右仆射諡文贞】　阳　藻【广昌人瀛州安东府长史】温子升【太原祁人大将军府谘议军　熙平初中尉东平玉匡博召词人以充御史同时射策者八百余人子升与卢仲宣孙搴等二十四人为髙第遂补御史时年二十二】
　　裴　佗【闻喜人世以文学显东荆州刺史中军将军】
　　裴景融【闻喜人谏议大夫】　　　栁　蚪【觧人秘书监】
　　裴让之【闻喜人佗子举上第齐寕都县男清河太守】
　　王希云【太原人叡曽孙】　　　　薛麟驹【山阴人中书博士】
　　宋世景【西河人飜弟举对策上第伏波将军行荣阳太守】
　　栁　崇【觧人河北太守】　　　　栁仲起【觧人咸阳王西曹书佐】
　　裴思齐【觧人议郎】　　　　　裴　侠【觧人思齐孙周工部中大夫】
　　裴　务【闻喜人辟主簿】　　　　裴　美【闻喜人务子奉朝请】
　　裴　宣【闻喜人务弟征虏将军南秦州刺史】裴延【闻喜人中书令】
　　裴敬宪【闻喜人博士諡文】
　　北周
　　贤良方正科
</div>
    <div class="pagination">
<a href="山西通志_page223.html">上一页</a><span>...</span><a href="山西通志_page219.html">219</a><a href="山西通志_page220.html">220</a><a href="山西通志_page221.html">221</a><a href="山西通志_page222.html">222</a><a href="山西通志_page223.html">223</a><span class="current-page">224</span><a href="山西通志_page225.html">225</a><a href="山西通志_page226.html">226</a><a href="山西通志_page227.html">227</a><a href="山西通志_page228.html">228</a><a href="山西通志_page229.html">229</a><span>...</span><a href="山西通志_page225.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
