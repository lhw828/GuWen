<!DOCTYPE html>
<html>
<head>
    <meta charset="UTF-8">
    <title>畿辅通志 - 第 626 页/共 974 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>畿辅通志 - 第 626 页/共 974 页</h1>
    <div class="content">　杨行中　字维愼通州人嘉靖进士由知县擢御史巡 按辽东巡抚吕经激辽阳兵变部议剿行中　
　　　请榜示诸城令乱者自相捕赎罪从之世宗将幸 承天行中力谏上震怒廷杖会风变得免累迁左　
　　　副都御史南 京吏部尚书　
　陈　儒　字懋学锦衣卫人嘉靖进士授戸部主事出 守东昌属邑水灾发粟赈济旣而民以税累　
　　　者儒疏其事于朝请以郡帑积金代民田租诏可 其奏擢寜绍道寻提督浙江学政以崇经术黜浮　
　　　靡为己任与诸生约累千言皆以道德实行为先 累迁佥都御史巡抚宣大旋奉勅巡视漕运冒暑　

　　　就道会倭寇扬州儒令徙运司积税入府库寇至 一无所得复督将士追战三献戎捷后以疾致仕　
　　　卒 　
　陈　尧　字敬甫通州人嘉靖进士为工部郎出守台 州治行为东南第一转[长芦]都转盐运使迁　
　　　贵州按察使时采皇木取丹砂使者相望尧于事 事减省曰勿被荒服以导奢靡后巡抚四川转南　
　　　京工部侍郎总理河道会河淤沛下尧遣小舟寻 古庙碑记知刁阳湖可济运遂引漕由湖而北决　
　　　口以塞以刑部 左侍郎致仕　
　王　仪　字克敬文安人嘉靖进士授灵壁令岁祲仪 下车卽散仓粟设糜以饲疫者全活甚众俄　
　　　改嘉定征拜御史按陜西河南以法绳藩封之害 民者时吴中田赋户籍浸失其初吏因缘为奸大　
　　　臣力荐仪才遂命为苏州知府坐前按河南为宗 室所诉诏夺职吴民诣阙请留言官亦交章荐复　
　　　职得抚州吴民复上书愿留仪守苏巡抚上其事 乃得请定田赋徧徭役朞年化行讼简为天下第　
　　　一迁苏松兵备道平南沙土寇秦璠等转叅政守 冀寜擢抚宣镇拔才能申号令修器械严堠望边　
　　　城一新以诖误夺职寻授肃州兵备入觐改佥都 御史巡抚通州仇鸾兵四掠为患仪擒之治以军　
　　　法遂为鸾所中 夺职卒于家　
　李　崧　大城人嘉靖进士任归安令巡方使者按浙 立清亷贪酷四牌谕各邑令自审政绩立牌　
　　　下众竞趋清亷崧独立酷牌下使者惊异诘之崧 曰读圣贤书叨甲第颇知自爱贪则断不敢出清　
　　　亷亦自分未能归安豪右世族非严勿治酷或有 之使者动色称竒密嘱以缉捕豪势因构祸几不　



　　　免谪州判迁滕县令累迁辽东宁前道佥事威惠 并施歴十二载进副都御史巡抚辽东三年军民　
　　　悦戴以 艰归　
　贾应元　字仁甫遵化人嘉靖进士累官佥都御史巡 抚大同条陈八事俱报可时鎭属官商运饷　
　　　诖误颇多应元请悉蠲除全活甚众迁兵部侍郎 卒赠尚书子维钥字知伯万厯进士任职方郎中　
　　　有能 声　
　毛　钢　字伯錬蓟州人嘉靖进士授汝寜推官寘崇 藩校于法崇王怒钢不为动歴兵部郎出守　
　　　杭州累迁戸部尚书致仕 家居置义田赒内外贫族　
　乔　伊　字良相三河人嘉靖进士任安庆府推官愼 刑狱迁南京戸部郎中値兵变杀侍郎黄某　
　　　伊驰赴军中谕以祸 福众始帖然解散　
　王显忠　字符孝保定县人嘉靖进士为戸科给事中 忤权相谪杞县丞后迁山西叅政阳城介休　
　　　有盗数千据险为患显 忠亲冒矢石讨平之　
　王时举　字晋卿通州人嘉靖进士授河南府推官耀 御史以言事忤权贵谪徙延庆隆庆改元复　
　　　官时中宫无子宠衰时举列疏论之 语极切直万厯初累迁大理少卿卒　
　刘效祖　字仲修京卫人嘉靖进士理卫辉平反无算 迁户部主事出为固原兵备副使平凉苑马　
　　　寺卿恃奥援纵卒扰民效祖执之寘于法一日敌 入花马池效祖登城捍御敌知有备引去寻为忌　
　　　者所中罢归五原人扶老携 幼号泣车前声震四十里　

　张守直　遵化人元丞相忙古歹九世孙刚方正直嘉 靖中官大理寺卿手定严世蕃狱词后歴戸　
　　　部尚书请汰岁饷及条例改漕岁省帑 银数十万去官日敝车羸马萧然归里　
　福　时　东安人本姓张福时其名也谙韬钤善骑射 世宗朝以世职歴官漕运叅将値河决攒运　
　　　八载飞挽为诸郡先大学士徐阶兵部尚书杨博 皆知之晋挂印总兵官鎭淮安督漕如故世宗常　
　　　品论羣臣有清不过福时勇不过马芳之语及 徐杨去国时亦罢归卒世宗凡勅时手书名而不　
　　　氏故以为 改福姓云　
　姜　璧　字符卿文安人隆庆进士授乐安令邑有大 侠王彦飞横行乡里睚眦杀人兵备使者索　
　　　之不得璧至召诸贼曹授计擒之立毙杖下众凛 然任五年擢御史按淮上淮水大溢璧疏言河口　
　　　外髙内下开支河则引倒流之潮恐启私贩之路 不若修范公废堤使内水不出外水不入外不损　
　　　盐灶之地内不伤耕植之田疏凡数百言皆凿凿 可行部覆如议按中州奏免加额赎锾擢抚郧阳　
　　　罢 归　
　邢孔阳　字公昭文安人万厯进士为户部主事督代 州饷羡金万余司吏以献孔阳峻却之迁郎　
　　　中管通州漕储河道事时河决 不时孔阳条议疏浚民甚利之　
　冯盛明　涿州人万厯进士授扶沟令调莱芜储榖赈 饥累迁开封知府设计擒睢阳剧盗荐升淮　
　　　徐备兵副使治河功成三十年无河患转潼闗备 兵叅政筑石堰防涝至今称为冯公堰终河南左　
　　　布政 使　



　王　爱　字仁甫宛平人万厯进士为潞安推官谳狱 平允刚直不阿迁工部郎奉檄核辽东浮饷　
　　　二十七万寻备兵陜西安寜告警多制胜功 爱学识渊博所著有史论息机围集行世　
　马经纶　字主一通州人万厯进士授肥城令入为御 史时以兵部考察不当上意言官多被斥经　
　　　纶上疏争亦贬三秩出之外工科给事中林熙春 疏救加贬经纶米脂典史寻削籍卒乡人私谥闻　
　　　道先生天启 初赠太仆卿　
　何　选　字靖卿宛平人万厯进士除南昌知县征御 史廷臣争国本多获谴选语郑贵妃弟国泰　
　　　以朝野公论郑氏祸福恳言于妃俾自请国泰犹 豫选危言动之国泰因疏请蚤定以释危疑帝意　
　　　不怿已知出选意衔之以他事谪迁湖广布 政司照磨寻斥为民天启中赠光禄少卿　
　冯有经　顺天人万厯进士以右中允充东宫讲官一 日进拜皇太子偶不为起有经奏曰臣承乏　
　　　春宫辅导无状致殿下失起立之礼光 宗改容谢之有经立身谨饬以孝义称　
　陈效忠　字葵心房山人万厯中为登州推官时栖霞 令与巡按御史忤虑中伤泣诉于效忠以求　
　　　全效忠曰寜累身决不违 理以媚上官竞注令上考　
　杨若梓　字原育通州人万厯进士知河南信阳州擢 礼部员外郎神宗崩光宗立议以明年为泰　
　　　昌元年未几光宗又崩熹宗立阁臣九卿欲议改 元而甚难之若梓曰一年三君往代所无若仍以　
　　　明年为泰昌元年则无以处今上如以明年为今 上纪元则无以存先帝请自今日始即称泰昌元　
　　　年明年春正为今上纪元既可以存先帝之元亦 所以尊今上之统或于情理为惬阁臣九卿羣是　

　　　　之遂草 奏以闻　
　　方从哲　字中涵大兴人万历进士与叶向高同入相 神宗倦勤中外隔絶当时咸倚从哲向高为　
　　　　重既而独相七年忠勤谨朴熹宗朝定红丸案治 李可灼罪从哲票拟从轻诸臣交章劾之熹宗在　
　　　　东宫时知其忠荩谕诸臣曰服药出自圣意可灼 原不知医意图侥幸旧辅方从哲心迹可白宜从　
　　　　寛论予告归杜门 不出卒谥文端　
　　吴孟明　山阴人以锦衣卫籍居京师天启中魏忠贤 用许显纯掌诏狱孟明适为之副羣小构陷　
　　　　东林孟明从容语显纯连染太多于钩党者则快 盍亦自为他日地乎显纯亦为耸动后先纵舍几　
　　　　四十人又佐显纯定爰书坐赋皆无左证豫为昭 雪地羣小调知之阉逐孟明去大狱遂成崇祯　
　　　　初起都指挥使 掌卫事卒　
　本朝
　　刘汉儒　大城人前明 天启进士入　
　　本朝任左都御史汉儒天性孝友事孀母承颜顺志事 　　兄嫂以敬抚子侄以慈处宗族邻里恩情笃挚周　
　　　　恤备至立庙居官忠荩亷直校礼闱掌计典矢公 矢愼士沐熏陶人称藻鉴云卒于家　
　钦赐祭葬如例康熙六 　　　十年祀乡贤　
　　郝　杰　字君万霸州人初父鸿猷将之延长令延左 右皆贼垒杰戎服卫父行经贼巢叩壁假道　
　　　　贼壮而许之登崇祯丁丑进士 本朝顺治元年授戸科给事中上言皆切时政历官大　



　　　　理寺卿时重囚不时报决杰请复热审秋决旧例 允之寻升户部右侍郎请　
　　　吉归里寻卒康熙 　　四年祀乡贤　
</div>
    <div class="pagination">
<a href="畿辅通志_page625.html">上一页</a><span>...</span><a href="畿辅通志_page621.html">621</a><a href="畿辅通志_page622.html">622</a><a href="畿辅通志_page623.html">623</a><a href="畿辅通志_page624.html">624</a><a href="畿辅通志_page625.html">625</a><span class="current-page">626</span><a href="畿辅通志_page627.html">627</a><a href="畿辅通志_page628.html">628</a><a href="畿辅通志_page629.html">629</a><a href="畿辅通志_page630.html">630</a><a href="畿辅通志_page631.html">631</a><span>...</span><a href="畿辅通志_page627.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
