<!DOCTYPE html>
<html>
<head>
    <meta charset="UTF-8">
    <title>浙江通志 - 第 763 页/共 787 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>浙江通志 - 第 763 页/共 787 页</h1>
    <div class="content">　　知向东阳去晨装见防衣客愁青眼别家喜玊人归汉漠水烟晚萧萧枫叶飞双溪泊船处吏拜胡威
　　富阳陆路　　　　　　　　　【唐】权德舆
　　又入乱峯去逺程殊未归烟萝迷客路山果落征衣欹石临清浅晴云出翠微渔潭明夜泊心忆谢晖
　　送越客　　　　　　　　　　【唐】张　籍
　　见説孤防去东南到会稽春云剡溪口残月镜湖西水鹤沙邉立山鼯竹里啼谢家曾住处烟洞入应迷
　　舟行寄李湖州　　　　　　　【唐】张　籍
　　客愁无次第川路重辛勤藻宻行舟涩湾多转檝频薄游空感惠失计自怜贫赖有汀洲句时时慰逺人
　　送朱庆余及第归越　　　　　【唐】孟　郊
　　东南归路逺几日到乡中有寺山皆遍无家水不通湖声莲叶雨野气稲花风州县知名乆争邀与客同
　　代杭民荅乐天　　　　　　　【唐】元　稹
　　翠幕笼斜日朱衣俨别筵管凄欲罢城郭望依然路溢新城市农开旧废田春坊幸无事何惜借三年
　　郡楼夜宴留客　　　　　　　【唐】白居易
　　北客劳相访东楼为一开褰帘待月出把火看潮来艳听竹枝曲香传莲子杯寒天殊未晓归骑且迟廻
　　宿竹阁　　　　　　　　　　【唐】白居易
　　晚坐松檐下宵眠竹阁间清虚当服药幽独抵归山巧未能胜拙忙应不及闲无劳别修道即此是元闗
　　湖亭晚归　　　　　　　　　【唐】白居易
　　尽日湖亭卧心闲事亦稀起因残醉醒坐待晚凉归松雨飘藤防江风透葛衣栁堤行不厌沙软絮霏霏
　　孤山寺遇雨　　　　　　　　【唐】白居易
　　拂波云色重洒叶雨声繁水鹭双飞起风荷一向翻空蒙连北岸萧飒入东轩或拟湖中宿留船在寺门
　　宿天竺寺　　　　　　　　　【唐】白居易
　　野寺经三宿都城复一还家仍念婚嫁身尚系官班萧洒秋临水沈吟晚下山长闲犹未得逐日且偷闲
　　别州民　　　　　　　　　　【唐】白居易
　　耆老遮归路壶浆满别筵甘棠无一树那得泪澘然税重多贫户农饥足旱田唯留一湖水与汝救凶年
　　杭州郡斋南亭　　　　　　　【唐】姚　合
　　符印悬腰下东山不得归独行南北近老去往还稀迸笋侵窗长惊蝉出树飞田田池上叶长是使君衣
　　杭州官舍即事　　　　　　　【唐】姚　合
　　临江府署清闲卧复闲行苔藓疎尘色梧桐出雨声渐除身外事暗作道家名更喜仙山近庭前药自生
　　早春越中留故人　　　　　　【唐】周　贺
　　此行经岁近唯约半年廻野渡人初过前山云未开鴈羣逢晓断林色映川来清夜芦中客严家旧钓台
　　送张諲之睦州　　　　　　　【唐】周　贺
　　遥忆新安旧扁舟往复还浅深看水石来往逐云山到县余花在过门五栁闲东征随子去俱隠薜萝间
　　送袁肇归山隂　　　　　　　【唐】郑　巢
　　论文意有违寒雨洒行衣南渡乆谁语后吟今独归河防因树落沙鸟背湖飞若值云门侣多因宿翠微
　　送僧归富春　　　　　　　　【唐】郑　巢
　　忆过僧禅处遥山抱竹门古房关藓色秋径扫潮痕石浄闻泉落沙寒见鹤翻终当从此望更与道人言
　　宿天竺寺　　　　　　　　　【唐】郑　巢
　　暮过潭上寺独宿白云间钟磬遥连树星河半隔山石中泉暗落松外户初闗却忆终南里前秋此夕还
　　思越州山水寄朱庆余　　　　【唐】章孝标
　　窗户潮头雪云霞镜里天岛桐秋送雨江艇暮摇烟藕折莲芽脆茶挑茗眼鲜还将欧冶劒更淬若耶泉
　　天台晴望　　　　　　　　　【唐】李敬方
　　天台十二旬一片雨中春林果黄梅尽山苗半夏新阳乌晴展翅隂魄夜飞轮坐冀无云物分明见北辰
　　经杭州　　　　　　　　　　【唐】顾非熊
　　郡郭绕江濆人家近白云晚涛临槛看夜艣隔城闻浦转山初尽虹斜雨未分有谁知我意心绪逐鸥羣
　　送杭州姚员外　　　　　　　【唐】顾非熊
　　浙江江上郡杨栁到时春堑起背城雁防分向海人峤云侵寺吐汀月隔楼新静理更何事还应咏白苹
　　苏小小墓　　　　　　　　　【唐】张　祜
　　漠漠穷尘地萧萧古树林脸浓花自发眉恨栁长深夜月人何待春风鸟为吟不知谁共穴徒愿结同心
　　题樟亭　　　　　　　　　　【唐】张　祜
　　晓霁凭虚槛云山四望通地盘江岸絶天映海门空树色连秋霭潮声入夜风年年此光景催尽白头翁
　　题海盐南舘　　　　　　　　【唐】张　祜
　　故人营此地台舘尚依依黑夜山魈语黄昏海燕归旧隂蕉叶在残雨槿花稀无复南亭赏高檐红烛辉
　　夕次桐庐　　　　　　　　　【唐】张　祜
　　百里清溪口扁舟此去过晚潮风势急寒叶雨声多戍出山头鼓樵通竹里歌不堪无酒夜回首梦烟波
　　题余杭县龙泉观　　　　　　【唐】张　祜
　　四回山一面台殿已嵯峨中路见山逺上方行石多天晴花气漫地暖鸟音和徒潄葛仙井此生其奈何秋夜宿灵隠寺师上人居　　　【唐】张　祜
　　月色荒城外江声野寺中贫知交道薄老信释门空露叶凋堦藓风枝戛井桐不妨无酒夜闲话值生公
　　送僧游温州　　　　　　　　【唐】朱庆余
　　夏满随所适江湖非系缘卷经离峤寺隔苇上秋船水落无风夜猨啼欲雨天石门期独往谢守有遗篇
　　睦州四韵　　　　　　　　　【唐】杜　牧
　　州在钓台边溪山实可怜有家皆掩映无处不潺湲好树鸣幽鸟晴楼入野烟残春杜陵客中酒落花前夜泊桐庐先寄苏台卢郎中　　【唐】杜　牧
　　水槛桐庐馆归舟系石根笛吹孤戍月犬吠隔溪村十载违清望幽懐未一论苏台菊花节何处与开樽
　　晚泊七里滩　　　　　　　　【唐】许　浑
　　天晚日沉沉归舟系栁隂江村平见寺山郭逺闻砧树宻猿声响波澄雁影深荣华暂时事谁识子陵心
　　九日登樟亭驿楼　　　　　　【唐】许　浑
　　鲈鲙与莼羮西风片席轻潮回孤岛晚云敛众山晴丹羽下髙阁黄花垂古城因秋倍多感乡树接咸京
　　天竺寺题葛洪井　　　　　　【唐】许　浑
　　羽客链丹井井留人已无旧泉青石下余甃碧山隅云朗镜开匣月寒冰在壶仍闻酿仙酒此水过琼酴
　　送客归兰溪　　　　　　　　【唐】许　浑
　　花下送归客路长应过秋暮随江鸟宿寒共岭猿愁众水喧严濑羣峰抱沈楼因君几南望曽向此中游舟次武林寄天竺僧无昼　　　【唐】许　浑
　　谿长山几重十里万株松秋日下丹槛暮云归碧峰树栖新放鹤潭隠旧降龙还在孤舟宿卧闻初夜钟
　　越中寺居　　　　　　　　　【唐】赵　嘏
　　迟客疎林下斜溪小艇通野桥连寺月髙竹半楼风水静鱼吹浪枝闲鸟下空数峰相向绿日夕郡城东
　　寄富春县路处士　　　　　　【唐】项　斯
　　平生醉与吟谁是见君心上国一归去沧江闲至今钟緐秋寺近峰濶晚涛深疎放长如此何人长得寻
　　杭州江亭留题　　　　　　　【唐】项　斯
　　处处日驰销凭轩夕似朝渔翁闲鼓櫂沙鸟戏迎潮树间津亭宻城连坞寺遥因谁报隠者向此得耕樵
　　寄剡中友人　　　　　　　　【唐】马　戴
　　故人今在剡秋草意如何岭暮云霞杂潮回岛屿多沃洲僧几访天姥客谁过嵗晚偏相忆风生隔楚波
　　题镜湖野老所居　　　　　　【唐】马　戴
　　湖里寻君去樵风往返吹树喧巢鸟出路细葑田移沤苎成鱼网枯根是酒巵老年唯自适生事任羣儿
　　送天台僧　　　　　　　　　【唐】贾　岛
　　逺梦归华顶扁舟背岳阳寒蔬脩浄食夜浪动禅牀雁过孤峰晓猿啼一树霜身心无别念余习在诗章
　　喜姚郎中自杭州回　　　　　【唐】贾　岛
　　路多枫树林累日泊清隂来去泛流水翛然适此心一披江上作三起月中吟东省期司諌云门悔不寻
　　赠越僧岳云二首　　　　　　【唐】温庭筠
　　世机消已尽巾屦亦飘然一室故山月满瓶秋涧泉禅庵过防雪乡寺隔寒烟应共白莲客相期松桂前兰亭旧都讲今日意如何有树闗深院无尘到浅莎僧居随处好人事出门多不及新春雁年年镜水波
　　越中行　　　　　　　　　　【唐】李　频
　　越国临沧海芳洲复暮晴湖通诸浦白日隠乱峰明野宿多无定闲游竟有情天台闻不逺终到石桥行
　　明州江亭夜别段秀才　　　　【唐】李　频
　　离亭向水开时复蒸梅霹雳灯烛灭蒹葭风雨来京闗谁共语海峤不同回莫为莼鲈美天涯滞尔才
　　送僧入天台　　　　　　　　【唐】李　频
　　一锡随缘赴天台又去登长亭旧别路落日独行僧夜烧山何处秋帆浪几层他时授巾拂莫为老无能
　　送台州唐兴陈明府　　　　　【唐】李　频
　　见説海西隅山川与俗殊宦游如不到仙分即应无瀑布当公署天台是县图遥知为吏去有术字惸孤
　　送顾陶校书归钱塘　　　　　【唐】储嗣宗
　　清苦月偏知南归瘦马迟槖轻缘换酒发白为吟诗水色西陵渡松声伍相祠圣朝思直谏不是挂冠时
　　寄永嘉崔道融　　　　　　　【唐】司空图
　　旅寓虽难定乗闲是胜游碧云萧寺霁红树谢邨秋戍鼓和潮暗船灯照岛幽诗家多滞此风景似相留
　　旅次钱塘　　　　　　　　　【唐】方　干
　　此地似乡国堪为朝夕吟云藏吴相庙树引越山禽潮落海人散钟迟秋寺深我来无旧识谁见寂寥心暮发七里滩夜泊严光台下　　【唐】方　干
</div>
    <div class="pagination">
<a href="浙江通志_page762.html">上一页</a><span>...</span><a href="浙江通志_page758.html">758</a><a href="浙江通志_page759.html">759</a><a href="浙江通志_page760.html">760</a><a href="浙江通志_page761.html">761</a><a href="浙江通志_page762.html">762</a><span class="current-page">763</span><a href="浙江通志_page764.html">764</a><a href="浙江通志_page765.html">765</a><a href="浙江通志_page766.html">766</a><a href="浙江通志_page767.html">767</a><a href="浙江通志_page768.html">768</a><span>...</span><a href="浙江通志_page764.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
