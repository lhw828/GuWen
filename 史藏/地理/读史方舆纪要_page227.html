<!DOCTYPE html>
<html>
<head>
    <meta charset="UTF-8">
    <title>读史方舆纪要 - 第 227 页/共 479 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>读史方舆纪要 - 第 227 页/共 479 页</h1>
    <div class="content">
　　○渭水在县北三里。自扶风县东南流，入县境。又东入武功县界。蜀汉建兴中，武侯至，军渭南。司马懿引军渡渭，背水为垒以拒之。《汉志》注：斜水出衙岭山，至入渭。渭水又东径马冢北。武侯与步骘书：马冢在武功东十余里，有高势，攻之不便，是以留耳。又后魏永安三年，高平贼万俟丑奴将尉迟菩萨自武功南渡渭，拔围趣栅，复还渭北。贺拔岳以轻骑挑战，自渭南隔水与贼语。稍引而东，至水浅可涉处，即驰马东出。贼以为走，渡渭追之。岳倚横冈设伏。贼半度冈东，岳还兵邀击，悉破降之。所谓横冈，疑即马冢云。

　　斜水在县西南三十里。出衙岭山，经斜谷北，过五丈原，东北流入渭。其入渭处，近武功故城，亦曰武功水。武侯《表》云：臣遣虎步监孟琰据武功水东。司马懿因水长，攻琰营。臣作竹桥越水射之。桥成，驰去，是也。又有褒水，亦出衙岭山，东流入沔。○清湫水，在县东二十五里，出太白山，北流入渭。又有清水，出斜谷中，北入渭。

　　成国渠在县东。《三国志》：魏青龙元年，司马懿开成国渠，自陈仓至槐里，筑临晋陂，引水溉舄卤之地三千余顷。《元和志》：在县东北九里，首受渭水溉田，经武功县东北至上林，入蒙笼渠云。《通志》：县西南三十里有孔公渠。金明昌八年，令孔天监导斜谷口水，经县城东，以资一邑汲溉。年久渠淤，典史高复开，至今通利。

　　横渠在县西北。即横水下流也。自凤翔县流入县界，东南流，合于渭水。○青远泉，在县东北十里。又有柿林、红崖诸泉，俱为灌溉之利。

　　○安仁宫在县治东。隋开皇十五年，置行宫十二所，自京师以达于仁寿宫。此其一也。唐贞观十八年，自九成宫还，至安仁宫，即此。后废。

　　斜谷关在县西南斜谷口。详见汉中褒斜道。○围趣栅，在县东南。南北朝时置栅于此。后魏永安中，高平贼万俟丑奴围岐州，分遣将尉迟菩萨等，自武功南渡渭，攻围趣栅，拔之。即此。

　　新罗堡在县东南。晋太元十五年，姚苌攻秦扶风太守齐益男于新罗堡，克之。时扶风郡盖寄治于此。○清湫镇，在县东二十里。元置镇于此。以近清湫水而名。又横渠镇，在县东北五十里。以横水所经而名。宋时儒张子所居。

　　阳县府西七十里。西至陇州九十里。汉俞麋县地。晋省。后周置阳郡及县，以在水之阳而名。郡寻废，县属陇州。隋因之。大业属扶风郡。唐仍属陇州。宋元因之。明嘉靖四十年，改属府。县城周三里有奇，编户一十三里。

　　○阳故城在县西十八里。本西魏马牢城。后周置县于此。唐因之。五代梁贞明六年，蜀将王宗俦等攻陇州。李茂贞自将屯阳以拒之。汉乾初，王景崇以凤翔降蜀。汉遣赵晖等救之。蜀遣秦州帅韩保贞出阳以分汉兵势。即此。宋徙县于今县西五里。明嘉靖二十六年，以水患又移今治。又临城，在故城西北隅，唐太和元年筑。《志》云：凤翔右袤泾原，地平少岩险。吐蕃数入为患。王承元帅凤翔，据胜地为障，置兵戍守。诏号临城，是也。旋废。

　　俞麋城县东三十里。汉县，属右扶风。后汉初，封耿况为侯邑。晋废。永嘉六年，南安赤亭羌姚弋仲东徙俞麋，即故城也。太和三年，秦苻双、苻武以上わ、安定叛，引兵进至俞麋。元魏时，县废。

　　卧虎山县治东二里。以山岩蹲峙而名。又东十三里有龙泉山，泉出其下。又马鞍山，在县东北三十里。

　　箭括岭在县南十里。旧有箭括关。括，亦作。五代梁贞明六年，蜀大举攻岐，分遣王宗俦等攻陇州，别将陈彦威出散关，败岐兵于箭岭。汉乾初，王景崇以凤翔叛附蜀，蜀将安思谦自散关应援，遣军击汉箭等寨，破之。宋绍兴初，金将没立郎君自凤翔攻箭关，吴遣将击退之。盖其地舆散关互相形援，亦陇蜀襟要处也。

　　○水在县南一里。自陇州流入，又东南入宝鸡县界。○晖川，在县西。流经县城南，又东南注于水。

　　俞麋泽在县东八里。汉以此名县。又天池沟，在县东五十里，水流不涸，因名。其下流俱入于水。

　　○安化镇在县西。《九域志》：阳有安化镇。唐广德以后置，以御吐蕃。又安都寨，在县南，近箭岭。五代汉乾初，蜀将安思谦出散关，应援凤翔，遣军击破汉之箭、安都寨，是也。

　　麟游县府东北百二十里。南至扶风县百里，东南至乾州武功县百二十里。汉杜阳县地。隋义宁元年，于仁寿宫置凤栖郡及麟游县。二年，更曰麟游郡。唐武德初，改为麟州。贞观初，州废，以县属岐州。今县城周九里，编户十七里。

　　○普润城县西百二十里。汉漆县地，有铁官。今城西有小城，盖置铁官处。隋大业初置县，属扶风郡。唐初，属麟州。贞观初，改属岐州。乾元以后，尝置陇右军于此。贞元中，又以神策军屯守，谓之普润镇。元和初，改军名曰保义。宋仍为普润县，属凤翔府。金因之。元省。宋白曰：隋于细川谷置普润县。盖以杜、漆、岐三水灌溉民田，为利甚普，因为县名也。唐因之。上元初，凤翔节度崔光远破党项于普润。大历九年，吐蕃寇陇州普润，凤翔节度李抱玉御却之。贞元十年，秦州刺史尝寄治于此。

　　○天台山在县西五里，唐九成宫之西。其西相连者，曰鸣凤山。又有谷曰泠泉谷。贞观三年，白鹿见于此。又石臼山，在县南十五里，上有清泉，氵亭泓不竭。○吴双山，在县南十里。有四峰双峙，俗呼为吴重山。《志》云：山南去扶风县五十里。

　　○麟游水在县治南。源出县西，为招贤川，东南流，入于渭。○漆溪，在县南。流出废普润县东，下流为漆水。

　　杜水在县西南。源出凤翔县杜阳山，东北流入县境，亦曰杜阳川。又东流会于漆水。《志》云：杜水出普润废县东南。盖杜水流经县境，川流始盛也。又岐水，《志》云：亦出普润县东南，一名峦水。东南流入岐山县境，下流亦今于漆水。

　　○仁寿宫在县西五里。隋开皇十三年作，十五年成，最为弘丽，屡临幸焉。义宁元年，宫废，置凤栖郡于此。二年，于宫中获白麟，因曰麟游郡。唐贞观五年，修仁寿宫，更名九成。自是屡临幸。永徽二年，改名万年宫。五年，幸万年宫。时山水冲溢入宫，至寝殿，卫士有溺死者。自后亦数幸焉。乾封二年，复曰九成，有醴泉在宫中。唐太宗避暑时，是泉涌出，味如醴云。《唐志》：开成元年，暴雨水，毁九成宫。是也。○永安宫，在县西三十里。唐贞观八年，置宫于此。乾封以后，废。

　　甘露坊唐马坊也。先置于九成苑外。又有保乐坊，本隋石臼马坊。唐麟德间，改为保乐。寻又徙保乐于甘露坊。○石窑镇，县西一百五十里。今有石窑巡司，为戍守处。

　　附见：

　　凤翔守御千户所在府城内。洪武二年建卫，四年改为所。

　　陇州府西一百八十里。南至汉中府凤县二百五十里，西至巩昌府秦州二百五十里，北至平凉府二百八十里。

　　周岐陇地。秦为内史地。汉属右扶风。魏晋属扶风郡。后魏属武都郡太延中所增置郡也。孝昌初，置东秦州时秦州陷于莫折天生。西魏因之，兼置陇东郡，寻改东秦州曰陇州废帝三年改，因山为名。后周省入岐州，寻复置。隋开皇三年，郡废。炀帝初，州废，属扶风郡。义宁二年，仍置陇东郡。唐复改为陇州。天宝初，曰阳郡。乾元初，复故。宋亦曰陇州。金元因之。明初仍为陇州，以州治源县省入编户十八里，领县一。今仍曰陇州。

　　州扼陇底之险，控秦凤之冲，为关中重镇。隗嚣凭此以窥三辅。曹魏据此以保秦陇。刘曜窃长安，引兵争陇上。石虎规氐羌，分兵屯陇。唐至德以后，藉以扼吐蕃。宋建炎以后，西南诸将与女真角逐之道也。

　　○源废县在州治东南。秦置县。汉因之，属右扶风。《括地志》：故城，在今州南三里。《世纪》：秦襄公二年，徙居于。汉因置县。后汉建武六年，伐隗嚣，使祭遵军。遵破嚣将王元于此。七年，嚣复令别将下陇，攻祭遵于。遵拒却之。十年，复讨隗嚣，幸，是也。晋仍属扶风郡。永昌初，陈安复据上わ，拒刘曜，遣兵袭，拔之。太元十九年，苻秦故将窦冲复叛姚秦，败奔川，即县也。后魏曰城县。孝昌三年，东秦州刺史潘义渊以城降贼。西魏曰阴县，为陇东郡治。后又改曰杜阳。后周复曰阴。隋开皇三年，郡废。五年改县曰源，属陇州。大业三年，州废，仍属扶风郡。唐为陇州治。贞元二年，李晟帅凤翔遣将王亻必伏兵于城，以败吐蕃，是也。宋仍为陇州治。明初省。今州城周五里有奇、门四。

　　郁夷城在州西五十里。汉县，属右扶风。颜师古曰：《诗》周道倭迟。《韩诗》以为郁夷，即此城也。后汉建武二年，赤眉自陇底大掠而东。时邓禹屯长安，遣兵击之于郁夷，为所败，县寻废。《志》云：郁夷当水之源，大宁关之口。晋尝于此置陇关县。

　　南由城州东南百二十里。本汉县地。后魏置县，属武都郡。西魏废为南由镇。后周复置县。隋因之，属陇州。唐武德初，于此置含州。四年，州废，县复属陇州。大中六年，陇州防御使薛逵请改筑安戎关，铃辖往来。又云，当界有南由路，亦是要冲。旧有水关，请准前把捉。从之。唐末，县并入吴山县。

　　吴山城州东南百三十里。汉俞麋县地。有长蛇水，北魏主和平四年，命长安镇将陆真城长蛇镇，是也。西魏改为长蛇县。隋开皇末，废。唐贞观初，复置为吴山县，治槐衙堡。上元初，移治龙盘城，属陇州。宋因之。金省为吴山镇。又州有龙黎城。晋永和九年，凉张重华遣兵伐秦，苻雄大败之于龙黎。胡氏曰：《新唐书·志》：吴山县有龙盘府、龙盘城。龙黎，疑即龙盘也。又秦城，在州东南二十五里。或以为即非子始封之邑。

　　陇安城州南百二十里，本唐阳县地。宋开宝三年，析阳县地置陇安县。金初，废为陇安寨。泰和八年，复为县。元省入源县。今为陇安巡司。又永信城，在州西。《唐志》：贞元十三年，凤翔节度使邢君牙筑永信城于陇州源县之平戎川。即此。回城，在州西北四十里。《后汉志》注：县有回城，亦名回中，即来歙开道处云。

　　○陇山州西北六十里，即陇坂也。又小陇山，在州西八十里。一名关山，以近陇关而名也。山长八十里，路通临巩，为秦凤要害。其顶，即分水岭。今详见名山陇底。

　　岍山在州西四十里。《汉志》注：吴山，古文以为岍山。孔颖达曰：岍山东连岐岫，西接陇冈，水出焉。《禹贡》导岍及岐，谓此山也。亦谓之吴岳山。盖山有三名矣。《唐六典》：陇右名山曰秦岭。晁氏以为秦岭即岍山。宋《九域志》：陇安县西南有秦岭。今陇安废县北二十里有西秦山，或亦以为秦岭。

　　岳山州南八十里。《周礼·职方》：雍州，山曰岳。《史记·封禅书》：华西名山有岳山、吴岳。《水经注》：吴山三峰霞举，叠秀云天，崩峦倾倒，危巅相捍。俗语谓之虞山。《唐六典》：关内道名山曰吴山，亦谓之西镇山。有五峰，曰镇西、曰大贤、曰灵应、曰会仙、曰望辇，于诸山中最为秀异，顶有龙湫。盖吴山与岳山冈陇相接，或谓之一山矣。其实吴山在州西，而岳山在州南也。又天井山，在州南百里。山巅有井，虽旱不涸，因名。

　　龙盘山在吴山废县东南七里。山蜿蜒曲折，为一州之胜。又金门山，在州南百四十里。其山如门，渭水经焉。○景福山，在州西北百五十里。一名龙门山，有凤爪、朝元、定心三峰。又有龙门洞，称为奇胜。

　　白环谷在州西南，白环水出焉。宋绍兴中，置白环堡于此。嘉定十年，金将完颜ど规川蜀，破白环堡，进迫黄牛堡。宋将刘雄遂弃大散关遁。黄牛堡，见汉中府凤县。

　　方山原在州西南二百里。东西长四十里。晋隆安初，武都氐屠飞、啖铁等叛。杀陇东太守姚回，屯据方山。姚兴遣姚绍讨斩之。即此原也。宋绍兴中，吴与金人战于此。又杨政尝知方山原军，储粟于其中。《宋会要》：绍兴十一年，割地畀金。金人求商州及和尚、方山二原。许之。于是遂以大散关为界。

　　○渭水在州南百四十里。自秦州清水县东南流，绕陇坂南麓而经州境。又东入宝鸡县界。○水，在州治西南。源出岍山。东流经阳县界，又东南入宝鸡县境，注于渭水。

　　水在城西北。源出弦蒲薮，东北流，入平凉府华亭县界。《周礼·职方》：其川泾、。《诗》：芮鞠之即。《韩诗》以为。颜师古曰：、鞠同，即水也。○弦蒲薮，在州西四十里。《周礼·职方》：雍州，其泽薮曰弦蒲。《汉志》注：县有蒲谷乡弦申谷，即古之弦蒲薮。今有蒲谷镇，是其地也。

　　鱼龙川在州西。源出小陇山，下流合于水。唐贞观四年，大猎于鱼龙川，是也。宋绍兴中，金人栅鱼龙川口，杨政率精兵却破之。

　　长蛇川在吴山废县。川流委曲，如长蛇然。后魏因以名县。《水经注》：渭水东与楚水合，世谓之长蛇水。○五节堰，在州境。《唐志》：陇州源县有五节堰，引陇州水通漕。武德八年，水部郎中姜行本开。后废。又金泉，在州西四十一里，一名白龙泉。其水东北注于。

　　○回中宫州西北百二十里，秦建。始皇二十七年，巡陇西，过回中。汉文帝十四年，匈奴入萧关，使奇兵烧回中宫。武帝元封四年，幸雍，通回中道，遂北出萧关。自是数幸焉。天汉二年，行幸东海，还幸回中。后汉建武七年，来歙将二千余人伐山开道，从番须、回中径袭略阳，是也。又三良宫与回中宫相近。《志》云：亦秦时所建。

　　大震关在州西七十里。亦曰陇关，亦曰故关。故关大寨巡司置于此。又有安戎关，在州西四十里。亦曰安夷关，亦曰新关。详附见名山陇底。

　　石嘴关在州西八十里。成化中，马文升言：陇州至秦州清水县二百五十里，别无驿站可宿次。石嘴关地多盗，请移西安府兴平县西四十里之长宁驿及咸义巡司于此，以便行旅。从之。又西四十里为清水县之盘龙铺，乃逾陇之通道也。《通志》：长宁驿在州西二百二十里。

　　番须口在州西北。旧为陇山之口。东汉初，赤眉上陇，为隗嚣所败。至阳城，入番须中，逢大雪，多冻死。既而汉将来歙伐隗嚣，从番须、回中径袭略阳，是也。阳城，见平凉府华亭县。

　　咸宜镇在州西北八十里。朱梁贞明六年，蜀主衍遣将王宗俦等伐岐，出故关，壁于咸宜，遂入良原。胡氏曰：咸宜，在氵氵源县界。良原，今见泾州灵台县。○金兜堡，在州西北四十里。《志》云：宋置。

　　马颊社在废陇安县之孝感乡。社内有铸钱监旧址。又香泉巡司，在州南百五十里。《通志》作陇安巡司。 
　
 上一页　目录页　下一页
　
读书中文网
</div>
    <div class="pagination">
<a href="读史方舆纪要_page226.html">上一页</a><span>...</span><a href="读史方舆纪要_page222.html">222</a><a href="读史方舆纪要_page223.html">223</a><a href="读史方舆纪要_page224.html">224</a><a href="读史方舆纪要_page225.html">225</a><a href="读史方舆纪要_page226.html">226</a><span class="current-page">227</span><a href="读史方舆纪要_page228.html">228</a><a href="读史方舆纪要_page229.html">229</a><a href="读史方舆纪要_page230.html">230</a><a href="读史方舆纪要_page231.html">231</a><a href="读史方舆纪要_page232.html">232</a><span>...</span><a href="读史方舆纪要_page228.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
