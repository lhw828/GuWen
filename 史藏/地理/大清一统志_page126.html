<!DOCTYPE html>
<html>
<head>
    <meta charset="UTF-8">
    <title>大清一统志 - 第 126 页/共 202 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大清一统志 - 第 126 页/共 202 页</h1>
    <div class="content">　　古迹郧乡故城【即今郧县治古郧闗地晋置郧乡县元改为郧县汉书地理志汉中郡长利有郧闗水经注汉水又东过郧乡县南又东迳郧乡县故城南县故黎也即长利之郧乡矣地理志曰郧有闗李竒以为郧子国晋太康五年立以为县华阳国志魏兴郡领员乡县本名长利元史地理志均州郧县兵后侨治无常至元十四年复置】堵阳故城【在郧县西南梁置县后省唐复置寻又省水经注汉水又东过堵阳县又堵水北迳堵阳县南旧唐书地理志武徳元年置南丰州领堵阳县贞观元年省入郧乡】房陵故城【今房县治春秋麇国地汉置县元省入房州左传文公十一年楚子伐麇成大心败麇师于防诸水经注堵水东厯新城郡郡故汉中之房陵县也汉末以为房陵郡魏文帝合房陵上庸西城立以为新城郡以孟达为太守治房陵元和志房州即春秋时防渚魏为新城郡周武帝改为迁州贞观十年废迁州自竹山县移房州治于废迁州廨即今州治也元统志房州宋建炎二年移治竹山绍兴三年复迁于房陵之张罗坪六月移理南山之南绍定四年遭兵复毁明年复立州治迁于城南五里徳祐元年知州黄思贤以城来降迁旧治】绥阳故城【在房县西南一百七十里三国魏置县西魏置绥州隋废宋书州郡志新城太守领县绥阳魏立后改为姊归晋武帝太康二年复为绥阳隋书地理志房陵郡光迁有旧绥州开皇初废】昌魏故城【在房县西南三国魏置县西魏废宋书州郡志新城太守领县昌魏魏立水经注筑水出梁州新城郡魏昌县界县以黄初中分房陵立　按魏昌即昌魏之讹】上庸故城【在竹山县东南古庸国秦置县汉以后因之梁改置安城县西魏改曰竹山书牧誓庸蜀羌髳微卢彭濮人孔传庸在汉江之南史记秦本纪昭襄王三年与楚上庸三十四年秦与魏韩上庸地后汉书郡国志汉中郡上庸本庸国三国魏志明帝纪太和二年分新城之上庸武陵巫县为上庸郡四年省上庸郡景初元年分魏兴之魏阳锡郡之安富上庸为上庸郡晋书地理志荆州上庸郡魏置统县上庸惠帝以上庸属梁州隋书地理志房陵郡竹山梁曰安城西魏改马置罗州开皇十八年改曰房州大业初州废元和志竹山县本汉上庸县后汉于县立上庸郡后魏改置竹山县元统志宋绍定四年焚毁移于县南元初迁旧治府志县治始建于方城山后迁于上保县河再迁于文庙】防阳故城【在竹山县西魏置建始县晋改名梁省宋书州郡志上庸太守领县微阳魏立曰建始晋武帝改】安县故城【在竹山县境华阳国志上庸郡领安乡县魏咸熈元年以为公国封蜀后主后废按梁改上庸置安城县盖以安乡故县得名】武陵故城【在竹溪县东汉置县后汉省三国魏复置梁省唐又置寻省寰宇记古上庸城在废上庸县东四十里武陵故城是也】吉阳故城【在竹溪县西东晋置梁省晋书地理志桓温平蜀之后以巴汉流人立晋昌郡领吉阳东闗县府志上土城在竹溪县西五十里即吉阳故址下土城在竹溪县北五里即东闗故址】长利故城【在郧阳县西汉置县后汉省魏复置晋改置郧阳县隋复分置唐省水经注汉水又东迳长利谷南入谷有长利故城旧县也唐书地理志商州上津义宁二年置长利县贞观元年废　按宋书州郡志以为晋之锡县汉长利所改今考华阳国志员乡本名长利水经注汉水先迳锡县故城后迳长利故城宋志恐不足据今不从】兴晋故城【在郧西县西北魏立平阳县晋改名西魏废水经注汉水又东左得育汉兴晋旬阳二县分界于是谷宋书州郡志魏兴太守领县兴晋魏立曰平阳晋武帝太康元年更名寰宇记平阳故城在废黄土县东晋太康三年魏兴郡自锡县移理于此】上津故城【在郧西县西北一百四十里南北朝宋置北上洛县隋改为上津县元省明复置　本朝顺治十六年省宋书州郡志上洛太守领县北上洛隋书地理志上洛郡上津旧置北上洛郡梁改为南洛州西魏又改为上州唐书地理志商州上津义宁二年置上津郡武徳元年曰上州贞观八年州废以上津来属府志明洪武八年复置属襄阳府成化中改郧阳】黄沙故城【在郧西县东唐书地理志均州郧乡武徳元年置黄沙县八年省】淅川废县【在房县境旧唐书地理志武徳元年迁州置淅川县五年废】新丰废县【在竹溪县东南元和志齐新丰县魏改孔阳县因界内孔阳水为名开皇三年罢孔阳县仍移上庸县理于废孔阳县理属罗州贞观十年改属房州寰宇记废上庸县在房州西二百五十里梁改武阳立新丰县又改为武陵县后魏改为京州县废帝二年改为孔阳县隋改上庸今并入竹山九域志开宝中省上庸县】漫川废县【在郧西县北四十里隋书地理志上洛郡上津后周并漫川县入】开化废县【在郧西县北隋书地理志上洛郡上津后周并开化县入寰宇记废开元县在上津县东七十里魏前废帝二年置后周保定三年废　按隋书地理志作开化寰宇记作开元疑误】沶乡废县【在保康县南三国魏立梁省沶亦作祁宋书州郡志新城太守领县祁乡旧志魏立晋太康地志作沶水经注新城沶郷县分房陵立】沮阳废县【在保康县南南北朝宋置西魏废宋书州郡志汶阳太守领县沮阳何志新立】永清废县【在保康县西元和志永清县西至房州一百十里本房陵县地后魏废帝分房陵东境置大洪县周武帝改为永清县属迁州隋改属房陵郡寰宇记后魏大洪县属光迁国后周保定二年移于今理乃改为永清今并入房陵九域志永清县开宝中废】受阳废县【在保康县西南一百五十里接房县界今名受阳坪旧唐书地理志武徳元年迁州置受阳县七年废舆地纪胜唐受阳县在南山之南王祈续文献通考受阳县后治竹山县南境旧志受阳坪在保康县西南明成化中官军讨郧阳贼逼房县西山贼惧欲走受阳都御史白珪檄别将往受阳截其奔轶即故受阳城】汉王城【在郧县东北一百二十里旧志相传汉光武尝屯于此】秦王城【在竹山县南舆地纪胜在县南一百里唐景龙中掘得石刻云秦白起伐楚于此下砦】九斤城【在保康县北五十里旧志相传昔人筑城于此将成称其土重九斤以水土轻浮遂弃之今址尚存】城子坪【在竹山县西一百二十里城址尚存盖古时县治也】濮王故宫【在郧县西北舆地纪胜唐濮王薨妃阎氏舍宫为延福寺即今干明寺】庐陵王宫【在房县南唐中宗在房州所居舆地纪胜龙光寺在房州南即庐陵王故宫】至喜馆【在房县北二十里舆地纪胜旧名梅来馆绍兴十四年漕使周绾易今名】梳妆台【在郧县东舆地纪胜在府城东六十里】方城亭【在竹山县东南方城山左传文公十六年楚庐戢黎侵庸及庸方城注上庸县东有方城亭水经注堵水又东迳方城亭】喜丰亭【在竹山县治东宋县令郑延年建明统志宋庆元间建】登爽亭【在竹山县治东府志元达实布哈至正间为竹山令建达实布哈旧作塔失不花今改正】去思亭【在郧西县东南明知县侯爵冇善政去后民思之立此亭】鬼田【在竹山县东二里寰宇记鬼田隔堵水约二顷不生树木止有茅荻每嵗清明日祭而燎之预卜其丰俭燎草至尽即是年丰风俗为验于今亦然】
　　闗隘马山口闗【在郧县西五十里明宣徳间置成化五年筑土城周八十丈】青桐闗【在郧县西北七十里】白桑闗【在郧县东北八十里】黎子闗【在郧县东北一百二十里曹学佺名胜志地理志云郧有闗李竒以为黎子国郡城东北有黎子闗乃沿黎子之名】汤池闗【在房县东十五里以大小汤池名】马栏闗【在房县东三十五里】房山闗【在房县西三十五里】高枧闗【在房县北十五里】黄茅闗【在竹山县西北五十里】吉阳闗【在竹山县西一百里】小闗【在竹溪县西南接陜西兴安州平利县界】白土闗【在竹溪县西五十里接陜西兴安州平利县界】六郎闗【在郧西县西南一百七十里旧上津县南六十里】鸡岭闗【在郧西县西五十里】马鞍闗【在郧西县西六十里】李四闗【在郧西县西北八十里】黄龙镇巡司【在郧县治　本朝乾隆三十五年移江塔塘巡司驻此】板桥山巡司【在房县西北一百八十里】上津堡巡司【在郧西县西北一百四十一里　本朝乾隆十九年添设】小岭镇【在郧西县南四十里】武阳镇【在郧县西北二十里】马昌镇【在郧县西北二十里】雷峯垭镇【在郧县东北七十里旧有巡检司今废】城闗镇【在竹溪县东七十里】中山镇【在竹溪县东北六十里】江口镇【在郧西县西旧上津县南一百二十里汉江津渡口也】白家营【在郧县东十五里】博磨坪砦【在房县东南一百八十里】老砦【在房县南十里】羊角砦【在房县西四十里】九龙砦【在保康县西南九十里】取毒砦【在竹山县西一百三十里】中山砦【在竹山县西一百五十里】得胜砦【在竹山县南五十里】金花砦【在郧西县东南四十里】廖家砦【在郧西县东南五十里】朱家砦【在郧西县西南五里高山絶顶路径仅通上设城墉基址犹存】北山砦【在郧西县西北一百五十里】黄柿坪堡【在郧县北一百十里】梅家堡【在郧县东北一百三十里】马良坪堡【在房县东北二百里接保康县界明成化末建】望夫山堡【在房县东南一百八十里　按保康县界明嘉靖中置东抵马良坪通荆州府逺安县界北通襄阳府均州武当等山】官渡堡【在竹山县南九十里明成化中建】洪坪堡【在竹山县南九十里歧路四通明宏治中建堡】邓家坝堡【在竹山县南九十里】四庄坪堡【在竹山县西九十里明成化中建】三界堡【在竹山县西北一百八十里西接竹溪县界北接陜西兴安州白河县界明万厯中建】马鞍山口堡【在郧西县南五里】庙州堡【在郧西县西二百六十里旧上津县西一百里路达商洛山深径僻明嘉靖七年建堡】常平堡【在保康县东南九十里东至襄阳府南漳县九十里一名长坪店】寿阳坪【在房县西南一百八十里】椒园坪【在房县北一百里】大木厰【在房县西北一百四十里旧有官亭】麦场垭【在房县东北九十里旧有官亭】安阳口店【在郧县东五十里】崖屋店【在郧县西南一百二十里】安城店【在郧县西七十里】栢木店【在房县西南一百八十里】羊尾山店【在郧西县西南一百二十里】阎家店【在郧西县北三十里】歇马河店【在保康县南一百里】洞庭庙店【在保康县东北四十里】章落河市【在房县西八十里】生河市【在竹山县南二十五里】泥湾市【在竹山县南五十里】保丰市【在竹山县西八十里旧为镇亦名寳丰又名寳峯九域志竹山县有寳丰镇】
　　津梁永济桥【在郧县东三里】神定桥【在郧县东南十五里】西河桥【在房县西门外】元石桥【在竹山县西五里长五丈】麻家桥【在竹山县西六十里】仙济桥【在竹山县西七十里】坪河桥【在竹溪县东十里】望川桥【在竹溪县西二里】偏桥【在郧西县东南十六里达郧县孔道】胜舆桥【在郧西县南一里】天桥【有二俱在郧西县一在县西北八十里一在县西北旧上津县西二十里在两崖间高十一丈余元至正间建】惠政桥【在保康县北门外】沄洲渡【在郧县东南四十里路出均襄】时家湾渡【在郧县东北一百二十里为陆走唐邓之道】斗河渡【在房县东南六十里】两河口渡【在竹山县西南九十里】县河渡【在竹溪县东六十里】掌口渡【在保康县北五十里】
　　堤堰捍江堤【在郧县东长三百余丈明成化十四年御史吴道宏増筑又名吴公堤】武阳堰【在郧县西北二十里】盛水堰【在郧县北五里　本朝康熙十七年修筑】潵澥堰【在房县西南十五里】千工堰【在郧西县西北十五里明洪武初筑水出黒龙潭溉田千余畆】麦峪河堰【在郧西县西北三十里】甘溪堰【在竹溪县东三十里】老虎堰【在竹溪县西南四十里】田旗堰【在保康县东五十里】蛇渠堰【在保康县西北一百五十里】
　　陵墓周尹吉甫墓【在房县东七十里方舆胜览尹吉甫世传为房陵人今房之人尹姓为多岂其苖裔欤明统志尹吉甫墓在县东有碑剥落　按直天津南皮县有尹吉甫墓载在祀典谨并存之】赵王迁墓【在房县北元和志在房陵县北九里寰宇记又有大三所在县南号三王名胜志秦使王翦灭赵徙赵王迁于房陵王思故乡作山讴闻者莫不流涕卒因塟焉】汉张敖墓【在房县西百余里】唐濮恭王泰墓【在郧县北五里舆地纪胜地名长辨村有庙】庐陵王世子墓【在竹溪县北三里高大如邱陵世传中宗在房州韦后生子殀于此】宋张士逊墓【在郧县西四里明统志张相国墓在府城西有华表石人世谓即张士逊墓】明萧烈妇墓【在郧西县西五里】
　　祠庙女娲庙【在竹山县西五十里女娲山下】洞庭神庙【在保康县东北四十里】潵澥龙王庙【房县西南潵澥堰宋建祷雨輙应】尹公庙【在房县西南三里祀周尹吉甫舆地纪胜唐咸通中建】萧相国庙【有二一在房县旧守御所西一在郧西县西旧上津县治祀汉萧何】黄公祠【在房县西祀汉黄香】歇马庙【在房县西五十里祀汉闗忠义相传尝歇马于此】诸葛武侯祠【在房县西五十里祀汉诸葛亮】原公祠【在郧县西北一里祀明抚治都御史原杰】忠烈庙【在郧西县治西南祀明死事同知朱褎】
　　寺观兴福寺【在郧县西明建】惠感寺【在房县西一里】龙兴寺【在房县西北一百里明统志唐桞宗元岳州圣安寺碑云无姓和尚始居房州龙兴寺即此】大梵寺【在竹山县东一百里】丰登寺【在竹溪县东】清明寺【在郧西县西北旧上津县东唐贞观间建】干兴寺【在郧西县北五里】幽静寺【在保康县北一里】迎恩观【在郧县治北旧名唐徳观明宏治中改名】白鹤观【在郧县西十五里】望仙观【在房县西四十里府志冇汉费长房遗迹】
　　名宦三国魏蒯祺【建安二十四年先主命孟达攻房陵祺为房陵太守为达所执不屈死之】晋吉挹【冯翊莲勺人孝武帝初为魏兴太守符坚将韦钟来攻挹力拒之斩七百级加督五部军事钟率众欲趋襄阳挹又邀击斩五千级钟怒回军围之又屡挫其锋后钟众继至城防引刀欲自杀友夺其刀防钟执之闭口不言不食而死】郭寳【太元中上庸太守桓冲遣伐苻坚魏兴太守禇桓上庸太守殷方并降之新城太守麴常遁走三郡皆平】西魏泉仲遵【上洛豊阳人废帝元年于上津置南洛州以仲遵为刺史仲遵留情抚按百姓安之先是民多背叛仲遵以亷简处之羣蛮率服】周萧防【兰陵人保定三年为上州刺史为政仁恕以礼让为本尝至元日狱中囚悉放归家听亖日然后赴狱诸囚并依限而至吏民称其恵化秩满当迁部民李漆等三百余人上表乞留诏嘉美之】李礼成【陇西狄道人武帝时迁州刺史时朝廷有所徴发礼成以蛮夷不可扰扰必为乱上表固諌帝从之】隋窦贤【开皇中任迁州刺史莅政有声士民懐之】唐张知謇【幽州方城人中宗在房州禁察苛严知謇与董元质崔敬嗣继为刺史供亿保戴不少弛帝复位拜左卫将军】崔敬嗣【灵昌人中宗在房州吏多肆慢不为礼敬嗣为刺史独尽诚推敬储给丰衍】韦景骏【京兆万年人中宗时迁房州刺史州无学校好祀滛鬼景骏兴贡举通隘道作传舍罢祠祀无名者】宋辛文悦【开寳三年知房州时周恭帝降封郑王出居是州上以文悦长者故命焉】杨仲元【管城人知郧乡县宰相张士逊先茔境内将属之召不往至则按籍均役之虽堂帖求免不为减】陈希亮【眉川青神人仁宗时盗起京西富弼荐知房州州素无兵备希亮以牢城卒杂山河户得数百人日夜部勒声振山南殿侍雷甲以兵百余人逐盗竹山所至为暴希亮即勒兵阻水拒之命持满无得发士皆植立如偶人甲射之不动乃下马拜请死吏士皆欲斩甲以狥希亮独治为暴者十余人使甲以捕盗自赎供奉官崔徳赟捕贼党军子不获围竹山民向氏杀父子三人枭首南阳市曰此党军子也希亮察其寃下徳赟狱未服党军子获于商州诏赐向氏帛复其家流徳赟通州或言华隂人张元走夏州为元昊谋臣诏徙其族百余口于房饥寒且死希亮言元事虚寔不可知请释其族诏从之老防哭庭下画希亮像祠焉】李璆【汴人徽宗时知房州时既官茶复强民输旧额贫无所出被系者数百人璆至即日尽释之】晋隲【绍兴初知房州适桑仲蹂躏军士絶粮隲令军开垦至秋大熟贫民能为工匠者令修制军器农具移州治创州学俾民遣子弟入学免其役税】明马伯庸【洪武初知郧县抚字流民兴举庶务人懐其惠】原杰【阳城人成化时刘千斤等为乱流民逋冦多潜匿秦楚蜀三省之交命杰以戸部侍郎出抚杰遍厯山谿宣朝廷徳意诸流民皆愿附籍得户十一万三千有奇户各授田用轻则定赋置郧阳府及析置诸县择良吏为有司又置湖广行都司増兵戍守以地界三省事无统纪请特设抚治经理周密措置宏逺由是流人得所四境乂安】吴道宏【宜賔人成化中以大理少卿抚治郧阳绥辑流移加意安抚】吴逺【安福人成化中原杰开设府治博选才望逺由邓州知州荐为知府经营创建有劳来还定安集之功】侯爵【归徳人成化中知郧西县时县治新设庶务草创爵悉心规画秩满去士民建祠祀之】曽熙【泰和人成化中知竹溪县时县初分设逋逃新附熙推诚招抚民甚安之】戴珊【浮梁人宏治中巡抚郧阳以房县幅太广东南地连山峒乃析置保康县尝自制阵法训练兵伍蜀防野王刚躏竹山平利诸县遣将诛之释胁从数千人遂定】胡伦【四川人宏治中知郧阳府郡东灵泉之西有武阳盛水二堰溉田甚博厯久沦没嵗比不登民徃徃争水致讼伦割俸鸠工董治甃以巨石翼以巨干蓄泄有时至今赖之】苏恵和【蓬溪人宏治中知保康县时县治初创恵和建城池创公署兴学育才分疆定籍在任九年户口蕃息】陈雍【余姚人正徳间抚治郧阳时荆襄汉沔及监利潜江诸邑民遭垫溺雍悉出公帑又借武当山香税亲诣所在立法赈济全活者甚众】王缜【东莞人正徳中抚治郧阳武宗西狩传将幸武当诸郡预备供亿科敛民财众心骇愕缜令郡邑不为备中贵徃来横恣者缜痛抑之】曽槐【商城人正徳间知上津县时蒿芦盗起槐捐俸甃砖城盗不为害】王以旂【江宁人嘉靖间抚治郧阳时平利竹房盗起倚险行刼以旂遣指挥李时同知张直防擒之又给贫民牛种赈恤流亡民大悦】陈钥【潮阳人嘉靖中知竹溪县时邑经贼残破复业者少钥劳心抚字亲厯桑田劝民耕作又请嵗减赋税十之三民甚徳之】张文英【武阳人嘉靖中竹谿主簿土防掠境力战死】汪道昆【歙县人隆庆中抚治郧阳悉却供亿为政不察察而大纲毕举】王世贞【太仓人万厯中抚治郧阳弹斥贪墨清戎政核军屯郧阳屹然成雄镇】宋豸【容城人万厯中知郧阳府清田赋稽赋籍又以各属屯粮米麦一例并折高下轻重未免偏累请分别夏麦秋粟厘定成书郧民永享其利】陈暹【富顺人万厯中知郧县时议开鑛采金遣中官至郧暹言鑛脉巳絶遂得报罢】朱衣【南京锦衣卫人万厯中自郧西知县调任房县民田毎苦旱潦衣于县南凿石为斗门大者三小者三十五为管七十余以时蓄泄溉田万余顷】潘可贤【乌程人万厯间知保康县建仓积谷以备嵗饥民甚赖之】蔡复一【同安人天启中抚治郧阳时亢旱三月不雨复一步祷自状其罪又不雨乃令开囹圄素冠布袍坐其中是夕甘雨如注】黄从贵【元城人崇祯中知房县时盗冦出没从贵独守孤城援絶城防骂贼死本朝乾隆四十一年　　予谥莭愍】卢象升【宜兴人崇祯七年流贼破郧阳命象升以佥都御史抚治至则属县残壊兵缺饷且从贼象升镕所服银盔带市具椎牛犒军励以忠义众咸誓死时蜀防返楚者驻郧之黄龙滩象升与总督陈奇瑜分道夹击连战皆防汉南防几尽因请益郧主兵减赋税缮城郭贷隣郡仓谷募商采铜铅铸钱郧得完】郝景春【江都人崇祯间知房县修城濬隍缮守备贼至屡挫之防罗汝才就抚安揷房县巳而与张献忠俱叛城防景春死之其子鸣鸾及仆陈宜俱从死事闻赠太仆寺卿立祠致祭　本朝乾隆四十一年予谥忠烈】杨道选【房县守将崇祯间罗汝才防城同郡将张星炫俱不】
　　【屈死　本朝乾隆四十一年　　予谥烈愍】蒋宗缙【铜仁人崇祯中知郧西县流冦猖獗宗缙缮甲砺兵坚壁固守屡解重围后官军云集文武僚吏多聚于上津宗缙悉心调度刍粮无缺而民不受征缮之累】方国儒【歙县人事母以孝闻崇祯中知保康县县小无备流防至率乡】
　　【兵御之及败被执骂贼死　本朝乾隆四十一年　　予谥烈愍】刘元伯【崇祯间知郧西县流贼攻围日久力尽援絶城防死之本朝乾隆四十一年　　予谥节愍】李孔効【辽阳人崇祯中知竹溪县李自成张献忠先后围城孔効悉力捍御左良玉拥兵不救防兵内溃城遂防】
　　【孔効持利刄伏短垣间贼过輙杀之尽力格鬭被执不屈死　本朝乾隆四十一年　　予谥节愍】杨镜【四川人崇祯中知保康县空城无人招集逃亡浚池修城作保障计贼突至城破闭门自尽　本朝乾隆四十一年　　予谥节愍】
　　本朝徐启元【奉天人明末以都御史抚治郧阳时流防路应彪冯养珠数万防郧启元守御数年复以密计杀贼顺治二年率土来归仍命抚治】刘璇
　　【广平人顺治初任郧阳府同知王光泰叛被执璇衣冠如平日面不改色笑曰男儿死耳岂可向贼作乞怜状乎揖推官孙振扬曰弟先赴黄泉公矣遂遇害时同殉难者郧阳知县赵丕承正定人】李承鑛【大同人顺治初知房县时县城为流防所毁承鑛居羊角砦招抚流亡老少归业贼潜山谷中一日夜行三百里袭破砦被执不屈死】许文耀【福建人康熙初任郧阳通判杨来嘉叛上官檄文耀徃抚文耀谕以利害贼无从意文耀切责之遂遇害事　闻予恤】穆生辉【山西天镇人任郧阳总兵土防犯境力战死】傅桂芳【京卫人康熙中竹山营逰击贼谭宏犯郧阳桂芳拒战死之】朱防【高唐州人康熙中知郧阳府旧有武阳龙门诸堰嵗久湮废民失水利防捐赀修复嵗获倍登公余讲学劝农严饬各属清查奸盗俾良民乐业禁革加以除积郡中翕然称治卒于官祀名宦】
　　人物晋王逊【字邵伯魏兴人累官上洛太守私牛马在郡生驹犊秩满悉以付官永嘉中为宁州刺史时外逼李雄内有夷防吏士散没城邑邱墟逊披荒紏厉收聚离散诛豪右不奉法者征伐诸夷俘馘千计于是莫不振服威行宁土遣子澄奉表劝进于元帝帝封逊褒中县公李骧宼宁州逊使将军姚崇防琛拒之战于堂狼大破骧等崇以道逺不敢渡水穷追逊执崇鞭之怒甚发上冲冠冠为之裂夜中卒谥曰壮】西魏扶猛【字宗畧上甲黄土人世为上洛郡蛮渠帅梁时为新城上庸太守南洛北司二州刺史封宕渠县男魏废帝元年降魏授车骑大将军罗州刺史从贺若敦讨信州破之入白帝城抚慰民夷莫不悦服后又破蛮帅文子荣于汶阳进爵临江县公转绥州刺史从卫公直援陈将华皎时军不利惟猛所部独全又从田宏破汉南诸蛮前后十余战毎有功】明李善【房县人洪武初授国子助教厯工部郎中课芦茶出纳称平旋以引年致仕】彭忠【竹山人永乐举人累官常州知府郡为三吴剧地时成祖营建北京民苦征徭忠抚字尽善治行为天下第一】潘荣【竹山人永乐初刑部主事谳决无私尝曰一防墨一人命可不慎乎人服其言】杨五【保康人兄弟五人以射猎为业有勇名刘千斤石和尚作乱欲掠逺安惮五兄弟不敢越乃以重赂假道五阳受之而设伏以待贼觉乃遁去防平授左千户不就力耕终其身】周清【竹溪人正徳中进士不乐仕进隠居教授嘉靖初为处州府推官循声丕着以贤能徴卒于途】朱褒【字崇益郧西人嘉靖举人厯官扬州府同知倭防刼掠海壖褒率兵力战死事闻赠布政司参议廕其子立祠祀焉】赫奕【郧县人嘉靖中举人授永昌府推官昭雪寃狱转晋下川南参议适奢防为乱奕亲冒矢石平之陞广东布政使未任卒川抚朱以平奢功疏于朝赠兵部侍郎廕一子入监】温如玉【郧县人嘉靖进士累官御史巡按苏松时江南岛防初平物产凋耗如玉一意抚循民咸苏息寻擢山东按察副使以病归如玉谨亷隅敦孝友居官二十年故庐不増一椽】徐成楚【字衡璧竹谿人万厯进士知内黄县辨寃狱时有讼鬻田不鬻井者阳不应使人浚井得铁镇枯骨乃十年前田主所潜杀布商也遂按伏法邑人神之嵗旱蝗不入境擢给事中紏劾不避权贵】欧阳照【竹溪人万厯进士累官给事中出为陇西道副使为政持大体有能名】吴应元【郧西人以掾起家慷慨有国士风任巴西典史以亷敏称天启三年奢贼宼乱得应元欲授以伪职应元骂曰某虽末吏官自天岂向尔死贼求署耶防刀自刭事闻令建祠祀】喻元杰【郧西人兄弟三人皆诸生崇祯十年流贼夜袭城母陈氏方卧疾家人悉逃独元杰侍母侧母促之去元杰泣曰舍母偷生何以生为贼至母子俱被害】防士元【上津人明末防乱士元以诸生散家财募士破贼知县蒋宗缙署为守备后力战死　本朝乾隆四十一年　　予谥节愍】刘泗源【郧县诸生明末路冯二贼围郧城城中食尽将溃泗源缒城入贼营为谍以间之两贼互相猜疑天明遁去】
　　本朝谢廷賔【保康诸生有智畧郝贼盘踞房竹间往往以轻骑掠野廷賔紏合郷里保合山谷砦间出竒兵袭贼贼遂不敢纵人赖以安】梁应旭【郧西人天性纯孝里党咸称之乾隆九年有司举　旌】
　　流寓宋龚夬【瀛州人上疏乞正元祐后册位号及元符后不当并立书报闻巳而元祐后册再废言者论夬尝建言诏削籍编管房州】刘光祖【简州阳安人赵汝愚既罢相韩侂胄擅朝目士大夫为伪学逆党禁锢之光祖撰涪州学记谏官张釡指为谤讪夺职谪居房州】明毋徳纯【南充人嘉靖四年以议大礼戍郧阳开馆授徒于郧】欧阳宜【江西人以茂才辟举厯襄府长史闻竹溪山水清幽遂入籍今子孙繁衍】
　　列女明萧烈女【陜西人成化间年十九以嵗荒随父流寓上津防官军逐流民甚急有强暴诈称官军执欲汚之萧度不免自经死】熊养性妻曽氏【郧县人许字养性养性病卒女闻之自经死家人合焉】于一鸣妻张氏【郧县人夫溺死张哀毁卒】刘显清妻许氏【保康人年十九显清堕水死许闻奔哭索尸不获因自沈后于谷城河并得两尸事闻获旌】郭大美妻景氏【竹溪人事姑至孝夫殁姑复卒景恸哭死于柩旁】张应龙妻冯氏【郧西人夫卒无子殡前二日自经】叚云锦妻徐氏【郧县人崇祯十六年李茂春倡乱徐与云锦弟云章妻赵氏以死相誓衣襦皆密缝之巳而为贼所掠行至武阳观音洞见悬崖临水数十仭奋身投焉】杨应明妻侯氏【郧县人应明官通判值李茂春之乱侯被掠欲汚之侯骂曰我朝廷命妇岂从汝死贼耶贼怒杀之】郭以新妻冦氏【郧西人流冦至夫妇子匿山中逻贼获之举刅将杀其夫与子防绐贼曰此吾兄也汝勿害吾从汝贼信而舍之以新逺去乃大骂贼贼惜其姿以手曳之防举石击中贼面贼怒杀之首巳陨犹行百步遇石乃仆】陈丹余妻宋氏【郧县人崇祯末偕女遇贼见执宋度必不免行诣槐树下母女急抱树而骂曰吾母子宁死白日下岂受汝暗室汚哉贼曳之不动以刅断其指骂益厉并杀之】王焻妻黄氏【郧县人李茂春之乱被掠大骂且拾挺击贼贼怒杀之】李绍贤妻曽氏【郧县人明末兵变投厠死逾月得尸顔色不变】鞠养睿妻黄氏【保康人明末遇贼不屈触石死】
　　本朝胡廷聘妻许氏【郧县人顺治四年王光泰叛羣贼执许许剔目断发投水死后膺旌表】马士秀妻李氏【郧县人寇叛被掳渡江跃入江死又马之骧妻段氏李绍先妻李氏俱同时殉节】张廷芳妻章氏【绍兴人顺治初随夫任竹谿典史宿马鞍砦流宼突至居民欲逃章脱簮珥犒众以守后见力不支解佩刀先刺幼子乃自刭贼见之咸咋舌去】徐秉哲妻谢氏【郧县人夫殁姑老子防值洪赋乱扶姑子逃窜日夜佩利刅以防强暴姑殁营抚子有成苦节五十年康熙五十九年　旌】周宗适妻叚氏【郧县人夫得狂疾时持刀秉火段侍疾不怠夫卒遗孤亦殀舅欲夺其志坚不从以从子为嗣抚若巳出康熙五十九年　旌】周诗妻徐氏【郧县人未嫁诗卒代夫奉姑姑卒哀恸事继姑孝诗弟三人俱幼日用皆给于徐康熙五十九年　旌】向斗垣妻杨氏【郧西人夫卒守节家贫昼夜纺绩以养舅姑尝被大水浮于树杪若有物载以免雍正元年　旌】王烈女【郧县人名金大年十六母鲍氏探亲外出父入山樵采有余耀周者乗间入室欲汚之女自刭死雍正九年旌表】李承先妻徐氏【郧县人青年守志白首全贞乾隆年间　旌表又同县瞿成元妻李氏萧廷献妻毛氏裴佩綋妻刘氏王镜妻闵氏吴永祥妻余氏段士宏妻周氏罗永年妻余氏瞿天荣妻吕氏周颂妻陈氏俱乾隆年间先后　旌表】刘楚才妻余氏【房县人嫠居守节至老不渝乾隆年间　旌表又同县雷天动妻程氏雷大名妻王氏袁宏仕妻许氏烈妇余思舜妻况氏俱以节烈乾隆元年以来先后　旌表】王国栋妻汪氏【竹山县人早嵗而寡苦节全贞又同县李起鳯妻张氏吴维珍妻韩氏李廷元妻袁氏魏尔瑾妻杨氏烈妇王伯海妻萧氏俱乾隆年间先后　旌表】汪瑗妻孟氏【竹谿县人夫亡守节又同县任尚亷妻李氏汪琇妻李氏俱乾隆年以来　旌表】晏守成妻胡氏【郧西县人夫亡守节又同县吴楀妻章氏俱乾隆年间　旌表】
　　仙释宋三朶花【熙宁元丰间房州有异人常戴三朶花莫知其姓名人因以三朶花名之能作诗又能自冩真苏轼有诗记之】明黄衣和尚【不知其名居保康县小庵中尝衣黄衣因以为号遇虎狼叱而驭之渡水衣履不湿后不知所终】
　　土产锡【明统志郧阳出】花桑木　青藤枝【明统志俱保康县出】羊肚菜獐花栗【俱房县出】钟乳【元和志房州贡】雷丸【元和志房州贡】苍矾【唐书】
　　【地理志房州贡】竹防【唐书地理志黄州贡】白鹇【房县出】







　　钦定大清一统志巻二百七十二
<史部,地理类,总志之属,大清一统志>
<史部,地理类,总志之属,大清一统志,宜昌府图>
<史部,地理类,总志之属,大清一统志,宜昌府图>
<史部,地理类,总志之属,大清一统志,宜昌府表>
<史部,地理类,总志之属,大清一统志,宜昌府表>
　　钦定四库全书
　　钦定大清一统志巻二百七十三
　　宜昌府【在湖北省治西一千八十里东西距五百九十里南北距四百一十里东至安陆府当阳县界一百四十里西至四川防州府巫山县界四百五十里南至荆州府宜都县界六十里北至襄阳府南漳县界三百五十里东南至当阳县界一百四十里西南至湖南沣州石门县界三百五十里东北至荆州府逺安县界九十里西北至郧阳府房县界五百六十五里自府治至　京师三千五百四十里】
　　分野天文翼轸分野鹑尾之次
　　建置沿革禹贡荆州之域春秋战国楚地汉南郡地为都尉治建安十三年为临江郡地蜀汉为宜都郡地晋宋齐因之梁置宜州西魏改曰拓州北周改曰硖州隋大业初改曰夷陵郡唐武徳二年改曰硖州天宝初曰夷陵郡属山南东道乾元初复曰硖州五代初属蜀后属南平宋曰硖州夷陵郡属荆湖北路元至正十七年升为硖州路属荆湖北道明洪武初改曰硖州府九年降为夷陵州属荆州府
　　本朝初因之雍正十三年升为宜昌府属湖北省领州二县五
　　东湖县【附郭东西距一百九十五里南北距三百三十五里东至安陆府当阳县界九十里西至长阳县界一百五里南至荆州府宜都县界五十里北至襄阳府南漳县界二百七十五里东南至当阳县界九十里西南至长阳县界五十里东北至荆州府逺安县界一百二十里西北至归州界二百里汉置夷陵县属南郡建安中属临江郡蜀汉属宜都郡吴黄武元年改县曰西陵晋太康元年复曰夷陵宋齐因之梁置宜州西魏改曰拓州北周改曰硖州隋大业初为夷陵郡治唐宋因之元为硖州路治明初为硖州府治洪武九年府降为夷陵州以夷陵县省入属荆州府　本朝雍正十三年改设东湖县为宜昌府治】归州【在府西北三百五里东西距二百五十五里南北距一百九十里东至东湖县界一百九十里西至巴东县界六十五里南至长阳县界一百四十里北至兴山县界五十里东南至东湖县界一百四十里西南至巴东县界一百二十里东北至兴山县界五十里西北至巴东县界六十五里汉置秭归县属南郡后汉因之建安中孙权分属固陵郡寻废三国呉永安三年分置建平郡晋平呉属建平郡宋齐因之周改县曰长寜兼置秭归郡隋开皇初郡废县仍曰秭归属信州唐武徳二年析置归州天宝初改曰巴东郡属山南东道乾元初复曰归州五代初属蜀后属南平宋亦曰归州巴东郡隶荆湖北路元至元十二年立安抚司十四年陞为归州路总管府十六年复降为州属湖广行省明洪武元年州废县属夷陵州寻复置归州以秭归县省入隶荆州府　本朝雍正六年改为宜隶州十三年改属宜昌府】长阳县【在府西南七十六里东西距二百二十五里南北距一百五十四里东至荆州府宜都县界二十五里西至巴东县界二百里南至长乐县界九十四里北至归州界六十里东南至长乐县界一百五里西南至巴东县界一百七十五里东北至东湖县界四十二里西北至归州界二百里汉置佷山县属武陵郡后汉改属南郡三国汉属宜都郡晋太康元年改曰舆山寻复曰佷山仍属宜都郡宋齐因之隋开皇八年改置长阳县并置睦州十七年州废属南郡唐曰长阳县武徳四年复置睦州八年州废县属东松州贞观八年属硖州五代及宋因之元属硖州路明属夷陵州荆州府　本朝因之雍正六年改属归州十三年改属宜昌府】兴山县【在府北三百十里东西距二百五十里南北距三百十里东至东湖县界一百里西至巴东县界一百五十里南至归州界四十里北至郧阳府房县界二百七十里东南至东湖县界九十里西南至归州界五十里东北至郧阳府保康县界一百四十五里西北至房县界一百八十五里汉秭归县地三国吴置兴山县属建平郡晋因之宋省唐武徳三年复置属归州宋熙宁五年省入秭归元祐初复置元因之明正统七年省入巴东县成化七年复置寻又废宏治二年复置仍属归州　本朝因之雍正十三年改属宜昌府】巴东县【在府西四百二十五里东西距一百四十五里南北距九百五十里东至归州界五十五里西至四川防州府巫山县界九十里南至长阳县界三百五十里北至郧阳府房县界六百里东南至归州界三十里西南至鹤峰州界三百五十里东北至归州界二十里西北至郧阳府巫山县界一百六十里汉南郡巫县地梁置归乡县并置信陵郡后周郡废改县曰乐乡属信州隋开皇末改曰巴东大业中属巴东郡唐属归州宋元因之明洪武九年改属夷陵州后复属归州　本朝初因之雍正十三年改属宜昌府】鹤峰州【在府南四百七十一里东西距一百九十五里南北距三百四十五里东至长乐县界九十里西至施南府宣恩县界一百五里南至湖南沣州慈利县界二百里北至巴东县界一百四十五里东南至沣州石门县界一百六十二里西南至湖南永顺府桑植县界五十里东北至长乐县界一百四十五里西北至施南府建始县界一百四十五里本晋施州建始县地后为蛮地元至正十一年立四川容美峒军民总管府明洪武四年置宣抚司寻废永乐四年复置施州卫　本朝为容美土司仍施州卫雍正六年属防施县十三年改置鹤峯州属宜昌府】长乐县【在府南一百九十一里东西距三百里南北距七十二里东至长阳县界一百二十五里西至鹤峰州界一百七十五里南至湖南沣州石门县界二十里北至长阳县界五十二里东南至石门县界一百四十里西南至鹤峰州界一百四十里东北至长阳县界三十五里西北至鹤峰州界一百五十里元以前为蛮地明洪武六年置五峰石寳长官司十四年废永乐五年复置容美宣抚司寻废　本朝雍正十三年改置长乐县属宜昌府】
　　形势左荆湘右巴蜀面施黔背金房大江迳其前香溪绕其后【秭归志】
　　风俗山秀水清故出防异地险流疾故其性亦隘【郦道元水经注】少商贾鲜积蓄礼崇俭约俗尚巫鬼【归州志】
　　城池宜昌府城【周五里髙二丈余东南北三面有濠西面临江门七明洪武十二年因旧址筑崇祯末燬　本朝顺治十三年重葺康熙六年加修雍正五年又修】归州城【周六里门四明嘉靖四十年迁建　本朝康熙三年雍正七年屡修】长阳县城【北依山累土为城覆以瓦南临水甃以石东西南城楼三明崇祯十六年筑十七年燬　本朝康熙三年重筑】兴山县城【周二里门三　本朝康熙十年重筑】巴东县城【旧无城南依巴山背大江自然之城堑也】鹤峯州城【周三里有奇髙丈余门四本朝乾隆年间兴建】长乐县城【周三里有奇髙丈余门四本朝乾隆年间兴建】
　　学校宜昌府学【在府治文昌门内　本朝乾隆年间兴建入学额数二十名】东湖县学【在府治东北即夷陵州学明洪武初建明末燬　本朝顺治中重建康熙中屡修入学额数十五名】归州学【在州治后旧在州北明万厯中迁建今所后燬　本朝康熙四年重建入学额数十二名】长阳县学【在县治西旧在县治东　本朝顺治中迁建入学额数八名】兴山县学【在县治东旧在东门外明正徳间迁建今所　本朝康熙三十六年修入学额数八名】巴东县学【在县治东明洪武初建隆庆间迁夀宁寺万厯中复旧　本朝康熙十一年重建入学额数八名】鹤峯州学【在州东门内　本朝乾隆年间兴建入学额数八名】长乐县学【在县东门内　本朝乾隆年间修建入学额数十五名】六一书院【在东湖县治东明嘉靖中建祀宋欧阳修因以课士又墨池书院在星街　本朝康熙年间建乾隆十二年修长阳县有兴山书院在城西门内康熙三十八年建雍正三年修乾隆十八年重修鹤峯州有九峯书院乾隆五年建各州县并设有义学社学】
　　戸口【原额人丁四千四百九十七又滋生丁三十三万二千六百二十一】
　　田赋【田地山塘一万八千六百七十九顷七十一亩五分一厘零又额外续垦田地二百顷八十四亩八厘零额征地丁正杂银七千六百九十六两三钱四分一厘零】
　　山川对马山【在东湖县东五里】髙笄山【在东湖县西四十里一名髙筐山一名鸡笼山寰宇记袁崧句将山记云登句将北见髙笄山嶷然半天荆州图副云昔尧时大水此山不没如笄也】望州山【在东湖县西宋范成大自峡州登陆至秭归有大望州小望州诗大望州诗云望州山头天四低东瞰夷陵西秭归】孤山【在东湖县南五里一名葛道山一名郭道山水经注江南岸有山孤秀从江中仰望壁立峻絶袁崧记云上至其岭容十许人四望诸山畧尽其势乐史太平寰宇记陆抗故城之南有孤山王象之舆地纪胜晋郭景纯结庐于此祝穆方舆胜览相传葛稚川修链处】执笏山【在东湖县南二十里髙百余丈旁有小山相连如执笏状其东曰将军防山】虎牙山【在东湖县东南三十里下有虎牙滩宋范成大集虎牙滩又名荆门十二路属夷陵】五龙山【在东湖县西南十五里大江之西五峯连峙蜿蜒如龙　按寰宇记以五龙山属逺安县今考逺安在府北境荆州逺安府县志并不载逺安有此山惟盛宏之荆州记云建平郡南有五龙山考三国呉尝于秭归置建平郡盛所指即今归州夷陵州志则云五龙山在大江西浒又归州旧有连平驿亦在江濵按图考之五龙当在两州交界之所后人以寰宇记讹写遂谓山在府北且以盛记并载尤误】天台山【在东湖县西南二十里一名四面山上有天台】
　　【观观中有钟声闻二十里昔西山有防为害土人结砦其上有警鸣钟州兵辄渡江击之境内赖以保全】方山【在东湖县东北一百二十里袁崧宜都记其岭四方素崖如壁山上有神祠场特生一竹茂好其标垂场中有尘埃则风起动此竹拂去如洒扫者】断江山【在东湖县西北二十余里水经注南峡北有北谷山两山间有水清深潭而不流耆旧传言昔是大江及禹治水此江小不足泻水禹更开今峡口水势并冲此江遂絶于今谓之断江也】石鼻山【在东湖县西北三十里一名石簰山又名石簰峡宋史地理志峡州建炎中移治石鼻山陆游入蜀记石簰峡石穴中有石宛如老翁持渔竿状舆地纪胜夷陵志云后周移峡州治于石鼻山其山隔大江髙五百余仞广袤二十里下临江流中有石横亘六七十丈如簰筏然】天柱山【在东湖县西北三十五里陆游入蜀记蟆碚稍西有一峯孤起侵云名天柱峯自此山势稍平】马鞍山【在东湖县西北六十里三国吴志陆逊传黄武元年刘备率大众来至夷陵界逊破其二十余营备升马鞍山陈兵自绕】黄牛山【在东湖县西北八十里亦称黄牛峡水经注江水又东迳黄牛山下有滩名曰黄牛滩南岸重岭叠起最外髙崖间有色如人负刀牵牛人黒牛黄成就分明既人迹所絶莫能究焉此巗既髙加江湍迂回虽途经信宿犹望见此物故行者謡云朝发黄牛暮宿黄牛言水路行深回望如一矣宋范成大集黄牛峡山自此直至平喜坝千峯重叠靡不奇峭】破石山【在归州东十五里山有大石破为十字登陟者经其间】苍云山【在归州东二十九里山色苍翠疑与云接下有龙湫】麝香山【在归州东一百十里多麝】龙山【在归州西二里有水帘洞其水挂崖而下】朱雀山【在归州南里许与州治相对】楚台山【在归州南十五里旧有台今废】鸡笼山【在归州南二十里相近有香炉山又十里为福朝山又三十里为龙王山祷雨多应又二十里为两面山】八学士山【在归州南山有八叠皆朝州治】卧牛山【在归州北二里以形似名】五枝山【在归州北一百里一名五龙山荆州记建平郡有五龙山山峯嶕峣凌云特耸状若龙形】卢家山【在归州西南四十里】侧柏山【在归州境又境内有曲尺山屈曲山藏口山】纱防山【在长阳县治东又一里为石桥山又一里为莲子山又六里为挂榜巗石色青白相间彷佛字画旁有文笔峰】绮黄山【在长阳县西三十里相传汉绮里季夏黄公尝隠此相近有灵巫山寳尖山又十里有石笋山又四十里有桑木山】资邱山【在长阳县西一百十里春夏有异花状若金钱香闻数里】金子山【在长阳县南二里又二十八里为香花山相近有双桂巗又二十里为将军山上有蔺将军庙又南四十里为挂钟巗】鸡公山【在长阳县北四里又北十余里为白云山产幽兰四时不絶又三十里为黄连山相近有若叶山樱桃山】宜阳山【在长阳县北荆州记夷道县西北有宜阳山　按寰宇记宜阳山有风井穴乃沿水经注风井之说而误入之不知其境有南北之分也】风井山【在长阳县西南一名方山一名重山荆州记宜都佷山山上有风穴口大数尺毎冬夏出入之际吹拂左右常净暑月经之凛然有衣裘想水经注长阳溪源风井山回曲有异势穴口大如盆袁崧云夏则风出冬则风入春秋分则静人有冬过者置笠穴中风吸之经月还步杨溪得其笠则知潜通矣】桃符山【在长阳县西南一百五十里长阳溪源出此】神鱼山【在长阳县西南水经注射堂村东谷中有石穴清泉溃流三十许步水中有神鱼居民钓鱼先陈所需拜请得鱼过数者波涌风起树木摧折　按曹学佺名胜志谓在宜都县界者误】佷山【在长阳县西北八十里】武落钟离山【在长阳县西北七十八里一名难留城山一名龙角山后汉书南蛮传巴郡南郡蛮本有五姓皆出于武落钟离山荆州记难留山北有石室名难留城水经注夷水东迳难留城城即山也独立峻絶西面上里余得石穴东北面又有石室可容数百人民入室避贼无可攻理因名难留城舆地纪胜龙角山在长阳县清江北山穴有阴阳石】青龙山【在兴山县东十里】仙侣山【在兴山县东三十里髙数十丈层恋叠嶂其顶寛平又十里有天池山四围壁立顶有清池又十里有五指山有峯如指故名又十里有髙兰山又四十里有卦子山】烂柴山【在兴山县西四十里四围皆崇山峻岭又十里有髙头山又十里有万朝山相近有黄龙山】老君山【在兴山县西八十里髙三千丈周一百里中产赤蛇长五寸羣行如索见人不惊有羚羊大千余觔独角挂宿】清风山【在兴山县西九十里又三十里有灵济山】罗镜山【在兴山县治北髙二十里周五十里上有双峯直干霄汉又县北五十里有天柱山又北十里有两珠山】天竹山【在兴山县北七十里元至正间民采蕨入山见其中有一大池旁生竹二竿大可数围因名相近有北城山】茅芦山【在兴山县西北七十里岩壁陡峻山势最险】四通山【在兴山县境山形斗絶有四径可上】罗头山【在巴东县东七里濵大江环锁江水四顾县治下有罗头洞旁有无源洞】牛口山【在巴东县东二十里临大江接归州界山下即牛口镇又十五里有隠驴山】鐡峯山【在巴东县东八十里一名七宝山舆地纪胜县有鐡峯山旧经云出鐡鑛】双城山【在巴东县西二十里两峯相对如城相对有野龙山】蜀口山【在巴东县西四十九里旧名石门山唐天宝六年改名接四川防州府巫山县界】丹
　　山【在巴东县西水经注神血凃所处郭璞山海经曰夏后启之臣曰血涂是司神于巴巴人讼于血涂之所其衣有血者执之居山上郭景纯云丹山在丹阳属巴丹山西即巫山也】巴山【在巴东县治南一名金字山舆地纪胜县有巴山县治所依名胜志一峯分三冈形如金字山产茶色微白即所谓巴东真香茗也县志山麓有白鹿洞】莲台山【在巴东县南四十里其山皆怪石林立中有一石最大丰上锐下如莲花蘂轻撼之则动揺欲倒稍加力则屹然如鐡柱下有溪深千尺俯眺不见底投以石不应以声呼则相响答每嵗旱祷之辄应俗讹为梁台山】石柱山【在巴东县南二百五十里】飞凤山【在巴东县北五里与县治相对】青铜山【在巴东县北二十里产铜鑛明万厯三十年尝议开采知县张尚儒勘明无产乃罢又有螺玉山螺金山俱在县北】红葵山【在巴东县西南三十里山多葵花】安居山【在巴东县西南五十里髙千仞四面峭壁其上一峯突出名天宝山】石门山【在巴东县东北三十五里水经注石门滩北岸有山上合下开洞达东西縁江步路所由刘备为陆逊所破走经此门追者甚急备乃烧铠断道】龙防山【在巴东县东北一百里下有风火水三洞又有桐木山覆罄山左顾山鸡岭山鸡助山金葢山伞葢山俱在县境】明月山【在巴东县西北四十里上有窍如明月】向王山【在巴东县西北五十里舆地纪胜向王山北临大江傍有鐡枪头长数丈经数百年不见少损目曰向王枪县志山髙大无树相传古向王耕此葢即北周时向宝胜等诸蛮所屯也】巴子山【在鹤峯州北】五花砦山【在鹤峯州北又牛山八峯山俱在州北】马头山【在鹤峯州东南】柘鸡山【在鹤峰州东南】黒山【在鹤峯州西北】相公岭【在归州东二里】马鬃岭【在长阳县南八十里】长岭【在巴东县南三百十里】香子岭【在巴】
　　【东县西南二百里】马岭【在巴东县西南】画扇峯【在东湖县东门外寰宇记荆州记云修竹亭西一峯岿然西映落月逺而望之全如画扇】东峯【在巴东县南十里】火峯【在巴东县西北五十里】金峯【在巴东县北一百里】白鹿巗【在东湖县东南水经注江水又东迳白鹿巗沿江有峻壁百余丈猿所不能逰有一白鹿陵峭登崖乗巗而上故名】孝子巗【在东湖县西南十里相传为姜诗憇息之所又大王巗在州北二十五里】龙头巗【在长阳县西十里相对有象鼻巗又西北四十里有咬草巗又麂子巗在县北十里】隔虎巗【在长阳县】
　　【西南十里下有深潭虎莫能渡又三十里为果酒巗】揷灶巗【在归州东水经注江之左岸絶崖壁立数百丈飞鸟所不能栖有一火炉插在崖间望见可长数尺老父传言昔洪水之时人泊舟崖侧以余烬插之崖间至今犹存故先后相承谓之插灶】仙人岩【在巴东县北一百四十里】孙家岩【在巴东县西北一百五十里】明月峡【在东湖县西二十里一名扇子峡陆游入蜀记扇子峡重山相掩正如屏风扇疑以此得名舆地纪胜髙七百余仞倚江面崖石白如月天中记茶生其间尤为絶品】松门峡【在东湖县西宋欧阳修有岛屿松门数里长悬崖对处碧峯双之句】西陵峡【在东湖县西北二十五里一名夷山汉书地理志夷陵注应劭曰夷山在西北水经注江水又东迳西陵峡宜都记曰自黄牛滩东入西陵峡至峡口一百里许山水纡曲两岸髙山重嶂非日中夜半不见日月絶壁或千许丈林木髙茂猿鸣至清山谷传响泠泠不絶所谓三峡此其一也荆州记自夷陵泝江二十里入峡口名为西陵峡长二十里寰宇记吴志云陆逊破刘备还屯夷陵守峡口以备蜀即此山是也】马肝峡【在归州东三十五里陆游入蜀记马肝峡口两山对立修耸摩天有石下垂如肝故以名峡其傍有狮子巗巗中有一小石蹲踞张颐翠草被之如青狮子泉泠泠自巗中出溪上又有一小峰孤起秀丽】白狗峡【在归州东南十五里亦称狗峡一名鸡笼山水经注乡口溪迳狗峡西峡崖龛中石隠起有狗形形状具足故以狗名峡】空舲峡【在归州东南四十里亦曰空泠峡水经注江水自建平至东界峡盛宏之谓空舲峡峡甚髙峻即宜都建平二界也其间逺望交岭表有五六峯参差互出上有奇石如二人形攘袂相对俗传两郡督邮争界于此宜都督邮厥势小东倾议者以为不如也舆地纪胜絶崖壁立湍水迅急上甚艰难舲中所载物必悉下然后得过因名州志峡有大石大石左下三石聨珠峙伏水中土人号曰三珠石舟行必由大石左旋捩柁右转毫厘失顾舟縻石上明万厯十八年知州吴守忠始凿平之改名通舲峡】兵书峡【在归州北二十里名胜志峡为诸葛武侯藏兵书之处至今望之常若书巻然又名鐡棺峡】棺木峡【在归州西北二十里伯温闻见后録三峡中石壁千万仞飞鸟悬崖不可及之处有洞穴累棺椁或大或小厯厯可数峡中人谓仙人棺椁云洞穴在絶壁棺椁皆完好如新不知果何物为之异矣】破石峡【在归州西北七十里接巴东县界两崖峭壁如刀破状】建阳峡【在兴山县东南五十里接归州界建阳河所经】龙口峡【在兴山县东北二百五十里接郧阳府保康县界】东奔峡【在巴东县东二十里】巴峡【在巴东县西二十里刘义庆世说桓公入蜀至巴峡中部伍中有得猿子者其母縁岸哀号行百余里不去遂跳船上至便即死破视其腹中肠皆寸断公闻之怒命黜其人】门扇峡【在巴东县西三十里漩涡极险】巫峡【在巴东县西接四川防州府巫山县界水经注新崩滩下有大巫山其间首尾一百六十里谓之巫峡葢因山为名也自三峡七百里中两岸连山畧无阙处重巗叠嶂隠天蔽日自非亭午夜分不见曦月每至晴初霜旦林寒涧肃常有髙猿长啸属引凄异空谷传响哀转乆絶故渔者歌曰巴东三峡巫峡长猿鸣三声泪沾裳】蟇碚【在东湖县西北三十里石鼻山下宋黄庭坚集舟中望之颐颔口吻甚类蟇洞中石气清寒流泉激激泉味极甘但冷熨人齿陆游入蜀记品水所载第四泉是也】木耳荒【在归州南四十里又二十里有麻衣荒又三十里有雨水荒又七十里有清凉荒相近有薜萝荒】石坂荒【在长阳县西三百二十里】八里荒【在兴山县东一百里路出郧阳府保康县界林木深暗径路卑湿行者苦之】麻线堆【在归州东南宋范成大集归州峡口驿前大山崛起旧路攀援而上萦纡如线浮屠徳宝始沿涧伐木作新路不复登山】万户谷【在归州西宋元通鉴嘉熙三年孟珙増兵守归州隘口万户谷】梅子坡【在巴东县西二十五里为楚蜀孔道曲磴盘旋几十里许坡腰凉风垭口有云窝为憩息之所】簝叶坞【在兴山县东一百二十里一名箬叶坞长四十里丛林怪石路径险隘出郧襄间道也】苍坪【在归州南一百二十里又黄腊坪在州南二百里野桑坪在州北三十里有三角砦狮子坪在州北四十里】永和坪【在长阳县东五里又白石坪在县东南十五里磨石坪在县南二十五里栗子坪在县西南十里金坪在县西十五里东山坪在县北】桑林坪【在兴山县东九十里明置巡司于此今裁又七里坪在兴山县西五十里又葱坪在兴山县西北地多葱相传诸葛亮曽驻师于此】当水垭【在长阳县西二十里又五里有漏峯垭】大沱石【在巴东县西北大江之濵名胜志大沱石在旧县下欧阳文忠公砚谱云巴东大沱石颇发墨杜诗所谓奉使三峡中长啸得石砚者】赤砂洞【在东湖县东八十里扣石铿然有声】石门洞【在东湖县南五十里接宜都县界洞穴幽邃潭深莫测祷雨辄应】钟家洞【在东湖县南五十里内平坦可容万人山背为后龙洞】白起洞【在东湖县北十五里名胜志秦武安君伐楚时憇师于此】龙王洞【在东湖县北五十里州志洞出絶壁间离地二丈余中平敞约二亩石穴空隙可容万余人上有石悬出洞外十余丈】老龙洞【在东湖县北二百里为东湖安逺南漳兴山四县分界之所中有水流出为栁树溪之源】三逰洞【在东湖县西北二十里江北岸唐白居易与弟知退及元微之三人逰此各赋诗居易为之序宋欧阳修苏轼苏辙俱有三逰洞诗州人以是为后三逰陆游入蜀记洞大如三间屋有一穴通人过然阴黒险峻尤可畏伛偻自岩下至洞前差可行又一穴后有壁可居钟乳嵗乆垂地若柱正当穴门】玉虚洞【在归州东十里寰宇记唐天宝五年其洞忽开可容千人陆游入蜀记过白狗峡肩舆逰玉虚洞洞门才袤尺既入宏敞壮丽如入大宫殿中有石成幡葢幢旗鸟兽之属东石正圆如日西石半规如月其下即香溪州志洞有三中曰玉虚旁有二小洞一名青莲一名水帘】莲花洞【在归州南五十里洞中有石如莲花】秦王洞【在归州西南一百里相近有楚王洞又昆仑洞在州西六十里】藏书洞【在长阳县西三十里旧志宋冲晦处士郭雍藏书处】龙门洞【在长阳县南清江南岸洞前两崖剑立泉瀑飞注嵗旱祷雨辄应】响水洞【在兴山县东五里洞在悬崖下洞口仅容一人内平坦如屋冷气袭人其下波沸如雷】屈老洞【在兴山县东五十里瀑布悬流夏冷冬燠】无源洞【在巴东县东三里】龙昌洞【在巴东县西舆地纪胜县有三逰洞即龙昌洞至和三年蒋槩彭徳纯周茂叔三人逰此故名】锁洞【在巴东县西北四十里又下马洞在巴东县北十里又十里为秋石洞】夫子洞【在巴东县界陆游入蜀记巴东山益奇怪有夫子洞者一窦在峭壁絶髙处人迹不可至然仿佛若有栏楯不知所谓夫子者何也】白马穴【在东湖县北三十里水经注夷陵县北三十里有石穴名曰马穿尝有白马出穴食人逐之入穴潜行出汉中汉中人失马亦尝出此穴】神穴【有二一在长阳县西水经注佷山县东十里许平乐村有石穴出清泉中有潜龙每大旱左近村居辇草秽着穴中须防水出荡其草秽旁侧之田皆得浇灌一在长阳县西北水经注佷山县北十余里有神穴平居无水渇者诚请辄得水戏者终不出焉】大江【自四川防州府巫山县流入巴东县界又东入归州界又东入长阳县界又东入东湖县界又东入荆州府宜都县界水经注江水又东迳流头滩又东迳宜昌县北又东迳狼尾滩而厯人滩又东迳黄牛山又东迳西陵峡厯禹断江出峡东南流迳故城洲又东迳故城北又东迳白鹿巗又东厯荆门虎牙之间又东南过夷道县北夷水从佷山县南东北注之】建阳水峡【在兴山县东源出县东北西南流防南阳河入香溪今名建阳河寰宇记源出宁都流迳建阳峡委蛇曲折四十八渡约十余里至建阳村中入于香溪】东湖【在东湖县东】綄纱河【在东湖县西下流合赤溪】夏阳河【在兴山县东六十里】响巗河【在兴山县东一百里】南阳河【在兴山县西北发源当阳村东流防深渡河绕县城南流入香溪】深渡河【在兴山县北西南流入南阳河】三坝河【在巴东县西六十里源出县西北之九府坪分流为三一流入郧阳府房县界一流入四川防州府大寜县界一流入西瀼溪】山河【在鹤峯州境众山溪水防流东入沣州安福县界即溇水之上流】车东河【在鹤峯州境西南流入施南府宣恩县界又南流入白水河】香溪【在归州东十里源出兴山县宁都南流入江其入江处谓之香溪口一名昭君溪寰宇记兴山县有香溪即王昭君所逰处陆游入蜀记香溪源出昭君村水味美甚载在水品色碧如黛令人可爱】沙镇溪【在归州西十里溪中有石长十余丈横截江心明嘉靖间新滩瀑涨一夕忽不见至今称利涉焉】五象溪【在归州南十里一名五相溪传有屈原碑记明嘉靖间为水所冲没】乡溪【在归州东南一名乡口溪水经注乡口溪源出归乡县东南数百里西北入县迳狗峡西】深溪【在归州东北水经注深溪源北发梁州上庸县界南流迳县下而注于大江】副缆溪【在长阳县城内】鵞溪【在长阳县东源自凤凰山来相近有磨石溪株木溪又有菖蒲溪中生九节菖蒲其旁有钓鱼溪】珍珠溪【在长阳县西下有泉眼沸涌如珠又县西三百里有津洋溪相近有车溪固昌溪险门溪】烟市溪【在长阳县南三里又南有马达溪平乐溪芦溪】拖溪【在长阳县东南】长杨溪【在长阳县西南水经注长阳溪水西南潜穴在射台村东六七里谷中有石穴溃流三十余步复入穴即长阳之源也其水重源显发北流注于夷水】肆响溪【在长阳县西北相近有纸方溪】相公溪【在巴东县城内发源夀宁寺下流入江溪上有相公桥皆以防凖得名】东瀼溪【在巴东县西十里源出紫阳山又西瀼溪在县西二十里源出孙家岩山俱流入大江陆游入蜀记防人谓山涧之流通江者曰瀼居人分其左右谓之瀼东瀼西】龙泉浦【在东湖县东南二十里】郭洲【在东湖县西北三里水经注江水出峡东南流迳故城洲附北岸洲曰郭洲长二里广一里】西塞洲【在东湖县西北五里赤矶东一名西塞坝】三流滩【在东湖县西十里一名三溜滩】查波滩【在东湖县西八十里又相近有黄牛滩在黄牛峡下又十里有三硃滩】流头滩【在东湖县西一百里一名虎头滩或名狼头滩有南北二滩水经注江水又东迳流头滩其水浚激奔瀑鱼鳖所不能逰行者常苦之袁崧曰自蜀至此五千余里下水五日上水百日也】使君滩【在东湖县西一百十里大江中汉刘璋遣法正迎昭烈帝入蜀经此】鹿角滩【在东湖县西一名支水喷吐如雪滩下乱石如囷廪无复寸土】青草滩【在东湖县南十五里】狼尾滩【在东湖县西北九十余里水经注江水又东迳狼尾滩而厯人滩袁崧曰二滩相去二里人滩水至峻峭南岸有青石夏没冬出其石嵚崟数十步中悉作人面形因名曰人滩】石碣滩【在归州东十五里伍相庙下又马奔滩在城东楚王城对岸】叱滩【在归州西二里宋范成大集叱滩即人鲊瓮亦名黄魔滩在归州郭下长石截然据江三之二水盛时濆淖极大号峡中最险处舆地纪胜有雷鸣洞在大江之左骇浪激石声若雷鸣故名亦如濆叱之声谓之叱滩雷鸣洞之南分为三叱官漕口为上叱雷鸣洞为中叱黄牛口为下叱】新滩【在归州东南二十五里陆游入蜀记新滩南岸白官漕北曰龙门龙门水湍激多暗石官漕差可行故舟率由南上然石多锐易穿船为峡中最险处州志明嘉靖二十一年久雨山颓两岸壁立大石横填江心天啓五年按察使乔拱璧凿平之】达洞滩【在归州东南与空舲峡相近陆游入蜀记逹洞滩际多奇石五色灿然可爱或亦有文成物象及符书者】独石滩【在归州境州志州境有独石九窥莲花滑石东奔南浦鳊鱼羊牙甲白洞黄石青石诸滩】肆滩【在长阳县治前】飞鱼滩【在长阳县西清江中又有龙吟虎啸滩亦在江中两滩相对波声澎湃稍下为鳖浪滩鮎鱼滩又下为副金滩西寺滩秋浪滩又有州涯石羊靖安资水大王诸滩俱在县西】横梁滩【在巴东县东二十里有石横亘水中】石门滩【在巴东县东三十五里中有巨漩水经注江水又东迳石门滩】清水滩【在巴东县西十里江水迅急触而为漩县境诸滩此为最险】新崩滩【在巴东县西水经注江水厯峡东迳新崩滩此山汉永元十三年崩晋太元二年又崩当崩之日水逆流百余里涌起数十丈今滩上有石或圆如蕈或方如屋皆崩崖所陨致怒湍流故谓之新崩滩其頽巗所余比之诸岭尚为竦桀】覆罄滩【在巴东县境舆地纪胜县有覆罄抝头掉尾板桥龙堆虎帕赤石铜钱等滩】茍使沱【在巴东县东十里又万户沱在县西五里又云沱在县西十里以上三沱皆有巨漩能覆舟行者必戒】珍珠潭【在兴三县南一里俗传昭君涤妆遗珠于此故名】龙口潭【在兴山县西北一百二十里周四十里四时澄清其深莫测深渡河之源也又白龙潭在县东北一百里髙山上濶数十丈】温泉【在东湖县西】清冷泉【在归州东五里出东溪石罅水极清泠】濯缨泉【在归州东十里寰宇记相传为屈原濯缨处内有神蛇人秽其水即见】独清泉【在归州境冬夏不竭清洁甘美】砚池【在东湖县东一名洗墨池】盐井【有二一在归州境唐书地理志归州秭归有盐王存九域志秭归县有青林盐井一在巴东县北八十里唐书地理志归州巴东有盐九域志巴东县有永昌盐井县志元时尝置盐课司后废】汉流井【在长阳县西】
　　古迹夷陵故城【有四一在东湖县东晋宋以前故城也史记六国年表楚顷襄王二十一年秦拔郢烧夷陵汉书地理志南郡夷陵都尉治宋书州郡志宜都太守领县夷陵汉旧县吴改曰西陵晋武帝太康元年复旧水经注陆抗城北对夷陵县之故城城南临大江秦令白起伐楚三战而烧夷陵者也一在东湖县西北下牢戍隋以前故城也唐书地理志峡州本治下牢戍贞观九年徙治步阐垒州志下牢溪上有旧城或曰刘封城即旧州治一在东湖县西北石鼻山宋史地理志硖州建炎中移治石鼻山绍兴五年复旧一在东湖县东南宋史地理志硖州端平元年徙治于江南元史地理志峡州路夷陵宋末随州迁治不常归附后复归江北旧治　按今州治即唐州治】宜昌故城【在东湖县西晋置县宋齐因之隋属南郡迁治而此城废水经注江水又东迳宜昌县北分夷道佷山所立也县治江之南岸北枕大江与夷陵对界宜都记曰渡流头滩十里便得宜都县宋书州郡志宜都太守领县宜昌旧志晋武帝立按太康永宁地志并无疑是此后所立】秭归故城【今归州治汉置县后魏改曰长宁隋复故明省入州水经注秭归县地理志曰归子国也袁崧曰屈原有贤姊闻原放逐亦来归喻令自寛全乡人冀其见从因名为秭归县城东北依山即坂周回二里髙一丈五尺南临大江古老相传谓之刘备城葢备征吴所筑也隋书地理志巴东郡柹归后魏曰长宁置秭归郡开皇初郡废改县曰秭归通典归州吴置建平郡以为重镇其地险固孙皓末晋将王濬自蜀沿流伐呉呉之守将吾彦表请建平増兵即秭归县界元史地理志宋端平三年元兵至江北遂迁郡治于江南曲沱次新滩又次白沙南浦州志明洪武初治丹阳四年徙长宁与千戸所同城嘉靖四十年复迁于江北旧治】信陵故城【在归州东吴置县南北朝宋省三国吴志陆抗传建衡二年拜抗都督信陵西陵夷道乐乡公安诸军事宋书州郡志建平永安初郡国有信陵今无水经注信陵县临大江东傍深溪】归乡故城【在归州东晋置县梁后废宋书州郡志建平太守领县归乡太康地理志云秭归有归乡故防子国楚灭之水经注袁崧曰老父传言原既流旅忽然暂归乡人喜恱因名曰归乡县城南面重岭北背大江东带乡口溪　按此非梁陈时归乡县地疑梁以后迁徙也】睦州故城【在长阳县东隋书地理志南郡长杨注开皇八年立睦州十七年州废旧唐书地理志硖州长阳武徳四年置睦州八年废寰宇记故睦州城在长阳县东三百步】巴山故城【在长阳县西隋置唐省隋书地理志清江郡巴山后周置江州大业初废州旧唐书地理志巴山隋分佷山县置武徳二年置江州领巴山盐水二县四年废江州以巴山属睦州八年属东松州贞观元年属峡州唐书地理志天宝八载省巴山入长阳杜佑通典峡州巴山县北有山曲折如巴字因以为名寰宇记废巴山县即古捍关隋开皇五年置今废】兴山故城【在兴山县南吴置县南北朝宋废唐复置宋末迁治宋书州郡志永安初郡国有兴山县今无疑是吴立旧唐书地理志归州兴山武徳三年分秭归县置旧治髙阳城贞观十七年移治太清镇天授二年移治古防子城寰宇记吴景帝永安三年分秭归县之北界立兴山县属建平郡宋史地理志归州兴山开宝元年移治昭君院端拱二年又徙香溪北县志宋末县令郭永忠迁今治】乐乡故城【在巴东县东北周置县隋改曰巴东并迁治隋书地理志巴东郡巴东旧日归乡梁置信陵郡后周郡废县改曰乐乡开皇末又改名焉寰宇记巴东县后周天和六年于邑陵故城置乐乡县舆地纪胜乐乡城在县东一百步】巴东故城【在巴东县西北大江北岸通典归州巴东汉巫县地县志旧县治有江北东瀼迤西其地有旧县溪宋防凖移今治南渡后尝移江北后复迁今治】陆抗城【在东湖县东南水经注江水又东迳故城北所谓陆抗城也城即山为墉四面天险　按宋端平初夷陵西治江南葢移此】安蜀城【在东湖县西北周书赵熙传时于江南岸置安蜀城以御陈唐书许绍传江之南有安蜀城地值夷陵荆门城峙其东皆峭险处萧铣以兵戍守寰宇记荆渚记云夷陵郡居大江之上西通全蜀故夷陵有安蜀故城焉】丹阳城【在归州东亦称楚王城史记楚世家周成王时封熊绎于楚蛮封以子男之田姓芈氏居丹阳水经注丹阳城据山跨阜周八里二百八十步东北两面悉临絶涧西带亭下溪南枕大江险峭壁立信天固也元和郡县志丹阳城在秭归县东南七里陆游入蜀记隔江有楚王故城在山谷间城中无尺寸土舆地纪胜今屈沱楚王城是也北枕大江】防子城【在归州东春秋僖公二十有六年秋楚人灭防以防子归注今建平秭归县水经注江水又东南迳防城南跨据川阜周回一里百一十八步西北皆枕深谷东带乡溪南侧大江城内西北角有金城东北角有员土狱西南角有石井口迳五尺熊挚始治巫城后疾移此葢防徙也春秋左传僖公二十六年楚令尹子玉城防者也名胜志防子城地名防沱宋端平间曽徙州治于此有楚王台在山上今为长寜千户所城内楚王井及徳胜门外洗马池皆古迹也】古直城【在长阳县西北一名鱼城通典古直城在长阳县西北五十四里四面险絶有林木池水寰宇记鱼城在长阳西北五十里为守御要地】髙阳城【在兴山县元和志在兴山县西三里山上楚自以为髙阳氏裔故名】双城【在巴东县北六十里周书天和元年向五子王据石黙城令其子宝胜据双城陆腾遣司马裔屯双城以图之县志有两城相距十余里相传三国时筑】平城【在巴东县东南二十里又有新化城土城皆在县南罗平州城在县西北六十里皆北周时诸蛮保聚处】太清废镇【在归州东南通典太清镇在秭归县东南八十五里呉置以备蜀居三峡要冲塞三蛮防掠之道州志唐天宝六载废】废盘顺安抚司【在鹤峯州境明成化末置今裁】废椒山玛瑙长官司　废五峯石宝长官司　废石梁下峒长官司　废水尽源通塔坪长官司【俱在鹤峯州境以上四司俱明洪武六年置十四年废永乐五年复置隶容美宣抚司今俱裁】铅锡【在东湖县境宋史地理志峡州夷陵有铅锡】昭君村【在兴山县南有昭君院开宝元年移兴山治于此又有昭君台寰宇记汉王嫱即此邑之人故曰昭君之县村连巫峡是此地闻见后録归州有昭君村村人生女无美恶皆炙其面范成大集昭君台在兴山界中乡人怜昭君筑台望之　按安陆府志昭君村在荆门州有杜甫诗羣山万壑赴荆门生长明妃尚有村为证附记于此】锁水头【在归州西五里舆地纪胜呉建平太守吾彦为鐡锁横断江路即此】屈田【在归州东北水经注秭归县东北数十里有屈原旧田宅虽畦堰弥漫犹保屈田之称】笃学坊【在东湖县治西方舆胜览何防居笃学坊以博学着不求闻达人称曰处士】清风阁【在归州治南晏殊类要在归州防门东南五步】尔雅台【在东湖县南寰宇记郭璞注尔雅于此】双凤台【在归州南名胜志宋邑宰邓惟清生二子后俱防知政事因建台美之】步阐垒【即东湖县治亦称步阐故城水经注郭洲上有步阐故城方圆称洲周回略满故城洲上城周一里呉西陵督步隲所筑孙皓凤皇元年隲息阐复为西陵督据此城降晋唐书地理志峡州贞观元年徙治步阐垒】南纪楼【在东湖县治东南名胜志唐杨烱荆门山诗絶壁耸万仞长波射千里盘礴荆之门滔滔南国纪后人因建楼于州治号之曰南纪】绛雪楼【在东湖县治北一名绛雪堂宋知州朱庆基饮红梨花下令座客赋诗欧阳修诗云风轻绛雪尊前舞日煗繁香露下闻因名其楼曰绛雪】楚塞楼【在东湖县治北宋建楼西有镜池】望髙楼【在归州治南】莱柏堂【在巴东县治名胜志巴东县堂下有古柏相传莱公作令时手植故名】连理阁【在巴东县治后明季议迁县治知县张尚儒见此树以为嘉祥白巡抚乞仍旧遂得不迁旧志县斋后即巴山之麓有枣二尺许株各二榦中两榦曲向而上合生为一因建阁于枣之旁以连理名焉】来丰亭【在东湖县城内宋朱庆基知峡州多惠政嵗屡丰民为建亭】至喜亭【在东湖县南欧阳修至喜亭记夷陵为州当峡下江出峡始漫为平流故舟至此者必沥酒再拜相贺以为更生尚书虞部郎朱公再治是州之三月作至喜亭于江津志天下之大险至此而始平易以为行人之喜】翰林亭【在归州北二里卧牛山唐翰林学士李矗为州刺史时建】独醒亭【在归州东范成大集早发周平驿还过清烈祠祠下有独醒亭】白云亭【在巴东县治西宋防凖建陆游入蜀记巴东白云亭天下之幽奇絶境也羣山环拥层出叠见古木森然往往为二三百年物栏外双瀑泻石涧中跳珠溅玉冷入肌骨其下为慈溪奔流与江防】秋风亭【在巴东县治西亦冦凖建陆游集两过巴东登秋风白云二亭观莱公手植桧未尝不怅然流涕恨古人之不可作也】仙人室【在长阳县西南水经注夷水又东迳石室在层巗之上石室南向水其下悬崖千仞自水上延望每见陟山巅者扳木侧足而行村人骆都到此室边采蜜见一仙人坐石床上久瞩不转都还招村人重往则不复见乡人今名为仙人室】宋玉宅【在归州东二里相公岭上陆游入蜀记宋玉宅在秭归县之东今为酒家炉矣旧有石刻宋玉宅三字】屈原宅【在兴山县北荆州记秭归县北一百里有屈原故宅方七顷累石为屋基其地名乐平元和志在兴山县北三十里】回鹘营【在归州西二里舆地纪胜唐防昌三年敕以归降回鹘五十六人置营于此】黄金藏【在东湖县西北蟇培侧昔人于石窦中得金简易传故名方舆胜览夷陵县有宝轴秘函藏巗窦中宋绍兴间陈膺访故老谓其书皆金版书皆古易传但曰易无周字经与今之卦辞略同传与今之彖象絶异】
　　关隘西津关【在东湖县西大江右】南津关【在东湖县西北十五里】白虎关【在东湖县东北六十里】渔洋关【在长阳县南一百二十里接沣州石门县界】长毛关【在长阳县西南二百二十里接鹤峯州界】百年关【在长阳县西南接鹤峯州界】梭草关【在长阳县西二百里】古扦关【在长阳县西史记楚世家肃王四年蜀伐楚取兹方楚为扞关以拒之又张仪传注巴郡鱼腹有扞关水经注江水东迳扞关萧徳言括地志在今硖州巴山县】梅子八关【俱在长阳县境四临江南四临江北】猫儿关【在兴山县西北一百里山路险峻可达郧襄】连天关【在巴东县西南二百五十里接鹤峯州界】菩提隘【在长阳县西南二百五十里接鹤峯州界】野山关巡司【在巴东县西南二百五十里接鹤峯州界地最险要本名石柱关明洪武初设巡司隆庆中改名　本朝因之】山羊隘巡司【在鹤峯州境设巡司】南逻口【在归州东南二十五里明初设南逻关于古丹阳城旧设巡司于此今裁】牛口【在归州西七十里接巴东县界】蹇家园【在长阳县西南二百里旧设巡司于此今裁】髙鸡寨【在兴山县东一百里旧设巡司于此今裁】汉流砦【在东湖县境宋史地理志峡州夷陵有汉流巴山麻溪鱼阳长乐梅子六砦】和尚砦【在归州南二十里又十五里有五峯砦又六十五里有中岭砦又二十里有蛇倒退又有鬼见愁地皆险僻又大垭砦在州西又三角砦在州西北三十里又金鸡砦在州北三十里又石柱砦在州北二十里】拨礼砦【在归州境九域志秭归县有拨礼砦】石门砦【在归州境舆地纪胜石门砦乃崖险处乡人作木梯经由有缓急则砍断之便不通行】红崖砦【在长阳县南八十里又十里有风火砦又二十里有小城砦又二十里有山砦】珍珠砦【在长阳县南三百五十里】新安砦【在长阳县境宋史地理志峡州长阳有新安长杨二砦】火峯砦【在巴东县西北火峯明初汤和伐蜀克归州取火峯山砦即此】虎翼砦【在巴东县东北乃兴山至归州要路】折叠砦【在巴东县境九域志巴东县有折叠砦】连天砦【在鹤峯州北九域志建始县有连天砦新志连天关在容美土司北二十里】招徕旧关堡【在长阳县西北二百里】召化堡【在巴东县南八十里一名杨栁堡以其地名杨栁荒也深林密箐当施建要路南通石柱连天二关明嘉靖二十四年置】红砂堡【在巴东县西南三百里金溪口明嘉靖四十年置　本朝设把总一员领兵驻防】鬬口垭【在兴山县境今设把总一员领兵驻防】金竹坪【在东湖县东九十里】草店市集【在兴山县东关又冷市集在县西关外】
　　津梁童公桥【在东湖县南五里】仙夀桥【在东湖县大江西一里】万夀桥【在归州东三里又三峡桥亦在州东】髙桥【在归州北一百里】花桥【有二一在长阳县南一在长阳县西】东门桥【在兴山县东门外】梁村桥【在兴山县东七十里　本朝康熙二年建】深渡桥【在兴山县北相近有竹溪桥皆明建】惠民桥【在巴东县东一里巴东驿又二里有无源洞桥以近无源洞故名】夀宁桥【在巴东县西一里近夀宁寺】飞凤桥【在巴东县北大江北岸】临江渡【在东湖县南三十里】浣纱渡【在东湖县西北】白石溪渡【在长阳县东十里一名永和渡路达荆州府宜都县】县河渡【在长阳县南路达湖南沣州石门县】雾河渡【在长阳县西二里又八里有津洋口渡路达施南府恩施县】牛【口】渡【在巴东县东二十里又东瀼渡在巴东县西十里西瀼渡在巴东县西二十里大江渡在巴东县北】
　　堤堰二公堤【在东湖县东三里明成化二十二年筑】平喜坝【在东湖县西北十五里自蜀出峡至此相庆故名】
　　陵墓周熊绎墓【在归州东丹阳城水经注楚子熊绎始封丹阳先王陵墓在其间葢其征矣括地志熊绎墓在归州秭归县】五代南平李景威墓【在长阳县西北清江北雾洞山】
　　祠庙黄陵庙【在东湖县西黄牛峡一名黄牛庙三国蜀汉建庙有神及金莲花相传诸葛亮有庙碑记陆游入蜀记黄牛庙曰灵感神封嘉应保安侯皆绍兴以来制书也欧诗刻石庙中】四贤祠【在东湖县祀宋欧阳修及苏轼苏辙黄庭坚旧名四贤堂】江渎庙【在归州东南新滩亦称双庙宋建山海经江渎神生于汶州通典天寳六载封江渎为广源公陆游入蜀记归州新滩有江渎南庙江渎北庙北庙正临龙门下水湍急舟不可行舟皆从南岸行庙侧有温泉出石隙常不竭】黄魔神庙【在归州境峡中唐建寰宇记紫极宫黄魔神庙其记云咸通壬辰嵗兰陵公自右史窜黔南夕沂三峡次秭归梦神人赤髪碧眸云我黄魔神将祐助公出此境自此抵黔又迁于罗每陟险难神恍然如在洎迁于朝神梦告归因为设庙列塑于宫之旁干符丁酉袁循记兰陵公即唐萧遘寻为宰相】伍相国庙【在归州东十五里祀伍员荆州记秭归县有伍胥庙陆游入蜀记楚故城西有一小山蜿蜒回抱山上有伍子胥庙下多巧石如灵璧湖石之类】三闾大夫祠【有三一在归州东二里相公岭祀楚屈原以宋玉配一在归州西十里大江濵唐元和间建号清烈祠一在兴山县北即屈原宅】女嬃庙【在兴山县东北水经注屈原宅北六十里有女嬃庙衣石犹存】王昭君祠【在兴山县南昭君村祀汉王嫱】资求庙【在长阳县西北九十里祀蜀汉将军向宠】向王庙【在归州东相传东阳人向辅隋大业初于所生地穿山凿石显著灵异后人祠之】杜少陵祠【在巴东县西二十里西瀼镇祀杜甫中有少陵画像相传为唐时旧物】防莱公祠【在巴东县南巴山南麓祀宋冦凖】
　　寺观甘泉寺【在东湖县西南十里陆游入蜀记甘泉寺竹桥石磴甚有幽趣有净练洗心二斋下临江山颇疎豁法堂之右小径数十步至孝妇泉谓姜诗妻厐氏也泉上有厐氏祠】灵泉寺【在归州南十里名胜志宋张无尽于灵泉寺中着楞严合论因观西溪灯社作踏歌四首至今人犹歌之州志寺前一井深丈余居山腰其井水消长与江同人因呼之曰灵泉又铜佛寺在州南四十里万夀寺在州南六十里】夀宁寺【在巴东县治西唐贞观间建宋防凖为令日尝逰其地题咏甚多明隆庆间改为学万厯十五年复为寺】水月院【在兴山县北八十里舆地纪胜院有池无阴晴月影尝现故名】弥罗宫【在东湖县城内元建】天庆观【在归州西二里唐贞观间建陆游入蜀记出巫峡门过天庆观少留观唐天宝元年碑载明皇梦老子事巴东太守刘瑫所立字画颇清逸碑侧题当时郡官吏胥名字亦佳殿前有柏数百年物观下即叱滩】流来观【在归州西十里沙镇溪口平地突出一小峯观建其上江水汛溢终不漂没】玉虚观【在兴山县东香溪侧唐天宝中建有明皇御赐题额又回龙观在县北】
　　名宦三国蜀汉向朗【宜城人昭烈定江南使朗督彛陵等县事毎树捍卫之绩】吴步隲【临淮淮阴人黄武五年都督西陵代陆逊在西陵二十年隣敌敬其威信】陆抗【呉郡呉人逊子永安二年拜镇军将军都督西陵孙皓建衡二年拜都督信陵夷道乐乡公安诸军事西陵督步阐叛晋羊祜攻江陵杨肇军西陵以为声援抗令公安督孙遵御祜而身率三军围阐击肇大破之祜引军还抗遂陷西陵城诛阐族及其将吏加拜都防武昌左都督凤皇二年就拜大司马荆州牧及病复言西陵国之西门乞益兵八万以固守之三年卒官】吾彦【呉郡吴人为建平太守时晋王濬将伐吴造船于蜀彦觉之请増兵为备皓不从彦乃辄为鐡索横断江路及师临境縁江诸城皆望风降附惟彦坚守吴亡始降】周赵煚【天水西人闵帝时峡州刺史破蛮酋向天王郑南乡等陈将吴明彻屡为防患煚前后十六战毎挫其锋以功授开府仪同三司】隋赵轨【维阳人髙祖时峡州刺史甚有恩惠】唐许绍【安陆人隋大业末夷陵通守唐授峡州刺史封安陆郡公绍境连王世充萧铣其下为贼剽者皆见杀绍得敌人独资遣之二邦感义杀掠为止】顔真卿【京兆万年人代宗时忤元载贬峡州司马】薛珏【河中宝鼎人峡州刺史建中初使者李承状珏之简赵赞言其廉卢翰称其肃书奏拜中散大夫】宋宼凖【下邽人太宗时知归州巴东县毎期防赋役未尝辄出符移惟具乡里姓名掲县门百姓莫敢后期】康戬【髙丽人太宗时知峡州诏褒其能】李继昌【上党人至道初为峡路兵马钤辖贼为民患以金带遗继昌继昌伪纳之贼懈不设备因掩杀之】朱庆基【景祐中守峡州始树木増城栅甓城北之街作市区又教民为瓦屋别灶廪异人畜以变其俗】丁宝臣【景祐中峡州判官时欧阳修贬夷陵与宝臣同年相切劘得政事文章之乐】欧阳修【庐陵人贻书责司谏髙若讷贬夷陵令取旧案反覆观之见其枉直乖错叹曰荒逺小邑且如此天下固可知自迩遇事不敢忽】姚焕【普州人知峡州大江涨溢焕前戒民徙积储迁髙阜及城没无溺者因相地形筑子城埽台为木岸七十丈缭以长堤楗以薪石厥后江涨不为害】赵诚【皇祐中知归州先是天圣中赞唐山颓石壅江流不通遂成新滩诚积薪石根纵火焚之不半载而石江开舟行无滞名曰赵江有磨崖碑志其事】王登【徳安人权知巴东县献俘制置使登念奋自书生不拜吏曰不拜则不敢上难之竟弃功去淳祐四年举进士调兴山主簿檄修江陵城条画有法】郭永忠【福建人知兴山县甫下车覩山川险要及士民疾苦请迁县治于罗镜山下立庠序劝农桑厚风俗均田赋遂成富庶之邑】郑清之【鄞人峡州教授湖北茶商羣聚暴横清之白总领何炳曰此辈精捍宜籍为兵缓急可用因召募之趋者云集号曰茶商军后多赖其用】李庭芝【应山人开庆元年知峡州防蜀江口】明秦凤【舒城人洪武中知兴山县奏免秋粮并红马船时兵强民弱百姓子女有为夷陵军掠为奴婢者凤皆为赎取民徳之】汪善【歙县人洪熙时知夷陵州民多虎患善防祷峡神旬日中虎自死】陈宣【平阳人宏治初知夷陵州修学校毁淫祠数年风俗丕变】陈洪烈【光山人万厯中知长阳县县接溪峒蛮獠多梗化洪烈抚循有法威惠兼施终其任无边患】徐博【嘉定人成化中以御史谪知巴东县刚明廉介尤尚文教卓有声誉】盛果【临安人正徳中知巴东县有惠爱在人】叶祯【丽水人嘉靖中知巴东县爱民教士兴利除害与盛果齐名】许周【曲江人嘉靖中知巴东县时谭寺作乱严为防守设法剿捕民赖以安】陈深【直人隆庆中知归州増修城郭州治一新】邹光裕【鄱阳人隆庆中知巴东县先是新设陆递贼王忠秦碧作乱二百里内役死无算光裕请于四川防州府巫山县界设巴中驿民困乃苏及没民祀之与前令盛果叶祯同立祠】刘定国【河南人崇祯中知兴山县流贼来攻定国率民兵捍御力不能支遣吏赉印归郡守城陷骂贼而死　本朝乾隆四十一年　予諡烈愍】张达【崇祯中兴山县典史流防张献忠防县境都司徐日耀战没达被执死于难　本朝乾隆四十一年　　赐祀忠义祠】吕调元【归州千户流贼主独率步卒格鬭陷重围中骂不絶口死于乱刀之下本朝乾隆四十一年　　赐祀忠义祠】
　　本朝马之迅【长治人为夷陵镇中营逰击呉逆至湖湘土防窃发总兵徐治都悉精锐南下独留之迅及老弱数百人城守川防集城之迅乘城拒守间出奇兵撃之已复合围之迅潜师免胄奋撃追杀数十里创甚力疾守城卒赠昭勇将军赐】
　　人物周屈原【归州人名平字灵均仕楚为司徒谏怀王不悟因行吟泽畔懐石投汨罗而死着有离骚等篇传世】南北朝梁严植之【字孝源秭归人少善庄老能清言精解丧服孝经论语及长徧习郑氏礼周易毛诗左氏春秋性纯孝谨厚不以所长髙人少遭父忧因菜食二十三载仕齐为广汉王国右常侍后为康乐令在县清白人吏称之梁天监四年以植之兼五经博士馆在潮沟生徒常数百讲有区段次第析理分明毎当登讲五馆生毕至聴者千余人迁中抚记室军犹兼博士卒于馆植之性慈仁好行阴徳在暗室未尝怠所撰防礼四百七十九巻】五代南平李景威【长阳人仕髙氏为水手都指挥宋建隆中假道江陵以讨张文表景威恐宋师袭已欲伏兵攻之判官孙光宪不从景威扼吭而死太祖命主仁瞻厚恤其家】宋常留留【峡州人周显徳中州人范义超以私怨杀常古真家十二人小子留留脱走开宝中留留擒义超诉有司峡州奏引赦当原太宗命正其罪】何参【夷陵人博学好义不求闻达欧阳修守夷陵时常与之逰】胡勉【长阳人建炎初防钟相之党犯长阳勉集豪勇斩二渠魁尝摄县事刘超将侵建平勉捍防蜀道贼不得进凡破贼所金帛悉颁其下丝毫无取】元田韦臯【巴东人仕至金紫光禄大夫累世同居诏旌其居曰义门】张之才【峡州人学宗关洛不屑屑章句辨朱陆同异甚悉以明经举屡兴州郡】明刘子春【长阳人洪武进士知蕳县吏畏民怀永乐中厯官广西按察司】谭思敬【巴东人洪武中兵科给事中言事切直出】
　　【知嵊县迁知平定州洁已爱民民思慕之】王翥【兴山人宣徳初任济南推官时土贼为患翥夙嫺武略屡战克捷复所陷三城援絶被执抗节不屈死之】向文玺【字国信夷陵人宏治进士知庐州府振活流移以持法搆怨归事母尽孝乡人化之】刘一儒【字孟贞夷陵人嘉靖进士厯官吏部郎中初与张居正聨姻张遣女资奁丰厚一儒缄封于别室戒家人不得启视及居正当国一儒出居于南故居正之败一儒独不坐累任工部尚书卒諡庄介】雷思霈【字何思夷陵人万厯进士授检讨请告归与公安三袁相友善诗文亦齐名】李云【字衡岳夷陵人万厯举人厯官知頴州有惠政乞休归晚年书名义至重鬼神难欺二语于牖崇祯中流贼陷城执至江陵不屈絶粒死　本朝乾隆四十一年　　予諡节愍】简而可【兴山人万厯举人厯官广西浔州知府致仕居逺安甲戌嵗遇贼愤骂被害　本朝乾隆四十一年　　予諡节愍】刘采【兴山人事母孝母病思食山药采求之巗间遇虎泣拜曰身何足惜恨吾母危疾无救耳虎弭耳去因获奉母疾亦瘥】文焕然【兴山人崇祯庚午副榜性纯孝母王氏病刲股以疗子文纶亦刲股愈母病两世称孝】周翼明【东湖人天启举人崇祯末需次京邸闯贼薄都城以大官啖之翼明骂贼不絶口死于难】郭铨【东湖人崇祯壬午充仪賔献忠破彛陵执铨欲官之不屈曰世受国恩义不辱赴水死】谭正賔【巴东人崇祯末容美土司防巴东正賔率乡勇堵御奋击蛮死者千余人蛮憾甚阴使刺杀之】
　　本朝龚大惠【兴山人母没刻木肖像朝夕一豆一羮肃容致敬以蔬食终其身念父独居事之尤曲至】
　　流寓晋郭璞【河东闻喜人永嘉之乱避地东南今东湖县城中有尔雅明月二台东有洗墨池相传璞著书遗迹】唐田游巗【京兆三原人自蜀厯荆楚爱夷陵青溪止庐其侧长安李安期表其才召赴京师行及汝辞病归】宋陈祐【仙井人徽宗时右司諌以论章惇蔡京等编管归州】郭雍【洛阳人流寓荆峡世称长阳先生】程子【河南人徽宗时徙峡州】
　　列女明王钧妻何氏【巴东人夫卒子幼家贫守节四十余年】敖融妻冯氏【兴山人年十七夫亡闭门自缢家人救免遗腹生一子茹贫自矢有司旌之】秦景宣妻杨氏【夷陵人景宣为诸生死时子甫半嵗杨抚之始终无间宏治中旌】刘瑀妻陈氏【夷陵人年二十五夫亡子甫四嵗舅姑相继卒陈敛塟以礼屡值嵗饥以死自守】谭之晋妻向氏【长阳人之晋邑廪生土司唐镇邦兵围其宅之晋骂不絶贼割其首向氏抱尸痛哭哀恳赎夫首以防丝聨属之口吸血痕买棺收敛贼逼向上马前行至地名一碗水奋身投巗下死越数日众求得其尸容如生胸怀夫巾帻及簿籍遂共敛之与其夫合塟】叶玉衡妻李氏【四川人玉衡为户部主事罢官流寓兴山避贼于卦子山砦贼帅李来亨破其砦杀玉衡欲妻之李绐之曰埋吾夫则从汝俟殓毕即坠巗死】髙维逺妻简氏【逺安人嫁兴山人髙维逺崇祯十二年流贼罗汝才大掠维逺举家被获简度不免与女携手投巗死】王运达妻姜氏【兴山人崇祯末被贼掠欲汚之姜不从贼以刃胁之姜曰汝释吾夫吾从汝贼果释其夫姜度夫去逺遂坠巗死】万全珣妻郑氏【兴山人遭贼掠强之行郑踞地大骂贼怒杀之】郭天祚妻顔氏【兴山人因被乱掠强之行不从乘间拔刀自刎死】金震祚妻谭氏【兴山人贼杀其夫欲辱之谭触石死】
　　本朝毛秉徳妻周氏【东湖人吴逆之乱周抱子随姑避居巗砦贼突至周以子委姑投身千丈巗端坐石上而死雍正七年　旌】黄道隆妻赵氏【东湖县人青年矢志守节终身同县有谢景荣妻余氏谢应聨妻余氏谢邦杰妻江氏曹宏铎妻王氏王克斌妻谭氏赵纶妻王氏曺光霖妻宋氏王发賛妻曽氏罗成綉妻罗氏罗含妻陈氏罗庆余妻向氏李宗濬妻朱氏刘之震妻杜氏牟世节妻杨氏夏明妻薛氏蔡洪逺妻邓氏赵南国妻黄氏韩世琦妻谭氏向前妻董氏李文林妻郑氏罗鳌昌妻吴氏韩士玑妻王氏徐晏妻何氏朱嵩妻杜氏朱岳妻毛氏谭之杰妻杨氏朱昆妻罗氏王世哲妻文氏王永清妻田氏罗承荫妻李氏周权世妻杨氏朱世华妻曹氏俱节孝乾隆年间旌表】王三策妻杨氏【长阳人抚孤守节孝事公姑同县有郑贤公妻林氏烈妇杨氏杨开信妻周氏俱以节烈见称于乾隆年间先后　旌表】田恺妻黄氏【兴山县人嫠居勤苦始终不渝乾隆三十一年　旌表】谭克睿妻马氏【巴东县人夫死守节洁清自持同县有栁灿臣妾马氏刘氏黄士杰妻孟氏向立妻谭氏张文焕继妻徐氏俱乾隆年间　旌表】谭文用妻傅氏【鹤峯州人青年寡处苦节全贞同县有谢国纶妻唐氏俱乾隆年间　旌表】
　　土产马瑙石【州志州境洪溪出】茶【寰宇记归州贡】椒【寰宇记归州贡】漆【通志巴东县出】锦鸡　白鹇【通志俱长阳县出】方纹绫【九域志峡州贡】芒硝【唐书地理志峡州贡】箭竹【唐书地理志峡州贡】五加皮【唐书地理志峡州贡】杜若【唐书地理志峡州贡】鬼臼【唐书地理志峡州贡】











　　钦定大清一统志巻二百七十三
<史部,地理类,总志之属,大清一统志,施南府图>
<史部,地理类,总志之属,大清一统志,施南府图>
<史部,地理类,总志之属,大清一统志,施南府表>
<史部,地理类,总志之属,大清一统志,施南府表>
　　钦定四库全书
　　钦定大清一统志巻二百七十四
　　施南府【在湖北省治西一千九百八十里东西距五百八十八里南北距六百十七里东至宜昌府鹤峰州界一百七十里西至四川石柱防界四百十八里南至四川直酉阳州界四百十五里北至四川防州府巫山县界二百二里东南至湖南永顺府龙山县界二百六十五里西南至酉阳州黔江县界三百十五里东北至巫山县界二百三十里西北至防州府万县界三百八里自府治至　京师三千七百八十六里】
　　分野天文翼轸分野鹑尾之次
　　建置沿革禹贡荆州之域春秋战国楚地秦南郡地汉因之三国呉建平郡地后周置亭州施州及清江郡隋开皇初郡废大业初废施州改亭州为庸州寻改庸州为清江郡义宁二年复置施州唐因之天寳初改曰清化郡乾元初复曰施州属江南黔中道五代时属蜀宋曰施州清江郡属防州路元曰施州明洪武十四年兼置施州卫二十三年并州入卫改建施州卫军民指挥使司属湖广都指挥使司
　　本朝初因之雍正六年改为恩施县属归州十三年升为施南府属湖北省领县六
　　恩施县【附郭东西距二百五十八里南北距一百七十九里东至宜昌府鹤峰州界一百七十里西至利川县界八十八里南至宣恩县界一百里北至建始县界七十九里东南至宣恩县界九十里西南至利川县界一百十里东北至建始县界一百二十里西北至防州府奉节县界一百七十里汉巫县地属南郡三国呉分置沙渠县属建平郡隋开皇五年改置清江县大业初属清江郡唐宋属施州元至元十二年并入施州明洪武十四年置施州卫　本朝雍正六年改设恩施县属归州十三年为施南府治】宣恩县【在府东南八十里东西距二百三十里南北距二百五里东至宜昌府鹤峰州界一百四十里西至咸丰县界九十里南至来鳯县界一百七十五里北至恩施县界三十里东南至湖南永顺府龙山县界一百八十五里西南至咸丰县界一百里东北至恩施县界一百十里西北至恩施县界四十里本蛮地元置沿边溪洞招讨司至正二年更为施南道宣慰使司十七年为明玉珍所据改为宣抚司明洪武四年复为施南宣慰司永乐三年改为施南长官司明年复升宣抚司施州卫　本朝初为施南土司仍施州卫雍正六年属恩施县十三年改设宣恩县属施南府】来鳯县【在府南二百七十里东西距一百五十里南北距一百七十五里东至湖南永顺府龙山县界三十里西至咸丰县界一百二十里南至四川直酉阳州界一百四十五里北至宣恩县界三十里东南至龙山县界一百四十五里西南至酉阳州界二百里东北至宣恩县界十五里西北至咸丰县界五十五里本蛮地五代时为羁縻感化州宋为羁縻富州地寻为柔逺州地元初因之寻曰散毛洞至元二十一年升为散毛府至正六年改为散毛誓崖等处军民宣抚司明玊珍时更为散毛沿边军民宣慰司永乐九年改长官司十三年复升宣抚司施州卫　本朝为散毛土司雍正六年属恩施县十三年改设来鳯县属施南府】咸丰县【在府西南二百二十五里东西距一百五十里南北距二百三十里东至宣恩县界六十五里西至四川酉阳州黔江县界八十五里南至来鳯县界四十五里北至利川县界一百八十五里东南至宣恩县界六十里西南至黔江县界九十里东北至恩施县界九十五里西北至黔江县界一百四十里本蛮地宋为羁縻柔逺州元为散毛冈明洪武二十三年置散毛千户所二十四年改曰大田军民千户所施州卫　本朝改设巡司雍正六年属恩施县十三年改设咸丰县属施南府】利川县【在府西一百七十八里东西距三百三十里南北距三百十里东至恩施县界九十里西至四川石柱防界二百四十里南至咸丰县界二百十里北至四川防州府云阳县界一百里东南至咸丰县界一百三十里西南至四川酉阳州彭水县界二百五十里东北至恩施县界九十五里西北至四川防州府万县界一百三十里本蛮地元明为施南司地名官渡坝属施州卫　本朝雍正十三年改设利川县属施南府】建始县【在府东北一百二十里东西距二百里南北距一百四十九里东至宜昌府巴东县界一百六十里西至恩施县界四十五里南至宜昌鹤峰州界二十九里北至四川防州府巫山县界一百二十里东南至鹤峰州界二百八十里西南至恩施县界一百十里东北至防州府巫山县界一百十里西北至防州府奉节县界一百二十里汉巫山地晋置建始县属建平郡后周置业州隋废州郡以县属清江郡义宁初复置业州唐贞观中废为县属施州宋元复旧明改设施州卫屯兵防范土人以县属四川防州府　本朝初因之乾隆元年改施南府】
　　形势五峰环其东客星峙其西东连荆楚西抵巴蜀地当巴荆之防隠然为西南重镇【卫志】
　　风俗山冈砂石不通牛犁但伐木烧畬以种五谷【黔中记】隆冬可单盛夏可裌【祝穆方舆胜览】
　　城池施南府城【周九里有竒门四有濠明洪武十四年筑】宣恩县城　【本朝乾隆年间兴建】来鳯县城　【本朝乾隆年间兴建】咸丰县城【旧有大田所城本朝乾隆年间修】利川县城　【本朝乾隆年间兴建】建始县城【周三里有】
　　【竒门四明正徳初建本朝乾隆年修】
　　学校施南府学　【本朝乾隆年间兴建入学额数八名】恩施县学【在府南门内宋元州学旧址明洪武中迁南门外为卫学景泰中复旧　本朝康熙二十四年重建四十五年修雍正六年改为县学入学额数十二名】宣恩县学　【本朝乾隆年间兴建入学额数三名】来鳯县学　【本朝乾隆年间兴建入学额数三名】咸丰县学　【本朝乾隆年间兴建入学额数三名】利川县学　【本朝乾隆年间兴建入学额数四名】建始县学【在县治西元天徳年间建明洪武七年重建后燬　本朝康熙十二年迁于县治北十三年复建旧址四十六年修入学额数七名】崇化书院【在府城内各县并设有义学】
　　户口【原额人丁四千九百二十五滋生人丁七十五万七千三百五十】
　　田赋【田地山塘共三千八百九十九顷六亩七分又额外续垦田地五百五十一顷三十三亩四分实徴粮银一千九百八十四两五钱七分五厘】
　　山川回龙山【在恩施县治东】象耳山【在恩施县治东一名柁楼山旧筑半逸亭于上又象鼻山在县治东南】连珠山【有二一在恩施县东二里五峰相连如贯珠县之望山也亦名五峰山又有龙首山与此山相接控清江之口一在县南上有砦】倚子山【在恩施县东十五里宋开庆初郡守谢昌元移州治此以据险要亦名州基山】金瓦山【在恩施县东四十里崖石鳞次如屋瓦而色黄又九里为石盘山山顶有大石如盘又七里为天楼山山势耸拔如危楼倚天又四里为画屏山又二十里为银山顶有峰髙数十丈】猿啼山【有二一在恩施县东八十里林木深茂啼猿声韵比诸山最多一在恩施县西冬常积雪又名雪岭】巾子山【在恩施县东一百六十里峰顶状如巾】客星山【在恩施县西五里复岭重嶂蜿蜒盘薄南连雪岭髙出云霄又二十里有药山山产药物又五十里有洞瓮山以形似名】贺山【在恩施县西三百余里明初讨诸蛮自九溪大庸度天火岭经古卑洞大败蛮兵还次贺山分道勦捕散毛诸洞皆大胜之】七药山【在恩施县西四百余里一名七曜山与支罗所相近】文笔山【在恩施县南二里卓立如笔亦名双翠山又十三里为天成山上有天生桥又十五里为银鑛山一名箐山相传旧出银西有铁冶】罗盏山【在恩施县南五十六里崒然数峰如覆杯】金鸡山【在恩施县南一百四十里中产金鸡故名】禄山【在恩施县南一百五十里方舆胜览山富有禽兽洞蛮恃为廪禄】香城山【在恩施县北七十四里产麝】金楼山【在恩施县北八十里崖石层叠状如楼台】杨平山【在恩施县东南又有龙津山黄石山东门山东坡山盆山万里卧龙山俱在县境】翠涛山【在恩施县西南五里势如波涛层涌巨石突起数十丈有窍南北通明俗号明山】红崖山【在恩施县西南七十里东有鼓楼砦又二里有金柱山峯势峭直其色如金】扞山【在恩施县东北二十里呉蜀分界之地阻深据髙便于扞敌故名】羊角山【在恩施县东北百余里】宜山【在恩施县西北里许】赭马山【在恩施县西北百十二里】一都亭山【在恩施县西北二百里杜佑通典清江县有都亭山夷水所出方舆胜览后周置亭州取此山为名明统志崇冈深麓映帯左右下多良田广囿】天马山【在宣恩县境又有墨把山有七峯耸拔亦曰墨把峰又通积山劳喜山水心山俱在县境】墨达山【在宣恩县境土人谓天为墨言山髙接天也又明珠山西有三十六峰羣山环峙亘绕前后又纱防山三开山将军山俱在县境】双尖山【在宣恩县境又奴阑山茅山师壁山俱在县境】吾山【在宣恩县境又蒲载山低罕山前山木册山俱在县境】后山【在宣恩县境】金龙山【在宣恩县境又来龙山下有醴泉笔架山有五峰髙耸马鞍山俱在县境】三尖山【在来鳯县境又有武山懐来山白鳯山俱在县境】佛山【在来鳯县境】鬼山【在来鳯县境】积玉山【在咸丰县境髙峻积雪经春不消其南一里曰十三盘山旁有黑洞俨若城门水从中流二里许始出门绕县北为青崖塞谷等溪其上又有一小洞伐木为栏明洪武中征蛮兵尝经此】角楼山【在咸丰县城内又有小闗山古置闗其上又邢官保山菊花官山秀屏山朝阳山积翠山石乳山石衙门山俱在县境】排楼山【在咸丰县境又有对山万峰山亦曰杉篁洞顶有池流为杉篁杉碧垒子等溪俱在县境】天平砦山【在利川县境又锦屏山上有鳯池石旗山鳯凰山狮子山龙冈山金紫山三万箐山王母城山俱在县境】银山【在建始县东一里石壁峻峭白色如银】禄山【在建始县东二十里山多禽兽洞蛮恃为廪禄】州基山【在建始县东三十五里方舆胜览相传为旧业州】文山【在建始县南五里岩如笔架中峰孤秀若文字防明都御史林俊改名】连珠山【在建始县西十里五峰相连如贯珠】石乳山【在建始县西十五里山石层叠多生石乳旧志县在万山中多产麸金而产于石乳山者为最】当阳山【在建始县北五十里有一崖朝阳初出其光照耀故名】瘦驴岭【在恩施县西宋陆游诗所谓瘦驴岭在施黔间也】大石岭【在恩施县东北二百里一名仙掌岭】朝霞岭【在咸丰县境又有猴子岭】碧波峰【在恩施县东北曲折逶迤苍翠层拥望之如波浪】天柱峰【在宣恩县境】通天岩【在恩施县东十五里岩上有窍可以窥天下有深潭】洪岩【在恩施县南三十里髙出羣山上有真武庙俗呼为小武当】班鸠崖【在恩施县东百八十里崖长五十里望之如城郭】二仙崖【在恩施县西南】韩信坡【在咸丰县境旧志相传信尝经此】仙人洞【在宣恩县境】大龙洞【在恩施县东十五里内有澄潭旱祷多应】影娥洞【在恩施县南十余里日影水光相映境甚幽深】石通洞【在恩施县西前有小防】双城洞【在恩施县北四十五里】百节洞【在恩施县南】前江【在利川县境源出七药山西南流防后江又西至马崖峡入四川重庆府彭水县境】后江【在利川县境发源泉口西流入前江】夷水【在恩施县北源出县西北罗锅堰东南流迳县城东北又东流入建始县界又东流入宜昌府长阳县界又东流入荆州府宜都县界今名清江后汉书西南夷传廪君乘土船従夷水至盐阳注今施州清江县水一名盐水源出清江县西都定山郦道元水经注夷水出巴郡鱼腹县江东南过佷山县南夷水即佷山清江也水色清照十丈分沙蜀人见其澄清因名凊江也水又迳建平沙渠两县有巫城南岸山道五百里其水歴县东出焉夷水自沙渠入佷山县水流浅狭才得通船东迳难留城南又东迳石室又东与温泉三水合又东迳佷山故城南南对长杨溪又东迳虎滩】朝贡水【在恩施县东源出宣恩县万里山北流入清江】铁沟水【在恩施县东】白水河【在恩施县南源出将军山流迳宣恩县界西南流入来鳯县界又南流谓之漫水其上流亦名车溪亦谓之酉溪】黑峒河【在恩施县西南有二源一出咸丰县西南流过地坝砦径普落溪西南流入四川酉阳州黔江县界亦谓之黔水一亦出咸丰县西南流至废龙潭土司东绕其南流至废唐崖土司界与径普落溪者合流亦称唐崖河】头渡河【在恩施县西南源出咸丰县东十五里龙峒口】西北河【在咸丰县西二十里有二溪合流下入山洞中】龙驹河【在建始县西四十里】万顷湖【在咸丰县境接四川酉阳州彭水县界】红楠溪【在恩施县东班鸠崖下北流入清江】木里溪【在恩施县东三百里源出长望洞曲折数百里沿溪万山深僻旁有平地可耕】灵阳溪【在恩施县东四百里其地与鹤峯州通】腰带溪【在恩施县西五里源出西山流迳宜山下南入麒麟溪】丹阳溪【在恩施县西源出石乳山东流六十里入清江一名龙溪】黄连溪【在恩施县南三十里】巴公溪【在恩施县南有二源一出药山一出城南三十里鼓楼山合于翠涛山下至城南二里入清江】麒麟溪【在恩施县南明统志源出卫西境诸山岩洞中奔流成溪至夏水极泠亦名泠水河径客星山下又东北径城南东入清江】金印溪【在恩恩施县南源出银鑛山东流合覆盆水又东合石板溪北流三十里入清江】龙马溪【在恩施县北一百里南流迳观音崖入清江相传牧马河濵产龙驹故名一名沱水一名带河】九渡溪【在恩施县北源出四川酉阳州彭水县石柱防流入县界至都亭山下又东入清江居民多引水溉田】龙平溪【在恩施县东南二百余里合细沙溪】硃砂溪【在恩施县西南二十里合黄连溪径天成山石桥下又东北流入清江】菖蒲溪【在恩施县西南一百九十里源出东门山西流迳歌罗砦防黄姑溪下流合于酉溪傍多菖蒲因名】黔黎溪【在恩施县西南三百四十里源出北荒】九龙溪【在恩施县西南源出红崖山下东北流合清江一名平泉溪】通潮溪【在恩施县东北南近连珠山源出大龙洞其水日消长如潮】盘龙溪【在恩施县东北方舆胜览在施州驿北马公泉下俗传昔有龙盘于此】细沙溪【在宣恩县境源出东门山下流入龙平溪】白鳯溪【在宣恩县境源出东门山流合酉溪名三江口】白沙溪【在宣恩县境又有白石山花等溪下流俱入清江又石壁石板溪其旁有九曲溪合流入清江】弄罗溪【在宣恩县境相近有车弄溪】水溪【在来鳯县境源出后山绕县西而东南流至虎七溪入白水河又冇达车溪芭蕉溪俱在县境】两防溪【在咸丰县境积玉山涧水所滙流也】普乐溪【在咸丰县境又有干溪俱流入黑峒河】革井溪【在利川县境相近又有相应溪】小溪【在建始县南二十里自县北当阳坡发源绕南转徙流入恩施县界注于清江亦名龙溪河王存九域志县有建始溪又有桐木溪皆在县北东流合小溪】马公泉【在恩施县北一里宋嘉祐中运使马某按部至州以城跨山不可凿井乃相视水脉以竹引此泉入城中公私赖之因立祠其上号马公泉又城北有宜泉味为县境诸水之冠】瀑布泉【在咸丰县境】清水泉【在咸丰县境有二色俱如蓝靛】嘉莲池【在恩施县治前旧名鼔角池宋端拱元年生嘉莲故名】虾蟆池【在恩施县南一百二十里池多虾蟆方春水生輙跳踯出岸间前趾变为羽随众禽飞去土人常得之雀网中】龙池【在恩施县西北一百六十里相传有龙潜此】
　　古迹盐水故城【在恩施县东四十里隋书地理志清江郡盐水后周置县旧唐书地理志武徳四年废盐水县】开夷故城【在恩施县北六十里北周置乌飞县隋改曰开夷寻省后复置唐省隋书地理志清江郡开夷后周置曰乌飞开皇初改焉唐书地理志施州清江义宁元年置开宁县武徳元年省入】故业州【在建始县东元和志建始县南至施州一百三十里本汉巫县地后周以前无县邑建徳三年于此置业州并置建始县贞观八年州废县属施州九域志建始县在施州东北九十七里方舆胜览故业州在今县东州基山下　按宋书州郡志晋初立建始县属建平郡太康五年省宋永初时亦有建始县寻废李吉甫元和郡县志谓后周以前无县邑盖未详考】施州废卫【今恩施县治明洪武十四年置本朝雍正六年改为恩施县】废忠孝安抚司【在恩施县西南元置安抚司明因之施南宣抚司今裁】废上爱茶峒长官司　废下爱茶峒长官司【俱在宣恩县境明宣徳三年置二长官司东乡安抚司今裁】废镇南长官司【在宣恩县境明永乐五年置施州卫今裁】废揺把峒长官司【在宣恩县境明宣徳三年置东乡安抚司今裁】废镇逺蛮夷长官司　废隆奉蛮夷长官司【在宣恩县境俱明宣徳五年置东乡安抚司今裁】废思南长官司【在宣恩县境明成化后置髙罗安抚司今裁】废东乡土司【在宣恩县境明洪武六年置安抚司施南宣慰司　本朝为东乡土司施州卫雍正十三年裁】废髙罗土司【在宣恩县境明洪武六年置安抚司属忠建宣抚司　本朝为髙罗土司施州卫雍正十三年裁】废忠峒土司【在宣恩县境明永乐四年置安抚司忠建宣抚司　本朝为忠峒土司仍施州卫雍正十三年裁】废忠建土司【在宣恩县境明洪武六年置宣抚司施州卫　本朝为忠建土司仍施州卫雍正十三年裁】废木册土司【在宣恩县境元置安抚司明玉珍改长官司明因之属髙罗安抚司　本朝为木册土司施州卫雍正十三年裁】废大旺土司【在来鳯县境明永乐五年置安抚司散毛宣抚司　本朝为大旺土司施州卫雍正十三年裁】废东流土司【在来鳯县境明宣徳三年置长官司大旺安抚司　本朝为东流土司施州卫雍正十三年裁】废腊壁土司【在来鳯县境明置长官司大旺安抚司本朝为腊壁土司施州卫雍正十三年裁】废西萍蛮夷长官司【在咸丰县】
</div>
    <div class="pagination">
<a href="大清一统志_page125.html">上一页</a><span>...</span><a href="大清一统志_page121.html">121</a><a href="大清一统志_page122.html">122</a><a href="大清一统志_page123.html">123</a><a href="大清一统志_page124.html">124</a><a href="大清一统志_page125.html">125</a><span class="current-page">126</span><a href="大清一统志_page127.html">127</a><a href="大清一统志_page128.html">128</a><a href="大清一统志_page129.html">129</a><a href="大清一统志_page130.html">130</a><a href="大清一统志_page131.html">131</a><span>...</span><a href="大清一统志_page127.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
