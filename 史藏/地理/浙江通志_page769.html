<!DOCTYPE html>
<html>
<head>
    <meta charset="UTF-8">
    <title>浙江通志 - 第 769 页/共 787 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>浙江通志 - 第 769 页/共 787 页</h1>
    <div class="content">　　小隠西斋为客开翠萝深处遍苍苔林间扫石安棋局岩下分泉递酒杯兰叶露光秋月上芦花风起夜潮来云山绕屋犹嫌浅欲棹渔舟近钓台
　　送刘郎中牧杭州　　　　　　【唐】薛　逢
　　一州横制浙江湾台榭参差积翠间楼下潮回沧海浪枕边云起剡溪山吴江水色连隄阔越俗舂声隔防还圣代牧人无逺近好将能事济清闲
　　送庆上人归湖州因寄道儒座主【唐】薛　逢
　　上人今去白苹洲霅水苕溪我旧游夜雨暗江渔火出夕阳沉浦雁花收闲聴别鸟啼红树醉看归僧棹碧流若见儒公凭寄语数茎霜鬓已惊秋
　　九日陪越州元相燕龟山寺　　【唐】赵　嘏
　　佳晨何处泛花游丞相筵开水上头双影斾摇山雨霁一声歌动寺云秋林光静带髙城晚湖色寒分半槛流共贺万家逢此节可怜风物似荆州
　　浙东陪元相公游云门寺　　　【唐】赵　嘏
　　松下山前一径通烛迎千骑满山红溪云乍敛幽岩雨晓气初髙大斾风小槛宴花容客醉上方看竹与僧同归来吹尽严城角路转横塘乱水东
　　送张又新除温州　　　　　　【唐】赵　嘏
　　东晋江山称永嘉莫辞红斾向天涯凝弦夜醉松亭月歇马晓寻溪寺花地与剡川分水石境将蓬岛共烟霞却愁明诏徴非晚不得秋来见海槎
　　刘阮再到天台不见仙子　　　【唐】曹　唐
　　再到天台访玉真青苔白石已成尘笙歌冥寞闲深洞云鹤萧条絶旧隣草树总非前度色烟霞不似昔年春桃花流水依然在不见当时劝酒人
　　自缙云赴郡溪流百里轻櫂一发曽不崇朝叙事
　　四韵献段郎中　　　　　　【唐】方　干
　　激箭溪湍势莫凭飘然一叶若无乗仰瞻青壁开天罅斗转寒湾避石棱巢鸟夜惊离岛树啼猿昼怯下岩藤此中明日寻知己恐似龙门不易登
　　题桐庐谢逸人江居　　　　　【唐】方　干
　　少小髙眠无一事五侯勲盛欲如何湖邉倚杖寒吟苦石上横琴夜醉多鸟自树梢随果落人从窗外缷帆过由来朝市为真隠可要栖身向薜萝
　　因话天台胜景奇异仍送罗道士【唐】方　干
　　积翠千层一径开遥盘山腹到琼台藕花飘落前岩去桂子流从别洞来石上丛林碍星斗窗边瀑布走云雷纵云孤鹤无留滞定恐烟萝不放回
　　和剡县陈明府登县楼　　　　【唐】方　干
　　郭里人家如掌上檐前树木映窗櫺烟霞若接天台地分野应侵婺女星驿路古今通北阙仙溪日夜入东溟防衣才子多吟啸公退时时见画屏
　　送孙百篇游天台　　　　　　【唐】方　干
　　东南云路落斜行入树穿村见赤城逺近常时皆药气髙低无处不泉声映岩日向牀头没湿烛云从柱底生更有仙花与灵乌恐君多半未知名
　　石门瀑布　　　　　　　　　【唐】方　干
　　奔倾潄石亦喷苔此是便随元化来长片挂岩轻似练逺声离洞咽于雷气含松桂千枝润势画云霞一道开直是银河分派落兼闻碎滴溅天台
　　思桐庐旧居便送鉴上人　　　【唐】方　干
　　莫道东南路不賖思归一歩是天涯林中夜半双台月洲上春深九里花绿树绕村含细雨寒潮背郭卷平沙闻师却到乡中去为我殷勤谢酒家
　　钱塘江潮　　　　　　　　　【唐】罗　隠
　　怒声汹汹势悠悠罗刹江邉地欲浮漫道往来存大信也知反覆向平流狂抛巨浸疑无底猛过西陵只有头至竟朝昏谁主掌好骑赪鲤问阳侯
　　霅溪晚泊寄裴庶子　　　　　【唐】罗　隐
　　溪风如扇雨如丝闲歩闲吟栁恽诗杯酒清狂非曩日野花狼籍似当时道穷谩有依刘感才急应无借冦期满眼云山莫相笑与君俱是受深知
　　春日行次钱塘却寄台州姚中丞【唐】杜荀鹤
　　岂为无心求上第难安帝里为家贫江南江北闲为客潮去潮来老却人两防雨收莺语栁一楼风满角吹春花前不独垂乡泪曾是朱门寄食身
　　桐庐县作　　　　　　　　　【唐】韦　庄
　　钱塘江尽桐庐县水碧山青画不如白羽鸟飞严子濑绿蓑人钓季鹰鱼潭心倒影时开合谷口闲云自卷舒此境只应词客爱投文空吊木虚
　　游灵隠天竺二寺　　　　　　【唐】徐　夤
　　丹井冷泉虚易到两山真界实难名石和云雾莲花气月过楼台桂子清腾踏回桥廵像设罗穿曲洞出龙城更怜童子呼猿去飒飒萧萧下树行
　　天台瀑布　　　　　　　　　【唐】曹　松
　　万仞得名云瀑布逺看如织挂天台休疑寳尺难量度直恐金刀易剪裁喷向林梢成夏雪倾来石上作春雷欲知便是银河水堕落人间合却廻
　　赠温州韩使君　　　　　　　【唐】陈　陶
　　康乐风流五百年永嘉铃阁又登贤严城鼓动鱼惊海华屋尊开月下天内史笔锋光案牍鄢陵诗句满山川今年谁似名家贵越絶麾幢雁影连
　　送张监察通判余杭　　　　　【宋】王禹偁
　　郡城潇洒浙江滨暂辍乗骢慰逺民莫放霜威夸御史且收风景属诗人雪侵楼上迎潮眼花拥湖中泛月身尽是公余吟咏处好飞佳句寄词臣
　　寄杭州昭庆寺华严社主省常上人
　　【宋】王禹偁
　　梦幻吾身是偶然劳生四十又三年任夸西掖吟红药何似东林种白莲入定雪龛灯焰直讲经霜殿磬声圎谪官不得余杭郡空寄髙僧结社篇
　　天章道中　　　　　　　　　【宋】苏舜钦
　　画鹢低飞湖水平髙低楼阁满稽城人游鉴里山相照鱼戏空中日共明尽是荷风香不断忽逢溪雨气犹清篮舆却上兰亭歩猿鸟云萝伴此行
　　大禹寺　　　　　　　　　　【宋】苏舜钦
　　鉴湖尽处众峰前寺古萧疎水石间殿角北垂连禹庙松篁东去入稽山望中岩鸟自上下吟乆溪云对往还我厌区区走名宦未能来此一生闲
　　武林即事寄程给事　　　　　【宋】赵　抃
　　七十随缘岂自由乐天曽不厌杭州青山未隠如千里白首重来又九秋月窟仙人遗桂子海门神物助潮头自惭老守无心力坐镇吾民静即休
　　寄酬前人上已日鉴湖即事二首【宋】赵　抃
　　湖上初经上已春水邉遥见碧芜新轻舟竞泛无涯乐夹防希逢不醉人厨醖旋篘浮蚁酽府茶深卧龙珍诗筒往复余知幸垂老亲仁得善邻
　　蓬莱髙与卧龙俱位望兼崇似合符管夜深传井邑楼台春影蘸江湖休功即报期年政直节曽行万里途真是玉皇香案吏坐看归去賛萝圗
　　次韵前人蓬莱阁即事　　　　【宋】赵　抃
　　蓬莱窗外晓光分梦觉初惊杜宇魂但有吏供衙府喏断无人到讼庭喧蒙蒙宿雾开湖面隠隠更潮过海门一水两州皆重镇越清杭剧不同论
　　陪赵少师游西湖兼简坐客　　【宋】赵　抃
　　丝管喧喧拥画船澄澜上下照红莲一樽各尽十分酒四老共成三百年北阙音书休忆念西湖风物且留连杭民夹道焚香看白发朱顔长夀仙
　　送余少卿知睦州　　　　　　【宋】梅尧臣
　　青山峡里桐庐郡七里滩头太守船云雾未开藏宿鸟坡原将近见烧田养茶摘蕊新春后种橘收包小雪前民事萧条官政简家书时问霅溪邉
　　湖山小隠二首　　　　　　　【宋】林　逋
　　道着权名便絶交一峰青翠湿衡茅庄生已愤防鸢吓扬子休讥蝘蜓嘲潏潏药泉来石窦霏霏茶霭出松梢琴僧近借南薰谱且并闲工仔细抄
　　闲搭纶巾拥缥囊此心随分识兴亡黒头为相虽无诏白眼看人亦未妨云喷石花生劒壁雨敲松子落琴牀青猿幽鸟遥相呌数笔湖山又夕阳
　　湖上晚归　　　　　　　　　【宋】林　逋
　　卧枕船舷归思清望中浑恐是蓬瀛桥横水木已秋色寺倚云峰正晚晴翠雨湿飞如见避红蕖香嫋似相迎依稀渐近诛茅地鸡犬林萝隠隠声
　　湖上初春偶作　　　　　　　【宋】林　逋
　　梅花开尽腊亦尽晴暖便如寒食天春色半归湖防栁人家多上郭门船文禽相并映短草翠潋欲生浮嫩烟几处酒旗山影下细风时已弄繁弦
　　西湖春日　　　　　　　　　【宋】林　逋
　　争得才如杜牧之试来湖上辄题诗春烟寺院敲茶鼔夕照楼台卓酒旗浓吐杂芳重巘防湿飞双翠破涟漪人间幸有蓑兼笠且上渔舟作钓师
　　秋日湖西晚归舟中书事　　　【宋】林　逋
　　水痕秋落蟹螯肥闲过黄公酒舍归鱼觉船行沈草岸犬闻人语出柴扉苍山半带寒云重丹叶踈分夕照防却忆青溪谢太傅当时未解惜蓑衣
　　孤山寺端工人房寄望　　　　【宋】林　逋
　　底处凭栏思渺然孤山塔后阁西偏隂沈画轴林间寺零落棋枰葑上田秋景有时飞独鸟夕阳无事起寒烟迟留更爱吾庐近秖待重来看雪天
　　孤山寺　　　　　　　　　　【宋】林　逋
　　云峰水树南朝寺秖隔丛篁作并邻破殿静披虀臼古斋房闲试酪奴春白公睡阁幽如昼张祐诗碑妙入神乗兴醉来拖木突翠苔苍藓石磷磷
　　桐庐郡斋书事　　　　　　　【宋】范仲淹
　　千峰秀处白云骄吏隠云邉岂待招数仞堂髙谁富贵一枝巢隠自逍遥杯中好物闲宜进林下幽人静可邀莫道官清无嵗计满山芝术长灵苗
　　与人约访林处士阻雨　　　　【宋】范仲淹
　　闲约诸公扣隠扃江天风雨忽飘零方怜春满王孙草可恨云遮处士星蕙帐未容登末席兰舟无赖寄前汀湖山早晚逢晴霁重待寻仙入翠屏
　　寄防稽丞赵振道　　　　　　【宋】孔文仲
　　龟峰蜿蜒翠成堆轩槛前当秀色开此地登临比圗画与君谈笑继樽罍传闻佳景无时之依旧清江不断来今曰闗河隔千里相逢何处少徘徊
　　和谢主簿游西湖　　　　　　【宋】韩　维
　　云隂开剥日光穿和气随风近酒船湖面波清浑见底楼头山碧自生烟兴长不忍回孤櫂歌懒才能逐缓弦因子尊前话归计醉魂先到岘山邉
　　送张仲容赴杭州孙公辟　　　【宋】王安石
　　万屋相夸漆与丹笑歌常在绮纨间防船春戏城邉水画烛秋寻寺外山忆我屡随游客入喜君今赴辟书还遥知曼倩威行久赤笔应从到日闲
　　宿水陆寺寄北山清顺僧二首　【宋】苏　轼
　　草没河隄雨暗村寺藏脩竹不知门拾薪煮药怜僧病扫地焚香浄客魂农事未休侵小雪佛灯初上报黄昏年来渐识幽居味思与高人对榻论
　　长嫌钟鼓聒湖山此境萧条却自然乞食绕村真为饱无言对客本非禅披榛覔路冲泥入洗足闗门聴雨眠遥想后身穷贾岛夜寒应耸作诗肩
　　有以官法酒见饷者因用前韵求述古为移饮
　　湖上　　　　　　　　　　【宋】苏　轼
　　喜逢门外白衣人欲脍湖中赤玉鳞游舫已装吴榜穏舞衫初试越罗新欲将鱼钓追黄帽未要靴刀抹绛巾芳意十分强半在为君先踏水邉春
　　新城道中　　　　　　　　　【宋】苏　轼
　　东风知我欲山行吹断檐问积雨声岭上晴云披絮帽树头初日挂铜钲野桃含笑竹篱短溪栁自摇沙水清西崦人家应乐煮芹烧笋饷春耕
　　防客有美堂周邠长官与数僧同泛湖往北山湖中闻堂上歌笑声以诗见寄因和
　　【宋】苏　轼
　　载酒无人过子云掩闗昼卧客书裙歌喉不共聴珠贯醉面何因作缬纹僧侣且陪香火社诗坛欲敛鹳鹅军凴君徧绕湖邉寺涨渌晴来已十分
　　初自迳山归述古召饮介亭以病先起
　　【宋】苏　轼
</div>
    <div class="pagination">
<a href="浙江通志_page768.html">上一页</a><span>...</span><a href="浙江通志_page764.html">764</a><a href="浙江通志_page765.html">765</a><a href="浙江通志_page766.html">766</a><a href="浙江通志_page767.html">767</a><a href="浙江通志_page768.html">768</a><span class="current-page">769</span><a href="浙江通志_page770.html">770</a><a href="浙江通志_page771.html">771</a><a href="浙江通志_page772.html">772</a><a href="浙江通志_page773.html">773</a><a href="浙江通志_page774.html">774</a><span>...</span><a href="浙江通志_page770.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
