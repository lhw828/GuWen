<!DOCTYPE html>
<html>
<head>
    <meta charset="UTF-8">
    <title>四川通志 - 第 45 页/共 218 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>四川通志 - 第 45 页/共 218 页</h1>
    <div class="content">　　邹　遇【新津人万厯中进士歴江西布政陞湖广巡抚卒于官生平刚方耿介以礼自持周恤邻孤里人重之祀乡贤】
　　何存斆【字念卿成都人万厯丁丑进士歴刑部郎时京师大侠郑任成者欧死平人人不敢问司寇以属存斆卒论如律陞云南佥事条弊政十议积蠹一清时永昌兵变贼挟戚同知为质存斆密谋出竒擒之贼卒授首戚得无恙旋以养疴归里十余年卒】
　　李元龄【字仁卿华阳人幼聪敏以竒童称中万厯丁丑进士任临清州知州入为都水郎治淮河工最加四品服俸旋以养母请告后起平阳知府陞山东按察副使乞休生平好义业师张桂东无子奉之终身殁而立祠祀之着有翼经随笔及诗文若干巻】
　　刘　羙【字世徳华阳人万厯甲戍进士孝事孀母初任洋县令调金坛两邑皆着循声入为户部主事司九江以防直自矢任满乞终养所着有臆説杂爼集解】
　　刘克勤【新繁人万厯乙未进士初任永州司理有声陞南户曹管中都仓分亳不取擢黄州知府操持益峻寻卒于官黄人至今思之】
　　李一敬【华阳人恬静端方甘贫力学中万厯辛丑进士任即墨令单车之任约己爱民絶餽献屏宴逰风裁凛然竟以劳瘁撄疾危坐防事卒榇归里第妻孥犹苦饥寒士绅亲友皆恻然叹惜之】
　　费嘉诰【新繁人邑诸生性诚恕处乡党间虽遇寒贱未尝凌忽后以明经授大竹敎谕训士有法卒于官嘉诰善诗词生四子长经国贡士官训导次经世次经济皆庠生献贼陷川经世以不受伪职遇害次经虞事亲以孝闻举崇祯间乡荐任云南昆明令廉洁端严民戴之曰吾邑四十余年不见此清官矣时土官吴必奎反讨平之验阅武定俘民全活甚多陞云南府同知再迁广西知府不之官归里著书乡人服其清介】
　　重庆府
　　汉谒　涣【江州人仕为汝南太守有公直称与同邑司校尉陈为度辽将军诗章皆有时名】然　温【江州人仕为度辽将军守桂阳长于治民能得其心】
　　谯　元【字君黄合州人成帝时仕为谏议大夫因王莽僭乱遂避之不事公孙述乡人作诗以羙之】
　　蜀汉董和【其先巴郡江州人徙南郡枝江汉末率族西还依刘璋任成都令时俗侈甚和率以俭迁益州守清约如前推诚服夷南方信爱之先主定蜀徴和为中郎将与诸葛亮并署大司马事外牧殊域内干机衡二十余年卒之日家无担储亮追思称叹不置】
　　晋文　立【字广休巴郡临江人少逰蜀太学治毛诗三礼兼通羣书累官梁州别驾咸熙元年举秀才除郎中武帝方欲懐纳梁益引致隽彦拜立济隂太守武帝立太子立为中庶子上疏太子宜选贤佐帝报可立又上故蜀大官及尽忠死事者子孙虽仕郡国或有不才同之齐民为剧又上诸葛亮蒋琬费祎等子孙流徙中畿宜见叙用立事东宫尽辅导之节帝降诏嘉之以为散骑常侍累辞不许西界献马帝问立马何如对曰乞问太仆帝每善其恭慎迁卫尉犹兼都职中朝服其贤雅为时名卿咸寜末卒乃送于蜀使者防丧事郡县修坟茔当时荣之又立同郡有毛楚杨崇二人皆以羙徳着楚为牂牁太守崇为武陵太守】
　　母　雅【巴郡江州人学冠四科贡于朝除涪陵汉平令为夜郎太守夷人感其惠卒年八十有二】
　　唐李阳冰【合州人开元中为当涂令有政绩宗人李白常往依之善篆书州治景厚堂有所书积善之家必有余庆八字石刻尚存】
　　五代张武【合州人后唐时仕王建为破浪都头大破高季昌于防州府歴陞武镇军节度使】宋母梦牛【郡人初授乐源县尉优于吏事茂着亷声累主文试院官至承直郎有全归集行世】石公恕【江津人以武功大夫知威州有能名常作文刻碑戒子孙母得分异子孙世守其训】张　【江津人举进士召对直言无所避忌累仕至湖广总领有干局长于筹边】冯时行【壁山人字当可绍兴间状元授左朝奉郎极言秦桧和议之非出知万州秦桧讽使者摭拾其罪坐废有缙云集行于世】
　　赵　性【合州人绍兴中对防集英有曰以括囊为深计臣知其人矣主和议者当之以首防为圆机臣知其人矣杜言路者当之考官大惊以为刘蕡无以过桧欲罪之值桧卒而止】罗志冲【合州人潜心六经最精于易着易解发明程氏之防为多】
　　度　正【合州人早从朱文公学歴官国子监丞上疏极言李全必反且献破全之防有三累迁礼部侍郎有性善堂集】
　　杨　载【涪陵人以功名自负金立刘豫载白张浚愿得百两横行敌中当手刃刘豫以报浚壮其言遂遣之载偕十士至金伪降金信任之载行反间豫果废十士已亡其八乃决归浚以闻授知永睦县】
　　蒲国寳【壁山人开禧时状元饱饫六艺淹贯经史】
　　赵　立【郡人第进士以上书忤贾似道被谪徳祐初起为太社令湖北提刑使诸将入卫至蜀时昝万夀已降于元张珏知重庆府方设城守为后图立无以复命至涪州沉水而死】
　　元贾长卿【长夀人淹贯经史以文章名凡使蜀者事竣还朝士大夫相访必首询曽得贾长卿文字否其为人所慕如此】
　　明江徳海【垫江人洪武初建学以明经授本学训导以身率人多士信服植柏学宫余防犹存】刘　信【郡人洪武初由贤良方正任陜西叅政左迁东流巡检从征江介畨夷有功陞忠州千户】
　　杨金奉【邑梅司人洪武初为长官熟知边情子孙世袭】
　　冉如彪【酉阳司人洪武初知酉阳州善于化导风俗丕变陞宣抚世袭】
　　柳　申【长夀人洪武间任大名府同知寻陞大名知府深得民心童谣曰儿童竹马街前唱还是旧官今日来】
　　李　鉴【江津人以乡举敎谕蒲圻得士子心歴常徳知府遇荒设赈多所全活】石敏中【江津人由嵗贡任松滋知县清慎防介居官如治家备军饷筑城垣民不知困松滋至今徳之】
　　江孟纶【江津人进士拜御史謇谔敢言巡按陜西大赈饥民辩民寃抑所着有梅庵集行于世】
　　江　渊【江津人由进士歴官至学士工部尚书清勤简静忠鲠不阿尤善文词着观老锦荣诸集】
　　王　铎【荣昌人洪武中由太学生任嘉定县丞政绩着闻累官交阯布政使】
　　胡　谦【南川人洪武间以乡荐拜御史风裁凛然以忤权贵左迁不赴任家居二十余年而卒】
　　康　健【合州人初名子荣洪武间由太学生授给事中受太祖眷注改今名敷奏详明歴官二十余年冰霜之操终始不渝】
　　莫仲昭【铜梁人洪武中由太学生累官至浙江布政使老成谙练所至多有恵政上下咸孚】陈　价【铜梁人累官至都御史歴任三十余年名实茂着有诗文藏于家弟侨子揆相继登科】
　　杨大荣【酆都人由进士歴江西佥事刚敏多政绩学士程敏政为作传】
　　杨孟瑛【酆都人进士歴杭州知府不畏强御居乡严毅人服其介】
　　陈　常【长夀人洪武中任常徳府同知清戎有法吏民懐畏且鞫讯明决狱无寃滞卒于官囊箧萧然乡评重之】
　　邹　成【垫江人洪武间以太学生拜御史巡按入闽振扬纲纪吏民畏服】
　　牟　俸【巴县人由进士拜御史有铁面称歴山东巡抚救荒擒贼有功于时】
　　白　勉【涪州人进士歴官刑部侍郎练达刑名有匡济才及卒赐御祭有刚方清介之褒乡人荣之】
　　刘　岌【涪州人清慎谦和歴仕两朝眷注独厚以礼部尚书致仕居家恂恂乡人称之】李　琳【定逺人洪武末由乡荐拜御史持宪得体风采凛然陞福建佥事】
　　李永寜【定逺人由进士守桂林清介刚方始终一节有古人风】
　　谢　庸【忠州人永乐初由乡荐拜御史发奸摘伏行部肃然歴官山东副使】
　　李　允【忠州人进士歴翰林检讨年届四十辞归乡党重之】
　　谭　棨【涪州人进士任陜西叅政居家孝友歴官清亷御评重之】
　　张　□【涪州人以乡荐任知州刚正孝友以所居为祠堂率族众修祀事乡人化之】何以让【涪州人由举人任武昌令判大名府陈情终养赠懿孝名儒着有两都赋等书行世】卜孔时【江津人由举人任同知以刚正忤税监诬奏系狱凡十九年宰相申时行请释之出狱两鬓俱霜迁汉阳知府事详明纪】
　　杨　姜【江津人由举人任苏州府同知居官清正忤织造监被谪事载明纪】
　　周　荣【合州人永乐间拜御史卓有直声致仕归足迹不至公门人服其介】
　　沈　运【重庆府指挥充叅将守威茂蛮叛杀人运密置兵门内呼蛮至犒以酒食因并其党殱之】
　　陈　志【巴县人为燕山防卫指挥佥事有谋勇洪武末从靖难兵屡立战功永乐初封遂安伯】
　　蹇　义【巴县人洪武中进士初为吏部侍郎靖难后进尚书成祖北巡佐太子监国熟于典故政务大体奉命巡应天考察甚公进少师多启沃宣徳初卒在官五十余年凡歴五朝諡忠定】蹇　霆【巴县人尚书义之孙歴佥事刚方清俭处事合度吏民感之人称其不愧祖武云】蹇　贤【巴县人永乐中任监察御史执宪公平累官布政使有冰蘗声】
　　伍　秉【合州人正统中进士拜御史性刚介不附权贵劾中书李寳并总兵石亨擅权左迁卒】
　　贾　奭【巴县人景泰中歴都御史刚介亷直不趋时好自居官至乞休如一日焉】江朝宗【巴县人景泰中进士授翰林院侍读学士进讲经筵多启沃之助时人俱推重之】陈　仲【巴县人初任通判擒贼有功擢知府解组归不入城邑乡人高其志节】蒋云汉【巴县人天顺中进士敭歴中外徳望兼着累官至布政使一室萧然清苦莫逾】费　广【合州人由进士拜御史天顺初上防劾石亨擅权谪知永寜改贵池卒于官有约斋诗文集行世】
　　李人仪【荣昌人天顺中任御史防劾总兵石亨出守襄阳后改荆州卒于官】
　　何仲山【涪州人成化丁酉举人任武安令苞苴不行人称其防致仕归里崇祀乡贤】赵　烱【永川人成化中任浏阳令拜御史擢云南副使亷正明达番汉悦服以忤时相谪汉中府同知】
　　罗廷唯【永州人进士知枣强县盗贼敛迹后拜御史条陈时政皆见嘉纳】
　　朱光正【大足人成化中由举人知河西刚明亷谨得吏民心交阯侵边光正喻以大义夷退当道书谈笑却兵旌之】
　　王　玺【合州人成化中进士授给事中封驳奏对着声于时擢叅议浩然乞归家居二十余年】
　　刘　规【巴县人成化中任御史立朝有声以忤权贵罢归子春贵赠尚书】
　　罗九鼎【合州人成化间进士筮仕大理评事多辩抑致仕归家杜门不事请谒乡评称重】冯　衡【合州人成化间进士风度沈逺令吴江大着彊项声未几拂衣归徒歩千里与陈白沙逰白沙高其谊以见一顔其堂以唐诗有相逢尽道休官去林下何曽见一人之句也】何　梯【合州人成化中进士拜御史歴任十余年囊无羡金薄田数顷与族人共之年逾八十无疾而终】
　　曽　昂【铜梁人成化中歴官知府有文学能知人长于政事所至常有去后思】张祯叔【巴县人成化中歴官都御史以直言谪官风节为时所重】
　　陈　瑞【忠州人治初以进士拜给事中防劾中官郭镛乞罢内侍官不得叅机务上嘉纳之陞光禄卿请禁浮屠罢国醮及减奢费等事后省亲道卒闻者咸叹惜之】
　　詹　奎【巴县人治中进士为户部郎劾权奸挂冠归后以徴召复起歴官十余年家贫如故】
　　曹　【巴县人治中进士任刑部员外郎治狱无出使晋藩餽遗无所受好古力学为时所重】
　　姚学礼【巴县人治中进士歴叅议性忠侃初居南台以敢言忤逆瑾罢归人称其忠节】杨应春【长夀人歴仕有政声长于文学着世徳补拙集】
　　郭明郁【长夀人以乡荐授学録深潜有识所着有五经注北山文集】
　　聂　贤【长夀人举进士由御史陞按察佥事歴刑部尚书以疾乞休】
　　杨　庆【长夀人任通判深得民心去之日士民遮道泣留时有羣燕飞绕其车人以为仁爱所感】
　　戴　锦【长夀人举进士治中抗防请除壅蔽权贵忌之中伤落职贫不能归流寓徐淮间授徒自给久之及归着防庵诸集行于世】
　　余能继【长夀人生平刚正邑绅士惮服之以乡荐授枝江令清正明允徳爱在民耻阿附权要遂拂衣归读书教子自娱】
　　刘　茝【涪州人正徳初任给事中时刘瑾擅权首抗防极言其奸被廷杖落职瑾败起守金华寻归世宗初复徴为江西副使以疾卒】
　　胡守约【合州人正徳初以乡荐授彭蠡知县值寇攻城亲出督战身被数创遇异人疗之不死歴官知府】
　　张　缙【巴县人正徳初歴官都御史巡抚两浙恩威并着有保障功】
　　刘鹤年【巴县人正徳中进士操守亷峻始任兵曹门无私谒歴官云南布政不持一钱时称防吏】
　　李　邦【巴县人正徳间以乡荐歴员外为人狷介庄严凛然不可犯乡人敬之】任　辙【巴县人嘉靖初进士知许州嵗旱多方赈恤擢守黄州采木之役曲为调停民困以苏歴官贵州都御史计缚叛夷许吾等边陲赖以奠安】
　　李文进【巴县人嘉靖中进士歴给事中劾权贵不职晋都御史巡抚浙江大同等处执讯丑所向有功歴刑部尚书】
　　刘启宗【巴县人嘉靖中进士任衢州府推官擢给事中抗言不避权贵谪荔浦尉歴陞提学副使改苑马卿居官二十余年持亷守正卓有风裁】
　　刘应箕【巴县人嘉靖中进士初知余姚歴擢阳和兵备与督府王崇古处置北敌得体起拜佥都御史旋晋副都御史卒所着有欵塞录击辕集续集行于世】
　　王　春【巴县人少负竒才学颇淹博尤精于易嘉靖中以嵗荐任安化训导两台檄修楚志才名大着杨太史过巴时造其庐考论竒字所着有缙峰内外集藏于家】
　　胡尧臣【铜梁人嘉靖中进士授大理评事歴浙江佥事会贼江天祥反擒杀之擢湖广叅议摄兵备擒巨盗赵朝胜事闻旌赏迁副使歴陞浙江布政时海寇王直招集倭寇聨舟岛屿与内地奸民交通沿海为患尧臣以计招致寘诸法拜副都御史巡抚河南寻卒】
　　李纯朴【定逺人嘉靖中任刑部主事改监察御史时俺答请铁锅部覆许之边臣因议互市纯朴上疏极言其不可己又申救谴言官郑履等又请以薛瑄从祀文庙按部广西独持风节毁李士实碑人称为真御史以不附时宰谪知监利县裁鱼例三百金其防介类如此所着有懐野文集奏议行于世】
　　刘　春【巴县人官至文渊阁大学士卒諡文简沈静寡欲居官守正涖政防明文行为乡闾表率】
　　李士亨【铜梁人号竹野由举人仕至副使通籍二十年夫人两承恩为命妇服止布素课诸子名之曰养徳养志后二子捷南宫人皆谓清白吏子孙自是昌大云】
　　高　懋【铜梁人嘉靖中进士擢监察御史论列有声常按江北两浙所至振肃风纪多异绩嵗潦请蠲租全活甚众寻迁湖广副使兵备辰沅时苗寇为患懋每出密防多所斩又解五砦之围地方安堵晋叅政遂谢政归】
　　李　恒【铜梁人嘉靖中贡入大学大司成深器之授奉新丞邑人多狡猾供应夫马常后时不给捐俸办之二年免归囊不满十金雅志好修絶迹公门卒之日阖邑之士私諡曰恭懿先生】张佳印【铜梁人少頴敏日诵千余言尤工古文词嘉靖中进士初知滑县有诈锦衣官校至者出七首挟取帑金印从容计擒之嵗大饥平粜设粥活人甚众诏赐金币迁户部主事寻督学云南整饬滇士称西南齐鲁焉累陞巡抚应天宣府俱着勲绩浙以兵变闻上特命往视浙民复变印设方计不逾时两定之上优诏赐绯进爵兵部尚书总督蓟辽三镇时边境不寜土蛮入寇印指授方畧先后以捷闻诏赐甚厚进太子太保廕锦衣千户世袭所着有崌崃集督抚奏议行于世】熊动之【荣昌人幼称竒童过目成诵十二龄补诸生长通五经尤精二戴中嘉靖丙午乡试四入春闻竟以数竒不遇年四十而卒生平守严一介里人至今钦仰长子文炳痛父赍志以殁下帷攻苦敎子应占成进士歴赠动之陜西左布政使】
　　喻茂坚【荣昌人释褐知铜陵县流贼猖獗县无城郭茂坚内外设备夺贼舰百余艘以卓异拜御史决疑狱缉巨奸墨吏觧去歴任陜西布政时有花马池之警分兵退敌赐白金文绮抚郧阳奉命勘楚世子弑逆事疏上如议特旌其直总督漕运适妖贼红罗女反设计平之转刑部尚书防救夏言触怒归囊无百金享年九十有三卒赐祭祀乡贤】
　　喻应豸【茂坚孙由恩贡任安寜同知陞寻甸通判兼摄邑事万口称为喻母卒于官行李萧条不愧其祖之清白云祀乡贤】
　　喻应台【荣昌人由举人令汉阳有耻效鹰鹯居然鸾鳯之誉应台谦让性成虽童孺亦必以礼貎待之故居官爱民好士歴任黎平知府华夷悦服卒祀乡贤】
　　冷　珂【荣昌人登嘉靖丙戍进士座师称其文竒字竒想其人亦竒珂幽居亦端坐罕入寝室杨升庵服其渊博当道慕而造门亦罕见其面除中书享年七十终】
　　曹　忭【巴县人号自山由庶吉士改户科给事中疏劾张桂忤防逮锦衣狱寻降謪归居乡嘉言懿行不胜殚述二子一孙皆进士至今称先辈典型必曰曹自山先生云】
　　王　琬【巴县人嘉靖中领乡荐歴任广东副使屡着贤声至今所在思之】
　　刘　綡【巴县人累代通显以世徳着闻綡雅负文学尤有至行闾里称述之举省元歴仕未显识者卜其流泽之未艾云】
　　田登年【忠州人嘉靖中进士知青阳县邑无城倭旧为患登年剙建不避怨劳民赖以安歴任大理司正恤刑广东多所平反出狱五十余人广人徳之所着有洗寃录】
　　罗青霄【忠州人少游金陵旋从游湛甘泉授以理学深达奥义嘉靖中进士授归徳府推官歴兵部郎中应诏陈定六事大要为忠州兴利除害上多议从之忠南峯石砫土司与楚中路等司接壤世为忠患青霄请复川湖总督以控制之时皆以为硕画出知漳州府漳人颂之为着清漳政绩录然竟以介直忤时归家环堵萧然年八十终】
　　郭嘉文【大足人嘉靖中乡荐授盩厔敎谕正身饬教迁知白河县以徳化民未几告休民泣不忍别家居值蔡贼之乱焚刼居民望其庐舍咸相戒曰慎勿燬郭公室也其感人如此着有警心百勿篇行于世】
　　吴鹏翼【大足人嘉靖中举人知湘乡县裁嵗例千余金催科一谕以理邑有巨盗彭廷宪者剽掠洞庭垂二十年前令不敢问鹏翼计缚之逺迩称快】
　　雷孔闻【大足人少岐嶷赵文肃贞吉见其文叹赏之嘉靖中进士时严嵩当国同第者往谒阍人难之孔闻毅然作邑遂返严闻之讶为耿介士授辰州府推官会土夷夺嫡据印屡檄谕之不服孔闻至以礼法化诲夷悉畏服迁户部主事寻乞归邑人至今传颂焉】
　　鄢桂枝【大足人嘉靖中举人知翼城县邑素称难治桂枝抑强梗裁冗费恤刑狱赈贫乏境内大化旧王府嵗例银百余两悉取之民桂枝申革之擢知劒州翼民遮道送之先是丽江土夷邻劒境上田膏腴前守听民自卖桂枝一切禁止土夷欲收其粮潜以金餽叱之曰卖田已悮若粮去土人不为我用是重困吾民也竟不许祀名宦祠】
　　简　籍【巴县人嘉靖中领乡荐官泰州学正亷介不茍品为世范年近百嵗诵程子四箴而卒巡抚称其性资从善家世业儒经累朝全盛之太平近百嵗康寜之上夀为旌其庐】李临阳【江津人性端亮常以寇莱公自许嘉靖中进士歴官岳州府知府亷平惠爱嵗饥多方赈济全活以数万计擢陜西按察司后致仕归阖郡士民遮道送之有士大夫为着惠爱録】周世逺【江津人嘉靖中进士官山西右布政所在亷明仁恵以清望着】
　　徐效贤【江津人嘉靖中举人知澄城县清亷守正体国恤民澄城人绘像尸祝之祀名宦】文　方【合州人号少江司李楚中素忤严嵩父子及严氏败人多以附严被累独方免以疾归举朝高其气节家居奉母母卒庐墓不入城市时白莲贼乱过其门相戒勿扰服阕后徴辟屡下至中途以病上防辞归未久而逝】
　　李　谏【合州人号诚轩弱冠登贤书即老成持重初仕高邑县单骑赴任九年不宅眷衙斋清冷如氷上官咸器重之以为治平第一居官二十年归里囊无担储当事高其谊频为式庐暇日与田野农民杯酒笑傲弹琴种花有彭泽遗意】
　　胡世赏【合州人进士由县令屡陞至刑部尚书皆有政绩居乡醇厚郡人悉推重之】曽所能【涪州人嘉靖中举人知云南石屏州丰仪倜傥语言慷慨居乡着孝友声及居官以爱民为本尽心水利州人至今思之】
</div>
    <div class="pagination">
<a href="四川通志_page44.html">上一页</a><span>...</span><a href="四川通志_page40.html">40</a><a href="四川通志_page41.html">41</a><a href="四川通志_page42.html">42</a><a href="四川通志_page43.html">43</a><a href="四川通志_page44.html">44</a><span class="current-page">45</span><a href="四川通志_page46.html">46</a><a href="四川通志_page47.html">47</a><a href="四川通志_page48.html">48</a><a href="四川通志_page49.html">49</a><a href="四川通志_page50.html">50</a><span>...</span><a href="四川通志_page46.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
