<!DOCTYPE html>
<html>
<head>
    <meta charset="UTF-8">
    <title>宁国府志 - 第 187 页/共 477 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宁国府志 - 第 187 页/共 477 页</h1>
    <div class="content">

战坦　在县西。安吴旧县之南距战坦二里许，有洗刀坑，桓彝与韩晃接战处。

由安吴县而上，有落马潭，相传彝战北落马于此，故名。《乾隆府志》



兰石在泾县东七十里，下临藤溪。《通鉴》：晋桓彝遣将军俞纵守兰石，即此

。又有俞将军走马城，在县南四十里，是其屯戍处。《大清一统志》

走马城　在泾县南四十里。晋桓彝将俞纵屯兵处。又有兰石在县东六十里桓公

岭西，桓彝使

俞纵守兰石，即此。《江南通志》。走马城：县东四十里，今哨台犹存。

旧志谓在县南，误。《乾隆府志》

落马潭　在县南四十里吴村，桓简公征战回，有一马坠潭中，因名。

《洪武宣城志》。按：《乾隆府志》附载见战坦下，谓战北落马，与此稍异。

洗刀坑　在县南五十里萧村。桓简公征战到此，刷洗兵刀，因名。同

上

寨坛基在县南七十里。其寨元置，立小山顶上。续因洪水推荡山路，险峻岩，

祭祀者往来良难，遂烹鹅于山下祀之，其鹅死而复生，飞至南容李村田下坡，俗传乃郭璞所

献地。里人即其处立坛祭祀，甚有灵感。里正晦朔祭于坛，焚镪飞向东南去者，其月必吉，

向西北去者，其月必凶。郭璞有诗曰：“南容一片地，拉搭似牛皮。若人得遇者，世代挂绯

衣。”盖为此也。《泾川志》

仙人台在泾县涌溪石纲坑，孤峰特立，绝顶上有石台。《舆地纪胜》

。在涌溪，绝顶上

有石台。父老相传云，昔葛仙翁炼丹于此。《洪武宣城志》。在涌溪石纲

坑

，溪流环绕中，一孤峰特立，崖石险峻于绝顶，山有石台，然人之迹所不能及，故其遗迹莫

详焉。《泾川志》

葛仙翁炼丹井按：府志皆作葛洪丹井。在宝胜寺南，井泉清洌。

仙

翁即晋之葛洪稚川也，弃官炼丹此地，后入罗浮山，不知所终。《洪武宣城志》

。井泉清洌，甘香可爱。昔翁仕

晋为著作郎，后为勾漏令，著书百卷，弃官炼丹此地。旧寺僧尝为亭以覆之，设井辘轳以

取汲，今芜废不复浚治，古尚存。《泾川志》。按：《舆地纪胜》载葛

洪井在南陵县，其事迹亦与此同，今两存之。

落星石按：《嘉靖志》石作潭。在县之南四十里花林。晋时陈霸

兄弟二人在船上捕鱼，梦

见一星落于潭中，因此号为落星潭。《洪武宣城志》。石壁上有龟形，昔

县尉刘公谊寓于

此潭，见金龟在石，尝欲凿而取之，今有形迹犹存在蓝山下，翰林李太白曾游，咏诗曰：

“蓝岭耸天壁，突兀如鲸额。奔蹙横澄潭，势吞落星石。”潭在大溪中，与溪流混而为一，

但差深尔。翰林游而乐之，与何判官有结茅炼金液之约，然不能践也。《泾川志

》。在安

吴旧县西，即《水经注》落星山。其左邃岸悬濑注穷坎之下，石骨绵亘潭底，为、为屿、

为石笋林立。中产雪鲤曰雪花鱼，严冬雪霁，渔人于石罅网得之，味似江鲥。峻绝处产异草

，如

卷柏而小，四时苍翠，曰万年松。《乾隆府志》。一名龙吞石，若龙首

，日有气从口出

。昔李白泊舟踞坐石上，期结茅焉，即是处也。后郡守罗汝芳更名“起星”，刻诗于上。

《泾县志》

刘遗民钓台在县西三里，今白云寺前，水浒有钓矶存焉。《嘉定宣城志

》。钓台在泾水

西岸湖山下，遗民即东晋高士也。《郡县志》。在赏溪西岸白云潭之上，

</div>
    <div class="pagination">
<a href="宁国府志_page186.html">上一页</a><span>...</span><a href="宁国府志_page182.html">182</a><a href="宁国府志_page183.html">183</a><a href="宁国府志_page184.html">184</a><a href="宁国府志_page185.html">185</a><a href="宁国府志_page186.html">186</a><span class="current-page">187</span><a href="宁国府志_page188.html">188</a><a href="宁国府志_page189.html">189</a><a href="宁国府志_page190.html">190</a><a href="宁国府志_page191.html">191</a><a href="宁国府志_page192.html">192</a><span>...</span><a href="宁国府志_page188.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
