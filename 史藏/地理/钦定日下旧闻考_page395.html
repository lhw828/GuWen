<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 395 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 395 页/共 698 页</h1>
    <div class="content">
誊录监生臣董光骥 

 

钦定四库全书 

钦定日下旧闻考卷三十六 

宫室明四 

 

原南台在太液池之南上有昭和殿北向踞地颇高俯眺桥南一帯景物其门外一亭不止八角柱拱 
攅合极其精丽北悬一额直书趯台陂三字降台而下左右廨宇各数十楹不施牕牖又其北滨池一 
亭额曰涌翠则御驾登龙舟处燕郡游覧志原马汝骥南台诗灌木晴湖合高花午榭移尧茨原不翦 
周稼欲先知雨露悬蓬径风云护竹篱九重欢豫地髣髴见龙旗公元集原文征明诗青林迤逦转回 
塘南去高台对苑墙暖日旌旗春欲动熏风殿阁昼生凉别开水榭亲鱼鸟下见平田熟稲粱圣主一 
游还一豫居然清禁有江乡甫田集原欧大任南台诗西内风烟异南台见水田艰难曽稼穑淳朴自 
山川农舍朝炊里江乡夕照前榖蚕劳睿藻豳雅定同传旅燕稿原王嘉谟趯台陂诗春湖泛緑水华 
林积清樾灵台自孤峙昆池更不竭战鹢随风舞思鱼向波没藉草弄烟虹傍桡采薇蕨岚积龙虎文 
日漾鼋鼍窟崇俭陋雕墙荒游笑溟渤愿言饮澄波于焉絶天伐蓟邱集臣等谨按瀛台旧为南台一 
曰趯台陂明李贤记中所称南台林木阴森是也见金鳌退食笔记原崇祯壬午九月召阁部诸臣入 
对明徳殿出西华门傍西海子北行过椒园折而东逾圜殿度御桥歩至明徳门外顷之召食明徳殿 
前上坐殿门内外张御幄左右各张黄幕置宴榻十二张对毕诸臣分东西就黄幕下入席席设大花 
瓶插鸡冠花酌用金葵花杯大如盂花有瓣中心花点甚多四傍刻曰御前钦赐下刻曰万厯壬寅年 
银作局造席各馔合十五别有肴十器而蔬至二十二器菓五品汤酒各三廵宴毕谢恩出上驾已动 
旋登紫光阁看文书阁甚髙敞树阴池影葱翠万状一佳景也即同趋过阁下沿西海行至万寿宫策 
马过南台越小桥有涵碧亭曲水环之又激水为水碓如江南様下马徘徊乆之遂出悫书原张少师 
孚敬李少保时方少保献夫翟殿学銮于癸巳岁赐游万岁山诸处有春游倡和集戊戌上奉慈寜泛 
西苑召郭翊公勋李夏二少傅顾少保从后居西苑斋宫四臣与分宜相不时宣召至夜分多寓宿苑 
内时未有直庐也己亥始赐无逸殿左右厢分居多应制供青词之作今列于后太师郭翊公勋太师 
朱成公希忠太保崔都尉元太傅仇咸寜鸾邬都尉景和少保方安平承裕太保陆都督炳太保朱都 
督希孝已上勲武臣少师夏殿学言少傅翟殿学銮少师严殿学嵩少保费尚书寀宫保张阁学治少 
傅李殿学本少师徐殿学阶欧宗伯徳宫保李太宰黙宫保王宗伯用宾少保吴宗伯山少傅袁殿学 
炜宫保严殿学讷少保李殿学春芳少保郭殿学朴尚书高殿学拱诸公前后许乗马出入独严以年 
老得乗腰舆己未以八十特赐乗肩舆此希特之典也鳯洲笔记原蔡羽即事诗金水荷花接绮轩石 
渠银钥掌中□西昆学士封麻散斜日犹开左阙门碧鸡朱鹭羽毛鲜小殿芙蓉贴水圆昨夜百花风 
信急御沟新藻有红泉林屋集原王世贞西城宫词新传牌子赐昭容第一仙班雨露浓袋里相公书 


疏在莫教香汗湿泥封五雷坛上雷一声海子闸口雨纵横祈灵验后催传赏马上朱提玉手擎芙蓉 
新様紫霞冠细拥珠琲小鳯团一片香烟丛里出玉真朝罢簇回銮色色罗衫称体裁舗宫新例一时 
开菱花小様黄金合昨夜真人进药来两角鸦青双筋红灵犀一点未曽通自缘身作延年药憔悴春 
风雨露中梨园子弟鬂如霜十部龟兹九部荒妬杀女冠诸侍长大罗天上奏霓裳弇州山人集原欧 
大任西苑诗日上觚棱照彩斿西宫夜醮火初収沧池波色青门晓长乐钟声碧树秋名岳采芝诸使 
出中天筑馆万灵游汉家词客头将白汾水年年望御舟欧虞部集原张元凯春日游西苑诗宣室临 
西苑灵台对籍田宫莺迷緑雨廐马饮清川栁引金堤直松含玉殿圆先皇受厘处寂寞鏁春烟桂枝 
山房集原汪文盛西苑诗万年枝上露华清百子池邉月色明宫草经秋犹自碧君王御辇不曽行白 
泉集原嘉靖十年上于西苑隙地立帝社帝稷之坛用仲春仲秋次戊日上躬行祈报礼葢以上戊为 
祖制社稷祭期故抑为次戊内设豳风亭无逸殿其后添设户部尚书或侍郎专督西苑农务又立恒 
裕仓収其所获以备内殿及世庙荐新先蚕等礼葢又天子私社稷也此古史册所未有自西苑肇兴 
寻营永寿宫于其地未 而元极高元等殿继起以元极为拜天之所当正朝之奉天殿以大髙元为内 
朝之所当正朝之文华殿又建清馥殿为行香之所每建金箓大醮坛则上自躬至焉凡入撰青词诸 
臣皆附丽其旁即阁臣亦昼夜供事不复至文渊阁葢君臣上下朝真醮斗几三十年与帝社稷相终 
始至穆宗绍位不特永寿宫为牧场并西苑督农大臣亦裁去矣野获编臣等谨按嘉靖十年采帝耤 
之义改为帝社帝稷以上戊明日祭后改次戊次戊在望后则仍用上已春告秋报为定制隆庆元年 
礼部言帝社稷之名自古所无宜罢从之见明史礼志原西苑农务凡占地五顷有余役农五人老人 
四人骡夫八人每人日支太仓米三升仍复其身耕畜则从御马监支粮草先是工部盖农舍筑牛宫 
造仓厫顺天府岁进榖种比其获也户部以本年所入之数上闻葢自夏言皇后亲蚕之说行于是农 
桑并举以复邃古神农之政未几亲蚕礼即废而农务则终世宗之世焉野获编补无逸殿三间用砖 
冩刻大字农家忙诗一首并记东西间作沙壁冩无逸一篇豳风亭正面用砖冩刻大字题豳风诗一 
首东西两邉作沙壁冩七月诗谕对録原嘉靖十年八月帝御无逸殿之东室曰西苑旧宫是朕文祖 
所御近修葺告成欲于殿中设皇祖位祭告之祭毕宜以宴落成之又曰无逸之作虽所以劝农而勤 
学之意亦在其中今用宴以落成之经筵日讲官俱与仍各进讲七月诗无逸书各一篇明世庙圣政 
纪要原嘉靖二十一年上元上御豳风亭赐朱希忠等五臣宴观灯肃皇外史原嘉靖时建无逸殿于 
西苑翼以豳风亭葢取诗书义以重农务而时率大臣游宴其中又命阁臣李时翟銮辈坐讲豳风七 
月之诗赏赉加等添设户部堂官专领穑事其后日事玄修即于其地营永寿宫虽设官如故而主上 
所创春祈秋报大典悉遣官代行撰青词诸臣虽儤直于无逸之旁庐而属车则絶迹无复至其殿惟 
内直工匠寓居彩画神像并装潢渲染诸猥事而已至甲辰年翟銮坐二子中式被议銮辨疏以日直 
无逸为辞时上奉道已 惟称上元高元及元威元功而銮椎朴尚举故事上大怒禠逐之此后并殿亭 
旧名无齿及者矣世宗上宾未期月西苑宫殿悉毁惟无逸则至今存至尊于西成时间亦御幸内臣 
各率其曹作打稲之戏凡播种収获以及野馌农歌征粮诸事无不入御览葢较上耕籍田时尤详云 
今上甲申乙酉间无逸烬于火辅臣申吴县等奏皇祖作此殿欲后世知稼穑艰难其虑甚逺非他游 
观比宜以时修复上深然之今轮奂尚如新也野获编原打稲之戏驾幸无逸殿钟鼓司扮农夫馌妇 
及田畯官吏征租纳税等事芜史补嘉靖二十七年七月西苑献瑞榖双穗者七十五本羣臣上表贺 
谕对録原樊深驾幸无逸殿命辅臣进讲无逸豳风颂维彼陶唐奄有万方乃命神禹于理于疆爰及 
成周农桑是忧忠哉元辅克善其谋书记无逸艰难可稽君子所知小人所依诗载豳风农桑不废无 
衣无褐何以卒歳惟我圣明志切于耕逺宗唐帝近比周成驾幸无逸命及元老文武成周农桑是寳 
何以言之诗书在即何以讲之豳风无逸乃圣乃神乃武乃文功崇惟志业广惟勤克勤于邦充俭于 
家天心克享其何以加含物化光德合无疆超彼东周嘉靖殷邦西田集原姜应麟无逸殿□维辟承 
天日有万几事起于忽患生于微惟彼哲王励精宏化若践春氷若驭泛驾几几公旦逺思令猷爰陈 
无逸入告嘉谋勉勉我皇愿思其义自强不息克勤 替母□大廷而懈深宫既虔厥始必保其终毋谓 
予明视于无形毋谓予聪听于无声毋谓天与命不易哉毋谓人归民 常懐小臣进规治道在迩毋怠 
毋荒夙夜敬止考盘寤言原夏言无逸殿西壁诗睿藻承遗训农歌起圣衷千秋所无逸七月咏豳风 


帝学诗书在神谋制作同光昭文祖业原上有新宫桂洲集原严□无逸殿直舍和夏少师韵灯火通 
宵晃禁庐雾牕云阁近宸居瑞烟入坐香浮苑寒色窥帘月到除缑岭乍闻丹鳯吹榖城先访赤松书 
归来未向人间说天语新承燕对余钤山堂集增亲蠺殿在万寿宫西南有斋宫具服殿蠺室茧馆皆 
如古制按明世宗实录礼部上言皇后出郊亲蠺不便是日召大学士张孚敬令与尚书李时议移之 
西苑晡时驾幸西苑召二臣至太液池使中官操舟渡之入见于旧仁寿宫上曰朕惟农桑重务欲于 
宫前建土榖坛宫后为蠺坛以时省观卿等视其可否二臣趋出视地驾转昭和殿期二臣于此昭和 
殿即今瀛台也金鳌退食笔记原国初无亲蚕礼嘉靖九年勅礼部曰耕桑重事古者帝亲耕后亲蚕 
以劝天下自今岁始朕亲耕皇后亲蚕其具仪以闻于是大学士张璁等请于安定门外建先蚕坛凖 
先农坛制旁设采桑坛仿籍田制其别殿如南郊斋制少减其数即斋旁起蚕房为浴蚕所皇后采桑 
三条后三宫夫人采五条列侯九卿夫人采九条仍择民妇受桑浴蚕于内以终事诏如议行詹事府 
詹事霍韬言皇后出难越宿且郊外别建蚕室则宫嫔命妇未见蚕事势难乆行乞择近地便户部亦 
言安定门外水源不通无浴蚕所初礼部议于皇城内西苑中有太液琼岛之水且唐制亦在苑中宋 
亦于宫中从礼部议便上命筑亲蚕坛于安定门外十年三月改筑坛于西苑仁寿宫侧坛高二尺六 
</div>
    <div class="pagination">
<a href="钦定日下旧闻考_page394.html">上一页</a><span>...</span><a href="钦定日下旧闻考_page390.html">390</a><a href="钦定日下旧闻考_page391.html">391</a><a href="钦定日下旧闻考_page392.html">392</a><a href="钦定日下旧闻考_page393.html">393</a><a href="钦定日下旧闻考_page394.html">394</a><span class="current-page">395</span><a href="钦定日下旧闻考_page396.html">396</a><a href="钦定日下旧闻考_page397.html">397</a><a href="钦定日下旧闻考_page398.html">398</a><a href="钦定日下旧闻考_page399.html">399</a><a href="钦定日下旧闻考_page400.html">400</a><span>...</span><a href="钦定日下旧闻考_page396.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
