<!DOCTYPE html>
<html>
<head>
    <meta charset="UTF-8">
    <title>山东通志 - 第 29 页/共 194 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山东通志 - 第 29 页/共 194 页</h1>
    <div class="content">　　蔡　沈【字仲黙建阳人西山元定之子也少従朱元晦游元晦晚欲著书传未及为遂以属仲黙洪范之数学者乆失其传西山独心得之然未及论著曰成吾书者沈也仲黙受父师之托沈潜反覆者数十年然后成书传及洪范皇极内篇往往有先儒所未及者年仅三十屏去举子业一以圣贤为师隠居九峯当世名卿物色将荐用之仲黙不屑就李士英曰仲黙平居仰观俯察黙坐终晷暸然有见于天地之心万物之情反求诸躬众理具备信前圣之言不予欺也世称九峯先生明正统元年従祀谥文正成化三年封崇安伯】
　　张　栻【字敬夫绵竹人魏国忠献公浚子也自幼学所教莫非仁义忠孝之实长师五峯胡宏五峯一见即以孔门论仁亲切之防告之敬夫退而思若有得焉五峯称之曰圣门有人矣敬夫益自奋励以古圣贤自期作希顔録以廕补承务郎绍兴问忠献出督奏敬夫充机宜以军事入见上异之除直秘阁五年除秘阁修撰荆湖北路转运副使改知江陵府安抚本路敬夫自以不得其职求去诏以右文殿修撰提举武夷山冲佑观病且死犹手疏劝上亲君子逺小人信任防一己之偏好恶公天下之理天下传诵之敬夫为人坦荡明白表里洞然诣理既精信道又笃其乐于闻道而勇于徙义则又奋励明决无毫髪滞吝意故其徳日新业日广所著论语孟子説太极图説洙泗言仁诸葛武侯传经世纪年行于世学者称为南轩先生嘉泰八年赐谥曰宣景定二年従祀】
　　陆九渊【字子静金谿人生四嵗问其父曰天地何所穷际父笑而不答遂深思至忘寝食他日读古书至宇宙解者曰上下四方曰宇往古来今曰宙忽大省曰宇宙内事乃已分内事已分内事乃宇宙内事登乾道八年进士第累官知荆门军尝与王顺伯论儒释书曰儒者虽至无声无臭无方无体皆主于经世释氏虽尽未来际普度之皆主于出世或劝子静著书曰六经注我我注六经又曰学茍知道六经皆我注脚一日语所亲曰先教授兄有志天下竟不得施以没吾今将死矣谥文安有诗文语録传于世明嘉靖九年従祀】
　　黄　干【字直卿号勉斋福州闽县人受业于朱熹熹语人曰直卿志坚思苦与之处甚有益遂以子妻干及编礼书尝以丧祭二编属干稿成熹见而喜曰所立规模次第缜宻有条理他日当取所编家乡邦国王朝礼悉仿此更定之尝知安庆府有善政及归里教授生徒阐发至道卒谥文肃有经解文集行世　国朝雍正二年礼臣议曰濓洛闗闽而后任斯道之统者防推黄勉斋朱子授以所著书曰吾道之托在此吾无憾矣后金华四子递衍其传正学赖以不絶进従祀】
　　陈　淳【字安卿漳州龙溪人朱熹来守其乡淳请受教及熹卒淳追思师训日积月累义理贯通洞见条绪性孝友居乡不沽名徇俗恬然退守虽不用于世而忧时论事悲闵动人学者称为北溪先生国朝雍正二年礼臣议曰陈淳所着语孟大学中庸口义等书其言太极言仁诸篇明天理全体示】
　　【学者标的朱子数语人以南来吾道喜得陈淳进従祀】
　　真徳秀【字景元浦城人四嵗受书过目成诵登宁宗庆元五年进士第歴知大郡恵政毕兴其知泉州也迎者塞路深村百嵗老人亦扶杖而出城中欢声动地召为户部尚书入见上迎谓曰卿去国十年毎切思贤乃以大学衍义进复陈祈天永命之説谓敬者徳之聚仪狄之酒南威之色盘游弋射之娯禽兽狗马之玩有一于兹皆足害敬上欣然嘉纳改翰林学士知制诰时政多所论建逾年拜防知政事三乞辞禄上不得已进资政殿学士提举万夀观兼侍读寻以疾卒上震悼乆之赠银青光禄大夫谥文忠世称西山先生景元之学以朱文公为宗慨然以斯文自任党禁既开而正学遂明于天下后世皆其力也所着西山甲乙稿对越甲乙集经筵讲义端平庙议献忠集江东捄荒録清源杂志星沙杂志文章正宗唐书考疑心经与政经等书行于世明正统元年従祀成化三年封浦城伯】
　　魏了翁【字华文卭州蒲江人英悟絶出日诵千言登庆元五年进士第尝筑室白鹤山下开门授徒由是蜀人尽知义理之学绍兴中官潼州路安抚使居数月百废具举后用了翁兼吏部尚书条奏皆苦心空臆直述事情言人所难执政以了翁知兵体国督视荆湖军马疏奏边防十事寻召为佥书枢宻院事卒赠太师谥文靖　国朝雍正二年礼臣议曰魏了翁当南宋邪説簧鼓之时独能以所闻于李燔辅广者教授生徒正学赖以不坠所着九经要义周礼井田图説等书于圣道大有发明先儒王祎亦尝为之请祀进従祀】
　　何　基【字子恭婺州金华人师事黄干得闻渊源之懿尝谓为学立志贵坚规模贵大充践服行死而后已又曰治经当谨守精玩不必多起疑论有欲为后学言者谨之又谨可也咸淳初授史馆校勘兼崇政殿説书不受卒谥文定　国朝雍正二年礼臣议曰何基黄干弟子得渊源之懿所着解释大学中庸书大传易启防通书近思録皆以挥为名其学本于实心刻苦工夫所谓谨之又谨者也进従祀】王　栢【字防之州金华人少嗜学以何基尝従黄干得熹之传即往従之质实坚苦有疑必従基质之所得甚邃卒谥文宪　国朝雍正二年礼臣议曰王栢何基弟子标注防校四书通鉴纲目最为精宻推明河图八卦洛书九畴之防及订正诗经春秋大学中庸等书所着有读易记涵大象衍义书疑诗辨説读春秋记论语衍义太极衍义伊洛精义论语孟子通防等数十种百余万言皆阐发濓洛精义渊源道徳进従祀】
　　元赵复【字仁甫徳安人元世祖时杨惟中建太极书院取遗书八千余巻请复讲授其中复乃原羲农尧舜所以继天立极孔子顔孟所以垂世立教周程张朱所以明绍续作传道图而以书目条列于后别着伊洛发挥以表其宗防又集朱子门人五十三人作师友图以寓私淑之意又取伊尹顔渊言行作希贤録使学者知所向慕世称江汉先生　国朝雍正二年礼臣议曰赵复为元初名儒所着传道图伊洛挥希贤録等书北方知有程朱之学实自赵复始进従祀】
　　许　衡【字仲平河南人七嵗入学授章句问曰读书何为师曰取科第耳曰如斯而已乎师大竒之闻姚枢以道学自任乃诣苏门见之枢授以伊川易传晦庵四书集注或问及小学书仲平读之黙契于中遂手写而还谓学者曰昔所授受殊孟浪也今始闻进学之序悉取向来简帙焚之教人无小大皆自小学入元宪宗四年世宗出王秦中召为京兆提学时秦人新脱于兵欲学无师闻仲平来莫不喜幸郡县皆建学民大化之至元八年召为集贤院大学士兼国子祭酒久之诸生尊师敬业下至童子亦知三纲五常为生人之道皆能自立为世用矣史臣谓其设教之方千古一见云卒之日语其子曰我平生为虚名所累不能辞官死后慎勿请谥勿立碑但书许某之墓四字使子孙识其处足矣罗整庵曰衡始终尊信朱子其学行皆平正笃实遭逢世祖使儒者之道不废可谓有功于斯文矣大徳二年赠司徒谥文正至大二年封魏国公皇庆二年従祀】
　　金履祥【字吉父之兰溪人其先本刘氏后避呉越王嫌名更姓金履祥幼而敏睿长益自励凡天文地形礼乐田乗兵谋隂阳律歴之书靡不研究及壮知向濓洛之学事同郡王栢讲贯朱熹之传平居独处终日俨然接物则盎然和怿训迪后学谆切无倦又防自唐虞以下接于通鉴之前勒为一书名曰通鉴前编他所著述甚多悉行于世至正中赐谥文安　国朝雍正二年礼臣议曰履祥何基弟子所著书有大学章句疏义论语孟子集注考证书表注多先儒未之义学者称仁山先生进従祀】许　谦【字益之其先京兆人徙居金华遂为金华人受业金履祥居数年尽得其所传之奥平日笃于孝友有过人之行处世不胶于古不流于俗四方之士以不及门为耻中外名臣前后交荐皆不受国朝雍正二年礼臣议曰许谦金履祥弟子读书穷探深防虽残文羡语皆不敢忽所着有四书丛説】
　　【诗名物钞书传丛説自省编其为诗文非扶翼经义纲维世教不轻笔之于书世称白云先生何基王栢金履祥之学至谦而益显著故学者推原统绪以为朱子世嫡云进従祀】
　　陈　澔【字可久江西都昌人有礼记集注行于世国朝雍正二年礼臣议曰陈澔生于宋季不求闻达博学好古潜心礼经着礼记集注学者称为云住先生明洪武时列其书于学官至今三百余年士子俱遵奉之进従祀】
　　明王守仁【字伯安余姚人年十七谒娄一斋知圣学宗防即阳明洞辟书屋毅然有志圣学治乙未第进士授刑部主事累官巡抚都御史嘉靖改元诏録平宸濠功封新建伯兼南京兵部尚书六年征岑猛党因平八寨卧病乞致仕行至南安卒世称阳明先生守仁天资絶伦读书过目成诵少喜侠工词章好仙释中年体验圣学悟従天启遂屹然以斯道为己任其学问直求诸心而其教人也以致良知为主平生著述甚富悉行世初讣闻于朝忌者媒诋遂削世袭伯爵隆庆中诏复之谥文成万歴十二年従祀】
　　陈献章【字公甫新防县人颖悟絶伦读书一览辄记正统十三年举广东乡试闻江右呉康斋讲伊洛之学往従之游笃志讲习成化二年游太学邢祭酒让试和杨龟山此日不再得诗大惊服名动京师五年复上礼部不第遂归隠白沙布政使彭韶督抚朱英交荐召至京师不就试恳辞乞终养特授翰林院检讨学者称为白沙先生尝曰吾年二十七始愤従呉聘君学于古圣贤书无所不讲然未知入处比归白沙杜门不出専求所以用力之方而卒未得所谓未得者谓此心与此理未有脗合处也于是舍其繁而求之约惟在静坐久之然后见吾心体隠然呈露始涣然自信曰作圣之功其在兹乎薛侃曰献章博而能约不离人伦日用而见鸢飞鱼跃之机虽无著述其答人论学之书已启圣贤之扄钥万歴十二年従祀】
　　薛　瑄【字徳温河津人幼读周程张朱书叹曰此道学正脉也举永乐辛丑进士累官礼部右侍郎兼学士入内阁致仕居家八年従学者日益众毎以圣贤为师惓惓以复性为教尝曰六经四书性之一字括尽学者读书穷理须实见得然后体而行之不然无异于买椟还珠也所着有读书録续读书録河汾诗集文集行于世卒赠礼部尚书谥文清杨亷曰明理学自文清始治九年祀于乡隆庆五年従祀】
　　胡居仁【字叔心余干县人幼有大志受春秋为举子业知无所得稍厌去之闻呉康斋讲学于崇仁里徒步往従之游以记诵词章为不足事専用心于内其学以主忠信为本以求放心为要谓圣学成始成终在于敬因以敬名斋聚徒讲诵语学则曰为已语治则曰王道自孟子后独推尊二程子朱子以为得其正传他不与也所着有居业録敬斋集杨亷曰本朝以理学为倡者薛敬轩读书録胡敬斋居业録粹然一出于正髙歴十二年従祀】
　　罗钦顺【字允升泰和人治六年进士及第授编修迁南京国子监司业以实行教士歴官吏部尚书致仕里居二十余年日居学古楼潜心格物致知之学谓释氏之明心见性与吾儒之尽心知性相似而实不同释氏之学大抵有见于心无见于性今人明心之説混于禅学而不知有毫厘千里之谬道之不明将由于此为着困知记卒赠太子太保谥文庄　国朝雍正二年礼臣议曰罗钦顺为司业以实行教士潜心格物致知之学王守仁以心学立教才知之士翕然师之钦顺致书辟之往复再三着困知记周程防言至今不坠者钦顺之力也进従祀】
　　蔡　清【字介夫晋江人少従官林玭学易尽得其肯綮举进士即乞假归讲学于僧寺正徳初官提学副使以忤宸濠遂乞休万歴中赐谥文庄追赠礼部右侍郎　国朝雍正二年礼臣议曰清之学以静虚为主平生饬躬砥行不愧衾影以善易名所着易经四书防引盛行于世进従祀】
　　皇清陆陇其【字稼书浙江平湖人成康熈庚戌进士选灵夀令在官政简刑清兴起孝弟毎遇朔望举邑诸生及父老子弟讲四子书义通以俗语使切近可行民皆化之着有松阳讲义后起为监察御史多所建白续着困勉録四书大全等书行于世雍正二年礼臣议曰陆陇其自幼以斯道为任精研程朱之学两任邑令务以徳化民入官西台章奏必抒诚悃平生端方孝友笑言不茍所着诸书能前人所未丝毫不诡于正称昭代醇儒进従祀】
　　启圣祠配享贤儒
　　先贤顔氏【讳无繇字路顔回父家语顔繇字季路少孔子六嵗孔子始教于阙里而受学焉唐开元二十七年赠杞伯従祀宋大中祥符二年封曲阜侯元元统三年封杞国公谥文裕】
　　先贤曽氏【讳蒧字晢家语曽防曽参父字子晢时礼教不行欲修之孔子善焉学于孔门与琴张牧皮同称狂者唐开元二十七年赠宿伯従祀宋大中祥符二年封莱芜侯】
　　先贤孔氏【讳鲤字伯鱼子思父宋崇宁元年封泗水侯咸淳三年従祀以上三贤明嘉靖九年迁配启圣祠俱改称先贤某氏】
　　先贤孟孙氏【讳激字公宜鲁公族孟孙之后孟轲父元延祐三年封邾国公明嘉靖九年配享】
　　宋程珦【字伯温程颢程頥父仁宗録旧臣后授官知龚州累转大中大夫封永年伯明嘉靖九年従祀】
　　朱　松【字乔年朱熹父歴司勲吏部郎出知饶州请祠家居元至正二十一年谥献靖二十二年封齐国公明嘉靖九年従祀】
　　蔡元定【字季通蔡沈父髙尚士嘉定三年赠迪功郎谥文节明嘉靖九年従祀】
　　周辅成【周敦颐父官桂岭县令累赠谏议大夫明万歴二十三年従祀】
　　张　迪【张载父官殿中丞知涪州国朝雍正元年従祀】













　　山东通志巻十一之二

<史部,地理类,都会郡县之属,山东通志>
　　钦定四库全书
　　山东通志巻十一之三
　　阙里志三【歴代隆仪】
　　周敬王四十二年鲁哀公诔孔子曰尼父【哀公十七年】立庙于旧宅鲁世世相传以嵗时奉祀孔子冢【郑康成曰因其字以为谥也　此追谥孔子之始】
　　汉髙帝十二年冬十一月上行自淮南还过鲁以太牢祀孔子　诸侯王卿相至郡先谒然后従政【此汉以下祀孔子之始亦新官涖任谒庙之始】诏以孔子后腾为奉圣君【此封圣裔承祀之始】
　　元帝初元元年赐孔霸爵闗内侯食邑八百户号襃成君奉孔子后
　　平帝元始元年追谥孔子曰襃成宣尼公【此孔子谥宣之始】封孔均为襃成侯奉其祀
　　后汉光武建武五年冬十月帝幸鲁【时征董宪】使大司空以太牢祀孔子
　　明帝永平二年诏国学祀周公孔子　十五年春三月东巡至鲁幸孔子宅祀仲尼及七十二弟子【此祀孔子弟子之始】亲御讲堂命皇太子诸王説经
　　章帝元和二年春正月东巡狩三月进幸鲁以太牢祀孔子于阙里及七十二弟子作六代之乐【云门咸池大韶大夏大濩大武】帝时升庙西向立羣臣中庭北面皆再拜帝进爵而后坐大防孔氏男子二十以上者六十三人命儒生讲论语【帝谓孔僖曰今日之防宁于卿宗有光荣乎对曰臣闻明王圣主莫不尊师贵道今陛下亲屈万乗辱于敝里此乃崇礼先师増辉圣徳至于光荣非所敢承帝笑曰非圣者子孙焉有斯言遂拜僖郎中诏従还京师赐襃成侯及孔氏男女钱帛留祭器于庙】
　　和帝永元四年追封孔子为襃尊侯以孔损为襃亭侯食邑一千户
　　安帝延光三年春二月东巡狩过鲁祀孔子及七十二弟子于阙里自鲁相令丞尉及孔氏亲属诸生悉防赐襃成侯以下帛各有差
　　桓帝元嘉二年春三月诏孔子庙置百石卒史一人【百石以禄言非百户也】掌领礼器春秋享祀出王家钱给大酒直河南尹给牛羊豕各一大司农给米
　　灵帝建宁二年诏祀孔子依社稷出王家谷春秋行礼给守庙百户
　　光和元年始置鸿都门学画先圣及七十二弟子像魏文帝黄初元年诏以孔羡为宗圣侯奉孔子祀令鲁郡修起旧庙置百石史卒以守衞之诏曰昔仲尼资大圣之才【资一作禀】懐帝王之器当衰周之末无受命之运在鲁衞之朝教化乎洙泗之上栖栖焉皇皇焉欲屈已以存道贬身以救世于时王公终莫能用之乃退考五代之礼修素王之事因鲁史而制春秋就太师而正雅颂俾千载之后莫不宗其文以述作仰其圣以成谋兹可谓命世之大圣亿载之师表者也遭天下大乱百祀堕壊旧居之庙毁而不修襃成之后絶而莫继阙里不闻讲诵之声四时不睹烝尝之位斯岂所谓崇礼报功盛徳百世必祀者哉其以议郎孔羡为宗圣侯邑百户奉孔子祀令鲁郡修其旧庙置百石吏卒以守衞之又于其外广为室屋以居学者【照魏志与碑文小异】
　　齐王正始二年帝讲论语通使太常释奠以太牢祀孔子于辟雍以顔渊配【五年讲尚书通七年讲礼记通皆遣太常释奠如故事前此祀孔子者皆于阙里至是始行于太学顔子配享始此】
　　晋武帝泰始三年诏太学及鲁国四时备三牲以祀孔子改封宗圣侯孔震为奉圣亭侯　七年皇太子讲孝经通亲释奠于太学以太牢祀孔子以顔渊配【咸宁三年讲诗通太康三年讲礼记通皆释奠如故事　此太子释奠之始】
　　恵帝元康三年皇太子讲论语通亲释奠于太学元帝太兴二年皇太子讲论语通亲释奠于太学明帝太宁三年诏给奉圣亭侯孔嶷四时祀孔子祭宜如泰始故事
　　成帝咸康元年帝讲诗通释奠于辟雍【此天子亲释奠之始】穆帝升平元年帝讲孝经通亲释奠权以中堂为太学
　　武帝宁康三年帝讲孝经通亲释奠于中堂【以上释奠祀孔子以顔渊配皆如故事】
　　南宋文帝元嘉十九年冬十二月诏袭孔子后修先圣庙下鲁郡守衞茔墓诏曰胄子始集学业方兴自防言冺絶逝将千祀感事思人意有慨然奉圣之嗣可速议继袭于先庙地特为营建依旧给祠宜令四时飨祀阙里往经寇乱黉教残毁并下鲁郡复修学舍采召生徒昔之贤哲及一介之善犹或衞其土垄禁其刍牧况尼父徳表生民功被百代而坟茔荒芜荆棘弗翦可蠲墓侧数户以掌洒扫鲁郡土民孔景等五户近居孔子墓侧蠲其课役供给洒扫种松栢六百株封孔鲜为崇圣侯　二十二年皇太子讲孝经通释奠于孔子以顔渊配舞六佾设轩悬之乐牲牢器用悉依上公【従裴松之议】
　　武帝孝建元年令建孔子庙给祭秩诏曰仲尼体天降徳继周兴汉经纬三极冠冕百王爰自前代咸加襃述典司失人因阙宗祀先朝逺存遗范有诏缮立世故妨道事未克就国难频深忠勇奋厉实凭圣义大教所敦永惟兼懐无忘待旦可开建庙制同诸侯之礼详择爽垲厚给祭秩
　　南齐武帝永明三年春正月诏复立国学释奠先圣先师设轩悬之乐舞六佾牲牢器用悉依上公【従喻希之议】七年建孔子庙给祭秩复奉圣爵诏曰宣尼诞敷文徳峻极自天挥七代陶钧万品英风独举素王谁匹功隠于当年道深于日月感麟厌世缅邈千祀川竭谷虚陵夷渊塞非但洙泗湮沦至乃享尝乏主【一作飨堂】前王敬仰崇修寝庙嵗月亟流鞠为茂草今学校兴立实禀洪规抚事懐人弥増钦属可改筑宗祊务在爽垲量给祭秩礼同诸侯奉圣之爵以时继绍明帝永泰元年修祀孔子诏曰仲尼明圣在躬允光上哲厥雅道大训生民师范百王轨仪千载世人斯仰忠孝攸出元功潜被至徳弥阐虽反袂遐旷而祧荐靡阙时祭旧品秩比诸侯顷嵗以来祀典陵替俎豆寂寥牲奠莫举岂所以克昭大烈永隆风教者哉可式循旧典详复祭秩使牢饩备礼钦享兼申北魏太武帝始光三年二月起大学于城东祀孔子以顔子配
　　太平真君十一年冬十一月车驾南征至邹山遣使者以太牢祀孔子
　　献文帝皇兴二年遣中书令髙允以太牢祀孔子【以青徐平故也】
　　孝文帝延兴二年二月脩严孔子庙祀诏曰尼父禀达圣之姿体生知之量穷理尽性道光四海顷者淮徐未賔庙隔非所致令祀典顿寝礼章殄灭遂使女巫妖觋淫进非礼杀生鼓舞倡优媟狎岂所以尊明神敬圣道者也自今以后有祭孔子庙制用酒脯而已不聴妇女合杂以祈非望之福犯者以违制论其公家有事自如常礼牺牲粢盛务尽丰洁临祭致敬肃如也牧司之官明纠不法使禁令必行　三年诏以孔乗为崇圣大夫给十户以供洒扫
　　大和十三年七月诏立孔子庙于京师　十六年二月诏定祀令宣尼之庙当别勅有司飨荐之礼【此有司庙享之始】改谥宣尼曰文圣尼父授防告谥帝斋中书省亲拜祭于庙　十九年夏四月车驾行幸鲁城亲祠孔子庙诏拜孔氏四人顔氏二人官选诸孔宗子灵珍封崇圣侯邑一百户以奉孔子之祀又诏兖州为孔子起围栽栢修饰坟垅更建碑铭襃扬圣徳孝明帝正光元年春正月命缮国学备释奠礼诏曰建国纬民立敎为本尊师崇道兹典自昔来嵗仲阳节和气润释奠孔顔乃其时也有司可豫缮国学图饰圣贤置官简牲择吉备礼　二年春三月帝诣国子学祀孔子以顔渊配
　　孝静帝兴和三年兖州刺史李珽始建圣像雕塐十子侍侧
　　南梁武帝天监四年春正月诏立州郡学六月建孔子庙　八年皇太子释奠孔子乐用轩悬【有司议礼云先师在堂义所当敬太子宜登阼阶以明従师之义】
　　敬帝太平二年诏求孔子后为奉圣侯修庙荐秩诏曰夫子肇灵体喆经仁纬义允光素王载阐元功仰之者弥髙诲之者不倦立忠立孝徳被蒸民制礼作乐道冠羣后虽泰山頽峻【一作极峻】一篑不遗而泗水余澜千载犹在自国图屯阻祧荐不脩奉圣之门祚嗣殱灭敬神之寝簠簋寂寥永言声烈实兼凄怆可搜举鲁国之族以为奉圣侯并修缮庙堂祗备礼典四时荐秩一皆遵旧
　　北齐文宣帝天保元年诏封孔渠为崇圣侯邑一百户以奉孔子之祀并下鲁郡以时修治庙宇务尽襃崇之至　齐制将讲于天子先定经于孔父庙帝至学坐庙堂上讲毕以一太牢释奠孔父配以顔渊列轩悬乐六佾舞行三献礼皇太子毎通一经亦释奠又制新立学必释奠先圣先师毎嵗春秋二中常
　　行其礼毎月旦祭酒领博士以下及国子诸学生已上太学四门博士升堂助敎已下太学诸生阶下拜孔揖顔日出行事郡学则于坊内立孔顔庙博士已下亦每月朝云【此朔日行礼之始】诏改封孔渠为恭圣侯北周静帝大象二年追封孔子为邹国公制曰大徳之后是称不絶功施于民义昭祀典孔子徳惟蔵往道实生知以大圣之才属千古之运载儒业式叙彛伦至如参賛天人之理裁成礼乐之务故作范百王垂风万叶朕钦承寳歴服膺教义眷言洙泗懐道滋深而襃成启号虽彰故实旌崇圣绩犹有阙如可追封为邹国公邑数准旧并立后承袭列于京师置庙以时祭享改封孔渠为邹国公食邑一千户陈宣帝大建三年皇太子释奠先师
　　后主至徳三年释奠先圣勅脩葺庙宇诏曰宣尼诞膺上哲体资至道祖述宪章之典并天地而合徳乐正雅颂之奥与日月而偕明垂后昆之制范开生民之耳目梁季湮防灵寝亡处鞠为茂草三十余年敬仰如在永惟忾息今雅道和熙由庚得所防琴故履零落不追阅笥开书无因脩复可详之礼典改筑旧庙药房桂栋咸使维新芳蘩洁潦以时飨奠
　　隋文帝开皇初赠孔子为先师尼父制国子寺毎嵗以四仲月上丁释奠于先圣先师州郡学以春秋仲月释奠乐奏咸夏【此郡县二仲释奠之始前此元魏虽命有司荐享然未名释奠亦无定时也】
　　炀帝大业四年诏立孔子后封孔嗣悊为绍圣侯食邑一千户
　　唐髙祖武徳二年六月立周公孔子庙于国子学诏曰大徳必祀义在方册达人命世流庆后昆爰始姬旦匡翊周邦创设礼经大明典宪启生民之耳目穷法度之本原粤若宣尼天姿睿哲四科之教歴代不刋三千之徒风流无斁惟兹二圣道济生人尊礼不脩孰明襃尚宜命有司立周公孔子庙各一所四时致祭【邱濬曰自曹魏释奠孔子于辟雍元魏始有庙不知其何时立也至是髙祖始诏国子立庙然周公孔子各自为庙】七年二月帝释奠于国学以周公为先圣孔子配　九年封孔徳伦为襃圣侯重修孔子庙太宗贞观元年诏孔氏子孙并免赋役二年罢祀周公尊孔子为先圣以顔渊配备干戚俎豆之容【房龄等议武徳中诏释奠于太学以周公为先圣孔子配享臣以为周公尼父俱称圣人庠序置奠本縁夫子故晋宋梁陈及隋皆以孔子为先圣顔渊为先师歴代所行古今通允请停祭周公升孔子为先圣以顔渊配谄従之】四年诏州县学皆立孔子庙【此郡县立文庙之始】十一年尊孔子为宣父作庙于兖州给户二十以奉之命襃圣侯家祭服冕朝防同三品【此召孔氏子孙朝防之始】十四年二月观释奠于太学诏祭酒孔颖达讲孝经　二十一年诏皇太子释奠于国子学皇太子为初献国子祭酒为亚献司业为终献礼毕讲孝经【旧礼释奠学官自为祭主直云博士姓名至是中书侍郎许敬宗等奏祭先圣先师秦汉无文魏则以太常行事晋宋以学官主祭请自今国学释奠令祭酒为初献祝辞称皇帝谨遣某官司业为亚献博士为终献州学以刺史上佐博士三献县学以令丞主簿若尉三献如社祭给明衣令为永式　此遣官释奠之始而守令主祭亦始于此】
　　髙宗永徽中复以周公为先圣孔子为先师
　　显庆二年以周公配享武王复尊孔子为先圣【长孙无忌等言礼释奠于其先师若礼有髙堂生乐有制氏诗有毛公书有伏生乂礼始立学释奠于先圣郑康成注若周公孔子是也汉魏以来取舍各异孔子顔渊互作先师周公尼父迭为先圣贞观之末亲降纶言依礼记之明文酌康成之奥説正夫子为先圣加众儒为先师新令不详判防辄事刋改请改令従诏于义为允其周公仍以别礼配享武王帝従之】
　　三年诏先圣庙用宣和之舞【国子博士范頵撰乐章】
　　干封元年春正月东封泰山幸曲阜祠孔子追封太师増修庙制诏曰朕惟徳契机神盛烈光于后世化成天地元功被于庶物鲁大司寇宣尼父孔某资大圣之材属衰周之末思欲屈已济俗道佐时歴聘周流莫能见用想乗桴以永叹因获麟而兴感于是垂素王之雅则正鲁史之繁文播鸿业于一时昭景化于千祀朕嗣膺寳歴祗奉睿图宪章前王规矩先圣崇至公于海内行大道于天下遂得八表乂安两仪交泰功成化洽礼备乐和展采东巡回舆西土途经兹境抚事兴懐驻跸荒区愿为师友瞻望幽墓思承格言虽燕寝荒芜余基尚在灵庙虚寂徽烈犹存孟轲曰自生民以来未有若孔子者也防禹之叹既深襃崇之道宜峻可追封大师庶年代虽逺式范令图景业惟新仪型茂实其庙宇制度卑陋宜更加修造仍令三品一人以少牢致祭襃圣侯徳伦既承哲嗣有异常流其子孙并宜免赋役诏遣司稼正卿扶余隆祝告其文曰皇帝遣司稼正卿扶余隆以少牢致祭于先圣孔宣父曰惟神玉钩陈贶灵开四肘之源金鼎流祯庆传三命之范神资越诞授山岳以腾英天縦攸髙蕴河海而标状折衷六艺宜创九流睿乃生知灵非外奬于是考三古裒一言刋典谟定风什庄敬之容毕备钟鼓之音载和父子爰亲君臣以穆荡乎焕乎乐正雅颂各得其所可不谓至圣矣乎朕以凉徳嗣膺神器式崇祗配展义云亭感周礼之尚存悲素王之独往杼轴洙泗如挹清澜留连舞雩似闻金奏阊门曳练徒有生刍之疑汉曲移舟非复祥萍之实慨然不已爰赠太师堂宇卑陋仍命修造襃圣子孙合门与复庶能不遗百代助损益之可知永鉴千年同比肩而为友聿陈菲奠用旌无朽梅曙霞梁松春月牖徳音畅而无斁形神忽其将久傥弗殊于生前亦知荣于身后尚飨【自此各朝遣官致祭皆书皇帝遣某官后不复举】
　　总章元年二月皇太子释奠于国学
　　咸亨元年诏州县皆营孔子庙
　　开曜元年二月皇太子释奠于国学
　　中宗天授元年追封孔子为隆道公
　　神龙元年以邹鲁百户为隆道公采邑以奉嵗祀子孙世袭襃圣侯
　　睿宗景云二年八月皇太子释奠于太学
　　先天元年二月皇太子释奠于国学帝制孔子賛賛曰猗欤夫子实有圣徳其道可遵其仪不忒删诗定礼百王取则吾岂匏东西南北　诏于兖州取侧近孔庙三十户以供洒扫
　　宗开元七年上命皇太子齿胄于学谒先圣太子初献亚终献并以胄子充祀先圣如释奠右散骑常侍褚无量讲孝经并礼记文王世子篇　十三年冬十一月东封太山幸曲阜诣孔子宅亲设奠祭又遣官以太牢祭墓免孔氏子孙赋役给复近墓五户洒扫复御制诗一首题曰经邹鲁祭孔子而叹之诗曰夫子何为者栖栖一代中地犹陬氏邑宅即鲁王宫叹鳯嗟身否伤麟怨道穷今看两楹奠当与梦时同二十二年诏撰释奠乐章乐用姑洗之均三成
　　二十七年追谥孔子为文宣王制曰我王化在乎儒术能挥此道启迪含灵自生民以来未有如孔子者也所谓自天攸縦将圣多能徳配乾坤身揭日月故能立天下之大本成天下之大经美政教移风俗君君臣臣父父子子民到于今受其赐不其伟欤呜呼楚王莫封鲁公不用俾夫大圣才列陪臣栖迟旅人困可知矣年祀寖逺光灵益彰虽代有襃称而未崇峻秩不副于实人其谓何夫子既称先圣可追谥为文宣王令三公持节册命昔周公南面夫子西面今位既有殊岂宜依旧宜补其堕典永作常式其南京国子监及天下诸州县学夫子南面坐十哲等东西行列侍命尚书左丞相裴耀卿摄太尉持节就国子庙册册毕所司奠祭亦如释奠之礼又遣太子少保崔琳往东都就庙行册礼勅两京及兖州旧宅庙像改服衮冕乐用宫悬舞用八佾颁四箱金石二十四架　二十八年诏春秋二仲月上丁令三公摄行事诏封孔璲之为文宣公食邑一千户朝位列文官二品之下给曲阜林庙百户洒扫
　　代宗永泰元年八月修国学祠堂成行释奠礼奏宫悬于论堂
　　徳宗贞元二年二月释奠诏自宰臣已下毕集于国学学官升讲座陈五经大义　唐制毎年春秋释奠祝版御署讫北面而揖
　　宪宗元和十三年复置圣庙洒扫五十户
　　宣宗大中元年诏赐百缣充孔子祀【従宰臣向敏中之请】懿宗咸通四年诏给洒扫林庙五十户
</div>
    <div class="pagination">
<a href="山东通志_page28.html">上一页</a><span>...</span><a href="山东通志_page24.html">24</a><a href="山东通志_page25.html">25</a><a href="山东通志_page26.html">26</a><a href="山东通志_page27.html">27</a><a href="山东通志_page28.html">28</a><span class="current-page">29</span><a href="山东通志_page30.html">30</a><a href="山东通志_page31.html">31</a><a href="山东通志_page32.html">32</a><a href="山东通志_page33.html">33</a><a href="山东通志_page34.html">34</a><span>...</span><a href="山东通志_page30.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
