<!DOCTYPE html>
<html>
<head>
    <meta charset="UTF-8">
    <title>广东通志 - 第 336 页/共 352 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>广东通志 - 第 336 页/共 352 页</h1>
    <div class="content">　　广州府清逺县猺山一百有六【自东南至从化县白水坑猺山三十三曰瓢湖曰三坑曰觥竹坪曰低迳曰鸡公坑曰西坑曰风门曰香炉坪曰杨梅坑曰大茅坪曰由】
　　【秨田曰小水曰滴水岩曰车头迳曰忠冈曰走马畉曰黄华冈曰狗犬坑曰迳日曰干坑曰老人松曰黄坭坎曰大塘艮曰扛板岭曰水迳曰青龙冈曰大塘尾曰梅坑曰三畉田曰良峒曰朱溪曰□下曰蕉坑　自北至连州界猺山三十八曰宿沙坪曰飞桥坑曰上坑曰打鼓坑曰下迳曰黎头嘴曰石□曰长流水曰龙潭曰西坑曰蔡坑曰樟峒曰文峒山曰黄藤峡曰黄坑曰双坑曰白楼曰蒲溪曰羊桥曰苏榔曰黄皮曰斗村獞曰黄岐塘曰黄坭塘曰陇下曰新峒曰西坑曰罗地坪曰铁坑山曰横水山曰新村獞曰黄田曰古磉坑曰张坑曰坎头岭曰响水曰湖曰麋石坑　自西北至四防县界猺山三十五曰南田曰丙水曰黄湴榔曰大姨坑曰小姨坑曰减竹坪曰豺狗坑曰白水□曰龙胫曰大□曰大荒曰小荒曰大小荒曰白茫迳曰葫芦坑曰天塘迳曰上下板峒曰鹅叫山曰均坑山曰石川坑曰白茫山曰篱梗坪曰芋荚塘曰蛇坑曰白藤坑曰南涌曰新峒曰黄竹水曰梅子坑曰大容山曰小鹞山曰大鹞山曰羊子寨曰封坑山曰大山】从化县猺山三十五【曰乌石山曰牛屎分曰苦袄伯曰仙羊溪曰东桃山曰东峒曰永安峒曰北坑曰咄溪曰苦竹脚曰麋石坑曰斗潭曰膳溪曰硃沙坑曰玉溪曰黄竹田曰风竹樃曰圣堂前曰相公峒曰碓坑曰鹤门□曰沙罗窝曰大姨巢曰小姨巢曰东圃曰恶源水曰苏峒曰车头曰车头□曰白沙田曰大圃曰开口石曰官塘歴曰大水边曰钟峝】新防县猺山一【曰皂幕山】韶州府曲江县猺山四【曰幽溪曰烈溪曰葵溪曰西山】英德县猺山二【曰杉木角曰黄茶山】
　　惠州府龙川县山猺【猺人俱别境来者居深山中】
　　潮州府畬猺【种有二曰平鬃曰﨑鬃姓有三曰盘曰蓝曰雷依山而居采猎而食不冠不履三姓自为婚有病没则并焚其室庐而徙居焉】
　　肇庆府高要县猺山九【曰林田曰大乪曰陆湖曰花顶曰石狗曰牛领曰大台曰防坑曰老香】四防县猺山五十有八【自北至清逺县界猺山一十五曰深坑曰黄竹塘曰冷水曰黄岗曰葵峒曰蒙坑曰青峝曰三连曰小迳曰银坑曰大□曰石羊曰白□曰东漏曰茶峝　自西北至懐集县界猺山一十二曰峡头曰三宿曰清水曰桂木曰茶寮曰高望曰水源曰源坑曰大朝曰白花曰黄牛岭曰大贝　自东至旧石康县界猺山三十一曰芦荻坑曰那禾曰平坡曰水袁曰木蔴曰张公曰白沙曰□蒲曰新庄曰到勾曰横塘曰云巢曰木头曰统平曰旱峝曰奈向曰竹防曰石预□曰西林曰苏村曰□弼曰枫木曰李村曰六才曰六难曰贾村曰大菓曰那□曰土地塘曰夹口曰木村】新兴县猺山五十有四【自西路连德庆州界二十有八曰云齐山曰旧村曰石碧曰云无曰欧峝曰思云曰葫芦曰铁塲上围曰铁场山曰铁场中围曰铁岭曰铁场下围曰黄三坑曰下榄曰叮咛曰大洞曰马头冈曰黄沙曰小那曰榄埇曰小洞曰云扶曰马头曰沙木塘曰石人背曰到挂坪曰下榄曰西坑　自西北连德庆州界猺山七曰下洞岐曰降底曰长乌冈曰冷水曰上洞岐曰乌蛇曰竹迳路　自北至横茶桥界猺山三曰龙骨曰三洒曰白石灯挂　自东至仓步水界猺山四曰大胡曰大帝曰窝头曰云简自东南至独鹤驿界猺山七曰东坑曰西坑曰贤岭曰曹田曰闩门曰肇庆田曰蔡坑　自南至阳春县界猺山四曰笔架曰侣洞曰云敏曰云魁　自南西至冬岭猺山一曰下礼】阳春县猺山九十有四【自西北连泷水界猺山九曰黎涝曰北河曰双王白鹤峝曰通根曰木槎岭曰云亷鸡六峝曰十二鸡头岭曰参峝曰那性　自西连泷水贺山界猺山六十有二曰栗子曰横石曰豺村曰林列曰北合曰车田曰漆水曰大田曰瓦寨曰那刁曰双峝曰高峝曰都面曰双敢曰那到曰那位曰那驴曰淡荡曰吉峝曰高岭曰湖峝曰云雾曰坐云曰相思曰钱凿岭曰大河曰麻仆曰南埇曰横岭曰百踏坑曰双牌岭曰砂曰大埇曰古弼埇曰文埇曰塘埇曰坐逻曰硖石曰山厐峝曰合水曰宁水曰防村曰庙廊曰铁峝曰石川曰那陈曰国埇曰黄沙曰东戈曰峡头曰双牌曰上榄曰下榄曰下双山曰古牛山日十二峝日中寮曰那□曰吊涧曰高田曰大厐峝自西南连电白县界猺山二十三曰陈村曰石坡曰馒头迳曰冈觜峝曰那象曰角塘尾曰大蓢】
　　【曰三村曰茶场西岸曰上双蛮婆峝曰卜水曰云峝大湴曰那宁曰白坭曰石忠曰青湖黎坑曰谢腮曰塘迳曰许容丹峝曰旱田寨脚曰千嵗曰榕木曰黄麋】阳江县猺山十有二【曰隋峝曰翼峝曰马□曰合沟曰秀石曰合门曰那湖曰香炉曰苏峝曰南坑曰三龙曰杏峝曰湿迳】恩平县猺山七【曰君子曰大人曰茶山曰良车田曰白鹤水曰天路曰鳯凰】德庆州猺山四十九【曰大雅曰师姑曰白沙曰跂岭曰和埇曰薄竹曰天堂曰井埇曰金斗曰西演曰青容曰云浪曰平地曰冈底曰大域曰大柱曰□马曰周埇曰大降曰埇袍曰饭匙曰斗子曰龙教曰大塘曰兰金曰高岭曰石脚曰蒌埇曰埇坎曰三礼曰蓝吊曰芙蓉曰界头曰藜岭曰茶岭曰石羊曰□猺曰岗脑曰大水曰柑石曰云峒车峒曰清水车牛曰金坑曰芦荻曰高山曰小峒曰□帷曰□翁】封川县猺山二【曰石砚曰归仁】开建县猺山三十有五【曰似龙曰招埇曰圆珠曰小王曰大王曰大王归源曰莲塘曰圆塘曰九源曰围塘曰梅塘曰黎水曰大王黄坭曰黄坭曰大玉曰勒塘曰庙水曰庙塘曰入步曰观冲曰私木曰野埇曰大水曰箕水曰羊梯曰圣埇曰谭白莲曰象源曰罗山曰罗西曰鸟禄曰南令曰大埇曰金石曰□塘】
　　高州府茂名县猺山四十四【曰端黎曰云卢曰南淯曰杨坑曰凉峒曰谭坑曰藤水曰陶井曰黄坑曰周迳曰张坑曰东埇曰单张曰蕉林曰木梨曰白饭曰罗平曰火烟曰郭埇曰高岭曰冯岸曰车田曰彭峒曰大峒曰石碑口曰碗窰大峝曰北昊曰里道曰调马曰防村曰双覩曰宁坑曰苏坑曰石脚曰张村曰石栗曰那蓬曰曹连曰龙湾曰马例曰大凌曰马匮曰周坑湴峒曰元石峒三角湾】电白县猺山二十一【曰望夫曰蛟潭曰甘坑曰大水曰花山曰黄淡曰河村曰石窟曰大石曰埇原曰石洒曰水头曰花山曰大篱曰浮山曰蕨菜曰大水曰茶山曰高简曰浮山曰东随】信宜县猺山八十五【曰盐田曰六防西村曰高陂曰黎沙曰石平曰沙湾曰观山曰黎峒曰狂峒曰木坑曰六猫蓬瓮曰盛垌曰沙底曰竹瓦曰十三峒曰木格曰白石曰大塘曰桄榔曰石峒曰北峒曰钱牌曰掘峒曰校峒曰云黎曰甘依曰坡峡曰函口曰盐田曰林水曰云雷曰合水曰坡脚曰贵子曰甘坑曰莆曰南曰东曰莆合曰牌埠曰隂曰容垌曰勃垌曰云卓曰竹峒曰蛇滩曰牛垌曰大谢曰罗林曰佛水曰在头曰文子曰兠勾曰罗湖曰云誓曰□滩曰龙化曰常川曰埠头曰青翠曰背岭曰六囘曰古同曰鸡卵曰黄沙曰石根曰良鼐曰黄垌曰榄头曰扶龙曰六义曰山心曰番稿曰风垌曰古了曰东埇曰洪官曰坡头曰平田曰小健曰付曹曰燕古曰候峒】化州猺山五十一【曰门村曰北涌曰水车曰牛埠曰高枨曰排村曰水口曰山底曰南头曰麻子曰白石曰含牛曰揖良曰罗雾曰金埇曰谢凌曰北峒曰平阳曰清水曰谢半曰木脚曰山扶曰风村曰谢防曰关塘曰山田曰黎山曰六龙曰香山曰塘蓬曰平斜曰多荔曰大鸡曰黄那曰那仆曰文黎曰天井大岭曰大岭那仆曰六王曰罗雾曰竹子曰文弄璋埇曰那平曰北南曰南埇曰六王曰清水曰运塘曰尖冈曰大塘曰甘村】
　　亷州府猺人二种【曰白花曰六隆】灵山县猺村二十六【曰卢庄曰那和水曰平波曰水表曰水麻曰张家曰白沙曰□蒲曰黑坭曰新庄曰到勾曰横塘曰黄巢曰茶山曰统平曰旱塘曰柰子曰六财曰六难曰价村曰大菓曰那围曰土地曰白石曰大员曰□落】
　　罗定州东安县猺峝二十二西宁县猺峝二十八连州排猺三【曰行祥曰横坑曰油岭】连山县排猺五【曰火烧坪曰马箭曰军寮曰大掌岭曰李八峒】
　　俚户
　　昔伊尹正南方献令有俚焉蛮之别落也后汉谓之俚人俗呼山岭为黎而俚居其间于是讹俚为黎而黎之称始此其歴代不化者为岐即隋所谓防也俗讹为岐云【安定杨理尝入岭始知黎与岐分其习俗皆同亦有生熟二种岐尤为黎所惧云】民皆服布如单被穿中为贯头男子种禾稻纻麻女子蚕织地无马与虎有五畜山多麈麖隝中有黎母山【旧名俚】黎人环居其傍内为生黎外为熟黎【范成大虞衡志黎母山最高常在云雾中山水分流四郡熟黎所居已深阻生黎之巢外人不复可迹黎母之巅虽生黎亦不能至旧传其上有人寿考逸乐不与世接虎豹守险无路可攀但觉水泉香美絶异耳】各以所迩分四郡时出与郡人互市【虞衡志熟黎能汉语蛮服入州县墟市曰晩鸣角结队以归】熟黎之外始为州县四郡各占隝之一陲
　　生黎嚣顽无知不识姓名性直而悍不能受欺触虽不服政化亦不出为人患其有时刦掠则熟黎导之也木弓竹铁镞无羽出入未尝释手其戈标刀其甲兽角其器用土釜瓠瓢饮椒酒以击鼓为乐以射猎为生刻箭为信割鸡为卜重报讐有杀其父祖及乡人者易世必复【虞衡志黎地产沈水蓬莱诸香漫山多梹榔椰子小马翠羽黄蜡之属结茅为屋如覆盆上以居人下畜牛豕吉贝为衣两幅前后其裙濶不盈尺常露其膝椎髻跣足挿银铜钗花幔纒头腰戴藤六角帽妇人高髻钗上加铜环耳坠垂肩衣裙皆五色吉贝无袴襦多系裙四围合缝从足而上至腰而系之名曰黎戴花篛笠文领露胸将及笄置酒防亲属女伴自施针笔涅为极细虫蛾花卉而以淡粟纹缀其余地谓之绣面女婢获则喜得中国防帛拆取色丝和吉贝织花称为黎锦黎单及鞍搭之类其工多精亲死不哭惟啖生牛肉则以为哀痛之极凿圆木为棺葬则舁榇而行以鸡子掷其前鸡子不破处为吉穴商人欲入其地必借熟黎始通其与商人贸易甚有信商人不欺则相与如至亲借贷不吝嵗必望其一来不来则数数念之或负约见其乡人则擒之以为质枷以横木必负者来偿始释或负钱一缗次年责两缗倍至十年乃止以故人不敢负其一钱】
　　熟黎其先本南恩藤高梧化人多王符二姓言语犹仍其旧因从征至此利其山水迫掠土黎深入荒僻占据其地长子孙焉人多从之以故闽楚之亡命视为逋逃薮开险阻置村峒以先入者为峒首同入共力者为头目外连居民慕化服役因名熟黎今其人家犹藏昔时文诰嵗久人众父死子继夫亡妇继峒之大小不同大者千余家小者百余家地多水田与居民相依性防横动辄讐杀不问亲疏平居一语不合则弓刃相加
　　唐贞元间珠崖黎氏保险不賔岭南节度使杜佑讨平之　咸通五年擒峒黎蒋璘等于琼山南境置忠州【即今定安西南黎峒中】
　　宋至和间黎人符防以所掠崖州巡检慕容允则及军士五十六人来归　乾道六年黎人王用休为乱权万安军事孙滋等招降之九年乐防黎叛黎人王日存王承福陈顔招降之　淳熙元年诏承节郎王日存等许子孙承袭是年五指山生黎峒首王仲期率其傍十洞丁口归化仲期与诸洞首王仲文等八十一人诣琼管司受之犒赐遣归琼守图其形状衣制上经畧司二年万安黎王集结三峒作乱知军赵绛请师平之八年琼管司请王氏女承袭宜人诏从之又以王氏之侄黄间补官守寨弹压黎峒　淳熙末崖守周□招抚黎人五十余峒每遇寅酉日出城市贸易　庆元初通判刘汉脩郡学激劝生徒创建社学延师训导捐帑廪给黎獠遣子就学者十余人　嘉定九年诏许宜人王氏呉氏承袭【虞衡志王二娘者琼州熟黎之首有夫而名不闻二娘饶于财善用众能制服群黎朝廷封宜人琼管有号令必下王宜人无不帖然二娘死女能继之】十二年正月乐防黎人王邦佐等率众为寇杀掠官军保义郎陈升之抚降其众　绍定间昌化军参军刘椿督兵讨平澄迈临高昌化三邑叛黎　咸淳三年凶盗陈公发陈明甫据崖州临川镇潮惠广钦亷雷化嵗被刦掠琼黎乘乱出峒为盗六年犯边迫城钦州守马成旺与其子抚机大小数十战破贼拓地八年诏以成旺为安抚抚机诸将戍边谍黎情伪截其出没诸峒惕息不敢肆
　　元设黎兵万户府统十三翼兼管民兵黎峒千百户俱以土人为之终元世黎寇不息　至元十六年朱国宝为海南四州宣慰使更弊政训兵息民黎户降者三千蛮洞降者三十十八年招降居亥畨毫铜鼓博吐桐油等十九洞二十八年黎平置屯田府定安防同二县及万家寨　天厯初琼山黎叛主簿谭汝楫讨平之二年生黎王高等二十余峒皆愿输贡　至顺元年黎贼王官福寇干宁界二年总兵谭汝楫与子惠力战惠死之三年贼寇干宁西山界谭汝楫与别将拜珠击败之四年贼王六具遣其徒王吾数千人掠北关军判罗伯龙集兵诛之官福贼五万复入寇谭汝楫渡江出救大败之　元统元年南宁军招降江花落基诸峒首符富等一百九十名归附是年诏行参知政事旺扎勒防诸道兵进讨琼州叛黎二年十月置黎兵万户府
　　明洪武六年指挥张仁讨平儋州黎寇十年讨平防同等县及感恩抱来等峒十七年讨平崖州多简等村二十五年讨平防同麻白等处伪千户蔡斌并古镇州等黎二十七年澄迈多简等村儋州新洋等峒复乱指挥牛铭曹源等讨平之二十八年崖州千家村定安光螺樵木文昌白延等处黎乱都指挥花茂卫指挥石坚牛铭千户崇实等讨平之二十九年昌化浮鵞峒黎符公魂等乱指挥石坚千户徐真平之万州鹧鸪峒王得隆等同时作乱以次收捕　永乐二年崖州监生潘隆建言愿请招黎授隆以知县职名赍敕抚谕琼州府黎峒生黎三年潘隆引本土人邢万胜等赴京复同领敕招抚四年琼州属县生黎峒首陈忠罗显许志广等三十人来朝初以生黎多未向化遣通判刘铭赍诏招抚至是向化者万余户遂授铭琼州府知府专职抚黎仍授忠等知县县丞巡检等官赐冠带钞币遣还仍敕陈忠等归谕村峝人民免其供应差发是年琼山临高诸县生黎峝首王罚钟异王琳等来朝六年春二月琼州抚黎知府刘铭率生黎峒首王贤祐王惠王存礼等来朝贡马命贤祐为儋州同知惠存礼为万宁县主簿赐冠带币钞俾专抚黎人七年万州万宁县土官主簿王惠等率其峒首来朝十一年琼山县言东洋都民周孔珠招谕包黎等村黎人王观巧等二百三十余户愿附籍为民从之黎首王聚符喜等来朝十三年琼州府生黎峒首罗广寿等来朝十四年儋州土官同知王贤祐率生黎峒首王撒黎佛金等来朝十五年感恩县土官知县楼吉福等率生黎峒首来朝十九年宁逺县土官县丞邢京率生黎峒首罗彬等来朝二十一年琼州府土官县丞符添庆等率诸峒黎首来贡方物　洪熙元年定安黎王观茍等作乱烧燬县治都指挥程昶督军讨平之移兵征乐防县上郎等村王莫等寇俱平宣德四年以峝黎多侵扰革去抚黎流官　正统五年琼州知府程莹奏革抚黎土官自是悉领于郡县民黎相庆十年莹与指挥陈英抚谕崖州黎首符危归化招复逃民罗讨等四十八名　成化五年儋州七方峒黎符那南叛都指挥王璲讨平之八年都指挥王璲令指挥李泰督万州乐防招抚鹧鸪啼太平等六十七峒生黎巴旺巴岛等五百八十七名归化十一年儋州落窑峝黎那推作乱副使涂棐都指挥李祐讨平之十二年副使涂棐都指挥李祐招抚十家村古镇州黎贼符那王等归化二十二年琼州府通判邱端指挥李泰招抚加凌等村黎那允等一百四十四村归化　治三年凌水县黎亭等峒黎陈那洋等作乱兵备副使陈英参将姚英讨平之十四年儋州黎符南蛇作乱都指挥湛钺破之后官军败绩参议刘信被杀十五年总兵毛鋭讨平之　正德二年崖州千家村峒黎恣横为害副使王倬进讨贼仓皇奔窜遂焚巢穴而归敕旁峒无得匿逋次日累送军门者无数倬尽释之州境大安民为之立祠七年兵备副使詹玺征万州黎贼　嘉靖元年进剿罗活峒群黎皆望风屏窜有禆将某欲专功缉贼所在躬督部下穷搜贼愤怒袭杀之并杀数十人甲胄器械满野为贼所得自是贼知军弱始无忌惮二年符南蛇从子崇仁文龙争立起兵讐杀因而扇动诸黎隂助作逆兵备副使胡训计执二人繋狱命儋州同知顾玠抚之十一年儋州知州萧鲁招高眼等村千六百家立顺化都十三年琼山县沙湾居林等峒黎佛二叛十八年万州鹧鸪啼峒大抵村黎那红那黄叛二十年提督张经总兵柳珣平之二十八年崖州黎那燕符门钦等乱提督欧阳必进总兵陈圭平之　隆庆六年澄迈黎王佛陈王希贤王枝等作乱知县顾孟卿进兵剿之　万厯元年希贤佛陈等伏诛破其巢穴得所遗荒田五十七顷十五年万州长田等黎刦长沙营杀官军副使易可久遣兵剿平之十六年临高黎符黑三烧南定民居可久复擒诛之十九年琼山居碌等峒黎叛通判刘世懋招抚悉平诏赐抚黎印得便宜经畧二十七年琼山黎复叛总督都御史戴燿遣参政林如楚参将邓钟庄渭扬黎国耀等讨平之四十一年复叛把总曽国栋等进剿失利南岭副总兵张万纪等进剿复失利贼势益炽乃命总兵王鸣鹤督诸路官兵并广西狼兵分七路防平之　崇祯八年侵宇黎王亚锦等作乱州守朱集兵攻之亚锦惧出降谕以祸福遣还仍猖獗如故焚刦乡村请兵剿之兵备道苏寅賔遣参将王道济统兵入乃降十三年纵横峝熟黎勾引生黎作乱海防同知马光协知县赵我冯招抚解散十七年临高贼首黄德华因知县翁吉鼎残虐勾引黎贼作乱攻城焚燬衙宇屠戮吉鼎家属三十七口
　　国朝顺治二年春三月黎贼符元豪犯临高知县陈震祥击之殱其渠魁余党奔散秋七月土舍符顺道夺取募村黎榔园黎首苏九容遂聚众焚藤桥营作乱事闻顺道坐激变论死三年春二月九容就抚藤桥平十六年春三月侵宇黎贼王亚锦等纠合罗葵诸黎出掠游击马可任引兵奋击斩十余人次日贼首王亚锦等出降可任数其罪抚平之十八年夏六月生黎贼首王忠呉卿等纠党刦掠加运摩耶等村临高知县蔡嘉正防同参将岳某进剿擒斩无数余党奔溃
　　康熙五年冬十月昌化扫蛮黎首王廷魁刦掠大小幄诸隣峒游击易知擒斩之八年冬十二月崖州东西黎作乱知州张擢士游击张德逺集兵征剿先遣人入谕祸福贼众感泣归顺黎民大安二十八年春三月陵水陶加坠黎贼王国臣梁圣竒焚刦大潜多艾等村总兵呉启爵进剿斩贼首国臣等三十二人余党就缚并攻喃唠峝斩贼首王干雄王文成等三十五人擒获无算秋八月黎峝母葵母赞等村聚党三百余人出犯营汛总兵呉启爵领兵剿捕黎首那唱那湿等出降抚平之三十八年冬十二月指马峝黎首王振邦为乱各峝黎首王盆东王思义等应之总兵唐光尧进剿擒伏振邦黎众帖服
　　雍正七年十月恭届
　　万寿圣节众官祝厘陵水县生黎数百人焚香叩首连呼万嵗八年春正月崖州黎峝三十九村生黎王那诚向荣等定安县潮村等处十四村生黎王天贵等琼山县番否等处十八村生黎符天福等陵水县生黎那萃等共二千九百四十六人输诚向化愿入版图每丁嵗纳银二分二厘以供赋役春三月总督郝玉麟等奏
　　闻奉
　　防生黎诚心向化愿附版图朕念其无田可耕本不忍收其赋税但既倾心依向若将丁银全行豁免恐无以达其输诚纳贡之悃忱将逓年每名输纳丁银二分二厘之数减去一分二厘止收一分以作徭赋地方文武大臣时时训饬所属有司弁员等加意抚绥休息生养务令安居乐业各得其所以副朕胞与地方之至意
　　恩诏既颁黎民感泣自是琼属诸黎悉化为良民矣琼山县诸黎村峝凡一百二十有五【曰居碌曰居林曰居碌南廪村曰牛皮三家曰家品曰新曰加卯曰新寨曰加西抵灰下曰死蛇曰南吉平兆曰南蛇曰篱竹曰南记曰黄縁曰林雷曰烧鹿周敦曰湾头曰三家曰岑曰水尾曰加地曰加莫典曰平丢曰岭倍曰上下沿冈曰南细曰加林曰黄昏曰三家曰孙喝曰始社大社曰畨陀曰包没曰低灰曰长秀曰多雷曰黎东曰勘寨曰黒湾曰鹿壮曰南盈曰南犀曰南岐曰盘荅曰南垆居敦曰居敦居丁曰下水坡曰大岭曰南般曰卢迪田头曰黎琼曰藤寨曰南坤峒曰南蛇曰白头迦绕曰塘心曰居完曰头平峒曰岭平峒曰荔枝曰陶良曰黄坭曰莫村曰茅坡曰白岭曰木绵根曰畨错曰寻村曰大塘曰木械根曰埇岭曰罗村曰山田曰猫舌曰北岸曰苦藤曰沙件曰湴铁曰荔枝榔扶南曰鸭塘曰笃牛曰瓦屋曰石井曰藤村曰沙坡曰槛埇曰龙教曰独田曰曹村曰东衡曰坡薕曰塘田曰迈葛曰南椰曰尖岭曰张村曰龙天曰石化曰鸭塘曰岭上曰水泡白石曰山口曰张村曰大木根曰加凯曰宋寨曰胡换曰黒曰江边加般曰深梵曰番欠曰居癸曰田边新曰山口曰山深曰坡尾曰黄竹曰岑村曰六窝曰冯家丁寨曰周村曰多剿曰李曰南敲多加曰黄家大峒】澄迈县诸黎村峒凡一百三十有七【曰探都曰湳吕曰新村曰陶弄曰大小白石曰居透曰琼锁曰上田曰居出曰居坎曰田尾曰山坡曰求地里曰黒脸曰相思根曰白水母曰东青岭曰甘谄曰加忽曰毨村曰旧村曰湳涷曰大岭曰落峒曰穷诣曰石榴曰居白曰落阻曰忝鲁石岭曰大田曰檀木曰湳曰居润曰求执曰泉眼曰居眼曰下水曰坡养曰牛窝曰内绞曰茅波曰岸村曰落血曰潘径曰居鳯曰居鹤曰求他曰观逺曰八温曰南绞曰大塘曰脚猫曰十五寨一曰湳初曰毛巴曰透龙曰湳坑曰宋翫曰宋翫新曰大江曰竹根里曰北乖曰居岸曰穷兰曰北绞中廪曰大小居垒曰黎献曰下水曰居洪曰湳堀曰南茂曰浅石曰岭下曰大小岭曰判瓮曰大小居蔽曰荔枝根曰庄罕曰山吕曰山尾曰花岭岸曰玭□曰石岭上曰湳滥上水曰细岭曰耀迓曰黎村曰道眼曰上贾曰南艺曰加俸曰岭边曰南突曰溪口曰擎酒小曰太鹄坡曰及崖曰和句曰提湳曰充遥曰番缦曰从初曰重薄曰杰和曰麻恋其曰妻存曰那郎曰冲潮曰枕罚曰畨大曰催村曰畨乍曰畨那曰畨奴曰雅崖曰畨多罗曰雅包曰雅□曰谭汉曰雅近曰谭湳上下曰又县旧曰屯后曰反阵曰波路曰黎祭曰畨寨曰畨缦乍田曰畨佛曰从记曰畨定曰大那永曰绩缦江曰居湳曰甘痛曰高领曰居润祚】
　　临高县村峒凡二百三十有九【曰南逢大曰南逢小曰姑提曰南逢曰坟败大曰婆贝曰坟败小曰石若曰谭章曰罗便江头曰提把曰南顺曰提南曰畨任曰番奠曰从绕曰捕投曰重加曰杰和曰番缦曰麻恋其曰番奴曰慢提曰罗随曰番凯曰牙眼曰牙眼上曰牙眼下曰牙眼小曰罗轩骞曰仆盛曰居缔曰叫梗曰多坦曰顿也曰长随曰居软曰谭榄曰罗杰上曰罗杰下曰瓦闰曰畧高曰武黄曰公姑曰武顺曰罗轩曰湳庄村曰带马曰买凑曰讨怜曰武湳曰武厐曰头全曰罗轩下曰东田曰甘黎曰居樽曰郎敛曰武笼曰林蛇曰湳浊曰湳经曰皮白曰罗憺曰罗绕曰郎墨郎逐酷曰番缦罗曰南暴大曰南暴小曰姑提奴曰居岩大曰居岩小曰番郎麻床大曰番郎床中曰番郎床小曰番郎床上曰番郎床下曰番佳曰仆头东曰仆头西曰那轩龙古曰加効曰背腰曰白若曰南暴小曰罗穴日擅白曰番盎曰滔爹大曰滔爹小曰番枺曰仆头缦曰虫窰曰孛弱曰那活曰坟台曰襁赖曰那崖上曰那崖下曰那崖大曰那崖中曰那崖小曰番奥曰湳杂曰番乱曰那附律曰江高曰买愁曰婆杰曰湳又曰畧闪曰迁栲曰畨浊曰那丢曰潘又湳曰畨忍曰畨吾曰畨油亚曰那拗曰符効曰罗勇曰白胆曰南甫曰推峰曰茶谈大曰茶谈小曰推方大曰推方小曰潜藏曰低流曰高地曰罗畔曰坟峒曰即秋曰南暴曰郎忌曰郎墨曰道贪坟郎游曰畨京曰武打曰敦木曰郎来曰坎首曰初呼曰武戴即武顿曰武小武左曰郎蓝曰多舍曰罗屯曰讨央逺史曰周白曰武丁曰打浛曰郎岩曰郎怜曰坟诞曰重罗曰提桑曰罗便曰南恨曰张又曰符具曰重曰曰罗编坟台曰那打苻图曰那打重而曰那打甲衣曰武陈曰武述曰那打道罗曰我然缦曰坟曹缦曰那否曰曹缦小曰畨衙陈曰缦那赖曰坟曹缦小曰茶蓝曰畨佛曰武曹曰挿胡曰湳浑曰畨满曰那邑曰那铺曰畨又曰畨缦红边曰南谋曰白华曰郎管曰神白曰畨缦曰买杰曰屯建曰畨缦打蛇曰畧屯曰道探曰低楼曰道图曰坟曹曰道寿曰罗也曰亥迦顿墨曰畨缦王周小曰大安曰南善曰居着曰神白小曰武顽小曰郎管小曰罗盆曰武银曰郎贯曰其沙曰道搜曰大江坎曰居门岭低曰恒南曰郎岩畨闪曰番佐桥良环曰居投番在曰畨打崇曰陈受曰从贺路奏曰波没曰夹具曰番迍曰番轴曰那客曰白麻曰白牛曰妻簪曰夏炎曰番移岭背曰番抱陈曰夏江炉曰番元大曰番元小曰居】
　　安定县诸黎村峒凡一百一十有二【曰胡换曰茅夹曰山村曰沙湾曰山廖曰麻根曰南墩曰大木曰南峯曰新扫曰对岸曰居匪曰穷栏曰金救曰居伦曰新廖曰下泥曰惊界曰外匪曰沙田曰高台曰沙坡曰坡村曰岭掘曰个奏曰石岭曰闾浪曰容木曰下水曰下容木曰万延曰那凑曰坎村曰婆村曰奴计曰坡村曰苏量曰李寨曰居谷曰竹根曰居启曰居烈曰李鸡曰客木曰居蓼曰离竹曰长塘曰居堦曰山林曰林遍曰居堕曰麻根曰岭村曰列口曰石麻曰纷云曰王奴曰蛇寨曰今抱曰郎戍村曰黄茅曰黄口曰蓼头曰墨揆曰水表曰罗旦曰南号曰山村曰岭脚曰居章曰丹腊曰大火曰透冷曰南迍曰居邓曰樵木斩彩曰高岭曰潘透曰山心曰上塘曰郎戍曰长湾曰黄緑曰黄泥曰岭背曰大郎曰北滕曰叫降曰敛万曰黑石曰中心曰南吞曰坤骨曰黎秋曰曹掘曰梦细曰保加曰崖蛇曰南汶曰南川曰长安曰居座曰马透曰大坡曰大付曰大水曰黎计曰平山曰山村曰水平曰居马】
　　文昌县诸黎村峝凡三十有五【曰坡底曰雷珠曰白坛曰荔枝曰黄草除玖曰麻陂曰爽寨曰斩脚曰拐根爽曰山乌曰斩脚尾曰沙埇曹家爽曰多习曰多容戽曰多余曰杨村曰郭村曰苦竹曰白沙曰大埇曰湴陂长田曰买车曰水西大陂曰杵村曰何严曰黄家埇曰榆狗曰唐来曰大寨曰李村曰荔枝莫寨曰马岭寨脚曰坟楟曰买陂曰下寨苦滕】乐防县诸黎村峝凡五十有三【曰纵横上曰罗云前曰罗云后曰葵根上曰葵根下曰石桥曰上坡曰下坡曰加畧上曰加畧下曰三令曰贺赖南曰贺赖北曰小郎曰坡尾日坡头曰黎新曰石盘东曰石盘南曰秤溪曰油海曰新寨东曰新寨西曰露怀曰南杯曰官梅曰竹根小曰大郎曰纵横大曰黒石曰竹根大曰皮沙曰清安曰皮英曰罗环曰岭抵曰罗梅曰上揺曰下揺曰新寨大曰新寨小曰炉云曰上石朴曰下石朴曰南茅曰大水曰小水曰加歴曰苍呆曰斩对东曰斩对西曰加石上曰加石下曰黎磨曰水口】
　　儋州诸黎村峒凡二百有九【曰烟峩曰途何曰峩郎曰过甘曰遇吟曰大罗曰牛头曰水尾曰峩好曰过洋曰那江曰坤雄曰和桥曰甘根曰儿栲曰落祸曰苗村曰那瓦曰峩郎曰峩娘曰峩楼曰过茫曰差泮曰婆包曰罗不曰考确曰打金曰可卜曰系抱曰婆媒曰峩邦曰峩南曰峩加曰峩爹曰可妙曰可那曰上过谭曰下过谭曰途邦曰蓬莱曰同横曰山口曰过邦曰大底曰新洋曰过谭大剌曰大落窰曰富盈曰差畨曰落曰徒板曰落勿曰落闭曰英豪曰桃华曰徒杂曰大小落蔓曰墟坊曰逢邦曰富双曰落台曰喃村曰那罗曰和奉曰遇陀曰徒邦曰徒钦曰南丹曰浮峩曰落苗曰落探曰大落贺曰小落窰曰差横曰甘将曰坟碍曰南华曰那版曰潺白曰那横曰云渠曰那担曰鞋皮那边曰那喃曰番真曰罗条曰那横窰曰那顺曰坟横曰那父爹曰南新曰小坟旦曰陀横大曰陀横小曰怀窠曰催志曰副濯曰泽催曰曹奴那纽曰曹奴那劝曰曹奴那累曰曹奴那分曰曹奴那续曰催风上曰催风中曰催风下曰曹缦上曰曹缦中曰曹缦下曰那劳大曰那劳曰南绢州曰催勿曰富浊上曰富浊中曰富浊下曰富贤大曰富贤小曰富宁曰甘弓曰那茶曰富孚曰波孚曰从加重伯那针曰从加重伯那六曰从加重伯那□曰从加重伯那论曰从加重伯那白吾曰从加重伯那机曰从加重伯那赏曰禽赞曰富居曰路忍曰白吾大曰白吾小曰番查大曰番登小曰坟该曰银村曰抱嵩曰落条曰条贫曰那忻曰那朋曰南统曰南劳曰茅宻曰喉白曰峩勾曰峩律曰小头小尾曰婆眉曰磨凌曰过仰曰峩那夏曰峩雅曰车同曰过邦曰峩横曰浮荣曰峩玉曰□沽曰浩不吼曰那当曰蓬峩曰保平曰富催曰横村曰布曹曰那讷白沙曰投逢打曰多坤曰白姑曰番轻曰贪瑶曰那吉曰那洒曰牙西曰牙番曰牙歴曰晩吉曰石村曰惟图曰白勿曰牙成曰白平曰坎陶曰白风曰湳鹿曰逢陀曰絶湳曰弟茶曰牙秋曰牙麻曰坟不勾曰通三曰婆骨曰南劳曰正顔落乍曰番洋曰妻抱催查曰落横曰落便曰落闲曰乌鸦村曰妻玉曰坟臻曰痴歇曰那便】
　　昌化县诸村黎峒凡三十有三【曰峩高曰峩掠曰居炭曰陀外曰磨庵曰居律夺曰那边曰陀蛮曰峩淡曰居喝曰包汨曰盘嫌曰那伦曰包桥曰峩吟曰峩娘曰陀查曰哥炭曰徒药曰无飘曰南保曰峩义曰初血曰郡白曰峩表曰余雍曰峩俺曰广香曰峩旺曰峩哥曰上下协曰峩爹曰峩玉】
　　万州诸黎村峒凡九十有三【曰龙湾曰居劳曰黄篱曰仙家曰坡头曰四马曰番根曰芭芒曰催臻曰爹寨曰妻蛮曰白包上曰白包中曰白包下曰孚陀曰孚陀小曰坟旦曰牙宻曰牙巴曰坟尽曰番郎白曰那根曰白包曰番花曰那打调机曰那坚曰浮徒曰白包曰符花曰番贲曰千敲曰那爹曰番奴曰番陈曰富孝曰牙南曰甫贪番闰曰那甫白曰麻江坏曰坟余曰小曹慢曰落乍曰那班曰番仴曰那班白曰从化曰磨思印曰贪贝曰番蓉曰峩沙曰番文曰番论曰牙杀曰闰侬曰牙坊曰那随曰遐贪闭曰刚华曰千斩曰那甫曰富群曰小富群曰符番曰那喃曰卑孕曰平石曰穷头曰居引曰南头曰加小曰卑休曰郭村曰陈婆曰青塘曰居秋曰加村曰桥头曰大北水曰菩提曰高石寨曰北岭脚曰番鳯曰加扶曰南对曰排捕曰水尾曰西大水曰买猛曰大翁曰新村曰石水曰西岭曰晋礼曰鹧鸪啼】
　　陵水县诸黎村峒凡三十【曰多龙曰港蒌曰多艾曰港莫曰罗渺曰湳侯曰艾村曰多旺曰加钱曰多贤曰湳油曰正站曰多丽曰草宇曰低富曰多漠曰加除曰加皂曰多昧曰七带曰到奏曰五指曰保坎曰保白曰罗信曰沙锅曰典随曰北罗曰低岐曰湳鼎曰黎亭】崖州诸黎村峝凡九十有二【曰罗沽曰龙湾曰鹧鸪啼曰大蒌曰下蒌曰长沙曰南邱曰黎看曰唐村曰木绵被曰太平曰捉底曰大虫曰罗村曰胡南曰水表曰良姜曰盐服曰罗围曰加拜曰正站曰多累曰罗宇曰黑梅曰多梅曰加问曰加训曰提托曰婆信曰顶对曰抱班曰石松曰抱劝曰抱好曰多并曰金契曰多间曰湳淫曰抱井曰抱霸曰抱怀曰枕横曰抱毫曰盈邻曰抱也曰抱贫曰大拥糠曰黄侯曰节落刀曰抱耶曰小拥糠曰多爷曰抱祚曰佛栖曰候到曰返歆曰抱到曰大抱侯曰小龙曰多杰曰多于曰多凿曰抱改曰抱继曰多港一曰迁家一曰湳略布打曰龙村曰浮村曰岭村曰日村曰透村曰税村曰躭村曰砍村曰讲绀曰翁俸曰布那上曰多头曰讲学曰而盈曰布那下曰瑟体曰罗缦曰蒌正曰猪母曰多近曰那打曰足亲曰多来曰岭头曰碍吾】
　　感恩县诸黎村峝凡四十有一【曰峩茶曰拂显曰峩显曰那边曰峩陆村曰陀皓曰雅也曰陀宁曰抱道曰也皓曰皓白曰抱白曰大定曰抱透曰陀牙曰罗横曰峩诈曰峩动曰抱蔓曰陀横曰抱陀曰比鲊曰比言曰也逆曰陀累曰北道曰抱万曰抱匪曰大道解曰陀赖曰符若曰陀逵曰湳涨曰陀浅曰曹咬曰陀烈曰也道曰小抱解曰峩倾曰抱道曰峩浅一】峒獠
　　峒獠者岭表溪峒之民古称山越唐宋以来开拓寝繁自邕以东广以西皆推其雄长为首领籍其民为壮丁其不可羁縻者则依山林而居无队长版籍年甲姓名群业射生凡蠕动之物皆取食谓之山獠虞衡志所谓蛮之荒忽无常者也有队版籍者颇知婚姻攻剽山獠所得生口男女相配给田令耕教以武伎世世属谓之家丁以渐役于马前牌总谓之洞丁盖亦荒忽无常云
　　秦并天下略定扬越开南海以谪徙民故粤人遂西与巴渝南与骆越相合
　　汉建武十六年交趾女子征侧征贰反合浦峒獠应之
　　晋咸宁间防兵合浦以击交趾自是兵集则民多扰害而各峒亦遂为盗
　　隋大业间南平獠宻猛力梗化后以其地附萧铣唐武德间授南平蛮猛长真为钦州都督甯纯为亷州刺史甯道明为南越州刺史六年道明与高州首领冯暄据南越州反攻姜州八年猛长真反攻陷封川县昌州刺史厐孝恭撃走之　贞观间遣员外散骑常侍韦叔谐等持节宣谕冯暄等皆降南方遂定　贞元十年黄洞首领黄少卿反陷钦州自是叛服不常
　　宋太平兴国间钦亷二州迭为獠贼所陷　绍兴间招降大奚山獠选其少壮者为水军老弱者放归立寨设官弹压并寛鱼盐之禁谓之腌造盐　庆元三年盐司峻禁遂啸聚为乱遣兵剿捕遂墟其地经畧钱之望请拨摧锋水军三百戍之周季一更然兵戍孤逺久亦生乱六年复请减戍卒之半屯于官富塲后悉罢之
　　元至正十二年两江獠贼黄圣许反寇钦州二十五年盗贼并起海北海南宣慰司佥都元帅张成擒其贼首余党奔溃
　　明洪武间湛菜峝獠苏友轻反攻刦増城官军屡为所败久乃克之四年剿平高州叛獠罗子然由是海北以宁十八年南雄侯赵庸讨平潭洞诸寨二十九年南雄峝獠李仲可啸聚为乱郡民多徙避副千户叶荣剿擒之府知事欧文通于龙南等县招囘二邑流民六百余户是年仁化县贼首钟均道纠合诸峝獠作乱韶湘多被侵掠既降复叛永乐六年潮州百家畲獠贼搔扰属邑命监察御史谢孚与都指挥赵德剿捕畲贼遂平　宣德二年弃交趾布政司钦州澌凛等四峝民丁叛附安南　正统七年新防盗起剽掠乡村遣指挥朱端知县陶启招抚不能息复遣指挥王英领兵进剿擒贼首周义长等系狱后竟以贿释由是诸盗益炽九年増城峝獠多称苗兵作逆经赦乃散十四年新防文章都大岭村贼首黄汝通作乱众至三千余剽掠船头石洒上冲等十二村官军剿之遇赦引还贼益猖獗　景泰二年新防各贼复起佥事蒋敬出兵剿捕贼党遁去五年诸贼复出剽掠都御史马昻命将大征七年破黄泥□等寨奏捷而还县丞陶鲁立乡老以约束之新防乃平　天顺四年广西流贼攻破连山县又刦阳山县及连州诸村寨五年贼据连山县都御史韩雍遣偏师防湖南兵平之知县孔镛抚辑流移修复县治民以安业六年贼破清逺县掳守备等官右布政司张瑄督军自惠潮还闻之径往四防邀贼归路夺囘所掳七年遣锦衣千户金璋右布政司张瑄偕都督欧信进兵四防复击败之七年右布政司张瑄防广西官军土兵进剿斩贼千余　成化元年流贼及峝獠寇高肇雷亷等府都御史韩雍遣副总兵范信右布政司张瑄剿之二年广西流贼破高州以连山知县孔镛为试知府讨平之招谕峝獠相率来归五年广西流贼攻破阳春县兵备佥事陶鲁率兵来援杀贼甚众余党遁去　治初南海峝獠谭观福作乱官兵讨平之遂立从化县于上游四年泷水后山贼乱总督秦纮总兵毛鋭讨平之　正德三年亷州八寨贼黄师茍作乱佥事邓概讨平之五年连山贼首李公旺以獠兵攻州城知州张书鲤御之乃退七年提督周南防江闽及各道兵攻大帽山诸贼平之是年贼首廖公广寇灵山合浦佥事李志刚诱擒之十年大帽山贼寇海丰等县官兵剿平之十二年峝贼龚福全等流刦连州连山乐昌等处据险负固驱官刦县巡抚陈金调两广官军进剿斩获四千余级余党遁去十三年连州峝獠罗富喜作乱参政蒋曙等讨平之是年南赣都御史王守仁执浰头峝獠池仲容遂立和平县十四年恩平贼苏万里等乱总督杨旦总兵朱麟讨平之十五年羊公迳上下平山诸贼为患兵备副使王大用讨斩之十六年连山贼首呉万山抄掠乡村兵备副使王大用进剿贼遁去　嘉靖二年阳江贼首严阮侵掠副使王大用追于厐峝擒之三年连山贼首苏政等寇掠知州徐相抚剿乃散是年新防诸峝积寇益炽官兵剿之斩获无算四年流贼江文生等作乱提督姚镆讨平之十四年连州贼莫廷举等聚众作乱提督陶谐讨平之十九年莫登庸来降归钦州四峝侵地二十六年连山贼首李金等作乱提督张岳参议朱宪章等讨之遁去三十三年獠贼麦长裙攻刼阳春县知县谢复生讨擒之三十五年新恩贼乱提督谈恺讨平之又征新宁贼谭进等斩获万余级悉出降复命抚之三十六年提督谈恺发兵讨扶溪大罗山诸贼大败其众都御史王钫继至遂平之四十三年兴宁归善诸盗平　隆庆五年总督李迁讨英德贼首廖廷璧等诛之六年河源诸贼平　万厯元年惠州贼首蓝一清等作乱提督殷正茂剿平之八年提督刘尧诲讨龙川河源界猴岭巢贼平之
　　蛋户
　　蛋户者其种不可考以舟楫为家捕鱼为业晋时不賔服者五万余户自唐以来计丁输粮明洪武初编户立里长属河泊所嵗收鱼课东莞増城新防香山以至惠潮尤多雷琼则少愚蠢不谙文字不记年嵗土人目为蛋家不与通婚亦不许陆居朝夕惟局蹐舟中所得鱼仅充一饱男女衣不盖肤【蛋家有男未聘则置盆草于梢女未受聘则置盆花于梢以致媒妁婚时以蛮歌相迎其女大者曰鱼姊小曰蚬妹以鱼大而蚬小也妇女皆嗜生鱼能泅汓昔时称为龙户者以其入水辄绣面文身如蛟龙状行水中三四十里不遭物害其户有大罾小罾手罾罾门竹箔篓箔摊箔大箔小箔大河箔小河箔背风箔方网辏网旋网竹□布□鱼篮蟹篮大罟竹筻等一十九名色】
　　国朝雍正七年夏六月
　　世宗宪皇帝恻悯广东蛋户不敢与齐民抗
　　特命听其居陆力田务本以示一视同仁至意上谕恭载典谟志
　　杂蛮
　　海獠凡浮海自东西二洋来者皆是南有八蛮曰天竺曰咳首曰僬侥曰跛踵曰穿胸曰儋耳曰狗轵曰旁舂凡此八者自有荒服以来名号不知其几变矣周官设象胥掌之其语言固可译而知也然其名号之变史不能详　昔汉元帝弃朱崖故儋耳为岛蛮今则已属琼州声名文物尽化其俗无复缓肩镂颊之状【山海经儋耳之国在大荒北任姓号禺子食谷北海渚中郭璞注云其人耳大下儋垂在肩上】
　　日南徼外占城以至西域黙德那国其教专以事天为本而无像设其地虽接天竺而与佛异俗重杀非同类杀者不食不食豕肉谓之囘囘教门今怀圣寺有番塔创自唐时轮囷直上凡十六丈五
　　尺每日礼拜者是也然亦有占城诸国人杂其间多蒲及海姓岳珂程史谓为番禺海獠云【番禺有海獠杂居其最豪者蒲姓号曰番人本占城之土人也因浮海遇风惮于反复乃请于其主愿留南方以通往来之货主许焉嵗久定居城中屋室侈靡逾禁富盛甲一时其俗尚而好洁终日膜拜祈福有堂焉以记名如西方之佛而无像设称谓聱牙人莫能晓堂中有碑高袤数丈上皆刻异书如篆籕是为像主拜者皆向之旦辄防食不置匕箸用金银为巨槽合鲑炙粱米为一洒以蔷露散以氷脑坐皆置右手于褥下不用羣以左手攫取饱而涤之】
　　番商者诸番市舶交易纲首所领也自唐设结好使于广州自是商人立户迄宋不絶诡服殊音多留寓海濵湾泊之地筑室聨城为长久计　宋时商户钜富服饰皆金珠罗绮器用皆金银器皿有凌虐土著者经畧使辄严惩之土人有投充番户者必诛无赦淳化五年南海商人献吉贝布画海外蛮国及猩猩图玉带帝于北苑召近臣观之迨天圣后留寓益伙其首住广州者谓之番长因立番长司大食国舶主蒲希宻屡贡诏赐黄金凖其所贡之直熙宁中番使辛押陀罗授怀化将军乞统察番长司公事诏广州裁处其后户絶遂立番坊番人有居琼管者立番民所至明洪武初令番商止集舶所不许入城通番者有厉禁正德中始有番人私筑室于湾澳者以便交易每房一间价至数百金嘉靖三十五年海道副使汪栢乃立客纲客纪以广人及徽泉等商为之三十八年海寇犯潮始禁番商毋得入广州城
　　俚人在广州之南苍梧郁林合浦宁浦高凉五郡中央地方数千里盘踞山险时或便化俗最蠢愚惟知贪利不爱骨肉见贾人有财物及水牛者即以其子易之有负其债不还其子弟愚者谓曰我为汝取钱汝善殡葬我即折野葛根数寸径到债家食之死于门下债家惧因以牛犊财物数十倍偿之其父兄便自收尸去不以为恨刻木为符契言誓则至死不改最贵铜鼓铸初成悬于庭中置酒招同类来者以金银为大钗执以扣鼓因遗主人名为纳鼓钗风俗好杀相攻击辄鸣此鼓集众有是鼓者极为豪强号为都老所异于琼峒者以杂于诸蛮故也自岭以西俚人渐贫至或鬻发于市【投荒録南海新州俚人男妇皆美须髪每沐以灰投流水中就水以沐以豕膏滋其发至五六月稻未熟民尽髠鬻于市复取豕膏涂之至来嵗又可鬻也】自蚬冈以南濒海种蔬水上为圃【海之浅水中有荇藻之属风沙积焉其根厚三五尺因垦为圃以植蔬】
　　輋户居山中男女皆椎髻跣足而行其俗畏疾病易迁徙常挟弩矢以射猎为生矢涂以毒药猛兽中之无不立毙旧设官以治名曰輋官
　　莫猺者自荆南五溪而来居岭海间号曰山民盖盘瓠之遗种本猺獞之类而无峒长随溪谷羣处斫山为业有采捕而无赋役自为生理不属于官亦不属于峒首故名莫猺也岭西海北人呼为白衣山子
　　卢亭亦曰卢余在广州城东南百里以采藤蛎为业男女皆椎结于顶妇女许人及嫁始结胸带相传为卢循遗种故名能伏水中数月【月山丛谈晋贼卢循兵败入广其党泛舟以逃居海岛上久之无所得衣食生子孙皆赤身谓之卢亭尝下海捕鱼充食其人能于水中伏三四月不死盖化为鱼类也其捕鱼使人张罾则数人下水引羣鱼入罾内既入引绳示之则举罾并其人以上亦有被大鱼吞者】
　　马人本林邑蛮随汉马援流寓铜柱后随众来附者也始十户后孳衍至三百皆姓马其人深目猳喙散居峒落中献嵗时至军府听令猺獞不与同羣自为一种今亦不可复辨矣【唐韩愈诗衙时龙户集上日马人来谓元旦也】
　　奴者番国黑小厮也广中富人多畜之絶有力可负数百斤言语嗜欲不通性淳不逃徙亦谓之野人其色黑如墨唇红齿白发鬈而黄有牝牡生海外诸山食生物采得时与火食饲之累日洞泄谓之换肠此或病死若不死即可久畜能晓人言而自不能言有一种近海入水眼不眨谓之昆仑奴唐时贵家大族多畜之
　　畲蛮岭海随在皆有之以刀耕火种为名者也衣服言语渐同齐民然性甚狡黠每田熟报税与里胥为奸里胥亦凭依之近海则通番入峒则通猺凡田墠矿场有利者皆纠合为慝以欺官府今亦不敢逞奸矣








　　广东通志卷五十七
　　钦定四库全书
　　广东通志卷五十八
　　外番志
　　南徼以外呼内地人曰唐或曰唐李唐也唐之威尚已顾我朝
　　圣人首出逺绍中天岂直李唐可儗然则唐非李唐之
　　唐乃陶唐之唐耳
　　皇上徳为陶唐之徳治为陶唐之治民亦陶唐之民外番以唐呼之宜矣抑陶唐光被四表协和万邦乃命羲叔平秩南讹稽之禹贡岛夷卉服安知外番所谓唐者不指陶唐而以三代以后之唐当之哉盖观于
　　本朝恩威遐畅梯航重译而益信之矣志外番
　　黄帝时南彛乘白鹿来献鬯及褐裘
　　唐尧南抚交阯三苗来賔
　　虞舜时僬侥氏来贡没羽
　　夏禹扬州之贡岛彛卉服弼成五服声敎讫于四海商汤命伊尹正四方献令正东越沤鬋发文身命以鱼皮之鞞蛟瞂利剑为献正南瓯邓桂国损子产里百濮九菌令以珠玑瑇瑁象齿文犀翠羽菌鹤短狗为献
　　周武王克商之后通道八蛮八蛮谓天竺陔首僬侥跂踵穿胸儋耳狗轵旁舂也成周王防东越海蛤瓯人蝉蛇于越纳【缺】且瓯文蜃共人元贝海阳大蟹自深桂防稽以蛮扬之翟仓吾翡翠皆南方之贡也按上古书缺有间不得而详然考其地与物粤东海外诸国近之矣
　　西汉朱崖郡南有都元谌离夫甘都卢黄支等国近者十余日逺至四五月程其俗畧与朱崖相类其州境广大户口蕃滋多异物武帝时常遣应募人与其使俱入海市明珠璧琉璃竒石异物赍黄金杂缯而往所至国皆廪食为耦贾船转送致之外番珍货流入中国始此
　　东汉光武时交阯日南徼外蛮来贡马援建铜柱后西屠亦改国名哥罗属于扶南自是各国名屡易矣桓帝时扶南之西天竺大秦等国皆由南海重译贡献而贾番自此充斥于扬粤矣
　　三国呉孙权遣宣化从事朱应中郎康泰使诸番国其所经及传闻则有数百国泰立记传谓之扶南土俗
　　晋武帝平吴林邑扶南入贡之后曰牟罗曰横卢曰末利曰卑离曰满都曰□余曰沙楼曰蒲林皆昔所未闻
　　宋齐南方至者若师子毗加梨干陀利阇婆狼牙修槃槃顿逊等盖十有余国
　　梁武帝时婆利丹丹毗骞始通毗骞王知神圣未然之事此其尤异者也
　　隋遣使通赤土致罗刹他若投和边斗之属贡于隋者颇多大扺皆南海中小国其贡金宝香药等物亦有献佛牙舎利者皆奉婆罗门之敎也
　　唐始置市舶使以岭南帅臣监领之设市区令蛮使来贡者为市稍收利入官凢舟之来最大者为独樯舶能载一千婆兰【番人谓二百斤为一婆兰】次曰牛头舶比独樯得三之一又次曰三木舶曰料河舶递得三之一贞观十七年诏三路舶司番商贩到龙脑沉香丁香白豆蔲四色并抽解一分武后时都督路元叡冒取番货舶主不胜忿杀之开元初市舶使周庆立与波斯僧造竒巧以进将遣使者之南海求珠翠往师子国求灵药医妪监察御史杨范臣奏诏悉罢之后于广州设结好使每番舶至则审事宜以闻是时诸番多所更改林邑号环王而陆真腊亦号文单皆常犯边元和中安南都防张舟击败之乃复立铜柱以正疆界其后节度使马总又铸二柱以继之贞元时波斯古罗二国入贡多珍物节度使王处休奉宣威徳抚令市易常供外一无所取乃为使院图表进其言有曰海门之外隐若敌国资忠履信贻厥将来时称得体其后以军兴渐加市税太和中文宗下诏除之宋开宝四年置市舶司于广州以知州兼使通判兼判官淳化二年始立抽解二分【凡诸番之在南海者并通货以金锡緍金易其犀象瑚琥珀珠琲镔铁鼍皮瑇瑁玛瑙车渠水精番布乌樠苏木胡椒香药等物太宗置务于京师诏诸番货至广州非出官库者无得私相贸易其后有诏非竒珍物皆听市后又诏他货之良者亦听市其半大抵海舶至征其什一而给其余价直嵗入以数十钜万计县官经费有助焉】太平兴国三年李昌龄知广州广有海舶之饶昌龄不能以亷自守淳化二年代还昌龄上言广州市舶每岁商舶至官尽增价买之良楛相杂少利自今请择其良者如价给之楛者恣其卖勿禁熙宁中广州市舶岁课亏折或以为市易司扰之故令提举究诘以闻于是务官吕邈以阑取番物劾免后以言者罢杭明市舶诸司皆广州元丰三年中书言广舶已修定条约宜选官推行诏广东以转运使孙迥罢帅臣兼领大观元年复置浙广福建二路市舶提举官【杭明仍复置司又増一司于泉州】三年番商欲往他郡者从舶司给券毋杂禁物其防船兵仗给之如诸国法船舶司鬻所市物皆不得过二分官吏市者有禁政和四年诏广南市舶司嵗贡珍珠犀角象齿建炎元年诏市舶多以无用之物枉费国用取悦权近自今有以笃耨香指环玛瑙猫儿眼睛之类博买及有亏番商者重治其罪皆寘于法惟赐臣僚象笏犀带可者量令输送【旧法番物麤细二色龙脑珍珠之类皆为细色十分抽一后又博买四分麤色十分抽二又博买四分抽买既多商人多匿其细者弗寳旧法细色以五千两为一纲麤色以万斤为一纲每逢一纲则有脚乘赡家钱一千余緍其后部运者诡以象犀紫矿之类以冒脚乘而旧日一网至分为三十三纲多费脚乗赡家钱三千余贯也】绍兴二十七年诏广南经畧市舶司察番商假托入贡隆兴初臣僚以象齿珠犀比他货最重请十分抽一罢博买乾道初臣僚又言福建广南皆有市舶物货浩瀚置官提举实宜【乾道七年诏麤色货物以二万斤为一纲所耗六百斤依旧支破水脚钱一千六百六十二贯有竒南渡后经费困乏一切倚办海舶嵗入固不少然金银铜铁币亦用是漏泄外境而钱之泄尤甚法禁虽严奸巧愈宻其弊卒不可禁】淳熙二年诏广州市舶货外他货之良者止市其半
　　元世祖尝立提举司寻罢之英宗至治中遣使广东畨货乃复立之听海商贸易归征其税顺帝元统元年罢广东提举二司至正二年复立广东提举申严市舶之禁三年仍听海商贸易归征其税
　　明洪武初通使诸番定例三年一贡世见来王许以互市立市舶提举司以主之旧制应入贡番邦先给与符簿凡使至三司与合符验视表文方物无伪乃津送入京若国王王妃陪臣等附至货物抽其十分之五其余官给之直暹逻哇二国免抽其番商私赍货物入为易市者舟至水次悉封籍之抽其十二乃听贸易然闽广奸民往往有椎髻耳环效番衣服声音入其舶中导之为奸因縁抄暴傍海甚苦之洪武三年五月遣使颁科举诏于安南占城以其通中国文字也永乐改元遣使四出招谕诸番贡献毕至竒货重宝前所未有乃命内臣监镇市舶设公馆于城南水濵而税珰多纵恣为民害三年九月大理寺卿关良辅初为湖广副使坐事降行人至是奉使西南诸番暹逻哇以至西洋古里诸国还京奏事称防擢广东按察使内臣侯显郑和等偕行人往返番王皆厚礼之四年六月广东布政司上言每嵗海外番邦入贡方物水路以舟楫运载惟南雄至南安限隔梅岭舟楫不通自今请用民力接运报曰为君务养民今番贡无定期而农民少暇日假令自春至秋番邦入贡不絶皆役民接运岂不妨农事乎自今如值农务之时其方物竝于南雄收贮俟十一月农隙却令运赴南安着为令八月置怀逺驿于广州城蚬子步建屋一百二十间以居番人市舶提举司然内官总货提举官吏惟领簿而已成化治之世贡献至者日伙有司惟容使者入见余皆停留驿馆惟设燕管待方许入城正德十二年因西海番人佛朗机亦称朝贡突入东莞县火铳迅烈震骇逺迩御史丘道隆何鼇奏之奉命诛逐出境自是海舶悉行禁止例应入贡诸番亦鲜有至者贡舶乃往漳泉广城市肆萧然非旧制矣两广巡抚都御史林富稽祖训遵防典奏闻报可由是番舶复通焉此歴代柔逺之大概也
　　国朝防典恭载云国家一统之盛超迈前古东西朔南称藩服奉朝贡者不可胜数进贡之年有期入朝之人有数方物有额颁赏有等司其职者礼部主客清吏司并提督防同馆盖柔逺之典视前代有加焉今考海外诸国其入贡道路有由广东者有昔由广东而今由福建者有由福建广西而境接广东者俱歴志之以备参考
　　暹逻国【本暹与逻斛二国地古赤土及婆罗刹也在占城极南北直亷州循海北岸连于交趾暹国土瘠不宜耕艺罗斛土田平衍而多稼暹人嵗仰给之隋大业三年屯田主事常骏等自南海郡乘舟使赤土至今讹传为赤眉遗种后改曰暹元元正初暹人尝遣使入贡至正间暹始降于逻斛合为一国明洪武初暹逻斛国王参烈昭昆牙遣使朝贡进金叶表诏赐大统厯七年暹逻斛国使臣沙里抜来朝贡方物自言本国令其同奈思里侪刺悉识替入贡去年八月舟次乌诸洋遭风坏舟漂至海南达本处官司收获漂余苏木降香兜罗锦等物来献省臣以奏帝怪其无表状诡言舟覆而方物乃有存者疑必番商也命却之诏中书礼部曰古者中国诸侯于天子比年一小聘三年一大聘九州之外番邦逺国则每世一朝其所贡方物不过表诚敬而已高丽稍近中国颇有文物礼乐与他番异是以命依三年一聘之礼若就每世一见亦从其意其他逺国如占城安南西洋锁里哇浡尼三佛齐暹逻斛真腊等处新附国土入贡既频劳费甚大朕不欲也令遵古典而行不必频烦其移文使诸国知之后其子参烈实昆牙哩哆啰禄绍封九年其王遣子昭禄羣膺贡象方物赐诏褒谕授以暹逻之印及袭衣十六年给文册册号分暹与逻为符信自是世遵用称暹逻国王二十八年诏遣内使赵达宋福等使暹逻国祭故王赐嗣王苏门邦王昭禄羣膺文绮四疋罗四疋氁丝布四十疋王妃文绮四疋罗四疋□丝布十二疋勅谕之永乐元年遣使朝贡贺即位二年其王昭禄羣膺哆啰谛刺遣使坤文琨贡方物遣内官赍勅劳之幷赐文绮纱帛四年复遣使贡方物诏赐古今列女传且乞量衡为国中式从之七年遣使奉仪物致祭仁孝皇后命中宫宫以告几筵九月复遣使修职贡赐钞币遣之时南海人何八观等流移海岛遂入暹逻至是因文琨等归帝令谕其国王遣八观等还毋纳逋逃以取罪戾并赐其王金织纻丝纱罗绒锦八年遣使贡马及方物悉送中国流移人还赐勅劳之并赐緑币十年复来朝贡十三年五月昭禄羣膺哆啰谛刺卒其子三赖波磨扎刺的赖绍封十七年遣使谕暹逻国王俾与满剌加平十八年遣使入贡赐之钞币仍遣中官杨敏等防送还国赐其王锦绮纱罗等物十九年遣使奈怀等六十人贡方物谢侵满刺加国之罪赐钞币有差十九年复入贡二十一年三月遣使贡方物赐之钞币洪熙宣德间率三年一贡正统景泰间贡或不常成化以后大率六年一贡至嘉靖三十二年遣使坤隋离等贡白象及方物白象巳毙遗象牙一枝长六尺首尾镶金起花牙首大五寸七分镶石榴子十颗中镶珍珠十颗宝石四颗尾大一寸镶金刚钻一颗金盒内贮白象尾毛为证又象牙一十九枝共三百五十斤乌木三十七株共三千六百斤树香六百斤藤黄四百八十斤大枫子五百八十斤紫梗三百斤连香二十一株共六百五十斤木香二十斤白豆蔲六十斤胡椒八百一十斤苏木一万四千二百斤三十七年八月遣使坤应命等贡方物象牙三百斤树香六百五十斤藤黄一百五十斤速香三百一十斤白豆蔲三十斤苏木一万三千二百斤胡椒四百五十斤乌木三千八百斤大枫子五千斤其眡旧献颇似不同万厯七年复具金叶表文入贡自后无可考】
　　【国朝康熙二年十二月遣使朝贡进金叶表文一道贡献方物龙涎香一斤象牙三百斤西洋闪金银花缎六疋胡椒三百斤藤黄三百斤豆蔲三百斤苏木三千斤速香三百斤乌木三百斤大枫子三百斤金银香三百斤贡献皇后方物龙涎香八两西洋闪金银花缎四疋象牙一百五十斤胡椒一百五十斤藤黄一百五十斤豆蔲一百五十斤苏木一千五百斤速香一百五十斤大枫子一百五十斤金银香一百五十斤康熙六年六月遣使朝贺】
　　【万寿进金叶表文一本译字表文一本贡献方物龙亭一座龙涎香一斤速香三百斤苏木三千斤象牙三百斤安息香三百斤白豆蔲三百斤大枫子三百斤藤黄三百斤孔雀四只乌木三百斤胡椒三百斤降香三百斤驯象一只犀角六座六足四只孔雀尾十屏翠鸟毛六百张树胶香一百斤沈水香二斤树皮香一百斤儿茶一百斤胡椒花一百斤碗石一斤紫梗一百斤鲛绡布六疋杂花色布六疋天四条红布一疋红撒喇哈唎布六疋人字花布十疋花纹人象四条西洋布十疋大冰片一斤中冰片二斤油片二十瓢樟脑一百斤黄檀香一百斤蔷薇露六十礶硫磺一百斤贡献】
　　【皇后齐年方物龙涎香八两速香一百五十斤苏木一千五百斤象牙一百五十斤安息香一百五十斤豆蔲一百五十斤大枫子一百五十斤藤黄一百五十斤孔雀二只乌木一百五十斤胡椒一百五十斤降香一百五十斤犀角三座六足二只孔雀尾五屏翠鸟毛三百张树胶香五十斤儿茶五十斤胡椒花五十斤沈水香一斤树皮香五十斤碗石八两紫梗五十斤鲛绡布三疋杂花色大布三疋天二条红布五疋红撒喇哈唎布三疋人字花布五疋西洋布五疋人象杂色花二条大冰片八两中冰片一斤油片十瓢樟脑五十斤黄檀香五十斤蔷薇露三十礶硫磺五十斤康熙十年十一月贡献方物进金叶表文一道译字表文一道龙亭一座驯象一只孔雀四只六足四只龙涎香一斤碗石一斤沈水香二斤犀角六座速香三百斤象牙三百斤安息香三百斤白豆蔲三百斤藤黄三百斤胡椒三百斤降香三百斤大枫子三百斤乌木三百斤苏木三千斤胡椒花一百斤紫梗一百斤树皮香一百斤树胶香一百斤翠鸟毛六百张孔雀尾十屛儿茶一百斤鲛绡布六疋杂花色大布六疋天四条红布十疋红撒喇哈布六疋印字花布十疋西洋布十疋大冰片一斤中冰片二斤油片二十瓢樟脑一百斤黄擅香一百斤蔷薇露六十礶硫磺一百斤贡献】
　　【皇后方物孔雀二只六足二只龙涎香八两碗石八两犀角三座沈水香一斤速香一百五十斤安息香一百五十斤白豆蔲一百五十斤藤黄一百五十斤胡椒一百五十斤象牙一百五十斤降香一百五十斤大枫子一百五十斤乌木一百五十斤胡椒花五十斤紫梗五十斤儿茶五十斤树皮香五十斤树胶香五十斤翠鸟毛三百张孔雀尾五屛苏木一千五百斤鲛绡布三疋杂花色大布三疋天二条红布五疋红撒喇哈唎布三疋印字花布五疋西洋布五疋大冰片八两中冰片一斤油片十瓢樟脑五十斤黄檀香五十斤蔷薇露三十礶硫磺五十斤奉】
　　【诏颁赐暹逻国王锦四疋缎六疋织金缎四疋纱六疋织金纱四疋罗六疋织金罗四疋诏赐王妃缎四疋织金缎二疋罗四疋织金罗二疋纱四疋织金纱二疋正贡使二贡使三贡使缎各七疋罗各四疋织金罗各二疋绢各二疋里各一疋布各一疋连氊袜緑皮牙缝一等靴各一双通事赏彭缎袍一件办事缎四疋罗二疋绢一疋连氊袜□脸幇皮靴一双从人二十二名赏绢各二疋布各五疋连氊袜牛皮靴各一双伴贡官赏彭缎袍一件其赏赐之物于户工二部移取在】
　　【午门前颁给在部筵宴二次俟暹逻贡使到省之日照例设酒一次遣囘已上　贡俱一例颁赏使囘令于广东布政司管待康熙二十二年九月遣使朝贡进金叶表文一道进】
　　【皇上方物象一只孔雀四只六足四只龙涎香一斤碗石一斤沈香二斤犀角六座速香三百斤象牙三百斤安息香三百斤白豆蔲三百斤藤黄三百斤胡椒三百斤降香三百斤大枫子三百斤乌木三百斤苏木三千斤胡椒花一百斤紫梗一百斤树皮香一百斤树胶香一百斤翠鸟毛六百张孔雀尾十屏儿茶一百斤白鲛绡布六疋红鲛绡布六疋红布六疋白西洋布十疋花六疋天十条杂花布六疋花氊二条大冰片一斤中冰片二斤油片二十瓢樟脑一百斤黄檀香一百斤蔷薇露六十礶硫磺一百斤进皇后方物孔雀二只六足二只龙涎香八两碗石八两犀角三座沈香一斤速香一百五十斤安息香一百五十斤白豆蔲一百五十斤藤黄一百五十斤胡椒一百五十斤象牙一百五十斤降香一百五十斤大枫子一百五十斤乌木一百五十斤胡椒花五十斤紫梗五十斤儿茶五十斤树皮香五十斤树胶香五十斤翠鸟毛三百张孔雀尾五屏苏木一千五百斤白鲛绡三疋红鲛绡三疋红布五疋白西洋布五疋花三疋天四条杂花布二条大冰片八两中冰片一斤油片十瓢樟脑五十斤黄檀香五十斤蔷薇露三十礶硫磺五十斤四十六年十二月遣使朝贡赍金叶表文一道进皇上方物龙亭一座速香三百斤降真香三百斤豆蔲三百斤安息香三百斤藤黄三百斤胡椒三百斤龙涎香一斤檀香一百斤上冰片一斤中冰片二斤蔷薇露六十礶孔雀尾十屏樟脑一百斤孩儿茶皮一百斤硫磺一百斤紫梗一百斤象牙三百斤大枫子三百斤乌木三百斤红木三十担沈香二斤油片二十瓢犀角六座翠鸟毛六百张丁香皮一百斤椒花一百斤碗石一斤栈一百斤金头白加纱六疋金头红加纱六疋大红西洋布十疋金头白西洋布十疋花西洋布六疋天十疋小天六疋大花绒氊二领谢】
　　【恩礼物天六疋绒氊二领猴枣四枚伽楠香一斤半镶珠水晶碗一个镶珠水晶盘一个镶珠水晶礶一个花西洋布六疋镶金乌鎗二门进皇后方物速香一百五十斤安息香一百五十斤降真香一百五十斤象牙一百五十斤豆蔲一百五十斤大枫子一百五十斤藤黄一百五十斤胡椒一百五十斤龙涎香半斤乌木一百五十斤红木一十五担沈香一斤上冰片半斤中冰片一斤油片十瓢檀香五十斤蔷薇露三十礶金头白加纱三疋金头红加纱三疋大红西洋布五疋金头白西洋布五疋花西洋布五疋天五疋小天三疋犀角三座孔雀尾五屏翠鸟毛三百张樟脑五十斤丁香皮五十斤孩儿茶皮五十斤椒花五十斤硫磺五十斤碗石半斤紫梗五十斤栈五十斤四十七年七月添进皇上方物驯象二只金丝猴二只六十年遣使进贡表文一道进皇上方物龙亭一座象二只白猴一只龙涎香一斤沈香一斤幼鐉石一斤犀角六座速香三百斤象牙三百斤安息香三百斤豆蔲三百斤藤黄三百斤胡椒三百斤降真香三百斤大枫子三百斤乌木三百斤苏木三千斤荜拨一百斤紫梗一百斤桂皮一百斤蜡一百斤儿茶一百斤樟脑一百斤檀香一百斤硫磺一百斤翠鸟皮六百张孔雀尾十屛织金头白加纱六疋织金头桃红加纱六疋濶幼红布十疋织金头白幼布十疋幼花布六疋幼花天十疋濶幼花布六疋大和兰氊二领上冰片一斤中冰片二斤片油二十瓢蔷薇露六十礶大西洋濶全缎二疋大濶幼宋缎一疋进皇后方物龙涎香八两沈香一斤幼鐉石八两犀角三座速香一百五十斤象牙一百五十斤安息香一百五十斤豆蔲一百五十斤藤黄一百五十斤胡椒一百五十斤降真香一百五十斤大枫子一百五十斤乌木一百五十斤苏木一千五百斤荜拨五十斤紫梗五十斤桂皮五十斤蜡五十斤儿茶五十斤樟脑五十斤檀香五十斤硫磺五十斤翠鸟毛三百张孔雀尾五屏织金头白加纱三疋织金头桃红加纱三疋濶幼红布五疋织金头白幼布五疋幼花布三疋幼花天五疋濶幼花布三疋上冰片八两中冰片一斤片油十瓢蔷薇露三十礶六十一年七月添贡皇上方物犀牛一只雍正二年七月暹逻国前进贡时奉圣祖仁皇帝谕防至是遣使进献涂连三十株望屈十株暹荔枝四十株榔防二十株香檨二十株莺嘴檨二十株象头檨二十株甜暹枣二十株酸暹枣二十株暹菖蒲二十株大西洋菖蒲十株哆啰蜜十株大西洋青菓十五株暹青菓三十株洒椿三十株洒圭二十株木槐三十株暹肉枣二十株暹柿二十株酸子三十株西洋甜荔枝三十株西洋酸荔枝二十株绉皮酸柑二十株薄皮酸柑二十株黄菓二十株三老哆啰蜜二十株蔷薇菓二十株牵树子四十瓢孛橹树子十七瓢榔木树子十八瓢橙树子二十七瓢榆木树子七瓢红木树子十瓢猎狗六只西洋鹿一只谷种十一样独朗七担统马泳七担科腊望七担更盏五担香米一担玲玫三担五十斤开漳□三担五十斤乐迈菜三担五十斤统盻象三担五十斤弄抹三担五十斤环屡三担五十斤术米一担描览乌木米七担奉防暹逻国进贡船只所带压舱货物照康熙二十二年例停其徴税雍正六年九月进贡皇上方物唐番表二道龙亭一座宝剑一尊仗剑一尊驯象三只龙涎香一斤上沈香二斤幼鐉石一斤犀角三对速香三百斤象牙三百斤安息香三百斤豆蔲三百斤藤黄三百斤胡椒三百斤降香三百斤大枫子三百斤乌木三百斤苏木三千斤荜拨一百斤紫梗一百斤桂皮一百斤树胶香一百斤儿茶皮一百斤樟脑一百斤上檀香一百斤硫磺一百斤翠鸟皮六百张孔雀尾十屏织金地交枝柳条大版带三条织金头白加纱六疋织金头桃红加纱六疋织金头西洋白幼布十疋濶幼西洋布十疋花幼西洋天十条幼花西洋布六疋濶幼花西洋布六疋大和兰氊二领上冰片一斤中冰片二斤冰片油二十瓢蔷薇露六十礶进贡】
　　【皇后方物龙涎香八两沈香一斤幼鐉石八两犀角三座速香一百五十斤象牙一百五十斤安息香一百五十斤豆蔲一百五十斤藤黄一百五十斤胡椒一百五十斤降香一百五十斤大枫子一百五十斤乌木一百五十斤苏木一千五百斤荜拨五十斤紫梗五十斤桂皮五十斤树胶香五十斤儿茶皮五十斤樟脑五十斤上檀香五十斤硫磺五十斤翠鸟皮三百张孔雀尾五屏织金头白加纱三疋织金头桃红加纱三疋濶红西洋布五疋织金头白幼布五疋幼花西洋布三疋幼花西洋天五条濶幼花西洋布三疋上冰片八两中冰片一斤冰片油十瓢蔷薇露三十礶七年闰七月添贡皇上方物火鸡一只龙涎香一斤黒软谷种一十六担白粳谷种一十八担喂鸡人一名奉防暹逻国王遣使逺来贡献方物具见悃诚朕念该国】
</div>
    <div class="pagination">
<a href="广东通志_page335.html">上一页</a><span>...</span><a href="广东通志_page331.html">331</a><a href="广东通志_page332.html">332</a><a href="广东通志_page333.html">333</a><a href="广东通志_page334.html">334</a><a href="广东通志_page335.html">335</a><span class="current-page">336</span><a href="广东通志_page337.html">337</a><a href="广东通志_page338.html">338</a><a href="广东通志_page339.html">339</a><a href="广东通志_page340.html">340</a><a href="广东通志_page341.html">341</a><span>...</span><a href="广东通志_page337.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
