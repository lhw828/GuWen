<!DOCTYPE html>
<html>
<head>
    <meta charset="UTF-8">
    <title>海国图志 - 第 42 页/共 91 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>海国图志 - 第 42 页/共 91 页</h1>
    <div class="content">环万余里而水从之 故中利未亚各国 四周环山 不与海国往来
而西洋商舶所通者 皆其山背四隅顽犷之地而已 麦西 及亚毗心域二国 居泥禄河下游 近西印度红海岸 故风气早开 声名
文物冠西海 而近扫荡于回教 全变膻俗 其上游腹内之地 则
除近河两岸外 余皆沙漠 炎毒瘴疠 外人所不能入 英吉利曾
以火轮船深入其中 半途病疫 不得要领而还 故山川疆域 物
产风俗 皆未深悉 于四洲中地气最劣焉 中利未亚洲 其人稍
皙 西南利未亚洲 则皆黑奴 为欧罗巴兵艘役之而来华 人不
知其产二地也 则或谓欧罗巴人种有黔 皙云
注释
大浪峰 今非洲南端的好望角 亦称喜望峰
尼禄河 尼罗河 非洲第一大河 也是世界上最大的河流之一
伊揖 今埃及 又称 夷及多 厄日度
亚毗心域 又作阿比西尼亚 即今之埃塞俄比亚 在非洲东北部 红海西南
麦西 今埃及
利未亚洲各国图志利未亚洲总说
职方外纪 天下第三大州 曰利未亚 大小共百余国 西
南至利未亚海 东至西红海 北至地中海 极南南极出地三十五
度 极北北极出地三十五度 东西广七十八度
其地中多旷野 野兽极盛 有极坚好文彩之木 能入水土千
年不朽者 迤北近海诸国最丰饶 五谷一岁再熟 每种一斗 可
收十石 欲熟时 外国百鸟皆至其地 避寒就食 涉冬始归 故
秋末冬初 诸近海地猎取禽岛无算 所产葡萄树极高大 生实繁
衍 他国所无 地既旷野 人或无常居 每种一熟 即移徙他处
野地皆产异兽 因其处水泉绝少 水之所. 百兽聚焉 更复异
类相合 辄产奇形怪状之兽 狮猛能与虎斗 虎 豹 熊 罴之
类不一 故土人多以田猎为业 贵人亦时出猎 搏狮虎为娱
界内名山有亚大蜡 者 在西北 天下惟此山最高 凡风 雨
露 雷皆在山半 山顶终古晴明 视日星最大 昔人有画字于灰
土者 历千年不动 无风故也 国人呼为天柱 此方人夜睡无梦
甚奇 有月山 在赤道南二十三度 极险峻 不可跻攀 有狮山
在西南境 其上频兴雷电 轰击不绝 不问寒暑 其在曷噩喇
国者 出银矿甚多 取之无穷 其在西南海者 曰大浪山 其下
海风迅急 浪起极大 商舶至此 或不能过 则退归 西洋舶破
败 率在此处 过之则大喜 故亦称喜望峰 此山而东 尝有暗
礁 全是珊瑚之属 刚者利若锋刃 海船极畏避之凡利未亚之国著地 无人经览 但遥见一高山 名月山 长
亘州中央 至西而东而已 州东有三岛 一名马达加葛 又名马
狎甲 系是洲管辖 二名冒勒突 系英国管辖 三名埔耳防 系
佛兰西管辖 西边有四岛 一名加那利 系大吕宋管辖 其余马
太拉亚 锁利 绿头三岛 系葡萄牙国管辖 此州人民 肤黑发
鬈 鼻扁唇厚 不好学 不甚聪明 农少牧多 在昔 此洲北有
大城 极多书院 文学有名 今无是矣
是方有夷及多 一处 即一千八百余年前 马利亚避犹太国
加害旅寓之地 所述之教 大半祀偶像 小半回回教 而耶稣教
间或有之 土产架非 葡萄酒 五谷 橄榄油 药材 树油
可造番碱 乳酥 百果 木料 象牙 兽皮 狮 象 犀 虎
蟒虺 驼鸟 复有极大之白蚁 能作土宫舍 高至丈余 有二
大江 即尼罗江与黑江是也 是州极南 昔荷兰国人所踞 嘉庆
十年间 英吉利国据之 州北夷及多界内 有极高之古迹 状
如塔 其至高者有七十丈 更有异样石人古迹 世远年湮 被
沙土埋掩 仅存其首 形状人头兽身 统体约十三丈 四足俱全
前二股间 与前右足上 俱有庙宇 乃后人去其砂土 获此大观
也
地理备考 曰 天下五州最难尽悉者 乃亚非里加州也 地
当赤道 灾气蒸为瘴疠 隔以沙漠 多毒虫 恶豸 他国人到
辄病死 故自古未通 英吉利商常往探之 或染瘴死 或为土番
邀杀 迄不得要领 又用火轮船从尼日尔河下游驶入 水手半途
死亡 惟遇见高峰横亘 别无所闻而归 故至今惟知沿海四面
其腹内山川人物 地势土产 则不能周知 所有部落之名 仅得
诸传闻而已 其地在亚细亚之西南 以罗针视之 正当坤申之位
利未亚洲总说南北一万八里 东西阔处一万六千里
亚非里加州 纬度距赤道自北三十八度起 至南三十五度
止 经度自巴黎斯第一午线西十九度起 至东四十度止 南北相
距一万八千里 东西相去一万六千五百里 地面积方七百五十万
方里 其地居热道者多 居温道者寡 海边尚觉清凉 其余烈
异常 域中尤为酷热 水土猛烈 瘴疠流行 十二时寒热相间
即土人亦属难堪 易季之时 雷电风雨交作 烈稍减 既霁
其热如故
外国史略 曰 利未加州 北极出地三十七度二十分 及
南极出地三十四度五十分 偏东五十一度至偏西十七度三十三
分 广袤方圆六十万方里 广一千零二十里 西南皆抵大洋海
北极地中海 与欧罗巴相隔以危亚达海峡 东与亚西亚微地相
连 而以西红海为界 此洲地虽大 但沿海边直而不曲 少泊舟
之处 其江河驶入内地 亦不长广 西方最大者曰尼额河 加瓦
拉河 未详其源 其旷野四面沙砾 而中央如屿 闲丰水草 北
地之山高者千百丈 上有广坦 海滨天气 长热如夏 惟极南北
之地应乎四时 故以西洋各国之强 而不侵其内地 且至今商旅
亦惟在海口贸易 莫知其中央情形焉 兽多狮 虎 豹 象 驼
鹿 水马 犀牛 其鸟多翠翎 驼鸟尤异常 俱不鸣 产驼鳄怪
异 草木春萌秋落 与亚西亚州相仿 但其民惰地荒 不知工作
故可用之物少 其居民大半卷发黑面 扁鼻白齿 多土蛮 以语
音别其宗派支类 外国舟船过此 多掠其黑人 贩卖为奴婢 近
日英人禁之 然居此地之教师 多死于烟瘴 其地可分三分 为
南 北 中亚非利加
瀛寰志略 曰 亚非利加北土 在红海西南岸者 近亚细
海 国 图 志 下亚 故麦西国开风气独早 在地中海南岸者 近欧罗巴 故非尼
西亚国启疆于前 意大里亚耘锄于后 迨回部既强 噬灭殆尽
麦西既隶土耳其 曩时文物之盛 已扫荡无遣 而地中海南岸诸
部乃半化为0跖之巢穴 时势之变迁 可慨也夫
瀛寰志略 曰 按 北亚非利加之东 偏地多沙漠 本不
毛之土 独麦西得尼罗河之淤灌 变为沃壤 其西北境之苏尔士
又作苏叶 又与阿伯 犹太接连 故东方夷族 上古时即转徙至
此 其创制规为 遂为欧罗巴开风教之始 历数至一千数百年
可谓盛矣 惟立国鸠民 仅傍尼罗河蜿蜒一带 无地可扩 无伦
可守 故波斯 希腊 罗马诸大国兴 麦西恒为之臣 迨回部既
强 遂为所吞噬 而名土变膻俗矣 卢比阿 本麦西南部 其种
人虽杂野番 自昔别无立国 阿迈司尼 不欧不回 自古为土番
部落 或谓其国尚有规模 不至如泰西人所云之荒陋 然较之麦
西 不啻有华夷之别矣 所奉者天主 大秦二教 其实大秦教
即波斯旧奉之火袄教 而大秦之名 则中土讹传也
又按 由西印度西行 有小岛曰亚丁 英吉利所据也 由此
</div>
    <div class="pagination">
<a href="海国图志_page41.html">上一页</a><span>...</span><a href="海国图志_page37.html">37</a><a href="海国图志_page38.html">38</a><a href="海国图志_page39.html">39</a><a href="海国图志_page40.html">40</a><a href="海国图志_page41.html">41</a><span class="current-page">42</span><a href="海国图志_page43.html">43</a><a href="海国图志_page44.html">44</a><a href="海国图志_page45.html">45</a><a href="海国图志_page46.html">46</a><a href="海国图志_page47.html">47</a><span>...</span><a href="海国图志_page43.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
