<!DOCTYPE html>
<html>
<head>
    <meta charset="UTF-8">
    <title>太平寰宇记 - 第 49 页/共 120 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平寰宇记 - 第 49 页/共 120 页</h1>
    <div class="content">　　唐开元户六百七十
　　土产
　　当归　散麝香
　　真符县一乡唐天寳五年分鸡川昭德二县置真符县州所治也
　　鸡川县一乡唐先天二年割翼州翼水县置天寳五年改属真州
　　昭徳县一乡旧志曰县属悉州天寳元年改翼州仍改名昭徳县五年改属真州











　　太平寰宇记卷八十
　　钦定四库全书
　　太平寰宇记卷八十一
　　宋　乐史　撰
　　劔南西道十
　　松州
　　松州交州郡治嘉城县禹贡梁州之域又为雍州之境爰劔诸羌居焉后汉西羌传曰西羌之本出自三苗姜盖姓之别其国近南岳及舜流四凶徙之三危今河关之西南羌地是也滨于赐支至于河首绵地千里赐支者析支者也王政修则宾服德教失则宼乱本无君长夏末及商周之际或从侯伯征伐有功天子爵之以为藩服羌无弋爰剑者秦厉公时为秦所执以为奴后得亡归将其种人南出赐支河其后子孙各自为种或为牦牛种越嶲羌是也或为白马种广汉羌是也或为参狼种武都羌是也至爰劔曽孙忍及弟舞独留湟中忍生子研故羌中号其后为研种汉景帝时研种留何求守陇西塞于是徙留河等于狄道安故及武帝西逐诸羌乃渡河湟筑令居塞始置防羌校尉从爰劔种五世至研研最豪健以研为种号十三世至烧当复豪健其子孙更以烧当为种号滇良者烧当之孙时王莽末四夷内侵及莽败众羌还据西海建武九年司徒椽班彪上言旧制凉州部置防羌校尉持节领防理其怨结岁时巡行问所疾苦又数遣使驿通动静遂使塞外羌夷为吏耳目州郡因此可得儆备焉今宜如旧以明威防光武从之即以牛邯为防羌校尉自烧当至滇良世居河北大允谷种小人贫而先零卑湳并皆强富数侵犯之滇良父子积怨乃从大榆入掩击先零卑湳大破之掠取财畜夺居其地大榆由是始彊盛逮滇良子滇吾立附落转盛常雄诸羌在晋内附以其地属汶山郡宋齐亦得之后为西卫所有又按后魏书邓至传王像舒治者并白水羌是也常为羌豪自称邓至王后至舒彭遣使内附拜龙骧将军益州刺史甘松县开国子邓至王请以封爵授子彭奋高祖许之拜奋建忠将军甘松县开国子既为小蕃朝贡相继关中乱乃絶后魏末平邓至蕃始统有其地后周保定五年于此置龙涸防天和元年改置扶州领龙涸郡隋初废州郡以其地并入汶山同昌二郡唐武德元年置松州贞观二年置都督府督崌懿嵯阔麟雅丛可逺奉岩诺峩彭轨盖直肆位玉璋祐台桥序等二十五羁縻州永徽之后生羌相继或降或叛屡有废置仪鳯二年复加整比督文扶当祐静翼六州都督羁縻三十八州研州剑州探那州忋州毘州干州琼州犀州拱州龛州陪州如州麻州霸州澜州光州至凉州蚕州晔州棃州逻州思帝州眺州成州綂州谷邛州乐客州达违州卑州慈州据天寳十二年簿松州都督府一百四州其二十五州有额户口但多羁縻逃散余七十九州皆生羌部落或臣或否无州县户口但覊縻统之天寳元年改松州为交州郡乾元元年复为松州按贞观初分十道松文扶当悉拓静等州属陇右道永徽之后据梁州之境割属劒南道也
　　元领县三
　　嘉城　交州　平康
　　四至八到
　　东至西京二千七百六十里　东至东京【阙】东北至长安一千九百里　东至扶州三百三十八里　南至翼州一百八十里　北至吐蕃界九十里　西至当州三百三十里　东南至茂州三百里　西南至当州三百里　西北至吐蕃界五十五里　东北至扶州三百里
　　户
　　唐开元户一千七十六
　　风俗
　　仝扶州
　　土产
　　麝香　羌活
　　嘉城县十乡后魏时白水羌像舒治自称邓至王据此地其子舒彭遣使朝贡乃拜龙骧将军始置甘松县魏末大乱又絶后周复招慰之于此置龙涸郡天和元年改置扶州领龙涸郡隋改甘松为嘉城县属同昌郡唐武德元年于县置松州取州界甘松岭为名　甘松岭按山海经云甘松岭亦谓之松叶岭即江水发源于此土人谓之松子岭　石门水石门山自龙州连亘有水经郡界合江故曰石门水
　　交州县南二十里十二乡后周天和中于此置县以领羌夷属龙涸郡以其地通胡越道路东西相交以名县焉　雪山出朴硝其色如银在县西南百里外有崖巉路险人罕得其利
　　平康县二乡垂拱元年割交州及当州通轨翼县地置平康县属当州天寳元年改属交州郡　羊膊山按江源县记云平康县羊膊山下有二神湫乃大江发源之所自羊膊岭散漫殆未滥觞东南百余里至白马岭回行二十余里至石镜水源始于此也　汶水出岷山西玉轮坂下经郡界
　　松州都督府羁縻二十五州旧督一百余州无县户口惟二十五州有名额皆招抚生羌置
　　崌州唐贞观元年招慰党项置州处也长安西南二千二百四十六里
　　领县二　与州同置
　　江源　洛稽
　　户一百五十五
　　懿州贞观五年置西吉州八年改为懿州处党项长安西南二千二百五十里
　　领县二　与州同置
　　吉当　唐位
　　无户口
　　嵯州【阙】
　　濶州【阙】
　　麟州贞观五年置西麟州处归附生羌八年去西字至长安四千五百里
　　领县七　与州同置
　　硖州　和善　敛具　硖源　三交　利恭　东陵无户口
　　雅州贞观五年处生羌置西雅州八年去西字在长安西南二千六百六十里
　　领县三　与州同置
　　新城　三泉　石陇
　　无户口
　　丛州贞观三年党项归附置长安西南一千八百里
　　领县五　与州同置
　　【阙】
　　可州贞观四年处党项置西义州八年改为可州长安西南二千四十里
　　领县三　与州同置
　　义诚　清化　静方
　　无户口
　　逺州贞观四年处生羌置长安西南二千三百六十里
　　领县二　与州同置
　　罗水　小部川
　　无户口
　　奉州贞观三年处生羌置西仁州八年改为奉州长安西南二千一百六里
　　领县三　与州同置
　　奉徳　思安　永慈
　　无户口
　　岩州贞观五年置西金州八年改为岩州长安西南二千一百里
　　领县三
　　金池　甘松　丹岩
　　无户口
　　诺州【阙】
　　峨州贞观五年处降羌置至长安二千七百里
　　领县二　与州同置
　　常平　那川
　　无户口
　　彭州贞观三年处降党项置洪州七年改为彭州长安西南一千七百八十里
　　领县四　与州同置
　　洪川　归逺　临津　归正
　　无户口
　　轨州都督府贞观二年处党项置长安西南二千三百九十里
　　领县四　与州同置
　　通川　玉城　金源　俄彻
　　无户口
　　盖州贞观四年置西唐州八年改为盖州处降羌长安西南二千六百三十里
　　领县四　与州同置
　　湘水　河唐　曲岭　枯川
　　户二百二十
　　直州贞观五年置西集州八年改为直州处降羌至长安二千五百里
　　领县二　与州同置
　　集川　新川
　　户一百
　　肆州贞观五年处降羌置至长安二千六百里
　　领县四　与州同置
　　归唐　芳丛　盐水　磨山
　　无户口
　　位州贞观四年处降羌置西生州八年改为位州至长安二千四百十里
</div>
    <div class="pagination">
<a href="太平寰宇记_page48.html">上一页</a><span>...</span><a href="太平寰宇记_page44.html">44</a><a href="太平寰宇记_page45.html">45</a><a href="太平寰宇记_page46.html">46</a><a href="太平寰宇记_page47.html">47</a><a href="太平寰宇记_page48.html">48</a><span class="current-page">49</span><a href="太平寰宇记_page50.html">50</a><a href="太平寰宇记_page51.html">51</a><a href="太平寰宇记_page52.html">52</a><a href="太平寰宇记_page53.html">53</a><a href="太平寰宇记_page54.html">54</a><span>...</span><a href="太平寰宇记_page50.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
