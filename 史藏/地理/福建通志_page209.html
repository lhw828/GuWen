<!DOCTYPE html>
<html>
<head>
    <meta charset="UTF-8">
    <title>福建通志 - 第 209 页/共 239 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>福建通志 - 第 209 页/共 239 页</h1>
    <div class="content">　　徐熙春【邵武人熙寜中梦铁冠道人仪容脩伟既寤至城南五峯院后遇所梦者自云姓蔡住武夷遗以五华草食之甘美自是不复粒食惟饮清泉约以某日会武夷至期而往蔡巳先至徐以水深不能渡止于金身院修炼尸解而去】
　　黄希旦【号支离子居邵武九龙观翛然有出尘之志熙寜四年作五福宫成希旦以戒行清浄召至京师后二年化身于太乙宫人复见于蜀】
　　王文卿【南丰人政和间至邑之迎厘观书二符于壁旁云召和气作融风神符府末吏王文卿书故老相传每于乡市遇儿童则戏索一钱画雷于其掌令握固行数歩开掌则雷声霹雳谓之卖雷公一日平旦风雷晦登楼视之不见其处】
　　朱大仙【建寜三溪人失其名旧传尸解于三溪山中今称朱仙嵊嵗旱乡人取嵊顶石迎下雨随车至四方信奉之】
　　明
　　张子冲【号三丰邵武磡下人卖柴为业常遇吕岩于建阳龙防桥上归遂弃妻儿寄迹北胜寺又创建翠云庵居止无定处明初禁左道甚严县以为妖械椟车中解京忽开车不见惟破笠敝衣而巳自后或隐或现不知所终】
　　江道士【名泽俗谓之泽仙嘉靖间郡大旱郡守束币召焉至则结坛而祈甘霖沛足后结茅于翠云庵一日出北门见一丐者出其腐肠涤于桥下江熟视知为纯阳子之防戏也乃哂曰何必乃尔吕闻之曰谁为饶舌乃雷部老判官乎江归即端坐而化化后数日有人于建昌遇泽仙寄牛皮履一只而返今其法犹存里人习之祷雨辄应】
　　廖半仙【泰寜人家赤贫佣耕养母一日出樵采遇二老人山中食之二桃半仙不食置怀中欲以遗母老人曰速食之语未毕桃自怀中坠滚入石半仙匍匐啖之仅半起视二老人忽不见自是有力善负常为人筑田埂取巨石数十人不能致者手掇之平畴无水插秧族人谓曰胡不取水灌田乃荷锄往以锄欛撞入石壁中大呼曰水来矣水来矣防欛泉涌灌田数十顷一乡赖之人呼为半仙】
　　廖氏女【名益姑建寜廖士会女生而聪慧父母许配曾嘉瑞为妻曾纳采女断髪毁容语伯父士选曰曽嘉瑞妻乃何桥杨氏女子非其偶也随口诵丹经一卷并偈赞数首士选异之谕弟士防曰有女如此岂肯作人间箕箒耶遂退防嘉瑞果聘得何桥杨氏女逺近惊传其事由是诵经楼上足不逾阈者数年妹圣姑伯女瑞姑刻励同修年二十有三与二妹相缎逝】
　　汀州府
　　隋
　　刘熊二道士【寜化人修炼于石壁之香罏峰隋义寜间白日飞举乡人为刻二像于石壁创台于罏峰顶祀之曰升仙台今台址犹存】
　　唐
　　杜陈二真人【贞元时寓连城林坊村西山絶顶不火食五十四年一日遇东华君飘然羽化宋初为祀广福堂有祷辄应】
　　罗仙公【太和间生于连城寓惠济桥之广福堂年六十二往清流盈山庵修炼越数载得道羽化里人以其身塑而祀之表曰真仙凡遇旱疫祷之无不应者】
　　了拳【永定人初生左手拳曲有僧抚之书了字于掌中指遂伸因名了拳八歳牧牛枯坐石上如老僧以杖画地牛不逸去年十二住广东隂哪坑乘石渡河开莲花随住隂哪山称为惭愧祖师】
　　惠寛大师【姓叶寜化人入郡开元寺出家虎为害师驯服之众号伏虎禅师南唐保泰三年因平原山峰狮石之胜创庵名曰普防庵侧军岭髙峻无水师于磐石上顿锡出泉至今不竭建隆三年九月十三日示灭以救旱功累封威济灵应普惠禅师】
　　宋
　　定光大师【姓郑名自严泉州同安人年十一出家十七逰豫章除蛟患干徳二年来汀之武平南巗郡城南潭有龙为民害师投偈沙涌成洲郡守赵良以闻赐南安均庆院额真宗朝因御斋赴谒上问何来答曰今蚤自汀州来问守为谁曰屯田胡咸秩斋罢上命持馔食往赐至郡尚温咸秩惊表谢淳化八年坐化邑人塑其肉身以祀绍定庚寅磜冦起围州城师灵显助国贼众奔溃州人列状奏请赐额曰定光院　国朝顺治三年大图章京率大兵至百步铺见二僧云城即开幸勿伤民言讫不见明日复见二僧从卧龙巅洒水章京召郡民询之且述二僧形状民曰郡有定光伏虎二古佛者近是章京乃诣寺揭帐视之即前二僧也命阖郡鼎新其寺】
　　王中正【长汀人咸平中遇羽士授以铅汞术戒曰非遇万乘勿轻出后坐事流岭南至京师为有司所捕以闻帝命皇城司刘承珪问状具陈灵异献所为白金前后累钜万诏书褒谕后卒于京命塑像景灵宫】
　　黄升【长汀人幼得道法钱沈水中者呼之即出又能纳汞口中运气链之即成白金有蔡道人死升为棺殡得其书于墙隙间遂能召役神前知祸福后尸解】
　　陈嘛哩【长汀人学道庐山能以符呼役神尝驰祠中泥马出入乡人异之塑像石王庙寅湖虽春涨水溢不能及墓亦仙迹也】
　　梁野【又名戴长汀人兵部郎中頠之弟遇神人授致钱术甞雨弥旬薪米尽母责之戴引薪米十担从外来振袖偿直天圣初兄灏守庐州戴敝衣往省兄命更衣忽不见急遣官吏迹之见旅室中有钱半垜上有书云弟野人以烟萝侣久俟不果辞惟冀珍重有少钱烦周贫乏仍遗所服敝衣异香袭人自是不知所往】
　　晏北海【归化人元祐时牧牛旗面山遇二仙奕石上授桃与食遂羽化去】
　　曹道翁【不知何许人宣和间至长汀状甚野对人不坐不谈居数年稍合药济人辄愈入市必大醉归不则经旬不防一日戒其徒曰吾将适矣我庵后后数日庵邻见翁幅巾肩伞过济川桥唘棺无一物乃悟其尸解】
　　黄幸三仙师【上杭人钟寮塲未立县前有妖怪虎狼为害黄七翁与其子及壻幸姓者三人有异术治之羣妖遂息因隐身入石】
　　刘氏女【寜化人生不茹荤喜文墨九龄与人谈道若夙解自誓不嫁及笄父母许聘石城何氏子行甫越境忽有白鵞从天而下乘之飞去邑人建祠于上升之地郡以状闻赐额蓬莱观郡守陈轩题诗云白鵞乘去人何在青鸟飞来信巳遥若使何郎有仙骨也须同引凤凰箫】
　　元
　　月光禅师【寜化人生于元初家贫事寡母以孝闻饲鸭田间亡其一虑夫母欢取泥抟一雏补之母遂莫辨常言欲归人问何归曰欲西归耳后一日坐化田间久不还母趋视之异香缭袭母抚之曰汝真西归耶防头者再乡人异之以金漆垩其身祀焉时大徳四年也】
　　明
　　王破头【不知何许人破头一罅因以自名嘉靖中住上杭假寓县北有童子鬻茄破头戏取茄置头罅中顷刻尽童子泣破头笑曰勿忧茄还尔家矣归视果然尝取杨姑稍花和药錬之立成白金人叩其术秘不传元夕防坐谈苏杭灯花之盛破头语众暂瞑目可随我往众因遍览其胜少顷即还居一歳辞去众约同时分饯以试之破头同时各赴宴若分身者然比晓遂不见】
　　福寜府
　　太姥【相传尧时人以练蓝为业有道士求浆母饮以醪道士竒之授以九转丹砂之法七月七日乘九色龙马而仙因名太姥山】
　　晋
　　葛洪【字容父尝羽化温麻县南山今名其山曰洪山】
　　唐
　　司马承祯【尝修炼于霍童山跨鹤飞升又名鹤林】
　　邓伯元【吴郡人与王元甫同居霍童洞天受飱霞导气之法积三十四年内见五脏后与元甫同日飞升】
　　灵祐禅师【长溪赵氏子年三十三逰江西叅百丈师文一见竒之司马头陀自湖南来谓丈曰顷湖南得一山名大沩是一千五百人善知识所居之处乃歴观僧众见灵祐夜召入室嘱曰吾化縁在此沩山胜境汝当居之嗣续吾宗广度后学山本峭絶夐无人烟猿猱为伍橡栗充食经六七载自念我本住持为利益于人既絶往还自善何济即舍庵他往行至山口见虵虎狼豹交横于路师曰吾于此山有缘汝等各自散去言讫虫虎四散师乃回庵未一载懒安上座同数僧从百丈来住后山下居民稍稍知之共营梵宇天下禅学皆辐辏焉大中七年正月九日盥潄敷坐怡然而寂夀八十二】
　　马真人【温麻里马氏女也干符中入昆田山炼丹仙去有庙观在焉】
　　陈蓬【号白水仙干符间驾舟从海上来家于州之后崎尝题所居云竹篱疎见浦茅屋漏通星又云石头磊落髙低踏竹户玲珑左右开丹成羽化而去着有隂阳书七十二卷星图一卷】
　　五代
　　谢义韶【宝正二年削髪为僧衣纸衣不食自饱一日赴赤岸斋被人推坠深渊人以为死乃先至斋所纸衣不湿出入山林有虎随之尝买肉与食太平兴国间示寂虎亦遯迹】
　　宋
　　黄槐【夀寜人政和间举进士第授徽州尹世乱挂冠学修炼术隠居敛迹垂钓鹤溪后卒乡人立祠水旱疫疾祷之必应】
　　林□【福寜上万人嘉祐间闽县通津门火郡人望空中有人衣素衣持铁扇扑火火灭遥告众曰我长溪上万林□也闽人访至其墓拜谒事闻勅封兴福真人】
　　杨彦国【福寜人入太学崇寜间退隠方着易解夜忽光明满室由顶而出遂崇内典栖才山号太姥居士着楞严经解】
　　陀罗仙【名庄元福安人每诵经有五色蜗牛数百集花木之上若谛听者自是不食烟火剑尽斗文咒除疾疠全活甚众乾道八年书偈而化】
　　陈药山【福安人有道术能缩地驱雷降雪行符咒水逐瘟疫今祠祀之】
　　元
　　周兴能【寜徳人尝学道于福寜水西观后返怡云堂学炼丹之法道成元统间别诸徒摄香罏上升】方广佛【俗姓黄寜徳人法名平麓礼鳯山僧云衲为师戒行清洁复徙居方广寺构石作龛至正二年正月元日端坐而化遗言十年一更衣迄三百余载肉躯自如座下衣屦十年一更歳旱祷雨辄应】台湾府
　　永春州
　　唐
　　陈智广【永春人生不茹荤日月中行有十二影随身持铁鉢一白犬随行巗西有龙潭智广每浴水必暖一日水冷俄闻山有棰泣之声自是不复浴光唘二年八月十一日示寂】
　　宋
　　了他【徳化人持戒律甚严元丰间坐化其身不坏后三十年爪髪复长至今真身犹存】
　　青牛仙【尝隠永春桃林人莫识其姓名后人见驾青牛冉冉入云而去相与祠之逹理山庵泉南有青牛先生疑此人也】
　　戴云【永春人姓苏弃家修行结庵于明山之顶赴斋下山有紫云覆顶上山骑虎而归大旱祷雨即时应验后蜕形于庵而逝乡人命其庵曰戴云】
　　陈朗【字子彛徳化人宋末遇仙授以草履朗受而着之行疾如飞百里立至人谓其腾空尤精于地理邑中称为陈朗仙今葛坑山上有陈仙迹】
　　明
　　吴济川【徳化人隠居雪山金液洞錬液养真日惟饮水一盏洪武戊申端坐而逝明日神往莆见塑匠曰我泉之徳化金液洞徐友山也请塑吾师真人像第先行吾亦随至匠来其徒问曰谁相召匠以其名告众大惊异经数十日肌体柔润如生所塑真身至今犹存旱疫祷之立应】
　　龙岩州
　　宋
　　曹四公【寜洋人生时香雾防山三昼夜不散因名其地为香山元祐间乡有神每歳以童男女祀里人患之公往诣庐山君学御妖术归人闻空中金戈铁马声神惧求活许其栖水尾潭中后不为厉绍熙间大疫四公以剑刺石液涌如水饮者立愈会洪水漂民田公于坝上立坛令人以栁枝矢射水中少顷一巨蟒长丈余毙浮水面绍兴十年秋沐浴更衣而化】






　　福建通志巻六十
　　钦定四库全书
　　福建通志巻六十一
　　伎术
　　庄子曰用志不分乃凝于神钳且泰丙之御养由基之射梓人削木轮扁斵轮皆所谓神而眀之存乎其人者也乃若星厯医卜制作什噐时有以效于事尤为民生所不可缺者乎子夏曰虽小道必有可观者焉孟子曰不专心致志则不得也乃如之人执业虽微与夫饱食终日者异矣亦岂可与作无益害有益者一概论耶志伎术
　　福州府
　　唐
　　黄彻【闽小吏也常衮为观察时有僧某者善占气色言事若神衮惜其老乃命彻就学其术僧遂于暗室中致五色防于架令自取之曰但熟防之旬日后依稀认其白者后半嵗五色洞然矣命之曰以若暗中之视五防廽之白昼占人可神其术因传方诀且言后代当无以加也李吉甫称彻神占可亚袁许焉】宋
　　费道寜【懐安人大观中以丹青召入畵院善花卉多作交枝闽县有圆悟者号枯崖亦能诗善畵竹石】何希彭【闽县人精内经服食之秘蔡襄知福州曰勅颁国医所定太平圣恵方百巻延希彭观之希彭曰闽俗左医右巫疾家求巫索祟过医门十才二三耳今欲尊圣主无穷之泽又晓人以巫祝之谬使归经常之道刺史职也乃酌其便于民用者得方六千九十六其有异域恠难致之物若食金石草木得不死之篇皆置之襄取其本牓示牙门左右作圣惠方后序亲书碑以纪之】
　　林霆【闽县人精厯数之学尝作致日经推隂阳厯数以资占决多灵騐理宗朝得召见金华吴莱赠诗曰昔在江左国闽人有林霆白衣召上殿口诵致日经】
　　林文韬【字崇孟福清人精星厯尝论史记汉书皆书汉太初元年丁丑而二説不同葢史记祖颛帝厯汉书祖黄帝厯也所着有厯集若千巻】
　　黄拨沙【闽县人善相塜画地为图即知休咎因号拨沙婺人有世患左目者问之曰祖坟木根伤者左目发塜果然出之即愈】
　　杨士瀛【字登夫懐安人精医学着活人总括医学真经直损方论行于世】
　　明
　　陈亷【字平叔福清人少聪敏嗜古书法搆醉墨堂云山不碍楼学书其中篆籀草皆精絶性简伉不谐于俗贵游子踵门求书皆不屑故人家楮墨当意解衣挥洒累数十纸不少吝人咸奉为竒寳自号黄山翁又号雪篷散人林鸿髙棅诸人皆有诗美之】
　　郑昭甫【连江人自号云居山人精图畵洪武年间选取赴京识者以昭笔墨可与道子并传】钟志【字汝持闽县人精隂阳地理之术又善楷书得欧阳询笔法同邑陈旭字叔旦亦善楷书士大夫重之】
　　林真士【长乐人工山水与高棅友善棅题其畵云楚云天外数峯青春水桃花满洞庭落日楼台明镜里欲停瑶瑟问湘灵】
　　郑浆【字孔济长乐人工医术诊脉能豫知数年后生死亦能诗】
　　朱宗明【福清人善鼓琴永乐年间徴至京未几卒赐棺殓给驿归】
　　郑克刚【善画马得韩干赵仲穆笔法宣徳间徴入京师赐御畵】
　　周文靖【长乐人与林景时皆工山水文靖尤长于古松宣徳间尝徴入直仁智殿】
　　林铭【字良箴长乐人工诗文能琴善画尤精书法与王恭高棅陈亮徃来自号琴乐子】
　　刘布【字孟升长乐人嗜古书法从中书陈登游京师归搆山房于筹岩习书二十余年篆籀甚工为时所重】
　　邵文恩【闽县人工行草选直诰勅房又工山水师法北古雅可观累官尚寳卿】
　　国朝
　　林宠【字异卿闽县人工楷书仿欧阳询而间以黄庭之意行之一时文士奉为模楷福州题牓多出其手寸纸片字人争重之同时福清郭鼎京字去问龚懋壂字克广皆以书法擅名鼎京尤善作蝇头小楷尝以一幅楮书陶诗全集又书苏蕙织锦廻文诗纵横数十图计字五万余笔笔作欧阳率更法尤竒絶也】
　　谢天游【字尔方闽县人工书画有米芾倪瓒笔法人争重之】
　　兴化府
　　宋
　　郑徳孚【初从吴司业源读书頴悟絶人未用于世遂弃去从方烱学医遂精其术】
</div>
    <div class="pagination">
<a href="福建通志_page208.html">上一页</a><span>...</span><a href="福建通志_page204.html">204</a><a href="福建通志_page205.html">205</a><a href="福建通志_page206.html">206</a><a href="福建通志_page207.html">207</a><a href="福建通志_page208.html">208</a><span class="current-page">209</span><a href="福建通志_page210.html">210</a><a href="福建通志_page211.html">211</a><a href="福建通志_page212.html">212</a><a href="福建通志_page213.html">213</a><a href="福建通志_page214.html">214</a><span>...</span><a href="福建通志_page210.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
