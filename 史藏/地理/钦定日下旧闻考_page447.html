<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 447 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 447 页/共 698 页</h1>
    <div class="content">传东阳四歳能径尺书景帝召试之甚喜抱置膝上赐果钞还家时正在西涯是其幼时所居之地也 
其与程敏政倡和西涯十二咏所咏不尽在别业中大约举其左右之相近者而悉咏之韩愈所谓某 
水某邱意也今既载西涯十二咏于前而更采集中游宿西涯四作附焉原银锭桥在北安门海子三 


座桥之北此城中水际看西山第一絶胜处也桥东西皆水荷芰菰蒲不掩沦漪之色南望宫阙北望 
琳宫碧落西望城外千万峯远体毕露不似浄业湖之逼且障也燕都游覧志原陆釴归自城西至玉 
河北作参差宫树殿东西树里青山落日低回首旌旗犹未定晩来风起玉河堤春雨堂稿原广化寺 
在日中坊鸡头池上元时有僧居之日诵佛号毎诵一声以米一粒记数凡二十年积至四十八石因 
以建寺焉析津日记臣等谨按广化寺在今鸭儿胡衕无碑碣可考左为海会庵右为兴善寺有崇祯 
七年奬谕司礼监太监曹化淳诗碑原万严寺在城内北元至治元年建寰宇通志臣等谨按万严寺 
无考今鸭儿胡衕有万善寺原海子南岸旧有海子桥亦名月桥俗呼三座桥近渐圮燕都游覧志臣 
等谨按元时以积水潭为西海子明时相沿亦名海子亦名积水潭亦名浄业湖涌幢小品青楼集燕 
都游覧志诸书所载各殊今则并无西海子之名其近十刹海者即称十刹海近净业寺者即称浄业 
湖迤西与李广桥诸处相近者则称积水潭考浄业湖积水潭地分今隶西城详西城卷内原傅若金 
海子诗独步金河上遥看碧海隅桥疑通月窟船或到方壶蜃室寒休杼龙宫夜出珠浮槎八月晩应 
念客星孤傅与砺诗集原马祖常海子桥诗南望蓬莱观行人隔苑墙有时驯象浴不见狎鸥翔宫树 
飘秋叶江船认石梁辟雍真可作拟赋献文王石田集原又诗朝马秋尘急天潢晓镜舒影圆云度鸟 
波静藻依鱼石栈通星汉银河落水渠无人洗寒露为我媚芙蕖同上増欧阳元海子桥诗鳌山宴罢 
月溶溶太液池邉湛露浓不用金莲送归院水晶宫出玉芙蓉金鳌退食笔记原宋褧过海子观浴象 
诗四蹄如柱鼻垂云踏碎春泥乱水纹鸂鷘鵁鶄好风景一时惊散不成羣燕石集原程敏政海子诗 
十里城阴路西湖一派分秋晴沙岸尾时见白鸥羣篁墩集原常伦经海子诗积水明人眼蒹葭十里 
秋西风摇雉堞晴日丽妆楼栁径斜通马荷丛暗渡舟东邻如可问早晩卜清幽常评事集原吴维岳 
经海子诗闲行岂为趂芳菲湖水东看入禁闱楼阁倒涵千树影笙歌深驻五龙旗榴花歇雨新经眼 
草色摇沙欲上衣通籍十年惟混世羣鸥何事亦惊飞霁寰集补杨载海子桥送客诗金沟河上始通 
流海子桥边系客舟此去江南春水涨拍天波浪泛轻鸥杨仲宏诗集原龙华寺在德胜门东成化三 
年建万历五年重修春明梦余録原成化三年锦衣卫指挥佥事万贵自创寺成疏请寺额于朝宪宗 
赐额曰龙华寺有沙门道深碑记万历中修撰朱之蕃复为碑记焉寺门稻田千顷南客思乡者数过 
之帝京景物略原龙华寺明碑二其一播扬释道深撰广陵赵昻书抚宁侯朱永篆额其一金陵朱之 
蕃撰髙阳孙承宗篆额永春李开藻书文辞甚俚不足观渌水亭杂识原张佳胤诗地有龙华胜心随 
石榻清春风一枕到孤月万松明花散诸天雨钟鸣不夜城抽簪如可得于此悟无生崌崃先生集原 
刘应秋避暑龙华寺作无地堪逃暑清斋试掩扉庭空双鸟过日落一僧归多病药为茗临风苎作衣 
浮名今老大久矣息尘机刘大司成集补冯有经龙华寺诗湖际先朝寺幽栖验物情磬声松下静鸟 
语竹间清菰米羞香饭园葵荐露羮重来知几日虚负老僧盟畿辅诗存増于慎行夏日同张洪阳憩 
龙华寺诗同游湖上寺伏日坐清凉水影交宫阙松声和讲堂雨归莲叶静风起稻花香小借支公榻 
于于午梦长谷城山房集増王应翼龙华寺诗湖波远远湿朝暾细写秋光上寺门花木欲深香色聚 
稻苗全覆緑云屯壁残瓢笠逃尘劫殿古镫幢屈世尊物外老僧邀客坐将迎半日竟无言帝京景物 
略臣等谨按龙华寺在簪儿胡衕僧道深及朱之蕃碑俱存本朝康熈五十二年奉敕改名瑞应寺有 
吏部侍郎汤右曽撰碑后阁额曰法云真际聨曰花外梵音流慧日阶前树色遶慈云皆圣祖仁皇帝 
御书増汤右曽瑞应寺碑略康熈五十二年三月十八日为皇帝六十万寿圣节而瑞应寺者则左都 
御史揆公祝厘之所也寺为龙华寺旧址公拓而新之踰年讫工以其事闻天子乃锡之嘉名亲洒宸 
翰蛟龙岌纒炳在榜额又书唐人七字诗俾张殿柱以四月七日于苑西禁庐宣赐公再拜捧持而归 
左右莫不动色右曽时侍直亲覩之也夏五月闰广廷植木文光果实忽并蒂骈颗青荧光泽寺僧因 
驿骑寄公时公方扈从塞垣右曽亦至行在相顾惊叹以为上甫赐额瑞即应之因为公赋诗明日上 
命中使取进俯同原韵御制一章传为盛事五城寺院册増康熈五十二年石刻御制诗西域滇黔有 
此种花从贝梵待春融龙章瑞应题真境载笔欣瞻近法宫肉白皮青多果实丛香叶宻待诗公冰盘 
先献枫宸所更喜连连时雨中臣等谨按瑞应寺西有小龙华寺所以别于兹寺也原三圣庵在德胜 
街左巷后筑观稻亭北为内官监地南人于此艺水田稉秔分塍夏日桔槔声不减江南燕都游覧志 
臣等谨按三圣庵在瑞应寺西路南北临稻田亭久圯地甚窄非复旧观特存其名耳原袁宗道三圣 


庵纪游略德胜门内东偏有公田若干顷中贵治之引水为池以汇沿池数里緑杨鬖鬖一望无际池 
边一庵曰三圣面市背田门前古木四章身如青铜亭亭直上苍翠可爱殿堂不甚崇然极雅丽满碧 
堂集原庵背水田门前古木四柯如青铜其西有台台下亩方广如庵豆有棚瓜有架緑且黄也外与 
稻杨同候台上亭曰观稻观不直稻也畦陇之方方林木之行行梵宇之厂雉堞之凸凸皆观之帝 
京景物略原十刹海在龙华寺之前方五十畆室三十余间相比如号舎佛殿亦分一舎不更广也剏 
作者三藏师陜西人帝京景物略臣等谨按十刹海在龙华寺西东向帝京景物略云明万历中建本 
朝顺治六年修碑云乃僧徧融所剏即所称三藏者也康熈三十一年重修増释懿修十刹海诗十刹 
海非刹凝然古德风市居岩壑里门向水田东耆宿推三藏师资事徧融乞随瓢偃仰立俨岳衡嵩听 
法俱髙衲执巾无侍童直言等贵贱醒语破愚蒙僧不骄思帑佛宁藉像工平平数椽屋宻宻六时功 
哀悯西山寺游观额大雄帝京景物略原佑圣寺在龙华寺之后有嘉禾张文宪碑称寺系唐咸通年 
建嘉靖三十九年重修渌水亭杂识臣等谨按佑圣寺在德胜门大街路北张文宪碑今存寺中稍东 
为寿明寺有弘治四年及正德八年重修碑増华严钟厂在德胜门内旧铸髙二丈余阔一丈余者尚 
有十数仆地上皆楷书佛经春明梦余录臣等谨按德胜门东为铸钟厂其地有真武庙内有顺治辛 
邜年刘芳远撰碑华严钟仅存其一旧悬万寿寺今移于觉生寺余钟俱无考北之西曰健德门原辍 
耕録原车驾行幸上都太仆卿以下皆从先驱马出健德门外取其肥可乳者以行元史兵志以上二 
条原在宫室门今移改増车驾于某日起省院台官大聚会于健德门城上分东西两班至丽正门聚 
会设大茶饭谓之巡城会自此后则刻日计程迎驾析津志原德胜门城上镌赵子昻德胜门三字燕 
都游覧志臣等谨按今德胜门即元史地里志所载健德门也辍耕録亦作健德明永乐间尚存其旧 
至正统十年以旧城内面用土恐易颓毁命成国公朱勇等甓之始改名德胜赵子昂乃元初人安能 
预书德胜门字也朱彛尊原书所引燕都游览志误矣今各城门额俱清汉书原黄训出德胜门诗己 
巳王师出安危在此门万家裹囊槖一老柱乾坤礟下敌无骨帐前儿有孙忠勲何处显白日照中原 
黄潭诗集原王家彦字尊五福建莆田人天启壬戌进士协理京营兵部右侍郎崇祯十七年三月守 
德胜门城陷自投城下不死折臂及足其仆扶入民舎自缢死昭忠録原甲申寇偪王公家彦坐安定 
门叹曰我总督团营今日城破万死难赎且义不可污贼刃自缢于城楼未几礟发城楼覆压后出其 
尸于瓦砾中其甥杨负而殓之甲申传信録朱彝尊原按王公之死诸书皆云在德胜门惟传信録作 
安定门诸书皆云自投城下惟传信録作自缢城楼所闻异辞并存俟考原德胜桥在德胜门内西有 
积水潭潭水注桥下东行桥卑不能渡舟湖中鼓枻人抵桥俱登岸空舟顺流始得渡复登舟东泛緑 
栁暎坂缥萍渶波黍稷稉稻畇畇原田髙城数里古色如一薜茘墙转而南得藜光桥径僻岸无行人 
古槐浓樾覆阴如罨画溪御马监所领天闲上驷毎歳六月六日中贵人用仪仗鼓吹导引洗马于德 
胜桥之湖上三伏皆然燕都游覧志补朱德润观内廏洗马诗黄云洒雨沙场秋滩髙水平凝不流晓 
霜袭透苍驼裘圉人浴马津水头緑骠连钱双骅骝日光射波脂腻浮青丝脱鞚黄金钩轻爬短刷湿 
未收三花剪鬛平且柔籋云骏气将无俦束刍斗豆岂马羞茫茫丰草生林邱霜蹄何为踏长楸振鬛 
一跃期天游存复斋稿臣等谨按德胜桥东不数武有永泉庵庵有康熈四十四年大学士张玉书撰 
碑原弘善寺有敕建碑明顺天府志臣等谨按弘善寺在德胜桥东其地即名弘善寺街明成化七年 
建敕赐寺碑今存 

 

钦定日下旧闻考卷五十四 

 

钦定日下旧闻考卷五十四举正 

 

买屋住原书讹贪买屋今据蜕葊集改张翥灵椿坊诗 

 
</div>
    <div class="pagination">
<a href="钦定日下旧闻考_page446.html">上一页</a><span>...</span><a href="钦定日下旧闻考_page442.html">442</a><a href="钦定日下旧闻考_page443.html">443</a><a href="钦定日下旧闻考_page444.html">444</a><a href="钦定日下旧闻考_page445.html">445</a><a href="钦定日下旧闻考_page446.html">446</a><span class="current-page">447</span><a href="钦定日下旧闻考_page448.html">448</a><a href="钦定日下旧闻考_page449.html">449</a><a href="钦定日下旧闻考_page450.html">450</a><a href="钦定日下旧闻考_page451.html">451</a><a href="钦定日下旧闻考_page452.html">452</a><span>...</span><a href="钦定日下旧闻考_page448.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
