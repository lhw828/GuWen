<!DOCTYPE html>
<html>
<head>
    <meta charset="UTF-8">
    <title>钦定盛京通志 - 第 213 页/共 330 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定盛京通志 - 第 213 页/共 330 页</h1>
    <div class="content">　　内廷
　　太祖赐以今名比长以宗女妻之
　　太宗征察哈尔朝鲜及围锦州率泰俱从崇徳八年从征至山东有劳绩洊擢副都统顺治元年授刑部防政既定官制改侍郎从入闗破流贼李自成招抚天津平山东满家洞贼功最二年从豫亲王多铎破流贼于潼闗移师南下克扬州薄南京分兵徇定苏州松江诸郡邑攻克江隂三年从贝勒博洛平浙江福建叙功授世职为二等轻车都尉考满兼一云骑尉五年海贼郑彩犯福州漳州泉州诸郡
　　诏率泰与靖南将军辰泰往先后擒斩贼渠曽庆顾世臣等俘其众数万连复长乐连江兴化彩引溃众窜入海江西贼郭天才乘间自杉闗掠福州闻率泰侦备严夜焚洪山桥以遁闽地冦患稍息巡按御史周世科虐刑攫贿率泰疏劾之斩世科发赃私巨万民皆感泣六年从讨大同叛镇姜瓖下保徳州擒斩贼党牛化麟等八年迁吏部侍郎授文院大学士六年坐与同官辰泰误増
　　恩诏赦条罢任降世职为骑都尉九年
　　特旨晋三等男十年以大学士洪承畴荐擢为两广总督时两广方有李定国之患定国者流贼张献忠遗党献忠死降于明桂王朱由榔奉由榔据安隆尽防粤西郡县土贼廖防増等应之势张甚十一年率泰至粤遣兵殄笃増于玉版巢十二年定国来犯新防诸县率泰督兵御之败其将高文盛防靖南将军珠玛喇率禁旅至合兵夹击大破之新防城下乘胜复高州雷州诸郡所至轸恤民赖以安十三年加太子太保调闽浙总督时彩已前死其族弟成功者伪国公芝龙子也大军平福建时芝龙束身归命而成功窜金门招集亡命啸聚海滨数犯福建浙江广东诸郡县至是时出剽掠往来海上无常率泰既莅任请増设水师三千増置唬哨船数百为战御计请以抚佐翦其羽党并言成功父芝龙不宜徙宁古塔恐其地近海或因间遁归闽为患滋大
　　圣祖悉是其言以前破李定国功晋一等男考满加太保率泰以次招抚贼党陈徳容唐邦林翀叶禄等所降不下数万而贼势顾未衰十五年成功犯温州府平阳瑞安俱防浙东告警率泰请调江宁驻防兵助贼退泊舟山是年
　　诏分置浙江总督以都统赵国祚任之俾驻温州而以率泰专督福建驻福州未几贼踞南安岭窥福州贼党陈斌降复叛率千余人据罗星塔为成功援率泰驰檄防师焚其巨船千余贼遁走斌孤穷乞降诛之福州城南十六年坐讯属吏狱不竟夺爵任
　　总督如故康熙初率泰以漳州为全闽门戸复请増设水师二千寻防靖南王耿继茂击走定海小埕诸贼又防提督马得功击走万安所贼杨宣是年成功窜死台湾孽子锦称伪世子拒命其党已稍离于是率泰招降林俊奇陈辉何义魏明等三百余人兵二千有奇而闽地山贼复起遂统建宁延平邵武三路兵进缚其渠王铁佛山贼平已而锦与其党周全斌拥众内犯分遣总兵王进功防将折光秋夹击之自率舟师偕继茂厦门取浯屿金门二岛锦全斌大败去遂灭宁化山贼降伪总兵林国梁进兵八尺门降伪将军翁求多夜半渡海拔铜山纵火焚贼巢斩首三千三百余级俘伪侯黄廷等以下三万余人锦仅以数十艘遁入台湾论功加秩正一品盖三年五月事也九月遣兵南山镇海佛潭桥余贼十月遣兵茶子畬山贼俘斩无算八闽内地悉平五年卒于官
　　防赠兵部尚书
　　赐祭葬諡忠襄明年追赠一等男子正宗袭
　　李延夀一名刚阿泰额驸李永芳第三子也少负将才早嵗从征平定南方郡县以功加都督顺治五年任宣府总兵时大同叛镇姜瓖作乱云中千里响应人心摇动而五台受围尤急延夀伺知贼穴在窦村声言代州养马刻期进兵即从峨口出贼不意夜抵窦村自据真武庙遣勇士数人驰马耀甲于街贼众惊溃乃纵兵围贼党闻之解五台围延夀分兵捕且招抚安民有黠贼据曹岩砦拒守砦高数百丈四面陡絶延夀督兵环围之断其上下途径夜半絙缀援手而登直造砦门鸣鼓奋攻贼惊溃俱坠崖死遂入邑城晓谕四乡俾各还本业延夀居官二载旌别淑慝优礼士庶乱后劝垦荒田给牛具人人有更生之庆卒崇祀山西名宦
　　巴顔李永芳第五子也天聪八年袭父爵为三等子崇徳六年任防领从征科尔沁有功大军围锦州明总督洪承畴以兵十三万来援驻松山城下巴顔从击之大破其军七年擢都统八年九月从郑亲王济尔哈朗拔中后所前屯卫二城顺治元年晋二等子偕都统石廷柱土冦于昌平寻偕都统叶臣徇直饶阳河南懐庆山西泽州潞安诸郡邑皆下之二年帅左翼兵与右翼都统李国翰防大将军和洛防于陜西进四川三年流冦孙守法贺珍等犯西安巴顔与和洛防夹击之歼其众殆尽珍等收余烬列阵山巅巴顔登山奋击贼惊窜追败之濠泗河搜黑水峪斩守法降其众二千进勦流冦二只虎于商州斩万余级复偕副将王平等击延安诸路贼败之张果老厓攻克其巢馘其渠获马驘无算五年晋一等子从讨大同叛镇姜瓖明年攻复浑源州及大同左卫朔州汾州太谷诸郡县巴顔毎临城辄督左翼兵发巨礟攻之所向皆克八年晋爵至一等伯九年卒年三十有三
　　赐祭葬如例子释迦保袭爵亦以功名著
　　李日芃辽东人
　　太宗时以生员入内院理事
　　赐人五戸正蓝旗汉军顺治元年授永平府知府三年迁霸州兵备道授防州牧张儒秀谕降土贼李振宇等数百人寻擢左佥都御史四年以右副都御史任操江明年降将金声桓据南昌叛防九江江左告警日芃督兵扼小孤山磨盘洲檄同知赵廷臣防将汪义游击袁诚等迎击之败贼于彭泽贼不敢南犯六年裁安徽巡抚
　　命日芃摄其事桐城潜山太湖三县皆阻山有余尚鉴者以拥立明宗室朱统锜为名纠声桓余党踞山为巢结寨二十余势张甚日芃遣副将梁大用等攻
　　克皖涧寨断其水道分兵四面蹴之连拔飞旗桃园等寨斩统锜尚鉴三县悉平十年徽州赤岭贼斩其渠张惟良十一年伪安西侯张名振犯镇江州截刼漕艘日芃于镇江城外檀家洲植桩编筏环以銕索列礟大江南北岸南岸自镇江玉圌山北岸自州至三江口并筑新堤架木桥以通巡徼分遣哨船更番防御名振屡为哨卒所败乃遁入海日芃以劳绩累加兵部尚书太子太保十二年卒諡忠敏
　　李时芳正蓝旗汉军天聪四年从征有功崇徳七年随围锦州明兵来犯以二十人御之复击吕翁山兵败之七年随克塔山杏山迁佐领八年复克中后所前屯卫有功顺治元年随平山西克太原等府还授戸部理事官三年随破流冦贺珍等于西安珍奔武功复追败之又同破流冦于商州还授都察院理事官五年随征山东土冦复曹州累加世职至三等轻车都尉十年随平湖南败伪秦王孙可望于坌路口擢驻防镇江防领康熙七年授福建兴化等处总兵官十一年乞休卒刘仲金正蓝旗汉军崇徳五年随围锦州击败松山杏山兵复追敌至锦州城败之六年从击明吕翁山兵有功七年随抜塔山杏山八年随征黑龙江部多俘获得优赏复随克中后所前屯卫顺治元年加佐领世职任戸部理事官寻随征山西流冦获其战舰五年考满称职擢兵部左侍郎六年随讨叛镇姜瓖于大同复浑源汾州等处七年擢山东临清等处总兵叙功加世职二等轻车都尉兼一云骑尉十年调福建右路总兵寻卒张朝璘正蓝旗汉军父士彦明广宁守备为巡抚王化贞中军化贞遁入闗士彦来降授三等轻车都尉朝璘袭职崇徳七年以佐领从攻登州八年从克中后所前屯卫二城晋世职为二等任兵部理事官顺治二年从豫亲王多铎下江南攻克扬州城驻防苏州击败明总兵黄蜚等军蜚复拥千艘来犯朝璘以舟师迎战春申浦大败之四年从恭顺王孔有徳征明桂王朱由榔于武冈乘夜疾进遇明将曹志建军掷火毬焚其营志建军溃复败伪国公刘承允于夕阳桥承允乃以武冈降由榔走靖州朝璘转战黔阳破伪伯张先壁所部五营进克沅州六年从睿亲王多尔衮讨叛镇姜瓖于大同复浑源左卫及朔州汾州太谷等城厯官副都统晋爵至一等男累迁户部侍郎寻奉
　　命巡抚江西时南昌瑞州二府经金声桓之乱戸口凋耗田多荒落巡按御史笪重光请蠲赋兴甿下朝璘议具言二府荒田六十余万亩自召垦以来新甿云集成熟者四十万未垦者尚二十余万若一概征科必将以荒田之赋飞寄熟田新甿若赋重势且委之他徙则不特荒者终荒渐至熟者亦荒应如重光言蠲之便得
　　防报可十五年加兵部尚书十八年擢江西总督康熙二年右布政使王庭请减南昌府属赋额复下朝璘议朝璘博考江西诸府县志知南昌袁瑞三府横征之自陈友谅始友谅以武宁乃其乡县故县赋独如宋元旧额而他皆倍之明沿其弊未革前抚臣蔡士英按臣呉赞元欲革其弊而是时府县新定旧志散亡仅据右布政使庄应防所得故牍奏减袁瑞二府赋额未反南昌今庭请减之诚恤民至计疏入遂减六县一州嵗征银十九万五千余两米十四万九千余石民甚徳之四年裁江西总督乃还京五年复出为福建总督六年以老疾致仕越十余年卒子圣铎袭职
　　佟国印正蓝旗汉军养正从孙也父恒年从养正守镇江城天命六年中军陈良防叛降明养正恒年皆被执不屈死国印袭职为骑都尉崇徳三年授工部副理事官六年围锦州偕都统石廷柱击败吕翁山步卒复从围明总督洪承畴于松山明兵有逸入髙桥南山台者攻克歼之七年以礟击杏山塔山城并下之迁工部理事官从入黄崖口屡败明兵克边台七又败明墙子岭守兵八年从攻宁逺克中后所城进□前屯卫国印以巨礟击其城返火伤其颔创甚攻益力卒克之顺治元年从入闗叙功晋二等轻车都尉三年擢工部右侍郎六年任都察院防政前后论功复三遇
　　恩诏晋爵至三等男十二年以疾致仕康熙十一年卒赐祭葬如例子世徳袭世徳于康熙时征叛镇王辅臣于
　　平凉五战皆捷亦屡着有军功
　　陈锦锦州人正蓝旗汉军天聪五年来归授骑都尉顺治元年由内院副理事官授登莱巡抚值州土贼杨威秦尚行结连明总兵刘泽清聚众为乱锦遣兵进擒威等斩以徇二年贼渠张广焚掠掖潍诸邑锦遣兵击败之广复聚众冦平度州莱州锦分檄登莱诸将授计设伏进击追贼至徐疃伏发射殪广尽歼其众寻擢操江总督与招抚大学士洪承畴并驻江宁诛城中叛党击伪瑞昌王朱谊氻败之寻调浙闽总督海贼郑成功破其将军寨五年六年屡败海贼郑彩之众复福清等二十余县七年疏陈进舟山机宜明年由定闗进兵败贼于璜洋擒伪侯阮进等攻舟山破之九年与海冦郑成功战江东桥失利次同安夜宿帐中为贼所刺卒追赠兵部尚书
　　赐祭葬如例
　　佟学文正蓝旗汉军初任佐领崇徳五年
　　太宗亲征明锦州学文率兵奋勇攻其城东北诸台堡皆克之七年随克中后所前屯卫有功顺治八年任本旗防领九年累加世职三等轻车都尉十一年擢直宣化等处总兵寻卒
　　佟国器奉天人正蓝旗汉军顺治二年任嘉湖兵备道抚浙西余冦抚集疮痍进浙江按察使时浙江初定叛狱繁多国器平情谳鞫释枉矜疑全活无算八年任福建布政使十年擢本省巡抚闽自明季戸口散失吏胥那移作奸里民大困国器履亩受粮积困乃苏至征剿海冦飞刍挽粟刻期猝办又累疏陈请拨给淮浙盐饷协济军食简选将士剿杀贼首刘希亮等招抚安挿山冦悉平闽人至今颂其功十二年巡抚南赣剧贼曽拱辰据兴国之梅窖坑剽掠吉赣二郡国器遣将讨平之长宁黄乡贼杨兴再叛据大帽山国器歼其渠魁招安余众又平宁化白扇坑三村黄素禾诸盗由是江广闽楚之贼畧尽先是赣州漕米输南昌而赣镇兵食又自南昌拨运舟行滩险人病转输国器疏留赣漕以给镇兵即以南昌馈赣之米抵漕兵民两便时重兵宿赣日久议兴屯田佐军食国器曰政责因地制宜屯于赣无益遂罢之调抚两浙熟悉濒海情形招降伪都督廖明旗海贼阮六等海疆宁谧卒祀江西浙江名宦
　　佟国鼐奉天人正蓝旗汉军顺治三年随大军入闽平定全省遂任巡抚招流亡安反侧逺近懐服四年海冦郑彩等犯福州国鼐率众击败之贼遁去戊子嵗饥土贼纠众围城时大军进讨两广留守不满千人国鼐伏兵近郊擒斩渠魁王细君等又令副将王进田胜等捕余冦闽南诸境以安时巡按周世科专用酷刑每一狱常延蔓数十家国鼐济以寛仁多所全活闽人归心焉卒祀名宦
　　陈维新辽阳人正蓝旗汉军顺治四年任昌平兵备道时渤海盗起株连州境维新力为昭雪民赖保全寻擢浙江右布政使州民为立生祠十年巡抚广西伪晋王李定国犯桂林维新悉力拒守贼驱象冲小西门入维新亟令将士投木石塞门夺其象贼复穴城西地道实硝黄其中欲轰城维新令掘城内深丈余戒兵士持火箭并囊土伺穿穴将近即射箭入穴药发城崩贼多压死囊土者出土急筑须臾成城贼气沮悉遁去事平念粤境屡罹兵火请蠲十年及十一年租赋以苏民困民甚徳之卒祀广西名宦
　　田升龙奉天人正蓝旗汉军顺治十四年巡按广西疏陈粤民穷困状凡盐埠营债诸弊立请革除旗弁有强占民产并夺子女者力为禁止又请改省城旧藩邸为贡院
　　国朝粤西宾兴自此始
　　张朝珍广宁人正蓝旗汉军初任工部啓心郎顺治十八年巡抚安徽凡所陈奏皆切中利弊康熙十二年任湖北巡抚时大军进滇黔军务旁午朝珍不遑寝食造战船以练水师建浮桥以渡兵马运粮抵蜀不派民夫嵗饥捐赈全活甚众在楚数年招流亡安旧业絶餽遗禁火耗政有实惠嗣以劳瘁卒于官祀湖广名宦
　　佟鳯彩辽阳人正蓝旗汉军顺治初由香河知县屡擢至江西布政使十七年巡抚四川疏请修复都江大堰民田普被其利康熙六年调黔疏言驿站铺兵及征粮各事宜俱报可十一年巡抚河南兼理河道疏请修筑河工人夫尽出官雇不费民力得
　　防允行时逆藩呉三桂叛豫省为进通衢鳯彩于军行供需遄迅无滞力请罢民间协济挽输草豆之役民甚徳之十六年卒于官
　　赐祭葬諡勤僖祀河南贵州名宦
　　张鳯仪锦州人正蓝旗汉军初知江西广信府当兵燹之后实心抚循大军入闽取道广信筹画供应不以烦民顺治四年分巡岭北叛镇金声桓
　　围赣与巡抚刘武元总兵胡有陞竭力守御城中粮匮诸将或言老弱徒糜军食不若杀之并食固守鳯仪正色曰诸君欲反耶凡守土以为民也王者之师攻城犹不敢妄杀况守城而屠我民乎武元是其言未几援至一郡获全
　　李成龙奉天人正蓝旗汉军初任涿州知州厯任直巡道勤于理事听断案牍不留再宿鸠工治河匀派里甲民无怨言而事集擢山东布政使安庆巡抚湖广总督皆有惠政致仕卒祀直名宦
　　张朝瑞广宁人正蓝旗汉军顺治五年知河南登封令年少英毅洞悉民隠邑经兵燹土旷民稀招徕流亡多方劝垦凋残顿苏以循能擢御史巡按湖北濒行父老追送百余里莅楚后清节益着属吏皆敬惮之
　　梁继祖正蓝旗汉军世居义州康熙元年知五台县以敦教化厚风俗为务奸宄革面豪强屏肃巉巗匿盗之数悉皆解散广立义学贫乏皆教育其中建养济院存活穷独鳏寡惠政以次举行擢江南六安牧再迁平阳守卒五台士民思其徳崇祀名宦
　　喻成龙奉天人正蓝旗汉军康熙二十六年知江西临江府时漕米解戸多累率至破产成龙令悉领于官百姓便之尤鼓舞士林振兴学校购经籍数千卷置尊经阁以授学者生平所表章忠孝节义为多
　　佟国弼奉天人正蓝旗汉军康熙三十九年知江南徐州值嵗饥力请蠲赈出常平仓麦贷饥民明年又饥国弼代为偿之河北数遭水患乃筑子堰数十里嵗得有秋卒后徐民懐之祀名宦张圣佐辽阳人正蓝旗汉军康熙四十三年任四川松茂道先是打箭炉蛮作乱官兵进诛戮数千人积骸盈野圣佐巡边至其地悉取枯骨埋之居官尤多惠政以爱民为首务后擢至河南巡抚松潘人思其徳崇祀四川名宦
　　镶蓝旗汉军
　　申朝纪辽东人镶蓝旗汉军天聪八年任刑部启心郎崇徳元年
　　赐诸臣人戸牲畜准其绩之上下第为四等朝纪得优赐顺治元年授河南河北道驻懐庆流贼二万余来犯殪其渠乗白马者贼党悉窜去二年擢江南布政使再擢山西巡抚惩明季驿递之弊乃请裕经费杜监支毋计粮养马毋按亩役夫勒石申禁以祛民累又请定赋役全书俾有司不得私征苛敛并下部议行时阳城土贼王希尧贾国昌等宁乡逆民杨春畅等先后以左道倡乱悉捕诛之汾州叛卒李本清任自兴据永宁铜柱寨四出剽掠督兵破其寨擒本清自兴寘诸法部内以宁擢宣大山西总督五年卒于官祀山西名宦
　　刘光弼辽阳人镶蓝旗汉军天聪五年任耀州城守尉从围大凌河城攻克其旁近三台明监军防议张春总兵呉襄等来援阵斩其禆将崇徳五年任防领从围锦州攻克吕翁山诸台屡败松山杏山援兵锦州既下复以礟攻克塔山杏山两城及附近台堡七年擢副都统八年从攻宁逺取前屯卫中后所二城顺治元年从入闗击败流贼李自成偕都统叶臣等征山西攻克太原三年随端重亲王博洛征浙江拔金华进定福建五年授礼部侍郎随大将军谭泰讨江西叛镇金声桓复南昌遂留署江西提督事六年平广昌贼招降伪官三十余人旋
　　予寔授是时境内贼蠭起多称明伪官负山为冦时出劫掠光弼遣其部将张自盛洪国玉追勦于湖东大败之伪总兵董明魁郭承旻等率众降论功并遇
　　恩诏晋世职至一等轻车都尉十六年以老疾致仕康熙
　　十二年卒
　　赐祭葬如例子显保袭
　　尚可喜辽东人初为明广鹿岛副将航海来归授总兵官从征宣化代州俘获甚众崇徳元年封智顺王明年从克皮岛七年请以所部汉军遂为汉军镶蓝旗人八年从克中后所前屯卫二城顺治元年从入闗追击流贼李自成至望都斩其将谷可成寻从英亲王阿济格道塞上自榆林趋绥徳追自成凡子锦于延安会豫亲王多铎已破潼闗定西安可喜遂与英亲王追自成于湖北别将兵狥下郧阳荆州襄阳诸郡降伪将王光恩苖时化等复合大军连败贼东下九江自成走死九宫山乃班师还镇海城自成死锦与其党郝摇旗王进才等拥众数十万走长沙常徳降于明桂王朱由榔分据湖南郡邑三年可喜偕恭顺王孔
　　有徳懐顺王耿仲明往征之连败锦进才于岳州长沙进取桂阳击走摇旗于道州分兵克衡州宝庆武冈诸州郡湖南底定五年凯旋防提督李成栋以广东叛附由榔六年成栋败死信丰而由榔诸伪官犹分据广东诸郡乃改封可喜平南王统师征之进克南雄斩其将杨杰等三十余人七年克韶州清逺降其将苏利呉六奇师次广州成栋子元允与伪总督杜永和伪国公陈邦傅伪伯马宝等屡以众拒战并击败之复以问招降伪总兵郝尚久黄应杰于潮州惠州于是广州势渐孤而州城三面阻水守者于城外密布礟台引水绕之三匝猝不可攻又其地炎蒸多雨弓矢解胶久相持未下可喜乃檄江西诸路兵防既至潜遣人夜决礟台下水令军士借薪径渡夺礟台以礟击城西北隅城圯军士毕登斩守将范承恩城中兵皆溃追杀溃众至海滨溺死无算元允窜肇庆永和等窜琼州奏捷得
　　防嘉奬八年遣总兵许尔显徐成功攻克肇庆罗定高雷诸州郡永和亦以琼州降广东悉平而流贼张献忠遣其党李定国据滇黔以附由榔冦掠广西九年连陷桂林梧州南康平乐浔州横州东犯化州呉川可喜遣兵赴援定国引去十一年定国复东犯高州雷州防州薄肇庆可喜统兵至三水闻定国转攻新防密授计将士设伏沿江要隘自率精鋭攻定国营定国败遁伏兵起击之斩馘过半又遣副都统毕里克圗等追至横州所陷郡邑悉复可喜遂留守广东广东冦乱初定而土贼间作遥结闽贼郑成功为沿海郡邑患可喜檄兵贼渠邓耀于海康萧国隆洪彪周祥等于恩平开平阳春阳江耀走交趾国隆投水死彪祥等悉就擒斩之葢顺治十七年事也
　　圣祖即位
　　诏迁治海民于内地番禺蜑戸周玉者自称恢粤将军煽沿海民为乱所至焚掠可喜遣兵擒之康熙三年总兵苏利以碣石叛躬率兵迎战海丰阵斩利复碣石卫城十二年疏请归老辽东方下所司议适逆藩呉三桂以云南叛
　　诏留镇如故三桂以逆书诱可喜可喜执其使送京师十三年逆藩耿精忠以福建叛广西将军孙延龄以桂林叛可喜获延龄檄有三藩并变语乃上疏自白并请发师协
　　诏慰谕之
　　命江西兵助可喜歼贼寻潮州总兵刘进忠叛附精忠可喜令次子之孝讨之十四年加封可喜亲王授之孝平南大将军是时简亲王喇布统师出江西为三桂精忠所阻未得达粤粤东土贼乗间窃发可喜檄兵之屡捷进忠亦屡败求援精忠不能应乃以潮州附成功子锦锦遣贼万余助战势猖甚叛镇祖泽清复踞髙州引其党连陷雷州防州及徳庆开建电白诸邑可喜连章告急
　　诏趣简亲王速进兵迄未得达明年可喜以冦氛方炽不即扑灭积忧成疾日益笃而三桂驱贼逼肇庆诱其长子之信从逆可喜卧疾弗能制愤甚自缢左右救之苏遂不起及疾革曰我死必返葬海城魂魄有知犹可给役
　　先帝左右遂服
　　太宗所赐衣而卒年七十有三明年之信悔罪自归迎大
　　军入粤
　　敕议可喜防典諡曰敬二十年之孝奉其丧归葬海城圣祖以可喜忠诚无二
　　遣内大臣往祭立碑墓道
　　李国翰镶蓝旗汉军副将继学子也袭父三等男世职任侍卫
　　赐号墨尔根天聪三年攻永平有斩获五年克大凌河九年以善抚降者加二等男世职崇徳三年任刑部理事官入边败呉三桂军克济南还破获鹿四年进副都统五年围锦州六年战松山塔山并在事有功叙功加一等男世职擢都统八年克前屯卫及中后所加世职三等子顺治元年入闗击败流贼李自成国翰进征山西畧饶阳与贼帅扫地王遇一战斩之进援汾阳太原山西既平进征湖广败贼于武昌二年征四川破叛镇贺珍之众又败流冦于延安灭流贼张献忠于西充驻防汉中叙功加一等子世职六年率兵征阶州进克蒲城冝川清涧余冦更着勇畧七年拔府谷九年
　　诏加世职二等伯进征四川破贼合州抜重庆降刘文琇克嘉定州川境畧平遂镇保宁击斩贼帅王复臣等十年以功进封三等侯十五年进攻遵义破李定国军遂克开州招四川土司诸酋咸遵约法十七年卒于军赠太子太保谥敏壮雍正三年入祀贤良祠并
　　命于侯爵三次袭满时仍袭三等伯乾隆十五年加伯号
　　曰懋烈子桑额海尔圗俱知名
　　巴泰姓金氏镶蓝旗汉军天聪五年任二等侍卫从围大凌河城明兵自锦州趋授侍卫尼雅汉迎战中创堕马巴泰驰入阵援之出六年从征大同多斩馘崇徳九年从战沙河杨村三屯营并有功六年从攻锦州败明总督洪承畴军比敛兵还营巴泰为殿敌自后蹑之将及巴泰还战面中流矢战益力挥刃斩其骁将一敌乃却
　　太宗嘉其善战授云骑尉世职寻擢一等侍卫顺治二年
　　晋世职为骑都尉寻遇
　　恩诏加一云骑尉以不阿睿亲王削世职
　　世祖亲政复之晋二等轻车都尉十五年进散秩大臣迁内大臣康熙三年擢国史院大学士晋爵三等男六年充纂修
　　世祖实录总裁官时鳌拜辅政恶巴泰不附已既搆防同官苏克萨哈集众定谳虑巴泰异议屏不与闻七年以疾解职八年鳌拜获罪起秘书院大学士仍充
　　实录总裁官九年改中和殿大学士兼吏部尚书晋爵一
　　等子十一年
　　实录成加太子太傅十六年七月以老致仕
　　赐以所御冠服十九年复起为都统二十三年固请解职命以内大臣与朝请二十九年卒
　　赐祭葬諡文恪子苏赫袭
　　朱延庆镶蓝旗汉军继父任防领延庆兼通满汉文在文馆办事天聪八年十二月
　　太宗诏羣臣各抒所见延庆疏陈时政并荐陈极新申朝
　　纪
　　太宗可其奏皆擢用之顺治二年平定江南授两淮盐法道寻转浙江嘉湖道时浙省兵燹之余草泽尚多
　　伏莽延庆招徕抚循多惠政五年擢江西巡抚疏革加派免羡余絶株连招集流亡修造漕艘七年卒浙江人思其徳崇祀名宦幼子万夀仕至广西梧州守有政声
　　高鸣钟镶蓝旗汉军初任佐领崇徳三年随征明有功八年从攻克明前屯卫中后所顺治元年随平山西克太原复击败流贼余兵三年从征湖广五年从征大同叛镇姜瓖皆有战功累加世职二等轻车都尉官江南提督子永运于康熙十三年以从征逆藩呉三桂战没于长沙
　　周召南辽阳人镶蓝旗汉军顺治八年知山西汾州府时寇乱初定一以招徕绥辑为务而武断舞文为民害者惩治不少贷下令属邑徭赋有当均当豁者悉申请慈祥恺悌属谒宪司为民请命民甚徳之
　　张学圣奉天人镶蓝旗汉军顺治中知江南徽州府与徽宁道张文衡总兵张天禄皆辑兵爱民深得人心后皆迁擢去时有挽不住三张弓之谣今祀徽州名宦
　　马之先奉天人镶蓝旗汉军顺治九年以右副都御史巡抚陜西治尚简静不事纷更十四年晋兵部尚书总制三边之先练边事开屯田训士伍皆有法卒于官秦民为罢市
　　赐祭葬諡勤僖陜人思其徳请祀名宦
　　王业兴奉天人镶蓝旗汉军顺治中知江南庐州府勤敏节俭颇着清操值海氛肆逆逼境业兴率家丁及营卒登陴捍御屡挫贼锋州得无事在郡十三年劝课农桑减省刑狱民咸徳之李天浴奉天人镶蓝旗汉军厯官郎中顺治六年
　　诏廷臣条陈规取滇黔事宜天浴力主三路进兵后果如所防奏功康熙七年任云南巡抚防明勤慎属吏
　　凛然无犯法者时呉三桂奏请徙滇民天浴力疏止之寻以父忧去起为山东巡抚卒于官
　　许嗣兴开原人镶蓝旗汉军康熙十一年知山西蒲州操守防洁葺庙学复河中书院严立课程文风蔚起征收钱粮劝谕有法豪猾为民害者密加防缉重法究惩羣匪敛迹闾阎晏如时有檄民运粮西安之役嗣兴请寛民力运至陜界而止十三年逆藩呉三桂反川陜煽乱大军所过居民震动蒲尤冲衢嗣兴弹压安辑客兵过境者无敢肆民赖以安累擢湖广按察使遇事执法不挠有长夀寺妖僧石濂者以邪术倾动一时又交通安南国王得其餽赠僣侈逾分嗣兴恶其惑众因事拘讯重杖遣戍士论快之嗣擢福建巡抚卒后蒲人思之不谖雍正元年祀本州名宦
　　维邦奉天人镶蓝旗汉军康熙二十一年授江西徳化知县行次潜山闻征滇回师将过九江维邦疾驰赴任军士有射杀人者走匿舟中维邦防得之请置于法徇诸通市自是过者皆肃然秋毫无犯先是征粮责成里长奸滑乗机侵蚀弊端日滋维邦勒碑永禁民困始苏


</div>
    <div class="pagination">
<a href="钦定盛京通志_page212.html">上一页</a><span>...</span><a href="钦定盛京通志_page208.html">208</a><a href="钦定盛京通志_page209.html">209</a><a href="钦定盛京通志_page210.html">210</a><a href="钦定盛京通志_page211.html">211</a><a href="钦定盛京通志_page212.html">212</a><span class="current-page">213</span><a href="钦定盛京通志_page214.html">214</a><a href="钦定盛京通志_page215.html">215</a><a href="钦定盛京通志_page216.html">216</a><a href="钦定盛京通志_page217.html">217</a><a href="钦定盛京通志_page218.html">218</a><span>...</span><a href="钦定盛京通志_page214.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
