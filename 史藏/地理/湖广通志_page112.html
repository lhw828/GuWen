<!DOCTYPE html>
<html>
<head>
    <meta charset="UTF-8">
    <title>湖广通志 - 第 112 页/共 373 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>湖广通志 - 第 112 页/共 373 页</h1>
    <div class="content">　　苏泉在县后山下民故取水于河知县苏惠悯其险逺疏导山泉绕流县侧民咸称便泉因名焉
　　直归州
　　附归州水利考畧水经云江水东过秭归县之南又水迳归乡县故城北又东迳信陵县南水过佷山县南
　　长阳县
　　清江南至宜都入大江其流独清
　　兴山县
　　清泉学宫后澄澈清漪深可数丈引流出观澜门外防香溪入大江
　　巴东县
　　巴江在县前凡蜀诸水皆合而东注焉
　　附三江总防隄防考畧按湖广境连八省凡秦关巴蜀中原贵竹岭右诸水俱注之导为三江潴为七泽即禹贡江汉九江沱潜云梦之故区也江发岷山抵巴东入荆襄流至岳阳与洞庭水合其受害者惟荆州一郡为甚汉发嶓冡抵上津入郧地流至汉阳与大江水合其受害者郧襄安汉稠郡而襄安为尤甚九江乃沅渐元辰叙酉澧澬湘诸水合流入洞庭湖沿滙八百里经岳阳楼西南出湖口与江流合其受害者常武岳阳二郡也三水总防于武昌其江身始濶直注而东以故武昌蕲黄之境无大水害大较隄防多在襄安常武荆岳间葢古七泽正其地也汉唐以来代苦水患至宋为荆南留屯之计多将湖渚开垦田畆复沿江筑隄以御水故七泽受水之地渐湮三江流水之道渐狭而隘其所筑之隄防亦渐溃塌明嘉靖庚申嵗三江水圮异常沿江诸郡县荡没殆尽旧隄防存者十无二三而后来有司虽建议修筑然旋筑旋圯葢民私其力而财用赢绌之势异也
　　附州江隄防考畧江陵城池东南倾防故缘以金隄自灵溪始桓温令陈遵造之遵使人打鼓逺听知地势高下依旁创筑畧无差池　江陵东北七十里有废田傍汉古隄壊决凡二处每夏为浸溢唐贞元八年节度使嗣曹王臯始命塞之得其下良田五十顷畆收一钟又规江南废洲为庐舎架为二桥　宋乾道七年十月湖北漕臣李焘修江陵潜江县里社虎渡二隄张孝祥知荆南兼荆湖北路安抚使筑寸金隄以免水患　汪叶倅江陵郡有三海八柜恃为险固豪右据以为田力复之又筑寸金隄以捍江政绩甚伟　按禹贡岷山江东别为沱又东至于澧过九江至于东陵东迤北防为滙东为中江入于海今澧州巴陵正澧与九江东陵故地也江水方出三峡口势如建瓴夏秋一涨顷刻千里然遡夷陵而上山阜夹岸势不能溢嘉鱼而下江面浩濶顺流直注中间郡县两防俱平衍下湿水易漫流当江陵公安石首监利华容间自西而北而东而南势多纡回至岳阳自西南复转东北迸流而下故决害多在荆州夹江南北诸县县各沿岸为隄南岸自松滋至城陵矶隄凡长亘六百余里北岸自当阳至茅埠隄凡长亘七百余里咫尺不壑千里为壑且决口四通湖泊涂贼窜伏其间江陵之龙湾市监利之分监所公安石首澧州安乡之四水口嘉鱼之簰洲东江脑俱为盗贼薮葢以隄防不修则津渡散漫盗可四出故也自元大徳间决公安竹林港又决石首陈瓮港守土官每议筑隄竟无成绩始为开穴口之计按江陵旧有九穴十三口其所可开者惟郝穴赤剥杨林采穴调小缶六处余皆湮塞迨明初六穴复湮其五故隄防不时泛决然未甚也惟嘉靖三十九年决后殆无虚嵗而荆岳之间几为巨泽矣汉江隄防考畧胡烈守襄阳筑隄扞水百姓歌之　张柬之罢政事愿还襄州乃授襄州刺史会汉水涨齧城郭东之因叠为隄以遏湍怒阖境赖之　王起为山南东道节度使地濵汉江塘堰聨属吏弗完治起至部修复与民着为水令凶年有赖　卢钧判户部防昌元年汉水害襄阳拜钧山南东道节度筑隄六千步以障汉瀑明年春隄成　乾道八年荆南守臣叶衡请筑襄阳沿江大隄　陈桷绍兴三年出知防阳府汉水漂荡室庐修筑隄岸赖以无虞　李仲芳知光化军汉水暴至作石隄以保之　赵延进为防州总管筑隄扞水易甃以石　按禹贡嶓冡导漾东流为汉又东为沧浪之水过三澨至于大别南入于江今考汉江图西自汉中流至汉阳大别山出汉口与江水合即汉水故道也水多泥沙自古迁徙不常但均阳以上山阜夹岸江身甚狭不能泛溢防樊以下天门以上原隰平旷故多迁徙潜沔之间大半滙为湖潴复合流至干镇驿中分一由张池口出汉川一由竹筒河出刘家隔以故昔年安防一带虽迁徙而无大患者由湖潴为之壑三流为之防也明正徳以来潜沔湖潴渐淤为平陆上流日以壅滞嘉靖初年安陆石城故道改洗沿江湾二十六年决荆门沙洋镇三十九年决红庙隄四十五年决防阳老龙隄宜城古道改徙鸨潼新河而竹筒河复湮浅十余里下流又日澁沮故水患多在荆防安陆潜沔间矣
　　开穴口总考畧穴口所以分大江之流必下流有所注之壑中流有所经之道然后上流可以分江湖而杀其势楚有三大水惟川江独据中流故穴口在南者以澧江为所经道以洞庭为所注壑在北者以潜沔为所经道以汉口为所防地故川江独有穴口然古有九穴十三口江水分流于穴口穴口注流于湖潴湖猪泄流于枝河枝河防入于江海此古穴所以并开者势也今日生齿渐盛耕牧渐繁湖潴渐平枝河渐湮穴口故道皆为尘舍畎亩他如章卜等穴故道无复旧迹矣此今穴口所以多塞者亦势也虎渡流注澧江同入洞庭江南之溪水俱注之郝穴流出汉口与大江复合而江北之溪水俱注之众水防合则流行不絶注防有河则水道不壅此二穴所以独存也盖穴口之枝流多湮则江水之正流易泛将来浸决之患其可免乎故荆南以开古穴口为上防此固遡源探本之论也然郝穴筑塞而议开旧口必先将枝隄修筑就绪然后开水门以受江流方无东西泛溢之患是穴口之有故道者尚且开濬之难况故道湮塞者乎元大徳间曽开六穴郝穴赤剥杨林采穴调小岳之故道并开矣今只存郝穴而他皆不可识焉此果人谋之疎畧耶抑地脉水势之靡常故尔耶此所以知开穴之难抑亦势所不可行也然荆南人犹幸有虎渡郝穴可以分大江南北之势但二穴枝河中多淤塞者使复湮如诸穴则荆南水患其能免哉









　　湖广通志巻二十
<史部,地理类,都会郡县之属,湖广通志>
　　钦定四库全书
　　湖广通志巻二十一
　　水利志
　　长沙府
　　长沙县涝河隄在县北十五里湘水之东涝水之北自萧王庙起东距桃花港北障金牛田绵亘三千三百丈止为长沙市镇民居千有余户歴年居民修筑
　　麻林石坝在县东北八十里明侍郎李棠倡建用牐板潴水以时蓄泄可灌可舟鄕人便焉石牯牛坝在县东北九十里亦李棠倡建
　　善化县陆公隄在县南十里湘水之东明知县陆南阳筑
　　潆湾隄在县西十里湘水之西邑人王重冠筑湘阴县沙田围隄在县南长三千九百七十一丈杨柳围隄在县南长一千三百五十丈
　　军民围隄在县西南长一千七百四十丈
　　荆塘围隄在县西南长五千三百四十四丈
　　东庄围隄计二十二里
　　古塘围隄长三千七百三十七丈
　　塞梓围隄长四千二百五十丈
　　金盘围隄长三千三百四十五丈
　　弯斗围隄长一千三百九十丈
　　韩湾围隄长五千八百四丈　自古塘围以下俱在县西
　　余家围隄在县北长二千三百九十六丈
　　庄家围隄长一千一百四十丈
　　黄公圫隄长一千二十丈
　　鲁家圫隄长一千五百丈
　　买马圫隄长一千二百二丈五尺
　　葡萄圫隄长一千五百四十九丈自庄家围以下俱在县西北
　　以上湘阴县境内围圫诸隄雍正六年奉
　　旨发帑修筑
　　附湘阴县隄防考畧湘邑居洞庭之滨地势最卑其东北一带近水悉巨浸也而县治之西曰淮西其水势更甚今其地生聚日繁土田日广防遏不可不豫而围因以设焉分观其势各有塍堤统计其数则有十六南则沙田围逼近江与杨柳相间中隔樟湖岭阜由是而军民荆塘金盘湾斗韩湾等围垸隄虽间设各有塍限而东庄一围则居军民之东古塘塞梓二围又居韩湾湾斗等围之西北湘水烝水滙流自西入长沙绕东而下至湘阴是南水也南水泛水自外入沙田一围之东实当首险从此水由支港拥入杨柳军民等隄之近东南者皆受顶冲而东庄向南稍平余实三面被激焉澬水沅水出而与湘水合达于洞庭是西水也西水泛水自内出兼之西南夹涌洪波浊浪纡洄灌激在沙田一围之西首为出水之顶冲次及于杨柳围更次及于军民荆塘各围之近西北等隄而古塘塞梓二围界连沅邑为沅水之顶冲焉至北则有余家垸西北又有庄家围暨黄公鲁家买马葡萄等圫滨临大湖地益旷而土益松其水自西而内出自南而外入者悉于是乎会归而湖浪遂于是迎冲一经水涨其势弥漫堤塍冲溃顷刻灌满葢统计各围之险处共有一万九千四百九十八丈至各围垸内出水积水之区或则有港或则有塘或则请建有闸或则疏通有沟向系民力岁修港则设之溷口塘则立有剅沟闸则因时啓闭以资蓄泄以借灌溉似可无烦疏濬者也
　　益阳县千家洲大垸隄　小垸隄
　　长湖垸隄长二千四百八十九丈
　　沿河垸隄长二千一百三十二丈自千家洲起俱在县东
　　合兴垸隄长四千五百二十五丈
　　中洲境隄长九百一丈　两垸俱在县东北
　　长滩垸隄长一千一百丈
　　河皮垸隄长二千四百七十六丈
　　曹埠垸隄长五千五十二丈
　　宋家垸隄长九百丈
　　上火田垸隄长二千八百九十丈
　　中火田垸隄长一千八百四十一丈
　　下火田垸隄长二千二十八丈　自长滩以下俱在县东
　　以上益阳境内各垸隄雍正六年奉
　　防发帑修筑
　　附益阳县隄防考畧益阳县在府治西北二百里西界安化南界宁鄕西北龙阳东北沅江东南界连湘阴水曰澬江自寳庆发源桃花江合流湍行直下数百余里至县前龟台山而分焉其中为大河滨河一为千家洲大垸一为长洲小垸又北小河分防经石梁桥沿河垸二处会入大河石梁桥地稍高自赵家园起至尹家山止为沿河垸皆属明万厯时旧址又北自甘溪河分防入沅江白泥湖又大河直下经沙头塘之西北为合兴垸中洲垸又东南抵沅江毛角塘分防入麻子河沅江界一由沅江瓦石矶塘出大麻子河湘阴界一入小河益阳塘此益阳东北之水也自龟台山而东为支河经长滩垸至河皮垸绕千家洲西南复会沙头塘而归大河一枫林河分防经澜溪市直行添新桥河支流旋转凤凰湖廻绕火田三垸旁及宋家垸曹埠垸入卢家江滙于烂泥湖分防上入溪口下经龙打窖塘而归于湘阴焉盖益阳分上中下三鄕自县北而东为下鄕上承澬沅之水下连洞庭西汊左抵长沙大江一当湖水泛涨加以南水之弥漫上之来者滞而不去下之积者壅而上行近江滨湖之地常不免于淹浸有备无患唯在督理业戸使之依时培修堤垸而巳
　　衡州府
　　衡阳县马王塘近城大可百亩五代马殷所凿
　　永州府
　　零陵县司马塘在北门外以柳宗元名
　　湮塘在城东百里其深莫测
　　祁阳县横塘在县东三十里
　　舒塘在县东一百二十里
　　梅塘在县北七十里
　　宁远县大力塘在冯石村
　　碧虚塘在碧虚洞前天圣中永福寺僧云亮筑鱼塘在县南三十里丹桂鄕府志向为民田以土性多石不能耕民苦之邑令蔡光度其地可为塘乃请于上豁民税塘成得灌漑之利
　　寳庆府
　　邵阳县铁塘陂在城东安平鄕漑田五百亩明洪武二十七年工部委官修
　　代陂在中鄕漑田四千余亩洪武间工部委官修武冈州朱公隄在城西南半里滇黔孔道且障负郭数十顷田地滨都梁水明嘉靖间水涨坏城垣田舎士民请廵抚顾磷修筑后屡修屡圯万厯间廵抚赵可懐委知州宋纯仁搜漏税二千余两请以为费纯仁迁秩去知州朱谕采石筑之后知州胡悦重修防公隄在城东孔道明嘉靖间同知防大赉捐俸甃隄计百余丈至今利頼
　　岳州府
　　按舵杆洲石台在洞庭湖中雍正九年
　　皇上轸念四方行旅及楚省居民经九江五潴之险者取道东湖尚有洲岸可泊西则弥无际风鼓浪作每至不测
　　特防颁发帑金二十万两建造石台袤九十六丈高六丈趾广三十丈顶二十丈北如弓背式浪至易分南为偃月隄湾湥可泊凡往来舟楫遇水涨风骤栖宿台南从此有袵席之安无漂沦之患兹者度筑方新匠夫云集居民商贾万口感颂仰见
　　圣天子至明所烛无远不悉至仁所被靡隐不周告成之日万世攸頼畏涂渉若通津絶岛居然聚落洪流砥柱廼自人工洞府仙家讵闗地道云旗晻霭风雨不惊灯火长虹鲸鲵宵遁生天生地而后赞元化之全功水山以来奠大川之永利百神环拥衡山常镇于湘波亿万斯年
　　圣寿绵延于
　　帝泽此事专荆土
　　恩普域中矣
　　巴陵县偃虹隄在县西宋郡守滕宗谅筑
　　永济隄在府城北十五里明成化十九年知府李镜筑号李公隄长四千丈广二丈缘地势为平高者七八尺隄成名曰永济旁夹树柳二万以固积壤又凿巨石于华容之层山为桥二下可容舟复仿规运河甃石为闸于二桥之北广五尺高丈有二尺长加高之三尺架木梁以通车马大学士李东阳为记
　　皇清顺治十年知县王笃庆捐修康熈十年知县李炌
　　十三年知县王国英相继重修
　　南津隄在县南十五里洞庭之侧明治间知府张金筑
　　白荆隄在县东十五里一名紫荆筑于宋至明成化八年知府吴节增之嘉靖十年知府萧晚重修四十一年邑人方钝增筑
　　旧江村隄与监利接壤前明额隄止二百五十丈
　　皇清顺治十二年加修七百六十丈零竹庄河何家垱瓦子湾鲁家埠四处共一千一十二丈六尺康熈五十五年奉
　　防发帑银二千六百两知县王国英督工五阅月始成隄工完固
　　竹庄隄长二百三十丈
　　何家垱隄长三百丈
　　瓦子湾隄长九十八丈
　　鲁家埠隄长三百八十四丈六尺
　　以上巴陵境内诸隄雍正六年奉
　　防发帑修筑高厚倍前
　　附巴陵县隄防考畧按巴陵县正当洞庭湖沿滙之地有枫桥白石等湖又有南津干沙等港湘水一泛半没田庐然东南诸里尚倚山阜其最要者江南则有永济隄江北则有江村隄尤宜急图者也
</div>
    <div class="pagination">
<a href="湖广通志_page111.html">上一页</a><span>...</span><a href="湖广通志_page107.html">107</a><a href="湖广通志_page108.html">108</a><a href="湖广通志_page109.html">109</a><a href="湖广通志_page110.html">110</a><a href="湖广通志_page111.html">111</a><span class="current-page">112</span><a href="湖广通志_page113.html">113</a><a href="湖广通志_page114.html">114</a><a href="湖广通志_page115.html">115</a><a href="湖广通志_page116.html">116</a><a href="湖广通志_page117.html">117</a><span>...</span><a href="湖广通志_page113.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
