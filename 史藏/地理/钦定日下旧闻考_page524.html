<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 524 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 524 页/共 698 页</h1>
    <div class="content">足縆岁深造贵濳神欲问枕葄者谁诚自得人右探真书屋诡石玲珑栈径通入来浑似万山中近峰 
远渚揽次苐秋月春风观色空拾级望遥目容与焚檀习静意冲融虽然延得江南景罢露台惭未昔 
同右延景楼有溪有岸有舟呼活景沿缘面面殊欲傲清河书画舫收来真迹是倪迂右画舫洒然石 
室额云林元镇流风若可寻却与田盘开别面盘山静寄山庄中向有云林石室古松都隠剰嵚岑假 


山虽肖吴中稚松皆新种固不如田盘古松林立也右云林石室文轩筑溪上溪水如带横一条拖碧 
玉朗映心目清有时漾轻漪闪影翻檐楹奚必藉鸢鱼天然道趣呈右横碧轩墙界林园水作门泛舟 
雅似武陵源赢他祗有渊明记不及迂翁画卷存右水画臣等谨案狮子林八景御制诸诗谨绎有关 
纪述事实者恭载卷内余不备录狮子林之南为玉玲珑馆正宇为正谊明道五楹北为林光澹碧东 
为鹤安斋西南为蹈和堂长春园册臣等谨案林光澹碧宇内额曰逰心于淡乾隆二十年御制玉玲 
珑馆诗湖石三四峰湘筠五六个月下诡状狞风前清影簸诗浑白浊吟画是倪迂作发兴在宣毫澄 
怀当笋座而我每少闲隔月纔一过叶臣等谨案玉玲珑馆御制诗恭载首见之篇余不备录玉玲珑 
馆之南为昭旷亭亭东南为映清斋斋东为鉴园敞宇五楹西向北为潄琼斋其东为师善堂长春园 
册臣等谨案鉴园之后有船坞由鉴园北山径折而东为东宫门楼宇上下各七楹东向南北朝房各 
三楹其外为护河有石桥长春园册臣等谨案东宫门亦称大东门鉴园西南为如园门三楹西向内 
为敦素堂堂北稍东为冠霞阁又东为明漪楼长春园册臣等谨案由如园山径西行即澹怀堂之东 
垣门乾隆三十五年御制如园诗南北临衢各筑垣过来复道便如园有泉有竹清幽致曰室曰斋淳 
朴敦境写中山遥古迹江寕藩司署中瞻园即明中山王徐逹西园之旧是园规制略仿之石移西岭 
近云根迩方小得心怀畅景对南熏略可论臣等谨案如园御制诗恭载首见之篇余不备录 

 

钦定日下旧闻考卷八十三 

 


钦定四库全书 

钦定日下旧闻考卷八十四 

国朝苑囿清漪园 

 

清漪园建于万寿山之麓在圆明园西二里许前为昆明湖清漪园册臣等谨按孙承泽春明梦余录 
载瓮山在玉泉山之旁西湖当其前金山拱其后明时旧有圆静寺后废今上乾隆十五年于其地建 
大报恩延寿寺命名万寿山并疏导玉泉诸派汇于西湖易名曰昆明湖设战船仿福建广东巡洋之 
制命闽省千把教演自后每逢伏日香山健鋭营弁兵于湖内按期水操若其经流则自绣漪桥南入 
长河引流入京城绕紫禁城而出归通惠河通济漕渠灌溉田亩实万世永赖之利也皇上御题额曰 
清漪园有御制昆明湖记清漪园记恭载卷内宫门五楹东向门外南北朝房驾两石梁下为溪河左 
右罩门内有内朝房亦南北向内为勤政殿七楹凊漪园册臣等谨按勤政殿内额曰海涵春育联曰 
念切者丰年为瑞贤臣为宝心游乎道德之渊仁义之林又联曰义制事礼制心检身若不及德（上棥 
下心）官功懋赏立政惟其人中刋御制座右铭皆皇上御书御制万寿山昆明湖记岁已已考通惠河 
之源而勒碑于麦庄桥元史所载引白浮瓮山诸泉云者时皆湮没不可详夫河渠国家之大事也浮 
漕利涉灌田使涨有受而旱无虞其在导泄有方而潴蓄不匮乎是不宜听其淤阏泛滥而不治因命 
就瓮山前芟苇茭之丛杂浚沙泥之隘塞汇西湖之水都为一区经始之时司事者咸以为新湖之廓 
与深两倍于旧踟蹰虑水之不足及湖成而水通则汪洋漭沆较旧倍盛于是又虑夏秋泛涨或有疎 
虞甚哉集事之难可与乐成者以因循为得计而古人良法美意利足及民而中止不究者皆是也今 
之为闸为坝为涵洞非所以待泛涨乎非所以济沟塍乎非所以启闭以时使东南顺轨以浮漕而利 
涉乎昔之城河水不盈尺今则三尺矣昔之海甸无水田今则水田日辟矣顾予不以此矜其能而滋 
以惧盖天下事必待一人积思劳虑亲细务有弗辞致众议有弗恤而为之以侥幸有成焉则其所得 
者必少而所失者亦多矣此予所重慨夫集事之难也湖既成因赐名万寿山昆明湖景仰放勋之迹 
兼寓习武之意得泉瓮山而易之曰万寿云者则以今年恭逢皇太后六旬大庆建延寿寺于山之阳 
故尔寺别有记兹特记湖之成并元史所载泉源始末兴废所由云御制万寿山清漪园记万寿山昆 
明湖记作于辛未记治水之由与山之更名及湖之始成也万寿山清漪园成于辛巳而今始作记者 
以建置题额间或缓待而亦有所难于措辞也夫既建园矣既题额矣何所难而措辞以与我初言有 
所背则不能不愧于心有所言乃若诵吾过而终不能不言者所谓君子之过予虽不言能免天下之 
言之乎盖湖之成以治水山之名以临湖既具湖山之胜概能无亭台之点缀事有相因文缘质起而 
出内帑给雇直敦朴素袪藻饰一如圆明园旧制无敢或踰焉虽然圆明园后记有云不肯舍此重费 
民力建园囿矣今之清漪园非重建乎非食言乎以临湖而易山名以近山而创园囿虽云治水谁其 
信之然而阳春以奉东朝圆明以恒莅政清漪静明一水可通以为勅几清暇散志澄怀之所萧何所 
谓无令后世有以加者意在斯乎意在斯乎及忆司马光之言则又爽然自失园虽成过辰而往逮午 
而返未尝度宵犹初志也或亦有以谅予矣御制座右铭凛于丰亨遹求厥宁思艰图易居安虑倾堂 
下万里无恃尔克明民方殿屎无恃尔善听无矜大名无侈颂声止欲于未萌防危于无形日慎一日 
先民是程昔之人有言曰尧业业舜兢兢临渊履氷式鉴兹铭乾隆十五年御制西海名之曰昆明湖 
而纪以诗西海受水地岁久颇泥淤疏浚命将作内帑出余储乘冬农务暇受值利贫夫蒇事未两月 
居然肖具区春禽于以翔夏潦于以潴昨从淀池来水围征泽虞此诚近而便可习佽飞徒师古有前 
闻锡命昆明湖乾隆十六年御制万寿山诗有序岁辛未喜值皇太后六旬初度大庆敬祝南山之寿 
兼资西竺之慈因就瓮山建延寿寺而易今名并志以诗选胜廓精蓝延禧资释昙山名扬万寿峰势 
压千岚宝网鸿祥集璇池浩泽涵载赓天保什长愿祝如南臣等谨按昆明湖万寿山御制诗恭载首 
见之篇余不备录勤政殿后北达怡春堂西为玉澜堂北为宜芸馆馆之西为乐寿堂清漪园册臣乐 
寿堂前有大石如屏恭镌御题青芝岫三字东曰玉英西曰莲秀门楣上刋御制乐寿堂诗前轩御题 
额曰水木自亲乾隆十六年御制青芝岫诗有序米万钟大石记云房山有石长三丈广七尺色青而 
润欲致之勺园仅达良乡工力竭而止今其石仍在命移置万寿山之乐寿堂名之曰青芝岫而系以 


诗我闻莫厘缥缈乃在洞庭中湖山秀气之所钟爰生奇石窍玲珑石宜实也而函虚此理诚难穷谁 
云南北物性殊燥湿此亦有之殆或过之无不及君不见房山巨石磊岦岌万钟勺园初筑葺旁搜皱 
瘦森笏立缒幽得此苦艰涩致之中止卧道旁覆以葭屋缭以墙出万钟记语年深屋颓墙亦废至今 
窍中生树拱把强天地无弃物而况山骨良居然屏我乐寿堂青芝之岫含云苍崔嵬刻削裒直方应 
在因提疏仡以前辟元黄无斧凿痕剖吴刚雨留飞瀑月留光锡名题什翰墨香老米皇山之石穴九 
九未闻一一穴中金幢玉节纷萦纠友石不能致而此致之力有不同事有偶知者乐兮仁者寿皇山 
洞庭夫何有隆二十五年御制乐寿堂六韵耸峙千峰护虚明万顷开精神山水萃义理知仁该择向 
朴堂建乘闲清跸来乐惟以天下寿愿共春台霁月光风会江毫宣砚陪翘思茅土约抱媿敢嬉哉臣 
等谨按青芝岫乐寿堂御制诗恭载首见之篇余不备录乐寿堂后折而西为方池池北为乐安和清 
漪园册臣等谨按乐安和之西长廊相接直达石丈亭详见后条乐安和西北为养云轩轩后为飡秀 
亭西为无尽意轩又西稍北为圆朗斋清漪园册臣等谨按飡秀亭后石壁上勒御题燕台大观四字 
乾隆二十年御制养云轩诗名山多奇境平陵构疎轩轩中何所有朝暮绕云烟坌入既不拒写去忽 
复旋高咏陶氏停欲笑苏家攓蓄矣发应时为霖利大田臣等谨按养云轩御制诗恭载首见之篇余 
不备录无尽意轩之西为慈福楼清漪园册臣等谨按慈福楼内额曰大自在楼后崇台上石幢勒万 
寿山昆明湖六字后刋御制昆明湖记文已恭录前条慈福楼西为大报恩延寿寺前为天王殿为钟 
鼓楼内为大雄宝殿后为多宝殿为佛香阁又后为智慧海清漪园册臣等谨按大报恩延寿寺内额 
曰度世慈缘曰作大吉祥曰真如曰妙觉曰华海慈云皆御书殿前碑亭勒御制大报恩延寿寺记殿 
后碑亭东勒金刚经西勒华严经御制万寿山大报恩延寿寺碑记钦惟我圣母崇庆慈宣康惠敦和 
裕寿皇太后仁善性生惟慈惟懿母仪天下尊极域中粤乾隆辛未之岁恭遇圣母六袠诞辰朕躬率 
天下臣民举行大庆礼奉万年觞敬效天保南山之义以瓮山居昆明湖之阳加号曰万寿剏建梵宫 
命之曰大报恩延寿寺殿宇千楹浮图九级堂庑翼如金碧辉映 香灯函贝叶以为礼忏祝嘏地朕为 
人子之于亲恩罔极则思报之心与为罔极而报恩之分恒不能称其思报之愿凡所谓祝厘颂嘏修 
</div>
    <div class="pagination">
<a href="钦定日下旧闻考_page523.html">上一页</a><span>...</span><a href="钦定日下旧闻考_page519.html">519</a><a href="钦定日下旧闻考_page520.html">520</a><a href="钦定日下旧闻考_page521.html">521</a><a href="钦定日下旧闻考_page522.html">522</a><a href="钦定日下旧闻考_page523.html">523</a><span class="current-page">524</span><a href="钦定日下旧闻考_page525.html">525</a><a href="钦定日下旧闻考_page526.html">526</a><a href="钦定日下旧闻考_page527.html">527</a><a href="钦定日下旧闻考_page528.html">528</a><a href="钦定日下旧闻考_page529.html">529</a><span>...</span><a href="钦定日下旧闻考_page525.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
