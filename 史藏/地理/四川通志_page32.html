<!DOCTYPE html>
<html>
<head>
    <meta charset="UTF-8">
    <title>四川通志 - 第 32 页/共 218 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>四川通志 - 第 32 页/共 218 页</h1>
    <div class="content">　　张　纶【兴平人知罗江民有争田久不决者鞫之得其情两造帖然人称神眀】汪　浩【石首人进士任佥事善治兵天顺末茂防威嘉盗起连跨州郡镇巡束手无防浩密设方略多张疑兵深入擒斩贼众万余级盗势渐衰陞佥都御史寻讨平剧贼赵铎进副都后征都掌蛮帅兵先入发其窖藏军不乏食卒讨平之】
　　王　进【上虞人成化初知成都府政尚简易剖断无滞狱擢陞叅政】
　　王　严【华容人成化间知成都府性甘朴素政尚寛平官至侍郎】
　　髙与清【成化中知简州政简刑清民情不扰尝建济川桥以济往来行李人甚便之】王　宾【真定人成化间举人任金堂令敦行勤俭莅政公眀学校祠宇罔不修举又筑城以备防御值赵铎之变民恃无恐称贤令云】
　　汪　奎【婺源人治初知成都府公直不私勤于政治甚得士民心官至都御史】鲁永清【蕲水人治间知成都府耿介不阿自甘清约士民赖之】
　　杨　祺【泰和人治八年郫县令刚果勤慎扫除宿民咸安业】
　　吴廷举【梧州人治间任同知不畏权豪卓有政声歴官工部侍郎】
　　孟　淳【岐山人正徳问知成都府清介练逹政绩彰闻】
　　曽　逊【承天人正徳间为金堂令老成凝重持守甚严初逺民多逋赋不奉约束或以事捕至辄防系惫于狱逊至喟然曰民不信有司之过也遂下令与民更始吏不得禁无辜自是输赋者率如期至户给税帖升合有稽民得其便立綉川遗爱祠祀之】
　　郑　忠【泾州人正徳间金堂主簿居官两月囊无一钱遭审録官以私怨杖死】王廷杰【陜西韩城人正徳门令什邡鲠直刚明善于干济学宫县治俱捐修一新士民爱之】黄道年【福建人进士任汉州亷能公直莅事眀敏】
　　石　坚【陜西汧州卫人正徳门任汉州判官署什邡县事质实无伪善政洽民卒于署民哀思之绘像以祀】
　　王　良【正徳间简县改州公首任之凡官署学宫城郭多所建置积劳成疾卒于官】胡　光【绩溪人由进士知灌县严明廉正修学校毁淫祠斥遣僧尼民风丕变】杨孟凯【知简州值妖人刘千斤乱守御甚力贼不敢犯】
　　汪　鸾【陜州人嘉靖初知简州廉直慈惠礼士爱民救荒弭盗疏减京料盐课州人思之】王廷儒【黄冈人嘉靖间授都察院都事改汉州判委署绵竹性公直一介不取恤闾里抚穷民加意学校士民徳之】
　　李　端【湖广人由进士官御史以忤汪直谪永宁经歴委署温江操守清白政惟爱民歴陞知府】
　　王梦説【贵阳举人嘉靖间任彭令政尚简静尝曰政在去其所害而兴其所利耳虚誉不必贾也极意民瘼调停赋役百姓有青天之谣】
　　薛大梁【普定卫人嘉靖间为什邡令旧令相沿苛政弊孔百端大梁一切革去清正严眀流民闻而复业陞知石屏州行李萧然】
　　韩　宸【大理人嘉靖间为什邡令清介自持于署左建琴鹤二亭延士大夫议公事询民瘼未乆以直道去官邑人怜其清贫率以金帛为赆宸受之戒行稍逺仍反其主归家僦屋以居授徒自给杨用修懐以诗云出宰千家邑归无三径资】
　　朱嘉言【临安人嘉靖中为什邡令眀于聴断深悉民隐值运大木寓厰三年均劳节费一邑赖之】
　　马廷钖【贵州宣慰司人嘉靖间任什邡教谕以敦伦为重身先率之张东沙中丞荐有翰苑才陞内江知县不乆弃去】
　　骆秉韶【嘉靖中知简州养民爱士是年洪水冲济川桥韶重建焉】
　　王大才【陜西人由贡生任汉州九年行政寛厚民甚懐之】
　　刘体仁【字元卿昆明举人嘉靖中知新繁县作堰灌口以溉民田改砌砖城摘奸僧续善隠恶人称神明邻县毎有疑狱輙委决无不立服者自奉淡泊民因以青菜刘目之今祀名宦子文徴以进士歴四川按察使清节与其父同】
　　周迪【麻城举人嘉靖末知灌县政尚严明猾吏豪民不敢肆陞石屏州守】
　　汤　鉴【宣城举人嘉靖中知彭县事老成慎静不尚鞭扑每春日单骑劝农乡人供以麦饭忻然一饱有争愬者即立马谕解之】
　　贾　梁【江川人隆庆间为什邡令刚方正直人不敢干以私在任四年清苦如一日条陈运米折银民免赔累邑中咸徳焉】
　　刘　宁【吉水人为什邡教谕经明行修诚心敷教诸生深徳之】
　　李闻馨【昆阳人万歴八年任新繁令精于吏事履亩清丈阖邑称平】
　　孙思述【普安举人知新繁慈祥荘雅无峻辞遽色吏民畏爱之尝计擒大盗屡决疑狱两税催科不扰民自乐输寻陞大理府同知】
　　饶天爵【崇阳举人知崇庆州事秉性端慤政尚平恕】
　　方　寳【余干举人授崇庆州学正造士有方以清白着】
　　高　谦【榆林卫人进士知崇庆州事持己廉平莅事精敏】
　　刘林徴【云南右卫举人授崇庆州学正有博雅才持己甚介士皆得所模范】
　　张恺【云南人岁贡任灌县训导立教严眀奉檄修理北城坚峻整饬至今赖之】
　　罗树声【字伯实麻城举人万歴十六年知灌县以清敏著绩西征之役军需旁午树声供亿井井有条而闾阎不扰又剙观风楼以培风气一邑之伟观也后陞西安郡丞】
　　黄正物【丰城举人万歴中知彭县性淳笃喜缄黙不事苛责而内秉刚正不畏强暴故不假威棱而人莫敢犯】
　　张文曜【临洮人选贡万厯中知彭县事英爽有为时大工起采木彭邑得木独先且皆良材悉文曜捐俸购之民无赔累清丈田亩明察无欺隐者至徭役条鞭裁定画一诸郡邑皆仿行焉】孙奉先【永昌人万歴十七年知彭县恺悌亷眀下车即问民疾苦一切蠧政皆报罢】耿定力【字子健黄冈人举进士万歴中以户部郎出知成都府事方正严明人不敢干以私大新学宫激引后进政尚体要一时郡务翕然改观祀名宦】
　　杨应霑【威清卫举人万歴十七年知成都县慈和敏决不激不随成都令入觐者自应霑始陞南户部主政歴云南大叅】
　　周希圣【零陵人进士筮仕华阳令平易近人待士以礼诏入为御史以蜀扇建言忤防谪广东典史久之始起用】
　　雷叔闻【江陵举人初任灌县令以治最调成都不避贵势有强项风且案无留牍积一清胥吏辈至不敢受一钱公暇即与客清谈赋诗萧然自适】
　　朱燮元【绍兴人由进士任左布政天啓间蔺酋奢寅反攻成都时巡抚徐可求既遇害燮元摄抚军事徴兵固守设竒制胜凡百日围解上嘉其功遂授巡抚燮元复闻贼将那干相张令使内应诛寅陞总督川湖云贵以兵部侍郎兼都察院副都御史驻节黔中时寅父奢崇眀纠合米酋安邦彦据川黔邉险地官兵不敢入燮元授方略于川抚张论川镇侯良柱黔镇范某防剿遂有陶洪之防水蔺悉平世袭锦衣千户】
　　万　砥【太原人由举人守汉州时奢奠肆掠砥督郷勇御战汉州得免】
　　林可立【福建人任汉州有恵政民事之如父母以艰去百姓叩阍愿借寇不允为建生祠祀之】
　　荘士英【浙江人由进士崇祯中任汉州服官清慎流贼寇蜀士英力守汉城民赖之】林翘楚【福建人崇祯中任新津锄土豪赵继秀等五人一境称快号林青天后卒于官士民请祀名宦】
　　重庆府
　　汉王　堂【广汉人安帝元初三年为巴郡太守拨乱致治进贤逹士举孝子严永隐士黄错名儒陈髦俊士张璊皆至大位益州刺史张乔表其尤异徙右扶风民为立祀】
　　吴　资【字元约永建中为巴郡守屡获丰年民歌之曰习习晨风动澍雨润乎苖我后防时务我民以优饶及资迁去民人思慕又曰望逺忽不见惆怅尝低徊恩泽实难忘悠悠心永懐】赵　温【蜀郡人巴郡太守顺桓之世板楯数反温以恩信降服于是宕渠出九穗之禾防有连理之木】
　　但　望【字伯阖泰山人桓帝时为巴郡太守勤恤民隠因郡文学掾赵芬等请云郡境广逺吏民于役维艰遂陈分郡之议】
　　厐恭孙【为运使建一寨四堡以备要害一方赖之】
　　张　汭【灵帝时巴郡太守有善政民立碑颂徳】
　　蜀汉李严【字正方南阳人建兴四年以前将军移屯江州更城大城周回十六里欲穿城后山自汶江通水入巴江求以五郡置巴州丞相诸葛亮不许亮将北征召严至汉中故未及穿山然造苍龙白虎门别郡县仓皆有城】
　　杜　根【颍川人父安少有志节时人贤之根位至巴郡太守甚有政声】
　　厐　宏【字巨师统之子涪陵守有徳政民甚徳之】
　　寿　缉【字文平成都人举秀才自歴城令进涪陵太守清俭有治声】
　　任　蕃【字宪祖察孝廉由新都令任涪陵太守涪民懐其徳】
　　晋王　濬【巴郡太守时巴人生子多不举濬严其科条寛其徭役所活数千人及濬伐吴所活者皆堪为兵父母戒之曰王府君活汝汝今宜死之】
　　萧　瓘【为渝州长史有政绩后遭母丧以哀毁卒】
　　唐张柬之【襄阳人永昌初以贤良召对简合州刺史时合州每岁以兵五百戍姚州地险而瘴兵抵屯辄死柬之上疏以为姚州荒服之外自入编户未尝得其盐布之税甲兵之用徒空竭府库驱平民役蛮夷肝脑涂地臣意惜之曷并泸南诸镇一切废省置关泸北禁非奉使者不与交通朝廷可其议】
　　田　洄【渝州刺史能平剧贼诚信廉能民懐其惠致政归家甚贫】
　　李叔眀【南部人擢眀经歴劒南判官时号能吏累官东川节度蜀初被兵盗乡邑凋敝叔眀治之二十年抚绥有方夷夏均安拜尚书右仆射以太子太傅致仕】
　　冯　宿【婺州东阳人累官侍郎拜东川节度使完城郭増兵械十余万诏分余兵戍黔涪道时涪州水数壊民庐舎宿修筑隄防一方均赖后疾革将断重刑家人请宥之宿曰修短天也挠法求宥吾不敢也竟如法卒年七十赠吏部尚书諡曰懿】
　　袁　滋【朗山人初为华州刺史有异政累官劒南东川节度使时刘辟反诏滋镇之】卢宣【元和中累官刑部侍郎拜劒南东川节度使时岁饥盗起酋豪自王伪置官吏发厫仓招亾命连蓬诸州蛮落皆煽乱宣下檄招谕贼党简其桀黠者置军中孱弱无能者还之农酋豪逃峡中令吏捕诛之以太子太傅致仕卒年七十七赠尚书右仆射】
　　韦　丹【劒南节度使时刘辟围梓州诏授丹兼东川节度使代李康至汉中上言康守方尽力不可易乃诏还议蜀事】
　　路　岩【劒南东川节度使时蛮盗防邉岩力为拊循置定邉军于卭州扼大渡河由是西山八国来朝】
　　赵延之【大歴中巴川令时资泸夷防掠县境延之率民兵袭破之以功授合州刺史兼渝合资泸经略巡抚使】
　　王　翘【大歴中合州刺史时贼众犯境翘出兵讨平之】
　　段建中【大厯初为昌州守政绩丕着】
　　南承嗣【涪州守时命承嗣拒蜀道穷防遂昼夜不释甲甚有忠烈之誉栁子厚为序送之】李吉甫【忠州刺史初为陆贽所纠出知明州及为忠州贽贬忠州别驾吉甫置怨交驩人重其雅量】
　　白居易【字乐天以文名为时辈所忌贬忠州刺史轻徭赋育贤才政暇吟咏至今传诵之】陆　贽【字敬舆秀州人因论裴延龄奸佞贬忠州别驾在官十年甚有惠政避谤不著书惟集古今名方五十巻号集騐方】
　　赵国珍【黔州节度使有徳政民为立碑】
　　栁　玭【渝州刺史颇有政绩又尝为训戒子弟书可为世范】
　　郭　钊【敬宗时以兵部尚书帅劒南东川时南蛮掠梓州钊乃遗书谯蛮首颠以南蛮侵叛意颠以初为杜元頴侵扰今当决意修好约无相负自是南蛮宁辑诏嘉钊之功】刘　晏【与元载有隙贬忠州刺史晏虽以罪斥然为国理财民不加赋而国用饶】房　式【琯之族孙以进士任忠州刺史徳政懋着韦臯表为蜀州刺史】
　　李　萆【忠州临江令时有中官被防奉御容还阙者乃挈西州一妓而行所在肆横殴吏取贿萆径入舟取妓缚岸上草奏将劾之其人惶惧逊谢士大夫壮之】
　　韦君靖【干符初荣昌令时黄巢韩秀升兵起君靖督兵讨之动以信义所向克防累官尚书仆射】
　　张　濬【光启中涪陵刺史郡故乏井濬寻山谷之源以竹导其流民赖其利为刻引水碑记之】
　　五代李承徳【蓟人后唐明宗时为黔南节度使劝农桑兴学校及去父老诣阙乞留再任】宋李承约【黔南节度使以恩信抚夷落劝民农桑兴起学校居数年当代黔南人诣京师乞留恳至诏许留黔二年南人咸戴之】
　　胡　旦【大中祥符间守忠州以论事切直而出后召入史馆】
　　沈省言【庆歴间为巴川令其政以仁爱为本有诏奨谕碑刻尚存于学】
　　赵尚寛【嘉祐初守忠州俗故畜蛊杀人尚寛掲方书教人服药治蛊又索为蛊者尽置于狱由是人不敢畜】
　　赵与迈【嘉祐中知南平军捐俸赀置慈惠庄以惠穷民碑刻尚存】
　　吕　陶【嘉祐中为铜梁令民有厐氏姊冒隐幼弟田弟累愬于官不得直贫至为佣奴及往愬于陶一间即服弟泣拜陶晓之以义仍以半遗姊】
　　黄庭坚【字鲁直洪州人謪涪州别驾旷怀逺思所在称慕】
　　杨廷杰【石镜令心术髙明境内称治】
　　赵汝廪【知涪州歉岁则贷公庾丰年则贮义仓劝农兴学民立生祠于学宫以配程黄尹谯四贤】
　　周敦颐【字茂叔道州人治平间合州判官事未经手吏不敢辄下民亦不从】
　　李惟清【涪陵尉蜀民尚淫祀病不医疗聴令巫觋惟清擒大巫棰之民以为必及祸他日又加棰焉民知其不神然后教以医药风俗渐正】
　　雍之竒【大足令鲜于侁赠以诗云郷关素号贤夫子士论今推圣长官】
　　茹孝标【知南川时夷獠为防孝标请置郡县以统制之转运使沮其议久之朝廷得其详卒建军垒自是逺人安焉】
　　岳　云【飞子髙宗时为武翼郎出入行阵大小数十百战体被百余创甲裳为赤以功迁忠川防御使】
　　单　煦【平原人初知洛阳县转知昌州时诏城蜀煦以蜀负山帯水一旦毁篱垣而与版筑其费钜万非民力所堪请但筑土城转运使即移檄诸郡悉如其议后徙清平军擢御史左迁知濮合二州合居涪汉闲夏水淫潦煦筑东隄御之累官光禄卿】
　　黎得叙【绍兴中为大足令有治绩】
　　安　丙【淳熙闲调大足主簿秩满诣阙陈蜀利病十五事言甚剀切】
　　曹叔远【字器逺瑞安人绍熙元年进士通判涪州有善政后徙遂宁守时营卒相率称乱势甚张及至遂宁境辄戒其徒无肆曰此江南好官也歴官兵部侍郎諡文肃】
　　余　玠【字义夫蕲州人淳祐间为四川安抚制置使兼知重庆府时蜀民苦于兵役自玠入蜀大更弊政遴选守宰筑招贤馆于府左士至不厌礼接随才任使以都统张实治军旅安抚王惟忠治财赋监簿朱文炳接宾客又城利阆大获山蓬州营山嘉定旧涪州神臂山合州钓鱼山积粟守之民得安堵玠慷慨自许有挈故地还天子之语治蜀十年能绩懋树以防召还卒蜀人悲之如失父母云】
　　冉璡冉璞【俱播州人有文武才淳祐间为余玠幕僚献计于玠徙城钓鱼山以抗元兵玠从之】
　　景希孟【巴川令秩满归有诗云十载巴川县谁知是与非还家何所有载得一清归】刘舜卿【为州都监谕降泸水蛮八百人诛其桀黠者四人】
　　姚　涣【知涪州时宾化夷多犯境涣施恩信橅纳酋豪争罗拜廷下迄涣去无警】孙安国【通判南平军喜功者诱溱播二州纳贡兴版筑安国乃极论其无益乞省罢之】曹　豳【字西土嘉泰二年进士为重庆府司法叅军郡守度正欲荐之豳辞曰章司録母老请先之度正钦叹良久后召为司谏与王万国郭磊卿徐清叟俱有直声号嘉熙四諌迁礼部侍郎不拜】
　　彭大雅【嘉熙初进士淳祐末为东川制置副使筑城守御有功于时】
　　常庆福【云中人淳祐初知咸淳府视民犹子蠲死籍减和籴开贡院防梁万二州之士试其才贤者贡之于朝有瑞麦嘉禾金鲤双犊之应】
　　胡交修【合州刺史郤私谒免日供以万计】
　　王　坚【咸淳中知合州忠勇兼至屡败元军元兵围合坚力战以守又杀其大将汪得臣围解陞宁逺节度使】
</div>
    <div class="pagination">
<a href="四川通志_page31.html">上一页</a><span>...</span><a href="四川通志_page27.html">27</a><a href="四川通志_page28.html">28</a><a href="四川通志_page29.html">29</a><a href="四川通志_page30.html">30</a><a href="四川通志_page31.html">31</a><span class="current-page">32</span><a href="四川通志_page33.html">33</a><a href="四川通志_page34.html">34</a><a href="四川通志_page35.html">35</a><a href="四川通志_page36.html">36</a><a href="四川通志_page37.html">37</a><span>...</span><a href="四川通志_page33.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
