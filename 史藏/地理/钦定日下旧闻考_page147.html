<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 147 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 147 页/共 698 页</h1>
    <div class="content">素魄无常盈世界真一沤何物为冠缨徘徊日云夕驾言返东城渔洋诗集原归义寺不知建置岁月 
元人混一方舆胜览载之则金元之旧刹也行国録补归义寺在善果寺西辽刹也天王殿前一碑无 
撰书人姓氏额题弥陀邑特建起院碑文称寺肇自清宁七年买徐员外地遂为归义寺备书寺基墙 
垣寻尺以及佛像经藏之数碑阴首书疏主懴悔师守司徒纯慧大师赐紫沙门守臻本行僧録检校 
司空精修大师赐紫沙门智清次载邑众姓名閛府仪同三司守太尉兼中书令豳国公刘二元开府 
仪同三司兼侍中开国公赵徽建雄军节度使开国公刘需谏议马子诠尚书张挺中舎李思阙秘书 
省校书郎刘文左班殿直韩允右班殿直王规燕辽国妃刘萧氏辽国夫人杜郑氏其余邑首邑长邑 
正押司官印官副正副録知历钱物名号不一又数十人倚晴阁杂抄臣等谨按善果寺之西半里许 
有菜圃辽碑在焉倚晴阁杂抄谓其地即归义寺以碑考之似别为一寺而归义寺乃在其北也碑乃 
乡人众建者絶无文理无撰人姓名字亦半剥落就其可见者读之中数行叙买地契劵以归义寺为 
北至不云地即归义寺也倚晴阁杂抄云买徐员外地遂为归义寺想亦因碑无文理而误读耳碑阴 
姓名今亦半剥落矣补归义寺创于辽内有石幢记作骈语末书会同九祀龙集敦牂元月二十一日 
谨记又记云大辽保宁阙年都亭阙侯太原王公为王妣自会同九年舍资就奉福寺文殊殿前又建 
法幢于灏村之坟京东之墓云云建幢女弟子张氏长男摄祁州司马阙次男留守押衙前都亭驿使 
阙次男摄寰州长史恕长女成郎妇次女李郎妇次女陈郎妇未嫁女吉年孙男三牛银青崇禄大夫 
检校工部尚书兼御史大夫上柱国郑承嗣表弟合门使崇禄大夫检校阙部尚书兼御史大夫上柱 
国郭陟次表弟将仕郎前守昌平县主簿郭阙镌字者尹奉威也人海记增归义寺在旧城时和坊内 
有大唐再修归义寺碑幽州节度掌书记荣禄大夫检校太子洗马兼侍御史上柱国张冉撰略曰归 
义金刹肇自天宝岁迫以安氏乱常金陵史氏归顺特诏封归义郡王兼总幽燕莭制始置此寺诏以 
归义为额大中十年庚子九月立石析津志臣等谨按归义寺朱彝尊所引诸书俱以为辽刹考析津 
志所载则寺实建于唐辽时石幢久沦土中本朝乾隆三十九年土人于菜圃掘得之记凡二篇今其
 幢移置善果寺内増辽会同中原建佛顶尊胜陀罗尼幢记甞闻夫六道循环五藴虚假融情阙而成 
岳流渴爱以为河扰扰焉如投焰之虫忙忙焉若奔旷之兽不有至道其孰能拯救者哉则我大觉髻 
珠空王密藏妙用遐周于沙界神功广被于人天巍巍乎可得而言荡荡乎无逺不届至如释尘劳境 
除七返之轮回入解脱门破四魔之颠倒津梁五浊利济三涂拔火宅之焚烧导苦海之沉溺者莫尚 
乎佛顶尊胜陀罗尼呪也明文具载弈世传芳其或安在髙楼置于窣堵或资敬仰用广瞻依俾蹈焰 
者罪灭福生使沾尘者阙后乐其他设造永契殊因粤有阙氏气阙贞闲性惟明慧虽阙俗为累常体 
道存心捐情于美服丰妆属意于阙佛阙顾阙之易灭知水月以非坚爰自幼年不食薫茹遐瞻胜概 
阙崇发阙心建宏益事而乃辍周身之服玩减实腹之资储召募良工阙焕式刊真谛屹立危幢俨镇 
地之崇基耸参云之逸势成因积用讵假他求庶集福之有期与群生之共处陵移谷变标胜置以无 
穷日往月来垂善阙时会同九祀龙集敦牂为元月二十一日谨记增辽重移尊胜陀罗尼幢记维大 
辽保宁元年九月十五日都亭驿使太原王公恕荣为皇妣自会同九年巨舍资财广陈胜事于兹金 
地特建妙幢在经藏前集功德阙果报家道吉昌既稍备于珍财乃更求夫利益就奉福寺文殊殿前 
又建法幢于灏村之坟京东之墓各置佛顶尊胜陀罗尼幢一所前后四处咸仗六通亦可荫及子孙 
门风不坠迩后当院隆盛檀阙复近僧堂又兴佛殿斯幢当路须至闭遮乃移旧基于殿之右皇妣灵 
鉴愿表精诚如游六欲之宫永固五云之状所冀飞花雨宝时来观刋石之功执拿持幡却去上摩尼 
之殿仍将片善福及见存以球琳琅玕富其家以椿檊栝栢齐其寿四生六道咸沾此恩所有内外宗 
亲依旧列名于后而已矣补紫金寺在宣武门外迤西寺门西向有嘉靖三十二年尚宝卿河间李圻 
碑记谓寺始建于宋云人海记臣等谨按紫金寺已废其遗址在善果寺东南百余步嘉靖中李圻碑 
今移在西便门大街华藏庵门外横卧道旁离故处里许矣増李圻紫金寺碑略京都宣武门外有古 
刹曰紫金其来久矣静轩上人见其倾圮欲复理焉集檀那之施重修告竣于嘉靖癸丑暮春规模宏 
逺堂庑精美信士赵文义来丐余记嘉靖三十二年孟春立原娑婆亭在彰义门内元马文友别墅也 
名胜志原文友又筑饮山亭春明梦余録臣等谨按娑婆饮山二亭今俱无考原大慈仁寺殿前二松 
相传元时旧植台石一株尤奇寺后毘卢阁甚髙望芦沟桥行骑历历可数阁下甆观音像髙可尺余 
宝冠緑帔手捧一梵字轮相好美异僧云得之窑变非人工也燕都游览志臣等谨按大慈仁寺在广 
宁门大街之北门额曰大报国慈仁寺亦称报国寺元时二松已无存毘卢阁亦久圯本朝乾隆十九 
年发帑重修正殿恭悬皇上御书额曰亨衢觉路聨曰广长舌在无言表清净身参非色间后殿御书 
额曰得清净理殿庭之右恭立御制重修报国寺诗碑窑变观音像今奉于正殿之后北向龛座周镌 
御制窑变观音像记龛内御写慈竹数竿题修寺诗于上并跋龛左右御书聨曰觉海化身现金粟普 
门香界涌青莲其龛内府所制也增蒋德璟记报国寺在宣武门外可二里成化中重修盖宪宗为皇 
太后祝厘处初入东廊憇禅悦庵少迟入寺后总圣门礼佛两旁名画百二十轴皆天堂地狱变相僧 
云宫内送至寺者登大毘卢阁三十六级阁外通廊环行一迥俯视西山若在禖袖遂行观刘公定碑 
出总圣门过正殿则双松偃盖皆数百年物东者可三四大有三层西则仅髙二丈枝柯盘屈横斜荫 
数畆其最修而压地者以数十红架承之移榻其下梳风幕翠一庭寒色春明梦余录补慈仁寺本为 
周太后弟吉祥建而寺有成化二年御制碑止云为太后祝厘不及吉祥盖当时尚讳言其事唐应德 
诗云同行更说前朝事绣蟒银鱼有故僧至归熙甫作记始详言之寺建于故报国寺山门之东南都 
人至今目为报国寺然实非报国旧址也排闷録原慈仁寺亦呼报国寺盖先有报国寺在寺之西北 
隅也今僧院中尚存辽干统三年尊胜陀罗尼石幢析津日记臣等谨按今报国寺西北隅有寺无额 
土人呼为小报国寺辽幢今无考补京师报国寺古松二株在佛殿前低枝曲干偃罩各十余步望之 
如青凤展翅处其下如山间松棚六月消夏尤所宜也六研斋笔记原音韵直抬玉钥匙门法一卷大 
慈仁寺沙门清泉真空编凡二十门百川书志补崇祯中慈仁寺僧坐毘卢阁下闻桯间有人语渐哗 
蹑梯窥之有男女数人长止尺许一老叟出谓僧曰吾軰本居深山思覩帝里之胜携家而来暂栖于 
此师毋见迫不久当去师勿露必有以报也居数日僧复闻哗如前又窥之叟曰吾归矣师可竢吾于 
郭外某处僧如其言候之不见倦卧于道左觉而探怀中得千钱焉昔金之将南迁也有狐舞于宣华 
殿元将亡狐从端明殿出此殆其类乎怪山谈録増乾隆二十一年御制重修报国寺诗彰义街旁寺
 开堂久自元増修传胜国祝嘏为慈尊又数百年阅那庄严相存往来惜颓废葺构省华繁幢石难寻 
址虬松尚护门毘卢弗见阁祗树不妨园顶礼观音在传闻窑变原静观因有会了识未忘言成矣宁 
无壊今兮古漫论五言识颠末聊当屃碑攑增御制窑变观音像记报国寺中甆观音一座宝冠緑帔 
妙相庄严相传得之窑变不假人工详孙国敉燕都游览志夫埏泥屑石止于因物付形自非大具神 
通何由宝饰珠装顷刻幻成相好是知灵呈砖埴体肖本来千万亿菩萨化身随处涌现有不可思议 
功德瞻礼之余并识灵迹俾人天观者知佛海栴檀原自转轮无碍耳增窑变观音龛内御写慈竹并 
题修寺诗跋报国寺观世音菩萨相传得之窑变相好庄严信非匠巧所能肖乾隆二十一年重葺寺 
宇题诗纪事瞻礼之次命饰龛虔奉并写慈竹数竿録诗其上以志縁起増明宪宗大慈仁寺碑略恭 
惟圣母皇太后深仁广慈徧覆鞠育圣善之大衍庆本支期被四方万国朕日侍左右稔闻慈训服膺 
有年今即宣武门外撤旧建佛寺而新之发内库之金以市材鸠工而力役惟佣不数月而告成焉其 
宏敞静深崇严壮丽与夫像塑绘画无不尽美足以起四方万国之具观而极浮屠之盛莫之能踰也 
乃原圣母之志名曰大慈仁寺广度僧众俾居其中祝厘迎贶上资福于圣母益寿且康下及海宇生 
灵咸获利济庶表朕之仁孝诚敬尔成化二年五月立原归有光报国寺赠宇上人作慈宫崇象教构 
此絶华炫深严閟香火危峻阚郊甸鬰鬰虬松枝低压绕广殿当年帝舅亲削髪住兹院说经老龙聴 
出手五狮现曽闻长老言天雨曼陀徧吾说宇上人头陀今突弁修容寘法相妙悟在论讃导我画廊 
行指示西方变晨起供清茗时共禅说饭我老欲归去世事今已倦当结尘外縁山中傥相见震川集 
补吴子孝慈仁寺诗微钟卧听昔年曽门掩花香白髪僧今日重来心转寂一函经对佛前灯玉涵堂 
集原髙叔嗣寒食登毘卢阁诗髙楼晴出帝城南杨栁千家夜雨含欲换春衣惊客久况逢寒食思谁 
堪门前归路愁心绕槛外群峰癖性躭凭报故人应窃笑微身何事恋朝簮苏门集原杨慎夏日登毘 
卢阁诗赫曦改东陆鲜飙转南薫炎歊深城府清冷阻江濆隠几倦文竹抽书厌香芸眷言承明侣肃 
此尘外群仙梯驾虹出梵阁排霞分攀楹低白日对槛俯朱云圆方鹄举见参差鸾歌闻意树鸣天籁 
禅枝绕烟芬斜景敛平霭飞雨洒髙雯金罍引清酌玉麈生凉氛兴謡吐云藻摇笔挥风斤香留荀令 
榻书染羊欣裙奇赏真四美同咏惭五君升庵集原王崇古夏日登毘卢阁诗佛阁俯层城登临极望 
明云连双阙逈树隠四郊平坐久夜初寂风回暑欲清何当卧松牖烟月惬初盟山堂彚稿补唐顺之 
登毘卢阁诗髙阁逈临飞鸟上丹梯千仭恣攀登牕邀佛日金绳下地逼宸居玉殿层一老击钟时放 
梵几人面壁坐传灯同行更说前朝事绣蟒银鱼有故僧荆川集原俞允文秋日登毘卢阁和韵金园 
宝树含朝爽寂寞烟萝象外盘座上青莲看欲动兴中白雪和应难四山暝色依人近一笛秋声向夕 
阑别有仙坛花未落更宜留歩月中看俞仲蔚诗集补又登毘卢阁诗古阁秋气清千里灭烟雾连山 
开云气颓城断行路残僧守荒斋寒鸟落髙树中多古人情停杯日空暮同上补孟思雨登毘卢阁诗 
萧萧连夕雨秋意满长安碧树楸梧老清宵枕簟寒功名羞短髪乡思俯危阑紫塞纷戎马悲歌行路 
难龙川集原陈衎上报国寺毘卢阁诗十丈青莲朶朶开毘卢髙阁独崔嵬欲看山势连天逺已见河 
流带雨来宫树阴浓秋未落塞鸿声断晚犹哀烽烟直北何时息处处关门鼓角催大江集原陈凤报 
国寺松诗偶共菩提树同生般若林蛟龙各殊状霜霰讵能侵空乐风前度天花雨外深闲来再攀赏 
三宿媿兹心清华堂稿原程嘉燧除夕踏云看松作久客怀人百事慵春归几日是残冬长安雪后无 
来往报国门前独看松松园浪淘集増马之骏报国寺松歌徂徕一粒遗朝露倒挿横挐不知数糺蟠 
</div>
    <div class="pagination">
<a href="钦定日下旧闻考_page146.html">上一页</a><span>...</span><a href="钦定日下旧闻考_page142.html">142</a><a href="钦定日下旧闻考_page143.html">143</a><a href="钦定日下旧闻考_page144.html">144</a><a href="钦定日下旧闻考_page145.html">145</a><a href="钦定日下旧闻考_page146.html">146</a><span class="current-page">147</span><a href="钦定日下旧闻考_page148.html">148</a><a href="钦定日下旧闻考_page149.html">149</a><a href="钦定日下旧闻考_page150.html">150</a><a href="钦定日下旧闻考_page151.html">151</a><a href="钦定日下旧闻考_page152.html">152</a><span>...</span><a href="钦定日下旧闻考_page148.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
