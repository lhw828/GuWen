<!DOCTYPE html>
<html>
<head>
    <meta charset="UTF-8">
    <title>钦定热河志 - 第 114 页/共 255 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定热河志 - 第 114 页/共 255 页</h1>
    <div class="content">　　倚岩得迥榭对户有苍松涧水白犹细峯林翠越浓雨图爽人意晴喜利田农亟雨亟晴好较量实幸逢
　　新秋敞晴斋【癸未】
　　秋之徳雨宜晴即景岩斋敞逸情满峪西风中伏爽【时尚属中防】半山斜照万林明
　　策马縁山不觉高迎门谡谡泛松涛野花有艳无名色知待何人作广骚
　　夕阳渐上树梢头摘句不期片留好趂晩凉下山去一川风色更清遒
　　再题敞晴斋【癸未】
　　前旬来敞晴秋新觉晴好今日来敞晴秋半晴久了山斋曾无爱憎情爱憎殊视因人生千峯霁烟正詄荡不能快意翻怦怦
　　敞晴斋【甲申】
　　傍晩岚气爽防马聊山行遂造山中斋其名曰敞晴一天朗霁烟千里近虚楹低谷色已暝高峯照犹晶所得殊胜常真足欣予情情欣讵在兹多稼将西成
　　再题敞晴斋【甲申】
　　夜雨必朝晴敞斋真畅情霁烟幻峯岭爽舞榛荆庭鹤飞还落石泉响处明晩归那须烛新月正相迎
　　敞晴斋【乙酉】
　　立马可待晴秋山有如是既晴斋亦佳跋马原来此兰蹊不致泞林闗时滴水晶然晃阳光罨牖生烟紫前朝緑云丛今日讶成绮
　　敞晴斋【丙戌】
　　峦谷斯为敞秋曦正尔晴露枝垂防滟风叶舞晶明能使余炎忘【去声】每欣峭爽迎菜荞方待润无取副兹名
　　题敞晴斋【丙戌】
　　前月常殷望雨情斋慿霁景辄怦怦秋深无可无不可乃喜晴岚四面迎
　　敞晴斋【丁亥】
　　崇峦复岫直北隈茂林疎处开书斋山庄驻已过半月笑我今日方言来一以鲜暇一境僻似此构筑胡为哉去嵗题诗宛在壁颇觉嫌晴望雨迫兹来即景乃大欣信是人情无定适
　　敞晴斋【戊子】
　　今秋时雨复时晴朅至山斋信敞情万树吟风籁添爽千峰照日黛含晶鹤如忽下还飞上鹿不见形祗聴声小坐促成章便去那更格调致闲评
　　敞晴斋【己丑】
　　秋雨霑即佳无事为霖久今朝快霁定云浄扫如帚乘凉可游山缓辔入林薮凹处栖岩斋岰防隠轩牖千嶂烘晴烟心目敞虚受即景得初来来亦言旋走
　　敞晴斋【庚寅】
　　常时旷望白云端数【入声】息登来实畅观落尽叶林山骨瘦敛开岚岫宇情寛明牕浄几值余暇大壑崇岩了不寒较雨量晴都过矣惟欣暖日烘【去声】吟安
　　敞晴斋【壬辰】
　　石栈过雨弗作泥笋舆欸欸为攀跻四邻云敛树姿现一径烟开花气迷山庄驻久兹始到一到适然得吾好谁云不得平则鸣试聴蝉吟与鹊噪
　　敞晴斋即景【癸巳】
　　逾月方言至敞晴却欣斋阁善循名风来林下惟披爽日上牕前持耀晶促织当秋欲吟凛野花带露尚含荣虽然闷与闲云散仍缱军书烦绪萦
　　题敞晴斋【甲午】
　　恰喜秋云晴已净遂临岩馆敞而清不因以暇来责实那识于斯善副名万里天光惟一碧九霄曦御莫双晶宜旸火迫山田熟片晌依迟亦畅情
　　题敞晴斋【乙未】
　　快霁游山至敞晴岩斋恰喜善循名到经廿日披幽径那见防云防太清林下有风都送爽叶间无露不含晶雨频未致为霖幸即境拈吟畧畅情
　　游敞晴斋【丙申】
　　迩日隂无雨今朝遂敞晴游斋縁即景憩座喜循名秋意徐徐入云容片片征摛毫鲜滞句心与境俱清
　　题敞晴斋【己亥】
　　敞晴雅合快晴来石栈萦纡涧防回万嶂寥萧爽落千林軮轧霁烟开一时得趣真佳矣两嵗别情亦幻哉却为【去声】筹农心畧慰流隂那问递相催
　　再题敞晴斋【己亥】
　　迩来每作云虽云而不雨晩田已获毕秋菘方在圃闻之云防霜【云隂则弗霜故止霜之法惟求云】于菘霜实补况兹驻山庄亦无碍行旅云弗云皆可即景欣晴覩万嶂朗霁辉一牕纳尔许
　　题敞晴斋【庚子】
　　岩斋幽夐弗恒到每趂快晴必一来磵戸致深意为入云衣散浄閟同开林浓珠落人霑露泥润篆留鹿过隈嵗有新题邻旧句陈言戛戛去难哉
　　题敞晴斋【辛丑】
　　毎至敞晴必畅情畅情都大为【去声】农耕愁怀率与徂云浄霁景欣于慰眼呈白屋由他四羙具碧山是我二难并千峯落瀑紫烟蔚兴异青莲亦句成
　　题敞晴斋【壬寅】
　　升高降下防盘回石戸岩斋坦荡开过雨敞怀置他徃快晴即景例斯陪峯如新濯芙蓉嫩瀑似平添管催欲问空空生白者解増吟思待谁来
　　清绮书屋【辛巳】
　　萝蹊萦缪石泉潺书屋萧然得此间松籁有声真避暑芸编无射最消闲言清见说元祠部练绮不希李义山防马漫随夕霭下崇椒回望失林闗
　　清绮书屋【辛巳】
　　一株老松当牖盘奇形翠色傲嵗寒书屋虽然号清绮了知元【稹】李【商隠】不如韩【愈】
　　清绮书屋【壬午】
　　老松笼屋彴横溪雨过山蹊印鹿蹄此处征诗合虞夏三唐清绮类醯鸡
　　清绮书屋【癸未】
　　野花襍树袭香风静以为佳塞以通人谓诗评入清绮好山祗觉不言工
　　清绮书屋【癸未】
　　苍松泛籁清野花饮露绮以之谱金石端合诗人防清不伤于俭绮不伤于靡贾孟二李【商隠贺】辈未足与言此
　　清绮书屋【甲申】
　　山房不在多高下即殊致卷幔逈延眺据榻静澄思秋花纷绮错秋意惟清寄小憩夕照明凉霭落岩翠含青斋隔谷还可跋游骑
　　清绮书屋【乙酉】
　　书屋秋清岩林霞绮时缬红还带緑入画复宜诗披爽惬遐望开云引静思乔松当户翠不改嵗寒枝
　　清绮书屋【丙戌】
　　山中书屋称清绮涧叶岩葩牕尸里案头诗集列三唐防人此道诚臻美文章大块自天然小哉奚足数温李每来芸榻辄延停借欲个中悟妙防
　　清绮书屋【丁亥】
　　插架芸编吐浄芬神心妙会谢云云便教着句皆清绮那及当前大块文
　　清绮书屋【己丑】
　　开牕落落纳松风太古山情孰与同不涉言辞契倪筦小哉清绮诩张融
　　清绮书屋【庚寅】
　　佳山既沿縁佳处亦徙倚书屋率有书所愧研精防蜃牕一凭眺或复同其理松针后雕翠枫叶前余紫即目玩景光实觉清而绮
　　清绮书屋【壬辰】
　　几有琴樽架有书独无多暇此幽居冁然笑谓林间鹿替我寻常守碧疏
　　清绮书屋【癸巳】
　　栈道寻幽径高斋倚碧峯入门欣白屋当戸峙青松图画张神趣诗书伴静供今朝有余暇稽古畧从容
　　清绮书屋【甲午】
　　徒清斯太简过绮亦伤淳试悟相资用堪窥以蔽津偶来秋始霁小坐浄无尘五字吟安处贤宁四十人
　　清绮书屋【乙未】
　　曲廊宛转通有屋更斋东壁是图书府牕延松柏风绮伤俗斯厌清积健为雄两字味题额诗诠括个中
　　清绮书屋【丙申】
　　绮或近乎丽济之清乃佳谁云弗资境斯实足澄懐尘念于何得仙期宛可谐苍松森户外每到未衙排
　　清绮书屋【己亥】
　　书屋斋【敞晴】楼【绘韵】一院中各题名便不相同触怀颇悟诗示法揽景还知画鲜工绮或伤纎自成丽清宜戒啬亦非丰三唐阅遍谁能此心醉惟应蜀杜翁
　　清绮书屋【辛丑】
　　书屋小年又一时翠岩过雨罨牕披若于两字论诗品句忆玉溪斯有之
　　清绮书屋【壬寅】
　　绮类奢不逊清近俭则固子云与其宁训人着章句书屋曰清绮酌剂得中处绮亦弗伤华清亦勿伤素砥行及属文相资式如玉【叶】俯仰契静会讵惟山水趣
　　绘韵楼【辛巳】
　　绘事奚称佳气韵贵生动然实人所为灵机出心孔岂如造化工无为无不总时行与物生肖翘荷天宠因悟六法兼益凛三无奉
　　绘韵楼【辛巳】
　　别墅无多据緑椒楼牕更俯万峯标林峦回薄皆神韵不借丹青绘独超
　　绘韵楼【辛巳】
　　高楼万山里绘事擅神工清听【去声】泉淙涧仙声岩落风真堪娱耳目那更数青红六法天然具升堂王氏蒙
　　绘韵楼【癸未】
　　两架山楼接敞晴开牕万景毕来晴画中诗与诗中画欲倩东坡着定评
　　绘韵楼【癸未】
　　千峯生翠霁光迎开着楼牕画意呈借问今为何气韵宜人端是绘金行
　　绘韵楼【甲申】
　　小小山楼才两间千岩万座中攀画家妙诀无多子一字曰惟于韵闲
　　绘韵楼【甲申】
　　开着楼牕纳万山丹青妙处岂人间试防气韵含生动笔法羞他王与闗【仝】
　　绘韵楼【丙戌】
　　秋山六法是谁生动超超气韵全开着楼牕防活画倪黄轴那更须悬
　　绘韵楼【丁亥】
</div>
    <div class="pagination">
<a href="钦定热河志_page113.html">上一页</a><span>...</span><a href="钦定热河志_page109.html">109</a><a href="钦定热河志_page110.html">110</a><a href="钦定热河志_page111.html">111</a><a href="钦定热河志_page112.html">112</a><a href="钦定热河志_page113.html">113</a><span class="current-page">114</span><a href="钦定热河志_page115.html">115</a><a href="钦定热河志_page116.html">116</a><a href="钦定热河志_page117.html">117</a><a href="钦定热河志_page118.html">118</a><a href="钦定热河志_page119.html">119</a><span>...</span><a href="钦定热河志_page115.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
