<!DOCTYPE html>
<html>
<head>
    <meta charset="UTF-8">
    <title>宁国府志 - 第 464 页/共 477 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宁国府志 - 第 464 页/共 477 页</h1>
    <div class="content">言无生，多静坐。临终，顾谓家人敛必儒服。门人私谥曰“懿靖先生”。著有《证学语录

》。



孙应字云蛟，有世德，父汝栋，邑诸生。有老匠以衣

笥寄之，阅岁

启笥，中有白金二百两，栋秘之。三年其子称父遗命来取，陈曰：“汝有兄弟乎?”曰有。

栋曰：“此尔父所遗，尔不得私。”令呼其弟至，始出而付之。兄弟惊泣谢。应积学砥行

，性谦

和

，人称长者。由岁贡司训丰县，迁馆陶教谕。造士有方，祀丰县名宦。子襄，见《宦业》传

。

徐一理字惟通。有器量，侵欺者让不与校。人称贷，辄相馈遗

。邑今榜

其名旌善亭，题曰“懿行可风”。

王志高字景贤。成化初岁

歉，出谷

二千石助赈。事闻，旌为义民，建尚义坊。子永深、永澄并以输粟被旌。先是景泰间有王赞

者，亦以输粟八百石助边，授散官。郡守旌以“义坊”。

孙懋藩字

藩生。少尝割股疗母疾。慷慨好义，岁歉，出谷赈饥，道者瘗以。乡人德之，事闻郡邑

，抚按并旌礼。

杜存性字寅和。少孤，业市钱僦居梅氏寓舍

。主人豪

于资，醉遗金数十锭去，不省记。存性悉持还之，梅大钦服。因时其有无不烦要，约数年后

，

家累千金。每语人：“奕负勿悔着，人穷勿失信。”闻者称为格言。

梅

士生

字生生。由增监授文华殿中书。循循雅饬，言笑不苟。岁饥馑，尝出谷赈穷，道遇僵尸，

辄具棺瘗之。直指使上官铉曾举贤良，谢弗应。键户著述，刻有《忠经》、《郁离子》、《

孙武子注》等书。

杨璩字天六。万历间宣大饥，输粟二千

三百余石

赈救之。巡按以闻，给七品服。时有凌汉者，字怀塘，好济人缓急。亦屡输粟助赈，郡县额

旌之。先是成化间刘绍、刘绶、刘缘兄弟尝以岁歉共输粟三千石，并授征仕郎。



葛遵字道夫。慷慨尚义，万历戊子大旱，饥馑至。郡守廖不忍征漕，与同

官

议以仓谷抵运弗给。遵随以二千石助之，漕赖以完。次子逢春，亦于万历戊申输粟赈饥。

杨会字复元，操履端严。假馆，逆旅主人女挑之，拒不纳，

故以他事去

。嘉靖中，宣民以马田大哄，逮系纷纷，会白巡抚杨鏊止之，事得寝，会终不自言。



刘必秀家素饶裕，好推解。宣与旧溧水接壤，正德中岁不登，溧水名
溧水名，《乾隆府志》作溧水民。多逋赋

，军需甚迫。必秀闻楚声，解囊拯之。其邑令张天锡并踵门告贷，以足军需。事闻，授

征仕郎。

宗乐郡庠生，行谊端方，孝奉继母，友诸弟，内

外无

闲言。事

闻，给冠服旌之。
</div>
    <div class="pagination">
<a href="宁国府志_page463.html">上一页</a><span>...</span><a href="宁国府志_page459.html">459</a><a href="宁国府志_page460.html">460</a><a href="宁国府志_page461.html">461</a><a href="宁国府志_page462.html">462</a><a href="宁国府志_page463.html">463</a><span class="current-page">464</span><a href="宁国府志_page465.html">465</a><a href="宁国府志_page466.html">466</a><a href="宁国府志_page467.html">467</a><a href="宁国府志_page468.html">468</a><a href="宁国府志_page469.html">469</a><span>...</span><a href="宁国府志_page465.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
