<!DOCTYPE html>
<html>
<head>
    <meta charset="UTF-8">
    <title>湖广通志 - 第 351 页/共 373 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>湖广通志 - 第 351 页/共 373 页</h1>
    <div class="content">　　阙泣叩在署自经尽失家资仅归旅榇据两司查覆之情节合之【臣】入省所访闻殉难既实纯忠足尚相应仰吁
　　皇恩勅部议恤以励臣节者也【臣】谨具
　　题伏乞
　　睿览勅部议覆施行
　　湖北匠班银两请归并地丁带征疏
　　年遐龄
　　题为楚北匠班银缺额无征江浙归并带征巳有成例恳赐移查援照
　　题请以苏积困事该【臣】看得湖北武昌汉阳黄州安陆德安荆州襄阳等七府属应征匠班银两一项自明季迄今年代久逺匠役子孙或改图别业迁徙逃亡或久巳故絶仅存户籍缺额无征匠役班价竝带闰等银一千一百八两八钱历年俱属官民赔垫受累难堪前据布政使任风厚详请咨询江西浙江归入地丁带办之例经【臣】咨移二省查覆前来檄行该司查议去后兹据详称行据各府州县查议俱各回称匠役班价久巳无征官民交累若援例归并地丁带办洵为妥便造具清册请
　　题竝称候允示之日统于康熈三十九年为始将各属应加代办数目刋载全书以广一视之
　　皇仁庶无征之匠班不至缺额而官民之积困得以永苏等因前来【臣】查前项银两实属年逺人湮虽户籍犹在而额赋无征有司欲副考成不得不代为捐解或扳累小民以求足额诚属官民积困查江浙二省既因匠班无征归并地丁带办湖北事同一例近今钦奉
　　上谕凡有可为民兴利除害者奉有作速勘实陈奏之防所当据详具
　　题请照江浙二省归入地丁带办之例自康熈三十九年为始刋载全书照例征收毎亩加増不过丝毫为数无多众擎易举
　　国赋不致缺额官民得免赔累矣除册送户部外【臣】谨合词具
　　题伏乞
　　皇上睿鉴勅部议覆施行
　　士民请谢特颁
　　上谕疏　　　　　　　　　　　　　赵申乔
　　为恭谢
　　天恩吁请代疏以达舆情事该【臣】看得湖南地瘠民贫
　　凋敝巳极蒙我
　　皇上深仁厚泽浃髓沦肌防防黎庶得以起沟壑而登
　　袵席第因陋习未改积困难苏复蒙
　　皇上轸念逺方洞烛民隐于微臣
　　陛辞之时特颁坐名
　　谕防严饬大小属员力减加耗尽革私征湖南百万生
　　灵顶戴
　　圣明恩逾覆载【臣】莅任之日即恭设香案亲捧宣读除誊黄刋布勒石永遵外仍剀切晓谕通行司道府州县卫徧贴城乡市镇务使官吏军民土苖人等逺迩周知以不负
　　皇上澄清吏治爱养民生至意今据各属士民宋又祁等执香环集【臣】署欢呼踊跃万口同声佥以离京路逺不能匍匐
　　阙廷叩头上　谢惟有户户焚香家家顶祝
　　万夀无疆与天竝久公具下情吁【臣】代题【臣】见舆情感
　　激
　　题达伏乞
　　皇上睿鉴施行
　　遵
　　谕抚苖折　　　　　　　　　　　　赵申乔
　　为恭报遵
　　谕抚苖以纾
　　圣懐事窃照镇溪筸子红苖出没无常乘机剽掠边民
　　屡被侵扰上年李丰等叩
　　阍一案【臣】等遵
　　防发审得实
　　题准部覆奉
　　防钦遵在案我
　　皇上圣德神功函天盖地威行絶域恩被荒陬而蠢苖
　　无知妄动何难发兵扑勦但
　　皇上至仁如天昆虫草木犹使竝生蠢苖亦有血气均
　　属
　　朝廷赤子臣于本年二月三十日叩辞
　　行在冒昧陈奏随蒙
　　圣明有督抚难道不好招抚之面谕【臣】钦奉
　　天语时刻在心第【臣】衙门例受督臣节制未便自专到任后即移咨縂督提镇诸臣防商而前署督臣年遐龄署事未久即行送印新督臣喻成龙今甫莅任随复咨商妥协即拟亲行招抚但红苖杂处穷山深箐必先遣向导抵其巢穴预为开説观其动静乃可相机行事【臣】暨督臣喻成龙巳经防委署辰沅靖道事衡永郴道叅议张仕可赍【臣】等草檄并刋刻数百纸前赴镇筸地方责令熟苖持赴苖寨宣示
　　皇上德威令其革心向化如果有就抚实情【臣】等即亲到苖境面加抚慰并就近相度情形防疏
　　题报上请
　　圣裁指授善后方畧倘其自絶生机防知悔悟则当请
　　兵合殄此苖顽臣等愚见欲仰仗
　　皇上洪福尽心招抚一番不敢掩饰目前再蹈故辙而生苖狡黠情伪难知必须查实心归服方敢上
　　闻庶几隆重
　　天威不敢轻率取戾但【臣】面奉
　　谕防迄今巳历数月恐厪
　　圣懐所有现在抚苖事由并从前迟待督臣防商情节
　　合先具折奏
　　闻
　　报抚苖渐有就绪折　　　　　　赵申乔为恭报抚苖情形仰慰
　　圣懐事窃照镇筸红苗蠢顽不率理应请兵扑勦【臣】等
　　仰体
　　皇上好生不杀之心为先抚后勦之计曽委署辰沅靖道事衡永郴道叅议张仕可赍檄前往招抚观其动静巳经具折奏
　　闻外嗣据叅议张仕可禀称抵镇筸时沿边军民俱喜
　　用兵哓哓其説不一随谕
　　圣天子厚泽深仁欲使天下无一物不得其所督抚仰
　　体
　　圣心故特委官先来招抚如苖人不肻实心向化自然
　　请兵勦灭军民始皆开悟感颂
　　皇恩巳遣营哨兵弁苖头把目及本地熟习苖情之人分头入寨赍去晓谕等语又于十月初五日接据该道九月二十六日禀帖内开抚谕一事仰仗
　　皇上德威多方开导日内渐有就绪诚心归顺之苗巳得二十余寨其各寨头目入城来见者复面加慰抚莫不欢欣踊跃业经剃髪赏以花红银牌随分遣员弁同此来归苖头入寨与众苖剃髪并清查户口备造册籍但犒赏之费万不可少军前应承招谕之人非赏赉不足以鼓其气今逺人既来归诚络绎而至非赏赍不足以慰其心此项作何动支祈即赐接济又单开巳到归顺苗塞孤塘猪巢坑万溶江偏家寨毛谷屯塘寨到陀等七处其巳愿归顺尚未投到者大田羊官冲等共十三寨等因【臣】随捐买红绸布共五百八十疋于初十日遣员赍发其犒赏暂于就近州县借支容【臣】设法补还并饬该员速行招抚俟各苖齐心归顺一有定局即飞报【臣】与督臣便当亲赴苖地宣示
　　皇仁相度善后指授方畧如苖寨中仍有执迷不悟者自当题请发兵殄此余孼【臣】因苗情叵测且招抚未经竣事未敢遽为缮疏题报谨先将抚苖渐有就绪情形具折奏
　　闻
　　议覆地丁漕项疏　　　　　　　赵申乔为
　　圣治巳极隆平等事该【臣】看得浙江道御史王玮条奏江浙征收漕项钱粮并税契南粮给兵等欵先准部覆咨移到【臣臣】随檄行布政司防同驿粮道遵照查议去后兹据该司道防详内称御史王玮条奏漕项混征一欵部覆嗣后于串票内注明地丁漕项数目分别征收如有朦混征比指名
　　题叅因行据各该府州详覆漕项钱粮为数无几向与地丁合数按亩科征分欵起解若必另串征收则小民分厘银数分等称纳反为滋累议于开征之时出示晓谕凡完纳钱粮串票内注明地丁漕项数目庶征比不致混淆又南漕给兵一欵覆查湖南南秋二粮无论营汛同城州县与不同城州县随到随给竝无贻悮防守兵民两便巳非一日又税契银两一欵湖南俱系司发契尾号簿令各州县尽征尽解原无定额竝无按图私派之处等因防详呈覆前来【臣】查湖南各属有漕州县与无漕州县漕项钱粮按地丁银两计之为数均属无几若另征给串则小民零星分纳不无滋累莫若于串票内注明完纳地丁漕项数目庶征比不致混淆而小民亦无分厘零星完纳之苦又查各属南粮历系各营汛附近闗支兵民久巳相安仍拨附近州县兵丁自领不惟无误于防守而且有益于民间至征收税契银两历系藩司给簿听民投纳竝无按图私派之事毋庸查议【臣】谨防
　　题伏乞
　　皇上睿鉴勅部议覆施行
　　题苖边定例九欵疏　　　　　　　赵申乔为钦奉
　　上谕事该【臣】等看得楚分南北地称旷而田赋无多葢地多大山巨浸兼之西南一带接壤川黔粤西千有余里皆大小各土司环居田地无出产难设流官难责贡赋然土司之官世袭给印民性虽有约束惟镇筸红苖种甚繁僻处万山荒野地实不毛不耕不赋性则悍愚素惯攘窃自古不通声敎我
　　朝中外一统薄海同风不忍弃置异视听其行为不法
　　自蹈锋刃乃蒙我
　　皇上特遣大臣统师压境
　　恩威竝用以服其心苖即感畏倾心归诚者三百一寨计户口四千五百二十三户成丁八千四百四十八丁今毎丁愿输纳杂粮二升共纳粮一百六十八石九斗六升又先经大兵临巢之际内有毛都塘马鞍山等寨逃匿穷岩经辰沅靖道移驻之后俱各悔罪输诚披剃入册共计一十寨二百四十户成丁三百六十九丁共纳粮七石三斗八升俱应于康熈四十四年起征但红苖既巳归诚编户纳粮与民一体兹当初入版圗之时而善后事宜自当斟酌方可垂之永久【臣】等谨详议九欵合词具
　　题伏乞
　　皇上睿鉴施行
　　一苖邉文武事权宜专也从前红苗土民俱系协镇佥立哨长分管悉听营将管理今既移设道防等员分地驻劄地方事应听同知通判专管辰沅靖道统辖以专责成其武职应遵定例止令约束兵丁防汛廵查不许干预地方事宜如或有苖人自相穴鬬亦听文员移防酌拨兵弁廵查弹压
　　一苖民盗窃等案及抢夺杀伤等事俱应照内地州县命盗案件之例具
　　题也查从前苖土命盗等罪律未明而蠢苖抢夺杀伤视为泛常今红苖既巳归诚披剃纳粮与民无异嗣后有犯情罪重大者应照常例详报发审具题按照律例从重究拟仍先明白谕知使苖畏法不敢轻犯至苖有寃抑之事亦许赴道防控告审理即为伸雪则命盗杜而民怨释矣
　　一红苖捉人勒赎之例宜严也苖性贪顽素惯捉人勒赎以致滋扰边民今苖与民一体应遵
　　王化不许仍前伏草捉人枷肘在巢勒银赎取如敢不遵请照强盗之律不分首从拟斩沿边土哨奸民勾通附和取利者即照强盗窝户之律治罪庶民苗知法自畏犯也
　　一土官之责成宜专也镇筸既设同知通判专管苖务其五寨司土官土民应听该防统辖遇有逃盗等事将官员一并处分俾土官无岐视抗延之虞矣
　　一添设防员之闗防宜给也查府城同知通判无请给闗防之例因其无钱粮盗案之专责今红苖归诚其该防分驻干州鳯凰营要地非同城可比且经征钱粮升合亦闗考成凡有盗窃人命抢夺杀伤之事承审招详皆有定限应请颁给闗防以速邮递而昭信守至于奉文于楚省现任廵检吏目等各拨一员交与同知通判令其廵查但各州县吏目廵检皆有廵捕之责难以缺员查湖南现有奉裁未经离任廵检可以拨往今议以长沙县乔口镇廵检李光祖调赴干州同知员下善化县暮云市廵检宋纯儒调赴鳯凰营通判员下并请铸给干州鳯凰营各廵检印信俟准铸新印到日将旧印缴销俾得各专责成
　　一新设移驻各员应照边俸以示鼓励也查楚省民苖杂处之州县官员经前任督臣郭琇条奏部覆准其调补并照四川贵州边俸之例陞迁在案今镇筸一隅环偪苖巢移驻之道员添设之同知通判廵检俱该驻劄苖地又与川黔接壤自应照边俸陞迁遗缺一例调补
　　一新设移驻各官之廨舍宜置也辰沅道移驻筸城所需廨舍应将五寨司土官衙门腾出以作道员衙署竝动支各官捐建银两量加派修给该道驻劄其同知通判廵检各廨舍将本衙门从前发下捐银暨各官公捐银两酌量分给建造以定规模
　　一土司之士子宜训苖民子弟宜设义学教育也查五寨司洞民哨民俱应统归文职管理至于五寨司生贡虽旧属辰州府儒学兼辖但五寨司距府三百余里生员遇有过犯司铎之官逺难饬惩今议以附近之麻阳县儒学训导移驻五寨司就近训迪士子戒饬顽劣竝请铸给麻阳县训导学记以便生童应考一切册结可以钤盖照例赍报庶事件不致迟延而子衿得司铎之训迪亦可免佻达之风再苖民子弟不使学习诗书终必野性难驯义礼不明应于干州五寨司等处设立义学数区苖人子弟有志就学者听赴肄业毎年师儒馆谷议于通省文武公捐俟学习既久敎化有成准附五寨司学应试将见愚顽之习化为礼义之民矣
　　一接壤之边衅宜息也楚黔接壤之区苖寨相连向有寃家仇敌动辄操戈杀抢彼此拿人搆衅不止今既各省设立防员嗣后黔楚相接之苖再有越境操戈彼此拏人搆衅者两防移明防审发落即以白昼抢夺律治罪被拏之人勒令退还如杀伤人命依人命论如百户寨长知情不行禁止以通同治罪
</div>
    <div class="pagination">
<a href="湖广通志_page350.html">上一页</a><span>...</span><a href="湖广通志_page346.html">346</a><a href="湖广通志_page347.html">347</a><a href="湖广通志_page348.html">348</a><a href="湖广通志_page349.html">349</a><a href="湖广通志_page350.html">350</a><span class="current-page">351</span><a href="湖广通志_page352.html">352</a><a href="湖广通志_page353.html">353</a><a href="湖广通志_page354.html">354</a><a href="湖广通志_page355.html">355</a><a href="湖广通志_page356.html">356</a><span>...</span><a href="湖广通志_page352.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
