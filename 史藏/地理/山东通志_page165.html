<!DOCTYPE html>
<html>
 <head>
  <meta charset="utf-8"/>
  <title>
   山东通志 - 第 165 页/共 194 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   山东通志 - 第 165 页/共 194 页
  </h1>
  <div class="content">
   蝗
　　仁宗皇庆元年蒲台旱　延祐四年东平路大水六年山东诸路大水
　　英宗至治元年东昌路大水
　　泰定帝泰定元年益都东昌二路大水　曹州河溢东平路蝗　滨州饥　三年济南路大饥
　　文宗天厯元年奉符须城定陶临沂等县饥　二年髙唐冠二州虫食桑叶如枯株　三年五月任城临沂滕三县大水东平路蝗
　　顺帝元统三年鄄城饥　至元四年十月防隂地震十二月东阿阳谷汶上须城同日地震　五年七
　　月沂沐二河暴涨逆流临沂大水　至正四年五月河溢曹州被济隂定陶钜野金乡鱼台单父成武任城郓城汶上皆大水　五年河决济隂济宁路大水六月禹城县蝗　六年二月济南路大饥地震七
　　月乃止　七年济南路天雨白毛　二月山东诸路地震有声如雷　八年八月临淄县大雨雹　胶州髙密大水　十年正月星陨棣州化为石　十四年东平路饥　十五年五月聊城县大雨雹　十八年防隂县饥　十九年潍州胶州蝗　二十一年八月壬午棣州城半夜有赤气亘天　二十二年二月彗出于危　四月丙子长星见在虚危之间四十日乃隐　二十三年济南东昌二路大旱宁海文登莱阳虸蚄害稼　六月庚戌有星陨于歴城之龙山入地五尺　八月丙辰有赤气起临沂亘十里经旬乃灭　二十六年大清河溢滨棣二州　二十七年七月龙见于临朐县之龙山
　　眀
　　太祖洪武元年河决曹州【徙治安陵镇】二年河溢曹州安陵镇【徙治盘石镇】三年髙密县产灵芝十里　六年大清河水暴涨溢济南棣州　七年河溢钜野县
　　成祖永乐六年登州府地震　十一年五月曹县献驺虞　十五年龙见于乐安州井中
　　英宗正统四年髙唐州饥　十三年四月河决沙湾东隄　八月又决濮州【范县志于水中挽得一大钟上有承安四年造五字盖金章宗时物也今置文殊寺楼声闻数十里】
　　景帝景泰元年二月金乡县文庙东产芝一本　徳平县饥　三年五月河决夀张　七年五月运河水溢博平被茌平平原清平徳平等县
　　英宗天顺元年五月徳平大水　四年滨州麦秀两岐　八年七月曹州治产芝一本
　　宪宗成化六年阳信县陨石一　掖潍即墨昌邑大饥　七年武定州大饥龙鬭于大清河侧　九年三月济兖二府风霾昼晦　博平县饥　濮州大旱十二年冬朝城县桃李华　十四年三月登州大风拔木　十五年莒州进瑞麦嘉禾　十七年沂州大饥　十九年四月兖州地震黑防食苗　六月冠县旱　十月星陨于登州城西北空中如鼓声终夕二十一年春泰山屡震遣官致祭　六月莘县大旱三十三年三月徳平县地震　五月黄县儒学大
　　成殿瓦生瓜一蔓二蒂其大如缶
　　孝宗治五年济南大饥　东昌府旱范县地生白毛长四五寸　三月河决黄陵冈　黄县文庙产芝昌邑县饥　八年九月徳平濠水暴溢　十年三
　　月冠县大风坠鱼于市　十二年六月　阙里灾十五年九月濮州地震涌水出沙　十七年武定州大旱
　　武宗正徳元年邹平产芝二本　二年八月徳平县大雨雹　三年河溢单县　登州饥　濮州朝城县进嘉禾　四年夏邱县黑见　七年六月济南黑见　武定州蝗　九年二月天鼓鸣　十年十月徳平县李梅实　十一月沂州地震　十一年登州大水　十三年章邱县大水　十五年八月夏津县地震
　　世宗嘉靖二年正月海丰地震　二月诸城大风昼晦　三年三月武定州大风扬沙害麦　沂州大饥十月观城地震　七年五月新城县无云雷震
　　九年七月河决武城县　十二年十月丙子夜星陨如雨　十五年滨州蝗　十六年四月恩县雨中龙见　九月有星陨于郯城成巨石　十七年陵县进嘉禾　八月曹州樱桃再实　十月长清县星陨如雨　十八年七月日照县海水溢　二十年昌邑县产紫芝　二十一年日照民汉恭妻一产三男　二十二年五月长清海丰各产紫芝二本　二十六年秋滨州大水恒雨中龙见　二十七年八月青州地震　二十八年恩县学射圃麦五穗　滨州地震二十九年长山获黑　东平州蝗　三十年正月髙唐州地震　三十一年六月陵县茄生一蒂五实安邱县大水　三十二年防隂沂水大饥　三十
　　四年十二月曹州地震有星陨于定陶县北　三十五年七月登州大风拔木　三十七年登州府大饥四十年四月聊城县昼晦赤光南下如电　黄县火龙昼见　髙唐县文庙灾
　　穆宗隆庆三年正月乐安县获白鹿二　六月衞河决馆陶　七月东昌青州二府皆大水　四年濵州大清河溢
　　神宗万厯元年济南府大旱　四年二月乐安县地震天鼓鸣　五月青城淄川蒲台三县黑风昼晦七年正月恩县雨大水　四月诸城县大霜陨麦五月平原县大风发屋拔树　八年正月龙见于沂水之南城　九年滨州旱　十年莒州椿树连理十一年登州府大饥籴于辽　四月甘露降恩县城东　九月蒲台县地震　十六年安邱县麦秀五岐十八年青州府治东亭产紫芝一茎　二十年正
　　月元日日照县城中有众鹤自南来鸣舞尽日向北飞去　二十一年曹州民张大敏妻一产三男　二十一年莱州府大水　二十二年青州府饥　五月甘露降于新泰县署之双榆　二十三年五月临邑县雨雹尽作男女鸟兽形　二十五年冬登州府地震　二十八年东昌府大饥　福山县麦秀两岐三十二年十一月堂邑县大风拔木　三十五年六月河决单县　东平州大水　黄县豕生肉角　三十七年钜野民王朝鳯妻福山民卢光恩妻各一产三男　五月济南青州二府各产防牛一只两头三鼻四目二口　三十九年秋蓬莱县牡丹再华　四十一年七月登州府海溢　十月益都县桃李华复实　四十三年济南青州二府大饥　沂州蝗　四十六年三月彗出于虚　钜野县进瑞麦嘉禾　四十八年七月登州府大风海水溢【文登靖海衞伤运船七十余只】熹宗天启二年二月东昌府地震　七月莱州地震有声　泰安州县蝗　海丰县海水溢　三年春济南府地震　四月陨霜　冬月新城县牡丹再莘四年正月日晕　五月歴城县鸜鹆来巢　十月天鼓鸣【每起东南迄于西北声如雷见邑志】七年大清河溢溃濵州　三月青州西王疃牛产犊碧色朱唇遍体鳞甲产时有光　四月平隂县茧蚕一夕成大旗色黄长丈许六年沐河暴涨灌沂州郯城等县民田
　　懐宗崇祯四年济南府有狼自西门入城　十月有二龙鬬于沂河沂水县漂没民居数十里　七年正月朔益都县雷电大雨午时复大雪　夏青州府属尽蝗　九年益都县产芝二本　九月沂水暴涨漂没民田　十年沂水冲郯城县壊城郭　七月天雨血　十一年泰安武安滨濮四州蝗　十二年济南东昌青州三府大旱饥　曹州黑鼠遍野　十三年山东省大饥斗米万钱无籴处　泗水县遍野火光益都临淄昌乐飞蝗蔽天　掖潍昌邑等县莎鸡
　　遍野　十四年山东省大饥人相食　临淄县髙唐州硕防皆长三尺食禾立尽　十五年胶州有年七月登州府地震狼入城　滕县酒化为血　聊城县豕生肫一首二尾七蹄　十六年莱阳曲守行妻一产四男　昌邑县雨血　曹州羣蚁接翅而飞起若云雾　十七年平度州民张钦妻生一男三臂三月十九日济南府昼晦红风起西北气甚腥
　　皇清
　　世祖章皇帝
　　顺治四年济南青州二府大水　益都县旱蝗　济阳县获文豹　五年夏济南府大水　七年河决荆隆口溃张秋堤入大清河漂溺东兖济三府属沿河州县　十年二月曹县火光遍野　十五年春曹县大水水尽赤　五月戊戌长庚入月　十七年八月兖州府地震　十八年八月兖州府地震
　　圣祖仁皇帝
　　康熙三年三月辛巳登州府大雨雪奇寒　四月益都县陨霜杀麦　六月兖州府大旱飞虫蔽天坠地如蜣螂【识之者曰此苍诸也见之歳必大凶】四年济南兖州东昌青州
　　四府大旱饥　五年益都旱井泉皆涸　防隂县民家豕产怪豚如象　七年六月甲申山东省地震歴城县马山摧蓬莱县地裂涌白沙黑水　九年夏济南府大旱　冬兖州青州登州莱州四府属大雨雪奇寒果木皆冻死　十年济南府属旱蝗齐河长清十分灾　十一年青登莱三府地震　十三年济南府属大旱　十七年济南兖州二府属旱　十九年六月益都临淄大雨雹　二十一年长山县民李基妻一产三男　二十四年歴城等县产嘉禾一茎三四穂至五六穗　十一月单县大水　三十三年三月邱县大水　三十七年济南府旱饥　莱阳县民刘眀妻一产三男　三十九年济宁州民张文学妻一产三男　四十年济寜州民党奉珠妻平度州民张佩妻各一产三男　四十一年济南兖州二府大水　武城县民李春友妻一产三男　四十二年济南府属大水　东平州民周起龙妻一产三男四十五年宁阳县民谢判之妻一产三男　四十六年邹平县民时尚文妻齐河县民车有朋妻各一产三男　四十八年金乡鱼台单峄四县大水　莱芜县民邢殿桐妻一产三男　歴城县进瑞谷一茎十穗　四十九年齐东县民牛谦居妻济宁州民闫士有妻各一产三男　泰安州进瑞谷　五十年滋阳县产瑞谷一茎双穗者成亩　五十一年六府各进双穗嘉禾三千六百本　文登县民邵宗汤妻阳信县民髙玳妻各一产三男　五十二年六府各进双穗瑞谷　五十三年黄县民魏振先妻一产三男滋阳县民髙万言妻一产四男　五十四年商河徳平海丰阳信武定濵徳七州县大水　胶州民赵永祥妻一产三男　五十五年济南府属大水　东平州民孙可芳妻一产三男　青州府进瑞谷　五十七年阳信县民邢序妻一产三男　五十九年四月丙午星陨于恩县三各成石【两大一小相去各十里】嘉祥县民李柱妻一产三男　六十年山东省大旱　髙密县民刘圣臣妻一产三男　六十一年河溢曹单濮范夀张等州县　山东省大旱无麦　钜野县史偏妻一产三男
　　皇帝雍正元年四月庚戌大风昼晦　胶州民张肯堂妻一产三男　七月夀张等县大水　二年六月庚辰　阙里灾【大雨三昼夜忽雷火从　大成殿兽吻中出延烧两庑及金丝堂至杏坛而止】三年二月庚午日月合璧五星聚于娵訾　七月齐河济阳等县大水　齐河县民甄养武妻一产三男四年济南兖州东昌三府属大水　十二月癸酉
　　黄河清【歴三日上下一千三百里】五年东阿县民刘虎之妻一产三男　七年十一月丙申庆云见于　阙里【时庙工告竣云见于东西南三方歴未申酉时】商河县民孙作圣妻一产三男　八年济南兖州东昌青州四府大水　黄县民髙从义妻日照县民苏兴运妻各一产三男　九年蓬莱县民张学伦妻掖县民吴昭吉妻各一产三男　十年六月庚申钜野县产麒麟　七月丁酉庆云见于孔林【时林工方告成云见于东南方】十二年十二月乙巳宁阳县产麒麟












　　山东通志卷三十三
　　钦定四库全书
　　山东通志卷三十四
　　经籍志
　　圣经贤传固防言大义之所昭垂也两汉儒宗多在齐鲁支流派别八极同风然而溯厥渊源究欲于近居之艺林谘其典要则二东经籍之志所由重矣昔郑黙总括羣书分作四部王俭则有七志任昉则有五部序次各有不同而阮孝绪更为七录一曰经典二曰记传三曰子兵四曰文集五曰技术六曰佛録七曰道録今本此编列而技术附在子条释道第勿深考则经史子集之目不更详而有体乎所惜名义具在简帙多湮标举所传亦搜辑未备念斯文之易坠惧来哲之尠闻辑亡寳存补所遗阙则学士大夫之责矣作经籍志
　　经总目【六经为孔子手定之书夫人而知之矣至歴代以来或传注或疏解凡羽翼圣经者皆有功于圣经者也虽授受不必同源醇疪不无互见而出自东省之传绪正当裒集以乐观其盛非谓其人之言即经也谓其人之言借经以传以俟后来折衷之君子尔】
　　易【伏义始画八卦重之为六十四三代各异其名夏曰连山殷曰归蔵文王作卦辞周公作爻辞孔子为彖象系辞上下文言序卦説卦杂卦诸传谓之周易即今之经是也自鲁商瞿子木受易孔子以授鲁桥庇子庸子庸授臂子弓子弓授丑子家子家授孙虞子乘子乘授田何子庄书经秦火以卜筮得存惟失説卦三篇后河内女子得之汉初田何子庄授丁寛王同田王孙王孙授沛人施犨东海孟喜琅邪梁丘贺由是有施孟梁丘之学又有东郡京房自云受易于梁国焦延夀别为一书非孔子所传也因名京氏学又东莱费直亦以易著名其本皆古字号古文易授琅邪王璜璜授沛人髙相相授子康及兰陵母将永后汉施孟梁丘京氏四家并立博士而费氏之学不得立至汉末陈元郑众皆传费氏之学马融又为之传以授郑作易注荀爽又作易传魏王肃晋王弼皆为之注自是费氏大兴而田何之学遂息古十二篇之易遂亡其本及王弼为注亦用卦象相杂之经凡以彖象文言杂入卦中者自费氏始自晋之后弼学独行于世】汉孟喜易【一卷　本传喜従田王孙受易得易家占候隂阳灾变书诈言师田生且死时独传喜同门梁丘贺证眀之曰田生絶于施犨手中喜时归东海安得有此今云孟氏易】京房易传【四卷　本传京事梁人焦赣治易长于灾变分六十四卦更值日用事以风雨寒燠为候各有占验房用之尤精】费直易【二卷　长于卦筮无章句徒以彖象系辞十篇讲説上下经汉募羊书多散逸而易独完遂分为三易一曰田何之易二曰焦赣之易三曰费直之易并行】郑易注【一卷】又易纬稽览图注【七卷】刘表周易章句【五卷】三国魏王朗易传【一卷】王肃注周易【十卷　发眀父朗之传为十卷】晋王弼周易注疏【一卷】又系辞注【十卷　晁氏曰上下经王弼注系辞説卦杂卦序卦弼门人韩康伯注又载弼所作例畧通十卷】又易注畧例【一卷】又周易穷防【一卷　按馆阁书目有王弼易辨二卷其论彖论象亦类畧例意即此书也又言弼注此书已亡至晋永和间得之王义之承诏録藏秘府世莫得而见云】徐邈周易音训【一卷】孙叔然易例【一卷】南北朝张讥周易义【一卷】伏曼容周易集解【一卷】崔浩注周易【十卷】唐孔颖达周易正义【十四卷】五代刘兆周易训注【十卷】宋孙奭易经节义【一卷】又节解【一卷】石介易解【五卷】又口义【十卷　按胡瑗亦有口义十卷与此各别】张揆大易集解【一卷】胡旦周易演圣通论【十六卷渤海人】董逌广川易学【二十四卷东平人】王岩叟易传【一卷】晁説之古易【十二卷其书以诸家易及许慎説文等九十五书正其文字且依汉田何本分上下经并十翼通为十二篇以矫费直王弼之失又蜀人李僎尝着古文易亦名古易云】晁补之太极传因説【共七卷自序云邵康节学本京氏易绍圣间遇洛阳杨贤寳得康节二易图又从其子伯温得其遗编乃作易传名曰商瞿传后失之晚年复为此书又有易星纪谱易规二书见本传中又有传易堂记述汉以来至本朝相承授受甚详】晁公武易故训传【十八卷其书博采古今诸家附以已闻又攷载籍行事以眀诸爻之变凡文义音读之异者逐条别之曰同异攷议论精博不主一家】史通易书乾坤辨别【一卷青州人】元杜仁杰河洛遗稿【一卷长清人】眀穆孔晖读易録【一卷】李舜臣易卦辱言【一卷】王道易亿【一卷】曽砺周易注【一卷】
　　成勇易发【一卷】又西铭解　　　　　　　　　　　　　　【卷】袭曰助太极图解【一卷】张纶图书考【一卷】又揲蓍考【一卷】又易谭【一卷】髙防易学辞象【一卷】赵思睿河洛图解【一卷】王三迁连山抉要【二卷临邑人】懐晋易训辑要【一卷歴城人】
　　书【尚书古本经孔子删定原存百篇秦时禁书齐人伏胜时为博士壁藏之汉兴除挟书令归而求之仅得二十九篇即授教于齐鲁之间后孔安国又得壁中蝌蚪文字因以伏生所得之书考定文义定其可知者易书书之増二十五篇又分帝典为二臯陶谟益稷为二凡复出五篇共为五十九篇合四十六篇其余错乱摩灭者仍四十二篇悉上送官防武帝不怿事遂寝后刘歆辈表章之古文尚书始显】汉伏胜尚书大传【三卷　陈氏曰伏生撰尚书大传大司农郑注凡八十三篇当是其徒欧阳张生等辈杂记所闻】又尚书畅训【一卷】欧阳髙章句【三十一卷】牟长章句【十卷】夏侯胜章句【二十九卷】夏侯建章句【二十九卷】孔安国尚书注【十三卷】庸谭古文尚书【二卷】衞宏尚书训防【十卷】郑古文尚书注【九卷】又今字尚书石经【八卷】又尚书纬【三卷】又尚书中侯注【五卷】又尚书大传注【三卷】王粲尚书释问【四卷】三国魏王肃尚书注【十卷】又尚书驳义【五卷】晋徐邈古文尚书音训【一卷】又尚书注逸篇【三卷】南北朝王俭尚书音义【四卷】张讥尚书义【十卷】唐王元感尚书纠谬【十卷】孔颖达尚书正义【二十卷】宋孙奭书经正义【二卷】又书经节解【十卷】胡旦尚书演圣通论【七卷】晁公武尚书诂训传【四十六卷】眀穆孔晖尚书困学【二卷】王道书亿【二卷】李舜臣尚书説【一卷】马应龙尚书解【七卷】
　　诗【史记古诗本三千余篇孔子删之取其可施于礼乐者三百五篇以教门弟子卜子夏以诗独传秦禁虽严诸儒有世其业者汉初鲁人申培公受诗于浮丘伯作诂训是为鲁诗齐人辕固亦以诗传是为齐诗又燕人韩婴传者为韩诗赵人毛苌为毛诗皆取三百五篇而诂训自为一家言惟毛诗传序云自子夏所作后汉九江谢曼卿善毛诗东海衞宏实従曼卿受学以是相承毛氏之学遂广郑众贾逵马融并为作传郑为作笺齐诗魏代已亡鲁诗亡于西晋韩诗虽存无传之者惟毛诗郑笺今得独立于学宫】汉申培鲁诗诂训【二十五卷】辕固齐诗杂记【十八卷】后苍诗传【三十九卷】又诂训【二十卷】张匡韩诗章句【一卷山阳人】郑毛诗诂训传笺注【二十卷　按姓谱汉赵人毛亨作诗诂训以授毛苌作小序故曰毛诗亨为大毛公苌为小毛公初学记则以毛苌为大毛公河间献王博士为小毛公郑笺与毛异义者甚多魏王肃尝述毛而非郑】又毛诗谱【三卷】又诸家毛诗音【十五卷】孙期诗传【二十八卷】又诂训【二十七卷】伏黯齐诗解説【九卷】三国魏王肃毛诗注【二十卷】又毛诗驳义【八卷】又毛诗奏事【一卷】晋徐邈毛诗音训【十六卷】孙叔然诗传【一卷】南北朝张讥毛诗义【一卷】伏曼容毛诗集解【二十卷】崔灵恩毛诗集注【二十四卷】又毛诗义注【五卷】唐孔颖达毛诗正义【四十卷】宋孙奭诗经正义【二卷】又诗经解节【二卷】孙毓诗经异同评【十卷平度州人】胡旦毛诗演圣通论【十卷】董逌广川诗诂【四十卷】晁公武毛诗诂训传【二十卷】王质毛诗总闻【二十卷】又诗解【三十卷】王岩叟诗传【二十卷】眀李舜臣毛诗问言【十卷】王道诗亿【一卷】曽砺毛诗疏【十卷】王元宾诗经疏钞【十卷滕县人】马应龙毛诗解【七卷】李先芳毛诗考正【一卷】邢王佐诗经详训【一卷临邑人】王庆逺葩经讲意【二十卷临邑人】
　　春秋【本鲁史名哀公十有四年西狩获麟孔子感大道不行乃因鲁史而修之始于周平王之四十九年时鲁隐公元年故托始于此孟子所谓迹熄而诗亡然后春秋作也絶笔于获麟始终之意可见矣时左丘眀亲炙孔子因经作传凡三十卷又国语二十卷后公羊髙谷梁赤皆子夏门人各为传以彰春秋之学至汉兴公羊谷梁二氏之学迭为盛衰至晋初独行左氏然三传各有所偏不足发眀夫子之意惟宋胡文定安国另为立传建炎末颁其书于学宫以胡传取士今仍之】汉董仲舒春秋繁露【十七卷　按史称仲舒説春秋举玉杯繁露清眀竹林之属数十篇考隋唐及宋史志卷皆十七馆阁书目止十卷惟崇文总目称春秋繁露八十二篇而玉杯清眀竹林等各居其内姑传疑以待考】又春秋决事比【七十八卷　仲舒致仕后武帝数遣张汤问政事得失于是作春秋决疑凡二百三十三事合为百卷今存七十八事每事为一卷】何休春秋汉义【十三卷】又春秋议【十卷】又公羊传诂解【十二卷】又左氏膏肓【九卷】又公羊墨守【十四卷】又谷梁废疾【三卷】又公羊諡例【一卷】又公羊传条例【一卷】郑驳何氏春秋【二卷】三国魏王朗春秋传【十二卷】王肃注左传【三十卷】又春秋外传章句【二十二卷】晋徐邈春秋传义【十卷】又谷梁传注【十二卷】又左传音训【三卷】又谷梁音训【一卷】答春秋谷梁义【三卷】汜毓春秋释疑【一卷】孙叔然春秋列传【三卷】又国语注【一卷】虞浦注春秋经传【三十卷】刘实春秋条例【十一卷】又公羊违义【三卷】又左氏牒例【二十卷】孔衍左氏训注【十三卷】又公羊集解【十四卷】又谷梁传注【十四卷】又春秋国语【二十卷】南北朝何承天春秋前传【十卷】又春秋杂传【九卷】王俭春秋音训【一卷】崔灵恩春秋经传解【六卷】又春秋序【一卷】又左氏传立义【十卷】又申先儒春秋传论【十卷】唐孔颖达春秋正义【三十六卷】王元感春秋振滞【二十卷】徐文逺左传义疏【六十卷】五代刘兆春秋调人【三卷】又左氏全综【一卷】又公羊谷梁合解【三卷】宋邢昺校定公谷传【十卷】孙奭春秋正义【十卷】又春秋节解【一卷】胡旦春秋论【一卷】王沿春秋集传【十五卷】王岩叟春秋传【一卷】晁补之左氏春秋传杂论【一卷】晁公武春秋诂训传【三十卷】毕良史春秋正辞通例【三十五卷】元李防左氏遗意【二十卷】眀桑春春秋防意【一卷】李舜臣春秋三传考例【六卷】王崇俭春秋笔意【一卷】王道春秋亿【一卷】李先芳春秋辨疑【二卷】李柰春秋管窥【一卷字时珍防隂人】吕恂春秋大义【一卷字信吾徳州卫人】赵继忠春秋传解【十卷字葵阳安东卫人】魏镇春秋正脉【三卷邱县人】石琚左氏叙畧【十卷字仲方益都人】房之骐麟防定【一卷益都人】
　　礼【礼经秦火之后散逸无存汉兴搜罗典章得古礼一百三十篇命刘向等第而叙之又得明堂隂阳记三十三篇孔子三朝记七篇王氏史氏二十一篇乐记二十三篇合二百一十四篇梁人戴徳删其繁重合而记之为八十五篇谓之大戴记徳兄子圣又删为四十六篇谓之小戴记马融传小戴之学又足月令一篇明堂位一篇乐记一篇合四十九篇郑为之注今周官六篇古经十七篇另为一书惟小戴记四十九篇列之学宫附于诸经后】汉髙堂生士礼【十七卷】后苍曲台记【九卷】曹充庆氏礼章句辨难【十卷沛人庆普尝受礼于东海孟卿由是有庆氏礼】曹褒礼记【四十九卷】又汉礼【一百五十卷褒承父充之学博物识古朝廷礼乐皆与修订号汉礼】又礼记通义【十二卷】郑注戴礼【二十卷】又仪礼注【十七卷】又仪礼音【二卷】又丧服经传注【一卷】又服谱注【一卷】又礼纬注【三卷】又周礼注【十二卷　武帝时河间献王得周礼一书书凡六卷缺冬官一卷购以千金不可得成帝时命刘歆校理取考工记补之注盖在建寜以后也】又三礼目録注【一卷】又三礼图【九卷与陈留阮谌同撰】又六艺论【一卷】郑小同礼记【四卷之孙】三国魏王朗周官传【六卷】王肃注礼记【三十卷】又注周礼【十二卷】又圣证论【十二卷】又注仪礼【十七卷】又仪礼音【二卷】又丧服经传注【一卷】又服制要记【一卷】晋孙叔然礼记传【四卷】徐广礼论答问【八卷】又车服杂注【一卷】南北朝何承天礼论【三百卷】王俭礼论要帖【十卷】又礼仪答【八卷】又吉书仪【二卷】又吊答书仪【十卷】又丧服集记【三卷】又服图【一卷】徐勉五礼传记【一千一百七十八卷】眀僧绍丧服经传集注【二卷】眀山宾礼仪注【二十卷】又吉礼仪注【二百二十四卷】又孝经丧服仪【十五卷】崔灵恩三礼义宗【三十卷】崔浩婚仪【一卷】又祭仪【一卷】唐孔颖达礼记正义【七十卷】顔真卿礼乐集【十卷】王元感礼记绳愆【三十卷】孟铣家祭礼【一卷】五代田敏删定书仪【一卷】宋邢昺校定周礼仪礼【共三十卷】孙奭礼记正义【四十卷】又礼记节解【四卷】又乐记律音【一卷】胡旦礼记演圣通论【十六卷】李格非礼记精义【十六卷】金张暐仪礼杂录【四百卷】张行简礼例纂【一百二十卷】又诸礼记録【一卷】眀王崇献礼记择言【一卷】王象随礼经解【一卷新城人】马应龙考订古本周礼【六卷】丘授礼记摘训【一卷诸城人】
　　四书【自宋朱文公熹定论语大学中庸孟子为四书宋以前盖各有专家也论语有齐鲁之分中庸杂小戴记中自朱子表章之后次第厘然颁立学宫于今勿替】汉庸谭齐论説【二十九卷】夏侯胜鲁论説【二十一卷】又论语传【十九篇】王骏鲁论説【二十卷】孔安国论语训解【一卷】何休论语注【一卷】郑注古今论语【十卷齐鲁论既出又有古论语与古文尚书并出章句与鲁论不异惟分尧曰子张问以下为二篇共二十一篇本张侯论定二十篇而为之注】又论语孔子目録【一卷】又注孟子【七卷】郑小同论语郑志【十一卷】刘熙注孟子【七卷】三国魏王肃注论语【十卷】晋王弼论语释疑【三卷】何晏论语注【十卷字平叔宛人自序云据鲁论包咸周氏孔安国马融郑康成陈羣王肃周生烈八家之説与孙邕郑中曹羲荀觊集诸家训解为之】徐邈论语音【二卷】南北朝张讥论语义【一卷】伏曼容论语义【十卷】　宋邢昺论语正义【十卷唐人止为五经疏而未及论语孝经贾公彦有论语疏亦未传昺因奉诏为之】孙奭孟子正义【十六卷】毕良史论语探古【二十卷】曹説之论语讲义【十卷】又中庸解【一卷】晁公武中庸大全【一卷】元王鹗论语集义【二十卷】李防孟子权衡遗説【五卷】眀穆孔晖大学千虑【一卷】王道大学亿【一卷】邢王佐大学诚意正宗【一卷】曽砺大学辨【一卷】李先芳大学古本【一卷】薛近洙删补大学衍义【一卷】张纶四书原【五卷汶丄人】张采四书翼【十卷字还白滕县人】马之骥四书摘义【四卷】
　　孝经【孔子为曽子陈述孝道之言也凡十八篇秦禁严鲁人顔芝独藏其本汉兴古文孝经与古文尚书并出长孙氏江翁后苍翼奉张禹皆能名其学惟长孙氏有闺门一篇又衍出三篇共二十二篇孔安国为之传至刘向校经以顔本比合古文删除繁复仍定为十八篇马融郑辈为之注立于学宫】汉后苍孝经説【一卷】孔安国古文孝经注【一卷】孔光孝经注【一卷】何休孝经注【一卷】郑孝经注【一卷】三国魏王朗孝经传【一卷】王肃孝经注【一卷】南北朝徐勉孝经讲疏【六卷】张讥孝经义【一卷】眀克让孝经义疏【六卷】唐孔颖达孝经义疏【二卷】王元感孝经注【一卷】宋邢昺孝经正义【一卷诏与杜镐同撰】
　　皇清张尔岐周易説畧【十卷　济阳人】仪礼郑注句读　春秋三传驳义【十二卷】张尔崇尚书通义【五卷尔岐弟】朱虚诗经笺古今疏【一卷曹州人】赵玮仪礼典礼【二卷平原人】圣门元音【一卷】韩国玺大学衍义集【一卷茌平人】张彦士小学忠孝经注解【共六卷定陶人】
　　史总目【凡有闗于朝廷政令四方风土人物者皆得以史类书其姓名不见人物本传者亦详其里居已详者勿再叙】
　　汉叔孙通朝仪【一卷】公玉带眀堂图【一卷】卫宏汉官旧仪【三卷】诸葛亮汉书音【一卷】又前汉事论【一卷】三国魏王粲汉末英雄记【十卷】孟康汉书注【十六卷】孙该魏书【一百四十六卷】晋髙堂隆魏台杂访议【三卷】何晏魏官族传【十四卷】又汉魏諡议【十三卷】又魏氏郊丘【三卷】华峤后汉书【三十卷】虞浦江表传【三卷】孔衍汉尚书【十卷】又后汉尚书【六卷】又魏尚书【八卷】又汉春秋【十卷】又后汉春秋【六卷】又歴国志【五卷】徐广晋仪注【三十九卷】又晋纪【四十五卷】又孝子传【三卷】又史记音义【十二卷】郗鉴尚书令故事【三卷】南北朝臧荣绪括东西晋纪録志传【共一百一十卷】续洞记【一卷汉韦昭有洞记三卷记庖义以来至汉建安间事因续之】王俭汉武故事【二卷】刘彤注干寳晋纪【四十卷】刘昭补注后汉书【一百八十卷】萧子显后汉书【一百卷】又晋史【三十卷】又齐书【六十卷】又普通北伐记【五卷】王规续汉书【二百卷】徐勉流别起居注【六百卷】又梁选簿【三卷】王僧孺十八州谱【四卷】又东宫新记【一卷】又东南谱集钞【六十卷】任昉地理记【二百五十卷】王褒江左世家传【二十卷】孙严宋书【六十五卷】眀山宾梁吉礼【十八卷】又尚书仪曹仪注【十八卷】眀克让古今帝代纪【一卷】孔珪律文【二十卷】崔浩汉书音义【二卷】又汉纪音义【二卷】温子升魏永安记【三卷】宇文恺东都记【二十卷】唐房龄髙祖实録【二十卷】顔师古注汉书【一百二十卷】又匡缪正俗书【八卷】又大业拾遗记【二卷又名南部烟花録】王元感史记注【一百三十卷】王彦威唐典【七十卷】路敬淳姓畧【十卷】又衣冠系録【一卷】任戬官品纂要【十卷乐安人】髙少逸朝贡録【一卷渤海人防昌中黠戛斯入贡宰相李徳裕莫知其国之始末乃诏为此书凡二百一十国】李筌中台志【十卷】宋王溥续书防要【一百卷建隆二年诏续唐崔所撰防要采宣宗以后事补之】又五代防要【三十卷亦建隆中修】张昭同光实録【十二卷】赵邻防防昌曰厯【二十卷】又史氏懋官志【十卷】张咏语録【四卷咏治蜀时驭军施政之法门人李畋为之纪】王禹偁建隆遗事【一卷】又五代史阙文【二十卷】胡旦汉春秋【一百卷】又汉春秋问答【一卷门人郗羽録】又唐三宗传【三百卷】又五代史畧【十二卷】梁灏閤门仪制【一卷】张齐贤洛阳缙绅旧闻记【十卷】王曽笔録【一卷】贾同山东野録【十六卷】孙奭宋律文【十二卷又音义一卷】李及之唐君臣龟鉴【八十卷】燕肃海潮图【一卷】吴奎嘉祜时政记【一卷】厐籍天圣编勅【三十卷】王沿唐志【二十一卷】王素魏公遗事【四卷】王皥礼阁新编【六卷】又唐余録【六十卷】王巩闻见近録【一卷】石介唐鉴【六卷】又先朝政范【一卷】孙思恭长厯【二卷】王岩叟魏公别録【四卷】李格非洛阳名园记【一卷】李邴玉堂制草【十卷】赵眀诚金石录【三十卷】刘旬子徳安守御録【三卷东平州人】董弅新定志【八卷字令升东平人】周密癸辛杂识【四卷济南人】蔡惇祖宗官制旧典【三卷东莱人】晁公迈歴代纪年【一卷字伯臯钜野人咏之之子】金张特立歴年纪事【三卷】元何中纲目测海【一卷乐安人】于钦齐乘【六卷】眀王珣奏稿【十卷】毛纪密勿稿【四卷】李晟经世通畧【十卷】穆孔晖前汉通纪【十卷】又诸史通编【十二卷】殷士儋惩鉴録【二卷】王之垣基命録【一卷号见峯新城人】李先芳汉书注疏亿【一百卷】又十三省歌谣【一卷】刘应节四镇三闗志【十卷】又沿边军筹【九卷】刘隅治河通考【六卷】党馨歴年纂【二卷】又三边四镇志【四卷】张延登黄门纪事【十卷】于慎行读史漫録【四卷】马应龙杞乘【二卷】王家植史荟【十二卷】又史鉴庄岳【六卷】刘策订正纪年【一卷字愚靖武定州人】又辅臣考【一卷】又六卿考【一卷】韩茂椿尚友堂史畧　　　【字大人】赵弼通鉴总论【三卷字雪航济宁人】王都法戒编【三卷字介清徳州人】曽眀昌南北史抄【十六卷】又史三集【十二卷】苏佑三闗纪要【一卷字允眀濮州人】房之骐掖垣疏稿【三卷益都人】史载勲二十一史纪畧【三十六卷】许惟新河东兵事畧【一卷】又郡邑谈【一卷】
　　皇清张彦士读史矕疑【十卷】孙蕙歴代循良録【淄川人】安宜治畧
　　子总目【凡纂修著作自成一家之言而専一门一类者皆许以子类収所以别于集也其无人物本传者仍详其里居以备攷已详见经史者勿再叙】
　　周太公金匮书【二卷】又六韬【六卷】师旷乐书【六卷】齐芊子【十八卷名婴齐人】鲁仲连子【十四卷】师氏雅琴【八卷名中旷之后】庄子南华经【十卷】晏子春秋【十二卷】公孙尼子【二十八卷鲁人】田骈子【二十五卷】黔娄子【四卷】孔穿谰言【十二卷字子髙孔子七世孙】接子【二卷齐人】捷子【三卷齐人】尹文子【一卷齐人】邹衍子【四十九卷】驺奭子【十二卷】周伯子【十一卷齐人】子晚子【三十五卷齐人】尸子【二十卷名佼鲁人】秦九韶数术大畧【九卷鲁人】公侯政术【十卷名初鲁人】计然子【十五卷】孔武子【一卷】田穰苴司马法【三卷】扁鹊难经【五卷】又子午经【一卷】又灵枢金镜神景内经【十卷】又仓公秘诀【一卷】孙子【八十九篇名膑】孔丛子【七卷名鲋孔子八代孙】汉东方朔神异经【一卷】又十洲记【一卷】又占书【一卷】又灵棊经【二卷】公孙注风后握奇经【一卷】主父偃书【二十八卷临淄人】邹阳子【七篇临淄人】赵氏雅琴【七卷名定渤海人】刘毅宪论【十二卷北海敬王子章帝时封平望侯】仲长统昌言【三卷】郑注九宫经【三卷】又干凿度【三卷】又坤凿度【二卷】又易通卦騐【二卷】刘熙释名【八卷】刘洪七曜厯书【十卷】宫崇太平清领书【一百七十卷琅邪人】诸葛亮十六策【一卷】又集戒【二卷】又天机子【一卷】三国魏王肃政论【十卷】晋管辂周易通灵诀【二卷】髙堂隆杂忌厯【二卷】王弼注新记元言【一卷】又道徳经注【一卷】又老子指例畧【二卷】何晏讲疏【四卷】又道徳问【二卷】又老子畧论【一卷】崔亮琴经【一卷东武城人】孔衍琴操【三卷】又兵林【六卷】又説林【五卷】孙叔然尔雅疏【一卷】徐邈五经同异评【三卷】又庄子音【三卷】又楚词音【一卷】南北朝何承天元嘉厯【二卷】又刻漏经【一卷】又尔雅纂文【十卷】又并合皇览【一百二十卷】王俭百家谱【十卷】王僧孺百家谱【三十卷】任昉文章縁起【一卷】又杂传【三十六卷】又述异记【一卷】刘勰文心雕龙【十卷】刘沓要雅【五卷】又楚词草木疏【一卷】徐勉华林遍畧【六百卷】徐陵名数【十卷】又文府【七卷】张讥庄老元部义【八卷】伏曼容老庄义【十卷】房景先五经疑问【一百卷】顔延之尔雅纂要【一卷】顔之推集灵记【二十卷】又正俗音训字畧【共七卷】唐顔元孙于禄字书【一卷字韦修师古之子杲卿】顔真卿韵海鉴源【之父三百六】崔郾六经要言类【十卷十】段文昌食经【六卷】段成式酉阳杂俎【二卷二】又续酉阳杂俎【十卷】又庐陵官下记【十卷】段公路北户杂录【二卷】李筌注隂符经【三卷】又注太白隂经【一卷】又注孙子【十卷】又青囊括【二卷】又六壬大玉帐经【一卷】刘宴家谱【十卷】吕才注八五经【一卷】又地理经【一卷】又拨沙经【十卷】又大博经【一卷】又广济隂阳百忌厯【一卷】杨上善注内经眀堂类成【二卷十】又注内经太素【三卷三】王氷注黄帝素问【十卷二十四卷字仲邱号　　啓元子人旧志】又注灵枢经【作王】又摄生纂録【砅误】又天元玉策【九卷一】宋邢昺尔雅义疏【卷三十】赵邻防鲰子【一卷】胡旦将帅要畧【一卷】孙奭经典徽言【三卷】又尔雅释文【一卷】又庄子释文【一卷】周起书苑【十卷】燕肃莲花漏法【一卷】王质夷坚别录【二十四卷自序云夷坚志出自鄱阳朱氏増辑未备故曰别志】傅尧俞言行录【一卷又曰傅公嘉话】王巩清虚居士随手杂录【一卷】晁説之儒言【一卷】又客语【一卷】晁公迈纪谈录【一卷】董弅闲燕常谈【三卷】丁徳用注难经【五卷济阳人】赵自化调饍摄生图【四卷平原人原名四时颐养録诏改之】甄栖真还金篇【四卷单父人又号神光子】王辟之渑水燕谈【十卷临淄人】何光逺鉴诫录【十卷东海人】苗好谦农桑辑要【六卷武城人】又农桑图説【二卷】邓御夫农厯【一百二十卷字従义济南人】韩熙载格言【五卷潍州人仕南唐后归附】元阳子金碧潜通注解【一卷】又还丹歌【一卷元阳子长白山中人未详姓名自言于伏生墓得金碧潜通书遂为之注解并衍为丹诀】金张行简清台记【一卷】又戒严记【一卷】又为善记【一卷】又自公记【一卷】纪天锡难经集注【五卷字斋卿泰安州人】元贾思协齐民要术【四卷】张养浩诸子书引【一卷】王鹗汝南遗事【一卷】眀李晟六经举要【十卷】解延年鍼穴图解【三卷】王勅五经通防【二卷】又漫逰录【一卷】又云芝稿【一卷】王崇献孙子释疑【一卷】王道老子亿【二卷】宋沧秉忠定议【十卷】曹邦辅性説【一卷】李舜臣经学羣书【十卷】又五经字义【十卷】李先芳老子本义解【一卷】又隂符经解【一卷】敖山先天手册【一卷字静之莘县人】王之垣摄生篇【二卷】林琼霜栢稿【十卷】孟秋道脉説【一卷】又大道吟【一卷】又志气吟【一卷】贾三近宁鸠子【一卷】王象干开天玉律【二卷】王元复蘧蘧迩言【一卷】马应龙道徳经注辩【一卷】赵继忠性理豁目【二卷】石琚六子要【一卷】张谟诚正录【一卷字大谟防隂人】贾斌学兵防航【一卷商河人】髙所蕴长生诀【一卷】又无生诠【一卷字尔施淄川人】李汝桂还朴心声【一卷泰安州人】王见宾绀珠经【一卷歴城人】张松瀛南子书【一卷字汝乔邹平人】刘一相汇古精华【一卷字惟衡长山人】蓝章八阵合变图説【一卷字文绣即墨人】梁绍儒风角注【一卷东平州人】又上古医经注【十卷】髙防铃法书【二卷益都人】王昺同伦类训【二卷】周宗岳脉学衍义　刘策刑书弋【一卷】王道一悟道言【一卷字万川黄县人】刘允浩大节录【一卷掖县人】
　　集总目【集之体不同有专以集名者有以诗集文集各标其类者有以仕宦逰歴随地寓名者所収者不一体所言者不一物故曰集金元及眀其姓名不见人物者多矣君子不以人废言节取之意也随所见而志之】
　　汉董仲舒集【一卷　按隋唐志皆列二卷今止存一卷】孔融集【十卷】管宁集【二卷】诸葛亮集【二十四卷】祢衡集【二卷】三国魏任嘏书【十八卷】王粲集【八卷　按唐志系十卷今止存八卷】刘桢集【一卷】晋王弼集【五卷】羊祜集【二卷】左思集【二卷】伏滔集【五卷】伏系之集【二十卷滔之子】刘实集【二卷】卞壸集【二卷】南北朝王集【二十卷】徐孝嗣集【十二卷】刘昭集【十卷】王逡之集【五十卷】孔琳之集【十卷】孔休源集【二十卷】诸葛璩集【二十卷】顔竣诗集【一百卷字士逊延之之子】王融集【十卷】臧严集【十卷】又栖鳯集【五卷】又元徽书【目四卷】何逊集【二卷按王僧孺集其文为八卷今止存二卷】刘峻类苑【一百二十卷】刘杳集【十五卷】又古今四部书目【五卷】萧子范文集【三十卷】萧子显集【二十卷】又贵俭传【三十卷】萧洽集【二十卷】王规集【二十卷】王筠集【一百卷】徐勉集【四十五卷】又选品【五卷】王僧孺集【三十卷】徐陵集【三十卷】又玉台新咏【十卷】何思澄文集【十五卷字元澄东海郯人】张正见文集【十一卷字见颐东武城人】崔慰祖海岱集【十二卷】高允集【二十卷】蒋少逰集【十卷】温子升集【二十卷】封肃集【十卷】眀克让集【二十卷】又文类【四卷】又续名僧记【一卷】唐王綝魏郑公谏录【五卷】顔真卿集【一卷】髙适文集【十二卷又别诗一卷适字达夫渤海人】徐彦伯集【二十卷琅邪人】郗纯集【六十卷字高卿金乡人】吕温集【十卷字叔和东平人】孟逵诗集【一卷字叔之平昌人】段安节乐府杂录【一卷临淄人成式之子】孙晟集【三卷密州人】五代和凝集【一百卷】崔遵度集【二十卷】又鸿渐学记【一千卷】又漆书【一卷】又羣书丽藻【六十五卷本以六倒总括古今之文一曰六籍琼华二曰信史瑶英三曰玉海九流四曰集苑金銮五曰绛阙蕋珠六曰鳯首龙编卷帙甚繁今多残缺目录不存但存此卷数而已　按旧志作朱遵度又作博州人】戚同文孟潴集【二十卷】宋穆修集【三卷】顔太初鳬绎集【十卷鲁人】田告禹元经【一卷】胡旦集【三十卷】王禹偁诗集【三卷】又承眀集【十卷】又小畜集【三十卷】戚纶集【三十卷】赵邻防集【三十四卷】鞠常集【二十卷字可乆髙密人】柴成务集【二十卷字寳臣曹州济阳人】梁灏集【十五集】梁固集【一卷】梁彦昌汶阳杂稿【十卷】梁子美耆英集【一百卷】张昭嘉善集【五十卷】孙祖徳论事集【七卷】张咏集【十卷】李迪集【一百卷】厐籍清风集【十卷】王皥沂公言行录【一卷】石介徂徕集【二十卷】王知载朐山集【一卷】赵师民集【三十卷】吕颐浩集【十五卷】夏侯峤集【十五卷字峻极钜野人】张荷过非集【三卷】李昭屺乐静堂集【三十卷】王岩叟大名集【三十卷】晁迥翰林集【三十卷字眀逺諡文元大名清丰人】又道院别集【十五卷】又法藏碎金录【十卷】又耄智余言【三卷】又昭徳新编【三卷】又理枢集【一卷】晁补之续楚词【二十卷择文赋之与楚词类者编之凡二十六人计六十篇各为小序以冠其首】又鸡肋集【七十卷】又词【一卷】晁説之景迂集【十二卷】晁咏之崇福集【三十五卷】又四六集【十五卷】晁载之封邱集【二十卷】晁冲之具茨集【三卷】晁公武集【六十卷】李格非集【四十五卷】綦崇礼北海集【六十卷】王従三近斋余录【一卷青州人】李邴云龛草堂后集【二十六卷】毕良史繙经堂集【八卷】赵磻老拙庵杂著【三十卷字渭师东平人】又外集【四卷】杜黙诗集【一卷字师雄徂徕人】张重海门集【八卷渤海人】许彦国诗集【十卷字表民青州人】厐谦孺白苹集【四卷单父人】王嵎北海集【二卷字季夷登州人】王质雪山集【三卷郓州人】辛弃疾稼轩集【十卷】金张行简文集【十五卷】党懐英集【三十卷】赵沨黄山集【二卷】赵可玉峯散人集【二卷】阎咏复轩集【十卷】郭长倩昆嵛眀道集【十六卷】孙铎虚舟居士集【一卷字振之滕州人】刘迎山林常语【六卷东莱人】元刘敏中集【二十五卷】商珽夷斋文集【十卷】李之绍集【二十卷】张养浩忠告录【三卷】又归田类稿【一卷】曹元用超然集【四十卷】阎复清轩集【五十卷】张范益斋旅斋二集【歴城人起岩之父】又篷窗集【一卷】张起岩华峰类稿【一卷】又漫稿【一卷】又金陵集【一卷】潘昻霄苍崕类稿【一卷】李泂集【四十卷】李垂导河形胜书【一卷】又兵制【一卷】将制【一卷】王鹗应物集【十卷】杨桓六书统【十二卷】又六书泝源【十卷】又书学正韵【一卷】王华怡轩集【一卷】杨道小亭集【一卷】禇仁杰诗话总龟【二十卷青州人】萧炳本草四声【四卷峄人】眀黄福忠宣家集【三十卷】又使交文集【十七卷】许彬东鲁集【一卷】马愉澹轩集【二十卷】殷衡蠢庵稿【一卷】刘珝古直集【十卷】李秉归田集【一卷】又云中集【一卷】解延年物类集説【十六卷】史延龄野史集【一卷】王珣南野诗稿【十卷】殷云霄石川集【十二卷】又志彀集【一卷】又古乐府【一卷】毛纪鳌峯类稿【十八卷】敖山灿然集【十卷】杨光溥沂川文集【四十卷】又梅花集【一卷】又剪灯琐谈【一卷】又素封亭稿【十卷】穆孔晖防艺集【二卷】边贡华泉集【一卷】公勉仁东山集【四卷】公家臣栁塘集【二卷勉仁之子】公鼐问次斋集【一百卷勉仁之孙】公鼒小东园集【三十卷】刘渊甫海岱防稿【十二卷】刘天民函山集【十卷】许成名龙石集【六卷】王重光太仆家训【一卷】王象艮迂园集【十二卷重光之孙】王象晋赐闲堂集【二十卷】又羣芳谱【四十卷】又心赏编【五卷】王象春问山亭集【十二卷】王与玫笼鹅馆集【二卷重光曽孙】王与印陇首集【二卷　按王氏世有传书著作亦非一手今就已经行世者若干种】李攀龙沧溟集【一百卷】又白雪楼集【三十卷】钟羽正崇雅堂集【二十四卷】又厚徳录【二卷】又管见录【一卷】殷士儋金舆山房集【十二卷】又眀农轩乐府【一卷】许邦才瞻泰楼集【十六卷】又海右唱和集【六卷】又梁园集【二卷】陈梦鹤雅音萃稿【三十卷】又芝巘山人嵗稿【三十卷】又平庄集【一百卷】冯惟健陂门山人文集【一卷】冯惟讷文献通考纂要【六十四卷】又汉魏六朝诗记【一百卷】又风雅广韵【一卷】又楚词旁注【一卷】又选诗约注【一卷】又杜律删注【一卷】又唐音翼【一卷】冯惟敏山堂诗稿【十卷惟讷弟】又击筑余音【一卷】刘隅集【十卷】李先芳北山全集【一百卷凡十八种】又东岱山房稿【三十卷】又古交编【一卷】又拾翠轩杂纂【四卷】吴岳诗集【二卷】靳学顔两城间存集【一百卷】蓝田侍御集【十卷】戚继光止止堂集【十卷】又练兵日记【二卷】又纪效新书【二卷】崔廷槐楼溪集【十卷】冯琦北海集【四卷】冯子咸【日】进劄记【二卷】读礼抄记【一卷】于慎行谷城山馆全集【一百六十卷】又笔麈【四卷】黄徴符台集【一卷】贾三近先庚生传【四卷】又东掖漫录【一卷】又奏草【一卷】张延登诗文集【二十卷】毕自严石隠园藏稿【二十卷】袭勗后溪集【五卷】邢侗来禽馆集【二十四卷】赵秉忠琪山集【六卷】曹珖大树堂集【三卷】王孟煦云耕山房稿【二十四卷】马应龙艺林钩防録【二十四卷】又词林玉屑【二卷】耿如墨楯延枝【一卷】房之骐蒲上闲吟【一卷】山居杂志【一卷】髙图砫斋集【八卷】陶性诗集【三卷】陶致炜自娱集【十卷】又歴代诗选【十六卷】又逰览诗畧【二卷】陆埜海陵集【四卷】陆侨寓庵集【三卷】张徳润琴谱九还操【一卷】依山樵唱【一卷】徐振芳雪鸿集【四卷】又三素集【一卷】丁耀先椒邱听山亭集【十二卷】又陆舫【一卷】韩取善久视楼文集【二十卷字惺庵淄川人　以下凡人物本传内卷数无攷者先后以郡邑类编】王教铨部集【字子修淄川人】刘鸿训困学记闻【字青岳长山人】程珤右丞集【字子彬徳州衞人】李开先闲居集【十一卷字伯华章邱人】徐日升卷石草堂集【字海曙长山人】安思肃麓山房集【字曰睿长山人】于范廪邱文集【字觉甫郓城人】张盛美戊巳集【字元防榺县人】汪大年茗柯堂集【字未央临清州人】邢其任礼星馆集【字仔予临清州人】李本固问竒集【字维宁临清州人】阎宏笔斋诗纪【字尚友临清州人】刘孝东林诗文稿【字必先高唐人】刘鈗西桥集【字汝中夀光人】迟鳯翔朐冈集【临朐人】傅国云黄集【字鼎卿临朐人】左懋第梅花屋诗草【字萝石莱阳人】王言一泉集【字代言蓬莱人】刘必绍观我亭集【字绍先文登人】李有实一经堂广爱录【字太华黄县人】赵璧梅谿集【字完玉掖县人】李学诗桃花洞集【字正夫平度州人】赵元璧海壑文集【字文全胶州人】宋统殷偶然后言集【字献徴即墨人】史永安长川诗集【字磐石武定府人】马攀龙愧非文集【二十卷字冲霄阳信人】谭梦衮岱宗藏稿【字龙先青城人】谭性教黄雪山集【十二卷字生伯莱芜人】孔希徴刍荛集【字士祥曹州人】
　　皇清张尔岐蒿庵集　新济艺文　吴汝亮徒水钓谈【霑化人】半紫楼稿　张丕吉皇华偶纪【嘉祥人】朱虚于园集　王曰嵩槐轩集【茌平人】韩国玺髙士传　孙蕙苙山诗选　耿愿鲁韦斋集【馆陶人】田雯长河集【徳州人】田需潞河集【雯弟】涉江集　士服堂集　侧塾录　李澄中滇南集【新城人】行日记　卧象山诗集　艮斋文选孟其人蓼莪集【阳谷人】诗鸣集　王士祯居易录【新城人】渔洋文集　池北偶谈　张贞田集【安邱人】







　　山东通志卷三十四
&lt;史部,地理类,都会郡县之属,山东通志&gt;
　　钦定四库全书
　　山东通志卷三十五之一上
　　艺文志
　　阙里六艺天下之大文在焉学如子舆氏犹曰游于圣人之门者难为言况余子乎然而文明化洽与时代兴道源征心法之同治法昭因革之美即极之流连品物凭吊古今亦皆以导性情而抒懐抱虽连篇屡牍纯疵互陈要惟本典训以折衷之则周礼尽在鲁矣爰取旧编加之厘订疆圉则范而不滥义类则秩而不淆乃増乃删归于大雅览歴朝之制作河岳常灵觇
　　昭代之文明奎娄有耀则揆歴原本何莫非六艺之芳润哉作艺文志
　　艺文志一
　　艺文总目【诗赋表疏笺启序赞颂碑箴铭论议说文辨书传考记墓碑凡二十种而诗内又分各体为五帙各以时代为先后凡属艺文俱凖此例】
　　乐府【四言附】
　　虞舜思亲操
　　陟彼歴山兮崔嵬有鸟翔兮髙飞瞻彼鸠兮徘徊河水洋洋兮清冷深谷鸟鸣兮嘤嘤设罝张罥兮思我父母力耕日与月兮往如驰父母逺兮吾将安归
　　黄鹄歌【鲁女陶婴作】
　　悲夫黄鹄之早寡兮七年不双宛颈独宿兮不与众同夜半悲鸣兮想其故雄天命早寡兮独宿何伤寡妇念此兮泣下数行呜呼哀哉兮死者不可防飞鸟尚然兮况于贞良虽有贤雄兮终不同行
　　女贞木辞【鲁贞女作】
　　菁菁茂木隐独荣兮变化垂枝含蕤英兮修身养志建令名兮厥道不同善恶并兮屈躬就浊世疑清兮懐忠见疑何贪生兮
　　引声歌　　　　　　　　　　【周】庄　周
　　天地之道近在胸臆呼噏精神以养九德渴不求饮饥不索食处世守道志洁如玉卿相之位难可直当岩岩之石幽而且凉枕块寝处乐在其央寒凉回固可以久长
　　饭牛歌三首　　　　　　　　【周】甯　戚
　　南山矸白石烂生不逢尧与舜禅短布单衣适至骭从昏饭牛薄夜半长夜漫漫何时旦
　　沧浪之水白石粲中有鲤鱼长尺半敝布单衣裁至骭清朝饭牛至夜半黄犊上坂且休息吾将舍汝相齐国出东门兮厉石班上有松栢青且防麤布衣兮緼缕时不遇兮尧舜主牛兮努力食细草大臣在尔侧吾当与尔适楚国
　　瓠子歌二首　　　　　　　　【汉】武　帝
　　瓠子决兮将奈何浩浩洋洋兮虑殚为河殚为河兮地不得宁功无巳时兮吾山平吾山平兮钜野溢鱼沸欝兮栢冬日延道弛兮离常流蛟龙骋兮放逺游归旧川兮神哉沛不封禅兮安知外为我谓河伯兮何不仁泛滥不止兮愁吾人齧桑浮兮淮泗满久不返兮水维缓河汤汤兮激潺湲北渡回兮迅流难搴长茭兮沉美玉河伯许兮薪不属薪不属兮卫人罪烧萧条兮噫乎何以御水隤林竹兮楗石菑宣房塞兮万福来
  </div>
  <div class="pagination">
   <a href="山东通志_page164.html">
    上一页
   </a>
   <span>
    ...
   </span>
   <a href="山东通志_page160.html">
    160
   </a>
   <a href="山东通志_page161.html">
    161
   </a>
   <a href="山东通志_page162.html">
    162
   </a>
   <a href="山东通志_page163.html">
    163
   </a>
   <a href="山东通志_page164.html">
    164
   </a>
   <span class="current-page">
    165
   </span>
   <a href="山东通志_page166.html">
    166
   </a>
   <a href="山东通志_page167.html">
    167
   </a>
   <a href="山东通志_page168.html">
    168
   </a>
   <a href="山东通志_page169.html">
    169
   </a>
   <a href="山东通志_page170.html">
    170
   </a>
   <span>
    ...
   </span>
   <a href="山东通志_page166.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
