<!DOCTYPE html>
<html>
<head>
    <meta charset="UTF-8">
    <title>浙江通志 - 第 144 页/共 787 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>浙江通志 - 第 144 页/共 787 页</h1>
    <div class="content">　　【国朝顺治七年知县谭希闵重筑蓄水以卫城濠兼防各都田亩十五年海冦掘壊康熈十年廵抚范承谟勘荒临郡重修】　小鲍埭　大鲍埭【俱在鲍田】　孙田埭余家埭【俱在崇泰乡此为硬埭】　东冈埭【旧名东岙埭】　陈岙埭塲下埭　坑口埭　石口埭　徐村埭【俱在五都六埭】
　　【相连宋乾道丙戌海溢淤塞提举宋藻相视沿江水利遂命淘土于埭上筑成塘路然皆硬埭仰石冈陡门泄水】　寮后埭　北门大埭【俗名军埭】　西岙埭【旧名龙泉浃埭俱在崇泰乡】　河头运埭　傅家埭　朱家埭林家埭【俱在飞云渡隔岸】　横河埭【在南社乡其河南通平阳万全乡东】
　　【连砂塘陡门脉络绵逺因枕大江以埭限之宋乾道丙戌埭壊田没唐奉使相地外筑塘捍潮内塞河以副之自是埭址坚固砂塘陡门与河埭相为唇齿】　宋家埭　侯家埭【俱在南社乡宋乾道丙戌圮壊重筑】　陈家埭【在南社乡宋乾道丙戌壊移入内塘筑之】钟家埭　邓家埭【俱在南社乡宋元丰间筑乾道丙戌壊重建复于埭外筑】
　　【副埭以防之】　姜家埭　丁家埭　孙田埭【俱在南社乡】径浦埭【在涨西乡古有髙秋大埭下有石桥跨浦徃来便之后潮冲埭壊宋淳熈九年乡民就桥侧筑埭捍潮】　髙秋埭　车水埭　陈云埭　学士埭　白眼埭　前河埭　孙家埭　咸草埭　廿五箩埭　项公埭　洲川埭【俱在涨西乡埭当中流宋绍兴丙寅冲壊复筑埭之左右并河东西居民环列每嵗増修】　独木埭　小蒲埭【俱在涨西乡宋绍兴间潮水冲壊移上筑之】　丁湾埭【旧名周田埭在涨西乡宋崇寕三年重修此埭之水绵亘三百余丈溉田三万余亩淳熈以来屡筑屡壊嘉泰初里人王仲京陈烈于故址用石筑之始有蓄泄之利】　石桥埭　石桥上埭【废】　棠梨埭【俱在涨西乡旧有陡门宋绍兴丙寅圮乡民就浦下筑此埭复筑防埭焉】　芦浦大埭【在集善乡宋淳熈间筑后壊复筑】　昭仁埭【在集善乡宋元丰间筑崇寕间増修后为闸】　桐浦埭【在集善乡旧有泥埭截浦水东入江西渎横塘桑岙诸村南接塔山陡门北通云峯外桐圎屿丁岙西岙等处山源二百余派溉三都田宋元丰间筑陡门并埭】　桐干埭【又名千工埭在集善乡埭坍近筑隄开陡门于埠上】　新牛埭　麦果埭【在半洲渎】　猫儿埭　圎屿埭【近塔山陡门】　潦防埭【在二十八都一啚上名老王埭明崇祯元年建】　白肚埭　下林埭　天门埭　沙埭　官埭　银鱼埭　黄埭【俱在集善乡】　湖北埭【在芳山乡初与棠梨埭同一河宋元丰七年洪水冲壊河分为东西溪水尽注西河而东河不接上流民田失溉建炎三年王汝晖买地开凿新河以接上流其河皆枕大江埭岸甚狭乾道九年王确浚河重筑淳熈甲辰潮冲埭壊江河为一确复加修筑并建陡门埭始固焉】　韦岙埭【在芳山乡】　大坑埭【在大坑村有小河通霞涂浦潮每害稼宋乾道间筑埭后因溪水暴出冲壊元大徳六年知州李徳玉再筑旬日大雨废今浦涨成田埭去江逺矣】　外吉埭　魏岙埭【俱在来暮乡沿山溪流率注于浦乡人于要处絶流筑此埭宋绍兴丙寅潦水冲壊乾道丙戌有司令上户筑之】　龙兴埭　思济埭　緑屿埭　浦西埭【俱在来暮乡地名溪头古有上埭蓄众山之水溉三十九四十五都之田宋嘉定初创明嘉靖间令刘畿躬相水势命赵丞液募乡民疏濬】　徐洋埭【又名车水埭】　河村埭【俱在来暮乡有小河一带通江宋乾道间以交接处筑埭】　济头埭【在来暮乡宋宣和间筑建炎初重修】　杨家埭【又名许岙埭在来暮乡宋绍兴间筑】　溪尾埭【在曹村来暮乡】　上埭　中埭【一名陈埭】　下埭【在濵家浦】　永丰埭【在永丰湖俱安仁乡】　官埭　黄马埭【一名黄笃埭】　石埠埭【俱在广化乡宋建炎间筑】　石桥埭【在广化乡宋绍兴二年筑每嵗増修】　苏埭【在广化乡宋建炎间筑】　古溪埭【在古溪嘉屿乡】
　　月井陡门【在龙山下宋绍兴间令吕鄞相地理谓青龙宜出水乃浚之续为居民占塞明万厯己亥令傅道唯申院委府通判王锡命按濬国朝顺治十一年重建闸以障咸水】　安禄陡门【在西岘山趾废】　九里陡门【在清泉乡明嘉靖间令曹诰建】　石冈陡门【在韩田帆游崇泰清泉三乡山溪之水流为支河八十有四咸趋石冈溉田二千余顷其来久矣宋元丰问令朱素重筑绍兴末屋闸俱壊独两岸与沟底巨木犹存乾道二年守王逺用钱五十万委尉王度易闸布底増砌股岸又于旁立防柱续壊淳熈十二年守李棫通判谢杰以钱七十万委簿石宜翁治其役后两股沟底木壊令刘龟从募民钱六十余万以石代木撤旧更新焉陈傅良重修石冈陡门记石冈陡门之作不知其起何时绍兴之季年屋闸俱壊独两股岸与沟底以巨木为之有屹然存者元丰朱令之遗迹也盖门始附穗丰山之南趾以离海逺泻水不効而议迁署国子司业王公逺为守尝用钱五十万民夫二万四千通其故浦然是役也浚浦之功居多而以余力及闸后知州事李公棫与通判谢公杰慨然念之谓主簿石宜翁能以钱七十万俾治其役发视遗趾则股岸之木蛆食之过半矣底板亦浸淫潄囓穿蠧百孔矣知县事刘龟从又劝得民钱六十万而县自助致五万因择其乡之秀黄廷瑞者三人莅匠以石代木撤而新之为岸若干丈为底若干丈为闸之里蔽若干丈益其柱若干上为覆屋旁为辅梁凡百可久无不臻极淳熈十二年三月记　明宣徳间守何文渊仿虞元璩议修之民頼其利】　塲桥陡门　龟山陡门【俱在崇泰乡五都塲桥明嘉靖壬子令刘议建未就隆庆己巳都民各捐资告筑令杜时登督成之】　榆浦陡门　步陡门【俱在南社乡废】　屿头陡门【在涨西乡宋乾道丙戌壊绍兴间既筑径浦大埭遂筑此】　江济陡门周田陡门【俱在涨西乡古有泥埭宋绍兴间改筑陡门嵗久潮水冲壊明洪武丙辰主簿张有成重筑増砌内外石坎百余丈民田頼以溉注焉】　石闸陡门【在涨西乡】莲圑陡门　新丰陡门【在集善乡宋淳熈乙未建复壊里人王奕修元皇庆己未奕孙宗泽改筑小岙浦中砌以巨石跨石桥于上至正丁酉风潮壊】　苍山陡门【在集善乡元泰定间里人谢觉行倩工倚山凿岩造之】　半浦陡门【在集善乡宋淳熈乙未建】　桐浦陡门【在集善乡宋元丰间建蓄水溉三都田崇寕时修明洪武十七年里人谢徳邻重修上设石梁以便行者】　唐枋陡门【在集善乡宋乾道丙戌壊唐氏重修置桥下有闸】　塔山陡门【在集善乡宋大中祥符间筑下通程头江因潮冲壊咸水入河元丰元年里人何成泽重筑正统三年耆老呉民载复修】　航浦陡门唱步陡门【俱在集善乡里人叶良泽筑】　昭仁陡门【在集善乡元至大四年里人张声之建】　矢石陡门【在芳山乡废】　塘东陡门【又名登塲陡门在来暮乡宋嘉定间建】　姜家陡门【在来暮乡废】　髙冈陡门【在来暮乡丁岙嘉靖戊申乡民重建】　南口陡门【在广化乡宋宣和五年建明治间重修】　通海湫【在四都河流浅狭淤塞不常明万厯丁亥邑令章有成同主簿詹隆祖督工开濬通海仍建陡门三间以防旱潦】
　　玊壶□【在玉壶山中本地大溪自青田县发源经流此处髙山四起内多平衍原田居民亦数百家每遇洪水禾稼尽伤先年筑有官□明洪武二十七年加筑沙石坚厚趾濶二丈靣濶一丈南北二带约一千余丈每遇坍圮居民自行修筑】
　　平阳县
　　城内河　一自昆山来一自岭门来入县前夹治东西流又一源自白石岭老山来入白石河流过县治后号腰带水万厯温州府志宋咸淳间邑令王应嘉重浚林景熈作记后复塞明嘉靖间邑令张仲孝与千户冯玉疏之戊午倭变乡民多入城病渴冯玉与令李伯遇复开西水门引西南水入城民頼以生平阳县志知县文程又开东北水门以泄水又浚城外河
　　国朝康熈十二年知县石金和拆去浮屋重濬河道万全塘【自县北至瑞安飞云渡三十五里旧为土塘嵗久圮宋绍兴中里人徐几倡筑铺石其上功未就淳熈间左司议蔡必胜以石更造费二十余万缗因即鸣山保安院为修塘司出纳有籍元初修塘司没入官塘遂倾圮大徳九年滕天骥修完元末县因筑城塘石拆毁明治十三年节推何鼎重修】　坡南塘【自县南夹屿桥西至前仓南至江口各二十五里旧为土塘遇潦即圮宋嘉泰元年郑亷仲以石砌南塘淳祐七年砌西塘元大徳八年滕天骥重修年久圮壊明万厯二十二年令朱邦喜劝谕义民吕仲璞等重建完固】
　　【谨按平阳之塘凡沿海者俱另详海塘门兹不复载】
　　军桥埭【在县治东水从沙冈发源直入大河至沙塘陡门入海水势下泄邑令朱邦喜准耆民林元英等议于柏洋军桥筑埭以截水势又从旁委曲开河以通舟楫居民利焉】　黄浦埭【在十六都久废明万厯十年邑令何钫设法筑之乃成后复废】　苏埭【在八都】　陈埭　腊田埭　华埭【俱在九都】　浦尾埭　新埭　南埭【俱在十二都】　西门埭　陈胥浦埭　垂杨埭　半浦埭【俱在十三都】　山前筋竹埭　蔡仁堂埭【俱在西乡】大驿埭　坊前埭【俱在十七都】　林滩埭【在十八都】　温江埭【在十九都】　斜港埭【在二十都】　石并埭【在二十三都】　和尚埭【在二十七都明洪武二十七年筑】　头埭　黄家埭【俱在三十都】黄公当埭【在扈山三十一都】　焦坑埭　南驼埭【俱在四十】
　　【三都】　小河埭　石埭　青湾埭　古竹埭【俱在四十二都】杨家埭【在四十五都】　山头埭　江南埭【俱在四十七都】
　　王明埭【在东乡】　隂均大埭【即舥艚埭在二十一都金舟乡宋嘉定元年令汪季良命居民林居雅于潭头海口筑土堰于隂均山麓九都十都十一十四十五二十一二十二二十三等都俱頼蓄水灌溉元明屡圮屡修国朝康熈年间咸潮入内田禾失收二十九年总兵李华令呉永申三十二年令金以埈后先捐筑水势冲激随筑随坍左营游撃朱黻力任其责筑砌四载工始成各都利頼之】　上河埭【在四十二都】　金大埭【在十都以上三埭见县志】
　　南驼堰【在四十三都】　呉南堰【在三都明洪武二十七年筑】
　　沙塘陡门【在六都宋绍兴三年太常博士呉蕴古创筑费数十万为屋七间用巨木交错坚若重屋虚其中三间之上増置闸焉明年圮丞范寅孙稍徙旧趾北筑之乾道丙戌海溢陡门塘埭俱壊徙筑内数百步淳熈乙未瑞安令刘龟从平阳令杨梦龄率三乡人共筑乙巳令赵伯僧与蕴古子奂文继成之比旧制广三之一凿石为板固以蜃灰侍郎徐谊知□蔡必胜作亭其上名曰召杜亭沿江下有涨涂请官募人耕之嵗入租谷三百石以备修筑徐谊重筑沙塘陡门记平阳遂安治相望三十里其三乡西南负山东北遵海为田四十万亩上蓄泉流下捍潮卤有沙塘为之城垒潴其不足泄其有余有陡门为之襟喉先是村落各为埭以潴泄水涝时至莫肻先决灾害既成互相袭夺以便己私乃竞争鬬讼而理筑之工又废田寖硗确绍兴中故太常博士呉蕴古念之始创意为陡门未几为水所壊乃用巨木交错若重屋者凡七间周以厚板柜土其内用以壅截河流连络塘岸虚其中三间之上増置闸焉其左右上下又沉石攅楗功不可计以防土力以敌水势费累数十万悉出其家当程其役者则有蓝田范氏始终营缮克賛其成者公之犹子通直也乾道丙戌海溢塘埭陡门尽壊朝廷遣使临视稍徙而内者数百步嵗乙未邑宰相攸宜劝率三乡之人重成之任其事者通直之子国学也后十年木腐土溃水得纵泄众复大恐邑宰赵侯与国学益求巨材仍旧规而辟之凿石为条为板为撁为磈自斗两吻及左右臂闸之上下枢之表里牙错鳞比以蜃灰锢之又作亭覆焉请于郡得钱二十余万且均众资以佐之半嵗而毕事其深广视旧逾三之一壮且固倍蓰矣沿江有涂倘得募人耕之庶可以仰给而保无极乃列请于安固宰刘侯从之嵗收涂租以资葺理众复来谂于予愿有述焉以诏来者予为之言　庆元间簿赵希祐重修元初以涂田入官修葺无资遂圮至元十八年黄一龙吴淳夫陈则翁修理作亭二十四年飓风亭仆明年一龙又与吴时亨重建大徳丁酉海溢复圮三乡民修之至正壬寅风潮复圮周诚徳率三乡民重修明洪武乙夘飓风海复溢令叶素徳命僧清素募修设闸夫六名以时启闭嵗给工食】
　　【国朝顺治十八年迁在界外闸板朽壊咸卤冲入田亩无收康熈九年展复义民陈瑞峯募化修理仍建亭其上三乡之民出粟赡僧启闭二十六年瑞安典史髙旺平阳县丞范文邦协濬平濬南岸瑞濬北岸】　江口陡门【在九都宋端平丙申令林宜孙创筑嵗久圮邑人郑存耕修明洪武八年风潮冲壊十六年丞彭尚贤重修苏伯衡重修江口陡门记平阳之江口旧尝因海隄中断之楗石为两涯深广各三丈内外贴石为左右翼又设石坛于前后中涯植石楹析为双门锲坎防板以为扃每门板十有二层视水盈缩而闭纵之覆以屋五间号江口陡门宋端平丙申县令林宜孙始作之元至元二十四年里人郑君存耕尝率众缮理之继存耕而致力者则其族之前闽清县尹礼华亭县尉公谊其嵗至正辛丑也后二十三年洪武八年水暴溢飓风激海崖崩屋仆而门亦圮十六年夏南康彭君尚贤来为丞以公事过其地亟谋兴作责成于水利所及之乡大家之役于官者咸不劝而趋输财出力协谋并智以任其事者九人于是市石与木揆日庀徒以畚以筑隄涯门扃以至于屋悉复其旧而敛甃坚致视昔过之足支久逺又以其余力修平安渡马道百二十五丈以免人于淖始事于九月庚申而讫工于乙酉盖江口在县东南二十五里左江右山潮汐之所上下诸山谷水凡三十六攴皆经此而入江初陡门之未作也众流既莫之遏而海卤水亦以害稼民交以为病自作陡门然后溢不为患干有所仰而恵利及于二乡矣　明成化二十二年令王岳修治四年令王约又修万厯二十二年令朱邦喜勘系久坍不便蓄泄捐俸二十两修砌耆民张世英等助筑厥功用成】　下埭陡门【在十三都明万厯乙未令朱邦喜重筑】　麦城陡门【在九都明万厯二十二年令朱邦喜谕该都里照田估计工费修筑】　永丰陡门【在六都近沙塘自沙塘陡门筑后此陡门坍壊蓄泄不便民甚苦焉明万厯二十二年县令朱邦喜谕富民陈子法出资重筑】　竒石陡门【在前仓凤林西乡】　新陡门【即和尚浦在西乡成化二十年里人李日荣修筑】　塘湾陡门　江西陡门　楼浦陡门　下涝陡门　萧家渡陡门【俱在西乡以上六陡门元志云嘉定五年郡守杨简奏筑黄婆埭相视官临海主簿吴寳卿申令先筑六陡门以泄上流仍开庄严院前一带旧河以通舟楫后立埭不果遂筑陡门焉】　黄渎陡门　新兴陡门　河口陡门【俱在西乡】　白沙陡门【在东乡】　隂均陡门【在金舟乡元大徳九年州判皮元修林景熈重修隂均陡门记隂均陡门者合州东西四乡之水赴焉嘉泰令汪季良所创也其倾资以相林君雅也今故碣犹在越百年穿漏就圮河流有泄无蓄海潮不时漰湃冲突逆入河皆为田害故嵗多歉而民贫大徳元年州判皮元开芦江报恩寺有讲僧曰融致书借力劝化有总管汤士宣捐资为倡遂广置料物以十一月经始先筑上下堰堰水施工甃石防斵石限更置版闸二十层纎罅必窒表里坚好侯劝相之使旁午于道十年二月讫工由是三十六源得蓄泄之宜四十万亩免干溢之患有年将不一书其利溥哉　延祐五年潮溢复圮知州张智再修明洪武元年令梅鉴率乡民修筑】　新桥陡门　滩头陡门【俱在金舟乡】　石竞陡门【在亲仁乡里人陈骥筑后六十年壊宋嘉定间拆其石筑黄浦埭遂废后于浦边张氏地重筑】　楼石陡门【在亲仁乡宋乾道间乡民筑埭为水所壊开禧间陈伯防修筑后又壊明洪武二十七年重修】　度龙陡门【在亲仁乡】　于山陡门　扈山陡门　下庄陡门【俱在归仁乡】　灵溪陡门【即徐家窑陡门久圮】
　　【国朝雍正二年总督觉罗满保令沾利田主每亩出谷十五觔共银二千有竒修筑陡门至六年仅完十分之三七年署总督性桂委员同本县知县孟载有动帑并士民捐输银共二千六百有竒于十月兴工久而未竣总督臣李卫饬催署知县事张桐委县丞裴元臣就江中建筑分水墩三座及南北两岸马头墩坝砌筑坚固可蓄可泄于九年六月完工】　黄岩陡门【在宰清乡】永丰陡门　侯家陡门【俱在万全乡废】　林头陡门　乌屿陡门【俱在二十一都宋乾道四年林仲彜因乌屿山麓石柱成之】　新潜陡门【在二十二都】　湖南陡门【以上三陡门俱废】　像山陡门【在二十六都】　丁昌陡门【在四十七都】　杨鉴陡门【在一都郑跶祖建】
　　小水闸【在四十五都废】　管岙水闸【在二都】　荆溪水闸【在十二都】湖边小闸【原砌石为塘因水冲壊宋景定间改建后圮】
　　【国朝顺治十二年平阳县令王言着里民黄五云等照田科费重修】
　　泰顺县
　　雷分泉　嘉靖浙江通志在三都天湖山之北广资灌溉成化间旱耕者争决致鬬忽大风震雷中分其水【互见山川】
　　莒冈塘【在二都】
　　院口坝　石镜坝【俱在四都】　戬舟坝【在五都】　长洋坝大洋坝【俱在七都】　雅阳坝【在八都】　下庵坝【在拱辰门外四里】
　　交洋口堰【在县东一里】　东源堰【在县西二里】　溪口堰【在一都】
　　小村堰【在二都】　泗溪堰【在六都】
　　处州府【丽水县附郭】
　　城内二渠　分丽阳溪水随势导之入城以蓄风气息火灾括苍彚纪宋守赵善坚疏凿后久堙塞明嘉靖乙巳知府李冕复大开濬【黄绾濬河记处州古括苍郡其山自括苍迤西南转为州治宋庆元中郡守赵善坚尝开二渠分丽阳溪水导之入城民甚徳之嵗久湮阏始因豪强侵筑居民积汚赵守之恵遂废迄数百年竟无复者嘉靖乙巳夏五月兵备副使夏公浚行视郡中知有旧渠考询志耆故老殚其迹遂檄修之首凿通恵门浄池以濬其源次疏二渠以导其流皆为闸以时蓄泄可谓利于民而尽其心者是役也奉而综理则知府李君冕同知文君章通判傅君棨推官叶君材承而董役则丽水知县吴君梓若兼诸劳则文君为多疏凿之工沿渠之民各事之仅三阅月而厥功告成】
　　国朝顺治十七年知府周茂源重濬康熈二十七年知
　　府刘廷玑又濬【梁祚璿为记】
　　丽水县【城外河道】
　　水障　用石砻甃坚固以障上流东冲郡城頼之括苍彚纪元大徳癸夘有异人来募民财欲建桥于此凿石于桃山置局济川桥侧至皇庆壬子经十年止成水障一墩而去桥竟弗成继是郡守韩斐修筑久而石渐頽明嘉靖戊子郡守潘润复捐俸运石填之
　　李浴塘【在县东南十里】　洪塘【在县西五十里宋开禧间郡人参政何澹调洪州兵开凿】章塘　岑塘【俱在县西四十里】　平洋峯塘【在县北二十里】
　　百众塘【在县北五里】　茭塘【在县北二十七里】　桑塘【在县北五里】许塘【在县西五十里】　沙塘【在县东五里】　赵塘　林前塘龙后塘【俱在西乡】
　　丽阳堰　妃溪堰【俱在县北十二里】　黄山堰　泗洲堰【俱在县北十五里】　畎岸堰【在县东五十五里】　緑苗堰　好溪堰【俱在县东十五里唐郡守叚成式开国朝顺治四年知县方亨咸继筑康熈二十五年同知崔鸣鷟修自为记】　寺后堰【在县南七十里】　司马堰　观坑堰【俱在岑溪东詹司马所凿】　章田堰　神堂堰　通济堰【在县西五十里障松阳遂昌两溪之水别为大川分为四十八派析流畎浍注民田二千顷又以余水潴为湖以备溪水之不及堰旁有庙曰詹南二司马宋明道中碑刻尚存元祐间知州闗景晖修筑政和间邑令王褆邑人叶秉心建石函乾道间郡守范成大重加修葺有堰规二十条刻于石范成大重修通济堰记按长老云萧梁时詹南二司马所作至乾道戊子垂千载矣徃迹芜废中下源尤甚明年春郡守呉人范成大与军事判官兰陵张彻修复之事悉具新规三月工徒告休成大驰至斗门落成于司马之庙窃悲夫水无常性土亦善堙修复之甚难而溃塞之实易惟后之人与我同志嗣而葺之将有攷于斯故刻其规于石　开禧间郡人何澹重加甃石元至元六年大水崩壊厥后令梁顺守韩斐频加缮葺明万厯四年郡守熊子臣重修何镗为记二十六年知县钟武瑞重修郑汝壁为记三十七年知县樊良枢修葺功倍于前汤显祖为记四十七年知府陈见龙重修王一中为记】
　　【国朝顺治间知县方亨咸重修康熈十九年知县王秉义重修王继祖为记二十五年大水圮壊知府刘廷玑捐俸募工重行修筑自为记五十四年复壊雍正七年总督臣李卫动帑委知县王钧筑濬】
　　应星闸【在应星桥下宋郡守赵善坚引丽阳溪水导之入城明嘉靖乙巳知府李冕复濬浄池以潴水由池分为二派其一自通恵门入清香桥为城中水其一自西南流绕城中至是桥下出城与大溪会旧置闸于桥之南旱则蓄涝则泄或城外溪水涨而涌入者又因而隄障之居民利頼嵗久闸壊城下水口壅淤不通万厯三十年知府许国忠重修其闸复濬其口自是蓄泄有备水不为灾】青田县
　　蔡塘【在县南五十步】　旧官塘【在县北五里五都】　官塘【在县东十里二都府志作二十里】　徐奥塘【在县东十里二都】　锦石塘【在县西六十里十二都】　流緑塘【在县西一百二十里今属景寕】
　　下林堰【在县西六十五里灌田三顷六十余亩】　周□堰【在县西六十五里灌田二顷余】
　　缙云县
　　好溪　在县治前源深流长经丽水逹温州【详见山川】城塘【在县北】　车盘塘【在县西】　胜岩塘【在县西北】　黄碧塘黄双塘【俱在一都】　徐岩塘　六基塘【俱在二都】　杜塘大石塘【俱在三都】　梅塘　宏坦塘【俱在四都】　朱新塘山门塘【俱在五都】　稠塘　河洋塘【俱在六都】　淤泥塘扇防塘【俱在七都】　马山头塘【在八都】　乌头塘　长
　　塘【俱在九都】　小筠塘【在十都】　方塘　大深塘【俱在十一都】章塘　东盘塘　万新塘【俱在十三都】　魏塘　麻
　　里塘【俱在十四都】　藤弄塘【在十五都】　新清塘　东塘【俱在十六都】　古方塘　稠门塘【俱在十七都】　麻塘【在十八都】平等塘　马踏塘【俱在十九都】　水灌塘【在二十都】　胪塘大兴塘【俱在二十一都】　庙前塘【在二十二都】　西塘【在二十三】
　　【都】　洋深塘　红莲塘【俱在二十五都】　左库塘【在二十六都】保塘【在二十七都】
　　钟山堰　榉木堰【在县西三十里俱一都溉田二千余顷久废】
　　【国朝康熈年间知县霍维腾命里保修筑】　李公堰　新城堰　石佛堰【俱在二都】　黄桑堰【在县西二十里三都溉田二千顷明崇祯间圮】
　　【国朝康熈年间署县县丞左印俨督令修筑】　黄檀堰【在三都】　鵞羔堰杨山堰【俱在四都】　六石堰　朱堰【俱在五都】　蒋堰杨堰【俱在六都】　古溪堰【在县西二十五里七都溉田一千余顷久圮】
　　【国朝康熈年间知县戴名振饬地方修筑】　马堰【在七都】　西畈堰　南畈堰【俱在八都】　张公桥堰　神□湖堰【俱在九都】　硕仁堰【在十二都】　岩头庙堰　长潭堰【俱在十三都】　麻滩堰杨栁堰【俱在十五都】　竹木堰　双溪堰【俱在十七都】　陈岸堰【在十八都】　桑潭堰【在县东十五里十九都溉田六十余顷毁壊已久】
　　【国朝知县霍维腾令堰长砌造】　蒋家堰　丁思堰【俱在二十一都】　下湾堰　长澜堰【在县东六十里俱二十二都】　宫前堰　浣堰岩山堰　保堰【俱在二十三都】　马木堰　杜堰【在县东六十里
　　俱二十四都　　　　　　　　　　国朝知县霍维腾督令修筑溉田七十余顷】　东梁堰广济堰【在县东六十里俱二十五都溉田八十余顷旧被洪水冲废】
　　【国朝知县霍维腾修筑】　清宁堰　万公堰【俱在二十六都】　檀溪堰长堰【俱在二十八都】　大皿对堰　方山浄堰【俱在二十九都】茭下堰【在县东三十里久圮】
　　【国朝知县戴名振修筑一方资灌溉之利】　黄潭堰【在县西三十里溉田三十余顷国朝知县霍维腾督修】
　　松阳县
　　刘家塘【在县东三十里】　官塘【在县西南二百步废】　叶家塘【在县西二十里八都以上二塘见县志】
　　百仞堰【在县南三里十九都百仞山下明万厯二十六年知府任可容重修屠隆重修百仞堰记松阳县南有山曰百仞大溪汤汤东注旧筑堰障水因山名百仞长八十丈有竒引水灌田万亩万厯间波冲堰壊田禾尽槁乡民累告修复先是署县别驾又公司理刘公邑令萧公上其议未决毘陵周公来宰邑父老首以为请公遂力任其事白之参政曹公郡侯任公报可刻期鸠工故堰旁东北地形稍卑隄为水势激泐春夏间溪流受障辄漂没庐舍为民大患至是议修故堰东北乡民力争其不可两乡交关不已周侯亲徃相度形势曰堰壊则东北庐舍无漂没之患而南田日槁堰复则东南亩有灌溉之利而北舍可虞较而言之灌溉之利大漂没之患弥大吾有一策令两乡民有利而无患可乎于是命徙堰基西上数百武地形稍髙故隄岸崇广南可决水灌田北不漫流漂舍永垂大利于是两乡之民帖然遂共徙堰基于上流云　万　三十五年令林大佳重修李鋕为记】　白龙堰【在县南五里一二都元末里人周汉杰悉力鸠工而成乡人立祠以报明万　十六年知县廖性之请公帑凿石筑砌】　金梁堰【在县西二十里十五都元逹噜噶齐迈珠建】　通泽堰【在县西三十里八都旧名州陈堰】　芳溪堰【在县西三十里十四都旧名上曹堰】　响石堰【在县西四十里】　双坑堰【在县西北七里六都旧名岑石堰】　管洲堰【在县北七里七都】　杨沐堰【在县东十五里二十二都】　小槎大畈陂堰　裕溪陂堰【俱在县东五十里二十三都】　孤山陂堰　佃溪堰【俱在县东六十里二十六都】　上洋堰　白龙堰【俱在县东南二十里二十都】　松山陂堰　龙石陂堰　济众陂堰　沙陂堰【旧名神坛堰俱在县南十里十八都】麄石堰　寺前堰　坑西陂堰【俱在县西南十五里十六都】后路陂堰　智墓坡堰【俱在县西南十六里十六都】　渚
　　堰【在县西南二十里七都】　金梁子堰【在县西二十里十六都】　仑溪堰【在县西北十里六都】　常熟堰【在县西北十二里五都】　龙风堰【在县西北二十里七都】　泥陂堰【在县西北二十五里九都】　源口陂堰【在县西北三十里十二都】　石龙堰【在县西北三十里十一都】　长丰堰【在县西北四十里十一都】　竹源口堰【在县北七里四都一名朴子堰明万厯十二年建筑】髙路陂堰【在县东北三十五里二十四都】　岗下陂堰　渡头
　　陂堰　双坑陂堰【俱在县东北三十八里二十四都】　白社堰章潭堰　巷路堰【俱在十二都并废】　西坑水堰　叶二水堰【俱在县东三十里十二都】　显坑水堰　山坑水堰【俱在县西南十里十七都】　通济堰【在县东六十里详见丽水】
　　遂昌县
　　胡公堤【在县南五十步今名大堤宋元祐间龙图张根筑后县丞胡涓重筑郑必明筑胡公堤记胡涓以进士贰遂昌父老请曰邑介两溪每霖雨溪流涨溢则堤岸湍齧而濵溪之民不安枕矧县治去溪百数步儒学又近其侧兹尤不可缓者元祐间龙图张公根尝兴茸是堤阅时既久堤亦寖壊公能访旧迹起而筑之百姓利厚矣公昼度夜思乃募民出丁役具畚锸累石为址矻然盘固及今十五年无奔冲突荡者公之赐也先是创堤处曰宫潭横跨一里余其深可数寻许兴筑之始日不下数千人官给之直是以民不告劳役不逾月而堤成】
　　大堤堰【在邑南半里】　叶坦堰　龙防堰【俱在县东明嘉靖间堰圮于水隆庆元年知县池浴徳捐俸筑之倍固】　呉髙堰【通西南隅官沟至儒学前】　宫潭堰【在县南】　独山堰【在县西】　尹村堰　官陂堰【俱在县北】　长安堰　髙路堰　野航堰【俱在二都】　石头堰【在三都】　萧岭堰【在十三都】　石郭堰　枫屏堰　防安堰【俱在十四都】　窰头堰　郑墓堰【俱在五都】　查渡堰石柄堰【俱在七都】　河头堰　外防堰　栏头堰　周坂堰【俱在十都】　溪圩堰【在十一都】　岩进堰【在十二都】　石髓堰【在六都】　嵩伯堰【在十六都】　旧溪堰【在十七都】　马夫人庙前堰【在十八都】　船埠头堰【在二十都】　梧桐堰【在四都】石缨堰【在三都】　六峯堰　日食岭脚堰　峯上堰【俱在八都】　磨石堰【在三都】　郑家堰【在二十一都】　大路堰【在十九都】　石仓堰　宏山殿前堰【俱在十八都】　陈村畈堰【在二十四都】　□下堰【在二十二都】　江溪峦堰【在二十四都】升口堰　防防堰【俱在二十三都】　湖山堰　三归堰
　　【俱在二十二都】　超潭堰【在二十四都】　十亩堰【在二十三都以上十二堰据县志増入】
　　缪公坝【在邑西莲花潭头邑濒大溪自胡公堤成溪水迤北而东注】
　　【国朝康熈二十五年四月大水城垣民居尽皆冲决水势涌南不复东流故道壅积而沿城以下竟成深渊五十一年知县缪之弼出俸金鸠工于上流筑坝以防之水顺其性无复冲突】
　　龙泉县
　　云水渠　在县北应奎坊侧分蒋溪堰直下之水龙泉县志宋靖康初知县姚□凿为水渠以播北流转月庙至胡府李山口畈溉田数十顷
　　蒋溪堰【在县西五里万夀宫东府志作蒋家误相传为毛尚书剏始今庙在堰旁宋靖康初姚□知县事堰嵗久頽壊□乃斥旧址积石障溪为陡门以时启闭周庄重筑蒋溪堰记堰迨今凡几百年矣自万夀宫少南陂蒋溪水以纳诸渠中倚防北东逹于马少为田凡三十顷被其灌溉每遇梅霖秋潦狂流怒集却堰如扫少霁则畚锸蚁聚薪葑云积徃徃不旋踵而溃者屡矣靖康改元知县姚公躬访旧址命工采石絶流为堰砥以松榦级以叚石又为斗门时其启闭故旱涝民不告病坐致登稔也李山畈其田不下几千顷地势髙阜虽嵗苦雨亦复土见公乃凿云水渠播为北流而横被之余波所暨虽硗瘠皆膏润脉起公又以堰当吕柘长洋合流之冲惧或激溃乃濒流立石马山龙湫神祠而镇之以昔堰之有功于民者配食焉丙午冬工兴丁未告成稽钱一百四十万出公措置占田者随亩乐输以佐其费】　桑溪堰　支澳堰【俱在县东】　秦溪堰　宏山前堰　宏山后堰【俱在县南十七都】　香山堰【在县南十五里】　河防堰【在县南】　防湖堰【在县南十五都】　左衢堰　堤杓堰　岩坊堰【俱在县南】　小梅澳里堰　性安寺口堰【俱在县南一都】　神堂堰【在县西】　何村堰【在县西十八都】　新丰堰　松潭堰【俱在县西】　怪竹堰【在县西十都】通津堰　洪头堰【俱在县西】　木岱口黄堰【在县西六都】派田堰【在县西】　呉堰【在县西】　中堰【在县西】　张堰黄堰【俱在县北自支澳堰至黄堰府志俱不载今据县志采入】
　　庆元县
　　赵公堰【即周墩堰障盖竹蒙淤二溪水入一都灌田四十余顷知县曽夀筑明崇祯间洪水冲壊知县杨芝瑞重筑今废】　司后堰【在布政司后废】　长田堰【在六都县志作长田陂】　朱村堰【在五都县志作朱村陂知县曽夀筑】　溪北堰　独石堰【在九都竹口县志作独石陂】　周塾堰
　　小漈陂　大漈陂　村头陂　柿头陂【二陂俱在周墩】　潭头陂【在县北石龙潭】　徐陂　叶陂【在九都新窰】　潘同陂【在九都新亭】　黄坛陂【在黄坛】　后坑陂　伏石陂【俱在九都竹口】山边陂　中陂【俱在四都竹坑】　溪头陂【在九都新窰】　田
　　边陂【在九都竹口】　柏渡陂　大泽陂【俱在十都】　中村陂【在三都】　溪北陂【在八都】　新碓陂　谢家陂　后姚陂【俱在城东】　小济陂【在下管以上十二陂据县志増入】
　　云和县
　　新溪　在县西南
　　国朝康熈三十年知县林汪逺开以泄暴涨平水患云阳□【在浮云溪右明隆庆间知县黄一桂重修黄一桂修云阳□记邑有浮云溪源自漴溪绕县治而注龟山之南其流两岸隔数丈以溉民田者数百顷市防居民皆资井养治癸丑黄先生芳经始为民度溪之右砌为□内穿沟渠环绕坊市以通水之流利及于民嘉靖己酉水激□崩李先生允范重修葺之未期复崩水势左趋堤决岸漫荡壊于衢道民居岌岌然隆庆壬申秋崩堕益甚予乃令民共襄其事顷得邑人栁元臻栁元亮输粟以倡陈继恩王一阳捐财以助而民之愿出力输直者丕应乃西接白水而来连亘数百丈皆障洪以树御沙以棚环隄以石基植土筑以墙垣若城墉然视创始者工加倍而规制伟矣】
　　黄绳堰【在县西一里】　苏条堰【在县南一里】　呉山堰【在县南二里】徐村堰　福田堰　小葛坑堰　睦田堰【俱在县东】
　　【五里】　白水堰【在坊郭】　黄公堰　石塘堰【在县东三十五里】札堰【在县西十里】　小顺堰【在县东二十里】　呉坳堰【在坊郭】
　　长田堰　元潭堰【俱在一都】　呉师潭堰　沙溪道堰【俱在二都】　梅源堰　柘淤堰【俱在三都】　梅杨堰　枝溪大堰　南山湖堰【俱在四都】　沿川王同堰　石富堰梓坊堰【俱在五都】　大徐坊堰　沈村堰【俱在七都】　郑
　　宅坑堰【在八都】　泉溪堰　髙岗堰　朱村堰【俱在九都以上十九堰俱见县志】
　　宣平县
　　欧溪堰　大流堰【水通县市居民汲饮兼救火灾灌县下五里田明万厯二十九年知县陈应麟修筑】　黄家滩堰　湾口潭堰　下淤堰　大杉堰　緑岩潭堰　郑回堰　鱼长堰　洛家堰后曹堰　呉山堰　章岸堰　拗塘堰　李村
　　堰　小杉堰　山坑堰　竹客堰　石浦堰　黄合堰　郑岸堰　陶村堰　下堰　伶俐桥堰水堰　上坦堰　唐齐堰　苏木堰　三官塘堰大堰　下凌堰　金村堰　曳坑堰　天礲坑
　　堰　后陈堰　戴礲堰　清平堰　山下堰　林庄头堰　周坦堰　王村堰　马村堰　蔡堰西庄堰　髙田堰　后窰堰　富村堰
　　景宁县
　　县前堰【在县南】　汤村堰【在县南乌铁岩之麓】　杨庄堰　奥头堰【在县西】　库坑堰【在县东】　前路堰　西村堰　新田堰【灌下坊田千有余亩】
　　玉环
　　玉环河　旧在乐清县四都
　　国朝雍正八年奉
　　防展复玊环同知张坦熊因四都塘洋一带河道淤塞有碍田禾详请督臣动给马械银两开濬
　　天开河　在玉环塘洋陡门外
　　国朝雍正八年七月初一日十一日雷雨大作冲开河道一带长一千三百二十丈濶二三丈深六七尺直通后□浦口地方舟行既免风涛之险商民利便而沿河逺近垦种之田咸资灌溉
　　南浦坝　中浦坝　北浦坝【俱在玉环山自迁遣以来未有坝】
　　【国朝雍正六年同知张坦熊建】
　　楚门陡门【在楚门所前外御咸潮内蓄溪涧之水以资灌溉】
　　【国朝雍正六年同知张坦熊奉文创建】


　　浙江通志卷六十一
<史部,地理类,都会郡县之属,浙江通志>
　　钦定四库全书
　　浙江通志卷六十二
　　海塘【一】
　　全浙列郡十有一惟杭嘉宁绍台温濒海有塘以御潮汐然冲决不时自唐迄明歴事兴筑
</div>
    <div class="pagination">
<a href="浙江通志_page143.html">上一页</a><span>...</span><a href="浙江通志_page139.html">139</a><a href="浙江通志_page140.html">140</a><a href="浙江通志_page141.html">141</a><a href="浙江通志_page142.html">142</a><a href="浙江通志_page143.html">143</a><span class="current-page">144</span><a href="浙江通志_page145.html">145</a><a href="浙江通志_page146.html">146</a><a href="浙江通志_page147.html">147</a><a href="浙江通志_page148.html">148</a><a href="浙江通志_page149.html">149</a><span>...</span><a href="浙江通志_page145.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
