<!DOCTYPE html>
<html>
 <head>
  <meta charset="utf-8"/>
  <title>
   福建通志 - 第 38 页/共 239 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   福建通志 - 第 38 页/共 239 页
  </h1>
  <div class="content">
   福建通志卷十四
&lt;史部,地理类,都会郡县之属,福建通志&gt;
　　钦定四库全书
　　褔建通志卷十五
　　祠祀
　　传曰国之大事在祀与戎周礼大司徒职云以祀教敬则民不茍故自天子命祀而外下至郡县皆有所事闽祀自山川社稷崇徳报功载在国典者孔惠孔时罔敢或废其有与俗相沿无愆于义者亦仍存之期于匪淫匪黩而已若夫
　　圣庙释菜典重明禋学校既自志之非羣祀所得并也
　　作祠祀志
　　福州府
　　社稷坛【在郡城北天王山下旧在城南唐观察使杨迁于南涧寺东伪闽时迁于乌石山隂元初迁法海寺北明洪武六年知府杨士英移建今所七年定礼制刻石于坛嵗以春秋二仲上戊日太守涖祭闽县侯官县附郭不别为坛各县俱有】风云雷雨山川坛【在郡城南钓龙台上明洪武三年建于惠泽山六年移今所嵗以春秋二仲上巳日布政使率诸司涖祭如社稷礼闽县侯官县附郭不别为坛各县俱有】先农坛【在郡城西南营　国朝雍正四年奉　防新建闽县侯官县附郭不别为坛各县俱有】郡厉坛【在郡西北寳福山石刻祭文明洪武时所颁也嵗以清明中元及十月朔日三祭闽县侯官县附郭不别为坛各县俱有曰邑厉】
　　文庙【在郡学内崇祀　至圣先师孔子堂左右列祀四配十哲　国朝康熙五十三年升配先儒朱熹于十哲之次两庑列祀先贤先儒】崇圣祠【在郡学尊经阁后旧曰啓圣国朝雍正二年追封　先师五代改为崇圣各县俱有】名宦祠【祀名宦各县俱有闽县侯官县并入府祠】乡贤祠【祀乡贤各县俱有闽县侯官县并入府祠】常公祠【在郡学泮池右祀唐观察使常衮春秋有司致祭祭圣毕即及之】
　　城隍庙【在郡治越王山之东晋太康中建明洪武二年封鉴察司民威灵公寻革改称本府城隍之神国朝増春秋二祭闽县侯官县附郭不别为庙各县俱有康熙二十年重修福州城隍庙庙东偏壁间】
　　【石刻厯代有功名臣十三人姓名唐光禄大夫樊公宋少师忠惠蔡襄知武冈军杨公参知政事张公直龙图阁孙觉将军卢公烈士范公元太尉忠献董文炳行省都事蓝光侍御史韩凖英义侯阚公楚国公李士瞻明大夫汤和之神】旗纛庙【旧在都司后堂北明洪武元年建今在南关外教塲内】关帝庙　【国朝雍正五年追封三代春秋祀以大牢庙一在北门右营房大□铺一在北门左营房一在谯楼西一在南教塲一在山兜尾郡城七门及各县俱有雍正十一年总督郝玉麟巡抚赵国麟复于古仙宫里建庙特壮伟并崇祀三代】天后宫【一在闽安镇天后事迹详方外部　国朝康熙十九年总督姚启圣巡抚吴兴祚因荡平海岛神灵显应建宫祀之一在南台雍正十一年总督郝玉麟巡抚赵国麟修葺奏请扁额　御赐锡福安澜四字更有旧宫在郡水部门城下建自前代明时累经修葺嘉靖间给事中陈侃使琉球还为请春秋祀典一在长乐县西三峯塔旁又有行祠在连江县钦平上里曰宣慈庙】龙神庙【在郡城九仙山上　国朝雍正五年奉　防建】东岳行宫【在郡东门外易俗里即伪闽时所建东华宫之泰山庙也宋大中祥符间寖广其制明崇祯中重修又有行祠在连江县钦平下里】真武庙【在北城全闽第一楼明正徳二年建又古田县水口有真武祠】荧星祠【在华林寺西明万厯二十六年巡抚许孚逺建旧为明离殿在九仙山】闽越王庙【在闽县钓龙台西祀闽越王驺无诸汉髙帝五年遣使封王受册于此后人遂于其地立庙武帝时闽越亡祀废唐大中十年建祠五代唐长兴元年闽王审知追封为闽越王宋时赐号显圣武勇王庙庙有左右二王王之二将也熙宁中民兵戍熙和二王现云端大战获捷政和间复戍桂府征蛮之际二王复现灵降大雹飞黄蜂以退蛮兵宣和二年浙冦窃连陷数郡提刑俞向自建康提兵至闽有黄蜂数万随舟二神复现云端境内帖然乃大新祠宇建楹日有青红二蛇蜿蜒香几间后升梁及奉二王像入祠二蛇屡见向异之为文以纪六年进封闽越王为镇闽王二王左封灵应侯右封显应侯建炎四年王加封武烈灵应侯加封广惠显应侯加封嘉泽绍兴三十年胶西之役舟师祷于神大捷王加封英防夫人封赞灵左侯加协威右侯加翊忠明洪武十年布政使叶茂祷雨获应疏闻诏下礼官议从神故封称汉闽越王之神参政瞿庄有记庙籍田郡人参政唐澞冇记其畧曰王当秦乱保鄣吾民帅师助汉灭项显受封爵及殁庙食兹土绰着灵迹庇民之功厯载祀典邦人每嵗六月为莲会以尽报祭之礼元至正十八年行省平章布哈特穆尔尝舍闽邑公田六十亩二分助香灯之费在还珠里者三十八亩七分二厘在灵岫里者二十一亩二分八厘有碑见存初庙前江心旋长沙洲属侯官县一都之地居民王方广扞治为田后亦舍于庙计田二百一十亩五分四厘虽江水冲击东倾西复人皆知为庙田也祠下居民郑广者求为守庙以田私入其户广子神又以田之所入购庙西陈氏园四亩果树三十三株并籍于户是后庙宇日敝见者莫不咨嗟成化癸巳耆民郑得等郑神匿田及防渎之状太守唐珣覈正田园皆庙故物始置神于法籍其田复归于庙又有闽越王祖庙在嘉崇里庙旁冇古冢按旧志王郢王余善各载冢所独未载无诸庙旁冢疑即无诸也自唐大中间立庙钓龙台官民祠祭悉移于彼于是祖庙田园为居民侵匿嵗乆圮废万厯间乡民募建隘陋非昔比矣】祠山庙【在九仙山法灵寺东神姓张名渤生西汉末游苕霅之间殁而为神显于广徳州之横山闽人祀之颇着灵迹嵗大比士子多谒梦于此今废】明徳赞福王庙【在郡治西旧号西湖庙汉闽越王郢开州西大路畚土成丘后人即其地庙祀之唐大厯以前闽城得通祀者钓龙台善溪城隍并此为四】广应庙【在闽县桑溪里东山大乘寺南山峡间有二潭下潭广六尺深不可测汉闽越王郢时潭有大鳝为民畜害王第三子有勇力号白马三郎挟弓矢射中大鳝于此人马俱毙土人因为立庙唐贞元十年观察使王翃祷雨辄应咸通六年观察使李瓒奏封龙骧侯五代时王审知奏封润王宋庆厯中郡守蔡襄祷雨于庙读祝未毕大雨如注襄令县令贾太冲新其庙文学范宗韩为记熙宁八年封冲济广应王绍兴十一年丞相张浚奏増封灵显十七年秋大雨中夜水暴出声闻数十里有巨石髙广二丈许峙庙后如堵人以为异绍定间加封孚祐王淳祐八年郡守陈垲祷雨有騐叹曰土俗传疑以鳝为灵不知神体天以福善沛利泽以苏焦槁其灵在王不在鳝也遂改名曰善溪又瑞圣里有宁显庙连江县有云溪庙云尊庙皆祀之】防应庙【在闽县左三坊旧曰灵泽庙神号五龙顺化王塑位五方配以方色伪闽时建宋皇祐中郡乆旱邑人祷于庙甘雨如注殿中北位黒龙鳞甲皆湿犹带池萍绍圣四年郡守温益新其庙乾道三年郡守王之望请于朝赐额灵泽闽县令丁长卿为记淳熙十四年安抚使贾选奏改今名】徐真君庙【在永福县西髙盖山祀东汉徐登登幼习神仙之术尝与东阳赵炳较仙术于此后人为立庙俗呼为花林庙】大小亭庙【在连江县二十七都江口晋时有黄助者汉黄香之孙也偕其弟泛舟自海南归遇风兄弟俱殁于江每夜画沙成字复见梦乡人曰为我南山作坟北山立庙吾能辟灾降福乡人祀之号兄庙为大亭弟庙为小亭伪闽时封大亭为孚济将军小亭为孚逺将军】阮太守祠【祀宋晋平郡太守阮弥之晋平郡今福州治元嘉间郡俗不知礼义弥之至兴学校正风俗平洞夷海防之乱殁而郡人思之祠祀乌石山之旁万厯七年祠毁后移于东关外归善里】灵着王庙【旧名威惠在福清县治西隅后王山祀唐陈元光永隆初元光以应扬卫将军随父政戍闽征蛮镇抚漳州以讨贼战殁封王立庙漳浦宋时邑人于漳浦请神香火祀于县前王巷英灵显赫自迁于后王山立庙】灵显庙【在连江县治省魁坊内神黄孟字叔达句容人唐初游闽殁于邑宋绍兴中海冦朱明为虐神见梦乡人以示黙祐未几冦平咸淳中封福惠侯又邑治钦平下里亦有庙明永乐十七年建】郭坑灵感庙【在长乐县东賔贤里祀唐汾阳王郭子仪咸通间光州人王想以从兄审知节度闽部假令长乐乃即山北郭坑为庙奉王像祀之又刻汾阳本庙碑铭于庑下想自为记宋元祐二年重新人水关门外亦有郭令公庙】显应庙【在长乐县南八都一名植柱庙唐开元中神降于察山之隂乗大木泝流而上渔者负之趋下流复泝而上如是者三心异之取置石室下逺近望之若植柱然里人立庙以祀里有洪氏女浣沙于江为蛟所吞诉于神忽雷雨暴作刳蛟水濵得女尸蛟腹中洪氏感涕虚某居刻所取木为像祀焉景祐中县尉王侯祷雨获应更立庙宇庆厯中潘奎为记绍兴间赐额显应】金吾祖庙【在长乐县东北大宏里唐开元中里人林通元多善行后卒人莫知为神也宋初有冦自梅江剽掠其乡乡人见神率兵御之冦退神降灵于人自生时事迹及其父母妻子姓名众大惊异立庙祀之后封金吾显通王】东平王庙【在福清县溪头祀唐张巡】刘侯庙【一名拓主庙在古田县云津坊西祀唐刘疆开元时邑犹未造疆与邑人林溢林希等开辟山林画疆亩请于朝立县元宗嘉其忠顺使掌县事风气日开始变峒豪之习未几纳职请吏束身退处诏加其封爵食禄于家及卒邑人徳之为立庙翊庇生人雨旸祈祷皆应宋崇宁二年赐额忠惠政和中封顺宁侯加封正应父母妻子同享庙食元时灵迹益显大徳八年诏修其庙张以宁有记至顺间县尹赵孟吁重修又有安邑庙祀昭烈侯林溢昭惠侯林希孚应庙祀疆之弟】顺懿庙【在古田县东三十里临水洞神邑人陈昌女母葛氏生于唐大厯二年嫁刘杞卒年二十四临水洞有巨蛇时吐气为疫疠忽有朱衣神人执剑索蛇斩之乡人诘其姓名曰我江南下渡陈昌女也忽不见众遂立庙于洞上凡祷雨旸驱疫疠求嗣续莫不响应宋淳祐中封崇福昭惠慈济夫人赐额顺懿又连江县亦有临水行祠】威显庙【在永福县东南二里许神陈姓名必胜汉丞相平之后也家于闽城乌石山兄弟九人皆着竒节殁而为神庙食于此唐永泰二年邑初置溪潦暴涨有枯木泝而上者数四乃洑口祠所立神像也邑人柯氏取之累石为屋祀焉民祷祠于此或樵牧过者辄于石屋中获钱宋开寳中号洑口通灵防境庙绍兴元年赐额威显九年封灵贶侯乡贡进士黄彛有记】厚屿庙【在闽县厚屿山神姓叶名忠官至泉州守既殁显其英灵乡人立庙祀之凡舟楫往来祷无不应】螺女庙【在螺女江濵庙神即螺女也详见山川志】刘鞠二公祠【在连江东湖埧上祀唐邑令刘逵宋邑令鞠仲谋二公前后兴复水利邑人祀之明天顺四年知县欧阳瀚重修】显应庙【在闽县饮井山西麓神为唐观察使陈巗之兄名礹兄弟同庙祀于里之芦川宋嘉祐七年春一夕雷雨大作神之香火迁于今所开禧嘉定间郡大旱蝗疫疠继作邑人祷之累着灵应寳庆元年赐额显应开庆元年封礹曰仁济侯巗曰惠济侯侍郎陈益为记】观察使司徒陈公墓祠【在郡城北关外祀唐观察使陈岩　国朝康熙中郡人林侗等修复岩墓雍正二年郡人李范于墓左剏祠署总督宜兆熊檄有司春秋致祭翰林编修陈治滋有记详见古迹宅墓部】昭利庙【在郡城越王山麓祀唐观察使陈岩长子延晦干符中黄巢陷闽神愤唐室衰防慨然谓人曰吾生不鼎食以济朝廷之急死当庙食以慰生人之望既殁祀于连江县之演屿宋宣和二年祀今所五年给事中路允迪使三韩涉海遇风涛赖神以济归上其状封协灵惠显侯赐庙额曰昭利建炎初建冦犯西闉吏民祷于神俄而雨雹大作盛暑如冬平地水深尺许贼遁去道出连江欲肆焚掠忽四山士马云集众骇而去四年封昭利王子侄九人皆赐列侯知西外宗正嗣濮王仲湜为记又连江永贵里亦有昭利庙】水西大王庙【在郡治内闽王审知建以祀其兄潮】琅琊忠懿王庙【在郡东庆城寺之侧本闽王审知故宅有唐侍郎于竞所书徳政碑竪庙门外晋天运三年闽地入吴越钱氏始命即王故第立庙祀之宋开寳七年刺史钱昱重新其庙立碑以纪并塑故都押衙建州刺史孟威等一十六人配飨歴代以来迎春日郡守遣祭取其碑下土为春牛政和元年郡守罗畸复修绍兴中郡守张守重修明万厯二十八年诏修帝王祠庙王裔孙生员王一腾等请有司清复旧址发公帑重建适转运副使临海王亮至亦王裔孙力襄厥成复春秋祀典四十年巡抚都御史丁继嗣重修　国朝康熙元年巡抚许世昌重修扁曰功肇人祖】刚显庙【在郡治乌石山上祀唐处士周朴山旧有三贤祠祀僧灵观薛长官逢及朴朴居于此与二人友善故合祀之又双峯寺亦冇三贤堂祀观察使李瓒大沩寺僧懒安及朴宋绍兴初张浚谪福州将游双峯梦一僧与一金紫人一白袍秀士来谒翼日登山堂见三人像如梦中所见心异之后浚帅闽游乌石至其祠叹曰朴死节三百年未冇庙何以风励当世乃疏于朝建庙赐号刚显郡人郑昻为记其畧曰东汉之衰陈蕃李固孔融之徒相与标榜以节义名世故虽以曹操之险贼终身睥睨不敢取汉室唐末名节扫地朱温以斗筲穿窬之才谈笑而攘神器士大夫亦欣然与之莫敢正议使公得志其肯以国与人乎后嵗乆祀废】灵显庙【在螺江之浒祀唐将淮甸人刘行全徳全待全干符间黄巢冦闽行全兄弟御冦有功未获封赏而卒闽人为之立庙宋淳祐十一年大旱乡人祷雨立应乡贡进士陈应角等以闻赐庙额曰灵显又旧遗爱门外亦冇庙曰北庙宋政和初懐安令吴与重新并为记今废】烈威祖庙【在使君桥之北神陈姓与二弟名讳俱失传生五季末兄弟以贞义自持殁而为神捍灾御患祷无不应宋时累封威烈照济侯二弟亦封侯爵】通济王庙【在郡东光俗里宋嘉定元年建祀唐末人林浦浦避地海濵凡斥卤之巅岛屿之涯皆凿井以给行人人谓之林公井及卒甚着显应里人祀之有司上其状赐封今号】务庙【在凤池坊东祀五代务使张睦睦务时有惠于民民庙祀之】昭应庙【在福清县苏田里渔溪祀闽王牙将虞雄雄战殁于渔溪民庙祀之绍兴中赐额昭应】都巡感应庙【在福清县治西隅神为许忠建安人唐末为威武军都巡检屯兵福清干符五年黄巢犯福州忠梦天使唐葛周三将军助己征讨明日决战大破之巢兵退明年忠卒民祠而祀之请于朝赐庙额曰感应】英显庙【在连江县南新安里兑峯山神萧姓名孔冲字仲谋建安人唐庄宗时举进士不乐仕进削髪为僧志行坚苦能伏虎豹殁而邑人祀之宋靖康初建冦叶侬逼县境神兵见于罗仑山上贼遁去绍兴间海冦掠荻芦寨神复现异九龙江后累封昭烈正顺公寳祐元年大旱乡人祷雨辄应元时赐今额明洪武十八年重建大学士吴沈为记】忠烈王庙【在罗源县治西神名陈霸先邑之霍口里人追贼马踣死县令程成祠祀之事详孝义宋时封武宁忠烈王】昭祐祠【在罗源县罗平里石塘神姓黄名岳宁徳人唐末黄巢入闽民避地无所闻岳名从之如归全活甚众王审知欲辟之不从赴水死邑人哀之立祠以祀元至正间乡人重建】梅川昭显庙【在闽清县治神陈姓名失事王审知有功于民民为立庙宋咸平初修建天圣四年大水溢民居庙在下乃独完绍兴元年赐额徳威淳祐元年封威应公元时加封保宁感应灵祐公明永乐间燬正统六年重建】灵济宫【在府城南积善里之梁山祀南唐江王徐知证饶王徐知谔王兄弟尝将兵至闽郡人徳之晋开运二年立祠于金鼇峯宋大中祥符初立庙于潢溪政和七年潢溪庙废遂建今所明永乐十四年有祷灵验诏拓其基而广之封为真人立碑以纪五嵗一遣官赐袍致祭】武胜王庙【在南台安闽﨑东神传为陈九郎名讳无考五代晋天福二年伪闽封宁应侯改昭义加封武胜王建庙立石宋熙宁宣和靖康中屡葺其庙明成化十年重建】七贤祠【在郡西门大街宋建炎初建祀王忠竭郑仲贤郑谨净郑守道郑诚王子元王子清七人皆钜野人五代唐天成中郡盗啸聚阖境赖神以安故祀之又有行祠在善化坊】闽山庙【在郡西南文儒坊祀宋卓祐之祐之宋景祐元年进士庙其故宅也建炎三年建冦猖獗端平中邵武山冦开庆中汀冦神皆显灵异现于云端贼惊怖遁去守臣朱良骥运判诸葛有声先后以事闻诏封广利威显侯赐庙额曰灵应明正统间有司重修万厯三十一年布政使王恩民檄郡守春秋致祭】显灵庙【在郡西南胜平里祀里人林僾事详孝义传水旱盗贼沴气流行祷无不应宋康定间转运使以状闻赐庙额曰显灵咸淳七年封僾福恩侯衎协惠侯】灵显庙【在郡治西神为林元事详孝义传水旱祷之多应元大徳中中书省以闻诏立庙赐额灵显】康王行祠【在褔清县东岳庙旁祀康保裔河南洛阳人宋咸平中为彭国军节度使与契丹战于河间援兵不至力战而死灵响甚着天下多立庙祀之】忠烈庙【在福清县城东明万厯二年建祀宋招抚使刘仝祖与妻林氏及林氏之兄林同有司春秋致祭大学士叶向髙有记】灵惠庙【在连江县新安里神黄姓名失仕宋为大夫与元兵战被杀持首就颈遇老妪问曰头可续乎曰不能遂仆而死邑人庙祀之又永福县西南二十八都有岭庙亦祀黄大夫】灵应庙【在古田县西北台山宋嘉定间建祀邑令李堪端平三年赐额灵应】武功庙【在闽清县仁夀里龙源宋绍圣中邑人朝请大夫萧磐在梧州值风涛之险遥见江浒有庙黙祷之俄见云雾中三人皆紫袍金带风遂息磐拜谒庙下神果三人曰感应将军灵应将军威应将军因録其封爵以归祀于所居主山之后】振逺安福行祠【在府治北相传北镇之神也宋嘉泰初建于北城楼上元季海冦攻城廉访书记曲时敬领兵击之祷于神不许战果不利次日又祷许之遂大胜乃大新祠宇明洪武初増筑城楼迁于时敬旧宅里民有祷辄应】严胜庙【在郡治东北隅由平山东折而南旧有城门曰严胜宋时有严氏者居迩城壕鬻米以给取赢极薄时太守方忧旱梦神告之曰必得淑行如严公者祷之必雨守乃遣祷甘雨如注后卒民异而祀之明洪武二十年左参政王纯以旱祷于神获雨乃新其庙郡人陈珪为记庙今废】薛丕庙【在闽清县防仁里庙即丕故居也丕有神异乡人立庙祀之水旱祈祷多应明正统八年重建】海濵周先生祠【在郡道山之麓祀宋儒周希孟康熙二十二年裔孙周宗鼒倡修】古灵祠【在郡西闗外象山祀宋学士陈襄有司春秋致祭旧在万寿巷　国朝康熙元年移建督学陆求可为记后庑集贤堂以司马光程颐张载苏轼曾巩等二十三贤配享雍正七年布政使赵国麟捐修八年奉防重建】罗豫章祠【宋儒罗从彦原祠十五世孙钦奋建在城隅之北以李侗朱熹配　国朝康熙十三年回禄雍正十年十七世孙沣重建在郡聨荣坊嵩山之巅仍以李侗朱熹配雍正十三年巡抚卢焯扁曰伊洛再】道南祠【在郡城光禄坊祀宋儒杨时宋寳祐六年建明成化元年督学使者游明重建并祀罗从彦李侗朱熹有司春秋致祭嘉靖中提学金贲亨增祀程颢为正飨后提学朱衡又以程颐同祀嵗乆祠圮提学金立敬重修万厯中废天下书院有司改额曰三山公馆十三年巡按御史杨四知题请修复祀典如故后祠宇多为人侵三十八年提学熊尚文查复旧址修葺一新复以罗从彦李侗朱熹列主配飨】道原祠【在贡院南祀宋儒林之竒黄干明正徳十七年建】李延平祠【祀李侗一在侯官县杨桥铺春秋有司致祭一在古田县治南门明嘉靖初建以朱熹门人林用中林允中林夔孙程若中余偶林好古林大春蒋康国配飨】曽公祠【在郡九仙山之麓祀宋郡守曾巩】李忠定祠【在郡西门外明正徳十五年建祠宋丞相李纲】林文昭祠【在郡三山驲之南创自前代宋儒林之竒与其徒吕祖谦讲学处也嵗乆倾圯明成化间裔孙培重建像文昭祀于中左配东莱右附文昭仲子子冲及子补之子耕万厯三十八年督学熊尚文修葺为记　国朝雍正八年裔孙诸生宸纶呈请总督髙其倬咨请奉　防重修】刘氏诸贤祠【在凤冈幽兰谷明永乐中建祀宋儒刘彛刘康夫刘藻刘砥刘砺万厯间增祀刘嘉誉刘世南刘子价国朝康熙十六年奉　防修葺雍正七年巡抚刘世明捐俸倡修裔孙圣振文涛重修】越山六贤祠【在郡治北祀宋儒周敦颐程颢程颐邵雍张载朱熹春秋有司致祭　国朝康熙五十七年巡抚陈璸重建】道山九贤祠【在乌石山般若台旁祀宋儒杨时游酢胡安国罗从彦李侗蔡元定蔡沈黄干真徳秀春秋有司致祭】朱子祠【一在郡南天皇岭上一在道山麓曰先贤石室一在冶山东曰文笔书院一在郡西关外曰西湖书院一在石井巷一在共学书院俱有祀典春秋有司致祭又一在于山麓一在闽县合北里明侍郎董应举建　国朝巡抚吕犹龙批给怡山院渡以为祀典一在福清县治曰明徳书院】陈北山祠【在郡学射圃内祀宋太师陈孔硕春秋有司致祭】黄勉斋祠【旧在乌石山西隅明嘉靖间移建郡学射圃祀宋儒黄干】五贤祠【在长乐县六平山下祀朱熹配以黄干陈析刘砥刘砺明正徳五年建】郑监门祠【在福清县青湖之旁祀宋监安上门郑侠春秋有司致祭】龙江祠【在福清海口龙山之南宋末建祀宋儒林光朝林亦之陈藻】刘巡检庙【在郡北门外元至正间勅建祀巡检刘濬有司春秋致祭今废为里社】陈忠毅侯庙【在郡谯楼右百步许元至正十四年建祀权福建道同知宣慰司事副都元帅陈君用明永乐十六年重建】董忠献祠【在三山驿左元至元二十五年建祀参知政事董文炳福州路总管刘文亨为记】栢郎中祠【在郡后街明洪武中侍郎夏原吉为采访使剏祠以祀元行省郎中拜特穆尔今废】报功祠【在古田南关外明万厯中建祀元巡检熊彦迪明知县王所徐建王冶】董公祠【在闽清县治西祀元县尹董祯】灵沟县【在郡南关外下郑洋元至正中溪水泛溢里老于水中得木像夜梦绯衣神告之曰吾当血食兹土乃立庙祀之疾疢疮痬祷之辄应】五显庙【在郡城通津门楼上楼与九仙鼇顶对峙庙初在河之南岸即懐逺驿故址旧名五通庙亦名龙官庙后废祀于此】两贤祠【在郡旧提学道左明万厯三十二年提学副使徐即登改建祀提举罗文毅伦舒文节芬副使甘雨重修有记今废】忠烈祠【在郡西善化坊明嘉靖初建祀参政孙燧万厯二年燧孙御史錝修葺三十九年巡按陆梦祖重修】懐悯祠【在郡西南明嘉靖中建祀左布政查约参议杨琚都指挥王翺经歴周焕】唐公祠【在郡城西明治间建祀郡守唐珣万厯十六年知府江铎重修】殷公祠【在唐公祠东明万厯中建祀巡抚殷从俭有司春秋致祭尚书林燫有记】厐商二公祠【在西关外贵安山明万厯八年建祀巡抚厐尚鹏巡按商为正天启二年重建】仰徳祠【在厐商二公祠右祀布政陈锡隆庆四年建锡广东人涖闽有惠政】尊道祠【在提学道射圃内明万厯三十九年督学冯烶改建祀巡按御史聂豹学宪刘玉吴仕刘丙熊汲胡铎潘潢游明金贲亨姚镆邵鋭江以达朱衡蔡国珍赵参鲁凡一十五人春秋有司致祭今废】宗公祠【在乌石山邻霄台西祀明督学副使宗臣嘉靖中公为闽藩参议倭逼会城诸门皆严扄公督守西门纵民入父老徳之万厯初按察使徐中行建祠祀之徐后转江藩右伯卒闽人并祀之】留爱祠【在郡南万安桥西明隆庆间建祀郡守龙泉叶溥泰和欧阳铎崇阳汪文盛山阳胡有恒】袁公祠【在提学道之南祀明巡抚袁一骥】南公祠【在九仙山上祀明巡抚南居益今废】崇徳祠【在古田县坊三保明嘉靖初建祀参议魏棨】功徳祠【在郡西门街北国朝顺治间建】世忠祠【在闽县治东明万厯十年建祀明太子太保尚书諡文安林瀚子少保尚书谥康懿庭□太子少保尚书谥文僖庭机孙太子少保尚书谥文恪燫太子少保尚书烃有司春秋致祭后原祠被圏住兵　国朝顺治十八年官给郡学射圃旁凖提坛故址另建】忠烈祠【在郡水部门外河口明正徳十五年建祀兵科给事姚铣后为营兵占住裔孙兆棨呈复】崇报祠【在九仙山南明正徳间三卫军变郡人都御史林廷玉副使髙文达出谕之三卫帖然嘉靖初有司上其事诏建祠春秋致祭】报功祠【在九仙山麓明万厯九年建祀户部尚书赠太子少保马恭敏森以定郭天养等军变也有司春秋致祭】一水先生祠【在道山麓祀明陈洙】董见龙先生祠【在郡学射圃祀明户部侍郎董应举】懐徳祠【旧在府学东明万厯三十九年建祀原懐安县儒学教谕冯光浙今移共学书院】彰义祠【在郡南关外吉祥墩明嘉靖四十年建祀御倭阵亡者初倭逼会城把总童子明等战死后戚继光平冦合前后水陆阵亡将士并祀于此为置祀田】报功祠【在福清县治祀明中丞汪道昆少保戚继光又县西门内及海口镇皆有祠】仰止祠【在福清县北凤凰山祀大学士叶向髙】颂徳祠【在福清县四都迳江祀明御史林汝翥】美报祠【在福清县南关外祀叶成学】林公祠【在福清县新安里祀明林正亨】熊公祠【在长乐县城隍庙东】范忠贞公祠【在郡城道山麓　国朝康熙十八年建祀殉难总督范承谟康熙三十四年御赐忠贞炳日扁额　御制碑文有司春秋致祭以同难幕客永仁王龙光沈天成弟承谱陪祀】姚总督祠【在郡西关外洪山桥上祀　国朝总督姚启圣启圣有平定台湾功功徳在闽民思而祀之】施靖海祠【在道山华严严右祀　国朝靖海将军靖海侯施琅】陈忠毅公祠【在郡城道山麓范公祠左祀　国朝殉难温处道陈丹赤有司春秋致祭】陈海道祠【在郡西关外荷亭祀　国朝殉难巡海道陈启泰有司春秋致祭】汪公祠【在道山天秀岩祀　国朝督学佥事新安汪薇】报功祠【在郡北越山麓祀　国朝巡抚雷阳陈璸春秋有司致祭】忠义孝悌祠　【国朝雍正元年各县奉　防俱建祀忠臣义士孝子悌弟有司春秋致祭】烈女节妇祠　【国朝雍正元年各县奉　防俱建祀烈女节妇有司春秋致祭】贤良祠【在郡城北门屏山地方　国朝雍正十年奉　防祀宣猷布化忠勇効命威爱宜民之封疆大臣】
　　兴化府
　　社稷坛【在郡城西门外一里许莆田附郭不别为坛仙游县坛在县西门外】风云雷雨山川坛【在郡城南门一里许莆田附郭不别为坛仙游县坛在县南门外】先农坛【在郡城南郊　国朝雍正四年建莆田附郭不别为坛仙游县有】里社坛【每里坛一所莆田仙游二邑俱有】郡厉坛【在郡城北门外一里许莆田附郭不别为坛仙游县有曰邑厉】
　　文庙【在郡学内崇祀配哲两庑俱同福州府莆田仙游二县俱有】崇圣祠【在　文庙左莆田仙游二县俱有】名宦祠【祀名宦莆田县附府祠仙游县有】乡贤祠【祀乡贤莆田县附府祠仙游县有】
　　城隍庙【在府东北橄榄巷今名城隍巷莆田附郭不别为庙仙游县庙在县西】旗纛庙【在卫署北】关帝庙【在郡东厢教塲仙游县在县治北】天妃庙【在湄洲屿又郡城内有文峰行祠】惠应庙【在太平社一名仙水行宫相传汉时有古庙名龙津其中井泉灵异胡道人修真于此何氏九人往谒之饮是水眼尽开梁太平初拓建因名太平宋熙宁中增修乾道初赐今额淳熙间封永利侯元明屡经重修】昭灵庙【在郡城南厢祀真人赵升升师事张道陵居鸣鹤山尝乘铁舸至莆田江口又尝游仙溪凿井以溉民田民受其利号圣泉宋熙宁初封保禧真人绍兴初赐今额累加妙应灵济封号】显应庙【在壶公山相传陈胡二仙此后羽化乡人祀之宋大观初郡人祷雨屡应绍兴初郡守张宗臣知县傅丑上其灵迹封为显应庙淳熙间旱知县张少英祷雨复应因建拜壶亭祀陈胡二仙像】吴长官庙【在郡城北五里长官名兴唐神龙中捐赀筑延寿陂溉田万余顷复筑长堤以障海开沟六十道为利甚溥时有蛟数溃堤兴持刀入水斩蛟与蛟俱毙乡人立祠祀之宋绍兴中封义勇侯明巡按李元阳檄修祠宇万厯甲申裔孙府尹吴献台重修春秋官祭】裴观察庙【祀唐观察使裴次元次元于莆界红泉潴水垦开荒地三百二十二顷嵗收数万斛以赡军储邑人徳之立庙以祀并祀知红泉屯御史蔡禧】长寿庙【在郡城南左厢祀唐陈寅事详孝义传宋初尝助仆射陈靖讨贼贼见旗帜绣书长寿字大败遁去靖疏于朝勅封长寿圣王　国朝康熙二十年庙圮郡人推官黄道晋重建】光济王庙【在郡大蚶山故老云宋初海中忽漂大木数百根尽刻罗字乡民获之斧其字愈斫愈现忽见一人峩冠黄袍谓众曰我罗仙子也卜居此地于是众为建庙商舟往来必祷焉南唐时封光济王】祥应庙【在郡城尊贤里白社五代时号火官庙宋大观元年部使者上其灵迹赐今额宣和四年封显恵侯初睦州妖贼据江浙数州地欲掠七闽莆民祷于神得吉卜贼果就擒叶侬冦福州莆人震恐忽见神兵四集旗上金书有显惠侯字始怖恐不敢南下杨勍叛入闽由漳泉趋莆忽空中有声呼显惠侯贼望风遁去郡中旱蝗疾疫商贾风涛之险祷皆灵应】灵惠袁侯庙【在仙游闻贤里侯甘陵人仕宋为武翼郎殿前司第四将绍兴十五年江广冦入境侯都统张渊麾下与贼战于磨石山死之邑人为立庙邑有丘祁者结忠义社以击贼恃勇深入殱其魁渠殁于阵知县陈致一嘉其忠勇亦附祀焉致一自为记】灵显庙【在莆田县涵江祀邑人陈应功宋淳祐间赐庙额歴元明累加封号事详孝义传盐塲官春秋致祭】通应庙【在郡乌石山之阳宋淳熙中赐额】朱医庙【在黄石不知何许人以医显宋理宗病眼翳召入禁中一拨了然赐带银币邑人府判戴钊携之入莆寓黄石锦园后卒异香七日不散里人即所居地之地忽产樟未乆成抱雕像以祀称朱医先生】忠孝祠【在郡城内仓后街左忠臣祠祀唐林蕴宋方喜阮骏林冲之宋旅陈淬明陈继之陈彦囘凡八人右孝子祠祀唐林攒宋郭义重元郭道卿郭廷炜明陈茂烈刘闵方重凡七人有司春秋致祭】二忠祠【在城隍庙左祀宋陈文龙陈瓒明正徳间大理评事徐元稔奏建有司春秋致祭】林孝子阙祠【在郡城中乌石山下唐贞元中为福唐尉林攒立攒母丧庐墓感白乌甘露之祥事具本传欧阳詹为作甘露述今双阙在祠前祠凡五修宋陈俊卿王十朋真徳秀各有记明永乐中赐御制诗有司春秋致祭】郭孝子阙祠【在郡城北魏塘宋绍兴间为进士郭义重立义重游太学奔母丧庐墓甘露降白鸟驯集诏于门前安棹楔左右建土台髙一丈二尺方正下广上狭饰以白而丹其旁角乾道初重新门闾侍讲林光朝为记元至大间四世孙廷炜与父道卿俱以孝旌今并祀扁曰三孝祠有司春秋致祭】钱妃祠【在郡城南木兰陂上妃宋长乐钱氏氏筑陂不就投水死邑人祀之景定初封惠烈协顺夫人庙后崇功祠祀十四家皆先后捐金修陂者陂下二里许有庙妃溺水时尸流至北香闻山下乡人祀焉号香山宫每风雨夕见双灯自山过木兰陂故老为四娘巡陂云明郑善夫诗沧海未销钱女恨路人惟诵李侯碑秋深极浦生寒水神至灵风满素旗盖谓此也】李长者庙【在木兰陂上先是莆城南有水自永春徳化仙游会涧壑之流六十有六东趋入海宋治平初长乐钱氏女筑陂成而辄壊钱女愤投水死县遣主簿黎轸往视波猝至亦随溺已而同邑进士林从世复携数万缗相下流定址于温泉口而水更湍悍复决去熙宁八年特诏募修陂于是侯官李长者宏应诏至宏家居时有异僧智日常从宏贳酒宏不责偿一日谓宏曰当与子会木兰山前既而宏来僧已先在乃相与涉水涯求地脉揷竹定基于钱林二遗址上下流间宏遂倾家赀七万缗叠石成陂布石柱三十三间于溪底犬牙相入互相钩锁陂立水中屹如冈阜深二丈五尺广三十五丈有竒上障诸溪下截海潮即陂之右疏渠导水障东流而南注者三十余里溉南洋田万有余顷邑人徳之卒后立庙祀焉宋淳祐间以林从世黎轸配景定初封惠济侯明知县刘玭以其弟金紫大夫李容配有司春秋致祭】冯太师庙【在木兰陂北即僧智日助李长者筑陂者今庙圯附祀于李长者祠内】太和庙【在郡兴教里吴塘祀宋知军刘谔谔筑太平陂溉田七百余顷里人立庙祀之】英惠庙【在郡前埭神失姓名宋大观间庙鼓自鸣是年神童黄泳赐五经及第绍兴间郡人王晞亮请于朝赐今额累封孚惠迪徳王】兴泰庙【在郡后塘神姓何名俨嘉州人宋时郡人方慎从守嘉州绘像归祀之后有郁攸之变神显灵扑救嘉定初封嘉惠侯】显济庙【在郡黄石琳井神姓朱名黙黄石人父强母张氏梦金甲神入堂中遂生黙黙眉宇疎秀赋性果烈年十七喟然叹曰丈夫当大立功名今两陲用兵得千人将之可鞭笞逺敌矣因造谷城古庙所立功庙下有泥塑神马人忽见黙乘以登山驺从甚都部兵往来至其家则黙方酣寝里人神之年三十二无疾卒宋建炎初髙宗渡江中流风涛大作忽见黙拥朱氏旗至风遂息诏封威灵嘉祐侯赐今额后人灭吴山火助收大奚山冦加封福顺彰烈侯弟谂及女弟六十娘皆生而神灵并附祀】龙宫显应庙【在郡连江里东亭神姓厐名琯相传莆中旱七月不雨神悯之为洒砚水时黒雨三日水浸半壁今庙中灰壁半黑其遗迹也宋度宗时又旱神反风降雨冦陷郡城疾疠大作神露形驱疠殄冦守土者以闻封祐文侯时咸淳七年月日也勅书织黒字于黄绢勅曰显应神厐琯朕轸恤民瘼览四方水旱盗贼之奏若已痼瘝神能大庇民敉和无害于爵命何靳焉莆民言比嵗殄冦驱疠反风降雨惟神其相之莆文献之邦也侯圭载锡俾祐斯民以钦于世世明正徳戊辰知县雷应龙燬折淫祠兹庙以咸淳勅书免】世忠祠【在郡梅峯寺西祀宋方信孺方适方轸方喜方廷实方大琮明方良永方献夫正徳庚辰按院沈灼特建有司春秋致祭】四贤祠【在郡城隍庙左明成化间按院尹仁檄建祀蔡襄陈俊卿龚茂良林光朝】忠勲祠【在郡城隍庙西祀宋陈仁璧及其子靖明万厯戊子巡按贾待问檄建有司春秋致祭】忠惠祠【在郡南门外蔡宅为宋端明殿学士蔡襄建】叶丞相祠【在旧郡治西宋乾道中郡守张允蹈以本郡犹剩米之害言于朝郡人叶颙在政府请悉蠲免莆人徳之淳祐中郡守林希逸为立祠瑞州郑偘记之】忠义祠【宋林冲之使金不屈死其子郁以兵变死从子霆力诋和议亦放废以死莆人称忠义林氏寳庆三年即其所居立祠祀之寳祐中给田百亩以备祭享】张都统祠【在仙游兴泰里宋绍兴中张渊讨平山防邑人徳之县令陈致一立祠以祀】朱文公祠【在仙游县北养正书院内邑人侍御史陈尧道记】方公祠【祀宋著作郎方仪后改合志祠并祀元林应槐明戴有功】陈公祠【在仙游县南桥祀宋邑人陈可大以造桥功有司春秋致祭】郑公祠【在仙游县城南祀宋枢宻院编修郑樵有司春秋致祭】彭公祠【在郡东门祀明尚书彭韶有司春秋致祭】忠勇祠【一在郡南门内祀兴化卫千户白仁一在驿前街祀兴化卫千户鲁师亮又二祠在平海卫祀本卫千戸丘珍叶巨卿事俱详名宦有司春秋致祭】二烈祠【在大有仓边明正徳丙子按院胡文静檄府建祀陈继之陈彦囘】奚公祠【在郡西门内公名亮湖广人明嘉靖壬戌摄郡篆会倭至与县丞叶时兰训导卢佐死之因并祀焉】厐商二公祠【在郡北门外祀明巡抚厐尚鹏巡按商为正】惠徳祠【在江口明隆庆中建祀巡抚谭纶参将戚继光知府易道谈知县莫天赋乡人御史林润】林公祠【祀明都御史林润】林公祠【在郡大有仓边祀明尚书林俊有司春秋致祭】陈公祠【在郡朝天街祀孝亷御史陈茂烈明正徳间巡按王应鹏就所居建祠有司春秋致祭】黄公祠【在郡延寿里祀大理寺丞赠少卿黄巩有司春秋致祭】黄公祠【在察院行台西祀明提学佥事黄仲昭有司春秋致祭】林公祠【在郡大有仓西祀明尚书林云同有司春秋致祭】郭公祠【在郡右厢龙门祀明尚书郭应聘有司春秋致祭】吴公祠【在郡南门外祀明常州府通判吴绅有司春秋致祭】王公祠【在郡学西祀明侍郎王家彦有司春秋致祭】崇勲祠【在仙游县南祀少保戚继光有司春秋致祭】壮烈祠【在仙游县东街祀明邑人魏升及其子瑞周有司春秋致祭少保林俊为记事详孝义传后遇邑有警人见具擐甲勒马精灵至今不泯云】恤劳祠【在仙游县城隍庙后祀明义民刘君芳嘉靖癸亥倭冦围城贼登堞君芳奋刀斫之贼稍郤为流矢所中死都御史涂泽民檄县建祠祀之】英烈祠【在仙游县折桂里资福院东祀明庠士柯一鲲有司春秋致祭工部主事李灿箕为记事详孝义传】报恩堂【在仙游县东门外祀戚继光阵亡兵士及邑诸生吴觉施大铨岳震等事俱详孝义传又祀　国朝知县陈有虞都司王嘉祯暨戊子阵亡乡壮春秋有司致祭】孙唐二公祠【在仙游县城隍庙后　国朝县令孙之屏与邑人封参政唐大章俱立义仓立祠祀之】忠义孝悌祠【国朝雍正元年各县奉　防建立有司春秋致祭】烈女节妇祠　【国朝雍正元年奉　防建立有司春秋致祭】
　　泉州府
　　社稷坛【在郡城西北六里晋江县附郭不别为坛各县俱有】风云雷雨山川坛【在郡城西南临漳门外晋江县附郭不别为坛各县俱有】先农坛【在郡东关外驿路铺　国朝雍正四年建晋江县附郭不别为坛各县俱有】郡厉坛【在城北七里晋江附郭不别为坛各县俱有曰邑厉】
　　文庙【在郡学内崇祀配哲两庑俱同福州府各县俱有】崇圣祠【在尊经阁东各县俱有】名宦祠【祀名宦晋江县附府祠各县俱有】乡贤祠【祀乡贤晋江县附府祠各县俱有】
　　城隍庙【先在郡城卫西察院之旁明嘉靖三十二年改为参将府而改资寿寺为城隍庙晋江县附郭不别为庙各县俱有】旗纛庙【在郡治中衙后明洪武初建】关帝庙【在郡城通淮街北各县俱有】天妃庙【在郡城徳济门内同安县有】青帝庙【在郡城南石头山】紫极宫【在郡青妙观西今废】真武庙【在南安县西门】青溪宫【在安溪县感化里】豪山庙【在安溪县马鞍山更有四镇庙曰北镇曰西镇曰同山曰昭应又有外四镇庙曰广利曰东镇曰南镇曰西镇】五忠庙【在郡仁风门外凤山之麓祀汉寿亭侯唐张巡许逺宋文天祥陆秀夫】凤山通灵庙【在惠安县神黄姓三国吴人与妻曹氏俱于县之西南频着灵异乡人立庙祀之宋时海冦入界庙前后常闻金鼓声旗帜罗列贼不敢犯事闻封顺济侯】姜秦祠【在南安延福寺内宋郡守赵令衿建以祀唐姜公辅秦系令衿自为铭】王刺史祠【在崇阳门楼唐光启中王潮刺泉州兴学养士保境安民士祀之于义学民祀之于此宋绍兴间郡守刘子羽重建】蔡兵马使庙【在惠安县吴山南祀后梁兵马使蔡镐镐莆人击贼有功既殁乡人祀之】马牧王庙【在同安县翔风里神陈姓唐时牧马翔风之山及卒乡人祀之】青山灵应庙【在惠安县二十六都神为张悃伪闽时人宋时冦作有隂助灭冦功赐额灵应】韩忠献祠【在郡治内宋景徳中中令韩国华守泉子琦生于官舍郡守王十朋立祠祀之】宋先贤祠【在郡学礼殿中今废】蔡忠惠祠【祀宋蔡襄在洛阳桥南襄所书万安桥碑于防内襄为闽部使者时种松七百株以蔽行人歊毒后人立祠桥旁为诗二章俾歌以祀襄其一曰道旁松大义渡至泉漳东谁其植之我蔡公嵗乆广防如云浓甘棠蔽防差可同委蛇天矫腾苍龙行人六月不知暑千古万古长清风一曰洛阳桥一望五里排琨瑶行人不忧沧海潮冲冲往来乘仙飚蔡公作成去还朝玉虹依旧横青霄考之溱洧功何辽千古万古无倾摇又惠安县有昭惠庙在万安桥北】苏魏公祠【在同安儒学宋绍熙中朱熹为簿时建以祀故相苏颂】赵忠简祠【在同安儒学亦朱熹所建祀故相赵鼎】朱文公祠【在郡泉山书院下又南安县在明伦堂左惠安县在明伦堂后同安县在儒学东一在大轮山永春州在书院下】王梅溪祠【在郡行春门外祀宋郡守王十朋】真西山祠【在郡行春门外祀宋郡守真徳秀】灵应庙【在惠安县十都有二神曰监仓陈公国忠曰青屿郑公济时皆固始人宋时海潮暴溢庙独存赐今名】罗一峯祠【在郡东北隅祀明修撰罗伦】卫民祠【在郡东街菜巷祀明郡守熊尚初】姜凤阿祠【在郡开元寺西廊之北祀明提学副使姜寳】郭恭定祠【在郡学边祀明侍郎郭惟贤】王慕蓼祠【在郡学外祀明副使王畿】林公祠【在惠安县南门外祀明知县林咸】襄惠祠【在恵安县南门驿口祀明都御史张岳】王中丞祠【在惠安县朱子祠右祀明巡抚王忬】蔡虚斋祠【在同安县祀明祭酒蔡清】忠义孝悌祠　【国朝雍正元年各县奉防俱建有司春秋致祭】烈女节妇祠　【国朝雍正元年各县奉防俱建冇司春秋致祭】
　　漳州府
　　社稷坛【在郡治西安丰门外龙溪县附郭不别为坛各县俱冇】风云雷雨山川坛【在郡治南通津门外龙溪县附郭不别为坛各县俱有】先农坛【在郡治东郊外赤岭　国朝雍正四年建龙溪县附郭不别为坛各县俱有】郡厉坛【在郡北郊龙溪县附郭不别为坛各县俱有曰邑厉】
　　文庙【在郡学内崇祀配哲两庑俱同福州府各县俱有】崇圣祠【在　文庙东北各县俱有】名宦祠【祀名宦龙溪县以下各县俱有】乡贤祠【祀乡贤龙溪县附府祠各县俱有】
　　城隍庙【在郡治东龙溪县附郭不别为庙各县俱有】旗纛庙【在中卫治北】关帝庙【在郡开元寺前各县俱有】天妃庙【在郡治西海澄县亦有】东岳庙【在郡东门外】威惠庙【在郡北门外祀唐开漳大将军陈元光嵗以春秋仲月祀社稷山川毕即致祭又漳浦县西门外三里许威惠庙有祭田八百余石春秋有司致祭椎牛犒祀诸将长泰县威惠庙在县东人和里俱春秋致祭】功臣祠【在诏安县城东祀唐前锋将军许天正及陈元光子珦】五贤祠【在郡学前旧为三贤堂祀常衮欧阳詹周匡物教授陈知柔为记后又益以蔡襄高登为五贤祠】三贤祠【在郡治宋嘉定间邑人广州倅杨志建以祀谢脩洪文用石蕡蜀人何致一为记】周先生祠【在郡东南名第山祀唐周匡物】威济庙【在府城北旧传汀州陈大忠偕弟大节大勇大智御冦有功殁着灵异乡人祀之宋宣和中赐额威济】都官太保庙【在海澄县九都征头社祀陈太保太保有兴水利功乡人祀之】周濓溪祠【在南靖县西宝珠山祀周敦颐】朱文公祠【在郡芝山之阳宋太守方来建以陈淳黄干配享明王文重建嵗以春秋二仲丁日致祭又长泰县在登科山之东以陈淳配海澄县在九都南门内平和县在儒学内有祭租五十石诏安县在新成书院各春秋致祭】陈北溪祠【在郡城西北旧光孝院地明同知蒋濬建嵗同朱文公祠致祭】黄勉斋祠【在郡登高山麓祭与北溪祠同】崇学祠【在郡学讲堂西祀宋郡守李弥逊黄启宗赵汝谠危祯方淙傅伯寿傅壅李勲教授陈徳林皆有功于学校者】章使君祠【在郡学文会堂东祀知州章大任通判王南一为记】仰止祠【在郡学东偏宋绍兴中教授陈知柔绘六一先生而下十余人像而祀之知柔自为记】王东湖祠【在郡城东门外祀宋郡人王遇遇朱熹弟子明嘉靖中提学邵鋭檄建祭与北溪祠同】文信国祠【在北溪祠之西文天祥尝驻师于漳郡人祀之与诸先儒同又漳浦龙岩二县皆有文丞相祠在学宫内俱春秋致祭】高东溪祠【在漳浦县治南里许祀宋高登有司春秋致祭】赵公祠【在漳浦县西门外西湖上祀宋县令赵师缙】表忠祠【在郡城东门外祀元漳州路总管死节徳呼穆蘓春秋致祭】双节祠【在郡城东门外元万户府知事阚文兴及其妻王氏死冦难追封文兴英毅侯王氏贞烈夫人至顺三年有司立庙号双节揭傒斯为记春秋致祭】懐徳祠【在漳浦县北门内祀元达噜噶齐黙色都哩】陈教授祠【在郡学前嘉靖四年提学邵鋭建祀死靖难教授陈思贤诸生吴性原陈应宗林珏邹君黙曾廷瑞吕贤等事详名宦传春秋致祭】贞烈祠【在南靖旧县东祀烈妇孙氏许氏】王阳明祠【在平和县儒学南隅】流芳祠【在郡东关外祀　国朝巡海道陈启泰康熙十三年耿精忠反檄至漳启泰与妻刘氏及女并婢妾二十余人皆自经　诏赐赠防谥忠毅建祠特祀春秋二祭】忠义孝悌祠　【国朝雍正元年奉　防各县俱建春秋有司致祭】烈女节妇祠【国朝雍正元年各县奉防俱建有司春秋致祭】
　　延平府
　　社稷坛【在郡城西后山之巅南平县附郭不别为坛各县俱有】风云雷雨山川坛【在郡西门外旧射圃之左南平县附郭不别为坛各县俱有】先农坛【在郡东郊国朝雍正四年建南平县附郭不别为坛各县俱有】郡厉坛【在郡城北南平县附郭不别为坛各县俱有曰邑厉】
　　文庙【在郡学内崇祀配哲两庑俱同福州府各县俱有】崇圣祠【在文庙右各县俱有】名宦祠【祀名宦南平县以下各县俱有】乡贤祠【祀乡贤南平县附府祠各县俱有】
　　城隍庙【在郡治西南平县附郭不别为庙各县俱有】旗纛庙【在卫后山之巅又将乐县在守御所】关帝庙【在郡治东北隅各县俱有】雷从事庙【在南平县东崇福里即化剑阁祀晋雷焕】穆公祠【在将乐县水南都祀隋汀州刺史穆肃详名宦传】李招讨祠【在郡治东祀唐招讨使李系系有捍御功民庙祀之】田王庙【在永安南门外祀唐李肃肃字行中陈州人以功封田王建中间漳州叛将牛氏闭关窃据徳宗赐肃弓矢命之曰闽越弗庭汝实征之肃领兵至临汀浮流口卒与贼遇后兵不继力战而死尸浮水上弥月不变乡民殡敛而祀之贞元十五年封孚祐广烈王配享五神曰胡陈周张汤皆肃禆将也】威宁庙【在将乐县治南祀闽将刘琼琼统兵至将乐适闽降南唐众推琼为主不从遂自刎死邑人就墓建祠祀之宋大观三年赐今额明洪武间题主曰闽将军刘公之神命有司春秋致祭】卢府君庙【在尤溪县治西北祀闽将军卢珖珖闽人王审知建国珖避地尤溪后以御冦战死邑人祀之】英烈王庙【在顺昌县俗呼侍郎庙祀五代王延禀】灵衞庙【在沙县凤皇山下祀唐崇安镇将邓光布】曹长官庙【在灵衞庙西祀唐摄县事曹朋】永庆庙【在剑津里祀唐庄宗弟李存礼同光三年封存礼为薛王后避难至延平结屋小浴坑口罄囊中金以赈贫乏既殁郷人即所居建祠祀之宋淳熙中赐今额】遗爱庙【在将乐县北祀闽镛州刺史郭显忠】镇国威恵王庙【在郡城南其神失庙有古碑唐广明中黄巢兵过延平忽风雷雨雹自庙中出贼引去宋天圣中重修】庄武王庙【在郡西峡阳里祀唐阎汝明汝明邵武人为唐使还舟至鲲潭爱其山水曰吾殁后当庙食于此舟再至忽自沈尸逾月不壊乡人立庙祀之】正顺庙【在尤溪县东崇文坊宋嘉定二年建祀郡人谢祐祐尝从剑浦黄裳学素慕张巡之忠烈愿为巡庙从神预自塑像于巡侧及卒数着异迹有祷者辄形梦寐绍定九年封灵恵将军咸淳七年加封广恵】灵贶侯庙【在南平县开平里祀郡人刘矜矜尝有功于民宋嘉熙中庙祀之】英显庙【在郡城北隅宋时郡民建以祀知南剑州张觷诏赐号英显公延平旧志作张遵】倪侯庙【在郡东南崇褔里祀邑人倪师师生而頴异殁而神灵水旱祷之辄应宋端平中乡人立庙祀之】旌福庙【在将乐县北城隍庙后祀宋县令陈摅又一祠在新街毁于寇】忠愍庙【在尤溪治西宝城门内祀宋武节郎淮右人赵师槚绍定中寇起汀州师槚自髙邮奉檄赴援遇贼转战田中马防死之民为立庙嘉熙淳熙中屡修明洪武六年命有司春秋致祭】忠显庙【在宝城门外宋端平中建祀宋烈士邑人余望绍兴间寇叶亮犯县境望率乡兵御之殁于阵民感其忠勇立祠祀焉绍定中汀邵寇蹂躏沙尤二县神显灵异贼遁去事闻赐额忠显】愍节庙【在顺昌县治西祀宋烈士范旺初号忠节改今额】文恵王庙【在郡治演仙下里祀水神舟过黯淡滩必祭之】四贤祠【在郡学　大成殿后宋绍熙中建祀宋儒杨时罗从彦李侗朱熹又永安县治北有杨罗李朱四贤祠】道南祠【在郡北隅龙山祀宋儒杨时以罗从彦李侗配又将乐县北封山麓有龟山祠宋咸淳二年邑人礼部尚书冯梦得奏请立祠理宗御书龟山书院四字诏有司拨田养士优给其后人春秋致祭知县黄去疾创礼殿立雪堂及书舍】朱文公祠【在道南祠左又尤溪有祠在公山之阳面对文山即熹所生地宋理宗书南溪书院四字】李邓二公祠【祀宋丞相李纲左正言邓肃】中舍邓公祠【祀宋中书舍人邓驿】安抚薛公祠【祀宋安抚使薛世清】招捕陈公祠【祀宋知南剑州兼招捕使陈鞾】通判黄公祠【祀宋邑人黄复以上五祠俱在沙县学内】陈统制祠【在沙县天王寺祀宋统制陈敏绍兴中邑累遇寇害敏奉命督捕民获安居及卒乡人祠祀之】太师曹公祠【在沙县和仁坊宋时建祀邑人曹辅】谏议祠【在和仁坊祀陈瓘】罗先锋祠【在灵衞庙旁宋建炎末邻寇俞胜犯境邑人罗义明率乡兵御之与其子俱遇害民为立祠】安抚邓公祠【在沙县西南祀邑人邓柞】张公祠【在沙县兴义坊祀邑人右丞相张若谷】五县令祠【祀宋时沙县令王瓘谢濬王浔叶光万谔】大忠祠【在郡治祀宋丞相文天祥以少监赵时赏少卿陈龙复寺簿刘洙总辖吕武检院林琦提刑何时配享有司春秋致祭】栟榈祠【在永安县北祀宋邓肃】双峯祠【在顺昌县西明正徳中建祀宋廖刚廖徳明给祀田供祭嘉靖中改旧税局建祠】云龙书院祠【在永安县贡川祀杨罗李朱四先生益以陈了斋邓栟榈后复以乡贤林三泉严海日罗纹山配】忠勇祠【在永安县南邢庄祀阵亡义士邢志宏邢宗善邢仲卿邢景清邢必崇】忠爱祠【在将乐县水南俗呼七庙】五祀祠【在顺昌县迎晖门左旧为辅忠庙】唐公顾公萧公祠【俱在将乐县北封山祀明县令唐自化顾昞敎谕萧旸】纹山祠【在贡川祀明萧山令罗明祖】陆公祠【在郡水东坊祀明知府陆相儒】段彩女祠【在南平县长砂下里彩女宋里人三琅妻琅仕宦久不归彩女晨夕登山望之既殁屡见灵异里人祀之今名其地曰望夫台】懿节夫人祠【在沙县旧城隍庙左祀宋节妇廖氏】九烈祠【在郡治北明知府沈大南建祀宋小常村妇马氏廖氏元林氏愈娘明张陂娘縻氏曹婢张氏贵娘陈氏月娘祐溪贞女】六烈祠【在永安贡川明知县许之培建祀烈女邓氏陈氏邓氏刘氏姜氏林尾姑】忠义孝悌祠　【国朝雍正元年各县奉　防建立有司春秋致祭】烈女节妇祠　【国朝雍正元年各县奉防建立有司春秋致祭】建宁府
　　社稷坛【在郡西移忠坊建安瓯宁二县附郭不别为坛各县俱有】风云雷雨山川坛【在郡南紫芝坊建安瓯宁二县附郭不别为坛各县俱有】汉祀坛【在崇安武夷山大王峯下汉郊祀志云武帝遣使置坛以祀武夷君仍令祠官领之明时厯朝每歳八月十五日县官率僚属致祭】先农坛【在郡东郊外　国朝雍正四年建建安瓯宁二县附郭不别为坛各县俱有】郡厉坛【在郡朝天门外太平坊建安瓯宁二县附郭不别为坛各县俱有曰邑厉】里社乡厉二坛【每一里坛一所每一乡坛一所各县俱有】
　　文庙【在郡学左崇祀配哲两庑俱同福州府各县俱有】崇圣祠【在郡学内各县俱有】名宦祠【祀名宦各县俱有】乡贤祠【祀乡贤各县俱有】
　　城隍庙【在郡城内从化坊建安瓯宁二县俱在郡城隍庙左各县俱有】旗纛庙【在军衙内】关帝庙【六门俱建广徳通仙二门未设　国朝顺治五年各庙俱燬惟宁逺朝天二门独存后重建各县俱有】天妃庙【在郡城中】防真庙【在崇安武夷冲祐观之侧祀山之主神魏真君旧志云真君名子骞上升于武夷山上秦始皇二年八月十五日置酒幔亭峯上宴乡人男女二千余人乡人创祠山下扁曰同亭取同宴幔亭之义也祭用干鱼宋绍圣中京师两浙大旱遣使迎真君蜕骨于太乙宫甘雨十日封冲妙真君端平初京师复旱又迎之雨随至加封孚恵庙中从神潘遇颇着灵迹端平元年封协济侯】闽越王行祠【在郡城南紫芝山下又有行宫在瓯宁义禾里其将拏公者甚着灵应】东粤王庙【在浦城县清湖里祀东粤王余善王初拓江之浦筑城以居后为居股所杀民立庙祀之宋绍兴十二年赐额昭祐淳熙中封孚恵侯】冯中郎庙【在浦城县茗坑中郎汉时人尝提兵逐呉王濞殁于此人为立庙今废】济美庙【在松溪县东关里祀呉南部都尉陆宏唐建中二年神裔孙陆长源刺建州为葺庙宇旧名东平威灵王庙宋宣和绍兴中屡显灵异隆兴二年赐额济美后累封庄祐福恵王】江文宪庙【在浦城县上相里梦笔山之麓宋大观中县令王淮建以祀梁呉兴令江淹元时燬】三丈祠【在崇安县西偏祀唐殿监彭珰及宋侍郎张承杰县令翁谷按旧志珰祖彭迁仕唐为左千牛衞将军贞观初自丹阳徙家建州始翦草莱凿湖筑陂溉田二千余顷招集流民未几成聚遂名乡曰新丰迁子汉诣阙请以武夷乡为温岭镇复请改镇为崇安珰字仲武汉之子也防昌中又请改塲为县郡人以建县为彭氏三世之功因庙祀之承杰及谷皆有功县事者故得附配明洪武七年邑簿李澄重建】梨山泽民庙【在郡城东棃山之麓唐末建祀郡刺史李频频有功徳在民卒于官葬建安永洛洲有诗集行世郡人立庙棃山嵗时祀之雨疾疫有祷必应宋绍兴嘉泰淳熙中累加封号元至元中有助官军勦寇功加封福恵忠显孚顺王明洪武初有显应保全屠城功诏有司春秋致祭崇祯间燬今重建】南岳庙【在浦城县人和里又有东岳庙一在建阳县南祀陈通通屡显灵平贼宋嘉熙中加封显佑侯一在崇安西门外祀唐张巡】通灵侯庙【在郡治西神为童毅初献地立城郭创市防殁祀于庙封通灵侯建瓯二县俱祀之】广烈庙【在建安县将相里所祀一为土神其一即唐刺史李频也水旱祈祷其应如响宋崇宁中赐额广烈】灵通庙【在崇安里黄畬祀唐谢夷甫夷甫越州人为京畿令凤翔孟湜持兵过其境纵掠百姓夷甫捕诛之李辅国谮之于朝流建州卒葬于此代宗立见梦于上诏为立庙赐今额明洪武诰命有司春秋致祭题其主曰唐京畿令谢公之神】刘刺史庙【在浦城县胜果寺后刺史名守谦邑人也唐肃宗时讨安禄山有功授处州刺史】镇国王庙【在建阳县治南神姓名失传唐宋间累封镇国广武威王妻王氏封荆国顺应妃明嘉靖中庙燬忽产紫桐一株十载成围邑令王遂刻以为像复其庙祀】东平王庙【在建阳县兴贤中里祀唐中丞张巡水旱祷之辄应明正统中邓茂七党呉进保攻县治祷于神不许焚其庙大雨如注乡民陈善安王雅纠众击之贼闻空中金鼓声大败善安等尽歼之乡人募众重建又松溪县东亦有庙】富沙庙【在瓯宁县尚书坊祀郡刺史叶颢唐武徳初以御寇卒贞观初民为立庙旧在长庆馆旁有溪潭暴涨为患一夕大风雨潭已塞矣人谓神力所致移建今所宋时封昭定侯明洪武初命有司春秋致祭题其主曰唐建州刺史叶公之神】广威王庙【在郡城将相里神为李文昌唐天宝中仕闽后居城南精舍干符中显灵御冦封广威王先是庙燬神自北于乡民云有钱一仓可建庙果得钱因名钱仓庙】东坤都督庙【在郡城建宁里东坤旧名东宻祀唐观察使陈岩光啓初建祠宇时岩尚无恙意乡人为立生祠也未几岩卒肖像庙中乡人每夜多闻金鼓声景福元年加都督号明洪武初乡民大其祠】袁抚谕使庙【在瓯宁县禾义里神名元应邑之小湖人仕唐为吏部郎黄巢寇闽中出为本道抚谕使未几卒葬湖山龙溪乡民为立庙赐额灵应南唐时封昭显侯】感应庙【在建阳均亭里祀唐邑人栁宗彝宗彝以正直闻于时子三人仕唐皆为大夫兴元中即所居建庙伪闽时改今额崇安栁耆卿之族即神裔也】英烈王庙【在郡陞华坊内祀刺史王延禀延禀守建州喜文学与诸儒议论欲以善道化民民頼以安及卒立庙祀之】江河庙【在建阳县父溪神祀晏公即所称九江河神也先是邑多水患民因立庙庙前及东山麓各竪一石其患遂息】李太保庙【在建阳县东隅神李姓名失传伪闽时王从珂举兵侵州境寺率兵拒守授银青光禄大夫检校太保领嘉禾县崇乐镇以御贼战殁邑人庙祀之宋宣和中封灵贶侯后庙圯于水明宣徳三年知县张光啓重建】石矶灵佑庙【在瓯宁禾吉里中殿孚济侯蒋姓名失兄弟五人值黄巢乱仗劒一呼民无敢从乱者五代时乡民立庙卜基未定空中陨五石囚作庙曰石矶宋绍兴中赐额灵佑右殿广恵侯林必兴左殿昭衞侯张暹俱显灵异明永乐七年重建】余将军庙【在松溪县皈伏里祀唐松源镇将余汝程汝程邵武人咸通中屡与呉兵战争小梅关后卒民思之立庙以祀】仙阳尉庙【在浦城长乐里仙阳镇祀唐仙阳尉文昭详名宦】练夫人祠【在郡西敬客坊祀章仔钧妻练氏夫人有全城功乡人立庙以祀并祀仔钧明知县易应昌重修有记】安边庙【在浦城西南登云里祀黄宠范滔唐末闽中乱宠为制置镇节级滔为虞皆以边功殁后人立庙祀之旱潦疾疫有祷辄应】平昌王庙【在浦城县北太平里】雷押衙徐将军庙【在郡西北璜溪五代末寇掠其乡二公率众驱之遇害乡人为立庙】白玉蟾祠【在崇安县防仙里一曲止止庵】李指挥庙【在崇安丰阳里神兄弟三人曰材曰檝曰槐唐季以战功迁指挥使干符中兄弟率所部御黄巢败之追至建阳众寡不敌被执不屈死乡人立祠祀之宋寳庆初亡卒叶胜倡乱焚掠神降雷雨羣盗惊散　国朝康熙十三年叛卒王麻仔周太等纠党屠城屯三圣庙后将举火神降大雨贼就擒磔于南门市】池大夫庙【在崇安五夫里祀唐大夫池繁禧五季之乱繁禧不仕数出粟赈饥民徳之为立庙宋乾道五年赐额昭应】朱邦式庙【在建阳洛田里庙有古碑唐季神捍贼有功后战死乡人立庙元至正十九年重修】蒋大夫庙【在建阳建忠里一名章山庙神蒋仲贤兄弟五人仕伪闽俱为大夫因名居曰五夫里今属崇安县神弟季实有庙在石郭村曰石郭庙宋建炎中范汝为寇建阳邑人祷之寇至见山林草木皆人形乃大惊溃井里获安至今祈祷立应】昭福庙【在建阳北洛里神姓名无考宋绍兴中封忠应侯】倪王庙【在建阳崇政里祀唐邑人倪彦松宋时封忠灵孚泽感应王】吕相公庙【在建阳禾平里祀吕师诲唐末与海寇战殁于福州是夜乡民闻金鼓声旦起视见小舟泝流而上人以为异立庙祀之】张閤门使庙【在建安吉苑里神为张廷晖伪闽龙啓中仕为閤门使有园在北苑周三十余里尽输之官后为北苑茶焙里人祀之歳修茶贡祈祷多验宋绍兴中封美应侯累加效灵润物广祐侯妻范氏封协济夫人】陈録事祠【在建阳县兴贤里祀唐建阳録事陈□贞元中□以刚直为县吏十人所忌谮而杀之及其三子邑人哀之立祠以祀号陈府君庙后□墓上有竹二竿从树柯中出众以为异因名盖竹神祠建人方言盖与怪同音云怪竹也宋元丰中封威恵侯政和绍兴中屡显神异累封显济灵应冲祐威徳王子三人皆封侯爵】陈侍中庙【在建阳三桂里神为陈诲南唐保大中以检校侍中领建州既殁邑人祀之】呉武尉庙【在松溪县治南直街宋初武尉呉大辨殁于王事绍兴间知县事林敏元建庙祀之额曰显圣】湛卢山祠【祀山神宋元符中大旱邑令周才祷于山神甘雨立至立祠祀之】徐义卒祠【在建安县土地祠东隅义卒名斌建之十二指挥宋端平二年叛军黄勇等与宿衞约谋杀太守入郡治斌阖户拒之诱以利不动贼斩关而入斌遂遇害后守姚珤立祠祀之为文以祭】显祐庙【在建安县光禄坊神为林旺宋政和初封通灵尊胜太保嘉熙三年加封灵济侯咸淳五年郡城火神降大雨火灭有司以闻封显祐公妻唐氏封协灵翊恵夫人】神应庙【在建安县光禄坊祀二神俱袁姓一名赐一名申相传宋时郡寇窃发郡人梦神报云翼日寇至相率祷于神日中寇果至忽烈风扬砂石有人蜂数万飞螫羣寇乃大惊溃绍兴间赐今额水旱疾疫祷无不应】游御史祠【在郡学祀宋儒游酢朱熹为记又崇安县节和里亦有祠国朝康熙二十二年建】胡文定祠【在郡学祀宋儒胡安国】啓贤祠【在政和县防国】
　　【寺西祀朱熹祖森森子松为政和尉就养官舍后卒防方腊乱道梗葬于感化下里防国寺西成化四年提学周孟中立祠祀之】刘屏山祠【在府治南祀宋儒刘子翚又一祠在崇安五夫里屏山麓】韩蕲王祠【在郡治西南和义坊祀宋名臣韩世忠绍兴初范汝为反据郡城髙宗命世忠为福建宣抚副使世忠自镇江由海道至福州趋建安从鳯凰山间道至城下驻军黄华山设云梯日夜并攻越五日城破汝为自焚死擒其谋主谢向施逵裨将陆必彊等五百余人听民自相别胁从者汰遣独取附贼者诛之农给牛种商贾弛征民庆更生因建祠宇绍兴五年诏有司修葺益以司户廨舍拓而大之】李忠定祠【在郡城敬客坊祀宋李刚明嘉靖间御史周金重建春秋致祭后圮于水知县易昌之重建】赵清献祠【在崇安县分司后祀宋赵抃明隆庆三年建】朱韦斋祠【在紫芝上坊即环溪精舍祀朱松】陈朝老祠【在政和县西南髙宅里】江少微祠【在崇安县丰阳里祀邑人江贽】黄勉斋祠【明天啓四年巡抚南居益建于郡南圆沙之阳春秋致祭以门人潘柄杨复何基饶鲁配享后燬今移郡内紫霞洲左又建阳县亦有勉斋祠】真西山祠【在浦城县治东祀真徳秀】五贤祠【在建阳县治旧祀宋游酢陈洙陈师锡后人以萧之敏配之号四贤又以刘爚配改称五贤】大儒祠【在水东学故址上龛祀游醇游酢江侧朱松范如圭刘勉之江锜蔡发江杞魏掞之丘义刘崇之一十二人下龛祀朱熹东西祀蔡元定刘爚蔡沈范念徳祝穆朱在熊节熊克游九言叶采黄干蔡渊刘炳叶贺孙熊刚大宋慈蔡模刘应李游九功熊禾二十一人】二贤祠【在崇安儒学内祀胡安国赵抃朱熹为记】蔡元定祠【在崇安武夷一曲明监察御史周文仪建置祀田万厯十七年移建旧学基】蔡九峯祠【在郡后山庐峯书院】刘氏五忠祠【在崇安县屏山亨堂之右祀宋刘忠显韐忠定子羽忠肃珙忠简颔忠烈纯明监察御史滕祐为记巡抚金学曽题请有司致祭】胡氏五贤祠【在崇安县兴贤坊营岭之麓即文定书院祀宋儒胡安国及其从子宪子寅宁宏】刘忠烈庙【在建阳永忠里祀刘纯纯字君锡有武畧以御寇战殁郡守王遂以闻赠朝散郎封忠烈侯立庙祀之】朱文公祠【在郡内紫霞洲有司春秋致祭以黄干刘爚蔡沈真得秀配祠后建聚奎门东西有景星乔岳二坊明万厯间改为崇正书院提学王世懋复改为祠特祀熹以六门人配后燬国朝康熙四年提学陆求可重建又浦城县有祠在县东隅松溪县在旧学西崇安县在五曲大屏山下监察御史周文仪建置有祀田　国朝康熙中重建紫阳书院又建阳旧儒学有晦庵祠久废春秋致祭在三桂里考亭书院先是熹父松过考亭爱其山水清欲卜居之绍熙中熹筑室以成父志复建竹林精舍更名沧洲淳祐甲辰御书考亭书院四字扁其门明永乐中圮于水宣徳间重建以黄干蔡元定刘爚真徳秀配享】谢疉山祠【在建阳县南朝天桥祀宋谢枋得枋得尝卖卜于此桥上邑人祀之今废】谢臯羽祠【在浦城县观前金斗山祀宋谢翺】存统祠【即翊正祠在郡城登俊坊东明隆庆五年知县邵亷请祀流寓谢枋得谢翺王着朱浚郑仪孙徐梦发雷龙济后经重建复圮】彭庭坚祠【在崇安县治庭坚尝为县尹御贼有功元至正中累官福建宣慰司副元帅讨平羣盗后遇害故吏张椿等奉柩还崇安民哀泣如丧父母立祠祀之歳时祭祷数显灵异元时赐諡忠愍侯】陇西公祠【在政和县政和里祀元懐逺大将军郢复万户府副万户李守延平擒宁化寇魏梅受解福州围进击福安寨寇战于泗洲桥弗克死之垂死赋诗云战败诚宜死沈思恨复牵君亲恩莫报忠孝事难全埋骨应无地知心秪有天孤魂托明月夜夜白云边事闻赠镇国上将军江东道都元帅防军陇西郡公】关伯祠【在政和县西都防桥祀政和尉玛哈穆特神尝率乡兵拒贼被执贼缚之都防桥柱骂不絶口死事闻追赠关伯民即于桥上建祠祀之后废典史郭斯垕迎主附祀忠节庙】詹公庙【在建阳县东同由里祀里人詹翰翰生而神采隽异言出而人信服之元末东路矿徒啸聚攻城翰诣垒谕之贼散去陈有定据闽逼使从已翰固拒不从遂遇害葬于里之九甽头至正十二年立庙墓侧水旱疾疫祷之辄应】杨文敏祠【在郡城宣化坊明成化三年建祀邑人杨荣春秋致祭后改为显功祠燬于兵　国朝康熙五年改建于平里坊】张瑛祠【在郡城敬客坊祀明建宁知府张瑛祀以五月朔神死之日用特牲致祭】王文成祠【在崇安武夷一曲祀明王守仁以湛若水唐顺之邹守益配】三公祠【在崇安武夷万年宫侧祀明宗臣徐中行葛寅亮】孝子郭荣祠【在郡城敬客坊后燬　国朝顺治九年改建于和义坊】忠义孝悌祠　【国朝雍正元年各县奉旨俱建有司春秋致祭】烈女节妇祠　【国朝雍正元年各县奉防俱建春秋有司致祭】
　　邵武府
　　社稷坛【在郡城南隅邵武县附郭不别为坛各县俱有】风云雷雨山川坛【在郡城南丹台之东邵武县附郭不别为坛各县俱有】先农坛【在郡东郊之外　国朝雍正四年建邵武县附郭不别为坛各县俱有】郡厉坛【在郡城北莲花寺旁邵武县附郭不别为坛各县俱有曰邑厉】
　　文庙【在郡学内崇祀配哲两庑俱同福州府各县俱有】崇圣祠【在　文庙大成殿左各县俱有】名宦祠【祀名宦各县俱有】乡贤祠【祀乡贤各县俱有】
　　城隍庙【在郡城南隅邵武县附郭不别为庙各县俱有】旗纛庙【在衙署街】关帝庙【在郡城东迎春坊各县俱有】天妃庙【在郡城南丹台山】东岳行宫【在郡行春门外】自鸣山神行祠【在光泽县南一都灵岩山麓】五忠庙【在建宁县内旧志云祀征蛮五将军姓名缺】广祐庙【在郡城五十里大干乡祀隋温陵太守欧阳祐义宁初祐官满西归闻隋鼎既迁耻事二姓迟留大干溪山之间挈家投水死乡人葬之大干山阳立祠其侧宋康定元丰政和中累加封号仁烈显圣文恵福善广祐王中有正殿勅书楼拜香亭奉亲殿祈梦钟鼓楼梦多竒应又建宁县有福善王庙在县龙归山旧志云自大干移祀于此祈梦亦甚灵验又九都有灵恵庙祀祐长子光世宋时累封灵应昭恵公】显应庙【在郡北石鼓岭祀廖懋唐开成中懋监昭武镇卒葬于此宋建炎中蛇蝎为炎居民立庙以祷患遂息政和中封显化恵济水利侯】恵应庙【在郡二十九都水南神为陆大岩五代时为泉州牧道经昭武爱溪山之胜卜居焉卒葬石岐山下颇着灵异乡人庙祀之宋绍兴间封灵应通济侯】昭应庙【在郡治北隅祀宋殿撰郡人谢师稷淳熙中提福建刑狱多恵政郡人徳之立庙以祀】忠勇庙【在郡治祀宋宣议郎呉楚材楚材名炎南城人徳祐元年建昌降于元楚材率乡勇攻之时益王开府承制迁楚材宣议郎知建昌军屡战失利援兵不至走光泽与其子应登俱被执郡遣録事娄南良讯之曰汝何为错举楚材抗声曰吾鄙儒忠义所激为国出力事虽不成何得为错南良语塞及呉浚为江西制置招讨使斩楚材父子益王立于福州闻而哀之许邵武境上立庙赐额忠勇】恵灵通应庙【在郡治按庙録祀神三人一为宋度宗次子一枢宻院使一金吾将军姓名俱不徳祐二年与元兵战于郡之莲塘力不敌元兵焚掠民居三人皆赴火死郡人哀其忠烈即其地立庙祀之按宋史度宗三子长端宗次帝昰人次帝昺无卒于此者或其宗室子欤】忠显庙【在郡城灵台防祀宋侍郎吕祉】恵济庙【在光泽县西南种徳坊宋末郡盗入境有王姓者率众御之死于寇身流白血三日乡人葬之因为立祠】恵应灵济祠【在光泽县龙兴观之左神姓陈名思宋时封恵应侯】李忠定祠【在郡治南门上水寨祀丞相李纲有司春秋致祭】朱文公祠【在郡治南旧社学地祀宋朱熹以何镐李方子配有司春秋致祭】黄简肃祠【在郡城四曲溪上祀宋端明殿学士黄中有司春秋致祭】刘文简祠【在郡治东隅祀宋尚书刘爚有司春秋致祭】刘义壮祠【在郡东关外祀宋邵武监军刘纯纯死于王事封义壮侯赐额忠烈有司春秋致祭】胡将军祠【在郡城东隅祀宋殿前司禆将胡斌斌死于王事民即其战地立祠祀之赐额忠勇】李朱二公祠【在泰宁县水南祀宋李纲朱喜】邵公祠【在邵武县樵溪上祀明知府邵徳久有司春秋致祭又泰宁县城隍庙右有报功祠亦祀邵公以有筑城功并祀知县熊鹗】真清祠【在邵武县学东南祀郡守郑宣化】义士祠【在建宁县南十五里祀陈顺寗宗佩时沙尤寇乱二人御敌死焉】五洁祠【在泰宁县北祀叶氏三烈女及黄元实女齐云岩庄氏】风教祠【在建宁县东祀烈女杨玉英歳二仲教官致祭】忠义孝悌祠　【国朝雍正元年各县奉　防俱建有司春秋致祭】烈女节妇祠　【国朝雍正元年各县奉防俱建有司春秋致祭】汀州府
　　社稷坛【在郡城西一里许长汀县附郭不别为坛各县俱有】风云雷雨山川坛【在郡城南半里许长汀县附郭不别为坛各县俱有】先农坛【在郡东郊外　国朝雍正五年建长汀县附郭不别为坛各县俱有】郡厉坛【在郡治东北长汀县附郭不别为坛各县俱有曰邑厉】
　　文庙【在郡学内崇祀配哲两庑俱同福州府各县俱有】崇圣祠【在明伦堂左各县俱有】名宦祠【祀名宦各县俱有】乡贤祠【祀乡贤各县俱有】
　　城隍庙【在郡西通津门内长汀县庙在郡南各县俱有】旗纛庙【在衞内今燬】关帝庙【一在郡治仓坪一在登俊坊一在新丰坊各县俱有】天妃庙【在郡朝天门】东岳行宫【在郡城南驻劄寨宁化清流连城上杭武平永定六县俱有又连城有南岳行宫在县治南】真武行宫【在郡城南驻劄寨又上杭县在城北】洲湖润徳大王庙【在郡城富文坊相传神汉末人以忠义死节时显灵异郡人立小庙忽山水暴涨庙随流止南山麓后枕石屏前瞰麻潭乡民即其地建新庙焉】助威盘瑞二王庙【在郡南驻劄寨相传神汉末人以身捍寇死城下郡人祀之号石固大王累着灵异庙前涧水暴溢有神像乗流而至屹立于石固之左众并祀之号石猛大王以息火患功封石猛助威王石固盘瑞王宋元丰中建庙元朱文霆为记明治中修国朝重建】东岱庙【在武平县新城街祀唐张巡明正徳间山寇攻城七昼夜神出阴兵助战寇遁去民立祠祀之】洪统军庙【在郡治青泰里唐时统军洪元故居庙有像即其遗蜕所遗印剑各一印文有大唐统军之记六字后经火印剑腾去火遂灭复于平田中得之】连山庙【在宁化县东黄连冈祀廖中庙始建于陈隋间宋宝祐中县令林玉请于朝封昭恵】邹公庙【在长汀县东上保乡神名应龙唐元和时人卒葬于此乡人立庙祀之宋绍兴绍定间累着灵应敕封昭仁显烈威济广佑圣王今清流连城上杭皆有庙】渔沧庙【在清流县东临渔沧潭神为樊令华亭人唐季仕为银青光禄大夫贑寇曾常侍作乱神奉命讨之战殁宋淳熙庆元间建庙绍定中贑寇掠近县时闻庙中有金鼓声俄而神兵旗帜罗列山上贼惊遁去明洪武初知县方仕英以其事闻诏新其庙题主曰唐光禄大夫樊公之神九月朔神诞辰命有司是日致祭】安济庙【在清流县南铁石洞口又名九龙庙庙前有大滩九九滩之内又有小滩十有八舟行甚难过者必祷焉伪闽时封明威校尉累封阳数潜灵王宋时赐额安济蔡襄守泉日有称宁化九龙道士以诗上谒者即庙神也】显应庙【在宁化县西草仓神为孙山伪闽时鋭将也山尝防刍至县而殁邑人祀之雨旸疫疠有祷辄应宋嘉祐中赐额显应】则顺王庙【在郡镇南门外宋建炎中瘴疠大作郡倅许瑞妻梦金紫人谓曰无如扬州紫苏散问其官族自称郡城废庙王明日如方施药全活甚众乃访旧址按像建庙瑞自为记】显应庙【在归化县宋时建祀莘氏圣七娘神捍灾御患灵迹显著厯代享祀封恵利夫人】湘洪广济庙【在长汀县东二十五里神姓名失宋时封广济大王建庙祀之】道南祠【在郡治西明嘉靖间废钱局为祠祀宋儒程颢杨时罗仲素李侗朱熹有祀田春秋上丁俊一日致祭】六君子祠【在长汀县儒学宋淳祐间县令陈显伯建祀周惇颐程颢程颐张载朱熹张栻以乡贤郑立中杨方配】陈尚书祠【在长汀儒学祀宋县令陈显伯】江公祠【在清流县仓盈里祀邑人江礼胜宋时为潭州判官率兵御周保权力战死汀人义之因立祠】招捕使陈公祠【在宁化县治南万夀桥祀宋陈韡】文丞相祠【一名东山书院祀宋文天祥明万厯间増祀李纲春秋致祭】彭侯祠【在连城县东祀宋邑人彭孙】大忠祠【在宁化里许明嘉靖间建祀李纲】紫阳祠【在武平县东门外人连城县有朱文公祠在县东门外】龟山祠【在归化县城东龙湖二十里祀宋儒杨时　国朝改建为　至圣庙祠因之】王文成祠【在郡治西明崇祯间郡守笪继良建祀王守仁捐买良田一十七亩歳租米二十七石为祭祀及修理之费】忠爱祠【在郡治东明天顺间奉防建祀推官谢得仁歳五月二日诞辰有司致祭】愍忠祠【在郡丽春门内明崇祯间郡守笪继良建祀指挥张大伦王应官李铎刘震李中秀千百戸镇抚陈应龙段元望丁显刘尧张燿赖其勲曹经歳以春秋上戊日有司致祭】徐公祠【在郡旧税课司前祀郡守徐中行今废】讲堂祠【在郡广储门右祀明郡守笪继良歳春秋附王文成公致祭】张公祠【在宁化县五里峡口明嘉靖间建祀祭酒张显宗有租十石纳官办春秋二祭】仁爱祠【在宁化县龙门桥右明万厯间为知县唐世济建】褒忠祠【在上杭县治东北明成化八年奉防建祀御史伍骥都指挥丁泉】陈公祠【在上杭县察院右县令陈正中寇死建祠祀之】唐公祠【在清流县南里许祀明郡丞唐淳】恵烈祠【在清流县仓盈里明正统间建祀知县吕镛】忠烈祠【在清流县治为伍宗尧父子建】杨章二公祠【在归化县白沙桥祀邑令杨缙章宗实国朝寇燬康熙十八年重建以邑令黄易附祀】义勇祠【在归化县东三里明嘉靖间邑人陈珪陈铎与巡检顾辉御寇战死民合祀之】周公祠【在归化县城东明万厯间建祀邑令周宪章】王侯祠【在永定县东岳庙右明成化间为邑令王环建春秋致祭】危公祠【在永定县王侯祠北万厯间为邑令危言建春秋致祭】药王庙【即佑圣堂　国朝康熙十八年重建改今名】马王庙【在郡大教塲　国朝初建康熙间城守三营重建】忠义孝悌祠　【国朝雍正元年各县奉　防俱建有司春秋致祭】烈女节妇祠　【国朝雍正元年各县奉　防俱建有司春秋致祭】
　　福宁府
　　社稷坛【在府北门外各县俱有】风云雷雨山川坛【在府东门外龙山下各县俱有】先农坛【在府东郊外　国朝雍正五年建各县俱有】郡厉坛【在府北门外各县俱有曰邑厉】
　　文庙【在府学内崇祀配哲两庑俱同福州府各县俱有】崇圣祠【在　大成殿后各县俱有】名宦祠【祀名宦各县俱有】乡贤祠【祀乡贤各县俱有】
　　城隍庙【在府治东宋元祐二年建明嘉靖间知州谢廷举増祀福安宁徳二县城隍于两庑二县另有城隍庙】旗纛庙【在府衞仪门】关帝庙【一在府北乗驷西境一在西门外演武各县俱有】天妃宫【在府治松山】东岳行祠【在福安县溪口】白马三郎庙【在府治四十都祀闽越王郢第三子元至正间显灵于府之洪江里民祀之】谏议大夫庙【在宁徳县霍童山下隋大业中谏议大夫黄菊尝垦山之荒壤为田凿涧以灌溉之乡民义其徳立庙以祀】七圣庙【在府治朝天坊祀隋嘉州守赵昱昱蜀之青城山人尝斩蛟拯民立祠于灌江口唐宋累加封号开庆元年县令李姓者自蜀奉昱香火至邑邑人为立祠元至正中州大饥神化为商人附楚客米舟至松山以扇授舟人曰米至舟其直十百复见梦于州人曰明当往松山舟米至矣州人如其言视舟人所持扇乃庙中故物也舟人语之故众大惊异有司以闻封灵恵威正博济真君明洪武中屡显灵异平草寇郑龙及处州寇倭寇之变雨灾疫随祷皆应府人敬事之知县尹昌隆有记纪其事】薛补阙祠【在福安县南廉村祀唐太子补阙薛令之元皇庆元年乡人创建以表清徳教谕方贤孙为记】灵祐庙【在廉村祀薛令之孙芳杜肃宗践祚念令之旧僚召用其子孙芳杜固辞不赴尝自言死当为神年六十七无疾卒颇着灵异乡人立庙祀之祈祷辄应宋嘉定初赐庙额曰灵祐封侯爵配陈氏封夫人】东平王庙【在宁徳县新塘头祀唐张巡明邑人林保童重建】忠烈王庙【在宁徳县东门碧山下祀唐邑人黄岳按旧志王审知歳贡方物于梁舟过黄崎港多覆溺之患乃祷于神忽震雷碎巨石港道遂平封永灵公宋嘉泰嘉定绍定中累加封号淳祐中加封广应公进封忠烈王明洪武五年知县王溥重建】都相庙【在宁徳县北东洋里庙神凡三曰都将曰尚书俱刘姓避钱镠讳去卯刀为金曰黄指挥刘氏义子也寇叶侬过县境见金甲三神人拥兵山上遂遁去又有羣盗燃炬剽掠神阴灭其炬县尉李元宗捕之庙中金鼓震响贼皆就缚其灵异如此】忠恵庙【在福安县穆洋神为罗汉冲光州固始人任江州司戸黄巢之乱避地入闽居穆洋斩荆棘治阡陌召民耕种遂成沃壤既殁民懐其徳立庙祀之水旱灾疫祈祷皆应宋时赐庙额曰忠恵】许大夫庙【在府治连海里砚村祀五代沿海都巡检许光大祈福禳灾其应如响详名宦传】宁逺侯庙【在府治松山神张姓名失传有翊衞海道功累着灵迹唐光啓元年封宁逺侯】元应侯庙【在府治白岩神王姓名失传宋靖康初尝出阴兵助国讨贼灵迹甚着】顺懿庙【在府治关王庙右祀福州陈昌女顺懿夫人陈氏】七贤祠【在府学内祀唐林嵩宋林维屏张叔振孙调黄干杨楫林湜宋淳熙十二年知县事鲍逊撰祠碑记】张招讨庙【在夀宁县南飞凤山祀唐招讨使张谨与黄巢战死详名宦传宋时累封英济广恵灵祐显徳王】李中丞庙【在夀宁县东祀唐御史中丞知建州李彦坚黄巢寇闽战死详名宦传宋崇宁间赐额忠节】三峯呉处士祠【在夀宁县西里三峯寺宋太平兴国中处士至县之西里见田野荒芜请于官率乡人十余家耕之不数年而富饶贫者济以衣食病者济以药饵既殁乡人庙祀之】防御祠【在宁徳县东漳湾宋绍兴中建祀防御使阮大成】忠勇祠【在府城外祀宋知县事潘中】朱韦斋祠【在福安北龟龄寺宋建炎间韦斋尝携子熹寓居于此后人立祠祀之】刘陈二公祠【在夀宁县治西祀都宪刘广衡副使陈讷二人有开辟县治功明成化间建祠以祀】三贤祠【在福安县治明万厯中知县张蔚然建祀薛令之郑虎臣谢翺】仰止祠【在福安十八都祀宋郑寀缪烈谢翺】张王二州尹祠【在府学泮池西南元时建祀州守张伯顔王伯顔】陈石堂祠【在宁徳二十九都祀宋儒陈普明嘉靖间知县叶稠废仁丰寺为祠置祀田二十亩后为倭燬乡人复于普之屋址肖像祀焉】忠节祠【在府儒学后祀元州尹王伯顔及其子相子妇潘氏】功徳祠【在宁徳县左祀明都督戚继光】遗爱祠【在宁徳县城隍庙左祀明州守陆万垓知县林时芳韩绍大宗伯林廷机为记】懐徳祠【在府治东门外祀明府守欧阳嵩万厯中改创贤妙观前】袁防政祠【在府柘洋城内府守陆万垓为浙江左参政袁天禄建】忠义孝悌祠【在府治　国朝雍正元年各县奉　防建有司春秋致祭】烈女节妇祠【在府治　国朝雍正元年各县奉　防建冇司春秋致祭】
　　台湾府
　　社稷坛【在郡治外永康里台湾县附郭不别为坛各县俱有】风云雷雨山川坛【在郡治外永康里台湾县附郭不别为坛各县俱有】先农坛【在郡治东　国朝雍正五年建台湾县附郭不别为坛各县俱有】郡厉坛【在郡东安坊台湾县附郭不别为坛各县俱有曰邑厉】
　　文庙【在郡学内崇祀配哲两庑俱同福州府各县俱有】崇圣祠【在　大成殿后各县俱有】名宦祠【祀名宦各县俱有新设彰化县未建】乡贤祠【祀乡贤各县俱有新设彰化县未建】
　　城隍庙【在郡治之右台湾县附郭不别为庙各县俱有】关帝庙【在郡治镇北坊凤山彰化二县有】东岳庙【在郡治之东】天后庙【在府治镇北坊　国朝康熙二十二年靖海将军侯施琅疏请崇祀奉　防赐祭凤山彰化二县俱有】八蜡神祠【在凤山县兴隆庄龟山之阴国朝康熙四十五年蝗虫为灾知县宋永清祷之有应建祠以祀】火神庙【在台湾县法华寺内知县宋永清建】田祖庙　【国朝康煕五十五年建】慈济宫【郡有二一在西安坊一在镇北坊又凤山县有二一在县治安平镇一在土墼埕保】水仙宫【在凤山县治安平镇】真人庙【在澎湖奎璧港】将军庙【在澎湖将军澚祀事迹无考澎湖旧有此庙因以名澚】忠义孝悌祠　【国朝雍正元年奉防建春秋有司致祭】　烈女节妇祠　【国朝雍正元年奉防建春秋有司致祭】
　　永春州
　　社稷坛【在州西北地徳化大田二县俱有】风云雷雨山川坛【在州西南地徳化大田二县俱有】先农坛【在磁灶山麓　国朝雍正五年建徳化大田二县俱有】州厉坛【在州治南隅徳化太田二县俱有曰邑厉】
　　文庙【在白马山崇祀配哲两庑俱同福州府徳化大田二县俱有】崇圣祠【在州　文庙左徳化大田二县俱有】名宦祠【祀名宦徳化大田二县俱有】乡贤祠【祀郷贤徳化大田二县俱有】
　　城隍庙【在州桃源驿徳化大田二县俱有】旗纛庙【在州治南隅】关帝庙【在城隍庙左徳化大田二县俱有】天妃宫【在州西门外】留厢使庙【在州治神为固始人名失避地桃林殁而有灵乡人庙祀之】乐山东台祠【在州城东十五都神庾姓唐光啓中从王潮入闽为奋威将军戍桃林殁于乐山时着灵异水旱祷之辄应民立祠祀焉】小尤庙【在徳化县小尤上神一章姓一朴姓俱唐末人避黄巢乱居此殁而有灵乡人祀之】英显庙【在徳化县汤泉上神名谟烈姓失传宋绍定中以捍汀寇功赐今额】广福庙【在州城十五都神失姓名甚灵宋蔡襄祷雨随应以闻封善利王寻加广福】忠应庙【在徳化县归化里神一为庄赋一为郑昭祖爵里失传宋绍定中御寇有功乡人立庙祀之】义烈祠【在州城二十五都】石鼔祠【在州城二十三都】忠义孝悌祠　【国朝雍正元年奉防建春秋有司致祭】　烈女节妇祠　【国朝雍正元年奉防建春秋有司致祭】
　　龙岩州
　　社稷坛【在永宁门外漳平宁洋二县俱有】风云雷雨山川坛【在州治城南漳平宁洋二县俱有】先农坛【在州治南隅　国朝雍正五年建漳平宁洋二县俱有】州厉坛【在社稷坛西漳平宁洋二县俱有曰邑厉】
　　文庙【在州学内崇祀配哲两庑俱同福州府漳平宁洋二县俱有】崇圣祠【在州敬一亭后漳平宁洋二县俱有】名宦祠【祀名宦漳平宁洋二县俱有】乡贤祠【祀乡贤漳平宁洋二县俱有】
　　城隍庙【在州治东地漳平宁洋二县俱有】旗纛庙【在千户所西北】关帝庙【在州□漳平宁洋二县俱有】天妃宫【在州缺】威恵庙【在州治西有祭田三十六亩】
　　通灵庙【在州治西砦唐末固始人邹罄以宣府校尉从王审知入闽平汀州寇以功镇雁石殁而人祀之元至正四年李志甫寇龙岩官民祷于神神着灵异大败之事闻封武胜侯】朱文公祠【在州学宫内】表忠祠【在州治西西湖祀宋左翼军统领崔亮亮熙州人从髙宗渡江领兵戍漳州以讨贼战殁绍兴中赐额曰表忠】正学祠【在州治西祀明布衣陈真晟歳以春秋仲月戊日致祭又布衣祠在漳平县乡贤祠右明教谕何九云建捐俸置田春秋二祭　国朝康熙十三年诸生呈请以何云配】　魏公祠【在宁洋县员当地方祀明漳平知县魏文瑞万厯间即其击贼遇害之所建祠周有官租春秋致祭又漳平县有劝忠祠亦祀之】公祠【在宁洋县府馆后祀明海道周贤宣每歳春秋致祭】忠义孝悌祠　【国朝雍正元年奉防建春秋有司致祭】　烈女节妇祠　【国朝雍正元年奉防建春秋有司致祭】
　　福建通志卷十五
&lt;史部,地理类,都会郡县之属,福建通志&gt;
　　钦定四库全书
　　褔建通志卷十六
　　兵制
　　唐虞之世武卫是奋夏商之际克诘戎兵古圣王居重驭轻诛暴禁乱折逆萌于未然者此道得也自驺无诸首以闽中兵助汉蹙项厯后南部典船逓沿规制唐则泉山府兵下及龙虎天霸之设仅庇一隅至宋有厢兵禁兵乡兵之制明有卫弓机客之名名号猥多壁垒屡易纵弛日滋无益戎务我
　　本朝革明代戍卒之弊专置绿旗以重镇守分营协镇碁布星罗马步如云舟师集鹢五寨七游之制聮千万人为一身制綦备矣比年山海晏安萑苻息警犹屡烦
　　南顾规画无遗增戍分屯拨抽协济尺兵片甲皆经大圣人神武睿算全闽十郡如臂使指兹谨按郡条列以垂逺模至于水陆所防帆蹄辐辏惟驿传是赖
　　朝廷睠念惮人饭粟站金重恤邮政旁午驿骚可无叹
　　也故因戎备而并书之志兵制
　　汉始立南部都尉于建安福州有都尉营
　　晋置典船校尉又有温麻船屯州兵
　　唐置泉山府兵经畧使复置经畧宁海二军刺史后易为观察使
　　宋兵屡更而指挥都监都押统于郡太守京师兵曰禁兵戍州城曰厢兵籍民为之曰乡兵福建三军曰水军曰保节军曰崇节军水军置在福建漳泉邵武保节置在建汀南劒崇节置在福漳泉兴化凡步军三千人后召募土兵为就粮军其时福建之营曰宣毅福建路凡二百八十人后又益遣禁军驻泊长吏兼本路兵马钤辖选武臣为都监专主训练定诸路禁军额数福建路得四千五百人后改三十三指挥添至一万一千一百五十人后召团结东南路诸军分兵置将名曰将兵而福建路居第十建炎以后其禁兵在福建者有威果广节之名厢兵在福建者有宁节丰国监之名乡兵在福建者有抢仗手之名后又有呰兵诸县置廵检寨都廵检寨籍民为逻警弓手防海则籍渔船教习水战
　　元初以兵增戍诸路有万户翼万户府又有廵军弓手并廵检司
　　明洪武初置卫于闽中命江夏侯周徳兴入闽防倭移置卫所当要害处増设廵检司以福建都指挥使司领福州左右中及福宁镇东兴化平海泉州永宁漳州镇海十一卫以福建行都指挥使司领建宁左右延平汀州邵武五卫因调置守御千户所嘉靖间以闽苦倭议设总兵镇守立烽火南日浯防小埕铜山五寨分福建地方为三路以福宁为北路辖福宁卫所军并陆营兵烽火小埕二寨以兴化为中路辖福州兴化平海泉州永宁各卫所军并南日寨兴泉二府陆营客兵以漳州为南路辖漳州镇海二卫所军并浯防铜山二寨及漳州陆兵隆庆间设浯铜海坛二防万厯四年以南澚属闽广之交设副总兵专驻协守漳州潮州又设元钟所防兵焉
　　福建都司
　　福州中卫【所五各有千百户】左右中前后五所
　　福州左卫【所六各有千百户】左右中前后中左六所
　　福州右卫【所六各有千百户】左右中前后中左六所
　　兴化卫【所五各有千百户】左右中前后五所
　　泉州卫【所五各有千百户】左右中前后五所
　　漳州卫【所六各有千百户】左右中前后五所【治间调后所守诏安】龙岩守御千户所　南诏守御千户所
　　福宁卫【闽上防地所七各有千百户】左右中前后五所【墩台二十一】大金守御千户所　定海守御千户所【二所在连江县墩台十七】镇东卫【所七各有千百户】左右中前后五所　梅花守御千户所【在长乐县东】万安守御千户所
　　平海卫【去兴化府城东九十里扼海上冲北峙草防连盘东控鸬鷀乌坵西挹湄洲与琉球日本相望莆之藩篱喉舌所六各有千百户】左右中前后五所【墩台十二】莆禧守御千户所【与湄洲对峙自莆至中门为地极处一线而通左支自贤良港而出吉了散为东湖西亭诸山右支自金沙铺而东出莆禧散为文甲诸山墩台五为要地】
　　永宁卫【东濵大海北界祥芝及浯防寨南连深沪福全为泉襟裾所十各有千百户】左右中前后五所【墩台八】崇武守御千户所【在惠安东北接湄洲界于兴化南连泉城之日湖东面距海南峙祥芝泉上防也墩台二十二】福全守御千户所【在晋江县南三面跨海西通陆路附所有大苗圳上二澚要冲也墩台十】金门守御千户所【在同安县浯洲防西连烈防中左南达担防镇海料罗尽其东官澚极其北用七更可至澎湖墩台十三】中左守御千户所【在同安县嘉禾防海中峙也东抵烈防金门南至大海一百里与担防相防西与海澄五澚合界北至同安内港与髙浦相望墩台九】髙浦守御千户所【在同安县为同安西障墩台七】
　　镇海卫【所七各有千百户】左右中前四所【墩台九】陆鼇守御千户所【墩台五】铜山守御千户所【墩台三】元钟守御千户所【闽南尽处也墩台七】
　　福建行都司
　　建宁左卫【所五各有千百户】左右中前后五所
　　建宁右卫【所六各有千百户】左右中前后五所　浦城守御千户所
　　延平卫【所六各有千百户】左右中前后五所　永安守御千户所【景泰初沙尤寇起调邵武右所于此守御】
　　邵武卫【所四各有千百户】左右中前四所
　　汀州卫【所五各有千百户】左中前后四所　上杭守御千户所【在县北隅成化间溪南寇起调汀州右所守御于此】
　　将乐守御千户所
　　武平守御千户所【东界长汀西界江西安逺南界广东程乡北界江西贑县以上二所直行都司】
　　镇守寨逰
　　督抚军门标下游撃【管领四营二游曰标前营标左营标右营标后营曰标前游标左游皆名色把总领之遇汛标前一营防守省城余三营二游各掣拨二哨分布劄守沿海地如长乐之魁洞墩闽县之闽安镇侯官之云岭闗连江之馆头墩东庠墩罗源之濂澚宁徳之鉴江为次要地】
　　镇守总兵标下坐营官【统领一营二游曰新前营曰标前游标右游皆名色把总领之遇汛各分守沿海地东营牛田松下小祉为最要地江头白鹤江田大祉为次要地】
　　分守北路叅将标下【浙营一土营二俱驻福宁州皆名色把总领之遇汛各拨兵一哨劄守沿海地下浒堡闾峡堡大金所三沙堡黄﨑堡沙埕墩鉴江漳湾】
　　烽火寨【水寨也北界浙江蒲门南界连江濂澚曰礵山曰大金曰浮罗曰箬头幇其汛地也为最要地嘉靖中定防哨地方如寇由浙而南则烽火门分兵北劄井下与浙防南则与小埕防哨于西洋山其后以汛地延袤三百余里难以速及请分兵为二枝一泊官澚一泊嵛山万厯间复増中哨防守三沙】
　　小埕寨【水寨也在连江县定海所前为省防门户白犬山竿塘山东涌山东洛西洛为最要地其防哨地北则分劄于西洋与烽火防南与南日防哨于梅花所之南茭】
　　台山游【地属福宁孤岛也当闽之上防】
　　嵛山游【与台山相峙外海福宁门户也滋澚西洋沙埕官澚商舶所经海寇出没焉为次要地】五虎游【在大海中】
  </div>
  <div class="pagination">
   <a href="福建通志_page37.html">
    上一页
   </a>
   <span>
    ...
   </span>
   <a href="福建通志_page33.html">
    33
   </a>
   <a href="福建通志_page34.html">
    34
   </a>
   <a href="福建通志_page35.html">
    35
   </a>
   <a href="福建通志_page36.html">
    36
   </a>
   <a href="福建通志_page37.html">
    37
   </a>
   <span class="current-page">
    38
   </span>
   <a href="福建通志_page39.html">
    39
   </a>
   <a href="福建通志_page40.html">
    40
   </a>
   <a href="福建通志_page41.html">
    41
   </a>
   <a href="福建通志_page42.html">
    42
   </a>
   <a href="福建通志_page43.html">
    43
   </a>
   <span>
    ...
   </span>
   <a href="福建通志_page39.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
