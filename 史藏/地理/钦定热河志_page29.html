<!DOCTYPE html>
<html>
<head>
    <meta charset="UTF-8">
    <title>钦定热河志 - 第 29 页/共 255 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定热河志 - 第 29 页/共 255 页</h1>
    <div class="content">　　留京王大臣等奏雨晹应时诗以志慰
　　麦収以后雨晹时高下田苗莫不滋隔数日常逢渥霑优膏便放晴曦岩关内外曾无异京国东西亦若斯屈指秋成月余近敢因庆慰懈防寅
　　雨【六月廿一日】
　　夏雨无雷势定长棼丝今晓亟悠掦三朝已阅资晅晒半日犹欣非霈霶未末申初渐开霁天中云际露晶阳因思患得必患失在我斯言却不妨
　　晩霞
　　徂云防未净夕日烘为霞晩晴知已定农谚喜兆嘉【谚云晩晴十八日最利农功】闪叶动高树翻背看归鸦碧天光照迥翠巘隂落斜烦绪一以澄所欣在田家京畿如斯否复因缱念遐
　　即事
　　心厪各省在农田水旱形先俾速传【各省晴雨水旱情形令各督抚随时奏报】已幸边方兹定武益思休养为祈年率称晹雨值时若可卜稻禾逢嵗焉【今嵗京畿及关外雨水极为调匀其余南北各省以及云贵闽粤并奏报晴雨应时秋成可期丰稔】独缱甘凉将被暵【先据署甘督毕沅等奏甘肃臯兰等廿九州县春夏缺雨五月下旬虽有雨而未能霑足高原禾渐萎黄其被霜被雹之处亦以得雨较迟边地早寒艰于补种因勅勒尔谨回任后善筹赈恤就各省通计甘肃虽一隅偏灾然地瘠民贫深为厪念并询该督如赈欵不敷即于甘省截存川饷内酌拨备用务期灾黎均霑实惠不肯令地方官为无米之炊也】一隅失所亦徨然
　　立秋【六月廿四日】
　　秋月先七日秋风入几分琯中常运律台上又观云素扇迎凉置生衣嬾夕薫农占小雨告【农政全书云立秋日小雨吉今日早间微雨晡后复廉纎霏洒定叶农占然究望随即开晴当更佳耳】毕竟望晴殷
　　喜晴
　　昨夜廉纎雨拂枕淅沥声歴夏幸时若颙望万寳成晴知非虑过甚怦怦因思武功定事简山庄清有此不满意亦可戒骄盈世间欣戚轮谁能长享亨今朝秋甲子所关綦要诚诘旦雨即止逮辰云遂征须臾日色露卓午乃朗晴额手为农庆润晅允得平虽然时尚遥吾怀犹屛营
　　雨【六月廿八日】
　　秋后晴三日【立秋日微雨遂晴至今隔三日矣】朝来棼细丝时疏时复宻半慰半犹疑究以霁为好恐成霖弗宜农夫勤较量我更觉过之
　　晩晴
　　傍午雨已细逮申云遂徂斜阳在晩树爽气拂氷防稼穑消愁虑缥缃伴静娯继兹祝时若兹敢满言乎
　　即事
　　立秋秋孟朔皆逢雨即晴幸弗致霪霖以秋阳晶迩日率阵雨旋霁浮云征时若有如斯或可期西成今晓更爽凉秋象益分明筑尚遥哉防巩戒满盈
　　七夕喜晴
　　阵雨过三日朝晴喜景暄真堪曝犊鼻岂必洗车辕幸在祈年野欢生乞巧轩银河一宇内玉塞渡天孙
　　题宋砚
　　物殊显晦各有时晦蔵显出谁使其穆然宋砚古色披犹是老坑出端溪兰亭图画前序词精镌四面笔法奇宣和绍兴玺识遗后有米芾小印旋或即颠翁手所为山庄防置今见之是诚寳也逾珣琪康熈旧册还可稽绨几曾用供
　　临池弗爱彛鼎惟爱斯崇文并与示俭垂生敬生愧心自知
　　夜雨【七月初十日】
　　暑处更伏尽婪热理合然蒸云为夜雨欹枕听檐泉纱帷凉顿生白蔵有神权快晴阅四日欣此润山田
　　朝晴
　　虽雨不为多究愿晴为好朝来碧天浄云防秋晹皎披衣欲装棉澄景对西颢额手庆农民庶可登万寳
　　即事
　　弗雨将十日迩来时爽凉金天空现碧寳稼色铺黄克已勤无逸勑几敬不遑暇余校四库【由驿按日逓四库全书至暇则校之】讵止豫山庄
　　雨【七月廿一日】
　　禾资晹曝菜荞借雨滋细霏霑二寸快霁称时溪水白增瀑山枫红染枝筹农将玩景恰觉总相宜
　　雨【八月初七日】
　　半月有余晴宜晹万寳成细霖时作止终日甚凄清落叶飘含湿长溪涨絶声不禁南望喜秋麦即堪耕
　　凉
　　玉塞例不失其权仲秋甫入似九月兼之过雨落山风晓庭凉气侵毛髪未曾白露变为霜已有红星渐染樾日复一日岂多时夏令炎敲忘以忽何处而弗厪民生豳风授衣念贫乏虞人来报鹿有声节过吾将搜跸发
　　月
　　上行以过转眼逮中秋圆体虽迟满清光已渐流入坏增雅兴骋望引遥眸去嵗此时景曾殊一瞬不
　　中秋节即事
　　欣逢万宝庆西成【今嵗畿辅及各省俱属有秋督抚奏报收成均在九分以上】逺自海隅近帝京真恱
　　懿顔对佳节合陈绮宴惬羣情光联月宇防守影响彻云璈鹿叶声更胜去年今夕者免于灯下盼红旌
　　暖
　　今年节比去年早今嵗暄犹去嵗同【去嵗木兰中亦逢曾有诗】一望连林尚余緑才看高树间【去声】标红灵山必雨况蒸溽【过海喇堪多遇雨试之屡验】武帐当秋喜暖融设果霏霖宜播麦愿
　　移此泽霈关中【关以内种秋麦关外则无以候寒也中秋以后至今未雨颇为京畿望泽云】
　　小雨【九月初二日】
　　小雨不成寸放围难重【去声】收益轩诸部落谁识魏文侯磬控原无碍吟哦亦有由京南接佳信【留京办事王大臣及顺天府奏报八月廿八日宻雨竟日约三寸余于种麦极为有益周元理亦奏良乡涿州一带及保定省城俱得雨三寸各处已耕地亩约有十之六七今雨后更得及时翻犁布种秋麦】更喜利秋麰
　　雨【九月十六日】
　　弥月阙廿泽殷殷望久悬虽云稔今嵗【今嵗畿辅秋收计九分有余惟关外八月以后秋雨畧阙虽近京及畿辅约有三寸余雨终欠十分优渥今霜降甫过得此甘澍应可及时播种秋麦矣】预以计来年过午看云聚入宵欣雨绵阶甎已积水檐瓦尚鸣泉侵帐凉何碍披衾喜不眠立冬迟十日播麦想应全
　　晓行
　　行宫晓霁唘征鞭山路奚妨作泞连欲驻应迟一日矣言旋宁顺众情焉舆儓盼站都无觉牲畜奔波亦可怜嵔防高峯多积雪慿添新景入吟篇















　　钦定热河志卷十一
<史部,地理类,都会郡县之属,钦定热河志>
　　钦定四库全书
　　钦定热河志卷十二
　　天章十二
　　御制诗
　　口外【己亥】
　　启程前之雨口外由来小禾黍原緑芃麦却未収了黄云蔚满野吐穗灌浆饱雨不雨皆可农功随路考教养虽并重养较教为要【叶】居今言教难而养不可少所以切孜孜祈年祝万宝
　　雨【五月廿一日】
　　七日途间总遇晴欢娱仆役利行程固因収麦宜晹喜颇为【去声】新禾望雨萦连夜达晨兹渥霈髙原下隰徧滋荣已霑便冀以时霁我亦同人无定情
　　喜晴【五月廿三日】
　　霁晨已自散山云卓午复阴细雨纷既渥遂愁或过也望晴实切不宁云夕阳忽照一天碧殢雾全消四岭分自觉戚欣失涵养縁闗稼穑太殷勤
　　夜雨【五月廿六日】
　　四日连晴一夜雨逮时行审无妨松轩聴有落檐瀑纱帐送来拂席凉忆得麦囷已収定数【上声】余莲漏防声长亷纎过午势将歇却望云开朗夕阳
　　喜晴
　　昨晩晴犹夜微雨今晨雨止晩开云虽非霪终为惧兹朗霁曦乃觉欣苔篆鹿踪庭际见羽衣鹤唱岭边闻阁章待乆迟时刻【昨京城所发阁章应于今日未时到山庄兹迟至一时有余盖因雨后山河水涨阻滞耳】应值山溪水涨濆
　　六月朔日作
　　昨日虽晴夜犹雨纵微终觉不如无今晨四宇阴仍重卓午一天云散都正值朔辰真幸也言逢时霁实佳乎人多经事乃多畏怵惕因心敢放吾
　　热
　　数日不雨赤曦敲浮云防片归岫消惧雨念转为盼雨人意何尝有定标山庄避暑未易避戸烟辏集暖气招郁蒸禾黍正怒长冈田露重如濡浇大凡一利具一弊从人旅舍烦炎熇岂如广厦据爽垲树下时送凉颷适已忘众非美徳逭暑摛句当【去声】解嘲
　　御门引见月官有作
　　月官铨部选攸殷正印要殊杂职分正合躬亲重器使杂惟依拟免劳纷【月选官员文职知县以上武职守备以上令吏兵二部带至热河引见其佐杂等官则命留京王大臣验防放行以省微员往来劳费】虽然子羽失应戒底借山公誉有闻【今月选之例悉按班次铨除曹司胥吏无从上下其手最为公允若由部臣择拟或出自廷推难免偏徇党援之弊虽引对甄核定于片时然察其言动而衡之柄不下移纪纲清肃臣下不能擅窃威福所当万世遵守也】已定章程斯尽善守而弗易勉公勤
　　夜雨【六月十二日】
　　十日已快晴一雨实恰当傍晩峯吐云入夜飞嶂炎歊忽净涤凉爽侵帷帐细而调笙丝壮而倾盆盎其声尚可拟其形未容状于稼信何碍于溪或有涨然亦塞山常择髙村无恙河工待水増顺溜应可放【仪封工次王家庄引河现已挑成专俟伏汛一到河流增长即可相机启放以掣大溜日来盼望甚切】二千里外心遥遥寄惆怅
　　喜晴
　　夜雨朝犹密布云辰牌微霔细丝棼四山过午全开霁念到农田慰以欣
　　热
　　土润溽暑时晴蒸即觉热山田赖有此苗怒长【上声】穗结早晩仍爽凉斯则塞景别于人于稼穑两利无乖节地是
　　圣人贻恩实
　　天公设对时育万物勉敬始终彻
　　夜雨口号【六月十四日】
　　迩日蒸炎知有雨夜窻滴沥聴檐鸣由来适可还应止况是才逢两日晴
　　喜晴
　　夜雨晓犹霔油然欲作霖虽云应暑节无那望晴心卓午密云散中天皎日临抚兹诸事吉慰以倍生钦
　　留京王大臣奏晴雨应时诗以志慰
　　昨近常逢阵雨优幸而即霁毎纾愁所欣京县亦时若却悉大田卜嵗収【留京王大臣奏自六月初九日雨后旋即晴霁十二三等日连得阵雨时作时止十五日天色朗晴诚可谓雨旸时若并探四郷大田虽土膏滋润而炎蒸之候得此雨泽并不觉其过多低洼处亦无积水于杂粮蔬果均为有益】低处并称无积水菜畦兼可望登秋奏章各省多佳信【近日山东河南陜西各省陆续奏报均于五月中下二旬雨水霑足而豫东二省则六月初六得透雨矣】得此何修励已修
</div>
    <div class="pagination">
<a href="钦定热河志_page28.html">上一页</a><span>...</span><a href="钦定热河志_page24.html">24</a><a href="钦定热河志_page25.html">25</a><a href="钦定热河志_page26.html">26</a><a href="钦定热河志_page27.html">27</a><a href="钦定热河志_page28.html">28</a><span class="current-page">29</span><a href="钦定热河志_page30.html">30</a><a href="钦定热河志_page31.html">31</a><a href="钦定热河志_page32.html">32</a><a href="钦定热河志_page33.html">33</a><a href="钦定热河志_page34.html">34</a><span>...</span><a href="钦定热河志_page30.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
