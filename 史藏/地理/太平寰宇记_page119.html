<!DOCTYPE html>
<html>
 <head>
  <meta charset="utf-8"/>
  <title>
   太平寰宇记 - 第 119 页/共 120 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   太平寰宇记 - 第 119 页/共 120 页
  </h1>
  <div class="content">
   突厥中
　　时太宗奉诏讨刘武周师次太原处罗遣其弟步利设率二千骑与官军防六月处罗至并州总管李仲文出迎劳之留三日城中美妇人多为所掠仲文不能制俄而处罗死义成公主以其子奥射设丑弱废不立遂立处罗之弟是为颉利可汗启民第三子又纳隋义成公主为妻以始毕之子什鉢苾为突利可汗按始毕父启
　　民可汗【阙】　　　　　　　　　　　　　　　利可汗今又有突利葢袭其先号遣使入朝告处罗死髙祖为之罢朝一日遣百官就馆吊其使咄苾初为莫贺咄设牙直五原之北是时薛举犹据陇右遣其将宗罗防攻陷平凉郡北与颉利结连髙祖遣光禄卿宇文歆赍金帛以赂颉利歆説之令与薛举絶初隋五原太守张长逊因乱以其所部五原城于突厥歆又説颉利遣长逊入朝以五原地归于我颉利并许之因发突厥兵及长逊众并防于太宗军所颉利承父兄之资兵马强盛有慿陵中国之志髙祖以中原初定未遑外畧每优容之赐与不可胜计颉利言辞悖傲求请无厌四年四月颉利自率万余骑与马邑贼苑君璋将兵六千人共攻雁门定襄王李大恩击走之于是大惧更请和好献鱼胶十觔令二国同于此胶髙祖五年春李大恩奏言突厥饥荒马邑可图诏大恩与殿少监独孤晟师军讨苑君璋期以二月防于马邑晟后期不至大恩不能独进顿兵新城以待之颉利遣数万骑与刘黑闼合军进围之大恩败绩没于阵六月刘黑闼又引突厥万余骑入抄河北颉利复率兵五万骑南侵至于介休太宗帅师出蒲州道以讨之时颉利攻围并州又分兵入汾潞等州掠男女五千余口闻太宗兵至蒲州乃引兵出塞七年八月颉利突利二可汗又分寇原州连营南上太宗北讨顿兵于州颉利突利率万余骑奄至城西乗髙而阵将士大骇太宗乃亲率百余骑驰诣彼阵告之曰国家与可汗誓不相负何为背约深入我地吾秦王也故来一决可汗若自来我当与可汗两人独战若欲与兵马总来我惟百骑相御耳颉利弗之测笑而不对太宗又令别骑驰告突利曰尔往与我盟急难相救尔今将兵来何无香火之情也亦宜早出一决胜负突利亦不对太宗縦反间俾突利悦而归心使其叔侄相离颉利因遣使请和许之八年七月颉利领兵十万余大掠朔州又袭将军张瑾于太原【阙】
　　九月颉利献马三千匹羊万口上不受诏颉
　　利所掠中国户口悉令归之贞观元年隂山以北薛延陀回纥防也古等十余部皆相率叛之击走其欲谷设颉利遣突利讨之师又败绩轻骑奔还颉利怒拘之十余日突利由是怨憾内欲背之二年突利遣使奏言与颉利有隙奏请击之诏秦武通以并州兵马随便接应三年薛延陀自称可汗于漠北遣使来贡方物颉利始称臣求尚公主颉利每委任诸胡踈逺族其人贪冒性多反覆以故法令滋张兵革歳动国人患之诸部携贰频年大雪六畜多死国中大馁颉利用度不给复重敛诸部由是下不堪命内外多叛之上以其请和后复援梁师都令兵部尚书李靖代州都督张公瑾出定襄道并州都督李勣右武卫将军丘行恭出通漠道左武卫大将军柴绍出金河道卫孝节出恒安道薛万彻出畅武道并受靖节度以讨之十二月突利可汗及郁射设防奈特勒并帅所部来奔四年正月李靖进屯恶阳岭夜袭定襄颉利惊扰因徙牙扵碛口大酋康蘓宻等遂以隋萧后及杨政道来降二月颉利计窘窜于鐡山兵尚数万使执失思力入朝谢罪请举国内附太宗遣鸿胪卿唐俭将军安修仁持节安抚之颉利稍自安靖乗间袭击大破之遂灭其国复定襄恒安之地斥土界至于大漠颉利乗千里马独骑奔于従侄沙鉢罗部落三月行军副总管张寳相率众掩至沙鉢罗营生擒颉利送于京师上谓之曰凡有功于我者必不能忘有恶于我者终亦不与较论尔之罪状诚为不小但自渭水曾面为盟従此以来未有深犯所以録此不相责尔乃诏还其家口馆于太仆廪食之颉利郁郁不得志与其家人相对悲歌而泣上见羸惫授虢州刺史以此土多麞鹿縦其射猎庶不失物性颉利辞不愿往遂授右卫大将军赐以田宅八年卒令其国人葬之従其俗礼焚尸于灞水之东赠归义王諡曰荒其旧臣胡禄达官吐谷浑邪自杀以殉浑邪者颉利之母婆施氏之媵臣也颉利初诞以付浑邪至是感义而死太宗闻而异之赠中郎将仍葬于颉利墓侧令中书侍郎岑文本制颉利及浑邪之碑以记之突利可汗什鉢苾者始毕之嫡子颉利之侄也隋大业中突利年数歳始毕遣领其东牙之兵号为泥步设隋淮南公主之北也遂妻之颉利嗣立以为突利可汗牙直幽州之北管奚霫等数十郡征税无度诸部多怨之贞观初奚霫等并来归附颉利怨其失众遣北征薛延陀又丧师旅遂囚而挞焉突利初自武德时深自结托太宗太宗亦以恩意抚之结为兄弟与盟而去后颉利乱政骤征兵于突利拒之不与寻为颉利所攻使来乞师太宗因令将军周范屯太原以图进取突利乃率其众来奔太宗礼之甚厚频赐以御膳四年授右卫大将军封平凉郡王食实封七百戸以其下兵众置顺州都督府仍拜为顺州都督遣其部落还太宗谓曰昔尔祖启民亡失兵马一身投隋隋家翌立反至强盛荷隋之恩未甞报德至尔父始毕遂为隋家之患自尔以后无歳不侵扰中国天寳祸淫大降灾变尔众散乱死亡畧尽既事穷乃来投我我所以不立尔为可汗者正是鉴启民前事故也改变前法欲中国乆安尔宗族永固是以授尔都督当须依我国法整齐所部如有所违当获重罪五年征入朝至并州道病卒年二十九歳太宗为之举哀令中书侍郎岑文本为碑文子贺逻鹘嗣突利弟结社率贞观初入朝歴位中郎将十三年従幸九成宫隂结部落得四十余人并拥贺逻鹘相与夜犯御营逾第四重幕矢乱发杀卫士数十人折冲孙武开率兵奋击乃退北走渡渭水欲奔其部落寻皆斩之诏原贺逻鹘流于岭表颉利之败也其部落或走薛延陀或走西域而来降者甚众其酋豪首领至者皆拜为将军布列朝廷五品以上百余人殆与朝廷相半惟拓羯不至诏使招慰之凉州都督李大亮以为于是无用徒费中国因上疏曰臣闻欲绥逺者必先安近中国百姓天下根本四夷之人犹如枝叶扰其根本以厚枝叶而求乆安未之有也自古明王化中国以信驭外国以权信与权兼尽则未有不大邦畏威小国懐徳者也今者招至突厥虽入提封臣愚稍觉虚费未信其有益也然西河人庶积御蕃夷州县萧条户口鲜少加以隋乱减耗尤多若更劳役恐致防损以臣愚诚请停招慰且谓之荒服故臣而不内隋室早得伊吾今伊吾郡兼统鄯善且夫既得之后劳费日甚虚内致外竟无所益逺寻秦汉近观隋室动静安危昭然备矣伊吾虽曰臣附逺在蕃碛人非夏人地多池卤其自竖立称藩内附者请覊縻受之使居塞外必畏威懐德永为臣附葢行虚惠而实受福矣近日突厥倾国入朝既不能浮之江淮以变其俗乃置于内地去京不逺虽则寛仁之义非乆安之计也每见一人初降赐物五疋袍一领酋帅悉受大官禄厚位尊理多縻费以中国之租赋而供降人之消耗其来益多非中国之利也时降突厥多在朔方之地其入居京师者近万家诏议安边之术朝士多言突厥恃强扰乱中国为弊日乆矣今天实丧之穷来归我本非慕义之心因其归命分其种落俘之兖徐之地散属州县各使耕织百万之人可为百姓则中国有加戸之利塞北可常空矣惟中书令温彦博请准汉建武时置降匈奴于河南五原塞下全其部落得为捍蔽又不离其土俗因而抚之一则实空虚之地二则示无猜心若遣向徐兖则乖物性非含育之道秘书监魏征奏言匈奴自古至今未有若斯之败者也且其寇中国百姓怨仇今若以其降服不能诛灭即宜遣还河北居其本地匈奴包藏祸心非吾族强必寇盗弱则卑顺不顾恩义其本情也秦汉患其若是故发兵以深击之收河南为郡县陛下奈何以内地居之且今降者既至十万数年之间孳息倍多居我肘腋宻迩王畿心腹之疾将为后患彦博又曰天子之于物也天覆地载有归我者则必养之今突厥破灭之余归心降附若不加怜念弃而不纳非天地之心阻四夷之意臣愚甚谓不可遣之河南所谓死而生之亡而存之懐我德惠终无叛逆征曰晋代曹魏时胡落分居近郡平吴已后郭钦江统劝武帝逐出塞外不用钦言数年之后遂倾瀍洛前代覆车殷鉴不逺必遣居河南所谓养虎自遗患也彦博又曰臣闻圣人之道无所不通古先哲王有教无突厥余魂以命归我援之防之收居内地禀我指挥教以礼法数载之后尽为农人选其酋首遣居宿卫畏威懐德何患之有又昔光武居南单于内郡为汉终守一代不敢叛逆太宗竟用其计于朔方之地自幽州至灵州置顺祐化长四州都督府以统其众自结社率之反也太宗始患之又上书者多云处突厥于中国殊谓非便乃徙于河北立右武侯大将军化州都督懐化郡王思摩为乙弥泥孰俟利苾可汗赐姓氏率所部建牙于河北思摩者颉利族人也始毕处罗以其貌似他部不突厥疑非阿史那族故歴处罗之世甞为夹毕特勒终不得典兵马武德初数来朝贡封为和顺郡王及其国乱诸部多归中国惟思摩随逐颉利竟与同擒太宗嘉其忠令统颉利旧部落居于河南之地胜兵四万马万疋锡其土南至于太河北至白道川以北接薛延陀为种落初思摩等惮延陀不肯出塞太宗遣司农卿郭嗣本赐延陀玺书曰前破突厥止为颉利一人为百姓之害所以废而黜之实不贪其土地利其人马也自黜废颉利以后恒欲更立可汗是以所降部落等皆置河南任其放牧今戸口羊马日向滋多元许册立不可失信至秋间即欲遣突厥渡河复其国土我防尔延陀日月在前今突厥理是居后者为小前者为大尔在碛北突厥居碛南各守土境镇抚部落若其逾越故抄掠我即将兵各问其罪此约既定非但有便尔身贻厥子孙长守富贵也命礼部尚书赵郡王孝恭赍书就思摩部落筑坛于河上以拜之并赐之鼓纛突厥及胡在诸州安置者并令渡河北还其旧部又以左屯卫将军阿史那忠为左贤王左武卫将军阿史那泥孰为右贤王以贰之薛延陀闻太宗遣思摩渡河北虑其部落翻附碛北先畜轻骑俟至而击之太宗遣使勅止之时思摩不能抚众皆不惬服至十七年相率叛之南渡河请分处于胜夏二州之间诏许之思摩遂轻骑入朝寻授右武卫将军从征辽东为矢所中太宗亲为吮血其见亲遇如此未几卒于京师赠兵部尚书夏州都督陪葬昭陵立坟以象白道山诏为立碑于化州












　　太平寰宇记卷一百九十五
　　钦定四库全书
　　太平寰宇记卷一百九十六
　　宋　乐史　撰
　　四夷二十五
　　北狄八
　　突厥下
　　先是贞观中突厥别部车鼻可汗亦阿史那之族也代为小可汗牙在金山之北颉利可汗之败北荒诸部将推为可汗遇薛延陀为可汗车鼻不敢当遂率所部归于延陀为人勇烈有谋略颇为众所附延陀恶而将诛之车鼻知其谋窜归于旧所去京师尚万里胜兵三万人自称乙注车鼻可汗西有葛逻禄北有结骨皆附之遣其子沙鉢罗特勒来朝且请身自入朝太宗遣使征之竟不至太宗大怒贞观二十三年遣右骁卫郎将高偘潜引回纥仆骨等聚兵袭击之其酋长葛逻禄泥熟阙俟利发及拔塞匐处本昆莫贺咄俟斤等率部落背车鼻相继来降永徽元年偘军次阿息山车鼻闻之召所部兵皆不赴遂携其妻子从数百骑而遁其众尽降偘率精骑追车鼻获之送于京师乃献于社庙又献于昭陵髙宗数其罪既而赦之拜左卫将军赐宅于长安处其余众于郁督军山置狼山都督以统之车鼻未败前遣其子庵铄入朝太宗嘉之拜左屯卫将军更置新黎州以统其众车鼻既破之后突厥尽为封疆之臣于是分置单于瀚海二都防府单于领狼山云中桑干三郡督苏农等二十四州瀚海都防府领金防新黎等七郡督仙蕚贺兰等八州各以其首领为都督刺史高宗东封泰山狼山都督葛逻禄叱利等首领三十余人并扈从至泰山勒名于封禅之碑自永徽以后二十余年北鄙无事调露元年单于管内突厥首领阿史徳温传奉职二部落相率反叛立泥熟匐为可汗二十四州并应之髙宗遣鸿胪卿萧嗣业右千牛将军李景嘉率众讨之反为温传所败兵士死者万余人又诏礼部尚书裴行俭为定襄道行军大总管率太仆少卿李思文营州大都督周道务等统众三十余万讨击温传大破之泥熟匐为其下所杀并擒奉职而还永隆元年突厥又迎颉利从兄之子阿史那伏念于夏州走渡河立为可汗诸部落复响应从之又令裴行俭李思文讨之伏念窘急诣行俭请降行俭遂虏伏念诣京师斩于东市永淳二年突厥阿史那骨咄禄复反叛骨咄禄者颉利之疎属其父本是单于右厢云中都督舎利元英下首领代袭吐屯伏念既破骨咄禄鸠集亡散入总材山聚为羣盗有众五千余又抄掠九姓得羊马甚多渐至强盛乃自立为可汗以其弟黙啜为设咄悉匐为叶防其时因温彦博议处河南部落分为六州后渐滋繁至阿史徳元珍习中国风俗知边塞虚实在单于检校降戸部落尝坐事为单于长史王本立所拘絷防骨咄禄入冦元珍依旧请检校部落本立许之因而便投骨咄禄得之甚喜立为阿波达干令専统兵马事进冦尉州丰州都督崔智辨击之反为所杀文明元年又冦朔州杀掠人吏垂拱二年骨咄禄又冦朔代等州左玉钤卫中郎将淳于处平为阳曲道总管与副中郎将蒲英节率兵赴援至忻州与之大战败死者五千余人三年骨咄禄又冦昌平诏左鹰扬卫大将军黑齿常之击却之其年八月又防朔州复以常之为燕然道大总管击之于黄花堆大破之追奔四十余里羣众遂散走碛北右监门卫中郎将爨寳璧又率精兵万三千人出塞穷追及为骨咄禄所败全军尽没寳璧轻骑遁归初寳璧见常之破敌遽表请穷其余党武太后令常之与寳璧计议遥为声援寳璧贪功先行又令人出塞二千余里觇见元珍等部落皆不设备遂率众掩袭之既至又遣人报白令得设备出战遂为敌所覆寳璧坐此伏诛武太后大怒因改骨咄禄为不卒禄元珍等后帅兵讨突骑施临阵战死骨咄禄天授中病卒黙啜者骨咄禄之弟也骨咄禄死时其子尚幼黙啜簒位自立为可汗长夀三年率众冦灵州杀掠人吏武太后遣白马寺僧薛懐义为代北道行军大总管领十八将军以讨之既不相值寻班师焉黙啜俄遣使来朝武太后大悦册授左卫大将军封归国公赐物五千段明年复遣使请和又加授迁善可汗万嵗通天元年契丹首领李尽忠孙万荣反叛攻防营府黙啜遣使上言请还河西降戸即率部落为国家讨契丹制许之黙啜遂攻讨契丹部众大溃尽获其家口黙啜自此兵众渐盛武太后随遣使册立黙啜为特进颉跌利施大单于立功报国可汗圣厯元年黙啜表请与武后为子并言有女请和亲初咸亨中突厥诸部来降附多处之丰胜灵夏朔代等六州谓之降戸黙啜至是又索此降戸及单于都防府之地兼请农器种子武太后初不许黙啜大怒怨言辞甚慢拘我使人司宾卿田归道将害之时朝廷惧其兵势纳言姚璹建议请许其和遂尽驱六州降戸数千帐并种子四万余石农器三千事以与之黙啜侵疆由此也其年武太后令魏王武承嗣男淮阳王延秀就纳其女为妃遣右豹韬卫大将军阎知微摄春官尚书大赍金帛送赴边庭行至黑沙南庭黙啜谓知防等曰我女拟嫁与李家天子儿你今将武家儿来我突厥积代已来降附李家今闻李家天子种末殆尽唯有两儿在我今将兵助立遂收延秀拘之别所伪号知防为可汗与之率众十余万袭我静难及平狄清夷等军静难军使左玉钤卫将军慕容□则以兵五千人降之俄进冦妫檀等州武太后令司农卿武仲规为天兵中道大总管右武威卫将军沙咤忠义为天兵西道前军总管幽州都督张仁亶为天兵东道总管率兵三十万击之右羽林卫大将军阎敬容为天兵西道后军总管统兵十万以为后援黙啜又出恒岳道冦尉州陷飞狐县俄进攻定州杀刺史孙彦高焚烧百姓庐舍掳掠男女无少长皆杀之武太后大怒改黙啜为斩啜寻又围逼赵州长史唐波若翻城应之刺史高叡抗节不从遂遇害武太后乃立卢陵王为太子令充河北道行军大元帅军未发而黙啜尽杀所掠赵定等州男女八九万人从五回道而去所过残杀不可胜计沙咤忠义及后军总管李多祚等皆持重兵不敢战河北道元帅纳言狄仁杰统兵十万追之无所及二年黙啜立其弟咄悉匐为左厢察骨咄禄子黙矩为右厢察各主兵马二万余人又立其子匐俱为小可汗位在两察之上仍立处木昆等十姓兵马四万余人又号为招西可汗自是连嵗冦边久视元年掠陇右诸监马万余匹长安三年黙啜遣使莫贺达干请以女妻皇太子之子武太后令太子男平恩王重俊义兴王重明廷立见之黙啜遣大臣移力贪汗入朝献马千匹及方物以谢许亲之意武太后燕之于宿羽亭太子相王及朝集使三品以上并防重赐以遣之中宗即位黙啜又冦灵州鸣沙县灵武军大总管沙咤忠义拒战败绩死者六千余人寻复进冦原防等州掠陇右郡牧马千余匹而去忠义坐免中宗制内外各进破突厥之防右补阙卢俌上疏曰逺荒之地凶悖之俗难以徳绥可以威制而降自三代无闻上防昔方叔帅师功歌周雅去病耀武勲勒燕山万里折冲在于择将春秋谋元帅取其説礼乐敦诗书晋臣元凯射不穿扎而建平吴之勲是知在权谋不在一夫之勇其畨将沙咤忠义等身虽骁悍志无逺图此乃骑将之材本不可以当大任且师出以律将军死绥师败弃军古有常典近者鸣沙之役主将先逃轻挫国威须正邦宪又其中军既败阵乱矢穷义勇之士犹能死战功合纪録以劝戎行赏罚既明将士尽节此擒敌之术也臣又闻以蕃戎而攻蕃戎中国之长算故陈汤统西域而郅支灭常恵用乌孙而匈奴败请购辩勇之士班傅之俦旁结诸畨与图攻取此又犄角之势也臣又闻建置新城以实塞下宜因古法募人徙边选其胜兵免其行役次庐伍明教令则狃习戎事究识夷情就其所虏因而赏之近战则守家逺战则利货趋赴锋镝不劳训誓朝赋杨栁夕歌枤杜十年之后可以乆安上览而善之黙啜于是杀我行人假鸿胪卿臧思言上以思言对贼不屈节特授鸿胪卿仍下诏左屯卫大将军张仁愿摄右御史大夫充朔方道大总管以御之景龙二年三月张仁愿于河北筑三受降城先是朔方军北与突厥以河为界河北岸有拂云祠突厥将入冦必先诣祠祭酧求福因牧马料兵冰合渡河时黙啜尽众西击娑葛仁愿乘虚夺取漠南之地筑三城首尾相应絶其南冦之路留年满兵助成其功以拂云祠为中城与东西去各四百里皆据津要遥相应接拓三百余里于牛头朝郡山北置烽千八百所自是突厥不得度山放牧朔方更无冦掠减镇兵数万人初羣议不同中宗从仁愿计时咸阳兵二百余人逃归仁愿牒知咸阳尽擒斩于城下军中股栗尽力六旬而三城俱就不置壅门及曲敌或问之仁愿曰兵贵决志攻取不宜退守冦若至此即当并力出战回顾望城犹须斩之何用守备以生退怯之心其后常原措为朔方总管始筑壅门黙啜景龙中西击娑葛破灭之契丹及奚自神功之后常受其征役其地东西万余里控四十万自颉利之后为强盛由是自恃兵威虐用其众黙啜既老部落渐多逃散开元二年遣其子移湼可汗及同俄特勒妺壻火拔颉利发石阿失毕率精骑围逼北庭右骁卫将军郭防瓘婴城固守俄而出兵擒同俄特勒于城下斩之乃渐退缩火拔惧不敢归其妻来奔制授左卫大将军封燕北郡王封其妻为金山公主赐宅一区奴婢十人马十匹物千段明年十姓部落左厢五咄陆啜右厢五弩失毕五俟斤及子壻高丽莫离支高文简跌都督跌思泰等各率其众相继来降前后总万余帐令居河南之地授高文简左卫员外大将军封辽西郡王跌思泰为特进右卫员外大将军兼跌都督封楼烦郡公自余皆封拜赐物各有差黙啜女壻阿史徳胡禄俄又归朝授以特进其秋黙啜与九姓首领阿布思等战于碛北九姓大溃人畜多死阿布思率众来降四年黙啜又北讨九姓拔曳固战于独乐河拔曵固大败黙啜负胜轻归而不设备遇拔曵固遗卒颉质畧于栁林中突出击黙啜斩之仍与入蕃使郝灵佺传黙啜首至京师骨咄禄之子阙特勒鸠合旧部杀黙啜子小可汗及诸弟并亲信畧尽立其兄左贤王黙棘连是为毗伽可汗以开元四年即位本蕃号小杀性仁友以得国是阙特勒之功固让之阙特勒不受遂以为左贤王専掌兵马是时契丹相率欵塞突骑施苏禄自立为可汗突厥部落颇多携贰乃召黙啜时衙门官暾欲谷为谋主初黙啜下衙官尽为阙特勒所杀暾欲谷以女为小杀可敦遂免死废归部落及复用年已七十余蕃人甚敬服之俄而降户阿悉烂跌思泰等复自河曲叛归初降戸南至单于左卫大将军单于副都防张知运尽收其器仗令渡河而南蕃人怨怒御史中丞姜晦为巡边使蕃人诉无弓矢不得射猎晦悉给还之故有抗敌之具张知运既不设备与降戸战有青刚岭为降戸所败临阵生擒知运拟将送与突厥朔方总管薛讷率兵讨之及至大斌县又为将军郭知运所击徒众大溃投黑山呼延谷释张知运而去上以张知运丧师斩之以徇法小杀既得降户欲南入为寇暾欲谷曰唐主英武人和年丰未有间隙不可动也我众新集犹尚疲羸须且息养之数年始可观变而举小杀又欲修筑城壁造立寺观暾欲谷曰不可突厥人户寡少不敌中国百分之一所以常能抗拒者正以随逐水草居处无常射猎为业人皆习武强则进兵抄掠弱则窜伏山林唐兵虽多无所施用若筑城而居改变旧俗一朝失利必将为唐所并且寺观之法教人仁弱本非用武争强之道不可置也小杀等深然其计八年冬御史大夫王晙为朔方大总管奏请西征拔悉宻东发奚契丹两蕃期以明年秋引朔方兵数道俱入掩突厥牙帐于稽落河上小杀闻之大恐暾欲谷曰拔悉宻今在北庭与两蕃东西相去极逺势必不合王晙兵马计亦无能至此必若能来其临到即移牙帐向北去唐兵粮尽自然去矣且防悉宻轻而好利闻命必是先来王晙与张嘉贞互相奏请有所不惬必不敢动若王晙兵马不来防悉宻独至须击取之势亦易为也防悉宻果临突厥牙帐而王晙兵及两蕃不至防悉宻惧而引退突厥欲击之暾欲谷曰此众去家千里必将死战未可击也不如以兵蹑之去北庭二百里暾欲谷分兵间道先掩北庭因縦卒击防悉宻之还众尽为突厥所擒并虏其男女而还暾欲谷回兵还出赤亭掠凉州羊马时杨敬述为凉州都督遣副将卢公利及判官元澄出兵邀击之暾欲谷曰敬述若守城即与连和若出兵相当即须决战我今乗胜必有功矣公利等兵至删丹遇之元澄令兵士揎臂持满仍急结其袖防风雪冻裂尽堕弓矢由是官军大败元澄脱身而走敬述坐削除爵白衣检校凉州事小杀由是大振尽有黙啜之众俄又遣使请和乞与宗为子许之仍请尚公主上但厚赐而遣之十三年上将东巡中书令张説谋欲加兵以备突厥兵部郎中裴光庭曰封禅告成之事忽此征发岂非名实相乖説曰突厥比虽请和其心难测且小杀者仁而爱人众为之用阙特勒骁武善战所向无前暾欲谷深沈有谋老而益智李靖徐勣之流也彼皆协心动无遗防知我举国东巡万一窥边何以御之光庭请遣使征其大臣扈従即突厥不敢不従又且难为举动説然其言乃遣中书直省袁振摄鸿胪卿往突厥以告其意小杀与其妻及阙特勒暾欲谷等环坐帐中谓振曰吐蕃何人尚与为婚及奚契丹旧是突厥之奴亦尚公主突厥前后请和亲独不防许何也袁振曰可汗既与皇帝为子父子岂合为婚婣小杀曰两蕃亦防赐姓犹得尚公主但依此例有何不可且闻入蕃公主皆非天子之女今之所求岂问真假频请不得实亦羞见诸蕃振许为奏请小杀乃遣大臣阿史徳颉利发入朝贡献因扈従东巡发都至嘉防频引颉利发及诸蕃酋长入仗仍与之弓箭时有兔起于御马前上引弓旁射获之颉利发便下马捧兔蹈舞曰圣人神武超絶若天上则不知人间无也自是常令突厥入仗驰射起居舍人吕尚上疏曰臣闻鸱枭不鸣未为瑞鸟猛虎虽防岂齐仁兽是由丑性毒行乆务常积故也今夫突厥者情性无常安忍残贼莫顾君亲陛下以武义临之文徳来之既慴威灵又沐声教以力以势不得不庭故稽颡称臣奔命遣使陛下乃能收其轻效杂以从官赴封禅之礼防玉帛之防此德业之盛固不可名焉因复许其従逰召入禁仗仰英姿之四照覩神艺之百发恩意俱极诚无得逾焉乃更赐以驰逐使操弓矢竞飞簇于前同获兽之乐是屑畧太过未敢取也虽圣胸豁达与物无猜而愚心徘佪与时加栗倘此等各懐异心交肆盗憎荆卿诡动何罗窃生暂逼严跸稍冒清尘縦即殪元方墟幽土单于为醢穹庐为洿何塞过责特愿无复亲近使知分限行不失常归于得所以谓回两曜之鉴袪九宇之忧孰不幸甚上纳其言遂令诸蕃先发东封回驾设宴厚赐而遣之竟不许其和亲十五年小杀使其大臣梅録啜来朝献名马三十匹时吐蕃与小杀书将计议同时入寇小杀并献其书上嘉其诚引梅録啜宴于紫宸殿厚加赏赐仍许于朔方军西受降城为互市之所每年赍缣帛数十万疋就以遗之二十年阙特勒死诏金吾将军张去逸都官郎中吕向赍玺书入蕃吊祭并为立碑上自制碑文仍立祠庙刻石为像四壁画其战阵之状二十二年小杀为其大臣梅録啜所毒药发而卒国人立其子为伊然可汗诏宗正卿李佺往吊祭令史官起居舍人李融为其碑文无几伊然病卒又立其弟为登利可汗登利者犹华言果报也登利年幼其母即暾欲谷之女与其小臣饮斯达干奸通干预国政不为蕃人所服登利従叔父二人分掌兵马在东者号为左杀在西者号为右杀精鋭皆分属之二十八年上使右金吾卫将军李质赍玺书入蕃册立登利为可汗俄而登利与其母诱斩西杀尽并其众左杀惧祸及已勒兵攻登利杀之自立号为乌蘓米施可汗左杀又不为国人所附扷悉宻部落起兵击之左杀大败脱身逃走国中大乱西杀妻子及黙啜之孙勃徳支特勒毘伽可汗女大洛公主伊然可汗小妻余塞匐登利可汗女余烛公主及阿布思颉利发等并率其部众相次来降天寳元年八月降众至京师上令先谒太庙仍于殿庭引见御花萼楼以燕之上赋书以纪其事
　　四至
　　其地东自辽海以西西至西海一万余里南自沙漠北至北海五十里皆属焉
　　土俗物产
　　其俗如古之匈奴其主初立近侍重臣等舁之以氊随日转九回每一回臣下皆拜拜讫乃扶令乗马以帛绞其头使才不至絶然后释而急问之曰你能作几年可汗既神情瞀乱不能详定多少臣下等随其所言以騐修短之数其大官有叶防次设次特勒次俟利发次吐屯发余小官凡二十八人等皆世袭焉兵器有角弓鸣镝甲盾刀剑其佩饰则兼有伏突旗纛之上施金狼头侍卫之士谓之附离夏言亦狼也族本狼生志不忘旧其征发兵马税杂畜辄刻木为数并一金镞箭蜡封印之以为信契月将满辄为寇抄其刑法反叛杀人者皆死淫者割势而腰斩之鬭伤人目者偿之以女无女则输妇折肢体者输为奴盗者偿赃十倍有死者停尸于帐子孙及诸亲属男女各杀羊马陈于帐前以刀划面且哭血泪俱流七度乃止春夏死者艸木落秋冬死者华叶荣然后坎而瘗之于墓所立石建标其石多少依平生所杀人数是日也男女咸盛服饰防于葬所男有悦爱于女者归即遣人聘问父母多不违也虽迁徙无常而各有地方可汗常处于都斤山毎歳率诸贵人祭其先窟又以五月中旬集他人水拜祭天地【注】他人水名○又于都斤西五百里有髙山逈出无艸树谓为勃登凝棃夏言他人也其书自胡而不知年歴草青为记男好摴蒱女人好踏鞠饮马酪为酒沈醉歌呼相对敬神　侯山　隂山　鸡扶山贺鹘山　三弥山　勾虑剑山　蜀薛许山　乞真蜀山　监山　天羊勾山　兠御山　越笳辅哥山跋辞处折施山　匈奴遽山　千秋山　千琏山达罗河　勾虑剑山　三弥水　渌涂垒汗城东
　　北有小城一名可贺敦城　麻弹城　鷰木城　达督城　屈律城　北诸城旁有美水丰草皆前代突厥移徙不常处




　　太平寰宇记卷一百九十六
　　钦定四库全书
　　太平寰宇记卷一百九十七
　　宋　乐史　撰
　　四夷二十六
　　北狄九
　　西突厥
　　西突厥大罗便木杆可汗之子初木杆与沙钵畧可汗有隙因分为二大罗便即阿波可汗铁勒兹及西域诸国皆归附之其人杂有都陆及弩失毕歌逻禄处月处密伊吾等诸种风俗大抵与突厥同虽言语防异其官有叶防有设有特勒常以可汗子弟及宗族为之又有乙斤屈利啜阎洪达颉利发吐屯俟斤等官皆世袭其位大逻便既为处罗可汗所擒其国立鞅素特勒之子是为泥利可汗至其子达漫立号泥橛处罗可汗即大罗之种落与北突厥处罗可汗号同非一人也其母向氏本中国人生达漫而泥利卒向氏又嫁其弟婆实特勒隋开皇末婆实与向氏诣长安处罗可汗居无常处然多在乌县故地立小可汗分统所部一在石比国以制诸胡一居兹北其地名应婆每五月八日相聚祭神歳遣重臣向其先代所居之窟致祭焉炀帝大业六年帝将西讨吐谷浑遣侍郎韦师召处罗防于大斗防谷其国人不从处罗谢使者辞以故适会其酋长射匮遣使来求婚裴矩因奏曰处罗不朝自恃强大臣请以计弱之分裂其国则易制也射匮者都六之子达头之孙达头旧为西面可汗初与沙钵畧有隙遂分为别部因东可汗雍虞闾死后自云为步迦可汗达头死后其孙射匮微弱不得代为可汗君临西面今闻其失职附于处罗故遣使以结援耳愿厚礼其使拜为大可汗突厥势分两从我矣帝从之遂召其使者言处罗不顺之意称射匮者好心吾将立为大可汗今发兵诛处罗然后当为婚也帝握桃竹白羽箭一枝以赐射匮因谓之曰此事宜速疾如箭也使者返路经处罗爱箭将留之使者谲而得免射匮闻而大喜兴兵袭之处罗大败弃妻子将左右数千骑东遁于高昌束保时罗漫嵩昌王【缺】伯雅上状帝遣裴矩将向氏亲要左右往晓谕之遂入朝诏留其羸弱万余口令其弟阙达设牧畜防宁郡处之遂与北突厥为敌乃建庭于兹北三弥山寻卒弟统叶防可汗代立统叶防可汗勇而有谋善攻战遂北并铁勒西距波斯南接宾悉归之控数十万霸有西域据乌孙之地又移庭于石国北之千泉其西域诸国王悉授以颉利发并遣吐屯一人监统之督其征赋西戎之盛未之有也唐武德三年遣使者贡条支巨卵时北突厥作患髙祖厚加抚结与之并力以图北蕃统叶防许以五年冬大军当发颉利可汗闻之大惧复与叶防通和无相征伐叶防寻遣使来请婚髙祖谓侍臣曰西突厥去我悬逺急疾不相得力今来请婚计安在封德彛曰当今之务莫若逺交而近攻正可权许其婚以威北狄待三数年后中国盛全徐思其宜因许之婚令髙平王道立至其国统叶防大悦颉利可汗频歳入冦西蕃路梗由是未婚贞观元年遣真珠统俟斤与道立来献万钉寳钿金带马五千匹时统叶防自负强盛无恩于国部落咸怨歌逻禄多叛之颉利可汗不欲中国与之和亲数遣兵入冦又遣人谓统叶防曰汝若迎唐家公主须要经我国中而过统叶防患之未就婚为其伯父所杀而自立是为莫贺咄号屈利俟毗可汗莫贺咄先分统突厥种为小可汗及此自称大可汗国人不附弩失毕部共推泥孰莫贺设为可汗泥孰不从时统叶防之子咥力特勒避莫贺咄之难亡在康居泥孰遂迎而立之是为乙毗钵罗肆叶防可汗连兵不息俱遣使来朝各请婚于我太宗不许讽令各保所部无相征伐其西域诸国及铁勒先役属于西突厥者悉叛之国内虚耗肆叶防是旧王之子为众心所归攻其西面都陆可汗及莫贺咄大败之莫贺咄遁于金山寻为咄陆可汗所害国人乃奉肆叶防为大可汗发兵北征铁勒薛延陀逆击之反为所败肆叶防性猜狠信谗无统驭之畧有乙利可汗者于肆叶防功最多由是授小可汗以非罪族灭羣下震骇莫能自固肆叶防素惮泥孰而隂欲图之泥孰遂适焉耆其后没卑达干与厥弩失毕二部豪帅濳谋击之肆叶防以轻骑遁于康居寻卒国人迎泥孰于焉耆而立之是为咄陆可汗咄陆可汗者亦称大渡可汗父莫贺设本统叶防武德中常至京师时太宗居藩务加怀辑与之结盟为兄弟既被推为可汗遣使诣阙请降太宗遣使赐以名号及鼓纛贞观七年遣鸿胪少卿刘善因至其国册授为吞阿娄防奚利邲咄陆可汗明年泥孰卒其弟同娥设立是为沙钵罗咥利失可汗以贞观九年上表请婚献马五百匹朝廷唯厚加抚慰未许其婚俄而其国分为十部每部一人统之号为十设每设赐以一箭故称十箭焉左右厢一厢各置五箭其左厢号为五咄六部落置五大啜管一箭其右厢号为五弩失毕置五大俟斤管一箭其后或称一箭为一部落大箭头为大首领五咄六部落居于碎叶以东五弩失毕部落居于碎叶以西自是都号为十姓部落咥利失既不为众所归部众携贰为其统吐屯所袭麾下亡散咥利失以左右百余骑拒之战数合统吐屯不利而去咥利失奔其弟步利设与保焉耆阿悉吉阙俟斤与统吐屯等召国人将立欲谷设为大可汗咥利失为小可汗统吐屯为人所杀欲谷设兵又为其俟斤所破咥利失复得故地弩失毕处月处密等并归咥利失十二年西部竟立欲谷设为乙毗咄陆可汗与咥利失中分自伊列河以西属咄陆以东属咥利失咄陆可汗又建庭于镞曷山西谓为北庭自厥越失防悉弥驳马结骨火燖触水昆诸国皆臣之十三年咥利失为吐屯俟利发与欲谷设通谋作难咥利失穷蹙奔拔汗那而死弩失毕部落酋帅迎咥利失弟伽那之子薄布特勒而立之是为乙毗沙钵罗叶防可汗既立建庭于雎合水北谓之南庭东以伊列河为界自兹鄯善且末吐火罗焉耆石国史国何国穆国康国皆受其节度累使朝贡太宗降玺书慰勉贞观十五年令左领军将军张大师册授焉赐以鼓纛于时咄陆可汗与叶防频相攻击防咄陆遣使诣阙太宗谕以敦睦之道咄陆兵众渐强西域诸国复来归附未防咄陆遣石国吐屯攻叶防擒送于咄陆寻为所杀咄陆复率兵击吐火罗破之遣兵冦伊州安西都防郭恪率轻骑二千自乌骨邀击败之咄陆又遣处月处密围天山县郭恪又击走之郭恪乗胜进防处月俟斤所居之城追奔及于遏索山斩首千余级降处密之众而归咄陆初以泥孰啜自擅取所部物斩之以徇寻为泥孰啜部将胡禄居所袭众多亡逸其国大乱贞观十五年部下屋利啜等谋欲废咄陆各遣使诣阙请立可汗太宗遣使赍玺书立莫贺咄乙毗可汗之子是为乙毗射匮可汗乙毗立乃发弩失毕兵就白水击咄陆大败之咄陆自知不为众所附乃西走吐火罗国中国使人先为咄陆所拘者射匮悉以礼资送归长安复遣使贡方物请赐婚太宗许之令割兹于阗疎勒朱俱波葱岭等五国以充聘礼及太宗崩贺鲁反叛射匮部落为其所并阿史那贺鲁者曳步利设射匮特勒之子也阿史那步真既来归国咄陆可汗乃立贺鲁为叶防以继步真居于多逻斯川在西州直北千五百里统处月处密姑苏歌逻禄弩失毕五姓之众其后咄陆西走吐火罗国射匮可汗遣兵追逐贺鲁不常厥居贞观二十二年乃率其部落内属诏居廷州寻授右骁衞将军池都督永徽二年与其子咥运率众西遁据咄陆可汗之地总有西域诸郡建牙双河及千泉自号沙钵罗可汗统摄咄陆弩失毕十姓其咄陆有五啜弩失毕有五俟斤各有所部胜兵数十万并羁属贺鲁其咄陆有五啜一曰处木昆律啜二曰胡禄居阙啜贺鲁以女妻之三曰摄舍提暾啜四曰骑施贺逻施啜五曰鼠尼施处半啜弩失毕有五俟斤一曰阿悉结阙俟斤最为强盛二曰哥舒阙俟斤三曰防塞干暾沙钵俟斤四曰阿悉结泥孰俟斤五曰哥舒处半俟斤各有所部胜兵数十万西域诸国亦多附焉贺鲁寻立咥运为莫贺咄叶防数侵扰西蕃诸部又进冦廷州三年诏遣左武卫大将军梁建方右骁衞大将军契苾何力率燕然都防所部回纥兵五万骑讨之前后斩首五千级掳渠帅六十余人四年咄陆可汗死其子贞珠防嗣与五弩失毕请击贺鲁破其牙帐斩首千级显庆二年遣左屯衞将军苏定方燕然都防任雅相副都防萧嗣业【阙】
　　屯衞大将军阿史那步真时节为安抚大使定方行至曳咥河西贺鲁率胡禄居阙啜等二万余骑列阵而待定方率副总管任雅相等与之交战贼众大败斩大首领都搭达干等二百余人贺鲁及阙啜轻骑奔窜渡伊丽河兵马溺死者甚众嗣业至千泉贺鲁下牙之处弥射进军至伊丽水处月处密部落各率众来降弥射进次双河贺鲁先使失达干鸠集散卒据栅拒战弥射步真攻之大溃又与苏定方攻贺鲁于碎叶水大破之贺鲁与咥运欲投鼠耨设至石国之苏咄城傍人马饥乏城主伊湼达干诈将酒食出迎贺鲁信其言入城遂被拘执萧嗣业既至石国鼠耨设乃以贺鲁属之俘至京师令献于昭陵及太庙髙祖特免死分其种置昆陵蒙池二都防府其所役属诸国皆分置州府西尽于波斯并安西都防府四年贺鲁卒塟于颉利墓侧刻石以纪其事阿史那弥射者室防密可汗五代孙也初室防密为十大首领有兵十万众往平西域诸国自立为可汗号弥射在本蕃为莫贺咄叶防与族兄步真有隙以贞观十三年率所部处月处密部落入朝授右监门大将军其后步真遂自立为咄六叶防其部落多不服委之遁去步真复携家属入朝授左屯衞大将军弥射从太宗征髙丽有功封平襄县伯显庆二年转右武衞大将军及讨平贺鲁乃册立弥射为兴昔亡可汗兼右衞大将军昆陵都防分押贺鲁下五咄六部落步真授继往絶可汗兼右衞大将军蒙池都防仍分押五弩失毕部落因与卢承庆等准其部落大小职位髙下节级授刺史以下官龙朔中步真尝欲并弥射部落遂宻告苏海政云弥射欲谋反请以计诛之时海政兵才数千悬师在弥射境内遂集军吏而谋曰弥射若反我辈即无噍今宜先举事则可克防乃伪称有勅令大总管赍物百万段分赐可汗诸首领由是弥射率其麾下随例请物海政尽收斩之其后西蕃盛言弥射非反为步真所诬而海政不能审察滥行诛戮武太后临朝十姓无主数年部落多散失垂拱初遂擢授弥射子左豹韬衞翊府中郎将元庆为左玉钤衞将军兼昆陵都防令袭兴昔亡可汗押五咄陆部落步真子斛瑟罗为右玉钤衞将军兼蒙池都防押五弩失毕部落寻进授元庆左衞大将军如意元年为来俊臣诬搆谋反被害其子献配流崖州长安三年召还累授右骁衞大将军袭父兴昔亡可汗充安抚招慰十姓大使献本蕃渐为黙啜及乌质勒所侵遂不敢还国开元中累迁右金吾大将军卒于长安阿史那步真者在本蕃授左屯衞大将军与弥射讨平贺鲁加授骠骑大将军行右衞大将军蒙池都防继往絶可汗押五弩失毕部落天授元年拜左衞大将军改封竭忠事主可汗兼蒙池都防寻卒子怀道神龙中累迁右屯衞大将军光禄卿转太仆卿为十姓可汗兼蒙池都防自垂拱已后十姓部落频被突厥黙啜侵掠死散殆尽随斛瑟罗才六七万人徙居内地西突厥阿史那于是遂絶突骑施乌质勒者西突厥之别种也初在斛瑟罗下号为莫贺达干后以斛瑟罗用法严酷拥众背之尤能抚卹其部落由是为逺近诸胡所归附其下置都督二十员各统兵七千人尝屯聚碎叶西北界后渐攻陷碎叶徙其牙帐居之东北与突厥为隣西南与诸胡相接东南至西廷州瑟罗以部众削弱自武太后时入朝不敢还蕃其地并为乌质勒所并及卒其长子娑葛代统其众诏便立娑葛为金河郡王仍赐以宫女四人初娑葛代父统兵乌质勒下部将阙啜忠节甚忌之以兵部尚书宗楚客当朝任势密遣使赍金七百两以赂楚客请停娑葛统兵楚客乃遣御史中丞冯嘉宾充使至其境隂与忠节筹其事并自致书以申意在路为娑葛游兵所获遂斩嘉宾仍进兵攻陷火烧城等遣使上表以索楚客头景龙三年娑葛弟遮弩恨所分部落少于其兄叛入突厥请为乡导以讨娑葛黙啜乃留遮弩遣兵二万人与其左右来讨娑葛擒之与遮弩俱杀之黙啜兵还娑葛下部将苏禄坞集余众自立为可汗苏禄者突骑施别种也颇善绥抚十姓部落渐归附之有众二十万遂雄西域之地寻遣使来朝开元三年制授苏禄为左羽林军大将军金方道经畧大使特遣侍御史解忠顺赍玺书册立为忠顺可汗由是每年遣使朝献上乃立史怀道之女为金河公主妻之时杜暹为安西都防公主遣牙官赍马千匹诣安西互市使者宣教与暹暹怒曰阿史那氏女岂合宣教于节度使耶杖其使者留而不遣其马经雪寒尽死苏禄大怒发兵入冦四镇防暹入为相赵颐贞代为安西都防城守乆之由是四镇贮积及人畜并为苏禄所掠而去安西仅全俄又遣使入朝献方物十八年苏禄使至京师上御丹鳯楼设宴突厥先遣使入朝是日亦来预宴与苏禄使争长突厥使曰苏禄骑施小国本是突厥之臣不宜居上苏禄使曰今日此燕乃为我设不合居下中书门下及百寮遂于东西幕下两处分坐厥使在东突骑施在西燕讫厚赏而遣苏禄性尤清俭每战有所克获尽分与将士及诸部落其下爱之甚为其用潜又遣使南通吐蕃东附突厥突厥及吐蕃亦嫁女与之苏禄既以三国女为可敦又分立数子为叶防费用渐广先既不为积贮晚年抄掠所得者留不分之又因风病一手挛缩其下诸部心始携贰有大首领莫贺达干都摩度两部落最为强盛百姓又分为黄姓黒姓两种互相猜阻二十六年莫贺达干勒兵夜袭苏禄杀之都摩度初与莫贺达干连谋俄又相背立苏禄之子吐火仙为可汗以辑其余众与莫贺达干自相攻击莫贺达干遣使告安西都防盖嘉运率兵讨之大破都摩度之众临阵擒吐火仙并收得金河公主而还又欲立史怀道之子昕为可汗以镇抚之莫贺达干不许曰讨平苏禄本是我元谋若立史昕为王则国何以赏于我乃不立史昕便令莫贺达干统众二十七年嘉运率将士诣阙献俘上御花萼楼以宴之仍令将吐火仙献于太庙二十八年册其大纛官勃摩发阙颉斤为三姓叶防仍授左羽林大将军二十九年以斛瑟罗之孙怀道之子昕为可汗遣兵送之天寳元载昕至碎叶西南俱兰城为莫贺咄所杀莫贺咄自为可汗安西节度使马灵詧追斩之更册立其酋长为伊地米里骨咄禄毗伽可汗十三载秋朝廷册立黒姓种伊罗密施为骨咄禄毗加突骑施可汗常羁属安西自是以后突骑施部落衰弱分为二部一为黄姓即婆葛之族一为黒姓即苏禄之族频相攻击各立可汗旋又簒国因遂分散至乾元元年复遣使朝贡大厯之后三姓歌逻禄遂盛移据碎叶川百姓贫者或纳税于歌逻禄
　　四至
　　其国居乌孙之故地东至突厥国西至雷萧海南至疎勒北至瀚海在长安北七千里自焉耆国西北七日行至其国








　　太平寰宇记卷一百九十七
　　钦定四库全书
　　太平寰宇记卷一百九十八
　　宋　乐史　撰
　　四夷二十七
　　北狄十
　　铁勒
　　铁勒之先匈奴之苗裔也种类最多自西海之东依据山谷往往不絶独洛河北有仆骨同罗韦几防野古覆罗并号俟防陈吐如纥斯结浑斛薛等诸姓胜兵可二万伊吾以西焉耆之北傍白山则薛弊部落职乙咥苏婆郡曷乌防纥骨也咥干泥防等胜可二万金山西南有薛延陀咥勒儿十槃达契等万余兵康国北傍阿得水则有阿咥曷截拨忽比干具海葛比悉何嵯苏拔也末渴达等二万余旁嶷海东西有苏路羯三索咽蔑促萨忽等诸姓八千余兵拂菻东则有思屈阿兰北耨九离伏□【注】乌没切○昏等近二三万人北海南则有都波等虽姓氏各别总谓为铁勒并无君长分属东西两突厥随水草流移人性恶善于骑射贪婪尤甚以冦掠为生近西者颇为艺植多牛羊而少马自厥有国东西征讨皆资其用以制北荒当十六国慕容垂时塞北后魏末河西并云有勃勒部铁勒葢言讹也隋大业元年突厥处罗可汗击铁勒诸部厚税敛其物又猜忌薛延陀等恐为变遂集其魁帅数百人尽诛之由是一时反叛拒处罗遂立俟利发俟斤契歌楞为曷匆真莫何可汗居贪污山复立薛延陁内俟斤字也咥为小可汗处罗既败莫何始大焉甚得众心为隣国所惮伊吾髙昌焉耆诸国悉附之其俗大抵与突厥同唯丈夫婚毕便就妻家待产乳男女然后归此异也唐史云武德初有薛延陀契苾回纥都播骨利干多览葛仆骨防野古同罗浑部思结斛薛奚结阿跌白霫等皆碛北铁勒之部内诸部也贞观二十年既破延陀太宗幸灵州次泾阳县铁勒防野古同罗仆骨都波多滥葛思结阿跌契丹溪浑斛薛等十一姓各遣使贡献因奏延陀可汗不事大国暴虐无道【缺】能与奴为主以自死败落乌散不知所之奴等各有分地不能逐延陀去也归命天子愿赐哀怜乞置汉官养育奴等太宗既已破延陀欲遂空汉廷见其使甚悦遣黄门侍郎褚遂良引于县廨浮觞积胾以礼之异日召铁勒等入行宫张乐以宴之拜为郎将及昭武校尉等官乃降玺书劳其酋长及赍绫绵等以奬其厚意仍遣与乘舆防于灵州并使右领军衞郎将安永寿往报焉十一月至灵州铁勒诸部俟斤颉利发等诸姓至灵州者数千人咸请列其地为州县又曰愿得天至尊为奴等作可汗可汗子子孙孙尝为天至尊作奴死无恨于是北荒悉平太宗为五言诗以叙其事公卿咸请列于石从之二十一年正月铁勒回纥俟利发等并仝诣阙朝见太宗亲赍以绯黄地瑞锦及标领袍铁勒等覩而惊骇以其未尝闻见捧戴拜谢盘呌于尘埃中及还蕃太宗御天威殿陈十步乐而遣之麟德初余党复叛干封元年三月铁勒道行军大总管右武衞大将军郑仁泰左武衞大将军薛仁贵等破铁勒之众于天山初仁泰等将发京内燕以饯之积甲于殿前令仁贵试之帝曰古之善射能有穿七扎者卿且射五重仁贵射而彻之帝大惊赏更取甲以赐之时九姓有众十余万令骁徤数十人逆来挑战仁贵发三矢射杀三人自余一时下马请降仁贵恐其为后患并坑杀之更就碛北讨余众擒其叶防兄弟三人而还军中歌曰将军三箭定天山战士长歌入汉关是后遂絶矣
　　薛延陀
　　薛延陀铁勒之别种前燕慕容隽时匈奴单于贺刺头率部三万五千来降延陁葢其后与薛【缺】杂居因号薛延陁可汗姓壹利吐氏为强族初蠕蠕之灭也并属于突厥而部落中分在郁督军山者东属于始毕在贪污山者西属于叶防其主夷男唐贞观中遣使朝聘封为毗伽可汗居大汉之北俱瀹水去长安万四千余里后铁勒仆骨同罗共击薛延陀大败之太宗以其破亡遣江夏黄道宗左衞大将军阿史那杜为瀚海道安抚使初薛延陀真珠毗伽可汗遣使请婚太宗许以女妻之征可汗偹亲迎之礼诏幸灵州与之礼会延陀先无府藏调敛其国且行万里既涉沙碛无水草羊马多死遂后期太宗于是停幸灵州既而具聘羊马损耗将半于是返其使者羣臣或云许以公主妻延陀边境得以休息纳其职聘不可失信于蕃人宜在速成太宗曰君等知古而不知今昔汉家匈奴强而中国弱所以厚饰子女嫁与单于今大国强而北狄弱汉兵千人击其数万延陀所以扶服稽颡恣我所为不敢慢骄者以新得立为君长杂居非其本属将倚大国用服其众彼同罗仆骨等十余部落兵各数万足制延陀所以不敢发者以延陀为我所立惧中国也今若以女妻之大国子壻增崇其礼深结党援杂姓部落更尊服之薛延陀者岂知恩义微不得意勒兵南下可谓养兽自噬矣吾今不与其女使命颇简诸姓部落知我弃之其争击延陁必矣至而延陁奚男死其少子肆叶防杀其兄突利始而自立自为颉利俱失薛婆多弥可汗以太宗征髙丽遂发兵冦夏州执失思力击败之多弥轻骑遁走部内骚然闻太宗发兵入其界多弥与数十骑后投阿史那寻为囘纥所杀宗族殆尽众尚五万立真珠毗伽可汗犹子咄摩支为酋帅遣使请居郁督军山之北乃使兵部尚书崔敦礼英公李勣就安抚之太宗谓曰叛则击之勣等既至咄摩支惶骇潜谋拒战因纵兵追击斩首五千余级虏男女三万人后咄摩支入朝拜右武衞将军延陀以贞观初建牙于碛北厯三主凡二十二年为李勣崔敦礼所灭总章二年延陀部落余众扰乱诏发突厥追讨至乌德鞬山大破其党按四蕃异物志云贞观二十一年薛延陀献疾麏毛如牛角大如防
　　歌逻禄国
　　歌逻禄国本厥之族也在金山之西与车鼻部落相接薛延陀破灭之车鼻人众渐大歌逻禄率其下归之及髙偘之经畧车鼻也歌逻相继来降仍发兵征之及车鼻破灭歌逻禄模刺婆娑踏实力三部落并诣阙朝贡
　　仆骨
　　仆骨铁勒之别部习俗与突厥畧同在多滥东胜兵万余与仝罗宿敦隣好最居北偏先臣于颉利苦颉利政乱后附薛延陀唐贞观中遣使朝贡及延陀之灭也其大酋婆匐俟利发歌蓝伏延诣阙内附
　　同罗
　　同罗铁勒之别部也在薛延陁之北去长安万七千五百里户万五千俗与突厥畧同初臣突厥苦颉利之政乱太宗时其酋俟利发时徤啜遣使内附中间无文洎天寳初其酋帅阿步思以万余帐来降处之朔方河南之地给其廪食每费缯絮数十万段其河曲县仓廪为之空虚其十年皆叛刦畧诸姓部落渡河还漠北寻为囘纥所破党众离散阿布思后奔葛逻禄北庭节度程千里购之以献戮于京师
　　都波
　　都波铁勒之别种也南去囘纥十三日行分为三部自相统摄结草为庐无牛羊不知耕稼土多百合草取其根以为粮兼捕鱼射猎为食而衣貂鹿之皮贫者缉鸟羽以为服婚姻富者以马贫者用鹿皮以为聘礼死亡以木柜乗尸置山中或悬于树上送葬哭泣畧与突厥相莫知四时之国无刑罚偷者倍征其賍前代未通中国闻骨利干来通唐贞观二十一年遣使朝贡
　　防野古
　　防野古亦铁勒之别部也在仆骨东境胜兵万余口六万人其地丰草人皆殷富其酋俟利发屈利矢贞观二十一年举其部来降其地东北千余里曰康干河有松木入水二年化为石其色青国人有居住其人谓之康干石其松为石以后仍似松文人皆能着木脚水上逐鹿以耕种射猎为业多好马又出铁风俗与铁勒仝言语稍别
　　多滥葛
　　多滥葛在延陀东界居近仝罗水胜兵万人自古未通中国其大酋俟斤多滥葛共率所部朝见
　　斛薛
　　斛薛铁勒之别部也在多滥葛北境两姓合居胜兵七千
　　阿跌
　　阿跌亦铁勒之别部也在多滥葛西北胜兵千七百隋代号诃咥部是也迁徙无常所
　　契苾羽
　　契苾羽在多滥葛南境两姓合兵二千
　　鞠国
　　鞠国在防野古东北五十日行其国有树无草但有地苔无羊马家畜鹿如中国牛马使鹿牵车可胜四人衣鹿皮食地苔聚木为屋尊卑共居其中
　　榆□国
　　榆□国在鞠国东十五日行其土地寛大百姓众多风俗与防野古同少牛马多貂防骨咄也
　　大谟国
　　大谟国在鞠国之北多羊马人极长大长者至丈三四尺闻其国云北有骨师国与大谟接户万五千胜兵三万自鞠国以下并是唐贞观三年朝贡使至
　　白霫国
　　白霫国匈奴之别种也在防野古东与靺鞨为隣胜兵万人并臣于颉利习俗与突厥同唐贞观二十一年朝贡使至列其地为寘顔州即以酋长为刺史先是太宗平突厥其番望子弟授以侍衞之官沙漠之人素爱锦罽太宗既招来遐域特赐其所好者因锦文所用旧缕而错综其色花叶翔走事各殊形每颁赐其酋长大为荣宠显庆五年以酋长李舍殊为居延都督舍殊死以其弟厥都为居延都督自后无闻焉
　　库莫奚
　　库莫奚闻于后魏及后周其先东部鲜卑宇文之别种也初为慕容瘣所破遗落者窜匿松漠之间其地在金柳城之地其俗甚不洁而善射猎好为冦掠后魏之初频为冦盗及突厥兴而臣属之后稍强盛分为五部一曰辱纥主二曰莫贺弗三曰契个四曰木昆五曰室得理饶乐水北即鲜卑故地一名洛环水葢饶乐之讹也每部置俟斤一人为其帅随逐水草颇同突厥死者以苇薄裹尸悬之树杪其后欵附至隋代号曰奚自突厥称蕃之后亦遣使入朝其部落在金柳城东北二千余里唐景云元年其酋领李大辅遣使朝贡开元五年大辅入朝封为饶乐郡王授左金吾衞员外大将军诏封外生女卒氏为固安公主以妻之其年大辅与契丹首领李失活请于城复置营州制曰可以八年大辅卒弟鲁苏立袭其兄官爵仍以固安公主为妻时鲁苏牙官塞黙羯谋害苏鲁翻归突厥公主密知之遂诱设宴执而杀之上嘉其功赏赐累万公主嫡母妬主荣宠乃上书云主实庶人此实欺罔称嫡请更以所生嫁与鲁苏上怒令与鲁苏离婚封成国公主女韦氏为东光公主以妻鲁苏十四年改封鲁苏奉诚王后为契丹衙官可突于所胁走投榆关移其部于幽州界内别置部落安置天寳五年封其王沙国为昭信王仍授饶乐都督自大厯之后朝使继至十一年四月幽州奏破奚六万余众又至元和元年六月其王饶乐府都督袭归诚王梅落来朝加检校司徒放还蕃三年以奚首领索低为左威衞将军同正同充檀蓟两州游奕兵马使仍赐姓李至八年遣使朝贡十一年贡名马尔后每歳朝贡不絶或歳中三至故事常以范阳节度使为押奚契丹两蕃使自至德后其蕃臣檀封壤朝廷优容之彼务自完斥候益谨不生边事故二蕃少为冦每歳朝贺尝遣数百人至幽都则选其酋渠五十人赴阙引见麟徳殿赐以金帛遣还其余皆驻而馆之率以为常
　　四至
　　其部落多居在营州东北二千余里
　　土俗
　　随水草畜牧死者即以苇薄裹尸悬之树杪
  </div>
  <div class="pagination">
   <a href="太平寰宇记_page118.html">
    上一页
   </a>
   <span>
    ...
   </span>
   <a href="太平寰宇记_page114.html">
    114
   </a>
   <a href="太平寰宇记_page115.html">
    115
   </a>
   <a href="太平寰宇记_page116.html">
    116
   </a>
   <a href="太平寰宇记_page117.html">
    117
   </a>
   <a href="太平寰宇记_page118.html">
    118
   </a>
   <span class="current-page">
    119
   </span>
   <a href="太平寰宇记_page120.html">
    120
   </a>
   <a href="太平寰宇记_page120.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
