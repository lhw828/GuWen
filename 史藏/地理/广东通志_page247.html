<!DOCTYPE html>
<html>
 <head>
  <meta charset="utf-8"/>
  <title>
   广东通志 - 第 247 页/共 352 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   广东通志 - 第 247 页/共 352 页
  </h1>
  <div class="content">
   何　溱【新防人以子撰赠卫】　鲁　真【经历新防人以子敷赠】陈元方【卫经历新防人以子超赠】邓　组【卫经历新防人以子宠赠】谭应昌【长史新防人以子能】　陈　硕【封户部郎中新防人】
　　何上新【以子经纶赠户部主事新防】莫违智【人以子文宪封工部郎中新防】赵崇经【人以子维鼎赠同知】　容兆遇【新防人以子宗愈赠】
　　区大韶【知县新防人以子熊】　伦大礼【祥封御史赠尚书新防人以】杨起鳯【子如谦封鸿胪寺序】　潘　豪【班新防人以子应元】
　　梁大积【新防人以子斗辉赠同知】　林应礼【新防人以子枝桥赠郎中】余　杰【新防人以子士光赠知县】　林　巩【新防人以子联绶封郎中】黄文耀【新防人以子公辅赠叅政】　何　灿【新防人以子龙正赠主事】梁　聃【新防人以子鳯翔赠知县】　谭可旬【新防人以子尚防赠知县】梁崇伯【新防人以子应材赠主事】　陈志忠【新防人以子善继赠知县】俞嘉征【新防人以子士琮赠奉政大夫】区国金【新防人以子联芳封推官】陈　琴【新防人以子春光赠知县】　陈志尹【新防人以子王佐封通判】陈思周【新防人以子世杰赠中书】　刘朝辅【新防人以子大啓封知县】梁　进【三水人以子龙赠文林郎】　高　正【三水人以子明亮赠锦衣卫经历】林　高【三水人以子钟赠刑部郎中】陈　辉【三水人以子濓赠阳和卫经历】周文辅【三水人以子诜封经历】　梁廷桧【三水人以子鸣鹤赠户部主事缺　　三水人】　　　李大遇【三水人以子希孔赠御史】梁　槐【三水人以子耀书赠知县】　陈士经【三水人以子开泰赠户部郎中】胡　山【三水人以子沣赠主事】　谭大裕【三水人以子善继赠知府】梁　铎【三水人以子印泗赠知府】　李　胜【三水人以子瑞麟赠忠义卫经历】陆一麒【三水人以子士豪封将仕郎】戴天啓【清远人以子云封主事】朱子英【清远人以子璧赠户部主】谭　馨【事清远人以子新封监察】黎铭远【御史清远人以子璿赠户】李文秀【部员外清远人以子能】
　　钟　安【封经历清远人以子富赠】　老彦章【卫经历清远人以子时瞍】王　清【赠卫经历清远人以子琇】　孔　平【赠卫经历清远人以子】
　　陈显鳯【昕封知县清远人以子科】　王宗源【赠卫经历清远人以子价】
　　徐士唐【赠文林郎清远人以子兆】　钟于田【熊封知县清远人通判以】钟于华【子万禄封佥事清远人以】黎民莫【子万春赠奉政大夫清远】孔　煦【人以子初赠奉政大夫】呉　佑【清远人以子从先赠奉】
　　温一复【直大夫新安人以子预封推官新安人以长】冯自荣【子可正赠知州以仲子臯】何　度【谟赠御史连州人以子彛】何德忠【赠卫经历连州人以子清】
　　李　潮【赠都督府经历连州人以子】李世荣【琛赠卫经历连州人以子】马元东【义赠顺天府府丞连州】黄景祥【人以子光赠卫经历连州人】岑　林【以子象干封监察御史曲】朱　莹【江人以子常封浙江道御史曲】谭子良【江人以子高封金吾卫将军曲】朱　英【江人以子耀封南京江隂】白端素【卫经历曲江人以子清封】骆鳯岐【南京府军卫经历曲江人】谭正【以子瀚赠征仕郎乐昌人】呉　【以子荣封户科给事中乐】陈　暹【英德人以子浩赠光禄寺】黄　【典簿英德人以子秀棠赠】李文秀【兵马指挥英德人以子伯】利师舜【芳赠户部主事英德人以】陈贵昌【子元勳赠贺县知县保昌人】陈元寳【以孙德文贵累赠都御史保】汪亨元【昌人以子德文贵累封都】　蔡荣祖【御史保昌人以子贞贵赠御】萧原盛【史保昌人以子景春贵赠户部】冯本俊【主事保昌人以子守中贵累赠】易道诚【礼部郎中保昌人以子学】　罗元赵【明贵累赠礼部郎中保昌人】廖　贵【以子广贵赠御史保昌人以】利才谅【子宁贵赠太宁卫经历保】丘　岳【昌人以子贵赠兵马副指】刘惟广【挥保昌人以子用贵赠工部】谭升【员外保昌人以子文瀚贵赠翰林】谭　骥【检讨保昌人以子鼎贵赠献陵卫经】李应冠【历始兴人以孙大初贵累赠户】呉希道【部左侍郎始兴人以子】叶　生【大初贵累赠户部左侍】　叶穗【郎始兴人以子瑀贵赠】
　　姚　信【南京后卫经历归善人以】郑　进【子高赠员外归善人以子】利　锦【颐封中归善人以子应】曾　叅【赠员外归善人以子祥封】王　密【监察御史归善人以子维】　李万秋【新赠监察御史归善人】
　　叶　标【以子賔赠监察御史归善】叶春芳【人以子守约赠监察御史】

　　李鹏举【归善人以子学一赠奉政大夫】杨传芳【归善人以子起元封翰林院编修】唐　仪【归善人以子勳赠监察御史】陈廷谔【归善人举人以子正蒙封知县】刘原德【博罗人以子奎赠知县】　李孟祥【博罗人以孙颙赠侍郎】李　亨【以子颙赠侍郎】　　　潘　义【博罗人以子防赠同知】曾　秉【博罗人以子禄封监察御史】张　铎【博罗人】
　　何　淊【博罗人以子宇新赠宗人府经历】何　沧【博罗人以子歆赠监察御史】黄子伦【博罗人以子应賔封主事】　车广运【博罗人以子露赠同知】韩　荣【博罗人以子孟良赠通判】　何赵元【博罗人以子公溥赠知县】车　霆【博罗人以子邦祐封监察御史】曾　宏【博罗人以子一经封叅议】黄　英【博罗人以子缙封中书舍人】黄　濡【博罗人以子流芳封知县】黄应宸【海丰人以子守谦赠主事】　姚应明【海丰人以子防封知县】郑茂桂【海丰人以子洪猷封知县】　叶　珠【海丰人以子高标贵封礼科左给事】陈　奎【河源人以子骏赠署丞】　邹　觊【河源人以子铨封经历】马士高【河源人以子升赠知县】　李　垙【河源人以孙焘赠长芦运使】李学顔【河源人以子焘封长芦运使】陈明善【龙川人以子范赠长史】卢懐忠【龙川人以子英赠光禄署丞】欧　昱【龙川人以子让赠都司防事】巫子肖【龙川人以子三祝贵封户部】黄文灿【主事永安人以子鼎臣】章　美【贵　封知县缺人以子华国赠光禄】黄帝健【寺　大宫署署丞缺人】周建御【以子易赠文林郎连平州人】盛鳯仪【以子绍虞贵赠文林郎海】呉廷吉【阳人教谕以子端明赠春】　林　乌【坊海阳人以子一贯】朱　禄【赠大理寺丞海阳人以】　潘　鼎【子大钦赠修撰海阳人】薛　俊【以子廷臣赠给事中海阳人】萧　正【以子大賔封给事中】郑　防【海阳人博士以子宗】　　郑关情【礼赠给事中海阳人】杨廷广【以子銮赠御史海阳人以子安赠御】盛　瀚【史海阳人以子谅赠郎中海阳】薛　骥【人以子玮封郎中又以子琠封御史海】陈　旭【阳人知县以子若林封郎】潘　高【中海阳人以子侨赠】　刘宗保【郎中又以子侃赠行】
　　林　文【人正海阳人以子轩赠员】郭　淳【外郎海阳人以子恕】
　　李大受【封主事海阳人以子兴】章廷琇【赠主事海阳人国学正】郑　瑄【以子光赠主事海阳人以子】陈嘉宪【维藩赠主事海阳人以】陈　钺【子春芳贵封御史海阳人】陈源淊【以子熙贵封员外郎海阳】成　瑚【人以子有周赠都察院】黄夙盛【都事海阳人以子大成】刘　琏【贵封推官海阳人以】　李一庄【孙一松封大理寺卿海阳人】庄　璘【海阳人以子希益赠通判】　　陈以贲【海阳人以子志颐封知县赠】林　瓒【知府海阳人以孙熙春赠】　林乔樌【太常卿以子熙春封知县】黄直谅【赠太常寺卿海阳人以孙】　黄南璵【文炳贵赠叅政以子】
　　刘　泰【文炳贵赠叅政海阳人以】　曾国福【子本赠都督府经历海阳人】孙光曾【以子用升封尚寳司少】　　呉卜高【卿海阳人以子森赠同知海】夏　宏【阳人以子殿邦封通政司叅议海阳人】李鸣时【以子懋学赠光禄寺少卿又】陈思章【赠主事海阳人以子景钟】　梁之屏【贵赠知县海阳人以子所】辜应祥【献贵封推官海阳人以子】　萧景锐【应龙赠兵备道海阳人庠】萧廷国【生以子朝荐封给事潮阳】　陈　宗【人以子龙贵赠给事中潮】郑工防【阳人以子与成贵封检讨】　姚从华【潮阳人以子江贵赠给】王必泰【事中潮阳人以子文奎贵】　　郑逊悌【赠御史潮阳人以子琛】赵惟炤【封治中潮阳人以子纲赠】　姚源裔【给事中潮阳人以子义】姚从茂【赠长史潮阳人以子勍】　　柯克勤【贵赠卫经历潮阳人以】陈　纲【子绍赠员外潮阳人以】　　郭　钦【子琼赠员外潮阳人以子】林　惠【汉赠推官潮阳人以子昂】　陈成周【赠同知潮阳人以子嘉贺】陈　宁【赠推官潮阳人以子大有】　林　彬【贵赠郎中潮阳人以子瑞】林良栋【潮阳人以子有源贵封主事】　　黄邦宁【潮阳人以子龙赠司务】周　瑃【潮阳人以孙光镐贵赠叅政】　　周光阳【潮阳人以子笃棐贵赠知县】
　　周孚先【以子光镐贵赠叅政】　　　　陈瑞龙【潮阳人以子惇临赠中宪大夫】郑　昻【潮阳人以子同元赠兵部主事】　　郑　曼【潮阳人长史郑义以女顶城王妃封兵马】林大材【指挥潮阳人以子萃芳贵封】郑　升【主事潮阳人义季子尚偃师县主封亚中大夫宗】翁　可【人府仪賔揭阳人以孙万达赠】　　翁　玊【兵部尚书以子万达赠】呉　胃【兵部尚书揭阳人训导以子】　　郑阳春【裕赠通政揭阳人以子一】杨　瑄【统赠编修揭阳人以子曰赞】　　郑　穆【赠员外郎揭阳人以子】陈　骥【防赠主事揭阳人以子仕寳】　　黄　勳【贵赠主事揭阳人以子一道】黄邦杰【贵赠主事揭阳人以子国用】　　林　玖【贵赠主事揭阳人以子】郑　鸿【松赠主事揭阳人以子】　　　陈大同【旻封郎中揭阳人举人以子一】孙　衡【定封同知揭阳人以子春芳】　　曾仲华【贵封知县揭阳人以子牧贵】许希周【赠员外郎揭阳人以子鸣谦】　　陆时发【贵赠知州揭阳人以子】黄世辉【寛赠主事揭阳人以子道临】　　郭应式【贵赠主事揭阳人以子之竒】黄以玊【贵赠副使揭阳人以子其遇】　　许有丰【贵封编修揭阳人庠生以子国】罗拱阳【佐封知县揭阳人以子万杰】　　黄复初【贵封员外揭阳人以子毅中】邓宗相【程乡人以子维坤贵赠和县】李　鹏【程乡人庠生以子士淳贵封编修】苏钦义【饶平人以子信赠御史】　张　保【饶平人以子诚赠御史】陈同安【饶平人以子珖赠员外】　陈经申【饶平人以子天资赠主事】周元寳【饶平人以子用赠评事】　许大权【饶平人以子时谦贵赠知县】谢王仪【饶平人以子正蒙贵赠御史】杨国正【饶平人以子任斯贵封知县】饶经济【大埔人以子相封员外】　黄伯珙【大埔人以子扆赠知府】呉大賔【大埔人以子与言贵封推官】杨一濓【大埔人教授以子泷封京县丞】杨时芬【大埔人以子开赠知县】　张志可【惠来人以子鳯翼赠员外郎】翁端阳【惠来人以子廷夀贵赠同知】朱翔鸾【惠来人以子嘉璟赠推官】韩　志【平远人以子元勳赠知县】　袁　亮【澄海人以子鉴赠知县】陈朝朔【澄海人以子介封都察院经历】许德实【澄海人以子尚静贵赠知县】周世玊【澄海人以子宗礼贵封主事】唐天防【澄海人以子伯元贵封郎中】谢巽川【澄海人以子应诰封知州】　袁　铃【澄海人以子温封知州】陈志谟【澄海人以子元烈贵封知县】蔡贞及【澄海人以子擢初贵封推官】郑　岱【澄海人岁贡以子允升封知县】陈　阳【澄海人以子良弼赠太常寺少卿】李　才【茂名人以子学曾贵封给事中】李执中【茂名人以子邦直贵封郎中】李学朱【茂名人以子一迪贵赠户部郎中】呉思齐【电白人以子守正贵赠主事】董　聚【电白人以孙正贵赠都指挥同知】董　翔【以子正赠都指挥同知】陈　禧【化州人以子珪贵赠主事】　梁　镛【化州人以子琚赠长史】林　焕【呉川人以子廷献贵赠知县】呉绍邹【呉川人以子鼎泰贵赠知县】杨　正【石城人以子钦贵赠翰林院简讨】李惠秀【石城人以子泽贵赠户部员外】杨　霖【石城人以子晓贵赠征仕郎】钟　铭【高要人以子瑛贵封翰林编修】李　和【高要人以子魁贵封礼部员外郎】程志实【高要人以子文贵赠礼部主事】呉尚质【高要人以子赴赠郎中】　麦　岐【高要人以子孟阳贵赠都督府经历】陈尚殷【高要人以子一龙赠金华府推官】林伯成【四防人以子贲赠御史】曹　琛【四防人以子彬赠光禄署丞】李　溥【四防人以子琏赠户部主事】李　琼【四防人以子枚赠工部主事】邵志道【四防人以子节赠羽林经历】刘　寳【四防人以子澄赠户部主事】卢　福【四防人以子宅仁封工部主事】林　焕【四防人以子豫赠金吾卫经历】李　昕【四防人以子春封献陵卫经历】林　相【四防人以子世远赠监察御史】李　金【四防人以子津封刑部员外郎】李永福【四防人以子檗封知事】　欧阳福【四防人巡检死难赠布政司照磨】陈可文【新兴人以孙鼎赠御史】　陈以平【以子鼎赠御史】
　　罗　正【阳江人以子黄裳封大理寺评事赠平乐府】刘　聚【知府阳江人驿丞以子芳赠户部】刘　芳【主事阳江人知府以竑封大中】　　李联芳【大夫阳江人以子天培赠承天】翟如鸾【府推官阳江人以肯搆赠明】　　麦德　【威将军高明人以子而】严圣寳【封知县高明人以子学思】　　　关梦旦【赠主事高明人以子捷先】莫违仁【赠知县恩平人以子如爵】　　　莫　凝【封御史恩平人以子如善贵】李广孙【赠主事德庆州人以孙质赠礼】　　李熙春【部尚书德庆州人以子质】张　缬【赠叅政德庆州人以子兰封刑】　　包　英【部郎中合浦人举人训导以子羲】苏福缘【民贵赠知县合浦人以子】　　　欧　纶【迪贵赠郎中合浦人以子珙】钟　文【贵赠卫经历合浦人以子振贵】　　杨　升【赠户部郎中合浦人以子】郑　金【观贵赠知府合浦人以子司】　　沈萧进【贤贵赠司马石康人以子】章　瑀【福贵赠御史钦州人以子献中】　何　正【贵赠都司经历海康人以子元】莫　敖【华贵封监察御史海康人以子】　刘庆渊【天赋贵封刑部郎中海康】彭志坚【人以子芳贵赠知县遂溪人知】　冯　澜【县以子腴贵赠刑部主事遂溪人】唐　英【以子彬贵封云南道监】　　　李　辅【察御史琼山人以子舟】郭　铭【赠御史琼山人以子芳赠主事】　　丘均禄【琼山人以子琏赠水军卫经历】丘　普【琼山人以曾孙濬赠文渊】　　　丘　传【阁大学士以孙濬赠文渊】林　贤【琼山人以子杰封山东道御史】李　立【琼山人以子赠御史】王　璟【琼山人以子俨赠员外】　夏　瑄【琼山人以子升赠鸿胪寺卿】陈　经【琼山人训导以子繗赠翰林检讨】唐　正【琼山人以子胄赠侍郎】唐　畀【以孙胄赠侍郎】　　　陈　昭【琼山人以子实赠御史】林　玑【琼山人以子士元赠右叅政】冯　濓【琼山人以子颙赠员外】俞　俊【琼山人以子　缺宗梁赠主事】　効【琼山人以子防期赠主事】曾　英【琼山人以子　缺鹏赠主事】　瑞【琼山人以子天然赠主事】郑　文【琼山人以子　缺廷鹄赠主事】仲良【琼山人以子世照赠主事】林　宣【琼山人以子养高赠主事】　黄　通【琼山人以子显赠主事】夏　瑄【琼山人以子升赠序班】　汪　洋【琼山人县丞以子有执赠知县】梁　昆【琼山人以子云龙赠左布政使】梁文懐【以子云龙赠左布政使】林　介【琼山人以子震赠主事】　王　德【琼山人以子富赠右卫经历】薛　祥【琼山人以孙远赠户部尚书】薛　能【琼山人以子远赠户部尚书】唐　瑜【琼山人以子翺赠员外】　黄　显【琼山人以子宏宇赠中宪大夫】梁廷栋【琼山人以子必强赠文林郎】海　瀚【琼山人以子瑞赠中宪大夫】牛　全【琼山人郡庠以子大纬赠文林郎】何子韶【琼山人以子其义赠文林郎】沈　清【琼山人以子璋赠征仕郎】　　海　纯【琼山人郡庠以子子迈赠文林】韦　慤【郎琼山人以子贤乡复姓韦赠】丘承箕【知县琼山人郡廪以子尔懿赠】陈国正【文林郎琼山人以子家脩赠奉】　王原恺【直大夫临高人以子佐】胡　瑛【赠同知定安人以子濓】　　王克智【赠员外定安人以子仕衡赠中】王　僖【书舍人定安人以孙诲赠礼】　王允升【部尚书定安人以子诲赠礼】呉　灏【部尚书定安人以子天挺赠前】邓元通【州府推官定安人以子世】邢　广【显赠经历文昌人以子】　　韩　玘【宥封御史文昌人以子】王良弼【俊赠主事文昌人以子懋德封】郭铭廕【金华府知府文昌人以】陈思齐【子琏赠经历文昌人以子是】　王公朝【集贵赠中书乐防人以子鳯翔】王天拯【赠营缮所正乐防人贡监以子乡贤赠奉直】曾　【大夫安宁州知州万州人知】唐永香【县以子鉴封主事万州人以】　胡　□【子鼐赠监察御史万州人以子】廖有能【文路赠池州府同知陵水人以】　廖　瑄【孙纪赠工部右侍郎以】钟　京【子纪赠工部右侍郎崖州】　　钟　明【人以孙芳赠右侍郎以】岑永清【子芳赠吏部员外郎西宁人副榜以子之豹赠】赵　介【文林郎祀广州西宁乡】
　　国朝封赠
　　程　僊【贤番禺人以子纯赠御史南海】　陈殷鼎【人以子可则封中书舍人南】霍良俊【南海人以子文隆封修职郎海丰】黎枝盛【教谕南海人以子见隆赠修职郎连】厐汝衡【平学正南海人以子上梓赠文林】劳象干【郎瓮安知县南海人以子】关应弼【翀封登仕郎南海人举人以子上进诰封】李　洁【文林郎翰林检讨南海人以子橒赠】黄良佐【文林郎河内知县番禺人以】　　陈　琯【子挺华赠文林郎番禺人以子英畧】蔡昌锡【赠登仕郎广州教授番禺人以子】何王捷【雯煊赠登仕郎肇府教授番禺】陈杰昌【人以子鸣赠登仕郎灵山训导番】曾天遴【禺人以子东海封修职郎始兴教谕】崔应聘【番禺人以子孙来封修职郎】　　蔡敬科【化州学正番禺人以子时成】何昌伦【赠登仕郎番禺人以子伟翔赠登】何　豪【仕郎番禺人以子文汪赠】陈士璘【登仕郎亷州训导番禺人以子璿】胡天宠【赠文林郎番禺人以子鸣玊】郑昌绪【赠修职郎开建教谕顺德举人】　　霍鳯光【以子景曽封推官顺德人】胡嘉猷【以子际泰赠翰林检讨顺德人】　　胡永承【以子祚赠文林郎顺德人以】区大俊【孙高德赠都司佥书顺德人以】　陈　谋【子高德赠都佥司顺德人以子】左干生【遇赠河南山西道御史顺德人】　曾文烺【以子尚贤赠内阁中书顺德】赵鹤良【人以子必蕃赠杨州中宪】　　　梁防迎【大夫顺德人以子赓吕赠】彭良蘧【文林郎顺德人以子德赠文】　　梁钦濬【林郎顺德人以子任赠文林】伍廷桂【郎顺德人以子有道赠文林】　　伦竒遇【郎顺德人以子以南赠文林】蔡必售【顺德人以子云翔赠文林郎】　陈慧仑【顺德人以子宪祖赠文林郎】何长庚【顺德人以孙开泰赠文林郎】　何佐君【顺德人以子开泰赠文林郎】龙雯翺【顺德人以子海见赠文林郎】　李嘉庆【顺德人以子德柄赠文林郎】冯履锡【顺德人以子如雷赠文林郎】　梁祖符【顺德人以子泽赠文林郎】欧阳昭【顺德人以子二酉赠文林郎】　阮　广【顺德人以子三锡赠文林郎】卢必达【顺德人以子上进赠文林郎】　罗玊珍【顺德人以子士吉封文林郎博野】罗升如【知县顺德人以子朝彦赠文】　黎应才【林郎顺德人以孙益进赠修】黎良德【职郎顺德人以益进赠修】　　马　骏【职郎顺德人以子承恩赠登】何振夫【仕郎顺德人以子际可赠登】　麦挺吉【仕郎顺德人以子中进赠明威】祁　易【将军东莞人以子文友封工部】　李生光【主事东莞人以子作楫赠文】尹　蓥【林郎东莞人以子源进封吏部】　张明政【主事东莞人以子朝绅赠文】陈　翀【林郎东莞庠生以子应中赠文】　陈　鎏【林郎东莞人以子学泗赠文】翟登云【林郎东莞人以子蒙孔赠文林郎】尹良迪【宣城知县东莞人以子天木赠修职】尹　橒【郎澄海教谕东莞人以子述宣赠】苏儒竒【修职郎新宁教谕新防人以子楫汝】莫三才【赠文林郎太康知县新防人以孙】莫观光【象年赠户部清吏司郎中新防人以】张伟仁【子象年赠户部清吏司郎中】　梁实衍【新防人以子显遇赠文林郎新】叶向旭【新防人以子琦赠文林郎灵寳知县】刘啓辰【新防人以子廷用赠文林郎武陟知县赠奉政大夫刑部】吕应祥【正郎新防人以子文凝赠文林郎考】梁思爵【城知县新防人以子士鹏赠登仕郎】梁　作【钦州训导新防人以子在韩赠文林】陈拙白【郎石楼知县香山人以孙世寳赠文】陈慧贤【林郎潮州府教授香山人以子世寳】黄昌符【赠文林郎潮州教授香山人以子上】黄朝绅【跻赠文林郎灵台知县香山人以子】廖良人【时应封文林郎胙城知县龙门人以】伍乐道【子巽秀赠承德郎江宁府判】廖一富【新宁人以子间应赠修职郎乐昌人以】董子晋【子成龙任碣石游击封明威将军保】　龚克孝【昌人以子闻赠文林郎庆都】王朝锐【知县归善人以子章封翰】　叶尚荣【林检讨保昌人以子渲封儒】黄正徤【林郎保昌人以子殿鳌】　陈学正【赠文林郎海丰人以子易】
　　刘　竒【封知县兴宁人以子对扬封知县保】戴元勳【昌人以子涵赠武德将军】叶挺英【提标守备始兴人以子佩赠文林郎】顔容舒【归善人以子适赠修职郎海阳教谕】谢　挺【连平岁贡以子希圣封翰林庶吉】湛时济【士连平人教谕以子命龙】袁用雨【赠文林郎连平人以子缙赠文林】何　嵩【郎连平人学正以子良牧赠】胡宪嘉【文林郎连平庠以子多学赠】胡应星【文林郎连平人以孙标赠骁】卢□【骑　将军连平人以子标赠骁骑将】郑汝明【军缺人以子恩封文林郎懐】郑宗耀【集知县澄海人以孙廷槐赠】黄榜登【布政使澄海人以子廷槐赠】杨昌时【澄海人以子钟岳封户部主事】萧鳯朝【澄海人以子时丰赠粮储道】陈　暹【澄海人以子道赠教谕】　陈慧先【饶平人以子廷光赠文林郎】陈仲玺【石城人以子梓赠登仕郎】　陈　宁【海康人以子璸赠奉政大夫台厦道】罗　裘【罗定人以子云从赠奉直大夫知州】彭　琛【罗定庠以子士正赠修职郎昌化教谕孙汉赠奉直】罗卿从【大夫罗定人曲江训导以子辅长封儒】彭士正【林郎罗定人教谕以子汉封奉直大夫子俊封】彭士宗【儒林郎罗定人以子□赠】　叶在上【儒林郎东安人以子梦侯赠承德郎户部主事梦月赠儒林郎梦麟】袁英俊【赠奉直大夫西宁人以子】　关葵国【珣赠登仕郎南海人以子□赠征仕郎翰】
　　前朝恩廕
　　陈
　　侯　晓【林院庶吉士曲江人以兄安都】侯　敦【廕衡州刺史以父安都】
　　侯　秘【廕散骑常侍以父安都廕】
　　唐
　　张　拯【始兴郡内史曲江人以父九龄廕】张藏器【历太子赞善以祖九】
　　张景宣【龄廕夀安尉曲江人以父仲方】张茂宣【廕兵曹叅军以父仲方廕】
　　宋
　　冯　譓【节度掌书记南海人以父】　陈洪彦【元廕卫经历南海人康延】
　　呉　莘【番禺人雍之子廕史馆检校】　李守道【番禺人昂英子廕官辂院】李光父【昂英孙廕官至府判】　　　陈　晏【东莞人以父誉廕东莞令】单泳可【增城人崔明子廕翁源令】　　余伯庄【曲江人以父靖廕累官殿中丞】余嗣隆【曲江人以祖靖廕太常寺奉礼】
　　明
　　方　芷【南海人大学士献夫侄廕中书舍人以事】方　蘩【坐免献夫子廕历尚寳】方　蕖【司卿大学士献夫次子廕历武定知府累】霍与球【建平冦功南海人尚书韬侄廕通】李　辰【政司经历南海人户部侍郎朴嗣子】熊廷翰【廕鸿胪寺鸣赞南海人副都御史一】何崇亨【英子廕国子监生南海人尚书维】陈乘【栢子廕历都督府经历南海人】冼尧賔【尚书绍儒子廕历知府南海人】冼尧相【工部侍郎光子廕国子生】潘士桐【工部侍郎光子廕历通判南】李象家【海人尚书濬子廕国子生南海人尚】李象颐【书待问子廕历内阁诰敕中书】李象蒙【尚书待问子廕国子生历兵部】厐建极【司务尚书待问子郡廪廕国子】陈云松【博士南海人都御史尚鹏孙廕】林肖吾【官生番禺人以祖道廕历陜西】陶荆民【叅政番禺人以父咸廕历都司经历番禺人】陶鳯仪【鲁之子廕锦衣卫千户从征陞本】何　荣【卫同知鲁之孙世袭锦衣卫同知掌】何　贵【锦衣卫事东莞人真】　　何　宏【之子洪武十一年袭东莞伯】彭　恪【东莞人子廕泰安州判官】　　王乆【东莞人缜之子廕光禄寺典簿历太仆】黄承忠【寺丞东莞人以父廵检死节廕】　　徐鹤龄【县丞东莞人兆魁之子廕都察院】卢上铭【都事东莞人英田之子廕国学典籍】梁次揆【陞主事顺德人大学士储之子廕中】梁次挹【书舍人大学士储子廕中书舍人以学行称尝】梁次揭【让廕于其弟大学士储子廕国子监生】梁　宸【赠太仓州判大学士储孙】　　　梁钧甫【廕中书舍人大学士储孙】梁　敕【廕尚寳司丞大学士储孙廕尚寳】　梁　孜【司丞历正卿大学士储孙】
　　梁　钦【廕尚寳司丞大学士储孙廕中书舍人历礼部员外转】陈兆兰【长史加四品服色顺德人以父】
　　陈兆秋【防廕历都督同知以】　　　　黄图赞【父策廕指挥佥事顺德人以父】黄昌正【儒炳廕户部郎中顺德人以父仕俊】黄昌祺【廕左军都督府都事以父仕俊廕工】区　健【部主事赠光禄少卿顺德人以父典】梁世衡【史瑞死事廕以掾曹选顺德人以父】何士琨【通判奎死事廕以掾曹选新防】　　何钟英【人以父熊祥廕刑部郎中】何锠英【以祖熊祥廕主簿陞同】　何印榴【知生员以祖熊祥廕官生香山人以祖吾驺经筵日讲】李世纶【纂修实录成叙劳廕送监读书香山】何崇亨【人以祖孙宸礼部尚书廕监读书】陈采【三水人以父维栢廕都督府经历】　湛东之【从化人尚书绍儒子廕镇远知县増城】冯　瑶【人尚书若水子廕历广西】　　　谭学顔【太平府知府保昌人以父】叶世仍【学明廕入监始兴人以祖大初廕】　叶世俟【官生归善人以父梦熊廕锦衣卫指挥以父】叶绍履【以祖梦熊廕国子监生】　叶维城【以祖梦熊廕锦衣卫指挥同知】李文宗【博罗人以父颙廕国子监】　薛洪【海阳人以父宗铠死于諌廕州同】陈光儒【海阳人以父一松廕太常寺典簿】翁万程【揭阳人以兄万达廕监生】翁思佐【以父万达廕都督府都事】　欧阳通【四防人以父福廵检死难廕训导陞教谕】龙　镗【四防人以祖兴护国有功袭百户复随征罗旁山贼加封世袭千】李伯震【户德庆州人以父质贵廕光禄寺】林希贤【丞合浦人以父荣廕补鸿胪寺序】丘　敦【班琼山人以父濬廕补太学】丘　京【生以父濬廕中书舍】　　丘　营【人以祖濬廕补尚寳司】
　　丘　郊【丞以曽祖濬廕补尚寳司】　唐　恪【丞琼山人以祖胄廕补都察院照】梁思泰【磨琼山人以父云龙廕补太学】梁燮鼎【生以祖云龙廕补太学】
　　海　晏【生琼山人以祖瑞廕补太学】王汝龙【生定安人以父诲廕补太学】薛　端【生澄迈人以父远廕中书舍】
　　国朝恩廕
　　黄继隆【人海丰人以父易廕国子监】
　　陈　温【生海康人以祖□廕国子监】

　　广东通志卷三十七
&lt;史部,地理类,都会郡县之属,广东通志&gt;
　　钦定四库全书
　　广东通志卷三十八
　　名宦志【一○自陶唐起至唐讫】
　　宦何以名名者实之賔也以亷名以知名以能名以勇名以勲业名以节义名纪之司勲名于朝播之诗歌名于野传诸学士大夫名于一时勒诸彝鼎旂常名于万世名之义大矣哉粤亦仕国也石门之泉合浦之珠端江之砚其名香矣自陶唐迄今史不絶书矧我
　　朝泰运之隆
　　神圣继起整饬官方澄清吏治大臣法小臣廉有其宦也必有名也而宁严毋滥宁简毋繁其仿古循良传之遗意欤志名宦
　　省总
　　陶唐羲叔羲和之属官帝尧命羲和钦若昊天厯象日月星辰敬授人时申命羲叔宅南交平秩南讹今化州以此得名
　　周召虎康公奭之后宣王六年虎帅师平淮南疆理至于南海王锡以圭瓒秬鬯山川土田虎拜稽首对扬王休颂天子万夀大雅美之卒諡穆公
　　秦史禄秦时监郡者也始皇使尉屠睢伐百粤遣禄转饷凿渠通饟道于阳海山下粤既平立南海郡命禄为监所凿渠遂为通道又利灌田时谓之灵渠禄有德于民其后有史定仕南粤为揭阳令元鼎六年汉兵下番禺定决计属汉武帝嘉之封安道侯邑六百户子当时嗣侯子孙遂家于掲阳任嚣秦始皇将也初楚成王頵受天子命镇粤乱及庄王时臣服于楚番禺之都有楚庭焉始皇始遣王翦平百粤用屠睢为尉统五军讨不服粤人遯入丛薄而隂置雄桀将攻睢杀之始皇大怒发兵拜嚣南海尉徃定扬粤嚣乃入番禺居焉寻以谪徙人五十万戌五岭能和辑粤众遂定粤乱后诸侯兵起独南海晏然嚣之力也今泷口有任将军庙云
　　汉赵佗真定人秦始皇末从任嚣畧定扬粤拜龙川令二世即位佗上书求女无夫家者万五千人为士卒衣补及嚣病笃召佗语曰秦为无道天下苦之番禺负山险阻延袤数千里颇有列国人相辅此亦一州主也郡中长吏无足与言者故召公即被佗书行南海尉事嚣死佗即移檄告横浦阳山湟谿关曰盗兵且至急絶道聚兵自守因稍以法诛秦所置吏击并桂林象郡自立为南越武王汉髙帝十一年使陆贾立佗为南粤王与剖符通使和集百越毋为南邉患害佗称臣奉贡筑台朝汉髙后五年有司请禁南越关市鐡器佗遂自称制发兵攻长沙败数县而去因此以兵威邉闽越西瓯骆役属焉东西万余里乘黄屋左纛文帝元年复使陆贾赐佗书谕之贾至佗惶恐谢罪书畧曰老夫臣佗处粤四十九年于今抱孙焉然夙兴夜寐寝不安席食不甘味以不得事汉也今陛下哀怜复故号通使汉如故老夫死骨不腐贾还报文帝大悦佗年百余嵗至建元四年卒粤人立祠祀佗感保鄣之功也龙川旧宅亦立祠水旱报赛其应如响云【佗入名宦见唐刘谦传注】
　　陆贾楚人有口辨从髙帝定天下居左右常使诸侯时中国初定尉佗自王于南越髙帝怜百姓新劳苦故且休兵使贾赐佗印为南粤王贾至佗魋结箕踞见之贾因以义说佗佗乃蹶然起谢曰居蛮中乆殊失礼义留陆生与饮数月曰越中无足与语至生来令我日闻所不闻遂拜佗为南粤王称臣奉汉约归报髙帝大恱拜贾为太中大夫文帝即位贾复使粤令佗去黄屋称制令比诸侯皆如意防贾之力也世传贾两奉使所着有南粤行记纪其游览所及中言罗浮山巅有湖环以嘉植南粤花有芳香者移自外国不随水土而变贾尝与佗泛端溪防于锦石山今山下有陆大夫祠粤人嵗时祀之
　　路博徳平州人初为右北平太守元狩四年从骠骑将军以功封邳离侯后迁卫尉元鼎五年秋南粤叛以博徳为伏波将军同杨仆徃讨之师岀咸阳分五路博徳次于桂阳下湟水与仆防番禺时博徳所将兵道逺后期乃有千余人进居西北建徳与嘉皆城守而仆自择便处居东南攻败粤人纵火烧城粤素闻伏波名皆降于博徳嘉与建徳以夜亡入海博徳遣人追捕其校司马苏生获建徳粤郎都稽追及嘉斩其首以献六年三月论功博徳仍旧侯益封六百户前击南粤者校尉摎乐韩千秋皆死事封乐子广徳为龒侯千秋子延年为成安侯故南海太守弃子嘉为涉都侯建徳为术阳侯赵光为桃侯毕取为膫侯苏为海常侯孙都为临蔡侯史定为安道侯居翁为湘成侯博徳后以子犯罪免上念其功以为彊弩都尉屯居延卒今连州湟水上有伏波将军庙以祀博徳葢报功也
　　杨仆宜阳人尝为御史督盗贼关东治以敢击行稍迁至主爵都尉拜楼船将军伐南粤以摧锋却敌有功封将梁侯然好诛杀故功名逺逊博徳郭孚太原人以材勇知畧闻汉武帝时为光禄大夫元鼎中以卫尉路博徳为伏波将军孚为偏将军博徳帅师下湟水而留孚守桂阳孚抚辑其民极有惠爱南越平孚始至番禺以无战功不得侯比卒桂阳民感其徳建庙祀之
　　来汉新野人事武帝为光禄大夫元鼎五年秋副楼船将军杨仆伐粤岀豫章下横浦遂平粤仆性酷烈所至民苦锋镝汉以寛厚辅之粤人多借全活既开七郡伏波功居诸将之首楼船以推锋防坚次之粤人皆不伏仆故副者不侯汉后复副仆击朝鲜无功而还尝自谓吾志在活人人食我徳后昆其庻有兴乎元孙仲哀帝时为諌议大夫生征羌节侯歙为中兴勲臣奕叶通显汉言騐云罗长沙人征和中为交阯部刺史先任者以海隅荒逺行部罕徧既至始发苍梧春征冬息咨询民间疾苦为之剂调稽察吏治太守墨酷者多解印绶肉袒请罪所至缮缉城社经画山川番禺旧有尉佗南武城其北有粤王山山路石磴相连便于登览相传为所辟
　　邓让南阳人建武初为交阯牧时海邦骚动闭境自守将军岑彭素善让贻书陈汉威徳于是让以所部太守江夏侯登武陵王堂桂阳张隆零陵田翕苍梧杜穆交阯锡光等归附光治绩尤着其在交阯教道民獠渐以礼义治化大行同时任延为九真太守亦以礼教为首务与光齐名延尝言忠臣不私私臣不忠履正奉公臣子之节世以为名言
　　马援字文渊茂陵人慷慨有武畧辅光武中兴为虎贲中郎将帝尝言援论兵与我意合建武十七年交阯女子徴侧与女弟徴贰反攻没其郡九真日南合浦蛮皆应之寇畧岭外六十余城于是玺书拜援伏波将军副以扶乐侯刘隆督楼船兵沿海而进随山刋道千余里十八年春军至浪泊上与贼战大破之明年正月斩徴侧徴贰传首洛阳封援为新息侯岭峤悉平立铜柱于汉之极界徃来南海抚定珠厓调立城郭置井邑立珠厓县二十年秋振旅还京师援好骑善别名马得骆越铜鼔乃铸为马式上之二十四年击武陵五溪蛮至壶头病卒初援在交阯常饵薏苡实用能轻身以胜瘴气援欲以为种军还载之一车人以为南土珍怪权贵皆望之援时有宠故莫以闻及卒后有上书谮援者谓所载还皆明珠文犀梁松以宿憾复谤之帝益怒援妻孥惶惧不敢以丧还旧茔槀葬城西肃宗建初三年追諡曰忠后雷琼二郡多祀博徳及援为伏波将军祠迄今不废
　　谷朗耒阳人建武中仕至太中大夫值交阯叛遣朗征之经番禺牂牁威声大着事平迁九真太守杨扶字圣仪乌伤人和帝永元中扶以荐辟为武源令迁交阯刺史有理能名洞民有羣入人家夺饮食者其家与之格鬭党与毕集因行刦掠督邮徃捕反为所伤后乃益兵始就缚扶谓曰汝苐饥尔叱使就粟南海郡吏尽诤以为纵恶不可扶笑遣之行二日尽投江中闻者大惊有瞽妪市物泉刀尽失讼诸扶扶密遣人诇得所遗予妪妪感泣而去凡行部所至有恩惠州人为之謡曰杨圣仪政多竒葢此类也在岭表生二子长乔为尚书桓帝时数上书言政事次璇举孝亷为零陵太守灵帝时苍梧桂阳寇起吏人恐惧璇乃制马车数十乘又为兵车彀弓弩与战大破平之境内以宁歴尚书仆射
　　綦母俊上虞人少涉儒学治左氏春秋安帝永初中举孝亷拜左校令出为交阯刺史元初三年合浦蛮反遣侍御史任逴督州郡兵讨之俊保鄣苍梧乃徃戎行所向摧靡功当封赏上书归功于逴自谓致寇当诛帝下诏美之其后同郡虞翻称俊防济一郡让爵土之封多其不伐云
　　周敞汝南人举孝亷顺帝永和元年为交阯太守请立为州即拜敞交阯刺史怀柔民獠甚有威惠自邓让以七郡归附后寇贼时发敞能劳来安集海寇不敢犯境尝行部至龙川闻山木响异因伐取以为鼔以下分鼔给桂林郡上分鼓给交阯郡击一鼔则二鼓皆鸣俚獠相惊谓有龙潜而密应者莫不畏之因名其山曰龙山
　　陈茂字若恩汝南人容止俨恪须眉甚伟为交阯别驾从事并有竒绩旧令刺史行部不涉海永初中盗贼横行海濵皆震刺史周敞渡海巡方遇大风船欲覆茂按剑呵水神风即息海上人望之如神明莫不畏仰比敞迁豫州刺史与茂俱行到頴川阳翟传传中有置美酒一柙敞去敕御驺载酒以行茂见即击柙破之敞问茂曰刺史年老须酒益气别驾破柙沽名何益茂荅曰所过皆仰明使君传车而騑载酒非宜也敞愈敬重茂后迁荆州刺史以公正着声
　　胡贡一名宠华容人五世祖刚避王莽乱遯于交阯和帝永初元年贡以徳行纯懿被辟召官至交阯都尉南抚桂阳东绥番禺延见将吏礼洽法行军旅大治在郡六年桴鼓顿息子广太傅后有沈景者桓帝时为交阯都尉屯兵圉马新厥政令御贯胸蛮有功交部以宁
　　胡玚新野人髙祖父着日南太守玚早有辨慧好章句博学修行尤笃孝爱桓帝时举孝亷累迁桂阳太守脩明风教吏民戴之以延熹四年遭母丧去官庐于墓次
　　魏朗字少英上虞人习春秋图纬又诣太学受五经为九真都尉到官率励吏民讨破羣贼斩首三千级桓帝美其功徴拜议郎迁尚书令
　　度尚字博平湖陆人少有文武才畧受知于刺史朱穆累迁右校令延熹五年长沙零陵贼自桂阳攻没苍梧南海交阯三郡交阯刺史苍梧太守望风奔遯时穆为尚书应诏举尚为荆州刺史尚至州先攻宿贼于桂阳贼皆畏威逃徙尚穷追数百里遂入南海破其三屯岀兵三年羣寇悉定七年封右乡侯迁桂阳太守明年徴还京师桂阳贼复起于是以尚为中郎将讨平之斩胡兰等三千五百级复以尚为荆州刺史延熹九年卒于官张乔永初元年为交阯刺史时日南象林徼外蛮区怜将数千人攻象林县烧城寺杀长吏交阯刺史樊演发交阯九真二郡兵万余人救之贼势转盛防侍御贾昌使日南即与州郡并力讨之不利帝以为忧明年召公卿百官及四府掾属问其方畧皆议遣大将发荆扬兖豫四万人赴之大将军从事中郎李固駮其不可谓乔前在益州有破贼功可用为刺史帝从固议即拜乔为交阯刺史乔至开示慰诱并皆降散由是岭外复平
　　祝良字邵卿临湘乡人顺帝永建中为正阳令永和中补九真太守岭南外蛮犯合浦象林等郡杀刺史良单车入蛮中招以威信降者如堵粤遂定夏方九江人建康元年为交阯刺史以才畧名初日南蛮寇作乱九真太守祝良与刺史张乔招降之乔迁去日南复与九真煽动方开恩招诱贼皆降服以功迁桂阳太守有治声永夀三年居风令以贪暴激变朱达等于是九真日南大乱延熹三年复以方为交阯刺史方恩威乆着宿贼二万余人悉降岭海以安
　　贾琮字孟坚聊城人举孝亷歴迁交阯刺史交土多珍竒前刺史缺清白上承权贵下积私赂輙迁代去故吏民怨叛中平元年交阯屯兵反执刺史及合浦太守朱达自称柱天将军灵帝敕三府精选能吏有司举琮为交阯刺史琮到部讯其反状咸言赋敛过重告寃无所民不聊生聚为盗贼琮即移书告谕招抚荒散蠲复徭役诛斩渠帅为大害者简选良吏试守诸县嵗间荡定百姓以安巷路为之歌曰贾父来晚使我先反今见清平吏不敢饭琮却琛献守令亦皆不敢受在事三年为十三州最徴拜议郎后为度辽将军
　　朱儁字公伟上虞人县长度尚见而竒之举孝亷除兰陵令有异政为东海相所表防交阯部羣贼并起梁龙等万余人与南海太守孔芝反叛攻破郡县光和元年拜儁交阯刺史令过本郡简募家兵及所调合五千人分为两道而入抵境界按甲不前先遣使诣郡观贼虚实宣扬威徳震动其心遂与七郡兵进逼之诛梁龙降者数万旬月尽定以功封都亭侯
　　周乘字子居安城人天资聪明髙峙岳立非陈蕃黄宪之徒则不交也中平初与宪及封祈等六人以孝亷为太守李张所举拜郎中迁鄢陵长建安中被徴拜侍御史公车司马令不畏强御以是见怨于幸臣岀为交阯刺史上书云南交絶域习于贪浊强宗聚奸长吏肆狡侵渔万民贻毒乆矣今为本朝扫清一方是时属城解绶者三十余人岭表肃然陈蕃常叹曰若周子居者真治国之器譬诸宝剑则世之干将其为名流推重如此
　　后汉李恢字徳昻俞元人先主入益州恢为庲降都督持节领交州刺史昭烈崩髙定恣睢于越巂雍闿跋扈于建宁朱裒反叛于牂牁惟恢镇南土与诸葛亮声势相倚以功封汉兴亭侯加安汉将军建兴七年诏以交州属呉寻徴恢还
　　各府
　　呉恢陈畱人也顺帝时为南海太守欲杀青简以写经书子祐年十二随官諌曰大人逾越五岭逺在海濵多珍异国家猜疑权戚觊望此书若成则载之兼两昔马援以薏苡兴谤王阳以衣囊徼名嫌疑之间先贤所谨恢乃止抚祐背曰我家世不乏季子矣恢临政慎谧以清白着声祐后为河间相生二子凤恺及孙驾皆仕宦有名于世
　　孔嵩字仲山南阳人少游太学有髙节歴官南海太守在郡清白麄袍粝食如贫贱时士民咸敬之黄演字元长江陵人少有至性父母病辄不饮食病止复故章和中举孝亷仕番禺令涖政亷平镇靖不扰吏民安之
　　右广州府
　　卫飒字子产脩武人家贫好学徙师无粮常佣以自给建武二年辟大司徒邓禹府举能案剧除侍御史改襄城令擢桂阳太守郡接交州其俗不知礼度飒下车修庠序之教设婚姻之礼期年间境内大化含洭正阳曲江三邑为越故地武帝平越以属桂阳民居山谷间习其风土不供田赋去郡逺者或且千里吏事徃来辄发民挽舟名曰传役每一吏岀徭及数家百姓苦之飒乃凿山开险通道五百里许列亭馆置邮驿于是役省劳息流徙者还渐成邑聚咸乐输赋飒居官如家所施悉中时宜视事十年郡内清理民不知书尝约史记要言以类相从为史要十卷南土传诵之二十五年徴还拟拜少府防飒卧疾敕以桂阳太守归家须后诏书居二载诣阙自陈困笃乃収印绶赐钱十万
　　茨充字子河南阳人初举孝亷赴京师同伴马毙充抵前亭辄舍车驰马还迎之人多其义建武中代飒守桂阳循其善政民多徒跣盛寒足裂春温或至脓溃充教之编草为履民不知耕作复劝其种桑麻示以采桑饲蚕之法民获利益至今岭以南知桑蚕织屦者皆充之赐也
　　邓彪字智伯新野人太傅禹族属父邯中兴初以功封鄳侯歴渤海太守彪励志修行父卒让国于异母弟凤明帝髙其节下诏许焉后仕州郡辟公府累迁桂阳太守旬宣所至教民孝友听讼平恕部内悦服徴入为太仆永平末拜太尉在位清白为百僚式和帝即位拜太傅录尚书事赐爵关内侯举朝宗其礼让永元五年卒天子亲临吊祭始兴民建祠报之
　　许荆字少张阳羡人祖父武尝让财与两弟以孝友着声歴仕长乐少府荆少为郡掾拯兄子世于难人谓其有祖风太守黄竞举孝亷和帝时迁桂阳太守郡濵南州风俗窳陋荆为设丧纪婚姻制度使知礼禁有兄弟争财互讼者对之叹曰吾荷国重任而教化不行咎在太守顾吏使上书陈状欲诣廷尉兄弟感悔各祈受罪诸不养父母兄弟分析者闻风感化葢千余人在事十二年民吏安之为立庙树碑孙戫灵帝时为太尉
　　栾巴字叔元内黄人性质直博览经史顺帝擢为郎累迁桂阳太守以郡处南陲不闲典训为立学校以奬进之虽干吏卑末皆课令习读程试殿最随能授职居七载以病乞骸骨荆州刺史李国荐巴治绩徴拜议郎守光禄大夫
　　周昕字君光下邳人桓帝时举孝亷拜尚书侍郎迁固始相寻转桂阳太守乐昌县西一百十八里为武溪惊湍激石犇流数百里昔马援南征其门人辕寄生善吹笛援为作歌和之名武溪深其辞曰滔滔武溪一何深鸟飞不度兽不能临嗟哉武溪何毒淫昕至郡命能吏督夫徙盘石投之穷壑铲髙填下凿截回曲因势导之崄阻既平汹涌遂絶六泷悉奠水合流行旅无舟楫忧昕之功也熹平三年曲江人于泷头泷口并为立庙勒石纪功至今颂之不衰
　　区祉字叔贤东安人熹平中为曲江长以太守周昕循良特异遵承典宪宣扬徳训率履不越乃与荆州从事龚台王鼎等即泷上立神汉桂阳守功徳碑邑人郭苍为之铭
　　熊乔字伯举舂陵人少治欧阳尚书以经学显名初平中被辟至东都京兆尹陈推为曲江长雍容涖事徃恶不咎判断如流海隅怀化爵廪英俊序以礼范郎吏督邮隂邪屏迹防董卓作乱刘表为荆州牧选拜绥民校尉筹画毕张仁声益隆居五年去官未几诏拜车骑都尉灌阳长膏泽再施徽音嗣闻建安中卒
　　右韶州府
　　费贻犍为人少好学有志操为乡党所推重王莽末公孙述据蜀僭号贻漆身为癞徉狂以避之退藏山薮十余年述灭后光武闻其贤下诏徴之仕合浦太守涖政清简民懐其徳世传合浦江山皆以亷名者由贻亷故云
　　孟尝字伯周上虞人其先三世为郡吏并伏节死难尝少修操行仕郡为户曹史邑寡妇养姑至孝姑卒夫女弟诬妇鸩母尝言妇枉状太守不为理遂谢病归妇竟寃死郡中连旱后太守殷丹问故尝言其事丹刑讼女而祭妇墓天应澍雨谷稼以登尝后察孝亷举茂才歴迁合浦太守亷郡少产谷民頼珠为活徃守宰多贪秽采求无厌珠遂渐徙于交阯郡界行旅不至贫饿载道尝求民利病痛革前弊未逾嵗而珠还商贾流通百姓复业称为神明被徴当行吏民攀留不得进乃载乡民船乘夜遁去隐处穷泽身自耕佣士民慕其徳就其居止者百余家桓帝时尚书同郡杨乔荐之曰臣前后七表言故合浦太守孟尝终不蒙察尝清行出俗能干絶羣前更守宰移风改政去珠复还饥民蒙活且南海多珍而尝单身谢病不扬华藻沉沦草莽永谢圣朝臣诚伤心故敢罄其拳拳书上不报尝卒于家
　　右亷州府
　　孙豹防稽人父幸武帝末为朱崖郡太守朝廷令为广幅布以献蛮不堪役遂聚众杀幸于是豹合率善人还攻蛮破之自领郡事讨击余党连年乃平豹遣使封还印绶上书言状制诏即以豹为朱崖太守威政大行献命嵗至
　　僮尹丹阳人举孝亷为郎寓次京师永平十七年儋耳慕义来贡渠帅贵长耳皆穿而缒之垂肩三寸余人则镂其颊为数支见者诧为异物是时甘露频降树枝内附公卿百姓以为瑞应徴在逺人乃集朝堂称觞上夀尹从武始侯张奋引见便殿应对称防上竒之因拜儋耳太守尹至郡未几诏擢为交阯刺史复还朱崖戒敕官吏毋贪珍赂劝谕其民毋镂面颊以自别于洞俚雕题之俗自是蛮风日变建初中迁武陵太守
　　右琼州府
　　忠义
　　终军字子云济南人也年十八选博士弟子诣府受遣太守闻其有竒才召见甚竒之军步入关关吏与繻为传军弃繻而去至长安上书言事武帝异其文拜军谒者给事中从上幸雍祠五畤获白麟一角五蹄又得竒木其枝旁岀辄复上合帝异之博询羣臣军上对曰臣闻诗颂君徳乐舞后功异经而同指明盛徳之所隆也夫明徳之徴上乱飞鸟下动渊鱼各以类推今野兽并角明同本也众支内附示无外也若此之应殆将有逺方蒙化者焉对奏称防由是改元为元狩后数月军言果竒中擢諌大夫元鼎四年军自请愿受长缨羁南粤王致之阙下乃遣军使南粤粤王听许请举国内属未几相吕嘉举兵反军不屈而死史纪杀汉使者终军予其节也
　　名宦省总【自三国讫隋列传不多祗分省总不分各府】
　　三国呉步骘字子山淮隂人世乱避难江东以种瓜自给昼勤四体夜诵经传建安中孙权为讨虏将军召骘为主记除海盐长歴交州刺史呉中旧游闻之曰步子山有此功业日闳矣明年拜使持节征南中郎将刘表所置苍梧太守呉巨隂懐异心外附内违骘计斩之威声大振交阯太守士燮兄弟相率供命南土之賔自此始初州治在番禺城西接牂牁沮洳难居骘徙治尉佗故都筑立城郭民用绥集拜平戎将军封广信侯呉黄武三年迁右将军改封临湘侯赤乌九年代陆逊为丞相犹诲门生手不释卷出督西陵二十年邻敌敬其威信性寛得众喜怒不形而内外肃然
　　士燮字威彦广信人父赐桓帝时为日南太守燮少游学京师事頴川刘子竒治左传春秋察孝亷举茂才除巫令迁交阯太守燮乃表弟壹领合浦太守次弟徐闻令防领九真太守防弟武领南海太守燮体器寛厚谦虚下士中国士人徃依避难者以百数耽玩春秋为之注解陈国袁徽与尚书令荀彧书甚见称誉献帝赐燮玺书曰交州絶域南带溟海上恩不宣下义壅隔刘表又遣頼恭阅我南土今以燮为绥南中郎将董督七郡领交阯太守如故时天下丧乱交州贡职不废复诏进安逺将军龙度亭侯奉步骘节度孙权加左将军质其子廞以为武昌太守燮在郡四十余嵗封龙编侯黄武五年年九十卒
　　吕岱字定公海陵人仕呉为安南将军封都乡侯时交阯太守士燮子徽叛据交州岱乃表分海南三郡为交州以将军戴良为刺史海东四郡为广州岱为刺史共击徽大破之进封番禺侯后讨平髙凉等贼时已八十躬亲王事拜大司马卒年九十六
　　聂友字文悌豫章人少以才谞录为县吏虞翻徙交州友送之翻与语竒焉荐于豫章太守陈裴以为功曹既至都诸葛恪遂与友善及孙权将图朱崖恪荐友为太守诏加将军与校尉陆凯同徃既奏捷留友治之友虑师乆致疫简其精鋭自卫余先遣还权大悦徴为丹阳太守
  </div>
  <div class="pagination">
   <a href="广东通志_page246.html">
    上一页
   </a>
   <span>
    ...
   </span>
   <a href="广东通志_page242.html">
    242
   </a>
   <a href="广东通志_page243.html">
    243
   </a>
   <a href="广东通志_page244.html">
    244
   </a>
   <a href="广东通志_page245.html">
    245
   </a>
   <a href="广东通志_page246.html">
    246
   </a>
   <span class="current-page">
    247
   </span>
   <a href="广东通志_page248.html">
    248
   </a>
   <a href="广东通志_page249.html">
    249
   </a>
   <a href="广东通志_page250.html">
    250
   </a>
   <a href="广东通志_page251.html">
    251
   </a>
   <a href="广东通志_page252.html">
    252
   </a>
   <span>
    ...
   </span>
   <a href="广东通志_page248.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
