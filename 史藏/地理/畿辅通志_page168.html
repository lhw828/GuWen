<!DOCTYPE html>
<html>
<head>
    <meta charset="UTF-8">
    <title>畿辅通志 - 第 168 页/共 974 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>畿辅通志 - 第 168 页/共 974 页</h1>
    <div class="content">　甘泉水　在房山县西北
　　甘泉水出县西山东南流径西乡城西而南注鸣
　　泽　水经 注　
　　　按县志大房山南孤山口东八里有东西南北
　　　四甘池村西村之水从石璧出凡七窦罗注为
　　　池池中生鱼止一目而味美疑即古甘泉水也
　防水　在房山县东南源出大防山流径羊头阜俗
　　谓之羊头溪
　霸水　在霸州南三里上流自白沟河分流径州界
　　合拒马河今淤
　滱水　在文安县北旧自雄县流入
　　灵邱滱水东至文安入大河　汉书地 理志　




　清池水　在蓟州东十五里周一顷余四山围绕水
　　色潋灔可爱
　白涧水　在蓟州西四十里发源盘山西峪流入沙
　　流河
　瀑水　在蓟州西二十五里源出石山之麓有泉自
　　石罅喷出流经墖山之阴极清冷初夏或有氷浮
　　出
　灅水　在遵化州西北
　　灅水出俊靡县世谓之车畚水又东南流与温泉
　　水合　水经 注　
　夏泽　在三河县西
　　鲍邱水又东南入夏泽　水经 注　
　　今三河县西有夏店疑因古夏泽为名　日知 録　
　鸣泽　在涿州西
　　鸣泽在范阳县西十五里　括地 志　
　黑城川　在宻云县北四十里平顶山后流入潮河



　三藏川　一名三城水在宻云县东北其水三川派
　　合曰西藏川东藏川中藏川其合处曰三藏口下
　　流亦入于潮河
　麒麟洼　在保定县北
　　保定县北有麒麟洼昔甞产麟于此又县西有孝
　　顺洼相传唐太宗征辽万马所饮而成　方舆 纪要　
　琅川淀　在东安县南七十里白沟诸水下流也东
　　入磨乂港
　金盏儿淀　在通州北二十五里广袤三顷水上有
　　花如金盏因名
　不老淀　在三河县西四里
　三角淀　在武清县南八十里卽古雍奴水也
　　西至泉州雍奴东极于海谓之雍奴薮　水经 注　
　　县南有三角淀周围二百余里即雍奴水也自范
　　瓮口王庆坨河及刘道口鱼儿里诸水会于大沽
　　港入于海　名胜 志　




　　东西五六里南北十余里又东为四汊港四汊可
　　四五里又东为西沽三十里合运河达天津亦名
　　苇甸　县志 　
　东游香淀　在寳坻县南八十里又县南二百五十
　　里有[草头沽]淀及神堂儿淀又东南四十里有寻
　　思淀三十里有小淀九十里有月河淀一百三十
　　里有塌河淀又县东五里有破淀东北五里有赵
　　淀东北二里有地扒拉淀又县西十五里有□淀
　　十八里有苏子淀三十里有商王淀
　水纹淀　在霸州东
　　沿邉塘泺东起信安军永济渠西至霸州莫金口
　　合水纹淀得胜淀下光淀小兰淀李子淀大兰淀
　　为一水衡广七十里縦十五里皆巨泊也　宋史河 渠志　
　髙桥淀　在霸州东南七十四里一名大浪淀周围
　　百里其西为栲栳圏众流所聚也东南流为栁汊
　　河入文尔淀文尔淀在州东七十三里旧名堂二



　　淀东分二流形如八字亦名八字河下流俱入吕
　　公河又州东有回淀东西二十七里南北八里
　火烧淀　在文安县东二十五里广四十余亩县东
　　北有石沟河栁河急河三水聚流于此东入卫河
　　达于直沽又东北四十八里有石城淀又东北有
　　慈老淀黑母淀落坡淀四角淀狐狸淀
　三家淀　在大城县东北五十里为文安静海三县
　　之交文大之水由此北下明万厯中静海民筑堤
　　障水文大两县俱被水害县令梁纲请于抚按开
　　之又县北十里有李字淀四十里有麻洼淀
　荷花淀　在保定县西北中多种莲夏月盛开香闻
　　十里又粮料淀亦在县西北
　枣林淀　在蓟州西
　百泉溪　在府西南十里丽泽闗平地有泉十余穴
　　汇而成溪东南流为栁林河下流注于卢沟河
　道人溪　在宻云县东北石盘谷发源龙门流注县




　　西入潮河
　积水潭　即西海子也在都城西北隅
　　积水潭在都城西北隅东西亘二里余南北半之
　　西山诸泉从髙梁桥流入北水闗汇此或因内多
　　植莲名莲花池或因水阳有凈业寺名凈业湖从
　　德胜桥东下稍折而南直环北安门宫墙左右流
</div>
    <div class="pagination">
<a href="畿辅通志_page167.html">上一页</a><span>...</span><a href="畿辅通志_page163.html">163</a><a href="畿辅通志_page164.html">164</a><a href="畿辅通志_page165.html">165</a><a href="畿辅通志_page166.html">166</a><a href="畿辅通志_page167.html">167</a><span class="current-page">168</span><a href="畿辅通志_page169.html">169</a><a href="畿辅通志_page170.html">170</a><a href="畿辅通志_page171.html">171</a><a href="畿辅通志_page172.html">172</a><a href="畿辅通志_page173.html">173</a><span>...</span><a href="畿辅通志_page169.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
