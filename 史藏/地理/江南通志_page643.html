<!DOCTYPE html>
<html>
<head>
    <meta charset="UTF-8">
    <title>江南通志 - 第 643 页/共 731 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江南通志 - 第 643 页/共 731 页</h1>
    <div class="content">　　以上雍正三年
　　旌表
　　钱氏女宣城人许字施跻跻亡守贞
　　雍正五年
　　旌表
　　邵重妻盛氏南陵人夫亡隣媪以家贫劝令改适盛齧防一指示之事姑至孝一夕盗执其姑亟以身卫刃伤左臂仆地右臂仍拥抱其姑盗为感动释去
　　章女佳英南陵人许字曹元辅辅卒女终身居一小楼年八十余卒
　　姚希儒妻施氏南陵人儒临没以瞽母弱息相诿氏谨事瞽姑饮食坐起弗少离年七十三卒卒时命子虞曰必葬我姑之侧姑在时跬步无我不能行今泉路谁倚乎我愿地下长相随也
　　贺大震妻王氏泾县人姑信幼子谮逼震出之王岁时问遗不敢怨尤阅数年姑病亟姑命迎还氏刲股疗姑姑悔且泣夫弟谮氏者亦感悟遂相保如初
　　梅氏女宣城人许字施士錞未婚錞卒女诣施守贞旦夕恸哭三年没
　　俞氏女宣城人许字胡凤声夫病同母徃视及凤声没留胡养姑白首一节
　　黄日新妻程氏宁国人寡居奉姑姑病剧氏夜梦神语以人肝可治明日便剖肝进之创甚而卧邻妪知其故以语姑姑惊喜曰妇孝乃若是霍然起走视妇妇见姑亦惊喜而起姑由此遂愈而妇创未合求医途遇一人裂帽氊与煎汤饮果效所遇殆神人云
　　池州府
　　明章氏女名佳英贵池人幼孤依兄嫂兄以逋赋窜死佳英与其嫂抚遗孤终身不字
　　周氏女名清香东流人许字阮廷柏廷柏偕媒妁纳聘归舟溺死女闻设位哭遂独居纺绩守志以殁诏旌之
　　余谓道妻李氏铜陵人姑疾笃贫不能延医剖肝疗姑以过伤死
　　管氏女名莲姑贵池人许字胡邦贤未婚夫卒徃依舅姑立后守节垂三十年殁
　　章氏女名嘉姑青阳人许字曹某未嫁夫亡乃剪发居一楼父母殁三弟幼稚皆抚之有成
　　陈某妻沈氏青阳人翁疾刲股以进遂愈
　　沈氏女名新第石埭人许字泾县查一球一球死父复许汤某女以死拒归查奉姑至老其所居室每岁有孤燕栖之泾人士为作孤燕来巢诗沈氏女石埭人许字李电电与博徒游为父逐莫知所徃翁与父谕令改适女泣不从父怒每日仅给米二合女志愈坚独居纺绩年逾八十始殁桂一羡妻吴氏石埭人刲股疗姑及夫
　　郑氏女建徳人许字陈某陈夭女闻请徃成服奉姑父母持之遘疾而殒
　　国朝佘氏女贵池人许字柯继超夫殇归柯立嗣守贞陈氏女铜陵人许字方国榜未婚守贞孝事翁姑以上雍正九年
　　旌表
　　胡氏女石埭人许字沈自材未婚材殁归沈守贞以老
　　雍正十三年
　　旌表
　　夏氏女名端姑贵池人许字姜蓁龄龄将婚而夭女闭阁八年发为尽白姜氏迎归立嗣后以母丧哀毁卒
　　章氏女贵池人名坤姑许字潘有昌有昌夭父母别议婚女闻自经母救之乃衰服诣潘哭夫于墓奉姑以终
　　孔尚坤子妇方氏建徳人坤病剧氏刲股以进臂创甚医者云须活鼠皮傅之寻一鼠自来若隂有畀之者傅之而愈
　　姚之皋妻刘氏建徳人性至孝岁大饥糠籺不饱必购米以奉翁姑姑殁哭之防絶后年逾七十陈氏女石埭人许字周岳龄将婚而岳龄殒女闻讣卧床不起絶粒六日死目不瞑父嘱以送柩合塟扵周女复张口应声目始瞑
　　太平府
　　五代聂氏女当涂人家贫女年十三随母采薪虎攫母去女持刀追虎杀之母尸得全
　　宋李之仪妻胡氏名淑修字文柔之仪以撰范纯仁遗表事蔡京陷之狱淑修之京得范手创稿证之仪得免后编管太平州遂家焉淑修纯孝负土塟亲泪落枯枝复生
　　詹氏绍兴初淮贼至芜湖欲杀其父兄詹泣拜求以身代贼释其父兄女随行过市桥跃入水死时年十七乡人为立祠以祀明太祖有诗褒之
　　明学士陶安妻喻氏当涂人名徳常事姑以孝闻髙帝克金陵时安移家就焉氏因邀母偕徃友谅陷城诸喻多被其害氏母以移居无患
　　潘礼女当涂人名妙静许字陆永资夫死誓不改字媒氏偶劝之潘以沸汤自抵其首自是无敢言者年七十六终于家
　　俞珖女芜湖人名寳姐许字陆谦谦死俞守贞四十有二年万厯间旌
　　呉实妻芮氏芜湖人实亡氏苦节事姑尽孝姑病刲股以作羮姑死刻木肖像奉侍如生苦节至七十余万厯间旌表其墓
　　徐民极妻董氏繁昌人名春英董辉女极遘竒疾氏刲股以疗之不起截发苦守姑病笃复刲臂以进立愈奉姑终老
　　强资之妻刘氏繁昌人姑病笃吁天割心和药以进姑病遂愈氏夀登百岁
　　孙氏二女繁昌人孙富季女两姊嫁季严拒不字愿侍父以终养其伯兄聪女方十龄见而誓之曰姑能孝我独不能孝乎亦坚不受人聘年各七十余郡人称为双白
　　徐宪女当涂人名采芹母病刲股孝事双亲终其身不适人
　　白氏当涂人父夫俱失其名未嫁夫亡守贞不改年七十有余忽更衣拜木主前礼终而气絶异香满室
　　张椿女当涂人名玉贞幼字谷姓夫亡父母欲更配誓不肯从守贞终老
　　俞氏芜湖人许字潘子谦谦死守贞终身
　　生员汤一藻女芜湖人许字呉兆辰辰亡守贞三十余年而卒
　　国朝杨可侯妻施氏当涂人年十九夫殁抚遗腹子刲股疗姑病姑卒哀恸防絶复事继姑孝敬无异教子成立守节厯四十二年
　　康熈年
　　旌表
　　王国勷妻潘氏芜湖人年二十夫亡抚藐姑割股疗姑疾
　　李氏女当涂人许字朱时凤夫殁誓同穴守贞夫家厯三十年卒
　　陈国治妻晋氏当涂人年二十九夫死守节抚孤割股疗翁教子成立
　　以上雍正二年
　　旌表
　　施有应妻周氏当涂人年二十八夫殁事舅姑尽孝姑病氏割股以进抚孤成立
　　雍正三年
　　旌表
　　万尚相妻齐氏芜湖人年十九夫亡苦志守节姑病氏割股以进抚孤成名
　　雍正五年
　　旌表
　　曹氏女芜湖人许字范驯防防死誓不改字守贞终身
　　雍正十年
　　旌表
　　张氏女芜湖人许字韦圣聪未嫁夫亡守贞隣家火灾氏防翁姑不出门天反风火灭
　　雍正十三年
　　旌表
　　庠生陈启忠妻潘氏当涂人潘譢女受聘后夫患疯疾舅辞婚氏截发以誓归陈侍夫疾夫卒事舅姑以孝父譢死无子氏迎榇归葬苦节五十余年庠生鲁天璧妻邵氏当涂人夫亡贫甚勤纺绩以奉姑剜肝以疗姑病姑殁营塟尽礼
　　汪元选女当涂人许字呉炯然炯死汪守贞不字与寡母胡氏共帷苦节
　　朱氏女当涂人许字戴国荣戴卒氏年十六奔丧抚棺泣血归依孀母守贞厯三十余年卒
　　曹氏女当涂人名淑女许字黄元鼎未嫁黄逺游不归氏矢志独居一楼廿余年卒
　　魏日晓妻唐氏当涂人夫与翁姑病俱刲股疗之夫亡苦节五十三年卒
　　沈载道妻殷氏当涂人夫亡苦节教子刲股疗姑张治维妻徐氏当涂人初割股疗姑夫病复刲股苦节抚孤五十余年
　　丁士端妻刘氏当涂人年十七夫亡苦节教子翁病刲股疗之
　　杨复泰妻张氏当涂人夫亡苦节姑病痿朝夕扶掖无顷刻离
　　庠生曹台岳妻方氏当涂人姑病笃氏吁天刲股以进姑立愈
　　张旭妻孙氏当涂人姑病刲股疗之
　　太学生钟开祚妻孔氏当涂人姑遘竒疾氏割股和肉糜以进姑姑疾顿起尝归宁见江畔暴尸捐赀鬻槥以瘗夫亡守节以终身
　　杨榑妻曹氏当涂人名青桢性孝父死呕血数升事翁姑尽礼尽孝
　　张汝黙妻彭氏当涂人姑病同黙侍汤药三月不解带吁天愿以己身代姑遂愈
　　乡大宾李世爵妻朱氏当涂人事舅姑以孝着姑病剧氏祷神愿损己夀姑后亡哀毁尽礼奉继姑孝敬如前
　　黄氏芜湖人失夫名事孀姑尽孝姑瞽氏刲股以进目复明
　　魏嘉善妻周氏芜湖人善早卒抚孤守节继姑待之酷氏奉事愈谨勤纺绩以供朝夕自食糟糠不令姑见
　　朱嘉生妻周氏芜湖人夫与翁病俱割股疗之夫死苦节四十有九年
　　章甫畧妻王氏繁昌人翁病笃防祷夜半割股以进疾遂愈
　　陈开虞妻杨氏当涂人年十四母病氏割股疗之适陈尽典衣饰相夫营塟翁姑后父病氏仍割股乡党称为纯孝
　　李世翰妻端氏当涂人端士志女姑病刲股以疗翰仕太和邑有因贫弃妻者氏脱簮珥全之贫民弃婴于道每收育给资以养
　　王熤妻徐氏当涂人夫早亡氏苦节抚孤姑病割股以疗
　　徐章达妻夏氏当涂人姑病累月衣不解带祝天愿以身代有罗某为人介绍鬻子仆逃罗携子来质氏辞之火其劵岁饥出谷赈济不继出纺绩钱佐之年七十余卒
　　庐州府
　　元张氏女庐江人嫁为髙垕妻母病目丧明张氏归省抱母泣舌防之忽复明事闻旌表
　　明李禹女秀真无为人父禹卒于外闻讣呕血数升卒
　　陆万鹏妻侯氏无为人割肝疗姑病
　　张崇舜妻朱氏舒城人壬午城破负姑出郭匿田间昼伏夜走啖草饮泉数日姑赖以活
　　国朝闻氏女巢县人许字丁姓子逺贾不归女终身不
　　嫁
　　张冕妻陈氏巢县人年十九守节父与姑病皆刲臂肉投羮疗之竟以疮殁
　　方氏女庐江人许配叶文元元卒女衰服徃吊触柩而死救苏立嗣守节
　　李氏女庐江人许配宋嗣熈熈卒守贞终身赵廷璋妻陈氏合肥人少寡事姑孝姑病卧数载尝药涤秽以劳瘁仆地卒
　　陈氏女合肥人许配苏知非非从军殁女闻讣变服守贞终身
　　周氏女无为人许字孙世禄夫殁奔丧守贞王贞女无为州生员王虞友女字张翰长子可权未婚张没女至壻家服丧事翁姑尽孝数十年如一日
</div>
    <div class="pagination">
<a href="江南通志_page642.html">上一页</a><span>...</span><a href="江南通志_page638.html">638</a><a href="江南通志_page639.html">639</a><a href="江南通志_page640.html">640</a><a href="江南通志_page641.html">641</a><a href="江南通志_page642.html">642</a><span class="current-page">643</span><a href="江南通志_page644.html">644</a><a href="江南通志_page645.html">645</a><a href="江南通志_page646.html">646</a><a href="江南通志_page647.html">647</a><a href="江南通志_page648.html">648</a><span>...</span><a href="江南通志_page644.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
