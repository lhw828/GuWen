<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 233 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 233 页/共 698 页</h1>
    <div class="content">食邑三百户李翊弟将仕郎守秘书省校书郎懿建幢原资福寺明正统间僧圆升建至嘉靖初尚膳 
监太监马潮修之中有山西按察司佥事督理宣府边储四明钱俊民碑书之者礼部左侍郎任邱李 
时也殿前梵塔上勒片石有壬寅三月三日字未知何时所建渌水亭杂识臣等谨按资福寺土人呼 
卧佛寺已圮废今西直门外大街迤南有寺数椽亦名资福乃寺僧移栖于此而仍旧名耳香炉一欵 
曰资福寺永远奉佛万历丙子仲夏铸其西空壤有仆碑文已漫灭碑阴尚膳监太监马海等字尚可
 辨当即钱俊民所撰者惟成德渌水亭杂识误马海名作潮为未核耳距碑数十武有塔形制如妙应 
寺白塔而髙稍逊中空为佛龛而无像设南向门一门额石刻云多宝佛闻释迦佛说妙法莲华经我 
能仁三展浄土供多宝佛十方分身诸佛云集一处我身出现为听经故千生少遇万刼难逢诸众同 
修共成佛果壬寅仲春二月造渌水亭以仲春为三月亦误也原慈慧寺去平则门仅二里万历间蜀 
僧愚庵所创寺中栴檀金像乃黄太史辉手自拨蜡精工特甚寺碑陶太史望龄撰文黄太史书丹外 
有蜘蛛碑甘井碑金刚塔碑并称能品长安客话原慈慧寺成于万历壬寅周匝列大树墙百堵砌以 
乱石随其棱角曰虎皮墙寺后有阁供栴檀佛黄南充辉手定坯笵寺有蜘蛛塔碑甘井碑金刚塔碑 
皆南充书蜘蛛塔者南充诵金刚经次一蜘蛛缘案上正中立向佛而伏驱之盘跚复来就前位南充 
曰听经来耶诵经终卷蜘蛛寂然举而视之遗蜕耳以沙门法龛而塔之帝京景物略臣等谨按慈慧 
寺本朝乾隆二十二年奉勅重修山门内为殿两重后殿恭悬皇上御书匾曰妙三明地寺北虎皮墙 
在今墙后又数百武蜘蛛塔在虎皮墙外东北隅今土阜耳其碑则移于前殿门右碑式如幢髙余三 
尺方广余二尺南面镌佛像北面镌塔记东刻偈语西刻附记文蜘蛛塔碑左为万历十九年颁赐藏 
经勅旨碑碑阴为金刚经碑后殿左碑明礼部尚书李长春撰别无陶望龄碑及甘井碑又黄辉所造 
拨蜡金像今已无存增黄辉徃生塔记万历辛丑秋七月九日农予礼诵行道次冇大鼅鼄循右臂且 
及指若欲缘念珠行者予袖委之地则凝立不遑如听诵然诵毕乃徐徐东南行止窗下予心异之谓 
曰若则吾誓度众生之一也一念之差受身遂别若处此久矣岂亦有意回向耶吾为若持佛名号诵 
徃生陀罗尼愿若即舍业身立归净土蛛口眼俱动如答如念持诵已予复中前说蛛乃奄然撮聚身 
帖于足予意其困思也暮而烛之身帖如故乃知其随持诵化去矣童子曰是体大而腹枵若久却饮 
食也者取视之轻如蝉蜕藏之不腐以示愚庵法师愚庵曰大菩萨徃徃行异类中兹鼅鼄殆勃荷比 
耶予曰菩萨之行异类也以异类皆菩萨故若鹦鹉鸜鹆念佛生浄土多矣谓菩萨之为鹦鹉鸜鹆也 
奚不可者然鹦鹉鸜鹆何尝不自菩萨哉愚庵曰然昔观音大士自现蛤蜊中令檀越生大信心即是 
第一说法今闻此蜘蛛徃生者咸欢喜叹羡皈依浄土胜于口劝百陪其说法功德亦不可思议宜塔 
之以示来者予曰然遂为之记系以偈言塔在慈慧寺记成于十月十九日增黄辉徃生塔附记文语 
云大昊师蜘蛛而结网又云其毒中人犹惨以淀麝羊乳等觧之夫众土久逨本性以巧相罔以罔相 
师三毒习气谁非蜘蛛也者不了毒无自性及性无量光偏于味毒无味毒之中而欲觧之即尽大地 
为淀麝羊乳乎亦犹无益也亡友李孟修竹尝云王介甫以蜘蛛张一面之纲为知诛义然吾闻此物 
善知宝珠而居之质或大如车轮变现光怪飞丝如絙能与龙门火龙取之则入水水龙取之则入火 
然兼两龙之力以门则智穷而珠为取矣其得名殆以此知珠之说余未见所出孟修读书多言必有 
据就如二说皆太昊之所师耳物各以我保所宝我相生人必争之以毒谋食食必生毒而世反以为 
乐其智勇绝异如轮蛛絙丝变现光怪能与龙勍而不能不穷抱能共取其珠而不能保水火之无争 
自有犄以来而乐苦皆若此矣此蜘蛛一闻佛名即得徃生于凊浄摩尼宝珠光中是珠也无可取无 
可争亦无可知亦无无知之量是乃可名真知珠矣哉塔成附记于碑侧如此云增李长春慈慧寺碑 
略阜成门外迤西二里许有寺一区乃诸中涓义置以为施茶之所会上人真贵自蜀入燕诸中涓延 
而居此闻于大内圣母慈圣宣文明肃皇太后增缮殿宇锡以大藏赐名慈惠莶人与地两相重而宠 
灵赫奕盛于都邑矣时予请急过豦上冢上人乞文为停轺一日舁之上人号愚庵家在吾蜀安岳县 
云万历二十年十二月立原古葬宫人之所谓之宫人斜京城阜成门外五里许有静乐堂砖甃二井 
屋以塔南通方尺门谨闭之井前结石为洞四方通风宫人有病非有名称者例不赐墓则出之禁城 
后顺贞门傍右门承以殓具舁出元武门经北上门北中门达安乐堂授其守者召本堂土工移北安 
门外易以朱棺礼送之静乐堂火葬塔井中凡宫人故必请旨凡出必以铜符合符乃遣嘉靖末有贵 
嫔捐赀易民地数亩其焚烬不愿井者悉内地中菊隠纪闻原慈慧寺后不二里有静乐堂其墙阴皆 
宫人葬处所谓宫人斜也长安客话臣等谨按慈慧寺后西北隅隙地土人目为静乐堂故址与旧虎 
皮墙相距不数十歩地形微髙南向立二石远望如门扇又如华表髙可二丈余广约二尺厚不盈尺 
下截四围皆隆起数分其右石前左楞刻为水波凸卷之形皆大如瓜旧称洞在井前今惟此石之西 
南有井居人汲以灌畦他无所见未知其即塔井旧地否也至蒋一葵长安客话所称去慈慧寺二里
 许者殆又指嘉靖中续置宫人葬地而言非复静乐堂之原处故去寺较远耳増永隆寺在阜成关外 
香山乡漏泽园即地藏寺五城寺院册臣等谨按永隆寺明正统间修初名地藏寺后改永隆禅寺碑 
二一天顺三年翰林学士西秦黄谏撰一嘉靖二十四年左中允兼修撰姚江孙升撰增黄谏永隆寺 
碑略金倦大觉氏之宫崇构大兴殿阁相望者莫京师为盛而占据幽胜尤莫西山若也西山距都城 
三四十里游者朝出夕疲去阜成门西二里许罔阜隠然迭起若拱若 嘉林沃壤宜树冝稼是近城之 
幽胜又莫是若也据幽胜之所旧有地蔵寺基相传为金源氏时建以无碑议弗可考正统改元僧录 
司右善世关西呆公因徃来西山经此深为嘅然命弟子无照镜公曰是古刹胜地不可废也镜公领 
其事日除榛莾辟土地工未毕果公示灭镜公受僧录司牒主其众岁癸亥勅赐永隆禅寺今年夏谏 
使自安南回葬亡子珌于寺后隙地刻雅厝文于石瘗之时鄙阳深公方说楞严诸经乃偕饶公请曰 
维是寺之成壊托之斯文败请书于坚珉以传弗穷天顺三年岁在己邜夏四月开山第一代住持慧 
镜立石増顺天府西有西域寺明一统志臣等谨按西域寺在阜成关外马家沟俗呼三塔寺明宣德 
年间建今已頺圮仅存数楹阶下二碑犹屹立一正统十门僧乌巴廸呢雅实哩等为其师雅尔鼐罗 
密克立吏部郎中金陵曹义撰文一弘治十七年太仆卿金陵李纶撰文门外仆碑二一没土中一碑 
面反贴赑屃间尚可见者成化十四年六月李哲立石等字至三塔止存二其一已废西南隅榛壤中 
别有一塔相距较远制亦不同僧云是为普同塔不在三塔之列也增曹义西域寺碑略京都阜成之 
西三里许冇古刹三塔寺乃灌顶广善西天佛子大国师茶毘之所也大国师名雅尔鼎罗密克茟言 
智光号无隐姓王氏山东庆云人年十五移北京吉祥法云寺礼西天班廸达桑噶实哩国师傅天竺 
声明记论授心印尝侍师游五台诸山得覩文殊妙相太祖命译其师班廸达四众弟子菩萨戒奉使 
西域至天竺国及乌斯藏等处宣传圣化乗皆感慕相随入贡比还再徃后率其众来朝太宗念其勤 
劳擢僧录司阐教寻升善世俾迎大宝法王及还敖对多所见赞赐图书国师冠金织袈裟禅衣诸物 
仁宗诰封为圆融妙慧浄觉宏济辅国先范衍教灌顶广善大国师命居大能仁寺宣宗勅有司度僧 
百余与之为徒建大觉寺以佚其老上加封西天佛子示寂于宣德十年六月享年八十有八僧腊七 
十有三说颂辞世云空空大觉中永断去来踪实体全无和含虚寂照同俨然坐化三日入龛又三日 
掩龛举体柔和容貌如生茶毘之日大慈法王秉法炬甫置薪龛顶智火逬出五色光明化毕骨皆金 
色舍利盈掬造塔葬于晹台山仍建寺宇赐名西竺其弟子分其舍利建塔寺于各处其大国师乌巴 
廸呢雅实哩等建造灰塔于茶毘所告成之日赐名西域令其徒布建实哩为住持庻使灯续相传久 
而益坚焉正统十年岁次乙丑四月初八日嗣法弟子灌顶广善大国师乌巴廸呢雅实哩等立石增 
李纶西域寺重修碑略都成之西三里许冇梵刹曰西域圆融妙慧浄觉宏济辅国光范衍教灌顶广 
善大法师大通法王智光上师优于先见于此创建以为道场弘治戊午大能仁寺西天佛子举兴修 
之念罄已囊槖兼募众缘上开特赐银两不期年而落成上师世家山西蔚州人姓翟氏甫八岁礼大 
通法王为衣钵侍者师授灌顶广善大国师教传密乗经典心印秘上师历历谙隶无遗一日忽召其 
徒曰尔等尚当竭力笑修以报皇上莫大之恩语毕跏趺而逝时弘治辛酉十月二十六日也追封浄 
修悟妙灌顶大国师西天佛子大智法王建塔于晹台山西竺寺师祖九域门人后以茶毘所灰骨礲 
石为塔兹寺弘治十七年七月立按雅尔鼐唐古特语夏居也罗蜜克智慧眼也旧作雅纳啰释弥班 
廸达桑噶义俱是前寔哩威也旧作板的达萨诃咱释哩乌巴廸呢雅梵语法术也寔哩义见上旧作 
吾巴帖耶布达实哩实哩梵语佛威也旧作勃塔室哩今俱译改原嘉兴观在阜成门稍北而西径路 
两傍多树自此至双峰寺北通白石桥观有小阁绝髙西即利玛窦坟燕都游览志增万历辛巳欧罗 
巴国利玛窦入中国始到肇庆刘司宪某待以宾礼持其贡表达关廷所贡耶蘓像万国图自鸣钟铁 
丝琴等上启视嘉叹命冯宗伯琦叩所学惟严事天主谨事国法勤事器算耳利玛窦紫髯碧眼面色 
如朝华旣入中国袭衣冠译语言躬揖拜皆习越庚戌利玛窦卒诏以陪臣礼葬阜成门外二里嘉兴 
观之右其坎封也异中国封下方而上围方若台址圜若断木后虚堂六角所供纵横十字文后垣不 
琱篆而旋纹其脊纹若螭之岐其尾唇纹若蝶之矫其须旁纹若象之卷其鼻也垣之四隅石也杵若 
塔若焉祔左而葬者其友邓玉函墓前堂二重祀其图之圣贤堂前晷石有铭焉曰美日寸影勿尔空 
过所见万品与时并流帝京景物略臣等谨按利玛窦茔在马家沟其坎封之制及茔后堂六角茔前
 堂二重一如刘侗帝京景物略所云至嘉兴观土人云在利玛窦茔东北今遗址莫辨矣原太傅惠安 
伯张公园在嘉兴观之右牡丹芍药各数百亩花时主人制小竹兜供游客行花塍中燕都游览志臣 
等谨按张氏园今无考原惠安伯张元善园中牡丹自言经营四十余年筋力半疲于此花自篱落至 
门屏无非牡丹也最后一空亭周遭皆芍药密如韭畦约有十万余本袁中郎集原都城牡丹时无不 
徃观惠安园者园在嘉兴观西二里堂后牡丹数百亩帝京景物略原王世贞过张氏园诗休沐时相 
过犹言惜未频风尘余此地山水更何人髙咏消兰烬清辉掩桂轮氷盘荐沉绿不道故侯贫弇州山 
人稿 
</div>
    <div class="pagination">
<a href="钦定日下旧闻考_page232.html">上一页</a><span>...</span><a href="钦定日下旧闻考_page228.html">228</a><a href="钦定日下旧闻考_page229.html">229</a><a href="钦定日下旧闻考_page230.html">230</a><a href="钦定日下旧闻考_page231.html">231</a><a href="钦定日下旧闻考_page232.html">232</a><span class="current-page">233</span><a href="钦定日下旧闻考_page234.html">234</a><a href="钦定日下旧闻考_page235.html">235</a><a href="钦定日下旧闻考_page236.html">236</a><a href="钦定日下旧闻考_page237.html">237</a><a href="钦定日下旧闻考_page238.html">238</a><span>...</span><a href="钦定日下旧闻考_page234.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
