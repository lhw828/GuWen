<!DOCTYPE html>
<html>
<head>
    <meta charset="UTF-8">
    <title>福建通志 - 第 174 页/共 239 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>福建通志 - 第 174 页/共 239 页</h1>
    <div class="content">


　　福建通志卷五十一
　　钦定四库全书
　　福建通志卷五十二
　　流寓
　　天地一蘧庐耳随寓而安何所不可虽然亦有不得已者焉逐臣去国逰子离鄊当年忧愁幽思无可告诉岂意百世而下有夸为盛事传为美谈者乎乃知地以人重人不以地重也晋自南渡以来衣冠之族侨寓于闽者众乃若骚人逸士选胜寻幽载遨载逰爰居爰处文采风流遍十郡矣夫物不产于闽可寳者多况于髙贤而至止者乎用综芳躅以志景行可矣志流寓
　　福州府
　　梁
　　虞寄【字次安防稽人仕梁为宣城王国左常侍娴文词常上瑞雨颂武帝谓其兄荔曰卿家士龙也侯景之乱避地入闽陈寳应据郡欲署幕职固辞寳应有逆志寄上书屡谏不从遂隐居闽之东山杜门称疾寳应怒遣人焚其舍寄安卧不动纵火者寻自救之寳应败僚佐賔客多诛死惟寄获免闽人爱寄名其隐所曰虞公庵】
　　唐
　　刘存【字一心号淮叟光州固始县人中和初黄巢防乱率子侄避地入闽卜居官之鳯冈平居戒子侄曰农者天下之本若衣食足则当事读书而文以礼乐茍求利禄不愿汝曺效也至老齿髪复生日披鹤氅衣支九节笻吟咏山水间存生于元和八年癸巳至长兴四年癸巳卒夀一百二十嵗妻薛氏亦百一十嵗邑人陈保极为之传侧螺墩刘氏八贤皆存之后】
　　崔道融【荆州人以徴聘为永嘉令避地闽中依王审知与黄滔相友善后卒于闽滔为文祭之】韩偓【字致尧京兆万年人昭宗时为翰林学士承防朱全忠怒其薄已将杀之郑元规救解乃止与常侍李洵中书舍人王涤补阙崔道融司农王标吏部郎中夏侯淑员外郎王拯刑部员外郎杨承休文舘直学士杨賛图王倜集贤殿校理归传懿皆文学名彦周逰荆襄吴椘间以闽最安遂同入闽依王审知号玉山樵人天祐间昭宗思偓复召之偓不敢入朝后卒于南安龙兴寺着有内庭集金銮宻记香奁诸集】
　　周朴【字太朴吴兴人唐季避乱先寓安溪永安里所居有瑭名曰周塘山后居福州乌石山僧寺性喜吟诗毎遇景物搜竒抉异日旰防返与僧灵观长官薛逢为友黄巢防城得朴将用之朴曰吾尚不臣天子从贼乎巢怒杀之涌白膏数尺后人以为神祀乌石山赐庙号曰刚显】
　　宋
　　郑居津【字知要河南人髙宗南渡随徙入闽仕终浙东路提举秉性骾直时政有不便者輙抗疏论之归老于家】
　　防汶【字鲁望徳清人咸淳中为福建提刑狱贾似道窃柄遂罢官家福州元初以遗逸奏为福州总管坚辞不出题所居户曰遗民浮宅衣一布袍寒暑隂晴不脱书其背曰遗民破衲常登道山吸泉刈草吟咏为乐】
　　元
　　郑潜【字彦昭歙县人至正中为福建监察御史擢海北亷访副使后以泉州路总管致仕寓居懐安之山甞建义学以敎里之子弟又置渡于白苗阳﨑二江买田给操舟之费郡人至今利之】
　　陈髙【字子上浙江平阳人至正十二年进士以亲老便养授庆元路録事度时不可为輙自免去一时拥兵倔强州郡间者争致之不可得平阳防弃妻子徃来闽浙间与灵武王翰相善有同逰罗源莲花山记复着不系舟渔集秘书监揭汯亟称其文洪武初髙子従军入闽因家焉】
　　明
　　丰熙【字原学鄞县人治进士及第第二人嘉靖初为学士以议礼忤防谪戍镇海衞寓居云洞讲学著书絶口时事有感慨于吟咏发之率衞诸生为镇海理学陈真晟周瑛立祠时与蔡烈方良永郑岳林茂达诸公逰羁居防城之西郊十有七载卒熙博极羣书为文古雅典则金石之作尤所擅长】
　　练缨【练子宁裔孙与弟绮窜寓长乐万厯间缨子思祖手裒子宁遗事万里伏阙上书请子宁防典大学士叶向髙方伯谢肇淛侍郎董应举各为文及诗歌以送其行】
　　钱肃乐【字希声宁波人崇祯丁丑进士明亡挈家寓福清贫至不能炊有来馈者米蔬外悉不受呕血数月卒黄蘖山中】
　　沈野【字从先吴人为人孤介寡合僦居吴市敎授里中下卖药虽甚饥寒人不可得而衣食之也曺学佺见而激赏之延置石仓园题其所居之室曰吴客轩好饮与谢肇淛徐熥徐兄弟友善学佺常嘲之曰半夜号咷常索酒一生□□自圈诗有卧雪闭户燃枝榕城诸集】
　　兴化府
　　唐
　　孔仲良【至圣四十一代孙贞元太和中歴官莆田令因家涵江卒于莆子孙散居民伍宋绍兴间朱熹过莆视其家所蔵告身七通及家牒世谱乃告守臣更其版籍蠲免税粮】
　　李庭芝【宗室子其先曰尚芬者居福建天寳之难勅募宗室尚芬率子弟应募以战功显汉干祐间迁于僊逰之汾阳宋初收録前代帝王子孙授庭芝泉州敎授】
　　宋
　　留居道【从效犹子宋开寳间出判莆田因爱僊逰赤湖山水之胜遂居焉后累赠尚书左仆射家藏建隆褒论御笔甚详】
　　赵仲白【宋宗室寓居兴化军赵紫芝工为晚唐时负才名仲白亚之有山中集】
　　徐林【字穉山吴人宣和中进士歴官户部侍郎绍兴间劾论秦桧亲党谪居莆田生平爱慕郑樵每闻樵语必手録之】
　　泉州府
　　唐
　　秦系【字公绪防稽人天寳末避乱剡溪复徙南安有九日山大松百余章相传东晋时物系结庐其上穴石为研注老子弥年不出刺史薛播数徃视之嵗时置羊酒而系未甞至城门姜公辅谪泉访系与语穷日不能去乃筑室依焉公辅卒妻子在逺系之山下张建封知系不可致请就加校书郎其后徙秣陵年八十余卒南安人为立亭曰秦公亭号其山为髙士峯】
　　陈黯【字希孺頴川人举进士避黄巢防乱隐居终南山后徙同安之嘉禾防读书终身所着有辨谋等篇又有禆正书三卷四十九篇朱熹为簿时得于其家因为之序】
　　五代
　　刘乙【字子真不知何许人仕闽为鳯阁舍人后弃官隠居安溪鳯髻山终身不出与周朴詹君泽为友】
　　宋
　　李邴【字汉老钜野人崇宁五年进士累官叅知政事后除资政殿学士提举洞霄宫寓泉州防二十年好防山水以诗自娱着有草堂前后集一百卷号云龛先生累赠太师諡文敏后改諡文肃因家晋江】
　　赵思诚【字道夫髙宻人父挺之崇宁中宰相思诚与兄存诚相继成进士弟明诚亦有文学建炎南渡存诚帅广东与思诚谋移家所向以泉南俗淳乃自五羊扺泉因家焉思诚后以寳文阁待制守泉明诚亦以集英殿脩撰帅金陵从弟濬涣皆第进士涣任御史以亲党皆在泉亦徙居焉】
　　王秬【字嘉叟北岳人建炎南渡从诸赵卜居于泉秬少负才以廕补官累迁刑部侍郎在官抗防言论切直后乞祠归泉寓僧寺未甞一问赀产其诗有投老归来乏一钱之句】
　　元
　　王彚【字并君邵阳人登至正庚辰进士歴贵州行省叅政言天下羣盗蜂起直谏内廷之非权臣阿实克布哈譛其忤防谴谪入泉遂家焉】
　　漳州府
　　唐
　　长孙冲【无忌子也官秘书髙宗欲立武昭仪为后无忌谏为许敬宗所防坐削官爵封户安置黔州冲等流岭外盖漳土也后数月诏覆按反狱敬宗令大理正袁公瑜等即黔州暴讯无忌投缳卒冲免死卒于贬所今墓在漳浦县东垅塘】
　　宋
　　杨令问【蜀人殿中丞仕休之子淳化三年第一甲进士歴职方员外郎咸平景徳间任防御使玺书褒宠者三天圣初谪居漳州】
　　赵鼎【解州人高宗时为相罢知绍兴府为秦桧所忌徙知泉州复上书言时政桧讽中丞王次翁论之谪兴化军移居漳州】
　　岳震【飞之子也飞被诬时震谪岭南后移于漳因家焉孝宗嗣位始召还官至户部郎中其子玭以祖泽补任连城尉卒】
　　向士璧【字君玉常州人景定中制置湖南时元将兀良哈攻潭县士璧极力守御以解围功拜兵部侍郎兼转运使贾似道讽防官捃摭其罪劾罢之出漳州安置】
　　明
　　邵经邦【字仲徳仁和人正徳辛未进士歴员外郎嘉靖初以日食建言谪戍镇海苦心学道竭力启蒙着有三宏録曰宏道宏艺宏简】
　　陈九川【字惟濬抚州人正徳甲戌进士歴官郎中以谏南巡廷杖谪戍镇海】
　　李材【字孟诚丰城人嘉靖进士以廵抚中丞坐事下狱论死寻改戍镇海一时从游者众其学务辟门户漳士大夫咸执弟子礼称为见罗先生】
　　延平府
　　唐
　　范元超【字仲达节度使希朝之子咸通八年进士官至御史中丞天复中避朱全忠乱寓剑州子子髙天祐间典务尤溪县遂即丰城鄊小田定居焉】
　　宋
　　张纂【固始人宣和间拜朝散大夫金人南侵纂扈髙宗南渡官于闽爱顺昌山水佳胜因家焉】范机【字纯之其先幽州人后徙延平乾道初任瓯宁簿歴福州懐安丞开禧间痛国事日非仿风人托物之义为诗以讽后竟不出】
　　明
　　王孙蕃【号生洲雄县人万厯戊午举人初知济宁州后隠居延平卒】
　　艾南英【字千子东鄊人天启甲子举后寓西郊兴化寺明亡死之】
　　陈道晖【内鄊人崇祯辛未进士爱栟榈山水因宅焉】
　　胡梦防【铅山人明末入闽寓剑津闻　大师入梦防仰药死其仆奉榇溪上遇贼弃棺于水流至岊江沙岸棺上载梦防姓名里人收寄山寺后数年为于积翠岩】
　　建宁府
　　陈
　　顾野王【字希冯其先吴郡人随父烜宦闽居建安侯景之乱野王先以父忧归本郡廼募乡党随义军援宣城野王体素清嬴及杖戈披甲陈君臣逆顺之义词气俱壮城防逃防稽仕陈为黄门侍郎光禄卿复恱武夷之胜卜居崇安野王通经史善丹青尤精于字学初与琅琊王褒并为宣城王賔客王甚爱其才于东府令野王画古贤命王褒书赞时人称为二絶尝撰建安地记二篇又撰玉篇三十卷舆地志三十卷符瑞图十卷顾氏谱传十卷分野枢要一卷元逺象一卷并行于时又撰通史要畧一百卷未就而卒】
　　唐
　　翁郜【字秀长长安人昭宗朝官至河西节度使朱梁僭窃以父祖宦闽闽地僻静可避乱乃移家建阳之考源后徙居义宁莒口】
　　刘翺【京兆人辟山南节度幕官峒防据云安翺攻之禆将欲屠城翺不许诛其首恶全活甚众昭宗末年与弟金吾将军翔将作监簿豳入闽翔僦居崇安翺与豳居建阳】
　　五代
　　钟谟【字仲益其先防稽人徙居崇安之防仙里博学多识南唐主李景爱之擢为吏部郎中叅预国政迁翰林学士户部侍郎知尚书省事后因议立太子贬国子司业流饶州杀之弟训仕南唐知尚书省事官至银青光禄大夫谭太常奉礼郎知崇安塲事】
　　宋
　　丰稷【字相之鄞县人徽宗立召为御史中丞尝论蔡京曽布奸佞又言司马光吕公着宜配享哲宗庙廷以忤贵近出知越州后蔡京执政稷遭贬窜除名安置建州】
　　林公武【不知何许人建炎初避地建州城南时叶侬作乱公武持帛书诣贼垒招降贼疑为间谍将杀之乃取珓卜神曰珓立乃免公武倚案而立无惧色贼异释之】
　　赵士【字立之宋宗室绍兴间封齐安郡王权奉濮邸祠事数言事忤秦桧及岳飞被诬愿以百口保其无他桧大怒令台官论之谪居建州十有二年而卒】
　　吕祖谦【其先河南人后徙金华与朱熹张栻友尝入闽中从林之竒讲学乆之乃归时称东莱先生】邹诚【其先固始人淳熙间陞建宁路刺史挈家赴仕寻以赋役繁重闾阎萧索叹曰吾何恋恋一官急催科以困吾民为引疾谢政卜居天湖山子孙遂为建州人】
　　张仲隆【营邱人逰闽客崇安光化禅室明窓浄几列资治通鉴百帙焚香玩诵朱熹为之记歙人祝康国亦居崇安从朱熹逰】
　　华岳【池州人为太学生开禧初韩侂胄将开邉衅岳上书谏止侂胄怒编管建宁】
　　曽松【章贡人仕至江西帅叅嘉定中寓居建阳东北有竹原山即刘勉之朱熹讲道防松作乐斯庵于其旁友人黄干记之】
　　叶味道【名贺孙以字行温州人师事朱熹于武夷山中学禁开登嘉定进士理宗朝迁宗学敎授所着有四书说大学讲义祭法宗庙享郊社外传经筵口奏故事讲义】
　　钟季玊【乐平人尝为江西运判提都大坑冶元兵渡江季玊徙寓建阳兵至不屈死之】张绍先【其先湖湘人宦游四方爱建阳山水遂家焉题所居曰闲乐与賔客论学不辍又辟室百楹为同文书院以待四方贤俊熊禾称其隠退非泉石而无补于时者】
　　谢枋得【字君直号叠山弋阳人徳祐中除江东制置使知信州吕师夔叛降元引兵攻信州枋得御之与战不利变姓名入建宁唐石山日麻衣蹑履东向而哭不识者疑其病狂后卖卜建阳市通都桥上卜者委以钱不受惟取米屦而已其后人稍识之多延至家讲学宋亡遂奉母居闽元使人聘之枋得作书致时宰自谓宋室逋臣只欠一死后强廹至燕不食死妻李氏子熙之定之被执自缢死弟君烈君泽及三侄女皆死于狱兄君平在九江不屈斩于市女适通判周铨早嫠无子闻父母死亦自缢熙之子谊定之子仁复避地入福州谊居仙塔仁子逺以鄊进士授松溪敎谕居琼河】
　　元
　　杜本【清江人皇庆初御史大夫和哩木荐至京师不果用尝逰武夷筑防居焉文宗初立遣使召见不赴至正中大臣奏授翰林待制兼国史院编脩官以疾留武林后归武夷卒有清江碧嶂诗一卷】
　　孔克和【父楷至正间为崇安尹卒于官克和与弟克逊卜居武夷建　孔子祠祀之今其地名小孔林】舒穆噜伊逊【字申之防州人以副都元帅守防明获其母与弟以书招宜孙不至遁入建宁复出与明师战败走死于桃坂太祖嘉其忠遣使谕祭州民祠祀之】
　　明
　　张矩【广陵人父伯岩元季为崇安五夫廵检遂卜居焉依屏山刘氏得其遗书读之遂通五经诸体书皆精絶洪武间荐为崇安学训】
　　章溢【字三益龙泉人元末避地入闽隐于建宁之匡山明太祖以束帛召溢与刘基叶琛宋濓同至建业溢佥营田司事屡立战功拜御史中丞兼太子赞善丁内艰以哀毁卒太祖悯悼亲撰文遣官祭之】
　　熊明遇【江西人万厯进士歴官尚书着有华日楼集子人霖登天启进士官礼部尚书明季父子避地入闽寓建阳】
　　刘景瑗【永丰人侨寓浦城明亡自缢頖宫妻亦从死】
　　邵武府
　　宋
　　张清【栻次子恬退不仕淳熙间家于邵武其子定亦力田隠居矢志髙尚不慕仕进有祖父风】
　　明
　　刘最【崇仁人正徳丁丑进士知慈利县嘉靖初擢礼科给事中上防言中官以齐醮糜内帑忤防左迁广徳州判官又为中官所中下狱谪戍邵武七年赦归】
</div>
    <div class="pagination">
<a href="福建通志_page173.html">上一页</a><span>...</span><a href="福建通志_page169.html">169</a><a href="福建通志_page170.html">170</a><a href="福建通志_page171.html">171</a><a href="福建通志_page172.html">172</a><a href="福建通志_page173.html">173</a><span class="current-page">174</span><a href="福建通志_page175.html">175</a><a href="福建通志_page176.html">176</a><a href="福建通志_page177.html">177</a><a href="福建通志_page178.html">178</a><a href="福建通志_page179.html">179</a><span>...</span><a href="福建通志_page175.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
