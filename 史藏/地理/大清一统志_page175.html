<!DOCTYPE html>
<html>
<head>
    <meta charset="UTF-8">
    <title>大清一统志 - 第 175 页/共 202 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大清一统志 - 第 175 页/共 202 页</h1>
    <div class="content">　　形势地处夷粤依山为郡【明统志】缅猛交挝八百之通衢临元景楚四郡之接壤人皆猓濮属近羁縻【通志】
　　风俗信巫祀鬼妇勤耕蚕【明统志】力弱性缓风气寛柔刀耕火种歳必易土【通志】
　　城池镇沅州城【周三里有奇　本朝雍正五年因旧土城重修乾隆三年改筑石城】恩乐县城【周一里有奇门二　本朝雍正五年因旧土城重修】
　　学校镇沅州　　【本朝雍正十年建学入学额数十六名】恩乐县学　【本朝雍正十年建入学额数八名】
　　户口【本府皆系蛮户尚未编丁】
　　田赋【田地五百四十九顷一十七五分四厘零额徴银一千三百七十一雨六钱三分五厘零米一千六十三石五斗三升七合零】
　　山川石山【在州治东】石罗山【在州城东一百七十五里】马容山【在州城南根盘数百里路狭仅容一马自小蛮旧山以下皆故禄谷寨之地】波弄山【在州城东南一百里通志山势起伏重叠如波涛】小蛮旧山【在州城东南一百七十里】纳罗山【在州城东南山多虎豹土人呼藏为纳呼虎为罗】案板山【在州城东北山高百仭形如几案旧寨以此名】鸟连山【在州城东北二十里古木参差羣鸟争集通志亦谓之石花山】防乐山【在恩乐县东二百里一名无量山髙峻行一日方至其顶中有毒泉人畜饮之即毙通志山在者乐甸司东南】鳯山【在恩乐县南城跨其上】者岛山【在恩乐县北通志者乐甸司治在其上峯峦耸秀为司治后山】杉木江【在州治南源自恩乐县流经府南下流入普洱府威逺同知之谷寳江江岸多产杉木】南浪江【在州东南源出纳罗山经旧禄谷寨南西南流入杉木江】马涌江【在州境源自临安府纳楼司流经旧禄谷寨东下流入南浪江】景东河【在恩乐县境即杉木江之女流明统志源自景东防流经者乐甸司下流入马龙江】南堆小河【在恩乐县境通志源出者岛山下流归新平江】盐井【在州境有六俱在波弄山明史波弄山上下有盐井六所府志土人掘地为坑深三尺许纳薪其中焚之俟薪成炭取井中之卤浇于上越日成盐其色黒白相杂而味苦俗呼白鸡粪盐交易亦用之】
　　古迹旧禄谷寨长官司【在州治东北二百五十里明史镇沅府领长官司一曰禄谷寨永乐十年置】旧者乐甸长官司【今恩乐县治明永乐初置明史者乐甸本马笼他郎甸猛摩之地名者岛洪武末内附隶云南布政司永乐元年设者乐甸长官司改隶云南都司其地山险瘴多介于镇沅元江景东间兵寡而勍诸部畏惮之　本朝雍正五年改置县】
　　闗隘新府巡司【在州治西南二十里　本朝雍正十三年设乾隆三年重建有大土堡】寺观广福寺【在州治东九十里矣邦村】
　　土产盐　孔雀　小鸡【州志形矮小鸣无昼夜与中国鸡声异】藤　南枣　莎罗布　白鹇







　　钦定大清一统志巻三百八十六
<史部,地理类,总志之属,大清一统志,永北防图>
<史部,地理类,总志之属,大清一统志,永北防图>
<史部,地理类,总志之属,大清一统志,永北防表>
　　钦定四库全书
　　钦定大清一统志巻三百八十七
　　永北【在云南省治西北一千三百五十里东西距四百七十五里南北距八百二十里东至武定州元谋县界三百五十里西至丽江府鹤庆州界一百二十五里南至大理府賔川州界二百二十里北至外域黄喇嘛界六百里东南至楚雄府大姚县界三百里西南至大理府邓川州界一百八十里东北至四川盐源县界三百里西北至丽江府丽江县界一百五十里自防治至　京师一万一千七百五十里】
　　分野天文东井舆鬼分野鹑首之次
　　建置沿革禹贡梁州荒裔汉益州郡地后汉为永昌郡地晋以后为施蛮所据唐贞元中南诏异牟寻始开置名北方睒【明史北胜唐南诏异牟寻始开其地名北方睒】亦号成偈睒又名善巨郡【元史地理志唐南诏时鐡桥西北有施蛮者贞元中为异牟寻所破迁其种居之号剑羗名其地曰成偈睒又改名善巨郡】宋叚氏时改为成纪镇【元史地理志防氏终叚氏时高智升使其孙高大恵镇此郡后大理】元初内附至元中置施州寻改北胜州后升为北胜府属丽江路明洪武十五年改为州属鹤庆军民府二十九年置澜沧卫以州属之云南都司正统七年直云南布政使司与卫同治
　　本朝因之康熙五年改大理府二十六年裁衞入州三十一年仍为直州三十七年升为永北府乾隆三十五年改为永北防直云南省领土府一
　　永宁土府【在防治北四百五十里东西距一百四十里南北距三百里东至四川盐井卫界六十里西至丽江府丽江县界八十里南至本防界一百四十里北至刘卜防古黄喇嘛界一百六十里汉越嶲郡西境地名楼头睒与吐蕃接界又名荅蓝磨些蛮祖泥月乌逐出吐蕃遂居此睒南诏时为磨些蛮所据世属大理元宪宗三年内附至元间置荅蓝管民官寻改置永宁州属北胜府明初属鹤庆府后改属澜沧卫永乐四年升为永宁府云南布政使司正统三年设流官同知驻北胜州　本朝康熙三十七年升北胜州为永北府以永宁土府之土官阿氏世袭乾隆三十五年改府为防土府仍】
　　形势枕石峡抱金沙列岫自画图而出长江俨束带而朝控扼吐番屹为要地【旧府志】
　　风俗气习朴野勤于耕织【明统志】巢处山林人物勇厉俗尚争竞夷有数种【通志】
　　城池永北防城【周五里有竒门四环以濠即旧北胜州城明洪武二十九年筑　本朝康熙雍正中修乾隆三年十五年屡修】
　　学校永北防学【在防治东北旧镇抚司署　本朝康熙二十二年迁建入学额数二十名】戸口【原额军民人共一万一千七百十三滋生人丁二万四千九百五十六】
　　田赋【民屯田地一千九百一十九顷一十一亩九分七厘零共徴银四千四十二两一钱四分九厘夏税秋粮四千二百二十五石二斗六升四合零】
　　山川现钱山【在城东二里山多乱石宛如铺钱】壶山【在城东三里峯峦竦立宛如壶状春日晴朗紫翠盈眸又有清流环抱潺潺有声吴道子观音石刻在此山之后】乌洞山【在城西三十里石穴朝天宛如狮啸洞广丈余其深不可测】三刀山【在城西三里山径险窄相传诸葛亮南征时所辟】拜佛台山【在城西五里山麓有佛寺】鸡鸣山【在城西二十里俗传夜自雪山移来欲填陈海至此鸡鸣遂止下有数孔消泛涨之水】乌鸦山【在城南十里形如削玉羣鸦时来】九龙山【在城南一百里一名九头山髙千余丈仰观则九山皆齐登顶则羣峯咸俯人以为灵异】老虎山【在城南一百二十里山形如虎旧府志俗传昔山多怪诸葛亮南征时斩其首分而为四遂絶】甸头山【在城北三十五里羣峯耸列林木森蔚土人于此牧羊又名牧羊坪】卜几山【在城北废香罗长官司治西高耸数百余丈】喇不山【在城北废瓦鲁之长官司东北三十里为司之胜喇不峙其东金沙绕其西】笔架山【在城东南四里三峯秀峙为境内胜景之一】三泉山【在城东南四里上有石崖山泉涌出田资灌溉】乌铺山【在城东南一百十里林木防蒨毎至秋霁羣乌飞集】澜沧山【在城西南三里名胜志山高二百余丈卫与驿皆曰澜沧以此】金水苍山【在城西南三里上有五峯巨坪】绵绵山【在城东北七十五里附近蒗蕖名胜志绵绵方语也】白角山【在城东北八十里白角乡名胜志乡以山得名】六揑山【在城东北废刺和长官司治西盘亘四里为司之胜】漕峯山【在城东北一百二十五里其东为杨保山其北为公山峯峦耸防土人祈雨于此】干如山【在城西北废革甸长官司治北司慿以为险】甲母山【在永宁土府东岩峦苍翠耸入云霄】干木山【在永宁土府东南十五里高八十余丈根盘百余里一名狮头山亦名孤山】象鼻岭【在城东二十里形如其名祷雨多应】大坡南岭【在城东南一百里高二十余丈其顶有龙湫闻人声则风雹立至】香炉峯【在城东二里三山耸立如鼎足故名】红石岩【在城西北五里丹崖千尺面临大河】金沙江【在城西源自旄牛徼外流入废瓦鲁长官司界绕喇不山西流经卜罗村入永宁土府界又南流至卜脚入丽江府由西而东环绕防治会四川打冲河东流入武定府明洪武十六年傅友徳自邓川州过金沙江攻北胜州擒伪平章高生复平丽江巨津等州是也本朝乾隆二十八年移防知事扵金江渡驻劄】罗易江【在城东北其上源合数溪诸水滙流成江经防界又北过旧蒗蕖州东而入永宁合泸沽湖】三渡河【在城东北百二十里旋绕三防故名下流入金沙江】桑园河【在城南二百里通志自防番来名五浪河会走马河西卜河西番河站河大松河清水河入金沙江旧志云自大理府来又云出四川二説皆失考】沙河【在城北五里一名观音河逆入五浪河归金沙江】白角河【在城西北名胜志源出绵绵郷流经白角乡逆入于西番界】勒汲河【在永宁土府北明统志源出西番流经永宁北东入四川盐井衞界通志河旁冇勒汲墩防地初近吐番民与番杂居常为番人所凌故筑墩为界旧志勒汲河一名开基河源自防辖二角村山后番界内流经防东北入四川盐井卫前所界】潘浦海【在城东一百四十里】陈海【在城南四十里周八十里相传本陆地有陈姓者居此一夕沉为海故名通志一作程海下流入金沙江又有防峨海在城东南三十五里下流亦入金沙江】草海【有二一在近屯西山下明初系军民田地正徳间地震累月随沉为湖积水经年不涸雨甚则淹禾一在顺州即羊保海夏秋水积成湖至春乃涸后居民损资挖海尾泄水至冬即可现地然其地甚寒且无源泉耕者甚少】牛甸湖【在城东一百二十二里】程湖【在城南五十里灌溉千余亩下流入金沙江又名温潭】泸沽湖【在永宁土府东三十里周三百里中有三岛高可百丈其近南二岛一名罗水一名列格永宁土官立寨于上名列格寨明统志泸沽湖即鲁窟海子其水流通四川打冲河】河头鸡【在城东一百四十五里春时温暖可浴】九龙潭【在城西北十五里泉有九眼灌田万余亩下流入全沙江又大龙潭在城南一百四十里有泉百眼赖以灌田又小龙潭在城南二百三十里】温泉【有三一在城东十里一在城南二百里一在城西北瓦都寨浴之皆能祛疾】春水泉【在城西北五里赤石崖水清味甘每嵗二月居民宴乐泉畔汲泉和盐梅诸物饮之谓之吃春水布谷一鸣其味即易】
　　古迹防峨旧城【在城南五十里防峨村防氏所筑遗址尚存】废顺州【在城西一百二十里古南蛮地唐时地名牛睒南诏徙诸浪人居之与罗落蛮杂处元置顺州元史地理志顺州在丽江之东俗名牛睒昔顺蛮种居剑共川唐贞元间南诏异牟寻破之徙居鐡桥大婆小婆三探览等川元宪宗三年内附至元十五年改牛睒为顺州明统志洪武十五年仍曰顺州改属鹤庆万歴二十八年筑土城环城有濠　本朝康熙八年省州并入鹤庆寻以其地改属永北土司子姓世袭土州同办纳钱粮】蒗蕖废州【在城北八十里元置丽江路元史地理志蒗蕖州治罗共睒在丽江之东北胜永宁南北之间罗落磨些三种蛮世居之宪宗三年征大理至元九年内附十六年改罗共睒为蒗蕖州明统志元初属丽江后改属北胜府洪武十五年属鹤庆二十九年改属澜沧卫在卫城北一百八十里滇志土知州阿的天启中并入北胜州今阿姓子孙给土舍委牌办纳钱粮】澜沧废衞【即今防治明统志洪武二十九年于北胜州南筑城置澜沧卫军民指挥使司云南都司明史洪武二十九年置澜沧卫司领北胜永宁蒗蕖三州永乐四年以永宁州陞为府正统七年以北胜州直布政司衞只领蒗蕖一州天启中并蒗蕖入衞　本朝康熙二十六年省衞入州三十七年升州为府乾隆三十五年改府为防】革甸废长官司【在永宁土府西北一百二十里今改属永北防】香罗废长官司【在永宁土府北一百五十里今改属永北防】瓦鲁之废长官司【在永宁土府北二百八十里今改属永北防】刺次和废长官司【在永宁土府东北二百四十里今改属永北防明史永乐四年四月设刺次和瓦鲁之革甸香罗四长官司云南永宁卫以土酋张首为刺次和长官阿苴为瓦鲁之长官阿措为革甸长官八非为香罗长官通志四司俱明永乐四年置皆西番土官阿姓正统以后屡为盐井土酋所侵据四司皆废】祭锋台【在府城南二十里相传诸葛亮征南时祭劒于此】
　　闗隘南山闗【通志永北有南山西山北山三闗所云三闗内固者也】宁番廵司【在城东二百里旧有土廵检杨姓世袭】髙家老寨【在城东五里元时土蛮高斌祥驻兵于此】瓦都寨【在永宁土府北五十里与四川盐井卫接界旧为土酋戍守处】澜沧驿【在城东南又清水驿在城南九十里明永乐二年同时建旧俱有驿丞今裁】黄草坡哨【在防境永北志境有三渡河红石崖坪深谷等哨又有观兰铺海腰铺及清水罗门片角期纳等铺旧有兵戍守】
　　津梁来薰桥【在城南一里】太平桥【在城南二里为往来孔道】桑园桥【在城西南跨桑园河】延夀桥【在城西跨四城乡之小溪】通川桥【在城北五里通四川路】开基桥【在永宁土府城南其上流又冇天生桥】海门桥【在永宁土府城西鲁窟海子之水流经此入四川打冲河】
　　堤堰九龙堤【在城西北三十里】观音箐坝【在城东三里】河草坝【在城西南三里又盟庄坝在城西三十五里长沟坝在城北三十里】包家闸【在城南八里为居民蓄牧之利又海闸在城南七十里】
　　寺观开化寺【在城东一里】大徳寺【在城西拜佛防山下名胜志寺前有宋叚氏所建钟楼境内每有大风雹登楼鸣钟即止】永宁寺【在永宁土府北三里必溪村又名刺罗佛殿】卧佛寺【在防境西闗半山中岑楼叠架林木森罗旧传洞中有卧佛人以火炬探之石佛像宛然】
　　名宦明李先芬【忠州人万歴间知顺州性澹泊敢任事创建州城社学及垦田増户皆为民计乆逺有古良吏风】
　　本朝李楷【奉天镶蓝旂人康熙三十八年知永北府事慈恵亷明士民懐之建祠奉祀】人物明卜各吉【永宁人仕元为土官洪武中领兵归附授土知州子各吉八合嗣永乐初率香罗革甸瓦鲁之刺次和四部番人入朝上嘉之陞永宁为府授各吉八合为知府赐镀金花带镌四字曰克笃忠诚】刘思善【字复吾北胜州人庠生孝友诚慤隣人何姓家夜失火以银一囊约五百余金掷过墙内思善拾之隣因火灾惛愦竟忘其物思善次日治酒寛慰酒毕以原物还隣惊喜交集愿以一半酬思善拒之义形于色亲党叹服州牧闻其事奨以徳夀还金额雍正六年合郡举入节义祠嵗时祭祀】
　　本朝刘晟基【字景传永北人嵗贡九嵗失父孀母彭氏年二十九矢志抚孤族人有欲夺节而利其产者奉母避之山庄产则推譲族人同母茹荼饮蘖能飬志承顔刻意积学立品砥行工诗文着冇防圃堂集为一时推重永郡人士多出其门任云州司训十余载课士有方维持名教人咸称颂弗衰云】高暐【永北人恩贡生沉潜理学寡言词敦实行性至孝母黎氏失明防二十年朝夕扶持不少懈居防三年不入私室未尝见齿为士民推重雍正元年察举孝亷绅士以其名上坚辞不受乾隆元年又行察举郡守采舆论将列实以应辞益力人皆称为真孝亷云】
　　列女明举人谭本仁妻姚氏【永北人夫亡时年二十九矢志守节敎子登科又同时李乔妻范氏夫亡年十九守节抚孤并膺族奨又生员李钟元妻蔡氏年十八夫亡守节歴六十七年于万歴年间建坊旌表又思州府经歴卢妻寗氏随夫任所值铜苗作乱被虏投河亦经有司题请旌表】
　　本朝生员袁佩环妻阮氏【永北人夫亡时氏年二十九守节抚孤事姑尽孝康熙五十七年　旌表又宋振麟妻赵氏雍正九年旌表又同防杨大觊妻马氏杨辅妻李氏沈泰妻杨氏赵良佐妻彭氏沈维荣妻皮氏王嗣春妻谭氏田嘉芳妻张氏生员李习传妻杨氏生员刘晟妻胡氏选县丞谭阁妻阮氏俱于乾隆元年以来先后　旌表又张懐思妻胡氏夫亡徇节乾隆十二年旌表】
　　土产牦牛【旧刺次和香罗瓦鲁之三长官司出】鹿茸　金　铜　盐【俱永宁土府出】攀枝花【状似棉花可作布亦可铺褥】













　　钦定大清一统志巻三百八十七
<史部,地理类,总志之属,大清一统志,蒙化防图>
<史部,地理类,总志之属,大清一统志,蒙化防图>
<史部,地理类,总志之属,大清一统志,蒙化防表>
　　钦定四库全书
　　钦定大清一统志巻三百八十八
　　蒙化【在云南省治西八百二十里东西距二百十里南北距二百九十里东至大理府赵州界六十里西至顺宁府顺宁县界一百五十里南至顺宁府云州界二百里北至赵州界九十里东南至景东防界一百二十里西南至云州界一百五十里东北至赵州界一百二十里西北至永昌府永平县界一百八十里自防治至　京师九千零二十里】
　　分野天文东井舆鬼分野鹑首之次
　　建置沿革禹贡梁州荒裔汉益州郡地后汉为永昌郡地【府志蒙化为永昌地】唐初为防舍诏所居名蒙舍城【唐书南蛮传夷语王为诏其先有渠帅六自号六诏兵埒不能相君蜀汉诸葛亮讨定之蒙舍诏在诸部南改称南诏居永昌姚州之间府志唐贞观二十三年建宁国王张乐进求逊位于蒙氏细奴逻号蒙舍诏筑城居之】后又名阳州【唐书南蛮传独逻亦曰细奴逻髙宗时遣使者入朝天宝中细奴逻曾孙皮罗阁又遣使请合六诏为一许之因册为云南王赐名归义归义死閤罗凤立袭王以其子鳯伽异为阳州刺史】叚氏改为开南县元宪宗七年立蒙舍千户至元十一年置蒙化府十四年升为路寻降为州大理路明初因之属大理府正统中升为蒙化府属云南布政使司
　　本朝因之属云南省【土知府左氏世袭】雍正七年以楚雄府之定邉县入焉乾隆三十五年改蒙化防
　　形势四山环堵【明统中】北距苍襟带西洱【旧志】两江天限重岭墉崇东枕文华南倚巍宝【通志】
　　风俗民善射猎勤于耕织冠婚丧祭一凖乎礼【府志】士安诵读乡鄙轻薄人民朴实易治饮食服用视列郡为俭【通志】
　　城池蒙化防城【周五里有竒门四池深四尺明洪武中筑　本朝康熙二十六年及三十六年累修】
　　学校蒙化防学【在防治东南明洪武中建旧为州学景泰时改为府学万歴中重建　本朝康熈　十二年重修乾隆十二年又修入学额数二十名】育徳书院【在防城南门内本朝康熈八年建又明志书院在城外西北隅明宏治中建又防属并设有义学】
　　户口【原额土著人民四万七千七百三十一又滋生人民三万九千四百三十】
　　田赋【民屯田地二千九百六十五顷地丁等银五千四百三十二两二钱零粮六千五百五十九石
　　四斗九升零】
　　山川悬珠山【在城东五里列如翠屏下有瀑布】文华山【在城东十里防之镇山也通志高出云表体势尊严其左为葫芦山右为绣墩山皆以此山为鼻祖】金牛山【在城西二十里一名寨子山林木幽深烟云出殁相传蒙诏立寨于此】石母山【在城西七十里旱祷即雨山产雄黄下有泉为睒中溪流入罗盘江】灵应山【在城南十五里一名圆觉山与悬珠山并峙】封川山【在城南十五里山形尖鋭下有温泉镇鎻川原屹然砥柱旧志作甸防山】巍宝山【在城南二十里明统志一作巍山峯峦髙耸昔蒙氏细奴逻耕牧之地】拥翠山【在城南七十里有刁斯郎营寨遗址又北有螺盘山山顶盘营如螺髻旧定邉县志明初西平侯沐英与刁斯郎大战于此下有总兵坡即西平战处】凤凰山【在城南一百二十里相传昔有凤鸣其上今每至八九月间雾气笼罩百鸟翔集】无量山【在城南一百五十里接连景东之蒙乐山蒙氏时尝僣封为南岳】天耳山【在城北七十里山有赤石状如耳相传城中人计事甚宻山中人輙知之】太极山【在城东南八十里一名竹扫山髙出羣山之表】天台山【在城东南一百里峯峦峻防望见百里外】真武坐台山【在城东南一百里】狮子山【在城西南十里又名曰华山形势雄伟俨若奔狮】碁盘山【在城东北十五里旧府志山顶有石状如棊盘有黒白石子布列于其上樵牧乱之明日复如故又名石斛山】巄山【在城西北三十五里一名垅图山蒙氏细奴逻耕于巍山之麓代张氏立贞观三年迁居珑圩图山明统志唐贞观中蒙氏龙伽自哀牢将其子细奴逻迁居其上筑龙宇图城自立为竒王号蒙舍诏今上有浮图】天马峯【在城东南三十五里峯峦特立俨如天马】御笔峯【在城东南与天马峯相近一名玉峯山】三台巅【在城北八十里徃叶榆大路通志名旭照山髙出云表南蒙化北大理北寒南暖风气顿殊其西为花判山阳江出焉】石洞【在城东南旧定邉县南洞在峭壁中有石佛像】阳江【在城西二里源出甸头花判山南流经防境西东南流经旧定邉县北又东南合定邉河又东南流防白崖河南流入楚雄府界】漾濞江【在城西一百五十里南入澜沧江旧志其上元一自大理府太和县之洱海流入曰漾水一自永昌府永平县之碧溪江经打牛坪流入又一源自云龙州境之胜备江亦经永平县流入为濞水通志源有三一出大理浪穹罢谷山由洱海流入为漾水一出吐蕃可防海由云龙州流入一出劎川绕防苍山西流入为濞水二水合流至府西为备溪江入澜沧又南入顺宁府境为黒惠江　按旧志通志所指濞水二源各有误处以图表考之濞水自丽江府劎川州之劎川湖南流与白石江合又南经浪穹县邓川州西又南经太和县苍山西又南至合江铺与洱水合又南入防境西与永昌府永平县东之胜备江合胜备江源出云龙州东北东南流入永平县东防九渡双桥二河达漾濞江至碧溪江即漾濞江别名更无二水通志谓一出吐蕃可防海误】甸头大圩【在城北六十里】澜沧江【在城西南一百五十里自顺宁府境东流入经防西南又南流入景东防界】锦溪【在城南一里亦曰菜圜河源出捣衣山石窟中下注阳江両岸多桃李花时如锦故名】蔡阳河【在城南门外源出东山流入阳江】阿集左河【在城南一百五十里源发无量山流经石洞寺至雀田哨入景东防界为大河】定边河【在防北由罗求塲河东流经旧定邉县南又东入阳江】甸头河【在城北七十五里】白崖河【在防东北五十里上源即赵州白崖睒江经白崖弥渡入防境东南流经旧定邉县东防定邉河】东溪渠【渠十有六曰龙王庙曰五道曰白塔曰教塲曰系马椿灌负郭之田曰马广曰南庄曰桥头曰盟石曰铺邉曰双桥灌川中之田曰甸中曰捉马郎曰白池塲曰甸头曰土主庙灌甸中及甸头之田】西溪渠【渠十有二曰三古盘曰挖钟冲曰小冲曰大冲曰乌保曰贝忙曰赖郎曰西蔡曰天摩牙曰天耳山曰龙防寺曰麻姑冲诸水灌西山麓附近田地】垅圩大塘【在城西北三十五里又有郑家淑人南庄团山诸塘逺近不一皆利灌溉】温泉【在封川山下相传蒙细奴逻母疾浴于此水而愈】泮井【在学内水清冽大旱不涸】观音井【在城东五里悬珠观内俗传病者饮之即愈】
　　古迹蒙舍故城【在城北十里张氏譲国蒙诏筑土城以居今中已成田而旧壁屹立如故】垅图城【在城西北珑山上周围四百余丈昔细奴逻筑此城以居今山上尚有所遗石柱又有贝忙山后城在防境有十六门制如太和城】定邉故城【在城南旧定邉县治元置县寻省明洪武十六年复置属楚雄府明统志唐时为濮落蛮所居地曰南涧宋时为大理旧治所元于南涧置县通志县旧有土城明成化三年筑今仅存废址　本朝雍正七年裁并蒙化其县治添设巡检一员】蒙化故卫【在城东明洪武二十三年建　本朝康熈六年裁】蒙氏寨【在城北盟石上五里孤峯陡峻旁无支榦有三濠皆深丈许今尚有瓦磵礌石之类】金牛山寨【在城西金牛山亦蒙氏屯营之所遗址尚存】盟石【在城北二十里唐时张乐进求逊国细奴逻奴祝曰我当得国劎砍入石果入石三寸今石上犹有劎防】凝秀楼【在城中央四山环之登覧尽诸山之秀明万歴二年建】
　　闗隘隆庆闗【在城东通志高出云表其西有沙滩哨东有石佛哨両山如峡为入郡咽喉】白普闗【在旧定邉县螺盘山上】澜沧江巡司【在城西南一百二十里明初置本朝因之司北二里有石箭长七尺径二尺上鋭如镞下圆如干相传诸葛亮之遗】漾濞
　　江巡司【在城西北一百九十里明初置　本朝因之又旧有备溪江巡司在城西南九十里甸头巡司在城北七十里甸尾巡司在城南十里又有漾江驿在城西北一百二十里开南驿在城北门外今俱省】
　　津梁嵯峫桥【在城东三里又东有悬珠桥】锦溪桥【在城东南一里余又名卫中桥】济南桥【在城南半里又南有康济桥又南十二里有封川桥皆跨阳江上】漾濞桥【在城西北百余里旧志名云龙桥亦曰漾濞铁索桥】四十里桥【在城西北龙尾闗旧漾濞驿之中与大理府赵州接界】永济桥【在城北七十里旧甸头巡司南明万歴年建】永春桥【在城西二里号阳江上为西路要津】
　　陵墓明范寅墓【在城北天防堡孝子范运吉亲负土石而成】
　　祠庙武侯祠【在城西北明志书院前】
　　寺观等觉寺【在防治东南隅蒙氏所建明永乐间重修】伏虎寺【在城东南庄里明统志蒙氏时有西域僧俱卢你与南国僧道茸役二虎拽木以创寺寺成乗虎而去故名】竹扫寺【在城东南七十里居万峯之中松竹清絶旧志山产竹竹梢拂石洁净如扫】悬珠观【在城东五里创自蒙诏为近城诸刹之冠】
　　名宦明刘童【福建人永乐间授蒙化知州有恵政蒙人感慕】胡光【防州人以曲靖府同知摄蒙化府事建书院为讲学地士民颂其惠政】刘作沛【马平人万歴间以提举署府事置田飬士易里甲为条编蒙民便之】闵廷桂【常徳人万歴间授蒙化知府有仁政尤多材艺吏畏而民懐之】许尚【陜西人万歴间授蒙化知府清慎爱民绳奸缉吏境内肃然】
　　人物明左伽【蒙舍人袭知州永乐中从征麓川功第一陞临安知府仍掌州事正统中陞州为府遂以伽为知府】丁防【字徳辉蒙化人成化中进士知石阡府先是苖叛学宫府治俱毁防以次修复赈穷恤士多有善政官罢囊无余赀】刘挥【字本忠蒙化人以岁贡任四川雅州学正先是迷渡人未知学挥筑馆授徒迷人游泮自挥开其始】朱玑【字文瑞蒙化人生而頴异以文行称成化中进士任大理谳狱无寃仕至贵州按察使特宪肃法寻乞归乡人以为矜式】雷应龙【字孟升蒙化人正徳中进士初任福建莆田知县政治第一擢御史尝因灾异疏八事世宗嘉纳之其兄应扬以孝友称教应龙成进士有名】朱光霁【字克明玑之子从父宦游师王守仁正徳中歴官同知所至以亷明称为人慷慨有大节乞归后家徒壁立】张烈文【字元焕蒙化人嘉靖中进士初授浙江嘉兴知县有惠政歴陞至按察使博通今古长于著述】范运吉【字用修蒙化人嘉靖举人父出游不返运吉以文行受知于巡抚应大猷许娶以兄女运吉誓不见父不娶重茧求之五年不归后于太和山得遗骸归葬庐墓三年事闻诏褒其门】薛志广【蒙化人事亲孝谨居防哀慕庐墓时芝草生其侧】周中规【字元体蒙化人嘉靖举人防失父励志读书母纺绩给之足迹不入城市者七年后官知县事母以孝闻】范元恺【字虞贤蒙化人嘉靖举人任雄县知县调名山亷介自持考天下清官最告归卒】左重【蒙化人万厯举人灌口知县值奢崇明反力战死节赠尚宝卿】陈于宸【字葵若蒙化人万厯进士知巴县致仕值沙贼防城死难　本朝乾隆四十一年　赐谥节愍】周二南【字汝为蒙化人天启选贡歴官长沙知府张献忠之乱率师杀贼力屈而死赠太仆卿　本朝乾隆四十一年　　赐谥莭愍】左廷臯【字对扬蒙化人崇祯进士沙贼破蒙化死难　本朝乾隆四十一年　予入忠义祠】陈懐瑾【字辑瑞蒙化人庠生沙贼围城登埤守御城破被执不屈死之　本朝乾隆四十一年予入忠义祠】彭万昌【蒙化人庠生事母克孝蒙化被兵时奉母避于南山贼追及箭射其】
　　【母昌以身翼之贼感释焉负逃免难】
　　本朝陈佐才【防化人曾为故黔国公部将自孙可望入滇后隐居不仕凿石为棺镌诗其上所着集甚多】范悦【蒙化人性笃孝亲殁庐墓白乌羣集其侧吴三桂反强官之拒不徃教授以终同郡熊兆镒马叅李百有俱康熈初举人不屈于逆藩事平各授以官】危斯泰【蒙化人父光逺遘疾斯泰时年十二衣不解带昼夜侍侧父死一恸而絶虽以毁伤生不可为训然邉逺童蛮孝根天性足见圣朝徳化无逺弗届矣】李士竒【蒙化人贡生制行端方康熈间吴逆胁之以官不受】
　　流寓明王汝敬【字敬夫山西代郡人随父任蒙化寓此教授生徒崇尚四礼俗一变】杨慎【字用修新郡人嘉靖初议礼谪戍游寓蒙化之冷泉庵士多从之】曹学【字行之四川人嘉靖初客游滇中寓居蒙化能诗工画性嗜酒日置钱与壶于驴背遣入肆人皆知为曹之驴也居蒙化数年卒他日驴经其墓撞死墓侧】
　　列女明赵宣奴妻杨氏【蒙化人宣奴早殁年防矢志孝事翁姑有讽之改嫁者举刃自誓抚子忠成立景泰六年受旌】左刚妻张氏【刚世袭蒙化土知府蚤殁氏励志如一二子相继承袭成化三年建坊表之】唐龄妻胡氏【蒙化人夫任百户早卒氏年二十抚遗腹子政成立继袭】杨仁海妻左氏【蒙化人沙贼破城被执不屈骂贼自投于井贼复出之犹骂不絶口贼碎其面钉杀之】王继汉妻张氏【旧定邉逺人年二十三遇流寇溃兵至被执不屈遇害】周国辅妻陈氏【旧定邉县人猓贼屠城陈被执不屈贼剖其腹而死】
　　本朝芮翊周妻杨氏【蒙化人家甚贫氏竭力相夫孝事翁姑翁姑相继殁夫卒于哀毁一子尚在襁褓氏苦节抚孤成立雍正九年　旌】杨之蕃妻袁氏【蒙化人年二十八夫病氏刲股以救不愈守节终身雍正九年　旌】王肇兴妻姚氏【蒙化人许聘未嫁夫乆病父母欲另议婚氏誓不他适夫病寻愈遂娶之生三子年二十八夫卒守节教子成立】徐奋翼妻陈【氏蒙化人年二十九夫卒不食数日以二子防忍死抚孤纺绩度日苦节三十八年】孙某聘妻徐氏【蒙化人夫名失传年十四许聘未嫁吴逆部将孙龙韬闻其美强遗金币遣悍卒登门逼娶之父兄无计氏度不免绐曰少待妆饰遂扄户取夫家所聘布纒身自缢阖郡惊视顔色如生各捐金助葬碑纪列】芮苾妻厐氏【蒙化人夫亡时年二十二抚孤守节又范逢澜妻苏氏徐鳯翔妻周氏生员陈煜妻饶氏杨蔚妻陈氏俱于乾隆三年　旌表又胡其髙妻顾氏李文芳妻杜氏陈孔效妻黄氏胡其昌妻杨氏王维干妻丁氏熊启妻候氏俱以节孝并膺　旌表】
　　仙释明王旻【蜀之华阳人永乐初寓居蒙化遇异人授道术能役鬼神召致风雨大理府邓川州孽龙为祟请旻制之旻徃龙遁去不复知其终于成化丙午卒防人咸以为异】
　　土产石黄【石母山出】棉花　人面竹【节如人面】雄黄【石母山出】白鹻【旧定县出能去垢】锦鸡　沙沟鱼【大仅如指味甚美】

　　钦定大清一统志巻三百八十八
<史部,地理类,总志之属,大清一统志>
<史部,地理类,总志之属,大清一统志,景东防图>
<史部,地理类,总志之属,大清一统志,景东防图>
<史部,地理类,总志之属,大清一统志,景东防表>
　　钦定四库全书
　　钦定大清一统志巻三百八十九
</div>
    <div class="pagination">
<a href="大清一统志_page174.html">上一页</a><span>...</span><a href="大清一统志_page170.html">170</a><a href="大清一统志_page171.html">171</a><a href="大清一统志_page172.html">172</a><a href="大清一统志_page173.html">173</a><a href="大清一统志_page174.html">174</a><span class="current-page">175</span><a href="大清一统志_page176.html">176</a><a href="大清一统志_page177.html">177</a><a href="大清一统志_page178.html">178</a><a href="大清一统志_page179.html">179</a><a href="大清一统志_page180.html">180</a><span>...</span><a href="大清一统志_page176.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
