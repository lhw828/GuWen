<!DOCTYPE html>
<html>
<head>
    <meta charset="UTF-8">
    <title>钦定热河志 - 第 16 页/共 255 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定热河志 - 第 16 页/共 255 页</h1>
    <div class="content">　　巡狩宁稽除授官门前次第引来防随村简职仍余暇以已先人与众观弓燥手柔秋正好侯空鹄掲月输【郑司农云方十尺曰侯四尺曰鹄如是则宜其百发百中矣今所谓把子者高四尺寛一尺以之试箭若鹄则周仅止一尺而五层其中的则径寸耳以之试骲头所谓侯者方不过六尺空其中以悬鹄俗谓之档子者也或中鹄或矢出其空处尚可若中档子反有罚矣】髫龄廻忆原兹地屡中亲承
　　仁祖欢【康熙六十一年予年十二　　皇祖临门引见罢輙常防　　命试射以示扈驾诸臣时曽屡中每承　　天语褒嘉廻思卅七年事如在目前】
　　王维烈芙蓉秋鸭
　　霜寒北漠鸭南廻几朶芙蓉贴水开正是山庄秋半景画家那得见兹来
　　闻京师得雨志事
　　去嵗山庄遥盼泽【去嵗秋旱闗内关外无不望雨】今年京县渥霑膏此间不雨熟已定【关外雨则气寒早霜兹不雨实为宜也】彼处即晴惠正叨【京兆奏至雨后即晴甚叶农候云】内外黔黎均意厪艰难稼穑为心劳候暄程改驻清跸【本拟七月十六日啓跸徃木兰以候暖鹿未哨移于中秋后起程】消得林泉兴一陶
　　新月
　　一搯烂银钩可望不可揣坚欲玉尺量却入西林里汉边敛云片庭前舒桂蕋情知中秋遥珍惜早尔尔全体本无亏示冲有如此
　　凉
　　半夜西风晓骤寒数声霜信度云端前朝防马防山稼逮熟无妨意为寛
　　即目
　　即目真情体物知鹤粮或窃鹤啼饥青田谁为供刍粟可使由之意若斯
　　中秋帖子词九叠前韵【有序】
　　晶盘莹采九十平分金粟馡香三千徧满寄崇情于玉塞延丽瞩乎云庄原夫闰律暑迟田畯伫登禾之喜边垣秋晩虞人需戒道之期防来鹤鹿皆驯
　　祖泽常怀
　　文囿聴去笙璈并韵
　　慈顔近侍
　　瑶池重隄曲水杯流虚白毫光和寳刹浮图互映半壁高峯锤照空青黛色与防蕃列帐交萦辽哉万里同晴闗外懽声擫篴防矣百城俱下湟中劲响应宣铙想一军振槁先登快甚呉刚斧琢知二竖擒生立致迅逾博望槎廻既开桂殿长筵将啓蘅臯清跸纪旋镳之盛事合胜停镳赓秋帖之新裁宜过春帖曩者四篇制就固已都捐霓羽靡词兹焉九叠吟成庶几共叶茎韶雅奏云尔
　　胜地良辰可放闲携来诗稿自刋删开编恰是中秋帖
　　即事重吟玉塞山
　　朗照宁分中外光挥毫墨染桂花香兴州景咏才四度【合京师木兰诸处九叠前词于山庄已为四度帖子矣】西极功成逮一匡
　　洸洸犹有逐回师获丑伫成奏凯诗虽共儒臣赏佳节厪怀遥在察汗池【二酋逃徃之地】
　　欲招东魄上西楼畧觉山寒不碍秋风月宜人九叠光隂瞥眼忆从头
　　登楼
　　余闲聊尔试登楼近逺山田报有秋一月几回开口笑万几无间悉心筹锤峯早上团圞魄濡水宁殊今古流此夕此时祗宜乐为怀西旅却増愁
　　所见
　　垦遍山田不剰林【三十年以前凡关外山皆冇木可猎今则开垦率遍不见林木非木兰猎场禁地皆不可行围矣】余粮栖畆幸逢霖不教缇骑轻蹂躏能忘蒿宫惕照临愁以得之慰亦切难而获者惜犹深可知揽辔徐行处多少思艰图易心
　　凉六韵
　　昨日塞云重兴安想雪飞廹来岚气峭迎去晓暾防复障聊成憩平林旋合围蹄轻宜猎骑身冷换防衣氷凌【去声】随溪下霜华到午晞驰驱借取暖屡屡玉鞭挥
　　八月二十三日
　　皇考忌辰作
　　二纪倐成昔一悲直至今北来秋序每
　　南望白云深善继曽何有时思益弗禁从头读
　　遗诏【予小子每值　　皇考忌辰必盥于恭读　　遗诏一过志不忘也】敢不励初心
　　防报
　　逆酋霍集占兄弟一创于霍斯库鲁克再创于阿尔楚尔势防穷窜将军富徳等急蹑之于伊西洱库尔防防达山连界地也时贼众据峯负固我兵整阵剿撃中发大神威逺礟兼简偏鋭用鸟鎗夹攻贼中有伯克等悉其大队呼吁乞防霍集占自山顶遮截至手刃之不得止而我兵四路设伏尽起有徒步援絶壁进者转战一昼夜贼遂大溃计获贼众一万二千有竒鎗械二千有竒牲畜一万有竒逆酋仅以残众四五百人逸去富徳等传檄防达山部长晓譬顺逆令其尅日缚献至是防闻朕以二酋一日不获军务一日不竣虽仰赖
　　鸿庥收城服众而旁午擘画何能释怀爰志长言伫期永
　　靖讵得已哉
　　待围小憩坐孱顔防报飞达玉闗奏牍机宜悉览遍防蕃辎重尽遮还千军直进伊西洱二坚旋逃防达山除蔓斯之未底定可辞画防旰宵间
　　九日
　　万嶂嵚嵜天泬防木兰菊节度今朝登髙即目无遗照在上惟怀不敢骄胜地恰宜风雨度【是日防冇风雨】芳筵兼聴管调【以节日赐食】近臣那易知冇喜剧待佳音正不聊【时将军富徳等遣使扳达山谕擒逆酋和卓木兄弟尅口徃返通计军报旦夕当至行在深用厪怀】
　　野邮
　　筑场纳稼石田收塞景寥萧□野邮两岭苍烟连树迥一川寒水共秋流罢围聊可轻舆御【自御□启行至出哨日乗马罢围始御舆迩年来率以为例】有暇何妨警句酬廻望云山缥缈处几多清兴彼中留
　　题金廷标画叠前韵【庚辰】
　　画境两疑然精神防一川开窓山宛似题句韵还连树叠苍茫岭云澄碧落天丹青本无翼到此讶居前【旧作有寄教粘素壁待我印当前之句懋勤擕来预张壁间矣】
　　夜雨
　　枕上淅沥声秋宵落山雨隔窓想飒沓度岭鸣林楚晚田率获罢润尚滋蔬圃明当驻行跸夫谁渐石苦雨可晴亦得幸值忘忧所
　　夕
　　霭霭万山苍萧萧一谷凉天河真觉近秋夜渐添长箭永莲华漏篆消心字香可忘银烛下筹笔昨年忙
　　咏木变石
　　千年木抱石为胎根柢纠纒犹木理名之为木已换形黝然古泽芝朶紫绳墨既不中琢磨非所拟材不材间全其天此木实达防庄防
　　村行三首
　　迤北天寒惟一收一收丰亦拟三秋村民乗暇翻犂地播谷怜他隔嵗谋
　　崖角山巅无隙地刀耕火种有余思村童也解迎清跸恰似蓬头王覇儿
　　一川流水百盘涧碎石堆筐架野桥撇捩何妨防马渡秋晴正值涨防消
　　夜雨
　　半夜星罗宇四更山吐云隔窓霏势拟欹枕飒声闻农务既云毕闲情且自欣明当咏烝涉亦欲习劳勤
　　雨中塞上行
　　夜雨连晨势未已行旌先发难中止文侯罢猎必亲往我亦何妨一仿此白榆緑栁时逢迎快哉雨中塞上行杜老前后则何有周王左右堪同制衣防马防泥淖谁言秋雨弗湿防【国语有秋雨不湿防之谚谓秋雨不能乆也】行宫驻跸岂不佳习劳先【去声】众从吾好銮仪卫率校尉随轻舆逸坐那肯为内扎萨及外厄鲁櫜鞬扈从瞻威仪峦姿林态浑难状配藜旁魄复涤荡万马奔腾如万舟雪浪银山陵漭沆北人使马南人船一合相真成大观山村老农笠底明春种早不待言
　　夕
　　云归髙岫塞天明徒倚山寒向晩清那似去年临此地驿章旁午筞军情
　　复雨
　　山云散复聚塞雨宻还疎度岭幻明暗随风作疾徐不妨径筞骑也觉厪渐车闗内正滋麦欣生防涉余
　　晴
　　塞山卷下西北风怒号万窍真是雄烟销云散无留踪朗朗秋日悬髙空今朝晴定真堪喜明日大狝方伊始吉行五十里而遥后行辎重应至矣抱被入直庶免嗟试问谁匪怀居士
　　塞山雪景
　　夜帐摐闻雨防飘朝来玉色染崇椒凹陵旋旋因风积阳巘防防见晛消
　　未冻烟芜鹿正肥平冈磬控马如飞何须濶论山隂棹九月木兰雪打围
　　细莎嫩藓全藏色翠柏丹枫未改形一谷温暾迎晓日不妨按辔为延停
　　松林获鹿美于羊帯湿松枝燃亦香僧舍茶烟故清絶朝家古俗那宜忘
　　玉屑银沙万嶂铺寻踪还拟捉于莬毳衣个个夸披得谁识诗人郑鹧鸪
　　千峯隠现晓烟浓活昼宜人面面逢实景真情欣始遇只疑摩诘出形容
　　晩晴
　　晩晴明积素岩景益堪竒镂玉为屏际敛云归岫时入图浮霁色敲句引清思今夕虾蟆冷东山故上迟
　　立冬【九月晦日】
　　平在元防令来游龙朔垠莭因行庆驻志讵畅观勤京国风占候【每当莭候太史例占风】塞天霁敛云小阳春律暖【是日暖】亦为从人欣
　　题张宗苍画
　　山庄蓦见宗苍画向未题诗輙补题曲折云林皆可入髙低磵道讶才跻谁分幻境将真境道是全提早半提昔失当前今郑重羲辞聊拟玩先迷
　　射
　　射是朝家夙所长承平游豫那宜忘擕来新附控部驻此
　　当年避暑庄亲御矢弧聊示度数颁币帛用旌良树侯叠中休称颂【是日发矢二十七中十之九破的者六及易小鹄复连中旧部新蕃监哈萨克陪臣侍观者无不喜跃称异】敬仰
　　前猷敢不蘉
　　暖
　　今年秋候长入冬气尚暖朱鸟升东林腾晖岩谷满羣称及严寒【今年围期较迟俶装时皆以归程正居冬寒而迩日序尚暄和与往嵗廻跸山庄时无异】防之以转眼堪因人情忖度宁待逺
　　月
　　月上严节氷天见塞山隔林猜窄濶辗汉叠团弯寒廹烟岚峭光含网水潺剏观縁底事寻鹿入宵还
　　晓
　　鸟鸣当天鸡山含曙色晓岚凉虽淰淰空宇犹浩浩子舆称旦气调御乃成道于焉悟轨涂契防殊不少
　　居髙
　　山楼枕碧岭小坐念居髙望治心徒棘勤民目久蒿言多后从面疵或索吹毛即景怀慙恧休云此避嚣
　　入深
　　谷抱山还叠行行渐入深居然叅理窟飒尔对寒林云
　　里辨峯影氷间涩瀑音迫霄精舍构涯涘许谁寻
　　即事
　　冬山触处耐吟凭呵冻摛词兴偶乗日落遥峯一片霭泉流古磵几条氷披寒檐梠纷还鸟缀景招提不着僧寻鹿入宵归趁月鋗人何事更张灯





</div>
    <div class="pagination">
<a href="钦定热河志_page15.html">上一页</a><span>...</span><a href="钦定热河志_page11.html">11</a><a href="钦定热河志_page12.html">12</a><a href="钦定热河志_page13.html">13</a><a href="钦定热河志_page14.html">14</a><a href="钦定热河志_page15.html">15</a><span class="current-page">16</span><a href="钦定热河志_page17.html">17</a><a href="钦定热河志_page18.html">18</a><a href="钦定热河志_page19.html">19</a><a href="钦定热河志_page20.html">20</a><a href="钦定热河志_page21.html">21</a><span>...</span><a href="钦定热河志_page17.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
