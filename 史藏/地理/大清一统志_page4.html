<!DOCTYPE html>
<html>
 <head>
  <meta charset="utf-8"/>
  <title>
   大清一统志 - 第 4 页/共 202 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   大清一统志 - 第 4 页/共 202 页
  </h1>
  <div class="content">
   建置沿革禹贡冀兖二州之域舜肇十有二州分冀州为幽州【晋地道记舜以冀州南北广大分燕地北为幽州因幽都以为名】夏省幽州仍为冀兖之域【尔雅燕曰幽州郭璞曰此盖殷制】周礼职方东北曰幽州春秋时为燕晋卫齐诸国地战国时为燕赵齐魏四国地【按正定顺徳广平河间春秋时晋地后属赵大名春秋时卫地后属魏又战国时齐地直至沧州与燕分界故通典曰沧州为齐赵二国之境】秦并天下置上谷渔阳右北平辽西邯郸钜鹿东郡等郡汉元封五年置十三部刺史为幽冀兖三州地【幽州领上谷渔阳右北平辽西涿郡渤海六郡广阳一国冀州领魏郡钜鹿常山清河四郡赵国广平正定信都中山河间六国而东郡则属兖州】后汉因之【幽州刺史治蓟以渤海改属冀州冀州刺史治髙邑省广平国属钜鹿正定国属常山改信都曰安平建安十八年省幽州入冀州】三国属魏【复置幽州】晋初仍属三州【幽州治涿増领广郡改涿郡曰范阳国冀州治房子増领章武髙阳博陵三国又改兖州之东郡曰濮阳国】兼属司州【司州分领广平郡及阳平顿邱二郡】永嘉后为石勒慕容儁苻坚慕容垂所据【永嘉三年石勒陷冀州建兴二年又陷幽州大兴二年僭号于襄国称赵永和六年慕容儁僭号于蓟称燕太和五年苻坚防燕太元九年坚败慕容垂复取之】后魏幽冀二州之外【兖州移治滑台后罢】增置定【皇始二年置安州天兴二年改名】相【天兴四年置东魏天平初改名司州】平【太平其君中徙置】安【皇兴二年置】瀛【太和十一年置】燕【太和中置天平中徙置东燕州】沧【熙平二年置】殷【孝昌二年置】南营【永熙二年置】九州共领四十二郡【相州治及别领之四郡入今河南省界】北齐置东北道行台仍分置幽冀定瀛沧安赵【本殷州天保二年改名】东燕南营北燕【天保八年置】等州后周置幽州总管府仍分置冀定瀛沧平赵南营元【本安州】燕【本此燕州】安【乐史太平寰宇记建徳六年置】洺贝恒【三州俱宣政元年置】魏【大象二年置】等州隋开皇初仍置幽州总管府三年罢郡存州大业初府废改诸州为涿郡【本幽州】上谷【开皇元年置易州】渔阳【开皇六年徙置元州】北平【本平州】安乐【本元州开皇十六年改置檀州】河间【本瀛州】博陵【本定州】恒山【本恒州】信都【本冀州】赵郡【开皇十六年置栾州大业三年复为赵郡】襄国【开皇十六年置邢州大业初复为郡】武安【本名州】清河【本贝州已上十三郡属冀州】武阳【本魏州】勃海【本沧州已上二郡属兖州】等郡唐武徳初复改诸郡为州三年置幽州总管府【时邢洺魏定等州皆置总管府寻罢】贞观初分属河北道【开元中置采访使治魏州领幽冀蓟檀妫平涿瀛莫易定沧景镇深赵邢名恵贝澶二十一州复又増祁州顺州其蔚武新等州则属河东道】开元一年置幽州节度使天宝以后改为范阳卢龙又分置成徳魏博义武横海四节度【唐书方镇表幽州节度使治幽州天寳元年更为范阳节度使寳应元年复为幽州及平卢陷又兼卢龙节度使是年又置成徳军节度使冶恒州广徳元年置魏博节度使治魏州建中三年置义武军节度使治定州贞元三年置横海军节度使治沧州太和三年罢横海军节度更置齐沧节度使五年赐号义昌军节度使天祐元年赐魏博节度号天雄军节度二年更成徳军节度号武顺军节度】五代后唐时平州入辽石晋天福初割幽涿瀛莫檀蓟顺妫新儒武蔚等州入辽周显徳二年废景州六年取瀛莫等州克三闗增置雄霸二州于是与辽以白沟河为界宋雍熙四年分河北为东西两路端拱二年并为一路熙宁六年复分两路【东路治大名府领开徳河间等府沧冀莫雄霸恩清等州永静干宁信安保定等军西路治正定府领中山信徳庆源等府洺深磁祁保等州安肃永宁广信顺安等军】其幽顺等州入辽防同元年建为南京道【治析津府领顺檀涿易蓟景平等州其奉圣归化可汗儒蔚等州则属西京道】景和四年归宋置燕山府路【按宋史地理志作四年而本纪作五年盖改名在未归之前也】七年属金建炎初河北东西二路皆入于金金天防七年仍分河北为东西路贞元元年迁都燕京改为中都路正隆二年又分置大名府路【中都路治大兴府领通蓟易涿顺平栾雄霸保安遂安肃等十二州河北东路治河间府领蠡莫献冀深清沧景八州西路治正定府领中山府及威沃邢洺磁祁等六州大名府路领开州其徳兴府宣徳蔚宏武等州仍属西京路】元初改中都为燕京至元初仍曰中都九年改大都二十一年置大都路又分为永平保定正定顺徳广平大名河间共八路皆属中书省谓之腹里【大都路领涿霸通蓟漷顺檀东安固安龙庆十州永平路领栾州保定路领易祁雄安遂安肃完七州正定路领中山府赵冀深晋蠡五州广平路领磁威二州大名府领开州河间路领沧景清献莫五州其顺宁府保安州蔚州则属上都路】明洪武初改诸路为府九年置北平等处承宣布政使司【洪武元年克元都改为北平府与诸府分属河南山东行省二年置北平行中书省三年置燕山大兴永清等六衞九年革行省置北平布政使司】永乐元年以北平为北京【礼部尚书李至刚等请立为京都乃改曰北京称行在以北平府为顺天府】罢布政使司以所领北京行部十九年改北京为京师罢北京行部以各府州直京师【领顺天保定河间正定顺徳广平大名永平八府隆庆保安二州宣徳五年又置万全都指挥使司领宣府左右前万全左右怀安保安保安右怀来蔚州庆隆左右永宁开平龙门等十五衞】　本朝顺治元年
　　世祖章皇帝定鼎建都顺天等八府二州及宣府镇仍直　京师康熙三十二年改宣府镇为宣化府雍正二年升正定府之定冀晋赵深五州为直州三年改大津卫为直州七年升河间府之沧州为直州九年复升天津州为府以沧州属之十一年于热河建承徳州十三年晋州仍属正定升保定府之易州为直州并辖山西之广昌县乾隆四年于热河改设同知裁承徳州并以八沟同知塔子沟四旗通判皆辖于热河兵备道后又增设喀喇河屯通判及乌兰哈达防三座塔防凡七防八年升顺天府之遵化州为直州四十三年陞热河防为承徳府六防并设州县凡府十一州六
　　顺天府　保定府　永平府　河间府
　　天津府　正定府　顺徳府　广平府
　　大名府　宣化府　承徳府　遵化州
　　易州　　冀州　　赵州　　深州
　　定州
　　形势东滨海南控青齐西拥太行北际大漠其名山则有恒山太行碣石其大川则有桑干河滹沱河卫河易水漳水白河滦河其重险则有井陉山海居庸紫荆倒马诸闗喜峯古北独石张家诸口或经络津脉以利委输或枕倚腹背而壮形势天府之雄非雍豫所得而俪矣
　　文职官
　　总督【旧设巡抚驻保定府雍正二年升为总督按雍正八年设河道水利总督驻天津府今裁并归总督兼理仍兼管巡抚事】
　　提督学政
　　巡视长芦盐政【驻天津府】
　　布政使【驻保定府】经歴　理问　库大使【按直旧设守道一员总理各府州县钱谷治保定府雍正二年改置直布政使司而以督统之】
　　按察使【驻保定府】经歴　司狱【按直旧设巡道一员总理各府州县刑名冶保定雍正二年改置直按察使司而以总督统之】
　　霸昌道【驻昌平州辖大兴宛平霸州保定文安大城涿州房山良乡固安永清东安香河昌平顺义懐柔宻云平谷十八州县】
　　通永道【驻通州辖通州三河武清宝抵蓟州遵化宁河七州县永平一府兼管河务】清河道【驻保定府辖保定正定二府易冀定赵深五州兼管河务】
　　天津道【驻天津府辖天津河间二府兼管河务】
　　大名道【驻大名府辖顺徳广平大名三府兼管河务】
　　口北道【驻宣化府】
　　永定河道【驻固安县总理永定河工程】
　　热河兵备道【驻热河】
　　长芦盐运使　运同　运判　经歴　知事仓大使　库大使【广责】批騐所大使二员【小直沽沧州】盐场大使十员【越支严镇兴国富国丰财芦台石碑济民归化海丰】
　　顺天府府尹　府丞　治中　京府通判　府学教授二员【满汉各一】训导二员【满汉各一】经歴　照磨司狱　京县知县二员【大兴宛平】京县县丞二员管河县丞主簿二员　典史二员　四路同知四员【东路同知驻通州南路同知驻黄村西路同知驻卢沟桥北路同知驻沙河各辖千总把总】司狱三员【南路西路北路各一】石景山同知一贠永定河南北同知二员【驻固安】北运河同知【驻河西务】通判二员【一驻杨村一驻通州】理事通判【驻通州】知州五员【通昌平涿霸蓟】州同二员【通蓟】州判八员【通州二涿州二霸州三蓟州一】州学学正五员　训导五员　吏目七员【通州一昌平一涿州二霸州二蓟州一】知县十七员【良乡固安永清东安香河三河武清宝坁寜河顺义宻云懐柔平谷房山保定文安大城】县丞十二员【良乡二固安永清宻云房山大城东安各一武清四】主簿十二员【寳坻文安良乡固安永清各一东安二香河保定各一武清二】县学教谕十四员【良乡固安永清东安香河三河武清宝抵宁河宻云平谷房山文安大城】县学训导十四员　典史十七员　　巡检十七员【大兴县礼贤司采育司黄村司宛平县卢沟桥□家庄王平口石港司武清县河西务宁河县芦台司宻云县古北口房山县磁家务蓟州中营】驿丞二员【和合驿杨村驿】闸官三员【庆丰闸栁村口闸通流闸】税大使一员【居庸闗】
　　保定府知府　同知二员　通判三员【理事通判驻易州管河通判驻子牙河】府学教授　训导　经歴　大使【广盈仓】知州二员【祁安】州同【祁】州判二员　州学学正二员　训导二员　吏目二员　知县十五员【清苑满城安肃定兴新城唐博野望都容城完蠡雄东鹿髙阳新安】县丞八员【清苑满城新城蠡雄东鹿髙阳新安】主簿【唐】县学教谕十五员　训导十五员　典史十五员　巡检二员【张登司倒马闗】
　　永平府知府　理事同知　山海闗通判　府学教授　训导　经歴　知州【滦】州判　州学学正　训导　吏目　知县六员【卢龙迁安抚宁昌黎乐亭临榆】县学教谕六员　训导六员　典史六员　巡检四员【三屯司喜峯口榛子镇石门塞】驿丞二员【七家岭驿榆闗驿】
　　河间府知府　同知　通判　府学教授　训导经歴　知州【景】州判　　州学学正　训导吏目　知县十员【河间献阜城肃宁任邱交河宁津吴桥故城东光】县丞三员【河间吴桥故城】主簿四员【献任邱交河东光】县学教谕十员　训导十员　典史十员　巡检五员【景和镇北魏村新桥龙华镇郑家口】
　　天津府知府　同知二员　通判三员【一驻沧州】府学教授　训导　经歴　知州【沧】州判　州学学正　训导　吏目　知县六员【天津静海青南皮盐山庆云】县丞【天津】主簿四员【天津青县静海南皮】县学教谕六员训导六员　典史六员　大使二员【水师营北仓】巡检九员【葛沽独流镇兴济司杜林镇风化孟村李村旧县镇杨二庄】驿丞二员【杨青驿流河驿】
　　正定府知府　同知　通判　府学教授　训导经歴　大使【丰盈仓】知州【晋】州判　州学学正训导　吏目　知县十三员【正定获鹿井陉阜平栾城行唐】
　　【灵夀平山元氏赞皇无极藁城新乐】县丞【正定】县学教谕十三员训导十二员【阜平止教谕一员】典史十三员　巡检三员【两岭口义头镇洪子店】
　　顺徳府知府　同知　通判　府学教授　训导经歴　知县九员【邢台沙河南和平乡广宗钜鹿唐山内邱任县】县
　　学教谕九员　训导九员　典史九员　巡检【西黄村】
　　广平府知府　同知　通判　府学教授　训导经歴　知州【磁】州判　州学学正　训导
　　吏目　知县九员【永年曲周肥乡鸡泽广平邯郸成安威清河】县丞【清河】县学教谕九员　训导九员　典史九员
　　大名府知府　同知　通判　府学教授　训导经歴　知州【开】州判　州学学正　训导
　　吏目　知县六员【大名元城南乐清丰东明长垣】县丞三员【大名元城长垣】县学教谕六员　训导六员　典史六员巡检【杜胜集】
　　宣化府知府　同知四员【东路张家口独石口多伦诺尔】通判府学教授　经歴　司狱　巡检【多伦诺尔】知州三员【蔚延庆保安】州判【延庆】州学学正三员　训导三员吏目三员　知县七员【宣化赤城万全龙门懐来西宁懐安】县
　　丞二员【独石口张家口】县学教谕七员　典史七员巡检【永寜城】驿丞六员【鸡鸣驿云州驿长安驿土木驿榆林驿万全驿】
　　承徳府知府　府学教授　经歴　知州【平泉州】吏目　通判管知县事五员【滦平丰宁建昌赤峯朝阳】巡检七员【张三营鞍匠屯郭家屯大阁儿黄姑屯八沟鄂尔上板】典史五员【皆以巡检兼管】
　　遵化州知州　州同　州判　州学学正　训导吏目　巡检【西半壁山】知县二员【玉田丰润】县丞【玉田】主
　　簿【丰润】县学教谕二员　训导二员　典史二员
　　易州知州　州同　州判　州学学正　训导吏目　驿丞【上陈驿】知县二员【涞水广昌】县丞【涞水】县学教谕二员　训导二员　典史二员　巡检【黄庄】
　　冀州知州　州判　州学学正　训导　吏目知县五员【南宫新河枣强武邑衡水】县丞二员【南宫枣强】县学教谕五员　训导五员　典史五员
　　赵州知州　州判　州学学正　训导　吏目知县五员【柏乡隆平髙邑临城宁晋】县学教谕五员　训导五员　典史五员
　　深州知州　州判　州学学正　训导　吏目知县三员【武强饶阳安平】县学教谕三员　训导三员典史三员
　　定州知州　州同　州学学正　训导　吏目知县二员【曲阳深泽】县学教谕二员　训导二员典史二员
　　武职官
　　京城提督九门巡捕五营步军统领一员【以满洲部院大臣兼管】左右步军总尉二员　步军协尉【旗各三员】步军副尉【如协尉之数】步军校【旗各二十四员】城门尉二十五员【内城正阳安定徳胜东直西直朝阳阜成崇文宣武九门每门二员外城东便西便广渠广宁左安右安永安七门每门各一员】城门校二十五员【同上】门千总三十二员【内城九门外城七门每门二员】
　　中营巡捕副将　参将　游击　都司　千总十员　把总二十员
　　南营巡捕参将　游击　都司　千总十二员把总二十四员
　　北营巡捕参将　游击　都司　千总八员　把总十六员
　　左营巡捕叅将　游击　都司　千总八员　把总十六员
　　右营巡捕叅将　游击　　都司　千总八员　把总十六员【按初制步军中南北三营参将各一人游击各一人守备十有九人千总十有五人把总三十人乾隆四十六年定制中南北左右五营中营管辖　圆明园増设副将一人余营设员如右制】
　　畅春园守备　把总
　　圆明园守备
　　静明园守备　千总　把总二员
　　静宐园守备　千总　把总　树村守备　把总南苑总尉　防御八员
　　采育里防守尉　防御二员　骁骑校
　　良乡县防守尉　防御二员　骁骑校
　　固安县防守尉　防御二员　骁骑校
　　东安县防守尉　防御二员　骁骑校
　　三河县防守尉　防御二员　骁骑校二员宝坻县防守尉　防御二员　骁骑校
　　昌平州防守尉　防御二员　骁骑校
　　顺义县防守尉　防御二员　骁骑校二员霸州防守尉　防御二员　骁骑校
　　古北口防守尉　防御二员　骁骑校
　　独石口防守尉　防御二　　骁骑校
　　千家店掌闗防防御　防御二员　骁骑校冷口防守御　防御二员　骁骑校三员
　　罗文峪防御　骁骑校二员
　　喜峯口防守尉　防御二员　骁骑校四员永平府防守尉　防御二员　骁骑二员
　　山海闗副都统二员　佐领八员　防御八员骁骑校八员
　　保定府城守尉　防御四员
　　雄县防守尉　防御二员　骁骑校
　　沧州城守尉　防御四员　骁骑校四员
　　玉田县防守尉　防御二员　骁骑校二员张家口协领三员　佐领十员　防御十员　骁骑校十员　步军章京二员
　　热河副都统　协领六员　佐领二十一员　防御二十员　骁骑校二十员
　　围总管一员　翼长二员　防御八员　骁骑校二员
　　督标中军副将【驻劄保定府】都司　千总二员　把总四员　右营游击　守备　千总二员　把总四员　前营游击　守备　千总二员　把总四员　后营游击　守备　千总二员　把总四员　保定营叅将　守备　千总二员　把总六员　新雄营都司　把总二员　东路捕盗千总　把总　四路捕盗千总四员【随四路同知分驻】把总四员【同上】乌兰哈达捕盗千总　喀尔沁捕盗千总　塔子沟捕盗千总　热河捕盗把总
　　直提督【驻劄古北口】中军叅将　守备　千总二员把总四员　左营游击　守备　千总二员把总四员　右营游击　守备　　千总二
　　员　把总四员　前营游击　守备　千总把总三员　宻云城守营都司　千总　把总石塘路守备　千总　把总二员　顺义营
　　都司　把总三员　古北口城守营都司　千总　把总二员　河屯协副将【驻劄热河】中军兼管左营都司　千总二员　把总五员　右营守备　千总二员　把总五员　八沟营都司千总二员　把总七员　唐三营守备　千总二员　把总三员　三屯营副将【驻劄三屯营】中军兼管左营都司　千总　把总　右营守备把总　潘家口都司　千总　把总二员　遵化营游击　千总　把总四员　蓟州城守营都司　千总二员　把总三员　喜峯路游击千总二员　把总五员　山永协副将【驻劄永平】
　　【府】中军兼管左营都司　千总　把总二员右营守备　把总　山海路都司　千总　把总　石门路都司　千总　把总四员　燕河路都司　把总三员　建昌路都司　千总把总四员　昌平营参将　守备　千总　把总四员巩华城都司　千总把总二员　懐柔城都司　把总　居庸路都司　千总二员把总四员　汤泉营守备　把总
　　镇守马兰口縂兵官【驻劄马兰口】中军兼管右营游击　左营守备　千总三员　把总七员　右营守备　千总二员　把总五员　黄花山守备　千总二员　把总　曹家路都司　千总把总四员　墙子路都司　千总　把总四
　　员
　　镇守泰宁镇总兵官【驻劄易州】中军游击　守备　千总三员　把总四员　右营守备　千总二员把总五员　水东村守备　千总二员　把
　　总二员　易州营游击　守备　千总　把总二员　涞水汛守备　把总　房山汛守备把总　山堡守备　马水口都司　千总把总三员　沿河口都司　把总二员　白石口都司　把总　紫荆闗叅将　都司　守备千总　把总四员　插箭岭守备　把总
　　镇守天津镇总兵官【驻劄天津府】中军游击　守备二员　千总四员　把总四员　右营游击　守备　千总二员　把总四员　城守营都司千总　把总二员　大沽营游击　守备　千总　把总二员　通州协副将【驻劄通州】中军都司守备　千总　把总四员　张湾营都司
　　把总二员　玉田营都司　把总三员　务关路将　守备　千总二员　把总六员　永定河守备　千总四员　把总四员　南运河守备　千总三员　把总十一员　静海营都司　千总　把总二员　霸州营游击　千总二员　把总四员　武清营都司　千总　把总二员　拱极营游击　千总　把总二员良乡营守备　把总　蒲沟营都司　千总把总三员　乐亭营都司　千总　把总二员旧州营都司　千总　把总三员　采育营
　　都司　千总　把总　三河营都司　把总丰润营都司　把总　涿州营叅将　守备千总三员　把总四员　宝坻营都司　千总把总二员　河间协副将【驻劄河间府】都司　千
　　总三员　把总六员　右营守备　千总二员把总四员　景州营守备　千总二员　把
　　总二员　大城营守备　把总【按天津旧设水师营都统等员今裁】
　　镇守正定镇总兵官【驻劄正定府】中军游击　守备千总三员　把总四员　右营游击　守备千总三员　把总四员　龙固城守营都司把总二员　固闗营参将　守备　千总　把总二员　王家坪营都司　千总　把总二员龙泉闗都司　把总二员　茨沟营守备
　　倒马闗都司　千总　把总二员　忠顺营都司　把总四员　大名协副将【驻劄大名府】都司千总　把总四员　磁州营都司　千总三员把总　杜胜营都司　千总　把总　广平
　　营游击　千总二员　把总二员　顺徳营游击　千总二员　把总二员　开州营守备把总
　　镇守宣化镇总兵官【驻劄宣化府】中军兼管中营游击守备　千总二员　把总四员　左营游击守备　千总二员　把总四员　宣化城守营守备　千总二员　把总四员　宣化城守营都司　千总　把总四员　张家口副将【驻劄张家口】中军兼管中营都司　守备　千总　把总二员　左营守备　千总　把总二员　右营守备　千总　把总　万全营守备　千总膳房堡守备　把总　新河口堡备备　洗马堡守备　把总　柴沟营都司　把总　西阳河堡守备　左卫城守备　把总　怀安城都司　把总　张家口千总【张家口同知辖】把总　独石口副将【驻劄独石口】中军兼管左营都司　千总　把总　右营守备　把总二员　赤城堡都司　把总　龙门所守备　滴水崖都司千总二员　云州堡守备　镇安堡守备　千总　把总二员　多伦诺尔都司　千总　把总二员　独石口千总【独石口同知辖】把总　蔚州路叅将　中军守备　把总　东城守备　西城都司　把总二员　龙门路都司　把总葛峪堡守备　千总　把总二员　怀来路都司　把总　怀来城守备　把总三员　永宁路都司　守备　千总　岔道城守备　把总四海冶堡守备　把总三员
　　户口【原额人丁共三百二十六万零七十五丁又滋生丁共二十四万三千九百六十三丁】田赋【田地六十八万五百八十一顷五十亩零内除征觧河工等顷银一百五顷一十八畆实征民粮等地共六十八万四百七十六顷三十畆零共额徴地丁等银二百四十四万五千三百两零稷粟米粮共六万四千九百九十石四斗五升八合三勺豆八千三百二十三石二斗三升二升二勺髙粱四十七石四斗五升小麦四十二石一斗二升七合榛粟三十六石屯米折谷七千八百九十石六斗七合谷折米五石二斗二升四合五勺改折银一万五千七百六两五钱三分八厘零草九万四千四百三十六束八分零】
　　名宦汉张敞【平阳人宣帝时拜冀州刺史居部岁余盗贼禁止】朱博【杜陵人成帝时迁冀州刺史博本武吏不更文法及为刺史行部吏民数百人遮道自言官寺尽满从事请留此县录见诸自言者欲以试博博心知之出就车见自言者使从事明敕告吏民欲言县丞尉者刺史不察黄绶各自诣郡欲言二千石墨绶长吏者使者行部还诣治所其为吏所寃及盗贼词讼事各使属其部从事博驻车决遣四五百人皆罢去吏民大惊不意博应事变乃至于此后博徐问果老从事教民聚防博杀此吏州郡畏博威严】郅夀【西平人肃宗时迁冀州刺史时冀部属郡多封诸王賔客放纵类不检节夀案察之无所客贷视事三年冀土肃清】李恂【临泾人肃宗时以侍御史持节使幽州宣布恩泽慰抚北狄所过皆图冩山川屯田聚落百余卷悉封奏上】左雄【湼阳人安帝时迁冀州刺史州部多豪族好请托雄闭门不与通奏案贪猾二千石无所回忌】樊凖【湖阳人永初中连次水旱以凖守光禄大夫使冀州开仓廪食慰安生业流人咸得苏息】苏章【平陵人顺帝时迁冀州刺史故人为清河太守章行部案其奸賍乃请太守为设酒殽陈平生之好甚欢太守喜曰人皆有一天我独有二天章曰今夕苏孺文与故人饮者私恩也明日冀州刺史案事者公法也遂举正其罪州郡望风畏肃】朱穆【宛人永兴元年河溢漂害人庻数十万户冀州盗贼尤多擢穆为冀州刺史州人有宦者三人为中常侍并以檄谒穆疾之辞不与相见及到奏劾诸部以威畧权宜尽诛贼渠帅举劾权责或乃死狱中所辟用皆清徳长者多至公卿州郡】第五种【长陵人永夀中以司徒掾清诏使冀州亷察灾害举奏刺史二千石以下所刑免甚众弃官奔走者数十人还以奉使称职拜髙密侯相】范滂【汝南征羌人桓帝时冀州饥荒盗贼羣起以滂为清诏使案察之滂登车揽辔慨然有澄清天下之志及至境守令自知赃汚望风觧印绶去其所举奏莫不厌塞众议】蔡衍【汝南项人桓帝时迁冀州刺史中常侍具瑗托其弟恭举茂才衍收斋书者案之又劾奏河间相曹鼎赃罪千万鼎兄腾使大将军梁冀为书请之衍不答鼎竟坐输作左校】羊陟【梁父人桓帝时迁冀州刺史奏案贪浊所在肃然】贾琮【聊城人灵帝时为冀州刺史旧典传车骖驾垂赤惟裳迎于州界及琮之郡升车言曰刺史当逺视广聴纠察善恶何有反垂惟裳以自掩塞乎乃命御者塞之百城风闻竦震诸赃过者望风解印绶去】皇甫嵩【朝那人灵帝时领冀州牧时黄巾甫平嵩奏请冀州一年田租以赡饥民百姓歌之】刘虞【郯人灵帝时迁幽州刺史民夷感其徳化鲜卑乌桓夫余秽貊随时朝贡无敢扰者以公事去官中平四年张纯张举与乌桓连盟攻蓟下燔烧城郭明年复拜虞幽州牧虞到蓟罢省屯兵务广恩信遣使告乌桓峭王等以朝恩寛开许善路又设赏购举纯举纯走出塞余皆降散纯为其客所杀送首诣虞虞务存寛政劝督农植开上谷胡市之利通渔阳盐铁之饶民悦年登谷石三十青徐士庻归者百余万口皆收视温恤为立生业流民皆其迁徙】三国魏崔林【东武城人文帝时为幽州刺史在官一期防窃屏息】刘靖【沛国相人嘉平中迁镇北将军假节都督河北诸军事靖以为经常之大法莫善于守防使民夷有别遂开拓边守屯举险要又修广戾陵渠大堨水溉灌蓟南北田稻边民利之】晋山涛【河内懐人泰始初为冀州刺史冀州俗薄无相推毂涛甄拔隠屈搜访贤才旌命三十余人皆显名当时人怀慕尚风俗颇革】卫瓘【安邑人泰始初都督幽州诸军事幽州刺史防乌桓校尉至镇表立平州于时幽并东有务桓西有力防并为边害瓘离间二部遂致嫌隙于是务桓降而力微以忧死朝廷嘉其功赐一子亭侯】张华【方城人武帝时都督幽州诸军事领护乌桓校尉安北将军抚纳新旧戎夏懐之马韩新弥诸国并遣使朝献于是逺夷宾服四境无虞频嵗稔士马强而盛】唐彬【邹人武帝时待节监幽州诸军事领防乌桓校尉至镇训卒利兵广农种稼兼修学校诲诱无倦遂开拓旧境却地千里复秦长城塞自温城至于碣石分兵屯守烽堠相望边境无犬吠之惊自汉魏征镇莫之比焉后槛车征还百姓追慕功徳生为立碑作颂】刘宏【相人武帝时为寜朔将军假节监幽州诸军事领武桓校尉甚有威恵盗防屏迹为幽州所称】丁绍【谯国人懐帝时假节监冀州诸军事境内羯贼为患绍捕而诛之号为严肃河北人畏而爱之】南北朝周阴夀【武城人周时拜幽州总管髙宝宁反引突厥攻围北平夀率骑数万出卢龙塞讨之诸县悉平宝寜走契丹为麾下所杀北边遂安】于翼【洛阳人大象初诏巡长城立亭鄣西自雁门东至碣石创新改旧咸得其要害仍除幽定七州六镇诸军事幽州总管先是突厥屡为防抄居民失业翼素有武威兼明斥堠自是不敢犯塞百姓安之】隋李崇【成纪人开皇三年除幽州总管突厥犯塞崇辄破之奚霫契丹等慑其威畧争来内附后突厥大为防掠崇率步骑拒之转战十余曰死亡畧尽乃挺刃突贼卒于阵】周摇【洛阳人开皇初突厥防边上思所以镇之临朝曰无以加周摇者拜为幽州总管六州五十镇诸军事修障塞谨斥堠边民以安】栁彧【解人髙祖时持节巡省河北五十二州奏免长吏赃汚不称职者二百余人州县肃然莫不震惧】窦抗【平陆人髙祖时为幽州总管以寛惠闻】唐狄仁杰【太原人圣厯初突厥侵掠赵定等州诏仁杰为河北道行军元帅便宐从事更拜安抚大使时民多胁从于贼贼去惧诛逃匿仁杰上疏请曲赦诸州一不问罪制从之】薛季昶【龙门人武后时为河北道按察使初夏官郎中侯味虚将兵计契丹不利妄言贼行有蛇虎导军季昶至斩味虚威镇北方藁城尉吴泽射杀驿使髠民女髪为髢州不能劾季昶杖杀之然后布恩信甄表善良】韩琬【南阳人监河北军兼按察使先天中赋绢非时于是谷贱缣贵人多徙亡琬曰御史乃耳目官知而不言尚何赖又上言须报则已甚移檄罢督乃闻诏可】裴懐古【夀春人为幽州都督绥懐两蕃将举部落内属监军韩琬称其取士信临财亷为国名将云】张守珪【陜州河北人开元中为幽州长史河北节度副大使加采访处置等使契丹奚连年梗边前长史不能制守珪至每战辄胜帝喜诏有司告九庙契丹酋屈刺及突干遣使诈降守珪得其情遣右卫骑曹王悔诣部计事屈刺密引突厥众将杀悔以叛契丹别帅与突干不协悔因间诱之斩屈刺及突干尽降其党守珪次紫防川大阅军实赏将士屈刺突干首于东都诏立碑记功】裴寛【闻喜人天寳初拜范阳节度使时北平军使乌承恩与中人通数冒贿寛以法绳治檀州刺史何僧献生口数十寛悉归之夷夏感附】李光弼【栁城人天寳末为河北采访使以朔方兵东救常山次正定史思明来攻击败之遂守藁城等十县】张仲武【范阳人武宗时为幽州节度副大使回鹘特勒那颉啜雍赤心部七十怅逼渔阳仲武率鋭兵三万破之获马牛槖驼旗纛不胜计回鹘由是不敢犯塞诏李徳为铭揭碑卢龙以告后世】宋潘美【大名人太平兴国中知幽州行府事兼三交都部署留屯以捍北边三交西北三百里地名故军为北边咽喉美潜师袭之遂据有其地因积粟屯兵以守之北边以宁】田锡【洪雅人太平兴国中为河北转运副使驿书言边事帝嘉之】索湘【盐山人太宗时为河北转运副使经度供餽以能干闻辽兵入防将趋镇州湘为田重进画谋乘其无备破走之真宗时为河北转运使徳州旧赋民马以给驿又役民为步遮湘代以官马兵卒人皆便之时议于静戎威虏两军置鬻茶以资军用湘言非便遂止有诏复修定州新乐蒲阴两县湘以其地迫窄非屯兵之所奏罢之】何承矩【河南人太宗时辽人挠边承矩上疏请于顺安砦西间易蒲蒲口导水东注于海资其陂泽筑隄贮水为屯田可以遏敌骑之奔轶俟期歳间闗内诸泊悉壅阗即播为稻田其缘边诸军临塘水者止留城守军士不烦兵广戍太宗嘉纳之乃以承矩为制置河北缘邉屯田使俾董其役由是自顺安以东濒海广袤数百里悉为稻田有莞蒲蜃蛤之饶民頼以利】向敏中【开封人咸平初为河北河东安抚大使以陈尧叟冯拯为副禁兵万人翼从所至访民疾苦宴犒官吏莫不感悦】宋准【雍邱人太宗时为河北转运使有治声】张士逊【阴城人真宗时为河北转运使河侵棣州诏徙州阳信议者患粮多不可迁士逊视濒河数州方艰食即计余以贷贫者期来岁输阳信公私利之】卢琰【淄川人真宗时为河北转运副使时北鄙未宁调军储粮道不絶以职务修举迁秩刑部赐金紫防城祁州命専董其役】防瑊【临汝人真宗时为河北转运使天禧中河决澶渊瑊视役河上堤蛰数里众皆奔溃而瑊独留自若须史水为折去众异之】李仕衡【京兆人真宗时为河北转运使建言河北岁给诸军帛七十万而民艰于得钱悉预假于里豪出倍赏之息以是工机之利愈薄方春民不足请户给钱至夏输帛则民获利而官用足矣诏优其直仍推其法于天下进都转运使棣州汚下苦水患仕衡徙州西北七十里既而大水没故城丈余明年旱蝗积粟赈民又移五万斛济京师】陈贯【河阳人真宗时为河北转运使请疏徐鲍曹易四水兴屯田】刘元瑜【河南人提举河北便籴防永宁云翼军士谋为变吏穷捕党与谋刼囚以反百姓窃知多逃避元瑜驰至斩为首者其余皆释不问民感其德】王彬【固始人为河北转运使部吏马崇正倚章献太后姻家豪横不法彬其奸赃下吏忤太后意徙京东】杨偕【中部人仁宗时为河北转运使按知定州夏守恩赃数万守恩流岭南】王沿【馆陶人天圣中体量河朔饥民所至不俟诏官廪济之就除转运副使上言请教河北虽壮以代就粮禁卒之阙罢招厢军以其冗者作屯田后又为河北转运使奏罢二牧监以地赋民导相卫邢赵之水下天下景祐诸渠溉田数万顷】杜衍【山阴人仁宗时河北乏军费选为都转运使不增赋于民而用足】包拯【合肥人仁宗时辽兵近塞边郡稍警命拯往河北调发军食拯曰漳河沃壤人不得耕邢洺赵三州民田万五千顷率用牧马请悉以赋民从之后为河北都转运使请罢河北屯兵分之河南兖郓齐濮曹济诸郡设有惊无后期之忧不报】欧阳修【庐陵人仁宗时保州兵乱以修为龙图阁直学士河北都转运使贼平大将李昭亮通判冯博文私纳妇女修捕博文系狱昭亮惧立出所纳妇兵之始乱也招其不死既而皆杀之胁从二千人分诸郡富弼为宣抚使恐后生变将使同日诛之夜半屏人告修修曰祸莫大于杀已降况胁从乎弼悟而止】田京【鹿邑人仁宗时提点河北路刑狱事上言请择要官守沧卫凿西山石臼废道以限戎马用竒正法训兵从战马内地以息边费九十余事帝嘉纳之】姚仲孙【商水人为河北都转运使大修城垒兵僃仁宗诏褒之】郑骧【河南人为河北转运使王则反讨平之除天章阁待制先是皇甫泌夏安期皆为转运使泌光谪去安期后至不及赏骧固辞不受愿推功与二人】韩绛【雍邱人仁宗时河决商胡用李仲昌议开六塔河而患涨甚命绛宣抚河北时宰执多主仲昌人莫敢异绛劾其蠧国害民罪不可贷仲昌遂窜岭表】吴公弼【夀州人仁宗时为河北转运使自寳元庆厯以来宿师备边既西北撤警而屯如故民疲馈饷公弼始通御河漕粟实塞下冶鐡以助经费移近边屯兵就食京东增城卒给筑蠲冗赋及民逋数百万】赵抃【西安人为河北都转运使初有诏募义勇过期不能办官吏当坐者八百余人抃被旨督之奏言河朔频岁丰故应募者少请寛其罪以俟农隙从之坐者获免而募亦随足】张问【襄阳人仁宗时提点河北刑狱大河决议作小吴问言筑小吴则南岸且决水并京畿为害诏付水官议久不决小吴卒溃后为河北转运使所部地震河再决议者欲调京东民二十万自澶筑堤抵干宁问言隄未能为益灾害之余力役劳民非计也神宗从之】王鼎【馆陶人仁宗时提兼河北刑狱所劾举不避贵势】张希一【开封人仁宗时为河北缘边安抚副使请徙边兵内地以寛籴费每州岁为市平以籴边谷使人不能髙下其价戍卒之孥给粮先军士一曰使其家为伍保坐以逃亡之累皆着为法】王临【成安人治平中为河北沿边安抚都监上备御数十策辽刺人为义军来归者数万或请追还临曰彼归我而遣之必为乱不如周而抚之诏从其请自是来者益多】刘庠【彭城人神宗时为河北都转运使辽侵覇州土场或言河北不可不备庠上五策料其必不动已而果然大河东流议者欲徙而北内侍程访希功请益兵济役庠请迟以岁月徐观其势而顺导之朝廷是其议】吕大忠【蓝田人元丰中为河北转运判官上言生财养民十二事】沈括【钱塘人神宗时为河北西路察访使先是银冶转运司置官其利又赋近畿户出马备边括皆言其非便如是者三十一事诏皆可之】韩贽【长山人神宗时为河北都转运使河决商胡贽言开魏金堤使分注故道支为两河可纾水患诏邉使相视如其策才役三千人几月而毕】滕元【东阳人神宗时河北地大震命元为安抚使时城舍多圯吏民惧压皆幄寝苃舍元独处屋下曰屋摧民死吾当以身同之瘗死食饥除田租修隄障察贪残督盗贼北道遂安】杜纯【鄄城人元祐初除河北愽运判官初更役书司马光称其职论详尽予之书曰足下在彼朝廷无河北忧】唐义问【江陵人元祐中为河北转运副使属使卫因捕盗悮遗火盗逸去民家被焚讼尉故纵火郡守执尉抑使服义问辨出之方旱而雨】虞奕【钱塘人崇寜中提举河北西路常平治相饥徙之东路入对徽宗问行期对曰臣退即行流民不以时还则来岁耕桑皆废矣既而西部盗起复使奕提点刑狱时朝廷将遣兵逐捕奕条上方畧请罢勿用而自计讨贼不阅月可定转运使张以为不可宰相主搏策数月不效卒用奕议悉防之】任谅【汝阳人徽宗时为河北转运判官着河北根本籍凡户口升降官吏增损与一岁出纳之数披籍可见上之朝张商英见其书谓为天下部使之最】辽室昉【南京人保宁间为南京副留守决狱平允人皆便之】耶律休哥【迭刺部人统和初总南靣军务以便宜从事均戍兵立更休法劝农桑修武备后宋人来侵休哥再败之于沙河及南北和好休哥以燕民疲省赋役恤孤寡戒戍兵无犯宋境虽牛马逸于北者悉还之逺近向化边鄙以安】耶律仁先【迭刺部人咸雍中为南京留守恤孤惸禁奸慝宋人闻风震服议者以为自耶律休哥之后惟仁先一人而已】金梁肃【奉圣州人大定初除河北东路转副使时初经防乱患兵食不足诏肃措置沿边兵食移牒肇州北京广宁盐场许民以米易盐兵民皆得其利通检东平大名两路戸籍物力称其平允】伊拉道【伊什部人世宗以其清亷有干局自翰林直学士改同知中都路转运使是岁以亷升者及治状不善下迁者亷察悉当　伊拉道旧作移刺道伊什旧作乙室今译改】刘仲洙【宛平人明昌初除中都西京路援刑副使先是田防等以党罪废锢者三十余家仲洙知其上书力辨帝从之乃复防官爵党禁遂解】张大节【五台人章宗时擢中都路转运使书河东赋重宜减议者或不同大节以他路田赋质之遂命减焉】孟奎【辽阳人泰和中同知中都转运使事时早诏录中都路寃狱多所平反】裴莫亨【临潢府人承安中为中都西京等路按察使时世袭家豪夺民田亨检其实悉还正之　裴莫亨旧作裴满亨今译改】任天宠【定陶人贞祐初为中都路转运使时京师戒严粮道艰阻天宠悉力营办曲尽劳瘁出家资以济饥者全活甚众】髙霖【东平人宣宗时为中都留守兼本路兵马都总管平章政事莫呢尽忠弃中都南奔霖与子义杰率其徒追之不及谓义杰曰汝可求生吾死于此矣霖死义杰伏羣尸中以免赠输林学士承旨　莫呢尽忠旧作抹撚尽忠今译改】元鄂敦硕永【女直人太祖时以元帅领正定保定烱徳诸道农事凡辟田二十余万顷　鄂敦硕水旧作奥敦世英今驿改】赛音达齐扎斯丁【回人宪宗时为燕京路总管多恵政　赛音达齐扎斯丁旧作赛典赤赡思丁今驿改】髙天锡【辽阳人授燕京诸路鄂鲁总管语丞相博洛左丞张文谦曰农桑者衣食之本不务本则民衣食不足教化不可兴古之王政莫先于此丞相以闻帝为立司农司　鄂鲁旧作奥鲁博洛旧作孛罗今译改】张恵【新繁人世祖即位授燕京宣慰副使为政寛简奏免分数钱罢硝碱之局】李徳辉【通州人中统元年为燕京宣抚使燕多剧贼造伪钞结死党杀人徳辉捕诛之令行禁止】徐世隆【陈州人中统元年擢燕京等路宣抚使以新民善俗为务中书省檄诸路养禁卫之嬴马数以万计刍秣什器前期戒备世隆曰国马牧放北方往年无饷于南者上新临天下京畿根本地烦扰之事必不为之马将不来吏白此军需也其责勿轻世隆曰责当我坐遂弗为备马果不至亦沧盐课前政亏不及额世隆综核之得增羡若干】图朗哈雅【威乌人世祖时佥燕南道肃政亷访司事务存大体不事苛察在任六年黜汚吏百四十有竒　图朗哈雅旧作脱烈海牙咸乌旧作畏吾今译改】达尔玛【髙昌人至治二年为燕南道亷访副使行唐县民斫桑道侧有人借斧削其杖其人夜持杖刼民财事觉并逮斧主与盗同下狱达尔玛原其未尝知情即纵之　□尔玛旧作答里麻今译改】张起岩【济南人顺帝时转燕南亷访使博击豪强不少容贷贫民頼以吐气滹沱河水为正定害起岩论封河神为侯爵而移文责之复修其堤防瀹其湮郁水患遂息】苏天爵【正定人至正五年充京畿奉使宣抚究民所疾苦察吏之奸贪其兴除者七百八十有三事其紏劾者九百四十有九人都人有包韩之誉】成遵【髙阳人至正十一年出为大都河间等处都转运盐使初汝汴二郡多富商运司頼之是时汝宁盗起侵汴境朝廷调兵住讨括船运粮以故舟楫不通商贩遂絶遵随事处宜国课皆集】崔敬【恵州人至正十一年迁同知大都路总管府事直沽河淤数年中书省委敬濬治之给钞数万锭募工万人不三月告成咸服其能】明刘崧【泰和人洪武中为北平按察副使以亷慎为先轻刑省事招集流亡民咸复业创立文天祥祠于学宫之侧勒石学门榜示府县勿以徭役溷诸生尝请减僻地驿马以益宛平帝可其奏顾谓侍臣曰驿劳逸不均久矣崧能言之牧民不当如是耶初之任止携一仆后并遣还官舍萧然吏退明灯读书而已】张昺【泽州人建文初为北平布政使受宻令伺察燕事至则王称疾久不出谋甚秘昺知必为变乃部署在城七卫及屯田军士列九门防守防朝廷遣人逮燕府官校燕王伪缚官校置庭中将付使者绐昺入至端礼门为伏兵所执不屈死】杨继宗【阳城人成化中以右佥都御史巡抚顺天畿内多权贵庄田有侵民业者即夺还之按行闗塞武备大饬】屠勲【平湖人宏治中以右副都御史巡抚顺天整饬蓟州边备分兵屯险筑城增戍塞垣加固以京邑役重民贫奏减旧设库夫坛戸旛夫数千人昌平奉诸陵供亿浩穣诸免计丁养马民深徳之】洪钟【钱塘人宏治十一年以右副都御史巡抚顺天整饬蓟州边备建议增筑塞垣自山海坻居庸延亘千余里缮复城堡凡二百七十所悉城縁边州县因奏减防秋兵六千人嵗省挽输犒费数万计】徐问【武进人正徳时为长芦盐运使运司故利薮自好者咸不乐居问曰官能汚人耶吾请身试之终任不取一钱】刘麟【南京广洋卫人嘉靖初以右都御史巡抚保定六府中官耿忠守备紫荆多纵麟劾奏之后父陈万言乞武清东安二县地诏给七百五十顷复争之天津三卫屯田旧止千余顷后增至五倍田多斥卤不能输课麟请尽蠲除军民德之】吴岳【汶上人嘉靖中以右佥都御史巡抚保定六府畿辅征四出岳素知其凋敝为奏请裁减十六七民力以寛】杨博【蒲州人嘉靖中总督蓟辽保定军务把都儿及打来孙十万骑犯蓟镇百道攻墙博擐甲登陴督总兵官周益昌等力御却之论功进右都御史后再莅镇画地为十区令诸将监司分守自居庸距山海旌旗十里礟声相属诸酋震慑终歳不能近塞】谭纶【宜黄人隆庆初以兵部左侍郎总督蓟辽保定军务疏请设蓟镇正定大名井陉及督抚标兵三万为三营分驻宻云遵化三屯而以戚继光总理之遂与继光国上方畧筑敌台三千自居庸东至山海斥堠相望边备大饬】戚继光【登州人隆庆初为总兵官镇守蓟州永平山海诸处初至见将卒不足用请兼用浙兵建烽台千二百座乃立车营制拒马器设辎重营以南兵为选锋卫兵主策应本镇兵専戍守节制精严军容为诸边冠自嘉靖庚戌谙逹犯京师至隆庆丙寅邉将易置者十人卒不获善去继光在镇十六年蓟门晏然居民得安耕牧　谙达旧作俺答今译改】李继贞【太仓州人崇祯十三年以兵部右侍郎巡抚天津时畿辅被兵蓟辽军饷六月犹未开运继贞至悉心筹画八月而运毕城中无井率取水城外继贞特穿水门引流入之军民称便鋭意兴屯躬巡相视白塘葛沽数十里间禾弥望及罢归以所节省及俸薪七千金贮之官库民留之不得羣为建祠】徐标【济寜人崇祯十六年擢右佥都巡史巡抚保定陛见请重边防择守令用车战御敌招流民垦荒帝深嘉之李自成防山西警日逼加摽总督畿南山东河北等军务仍兼巡抚驻正定以遏贼贼遣使谕降标毁檄戮其使中军谢加福同标登城画守御策鼓众杀之】
　　本朝张存仁【奉天正黄旗人顺治七年总督直山东河南三省驻节大名榆园贼扰畿南兵讨平之尝奉诏考试属员文艺有不能者降调之存仁曰我武臣不谙文事且诸君不皆由科目授官徒论一日长恐沮能吏心乃并考其居官能否第之时以为识大体】朱昌祚【奉天镶白旗人康熙四年总督三省遇事执法无所徧徇辅臣鳌拜以镶黄正白一旗分地瘠薄遣部臣防同督抚重易善也他旗多不乐从民地被圏者咸泣诉失业昌祚上疏极陈其鳌拜怒坐以挠法罪立绞死旗民哀之八年追复原官諡勤愍】王登聨【奉天旗红旗人】
　　【康熙初擢保定巡抚时海宇初定伏莽尚多官吏艰于捕缉共相隠容登聫请严纵盗之法重窝主之律厚捕首之赏由是盗贼渐息以拨换旗地事扰民宻疏请令各安旧业忤鳌拜意与总督朱昌祚同论死八年复原官諡恪愍】甘文焜【奉天正监旗人康熙初为顺天府尹以法绳下贵幸家皆敛迹崇文门税苛露章奏之迁直巡抚禁暴防民缉奸除盗知无不为单骑巡所部以保定四郡水灾奏免本年赋】李荫祖【奉天正黄旗人顺治十一年总督三省初畿北歳饥民多流亡至是来归强半道殣防祖疏请安集全活甚众】金世徳【奉天正黄旗人康熙八年巡抚直畿内自明以来不置两司世徳请设守道理钱谷巡道理刑名如外省潘臬之职由是二者始有専司以畿北诸郡旗民杂处易于容奸请立屯长以治之漳水滹沱桑干诸流涨溢淹没民田八万余畆田主犹困徴输世徳再疏请免吴三桂叛四方用兵禁卒援剿供亿繁急世徳单骑行营中躬料刍糗军无横索吏无侵渔市肆晏然己未庚中连岁旱饥力请赈救又截留漕米以济四十余邑頼以全活以疾卒官】熊伯龙【汉阳人康熙初督学畿辅崇尚实学鉴别精审】丁思孔【奉天镶黄旗人康熙八年为直守道出纳平允吏胥不能为奸大兵南征供亿填委思孔措办有方亳不民】于成龙【永寜州人康熙十九年巡抚直奏免宣化水冲田粮禁属员告讦上官赈防饥民核定驿站兵饷淸保甲严侦缉四境无盗贼之患良法善政多为后来遵守】魏象枢【蔚州人康熙二十一年以刑部尚书巡察直所至咨访民瘼纠贪吏锄奸恶畿内肃然】于成龙【奉天镶红旗人康熙二十五年巡抚直政严明贵近有犯必绳以法事有不便于民者悉除之仕县水荒地数千顷产去尚徴其粮至是奏请豁免迁河南总督去三十七年复以总督管直巡抚事民闻其来无不欢防寻又迁河南总督去成龙所至有声与前永宁于成龙并着人称大小于公以别之】郭世隆【奉天镶红旗人康熙二十九年擢直巡抚大兵将征噶尔丹部檄豫备军需刻期止四日世隆以便宜帑五十万用飞车装载三日即达宣府不以扰民京城巡捕三营向供各衙门驱使世隆陈其始九门提督嵗饥即发谷平粜浑河堤壊水渐北徙霸州上下时受其害诏令修筑世隆言旧堤地势北髙南下修隄则北水愈泛不若濬永清东北旧河使顺流归海霸州等处被淹宜修子牙河隄至五官淀之东堤以御之皆见梅行赞皇县西有大峪名子午套为盗薮五十余年世隆招其渠魁二人使自效余皆释归农】李光地【安溪人康熙中督学几辅以经术造士文体一轨于正三十七年巡抚直正身率下奬进贤能畿内桑干滹沱易诸水悉防直沽达海下流填淤多溃决为民害光地次第经理引浑河别从柳岔山出筑子牙河堤使滹沱不得横溢弃土尽为沃壤马厰经界与民相错】
　　【诏遣八旗都统防勘光地以方田少广法筹之一夕而定疏请以其地与民耕种田赋以清】邵嗣尧【猗氏人康熙三十年为直守道清介絶俗僚吏惮之】李成龙【奉天正蓝旗人任涿州知州陞直巡道勤于吏事案无留牍鸠工治河匀派里甲民无怨而事集歴山东布政司安庆巡抚湖广总督致仕卒】那蘓图【满洲镶黄旗人乾隆十年任直总督居官淸勤严察吏治卒諡恪勤入祀贤良祠】方观承【桐减人由中书歴吏部郎中出为直清河道擢布政司洊歴】
　　【总督兼管河务在任二十年整饬吏治设留飬局建立义仓政务毕举筹办河工深得机要乾隆三十三年卒于任】袁守侗【长山人由刑部尚书乾隆四十六年总督直持已亷洁整饬吏治畿甸肃清以忧去寻卒】
  </div>
  <div class="pagination">
   <a href="大清一统志_page3.html">
    上一页
   </a>
   <a href="大清一统志.html">
    1
   </a>
   <a href="大清一统志_page2.html">
    2
   </a>
   <a href="大清一统志_page3.html">
    3
   </a>
   <span class="current-page">
    4
   </span>
   <a href="大清一统志_page5.html">
    5
   </a>
   <a href="大清一统志_page6.html">
    6
   </a>
   <a href="大清一统志_page7.html">
    7
   </a>
   <a href="大清一统志_page8.html">
    8
   </a>
   <a href="大清一统志_page9.html">
    9
   </a>
   <span>
    ...
   </span>
   <a href="大清一统志_page5.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
