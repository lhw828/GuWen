<!DOCTYPE html>
<html>
<head>
    <meta charset="UTF-8">
    <title>浙江通志 - 第 37 页/共 787 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>浙江通志 - 第 37 页/共 787 页</h1>
    <div class="content">　　唐书地理志咸通中更信安曰西安
　　唐书地理志衢州信安郡上县四西安龙邱须江常山十国春秋吴越改衢州龙邱县曰龙游又改须江县曰江山
　　十国春秋吴越衢州领县四西安江山龙游常山隆平集太平兴国八年以衢州开化塲为开化县续文献通考宣和四年改龙游为盈川县绍兴初复名龙游咸淳中改江山为礼贤县改常山为信安县
　　文献通考衢州属浙东路
　　宋史地理志衢州信安郡军事县五西安礼贤龙游信安开化
　　元史地理志至元十三年改衢州路总管府
　　续文献通考复礼贤为江山县信安为常山县元史地理志江浙等处行中书省为路衢州
　　元史地理志浙东道宣慰司都元帅府衢州路元史地理志衢州路上领县五西安龙游江山常山开化
　　衢州府志明初改衢州路为龙游府寻改为衢州府明一统志浙江等处承宣布政使司领衢州府续文献通考衢州府领西安龙游常山江山开化五县
　　国朝定为衢州府属浙江布政使司领县五西安龙游
　　常山江山开山
　　西安县
　　水经注大末是越之西部姑蔑之地也秦以为县汉书地理志防稽郡大末
　　【谨按平帝时莽改末治建武初复旧】
　　后汉书郡国志大末初平三年分立新安县
　　舆地广记晋太康元年改新安名信安属东阳郡【舆地志以农有新安改名信安县】
　　晋书地理志东阳郡统县太末信安
　　宋书州郡志东阳太守领太末信安
　　【谨按齐梁陈并仍旧】
　　隋书地理志平陈置婺州统信安废太末入吴宁县旧唐书地理志武徳四年置衢州县仍属焉八年废衢州还属婺州
　　【谨按垂拱二年复置衢州信安仍属之】
　　舆地广记咸通中改信安曰西安【太平寰宇记唐末钱镠改为西安】唐书地理志衢州信安郡西安【望】
　　十国春秋吴越衢州领县西安
　　宋史地理志衢州信安郡军事县西安【望】
　　元史地理志衢州路领县西安【中倚郭】
　　旧浙江通志明西安县属龙游府寻属衢州府
　　国朝西安县属衢州府附郭编户一百六十五里
　　龙游县
　　元和郡县志本春秋姑蔑之地
　　旧唐书地理志汉大末县属防稽郡晋置龙邱县以山为名至隋废
　　【谨按晋地理志及宋齐州郡志皆有大末丰安而无龙邱晋置龙邱之説未知何据】
　　唐书地理志武德四年置縠州并置白石县八年州废省大末白石入信安
　　旧唐书地理志贞观八年分金华信安置龙邱县属婺州垂拱二年属衢州【名胜志以县东四十里龙邱山为名】
　　唐书地理志如意元年析置盈川县证圣二年置武安县后省武安元和七年省盈川入信安
　　唐书地理志衢州信安郡龙邱【】
　　太平寰宇记钱镠改为龙游
　　十国春秋吴越衢州领县龙游
　　宋史地理志宣和三年改为盈川县绍兴初复故元史地理志衢州信安郡军事县龙游【上】
　　元史地理志衢州路领县龙游【上】
　　旧浙江通志明龙游县属龙游府寻属衢州府
　　国朝龙游县属衢州府编户二百一十五里
　　常山县
　　元和郡县志本大末县地
　　方舆纪要汉建安中孙氏分新安置定阳县三国吴宝鼎初属东阳郡
　　【谨按晋地理志及宋齐州郡志皆有定阳属东阳郡其废疑在梁末陈初但梁陈书不志州郡无从覈实】
　　元和郡县志隋初置定阳县隋末废
　　旧唐书地理志武徳四年置定阳县八年废常山咸亨五年分信安置属婺州垂拱二年改属衢州乾元元年属信州又还衢州
　　唐书地理志衢州信安郡常山【上】
　　十国春秋吴越衢州领县常山
　　宋史地理志咸淳三年改信安
　　宋史地理志衢州信安郡军事县信安【中】
　　元史地理志宋改信安今复旧名
　　元史地理志衢州路领常山【下】
　　旧浙江通志明常山县属龙游府寻属衢州府
　　国朝常山县属衢州府编户一百六里
　　江山县
　　太平寰宇记本信安县之南川
　　旧唐书地理志须江武徳四年分信安置【名胜志以南有须江因名】唐书地理志须江武徳八年省永昌元年复置唐书地理志衢州信安郡须江【上】
　　十国春秋吴越衢州领县江山【注本唐须江县吴越改今名以邑有江郎山也】正徳江山县志宋咸淳中改江山为礼贤
　　宋史地理志衢州信安郡军事县礼贤【】
　　方舆纪要至元十三年复礼贤为江山县
　　元史地理志衢州路领县江山【下】
　　旧浙江通志明江山县属龙游府寻属衢州府
　　国朝江山县属衢州府编户一百二十七里
　　开化县
　　太平寰宇记本常山县地
　　舆地广记宋干徳四年置开化塲
　　宋史地理志太平兴国八年升开化塲为县
　　宋史地理志衢州信安郡军事县开化【中】
　　元史地理志衢州路领县开化【中】
　　旧浙江通志明开化县属龙游府寻属衢州府
　　国朝开化县属衢州府编户一百六十里









　　浙江通志卷七
<史部,地理类,都会郡县之属,浙江通志>
　　钦定四库全书
　　浙江通志卷八
　　建置【五】
　　严州府
　　通典春秋时属呉后属越又属楚
　　青类天文分野之书秦属防稽为鄣郡之地
　　【谨按通典云秦为鄣郡地盖以新安新定等为鄣郡地耳考秦三十六郡鄣与防稽共治扬州之境是时新定未有所分迨孙稽置新都郡后隋唐渐以呉郡余杭之属县来是新定实处鄣与防稽之间非独为鄣郡之地也】
　　清类天文分野之书汉属防稽及丹阳郡
　　清类天文分野之书后汉属呉郡及丹阳郡
　　【谨按通典云汉为丹阳郡地后汉以后并属呉郡考汉书地理志富春属防稽郡歙属丹阳郡后汉书郡国志富春属呉郡歙属丹阳郡建徳桐庐新昌于富春县分置始新新定于歙县分置分水又于桐庐分置是在前汉时属防稽及丹阳二郡后汉属呉郡及丹阳郡无疑矣】
　　三国呉志建安十三年权使贺齐讨黟歙分歙为始新新定犁阳休阳县以六县为新都郡【太平寰宇记新都郡理始新县属扬州】
　　清类天文分野之书三国呉立建徳桐庐新昌三县属呉郡
　　晋书地理志呉郡统县富阳桐庐建徳夀昌【元和郡县志呉新昌晋太康元年改夀昌】
　　严陵志晋太康元年改郡曰新安改新定县曰遂安【谨按晋新安郡统县六而在今之严州府者惟始新遂安二县宋南齐皆同】
　　清类天文分野之书梁普通二年改夀昌属新安郡隋书地理志新安郡平陈废为新安县遂安桐庐废又废建徳入呉寜县仁夀三年置睦州遂安桐庐复【严陵志并夀昌入新安】
　　【谨按开皇中置歙州统休宁歙黟三县仁夀中置睦州统新安遂安桐庐三县于是二州之县各有分属不复混杂矣】
　　隋书地理志大业初改新安名雉山置遂安郡隋书地理志遂安郡统县雉山桐庐遂安
</div>
    <div class="pagination">
<a href="浙江通志_page36.html">上一页</a><span>...</span><a href="浙江通志_page32.html">32</a><a href="浙江通志_page33.html">33</a><a href="浙江通志_page34.html">34</a><a href="浙江通志_page35.html">35</a><a href="浙江通志_page36.html">36</a><span class="current-page">37</span><a href="浙江通志_page38.html">38</a><a href="浙江通志_page39.html">39</a><a href="浙江通志_page40.html">40</a><a href="浙江通志_page41.html">41</a><a href="浙江通志_page42.html">42</a><span>...</span><a href="浙江通志_page38.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
