<!DOCTYPE html>
<html>
<head>
    <meta charset="UTF-8">
    <title>钦定热河志 - 第 140 页/共 255 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定热河志 - 第 140 页/共 255 页</h1>
    <div class="content">　　出哨登平陆行行见野庄千山栖晩稼一岭隔秋霜【围场内已降霜伊逊各口以外则无盖一岭之隔也】获祗常年半较犹内地强釡炊赖少济慰不抵忧长
　　鹿柴
　　鹿柴防周阹虞人谨守诸设听雉往了识谷陵虚【木兰谷口例用木栅为限犹不免窜窃设竟如孟氏言囿果七十里已实占刍荛雉兔地仆之七且刍荛雉兔者必将相争滋事久之刍荛空而雉絶又将何以为囿】尽信彼为阱吾闻亦子舆辋川又曽有较此竞何如
　　入崖口【癸未】
　　崖口隔年入猎场间【去声】岁移依然九曲防【崖口防古名伊逊伊逊者九数也是水凡九曲而出崖口故有是名】越好万峯披小试平原骑【每入崖口就平川试行小围国语谓之阿逹密】无殊大狝规行营遥在望蔽野列旌旗
　　于木兰即事杂咏
　　猎所
　　天开玉塞垠年年秋令一来巡若论七十里文囿十倍过之不碍民
　　奋武柔遐
　　祖意深习劳率众励予心迩来颇益新归附执役轮年厠羽林
　　迷离莎阪晓霜轻寥廓秋空每放晴宜猎固然且宜咏好山处处有逢迎
　　叠林极目渥如丹初试毳衣迫晓寒讵是灵台舛节却縁一岭过兴安
　　白露为霜鹿有声哨来叉角面前呈鲜葩恰供
　　慈寜膳胜百围中射获情
　　秋空大野夕风吹月色如霜万帐披牧马歇驼声尽好少卿当日厌闻时
　　文臣日日候和门分鹿均敎以次论曰势曰时可无此想非徒作面从言
　　防笔惟言意遇欣雕虫那复用心勤便教獭祭穷工力寜岀相如赋所云
　　岀哨口见村居秋成颇佳诗以志事
　　东进由西岀轮年景顿殊桞条横野限【结栁条以为邉限木兰及　盛京围皆有之】枫色隔峯无火种山皆濯霜收圃不孤行行接民舍歴歴騐农劬虎落一家聚鱼鳞薄赋输幸逢今岁耳敢忘去年乎纵见髙囷慰还怀漏釡吁何非厪民莫岂曰事游娱
　　桞条邉【甲申】
　　盛京桞条边木兰建一致彼乃亘界设此惟防要置所以限内外事殊实同意周遮禽兽山匪牟耕桑地麋鹿穽诚甚雉往斯愧【孟子斥齐囿曰为穽称文囿曰同民其辞皆已甚而害意木兰原有盗兽之罪重亦不过发遣岂有如杀人之罪之理然诚使雉刍荛者羣往而不禁则民将争占相攻久而雉免蒭荛之地且不可得矣所谓尽信书不如无书也】猎罢岀崖口桞条尚余翠守吏边外迎【出栁条邉则扫除皆地方有司董之非围章京之事矣】孰不遵兹制犹然上古风示此结绳治
　　岀哨
　　岀哨厯山田纳稼率已毕町疃圃间崇墉积一律往岁霜降早晩荞或致失今岁霜降迟收荞倍坚实陇蜀望全副索绹葺庐室不饥自鲜盗村村乐寜谧椎髻蓬头辈迎跸里门岀尔我诚何脩幸兹遇丰吉
　　入崖口【乙酉】
　　九曲转羊肠【伊逊之水由崖口出伊逊防古语九数也是河发源围中凡九转而至此俗又谓之羊肠河】崖口实扼要于天法汉横于地象河绕孕育辟灵境富有供猎校诘戎具深意
　　祖武敢弗劭是时正快霁紫翠绘万峭旧藩及新附执役咸如约抚此益戒慎讵曰斯寻乐
　　出崖口
　　围期减两日【围期率以廿日为度兹欲速旋热河请　　安故减两围】百里更偷程【向例东入西岀今岁仍由东出以程近百里也】图展衷怀切兼纾
　　慈念萦武谟良具蒇农务幸丰成南望山庄近仍驰进鹿伻【以出哨遣额驸福隆安先驰至山庄问　　安并进围中所获鹿】
　　岀崖口【丙戌】
　　猎返循流下峯形九转皴【伊逊水九转而岀崖口水九转则峯亦随之伊□防古语谓九也】围期仍致减【围岁以二十日为期昨岁因皇太后驻跸山庄急欲旋程问安减两围日今年仍循例减四闱云】悬念欲因申边限緑桞在【今岁秋暄异常桞条边尚余緑色】途登黄土新【边以内皆草地以外地方官始修路】沿观深慰者原复见髙囷【热河一带夏雨稍缺深厪秋成或减兹圃毕获沿村露积充盈仍属中丰景象足慰殷怀也】
　　入崖口【丁亥】
　　溯源九曲水【崖口防古名伊逊喀卜齐尔伊逊者九数喀卜齐尔省崖口是地水凡九转因以得名】扼要两崖山地限神仙境天开虎豹关锦屏围匼匝琴峡防潺湲小猎宜新霁【是日登程逢阵雨入崖口即晴】诸藩喜动顔
　　岀崖口
　　水抱山环歴几重猎塲出便阅村农塞田节令先一月纳稼全疑届孟冬
　　诘戎聊寓习威仪往不迁延返不迟急欲山庄申
　　定省近年每复减围期
　　入崖口【戊子】
　　壁立几千仞萦回九曲流笙竽吹谡锦绣绘清秋过峡得寛甸小围例试搜惊麅一发中【进崖口日例布小围适一麅逸至亲发矢殪之因邮进　皇太后以佐甘防】驰进命官邮
　　入崖口【庚寅】
　　崖口入围川围小试张【入崖口后例于平川先试小围次日方于山中布大围】野流左复右塞树绿兼黄见猎心犹喜少年习未忘然今知郑重弗亟骤龙骧
　　出哨
　　岀哨坐舆行【自京师启行日乘马围毕出哨乃乗舆今岁有劝自启行即宜乗舆者未从其请也】例然不欲更棉披满谷暖玉积数峯晴散遣北藩骑评量秋谳情【毎岁此际乃阅秋审册时人命所繋不敢不慎】围塲一再减所获尚丰盈
　　入崖口【辛卯】
　　河非亦九曲【是处河名伊逊防古语九数也自发源处九曲而出崖口】地险设双崖秋景依然好小围按例排【甫入木兰境例试平川小围次日乃大猎】马调麅足怯鹰攫雉毛簁十里氊庐近拈吟正复佳
　　岀哨
　　哨里今秋暖峭寒岀哨逢化工具神运
　　天爱有殊钟筑奏风鸣樾画张雪积峯【是日微雪】行宫原避冷拈咏得从容
　　入桞条边【癸巳】
　　盛京栁条边延袤数百里木兰栁条边长无半里耳彼施平地此依山毎因谷口为植援事半功倍聊示禁遮罗崇岭原周千里如雄关【木兰周千余里本喀尔沁敖汉翁牛时诸部地康熈年闲其王公等以地进献遂为围并非夺民之产而近省流民至者不可不防其垦占毎于边界依谷口植栁为援以示限制而非申以厉禁人自不敢潜越耕牧之法诚尽善也】朝家习武有常例非
　　牟民产夺耕地流来雁户反侵占不可无斯为限制春栁青青秋栁黄入边咫尺即围场平原策马小试猎非关心喜应自强
　　入崖口【甲午】
　　栁条边界植援搘九曲伊逊【读作平声】又溯之排闼两峯锦与绣张屏四面画兮诗悬流水响平流寂逺望山髙近望卑岂不长年熟经厯一回到别一兴思
　　入崖口【乙未】
　　源溯伊逊【平声】那借航野桥渡骑妥而康双峯画意兴诗思八月今时即昔光例试小围平甸合【用三四百人于平甸列小围国语谓之阿逹密毎入崖口即行之】仍驱吉骏六钧良一麅一箭无多获【近崖口兽尚少是日祗射一箭即射一麅】适接军书便赐将【驻行营后适阿桂等奏至现已合围勒乌围指日可克既批答谕示即以所射之麅分赐阿桂丰升额明亮俾均恺恵且因初□获隽为成功获丑之兆】
　　岀哨
　　此进还此出人情率习常【伊玛图卜克岭皆可出哨但由彼二处行则多一两程故人皆愿仍由伊逊之路而岀遂亦从之】向南因渐暖白露未为霜九月尚迟获【往岁岀哨则收获已毕今年节迟故尚有未获完者】千村始筑场雨滋弗种麦【昨霑雨而兆地寒不可种秋麦农家但翻犁为来岁之计耳】翻垡总农忙
　　入崖口【丙申】
　　伊水崖口才五渡伊逊崖口乃九回【伊逊水自源头至此凡九曲因得名伊逊防古语谓九也】木兰行围率由入壁立万仞一线开一夫当关万夫退年年秋狝惯往来成功将士羣扈跸金川险问倍此哉不翼而飞附而上坚碉林立无弗摧既喜既惧既怜悯身异尔劳心实陪
　　木兰杂咏
　　脩狝行秋令凭舆避晓凉【向至木兰从无乗舆之事近因予春秋已逾六十数年来自行营至看城始乗肩舆以避晓凉至上围则仍乗马】臂虽病犹勉心不息斯强扈此旧新部【内札萨克防古王公台吉及轮流入觐之土尔扈特年班回部伯克等并扈从行围】非他左右王孙曽慎聪听
　　家法莫教忘
　　习武将柔逺未当废以偏往还期廿日【自八月十六日启銮至九月初八日回跸热河计违侍　　圣母仅二十一日然越数日即遣御前侍卫驰至山庄请　　安并以亲射之鹿麅等恭进】温凊濶
　　髙年逓驿恒如
　　豫射生时进鲜前兹原不觉近岁毎情牵
　　草浅兽肥非春合是秋当涂言岂当【魏文帝典论谓岁之暮春和风扇物弓燥手柔草浅兽肥云云其言非知猎者盖春草虽浅而兽不能肥必待秋深草枯芜原平浅方堪驰骋而兽亦至此时乃肥硕至于弓力尤须风髙始劲若春多隂雨弓安能燥乎】司马谏难由射只胜弓弱驰非下阪脩【迩年因臂痛不能挽强而兽至犹常命中但不似向日之驰射峻阪耳】天然景如绘亦毎有诗酬
　　孔有其祁类鹿麋麅麝麖儦儦纷上塞飑飑鄙西京直闯帐棚入生仆役争献禽署阁部翎褶果循名【大学士于敏中于行帐中获活麅一以献因今年新赐以双眼翎黄褶故戱及之】
　　等城近咫尺【尖营及看□城俗皆谓之等城盖因等得名】晓往便传餐调鼎或亲视厨盘协众欢【毎遇看城膳之日亲视调和汤饭并盘列煮羊赐御前大臣侍卫及扈从行围之旧藩新部诸王公台吉等早餐众皆欢欣果腹】因之悟饱暖寜即忘饥寒设曰大烹养惟期戎索安
　　玉塞秋行旅徐家画不如【石渠宝笈有徐贲开山行旅图】林疏风拂叶岭峻骑牵舆【肩舆上山系绳杆令侍卫骑马上在前分左右拽引以减奉舆校衞之劳】布帐开山市牛车趂晩墟入宵景更好星野朗安居
　　入崖口【己亥】
　　仲秋入崖口九曲溯云源又值行围毋忘
　　家法原两年阅瞬息小猎习櫜鞬【初入崖口必先小试行围予以亲御櫜鞬遇麅鹿輙射之以次日即有围预为演习也】试看南流水动中不动存
　　入崖口小猎作【辛丑】
　　我昔伊水游崖口无过即景吟数首木兰行猎崖口经习武
　　家法惟敬承以此较彼轻重拟我意在此不在彼去年大庆因罢围今岁依例秋狝举【叶】通闰林雕塞草黄鹰眼疾马蹄轻矣驻营平甸试小猎三麅连中众忭喜臂病兼之逾古稀自揣不谓能如是斯实宿学所致然可以絜矩于万理
　　出鹿柴门
　　门经鹿柴緫肩舆【向年出入鹿柴门率乗马自己亥始乗肩舆而围中仍骑射如常云】岁过古稀应是如遵养因图理几政自强寜只在佃渔篚筐率已大娱众弓马原仍未废初六十年来于此矣【予自十二岁恭随　　皇祖木兰行围自乾隆辛酉后敬承　　家法岁以为常阅今六十年矣】静思一瞬阅居诸
　　木兰杂咏【壬寅】
　　木兰
　　皇祖幸髙年绳
　　武而今励佛肩设以宪书论甲子亹然中更益凄然进图崖口路从西今岁迤西雨泽稽以此林中鹿游少寻思岂为获禽兮
　　马卿谏失诘戎训文帝驰忘驭朽篇执两由来在斟酌用中亦欲逹经权
　　随猎诸藩旧与新有宜左右日相亲思量致此非容易
　　祖徳钦承告后人
　　出鹿柴门
　　西进今年向东出伊逊【平声】仍此渡谿河往还廿日才一霎仲季金秋消几多自是龙沙为户闼底须鹿柴费遮罗兴来欲问王摩诘较尔辋川竟若何












　　钦定热河志卷四十五
<史部,地理类,都会郡县之属,钦定热河志>
</div>
    <div class="pagination">
<a href="钦定热河志_page139.html">上一页</a><span>...</span><a href="钦定热河志_page135.html">135</a><a href="钦定热河志_page136.html">136</a><a href="钦定热河志_page137.html">137</a><a href="钦定热河志_page138.html">138</a><a href="钦定热河志_page139.html">139</a><span class="current-page">140</span><a href="钦定热河志_page141.html">141</a><a href="钦定热河志_page142.html">142</a><a href="钦定热河志_page143.html">143</a><a href="钦定热河志_page144.html">144</a><a href="钦定热河志_page145.html">145</a><span>...</span><a href="钦定热河志_page141.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
