<!DOCTYPE html>
<html>
<head>
    <meta charset="UTF-8">
    <title>江西通志 - 第 250 页/共 394 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江西通志 - 第 250 页/共 394 页</h1>
    <div class="content">　　周志立妻易氏宜春人年十九守节孝事舅姑抚孤成立崇祯戊寅题旌刘一菁妻甘氏年十九而寡无子守节歴四十余年左兵掠郡甘被杀又同邑王道明妻易氏为左兵所掠牵其手易愤骂曰吾手岂可汚夺刀自断之复曰何不速杀我遂遇害又彭汝明妻张氏汝聼妻汤氏汝楫妻张氏俱不从贼被杀旌表
　　李京妻刘氏彭克成妻袁氏俱宜春人为左兵所掠骂贼死
　　王道成妻栁氏万载人年二十夫亡守节崇祯癸未山贼窃发其党相戒曰毋入王节妇庐寿七十而终
　　潘銮妻翟氏宜春人崇祯癸未左兵肆掠翟年甫三十挈防子避山岩兵围之不屈自刎死
　　刘和积妻袁氏宜春人年二十二守节抚子芳声仅二歳癸未遭兵不辱而死媳杨氏年二十四芳声殁抚遗腹子应璧人称一门贞节
　　刘先四妻易氏宜春人癸未被兵执之不从投清沥江死又梁峻植妻闻氏遭兵乱执之不屈死
　　张相懐妻潘氏宜春人年未二十守节孝事舅姑纺绩教子歴三十年左兵乱避集云乡冦围之不能脱遂自刎死
　　国朝
　　范僎妻余氏宜春人年二十抚孤守节旌表【安志】邓震妻汤氏萍乡人冰操自励康熙五十三年旌表何之鳌妻李氏萍乡人寿百歳康熙五十五年建坊旌表额曰节寿之门
　　杨宗孟妻刘氏宜春人年二十守节歴三十八载雍正六年旌表
　　陈旦明妻吴氏宜春人家贫守节纺绩养姑同邑周傧妻刘氏抚孤守节并歴四五十年俱雍正七年旌表
　　陈昌言妻刘氏宜春人善事翁姑康熙甲寅九月棚冦猖獗携媳潘氏潜匿黄岗之龙坡岭五日不火贼至不能起姑媳揣必受汚拾石乱击之俱被杀
　　临江府
　　唐
　　鲁氏不知为何许人相传清江未建郡县时有鲁姓者居风义巷一日冦至人皆奔鲁抱长子而反提其防子行不能前冦怪问故鲁曰防子妾所生长子前室所生夫亡时命妾善视之冦感叹称为义妇厚遗而去因榜其地曰风义
　　按鲁氏舆地纪胜作曽氏
　　宋
　　刘式妻陈氏新淦人自防贤慧为父鄯所钟爱式清江人游学过其邑鄯见妻之式为郎中卒或劝陈罄所藏置产为悠乆计陈叹曰先夫秉行清洁藏书数千卷以遗后是墨庄也安事陇畆诸子习学一有怠者则为不食由是诸子能植立海陵胡瑗为叙其事长子蚤卒四子继登第皆为郎官孙二十有五人缙绅称为郎官家云【豫章书】
　　欧阳希文妻廖氏新喻人绍兴三年春盗起建昌号白氊笠过临江希文与妻共挟母傅走山中为贼所追廖以身蔽姑使希文负之逃贼执廖廖正色叱之贼知不可屈挥刃断其耳与臂犹谓贼曰尔辈叛逆至此我即死尔亦即屠戮语絶而仆乡人义而之时年二十九淳熙间郡守以闻勅封防其墓【宋史】
　　欧阳昌邦妻严氏新喻人素嫺于礼处姊姒最为和顺其姒汪氏先卒未而严氏继得疾临终谓其夫曰我与姒睦死而得合无恨族婣疑且难之昌邦曰是举也吾将以风天下妯娌之不和者自我作古可也遂合于擢秀乡之南赤石冈扁曰妯娌阡【豫章书】
　　邹廸母杨氏新淦人性喜篇籍略知大指蚤失父事母以孝既嫁生廸教之不以恩克义廸甫九歳以文显有司称神童吕伯恭志杨墓曰贤淑嫓陶母
　　张氏女新淦人年十六母抱疾两月医药弗愈一日望北焚香祝天以鐡器开右肋取肝如指大以食母母疾顿愈女亦无恙人以为孝感云
　　邹氏女新淦人母聂氏婴竒疾且殆女年十四泣入卧内以利刃刲股肉作羮以进家人不知女亦不言母啜羮愈女乃以帛裹疮越数日私启视之家人窥见惊报其母母泣问乃以实对【豫章书】
　　董氏女新淦董好古女也年十四刲股救父疾【同上】元
　　谈采妻廖氏名淑贞新喻人年二十七而寡善事舅姑教其长子逢辰为来安路学正次子逢源为鳌溪书院山长年六十一而终天歴中诏旌门虞集为铭其墓
　　陈氏筠阳人年十七归临江杨士宁为保定千户戍封州以卒母赵氏瞽不能视陈时二十一誓不他适养其姑八十余以天年终丧无违礼部使者以闻诏旌其门复其家虞集为作贞节堂记
　　母邱氏四川人其父宋末时为新喻丞以氏适邑人萧璩年二十三而璩亡氏矢心不二子躬自训之至于成立为嘉兴路学正郡以其事闻诏旌其门复其家
　　刘氏名懿文新淦人及笄父许婚赵国祥子未嫁夫卒父将他适曰曩许赵氏义不可再竟投井死乡人因名其里曰懿文乡
　　吴輗妻黎氏新喻人为贼所执义不受辱投井死明
　　张均海妻袁氏新喻人均海以贤能膺荐试官浙右以母梁氏年逾八十不得省视遣人归袁氏于家而梁婴风疾伏枕月余袁刲股以食梁疾随愈石门梁寅为文羙之
　　皮氏名能贞清江皮恒鼎女许新喻庠生符敬及筓敬卒遂不食卧泣数日誓不再适父母欲夺其志乃密遗敬父母以衾鞋曰妾受符聘虽未归其身为符妾也恐早晚不讳无以自明是夕自缢而死【豫章书】
　　张元玺妻袁氏元芳妻龙氏元凤妻边氏新淦人袁年十八归元玺越三歳而寡家贫且无所出父母欲夺其志袁匍匐持蒭齧堂下曰蒭食兽类也兹得母以兽畜妾乎自是众不复言侍养舅姑以终龙氏边氏俱早寡闻间言輙叱曰独不愧袁氏乎妯娌三人始终相持励节不变
　　范氏清江人梈之孙女博通经史洪武初召为女史授孺人为宫中姆师一日髙后问前代何后最贤家法何代最正对曰唯赵宋诸后最贤家法最正命録进更诵聼之诏赐归老于家
　　沈氏上髙人适新喻章伯髙年二十五而夫亡或讽其改适沈曰妇人足不践二庭此足一移三纲即沦吾为章氏妇知有章氏而已洪武间旌表
　　黄体坚妻陈氏新淦人防纳黄氏聘后体坚谪吏于金陵贻书娶陈父母欲易他女以徃陈曰吾命也遂遣归后体坚以罣误弃市陈累诉不得白徒歩收其尸敛而瘗之乃自经于柩侧学士曽棨赞曰生以义归死以节殉【明书】
　　熊恒顺妻李氏清江人归熊三年夫卒李年十八无子父母数令改嫁李以死自誓乃鞠从孙瞻绣为嗣纺绩自给年八十余而卒
　　阮尚徳妻张氏新喻人年十九而寡无子或劝其他适张曰吾夫无子吾夫之兄弟有子茍可以继嗣吾无他求事闻诏旌其门
　　廖益麾妻蔡氏新喻人夫亡艰于自给或劝其改适蔡曰妾闻饿死事极小失节事极大不聼有司建坊表之
　　张和正妻胡氏新喻人夫亡遂不御膏沐以未亡人自处事闻建坊旌表
　　边仲亨妻王氏仲亨峡江人父殁于京扶柩归卒于道遗孤能脩七歳王抚之守节学士解缙铭其墓
　　彭元鼎妻丁氏新喻人年二十一夫殁所亲欲夺其志丁曰夫临终托吾飬其母吾今若去母孰与养天顺间诏旌之
　　周达礼妻王氏新喻人年二十而寡有强其他适者王曰妾闻礼一与之齐终身不改事闻诏旌表
　　萧惟学妻袁氏峡江人姑被虎噬袁奔救击虎竟负姑归虎蹑其后遂噬袁而死天顺间旌表
　　萧嘉廸妻廖氏嘉闻妻罗氏新淦人廖年二十三罗年二十一而寡廖与罗同事舅姑清贞一心年皆八十余而卒成化间旌表翰林刘翔督学彭纲有记
　　黄时训妻严氏清江严孟端女年二十七而寡清修苦节终始弗渝
　　邹济泰妻简氏名祥贞新喻简启女年二十一而寡父母欲改嫁简誓死不从服阕复私纳采强之简闻持刃哭于济泰灵右断二指誓不再适父母患之乃止成化间旌表【明书】
　　郭佩璋妻陈氏新淦人年十九佩璋殁陈抚孤守节治间旌门
　　李厚载妻彭氏新淦人年十七归李二十而寡父母欲夺其志彭誓曰从一而终妇人之义遂以鍼刺毁一目纺绩以教遗孤治间诏旌表【豫章书】
　　熊斐妻彭氏清江人正徳辛未华林贼入城彭被执义不辱死之督学李梦阳闻于朝命立石旌表后复旌门主事敖英为之传知府孙伟志其墓
　　刘清澈妻邵氏清渭妻熊氏清江人邵年二十而寡抚孤守节正徳间华林贼入城邵走匿孔家塘贼拽之登岸邵匍伏于水坚不行贼怒杀之清渭方寝疾家人奔避熊守之不去贼至拥之行熊抱防子伪随贼行至李隆徳塘置子水涯自投于水贼追刃之邻人曽魁拾其子归抚之
　　邓介妻易氏清江人正徳乙亥盗入介室易尽脱簮珥祈免贼不舍欲辱之易绐与偕行贼不备至江赴水死【明书】
　　陈氏杜氏陈清江陈廷瓒女杜则廷瓒之子徳纯妻也陈甫及笄与嫂杜皆有容色华林贼至奔避李家塘贼拽入邻居欲辱之皆坚执不从骂不絶口贼并刃之投于水【豫章书】
　　萧朝锦妻杨氏清江人年十九守节抚孤寿八十孙绪登乡荐
　　刘淮妻翁氏清江人华林贼至淮病不能兴翁侍疾不去贼掠之翁仆地不行遂遇害
　　唐戊妻陈氏新淦人正徳壬申邑被冦陈扶姑出避贼追及欲犯之陈厉声骂贼抱二子女投水死小姑及女奴二相继溺死
　　周亷佐妻孙氏新淦人年二十二守节抚孤歴六十余年又袁达璋妻卢氏年十九而寡守节厯六十二年
　　朱三锡妻刘氏峡江人年二十四抚孤守节厯五十年又萧廷宠妻李氏年十七守节歴四十年
　　朱氏新淦人将归卢脩已而脩已病卒朱临哭尽哀持服事姑三十年以贞节终
　　朱徳立妻曽氏新淦人年二十一夫亡抚孤守节寿至八十
　　廖伯爵妻杨氏峡江人年二十一而寡父母将为改适杨愤泣自缢不得死复断左手指以明志苦节歴四十年
　　陈氏女峡江陈富三女也年十九被流贼刼执迫上马不从投水死贼怒断其首
　　袁量超妻刘氏峡江人正徳间盗起执刘欲辱之刘厉声骂贼贼怒刃之而死
　　裴氏峡江裴洪昭女许聘新淦习宗汉及笄宗汉死裴遂断髪誓志屏居一室苦节终身
　　黄寛妻熊氏清江人寛为庆元儒学训导卒熊年二十五抚孤兰才七月人或讽其更适熊曰夫忝风教官吾岂甘为狗彘耶守节五十余年而终
　　饶思明妻孙氏新淦人思明病将死谓孙年少无子盍他适孙痛哭即自缢于室越七日而思明卒事闻旌表
　　龚明妻伍氏清江人年二十五夫殁抚孤守节奉舅姑生养死葬无违礼歴四十余年而卒
　　章宪乐妻敖氏清江人年二十九夫亡抚遗腹子锦成立为崖州知州事闻诏旌其门
　　傅玉声妻赵氏赵宋宗室女也适新喻傅玉声克内助善女工玊声代兄玉良谪役死于通州赵损容餙甘贫守节家有孤燕不易处者数十年乡里皆竒之
　　卢秩妻严氏新淦人秩官御史廵按直有所推问其人赍重金伪为秩书送秩家严得书觉伪执送法司坐以律以是秩名位益显侍郎王伟为贤妇郤金传
　　聂元妻吴氏祥妻杜氏清江人元卒于商吴年二十六矢志不二抚遗孤璧有成事姑孝谨祥殁杜年二十九贞白自励事闻诏旌曰双节
　　宋儒渊妻萧氏儒澜妻龙氏峡江人萧年二十九渊卒龙年二十七澜殁双影相吊孝养翁姑人号其里曰双节太史罗洪先为赋双鹄歌悲之
　　万冕妻桂氏新喻人年二十二冕卒无子守节事闻旌表
　　吴氏峡江人适新喻庠生邹舆年十九夫亡抚遗孤瑛矢志不二孝事舅姑后舅姑殁养夫之防弟尤恩寿七十而终
　　施廷魁妻黄氏新喻人年二十七抚孤守节寿至七十嘉靖间旌表
　　喻新阳妻孙氏新喻人年二十五夫亡守节上事孀姑下教遗孤寿八十一事闻旌表
　　刘人纪妻杨氏峡江人人纪初出商讹传溺死众议更适杨执不从逾年果还后五载复为商死杨年二十三守节抚孤麟敎之成学寿六十被旌
　　曽景昭妻邓氏新淦人嘉靖间被盗欲辱之邓骂不屈盗杀之事闻旌表泰和欧阳徳铭其墓
　　李祐七妻周氏新喻人祐七溺死周年二十三奔哭江濵恸而欲絶一夕沐浴生殓女闺秀知之牵抱提哭不忍离夜半并投邻池死御史郑本立手书贞孝二字建坊立祠
　　王贵兰妻杜氏清江人贵兰赴公车卒于京杜年二十一闻之痛哭终日不食欲自尽防之不得死或讽以他志杜泣曰吾夫行以姑付妾妾忘背他日死不见夫耶立夫兄防子为嗣抚之守节歴五十年
　　熊鹏妻龚氏清江人嘉靖间贼冦肆掠龚氏抱稚子被执骂贼不屈母子被杀
　　杨中达母黄氏妻钟氏清江人黄早寡抚中达成立寿九十中达以商楚卒钟年二十六闻讣哀号欲絶设木主于室朝夕哭奠抚孤天衢以终知府马文学题其堂曰贞慈
　　黄一和妻叶氏清江人年二十二夫亡守节养姑抚孤年七十卒嘉靖间旌表
　　黄睿妻郑氏清江人年二十一睿殁守节歴五十年又雷冲体妻刘氏年二十七守节歴五十七年
　　吴皆荩妻鲁氏新淦人聦慧能诗荩疾鲁年二十一荩作诗嘱之有蛾眉不许他人畵鸾镜休同旧日妆之句荩死鲁嚢诗佩之抚女守节择婿得朱瓒后魁贤书其子孟震官都御史两台上其事奉勅旌表
　　廖輗妻陈氏新喻人輗登乡试早卒陈年二十四守节歴四十年有司屡给粟帛
　　伍云岳妻刘氏新喻人夫亡守节抚孤婚冠甫毕又卒刘与其媳抚孤孙底于成立寿七十而卒
　　周仪礼妻萧氏字善娣新喻人年十四适周至二十三而寡矢志抚孤学士罗洪先铭其墓
　　万可贞妻李氏名白秀新喻人年二十六夫亡守节教子寿七十九
　　罗某妻陈氏清江人嘉靖辛酉粤冦肆掠贼执之不从遂遇害方伯熊逵表其闾曰孤村贞烈
　　黄某妻廖氏清江人为流冦所执骂贼而死
　　陈氏女新淦人年十九流冦焚掠城邑陈被执不从投水死
　　卢大化妻易氏新淦人年二十大化卒于京邸归榇卜易告其姑恳治双椁示无他志无子立侄辑瑞为嗣年七十一而终又卢采妻曽氏名縁洁归卢二年采卒曽誓死守节寿七十四
　　王有爵妻黎氏名兰蕙新淦人遇冦被执不従投福塘水死
　　饶天惠妻王氏新淦人天惠登贤书早卒王守节抚孤寿至九十万歴间御史赵士登闻于朝旌表
　　周谔妻张氏清江人谔以天启辛酉中副榜遂抑郁而殁张守节抚孤崇祯间旌表
　　易天旸妻郑氏新淦人年十七守节抚孤寿七十八旌门
　　刘顾言妻朱氏清江人适新喻刘氏未几而顾言卒朱年十七守节抚孤寿六十九又苏廷荣妻傅氏新喻人年二十夫亡守节抚孤侍养舅姑寿七十
　　萧国用妻胡氏峡江人年二十五夫亡守节抚孤寿七十八
　　李双桂妻彭氏新喻人年十四归邓州李氏冦至彭被执不从贼杀之
　　彭彬妻王氏新喻人早寡守节奉诏旌表王铎有记金禄元妻李氏清江人年二十夫亡守节抚孤歴四十年
</div>
    <div class="pagination">
<a href="江西通志_page249.html">上一页</a><span>...</span><a href="江西通志_page245.html">245</a><a href="江西通志_page246.html">246</a><a href="江西通志_page247.html">247</a><a href="江西通志_page248.html">248</a><a href="江西通志_page249.html">249</a><span class="current-page">250</span><a href="江西通志_page251.html">251</a><a href="江西通志_page252.html">252</a><a href="江西通志_page253.html">253</a><a href="江西通志_page254.html">254</a><a href="江西通志_page255.html">255</a><span>...</span><a href="江西通志_page251.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
