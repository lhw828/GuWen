<!DOCTYPE html>
<html>
<head>
    <meta charset="UTF-8">
    <title>广东通志 - 第 66 页/共 352 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>广东通志 - 第 66 页/共 352 页</h1>
    <div class="content">　　大帽山　在城东北八十里【旧志五十里误】高百余丈延绵数十里
　　王岭　在城南一百里【旧志一百二十里误】高三十余丈
　　赤岭　在城东南一百二十里高三十余丈【旧志未载今查出】白藤岭　在城东北一百二十里高广绵亘界连西宁县【旧志未载今查出】
　　西河山　在城东南一百四十里高二十余丈【旧志未载今查出】
　　水新河　在城东南一里发源射牛山绕城西流合鉴江又名东河
　　上宫湾　在城北二里渊深莫测水与府治后石井相通湾上崖石高峻爲郡北路咽喉明建小函谷闗以扼其要
　　下宫湾　在城西门自上宫湾流二里至此名下宫湾鉴江　源出鉴山西流合窦江潆绕郡后西南流至城西支分一渚西岸有宝江塔其水至化州合罗江出吴川限门入海【查鉴江发源处有支流小水曰蒲牌水旧志载在城南东流七十里误】海　在城东南一百一十五里
　　电白县
　　山庄山　亦名庄峝山在城北二里高五十余丈爲邑主山又北八里爲马鞍山高二十余丈
　　白蕉岭　在城西南三里高四十余丈又西南七里爲烟楼山髙三十余丈【旧志未载今查出】
　　辅弼山　在城东北五里高五十余丈【旧志未载】又东北十里爲緑岭高二十余丈
　　庄峝山　在城东十里高一百余丈又东十五里爲鹦鹉山高五十余丈
　　员岭冈　在城西十里高二十余丈相连爲乌石山其石皆黑因名
　　莲头山　在城南十里海滨高八十余丈三峰并峙形如并头莲邑之案山也
　　鸡笼山　在城西南十里海滨高二十余丈【旧志未载】又西十里爲登高岭又南二十里爲横山
　　防涝山　在城北十里高六十丈遇旱山有云如防即雨以山有虎穴故又名虎牢山
　　龙阵山　即龙潭山在城北十五里【旧志十里误】高五十丈山有石岩中涌清泉爲潭
　　赤山　在城东南十五里高五十余丈又东爲緑荳山【旧志未载今查出】
　　双木山　在城西二十里高一百余丈相连爲文字岭流桴山　在城东南二十里高百余丈【旧志城东十里误】小汾洲　即小放鸡山在城西南二十里海中又西爲大汾洲即大放鸡山上有神庙相传昔有人牧鸡于此乆之不见人以爲神凡过此皆祀以鸡
　　小青峙山　在城东南海中约二十余里又东南爲大青峙山二山挺拔波中爲邑捍卫
　　热水山　在城西三十里高二百余丈山下有泉如鼎沸秦始皇置温水郡后废又西十里爲龙门山
　　题字岭　在城北三十里高百余丈上有巨石卓立如碑字迹隐然成列石有马蹄痕相传仙人乘马题诗于此东连咸水山【旧志未载今查出】
　　山厚山　在城东南三十里耸立海防圆正而秀千嵗山　在城北四十里高二百余丈横亘连绵云雾常罩其上俗呼爲簕笱山又北十里爲佛子山上有石如楼
　　清湖山　在城东北四十里高一百二十余丈清湖在其下【旧志止载清湖在城西三十里误】
　　花山　一名双甑山在城北五十里高二百余丈又北爲要龙山
　　石壁山　即碧山在城西五十五里【旧志城西三十里误】高百余丈危如削壁不可以登相连有竒壁山绵亘二十余里乐山　又名安乐山在城西六十里高百余丈雄峙一方【各旧志属信宜县误】
　　尖山　在城西北六十里【旧志城西五十里误】高五十余丈其形尖秀山下有泉亦名鼻冈又北爲鵞掌闸山高百余丈望夫山　在城东北七十里界连阳江【旧志二十里误】雄峙东北防有两峯峭拔云外翠若双环名丫髻石
　　浮山　在城西北七十里亦名湖山又名瑚山高三百余丈周围三十里寰宇记载尧时洪水此山高出若浮民居其上得免昏垫
　　晏镜山　在城西南九十里高八十余丈又南五里临海爲晏镜岭又西南十里海中爲石狗山【旧志未载今查出】蕉林闸山　在城西北九十里高一百余丈又西爲陀埇闸山石龟山又北爲緑段山那霍闸山东瓜闸山相连绵亘数十里【旧志未载今查出】
　　罗浮山　在城西北一百里高一百余丈白石嶙峋相传爲仙人牧羊所化
　　水泉水小河　在城东二里源发庄山之东俗呼东河又城西二里名浴龙河源发庄山之西二水俱南流由莲头港入海
　　崩河　即大桥河在城西五里自石壁山发源南流由莲头港入海
　　大海　绕县东南海岸离城六里一望汪洋邑之巨浸也
　　麻西河　在城东十里自防涝山发源上爲龌龊河即射合水南流由山厚港入海【各旧志载在电白县东三十九里及流入茂名界俱误】
　　莲头港　在城南十里【旧志城西四十里误】纳泉水浴龙诸水入海
　　五村河　在城东三十里自咸水湖发源滙阳江儒峝河由五蓝渡南流入海【各旧志载大河在电白县东七十里查县东界止三十里而阳江儒峝河发源望夫山俗名望夫河则在县东北七十里必以二水合流误载入电白而错写夫爲大并遗脱望字】
　　热水河　在城西三十里自热水山温泉发源通潮水入海又西十五里爲寨头河自安乐山发源亦通潮水入海
　　咸水湖　在城北三十五里【旧志城西三十里误】又东五里爲清湖【旧志城西七十里误】其水清映云汉挠之不浊
　　山厚港　在城东南四十五里纳麻西水入海
　　石塔河　在城西六十里自田头泉发源由赤水港入海
　　三桥河　在城西七十里自蕉林闸发源西南流由吴川县界入海
　　龙珠河　在城西北九十里自罗浮山发源西南流由吴川县入海
　　赤水港　在城西南一百里纳石塔河水入海
　　信宜县
　　山东山　在城东半里高二十余丈上有木身生竹叶俗呼神仙竹又东爲宜山
　　登高山　在城北半里土阜蔚起上有翔凤台喜雨亭今圯九日士庶登高于此今名太平山
　　凤凰山　在城西南一里【旧志二里误】高十余丈形如飞凤投饮于江
　　龙山　在城东二十里高三百余丈山南有石孔约深五丈谓之风筶北有石孔其深莫测谓之雨筶相传有龙伏于此绵亘数十里接茂名西宁二邑界
　　大间山　在城西北二十里高千丈间于茂名信宜之间故名其左爲皓鸾山
　　厐瀑山　在城北二十五里高三十丈顶上有石室可坐数十人洪崖陡起飞泉下注今名东坑山
　　云岫□　在城西三十里高百余丈云霞常盖其土赵山　在城北三十里高二十余丈顶有巨石雨后每出翠云旧有赵姓居此故名
　　六豪山　在城东北五十里即六毫山高百余丈通罗定州界猺人所居
　　马鞍山　又名营屯山在城东北五十里高三十余丈上有两峰高耸如鞍
　　古楼山　在城东北七十里高二百余丈上有三峰重叠如楼
　　宋山　在城西北七十里高十余丈
　　白马山　在城北一百里高四十余丈有石如马丽水出其下与广西北流县接界
　　雷公岭　在城东北一百里高二百余丈又名招义山硃砂岭　在城东北一百里高三百余丈上有三峯石多赤色古名胭脂山【旧志未载今查出】
　　欧岭　在城西北一百里一峯特起高十余丈元末有欧姓居此界接北流县
　　水东川水　源出雷公岭西南流绕县城南又西川水源出欧岭东南流绕城南二水俱入窦江
　　谭峩江　源出大间山东流合西川水入窦江
　　特亮江　源出宋山东南流入西川水归窦江
　　丽水江　源出白马山下南流合东川水绕城东至窦江
　　窦江　即东川西川诸水流会城南曰窦江水口有巨石屹起鎻东西二水曰三丫水又防有石曰罗窦洞亦在水中石笋耸起形如小舸明嘉靖时改曰小瀛洲窦江水流至茂名曰鉴江
　　化州
　　山宝岭　在城西南隅城垣跨其巓州堂靣之旧有览胜亭今圯
　　南闗岭　在城外西南隅系平冈旧城基跨其上【旧志未载今查出】
　　龙母山　在城外东南隅旧城基跨其上一名南山石牛岭　在城西半里高十丈下有宋学士范祖禹墓又西半里爲三里坡【旧志未载今查出】
　　登高岭　在城北半里高二十余丈上有亭
　　东胜山　在城东隔罗江半里【旧志城东二里误】高二十余丈与帽子岭相对而兹山尤佳故名
　　千秋山　在城东隔罗江二里高三十余丈今名东山多谷岭　在城南五里高十丈四畔皆田登山环望秋成多谷故名
　　潘照山　在城西北五里高二十余丈
　　防子岭　在城西十里高二十余丈【旧志西南五里误】
　　那阳山　在城南十里高二十余丈【旧志二十里误】
　　铜冈山　在城东北十里高二十余丈相连有金盖山有望仙岭防有龙泉泉孔尺许涌出不竭
　　畧岭　在城南十五里一名乐岭高二十余丈【旧志未载今查出】
　　香积山　在城西二十里平冈土阜上有香积庵【旧志未载今查出】
　　鸎歌岭　在城南二十里高十余丈
　　石龟山　在城西南二十里高八丈上有大石形如龟扣之声响若钟
　　大石山　在城西二十五里高十丈山有大石故名下有大石庵【旧志未载今查出】
　　龙山　在城南三十里高五十余丈形屈曲如龙故名丽山　一名尖冈在城北三十里【旧志二十里误】高六十丈山色秀丽爲州之鎭山其右有高材山浮梁山脉络相连绵亘于此
　　豸山　在城西四十里一名谢获山高一百余丈形如豸故名
　　黄姜岭　在城西南四十里高十余丈又二十里爲塘防岭【旧志未载今查出】
　　琉璃山　在城西四十五里高一十五丈有泉名琉璃泉建庵其上名琉璃庵【旧志未载今查出】
　　冷水山　在城北五十里【旧志西北二十里误】高一百丈下有水常冷故名路通西粤最险
　　石城山　在城西北五十里一名古城山高一百余丈山后峻前舒登巓远望四山罗绕如城故名
　　谢畔山　在城西五十五里高一百余丈【旧志未载今查出】官山　在城西北六十里山势高耸诸山环拱若揖龙王山　一名来安山在城北八十里高二百余丈周围六十里上有天池相传仙人罗辩骑白牛化爲龙旧设龙化县及辩州本于此山有三十三峯著名者三其第一峯高揷霄汉惟一径可登昔人避兵于此名来安其二名玉盆峰其三名响泉峰
　　烟霞洞　在龙王山之东多巨石有岩焉下临深涧有板浮水靣入数百歩至岩下有试剑石裂爲三有将军石一大一小
　　鹿踏山　在城西北九十里高五十丈山势陡峻上有鹿踏仙迹
　　石碓山　在城西北一百里高十丈上有石如碓者五六相传仙罗辩炼丹遗迹也
　　马瀑岭　在城西北一百二十里高四十丈有瀑从石喷出
　　畬禾岭　在城西北一百五十里平冈坦阜周围十余里猺人耕种于上
　　鸡笼山　在城西北一百六十里高一百余丈绵亘十余里接广西陆川界【旧志未载今查出】
　　水罗江　即茂名水自鉴江流至州城东滙罗陵二水合流爲罗江南流十余里爲平源江至吴川入海江中有沙洲名骊珠台俗传州爲龙而此其珠也下有蟠鼍石
　　平乐水　源出畬禾岭东南流合陵罗二水
　　罗水　源出广西北流县莪石山下流至州北与陵水合水中有横石立石流至州城之东北爲罗江南流至吴川入海
　　陵水　源出广西北流县扶来山即浮来水合罗水至州城东北入罗江
　　高源水　源出广西北流县流合陵水
　　吴川县
　　山蓬高山　在城内之北小阜高四丈儒学扆之【旧志未载今查出】
　　学案山　在城南一里平冈小阜故旧志不载
</div>
    <div class="pagination">
<a href="广东通志_page65.html">上一页</a><span>...</span><a href="广东通志_page61.html">61</a><a href="广东通志_page62.html">62</a><a href="广东通志_page63.html">63</a><a href="广东通志_page64.html">64</a><a href="广东通志_page65.html">65</a><span class="current-page">66</span><a href="广东通志_page67.html">67</a><a href="广东通志_page68.html">68</a><a href="广东通志_page69.html">69</a><a href="广东通志_page70.html">70</a><a href="广东通志_page71.html">71</a><span>...</span><a href="广东通志_page67.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
