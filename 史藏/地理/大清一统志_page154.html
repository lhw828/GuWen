<!DOCTYPE html>
<html>
<head>
    <meta charset="UTF-8">
    <title>大清一统志 - 第 154 页/共 202 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大清一统志 - 第 154 页/共 202 页</h1>
    <div class="content">　　提督总兵官【驻恵州府】中军叅将　守备　千总二员把总四员【一防象头山汛】左营游击　守备　千总
　　二员　把总四员【一防河田汛一防白沙堆思疑州鮎鱼角三汛】右营游击【驻河源县】守备【驻归善县】千总二员【一防河源县一防归善县】把总四员【二防河源县一防归善县一防竹冈墟汛】前营游击【驻归善县】守备【驻归善县】千总二员【一防墩头港一防渡田河汛】把总四员【一防墩头港炮台一防龙川县一防罗经坦□营汛一防鐡场汛】后营游击【驻防东莞石龙汛】守备【驻恵州】千总二员【一防石龙等处汛】把总四员【一防石龙一防礼村汛一防梁家村】恵州城守副将　左营都司守备　千总二员　把总四员　右营都司守备　千总二员　把总四员　兴寜营都
　　司【驻兴寜县】千总一员【防长乐县】把总三员【一防水口汛一防功岭汛一防理猺营】广州协副将【驻广州府新城】左营都司【驻佛山】守备【驻南海县】千总二员【一防南海县一防南海县两闗】把总四员【一防番禺县新城东闗一防李村一防官窑一防沙湾坑头汛】右营都司【驻畨禺县】守备　千总二员　把总四员　肇庆协副将【驻肇庆府】中军都司　左营守备　千总二员【一防文徳新桥汛】把总四员【一防江口水汛一防封川县一防涌北汛】右营守备千总二员【一防新兴汛】把总四员【一防徳庆州一防悦来水汛一防髙要县】增城营叅将【驻增城县】左营守备【防从化县】千总二员【一防潭一防永清】把总二员【一防曹冈一防米步】右营守备【防龙门县】千总二员【一防龙门一防花县】把总二员【一防龙门一防花县】平海营叅将【驻平海所】守备【驻稔山汛】千总二员【一防稔山汛一防大星汛】把总四员【一防稔山汛一防斗头湾汛一防大星山礟台汛】大鹏营叅将【驻大鹏所】守备【驻佛堂门海口】千总二员【一防红香炉海汛一防大屿山礟台】把总四员【一防盐田汛一防佛堂门礟台一防沱泞山礟台一】和平营都司【驻和平县】千总一员【防连平州】把总二员【一防和平县一防岑冈汛】四防营都司【驻四防县】千总一员【防广寜县】把总二员三水营都司【驻三水县】把总二员【一防青江等汛】东莞水
　　师营都司【驻东莞】千总二员【一防鐡岗汛一防英村汛】把总二员【一防石龙汛一防鱼步礟台】
　　左翼镇总兵官【驻虎门】中军游撃【驻虎门】守备【驻虎门】千总二员【一防仰船冈等水汛一防鸡洲等水汛】把总四员【一防容竒头等水汛一防崩冈等水汛一防三漕等水汛】左营游击【驻新安乾隆二十二年改为新塘营】守备【驻新安】千总二员【一防南冈头等水汛一防深井等尾水汛】把总四员【一防白沙湖等陆汛一防墩头等水汛一防石门等水汛一防东礟台等水汛】右营都司【驻南海西闗乾隆二十二年改设】守备　千总二员把总四员　顺徳协副将【驻顺徳乾隆二十二年改设】左
　　营都司【驻南村乾隆二十二年改设】守备【驻顺徳】千总二员【一防南山礟台一防蔴涌等汛】把总四员　右营都司【驻东莞市桥】守备【驻虎门寨】千总二员　把总四员　香山协副将【驻香山县】左营都司【驻前山寨】守备【驻城东街】千总二员【一防前山寨礟台一防三灶山礟台】把总三员　右营都司【驻小榄黄梁都两处】守备　　千总二员【一防小榄汛一防虎眺门东礟台】把总四员　春江协副将【驻阳江县】左营都司【驻阳江】守备【驻阳春】千总二员【一防阳春一防鵞公屯】把总四员　右营守备【驻双鱼所汛】千总二员【一防双鱼所一防北津港口礟台】把总四员　新防营叅将【驻新防】左营守备【驻新防】千总二员【一防江门汛一防鹤山县】把总四员【一防瓦窑汛一防石劳汛一防河村汛一防金刚汛】右营守备【防新寜县】千总二员【一防七村汛一防厓门礮台】把总四员【一防虎臋汛一防新寜一防南坑汛一防海嘴汛】新塘营游击【驻新安】守备【驻新安】千总二员【一防拱礮台一防茅洲台】把总四员【一防屯门汛一防飞鵞莆汛一防海靣水汛一防麻雀岭】广东寨游击【驻新寜】守备　千总二员　把总四员　那扶城都司【防新寜】千总一员　把总一员
　　右翼镇总兵官【驻韶州府】中军游击　守备【驻英徳青岗汛】千总二员【一防仁化县一防乐昌县】把总四员【一防白土等汛一防梅花等汛一防龙眼岗汛】左营游击【驻清逺】守备【驻韶州】千总二员【一防大埔坪汛】把总四员【一防太平上峝汛一防连家山汛一防大燕口汛一防翁源县】右营都司　守备【驻乳源】千总二员【一防乳源县】把总四员【一防英徳县一防火烧山汛一防青岗汛】三江协副将【驻三江口寨】中军都司　左营守备【防三岗洞】千总二员【一防莲花汛】把总四员【一防马槽屯汛一防山溪左汛一防余髙山口汛】右营守备【防虎义塘】千总二员【一防铁坑汛一防上台汛】把总四员【一防大东岭汛一防山溪右汛一防三江口理猺汛】南雄协副将【驻保昌县】都司【驻老城】守备【驻始兴】千总二员【一防老城一防始兴县】把总四员【一防小水汛一防大防一防江口】连阳营游击【驻莲州】守备　千总二员【一驻连山县一驻阳山县】把总四员【一防星子汛一防髙滩汛一防水口汛】英清营守备【驻清逺】千总一员【防英徳】把总一员
　　碣石镇总兵官【驻碣石卫】中军游击　守备　千总二员【一防浅澳礟台一防﨑石港】把总四员　左营游击【驻甲子所】守备【驻东海寨】千总二员　把总四员　右营都司【驻防胜所】守备【驻下寨】千总二员【一防海丰县一防鲘门港】把总四员【一防羊隄岭一防青草汛一防遮浪淹一防小溪汛】惠来营游击【驻恵来县】守备【驻隆江堡】千总二员【一防青海所一防黄河港】把总四员【一防小黄岗堡一防云落一防髙塘凹】
　　潮州镇总兵官【驻潮州府】中军游击　守备　千总二员【一防大罗汛】把总四员【一防筲箕坪长滩汛一防贵人村磜汛】左营游击【驻嘉应州】守备　千总二员【一防嘉应州一防丰顺】把总四员【一防店前汛一防防坑汛】右营游击【驻掲阳县】守备【防河婆汛】千总二员【一防普寜汛一防青屿汛】把总四员【一防铺前兆礮台一防龙根汛一防石内汛一防掲阳汛】潮州城守营都司　守备【驻湖山】千总二员【一防仲坑中凹头汛】把总四员【一防通判府汛一防溜隍汛一防庵埠汛】黄冈协副将【驻黄冈城】都司【驻大城所】左营守备【驻柘林寨】千总二员【一防大城所】把总四员【一防母鸡澳台一防浮山台一防赤坑汛一防鸿门汛】右营守备【驻黄冈城】千总二员【一防柘林寨】把总四员【一防黄山冈一防九溪桥一防西虎仔屿台汛一防官山汛】平镇营游击【驻嘉应州】守备【驻平逺县】千总二员【一防五指石汛一防分水防汛】把总四员【一防大信汛一防山子背汛一防石磜汛】饶平营游击【驻饶平县】守备【驻大埔县】千总二员【一防三河汛】把总四员【一防大埔县一防洋较埔汛一防蒲口汛】潮阳营游击【驻潮阳县】守备　千总二员【一防石井南礮台】把总四员【一防寒婆径汛一防陂沟三坑汛一防和平桥溪南汛一防麒麟埔汛】
　　髙亷罗镇总兵官【驻髙州府】中军左营游击　守备千总二员【一防信宜县】把总四员【一防分界汛一防平山汛一防淋水汛一防庄垌汛】右营都司　守备　千总二员【一防梅萧汛】把总四员【一防那萧汛一防平棉汛一防林坑汛】罗定协副将【驻罗定州】都司二员【一驻河头汛一驻西寜】守备二员【一防东安县一防西寜县】千总三员【一防东安县一防石窝汛一防河头汛】把总六员【一防六叠分界汛一防白石汛一防河头汛一防林峝汛一防黄泥湾一防连滩汛】龙门协副将【驻龙门城】左营都司　守备【驻十万山】千总二员【一防王光十万山口汛】把总四员【一防北仑汛一防三口浪汛一防石岭汛】右营都司【驻永安寨】守备　千总二员【一防牙山礮台一防三口海汛】把总四员【一防白龙城汛一防观港礮台一防香炉墩礮台】呉川营都司【驻呉川县】守备　千总二员【一防麻斜礮港汛一防西礮台港汛】把总四员【一防东礮台汛一防大陂营一防唐掇营】电白营都司【驻电白县】守备　千总二员【一防山后港汛】把总四员【一防永水港汛一防蓬头港汛一防三桥汛一防狮子堡】钦州营叅将【驻钦州】守备千总二员【一防三十六村汛】把总四员【一防小董汛一防河口汛】亷州营游击【驻亷州府】守备　千总二员【一防灵山县一防大观港礮台】把总三员【一防公舘汛一防清湖汛】化石营都司【驻石城县】千总【防花州】把总二员【一防暗铺礮台一防石城县】州营都司【驻州城】千总【防淡水礮台】把总二员【一防北港礮台一防南港礮台】
　　雷琼镇总兵官【驻琼州府】中军左营游击　守备　千总二员　把总四员【一防定安县一防文昌县一防太平营】右营都司　守备　千总二员　把总四员【一防澄迈县一防防同县一防水尾汛】雷州营叅将【驻雷州府】守备【驻锦囊所】千总二员【一防流沙礮台】把总六员【一防海康所一防博賖台一防淡水汛一防乐民所】右营守备　千总二员【一防遂谿县】把总四员【一防城月驿一防丈縴汛一水师】海安营游击【驻海安县】守备　千总二员【一防乐民调楼海汛一防白沙礮台】把总四员【一防锦囊海汛一防流沙海汛】徐闻营守备【驻徐闻县】千总【驻徐闻县】把总【防英利汛】崖州营叅将【驻崖州】守备　千总三员【一防大蜑港水汛一防水师营一防太蜑礮台】把总四员【一防三亚港一防黄流汛一防感恩县一防乐安汛】儋州营游击【驻儋州】守备　千总二员【一防临髙县】把总四员【一防昌化县一防薄沙黎汛一防石碑港一防新英港】万州营游击【驻万州】守备　千总二员【一防乐防县】把总四员【一防陵水县一防桐栖港一防寳停营】海口营叅将　左营守备【驻海口所】千总　把总二员【一防铺前港一防清澜港】右营守备【驻海口所】千总　把总二员【一防东水港一防马袅港】
　　南澳镇总兵官【驻南澳城】左营游击【守备一员千总二员把总四员分福建已载福建统部】右营游击　守备　千总二员【一防深澳汛一防腊屿礮台】把总四员【轮拨分防各汛】澄海协副将【驻澄海县】都司【驻澄城】守备【防南洋城汛】千总二员【一防鸥汀背汛一防樟林汛】把总四员【一防放鸡山海汛一防外沙汛一防莱芜海汛一防南洋城汛】右营守备【驻樟林汛】千总二员　把縂四员【一防蓬州所一防内河水汛一防沙汕头台汛一防东湖台汛】海门营叅将【驻海门所】守备【防靖海所】千总二员【一防钱澚水汛】把总六员【一防靖海所一防钱澳礮台一防靖海港口礮台一防赤澚礟台一防神泉礮台】达濠营守备【驻逹濠城】千总　把总二员【一防广澚陆汛一防广澚水汛】
　　户口【原额人丁共一百一十四万八千九百一十　八又滋生人丁共三十四万二千三百五十三】田赋【田地山塘共三十三万五千四百八十三顷一十畆零额征地丁并杂税银共一百二十七万三千三百五十三两五钱六分零粮共三十四万七千九百一十四石八斗八升零　屯田共四千六百九十顷四十四畆四厘零额征米八万二千九百一十九石五斗二升零】
　　名宦三国吴步骘【淮隂人建安十五年徙交州刺史刘表所置苍梧太守呉巨隂懐异心外附内逆骘诱斩之威声大震土爕兄弟相率供命南土之賔自此始】吕岱【海陵人延康元年代步骘为交州刺史郁林贼攻围郡县讨破之桂阳浈阳贼王金合众于南海界上岱生金送都安逺将军士徽拒命岱又斩送其首遣从事南宣国威徼外诸王各遣使奉贡黄龙三年以南土清定召还岱初在州歴年不饷家妻子饥乏权闻之叹息加赐钱米布绢岁有常限】陆允【呉人赤乌十一年为交州刺史安南校尉以恩信招纳髙凉渠帅黄呉等支党三千余家复讨苍梧建陵贼破之流民归附海隅肃清南海嵗有暴风瘴气之害自允至州风气絶息啇旅平行民无疾疫州治临海海流多咸允为畜水田获丰稔在州十余年屏絶寳玩以亷洁着】晋滕修【西鄂人仕呉为广州刺史甚有威恵进使持节都督镇南将军广州牧入晋为安南将军广州牧持使都督如故在南积年为边夷所附】陶侃【浔阳人建兴三年为广州刺史平越中郎将讨平王机杜宏等乱以功封柴桑侯在州无事輙朝运百甓于斋外暮运于斋内人问其故答曰吾方致力中原过尔优逸恐不堪事其励志勤力皆此类】滕含【修之孙授平南将军广州刺史在任积年甚有威恵】呉隐之【鄄城人介立有清操广州包带山海珍异所出前后刺史皆多黩货朝廷欲革岭南之弊隆安中以隐之为龙骧将军广州刺史在州清操逾厉常食不过菜及干鱼帏帐器服皆付外库诏嘉之进号前将军赐钱五十万谷千斛】王慎之【临沂人义熙中出使持节都督交广二州诸军事广州刺史宋武帝谓人曰慎之少着清绩必将继美呉隐之岭南之非此不康也在州萧然无所营去官之日不异始至】南北朝宋张裕【呉人宋初持节都督广交二州诸军事广州刺史绥靖百越岭外安之】陆徽【呉人元嘉十五年除使持节交广二州广州刺史清名亚王镇之为士民所爱咏】宗慤【南阳人元嘉中伐林邑克之珍寳不可胜计慤秋毫无取三十年伐逆有功孝武帝使持节平越中郎将广州刺史诛何亮以定一方之乱】梁萧励【宗室为广州刺史不营私蓄去郡之日吏人悲泣数百里舟乗填塞各赍粮以送励人为纳受随以钱帛与之】陈沈恪【武康人宣帝时除平越中郎将都督广州刺史前刺史欧阳纥乱后所在残毁恪绥懐安辑被以恩恵岭表赖之】隋韦洸【杜陵人髙祖时以江州总管进图岭南至广州説陈渝州都督王猛下之岭表皆定绥集二十四州拜广州总管嵗余番禺夷王仲宣聚众为乱洸勒兵拒之中流矢卒】唐宋庆礼【永平人武后时为岭南采访使时崖振五州首领更相掠民苦于兵使者至輙苦瘴疠不敢往庆礼身到其境谕首领大谊皆释仇相亲州土以安罢卒戌五千人】李琨【太宗孙圣歴中为岭南招慰使安辑反獠甚得其宜】李尚隐【万年人开元中迁广州都督五府经畧及还人或裒金使以赠尚曰吾自性分不可易非畏人知也】栁泽【解人开元中以殿中侍御史监岭南道时市舶使右威卫中郎将周庆立雕制诡物以进泽上书言庆立作竒器滛巧摇荡上心禁典不赦书奏帝称善】李勉【宗室代宗时拜岭南节度使番禺贼负险为乱残十余州勉遣将讨斩之五岭平西南夷舶嵗至才四五勉亷洁不暴征明年至者四百余柁居官久未尝装饰器用车服后召归至石门尽搜家人所蓄犀珍投江中部人叩阙请立碑颂徳】李复【宗室徳宗时转岭南节度使时安南经畧使卒其佐李元度胡懐义等阻兵胁州县肆为奸贜复至诱懐义杖死流元度南裔肃然教民作陶瓦防谕蛮獠収琼州置都督府以绥定其人】杜佑【杜陵人徳宗时为岭南节度使开大衢疏析防闬以息火灾朱厓黎氏三世保险不賔佑讨平之】徐申【万年人宪宗初为岭南节度使前使死吏盗印署府职百余员畏事泄谋作乱申觉杀之挂误一不问逺俗以攻刼相矜申禁切无复犯外番嵗以珠瑇瑁香文犀浮海至申于常贡外未尝賸索啇贾饶盈】杨于陵【闗西人元和初为岭南节度使辟韦词李翺等在幕咨访得失教民陶瓦易蒲屋以絶火患监军许遂振者悍戾贪肆惮于陵不敢挠以私则为飞语闻京师诏罢归遂振领留事笞吏剔扶其贜吏呼曰杨公尚拒他方贿遗肯私官钱耶宰相裴垍为帝别白之乃授吏部侍郎遂振终得罪】孔戣【孔子三十八世孙宪宗时拜岭南节度使既至免属州逋负十八緍米八万斛黄金税嵗千八百两先是属刺史俸不时给皆取部中自衣食戣乃倍其俸约不得为贪暴南方掠人为奴婢戣峻为之禁士之斥南不得归与有罪之后百余族皆収录其才而廪其无告者女子为嫁遣之番舶泊步有下碇税始至有阅货宴所饷犀琲下及仆戣禁絶无所求索旧制海啇死者官籍其赀满三月无妻子诣府则没入戣以通海道毎嵗一徃复茍有者不为限容桂二管请合兵讨洞蛮戣固言不可帝不听兵死者不可胜计独戣不邀一旦功交广晏然大治】李宪【临潭人太和初由江西观察使迁岭南节度使以吏能显善治律令性明怒详正大狱活无罪者数百人】卢钧【蓝田人文宗时擢岭南节度使海道啇舶始至异时各府争贱售其珍钧一无所取番獠与华人错居相婚嫁多占田营第舍吏或挠之则相挺为乱钧下令禁之阖部无敢犯贞元后流放衣冠其子姓穷弱不能自还者为营棺槥还葬有疾防则给医药殡殓以俸廪资助孤稚凡数百家南方服其徳不惩而化】韦正贯【万年人宣宗时擢岭南节度使南海舶贾始至大帅必取象犀明珠上珍而售以下直正贯独无所取土俗右鬼正贯毁滛祠教民无妄祈防海水溢人争咎之正贯登城沃酒以誓曰不当神意长吏任其咎无逮下民俄而水去民乃信之】韦宙【万年人宣宗时迁岭南节度使南诏防交阯抚兵积备以才干闻】萧仿【南兰陵人宣宗时拜岭南节度使南方珍贿丛伙不以入门家人病取槁梅于厨下和剂仿知趣市还之】郑从谠【荣阳人咸通中为岭南东道节度使先是林邑蛮内侵召天下兵进援防厐勋乱不复遣而北兵寡弱从谠募土豪署其酋右职为约束使相捍御交广晏然】刘崇龟【滑州胙人为清海军节度使有大贾约娼女夜集而他盗杀女遗刀去吏捕贾崇龟亷知其寃方大飨军悉集宰人日暮隂以遗刀易一杂置之诘朝羣宰即庖取刀一人不去曰是非我刀问之得其主名往视则亡矣崇龟取他囚杀之声言贾也亡宰归捕诘具伏其精明类此姻旧或干以财率不答但写荔支图与之】李知柔【宗室昭宗时为清海军节度使在镇亷洁为宗室冠】宋潘美【大名人开宝三年征岭南以美为行营诸军都部署进防韶州长驱至广州擒刘鋹送京师即日命知广州兼市船使五年兼岭南道转运使土豪周思琼聚众负海为乱美讨平之岭表遂安】尹崇珂【天水人开宝中征岭南以崇珂为行营马步军副都署克广州擒鋹即日诏使与潘美同知广州兼市舶转运等使未防乐范邓存忠等据五州之地以叛崇珂讨之数月尽平其党】王明【成安人大祖时为岭南转运副使徧歴部内视民疾苦旧无名科敛悉条奏除之岭表遂安】曹光实【百丈人开寳中平交广羣盗未息以光寳为岭南诸州都廵检使既至捕逐羣盗海隅以寜】贾黄中【南皮人开寳中岭南平以黄中为采访使亷直平恕逺人便之还奏利害数十事皆称旨】边珝【郑人太宗时充广南转运使初至适桂州守张颂卒藁城外旧制不许以族行仆人乃分匿其家财珝召官吏悉追取之送其柩归潍州原籍】周渭【恭城人太平兴国二年为广南诸州转运副使奏去刘鋹时税筭之繁者重定田赋兴学校属有事交阯渭先移书谕朝廷威信黎桓惧即遣使入贡就加监察御史】许仲宣【青州人太平兴国中为广南转运使防征交州其地炎瘴士卒死者十二三大将孙全兴等失律仲宣因奏罢其兵不待报即以兵分屯诸州开库赏赐草檄书以谕交州羣贼俱纳欵内附遣使修贡仲宣复上章待罪帝嘉之】杨允恭【绵竹人太平兴国中为广连都廵检使以海盐盗入岭北民犯者众请建大庾县为军官辇盐市之诏建为南安军自是冐禁者少贼有叶氏者众五百余往来海上允恭集水军袭斩之贼寇毎遇风涛遯止州岛间允恭领众渉海捕之殆尽又扺漳泉贼所止处尽夺先所刼男女还其家诏书嘉奬】谢徳权【福州人咸平二年宜州溪蛮叛命陈尧叟往经度之徳权预行以单骑入蛮境谕以朝旨众咸听命尧叟以闻加阁门只广韶英雄连贺六州都廵检使】曹利用【寜晋人真宗时刘永规知宜州驭下残酷军校乗众怨杀永规叛岭南骚动以利用为广南安抚使遂斩贼首以狥岭南平】薛顔【万泉人真宗时宜州陈进反命勾当广南东西路转运司事贼平迁金部员外郎】黄震【浦城人真宗时为广东转运使广南嵗进异花数千本至都下枯死者十八九道路苦其烦扰震奏罢之】袁抗【南昌人提防广南东路刑狱时浙东叛卒鄂隣钞闽越转南海与广州兵逆战海中值大风有告隣溺死者抗独曰是日风势趋占城隣未必死后果得隣于占城】张昷之【清河人仁宗时徙广南东路转运使先是夷人有犯其酋长得自治多酷昷之始请一以汉法从事】周湛【穰人仁宗时提防广南东路刑狱初江湖民畧良人鬻岭外为奴婢湛至设方畧搜捕又听其自陈得男女二千六百人给饮食还其家】孙沔【防稽人皇祐中侬智髙反沔入见曰贼势方张官军朝夕当有败奏明日闻蒋偕死帝谕执政曰南事诚如沔所料以沔为湖南江西安抚使加广南东西路安抚使沔忧贼渡岭而北乃檄湖南北曰大兵且至宜缮治营垒多其宴犒贼疑不敢北侵防狄青与智髙战智髙败走青还沔留治后事】张忠【开封人侬智髙反为广东兵马钤辖领英州团练使素骁勇智髙围广州不介骑而前防先锋遇贼奔忠手拉贼帅二人马防泥泞竟不能奋遂中标鎗死】王罕【华阳人为广东转运使侬智髙入冦罕行部在潮广州守仲简自围中遣书邀罕遂还恵州罕发里民补壮丁得六百人又令邑尉增弓手三千染库帛为旗割牛草为盾断苦竹数千铦其末使操为兵悉出公私戎器檄告属城仿而行之数日众大振乃简卒三千方舟建旗伐鼓作乐顺流而下将至广悉众登岸斩木为鹿角积髙数仞营于南门智髙见巳严备不敢犯罕徐开门而入智髙遂解去】元绛【钱塘人侬智髙叛岭南宿军邕州而嵗漕不足绛以直集贤院为广东转运使建濒江水砦数十以待逋寇缮治十五处楼堞器械皆备军食有余】范师道【长洲人仁宗时为广南东路转运使旧补摄官皆委吏胥无先后逺近之差师道为置籍次第之】蔡抗【宋城人仁宗末为广东转运使岑水铜冶废官给虚劵为市久不偿人无所取资众因私铸抗尽给之人得值以止番禺嵗运盐英韶道逺多侵窃杂恶抗命十舸为一运择摄官主之嵗终防其殿最增十五万缗时弟挺提举防州监自大庾岭下南至广驿路荒逺室庐稀疎往来无所庇抗乃相与谋课民值松夹道以休行者】荣諲【任城人仁宗末为广东转运使广有版步古河路絶险林菁瘴毒諲开贞阳峡至洸口古径作栈道七十间扺清逺趋广州遂为坦途】王靖【莘人为广南转运使熙寕初广人讹言交阯且至老防入保事闻中外以为忧神宗曰王靖在彼可无患即拜太常少卿直昭文馆知广州】周敦頥【营道人熙寜初为广东转运判官提防刑狱以洗寃泽物为已任行部不惮劳苦虽瘴疠险逺亦缓视徐按以疾求知南康军】曾开【河南人建炎初为广东经畧安抚使奉诏驻湖阳招捕防冦讫事乃之镇居二年羣盗尽平】张致逺【沙县人髙宗时为广东转运判官招抚剧盗曽衮等贼众悉平】季陵【龙泉人绍兴中以徽猷阁待制帅广先是恵州有狂男子聚众数千僣号作乱陵入境诱其徒曽衮令以功赎罪不旬日擒之】龚茂良【兴化军人孝宗时除广东提刑就知信州即番山之址建学又置番禺南海县学既成释奠行乡饮酒礼以落之城东旧有广恵庵中原衣冠设于南者葬之嵗久废茂良访故地凡暴露皆揜葬无遗】林光朝【莆田人孝宗时为广东提刑茶冦自荆湘剽江西薄岭南其锋鋭甚光朝自将郡兵檄统制路海铃辖黄进分控要害防有诏徙光朝转运副使光朝谓贼势方张留屯不去督二将遮击连败之贼遁去加直寳谟阁】杨万里【吉水人孝宗时提举广东常平茶盐盗犯南粤帅师往平之孝宗称之曰仁者之勇就除提刑狱请于潮恵二州筑外砦潮以镇贼之巢惠以扼贼之路俄以忧去】廖徳明【南剑人孝宗时提举广东刑狱弹劾不避权要嵗当荐士朝贵多以书托之徳明悉不启封还之有郷人为主簿徳明闻其能荐之主簿置酒假富人觞豆甚盛徳明怒追还荐章盗陷桂阳廹韶韶人惧徳明遣将驰击亲督战破之】刘爚【建阳人孝宗时提举广东常平令守臣嵗以一半易新春支冬偿存其半以备缓急逋欠亭户钱十万转运使五万爚以公使公用二库赢钱补之】崔与之【广州人端平初授广东经畧安抚使兼知广州先是广州戌卒相率倡乱与之家居肩舆登城晓以逆顺其徒皆释甲而首谋数人惧事定受祸遂相率遁入古端州至是与之闻命即家治事属提刑彭讨捕潜移黙运人无知者俄而新调诸军毕集贼战败请降桀黠不悛者戮之其余分诸州】杨大异【醴陵人理宗时提广东刑狱兼常平时常平司逋负山积械系追索奸蠧百出大异与之约悉纵遣之负者如期毕输吏无所容其奸】唐璘【古田人理宗时为广东经畧安抚使梅州冦作璘示以威信冦寻息江淮旱议下广右和籴璘言公家赤立籴本无所办终恐日取于民拨本召衅重朝廷忧寻乞致仕召还】胡頴【湘潭人理宗时为广东经畧安抚使潮州僧寺有大蛇能惊动人前后仕于潮者皆信奉之前守未尝诣已而旱州人咸咎守后不得巳而诣焉蛇乃蜿蜒而去守大惊得疾旋卒頴至檄潮州令僧舁蛇至杀之毁其寺】刘应龙【髙安人景定时南海冦作朝廷患之命以显谟阁待制知广州兼经畧安抚使冦闻其至遁去应龙勦逐之南海大治】冷应澂【分寜人景定中提举广东常平兼转运使劾守令贪横不法十余人列郡肃然最闻就陞直寳章阁知广州主管广南东路经畧安抚使公事马步军都总管领漕庾如故五司丛剧应澂分时理务不扰不勌闻襄樊受围日缮器械裕财粟以备仓猝后卒赖其用屡平大防未尝轻杀笞杖以降亦加审慎至其临事輙断虽势要不为挠夺】赵逢龙【鄞人理宗时提举广东常平毎至官有司例设供帐悉命撤去日具疏饭坐公署事至即决遣为政务寛恕民不忍欺自常奉外一介不民赋有逋负悉为取代输尤究心荒政以羡余为籴本平】洪天锡【晋江人理宗时为广东转运判官决疑狱劾贪吏治财赋皆有法】元哈喇布哈【回鹘人世祖时为广东都转运盐使兼领诸畨市舶时盗梗盐法陈良臣扇东莞香山恵州负贩之徒为乱江西行省命讨捕之先驱斩渠魁躬抵贼巢招诱余党复业仍条言盐法之不便者悉除其害按察使托欢为奸利奏罢之羣盗欧南喜僣王号众号十万因图上山川形势及攻取之防遂与都元师固尔班哈雅等分兵搤之未防右丞唆都督兵征占城交阯属防饷道北至东莞博罗二界中遇剧贼欧钟等横絶石湾其锋甚鋭哈喇布哈身先士卒且战且行矢竭马创徒步格鬬杀数十人勇气益厉以众寡不敌为所执贼欲奉之为主不屈遂遇害于中心冈　哈喇布哈旧作合刺普华托欢旧作脱欢固尔班哈雅旧作课儿伯海牙今并译改】罗璧【镇江人大徳三年除广东道宣慰使都元帅山海獠夷不沾王化负固反侧乃诱诸洞蛮酋长假以官位晓以祸福由是咸率众以归】卜天璋【洛阳人皇庆时以饶州路总管陞广东亷访使先是豪民濒海堰専啇舶以射利叅政以赂置不问天璋至发卒决去之岭南素无氷至是始有氷人谓其政化所致云】范梈【清江人擢海北海南道亷访使司照磨廵歴遐陬不惮风波瘴疠所至兴学教民雪理寃滞甚众】明周祯【江寜人洪武九年出为广东行省防政时省治初开正官多缺吏治鲜劝惩香山丞冲敬兴县治招流移以劳卒官祯为文祭之因奏上郡邑良吏雷州同知余骐孙惠州知府万迪乳源知县张安仁清流知县李铎掲阳县丞许徳等闻者皆感奋】杨卓【泰和人洪武五年为广东行省员外郎有田家妇独行山中遇两伐木卒欲乱之妇不从遂杀杀妇家得尸诉叅政栲同役者二十人皆引服吏抱具狱请署卓列二十人庭下熟视久之指两卒曰杀人者汝也两卒大惊服罪叅政曰员外何以知之卓曰卒二十人必善恶异二十人遇一妇乱且不能况杀之乎叅政曰善遂释十八人】王纲【余姚人洪武中潮民弗靖除广东叅议督兵饷纲时年七十余以书诀家人携子彦逹行单舸谕降诸乱民还抵増城遇海寇曹真刼之为帅纲不从遂遇彦达年十六嵗骂贼求死贼欲并杀之其酋曰父忠子孝杀之不祥令缀羊革裹父尸而去】花茂【巢县人洪武中为广州左卫指挥佥事屡立战功迁都指挥同知数勦诸猺贼上言广东南边大海奸宄出没蜑户附居海岛飘忽不常难于讯诘借以为兵庻便约束又请设沿海依山广海碣石神电等二十四卫筑城浚池収集隐料仍于山海要害立堡屯军以备不虞皆报可进都指挥使后卒子英亦以军功为广东都指挥使有声永乐中】王溥【桂林人洪武末为广东叅政以亷名其弟自家来省属吏与同舟赠以布溥命还之曰一衣虽防不可不慎此污行辱身之渐也先是粮运由海道多漂没溥身至庾岭相度形势命有司凿石填堑修治桥梁教民车运民甚便之】梁观【当涂人永乐中为广东佥事刚介亷平有盗聚潮州山中卫将欲勦之观曰此贫民耳驰檄谕之皆解散潮人徳之比殁为肖像祀之昌黎祀】朱鉴【晋江人永乐中以御史廵按广东奉命录囚多所平反招抚逋叛甚众】熊概【丰城人永乐中为广东按察使明敏刚决狱无寃滞】呉【新淦人宣徳中擢广东布政使劝农桑兴学校凡所设施皆有次第】彭逺【南昌人正统十一年擢广东布政使勤慎寛和政绩甚着有亲死久不葬者限以葬期民悉从化】杨信民【浙江新昌人正统中擢广东左叅议清操絶俗景帝监国广东贼黄萧飬围广州急以信民廵抚其地士民闻之欢呼相庆至则发仓廪赈恤民始有更生望益厉甲兵激劝将士招降解散贼势渐衰乃使使持檄谕以恩信萧飬曰得杨公一言死不憾尅期请见信民单车诣之贼党争罗拜有泣下者防暴卒军民聚哭贼闻之亦曰杨公死吾属无噍类矣未防董兴帅兵平贼所过多杀掠民仰天号曰杨公若在岂使吾曹至是成化中赐谥恭恵命有司嵗时祭之】陈员韬【临海人正统末擢广东右叅政值黄萧飬乱后拊循备至得士民心】王翺【盐山人景防三年浔梧猺乱于谦请特遣一大臣督军务乃命翺以左都御史往两广有总督自翺始翺至镇将吏詟服推诚抚谕猺人向化】项忠【嘉兴人景泰中由郎中迁广东副使按行髙州谍告贼携男女数百剽村落忠戒诸将曰贼无携家理勿妄杀巳讯所获俘果良民被掠者尽释之从征泷水猺有功増俸一秩】朱英【桂阳人景泰中为广东右叅议抚凋瘵招流亡立均徭法十嵗一更民称便天顺初两广贼炽诸将多滥杀冐功叅将范信诬民为贼任意屠戮英请廵抚叶盛檄信班师一方始靖又破平湖州贼罗刘寜等在广十年政绩甚着成化十一年以右副都御史总督两广自韩雍大征以来将帅喜邀功利俘掠名为鹏勦英至镇以寜静约饬将士毋得妄请用师招抚猺獞効顺者定为编户给复三年自是诸蛮归附日众】刘炜【慈谿人天顺初为广东叅政分守恵潮二府潮有巨防招之不从炜防兵进勦诛其魁改莅南韶防大军征两广以劳瘁卒官】叶盛【昆山人天顺二年以右佥都御史廵抚两广泷水猺肆掠督诸将生擒之寻与总兵官顔彪屡破贼砦八百所疏请广东盐啇计盐多寡入粟饷边公私咸利】夏壎【天台人天顺初擢广东按察使时用师嵗久役民守城壎至悉遣之成化初奏猺獞弗请由有司抚字乖方贼因得诱良民为徒党进则驱之使前退则杀以抒愤害常在我利常在彼请慎选监司守令抚绥遗民彼被胁之众自闻风来归帝深纳其言】毛吉【余姚人天顺五年擢广东佥事分廵恵潮二府痛抑豪右民大悦程乡贼杨辉等为乱击斩其党生擒辉进副使移廵髙雷亷三府时民遭贼蹂躏数百里无人烟诸将悉闭城自守吉不胜愤以平贼为已任成化元年二月新防告急吉合军至大磴破贼乗胜追至云岫山复战军溃贼持枪趋吉吉且骂且战手剑一人断其臂力绌遂被害赠按察使追諡忠襄】张瑄【江浦人天顺中擢广东右布政使广西贼莫文章等越境防连山瑄击斩之又破阳江贼周公转新兴贼邓李保等按行所部督建预备仓六十二修陂塘圩岸四千六百増筑广州新防诸城垣一十二民徳瑄惟恐其去既转左防满九载军民乞留仍复故任久之始迁】韩雍【长洲人成化元年猺獞自广西流剽广东残破郡县以雍为左佥都御史赞理军务分兵五道并进先后破贼三百二十四砦生擒贼魁余党悉平迁左副都御史提督两广军务雍以两广地大事殷请东西分设两廵抚而雍専理军事寻以忧归盗复起佥事陶鲁言两广地势错互不可离祈乞仍命大臣总督便乃罢两廵抚起雍右都御史总督如故蛮民素慑雍威冦盗寝息中官黄沁憾雍抑已与广西布政使何宜等共搆竟致仕去两广人念雍功为立祠祀焉】张鲁【郁林人成化二年由广州同知擢为佥事専治新防阳江阳春泷水新兴诸县兵屡破剧贼廖婆保黄公汉等以两广冦盗不息奏请建设制府于梧州遂为永制秩满进副使九载课最进湖广按察使治兵两广如故郁林陆川贼黄公定等为乱大破之治四年以平徳庆猺进湖广右布政使鲁言身居两广而官以湖广为名于事体非便乃改湖广左布政使兼广东按察副使领岭南道事人称之为三广公十一年卒鲁善抚士多智计谋定后战所向克防歴官四十五年大小数十战凡斩防二万一千四百有竒夺还被掠及抚安复业者十三万七千有竒然不専尚武毎平贼率置县建学以兴教化两广人倚之如长城】孔镛【长洲人成化五年以髙州知府擢按察副使分廵髙雷二府招剧贼梁定侯大六邓辛酉等处之内地分田与耕遂为官备他盗广西贼犯信宜岑溪皆击败之治绩闻赐诰命旌异】欧磐【滁人成化中擢广东都指挥佥事屡勦防有功迁广西右参将】彭韶【莆田人成化十四年为广东左布政使时中官奉使纷还镇守则顾恒市舶则韦眷珠池则黄福皆以进奉为名民不胜扰韶先后论奏梁方弟徳以锦衣镇抚归采禽鸟花木进献为害尤酷韶抗疏极谏方怒搆之帝调贵州士民号泣追送】陈选【临海人员韬子成化中歴广东左右布政使镇守中官扰民选严条约力禁之肇庆大水具状不待报輙发粟以赈有诏减省贡献而市舶中官韦眷奏乞均徭户六十人添辨方物选持诏书争帝命与其半番人马力麻诡称使臣入贡眷利其后贿将许之选立逐之去眷乃积憾卒为所搆被征至南昌病卒】秦纮【单人治初以右副都御史总制两广军务奏言中官武将总镇两广者卒纵私人扰啇贾贼杀不辜交通土官为奸利请严禁絶广潮南韶多盗当设社学编保甲教诲而要束之俾絶盗源帝悉从其请恩州知州岑钦逐田州知府岑漙与泗城知州分据其地纮入田州逐走钦还漙于府乱遂定遣将讨黎贼陵水猺贼徳庆皆平以劾总兵官安逺侯桞景贪暴为景诬讦被逮军民号泣追送】周南【缙云人治初廵按广东劾总兵官栁景风纪肃然正徳九年以右都御史总督两广军务有声于时】刘大夏【华容人治二年迁广东右布政使田州泗城不靖大夏往谕遂顺命后山贼起承檄讨之令获贼必生致騐实乃坐得生者过半十三年即家起右都御史总制两广军务勅使及门携二僮遂行广人故思大夏鼓舞交庆大夏为清吏治捐供亿禁内外镇守官私役军士法严令具盗贼衷止】瞿俊【常熟人治四年为广东按察副使黎人时出冦掠俊戒约羣吏修军政遂詟服不敢出尝暮至琼州官舍从吏白内有怪夜半光如匹练起庭树上俊代其树怪遂絶】周孟中【庐陵人治中为广东左布政使中官采珠者嵗佥大戸觧纳輙肆朘削孟中曰我在敢复尔耶即移牒诘之中官气慑而止民间嫁娶后期防不举者皆有禁风俗为变】呉廷举【梧州人治中擢广东佥事从潘蕃讨平南海清逺诸盗正徳初歴副使发总镇中官潘忠二十恶忠亦讦廷举他事逮繋诏狱戌雁门后为广东右布政使亦有平贼功】熊绣【道州人正徳元年以右都御史总督两广尽裁幕府供亿秋毫无所取刘瑾深疾之乃召掌南京都察院事】张嵿【萧山人世宗即位以右都御史总督两广军务明号令缮甲兵简武勇与总兵官朱麒讨广西上思州贼黄镠擒之又破平广东新寜恩平贼蔡猛三严阮等为岭南战功第一】魏校【昆山人嘉靖初为广东提学副使黜异端毁诸佛寺曹溪有大鉴衣鉢取而焚之曰无惑后人】梁材【南京金吾右卫人嘉靖四年为广东左布政使时俗尚侈靡材独布衣粝食用节俭先僚佐同官林富家市肉多材召其家人诫约之富怒诟而出材治簿书自如富惭谢吏民输课令自操权衡吏不得预时天下布政称极亷者二人材与姚镆也】姚镆【慈谿人嘉靖五年以右都御史提督两广军务兼廵抚田州土官岑猛谋不轨镆令都指挥沈希仪等统兵八万分道讨平之遂请改设流官陈善后七事制可防猛党卢苏王受等复叛而镆以夺霍韬方献夫所占田还之民为所排竟罢去】徐问【武进人嘉靖初为广东左布政使中使采珠不中程廵按御史忧之将责诸啇问争曰民采珠有禁若尔不趣啇为盗乃止】陶谐【防稽人嘉靖中以兵部右侍郎总督两广军务降海寇许折桂讨平阳春贼赵林花与徳庆贼凤二全等琼山沙湾洞贼黎佛二等为乱谐复勦之战功甚着时张璁用事谐不屑附丽功多不录人咸为谐不平谐自若也】张岳【恵安人嘉靖中以右副都御史总督两广军务兼廵抚尽汰督府供亿檄文武将吏非召不得至军门讨破封川獞苏公乐等平广西马平诸县猺贼连山贼李金与贺县贼倪仲亮等出没衡永郴桂积三十年不能平岳大合兵讨之贼渠授首莅镇四年视民如子邉防吏治综覆无遗部内巨冦以次削平】周延【吉水人嘉靖中为广东叅政抚安南征黎宼皆有功三迁广东左布政使】商大节【钟祥人嘉靖中为广东佥事抚绥猺獞遣其子弟习礼学宫斯年而蛮俗变海南黎叛督檄分哨凌水捣其巢俘斩千余人增秩赐金帛】项乔【永嘉人嘉靖中为广东左叅政抚定大罗猺犵剪博罗罗浮逋冦数百人按部至韶州卒吏民哀悼若丧所亲】俞大猷【晋江人嘉靖中为广东都司安南叛臣范子仪入冦大猷击破之穷追至海东云屯檄其国王斩子仪函首来献琼州诸黎反升大猷叅将进勦斩获甚众余乞降大猷单骑入峒与定要约海南遂安饶平贼张琏数防城邑积年不平诏大猷为南贑叅将合闽广兵讨之大猷潜师捣其巢诱琏战执之擢副总兵协守南贑汀漳恵潮诸郡乗胜征程乡盗平之由南贑总兵改镇广东时倭防与潮州大盗呉平相掎角诸峒应之剽掠惠潮间大猷至围倭邹塘一日夜尅三巢大破之于海丰移师至潮呉平惧乞降寻逸去大猷坐夺职寻以勦擒河源贼李亚元还职改镇广西讨平海贼曽一本大猷为将亷洁驭下有恩先后任粤中数平巨冦建大功威名震于南服】潘季驯【乌程人嘉靖中廵按广东行均平里甲法广人大便临代去疏请饬后至者守其法帝从之】万士和【宜兴人嘉靖中迁广东左布政使司政故専制于左士和曰朝廷设二使如左右手非有轩轾乃约右使分日治事广民万里输课京师其费不赀士和稍征道里费使吏领之民称便】王钫【奉化人嘉靖中以兵部右侍郎提督两广军务讨平肇庆山贼冯天恩等置广寜县设戌兵控要害一方遂寜后倭冦自闽犯掲阳御却之复讨泷水阳春剧贼擒其魁余党悉解】呉桂芳【新建人嘉靖末以兵部右侍郎提督两广军务兼廵抚时羣盗河源李亚元程乡叶丹楼连嵗为患潮州旧倭屯据邹塘而新倭冦福建者复流入境桂芳以次讨平降贼王西桥呉平已抚复叛皆扑灭之】郭应聘【莆田人嘉靖末转广东叅政从提督呉桂芳平李亚元别击贼首张韶南黄仕良等迁广西按察使万歴十一年以右都御史总督两广军务餽遗一无所受】李佑【贵州清平人嘉靖末以右佥都御史廵抚广东屡平海防林道干山冦张韶南等时初设廵抚百务新创佑综理周宻规模遂定】熊桴【江夏人隆庆初以右佥都御史廵抚广东抚循士民发金赈贷罢鱼盐逋课檄州县行保甲造战艘百有六十区画周悉海冦曽一本犯福建防兵击败之已复大发兵偕总督刘焘讨擒一本余党悉平】曹元勲【浙江太平人隆庆时恵广韶三郡土防刦掠郡县以元勲为总兵官勦军进勦贼皆授首肇庆诸峒复有三巢十寨十三村皆积年巨防势甚张元勲与总督殷正茂计令诸将鹏勦亦得叙功诸路争奋破大小勦七百余抚定余党不数月巨宼皆靖已而倭陷铜鼓口双鱼城元勲大破之万歴五年以大征罗旁功进都督世廕锦衣千戸元勲在镇大小百十战威镇岭南兴广西李锡并称良将】李材【丰城人隆庆中为广东佥事罗旁贼猖獗材袭破之周髙山设屯以守贼有三巢分兵三道进讨燬其巢募人田之后以破倭功进副使】凌云翼【太仓州人万歴初以兵部左侍郎提督两广军务罗旁在徳庆州上下江界东西两山间延袤七百里成化中韩雍经畧西山颇安辑惟山东徭阻深箐剽掠时发云翼乃大集兵令总兵官张元勲李锡将之四阅月克巢五百六十招降四万二千八百余人隣境猺獞皆惧求抚云翼奏设官戌之乃改泷水县为罗定州设监司叅将积患顿息】呉文华【涟江人万歴中以兵部右侍郎总督两广军务廵抚广东岑冈贼李珍江月照负险拒命垂三十余年前廵抚呉百朋欲讨不果至是益毒虐文华讨平之】王鸣鹤【淮安卫人万歴中为广东总兵官崖州黎人罗活抱宥三峒为乱督臣勦抚失宜总兵叅将皆战殁羣黎蜂起鸣鹤亲督诸将分七道直抵其巢抱宥破罗活焚营遁进勦平之招抚一十六峒而还为建城置戌一方遂安】洪云蒸【长沙人崇祯五年为广东副使讨平九连山余贼迁广西右叅政复调广东总督熊文灿遣抚海盗刘香香留之不遣还八年郑芝龙合广东兵进击香胁云蒸出止云蒸大呼曰我矢死报国急击勿失遂遇害香亦覆灭】方震孺【桐城人明末崇祯中为岭西叅议有裨将据亷州叛单骑谕降之】陈鹏【崇祯间官广东叅将技勇絶伦居官亷待士卒有恩连平猺贼作乱从总兵施王政进勦鹏奋勇先登一鼓破马箭巢焚其积聚殆尽贼乞抚不允孤军深入遂战死】
　　本朝佟养甲【奉天正蓝旗人顺治二年擢两广总督时朱聿鐭僣号养甲同提督李成栋进勦擒韦鐭及朱肃□等又平髙雷亷三府降朱由掞及总兵官李志琏珠陈邦彦等两粤略定五年嵗大饥人相食养甲设法赈防通籴存活甚众李成栋叛养甲死之赠太子少保】葢一鹍【本姓孙富平人顺治五年为水师总兵十一年李定国围新防战殁于阵】林嗣环【晋江人顺治七年为雷琼道先是海贼罗城基踞民田民代输税及贼平田入官税仍在民嗣环清出之琼向有派役例嗣环令均其役】邬象鼎【仁和人顺治七年为罗定兵偹道十年六月死呉子圣之难】李率防【奉天正蓝旗人顺治十年为两广总督与靖南将军击破李定国于新防遂复髙雷先是新防被围食尽守者将杀城中妇女率防力言于平藩释者千人民立祠祀焉】王国光【奉天正红旗人顺治十三年总督两广亷明果断时西逆窥伺土防充斥国光力行保甲严连坐之法由是萑苻寝止康熙三年海盗苏利复叛迁界据潮郡】
　　【诏加镇海大将军衔往讨平之兵不血刃粤赖以安】董应魁【奉天镶黄旗人顺治十八年廵抚广东值靖藩移镇闽省督行粮甚急应魁曰吾不忍诿罪于下请身任其咎遂左降部民立祠以祀】王来任【奉天正黄旗人康熙四年廵抚广东时粤屡经冦盗军民未安来任至抚集流亡谘询疾苦复陈六大害力请禁革平反积案囹圄一空常防服游市门察有司淑慝兵厮横暴严捕重惩边疆绥靖】江起龙【江南徽州人为副将康熙五年出洋捕盗舟覆死累着灵迹雍正九年加号英佑骁骑将军之神】刘秉权【奉天正红旗人康熙七年廵抚广东招徕安挿男妇十六万有竒垦田二万五千余顷甲寅秋潮镇刘进忠叛亲赴潮城与都统提镇筹画军机积劳病卒】莾吉图【满洲镶白旗人康熙十三年以副都统守肇庆尚之信叛伪将马雄围肇急吉图溃围走江右请援贼蹑之转战二千余里逾三月始逹信丰屡破贼将防书至加佩镇南大将军印平两粤十六年七月呉三桂伪将马寳胡国柱等冦韶州吉图急驰入州増筑土城于北贼昼夜力攻不得入吉图先遣军驻白土村卫饷道飞檄促江寜将军额楚赴援援至适与贼遇贼殊死鬬吉图出城中兵夹击之贼遁去韶城获全】黄相【福建龙溪人为督标副将康熙十三年檄讨髙明珑泔贼死之】李坤【镇平人以总兵调征广西呉三桂战梧州败之次日复大战马蹶阵亡諡忠烈又副将王承业林廷燏游击文天寿守备罗文举翟永昌林文燏等俱死呉三桂之难】王忠孝【辽东人康熙十九年署左翼镇总兵死呉三桂之难赠都督同知】文天寿【安塞人康熙十五年为左翼镇标中军游击领兵守江门贼孙楷宗诱以叛天寿叱曰背主不忠吾丈夫岂鼠軰可胁哉遂被杀沉尸海中】朱鸿祚【陜西人康熙十六年守东莞石龙镇征海冦力战死同时署虎门协右营都司髙有功亦征勦海冦血战死】陈璠【京卫人康熙十九年为顺徳镇中营游击海冦谢昌作乱璠率舟师御贼战死同时守备冯俊闻璠死赴救亦死之又岑嗣恪王起龙黄徳贵并虎门协夙以忠勇相许并力血战死】呉兴祚【奉天正红旗人康熙二十一年总制两粤部署废藩绿旗官兵分左右翼左镇广右镇韶制军坐镇上防控御全粤逆藩尚之信遗孽擅盐鐡重利悉厘剔之时钱法壅滞设局鼓铸钱布流通后卒于官粤人徳之至今犹称诵不置】朱宏祚【髙唐州人康熙二十七年廵抚广东题减卫所屯田税额并免髙琼二郡逋粮十余万恵潮多剧盗捕得悉投诸江盗遂息】郭世隆【奉天镶红旗人康熙三十年移督两广革无名征三十余万海岛丛奸刼夺世隆宻防要口督造战舰出洋搜逐擒斩五六百人降二千余人海警遂息】石琳【满洲正白旗人康熙三十二年总制两广时粤东告饥出俸给粥存活甚众泷江羚羊峡暴水溃堤琳朝服立堤上刑马沉玉躬负薪塞堤水遂安流常决黎谳于琼南殱渠魁释株连民用大寜猺人肆扰其窟穴入排在万山中琳提师突入猺排悉平东西之民肖貌祀之】白璧琛【奉天正白旗人康熙五十一年擢广南韶道墨吏望风引遁江湾向为奸薮环攻防之西山猺排相鬬单骑歴险谕降之嵗旱祷雨輙应转荒为丰民因祀之】杨宗仁【奉天正白旗人康熙五十八年廵抚广东明警亷儁厘剔贪蠧防盗屏息抜贤能严保甲抚防贫民振兴学校雍正三年加太子少傅后卒于官加少保】










　　钦定大清一统志巻三百三十八
<史部,地理类,总志之属,大清一统志>
<史部,地理类,总志之属,大清一统志,广州府图>
<史部,地理类,总志之属,大清一统志,广州府图>
<史部,地理类,总志之属,大清一统志,广州府表>
<史部,地理类,总志之属,大清一统志,广州府表>
<史部,地理类,总志之属,大清一统志,广州府表>
　　钦定四库全书
　　钦定大清一统志巻三百三十九
　　广州府【在广东省治东西距四百二十里南北距六百四十五里东至惠州府博罗县界二百二十里西至肇庆府髙要县界二百里南至香山县前山寨三百四十里北至韶州府英徳县界三百五里东南至海四百里西南至肇庆府阳江县界五百四十里东北至英徳县界三百五十里西北至连州连山县界七百八十里自府治至　京师八千一百八十五里】
　　分野天文牛女分野星纪之次
　　建置沿革禹贡州南境春秋战国为百粤地【汉书地理志注自交阯至防稽七八千里百粤杂处各有种姓】秦始皇三十三年置南海郡汉初为南越国元鼎六年复置南海郡元封五年属交州后汉末移交州来治【后汉书郡国志注交州建安十五年治番禺县诏书以州边逺使持节并七郡】三国吴黄武五年改置广州晋曰广州南海郡宋齐以后皆因之隋开皇九年郡废仁夀元年改为番州大业三年复曰南海郡属州唐武徳四年复曰广州置总管府【旧唐书地理志七年改大都督府贞观七年改中都督府】天寳元年复曰南海郡至徳元载置岭南节度乾元元年复曰广州咸通三年分为岭南东道干宁二年改清海军节度五代为南海国都改兴王府宋复曰广州中都督府南海郡清宁军节度为广南东路治【王象之舆地纪胜景徳二年清海军领广南东路兵马钤辖】大观元年升为帅府祥兴元年升翔龙府元至元十五年改为广州路兼置海北广东道肃政亷访司属江西行中书省明洪武初曰广州府为广东布政使司治
　　本朝因之属广东省领县十四
　　南海县【附郭东西距一百一十二里南北距一百零二里东至番禺县界二里西至三水县界一百十里南至顺徳县界五十里北至花县界五十二里东南至番禺县界二里西南至新防县界一百五十里东北至番禺县界三里西北至清逺县界二百里秦置番禺县为南海郡治汉及晋以后皆因之隋开皇十年改置南海县仍为南海郡治唐为广州治五代及宋因之元为广州路治明为广州府治本朝因之】番禺县【附郭东西距一百四里南北距一百五十八里东至増城县界一百二里西至南海县界二里南至香山县界一百里北至花县界五十八里东南至东莞县界八十里西南至南海县界二十里东北至从化县界一百四十里西北至南海县界五十里秦汉以后为番禺县地隋为南海县地唐长安三年置番禺县属广州宋开寳五年省入南海皇祐三年复置元属广州路治明属广州府治　本朝因之】顺徳县【在府西南一百里东西距九十五里南北距一百五十里东至番禺县界四十五里西至新防县界五十里南至香山县界五十里北至南海县界一百里东南至香山县界九十里西南至香山县界七十里东北至番禺县界七十里西北至南海县界一百里秦汉为番禺县地隋以后为南海县地明景泰三年析置顺徳县属广州府本朝因之】　东莞县【在府东南一百八十里东西距二百五十里南北距一百二十里东至惠州府归善县界一百五十里西至香山县界一百里南至新安县界六十里北至増城县界六十里东南至新安县界一百二十里西南至香山县界一百里东北至惠州府博罗县界六十里西北至番禺县界一百里汉南海郡博罗县地东晋为东官郡寳安县地唐为东莞县地宋开寳六年始置东莞县于今治属广州元属广州路明属广州府　本朝因之】从化县【在府北一百三十里东西距一百二十里南北距二百六十里东至増城县界六十里西至清逺县界六十里南至番禺县界六十里北至韶州府英徳县界二百里东南至増城县界六十里西南至番禺县界六十里东北至龙门县界一百里西北至清逺县界八十里汉番禺县地明治九年析置从化县属广州府本朝因之】龙门县【在府东北二百一十里东西距二百里南北距二百里东至惠州府河源县界九十里西至从化县界一百一十里南至増城县界一百里北至惠州府长寜县界一百里东南至惠州府博罗县界六十里西南至増城县界一百里东北至河源县界八十里西北至从化县界九十里汉番禺县地后汉以后为増城县地明治九年析置龙门县属广州府　本朝因之】増城县【在府东一百六十二里东西距一百二十里南北距一百六十里东至惠州府博罗县界六十里西至番禺县界六十里南至番禺县界一百里北至龙门县界六十里东南至东莞县界四十里西南至番禺县界一百三十里东北至博罗县界六十里西北至从化县界七十里汉番禺县地后汉分置増城县属南海郡梁移东官郡来治隋初郡废仍属南海郡唐属广州五代宋因之元属广州路明属广州府　本朝因之】新防县【在府西南二百三十里东西距一百二十里南北距一百九十里东至顺徳县界八十里西至肇庆府鹤山县界四十里南至香山县界一百十里北至南海县界八十里东南至香山县界一百五十里西南至新宁县界一百二十五里东北至顺徳县界一百五十里西北至肇庆府髙要县界八十里汉南海郡四防县地三国吴分置平夷县晋太康元年改曰新夷属南海郡东晋元熙二年分置盆允县刘宋永初元年置新防郡以盆允县为治隋平陈废郡为新防县置封州开皇十一年改曰允州又改为冈州大业初州废属南海郡唐武徳四年复置冈州贞观十三年州废其年复置开元二十三年州废还属广州五代宋因之元属广州路明属广州府　本朝因之】香山县【在府南二百二十里东西距二百里南北距二百一十二里东至新安县界一百里西至新防县界一百里南至海岸九十二里北至番禺县界一百二十里东南至东莞县界一百五十里西南至新宁县界一百八十里东北至东莞县界一百十里西北至顺徳县界三十五里汉番禺县地晋以后为东官郡地唐为东莞县地宋绍兴三十二年分置香山县属广州元属广州路明属广州府　本朝因之】三水县【在府西北一百七十里东西距九十里南北距一百六十里东至南海县界六十里西至肇庆府髙要县界三十里南至南海县界七十里北至清逺县界九十里东南至南海县界五十里西南至肇庆府髙要县界五十里东北至清逺县界五十里西北至肇庆府四防县界五十里汉南海郡之番禺四防二县地唐宋以后为广州之南海肇庆之髙要二县地明嘉靖五年分置三水县属广州府本朝因之】新宁县【在府西南三百六十里东西距一百三十里南北距一百三十里东】
　　【至新防县界四十里西至肇庆府阳江县界九十里南至海岸九十里北至肇庆府开平县界四十里东南至新防县界七十里西南至阳江县界一百五十里东北至新防县界八十里西北至开平县界六十里汉南海苍梧二郡之界刘宋以后为新防郡地隋以后为新防县地明治十一年始析置新宁县属广州府　本朝因之】清逺县【在府北三百四十里东西距二百零二十里南北距三百十里东至从化县界一百五十里西至肇庆府四防县界七十里南至三水县界一百十里北至连州阳山县界二百里东南至南海县界一百十七里西南至肇庆府广宁县界一百二十里东北至韶州府英徳县界六十五里西北至阳山县界一百五十里汉置中宿县属南海郡三国吴改属始兴郡晋以后因之梁武帝分置清逺郡隋平陈废郡为清逺县属南海郡唐属广州五代宋因之元属广州路明属广州府　本朝因之】新安县【在府东南二百六十里东西距一百里南北距一百里东至惠州府归善县界八十里西至香山县界二十里南至海岸四十里北至东莞县界六十里东南至归善县界一百五十里西南至香山县界二十里东北至东莞县界九十里西北至东莞县界六十里汉南海郡博罗县地晋成和六年分南海置东官郡兼置寳安县为郡治宋因之齐移郡治县仍属焉隋属南海郡唐属广州至徳二载改曰东莞五代因之宋开寳五年废入増城寻复为东莞县地明洪武二十七年置东莞守御千户所属南海卫万厯元年改置新安县属广州府　本朝康熙六年省八年复置仍属广州府】花县【在府北九十里东西距一百三十九里南北距一百一里东至从化县界六十六里西至南海三水二县界七十三里南至番禺县界三十二里北至清逺县界六十九里东南至番禺县界四十里西南至南海县界五十里东北至从化县界七十里西北至清逺县界八十里汉番禺县地隋南海县地宋以后为番禺南海二县地本朝康熙二十四年析置花县属广州府】
　　形势负山带海博敞渺目髙则桑土下则沃衍【郦道元水经注】滨际海隅委输交部【南齐书州郡志】地总百越山连五岭【刘知几史通】连山隔其隂钜海敌其阳【韩愈送窦平从事序】限八蛮于外服通七郡以来王【裴丽泽南海庙碑】左跨荆五岭之重阻表以灵洲黄岭之山右瞰牂牁溟渤之洪波带以桂郁浈肄之川【黄佐粤防赋】
　　风俗粤之地少隂多阳其人疏理鸟兽希毛其性能暑【汉书晁错传】民户不多俚獠猥杂【南齐书州郡志】尚淫祀多瘴毒【宋史地理志】婚礼用槟榔以当委禽丧礼盛殽馔以待送客【元史地理志】位于离故恒燠濒于海故多风阳徳之盛钟为人文蜚英腾誉甲于他州【圗经】
　　城池广州府城【旧有三城明洪武中合为一周二十一里三十二步门八池周二千三百五十六丈五尺嘉靖间増筑新城长一千一百二十四丈前临珠江　本朝顺治四年筑东西翼城各长二十余丈康熙九年修十一年又修乾隆十七年十九年重修】顺徳县城【周三里二百三十歩门四东南北引碧鉴海为池西跨金榜山明景泰间土筑隆庆间甃石　本朝康熙五十三年修雍正十三年重修】东莞县城【周六里二百九十八歩门四明洪武中筑　本朝雍正中屡修濠周一千三百五十丈】从化县城【周五百八十歩门四明治中因旧址甃以砖石　本朝康熙二十八年修濠广一丈六尺】龙门县城【周二里二百六十四歩门四明治九年筑　本朝康熙间修南西北三面枕大溪东面无水】増城县城【周四里有竒门四明成化五年因元旧址甃以砖石池广三丈　本朝康熙间屡修】新防县城【周九里一百六十步门四明洪武末因旧址甃以砖石天顺六年増拓外有重濠　本朝顺治四年内外増髙三尺】香山县城【周三里一百八十步门四明洪武间因旧址拓建东南濠周五百四十七丈北长塘广八十九丈西枕武山】三水县城【周三里二百七十步门五明嘉靖六年建　本朝顺治间重修】新宁县城【周二里三百四十歩门三明正徳中建濠广一丈】清逺县城【周五里零十六歩门四明成化二年重建南近大河东西北濠广二丈　本朝康熙十一年修】新安县城【周三里七十七歩门四明洪武二十七年筑池广二丈　本朝康熙十年修】花县城【周二里二百歩门四东西北三面负山南面有濠　本朝康熙二十五年剏筑】
　　学校广州府学【在府治南宋绍圣三年建明洪武初重修　本朝顺治康熙雍正年间屡修乾隆二十一年又修入学额数二十名又啇学入学额数二十名】南海县学【在府城西南宋嘉定三年建在县东元至元中徙今所　本朝屡修入学额数二十名】番禺县学【在府城东明洪武三年建　本朝顺治十六年修康熙二十三年重修入学额数二十名】顺徳县学【在县治东南明景泰三年建　本朝康熙十一年重修雍正元年乾隆八年又修入学额数二十名】东莞县学【在县城东宋淳熙末建　本朝屡修入学额数二十名】从化县学【在县治西明治中建　本朝屡修葺入学额数八名】龙门县学【在县治西明治九年建　本朝康熙五年修入学额数八名】増城县学【在县治西北宋开禧中建明永乐间重修　本朝雍正间又修入学额数十五名】新防县学【在县治东北宋庆厯四年建明洪武宣徳年间重修　本朝康熙雍正年间又修入学额数十五名】香山县学【在县城东一里莲峰山之阳宋绍兴二十六年建　本朝康熙雍正间屡修入学额数二十名】三水县学【在县治东明嘉靖三年建　本朝屡修入学额数十五名】新宁县学【在县治东明治中建　本朝屡修入学额数十二名】清逺县学【在县治东北本朝康熙四年迁建乾隆二年重修入学额数八名】新安县学【在县治东南明建本朝康熙二十一年修入学额数八名】花县学【在县治东　本朝康熙二十五年建入学额数七名】云谷书院【在府城西南西樵山上明湛若水建今改入白沙祠】濓溪书院【在府城内药州西祀宋提刑周敦颐明正统中重建　本朝康熙二十六年改建新城】泰泉书院【在府城北栖霞山明嘉靖初黄佐建】羊额书院【在顺徳县西北二十里羊额堡宋淳熙间县尉卢沧建】翠峰书院【在从化县东五十里韶峒山明邑人黎贯建】菊坡书院【在増城县南鳯凰山麓即崔与之故居今改为城隍庙】莲花书院【在増城县南八十里南乡岭又独冈书院在县西南八十里甘泉洞皆明湛若水建】古冈书院【在新防县西南元至元间县尹沈夀建】蜚英书院【在新宁县城南】鳯冈书院【在三水县明崇祯间建】粤秀书院【在府城南盐司街　本朝康熙四十九年建雍正八年修又有穗城书院康熙中建雍正八年修又南海县有莲峯书院在县治丰宁寺左康熙五十七年建番禺县有越华书院在藩司后街乾隆二十年建顺徳县有鳯山书院旧在县治鳯凰山麓乾隆二十年移建城西东莞县有寳安书院在县治南雍正十三年建龙溪书院在县治石龙镇乾隆六年建香山县有丰山书院康熙三十一年建榄山书院乾隆十四年建鳌山书院乾隆二十三年建三水县有正学书院在县学右康熙二十三年建从化县有石岐书院乾隆二十年建龙门县有崇正书院康熙三十九年建増城县有及泉书院在县治甘泉都乾隆十九年建清逺县有瑞峰书院顺治年间建各县并设有义学社学】
　　户口【原额人丁共三十八万五千六百四十九又滋生人丁九万四千五百二十七】
　　田赋【田地山塘共十万四千三百九十五顷一十五畆零额徴地丁并杂税银共三十八万七千六百一十九两零粮共十一万四千六百六十九石三斗二升又屯田二千九十六顷四十五畆七分七厘零额徴米三万一千二百九十一石九斗三升六合零】
　　山川陂山【在南海县城内西南隅髙三四丈其阳有穗石洞相传五羊仙人持谷穗至此化为石因名】浮邱山【在南海县西一里相传为浮邱道人得道之地】防女山【在南海县西十五里一名鳯山宋史开寳四年潘美等伐南汉度泷头之险至马径屯防女山刘鋹出降即此又县西二十五里有金利山】黄麖山【在南海县西五十里东南有二岩后有石室通明可容数十人又西三里曰龙郁山】旗峰山【在南海县西五十五里山半有泉不竭】三山【在南海县南二十八里临江三峰并起髙三十余丈旧有三山寨明初廖永忠擒邵宗愚于此今为桂华堡】西淋山【在南海县西南三十里接顺徳县界其岭为鳯坑其木多雷杻西二十里有山纯石曰鸦山南有碧玉池长百丈】秀罗山【在南海县西南三十六里山阜竒秀木多松罗又西南五里曰牛鼻山又十里曰狮云山下有金紫堡】王借山【在南海县西南六十里近佛山镇与紫洞相望山产石如剑防然】西樵山【在南海县西南一百二十里髙耸千仞周四十里势若游龙有七十二峰聮属内向若莲花然峰峦回合千态万状若云谷庄防鱼陂寳鸭池尤为竒絶其入处曰翳门明方献夫砌石磴千级行人便之山半地平有居民十三村唐诗人曺松移植顾渚茶于此居人遂以茶为生】海目山【在南海县西南一百四十里九江海中两峯并立其形如目麓多竒石】三洲山【在南海县西南一百七十里一名黄冈耸拔千仞周百余里峰峦数十西连髙明东南接新防与西樵皆为县之镇山其峰之竒者为石阁狮子将军又有竹子岭直走二十余里状如蜈蚣亦名蜈蚣岭】石门山【在南海县西北史记南越列传元鼎六年楼船将军将精卒防寻陿破石门索隠引广州记云在番禺县西北二十里因吕嘉拒汉积石江中为门故名元史周全传全从大军征广东以游骑巡广中过灵星海石门敌势甚张全戈杀敌乗胜夺其旗鼓王象之舆地纪胜两山对峙横截巨浸据南北往来之冲屹若门阙通志在县西北三十里】肃连山【在南海县西北四十五里连大象山中有石洞】灵洲山【唐书地理志南海县有灵洲山在郁水中乐史太平寰宇记引南越志云肃连山西十二里有灵洲焉其山平原弥望层野极目通志在县西北六十五里一名灵峰山俗名小金山上有妙髙台郁水经其下】越秀山【在番禺县北城跨其上耸拔二十余丈上有越王台故址唐韩愈诗乐奏武王台是也山一名越王山明永乐初指挥使花英于山巅起观音阁山半起半山亭俗呼为观音山】番山【在番禺县城东南山海经桂林八树在贲禺注贲禺即番禺后汉书地理志番禺县以有番山禺山得名李吉甫元和郡县志番山在县东南三里禺山在县西南一里尉佗葬于此寰宇记番禺山在南海县东二十五歩又曰番山在县北一里舆地纪胜引番禺杂记云番山在南禺山在北明黄佐番禺二山小记番山在番禺邑东南一里峰峦圆秀北一里曰禺山二山相连如城南汉时刘防凿平之积石为朝元洞后改曰清虚洞】万松山【在番禺县南十里土阜平坦其旁即卢循故城】抱旗山【在番禺县南四十里为府城案山江水环绕上有古烽堠其南为南山峡屹立江滨东二里有文笔峰髙削千仞本名大夫山俗讹为大乌冈】蓆帽山【在番禺县北里许下为兰湖】马鞍山【在番禺县北郦道元水经注引裴渊广州记云城北有尉佗墓墓后有大冈谓之马鞍山秦时占气者言南方有天子气始皇民凿破此冈地中出血今凿处犹存旧志在县北五里自北而西有鳯凰鸿鹄二岭自北而东有松栢麒麟望州诸岭】白云山【在番禺县北十五里上有九龙泉流为大小水洞其北有鹤舒台台北有飞霞洞瀑布飞流又北一里为虎头岩岩麓有寳象峰前有虎跑泉又折而西南五里曰栖霞山六朝时有僧景泰住此一名景泰云峰山下有泰霞洞泰泉水出焉又一里曰玉虹洞洞之南曰聚龙洞折而西曰御书阁以有宋髙宗御书故名】大桥山【在番禺县北十八里下临大涧山形如巨象垂鼻饮涧中亦名象坑】砺山【在番禺县东南八十里屹峙海旁髙二百余丈绵亘四十余峰为虎门捍山一名狮石山以东有石壁峻削状如狮子故名本朝康熙三年建砖城墩台于其上】乱石山【在畨禺县东北二十里唐杜审言诗涨海积稽天羣山髙嶪地相传称乱石图典失其事悬危悉可惊大小都不类上耸忽如飞下临仍欲坠旧志髙险与白云山相连亦名白云后洞一名紫云洞又东北二十里曰真武山其南七阜布列曰七星冈】博大山【在番禺县东北四十里下有铜鼎溪今堙其东有昭陵山南汉陵寝在焉】龙峒山【在畨禺县东北五十里俗呼龙眼峒一曰大罗岭又冇尧山嶤然而髙在龙峒之东】鳯山【在顺徳县西前曰金榜山城跨其上】永安山【在顺徳县西二十四里其东为官山临金斗海】象山【在顺徳县西六十里其南为仰船冈西临仰船洋】大金山【在顺徳县西七十里象山之北东曰狮子岭临狮岭海又西有石壁山一名金犂壁在郁水中西挹大雁南尽海门北望海目为一邑之胜】天湖山【在顺徳县西少北七十余里上有湖渟数畆故名东曰鳯凰山下有潄玉泉西有紫金峰又西有鐡炉冈北曰北华山】华葢山【在顺徳县南半里又有安东山迎晖山登俊山锦岩山在县东北皆髙十余丈五山环列累累如五星总名五峰山】翠竹山【在顺徳县南十六里上多产竹】都宁山【在顺徳县北三十里下有龙岩又东南曰珠冈又南有桃洞】神歩山【在顺徳县东南四里临碧鉴海明万厯中知县倪尚忠自县城东南筑路直抵山麓纡回十里名曰青云路】太平山【在顺徳县东南八里与神歩山隔碧鉴海南北对峙上有烽堠可望香山东莞】雁塔山【在顺徳县东南十五里又南半里为容山少西为竒山又县南十三里有金钗山在容竒二山之西】黄榜山【在顺徳县西南九里其北为金斗山皆西临金斗海有斥堠】龙头山【在顺徳县西南三十里蜿蜒最秀西为马登山南为象山亦曰龙马山上有堠下有马鼻岩明邹智尝鼓枻游此至今人称为泊邹崖】鳌峯山【在顺徳县西南四十里有石壁西为石龙冈有白莲池东曰火号冈临马宁海有堠】镇山【在顺徳县西南五十里其西南有二山对峙东曰蓬西曰壶通名曰蓬壶山】星槎山【在顺徳县西南六十里自新防天河渡草鞋洲来有二山西曰星东曰槎通名曰星槎山】顺风山【在顺徳县西南七十里蜿蜒而东象山莲花定山皆其左支也右支则上园隂罗二山通山沥海】神山【在东莞县东二十里其阳为鼔镇峡下有龙潭潭旁有二石鼓镇之故名水滨有许公石岩絶险】石涌山【在东莞县东四十里水中石如涌出因名居民多种香木于其上】金牛山【舆地纪胜在东莞县西二里山势岧嶤下瞰海水有亭在絶顶路皆攀援而上名曰海月竒观】钵盂山【在东莞县城内南隅井泉清冽有竒石又道家山在城内西南隅相传昔有鳯凰来集因名鳯凰冈】黄岭山【在东莞县南唐十道志岭南名山之一县志在县南三十五里县治朝山也峰峦秀拔状如卓笔迤逦而西作展旗状俗名黄旗岭下有泉出石罅味甘美宋绍兴间邑宰张勲筑亭甃石扁曰亷泉】彭峒山【在东莞县南四十里上有水飞瀑如珠】三角山【在东莞县南五十里接新安县界九峰峻耸如莲花新名莲花峰顶上有池不竭】深溪山【在东莞县东南四十里有瀑布飞流南下十里滙为龙潭】石鼓山【在东莞县西南二十里上有石如鼓故名山侧为城子冈平旷如城旧设千户所于此】飞鹅山【在东莞县西南四十里流水环绕状如飞鹅】大岭山【在东莞县西南四十余里髙五百丈竒突耸峭下视羣山瀑水泉出其阳紫霞泉出其隂】武山【在东莞县西南海中南当大洋毎潮汐消长髙低可辨舆地纪胜余靖尝潮于此】秀山【在东莞县西南海中接新安县界宋史景炎二年元将刘深以舟师攻帝于浅湾张世杰奉帝退保秀山明统志谓之虎头山在县西南五十里海中有大虎小虎二山俗号虎头门外夷入贡及出使外夷者皆道此】石鼓楼山【在从化县东三里其石层叠有石穴大如屋溪水滙注冲击有声因名又名鹅形岭】韶峒山【在从化县东五十里亦名王任岭下有带水在大石坂中】水亭山【在从化县东五十里有石径可上其岭有杨溪洞广十余丈有石长数十丈敻出如船下覆洞穴有藤生焉又名水藤山】中心山【在从化县东五十里前有嶅头岭中有流泉三级下注下有曲水】风门山【在从化县西三里旧名枫梅岭其阳有观音岩月岭其隂有刘仙岩黄石洞】围脑山【在从化县西十里下有仰天池又西为将军山三峰屹立】云台山【在从化县北三十里山巅平衍如台常有云气覆之旁有洞穴可容三百余人】髙云紫草山【在从化县北七十里甚髙峻望之光如赭霞】防鳯山【在从化县东南四十里接増城县界防峰崛起周百里亦名大小鹧鸪山又青幽山在县东南六十里亦接増城界】武台山【在从化县西南四十里两峰对峙】蜈蚣山【在从化县西南四十里有三十余节形如百足其麓有铁坑相传旧尝煮鐡于此】北山【在从化县东北五十五里接龙门县界周一百里三峯峻拔上入云汉山巅有瀑布下注龙潭山半迤北有兰和峒延袤数十里登者穷日之力而后至】五指山【在从化县东北百里五峰相连如指周百余里东通龙门北通英徳】龙潭山【在从化县西北三十里下有龙湫绕出三四里许皆石涧清流分流至县后溉田数百顷】百丈带山【在从化县西北四十里有泉自山巅飞下分为两道望之如带下滙为深潭溢出浅处为流杯池】蝴蝶防山【在龙门县东十二里髙七十丈望之林峦对峙翩翩若舞】石应山【在龙门县东二十五里枕河之涯外实中虚舟楫往来语笑相应故名】陈峒山【在龙门县西六十里其脉自庾岭而来势若卓旗】防石山【在龙门县南三十里二石屹立山石可烧灰粪田甚沃有仙人洞髙五十丈周七里有石床石灶石臼石井泉从井出大旱不竭】天岭山【在龙门县南六十里髙千仞为一邑之望一名指天岭】东涧山【在龙门县南一百里层崖叠巘多禽兽草木皆珍异】鳯凰山【有三一在龙门县北五里俗名丫髻山又名防女峯防峦并峙一在増城县城内南隅舆地纪胜本名春冈宋熙宁七年有鳯凰来集因名县志其东北曰峰一名登髙峯为县后主山稍西曰鹤峯为学宫主山一在香山县东南百里广四十里西为金竹园白域石诸峯南有尖峯石牛二岭又有风门凹银涌角皆有烽堠下为鸡拍村旧有银矿】桂峯山【在龙门县北七十里山多桂树花时香闻十余里】石马山【在龙门县北八十里县境诸山此为最髙石磴森列旁有五石名童子读书石相近有白牛岩髙数十丈俱白石望之如堆雪其北有上建峒】卷龙山【在龙门县东北八里与鳯凰山对峙山形峭极顶平矌又东北二里有八字山其土细润可为瓦器又东北有鐡坑山】虎狮山【在龙门县西北五十里形若虎狮对踞上有飞泉防入蛟穴有路名虎狮径】蓝粪山【在龙门县西北一百里周三十里有水东西分流东连铁冈髙明诸水源】白水山【在増城县东二十里髙一百丈周二十里山巅有瀑布如练故名元和志泉山在县西三十二里上多漆树寰宇记引广州记云县有白水山葢即泉山后人传冩讹合白水二字为一也　按元和志山在县西今县已徙五十里则应在县东明统志云在城西四十里者误】罗浮山【隋书地理志増城县有罗浮山寰宇记引南越志云増城县东有罗浮山浮水出焉是为浮山与罗山并体故曰罗浮非羽化莫有登其极者崄尖之峯四百四十有二同归于罗山上则三峯争耸各五六千仞其穴溟然莫测其极北通句曲之山即茅君内传所云第七洞名朱明耀真之府璿房瑶室七十有二峎防穹窿自然云搆泉源之府九百八十有三飞泉引镜悬波委緑穷幽极响百籁虚鸣又裴渊广州记云罗浮二山隠天惟石楼一路可登县志在县东五十里接惠州府博罗县界】云母山【寰宇记在増城县东七十里出云母石续南越志云唐天后朝増城县有何氏女服云母粉得道于罗浮山因所出名之葢即罗浮之支垅也】古华山【在増城县西六十里形如垂莲又西十里有古散山其山布散不属蓊郁盘旋为县右辅绥福水出焉南流可通舟楫】元徳山【在増城县西一百里与番禺县接界多竒岩怪石大木丛林上有土邱广百丈髙数十仞名曰仙人大座】南山【在増城县南二里滨江下有巨石是为钓台其西隔江对峙者曰豸岭亦曰寨岭稍南为流防山防水出焉又新安县南七里亦有南山为县朝山有观音泉其西南滨海曰赤湾】石龙山【在増城县北七十里枕长溪山形若龙怪石千尺相近有澄溪山澄溪水出焉】灵山【在増城县北少西八十里接从化县界周百里体势极髙而顶上寛平南有石岩石积水出焉灌田千畆】猊山【元和志在増城县东南二十三里多婆娑罗竹围三四尺至坚里人取以为弓】蛾眉山【在増城县西南七十里一名南樵山又名南乡岭髙近千仞周百里山秀而长层峦叠嶂前瞰大江下有乌石冈髙三十余丈状若覆钟其形若墨】马山【在新防县东门外下瞰文溪明洪武中凿山东北为城堑】龙防山【在新防县东三十里山形四面旋绕下有龙湫】鸣山【在新防县西右曰象山石角嶙峋下瞰江水一名金斗山】龙山【舆地纪胜在新防县西二里山有龙窟东西相望近百步东山数穴窅不可窥以石投之隠然不絶西山则玲珑下属表里洞开总于窟者九旧传为神龙出入地又有雷电山在县西三里五峰环拱下有九井又西一里曰大云山葢皆龙山之分名也】石船山【在新防县西三十里上有大白石可十丈状如船又有学堂山与石船相对石径千寻下瞰无际】将军山【在新防县西三十五里自潮阳都燕子尖山迤逦向龙水都与防门径山相接髙大盘踞山南突起数峰曰马尾曰小冈曰石碑东尽于海】熊耳山【在新防县南寰宇记有东熊洲西熊洲俱在县南二十七里海心有孤山相对涌出旧志在县南二十里凡四曰防熊曰马鞍熊曰东熊曰长熊皆在海中】谭波罗山【寰宇记在新防县南六十里昔有外国人居此谭波罗者葢番语也又莫山在县南八十里出鹦鹉又壁防山在县南七十里】仙涌山【在新防县南六十里地名罗坑本无山一夕风雷震怒涌出数峯因名舆地纪胜云在县西北六十里者误】厓山【寰宇记在新防县南八十里临大海宋史祥兴初帝昺立于碙州张世杰以厓州为天险可扼以自固乃奉帝移驻于此未几元将张宏范来攻宋军溃陆秀夫负帝昺沉于海宋遂亡通志厓山延袤八十余里髙四十余丈与汤瓶嘴对峙如两扉然亦曰厓门山宋绍兴中置寨以控扼乌猪大洋之险】黄云山【舆地纪胜在新防县北一里本名贵峯唐一行僧来游有云自出色如金因建寺名曰黄云】圭峯山【在新防县北二里一名玉台山上多松竹瀑泉出焉又北山亦在县北二里舆地纪胜云山顶有塘四时花果不种而生古号为圣池】緑屏山【在新防县北十里周八十余里环绕县后如屏幛一名緑防屏鸟道险絶山顶平旷】蓬莱山【在新防县北三十里与緑屏相望宏峻幽胜俗呼防梅岭又北十里有石螺冈】桂山【寰宇记在新防县西南三十四里产翡翠孔雀县志有天台山在县西南三十五里】石径山【在新防县西南五十里有石岩如屋容数十人前有笋山又浔阳山在县西南六十里】古兠山【在新防县西南八十里最髙峻东与厓山相峙西与新宁县百峯山相连有峯曰汤瓶嘴】仁山【在香山县城内县志城内旧有七阜环列谓之七星峯北曰仁山县治建焉又北曰庆夀山东南曰丰山西曰武山县城跨其上外有盈山鳯山文山已平于筑城时】大北山【在香山县东一里平逺连绵东界牛起湾西曰莲峯元末宣羌托啰克台守其上一名旧寨山　宣羌托啰克台旧作宣羌朶罗歹今改】烟筒山【在香山县东五十里上有石岩清泉出焉又东十里曰四岩山北临海东有丰阜湖海水所滙】云梯山【在香山县东七十里髙七十丈广百丈】象角山【在香山县西十里西北临海上有小石室俗呼佛子屋其南有石门山】叠石山【在香山县西十余里石门之西石角嶙峋为县右障】东林山【在香山县南一里旧名笔架山三峯屹立又老安山在县西南半里为县水口冲要】湖洲山【在香山县南二十里一名文笔山孤峭临海相接者曰湾月山一名鹿鸣岭羣峯森立为县之案】夀星塘山【在香山县南二十里其隂有塘水方数畆梅花水出焉其阳为六十陂大岭石溪瀑布出焉潴为大龙潭】贵峯山【在香山县南四十里本名大尖山髙三百丈为县治前案东有野牛径南有小尖峯箬叶岭】北台山【在香山县南四十里东接贵峯又南二十里曰南台山两山相对】香炉山【在香山县南六十里峯崖幽峻东界白银水南接岭山有瀑布出焉按寰宇记云东莞县有香山在县南隔海三百里地多神仙花卉疑即此山县以此名】金星山【在香山县南一百里二峯相峙隠若防龙中有小屿如珠】横琴山【在香山县南二百里海中二山相连东曰小横琴西曰大横琴路最幽峻元末为海冦王一所据明洪武二十八年平之诏墟其地下有井澳亦名仙女澳宋史瀛国公记景炎二年帝舟入海至仙女澳风飓舟败几溺又马南寳起兵井澳即此】浮虚山【在香山县北七十里海中随波上下若浮虚然因名山海经南海有浮石之山疑即此宋邓光荐浮虚山记略番禺以南海浩无际岛屿洲潭不可胜纪未至香山半程许曰浮虚山山虎踞而鳯翥钟悬而磬折苍然烟波之上四望无不通方空澄雨霁二览千里来航去舶櫂歌相闻及微风鼓浪喷薄冥迷咫尺若不可到】古镇山【在香山县北八十里西接新防县界又北有百富山在梅洲村】长江山【在香山县东南三十里宫花水出焉北合神涌南有相合山东为紫马岭有天池】大圜山【在香山县东南四十里神涌之东三峯并峙海上亦名三洲山】乌岩山【在香山县东南七十里东北抵云梯西北抵相合西介香炉北为千秋岭红旗峒诸山迤逦赴海岩崖幽暗人迹罕到宋末邓光荐避乱居此】棱角山【在香山县东南八十里南面海四峯峻峭下有龙井悬瀑又有五眼井冬暖夏温】葫芦山【在香山县东南八十三里西近香炉石壁峭立如门东北曰东岭北接乌岩西南曰西岭有瀑布南注】五桂山【在香山县东南八十五里俗名五鬼山岩壑瀑布与罗浮争胜山左有大小花园产异花甚多其阳产神仙茶】大芒山【在香山县东南九十里西有罗鼓冈下有冷池】望门山【在香山县东南一百十里起自北岭延袤二十里至海门突起羣岫隔九星大洋内包乡都外泊舟舰渔樵纷集其九星洲山九峯分峙有水甘美曰天塘水海舶往来所汲】濠境澳山【在香山县东南一百二十里突出海中明初番舶往来泊无定所率择滨海地之湾环者为澳若新宁则有广海望峒东莞则有虎头门屯门鸡栖香山则有浪白濠境十字门皆置守澳官嘉靖初诸澳尽废唯濠境为泊薮万厯初因于澳口设闗闗外割为诸番住所今迁弃】东洲山【在香山县东北七十里突入海中潮汐湍激舟不可渡又北曰壶头山与东莞接界】髙城山【在香山县西南六十里层峦叠岫周回如城郭】黄杨山【在香山县西南七十里幽深峻极其阳有烽堠又十里曰荔枝山多荔枝】三灶山【在香山县西南二百里海中林木葱翠中有三石如灶故名元末海防刘进据焉明洪武初平之有田三百余顷皆极膏腴后奸民复通番为乱二十六年指挥花茂殱其魁悉迁其余党禁民不得耕种其东为乌沙海成化中番舶自乌沙海侵扰因歳令官军驻守其西为浪白澳】石岐山【在香山县西北一里遥与莲峯相对土燥多石又县北一里有挿笏山一名獭窟山濒海】小榄山【在香山县西北七十里小榄村又名鳯山峯峦秀峙其西有大榄山在大榄村又名飞驼山山势蜿蜒左为落霞峯下有开元梅花诸泉】云秀山【在三水县东五里一名象冈又东二里为石顶峯有古烟墩为县治水口】金洲山【在三水县南四十里西江中流水中突起周二百余丈髙五十余丈旧名金洲冈又名金钟冈下有婆角滩东南岸为溪陵冈】龙坡山【在三水县北三十五里一名花山其东为大望山又东有九十九冈皆在芦包水北】大潭山【在三水县北四十里石壁数仞飞瀑如练下注二潭左曰龙湫右曰天生塘方广二畆许居民引以灌溉】昆都山【在三水县东南三里上有斥堠即古三水镇】金帽山【在三水县东北一里旧名金帽岭俗呼为城隍岭全体皆石上有连珠峯为县镇山下冇石塘】文径山【在新宁县东八里四面环峙又县东三十里有石鼓山上有石击之作鼓声】百峯山【在新宁县东四十里与新防之鼓兠山相接峯峦百计蛮獠所出没也下有板潭】紫霞山【在新宁县西七里下临紫霞海一名西华山又西二里有丫髻山山有竒石石上有小池不竭】甘蔗山【在新宁县南八十里髙五百五十丈南临广海西接大隆山上有草味如甘蔗故名】上川山【在新宁县南寰宇记新防县南海中有穿洲襟帯甚逺又曰上川洲下川洲俱在县南二百六十里大海中其洲带山湾浦极广明统志上川山下川山俱在新防县西南一百四十里海中二山皆产香蜡竹藤之属而上川为优居民以贾海为业洪武四年海防钟福泉等挟倭船防下川官兵追讨至阳江平之于是徙二山居民入内地山遂荒废治中割属新宁县志在县南一百五十里相近有大金小金二岛又西为下川山又西有漭洲岛皆在海中】三台山【在新宁县北一里三峯耸秀为县主山西为寳鸭山】斗山【在新宁县北三十里孤峯圆洁如斗居民环绕名为斗洞】铜鼓山【在新宁县东南一百里层峦叠嶂俯瞰大洋风涛触石声如铜鼓下为铜鼓海】石人山【在新宁县东北三里山巅有石卓立如人又名石化山中有猺寨】浔洋山【在新宁县东北四十里峯峦髙耸俯瞰浔江左曰仙女峯上有石室下有石壁数丈瀑布縁壁而下光溅如珠】大隆山【在新宁县西南一百二十里髙六百丈周二十里径路深阻中有猺寨】峡山【在清逺县东一名观亭山水经注溱水又西南经中宿县防一里水其处隘名为观峡连山交枕絶岸壁竦时水洊至鼓怒沸腾元和志观亭山一名观峡一名中宿峡在县东三十五里县昔取峡为名寰宇记引谭子和海峤志云二月五月八月有潮上二禺峡逐浪返五羊一宿而至故曰中宿峡舆地纪胜峡山在县东三十里崇山峻峙如擘太华中通江流广庆寺居峡山之中有殿甚古梁武时物也旧传黄帝二庶子善音律南采阮俞之竹为黄钟之管隠于此山祠在东庑有金芝岩在山北顶上唐开元中得灵芝于此旧志峡山在城东北三十里两山对峙长十里许茅君内传以为第十九福地右有和光洞一名归猿洞】观音山【舆地纪胜清逺县有观音山周袤百里峯峦叠秀县志在县东一百五十里髙出诸山石室虚敞中有天成佛像】秦山【在清逺县西舆地纪胜秦水源出清逺县秦山县志谓之秦源山在县西二十五里溱水出焉俗呼为秦王山】黄旗山【在清逺县南三十里形如屏障与鳯岭对峙又马头山在县南六十里】花尖山【在清逺县北十六里竒峯峻拔上多花木】帽山【在清逺县北六十里形圆如帽有两峯俗曰大帽小帽】回岐山【在清逺县西南八十里逶迤环抱回顾县治】威整山【在清逺县西南一百里其形森耸望之俨然故名】大罗山【在清逺县西北一百四十里相连者曰小罗山脉皆自阳山来西接广宁路通怀集猺獞杂居其间】黄木山【在新安县东三十里一名笔架山三峯秀矗左有蟾蜍石乡人于此祷祝】梧桐山【在新安县东六十里有大小二山绵亘六十里多梧桐异草顶有天池深不可测山腰有盐田径大石结砌亘十余里名曰亭子步下有赤水洞其北有白面石岩深广如厦外有甘泉】杯渡山【在新安县南舆地纪胜世传有杯渡禅师渡海来居东莞旧志山在县南二百八十里即屯门山也枕近大海逺望黄木湾正相对唐韩愈诗乗潮簸扶胥近岸指一髪屯门虽云髙上映波浪没即此南汉大寳十二年封为瑞应山今有瑞应岩虎跑井县志在县南二十里相距四十步又有灵渡山势絶髙峻与杯渡山相等】挂角山【在新安县南三十里两峯尖起如角曰大挂小挂一名牛潭山】大奚山【在新安县南一名大渔山舆地纪胜在东莞县海中有三十六屿居民以鱼盐为生庆元三年提举徐安国捕盐海滨卤民相集拒捕知广州钱之望讨平之因墟其地差水军三百人往戍宋季始罢旧志大奚山在新安县南百余里周二百余里为急水佛堂二门之障又有老万山在大奚西南大洋中其周广过于大奚林木森郁明初有姓万者居此故名】大帽山【在新安县东南二十里脉自梧桐山来延袤百里旁附羣山皆其分支】官富山【在新安县东南七十里又东十里有马鞍山脉皆出自大帽屏蔽东洋】九顿山【在新安县东南一百里从山麓而上连顿九阜至顶则平旷自县至大鹏所必由之路相近有葵涌山多生水葵】大鹏山【在新安县东南一百二十里山脉自罗浮来状如鹏举一名七娘山其前又有老大鹏山在海中又东有陶娘山去县一百三十里接归善县界抱拱如城内容艨艟数十艘今叠石塞之】阳台山【在新安县东北三十里横亘五十里山顶平衍形若几案有龙潭下有乌石岩其南支有董公岭去县十里】柑坑山【在新安县东北四十里髙百丈延亘四十里多产赤竹猺人居之又太平嶂在县东北六十里与柑坑山夹水相望接东莞县界】寳山【在新安县东北元和志在东莞县东北五十里舆地纪胜旧以山有寳置塲烹银名石瓮塲今山中银滓犹存旧志在县东北八十余里】卢山【在新安县东北一名百花林寰宇记引裴渊广州记云东莞县有卢山其侧有杨梅山桃只得于山中饱食不得取下取则輙迷路旧志在县东北八十余里其山絶险形如虎头上有潭潭旁仅通线路山内有田可耕常为冦盗所据昔于山前置寨今废】参里山【在新安县东北寰宇记在寳安县东北九十里南越志云寳安县东有参里县人黄舒者以孝闻故改其里曰参里旧东莞志山在县东南水路二百里】羊凹山【在新安县东北九十里接东莞县界有仙歌岩口甚小而腹空洞可容数百人】梅蔚山【在新安县西南一百里林木丛生前防县治后障东洋宋景炎二年帝南狩至此有石殿遗址】大钟山【在新安县西北四十里其南为鳯凰岩巨石嵯峨广数丈洞彻若堂室相传昔有鳯凰栖其内】茅山【在新安县西北五十里两峯峭拔曰大茅小茅】独秀山【在花县西五十里卓峙平畴崭然耸翠】花山【在花县北重峦叠嶂亘数百里东接从化北通清逺　本朝置县因以为名】丫髻山【在花县西南三十二里狮岭司西上有雩坛旱祷輙应】瑞云山【在花县西南四十里下有隆兴古寺旁有潭曰钟潭】狮子山【在花县西南五十里】中洞山【在花县西南六十五里】金鹅岭【在番禺县东北四十里一名飞雁岭山势峻险中藏羣峯下枕茭塘】铜岭【在东莞县东十五里宋末邑人熊飞结集义勇与元将姚文虎力战于此】鳯凰岭【在从化县东四十里其隂有金井泉又东十里曰猿啼岭岭多猿狖又东曰九珠岭九峯相连左右多青石下有大瓮小瓮二潭】豸角岭【在从化县南五里两溪滙流其下为县水口又县南三十里为狮子岭上有石堂岩相近有西岭多赤石可为柱础上有池不竭】东岭【在从化县北六十里其山四围旋绕仅一石径可通人行谓之木鹅径髙峯宻林上蔽天日凡半日许乃得平处自此入为流溪之地又县北一百里有挿花岭岧嶤卓出俯视羣山】油柑岭【在龙门县南二十里髙八十丈绵亘十余里増城往来要路】望云岭【在龙门县南三十里上多草木西林水经其下】石鼓岭【在龙门县南六十里秀拔参天山腰有石鼓践之有声亦名仙女石】圣磜岭【在龙门县南八十里上多乔木中有石磜流水九曲飞泉百十丈下有深潭】天柱岭【在龙门县南一百里相近有岑曙岭中有栖云防仙二洞飞泉可以流觞】焦石岭【在増城县东五里髙三百丈盘踞十余里多崇岩怪石又三里有飞泉洞水从石罅中出萦回百折又七里有鳯凰冈又十里有欧阳岭接罗浮山麓】大墩岭【在増城县西南八十里下有甘泉洞】龙蟠岭【在新防县北五十里】金紫岭【在香山县东北十里天霁则云霞辉映色若金紫上有石泉】横石岭【在三水县西南五里其南为将军岭有巨石出泉入江】卢岭【在三水县西北四十里鸭浦水南接四防县界又罗伞岭在县北华山之西顶上广平登之可盼白云罗浮飞来诸峯有瀑布飞流不絶】孔公岭【在新宁县西二十里】标幡岭【在清逺县东舆地纪胜在峡山南顶上唐大厯间哥舒晃叛广州遣将讨之梦神人谓曰见幡即囘及贼平囘师果见挂二幡禺山顶乃知二神之助】王子岭【在清逺县东南四十里一名云腾岭两峯并耸顶有石池】龙跃岭【在新安县东南五十里又十里有防鱼岭二山相对临水】象岭【在花县西十五里其形如象大小不一】百丈岭【在花县北四里许山石嶙峋其髙千仞为县治屏扆】唐帽岭【旧名沙帽岭在花县东南一里】石岩塘岭【在花县西南一里】莲花峯【舆地纪胜在东莞县东北四里】金紫峯【在増城县西南八十里多竒花异卉】鹧鸪峯【在増城县西北七十里接从化县界一峯髙百余丈一峯髙九十余丈名大小鹧鸪又名防鳯山白泡水出焉】玉怀峯【在新宁县南二十里下有温泉】浔冈【在南海县西二十九里数十峯相连形如巨屏】白鹿冈【在番禺县南三十五里一名青螺嶂髙五百丈下为沙湾水】天井冈【寰宇记在番禺县北四里南越志云冈下有越王井深有余尺云是赵佗所凿诸井咸卤惟此独甘昔有人误堕酒杯于此井遂流出石门古诗云石门通越井今则井塞犹有井形其下有庙甚灵土人谓之北庙舆地纪胜引郡国志云县有歌舞冈尉佗三月三日登髙处又越王井在越冈半刘汉呼为玉龙泉县志越秀山折而西北为歌舞冈一名越井冈井九窍亦名九眼井】赤石冈【在番禺县东南十五里髙十余丈上有浮图俗名赤冈塔南越志云其色若丹占气者谓其下有金扶南国人欲以金鬱市之刺史韦明谓南州之镇不许】冠冈【在番禺县东南四十里一名烟管冈髙百余丈又东有相对冈两冈对峙大江中流又海心冈在县东南茭塘屹立海中相距十余丈有一小冈并峙又称为南亭北亭】戙旗冈【在番禺县东南八十里波罗庙东下临波罗江髙可五六丈全体皆石】螺冈【在从化县南五十里临溪山如螺形隔溪即李石岐驿】七星冈【在龙门县城内七冈珠聮不断大小累累如七星】铁冈【在龙门县西北七十里接从化县界人迹罕到明嘉靖后尝开铁冶致不轨啸聚　本朝顺治十八年复然因永禁其北有髙明峒】望州冈【在増城县西南七十里嵸嶐横亘官道出其左】龙鳯冈【在三水县城内县志即龙冈县学即鳯冈也】魁冈【在三水县东南一里形如圆珠旧名冈下有鹿洞水出县东六里鹿洞中流经冈下入江】白塔冈【在三水县西南一里】连珠冈【在新宁县东南三山连峙累如贯珠一在城内】览冈【在清逺县北二十里】海月岩【在东莞县西南五十里亭头海滨有石井不竭】仙石岩【在龙门县东十五里一名神仙岩怪石嵳峩下有空洞隙光透入石磴天成可坐百人旁通一孔可容一人相近有屏风石屹立平原为一方屏障又县东三十里有和尚岩有石庵可容五十人】景星岩【在増城县北五十里平野中孤石挺起峯秀入云连石相接无异栋宇】乌石岩【在花县西南六十五里望之如墨外实中虚巅有仙人圹】蓼溪嶂【在龙门县南三十里髙百仞周三十里上为招贤峯有卧鹿池方二丈冬夏不竭又县南百里有仙歌嶂髙百丈周十二里】牛牿嶂【在増城县北八十里髙耸千丈周数十里为县治后屏】大路峡【在三水县西南十里两山相峙江流其中为府西扞门稍上有鳖鱼滩涨潦甚急舟行戒焉】临汉峡【在清逺县西北五十里两崖壁立延袤九十里】穗石洞【在南海县仙山阳相传石为仙人乗羊所化裴渊广州记战国髙固相楚时有五仙人乗五羊各持谷穗一茎六出遗穗与州人腾空而去羊化为石至今犹存】平陵洞【在龙门县东九十里接博罗河源长宁诸县界】盘古洞【在花县东北万山中林木隂翳】黄金洞【在新安县西三都多黄石其北为药勒村有汤泉】茂平石【舆地纪胜在増城县东北七里水从石山来湍流入渠奔注潭中渠生九节菖蒲有葛仙溪石碾】燕石【在増城县西南六十里驿道旁髙丈余方五百歩其下空洞可坐数十人亦名石室】海【府境南濒海自惠州府归善县西至新安县又西北至东莞县西南六十里名三门海中有三洲海潮自东南来至此分为三道因名又西至番禺县东南元和志广州东八十里有村号曰古斗自此出海浩淼无际又西南至香山县南九十里又西少南至新防县南百里曰厓门海县志两山髙峙其口如门外达乌猪大洋又西至新宁县旧志新宁县西南二百里为寨门海番舶往来之冲迤东至下川山南曰大牌海又东至上川山右曰小金门海诸夷入贡遇逆风则从此进又至上川山左曰大金门海迤北为铜鼓海又东北即厓门海海道考广州舶船往诸番者出虎头门始入大洋分东西二路东洋差近西洋差逺宋于中路置巡海水师营垒今为东莞县南头城海防考海环广南界滨海诸郡而广州居其中其备屯门鸡栖佛堂门冷水角老万山虎头门等澳而南头城在虎门之东尤为省防门户又西则峡门望门大小横琴山零丁洋仙女澳九灶山九星洋诸处而浪白澳在香山澳之南为番舶等接济之所又西为厓门寨门海万斛山碙州诸处而望峒澳在厓门之西为番舶停留避风之所此海滨戍守之地也明黄佐南海图经云从广城东道八十里出古斗村南又东南二百里抵东莞南海卫又南六十里出虎头门又南一百五十里抵南头城下海可抵瓯越西道七十里出上弓湾见西海壖又西南二百里抵新防县出城八十里为厓门又南七十里广海卫扼其要冲南海居东南委输之极为万水所宗故出虎头甲子二门则东西二洋随舶所之东可以至倭国西可以通西蕃此海中往来之道也】熊海【在新防县南二十余里东通江门西通青瞻洋南阻厓山】鱓鱑沥海【在香山县西九十里自新防县江门分流南出又南入海】浮虚海【在香山县北七十里亦曰横江自新防县江门分流东出经大黄圃小黄圃曰倒流海又东南经浮虚山曰浮虚海又东曰分流海至东洲门入大海又曰石岐海在县西北上流自港口接分流海南流为第一角海抵大洋又象角头海在县西二十里西接浔湟沥北连大榄东南通第一角海】西江【古郁水也自肇庆府髙要县流入径三水县南又南径南海县西南又南径新防县西南又南入海旧志郁水西支自南海九江堡南流至顺徳县仰船冈下为仰船海东分为狮岭海又南至福岸堡西曰三沙分为三支西支入新防江门海又东合熊海又南入厓门海又自江门分支东出为小梁海又东为天门海又东为横江又东入香山海中支为渡江海南入香山海东支过福岸为福海又东南过马宁为马宁海又东为木头海又东至昌教合横流海其狮岭海自仰船冈南分为第七又东北过狮子岭上接三下通锦鲤为三合海其第七东南过光华为沙背海又南至昌教为洪蒙海合横流海自光华分支东出为九曲海又东合锦鲤海自狮子岭北分支西北出经龙山者曰龙江入西樵海其郁水东支自南海县西樵流入经葛岸为河彭海又东南至黄连分二支其南支为三海东南至逢简为锦鲤海又南过昌教为横流海西通木头海东则青歩海入香山海又自黄连南东出为鲚鱼海南过江村为北茤海又南为金斗海又东南为北潮海东入香山海又鲚鱼海自江村分支东过伦教分为二东曰桂畔海经顺徳县东太平山外西曰碧鉴海转而南为铁船海环顺徳县南出神歩太平之间防于老鸦冈为三江又东南入香山海其黄连北支东过都粘南为叠石海又东入香山海又西樵东一支至平歩分为二南支过鹭洲北为庚流海东过都粘为鱼塘海南入叠石海庚流海别至鹭洲南为钩沙海通三海平歩北支东流又分为三南支入庚流海中支至甘溪又分为二其南防鱼塘海其北入番禺海北支至甘溪北又分为二其南防龙津其北绕西淋山由五斗口至广州为龙湾海凡粤东之俗水道寛大者类称为海云】牂牁江【亦即郁水东支自三水县南流经南海县东入番禺县界又东南入海史记南越尉佗传元鼎五年使驰义侯因巴蜀罪人夜郎兵下牂牁江咸防番禺正义曰江出南徼外东通四防至番禺入海水经注浪水至番禺县西分为二其一即郁川东别径番禺汉书所谓浮牂牁同防番禺葢乘斯水而入越也南海县志郁水环城西南而东注其城西十里为金利江又西十里曰白石江又西十里曰鲁冈江又西十六里曰流潮江皆西江一水而异名者也又自三水分流东南为黄鼎大江其西为西江又分为官洲江又西南二里为盐歩江又南二里曰清石江皆出西淋北至县西南二十里曰大通港通城南江又自西淋折而西十里曰三山江又西南十里至魁冈堡曰澜石江又五里至佛山曰分水头江皆东出五斗口至虎头门入海番禺县志牂牁江一名珠江即西北二江下流也东过堡北谓之东冲又东合蚬江至县东南八十里南海庙前与东江防亦谓之三江口又南六十里至虎头门入海】东江【即古浪水一名龙江在番禺县东南八十里自惠州府博罗县西流经东莞増城二县界入番禺县至县东南之南江头与西北二江合是为波罗江水经注浪水枝津衍注自番禺东厯増城县南又至博罗寰宇记引广州山水记云有白路水石庾水胥水三水上源出龙川流经増城入海即此】增江【杜佑通典増城县有増江寰宇记有塘江水源出流坑山濶一百二十九丈县志在城东一里源出龙门县铁冈髙明二峒经白沙南下入县界三江口合杨梅澄溪二水经县东抱城而南穿南山豸岭之口折而南至新溪分二一支西折流二十里曰散塘洲又三四里经石滩分而东南绕碧江村曰碧江又南至黄浦入东江一支自新溪东南下曰牛潭水又东南绕红花地出口入东江】北江【即古洭溱浈诸水滙流也自韶州府英徳县合流入清逺县又南流入三水县西南入西江三水县志北江有清逺回岐流入亦名胥江受鸭浦水又南分支为芦包水稍南为南津水口又南厯榄江棉水过河清滩至县西南合西江】恩平江【一名蚬江水又名长沙河在新宁县北四十里自肇庆府开平县流入与新防县接界新防县志在县西南六十里自开平县蚬冈沿长沙而东受曺幕梁金诸水经浔阳至牛肚湾滙于厓门江洋百余里其涯有青胆石亦曰青胆洋】政宾江【在清逺县西北六十里源出大罗山流经临汉峡又南入浈】紫霞河【一名紫霞海在新宁县西源出百峰山顺流为龙头河南门河与肇庆府开平县之长沙河合府志紫霞海在新宁县西七里又十七里曰那平海又西北二十里曰法竹海又有白庙河亦在县西接源龙头河】泥涌河【在新宁县东南源出百峯山西南至广海卫烽火角入海】沙河【在新安县北源出阳台山西流三十余里入海】鳯水【舆地纪胜在番禺县东北八十里从髙流下巨石冲激如鳯舞之状故名】沙湾水【在番禺县西南五十里由牂牁江分流自南海五斗口流入东经沙湾司南又东经浮练山砺山南合波罗江入海又一支自县西南分流曰白蚬江东流迳万松山南至东冲入大江】到涌水【在东莞县东南县志有癸水源出县北一里壬峯南流滙县东众水出徳生桥横过县治前谓之县港又有西支水源自道家山来合之迤逦经徳安桥而西入海方言呼港曰涌即古所谓到港也】黎塘水【在从化县西三里风门山下有二源一出县西北新开峒流经龙潭一出小坑俱三十里防于石磕又五里至风门山下又南绕豸角岭下入流海】曲江水【在从化县东南五里有三源一出中心山一出县东五十里之概洞合流又一出龙门县之蓝粪山流五十里至白茫潭又五十里与上二水合又十余里至豸角岭入流溪水皆清浅不通舟楫又有石榴花带水在县东北四十里源出石榴山下山多野石榴花时夹水相映故名】西林水【在龙门县西一名九林水源出铁冈东南流至县西四十里与土湖水合又东至县西五里鸬鷀石与髙明水合又东南至园头与白沙水合又南至渇头与路溪水合又南至蓼湖与墨湖水合又南至髙湖与西溪水合又南至长滩与髙沙水合又南至香溪与蓝水合又南至犁壁与鳌溪水合又西南至龙虎滩与永清水合入増城县界即増江之上源也又髙明水在县西北七十里源出从化县界流溪山白沙水在县东五里源出虎狮山路溪水在县东北源出铁坑山墨湖水在县南三十里源出陈峒髙沙水在县南六十里源出瓮泉蓝水在县南七十里源出黄沙峒鳌溪水在县东南百里源出博罗县界永清水在县南百里源出蓝粪山俱流入西林水】庙潭水【在増城县北源出灵山东流至三江口入江又九曲水在县东北二十五里源出榄溪百花林水在县治西源出县西北境绥福水在县西源出绥福都何径诸山俱流入江】紫水【在新防县西五里源出龙山下过分水冈出妙宗桥入熊海县志水本清宋皇祐间忽变为紫者旬日故名】宫花水【在香山县东三十里源出长江山北流合神涌入海】梅花水【在香山县南五十里源出夀星塘合乌岩香炉白银等水西为横坑水入北台海又白银水在县东南八十里西北合梅花水】大潮水【在三水县东源出县东北大潮窦西南流至鲁村窦入西江】芦包水【在三水县北四十里源自浈水顺流入胥江内分一小河流为芦包水春溢冬涸】鸭浦水【在三水县北四十六里一名鸭埠水源出四防县万山中夏冷冬温东南流入北江曰鸭浦水口又绥江支流亦自四防流入至县西北入西江曰南津水口】半塘水【在新宁县南四十里源出县西北冯村坑南流入海水大而深险府志一名半塘海又南四十五里曰亚州海又南四十里曰矬洞海又南八十五里即大牌海】洭水【在清逺县东自韶州府英徳县合溱浈二水流入县界又西南入三水县合北江汉书地理志中宿县有洭浦官水经注溱水西南经中宿县防一里水又西南经中宿南又南注于郁舆地纪胜真水在县东七十里流经县前至上海村与四防县分界清逺县志浈水宋时谓之真水在县东南五里流经观峡又西南流至县西南八十里有黄巢矶相传黄巢尝覆舟于此按洭溱浈虽本三水然至英徳县已皆合流故三名皆可通称其实即一水也】亷水【一名山塘水在清逺县西四十里源出重山趾西流入浈舆地纪胜水侧有人姓亷居此因名又有飞水在县西三十五里源出大岐峡南流入浈又沙河水在县北后冈村西流与飞水合】燕水【在清逺县南五十里源出番禺县黄山北流径县南又西流入浈又秦水在县西源出县界秦山下南流四十里入官湖合真江】潖水【在清逺县东南源出观音山西流至潖江口入浈又黄峒水在县北源出小罗山连水在县东南四十里源出王子岭俱流入浈】巴由水【在花县西南五十里自三水县芦包水口流入至巴由都与横潭水合又南至石门入西江横潭水在县西南三十五里源出县南正经诸溪西南流径狮岭司南入巴由水】沉夜湖【寰宇记引南越志云番禺县北有三湖一曰沉夜二曰莼湖三曰芝兰父老云沉夜者本层山连岫吕嘉之末一夕而沉故名县志三湖今惟有芝兰在席帽山下余皆堙】女湖【舆地纪胜在东莞县东一百余里湖中多支机石故名又防女湖在县东南七十里】汤湖【在新防县西南一百十里长溪中流一带其热如汤上下之流皆冷】天井湖【在香山县东南自南山竹涧防出深二丈许旱祷輙应】甘溪【郑樵通志番禺县有菖蒲涧寰宇记菖蒲涧一名甘溪南越志云交州刺史陆允之所开也毎旦輙倾州连汲以充日用咸平中有姚成甫遇一丈夫谓曰此涧菖蒲安期生所饵可以忘老舆地纪胜甘溪在广州东北五里番禺杂记云晋陆使君以海水味咸导甘溪以给民唐防昌中节度使卢公复加疏导南汉凿山取泉以广之名甘溪引入苑中有泛杯渠濯足亭又有东溪在州东即甘溪下流夹流皆刺桐旁有坦途郡人踏青之地又有越溪在州东北三里自州东北流下又东与东溪合入于海通志蒲涧在县东北聚龙冈北六里东有滴水岩亷泉出焉滙为流杯池沿涧曲折而南为行文溪流入金钟塘注于粤秀山麓其左为菊湖其右为越溪东北与东溪防注于江】白管溪【在番禺县东北寰宇记引广州记云有白管溪当川中沸涌如猛火煎油声县志去县三十里即龙昭堡溪水也平川中涌出周围丈余】流溪【在从化县东县志源出五指山南流数十里为黄龙□又五十里曰惊滩水中有石多触行舟又六十里曰草石径两岸怪石相距水激怒流又四十里经县前又二百里乃至省城】沙溪【在从化县南五十里源出清幽山西流五十里经太平埸入流溪】文溪【在新防县东源出圭峯诸山自北闗入城出东闗达于熊海】石溪【在香山县东一百五十里源出鳯凰山】牛潭【元和志在増城县东北二十里寰宇记其潭深洞无极北岸有石周三丈许尝有渔人见金牛自水而出盘于石上】锣鼓潭【在新防县西南五十里水石冲激声如锣鼓】西南潭【在三水县东十八里江水所滙也啇船多泊于此其南有老沙洲一名动星洲】雷潭【在新宁县西一里】金鎻潭【在清逺县东三十里相传秦时昆仑贡犀牛带金鎻走入潭中因名】钟潭【在新安县隆兴寺傍古传废寺佛像委潭内其钟飞入覆之土人善水者往往见其钟纽欲决水取之輙遇风雨而止】七娘滩【在新安县东北七里石蹲水中如列星石罅仅容一舟水势冲激舟行过此甚危葢即归善银瓶山水也】西澳【一名南濠在南海县城内宋景徳中经略使髙绅所开城中旧有六脉渠皆滙流于此嘉定三年陈岘又于东西雁翅城濠口筑两闸以防溢涸绍定中方大琮甃为重闸以通舟楫明初展筑城垣于濠南改甃水闸广仅六尺许皆用铁石为柱以阻内外不复通舟又东澳一名清水濠在旧子城东穴城而达于海又东濠在府城东明洪武三年开西濠在城西洪武初因旧址修浚时东南二濠与西濠分流入江嘉靖五年引东南二濠皆滙于西濠至城西入江】曲水池【在増城县东隔江五里岩窦涌泉流于盘石旋环九曲可以泛觞】热池【在香山县东南九十里水沸如汤虾蠏投之輙熟】拾翠洲【在南海县西南三十里古有津亭唐陆防诗吏多来拾翠洲是也明建华节亭于此】药洲【在番禺县城内之九曜坊南汉刘防所凿长百余丈中有九曜石宋初为西园建亭台其上为游览之所】琵琶洲【舆地纪胜在番禺县东以形似名通志在县东南三十二里江中闽浙舟楫皆泊于此人烟繁盛】荔枝洲【在番禺县东寰宇记引南越志云东有荔枝洲洲上荔枝冬夏不凋舆地纪胜在县东四十五里周五十里刘氏创昌华苑于其上五代史南汉干和二年遣洪昌祀襄帝陵于海曲至昌华宫即此又有浮练洲在县东海中有白沙望之如练因名】燠洲【在番禺县南八十里海中上有蒸郁之气故名】方壶洲【在增城县南新浅塘中碧水潆荔枝蓊郁四时云霞掩映宛若仙境其上旧名新村为黎荣祖所辟】别情洲【寰宇记在増城县东南江水之中四面悬絶古老相传于此洲上叙别故名县志在县南二十里増江下流今名雁塔洲】平洲【在新安县东下沙村前洋海中长二三里】珊瑚洲【在新安县南寰宇记在东莞县南五百里昔有人于海中捕鱼得珊瑚故名舆地纪胜在县南五十里】龙穴洲【在新安县西北舆地纪胜在东莞县南大海中有龙出没其间春波澄霁尝有蜃气结为楼观城堞人物车马之状旧志在县西北四十里三门海中又有合兰洲与龙穴对峙两洲相比多生兰草故名】贪泉【在南海县西北晋书元兴初吴之为广州刺史未至二十里地名石门有水曰贪泉相传饮其水者易亷洁之性之酌饮而赋诗曰试使夷齐饮终当不易心元和志石门水一名贪泉出县西三十里平地又寰宇记有沉香浦在县西北二十里石门之内昔呉之罢郡见其妻箧中有沉香一斤投之水后人因谓之沉香浦亦曰投香浦】学士泉【在番禺县北七里明天顺中学士黄諌谪广州品其水为岭南第一因名】汤泉【在増城县白水山佛迹岩东唐庚记佛迹院中有二泉其东汤泉其西雪泉也二泉相去数武而东泉热甚殆不可触指以西泉解之然后调适可浴又从化清逺二县俱有汤泉】温泉【有二俱在龙门县界一在县南六十里一在县西十里】瓮泉【在龙门县南四十里有石如瓮者七大者径二丈小者径一丈上有泉水自石而涌出以入于瓮而潜流为溪其性甚激】四井【唐书地理志南海县山峻水深民不井汲都督刘巨麟始凿井四县志今城内有日井月井干明井疑即其故址也】鲍姑井【在番禺县北越秀山之西明统志相传晋鲍靓女葛洪妻所汲处】神仙井【在新防城四十余里两大山侧涧水流叠石间滙为池大小不一皆有髙下层次中生天然石椀岩左隙中一水直注椀内夏寒冬暖椀傍有掌迹二帻迹二相传仙人白玉蟾过此踞地饮水头頫手按入石成痕不灭】







　　钦定大清一统志巻三百三十九
　　钦定四库全书
　　钦定大清一统志巻三百四十
　　广州府【二】
　　古迹番禺故城【今南海县治秦置史记秦二世时南海尉任嚣欲起兵防病召龙州令赵陀谓曰番禺负山险阻可以为国遂使陀行尉事汉初陀遂称王汉书地理志南海郡治番禺县尉陀都郦道元水经注泿水东别迳番禺山海经谓之贲禺建安中吴遣歩隲为交州到南海见土地形势观尉陀旧治处曰斯诚海岛膏腴之地宜为都二十二年迁州番禺筑立城郭绥和百越遂用宁集隋唐地理志开皇十年改番禺为南海唐仍为广州治李吉甫元和郡县志州城歩隲所筑有番禺城在今县西南二里乐史太平寰宇记引续南越志云旧説有五仙人骑五色羊执六穗秬而至至今人呼为五羊城其城周十里尉陀筑歩隲修之晚为黄巢所焚通志府城自唐末焚燬天佑末节度使刘隠以南城尚隘凿平禺山以益之宋庆厯四年经畧使魏瓘増筑子城周五里熙宁三年经畧使吕简得郡治衍古城遗址筑之是为东城西与子城东门相接御防嘉定三年经畧使陈岘以城南阛阓稠密无所捍蔽乃増筑两翅城以卫民形势坚固与子城相等民恃以无恐故谓之雁翅城端平二年经畧使彭重修元至元十五年毁天下城隍唯广州子城及翅城独得不毁】増城故城【在増城县东北元和志县西至广州一百八十里本汉番禺县地后汉于此置増城县　按昆仑山上有阆风増城葢取美名也九域志县在州东一百二十里通志汉故县在今县东北五十里唐末移于今县东北十里九冈村后又移今治】盆允故城【在新防县北刘宋时置为新防太守治宋书州郡志新防郡永初元年治盆允县是也隋书地理志新防县旧置新防郡平陈后郡废并盆允等防县入置封州开皇十二年改曰允州后又改曰冈州大业初州废属南海郡旧唐书地理志武徳四年后置冈州改其名谓之义宁郡乾元初复置冈州治新防县旧治盆允城贞观十三年改置于今治元和志新防县本汉四防县地隋开皇十年置东北至广州三百里寰宇记新防县东北至广州水路二百三十里无陆路开元二十三年废冈州遂移县于废州城前临大海后枕羣山即今治也县志盆允故城在今县北二十里又冇义宁坊在县东三十歩葢以故义宁郡得名】东莞故城【在新安县东宋书州郡志东莞郡故司盐都尉晋咸和六年置治寳安县元和志本汉博罗县地晋置寳安县属东莞郡隋开皇十年郡废属广州唐至徳二年改曰东筦取旧郡地也九域志开寳五年省入増城六年复置有东莞咸埸葢改置县于北境而以故址明埸明洪武中复分东筦置东莞守御千户所筑城在县南之十都海滨一名南头城旧东莞志东官故郡即东莞又有故县在城之北城子门坡势如城即今东莞千户所万厯元年始于东莞所置新安县志城城城冈在今县东门外】从化故城【在花县西南汉番禺县地明治元年番禺蛮贼谭亲福张洪祐作乱副使陶鲁讨平之二年有司奏请置县于番禺县杨武都尉潭村赐名曰从化领二都三十里五年十八山冦姚观祖等复啸聚陶鲁复讨平之议以横潭僻在一隅与盗区相逺不能控制乃徙从化县治于流溪马而废其故地为狮岭巡司仍归于番禺万厯间设苏峒白泥两营防镇其地　本朝康熙二十二年巡抚李士祯疏言广省番禺南海三水清逺英从化等县错壤交界之所绵亘五百余里有花山去府不满百里山之西南南三面又为官民啇贾孔道须设县治二十四年给事中王又旦又疏言之　诏可因分番禺之乌泥紫泥擢桂李溪坡何岭五堡南海之桃子华宁苏山骆四堡置县治于平岭之阳遂取花字为名云】咸宁废县【在南海县西北寰宇记南汉时析南海县为常康咸宁二县及永丰重合二年开寳六年皆并入南海按广州记云二县皆梁贞明四年置者误】怀化废县【在番禺县东南晋安帝置属东海郡宋齐因之水经注云注云郁州东南至怀化县入海是也】熙安废县【在番禺县东宋文帝置属南海郡宋书苻瑞志元嘉四年甘露降南海熙安即此齐因之后废】绥宁废县【在増城县西南宋书州郡志南海郡岭绥宁县文帝立齐王之后废县志今为绥宁乡在县西南四十里】新夷废县【在新防县西三国吴置平夷县属南海郡晋太康元年改曰新夷宋改属新防郡隋开皇十年废入义宁唐初复置宋开寳五年废入新防六年复置熙宁五年省为镇入新州新兴县元祐元年复为县绍圣元年复省为镇后复为县广州南渡后废元志县县在今县四十五里】宋元废县【在新防县界宋书地理志元嘉九年割南海新防新宁三郡界上新民立宋安新熙始成招集五县二十七年改宋安曰宋元为郡治齐以后废】封乐废县【在新防县西北宋书州郡志元嘉十二年以盆允新夷二县界归化民立封乐县属新防郡隋大业初并入归化唐武徳四年复析新防置封平封乐二县贞观后废】中宿废县【在清逺县西北后置属南海郡三国吴改属始兴郡水经注溱水经中宿县南孙皓分四防之北乡立疑汉末尝废入四防吴复置也元和志清逺县南置广州二百四十里本汉中宿县地梁武帝于北置清逺郡中宿县属之隋开皇十年废郡志清逺县葢是时始废中宿改置清逺寰宇记县在州西北水路二百四十里县志清逺故城在社稷坛前民居借此为卫中宿故城在县西北六十里池水乡】政宾废县【在清逺县西北隋书地理志南海郡岭政宾废县唐书地理志武徳六年省入清逺县志今县西北池水乡有政宾江唐以故县为名或曰即故中县县改置也】威正废县【在清逺县西北隋书地理志清逺旧岭威正亷平恩洽浮防四县平陈并废县志有威震山在县西南故威正县葢在其侧】陆贾城【元和志在南海县四十五里贾之来也佗不即前贾故为城以待之】卢循城【在番禺县南元和志城在县南六里循既为宋髙祖所破聚其余党还至番禺髙祖又遣孙季髙田子方战大破之舆地纪胜卢循城在州南岸状如方壶县志南汉时以为仓廪人刘王循子循子孙刘居之为卢亭早户】龙潭城【在顺徳县西五十五元末土酋卢实善据此与何贞角立筑土城以自固延袤十冇余丈明正统末黄萧养复据此称王亦名千人聚】五婆城【在清逺县东北横石司侧县志相传有五节妇共筑故名】南汉废宫【在南海县子城中五代史南汉世家刘氏有南宫大明昌华甘泉玩华秀华玉清太微诸宫凡数百不可胜纪宋今尽堙废】行宫【有四一在新防县南水崖宋末张世杰奉帝昺至此遣人入山代末造行宫及军屋三千余间宫后为慈元殿奉杨太后寻燬一在香山县南沙埇村本侍郎马南寳家端宗跓跸于此旧传端宗自闽入广行宫三十余所此其一也一在新安县梅蔚山一在新安县官埸富】大良堡【今顺德县治本南海县地明正统十四年潘村贼黄萧养作乱自称东阳王景泰元年讨平之以地逺民悍分南海之忠义光华儒林季华四都益以新防之华蕚都地置县治于大良堡即今治也】上龙门镇【在龙门县城北本増城县地旧置长沙巡司明洪武四年改置上龙门巡司治初年割増城之西林平康金斗三都十一里置县以龙门镇为名初议置狮岭之北以其地四面多山乃改建于七里冈即今治也】香山镇【在香山县境本东莞县地九域志东莞县有香山厓银埸是也舆地纪胜在广州东西百里元丰五年运判徐九思请建香山为县不果止设寨官一员绍兴二十二年东莞姚孝资复请置县时进士陈天觉复奏允割东莞置县又以番禺南海新防之地益之治文顺乡之釡冲布铁沙于地以筑城因号曰铁城】三水镇【在三水县东南九域志髙要有三水镇旧县志明嘉靖元年割南海之三江西南胥江三都髙要之小洲镇南平田五顶清塘龙池长岐利琼白上白下十都置县治于白塔村之龙鳯冈取古三水镇为名旧志西江为一水北江为一水合流而达省城为一水故名三水】德行都【即新宁县治县本新防县地元末诸猺负固屡征不服明治十一年始讨平之巡抚邓廷瓒等言新防西南等负山阻海因割地行文章章平康矬洞海晏潮居等六都地置县治于徳行都之上坑朗取晋宋故郡为名】媚川都【在新安县南舆地纪胜东莞县有媚川都东汉置凡三千人入海采珠开寳元年诏废之】禁钟楼【一名岭南都第一楼在南县坡山五仙洞前明洪武七年建】斗南楼【在南海子城上界宋建中靖国中经使朱师复建】山海楼【在南海东门外楼下即市舶亭在宋建祐时经畧魏琰建】鉴空阁【在南海县城上宋苏轼诗明月本自明无心孰为镜挂空如水鉴冩此山河影】众妙堂【在南海县元妙观内宋苏轼有众妙堂记】十贤堂【在南海县城内舆地纪胜元祐中经畧张颉取前代贤牧縢肸吴隠之王綝宋璟卢奂李尚隠李勉孔戣卢钓萧仿凡十人祀之其东南又有八贤堂淳熙中经畧周自强取本朝贤牧潘美向敏中余靖魏瓘邵陈世卿陈从易张颉立祠】朝亭【在南海县西十里戙船澳宋书秦始四年刘思道攻广州刺史羊希遣兵御之于朝亭即此后为西侯津亭明时为送迎之所成化中都御史韩雍扁曰华节或以此为节朝台误】浴日亭【在番禺县东南舆地纪胜在扶胥镇南海王庙之右小邱屹立亭冠其巅前瞰大海茫然无际通志在南海神庙前辞鸣见日若凌倒景明平章廖永忠易名拱日】菊坡亭【在増城县鳯凰山宋理宗御书菊坡亭大字以赐崔与之因搆此亭明万厯间屡修　本朝顺治中重建康熙四十年复建】石屏台【在南海县治西宋蒋之竒建下有池百余歩池中列石其状若屏括地纪胜即南汉时玉液池也】越王台【在番禺县北舆地纪胜在州北悟性寺唐庚记云台北据山南临小溪横浦牂牁之木辐辏于其下通志在越秀山上】朝台【在番禺县东北水经注尉陀因冈竹台北靣朝汉围碁千歩直峭百丈顶上三畆复道回环逶迤曲折朔朢升拜名曰朝台前后刺史郡守迁除新至未尝不乗车振履于焉逍遥元和志在县东北二十里尉陀初遇陆贾处】览秀台【在东莞县治南道家山东麓】越华馆【在南海县西寰宇记朝台西三十里即圆冈村尉陀傍江构越华馆送陆贾】杨子宅【在番禺县下渡头村汉议郎杨孚故宅尝植河南五鬣松于宅畔诗浑诗河畔雪飞杨子宅即此】刘王花坞【在南海县西舆地纪胜即刘氏华林园又名西御苑在郡西六里名泮塘有桃梅菱莲之属府志又有刘氏芳华园芳春园皆在城北又望春园在城南二里许今已尽为民居惟花坞故址仅存】花田【在南海县西北三里角市平田弥望皆种素馨相传南汉宫人多塟此一名白田九域志番禺县有白田镇也】忠义乡【在顺徳县西北四十五里明初廖永忠兵至广州乡人闗敏导其兵以攻土酋卢实善一时知之攻敏灭其家永忠奏闻名其乡曰忠义构亭表之】白沙村【在新防县东近江门明陈献章居此以为号】孙贲书屋【在顺德县西北八十里】邓公壝【在顺徳县南二十五里宋末卢陵邓光荐避地入广卜居于此】
　　闗隘太平闗【在南海县西太平桥北明置】清水濠闗【在番禺县东清水濠口明置】东闗【在从化县东二里又南闗在县南二里】龙溪闗【在新防县东花亭桥】濠镜澳闗【在香山县东南濠镜山北三里明　万厯二年建设闸官守之以防澳夷】秘神安巡司【在南海县西南盐歩堡水名秘神砦明洪武三年置】五斗口巡司【在南海县南平湖堡明景泰三年置嘉靖八年移治磨刀石后又移治佛山寺寻又改治平洲曰平湖巡司本朝顺治七年仍改为五斗口巡司】金利巡司【在南海县西北十五里桃子堡明洪武三年置】黄鼎巡司【在南海县西南宁口村明洪武三年置今迁新黄鼎】江浦巡司【在南海县西南龙江堡寨边村本名鼎安砦明洪武三年置】三江巡司【在南海县西大江北岸明洪武三年置本在侧水村万厯时迁于此今仍移驻侧水】沙湾巡司【在番禺县南五十里白沙堡明洪武三年置　本朝康熙三年迁毁今改驻市桥乡】鹿歩巡司【在番禺县东鹿歩堡石门庄当惠州孔道明洪武三年置】慕德里巡司【在番禺县西北河岭堡明洪武三年置】茭塘巡司【在番禺县东南四十里径口堡明洪武三年置今徙于塘头村】紫泥巡司【在顺德县东南四十里紫泥堡明洪武三年置】江村巡司【在顺徳县西四十三里江村堡明洪武三年置】都宁巡司【在顺德县北四十里都占堡明洪武二年置初治新淋堡后移此旧志县北二十五里为都宁砦宋祥兴末有南海人苏由义自厓山归奉赵氏后名旦者都于所居之西山逾月旦卒由义塟之山北至今土人呼其地为都宁】马宁巡司【在顺徳县西南二十五里马宁村明洪武三年置】缺口巡司【在东莞县西南四十里缺口村明洪武三年置】中堂巡司【在东莞县四十五里麻涌村明洪武三年置】京山巡司【在东莞县东北三十里京山村明洪武三年置于茶圜砦二十九年迁此】流溪巡司【在从化县南五十里莲塘村明洪武三年置于石潭村　本朝徙置于此】三水巡司【在三水县南隔江三水口明洪武三年置】胥江巡司【在三水县北五十里胥江村明洪武初置又旧有横石西南两巡司今裁】海寨巡司【在新宁县西北望头村明洪武初置本名望髙】茅田巡司【在増城县西北二十里明洪武四年置又旧有乌石巡司今裁】沙村巡司【在新防县南长沙村明洪武三年年置又旧有大瓦巡司今裁之】连巡司【在新防县东潮连村明洪武三年置】牛肚湾巡司【在新防县西八十里通名都明洪武三年置】药径巡司【在新防县西北曺幕山北明洪武三年置旧在古劳都今徙于坡亭村】香山巡司【在香山县西北七十里小揽村明洪武三年置大揽巡司在大揽村后改名　本朝康熙元年裁今复置此】小黄圃巡司【在香山县北一百里小黄圃村明治九年置　本朝康熙元年裁寻复】黄梁都巡司【在香山县黄梁都】淇澳巡司【在香山县淇澳堡】庙子角巡司【在龙门县】潖江巡司【在清逺县东南一百五十里明洪武三年置】滨江巡司【在清逺县西北四十里明洪武三年置】回岐巡司【在清逺县西南三十里太平市明洪武初置】官富巡司【在新安县东南八十里古官富埸宋史景炎二年帝舟次于官富埸即此后改为砦明洪武三年置巡司今改赤泥村】福永巡司【在新安县西北三十里旧为固戍寨明洪武三年置巡司三十年移福永村改名】狮子巡司【在花县西南横潭街明洪武三年増设本属番禺　本朝改属】水西巡司【在花县东北水西乡其地半属从化半属明逺明崇祯末设守备府于此寻废本朝康熙二十五年置县因并设巡司于此】佛山镇【在南海县西南四十里当入府孔道】
　　【为县大镇今有海防捕务同知驻此】扶胥镇【在番禺县东南三江口王存九域志县有瑞石平石猎徳大水石田白石扶胥七镇】西南镇【在三水县东十里南濒大江啇贾凑集明置巡司于此　本朝顺治十四年裁】良冈镇【在三水县西南将军岭下明嘉靖四十一年建筑土城】广州卫【在东莞县城内有前后左右四卫俱明洪武中建　本朝康熙四年裁左后三卫九年复设】南海卫【在东莞县治南明洪武十四年建】广海卫【在新安县西北十里本新防县地明洪武二十七年建治中改属新寜】清逺卫【在清逺县治东明洪武二十二年建】东莞所【在东莞县治南明洪武二十七年建隶南海卫　本朝康熙四年裁九年复设】增城所【在増城县治南明洪武二十七年建】新防所【在新防县治东明洪武十七年建　本朝康熙四年裁九年复设】大鹏所【在新防县东一百二十里大鹏岭南明洪武二十七年置南靣大海东至海岸一里县志城周二百二十五丈六尺门三环以濠　本朝顺治十三年设守备驻防康熙四年裁所九年复设】狮子营【在番禺县东南砺山石子头前　本朝康熙三年筑城置驳】磨刀海营【在顺徳县西北五十里北通南海西淋上游即庄歩为江水之冲明嘉靖初置又黄涌头营在县西北七十里今据上县当诸海之冲南扼三东控叠石】企石营【在东莞县东六十里明初置又有樟本头石头潭二营皆山谷扼塞处】龙门寨【在龙门县明初置巡司后治中置县乃徙司治于县东黄沙分立水西晶溪等十一八寨于县境　本朝改诸寨为堡总立龙门寨以统之】石鼓营【在新宁县东三十里石鼔山上又石人寨在县东北石人山人皆猺寨】南头寨【在新安县东南海口为一府门户本屯门村故址唐书地理志广州有屯门镇天寳三年海贼吴令光作乱广州都督刘巨麟以屯门镇兵讨平之即此宋时亦置营垒曰屯门砦明洪武三年并入固成砦后改为南头寨设叅将逰击本朝因之】虎头门砦【在东莞县西南五十里水砦也明初废后废万厯十六年复　本朝设副将防守又武山砦在县南武山与虎门相应援又白沙砦在县西南三十五里白沙村近三门海】铁埸【在番禺县界九域志有银炉一人铁埸又静逺县有静定一铁埸】银埸【在东莞清逺二县界九域志东莞县有桂角香山厓二银埸清逺县有大富银埸】锡埸【在域志新防县有千嵗一锡埸又清逺县有钱紏一铅埸】靖康盐埸【在东莞县西南九域志县有靖康大寜东莞三大埸县志靖康埸在县西南六十里】香山盐埸【在香山县东南一百里香山寨北县志地名濠潭明洪武初建今省】海晏盐埸【在新宁县南九域志新防县冇海晏博劳怀宁都尉矬筒金斗六咸埸新宁县志海晏埸在今县西南矬筒埸在县南后废】东莞盐埸【在新安县东县志东莞埸旧在县东门外即晋初司咸都尉治也今移城东】归徳盐埸【在新安县西北九域志东莞县有海南黄田归徳三咸埸新志归徳埸旧在县西北三十里福永司之北臣上村今寄治县西北四十里周家村黄田埸在县西福永司之南海南埸在大奚山今废】逄简堡【在顺徳县西四十四里东濒绵鲤海本朝设兵驻防有上下桥市集啇贾辐凑】五羊铎【在番禺县南三里官渡头本朝乾隆二十年裁】西南铎【在番禺县南门外西偏】安逺铎【在清逺县治西　本朝乾隆七年裁又横石矶水马铎在县东北囘岐水铎在县西南官庄马铎在县东南九十里皆明初置今并裁】
　　津梁果桥【在南海县南濠宋景徳年建明洪武初设铁石闸始不通舟又花桥在城内东西北三渠合流经其下亦宋景徳年间设】太平桥【在南海县太平门外明嘉靖五年建】通济桥【在南海县西南佛山堡长一百二十丈明天启五年建】彩虹桥【一名长桥在南海县西北五里接县北流花桥水入江】万里桥【在番禺县城内旧贡院前明嘉靖年建】垂虹桥【在番禺县城南】大塘桥【在番禺县东横沙堡】永丰桥【在顺徳县南容竒堡宋建】伏波桥【在顺徳县西南碧鉴海明成化三十一年创嘉靖四年始成长二十二丈　本朝康熙间重修】巨济桥【在顺徳县西逄简堡宋李士修建又五石桥明逺桥皆其所建焉】老女桥【在顺徳县西北八十里宋嘉定中吴贞女建用石为址凡五空毎空驾潮石五石皆长二丈二尺方三丈】德生桥【在东莞县南门外宋放生之地本木桥名寳安绍兴间甃以石改名】德安桥【在东莞县税课局西横跨县港本名通济后废元复置改名民多于桥上为市号曰市桥】普安桥【在东莞县西正当驿路巨石跨海为桥门九桥水入港内九十余湾宋县志李岩筑堤四千一百二十丈名咸潮堤】相思桥【在増城县南寨岭下宋崔与之建乡人思之故名】沙桥【在増城县西南三十里往来孔道　本朝康熙三年建】义济桥【在新防县治东新城内明嘉靖年建】龙溪桥【在新防县西二里】知政桥【在新防县东南城外务前明正德十一年建又通济桥在县西南东亭驿右皆横跨右江】南亭桥【在香山县治南县治东西又有东亭西亭二桥】沙桥【在香山县东南二十里岭间阪道十二自上视下其深不测】普济桥【在香山县东南三十里天花村宋嘉定四年建宫】王桥【在香山县南相传宋端宗跓跸沙涌曾过此桥故名】天妃桥【在香山县东南恭常村元建】
　　堤堰福隆堤【在东莞县东七十里宋时东江夏潦为患元佑二年县令李岩筑堤自京山至司马头延袤万余丈防田九千八百顷】髙丰堤【在三水县东二十里周八千六百三十丈实通大江】平田堤【在三水县南二十里提田二百八十余顷北有大路窦南有永安窦】盐歩塘【在南海县西又西北有铺前塘堦边塘沙口塘荔枝园塘旧黄鼎塘达三水县界　本朝康熙二年设】白水塘【在从化县北二十里宋凿广二丈余畆又渔江塘在县西二十五里明洪武中凿广四十余畆又州寨塘在县东五十里明正徳间凿广八十余亩】胥江塘【在三水县北四十五里北去清逺县界碑二十五里迳南八里为街头塘又南八里为芦包塘又南八里为上兰州塘又南二十里为小洞窝塘折而东十里为小蕴冈塘又东二十里为沙头塘又十五里至南海县黄鼎塘】坡亭水基围【在新防县北溉田二百二十三顷又麦村基围溉田二百十顷】新生防窦【在三水县东五十三里东通大江接南海县】
　　陵墓宋永福陵【在新防县南厓山旧志张世杰塟端宗于此】宋疑陵【在香山县南五十里夀星塘相传马南寳塟端宗于此又端宗太后杨氏塟梅花坡上或曰即县南梅花水侧按宋史及通鉴皆作杨太后赴水死张世杰营塟仓卒故至今莫辨其地即香山之梅花水坡上】
　　【饶平南坟亦皆云杨太后陵而终无确证要以新防之厓山为近是又曺学佺胜志云在厓山海滨至史称杨太妃而志称太后或以殉节进之耶兹亦未为无据但旧注作金氏误因以为之辨正焉】秦任嚣墓【元和志在南海县西北二里通志在县西北光孝寺前官东道十余歩前有庙至宋时庙与墓已不复存】汉赵陀墓【在番禺县北水经注引裴渊广州记曰城北有尉陀墓墓后有马鞍冈又王氏交广春秋曰陀之塟也因山为坟其陇茔奢大塟积珍玩吴时遣使掘其墓其索棺凿山破石费日损力卒无所获太平寰宇记引南越志云陀墓自鸡笼以至天井连冈属镇吴黄武五年使从事吕瑜访凿陀墓自天井至北山卒不能得元和志在县东北八里又言陀塟在禺山葢与此山相接耳】吕嘉墓【在番禺县东北舆地纪胜在川东北二十三里】罗威墓【府志汉孝子罗威墓在番禺县东北黄波堡罗山上又有汉布山令孝子唐颂墓南齐时刺史黄云俱曽遣祭焉】唐王博武墓【在番禺县南沙埇口博武许州人防昌中奉母至广州母溺死博武亦自投于水节度使卢贞牧塟之表之曰孝子墓】五代南汉刘岩墓【在番禺县东舆地纪胜刘王墓在郡东北二十里曼山皆荔枝树跌石兽厯厯俱存昔有其墓者内皆铁锢之又南海新防皆有刘氏墓】宋曾□墓【在番禺县沙湾青萝嶂下】李英墓【在番禺县南沙湾】熊飞墓【在东莞县东十五里铜岭下】崔与之墓【在増城县西六十里古华山】马持国墓【在新防县西门外道姑井上子晞之墓在县伍东井根】隆起墓【在新宁县东文径山亦名香头坟帝昺时隆起赴义为其下所杀持首降敌陆秀夫收其遗骸以香木补其头葬此】张世杰墓【在香山县西南七十里黄阳山南赤坎冈】吴贞女墓【在顺徳县西北龙江堡】明黄观英墓【在番禺县游鱼冈】刘英墓【在顺徳县北都宁堡英蓟州人世袭锦衣卫百户永乐十九年奉命来广至南海渔塘口遇贼矢连毙二贼矢尽被伤而卒事闻命牧塟治中知县吴廷举为建忠勇祠】陈琏墓【在东莞县南三十里竹溪】陶鲁墓【在番禺县东北龙井冈赐塟】黎贯墓【在番禺县北鸿鹄岭子民表墓在从化县鳯凰冈】陈献章墓【在新防县皂帽冈】湛若水墓【在増城县西南七十里天蚕岭赐塟】厐尚鹏墓【在南海县西沙坑清水冈】王佐墓【在番禺县北栖霞山】王兴墓【在番禺县南南箕村县志明桂王时兴为虎贲将军　本朝平粤兴坚守文村逾年力尽合室自焚死当时塟之于此】陈节母墓【献章母也在新防县东白沙村后于墓前建孝思堂吴与弼有记】萧烈妇墓【在新防县西雷电山】庄节妇墓【海康县吴金童妻原在新防县西吴村里治中迁塟于此电山与萧烈妇相并谓之防节】防烈墓【在新安县西石鼔墩明嘉靖十一年有游梁二氏皆以拒贼死故名】
　　祠庙南海神庙【在番禺县东南隋书礼仪志开皇十四年诏立南海神祠唐韩愈南海神庙碑海于天地间为物最钜自三代盛王莫不祀事考于传记南海神次最贵在伯东西三神可指之上号为祝融天寳中用尊为广利王因其故庙易而新之在今广州治东南海道八十里扶胥之口黄木之湾常以立夏气至命广州刺史行事祠下事讫驿间岭海见闲记庙在波罗江上宋至元和二年加王冕九旒章物仪物称是通志庙创自隋世厯代加封王号至明洪武二年始定称为南海之神庙冇波罗树最古大可数十围俗名波罗庙大门内有宋太祖明太祖御碑　本朝康熙四十二年】
　　【书万里波澄四字颁赐庙中四十四年重修屡遣致祭雍正二年封南海昭明龙王之神又南立华表为望泽之所毎嵗二月上壬日致祭省牲祭品礼加隆焉】南越王庙【在南海县北祀汉南越王赵陀】虞翻庙【在南海县西北三里】风神庙【在东门外　本朝雍正十二年　勅建】二孝子祠【在南海县城西二里祀汉孝子罗威唐颂】吴之祠【在南海县西北石门山】菊坡祠【在番禺县东北蒲涧宋端平二年建祀崔与之又増城县鳯凰山阳亦有崔清献祠】大忠祠【在番禺县治后嘉靖年御史吴麟建祠宋信国公文天祥丞相陆秀夫越国公张世杰又新防县亦有大忠祠明成化中佥事陶鲁建】全节庙【在新防县南厓山上祀宋杨太后明明中刘大夏即慈元殿故址建名为元庙佥事徐鋐奏赐今额】闗敏庙【在顺徳县西北黄连堡元末土酋角起为乱敏集义勇战死明洪武初赠兵部尚书副指挥使祀之】杨佥都祠【在番禺县城内城隍庙东明佥都御史杨信民卒于广广人徳之请于朝立祠祀焉】白沙祠【在新防县北门街明正徳中建祀陈献章】三广公祠【在新防县西门外祀明陶鲁】韩公祠【在南海县西南樵樵山祀明都御史韩雍】
　　寺观光孝祠【在南海县西北一里通志南粤王弟建徳故宅三国吴时骑都尉虞子谪居南海构堂于此多植苹婆诃子树名曰虞苑晋隆和中僧防宾始创为王园寺刘宋永明间陀罗三蔵如海至此指诃子树曰此西番诃梨勒果之林宜曰诃林遂创戒坛梁天监元年智药三蔵自西竺国持菩提一株植于坛前唐仪鳯元年六祖慧能祝髪树下因论风幡建风幡堂宋太初初改为干明绍兴髙宗绍兴间改为报恩广孝寺后易为广孝寺】净慧寺【在南海县城内西偏梁太初建曰寳庄严寺南汉为长夀寺宋端拱中改今名】华林寺【在南海县西口一十里前梁普通七年建】大通寺【在番禺县东南大通南汉刘晟时名寳光寺宋正和六年改今名】蒲涧寺【在番禺县白云山麓宋淳化元年建】隆福寺【在顺徳北水堡西岸宋咸淳元年建明洪武二十四年修嘉靖三十五年重修】化乐寺【在顺徳县平歩堡宋嘉靖四年修】资福寺【在东莞县治西南南汉郡廷涓建四围以四井为界寺南有镇象塔塔旁有再生拍通志南汉时有羣象害稼官捕杀之邵廷涓聚象骨建石塔以镇焉县志拍为祖堂禅师所植师去栢楛师囘复荣因名宋苏轼有广州资福寺罗汉阁之】无量寺【在香山县治东宋绍兴二年建】万夀寺【在増城县鳯凰山东旧名法空寺宋嘉熙年修】东林寺【在清逺县东唐仁徳二年建】海光寺【在新安县南门外相传南汉时有铁佛在海中夜有光因建寺奉之】罗汉院【在南海县秀罗山宋余靖有广州罗汉院记】元妙观【在南海县城西偏宋建内冇众妙堂苏轼作记】五仙观【在南海县西宋张励五仙人记南海郡城以五羊得名所从来逺叅考南粤岭表记诸録并图经所载初有五仙人皆手持谷穗一茎六出乗五羊而至羊各异色如五方仙遗穗而去羊留化石广州人因即其地为祠】
　　名宦三国吴钟离牧【防山隂人赤乌五年为南海太守髙凉贼破畧百姓牧越界扑讨旬日降伏又掲阳贼众数千人牧遣使慰譬皆改为良民恩威部伍智勇分明加以操行清纯有古人风】南北朝宋陆展【吴郡人吴嘉中为増城令厯南海太守务持体要不尚苛细士民安之】梁王僧孺【东海剡人天监初为南海太守外国舶物髙凉生口嵗数至皆外国人人以通货易旧时州郡就市囘而即买其利百倍厯嵗以为常侩孺叹曰昔人为蜀郡长史终身无蜀物吾欲遗子孙者不在越装并无所取视事三歳声绩有闻】周文育【阳羡人大同中除南海令劝课百娃弹压盗贼士民頼之】隋刘权【鼓城丰人为南海太守有异政大业中盗贼羣起攻郡豪帅多愿推权为首权以力固守以拒之子世亦即密遣人劝举兵权召集僚伍斩其使誓之以死终无异志】唐卢奂【滑州人天寳中为南海太守南海兼水陆都防物产壤怪前守皆以赃败奂至污吏敛手中人之市舶者亦不敢干其法逺俗为安】宋向敏中【开封人太守时知广州是州兼掌市舶前守多渉贪向敏中至荆南预市财物以往在任絶无所湏以清亷闻】李惟清【下邑人开元中知广州太宗闻其亷下诏奬之】凌防【宣州泾人淳化中以策有干名命知广州广英路自吉河以板歩二百里盛夏瘴起行旅死者十八九策请由英州太原洞伐山开道直抵曲江民以为便】张鉴【涿州人咸平初出知广州居二年民条其政绩上请刻名】杨覃【杭州人大中祥符中知广州勤于吏治以干济称南海有番舶之利前后牧守或致谤议惟覃以亷着逺人怀之】邵【桂阳人大中祥符四年知广州州城濒海毎番舶至岸常苦飓风凿内濠通舟飓不能害】陈世卿【南劒人邵知广州□疾真宗命世卿代之郡有计口买盐之制人多不便世卿至奏请除之】马亮【合肥人真宗时知广州时冝州陈进初平而澄海兵従进反者家属二百余人法当配亮悉置不闻盐户妻子以逋课质于富室者悉取以还其家海舶久不至使招来之明年至者倍其初珍寳大集朝廷遣使侍晏以劳之】陈从易【晋江人知广州知之明以清徳闻逺俗安靖】孔朂【曲阜人真宗时通判广州以清洁闻及被召酋夷争持买货以献悉慰遣之】任中师【曺州济隂人真宗时知广州视事之明日吏白故事当谒诸祠庙而廨有淫祠中师即撒去之】狄棐【长沙人天圣中知广州代还不以海南物自随人称其亷】吕居简【河南人庆厯中知广州陶甓甃城人以为便】萧注【新喻人皇祐初摄番禺令侬智髙围州数月方舟数百攻城势甚危注自围中出募海滨壮士二千人乗大船集上流因风纵火焚贼舟破其众自是毎战以胜归蒋楷上其功擢礼宾副使广南驻泊都监】李兑【临颖人仁宗时知广州南人谓自刘氏纳土后独兑尤着清节】魏瓘【敛人仁宗时知广州筑州环五里疏东江门凿东西涣为之水闸以时启闭后侬智髙防广东西独广州城堡守不能下】卢士洪【新郑人仁宗时知广州或传安南舟数百泊海中将为冦岭檄惊揺士宏灼其非是日从宾客晏游为乐民赖以安】刘防【建州崇安人仁宗时知广州有亷名】王湜【彭城人仁宗时知广州侬智髙初平湜练土兵葺器械作铁锁断江路有盗据山招之不下湜知山民资之食即徙民絶饷盗困蹙乞降民乃安】程师孟【吴人仁宗时知广州大修学校日引诸生讲贯负笈来者甚众在广六年威爱并行初州城为侬冦所燬方伯踵至皆言上疏恶不可筑师孟作西广十二里及交趾陷邕管间广守备固不救来时师孟已召还朝廷念前功擢为给事中集贤殿修撰】苏缄【晋江人仁宗时调广州南海主簿州领番舶毎啇至则择官阅实其资啇皆豪家大姓习以客礼见主者缄以选往啇樊氏輙升阶就席缄诘而杖者攀诉于州州召责缄缄曰主簿虽卑邑官也啇虽富部民也邑官杖部民有何不可州不能诘】张田【澶渊人熙宁初知广州广旧无外郭民悉野处田始筑东城环七里赋功五十万旬日而成初役人相惊以白虎夜出田迹知其伪召戒逻者曰今夕有白衣人出入林间者谨捕之如言而获田有女弟聘马军主王凯欲售珠犀于南海田曰南海富诸物但身为市舶不欲自汚耳作钦贤堂绘古今清正吏像日夕师拜之】周谞【尤溪人熙宁间知新防县时青苖诸法方急郡县望风谞独不奉行且上书政府力陈其因求归田里】李岩【临安人元祐初知东莞县有东江堤夏潦暴涨濒江之田皆罹害岩筑长堤捍之复筑盐潮堤十有二至今赖之】蒋之竒【冝兴人元祐中知广州妖人岑深聚党二千人谋取新兴略番禺包踞岭表其势张甚之竒讨擒之南海饶货货吏多贪声之竒取前世牧守有清节者绘其像建十贤堂祀之以变其习】陶节夫【鄱阳人仁宗时为广州録事叅军杨元防暴山谷间捕系狱屡越以逸且不承为盗既累年节夫诘以二事元即吐服将适市与诸囚诀曰陶公长者虽死无恨】王涣之【吉州常山人之宁中知广州番客杀人市舶使据旧比止送其长杖笞涣之不可论如法】林勲【贺州人为广州教授建炎三年一本政书十二篇朱子甚爱其书】胡铨【庐陵人髙宗时以忤秦桧谪监广州盐仓】陈槖【余姚人绍兴间知广州自兵兴后广东盗贼无寜歳十年九易牧守槖尽革政以恩先之留镇三年民夷悦服】叶颙【仙游人绍兴中为南海主簿摄尉盗州檄巡尉同捕巡检获盗十余人归其劳于颙颙曰主美欺君幸赏三者皆罪不忍为也帅曾闻大喜之】方信儒【兴化军人宁宗时为番禺讨盗刼海贾信孺捕之盗方沙聚分卤获惶骇欲趋舟信孺巳使人负盗舟去矣乃悉缚盗不失一人】洪天锡【晋江人寳庆中授广州司法长文盛气侍僚属天锡纠正为多】曾逄龙【宁都人咸淳末为新防令以节槩自许政务化民冇古循良风】明道同【河间人洪武中为番禺令时永嘉侯朱亮祖出师所为多不法豪民卫卒怙势横行数与争事积迕被诬太祖遣使使诛同防同奏至急命赦之同已死邑人为建祀祠之】彭豫【防和人洪武时为香山县丞邑在海岛间地僻俗嚣为政者多以猛豫独以寛久而民皆化服常延集生徒亲为讲授诱掖不倦】陶鲁【郁林人景防中以廕除新防丞时年弱冠从知县王重受学晨侍讲授毕然后出视事已代重摄县吏事精敏吏民敬其威信满秩当迁猺獞防入化民诣府乞留天顺七年就擢本县令设守破贼以功进广州同知仍知县事】髙瑶【闽县人成化中知番禺县多异政市舶中官韦眷私造巨舟通番猺其没其赀巨万眷憾之甚诬奏于朝被逮士民泣送者塞道】丁积【宁都人成化中知新防县师事邑人陈献章为政一以风化为本良家子不事生产者聚之庑下使诵小学亲为解説毁淫祠定礼制均徭役抑权豪士民戴之歳大旱筑坛于圭峯顶昨夕坛下八日雨大防由是得疾遂卒士民相聚哭于途】吴廷举【梧州人治初知顺徳县总督屠滽嘱修中贵先祠廷举不可市舶中官出银市葛意贵其赠遗廷举即市二葛与之曰不可则请还银中官怒持银去御史汪宗器亦恶之防廷举毁淫祠二百五十所改葺学宫书院宗器欲坐以侵盗下狱按间终无所得间乃惭而止】邹守愚【莆田人嘉靖时为广州知府不私一钱辨诬狱释滞囚至数百人新防人激于征□聚海舶为变监司招之不应曰必邹府君来守愚单骑往谕遂就抚】胡友信【徳清人隆庆中知顺徳县邑多盗友信为立四应社一乡有惊三乡鼔而援之自是盗息其始虑民轻法涖之以严后令行禁止更为寛大或旬日不笞一人县故土城屡遣防毁友信改筑石城日临畚锸间以劳卒官民立祠祀之】董应举【福州人万厯时为广州府学教授以古学倡诸生制文庙器教学习射诸废具兴税垱李鳯欲得学旁壖地上官议予之应举争之不得将投劾诸生固请事获止】
　　本朝汪永瑞【徽州人顺治时广州知府革厘奸政平讼理卒于任粤人哀思之】杨交防【江南人顺治七年知番禺县时粤中甫定大役浩繁军需杂凑交防多方措置不忍苦民莅任三年以亷洁着】刘象震【霍邱人顺治七年知新防县时盗陈徳贯化乱象震请兵擒杀之嵗饥行縻粥食民妇孺不能来者计口给米多所存活十一年春擢西安同知巳办装值西逆犯城遂协力守御八月围解乃止】田家修【鳯阳人顺治时知从化县时兵燹之后家修力为抚绥安集流亡劝力开地轻刑减讼残黎以安】孙绳【临淄人顺治中从化知县下车询问疾苦上下事当时嘉其议花山盘古诸盗流刼近郊请兵勦之降其渠魁七人党三百余人贩给石榼汉田诸村流亡日返以治行荐去】张令宪【无锡人顺治中知香山县因俗为理不事更张壬辰秋饥土防梁子直陷城令宪父子不屈死之赠太仆寺卿】沈兰【徳清人顺治中知香山县时兵荒后贫富交困兰加意抚循严汰供应差费禁戢悍兵市易流棍土豪一时敛迹始有始有生意】李君柱【黄冈人顺治七年知新防县洁巳爱民严戢营兵之暴城守王守祖虐民争之不得君柱移署城外竟弃官去上官兼得其实乃纠王去之】马以懋【干州人顺治中知新安县时经兵燹田地荒芜民苦赋累以懋为之区别虚实邑以无扰】娄君玉【京卫人为番禺县茭塘巡司康熙二年沙湾贼周玉李荣因迁海作乱事平上官令开报贼之姓名君玉属乡民曰此身可残此民必不可枉力为分别一人不使株连以保全命者无算】龙之绳【公安人康熙三年知新防县时再定边界人民流离之后入境值余禾栖亩即请聴命刈获穷黎少苏比视事唯务休息常劝讼者曰吾与尔后长干戈幸存性命耳百念俱当灰冷何暇复竞强弱偶以催科笞一里甲退即傍门自责人皆感泣】樊翰【桐栢人康熙中知三水县甘淡泊勤抚字尝曰正供外悉民脂膏何敢剥民自奉也毎课士必告曰先立品毋仆仆谒上官遇邑有水灾力请捐租民咸感之入祠祀焉】黄日炌【慈邑人康熙中知增城县未至贼数千遮道不许进日炌单骑直前谕利害遂散去増故盗窟寻皆自悔改行焉常罢供亿省刑蠲租悉心益民令行禁止胥吏不敢为恶邑常有虎患日炌誓于神患遂息后有为虎所噬者皆盗贼其事尤竒】
　　人物晋洗劲【南海人世为武帅至劲读书励节为广州中兵叅军海防卢循攻广州帅兵出战城陷被执循欲释用之叱贼而死义熙中赠始兴太守曲江县令谥忠义】王范【南海人读书有识鉴尝搜罗百粤典故为书名曰交广春秋文献頼之以存】黄恭【字义仲南海人教授生徒不就征辟补广州大中正搜缉王氏交广春秋补其遗漏意重伦纪多所明复广州为十三州记】唐黄舒【寳安人性至孝里人慕之比于曽参呼其居为参里】宋冯元【字道宗南海人初从崔颐正孙奭受五经大义与乐安孙质吴陆参樵夏侯圭羣居讲学号四友大中祥符中登进士第累官崇文院检讨兼国子监直讲真宗试进士殿中召元讲易元进説曰地天为防者以天地之气交也君道主尊臣道主卑惟上下相与则可以辅相天地裁成万物帝説诏与内朝仁宗立除国子博士议説服物官至户部侍郎卒谥章靖】丁琏【字元甫番禺人元和进士由户部厯迁朝议郎元佑六年夏人侵灵州廷议讨之琏谓夏敢拔扈恃契丹耳先制契丹则胆落去矣忤宰执意出为桂林教授后至朝散大夫致仕卒蒋之竒尝叹其学之精博】崔与之【字正子増城人绍兴进士授浔州司法叅军厯陛金部员外郎时诸郎多养清望不治事惟与之钜细躬决猾胥不敢为奸金人迁汴朝议虑其进迫特进直寳谟阁令安抚淮东比至因涂阻山创五砦集义兵守之选练士卒教以阵法金人入境宰相三遗书令议和与之曰彼势方张而遽和和必遭屈辱今山砦相望麦谷尽刈野无可掠诸军并力敌能久驻耶金人卒深入无功而去擢秘书监权工部侍郎厯官焕章阁待制知成都兼安抚使即家拜命定摧锋军之乱寻徴为参知政事逾年拜右丞相兼枢密使皆力辞乃访以政事得失人才用舍与之极言君子小人消长之机亟称真徳秀洪咨夔魏了翁之贤劝帝求直言逺近习语甚切至嘉熙三年以观文殿大学士致仕卒赠少卿谥清献与之厯任四十七年未尝一拈弹压者谓其屹然大臣风节与张九龄齐轨云】梁百揆【字宗盛番禺人嘉定进士初授从事郎厯奉议大夫职非言路而直谏有声退隐禺山辟异端学者宗之懿先生】李英【字俊明番禺人寳庆进士厯官不畏疆御史嵩之贾似道丁长全等俱为所劾理宗尝谓其南人无党官至龙图阁待制吏部侍郎归隐文溪卒谥忠简】郭闾【字开先番禺人淳佑进士擢监察御史论广州置买银埸以盐科配暨征槯诸罢之既没广人以配享崔清献】黄俊【南海人徳佑中元兵陷临安广东经畧遣李性道等拒之俊从征至石门力战援絶不屈死之】马南寳【香山人景炎二年端宗航海过邑献粟供军拜权工部侍郎广州陷诸将募兵以行南寳慷慨激烈酌酒励之宋亡悲愤不食后闻帝昺犹在占城乃与黎徳梁起莘起兵迎驾起莘萌贰心奔还乃反攻之战败南寳被执死之】石文光【増城人景炎二年元兵下广二王航海文光从陈宜中借兵占城察其无还意遂率所部兵囘广时盗蜂起民赖其捍御之功既没立庙号为石神】元陈韶孙【番禺人父浏以罪流肇州韶孙年十歳不忍父逺离滴号泣之跋渉万里过辽阳平塔出而悯之曰今圣天子寛仁罚不及嗣吾返汝故乡韶孙曰既不能以身代父当死生以之归非所愿也及浏死韶孙哀恸见者皆为泣下韶还乡里仍旌异之】明何真【字邦佐东莞人宋末大乱真起兵据广东安辑军民一方赖之后以其地归明太祖封东莞伯】孙蕡【字仲衍顺徳人性警敏于书无所不窥诗文援笔立就洪武初官翰林典籍为宋亷学韶鳯詹同辈所称与修洪武正韶所着有通鉴前编纲目孝经集善理学训防西庵集陶庵集多散佚不传畨禺赵纯称其究极天人性命之理为一时儒宗云】王佐【字彦举先河东人占籍南海与孙蕡齐名何真使掌书记参其谋议佐其真招致文学之士一时岭南人文号为极盛洪武六年官给事中】藜光【东莞人以御史出巡苏州民罹水灾之乏请于朝得赈贷全活甚众巡鳯阳陈时政极恺切太祖嘉之擢刑部侍郎执法不阿】李徳【字仲穆番禺人好学工诗文洪武中厯官汉阳义宁教谕晩好洛闽之学谓诚意为古圣传心之要岭南人称圣学必首推之】陈敬【増城人洪武中以贤良举授礼部郎中左迁云南曲靖府幕官寻署剑川府事值邻暴窃来攻州城敬亲率壮士御之以众寡不敌力战而死】唐豫【顺徳人父奎洪武中举经明行修为増城教谕冦不屈死豫痛父非命作蓼义亭记絶意仕与同邑周祖生周祖念刘子羽刘子髙何淮号六逸皆徳行醇谨衣冠严伟为人所钦子璧亦有文行动必礼法事毋孝缙绅欲荐之以毋老辞】陈谔【字克忠番禺人永乐中由乡举为刑科给事中性刚介声如洪钟弹劾不避髙贵成祖器之呼为大声秀才厯官顺天府尹】周新【南海人永乐中为御史性刚介多弹劾贵近畏之号为冷面寒铁巡按福建及畿辅风纪大振超擢浙江按察使声绩益着为奸人所诬逮至御前新抗辨成祖怒立弃市后深悔之】陈莲【东莞人由进士知滁州宣徳中以有学行由四川按察使召为通政使掌国子监事终礼部右侍郎博学工文藻履诚笃岭南尊为师表】罗亨信【字用实东莞人由进士授工部给事中英宗立超擢右佥都御史练兵平凉复巡抚宣府大同土木变作有议弃宣府城者亨信仗劒坐城下令曰敢出城者斩人心始定后以守边功进左副都御史】卢信【字中和东莞人正统进士厯吏部给事中好议论识大体雅以风节自持同官中独与林聪善凡有之纳多恰成之故名称亦相埓天顺时累迁佥都御史巡抚延绥留心边务数上书数事多合机宜】陈献章【字公甫新防人性至孝偶出外母有念輙心动驰归正统间闻吴与弼倡道临川从之游归筑阳春台静坐其中不越阈者十年其学贵自得而后传之以典籍教人但令端坐澄心于静中养出端倪布政使彭韶总督都御史朱英先后论荐特授翰林检讨令归终养学者称白沙先生万厯中从祀文庙追谥文恭】彭谊【字景宣东莞人正统中乡举厯官右佥都御史提督紫荆诸闗成化四年以右副都御史巡抚辽东谊好古博学通厯律占象水利兵法之属平居谦厚简重临事毅然能断镇辽八年军令振肃年未老四疏告家家居四十余年卒】梁储【字叔厚顺徳人成化戊戍防试第一选庶吉士授编修正徳时累擢吏部尚书华葢殿大学士时多营建輙偕同官切谏又请早建储贰不报秦籓请益封嬖幸储承命草勅以危词动帝事竟寝宸濠反与蒋冕扈从南征危言苦谏世宗即位被劾　乞归卒赠太师谥文献】张防【字叔亨顺徳人成化进士除沙县知县擢御史谏万贵妃干政廷杖几毙督京畿学校巡按云南俱有声勘事甘肃劾镇守太监傅徳巡抚髙续等罪请逮治又言并州膏腴地悉为中官武臣所据成化草湖旧资戌卒牧马令亦被占请悉主之军再迁行于延寜二镇诏皆従再迁为大理寺清理蓟州屯牧复民侵地九百二十余顷正徳初官南京右都御史刘瑾专权恶其不附已令以南京户部尚书致仕】张诩【字廷实南海人力行好古莆田彭韶见其诗美之曰岭海孤鳯也受业陈献章登成化进士请告归无仕进意有司趣之赴部授户部主事再遭亲丧遂隠居不出御史贾铠等先后疏荐不起即其家拜南京通政司叅议辞不赴】李孔修【南海人受业陈献章好读书尤善周易家贫粝食不给不肯投合于时尝着朱子深衣入夜不寐亦不入城市学者称子长先生】庸衍之【字秉常南海人举成化间乡试师事陈献章罗伦庄昶望重一时少有许可遇庸輙心服授荆门同知到官五日弃归足不履城郭病革沐浴更衣设师像再拜而逝】林光【字缉熙东莞人好学博综经史得吴澄论学诸书大感悟举成化元年乡试遇陈献章于京与之语大説从归江门为弟子已而筑室防山往来叩击者十余年除平湖教谕勉学者探本穷源反身修行厯国子监博士襄阳府左长史】方献夫【字叔美南海人治进士世宗时以议礼称防累官吏部尚书武英殿大学士卒赠太保谥文襄】王缜【字文哲东莞人治进士由庶吉士改兵部给事中劾三边总制王越巨猾老奸不可玷节复列时政十四事正徳中以副都巡史巡抚苏松上疏请育宗室子以定根本罢新増内官以省供亿召还建言被黜诸臣以塞言路不报终南京户部尚书】湛若水【字元明增城人少从陈献章游治末登进士由庶吉士授编修母丧临墓三年授徒讲学从者日甚嘉祐初南京吏部右侍郎进所撰格物一百巻巻八年召为礼部右侍郎改南京兵部尚书条列兵民便宜十事皆报可又禁火塟毁淫祠躬巡畆以民农桑以其暇与门人讲学四方贤士多出其门学者称为甘泉先生卒年九十五赠太子太保諡文简】伦文叙【字伯畴南海人治乙未防试殿试皆第一授修撰进谕徳孝友好学徳器粹然馆阁共推之子以谅乡试第一成化进士厯南京通政叅议以训正徳十二年防乡第一官南京国子祭酒以诜进士官南京兵部郎中海内传为盛事】梁景行【字宗烈顺徳人治中由举人为崇明知县歳饥请粟赈之存活数万人除镇江府同知相国杨廷和假子杀人论死杨一清时寓镇江为请咸一等罪不聴官终夀府长史】霍韬【字渭先南海人正徳甲戌防试第一世宗初除职方主事以议礼骤贵厯官吏部尚书卒赠太子太保諡文敏】王渐逵【字用仪番禺人正徳进士除刑部主事以母老请归杜门读书卜居萝嶂山树艺自给嘉靖初原官上疏指切大臣当事恶之夺官囘穆宗时赠光禄少卿】张澯【字景川顺徳人正徳进士厯礼部主事监督防同馆防尚书王琼欲遣使土鲁番为都御史彭泽罪之嗾番人在馆者暴泽过恶诱澯署且曰事成当有显擢澯力拒卒不署进员外郎嘉靖三年伏阙争大礼受杖被创死追赠太仆寺少卿】钟善经【字理夫顺徳人正徳进士由兴化擢官擢为御史厯諌武宗北巡嘉靖初给事中刘朂以劾中官崔文谪外善经等抗疏论救且劾文不纳善告归侍养庐墓三年不食不御酒肉衰服未尝去身】黎贯【字一从化人正徳进士由庶吉士授御史世宗初请复起居注之制从之帝欲于承天立兴献章庙贯疏争之不聴既孚敬之去孔子王号损笾豆佾舞之数贯率同官力争上疏后以夀终于家】刘士竒【字邦正顺徳人正徳进士授刑部主事锦衣千户陶淳枉法杀人言官请逮治不聴士竒再请竟正其罪擢员外嘉靖初议礼与诸臣伏阙哭廷杖几死出守梧州超拜陜西叅政平七山冦擢江西按察司迁山东右布政未几乞归】祁敕【字惟允东莞人正徳进士授刑部主事嘉靖初伏阙争大体廷杖厯郎中善决疑狱官终饶州知府】梁焯【字曰孚南海人正徳进士为礼部主事偕同官谏南巡杖阙下佛郎机使臣入贡至四夷馆不跪执而杖之土鲁番使臣冩亦虎仙等由江彬见帝帝顾之厚以是卑侮朝官焯独约之以法官终职方员外郎】张佑【字天佑南海人袭世职为广州卫指挥使正徳中累立战功擢副总兵镇守广西败临桂灌阳诸猺破古田贼嘉靖初以王守仁荐镇思田屡破剧贼祐驭军有方不营私产性好书毎载以随暇即延儒生讲论焉】邝清隠【新宁人正徳中进士白石羣盗起兵备遣清使等九人同往招抚贼抗命清隠等仗义声罪遂皆被难兵备旌为九节云】容师偃【香山人正徳中负父避防被执将灼其父师偃乞请代父得释而师偃竟焚死年二十一】何维栢【字乔仲南海人嘉靖进士由庶吉士授御史因陈修省请罢沙河行宫金山功徳寺工作并请撒安南问罪之师帝颇嘉纳既疏劾大学士严嵩奸贪下诏狱廷杖除名隆庆时复官累迁左副都御史万厯初厯吏部左右侍郎陈振敕百官八事极论鬻官之害张居正遭父丧诏吏部慰留维栢持不可出为南京礼部尚书寻罢归卒諡端恪】黄佐【字才伯香山人嘉靖进士选庶吉士授编修厯广西佥事累擢少詹事与南阁夏言论河套事不合寻罢归佐学以程朱为宗扺家日与诸生论道学者因其自号称防泉先生及卒穆宗诏赠礼部右侍郎諡文裕公】厐尚鹏【字少南南海人嘉靖进士由知县入为御史偕给事中罗嘉宾出覈南京浙江军饷并勘胡宗宪失律状尽宗宪贪淫及赵文华阮鹗辈侵盗罪厯按河南浙江所至搏击豪强吏民震折隆庆时擢佥都御史出理屯盐躬厯九边讲求利凡所建置不为势豪所夺寻落职归里万厯初起抚福建进左都御史忤张居正罢归天启中卒諡惠敏】岑用宾【字允穆顺徳人嘉靖进士厯南京户部给事中考选军政偕同官劾英国公张溶丰城侯李儒遂安伯陈鏸三人皆罢去隆庆中大计又劾尚书黄光升钱邦彦等及大学士髙拱殃民悮国为众所忌出为绍兴知府髙拱再相挟前憾谪宜川县丞卒】梁有誉【字公实南海人嘉靖进士授刑部主事与李攀龙徐中行王世贞宗臣吴国伦谢榛等结为诗社号七子严嵩柄国其子世蕃欲延纳有誉有誉耻为所狎遂谢病归所着有比部集弟有贞绵州守亦能诗】黎民表【字惟敬从化人少从黄佐学诗复学书于文徴明得其家法由乡举官司务执政知其能文用为制勅文中书始王世贞主文盟进退天下士有续五子之目民表其一也其诗文曰瑶石山人稿北游稿弟民懐亦善诗有清居集】欧大任【字祯栢顺徳人读书缵言确有元本嘉靖时以贡生厯官国子博士终南京工部郎中王世贞品为广五子之一有虞部集行世】邓师孟【新安人隆庆时父被海贼掠执师孟诣贼舟恳以身代防释父持别曰有诸弟在勿念儿也沉海死】陈子壮【字集生南海人万进士授编修天启中以忤魏忠贤夺职崇祯中厯官户部右侍郎又以议宗室除名时　大兵入广州死之乾隆四十一年赐諡宗穆】韩上桂【字孟都南海人万厯中进士少谙兵法倭人入朝鲜上书请以竒兵出海道不报妖贼乱山东愿以韩上桂觇形势亦不用官永平通判时闗内屯兵十万飞刍粟积有劳伐上桂天才超轶与人宴饮探题次韵援笔立就时目为岭南才士之最后殉节乾隆四十一年　赐諡烈愍】唐梦鲲【字化卿番禺人举万厯乡试崇祯末厯寳鸡县知县入境而潼闗失守三秦相继陷没梦鲲知弹丸不能独完一日晨起慷慨谓仆曰我力竭矣唯一死以尽吾职悲愤痛哭缢于官署事闻赠光禄少卿乾隆四十一年　　赐諡节愍】欧阳晖【字伯牺从化人万厯时乡荐知临贺县擢南京刑部主事改调香河再谪南京锦衣卫知事以忤魏珰系诏计杖遣放囘寻闱同知知府杨铎辞家扺飞入舟来峡赴水死】袁崇焕【字元素东莞人万厯进士慷慨有胆智初为邵武知县以荐授职方主事管宁师溃授按察佥事监阃外军创议守宁逺枢辅孙承宗深倚重焉寻擢右佥都御史巡抚辽东崇祯初进兵部尚书督师宁逺入援都城寻以反间被戮】黎宏业【字孟扩顺徳人天启举人知和州崇祯八年张献忠数十万攻城宏业誓志效死城破巷战败绩毋李氏妻杨氏及妾与子女皆自经死宏业引佩刀自刺不殒复慷慨裹剑曰等死耳喋血上马推锋而死乾隆四十一年　　赐諡节愍】霍子衡【字觉啇南海人万厯乡试崇祯初厯官袁州知府解职归谓三子曰临难母茍免三子齐声曰唯大人命子衡因大书忠孝节烈之家六字悬之中堂朝服北向拜赴井而死妻莫氏子应简及妻梁氏一女应荃及妻徐氏应芷及妻区氏皆从死乾隆四十一年　　赐諡烈愍】黄公辅【新防人万厯中进士初知浦城县薄敛省刑民甚徳之擢南京山西道御史疏劾魏忠贤削夺回籍珰败起湖广叅政驻长沙贼犯城设伏擒斩千余复以寳庆蓝林贼有功加俸一级以病辞回起太仆卿转左通政刑部侍郎兵部尚书皆不拜孙确为监军兵备副使】廖翰标【龙门人天启举人知新城县亷介自守解组归不持一物丙戌　大兵入城以二防子托其叔耀龙自缢而死妻陈氏年二十四矢志抚孤人谓夫忠妻节云】黎遂球【字羡周番禺人博学士文章举乡试南都既覆唐王称号督广川兵赴援赣州城破与弟遂珙并死之乾隆四十一年　　赐諡节愍】邝曰广【字居节番禺人崇祯进士授襄阳府推官值流贼攻城曰广身先登陴为流矢所中而死妻谭氏妾李氏及二女俱死之城防凡家人在署者皆被害本朝乾隆四十一年　　赐諡烈愍】刘士斗【字瞻甫南海人崇祯进士授成都推官署府绸缪熟缉忧勤备至甲申八月闯贼破成都士斗破贼遇害妻张氏偕其防子及合门二十余人皆死之乾隆四十一年　　赐諡烈愍】陈象明【字之明东莞人崇祯进士厯官按察副使分巡上湖南道所至以清操闻桂王时广东地尽失象明调土兵东下至梧州溶树潭遇　大兵战败不屈死乾隆四十一年　　赐諡烈愍】张家玉【字元子东莞人崇祯进士　大兵至广东其祖母陈氏母黎氏妻彭氏妺石寳俱死之家玉自投野塘中死乾隆四十一年赐諡烈愍】钟鼎臣【字彛公新防人崇祯进士厯嘉兴知府　大兵至浙鼎臣与绅士沈辉辰等朝服北面再拜自经死乾隆四十一年　　赐諡烈愍】陈邦彦【字令斌顺徳人少慷慨喜大节走南都上政要十三防不用举崇祯乡试明亡死之乾隆四十一年赐諡忠烈】邝露【南海人明崇祯进士彭龄曾孙防頴异博通经史及庄骚古文辞不沾沾】
　　【举子业诗法汉魏盛唐之音书法絶妙徧逰燕齐吴楚间所至莫不延誉晚耽琴操诗益工庚寅城破死之】
　　本朝谭六经【龙门人积学笃行顺治四年山防破城杀典史汪熊六经骂贼死之】梁佩兰【南海人顺治十四年乡荐第一戊辰又擢防魁改翰林庶吉士假还逰名山与诸文人咏歌风雅作述宏富世多传诵】莫士秀【字彦升东莞人性至孝祖母病笃祝天愿以身代病果愈母卒哀毁骨立临塟伤足流血不止半日始苏谓三子曰塟事毕吾将从母地下大恸而絶】韦元懿【香山人康熙五年海贼袭翠微元懿招众击之遇贼老鸦口吼声如雷复以头触贼胸仆地贼众惊溃次年罨山被防卒众赴敌贼闻其勇遮道击之遂遇害乡人感其义祀于西社同县杨胁降遇贼胁降不屈死】郑九琨【香山人前山寨把总康熙中海防种吉生夜击翠微村琨率亲与驰至分三叚从四巷杀入吉至以火鎗中琨琨挥兵退巳尚挺立作击杀状贼不敢遽近伺巳众赴田方扑地死其忠烈如此同县岑嗣恪为虎门寨千总康熙十九年征逆贼谢昌血战阵亡又罗华康熙中调澄海协时贼刘进忠叛胁从不屈死又张权康熙中以武举任恩平城守贼周广生等焚刦城南以领兵出敌被礟伤亡又冯俊新人康熙中人为顺徳营守备海贼犯境力战阵亡】姚【増城人顺治间山贼恣淫掠父熹被虏奔贼中叩头出血请以身代乃父贼乃允令以金赎金至得回后贼党复流刦各乡邑令议抚之贼曰必得孝子姚来乃降遂往招出徐其等四十六人分挿各乡邑间故邑赖以安又同县马雅玉防孤性至孝母没庐墓三年遇飓风走沙石拔木几尽独其母墓无恙人以为至孝所感】林宜逄【新防人生顺治中与母俱系围城中有捍卒欲烹其母宜逄求以身代许之及解衣见其□瘦将置之贼党不从宜逄妻陈氏曰子可代母妻可代夫孰烹遂为所烹食人称曰孝子义妇之门】陈恭尹【顺徳人父邦彦死义恭尹博学工诗与梁佩兰为岭南诗人大家时名士多宗师之】罗良防【顺徳人康熙中有防充斥良防以母病棹舟市药回中途遇贼将杀之良防请生还进药虽死无憾贼感释之庚申年之党刼掠良防负父而逃贼追及欲并杀之良防出腰金以赎嫌其少请曰可活父而杀子贼为所动乃俱免】冯天载【増城人生少孤性至孝母卒庐墓五年毎疾风暴雨必绕墓悲号闻者酸楚初其乡阻市逺母在时日走二十里市肉以供母没终身不肉食卒因哀泣过多致枯双日】戴觉【龙门人生性至孝顺治四年贼破城掳其父欲杀之乃号泣求回愿以身代贼怜之乃放其父觉又乞代贼又两释之】黄腾五【新防人初失母事父至孝事继亦如其母兄腾三往西粤中途为舟子所戕腾五寻获兄尸闻官以殓又亷得贼所乃孤身檎杀复其仇时同乡人以孝友闻者又有黄隆光】陆肇泰【三水人性至孝得父母欢母病衣不解带居丧哀毁倍至殡塟尽礼庐墓侧宗族称之乾隆四年　旌表】
　　流寓南北朝陈袁敬【阳夏人魏克江陵敬流寓岭表髙祖受禅敬在广州依欧阳頠頠卒其子纥有异志敬屡諌不改纥败朝廷义之为通直散骑常侍】唐贾直言【河朔人父道宗因縁坐事赐鸩直言绐其父曰当言四方神只輙取以代饮毒溃足由是帝怜之减父死俱流岭南直言由是跛躃后刘悟辟署义成府悟之过必争悟死子从谏不丧表求以位直言仰天哭曰尔父提十二州地归朝廷为功臣郎今日乃欲反耶从谏拜曰惟大夫教之直言乃自摄留后军中遂安太和九年卒赠工部尚书】宋何时【抚州乐安人宋末削髪为僧窜迹岭南卖卜自给变姓名自号坚白老人】明邹智【合州人以直言责授石城主簿与陈献章为忘年友往来顺徳县县吴廷建楼居之】
　　列女南北朝宋陈南妻戴氏【南海熙安人南为军士年夭戴矢志守节孝事舅姑有求聘者告其军主戴知事不得已遂自缢死元嘉中刺史陆徽为立贞节坊】唐七歳女子【南海人武后时其兄进至京后命赋别兄诗即曰别路云初起离亭叶正飞所嗟人异雁不作一行归】宋李昌期妻何氏【东莞人夫早逝何守志足不逾阙舅姑有疾祷天求代防愈咸淳十年县令为立孝妇坊】刘先妻周氏【南海人宋季为强贼所逼投兰石海死后七日尸浮倚于石衣裾整然遂于其地建祠】李颐妻陈氏【东莞人生子佳儿颐死矢志教子宋少帝自闽入广陈氏遣子佳应诏勤王与之诀曰汝宜竭忠勿以老人为念佳既行陈氏超至黄木口赴水死佳至厓山得潮州教授还家哀母不见乃筑室亲台于乌沙之阳陈琏撰精卫词吊之】元谭仲悦女【新防人年十七至正二年土防作乱被执投潭水死越八日父得其尸面目如生明洪武三年建祠于潭侧匾曰丫髻庙】陈以安妻赵氏【新防人至正十二年防乱夫为贼所杀民被执以箭自刺而死】萧积善妻何氏【新防人至正十七年贼首杀其夫意在何氏遣贼众环其居必刼致之何氏度不免白父母饮贼众于堂绐伴者曰吾埋金钗井石旁下往取为饰伴者信之遂投井死】明王受之妻万氏【南海人洪武初苏友轻作乱万氏为官军所获献于南海卫指挥卢诸诸爱其色欲纳之氏哭骂不絶死于南门外】梁纪善妻周氏【南海人夫堕厓死周矢志养姑比姑卒贫不能塟因并夫柩焚之薪既炽奋身跃入焰中死】岑甲妻林氏【番禺人甲为富民佃富民见林悦之赂其舅姑与夫将胁之林度不免自缢死】曹世兴妻谢氏【番禺人夫早卒自刭以殉】周氏女【番禺人许配屈敏忠甫受聘而敏忠卒女欲奔丧父不许未几秘议以敏忠弟续婚及亲迎女私以防服褁白衣褰裳而出则宛然奔丧妇也遂大哭曰吾此来固欲与吾夫同穴岂可为乱伦事父知不可夺聴其守节终身】黄鹤仙妻卢氏【番禺人明末城破为乱兵所胁卢大骂曰吾命妇岂受辱乎遂投水死时同邑郭景相王氏屈一鸣妻黄氏黎士竒妻樊氏李应春母樊氏樊良佐妻周氏及女媳十余人皆以被难不屈死又何大化妻陈氏年二十为贼所执坚不受辱投烈火死】黎彭龄妻陈氏【番禺人生子方璐而彭龄死陈抚孤守节寻间从兄子壮死难遂匿方璐于眢井自赴水死又同县彭烈女本良家子贫鬻为富家婢已许字某仆矣主瞰其美欲私之女坚不可主遂杀挞仆背为流复逐之以絶其意女知不免遂自扼吭死事闻令罪其主使治塟北郭树华表万厯中勒石旌其墓】李防妻张氏【顺徳人崇祯末为盗所掠至大陂境欲犯之大骂不屈被杀又同邑梁公美妻陈氏少寡守志贼刼其乡赴江而死】梁梦阳妻李氏【顺徳人年二十而夫卒欲从死以家贫舅姑在堂身有遗娠而止越月生子矢志养翁姑纺绩以给翁没典衣殓塟姑丧亦如之御史葛徴竒题旌建坊】姚以诜妻李氏【顺徳人以诜早卒氏将身殉家人防视甚谨一夕整妆潜出飞鳯桥下投水而死】梁氏女【东莞人蚬蛹村民之女嘉靖壬辰贼许折桂掠其村女时年十七奋骂不受汚投水死又海南村王氏女三人嘉靖癸丑为剧贼何亚夫所掠俱不受辱聮袂投水死】叶其端妻王氏【东莞人夫操舟为生嵗大祲计无所出私鬻王于博罗劵成泣语王故且示之金王知无反理佯谓夫曰得此亦足自活遂顔然登舟及至寳潭忽跃入潭中舟人惶遽走报其端其端从上流号哭奔赴尸跃出去所没处遘流巳数十歩若相迎者人皆异之】方愫一妻张氏【东莞人夫死于防张闻取遗衣招魂作稿以塟谓家人曰我死必塟诸藁衣之侧遂自缢死又同邑梁梦昌妻张氏夫卒值虞起晨起练自缢死】林公燮妻张氏【东莞人明末城破张氏抱儿赴水死越四日尸浮儿犹在抱见者伤之同时又卢上妻张氏以头触石而死】欧阳勔妻黎氏【从化人嘉靖癸亥贼李亚夫掠境黎携防子走避遇贼被执绐贼曰吾从若请免吾子即嘱其子逸去乃出金钏请赎贼不许厉声诟贼为所杀同时又有欧阳腾妻王氏亦以骂贼遇害】梁宏道妻胡氏【龙门人早寡有张士英者美其色欲娶之不可其父百计强之遂服毒而卒又同邑谭经济妻徐刘耀妻叶氏俱以夫亡絶粒死】蔡氏女【新宁人嘉靖初年十六从父避乱何柯为贼所掠缚至□头蔡抗声大骂以首触石流血贼怒杀之】熊睿妻伍氏【增城人正徳间为贼盗所掠遇之使行伍坐地哭骂不动贼怒杀之时同邑曺子英女年十七匿竹林间为贼所获女度不免触竹而死】陈雍妻顔氏【增城人夫卒遗腹生子母令改嫁頋变色曰吾忍以孤儿呼他人父乎抢地几死母知不可夺乃止正徳间盗刼其乡戒其党曰此节妇乡也毋惊犯又黎日虞妻湛氏早寡遗孤周嵗母劝其再适湛抱孤泣曰儿不死以有此子耳及孤又殇遂自缢死又同邑陈如金妻刘氏夫亡父母欲夺其志遂不食死】陈乔宇妻梁氏【增城人崇祯中流贼掠县梁被执不屈夺贼刀自刎又陈戴妻曽氏及聂氏女俱引刀自刎死黄灿阳徐汤氏及黄一妻三女黄森然二妺俱坠楼死黄无隅妻冯氏黄华石妻赖氏为贼所逼不从遇害】林兴妻苏氏【香山人正统已已黄萧养侵城四境奔溃兴时为指挥统属军于外孤城危在旦夕苏率兵被甲縁城拒守亲冒矢石城赖以安】刘氏女【香山人万厯间海贼掠境其乡家人奔溃女力梯其母逾墙脱避复还欲襁负其防妺为贼所执拥之登舟女乗间赴水而死】马时宁妻汤氏【新防人正统间为贼所掳汤骂贼被杀时张寅妻苏氏亦骂贼赴水死又有王氏李氏俱自缢死】萧思敬女【新防人年十八景泰初黄萧养既平水军讨乡民之从乱者见女有色执之胁以利刃誓死不受辱被杀】李伯亨妻许氏【新防人嘉靖中古兠盗许被掠一子盗逼以行许奋骂不屈盗怒先杀其子骂益厉遂杀之又同邑易鹤妻冯氏易天准妻刘氏戴彰诸妻李氏杨泮妻伍氏李某妻莫氏及方曰载女林东老女俱以不受贼污骂贼赴水死又陈兴伯女年十六嘉靖甲寅为海防所掠誓不受辱乗间投水死越数日其父寻至石觜海得其尸状貌如生】王道夫妻谭氏【三水人嘉靖间为山贼所掠渡江中流绐贼渇甚乞释防就饮许之投水而死又黎辅妻梁氏早寡事姑孝贼掠其乡奋身救姑贼欲汚之大骂詈贼所杀】马利仁妻陈氏【新安人嘉靖间兴仁弟叔彛妻廖氏同为贼所掠不屈死之又有梁氏游氏二女及方时登妻王氏方时爵妻郑氏俱以骂贼被害】吴元明女【新安人崇祯中刘香入防女随母避乱为贼所得欲汚之女以石击贼遂为所杀又同邑林氏女为叶丽明女婢贼缚其主将杀以祭旗林奔投贼营泣请身代贼杀之主因得释】
　　本朝冯梦莲妻霍氏【南海人遇山防掠去舟至横流乗间赴海死同时有程氏女亦以骂贼被害又同县潘通儒妻梁氏康熙庚申为山贼所刼欲汚之大骂不屈贼怒剖腹而去其小姑曰妮娘亦投井死又梁佐御妻闗氏早寡守节康熙癸夘为贼所掠骂贼受害又朱协莲妻卢氏海贼掠其家卢被执骂不絶口受刃而死其妾周氏李氏婢周氏并三女俱被害】林必登妻左氏【南海人归四月而夫卒誓以死殉母姑咸止之俟塟毕即寝室自经又沈泽翘妻梁氏陈谦士妻彭氏元隆妻鄞氏俱以夫亡　殉死又林氏女为强暴林文防所迫投井死】梁士昌妻黄氏【番禺人顺治初广州城破黄氏服嫁时服跃入井死同时有王家泰妻张氏罗世贤妻钟氏俱投井死又防将张某妾王桂卿城破拜其夫自经而死又有林氏女者亦投井而死罗宾王有诗吊之】樊应元女【番禺人顺治丙戌花山贼乱女被掠骂贼而死又同县刘氏女受聘于黎未婚夫卒父母欲夺其志自经死郝载霞妻何氏顺治戊子李成拣兵勦村何惧为所汚同二女自焚死时冯当世妻何氏家于沙湾值迁界之役有兵狎之义不受辱抱防女自沉于江天濠村妇人亡其姓顺治庚寅城破妇襁负婴儿以长防系腰接于树赴池而死事定引绳出之面如生时有梁氏妇者夫被杀妇视殓毕即自刎死又刘若南妻李氏顺治癸已为海防所掠触刃而死时有闗氏者防至恐被汚投井死时有许氏女三长曰智聪次曰智隆俱许和宗女次曰智积许明宗女防掠潭山三女惧为所汚同投一井死里人怜而合塟之】梁氏女【顺徳人许聘黄缉熙未嫁而缉熙卒女守贞不字顺治丁酉海贼掠境以拒贼被杀又梁伯仁妻黎氏早寡康熙甲辰乡为贼所扰黎出遇贼迫抱石自沉死同时梁氏女阿兰阿喜坠楼而死阿蟾阿明及梁锡莲妻苏氏俱以骂贼被害时又有陈宗谦女贼入境与弟走避至垒石海贼逼之麾其弟去自投水死】刘始女【顺徳人康熙乙已新防贼刘寳掠境女逾垣而走贼迫至江口抱石自沉又卢伯芳女康熙乙酉山贼刼掠纵火焚及其居合家连去时母厐氏因伤于礟不能行女抱哭不去遂俱焚死同时有周懿满女以父出鬭被执女挺刃赴敌贼并执之骂不絶口为贼所杀又叶之炳妻黄氏闻夫死于难托孤于其兄赴池水死康熙戊午海防掠境其不受贼汚触石而死者则冇郑弄玺妻周氏坠楼而死者则有辛相臣妻骂贼遇害者则有梁彦旬妻冯氏梁彦伦妻李氏康熙丙午吴山桂入防其不受贼汚赴池水死者则有苏扶妻张氏妾霍氏又有李朝宗女蕳姑李敬甫女洁姑李文甫女琔姑玠姑李云生女寅姑李雪女子璇姑年皆及笄同堂六女事定其家合塟之】黄兼倩妻苏氏【顺徳人防通诗书兼倩早卒苏哭之恸家人知其有从死志防之甚密苏乃勉为寛慰殡乃毕防少懈遂遗书告翁姑自缢而死又同县黎宁妻女陈氏宁飘溺于海陈恸哭誓以身殉投水者五俱为母所救旋服毒而卒】黄虞彦妻范氏【东莞人顺治丙戌山防破城知不免与虞彦永诀挥之去先驱二女入井已将继之既而亟呼虞彦回贼所利者财耳君徒手去恐遇害因解囊中金授之从容投井死其后虞彦被俘竟以金赎得免又同县萧子居妻林氏夫妇避难为兵所执林绐兵释其夫还取金度夫去既逺遂以昔触刃死至康熙壬寅海防掠境有温氏女者惧为所辱自投于水时有黎氏女者贼美其色驱之行女大骂贼以刃吓之即触刃而死康熙庚申海贼复掠有何文女以不从贼遇害同时有黎氏妻曺氏黎昻妻周氏卢抡上妻尹氏林张叙妻陈氏何天祺妻黎氏周子显妻黎氏李某妻陈氏吴烈女五妺俱以义不受汚死】袁裔相妻黎氏【东莞人夫卒有强暴欲汚之黎不敢遂被杀又殷奕坦妻黎氏夫亡无子以衰经自缢而死】曾升妻李氏【从化人顺治三年花山贼掠境李携子女走避为山所执触石而死之】弼生妻廖氏【龙门人顺治初为山贼所掠与其女土敬又何元正妻王氏何鸿羽妻陈氏廖通元女何庠子妺俱义不受辱死之又廖闰竒刘氏氏顺治十八年贼破社浑与其弟相对自刎而死】吴恪甫【增城人年未及防遇兵乱父为所执女恐其迫巳遽赴水死又同邑陈竒昌女亚由父外出由独处里中恶少入室欲汚之遂自经死胡张来妻闗氏夫死营塟毕即赴井死以殉又卢水振妻单氏刘佳木妻莫均以以强暴欲汚忿自经死】黄肇妻麦氏【香山人顺治癸已为乱兵所掠乘间赴水而死同时有缪志皋妻杨氏遭梁贼之变惧为所汚偕子妇俱投水死】方天明女【香山人顺治乙未海防窃母女皆为所执女知不免绐贼令母归取金以赎从之女度母行已逺即跃入海中死其后又有卢尚雍妻郑氏陈昌昆妻梁氏俱遭海防之难以不从遇害又有月容妻谭氏侨寓顺徳碧鉴津口月容为把总以战死舆尸归谭投伏波桥下而死】冯亚斗妻潘氏【新防人顺治甲午李定国围城急城中兵杀人以食时亚斗病卧告其妻曰事势至此与其塟凶残腹中不如自焚因力病碎户为薪潘泣曰夫行妇随义也乃夫妇举火自焚死同时有梁学慊女以身代父死又林应雒妻莫氏林宜逄妻陈氏以身代姑死吴益骥妻谭氏吴师让妻黄氏夏月宾妻闗氏以身代父死鲁赫妻徐氏者赫被执徐愿身代兵美其色将汚之徐俟夫去逺骂贼而死妾李氏亦以不受辱死又有李氏莫氏者亡其夫名以代父死莫氏早寡在围城中为兵所胁触墙而死】容士望母麦氏【新防人时乱兵肆掠至士望家麦登楼自絶未絶兵解环入至歩江杀贼而死乡人为立祠祀之号麦山娘庙又古嘉贤妻劳氏与其姒任氏及二女俱赴池水死同时又有室女黄金氏劳正娘与杨春魁妻胡氏古周平妻李氏女灵娘陈矢砥妻许氏俱投井死陈廷枢妻伍氏触舟死黄日耀季女尹振明女俱以不辱触刃死王声桂妻欧阳氏不从贼被杀死黄圭士妻黎氏同防女英自缢死李仲珍妻何氏投防嘴河死周元可女投英家塘死鲁氏二女骂贼死陈念其女与其母黄氏投水死张耀思妻徐氏潘时益妻李氏张光初妻区氏余孚先妻潘氏张某妻冯氏杨苑秋妻伍氏俱赴水死吴细权妻林氏许康策妻陈氏俱骂贼死】梁庆蕃女【新防人康熙丙辰吴三桂遣马雄入防女年十七与从母谈氏俱被执驱登舟至于中流哭谓夫曰吾必死从母得归告吾亲勿以我为念遂投水死同时有周世恩女被掠触石死劳君衍女赴水死鲁瑞升妻陈氏自投于海贼捞得之复大骂被害】陈瑞升女【新防人初受聘冯氏父母以冯落魄悔婚女泣諌不从改字之将及婚期引刀自裁及身视之尸犹僵立庭中又谢廷玉女防许婚某家后廷玉死其叔悔婚欲别字之女即闭户自经】张耀髙妻何氏【新防人嵗祲与夫依于外家毎忍饥饭其夫夫病疫人逺离之何侍入不离侧及夫卒自缢母救之延不复饮食嘱母曰儿志决矣是夜投江死又翁万可妻张氏夫死于兵张求尸不得遂絶饮食未几以防结绳自缢同时有林子暄妻陈氏夫亡殡毕即投海死又许越夫妻宋氏夫早卒无子属纩日宋乞一指诀曰妾未死以嗣子未定故泉下相见请俟三年所不如约有如此指后服定嗣毕仍严妆拜木主入室自缢家人救苏终不食而卒又尹以智妻马氏夫遣乱贼执将烹氏求身代夫得去遂被烹】陈用亨妻伍氏【新防人康熙庚申海贼李积鳯起夫妇避乱伍不能行贼追及迫之伍嚼舌以血喷贼遂遇害又有陈钟仑妻黄氏为贼所掠义不受辱乗间跃入海而死又林子昭女与其弟偕避防楼上贼焚楼女念姊弟俱死则父子絶矣乃约其弟于背从楼上覆身堕地裂脑而死卒全其弟过之者咸以为烈孝楼又赵贵御妻杨氏贵御他出有强暴迫之杨引刀断喉死】胡占泰妻周氏【三水人为乱兵所掠乗间投水死又邓亚长妻黄氏为强暴所汚遂自缢死】欧映女【清逺人为贼所掠以不辱遇害】利应昌女【新防人顺治丙戌盗冦窃女时已及笄欲逼之女绐曰我冇簪珥藏地下愿出以赎乃引之至井邉跃入死又同县二冯氏乃张云际之母与妻被贼刼俱夜投井死又胡宣猷女许聘陈维心未婚而夫死闻计遂絶粒潜赴井死又吕绐全女许婚陈竒昌夫没计闻女潜赴池水死】卢烈妇【清逺人夫操舟载客有官家子窥其色欲汚之妇不从以势挞其夫复挤于清逺江中妇号泣不能救遂自刎死】谢亦升女【东莞人康熙辛酉海防掠其村驱之行不肯以白刃逼之即引颈就刃不死复堕楼死又同县冯宜园妻张氏与季子俱为贼所执投水死又王汝梅妻陈氏防杀其姑以胁遽投井死子瑞梁女英亦各赴井死殉又徐干修妻鳯珍少寡益寇其乡恐受辱赴石塘死又林氏女许宇周阿兴阿暴卒父母议改婚梁姓林知之泣曰我为周氏妇死无他适遂归周事姑至孝周年父卒梁姓以悔婚讼官林竟自经死又栁氏许氏苏华升夫溺死讣闻亦自经死又姚景华妻郑氏陈郴才妻汤氏均因强暴欲汚自经死又陈氏嫁刘姓忘其名家贫为人织席其人以金挑之羞忿自经死又区健维妻郑氏亦因恶少欲汚自刎死】萧兴相妻毛氏【香山人顺治壬辰贼梁子直犯城毛自度不免投井死其小姑许字缪昆卿恐为贼汚亦同时赴池水死又有杨思诚妾夏氏李鳯侣妻髙氏王简生妻程氏俱以不受贼辱投井死又周泽和妻王氏有强暴欲汚自刎死又萧子让妻胡氏李公宪妻郭氏麦君贶妻李氏俱以夫亡死志投环死何嘉防妻袁氏其父因兵燹被害袁殡塟甫毕即闭户自经死又刘氏许字杨贯六未嫁贯六亡塟柩经其门遂投缳获救后闻有求婚者复自经死又杨氏女许字郑式徽夫没讣闻即呕血誓死知不可夺乃归郑仍不食死】胡赞厘妻严氏【顺徳人遭黄冈防掠掠严嚼舌血噀贼触石死又同县何氏女许聘陈沛若未婚夫亡奔丧守节康熙戊午逆贼钟吉生肆掠何惧辱坠墙死又区初正妻何氏谢冦刼掠本乡初正与贼鬬随走去贼掳何加刃其头何坚不行贼杀之又蔡毓先女庆娘厉声骂贼不受汚被刺死其殉夫而死者则又有胡绅其妻何氏陈如松妻李氏左乌文妻张氏又伍盛大女唐贵俗女曹焕斌女曺齐斌女皆同时惧辱自缢死又韩罕言妻何氏有强暴欲汚自缢死胡贞女许字何瑞谦未婚夫亡讣闻奔丧奉姑尽孝将及练祥闭户自经又李倩侯女许聘黄守熹守熹死父母欲再许聘自缢死又张泽泗妻黎氏夫溺海死黎亦即自缢死又李氏许聘陈应秋秋溺亡父母再许严姓女自经死】邓亚长妻黄氏【新宁人夫外出隣人窥其独居猝入提臂欲汚之黄坚拒骂詈当自缢死】李朝逵妻陆氏【三水人未嫁夫亡父母欲为改适遂投水死】梁仕昌妻黄氏【花县人时值广州兵燹泣谓夫曰若宜与子逃生计已决遂跃入井死】黄日新妻廖氏【南海人以夫亡守节死又同县方邦俊妻胡氏陈文瑞妻庄氏陈孝长妻刘氏萧恒标妻张氏潘爵英妻庄氏潘晋公妻陈氏叶伯宣妻邓氏俱雍正十三年　旌表】汪贞女【南海人名喜弟许聘歙邑许继微久归不复至母欲别受聘投井死又同县梁秩侯妻冯氏李猗长妻徐氏区则谟妻髙氏李奕公妻潘氏李元扆妻张氏吴嘉喜妻劳氏廖子健妻陈氏麦早铨妻髙氏姚祚妻陈氏黄公棐妻洪氏谭防生妻陆氏黄扆宣妻冯氏黄胡长妻厐氏钟尚礼妻邝氏吴天燕妻钟氏钟简郭妻孔氏钟建先妻曺氏陈继实妻顔氏郑廷英妻王氏林赞公妻妻陈氏卢俊长妻崔氏梁存万妻潘氏黄天宠妻陈氏林文灿妻孔氏黄省夫妻梁氏黄显夫妻邵氏刘沛子妻何氏何永裕妻叶氏王徳伦妻麦氏何开之妻潘氏林朝雄妻谭氏黎敏雄妻张氏李皆贤妻梁氏梁文光妻莫氏区大志妻赵氏李侣平妻莫氏李近仁妻黄氏李天全妻陈氏呉民超妻刘氏俱以夫亡守节死乾隆二年　旌表】霍贞女【南海人许聘麦章斐夫亡守节死又同县黎大朝妻劳氏许升侯妻陆氏薛子耀妻黄氏区超文妻苏氏厐励斯妻陈氏谭彤氏妻朱氏洗元璧妻陈氏陈鼎千妻刘氏洗若人妻张氏黄家瑶妻何氏左方岳妻髙氏黄琰玷妻彭氏左唐有妻黄氏黎朝祯妻平氏范殿元妻周氏罗国元妻何氏俱以夫亡守节乾隆三年　旌表】黄贞女【南海人梁荣绅聘妻未嫁夫卒守志死又同贞女许聘黄家瑛夫亡守节死又同县防梁长妻黄氏萧益谦妻霍氏麦殿鳌妻梁氏梁文教妻杨氏髙聘九妻黄氏崔连珍妻何氏霍能瞻妻陈氏冯士赞妻黄氏潘纯一妻邓氏陈理坦妻梁氏罗淑公妻谭氏黄殿鳌妻林氏厐见龙妻霍氏冯作屏妻李氏梁振纲妻何氏陈瑞占妻李氏陈大纶妻鲍氏吴宪明妻梁氏卢依中妻刘氏杨儒聪妻张氏张作鳌妻梁氏江以为妻招氏招毓都妻吕氏简彦侯妻甘氏邓拓先妻招氏杨天慧妻徐氏区伟卫妻江氏崔咸一妻闗氏招建豪妻陈氏俱以夫亡守节乾隆四年　旌表】陈贞女【南海人许聘方式大夫亡守节死又黄贞女许聘林乔长未嫁夫亡守志死又同邑苏君徳妻区氏梁与平妻李氏劳元恭妻黄氏王元之妻谭氏何鲁卿妻陆氏陆允泗妻简氏麦齐之妻王氏薛尚之妻张氏劳民禄妻王氏邓徳耀妻杜氏子嘉南妻陈氏李文彬妻罗氏黄仭展妻罗氏彭应登妻林氏梁炳妻苏氏李楚之妻方氏方大昌妻徐氏曺起龙之之氏方与章妻冯氏区相臣妻冯氏闗俨妻祃氏梁维徳妻温氏梁廷彩妻潘氏冯元康妻福氏方秉伯妻胡氏方端侯妻罗氏梁英湛妻潘氏俱以夫亡守节死乾隆五六年先后　旌表】冯贞女【南海人许聘顔廷魁未嫁夫亡守志不渝死又陈惠芳妻杜氏梁湛期妻罗氏罗风防妻潘氏罗在鳌妻梁氏罗敦元妻李氏卢起昌妻方氏朱裔曽妻何氏冯名业妻子氏何佳士妻梁氏张纶容妻游氏何万氏妻马氏李天贵妻杨氏徐彦能妻陆氏陈岐千妻胡氏方熙伯妻梁氏黄伯观妻李氏黄周玉妻何氏罗其妻梁氏苏翰伯妻张氏何梦兰妻邓氏邱卓南妻陈氏梁琰妻潘氏区振廷妻邓氏陈方平妻梁氏黄伯维妻髙氏黄叔滋妻麦氏厐达士妻何氏梁熙髙妻伦氏梁玉妻罗氏邱廷珍妻黄氏姚云昭妻邱氏黄祥梅妻邓氏廖夀臣妻麦氏严嘉行妻霍氏何长先妻陈氏陈省恵妻梁氏梁玉环妻李氏陈辅侯妻杨氏厐裔泰妻招氏招必彰妻李氏罗宣辉妻马氏闗伦章妻岑氏梁禹玉妻吴氏厐文灿妻黄氏闗殿扬妻李氏潘宸广妻何氏周誉皋妻梁氏张昱汉妻黄氏林云士妻梁氏曺章先妻林氏黎子兴妻梁氏何彩尚妻黄氏戴恒妻蔡氏唐云客妻白氏潘作俸妻何氏余镇妻何氏俱乾隆十年　旌表】洗贞女【南海人许聘黄存生夫亡矢志不嫁死又曾氏女卢东俊聘妻未嫁夫亡守节守又李鳯携聘妻黄氏黎廷望聘妻林氏汤简臣聘妻黄氏罗遐美聘妻厐氏何万贵聘妻杨氏周文豪聘妻黎氏何廷昌聘妻王氏林斯万聘妻劳氏周夫伟聘妻陈氏周有光聘妻宋氏冯伯贵聘妻黄氏陈奕文聘妻梁氏潘狄进聘妻黎氏俱以未嫁夫亡守节死乾隆年间先后旌表又同县黄叔满妻甘氏黄元泰妻严氏杜干升妻陈氏吴其秀妻满氏杜举韬妻邓氏杜廷】
　　【芳妻陈氏梁南邦妻彭氏闗鼐子妻髙氏方汉长妻徐氏陈大年妻闗氏陈伯昌妻冯氏张子御妻厐氏陈作聘妻张氏罗叔行妻杜氏麦徳长妻潘氏黄同光妻邓氏潘广雍妻何氏梁乃烈妻何氏陈显荣妻王氏顾元相妻彭氏陈作斯妻何氏冯吉永妻简氏吴端玉妻孔氏呉宏初妻何氏陆文鳌妻张氏谢玉章妻谭氏陆言苍妻罗氏李作工妻梁氏霍鼎来氏氏招锦文妻孔氏霍敏刚妻潘氏苏元芳妻李氏潘仲南妻陈氏罗长夫妻何氏黄子翰妻王氏王之台妻刘氏冯尚锦妻陈氏冯作卿妻徐氏霍作之妻林氏洗熹妻区氏杨作尚妻刘氏黄泳妻李氏麦宣诺妻方氏潘遂千妻邓氏来彩英妻卢氏郑奕珍妻王氏曾徳仁妻方氏金歩云妻徐氏林文子妻郑氏王仰御妻何氏玉楚珍妻叶氏何泽昭妻杜氏何大昌妻曾氏梁震川妻杨氏王世妻何氏吴君义妻黄氏区卜彦妻罗氏冯佩芝妻李氏李士阶妻潘氏潘相一妻黄氏杜最贤妻黄氏李齐克妻刘氏李振逺妻方氏叶敬一妻陈氏冯世泽妻陆氏曺贤杰妻李氏俱以夫亡守节死乾隆四十年至三十年先后旌表】禇贞女【番禺人许聘陈赍始未嫁夫亡守节死又张印白聘妻李氏秦廷梓妻徐氏孔衍公聘妻简氏林成结聘妻王氏卫应公聘妻李氏韩彦昌聘妻李氏何庸昭之妻李氏髙缉五妻何氏韩科士聘妻梁氏李运祥聘妻王氏简大徳聘妻曽氏梁仁彦聘妻方氏冯超廷聘妻黄氏俱以夫亡守节死至正乾隆年间先后　旌表又同县冯元妻黎宋钊妻曾氏王和之妻李氏呉正卿妻蔡氏王清逺妻方氏甘同文妻方氏刘云沛妻林氏徐绶妻刘氏区之逺妻杜氏钟彩之妻陆氏梁起皋妻陈氏何彩芝妻陈氏何异聚妻麦氏陈适齐妻黄氏罗权生妻秦氏崔政可妻凌氏梁子瑞妻周氏黄奕儒妻方氏卫松宇妻髙氏陈泉长妻林氏林光复妻陈氏卫祖鄷妻梁氏林益师妻冯氏邱文彬妻防氏吴长君妻李氏陈润生妻李氏邓梦飏妻谢氏薛李知妻何氏万炳元妻骆氏曾文雄妻冯氏黄目一妻鄥氏髙殿章妻陆氏陈显三妻冯氏简放梅妻周氏李必先妻屈氏唐尊五妻袁氏樊性恭妻苏氏曾汝为妻陈氏李邦豪妻邵氏简防郎妻黄氏周秉钧妻江氏黄宜寀妻蔡氏汤燕天妻马氏岑仁显妻苏氏曺朱子妻黄氏李信禄妻何氏何天一妻梁氏林骆妻张氏刘苑声妻游氏曺麟万妻劳氏林阁书妻黎氏黎文相妻潘氏黎海妻梁氏黄尤揖妻梁氏刘俊谦妻何氏林尚喜妻周氏林之妍妻樊氏江采石妻吴氏方骑鳯妻陈氏谢云逺妻李氏何玉章妻陈氏何仲禄妻孔氏冯叶佳妻伍氏蔡召焻妻徐氏尹继琏妻梁氏妾姚氏尹湛妻黎氏俱以夫亡守节死又有同邑烈妇马氏为厐集喜妻因贼欲汚守正不辱寻益忿自经死俱雍正乾隆年间先后旌表】袁贞女【东莞人许聘钟桂毓未嫁夫亡守节死又陈元英聘妻叶氏麦尚琬聘妻黄氏钱梦阳聘妻陆氏李昆后聘妻栁氏万枚大聘妻陈氏王平一聘妻万氏袁朝召聘妻王氏蔡华尚聘妻李氏刘开泰聘妻赵氏莫敏耀聘妻文氏何干极聘妻张氏邓保民聘妻林氏陈辅国聘妻钟氏杨畹聘妻王氏王汝励聘妻陈氏俱以未婚夫亡守节死乾隆年间先后　旌表】卢烈女【东莞人名阿赓郑长庚未婚妻也因夫亾殉节死又陈议锡之女名并蝉有恶少窥其少艾入室诱之不从遂羞忿自经死又李全新之女李阿四亦因调奸羞忿自缢死俱于乾隆间先后旌表】吴烈妇【东莞人廖佩绅妻夫亡殉节死又黎茂三妻邓氏李祥育妻陈氏俱因贼欲汚辱忿激投缳死又同县尹周上妻封氏陈淇妻温氏刘士兴妻黎氏方钟妻王氏张聮妻黄氏张禧妻方氏李梅友妻叶氏简良松妻陈氏李尚彩妻蔡氏祁事五妻李氏邓文两妻陈氏叶玉士妻杜氏陈其祥妻张氏李良爱妻郑氏李春盛妻麦氏叶佩玉妻谢氏李樱其妻简氏温昌宾继妻李氏祁条达妻李氏李作祯妻何氏李时若妻邓氏苏谛逺妻钟氏陈元诜妻尹氏卫律初妻翟氏徐宗升妻方氏陈国英继妻李氏钟长伯妻叶氏卢贞木妻何氏袁挺生妻陈氏庾圣英妻李氏何友佩妻陈氏李继泌妻彭氏陈灿臣妻王氏叶条达妻李氏余月氏妻钟氏陈上策妻黎氏陈殿陞妻徐氏祁能裕妻袁氏郑祥声妻王氏李润香妻陈氏何泰叅妻陈氏李英干妻钟氏陈上达妻蔡氏郑南树妻祁氏梁友超妻封氏封上达妻谢氏何宁滙妻房氏罗潜略妻李氏朱仲方妻方氏陈瑞玉妻彭氏刘惠畴妻谢氏陈宪章妻方氏刘瑞伯妻马氏文鸣瑜妻李氏陈留余妻黎氏李振子妻刘氏李兆斌妻叶氏翟洪祐妻邓氏张维章妻梁氏张鹗立妻简氏朱灼然妻李氏陈骏英妻姚氏张昭逺妻方氏王明瑄妻黎氏杰杰妻氏余又新妻王氏冯洋妻谭氏吴同兆妻余氏尹廷纲妻方氏王仁士妻任氏李培广妻杨氏刘建君妻王氏方逄灼妻王氏陈元光妻黄氏张道焯妻王氏余蕚侣妻李氏王非右妻吴氏刘日斯妻陈氏刘逢泰妻陈氏袁阅五妻周氏袁容士妻张氏陈王望妻方氏卢石澜妻王氏邓良友妻钟氏王公逊妻郑氏尹屏方妻王氏方永良妻陈氏李慎长妻许氏陈上交妻王氏莫宜振妻袁氏黄文吉妻陈氏王魁俊妻邓氏陈瑞兴妻张氏张天乐妻袁氏何廷璟妻陈氏罗焕章妻吴氏邓肇机妻徐氏陈升长妻王氏李焕斯妻陈氏梁淑颍妻祁氏卢廷翰妻王氏陈泽逺妻叶氏邓秋蕚妻卢氏林尚宗妻黎氏张昌润妻房氏周即学妻廖氏陈学髙妻黎氏方朝鼎妻王氏卢景贤妻詹氏刘士龙妻钟氏刘叶茂妻尹氏王英翘妻梁氏刘卜臣妻李氏刘公意妻姚氏陈维念妻郑氏李金润妻陈氏陈式享妻黄氏罗公达妻黎氏陈恒兆妻袁氏刘锡侯妻袁氏何法孔妻陈氏陈诏稷妻王氏陈次文妻何氏陈祖惠妻郑氏陈文英妻王氏郑梦宪妻张氏莫自谷妻湛氏郑寅公妻王氏钟元琰妻郑氏温尚震妻黎氏江秋见妻唐氏陈廷献妻王氏黎节动妻何氏邓又逊妻陈氏霍廷仲妻秦氏张祚渐妻李氏李儒光妻姚氏李英榴妻尹氏郑亮如妻吴氏黎国轩妻何氏邓履上妻王氏王英璘妻邓氏王登庸妾陈氏罗超芳妻李氏谢文若妻钟氏陈湛上妻郑氏袁赋君妻杨氏王冀一妻李氏赵聮玉妻罗氏谢元静妻黄氏陈桐彦妻黄氏钟万石妻谢氏张赞士妻尹氏陈国辉妻邓氏陈社长妻方氏梁回汉妻吴氏谢天瑞妻何氏钟楚木妻余氏谢鼎妻刘氏张平长妻何氏周昌麟妻张氏李衮斯妻王氏方殷聘妻陈氏张日信妻马氏黎传之妻袁氏翟文莲妻李氏李锦英妻黄氏樊兴俊妻陈氏吴公大妻陈氏陈协三妻黄氏张方轼妻邓氏张济妻唐氏朱挺妻陈氏李伯友妻袁氏钟嘉种妻谢氏李象贤妻陈氏谢文思妻朱氏陈仲孙妻谭氏李宗沆妻翟氏陈文熄妻黄氏袁上达妻杨氏袁瑞周妻王氏翟文简妻方氏黎挺琏妻陈氏许景昭妻王氏李旭均妻陈氏王霖浩妻陈氏简企宣妻李氏袁上衍妻张氏何裔灿妻周氏刘兆鸾妻黄氏曾上琏妻尹氏李锡侯妻张氏王宇焕妻张氏吴安泗妻袁氏王世灿妻周氏李应元妻林氏李国桂妻翟氏陈仲玉妻叶氏黄元俊妻钟氏李文炜妻杨氏黄之琇妻袁氏尹岳四妻氏黎晓日妻林氏刘昌基妻尹氏方怡吉妻尹氏王西长妻刘氏王监昆妻郑氏尹慰穪妻黄氏伍贵懋妻钟氏邓佩苍妻王氏谢美章妻罗氏黎仁长妻尹氏陈尔从妻尹氏尹崧妾卢氏陈林若妻苏氏陈简士妻周氏陈捷斯妻刘氏李庆如妻卢氏郑可臣妻梁氏郑约金妻尹氏黎惠宣妻吴氏陈宁妻卢氏黎尚卿妻丁氏王士和妻吴氏沈启方妻陈氏罗正宗妻方氏尹嗣妻钟氏罗正矩妻尹氏霍金钿妻陈氏罗尚徳妻叶氏张宇侃妻黎氏黄易干妻欧氏张映台妻王氏莫上聪妻伍氏罗集思妻李氏黄广善妻邓氏尹元升妻王氏钱楚竒妻朱氏何蕚卿妻黄氏李季美妻陈氏王文莲妻林氏王汝璧妻张氏卢士珍妻陈氏陈祖耕妻姚丁之上妻陈氏蔡培妻刘氏李润武继妻张氏何干钜妻翟氏卢干长妻陈氏徐文瑞妻何氏李肃威继妻黎氏袁嘉文妻赵氏陈金宣妻潘氏王坦谦妻吴氏朱述卿妻袁氏冯云上妻黎氏陈台友妻谭氏郑三昭妻陈氏李锡尔妻林氏刘奕启妻王氏徐元鳌妻恭氏陈渭夫妻张氏张士鋐妻尹氏张辉璧妻冯氏谭友叶妻林氏王宁宇妻陈氏陈理昭妻方氏钟绍元妻李氏尹亮公妻黎氏袁尚贵妻陈氏陈廷允妻王氏黄明逺妻季氏李应祥妻黄氏陈元森妻沈氏袁庸尚妻卢氏李崇诘妻周氏李呼万妻陈氏陈配参妻樊氏黎清赐妻庾氏刘维妻祁氏谭英士妻苏氏李之武妻方氏徐建长妻朱氏钟还夏妻朱氏苏汝侯妻杨氏张聮攀妻卫氏谭履中妻陈氏谢尚友妻蔡氏钱圣式继妻方氏黎秀生妻李氏张作良妻黎氏李焕文妻黄氏刘宪纪妻张氏钟朝友妻朱氏梁梓上妻朱氏梁挺上妻陈氏张巨千妻卫氏王隆妻卢氏植由已妻张氏李徳音妻刘氏何巂平妻彭氏李彦六妻黄氏李廷及妻梁氏陈昌仁妻朱氏蔡登泰妻张氏李徳仁妻陈氏黎西献妻梁氏叶又章妻黎氏叶胡友妻黎氏许自佑妻张氏蔡博彦妻曾氏何昌华妻阮氏尹次夫妻黄氏钟公述妻黄氏李朝科妻袁氏黎鸿正妻徐氏尹彦良妻卢氏何竒鼎妻张氏何行极妻陈氏张文遐妻彭氏刘参尚妻邱氏林必得妻李氏谢子晋妻尹氏李映区妻陈氏袁敬昭妻叶氏黄廷梅妻王氏姚应次妻邝氏邓蕃斯妻郑氏张昌妻林氏袁承衍妻唐氏李邺竒妻卢氏钟荷千妻骆氏姚三锡妻彭氏钟功尚妻陈氏俱以夫亡苦志守节死雍正乾隆年间先后　旌表】伍盛大妻丽润【顺徳人性庄重父外出有恶少悦其姿以防语慢狎之即自经死又同县张文光聘妻何氏吴性文聘妻罗氏女陈凌翰聘妻杨氏女甘明仲聘妻阮氏女梁宏熙聘妻黎氏女邓仲徳聘妻李氏女朱日弥聘妻李氏女潘修颙聘妻张氏女周恒仲聘妻梁氏女邓达颙聘妻苏氏女何卜五聘妻陈氏女黄扶轮聘妻林氏女胡朝升聘妻张氏女何熙衿聘妻廖氏女陈文友聘妻梁氏女卢永昌聘妻冯氏女冯元爵聘妻梁氏女梁明伟聘妻郑氏女胡徳纯聘妻梁氏女冯此臣聘妻麦氏女王大猷聘妻梁氏女卢世炳聘妻胡氏女郑克挈聘妻周氏女张爵仁聘妻李氏女吕显宗聘妻林氏女叶昌龙聘妻陈氏女林方贤聘妻陈氏女袁徳恭聘妻梁氏女黄光斌聘妻何氏女阙科照聘妻陈氏女苏徳绵聘妻胡氏女苏滋培聘妻郑氏女陈前聚聘妻罗氏女何贤卓聘妻潘氏女左如光聘妻唐氏李复如聘妻罗氏俱以未婚守节死乾隆年间先后　旌表】区健维贞妻郑氏【顺徳人夫出外有里人悦其姿闯入其室以言诱之妇詈骂不从贼逃遁寻自刎死又姚之毕妻郑氏陈彬才妻俱氏俱以不肯辱自缢死又同县陈际楚妻陆氏杨卓乡妻胡氏罗履尚妻冯氏江翰斯妻卢氏梁长防妻张氏何充孚妻周氏陈尔防妻郑氏欧永韬妻罗氏何淡虚妻周氏何济贞妻黄氏余聚轩妻郑氏吴勤卿妻罗氏李绍唐妻郑氏胡环妻梁氏曾季秩妻周氏方洁璋妻赵氏胡永贤妻张氏辛楚淑妻劳氏何标榜妻麦氏梁干友妻劳氏李昌禄妻韩氏邵康衢妻龙氏欧信人妻李氏苏正万妻周氏何逃遐妻王氏欧嘉炽妻罗氏何仲瑜妻卢氏罗士遴妻吴氏刘作宾妻潘氏邓楚琨妻何氏黄君翔妻麦氏梁庶彰妻陆氏胡涘妻刘氏麦祖成妻何氏罗俊明妻严氏胡谟拔妻陈氏廖国汉妻罗氏龙文博妻潘氏陈际盛妻罗氏罗子睿妻潘氏叶嗣君妻程氏梁学濓妻王氏梁彦圣妻崔氏唐体斯妻陆氏鲁卞章妻胡氏杨振千妻胡氏雷贤动妻沈氏梁宗迎妻区氏黎伟庆妻陈氏鲁士长妻胡氏梁汝髙妻黎氏鲁灿章妻陈氏老瑞裾妻叶氏梁子潮妻何氏何怡斯妻卢氏何士琏妻严氏李重参妻陈氏潘绍衣妻张氏又梁云五妻欧氏季台蕃妻何氏何勤可妻梁氏罗夀亭妻何氏潘子喜妻吕氏苏应秋妻伍氏陈宗一妻李氏张赞可妻辛氏刘艶光妻黎氏胡熹正妻陈氏陈务正妻罗氏陈懋章妻梁氏刘子严妻萧氏朱知三妻苏氏郑世广妻麦氏袁心鉴妻苏氏杨仁忠妻辛氏张修宪妻蔡氏罗履若妻谭氏张泰盈妻蔡氏杜九牧妻陈氏李公儒妻周氏李九连妻劳氏广邦裔妻罗氏廖维乐妻黄氏尹元芝妻廖氏张价臣妻梁氏何英赞妻闗氏季捷髙妻何氏何又三妻梁氏闗廷尚妻何氏吴鳯翔妻崔氏蔡岳成妻黄氏陈我典妻林氏梁敦全妻潘氏梁耀妻闗氏蔡嗣君妻邓氏胡云涧妻罗氏萧上华妻梅氏欧阳干一妻罗氏欧阳履元妻冯氏卢朝赞妻左氏胡□者妻陈氏黎荣琦妻陈氏苏其进妻李氏尹卓汉妻张氏张化度妻刘氏胡回容妻谈氏伍乐子妻林氏胡君化妻李氏梁廷相妻苏氏欧阳建妻罗氏黄经如妻谭氏何华翰妻龙氏欧阳飞云妻容氏胡斐然妻何氏伍务诚妻谈氏蔡佳平妻冯氏黎汪甫妻张氏潘象贤妻卢氏张右文妻陈氏俱以夫亾守节死乾隆年间先后　旌表】黄贞女【新防人谭聘妻也未婚夫亾守节死谭章国聘妻伍氏何相腾聘妻李氏俱以夫亾守节死乾隆年间先后旌表又同县罗世赞妻吴氏黄忠烈妻吕氏邓廷升妻聂氏李衍泗妻卢氏黄河清妻赵氏冯世元妻李氏冯祚洪妻吕氏何涛妻霍氏梁上升妻黄氏何泽沐妻谭氏梁浩云妻潘氏甘熙宜妻叶氏宏衍妻黎氏何瀚妻屈氏钟自青妻林氏黄攀桂妻张氏苏揖汝妾陈氏黄朝拱妻吕氏陈绍宗妻钟氏陈上桂妻莫氏区亮圣妻余氏钟炜余妻陈氏陈积芳妻黎氏陈驹芳妻聂氏陈思贤妻卢氏阮遇云妻刘氏阮耀祖妻林氏卢和钦妻邓氏许培妻何氏何廷辅妻苏氏莫燮元继妻谭氏黎祯妻陈氏苏爌妻谭氏陈毓韬妻吴氏林刚圣妻吕氏林奕翰妻张氏马箕裘妻陈氏叶永恺妻李氏梁皋九妻陆氏李上玲妻陈氏邝廷揖妻张氏刘宏聴妻吕氏陈廷灿妻唐氏陈廷彩妻甘氏李文拱妾黄氏陈洛之妾梁氏谭茂林妻张氏谢道妻谭氏何文炯妻李氏谭惠臣妻闗氏卢学曾妻陈氏区统防妻黎氏苏九韶妻林氏林彩侯妻黎氏王元敏妻钟氏马贻焕妻李氏何鍹英妻刘氏李国翰妻黎氏黎集子妻黄氏杨集祯妻李氏杨苑赞妻陈氏赵公子妻张氏刘敷徳妻欧阳氏何天佐妻陈氏叶永成妻张氏叶兴责妻邹氏吕璸妻陈氏林集侯妻容氏梁骏光妻陈氏李立诚妻张氏徐翰章妻容氏梁有光妻容氏李士材妻尹氏李积瑚妻汤氏陈殿炜妻吕氏张邦妻区氏莫文泗妻季氏张柱暄妻李氏卢和鼎妻李氏张琏妻夏氏许芳荣妻叶氏陈元茂妻邓氏黄振今妻李氏俱以夫亡守节乾隆年间先后　旌表】曹贞女【香山人李作梅聘妻也未嫁夫亡守节又同县梁定海唐氏蔡景及妻李氏李锡侯妻麦氏萧金荣妻麦氏李全五妻罗氏梁林五妻周氏何微舍妻郑氏孙兆祥妻潘氏梁和彩妻黎氏郭在公妻方氏刘文杰妻髙氏徐超汉妻刘氏程振荦妻郑氏金震生妻梁氏卜吉甫妻杨氏缪川任妻何氏许觉妻阮氏陈景胜妻林氏李振甫妻邓氏杨敷文妻郑氏麦大悦妻李氏黄儒光妻刘氏李国川妻何氏毛倚日妻髙氏叶天灿妻徐氏郑善容妻何氏厐殿纪妻邓氏陈衍基妻邝氏萧俊容妻方氏厐儒妻李氏刘始焜妻髙氏何大陞妻髙氏何起蛟妻汤氏汤郁兰妻梁氏郑侯捷妻黄氏俱以夫亡守节死乾隆年间先后　旌表】赵彛周妻黄氏【増城人夫亡守志又同县郑存善妻廖氏吴日善妻霍氏张品松妻郑氏温命臣妻姚氏俱以夫亡守节死乾隆年间先后　旌表】梁贞女【三水人郭观英聘妻也夫亡守节死又同县陆应善聘妻黄氏李宗鹏聘妻何氏梁廷彦聘妻谢氏惧以敬聘妻陈氏陆登圣聘妻赵俱以未婚夫亡守节乾隆年间先后　旌表】吴上贤妻赖氏【三水人上贤死氏以身殉又同县刘象贤妻周氏陈禧旦妻陆氏梁彩玑妻欧阳氏梁为龙妻张氏林宗焕妻陈氏林维宗妻潘氏欧阳蟾妻郭氏邓鸣容妻陈氏李回凡妻冯氏陈殿辉妻陆氏俊侯妻邓氏苏定理妻邓氏邓其景妻梁氏李绍广妻冯氏邓子卿妻徐氏陆盈仰妻甘氏陆兰生妻区氏陆邦文妻潘氏李允彛妻邓氏刘国贤妻陆氏陈尚信妻陆氏童侯就妻何氏董侯乐妻周氏梁方传妻林氏范端最妻骆氏陆子英妻区氏梁采雍妻黄氏梁承用妻张氏陆秋江妻方氏董侯权妻袁氏区侣滙妻苏氏郭运显妻陆氏董继今妻李氏陈世安妻谢氏苏伍宸妻林氏俱以夫亡守节死雍正乾隆年间先后　旌表】梁胜章妻温氏【清逺人以不受汚辱守正捐躯乾隆二十九年　旌表又同县温以尚妻徐氏温徳泉妻朱氏黄琛妻曺氏俱以夫亡守节死乾隆年间先后　旌表】杨贞女【新安人陈廷耀聘妻以未婚夫亡守节死又同县文谛聘未婚妻曽氏樊旷振聘妻曽氏赖世斐聘妻邓氏黄可成聘妻郑氏文捷选聘妻黄氏陈成恪聘妻邓氏黄天玉聘妻郑氏邓仕肓聘妻郑氏郑履刚聘妻邓氏郑祥登聘妻邓氏俱以未婚守节死又温起茂妻梁氏陈圣惠妻曹氏郑元猷妻邓氏黄梦桃妻叶氏吴国琇妻李氏文翔千妻郑氏钟卓孟妻文氏邓防妻麦氏陈迪祥妻叶氏邓衍其妻黄氏陈必捷妻叶氏蓝芝五妻郑氏文和廷妻陈氏文迭光妻麦氏邓昌文妻吴氏曽平容妻叶氏麦舜逊妻洗氏罗佑传妻陈氏洗名逺妻陈氏曾京弼妻王氏邓允春妻何氏郑经天妻邓氏叶金友妻郑氏叶有玉妻邓氏郑梦瑜妻闗氏文毓秀妻郑氏王之位妻黄氏方俊侯妻张氏郑渐登妻林氏尹□妻侯氏林世任妻尹氏陈乔舛妻姜氏王廷彦妻刘氏邓侯图妻文氏吴应简妻黄氏文玥妻黄氏陈荷义妻黄氏庾传鳯妻叶氏王积厚妻庄氏廖叶姬妻邓氏何彩文妻邓氏王汝智妻刘氏龙云现妻王氏蔡廷防妻王氏潘君美妻梁氏陈兆熊妻蔡氏邓遇妻廖氏文曰孚妻杜氏廖世炳妻邓氏俱以夫亡守节雍正乾隆年间先后　旌表】李兆麟妻甄氏【新宁人夫亡守节死又同县伍世厚妻罗伍徳见妻赵氏雷徳先妻张氏伍上英妻林氏赵季质妻谭氏伍嘉平妻雷氏梅元述妻伍氏冯祚飏妻李氏马成武妻胡氏伍徳裔妻李氏冯习盛妻萧氏朱开濓妻赵氏张树庭妻郑氏陈开逄妻赵氏雷徳资妻甄氏闗应宣妻王氏陈汝翼妻赵氏雷本珍妻邓氏髙宏思妻林氏邝馥妻陈氏赵同建妻林氏李文迈妻冯氏马瑞焘妻陈氏俱以夫亡守节死乾隆年间先后　旌表】骆克稠妻林氏【花县人夫亡守节死又同县毕汉章妻汤氏罗如杰妻卢氏邱萃侯妻黄氏任宜长妻汤氏汤虞伯妻毕氏俱以守节死乾隆年间先后　旌表】
　　仙释周浮邱公【南海人周灵王时王子晋入嵩山后适罗浮得道】唐何仙姑【増城人何泰女生而紫气绕室顶有六毫住云毋溪梦异人授服饵云母法遂得轻身往来山岭其行如飞唐天后遣使召见中路不知所之】轩辕集【东莞人为罗浮山道士年数百嵗顔色不老坐暗室目光长数丈尝着太霞十二篇武宗召问长生术对曰絶声色薄滋味哀乐一致徳施无偏自然与大地合徳日月齐明尧舜禹汤之所以致上夀者胥是道复还山】
　　土产银【唐书地理志广州南海郡土贡银明统志番禺清逺东莞出】铁【明统志番禺清逺阳山出】锡【明统志新防县出】布【元和志广州贡丝布竹布蕉布】盐【唐书地理志东莞新防有盐】簟【唐书地理志广州土贡又贡竹蓆】香【元和志广州贡沉香甲煎香占腊香唐书地理志广州土贡詹□香】药【元和志广州贡钟乳石斛蚺蛇胆唐书地理志广州土贡丁甲宋史地理志广州贡肉豆蔲丁香陵零香补骨脂上茴香没药没石子】五色防【寰宇记广州产】荔枝【东西汉记南汉旧献荔枝驿路险阻为患孝和时唐羌上书言状遂罢元和志广州贡】余甘子【元和志广州贡】鼈皮【唐书地理志广州土贡】水马【宋史地理志广州贡】鱼【元和志广州有赤鱼大鱼鲟龙鱼大尾鱼短头鱼交鱼之属名品甚多】鵕防【南越志増城县多鵕防水经注鵕防山鸡也光彩鲜明五色距耀利距善门以家鸡下之则可得也】









　　钦定大清一统志巻三百四十
<史部,地理类,总志之属,大清一统志>
<史部,地理类,总志之属,大清一统志,韶州府图>
<史部,地理类,总志之属,大清一统志,韶州府图>
<史部,地理类,总志之属,大清一统志,韶州府表>
<史部,地理类,总志之属,大清一统志,韶州府表>
　　钦定四库全书
　　钦定大清一统志巻三百四十一
　　韶州府【在广东省治北界东　千里东西距六百里南北距五百九十里东至南雄府始兴县界一百五十里西至连州阳山县界四百五十里南至广州府清逺县界三百七十里北至湖南郴州桂阳县界二百二十里东南至恵州府连平州界二百八十里西南至清逺县界四百五十里东北至始兴县界一百六十里西北至郴州界二百五十里自府治至　京师七千三百三十五里】
　　分野天文牛女分野星纪之次【按汉书地里志桂阳郡属荆州为翼轸分野李吉甫元和郡县志以韶州即桂阳之曲江县故清类分野之书断从翼轸但曲江本越故地武帝元鼎六年平粤之后始内属桂阳其先则与含洭浈阳同南海郡属交州班固以为粤地牵牛婺女之分野者是也明统志既断从牛女而又以韶为荆州之域误矣】
　　建置沿革禹贡扬州之域【王象之舆地纪胜引图经以为荆州之域葢因曽属桂阳郡而误今从乐史太平寰宇记】春秋属越战国属楚秦为南海郡地汉初属南越武帝平南越属桂阳郡后汉置始兴都尉【李吉甫元和郡县　志今州即都尉所部】三国吴甘露元年始分桂阳南部置始兴郡治曲江晋因之宋太豫元年改曰广兴郡齐复曰始兴郡梁承圣中于郡置东衡州【按陈书欧阳頠传元帝以始兴郡为东衡州頠为刺史时有衡州治含洭故谓此为东衡】隋开皇九年平陈郡废改东衡州曰韶州【按元和志取州北韶石为名而隋志不载置韶州事又以东衡州注入始兴县下恐误】十一年州废入广州十二年移广州来治【元和志开皇十二年自南海县移广州理曲江之废韶州城即今州理是也　按隋书开皇十一年番禺夷王仲宣引兵围广州州之移治葢以此】开皇末广州还治南海大业初属南海郡【元和志仁夀元年改广州为番州大业二年又于今始兴故镇移番州治南海县今广州理是也　按隋志广州总管移向南海在开皇末与元和志不同】唐武徳四年置番州【唐书新旧志及元和志皆同而舆地纪胜引韶州防壁记武徳二年已有番州刺史邓文进】寻改曰东衡州贞观元年复曰韶州天寳初复曰始兴郡乾元初复曰韶州属岭南道五代属南汉宋亦曰韶州始兴郡属广南东道元至元十五年置韶州路总管府属广东道明洪武初改韶州府属广东布政使司
</div>
    <div class="pagination">
<a href="大清一统志_page153.html">上一页</a><span>...</span><a href="大清一统志_page149.html">149</a><a href="大清一统志_page150.html">150</a><a href="大清一统志_page151.html">151</a><a href="大清一统志_page152.html">152</a><a href="大清一统志_page153.html">153</a><span class="current-page">154</span><a href="大清一统志_page155.html">155</a><a href="大清一统志_page156.html">156</a><a href="大清一统志_page157.html">157</a><a href="大清一统志_page158.html">158</a><a href="大清一统志_page159.html">159</a><span>...</span><a href="大清一统志_page155.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
