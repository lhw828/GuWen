<!DOCTYPE html>
<html>
<head>
    <meta charset="UTF-8">
    <title>陕西通志 - 第 21 页/共 490 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>陕西通志 - 第 21 页/共 490 页</h1>
    <div class="content">　　银城　后魏置石城废帝改银城保定二年移于废石镇【元和志】银城废县在神木县西南四十里【明一统志　按隋志作周置石城后改名】
　　因城　后魏置后周废寻又置【隋书地理志】在安塞西南一百三十里【冯志】
　　文安郡　西魏置文安郡开皇初郡废【隋书地理志録县三】文安　后魏置文安县隋改延川【元和志　按元和志后周尚为文安县】义乡　【按西魏置义乡县大业中废入延安】
　　延安　【按西魏置延安隋并因之】
　　丹州　西魏置汾州后改丹州后周因之【通考】
　　义川郡　西魏置义川郡后周因之【通考録县四】
　　丹阳　后魏丹州领义川县【元和志】后周改县为丹阳【隋书地理志】丹州城在宜川县东北二十九里本后周丹阳县【宜川县志　按西魏有乐川郡及县周隋间废】
　　太平　【按西魏大平县至隋改咸寕】
　　云岩　周大象元年分云岩置门山县【元和志】云岩在宜川西北七十里【冯志】
　　门山　汉定阳县地大象元年分汾川云岩二县南六里置以北有山形似门因名【元和志】门山在义川县北一百里【宜川县志】
　　乐川郡　【按后魏置乐川郡开皇初始废周书赫连达传保定间进爵乐川郡公即此又西魏乐川县周废録县一】
　　汾川　西南至州六十里后魏安平县属乐川郡文帝改为汾川【元和志】汾川县初理高树山周保定二年移就库利川北甚寒原【寰宇记】
　　绥州　【按绥州西魏置周因之周书扶猛传保定三年转绥州刺史即此録郡三】
　　安宁郡　【按隋志安寜郡西魏置至隋始废録县六】
　　上县　【按隋志安宁郡治上县西魏置周因之】
　　安宁　【按隋志安宁县西魏置大业初废在今绥徳州界】
　　绥徳　【按元和志后魏置绥徳县隋不改在今清涧县北】
　　安人　【按隋志西魏置安人县至隋始改吉万】
　　义良　后周置【隋志　按义良在今绥徳界】
　　延陵　【按隋志西魏置延陵至开皇初改延福在呉堡县西北】
　　安政郡　【按隋志西魏置郡开皇初废録县一】
　　大斌　后魏置大斌县周不改【元和志　按在今绥徳州西北】
　　抚宁郡　开疆县有后魏抚宁郡开皇三年废【隋书地理志録县二】
　　抚宁　废帝置抚宁县属抚宁郡【元和志　按在今米脂西】
　　开疆　【按隋志开疆县西魏置隋因之在今米脂界】
　　银州　保定三年于乞银城置银州【周书武帝纪】苻秦骢马城后周置真乡开光二郡兼置银州【通典】汉圁隂地周武帝保定三年分置银州因谷为名【元和志】银州城在真乡城西永乐城东又永乐城距故银州治二十五里【葭州志録郡二】
　　真乡郡　真乡县西魏置后周置真乡郡【隋书地理志録县一】真乡郡城葭州西北一百里真乡川东栁树防疑其故址在葭州境内今归并榆林【葭州志　按真乡在今榆林县东南一百里】
　　真乡　县西至州一百里周武帝保定二年置【元和志】真乡故城在葭州西北一百里鼔楼尚存今呼为圆峰子【延安府志】
　　开光郡　后周置开光郡隋初郡废【通典　録县一】开光县在米脂南四十五里后周置开光郡【冯志　按延安府志谓在葭州北百里】
　　开光　开光县后周于此置开光郡【通典　按元和志云大象二年废开光郡置开光县属抚寜郡与唐志通典异恐非】
　　朔方郡　源雄从武帝伐齐封朔方郡公【隋书源雄传】五原郡　辛彦之周武帝时进爵五原郡公【隋书辛彦之传　按朔方五原周时尚为郡第所属之县未详故附録于此】
　　永丰镇　本汉临戎县旧地保定三年于此置永丰镇【元和志】
　　甘草城　本汉广牧县旧地其城周隋间俗谓之甘草城【元和志】
　　沃野镇　宇文盛父文孤为沃野镇军主【周书宇文盛传】右周録州二十一郡四十六县暨镇城一百一十有六宇文氏承西魏之后仍都关中其于魏氏郡县时有省并亦间多新置惜周书不载其地志故沿革靡得其详其轶散见于隋志及他説者今辑而编之存一代之遗规为隋唐之草创故不可略也
　　隋
　　开皇三年废诸郡九载以户口滋多析置州县炀帝初嗣位并省诸州寻改州为郡自京城至于外郡得冯翊扶风是汉之三辅北地上郡于古为六郡之地雕阴延安连接山胡朔方榆林五原地接边荒【隋书地理志】关中秦时在渭水之北汉时在渭水之南终南之北隋文帝遂移居西北【疑作东南】稍逺汉之都唐都在隋一偏西北【疑作西南】角【朱子语类】
　　京兆郡　统县二十二【隋书地理志増县一】开皇三年自长安故城迁都于龙首川废京兆尹置雍州炀帝改为京兆郡【元和志】
　　大兴　文帝都长安开皇二年营建新都在汉故城东南十三里本后周万年县界三年迁新都名其城曰大兴城【隋书地理志】
　　长安　带郡有旧长安城【隋书地理志】开皇三年迁都长安县移至长夀坊西南隅【元和志】开皇初设京兆府万年长安二县皇城南朱雀街广百步二县以此分界各领东西市【咸宁县志】
　　始平　故置扶风郡开皇三年郡废【隋书地理志】旧扶风开皇三年京兆郡大业九年徙于今治【宋敏求长安志】
　　武功　恭帝义宁元年为稷州寻废之复故【通典】
　　盩厔　隋京兆郡领盩厔县【隋书地理志】
　　醴泉　后魏宁夷县开皇十八年改县名醴泉【隋书地理志】上宜　开皇十七年置有旧莫西县十八年改名好畤大业三年废入焉【隋书地理志】上宜县开皇十八年置【元和志　按上宜在今干州】
　　鄠　自汉至隋皆于故鄠城置县大业十年移于今所【寰宇记】故鄠城即今县北二里故鄠城是【雍大记】
　　蓝田　隋京兆郡领蓝田县【隋书地理志】
　　新丰　周徙于废新丰县东南七里大业六年又徙于天寳中废县所理【寰宇记　按新丰县在今临潼县东北】
　　华原　西魏宜州通川郡开皇初郡废大业初州废及土门县入焉【隋书地理志】开皇三年罢通川郡以泥阳县宜州六年改泥阳为华原县大业三年省宜州以华原京兆郡【元和志】华原故城在今耀州北三里隋筑遗址尚存【耀州志】
　　土门　大业二年省义宁二年再置【元和志　按土门县隋志未详今増入】
　　宜君　旧置宜君郡开皇初郡废【隋书地理志】
　　同官　周属宜州大业二年省宜州属雍州【元和志】后魏以前作铜官隋以后作同官【通典】
　　郑　后魏置东雍州并华山郡西魏改曰华州开皇初郡废大业初州废【隋书地理志】义宁二年复置华山郡【元和志】古城连接今州城宇文周移县于西南九里开皇三年移理州北故郑城四年又移于废华州城【郡国记按郑县今华州】
　　渭南　开皇十四年自明光原移于今理【寰宇记】
　　万年　京兆郡领万年县【隋书地理志　按后周省万年入广阳元和志云开皇初广阳属雍州今隋志无广阳有万年或大业中避讳复改耳】
　　高陵　后魏曰高陆大业初改焉【隋书地理志】大业二年复为高陵【元和志】
　　三原　后周建徳二年以县属冯翊郡隋属雍州【宋敏求长安志】
　　泾阳　后魏置咸阳郡文帝罢郡移泾阳县于咸阳郡属雍州【元和志】苻秦置泾阳县今县东南故城是也隋移今治【禹贡锥指】开皇初废咸阳县九年改泾阳为咸阳十一年徙故咸阳城西三里即秦之杜邮也大业三年省入泾阳【宋敏求长安志】
　　云阳　后周置云阳郡开皇初郡废【隋书地理志】后魏置云阳县隋因之【元和志　按云阳在今泾阳县北】
　　富平　周武帝省中华郡以县属冯翊开皇三年属雍州【元和志】
　　华阴　县西至华州六十五里大业五年移于今理【元和志】
　　冯翊郡　西魏同州冯翊郡隋初郡废帝初州废复置冯翊郡【通典】统县八【隋书地理志】
　　冯翊　西魏武乡置武乡郡开皇初郡废大业初改名冯翊置冯翊郡【隋书地理志】
　　韩城　开皇十八年置【隋书地理志】汉夏阳县地文帝分郃阳于此置县【元和志】隋置韩城县以古韩城为名【雍胜畧】
　　郃阳　周武帝时属澄城郡隋开皇三年罢郡县属同州【元和志】郃阳城今河西县南三里故城是也隋开皇十六年自故城移县理【寰宇记　按隋郃阳即今县治】
　　朝邑　冯翊郡领朝邑县【隋书地理志】
　　澄城　后魏澄城郡开皇初郡废【隋书地理志】
　　蒲城　西魏蒲城置白水郡开皇初郡废【隋书地理志】下邽　旧置延夀郡开皇初郡废大业初并莲勺县入焉【隋书地理志】大业初自雄霸城移入即县理【寰宇记】
　　白水　后魏文帝分澄城郡于此置白水县开皇三年罢郡县属同州【元和志】
　　扶风郡　统县九【隋书地理志増县三】开皇元年于州城内置岐阳宫移岐州于今理【元和志】西魏岐阳郡隋初郡废置岐州帝初州废置扶风郡【通典】
　　雍　扶风郡治雍县【隋书地理志　按雍县即今凤翔县】
　　岐山　周置三龙县开皇十六年移于岐山南十里改名【元和志】大业九年移于县东北八里岐山之麓【寰宇记】
　　陈仓　西魏陈仓周置显州寻州县俱废开皇十八年复置【隋书地理志】大业十年移县理于渭北留谷城即今县【周书图记　按陈仓今寳鸡】
　　虢　后魏置武都郡开皇初废【隋书地理志】周移周原郡理之隋开皇三年郡废大业三年改洛邑为虢县【寰宇记】虢县故城在寳鸡六十里【今按隋志寰宇记二说参差辨见前又汧河在寳鸡东三十里虢在汧东三十里】
　　郿　开皇十八年改周城为渭滨大业三年改曰郿【隋书地理志】义宁二年于县界置郿城郡领郿凤泉二县【旧唐书地理志】郿城在县北十五里隋于此置郿城郡【马志】
　　凤泉　在郿县东五十里隋末析置此县地有凤泉县以此名【贾志】郿县有凤泉县西距县五十里【郿县志按凤泉县隋志未载今増入】
　　普润　南至府九十里大业元年置普润屯后废屯置县在汉为漆县地【元和志】大业三年于细川谷置县盖以杜岐漆三水溉灌田畴因以为名十三年移于今理【寰宇记】普润废县在今麟游县西一百二十里颓基尚存【明一统志　按普润在麟游西北今名万家城】
　　麟游　本汉杜阳县地隋于此置西麟州营仁夀宫义宁元年置麟游县【元和志】义宁元年于仁夀宫置凤栖郡及麟游县其郡领麟游上宜普润三县二年改为麟游郡【旧唐书地理志　按麟游县隋志未载今増入】
　　汧源　后周汧阴县开皇三年改为汧源西魏置陇东郡开皇三年郡废又有陇州大业二年州废【隋书地理志】义宁二年于县置陇东郡【元和志　按汧源今陇州】
　　汧阳　扶风郡领汧阳县【隋书地理志】汧阳故城在今县西五里其北里许又有旧城乃隋唐旧治【汧阳县志】
　　南由　东北至州一百二十里开皇三年省长蛇县并入南由属岐州【元和志　按南由在陇州西南】
　　呉山　西北至州一百二十里本汉隃麋县地后魏置长蛇县开皇十八年改为呉山县【元和志】后魏于南由县长蛇川置县开皇十三年自长蛇川故地移于今县十八年改名取县西呉山为称【寰宇记　按呉山县隋志未载今増入】
　　新平郡　后魏新平郡开皇三年罢郡置豳州大业二年省入宁州【元和志】隋北地郡之新平县义宁二年割新平三水二县置新平郡【旧唐书地理志】
　　新平　旧曰白土开皇三年移县于州城中四年改白土县为新平【元和志】大业初自邠州西北十五里移于县北十五里半川府后陇川堡【邠州志】后周永夀县开皇三年省入新平【寰宇记】
　　三水　后魏置三水县属新平开皇三年罢郡以县属豳州【元和志】大统十四年移县于今邠州西北十五里白马堡开皇三年移理于今邠州三里【寰宇记　三里上似脱一东字】三水废城在县东五里隋城台基门落尚存【贾志】
　　上郡　西魏敷州大业三年改为鄜城郡后改为上郡统县五【隋书地理志】大业三年罢鄜州置鄜城郡其年自杏城移于五交城即州理也【寰宇记】
　　洛交　开皇三年置【隋书地理志】开皇十六年分三川洛川县置洛交县以在洛水之交故名【元和志　按洛交今鄜州治】
　　内部　旧置敷州内部郡开皇初郡废大业初州废【隋书地理志】后魏中部县开皇九年避庙讳改曰内部大业三年自杏城移于今理【寰宇记　按内部今中部】
　　三川　三川隋县以华池水黑水洛水三水会同因名【旧唐书地理志】三川县东北至州六十里【元和志】三川镇在鄜州南六十里即故三川县也【中部县志】
　　鄜城　后魏曰敷城大业初改焉【隋书地理志】鄜城故城在今雒川县东南七十里【延绥志】
　　洛川　县西北至州六十里后秦洛川县后魏属敷城郡开皇三年郡废属鄜州【元和志】开皇三年自高槐移于今所【寰宇记】
　　雕阴郡　西魏置绥州大业初改为上州统县十一【隋书地理志】废帝元年于郡内置绥州隋改为上郡又改雕阴郡以雕山在西南故名【元和志】后周置真乡开光二郡兼置银州隋初二郡并废而银州如故帝初州废以其地并入雕阴郡【通考】
　　上县　西魏置安宁郡与安宁绥徳安人三县同置开皇初郡废改安人为吉万大业初置雕阴郡废安宁吉万二县入又后周置义良县亦废入焉【隋书地理志】上县故城在绥徳州西北五十里【延绥志】
　　大斌　西魏置立安政郡开皇初废【隋书地理志　按大斌在今绥徳州西北】
　　延福　西魏置曰延陵开皇中改焉【隋书地理志】县在州东南后魏废帝元年置隋开皇十七年改名其城据崕三面絶今废为镇【寰宇记　按延福在今呉堡县北三十里】
　　儒林　本汉圁阴地开皇三年于此置儒林县属银州大业二年废银州以县属雕阴郡【元和志　按儒林在今米脂界】
　　真乡　后周置真乡郡开皇初郡废【隋书地理志】后周中乡县开皇元年避讳改名【寰宇记】
　　开光　旧置开光郡开皇三年郡废【隋书地理志】开光县大业中废入真乡【寰宇记】大象二年废开光郡置开光县属抚宁郡隋罢郡属银州【元和志】开光城在建安堡南开荒川【延绥志　按开光郡隋志谓开皇三年废元和志作大象二年废二説互异恐有一悮又开光县寰宇记谓大业中废今隋志尚载其名或废而复置与县在今葭州北】
　　银城　后周曰石城后改名焉【隋书地理志】银城废县在神木县南四十里【明一统志】
　　城平　后魏于今县理西库仁川置城中县隋改为城平县自库仁川移于今理【元和志】绥平城在清涧县西北一百二十里即隋城平县【清涧县志】
　　开疆　西魏置有后魏抚宁郡开皇三年郡废【隋书地理志按开疆在米脂县界】
　　抚宁　本汉圁阴县地废帝于县东抚宁故城置抚宁县开皇三年移于今理【元和志　按抚宁在米脂县西】
</div>
    <div class="pagination">
<a href="陕西通志_page20.html">上一页</a><span>...</span><a href="陕西通志_page16.html">16</a><a href="陕西通志_page17.html">17</a><a href="陕西通志_page18.html">18</a><a href="陕西通志_page19.html">19</a><a href="陕西通志_page20.html">20</a><span class="current-page">21</span><a href="陕西通志_page22.html">22</a><a href="陕西通志_page23.html">23</a><a href="陕西通志_page24.html">24</a><a href="陕西通志_page25.html">25</a><a href="陕西通志_page26.html">26</a><span>...</span><a href="陕西通志_page22.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
