<!DOCTYPE html>
<html>
<head>
    <meta charset="UTF-8">
    <title>湖广通志 - 第 139 页/共 373 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>湖广通志 - 第 139 页/共 373 页</h1>
    <div class="content">　　安陆侯世炽燕王德昭曾孙
　　富水侯世仪宗室
　　楚王颢英宗子初封东平郡王哲宗立徙楚王楚王似神宗子初为集庆军节度使徽宗时镇武昌崇宁中徙镇荆南
　　荆王楫徽宗子
　　郢国公张士逊阴城人淳化中进士知邵武县以寛厚得民仁宗出阁帝选僚佐以士逊为友令王答拜累迁尚书左丞同中书门下平章事宝元初封郢国公
　　鄂武忠王岳飞宋史列传字鹏举相州汤阴人少负气节家贫力学尤好左氏春秋孙吴兵法生有神力未冠挽弓三百斤弩八石宣和四年眞定宣抚刘韐募敢战士飞应募康王即位飞上书数千言归宗泽为留守司统制绍兴四年除兼荆南鄂岳制置使赵鼎奏湖北鄂岳最为上流要害乞命飞屯鄂岳乃以随郢唐邓信阳并为襄阳府路飞封武昌县开国子五年入觐进封武昌郡开国侯后授少保嘉定四年追封鄂王
　　蕲王韩世忠孝宗隆兴四年追封
　　汉东郡公孟珙随州枣阳人端平二年授主管侍卫黄州驻劄增埤浚隍搜访军实边民来归日以千数嘉熙元年封随县男进封汉东郡侯
　　当阳县子陈应叔泰始初封
　　吉阳县男王蕴大中大夫楷之子
　　元
　　威顺王科绰巴哈世祖孙泰定三年封威顺王镇武昌荆王伊苏布济克拜特穆尔子
　　楚王雅呼图睿宗第八子大德十一年由镇逺王进封楚王
　　荆王托克托特穆尔睿宗第十子
　　楚王托里特穆尔雅尔图子至大中封楚王
　　江陵王阿尔哈雅至元二十三年以武功封楚国公至正八年进封江陵王
　　鄂国公史弼元贞三年以旧臣封鄂国公
　　明
　　楚昭王桢太祖第六子洪武九年之国武昌王天资英睿鋭情经史常録御注洪范及大宝箴于座右以时玩警传子孟烷是为庄王传子季堄是为襄王无子以弟季埱嗣是为康王无子以安东王均鈋嗣是为靖王传子荣防是为端王传子显榕是为愍王传次子英爚是为恭王传子华奎懐宗癸巳献贼陷城殉难国絶
　　按楚纪洪武三年封昭王九年之国十四年讨诸洞蛮奏防上甚喜又命徃讨云南阿鲁秃等暨桂阳泸溪黔阳诸冦悉平之荧惑入太微上勅王省愆慎德以回天意王受命惟谨不敢自懈乃书尊朝廷守祖训等十事以无忘髙祖之训三十一年薨　庄王孝友仁厚根诸天性成祖入靖内难王辞防衞原赐西安名马深自贬抑筑书堂招文学管时敏贝翺雷贯辈昕夕讨论永乐癸已嵗旱躬祷仰山防雨随应宣德甲寅大饥发廪为糜粥以济多所全活　靖王幼不好狎凝重老成事宪妃傅氏康妃杜氏如生母正德初逆瑾用事王具疏论之侃侃有直气　端王弱冠政体民隠靡不周知居亲防塟日遇雨雪跣行骨立疏请立宗庙以崇古制武宗俞允特赐彰孝坊表之
　　潭王梓楚纪太祖第八子封潭王十五年之国长沙王英敏好学善属文洪武二十年坐妃家犯法召至京王惧同妃自焚
　　湘献王柏太祖第十二子洪武十一年封建国荆州论古兵制有老将所不及时常德降贼叛王受命殱之建文初有谗之者阖宫自焚成祖立諡曰献置祠官以守焉
　　辽简王植太祖第十五子洪武二十六年封居广宁城谙练边务屡树竒功成祖登极以辽地险逺请徙荆州报可永乐二年之国世子贵煐未立薨次子长阳王贵烚嗣正统四年坐事废弟兴山王贵□嗣是为肃王传子豪墭是为靖王世子夭次子恩鑙嗣是为惠王传子宠涭是为恭王传子致格是为庄王传子宪防坐法废国除
　　岷庄王楩楚纪太祖第十八子洪武二十七年封国云南建文初削诸王防衞命西平侯沐晟侦伺其过被逮流漳州成祖登极复其爵土奏晟媒孽状上谕以皇考遗训云沐晟所为卤莽固不可宥但念乃父佐命开疆不忍罪之茍不改过罪之未晩吾弟亦当念黔宁之亲置之度外永乐二年改封武冈薨諡曰庄歴恭王徽煣顺王音埑简王膺鉟靖王彦汰康王誉荣宪王定燿共七世
　　谷庶人橞楚纪太祖第十九子洪武二十四年建谷藩于宣府二十八年之国建文初削诸防衞王遁还废为庶人令守金川门靖难师至庶人开门迎谒上赐雅乐七奏衞士三百人及金绮宝钞鎗剑舆马增嵗禄三百石徙封长沙后忠诚伯茹瑺道经藩服不朝有司奏闻上遣御史欧阳谦侦之谦告有逆谋庶人自焚
　　郢靖王栋太祖第二十四子洪武辛未封无子国除襄宪王瞻培仁宗第五子初封长沙正统元年英宗以长沙地卑湿徙封襄阳传子初镛是为定王传子见淑是为简王传子祐材是为怀王传弟祐是为康王无子以阳山荣康王子厚颎嗣是为庄王传子载尧是为靖王传子翊铭是为忠王懐宗辛已殉难国絶
　　按楚纪襄王天资明睿读书通诗尤长于春秋永乐二十二年封宣德元年汉王髙煦叛上亲征勅王留守五年之国长沙正统元年徙襄阳薨年七十有三諡曰宪
　　荆宪王瞻堈仁宗第六子永乐甲辰封宣德四年之国江西正统八年徙封蕲州传子祁镐是为靖王传子见防见防坐法废以都梁王见溥之子祐橺嗣是为和王传子厚烇是为端王以疾辞爵不允丧明薨歴庄王载墭恭王翊钜泰宁王常□定王由懋由懋子慈烟共九世
　　按楚纪宪王天姿颖秀勤学好古每遇朝廷大庆必祗慎肃恭初无倦容延访文学挥毫摛藻亦无骄态　端王谦和温粹鋭情经史礼贤下士恤困轸灾以内隟地为田嵗耕种以观旱涝旱则躬自斋祓为民祈祷因号东庄顔其斋曰白云深处尝力辞常禄被温防正徳十年以疾辞爵不允
　　梁庄王瞻垍仁宗第九子永乐癸卯封无子国除景王载圳世宗第三子嘉靖四年封国德安无子国絶
　　吉简王见浚楚纪英宗第五子天顺元年封王生而岐嶷超悟不羣及长敏学好古乙未之国长沙益懋厥徳游岳麓书院访古贤哲遗迹命工梓先圣图及尚书以时诵观年七十二薨传七世
　　岐惠王祐棋宪宗第四子治六年封国徳安无子国絶
　　夀定王祐榰宪宗第九子初封国四川保宁正徳元年徙封德安无子国除
　　荣庄王祐枢宪宗第十子治十一年建国于常德薨諡曰庄传六世
　　兴献王祐杭宪宗次子世宗父治七年封藩安陆世宗入继大统嘉靖初追封为兴献帝
　　荆惠王神宗子天启七年之国荆州辛已闯贼陷城国亡【以上始封国】
　　巴陵悼简王孟防昭王第二子洪武三十年封无子罢封
　　永安懿王孟烱昭王第三子洪武三十二年封传子墪是为庄惠王传子均□是为悼懐王传子荣澹是为靖懿王传子显梧是为昭定王传子英焌是为恭顺王传子华□是为荣惠王
　　寿昌安僖王孟焯昭王第四子洪武三十二年封传子季防是为靖和王传子均鑯是为庄穆王无子罢封
　　崇阳靖简王孟炜昭王第五子永乐二年封传子季堞是为庄僖王传子均镦是为端懿王传子荣是为端隠王传子显休坐事夺爵子英防降封镇国将军
　　通山靖恭王孟爚昭王第六子永乐二年封传子季垟是为庄简王传子均鏼是为温惠王传子荣濠是为温定王传子显楀是为端穆王传子英炊是为庄懿王通城庄靖王孟灿昭王第七子永乐二年封传子季【阙】是为荣顺王传子均钃是为僖穆王传子荣渡是为温惠王传子显柜是为懐简王传子英焀
　　竟陵顺靖王孟炤昭王第八子永乐二年封无子罢封
　　岳阳悼惠王孟爟昭王第九子永乐二年封传子季境是为恭僖王无子罢封
　　江夏康靖王孟炬昭王第十子宣德三年封传子季防是为悼顺王传子均鋷是为安惠王传子荣漠是为端僖王传子显桔是为庄定王
　　东安恭定王季塛庄王第三子正统二年封长子均鈋后楚康王以第二子均防嗣是为昭简王子荣淑嗣薨子显梡嗣
　　大冶王季煗庄王第四子无子罢封
　　保康荣靡王显湍端王第二子嘉靖六年封无子罢封
　　武冈王显槐端王第三子嘉靖十七年封【以上楚藩支子封国】
　　长阳王贵烚简王第二子永乐二年封洪熙初因辽世子贵煐夭进封烚为辽王正统四年坐法废子豪防嗣为长阳王传子恩讷是为安靖王传子宠游逺安王贵燮简王第三子洪武三十二年封洪熈初坐法废子豪塾乞封辅国将军
　　巴东王贵煊简王第五子洪武三十二年封洪熈初坐法废子豪圢乞封辅国将军
　　益阳安僖王贵烰简王第九子永乐二十二年封传子豪壧是为康懿王传子恩鍖是为恭简王传子宠湳是为端靖王传子致梠是为荣惠王传子宪熽衡阳庄和王贵防简王第十一子永乐二十二年封传子豪防是为僖靖王传子宠淹是为安懿王无子絶封
　　应山悼恭王贵防简王第十二子宣徳七年封传子豪环是为端顺王传子恩镏是为和僖王传子宠洣无子罢封
　　宜城康简王贵防简王第十五子宣德七年封传子豪坅是为荣僖王传子恩铣是为懐靖王传子宠滨是为懿定王传子致枨是为荣昭王无子罢封枝江庄惠王贵熠简王第十六子宣德七年封传子豪壁是为靖僖王传子恩钱是为温穆王传子宠润是为悼懐王传子致樨无子罢封
　　沅陵恭宪王贵燏简王第十七子宣徳八年封传子豪塶是为昭安王传子恩铈是为宣穆王无子传弟恩鈼是为庄恪王传子宠涞是为荣简王传子致枇麻阳悼僖王贵燠简王第十八子无子罢封
　　衡山恭惠王贵煘简王第十九子无子罢封
　　蕲水靖和王贵熡简王第二十子正统二年封传子豪□是为安穆王传子恩钜是为康顺王传子宠澍是为僖简王传子致□薨子宪□嗣是为荣顺王肃宁悼靖王恩鉹靖王第三子成化十三年封薨子荣顺王宠汕嗣薨子致栟嗣薨无子罢封
　　长垣恭顺王恩钾靖王第四子成化十三年封薨子宠泑嗣薨无子罢封
　　光泽荣端王宠瀤惠王第二子成化二十三年封薨子恭僖王致榞嗣薨子宪爃嗣
　　康元康僖王致椹恭王第三子正徳八年封子宪爀嗣【以上辽简王支子封国】
　　江川恭恵王庄王第三子宣德四年封之国武冈成化元年奏迁宝庆府传二世
　　邵陵王厚奎恭王子
　　善化康简王誉桔靖王第二子正德九年封传二世祁阳王定煠康王第七子嘉靖三十二年封
　　常宁王干岷宪王二子以子企□袭爵追封岷王显王企□宪王孙懐宗七年封　岷王禋□显王子懐宗十七年封　哲王禋洪企鉁子企鉁为宪王孙未及封卒天启间以禋洪袭封【以上岷荘王支子封国】枣阳王祁鑛宪王第二子正统八年封无子罢封宁乡王祁钲宪王第三子正统八年封传子见沔是为僖顺王传子祐楒是为荣肃王子厚烛以镇国将军进封枣阳王传子载□薨不嗣【以上襄宪王支子封国】
　　阳山恭和王见淓定王第二子长子夭次子祐楬嗣是为荣康王薨襄康王无嗣以祐楬子厚颖进封襄王追封祖见淓为襄恭王父祐楬为襄惠王
　　镇宁王见瀷定王第三子治四年封传子祐檽祐檽传子厚熧【以上襄阳定王支子封国】
　　隆庆王载防庄王第二子嘉靖四十四年封无子国絶
　　永城王载圻庄王第三子嘉靖四十四年封不嗣【以上襄阳庄王支子封国】
　　都昌惠靖王祁鉴正统八年封传子见潭是为懐顺王传子祐防是为悼僖王传子厚熈薨子载塎袭封薨子镇国将军翊铧嗣
　　樊山温懿王见澋成化三年封传子祐构是为庄和王传子厚焌是为恭裕王传子载坅
　　都梁悼惠王见溥靖王第二子成化二年封子祐橺嗣荆王是为和王都梁国废
　　富顺王厚焜传子载垬
　　永新安庄王厚熿正德十四年封传子载壕薨传子翊键
　　德安王翊防嘉靖二十六年封【以上荆王支子封国】华阳悼隠王悦耀蜀献王第二子永乐二年封华阳王洪熙元年徙封澧州传六世
　　长沙王翊鋋端王庶二子嘉靖三十五年封
　　蕲国公康茂才蕲州人太祖佐命功臣洪武三年伐蜀卒于道追封蕲国公子铎年十四封蕲春侯后征云南克普定华山有功寻卒时年二十二赠蕲国公諡忠愍子渊二嵗实授公禄未袭封正德间封其孙南京锦衣衞正千户
　　郢国公冯国用屡建军功洪武三年追封
　　江夏侯周德兴洪武三年以军功封
　　安陆侯吴复洪武十二年以军功封
　　京山侯崔元驸马封
　　应城伯孙巗靖难功臣成祖未即位封
　　安乡伯张兴靖难功臣永乐元年封【以上异姓诸侯封国】















　　湖广通志巻二十七
<史部,地理类,都会郡县之属,湖广通志>
　　钦定四库全书
　　湖广通志巻二十八
</div>
    <div class="pagination">
<a href="湖广通志_page138.html">上一页</a><span>...</span><a href="湖广通志_page134.html">134</a><a href="湖广通志_page135.html">135</a><a href="湖广通志_page136.html">136</a><a href="湖广通志_page137.html">137</a><a href="湖广通志_page138.html">138</a><span class="current-page">139</span><a href="湖广通志_page140.html">140</a><a href="湖广通志_page141.html">141</a><a href="湖广通志_page142.html">142</a><a href="湖广通志_page143.html">143</a><a href="湖广通志_page144.html">144</a><span>...</span><a href="湖广通志_page140.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
