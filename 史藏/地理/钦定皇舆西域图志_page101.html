<!DOCTYPE html>
<html>
<head>
    <meta charset="UTF-8">
    <title>钦定皇舆西域图志 - 第 101 页/共 111 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定皇舆西域图志 - 第 101 页/共 111 页</h1>
    <div class="content">　　饮食之具
　　阿雅噶　屈桞木及桦木为之大小不等制同桮棬
　　塔巴克　形同内地之盘盛食及羮以红铜为之亦有用木者深浅大小不等其贵重之盘则以玉为之
　　御制玉盘謡【戊寅】
　　玉盘博径得二尺围六尺有【去声】五寸益虚中盛水受一石素质不雕其色碧旁逹孚尹琼华泽葆光抚不留手迹羣玉之精出昆仑吉日甲子天子賔于西王母瑶池津行觞介绍簠簋罇尔时所御器今存作镇西极永好完未入震旦三千年问今何来不胫偶准噶尔亡沦世守阿睦撒纳兹窃取王师冞入靖孽丑于将获之聮猭走弃其重器为我有元英大吕陈座右咄哉玉盘徒华滋不可食兮不可衣连城价讵如穷竒俘彼祸除可罢师前歌后舞乐雍熈瓌玩吾将安用之拟付鄛人一例椎
　　御制玉盘謡叠旧作韵【有序壬午】
　　西蒙穴扫元戎重器同迁北漠屯开督防遗珍载献在徳致讵夸夫俘玉而功成宜切于铭盘一围因以重之两羙兹其合矣尔乃阗河粹毓准部材程昔焉青鉢偕登世作蹛林之寳昨者金屠不守时投瓯脱之墟当夫琛賮来庭兑和列序璆琅匪乏奚烦徴典瑞于骨都轮广依然亦未着镌文于阿浑祗以五朞殊绩防应转圜百部永清欢回覆盎此则逹瓦齐故物已虚槃防行酒弗辱乎降王阿睦尔撒纳齐赀空盗大弓袭蹏防归于太府是用摛二篇而述事铸谢鼎词阅三载以系时欹箴座侑云尔
　　与昔获盘符寸尺只复成双补阙益忽分忽合无情石犹觉愉焉色润碧却似延津龙跃泽是宜有诗纪其迹出师昔嵗畧昆仑五载功成咸来賔天方黙克西瀛津或贡鏁甲或玉罇付之有司武库存精金华服防帛完薄来厚徃已数年物固有幸竒聮偶伊犂扼要轮番守储胥讵借邉内取哈萨布露胥地丑敢萌觊觎市易走垦耕忽见此盘有驿致同旧列左右絶域秋登万寳滋既足食矣还足衣喜固在彼斯非竒敢因志满不戢师
　　天庥敬奉戒恬福谦保泰永志之向欲速矣思増椎【前篇以得盘时逋逆尚未就殛故有拟付鄛人一例椎之句】
　　御制玉盘聮句【有序壬午】
　　懐任协纪齐颁九译之春娵訾迎韶早展重华之宴试觅新题于甲观宁沿旧例乎辛盘则有西部输珍尚方典器青筠浮面一双承露交擎碧蓞为趺三五矅满晕始也军谘驿递未碎斗而楚帐乌飞继焉屯长犂翻存窃钩而鲁庭盗走失守见可敦并弃龙沙鼂采犹韬得时思咱马同陈鱼海土花不蚀矧乃泥都椀进朝端喂肉无烦和卓篘来徼外分醪足乐维
　　鸿庥告永清之防正神物昭终合之期既偕地出圜钟元气兼通乎异域还应霄呈叠璧贞符适叶于前年当兹什袭初披六廵载咏禁中颇牧胥目属以争夸台上鄂褒亦手扪而暗认繄尔韵催铜鉢程功庻庆其得全顾予铭切金瓯记实蕲箴夫持满
　　【御制】令曰青宫集近臣聮吟例许列文茵玉盘先后来殊域
　　石鼎推敲继绮晨隔嵗紫光图凯防韶年
　　苍縡答精禋东升旭影霞初绚【臣傅恒】西绕山容黛半皴防胜吉占迎曙灿花幡芳信飏风频莺迁桞放梭初掷【臣来保】鱼乐氷开尾有莘节应棣通蠲谷旦律调泰蔟协初旬菜挑七种罗肴核【臣刘统勲】裘粲三英集组绅坐列共球昭拓土班添氊罽贺填闉辟邪逺扫天堂穴【臣兆惠】
　　【御制】延喜遥开月竁垠犹忆逐犇阿睦尔因縁收器额琳秦【番语谓寳为额琳秦】一之为甚宁思二
　　天且无违而况人果见献琛来攘攘谁容游釡走踆踆卫拉四部全归吏【臣梁诗正】厄鲁千羣总民遂有白环逾弱水同时青鉢共香尘寳装鞞琫芙蓉锷【臣陈惠华】缫借圭璋翡翠纶噜篘文镌诘屈坚昆椀璞剖嶙防汗沟流赭毛颁马【臣刘纶】阳冶镕黄趾铸麟九府圜型工肉好三河方折采奫沦包符自效图书薮【臣舒赫徳】
　　【御制】瓌异奚夸冠带伦欲垦伊犂兴稼穑谁埋大窖出璘珣防呵信是资丁甲
　　博识何须问癸辛若木葩旉分韫匮望舒晕满俪浮
　　筠昔年苜蓿充沙漠【臣于敏中】此日琉璃对柍桭琼笥骈函重珏辑
　　瑶阶聮晋六符陈围三浑约涵规数【臣钱汝诚】倍两横当布指循累译走偕车轣辘他山攻借石磨磷那夸琬琰呈和璞【臣介福】讵数防琈出帝囷颁瑞记曽探大酉搜源迹直溯西申窥同象纬聮玑璧【臣何国宗】
　　【御制】荐旅梯航配鲽鷷劔契丰城语岂诞珠还合浦事诚神乾坤竒偶成交泰
　　雷雨经纶济险屯寳玉彤弓畴许盗元音大吕不终湮性原特逹驰包匦【臣观保】质秉坚刚协化钧几试昆炎光独葆潜通虹气蛰还伸连城价讵千金重【臣王际华】照庑芒惊五色匀辐凑璵璠徴合轨种滋蒲谷騐同畇捧来有泽能盈手【臣钱维城】选得无瑕可澡身容炙具先超鼎耳斟膏用或并杯唇双飞入袭辉相照【臣张泰开】
　　【御制】二妙同台意自亲侍从今时昔上将追陪宻席逺嘉賔【是日御前防古王公亦在座】武成乆矣人心豫
　　賮献骈如地寳臻响应鑮钟尊典乐制侔猎鼓掌成均夜光互烛聮形影【臣王防汾】鼂采交辉象介僎何俟得璜偏海澨本来投石自天濵跃渊似击蕤賔铁【臣金甡】启矿如探安息银煜煜鸿仪刚比徳斑斑龙辅恰为邻纹凝水碧防微吐【臣陈兆仑】廉劚山元体最纯细较广袤齐尺寸遥觇气象炳星辰中涵温润疑丹甑【臣倪承寛】
　　【御制】外逹菁华异緑瑉象协地天涵太极圆呈日月丽双轮巧谐讶似能飞镜
　　逺届欣同不胫珍定识洪鑪竒缔造无劳哲匠费陶甄众形雕刻天工错【臣邉继祖】圆盖帡幪
　　睿藻彬授简载赓敶
　　黼座盍依永上
　　枫宸嘉祥喜叶南山祝【臣卢文弨】燕饮欢北斗醇鲁寳承匜歌酌赉荆璆琢敦舞章斌镂云列架頳虬卧【臣谢墉】散采流苏紫凤驯
　　惠浃长筵铭瑞瓮乐张
　　广殿捋和錞蓼芽入馔才逄谷【臣汪永锡】
　　【御制】椒蕊粘屏始建寅三品果盛回部味九华镫映上元春敢夸禹贡传西被惟对汤盘凛日新
　　御制碧玉盘謡【癸未】
　　碧玉之盘径逾尺质本规圆色光泽准夷重器守世则贮以马湩可盈石穹庐玉醴斯陈席【准俗四月马湩新得时置筵酬神诈马为庆谓之玉醴斯防古亦然但不如其盛耳】以招百福繁生息仁义不施攻守易矫防夺攘纷兵革休屠金人且弗惜玉盘自合弃荒棘磕破邉角秦玺阸伊犂垦田耕者获驿使致京飞不翼取裁改为葵花式穆然完好绨几侧汤之盘铭日新徳用识颠末苕华勒
　　特卜什　以木为之形如长方盘大小不等用以盛肉即肉槽也
　　阿尔呼特　缝皮为袋中盛牲乳束其口乆而成酒味微酢谓之桐酒
　　库努克　以皮为桶大小不等上有皮系用盛乳酪之属
　　库库尔　以皮为之其形如壶髙二三尺不等以盛乳酒而斟酌之其防酒处斜出如鸟喙长可四五寸
　　海苏　即釡也旁有四耳小者两耳以红铜及铁为之初称为脱欢后避脱欢太师名改今称图拉噶　即行灶也以铁条为圏下施三足髙低不等置之于地上加锅使不欹
　　什纳噶　即匕也以铜及铁为之有柄用以挹饮食酒浆之属其柄曲直长短无定式柄及头亦有纯用木者
　　︹北史西域传︺悦般国日三澡潄然后饮食︹宋史外国传︺唐回鹘之地大虫太子族器用金银马乳酿酒饮之亦醉
　　按准俗止知用椀而不知用箸椀以木为而无瓷器凡盛饮食之具非铜铁即木与皮为之别有札卜札雅椀系西藏物草根结成间传准地不常有也北史云大宛不铸铁器得汉黄白金辄以为器宋史亦称回鹘地器用金银今准噶尔为回鹘故壤地近大宛非铜即铁未闻以黄白金为之者岂当时金银多而后世金银少耶
　　日用之具
　　乌珠克　削竹为片长四寸许上濶二分渐下渐鋭至末而鋭甚如刀之口取墨于髪帚以作字必尔　以髪为之长四寸许纵束如帚状其末半寸余不束浸墨沈令恒湿欲书则以乌珠克蘸其墨焉
　　察逊　草名捣烂可成纸因呼纸亦谓之察逊质厚而麤压之砑之可供书写
　　必尔海拉察克　以木为之其形长方中有木楞界之左盛乌珠克右盛必尔如内地之匣也塔玛噶　即印也台吉之印其形圆范金为之宰桑以下之印其形方或以银或以铜铁锡各视其职而差等焉
　　御制海努铜印诗【有序庚辰】
　　武定功成农政宜举念伊犂委之荒芜久或别部窃踞非良图也因命副都统阿桂伊柱等率兵徃理屯政兹伊柱循行至海努克地见大招梵帙丛委以次检辑获虎纽铜章一方文曰管辖厄鲁特后旗札萨克印旁识雍正四年十月铸成即日驿封来上盖向年曽颁给喀尔喀之厄鲁特扎萨克毛海者彼叛徃准噶尔携以献噶尔丹防凌因命箧衍内廷并系是诗以志其事
　　厄鲁和通【厄鲁特谓回人为和通】以次平徐筹考牧及屯耕叶竒【即叶尔竒木四字急呼之实两字也】已庆春膏溥【回地素艰雨泽昨阿里衮等奏三月二十一二等日叶尔竒木诸城耕作方兴甘霖大沛回人皆诧为希有】海努曽无兵燹惊收拾金经皈浄业分明铜印返神京天骄猖獗今何有蠲忿因之益凛盈
　　御制铁章记
　　铁章一错以金方得寸有十分寸之五博得十分寸之二柄以木方如之博得十分寸之五稍豊其上刻若井藻又椭以穷刻若华表柱之首其长二寸通章之博髙二寸有十分寸之七藻上穿好绶约之绶之穷为蕃锦囊覆垂章上不可离藏以髹盝其文曰厄尔徳尼卓里克图洪台吉之章华语所谓寳权大庆王也盖自防妄阿拉布坦时乞自逹頼喇嘛用梵书刻印锡予以为准噶尔传世之器今年夏既平准夷遂获此章驿致典属予既讶鐻鍝君长亦有世守法物也而又悯逹瓦齐不得辞毁椟之愆若夫戒盈知惧固不在区区抑埴之物矣作铁章记
　　准　即内地之鍼纯钢不锈
　　海齐　即内地之剪刀其头甚长而交股则短乌塔苏　即线也或以棉花或以马尾鬃用蚕丝者絶少
　　鄂里　即畚也用以盛土
　　托斯和尔　即舟也刳独木为之大小不等用以济渡一舟左右两篙亦以木为之其名曰海巴特尔根　即车也其轮用大辐板四交股作十字形轮之髙低大小随车之制间有用四轮者大都用以任载轮辕多以槐木为之
　　︹北史髙车传︺人乗髙轮车车轮髙大辐数至多
　　︹唐书回鹘传︺回纥可敦乗曲舆青山之东有劔水偶艇以渡
　　按髙车人多乗车而制极髙大推之他国知引重致逺之具所在有之矣葢除沙碛而外有水即可运舟平地即可牵车但制度朴略不逮中土且以畜耕为业者率便于骑舟车苐以佐其不足当非所尚耳
　　攻战之具
　　伊勒都　即刀也形如内地惟于刀欛之间以铁两方横抵之代防手
　　济逹　即鎗也长者约一丈二三尺短者亦不下一丈头用纯钢鐡为之长六七寸许两柄以马鬃绕之又以驼毛为毬系于柄之中间柄稍近末穿一孔系以革条以便负之而趋
　　努穆　即弓也形同内地而稍小以山羊皮代桦皮为餙以马尾鬃为之
　　苏穆　即箭也形同内地而稍短箭杆之木亦名苏穆质坚细而劲实
　　硕罗　即劔也长者三尺余短者二尺余劔鞘以皮为之镡端有铜环
　　御制蕃劔行【丙子】
　　蕃劔一波溢塘鈲从文起飞寒芒其来伊犂万里外限以大干天各方语言不通振古异谁欧冶为【去声】为鱼肠昔策妄阿拉布坦草创絶域夸雄强大小策凌敦多卜皆其羽翼兄弟行大者善计善将将小者勇万夫莫当矢石雨下自弗着亦不惊避状若常祃木特及撒拉尔自谓弗及言之详此劔乃彼所佩用不离身持短入长强者死絶弱者乱曽不厯世羣防亡茕茕孤息挈部落归命贡此呈天阊暴得暴失何足纪纪向化武库藏聊纪向化武库藏吾犹虑其为龙飞去水中央
　　都呼拉哈　即胄也形同内地或施铁皮于胄前以障面仅露两目
　　呼雅克　即鎻子甲间有用绵为甲者其名曰鄂勒博克
　　御制蕃甲行【丙子】
　　权舆甲胄作轩辕铜头铁额人惊看函人慎术精五属合甲夀至三百年然惟犀兕察革空【上声】眡里眡朕要取坚后世乃有锁子甲铁环金练蛇鳞翻我闻其名未覩物偃武日久工失传底定伊犂尽肉台吉宰桑来后先取其重器藏武库铁章蕃甲驿致骈【上年平伊犂得铁章一葢其台吉世所传用详见记中】当时噶尔丹防凌恃逺抗大数【入声】扰邉其人狡谲习攻战颇能怜下人称贤备器致用慑隣服哈萨克无能为患【叶】以武得之守讵可逆天内溃宗弗延廿一昂吉皆入化【昂吉者防古语部分也准噶尔所属或一鄂拓克为一昂吉或合数鄂拓克为一昂吉凡二十一是皆噶尔丹防凌分内者今均内属其众台吉下之鄂拓克则各令其汗王扎萨克等掌之一如四十九旗之制】四图什墨为我臣【叶　噶尔丹防凌于其诸宰桑中择四人为图什墨图什墨者大臣之称也又其次为六札尔扈齐佐图什墨理事者也今仍其旧授四图什墨为内大臣扎尔扈齐为散秩大臣管理二十一部分之事】组铠虎皮包弗用或异得四白鹿旋
　　包　即礮也以铁为腔中施硝黄铅弹之属或高二三尺圆径三寸驾于驼背施放或髙二三尺圆径五六寸木架上施放或长四尺余制如内地鸟鎗手中施放管包之人名曰包沁
　　玛呢　即旗也以布为幅杂色俱有长几一丈寛如其长十之八书喇嘛经咒于其幅遇风展动与讽诵等宰桑以下建之
　　图克玛呢　即大纛旗也长丈余寛亦如之旗幅用緑色縀书喇嘛经咒于其上台吉建之
　　︹北史突厥传︺兵器有角弓鸣镝甲矟刀楯旗纛之上施金狼头徴发兵马刻木为数并一金镞箭蜡封印之以为信契蠕蠕传始立军法千人为军军置将一人百人为幢幢置帅一人社崘学中国立法置战阵卒成边害
　　︹唐书回鹘︺黠戞斯古坚昆国也其战有弓矢旗帜其骑士析木为盾蔽股足又以圆盾傅肩可捍矢刃
　　按古蠕蠕立军法突厥备兵器而西部沙陀尤称雄劲今准部亦以坚甲利兵相雠杀为西北部桀黠之尤考其战具制度略备旗纛皆书梵语且若奉菩萨教者实则弱肉强食亡不旋踵善战善阵果足恃乎哉
　　成物之具
　　竒鲁斡　形同内地之锯其着手处或用木或用铁
　　苏克　形同内地之斧亦有两俱削成芒口者额噜木　形同内地之钻其防用马鬃三股为之防之名曰塔纳
　　乌呼必　形同内地之弯刀又有卷头作钩者哈鲁尔　形同内地之推刨大者用两手小者用一手其四周平底亦或以铜为之
　　按准部成物之具略同回部即准之内地亦不复大殊而史传所载独缺焉不备者殆即班孟坚所谓畧与汉同有异乃纪者耶兹编参酌详要形名兼审凡有裨于用者悉登且以补歴代史书未备云


　　钦定皇舆西域图志卷四十一
<史部,地理类,都会郡县之属,钦定皇舆西域图志>
　　钦定四库全书
　　钦定皇舆西域图志卷四十二目録
　　服物二
　　回部
　　被服之具
　　坐卧之具
　　饮食之具
　　日用之具
　　攻战之具
　　耕种之具
　　成物之具



</div>
    <div class="pagination">
<a href="钦定皇舆西域图志_page100.html">上一页</a><span>...</span><a href="钦定皇舆西域图志_page96.html">96</a><a href="钦定皇舆西域图志_page97.html">97</a><a href="钦定皇舆西域图志_page98.html">98</a><a href="钦定皇舆西域图志_page99.html">99</a><a href="钦定皇舆西域图志_page100.html">100</a><span class="current-page">101</span><a href="钦定皇舆西域图志_page102.html">102</a><a href="钦定皇舆西域图志_page103.html">103</a><a href="钦定皇舆西域图志_page104.html">104</a><a href="钦定皇舆西域图志_page105.html">105</a><a href="钦定皇舆西域图志_page106.html">106</a><span>...</span><a href="钦定皇舆西域图志_page102.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
