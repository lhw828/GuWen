<!DOCTYPE html>
<html>
<head>
    <meta charset="UTF-8">
    <title>江南通志 - 第 147 页/共 731 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江南通志 - 第 147 页/共 731 页</h1>
    <div class="content">　　延祐年改今额　　　　　普济寺在县东唐建高峰寺在县二十一都　　开化寺在五都俱宋建
　　黄连寺在五都唐建　　　香严寺在阆山宋建灵山寺在三十四都
　　山房寺在四十三都俱唐建
　　福山寺在三十六都宋熙宁间建明湛若水与门人方纯仁等讲学其间
　　资福寺在五十都唐太和间建　　以上婺源县十王寺在祁门县城南宋大中祥符中赐额曰悟法寺有十二院此其一也
　　灵泉寺在八都唐干宁四年建寺前有水由石中出春夏不盈秋冬不涸味甘而色洁饮病者辄愈因以名寺
　　贵溪寺在十二都　　　　西峰寺在上元山俱唐建
　　重兴寺在西山阿五代呉天祐间建
　　青萝寺在青萝岩唐大厯间建　　以上祁门县广安寺在黟县北梁建名永乐寺宋大中祥符间改今名
　　梓路寺在顺仁乡唐会昌三年建　　以上黟县普照寺在绩溪县石镜山宋治平元年建
　　药师寺在新安乡唐天祐间建
　　觉乘寺旧名释迦寺明洪武初改今额
　　太平寺在县南新合里旧名华严院明洪武初改今名
　　清隐寺在杨山乡旧名高峰寺宋治平初改今名卢山寺在杨山乡宋为广福院明洪武初改今名广福寺在遵化乡旧名石门县宋隆兴中改今名大佛寺在县文峰右有藏经全部
　　灵鹫寺在新荣乡旧名幽山院宋治平元年改今名
　　香葢寺在县西八十里　　以上绩溪县
　　天庆观在府西宋大中祥符元年以正月三日天书降辰为天庆节诏东京建玉清昭应宫天下置天庆观
　　干明观在府城唐建名櫺星观宋大平兴国六年以诞圣日为干明节改今名理宗书玉枢之府四字于观
　　紫阳观在紫阳山本许真君祠宋天圣二年赐观额
　　兴道观在问政山唐建号问政山房宋天禧四年改今名绍兴中诏以御书黄庭经内景经及临魏晋六朝唐人书凡十卷藏于山
　　万山观在府城东门壁有洞宾遗像
　　浮丘观在黄山浮丘峰下唐燬故址犹存祈水旱多应
　　仙都观在黄山仙都峰下
　　崇寿观在休宁县西
　　紫虚观在婺源县北南唐保大间建名栖真观宋政和四年改今名明嘉靖间改建西门湾
　　国朝顺治间重建
　　天仙观在婺源县西宋建
　　朝宗观在婺源天井山元建
　　洞元观在祁门县祁山麓相传汉梅鋗故宅唐大厯间建初名龙潭宋干德间改今名
　　龙兴观在祁门县不老山宋乾道间赐额
　　迎恩观在黟县西旧名真因道院明成化间移建县南横冈改今名
　　灵虚观在黟县西南旧名洞灵宋崇宁四年改今名元丰中常有云气覆其上得天尊像于石岩之侧
　　白鹤观在绩溪县北门宋建
　　紫极宫旧在府城南宋绍兴元年移岩镇南山真人章梦符居此凡祷辄应
　　许仙宫在府南山许宣平修真处即南山道院宋建炎中改今名
　　太素宫在休宁齐云岩明嘉靖中赐额
　　常清宫在休宁县江潭宋淳祐间赐额
　　掷鉢禅院在府黄山鉢盂峰下明万厯间建寿圣院在祁门五都旧名珠溪资福院宋大中祥符间改今名
　　霭山院在黟县新政乡明德里唐大中三年建宋宣和间方冦至寺策马不前遂引退
　　延庆院在黟县新政乡渔亭里唐大中三年建名阜口院宋大中祥符间改今名
　　宁国府
　　景德寺在府北陵阳峰上晋时名永安唐初名大云开元中改额开元宋景德中更今名殿后有铁佛一座北面有多宝塔
　　法云寺在府西行廊山梁杯渡禅师建旧名兴云宋治平中改今额山有杯渡岩有梁武帝及师像三天寺在府东南稽亭山旧名妙显隋扶风禅师智琰栖息处开皇间诏刺史杨荣建近寺居民五十戸充洒扫郑辨志为碑铭宋治平中赐额寿昌绍兴末改今额寺左有三洞天
　　宝觉寺有二俱在城北东宝觉隋仁寿中建宋大中祥符间赐额西宝觉宋时建
　　罗汉寺有二城东三十里曰上罗汉寺唐贞观间建城东三十五里曰下罗汉寺宋乾道中建干明寺在府东北旧名福田唐咸通中刺史杜宣猷请额崔龟从撰碑
　　空相寺在府北水阳镇旧名白龙院相传白龙见于幡竿故名
　　广敎寺在府北敬亭山之南唐刺史裴休建殿前有千佛阁慈氏宝阁相传其材皆松萝黄蘖禅师募之安南寺后有金鸡井材从井出宋太祖赐御书百二十卷山门有浮屠双峙一名双塔寺石盎寺在敬亭山旁
　　兴国寺在府北门外旧名延庆唐咸通中建有木浮屠因号木塔寺　　　云山寺在湖北山胜果寺在黄池镇
　　能仁寺在府西四十里俱唐建
　　永庆寺在府东北旧名保寿唐刺史台蒙舍宅建宋太平兴国赐额郡邑迎春于此
　　广法寺在府城南晋天福元年建
　　大觉寺有二一在府城北九十里南唐保大中建旧名崇善宋绍兴中改今额一在城北八十里宋绍兴中建
　　城山寺在府城南七十里旧名嘉福院宋开宝中僧可勋作庵曰卧云崇宁中改今额
　　惠照寺在府城东隋胶禅师道场宋治平中建治平寺在府城东
　　高山寺府南俱宋治平中建
　　延寿寺在黄池镇　　　法华寺在府北俱宋建柏山寺在府南宋建
　　国朝康熙二年修
　　柏枧寺在柏枧山宋嘉熙中建
　　天宁寺在府西明天啓元年建掘得石小狮子二小石碑一上书古天宁寺四字因仍其名
　　峡石寺在府城北
　　国朝顺治三年重建又古峡石寺久废宋林逋有游峡石寺诗灯惊独鸟廻晴坞钟送遥帆落晩江邑人梅超中等寻求古迹因复其额
　　兴敎寺在宁国县东七十里旧名宁化院宋治平中赐额
　　行香寺在县东八十里宋端平间赐额
　　广济寺在县南四十里唐天祐中为平山院南唐升元中徙建圣龙山下
　　崇因寺县南四十里梁开平初建宋治平中赐额崇福寺在县南六十里唐天祐中建一名沿山寺信相寺县南八十里南唐保大中建宋大中祥符间赐额
　　宣梵寺县南九十里旧名谷林宋元祐赐今额灵岩寺县西三十里唐贞元中建
　　宝云寺在县西四十里唐会昌中建宋治平中赐额
　　弥勒寺县西四十里宋治平中赐额山顶有井号天井
　　香盖寺县西八十里唐建
　　宝胜寺县西八十里宋开宝间赐额
　　吉祥寺在县西九十里宋治平中建山前有罗汉潭后有卧佛石像
　　崇果寺在县西一百十里唐贞观中建寺前有石镜罗汉竹一十八竿每一笋生则一竿枯竹下有龙潭
　　敎忠寺在县西北宋宝祐间勅赐叅知政事饶虎臣为功德寺
　　延庆寺在县北三十里宋治平初赐额　　以上宁国县
　　大安寺在泾县治北晋建明末重修
　　报恩寺县东六十里城山岭有十八景唐至德间建宋政和中造浮屠七级
　　妙相寺县东六十里旧为轩干寺宋崇宁间更今名
　　定业寺县东南石鼓山旧为僧伽庵宋靖康间改今名
　　万寿寺县南五里宋太平兴国中建
　　龙云寺县南七十里旧名宝光庵宋崇宁间更今名
　　蓝山寺县西南六十里旧名永安寺
　　大宁寺县西南四十里古猷州废址旧为伏虎禅师道场宋改今名
　　妙明寺县西南乌龙山宋绍圣间建
　　水西首寺即西方院与宝胜崇庆并在水西唐上元中建寺后白云泉在半山间有涧水出焉又有东峰亭亭前瞰赏溪登览最胜唐干宁二年为白云院
　　宝胜寺在县西旧名水西寺宋太平兴国中建名五松院赐御篆元丰五年改名宝胜
　　崇庆寺在县西南齐永平元年建名凌岩唐上元初改天宫水西寺大中时相国裴休重建黄蘖禅师住持宋太平兴国赐今名凡十四院其最胜者曰华严院横跨两山廊庑皆阁道泉流其下陵岩寺在县西七十五里隋建
　　岩豅寺县北二十五里宋开宝中建
　　显明寺县东北三十里旧名永安寺宋大中祥符间改今额　　以上泾县
　　松山寺在太平县南二十里宋绍兴中赐额广福寺县西南四十五里西乡旧名罗汉寺宋太平兴国时额曰圣寿乾道中改今名
　　翠微寺县西南六十里唐中和二年为麻衣禅师道场
　　兰若寺县西二十五里东乡
　　真如寺县西六十里长寿乡旧名陵阳院宋太平兴国五年改今额
　　重兴寺在县北旧名碧云庵宋绍兴赐额
　　兴国寺在县北初为泗洲堂又名圆觉庵宋绍兴中赐额
　　广仁寺在县北龙门乡旧名安仁院唐天祐中李铎所施宅也　　以上太平县
　　防国寺在旌德县东门外陈贞明元年建
　　灵台瑜珈寺县东三十里宋绍兴中建
　　资福寺县东南梓山下宋开宝中建又名梓山瑜珈寺
　　会胜寺县北柳山乡宋太平兴国建
　　多宝寺县西六十里唐光化初建宋治平中赐额延寿寺　深坞寺俱在县北四十里唐咸通中建瑞莲寺县北二十五里唐干符中建时产碧莲故名
</div>
    <div class="pagination">
<a href="江南通志_page146.html">上一页</a><span>...</span><a href="江南通志_page142.html">142</a><a href="江南通志_page143.html">143</a><a href="江南通志_page144.html">144</a><a href="江南通志_page145.html">145</a><a href="江南通志_page146.html">146</a><span class="current-page">147</span><a href="江南通志_page148.html">148</a><a href="江南通志_page149.html">149</a><a href="江南通志_page150.html">150</a><a href="江南通志_page151.html">151</a><a href="江南通志_page152.html">152</a><span>...</span><a href="江南通志_page148.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
