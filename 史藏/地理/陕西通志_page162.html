<!DOCTYPE html>
<html>
<head>
    <meta charset="UTF-8">
    <title>陕西通志 - 第 162 页/共 490 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>陕西通志 - 第 162 页/共 490 页</h1>
    <div class="content">　　药王庙　在县治西北燕子山明万厯年修有陈遴碑记【县志】
　　【附古祠庙】岳武穆庙在县西关外【县志】鹿池龙王庙在鹿池川羣鹿饮月处【县志】
　　相毫寺　在县东北九十里禹坪堡明洪武年修【县志】黄龙寺　在县西四十五里南山上相传黄龙禅师驻锡处下有洞宾庵西有牡丹洞明嘉靖年修【县志】
　　藏龙寺　在县东三十里野里堡明崇祯年修【县志】圣寿寺　在县治东关【贾志】
　　悟真观　在县西南十里小渠川明万厯二年修【县志】栖霞观　在县东七十里页山堡明万厯七年修【县志】洛源观　在县西四十里黑潭堡明天启三年修【县志】书堂山万寿宫　在县西北三十里明天启六年修【县志】
　　【附古寺观】万福寺在县东关碑树犹存【县志】洛源寺在保安里【贾志】
　　山阳县
　　关帝庙　在县城东北三代祠供奉后殿【县志】
　　龙王庙　在县城东南【县志】
　　康节先生祠　在天柱山下【西安府志】
　　圆觉寺　在县东南一百里唐贞观年建【贾志】
　　观音寺　在县东十里宋时建【贾志】
　　本朝康熙二十七年重修【县册】
　　永安寺　在县西关外【马志】明正统初僧元金建因掘地得古碑书永安寺遂名成化治间屡修【邑人王聘】记
　　本朝康熙二十三年重修李曰栋记【县志】
　　太宁观　在县城东郊宋时建【贾志】
　　商南县
　　玉皇阁　在县南九十里月儿湾万厯十三年建
　　本朝康熙二十三年重修【县册】
　　关帝庙　在县治东门外【县志】成化十四年建
　　本朝康熙三十年修一在城南二百里店房河成化六
　　年建
　　本朝康熙五十四年修【县册】
　　魁星阁　在县治东【县志】
　　龙王庙　在县东岭【西安府志】
　　莲花寺　在县东二十里【贾志】
　　霞寺　在县南十里【贾志】
　　京山寺　在县西十五里【贾志】
　　云台寺　在县西三十里【贾志】
　　龙泉寺　在县西一百五十里【西安府志】
　　石佛寺　在县治南一百八十里郑全寨正德十年建
　　本朝康熙甲子年修【县册】
　　朝阳观　在县东十五里【贾志】
　　清真观　在县西四十里【贾志】
　　大岭观　在县南八十里大岭山下【县志】万厯十年建
　　本朝康熙三十八年修【县册】
　　同州
　　社稷坛　在州城西二里各县如制【州册】
　　风云雷雨山川坛　在州城南一里各县如制【州册】文庙　在州治西南雍正元年改启圣祠爲崇圣祠追封孔子五代王爵各县学如制【州册】
　　先农坛　在东郊离城五里各县如制【州册】
　　关帝庙　在州城内北街明泰昌元年建【州册】
　　本朝雍正三年追封关帝三代公爵供奉后殿岁春秋庙祀以太牢各县如制其在州西新改邨长城邨俱有庙【州册】
　　城隍庙　在州治西南明洪武三年建永乐二十年修各县如制【州册】
　　州厉坛　在州城北二里各县如制曰邑厉乡保曰乡厉【州册】
　　名宦祠　在学宫左各县学如制【州册】
　　乡贤祠　在学宫右各县学如制【州册】
　　忠义考弟祠　在学宫内各县如制【州册】
　　节孝祠　在学宫外各县如制【州册】
　　后土庙　在州东关建自汉唐明正德六年重修【州志】九龙庙　在州治东南十余里九龙泉【马志】唐干宁中连帅李公塘建有碑记毎岁二月二日有司以牲醴修祀曰扶龙头居民以五月十八日报赛相传元伊克守州值乆旱祷于神曰得雨蘓民愿以女事言讫雨大注女暴亡遂塑像后殿明知州邓镗辨其不经畧云伊克一念之诚割其至爱以代已身有桑林余意而女逝适会乃厚受其诬神若有知其羞血食于此矣【州志】
　　司马迁祠　在州治中迁汉太史令【明一统志】一在治东街名汉官祠唐时建修【州志】
　　贤官祠　在州治东街或曰汉官盖官于州而有功德者然并祀其妻今不可攷【贾志】
　　崔府君庙　在州北门外祀唐崔子玉【贾志】明天启元年修【州志】
　　顔真卿祠　在州治中真卿唐忠臣尝爲此州刺史【明一统志】
　　王御史朴祠　在州学东朴明洪武中御史没二百余年乡人愍之请于监司爲立祠【州志】
　　马文庄祠　在州治西巷祀明万厯初少保马自强【贾志】祠即马氏家庙先是有司图立祠以岁绌不果暂有事于家庙至今因之【州志】
　　二真君庙　在州东门内【贾志　按续文献通考金阙玉阙二真人五代时尝平福建本庙在闽县南歴宋及明屡加封号庙宇徧京师疑即此庙】明万厯年修【州志附古祠庙】赵文子庙在黄家庄祀晋大夫赵文子【贾志】晋公庙在州西街明嘉靖初移西关外【州志】按周史孝闵践祚封宇文防晋国公寻诏于同州晋国第建德皇帝别庙使防祭焉【贾志】郑建充祠在州学内唐贞元中建充以金吾上将军爲节度使镇是州惠爱及民立祠祀之【马志】愍节庙在州治祀宋郑威愍骧有朱文公所譔庙碑【贾志　按郑公知同州兼沿河安抚使諡愍节详见墓碑贾志称郑威愍似误】
　　龙光寺　在州北四十里贾家庄宋文帝元嘉五年建明崇祯年修【州志】
　　大统寺　在州北二十五里西魏文帝建金明昌五年修明天顺六年重修有胡镒碑记【州志】
　　金塔寺　在州治东隋建【明一统志】寺内有唐褚遂良书圣教序碑宋开宝时重修【州志】
　　兴国寺　在金塔寺右隋文帝龙濳处唐改隆兴寺尉迟恭建【州志】
　　龙兴寺　一在州西北隋开皇年建一在州正西明洪武嘉靖中重修【贾志】宋有重修龙兴寺塔碑【州志】
　　渭源寺　在州西南五十里唐开元年建【贾志】明嘉靖三十六年修【州志】
　　寿圣寺　在州西二十里中白邨宋元丰四年勅修明万厯九年重修【州志】
　　宝像寺　在州北十五里上吕曲邨元至正三年建明嘉靖年修【州志】
　　清凉寺　在州西南元至正年建【贾志】离城四十里【州志】妙觉寺　在州东南八里明洪武年建【贾志】正统万厯年两次重修【州志】
　　圣寿寺　在城南马坊里【贾志】离城十里万厯七年修【州志】
　　朝华宫　在州西北二十里唐太和初建【贾志】
　　清和观　在州治西【明一统志】今在城内南街【州志】
　　龙泉洞　在州北二十五里西汉邨唐太和六年修【州志】
　　真人洞　在金塔寺东祀唐孙思邈【贾志】明万厯元年修有记【州志】
　　【附古观】紫微观在州西南三十里【贾志】栖霞观在州西二十里元至正中建【贾志】
　　朝邑县
　　汉髙帝庙　在县城东南五里柳邨明成化中建嘉靖中重修王三省有记【县志】明季里人重修雷于霖记【州志】
　　汉武帝庙　在县南二十里上官邨【县志】
　　东岳行祠　在县西郭宫殿嵯峨楼台峻起据华原之形胜与莲岳雷首相应一方称钜观焉【县志】唐贞观元年重修每旱祷无不应宋政和八年勅赐崇祐观额明隆庆八年增建献殿香亭钟鼓楼东西牌坊并前后围廊数十余间有碑记【县册】
　　本朝康熙四十九年知县王兆鼇捐赀重修【县志】
　　关帝庙　一在城内井巷春秋祀事一在东郭殿宇髙敞后有麟经阁复道重檐仰插云表阁东又有南北二阁邑人张征音有记康熙五十年知县王兆鼇捐修【县志】
　　文昌阁　在城东南里许康熙二十七年圯四十六年知县王兆鼇重建有记【县志】
　　太白庙　在城东南十里寺后邨明崇祯七年建率五岁取太白山灵湫之水贮之祠旱祷辄应【本朝碑记】
　　双忠祠　在城东北隅初名表忠嘉靖间知县郜相爲御史髙翔建都察院屈直撰记万厯中知县郭实以编修程济并祀故易今名【县志】
　　三烈祠　在城西北隅祀明万厯间刘烈女李烈女张烈女邑人防议韩邦靖俱爲立传后以任世威妻阎氏王思谦妻杨氏何大庆妻翟氏韩登第妻髙氏杨专妻张氏五烈妇祔俱万厯间人【县志】
　　沙桥寺　在县西南五里紫阳麓因汉昭皇后作桥渡洛而得名内藏枣柏居士梵典千巻【县志】
　　本朝顺治十年重修【本寺碑记】
　　饶益寺　在县南十里新市镇创自萧梁天监唐贞观二年起十三层浮屠歴代名贤探胜赋诗勒石金新市监赵忭因岁乆石刻残缺收置藏春坞壁附以记明初寺渐芜天顺万厯间继修今藏春坞贾炎题名石尚存【县志】
　　金龙寺　在县西一里唐贞观元年建【明一统志】明宣德七年重修【县志】
　　广惠寺　旧在县东南二十里街子邨东创始无考唐贞观二十一年重建至明嘉靖年因河侵移建村南渭北赵儒有重修碑记【县志】
　　寿圣寺　在大庆关渡之西唐建一名双泉寺明某孝亷会试遇火感佛救益侈大之【贾志】
　　安靖寺　故址濒渭水元至正元年没于渭明正德间改建王林邨东距县三十里其殿前悬宋宁宗时钟乃自渭浮来者若时将有变叩之辄不鸣【县志】
　　灵应观　在县治西南宋建【明一统志】距城三里宋大中祥符四年建在紫阳山亦名紫阳观形如箕掌宫殿参差时称名胜仙人张三丰曾憩息其中大书壁上一律云披云履水谒桥陵翠柏烟寒玉露轻衮冕霞飞天地老文章星焕海山青巍巍鳯阙迎仙侣渺渺龙车驻帝城寂寞琼台遗汉武一轮皓月古今明书讫遂去雪中留一足迹不知所之【县志】
　　威明观　在县北六十里乌牛镇明洪武戊辰年重修隆庆戊辰年因河侵移西岩下【县志】
　　孙真人洞　在县西北四十里双泉镇先是居人乆议建祠未果至嘉靖三十四年地震后防山云起异常昼夜恒见忽崩裂一洞下有涌泉洞中自然成像彷佛真人因以建楼殿云又药王洞亦祀真人在县西郭万厯三十年建内有邑绅雷开祉石刻经世良方邑令丁魁南有序【县志】
　　【附古寺观】辄置寺在县治东王寨南土人于遗址掘得残碑有文曰隋开皇四年建【贾志】望仙观在县东三十里【西安府志】汉武帝建【贾志】太元观至县西二十里宋宣和初建【马志】
　　郃阳县
　　大禹庙　在西南三十里南峯上相传禹甸梁山经此因立庙明万厯间圯诸生范灼重建【县志】
　　太任太姒二圣母庙　在夏阳镇【贾志】县南二十里夏阳邨此夏阳乃唐析郃阳地置河西县已而更名者城内有太姒墓【州志】在城东四十里万厯四十一年修【县册】
　　汉武帝庙　在梁山之右【县志】在县北四十里康熙五十年重修【县册】
　　伊尹祠　在县东四十里【明一统志】耕于有莘之野即此【贾志】一在学宫旁【县志】
　　关帝庙　在县治南一在县治东万厯七年修【县志】龙王庙　在县治东南安阳邨唐贞观三年建元明屡加修葺
　　本朝雍正六年重修【县册】
　　韩山奕应侯庙　在县西一里三十步唐太和四年工部尚书谭石宝建宋政和五年礼部侍郎王显重修韩侯事见诗经【马志】
</div>
    <div class="pagination">
<a href="陕西通志_page161.html">上一页</a><span>...</span><a href="陕西通志_page157.html">157</a><a href="陕西通志_page158.html">158</a><a href="陕西通志_page159.html">159</a><a href="陕西通志_page160.html">160</a><a href="陕西通志_page161.html">161</a><span class="current-page">162</span><a href="陕西通志_page163.html">163</a><a href="陕西通志_page164.html">164</a><a href="陕西通志_page165.html">165</a><a href="陕西通志_page166.html">166</a><a href="陕西通志_page167.html">167</a><span>...</span><a href="陕西通志_page163.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
