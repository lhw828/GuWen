<!DOCTYPE html>
<html>
<head>
    <meta charset="UTF-8">
    <title>广东通志 - 第 8 页/共 352 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>广东通志 - 第 8 页/共 352 页</h1>
    <div class="content">




　　三台北斗
　　论语摘辅象兖豫属上台荆扬属下级
　　史记天官书北斗七星所谓璇玑玉衡以齐七政衡殷南斗　又曰斗魁戴匡六星曰文昌宫魁下六星两两相比者名曰三能三能齐君臣和
　　星书北斗七星第一星曰天枢二曰璇三曰玑四曰权五曰玉衡六曰闿阳七曰瑶光石氏曰一主秦二主楚三主梁四主吴五主赵六主燕七主齐【按吴兼吴越言】又曰三台为天阶太一蹑以上下一曰泰阶所以和隂阳而理万物也
　　星经玉衡第六星主扬州常以五已之日候之
　　孟康曰泰阶三台也下一台属荆扬荆扬粤也
　　宋天文志三台六星两两而居其西近文昌二星曰上台为司命下台主荆扬
　　广雅布度定纪布州系象徐扬属权荆属衡
　　据张辑广雅以九州属北斗【自徐州扬州荆州外雍州属魁兾州属枢兖青二州属机梁州属闿阳豫州属瑶光】星止七而州有九盖合青于兖合扬于徐也
　　谨按此分属又与诸説互异
　　戴璟曰东粤于北斗在权星于三台在司命下星此不可易者
　　郭棐曰北斗第六星名闿阳权乃第四星主荆当从闿阳为是









　　老人星
　　史记天官书弧直狼狼北地有大星名曰南极老人老人见治安常以秋分时候之于南郊
　　晋书天文志老人一星在弧南秋分之旦见于丙春分之夕入于丁常以秋分候之南郊明大则人主有夀天下安寕
　　天文书南极在丁
　　星书老人星常于秋分见丙丁之位按粤东尽溟海其次居丙丁秋分之曙南极老人星见于其位南粤之星多于天下唐时有人行琼海以八月时见南极老人星下有大星无数皆古所未名星经所不能载
　　宋中兴天文志南极老人在弧矢南司天下人民夀算葢北极在丑艮故南极在未坤南极入地三十六度不可得而见也故其精神出地以见乎南谓之南极老人然其出地亦不甚逺故隐见不常见则为祥其势位等威葢与中斗相埒以辅上帝故虽在井分井不得而司之也
　　荧惑星【荧惑传以十月入朝太防出行列宿二嵗而周天出入无常故不绘图而附后】
　　史记天官书察刚气以处荧惑曰南方火主夏日丙丁心为明堂荧惑庙是也　又曰吴楚之疆候在荧惑占于乌衡
　　星经荧惑主衡山荆扬交州
　　晋书天文志荧惑曰南方夏火礼也视也主楚吴越以南
　　天文书荧惑主楚越丙主楚戌主吴越
　　唐书天文志星纪鹑尾以负南海其神主于衡山荧惑位焉
　　宋中兴天文志荧惑色赤比心大星大小类填遇有道之分则循轨顺行天下义寕年谷顺成主南方以上总图分图及杂引考证复采旧志及各府志可备叅订者列左
　　旧省志夫司天在南土则日中星乌尚矣顾其事专于授时若夫宿离经纪则非分星莫辨遡其始葢与律度相凖后寖广之以察禨祥春秋史墨有占姑不逺述第以世纪考之自斗十一度至婺女七度为星纪扬州吴越之次于辰在丑律为黄钟斗建在子此其较着也其间又或分星分度不同天官书独主南斗语稍濶畧迨明之作志始考镜于班固与僧一行之説以广州九郡并属牛女而旁蠡翼轸为廉州灿然辨矣若陈卓分星以配郡仅取诸吴越故疆而东南负海诸郡不入儒者锢于方位又疑星纪北而吴越在南顾昔人以表景揆度计一度可二千九百三十余里今尽计吴越及濵海之地以配度数尚为有余律始黄钟故星纪为日月五星之中道其南北相直精气必逺而相丽属倘置海国于度外不占又欲其封域与星皆不逺咫尺此何借于保章氏哉
　　广州府志综全粤而言分星大槩属之斗牛女而又分出廉州属于翼轸唐天文志曰翼轸逾南纪尽郁林合浦之地今之廉州建于唐盖汉之合浦郡也考广郡一十七属连州与连阳二县之分野亦属翼轸葢连州于汉为桂阳于荆州连阳二邑皆桂阳之境当居翼轸之次故汉书地理志曰楚地翼轸之分野南郡桂阳等郡属焉晋天文志曰翼轸楚荆州今桂阳入轸六度是也此一郡分星之有异者
　　考诸家分星之説虽度数或有不同要皆属之牛女为多但史记天官书谓越之平荧惑守斗而西汉天文志亦谓元鼎中荧惑守斗斗越分也未几越平星文实应之又似乎越之分野专在于斗或以度数论之粤得南斗为多云
　　韶州府志明旧志云韶州属牛女之分星纪之次南雄府志郡守陆世楷曰周制保章氏以列星配合九州谓之分野而天官书因之然有地南而星北地西而星东地狭而星多地广而星少者谈天之家类如聚讼焉考岭南古扬州境周礼斗牛女当扬州之域春秋元命苞牵牛流为扬州史记斗江湖牵牛女扬州魏晋书俱自斗十一度至女七度为星纪吴越分野于辰在丑故庐江以南尽于珠崖皆扬州分域至考续隋书鹑尾拥篲而占在吴越鹑尾者翼轸也是吴越亦与楚同分而欧必元之志粤省也尝主之矣叶春及志端州则又揆北极逺近谓尾箕当闽越之南杨载鸣志惠州亦谓惠宜殷乎尾箕在斗牛下而以南粤録左带牛头右据龙尾为证即诸家互异而斗牛女三宿又似去粤差逺焉然明之一统志专主班与一行之之説以广州九郡并属牛女而旁蠡翼轸为廉州至为确当雄州则在涨海以北梧藤封以东欲以一隅之地而占之于参之旁氐之下以騐其祥异岂能尺寸而量而毫髪无所失乎然若代郡入东井二十八度太原入东井二十九度则各郡柝之而雄之度数宜稽也又若魏徙大梁而西河合于东井秦拔宜阳而上党入于舆鬼则邻郡接之而雄之躔次又宜别也是皆不可以不审也要之斗为天庙牛为闗梁婺女为少府其候不一各以类应此在司天者慎推步以騐悬象即诸家同异之説亦渐有所折中矣
　　郡守党居易曰分野之説前陆世楷论之详已独以代郡兼井六度太原入井二十度分析之则雄之度数宜稽也按舆地志东粤九郡俱属禹贡扬州南境天文牛女分野惟廉州旁蠡翼轸以廉地南接粤西南寕故分野皆同也今以分星考之斗牛女同在丑宫斗二十二度牛七度女十一度九江斗一度庐江斗六度丹阳斗十六度豫章斗十度雄之非斗明已若牛星则防稽在其一度临淮入其四度广陵入其八度而牛之度已尽雄之去三郡为差逺泗水则入女二度六安入女六度而女之所属又全雄之去二郡为尤逺必欲明其度意者其在牛女之界欤又以魏徙大梁而西河合于东井秦拔宜阳而上党入于舆鬼以邻郡办接而雄之躔次又宜别也攷二十八宿分言之大约四正子午夘酉则得三宿子得女虚危而齐当之邜得氐房心而宋当之午得栁星张而周当之酉得胃昴毕而赵当之其余每宫止躔二宿丑与子二宫得介女金女土之间而吴当之扬粤皆古吴地丑其雄之躔次欤凡此者皆前人之所欲详也考辨于此庶几按图而索骥不至于差谬欤
　　惠州府壬寅志夫斗牛女非天之北乎吴粤非地之南乎以北分南何居乎天地南北东西殊也曷殊乎天之运也平地之倚也欹人处地上观天之半而已天虽有北实交地中必平旋而南焉夫然后人得而见也是故尔殊也殊则列宿皆然矣曷独斗牛女分吴越乎曰二极适中是谓天腹列宿成象或则上焉或则下焉斗牛女之象葢成于厥下矣故其旋而见也殷乎南耳吾尝仰而观之见其烱然在天市垣之南也以分吴越不亦宜乎然则惠亦同分矣曰惠虽同分而实有不同焉者夫惠在吴之南尾箕在斗牛之下惠宜若殷乎尾箕南粤録曰左带牛头右据龙尾夫盖有所受乎乃今以占幽并焉吾恐南北不胥殷矣抑天一度二千九百三十二里俯视齐州岂直九点烟哉而何疑乎惠之尾箕耶
　　谨按此説独以惠殷尾箕据南粤録之言恐非垂信
　　丙辰志分野所属惟斗牛女之地极逺九州之域扬独数倍而大是皆不能究知其端委矣然保章氏以星土辨九州而粤为扬州之南境其説所从来乆逺夫粤至秦乃通中国则保章氏时粤犹未入职方而固以扬之分野槩之其果然欤即以占全粤犹惧其疏阂矣况惠一隅乎故某不欲详之语曰天道逺人道迩六合之外圣人存而不论有以哉
　　潮州府志黄佐广东通志纎悉具备而独缺于分野毌亦以天道逺而叵测乎顾三才之故即一郡不可不备也夫体国经野必先别其分星而分星以斗牛为首日月五星起于斗宿由斗牛以纪星故曰星纪所以攷和顺而诏修应也潮广东之东广在汉为南越地在春秋为百越地在禹贡为扬州之域其次为星纪其宿为牵牛其辰丑至明一统志及分野书闽越诸郡俱牛女分野独惠州专属须女而潮州专属牵牛岂星纪之次本有定分而潮惠所应又有不可混而无别者与古之辰次与节气相系各据当时歴数与嵗差迁徙不同而台歴司察其分主而以潮州属牵牛与或旧志牛女之分其説然与夫扬州分野仅天下之半而潮州不足以当其百一区区星纪之説芒芴不可质度何也
　　肇庆府志经星凡百一十八名积数七百八十三星皆有州国官宫物类之象肇庆虽东粤一隅于星兼属斗牛女其伏见早晚虚实濶陿及五星所行合散躔次动闗禨祥歴代所记犹有存者
　　谨按叶春及志肇庆星野亦谓殷乎尾箕与惠郡壬寅志议论多同兹不赘引
　　高州府志分野不见于经而昉于保章详于歴代之史故粤占牛女由来乆矣夫扬在往古九州之一耳今则南纪半附于扬而扬之有广广之有髙弹丸黒子舍牛女将安丽之然五星聚东井而应于粤荧惑守南斗而亦应于粤考诸星经并以吴越当南斗分分数不同其应悬逺倘所谓有分星无分野是耶非耶
　　廉州府志南粤之地自迁固以来皆以为属星纪牛女之分惟唐僧一行谓韶广封梧藤罗富雷南及珠崖自此而东为星纪其西属鹑尾宋欧阳修唐书谓自昭象龚绣容及廉以西为鹑尾之墟故明朝清类天文以及统志皆以廉属翼轸合楚分【按地志有以广东为扬州南境广西为荆州南境梧逾高凉之北廉绕浔邕之南藤梧封以东为牛女则廉浔邕当为翼轸诸説不同但考宋熙寕八年十月彗星见轸未几交阯扰钦廉邕三州则廉在轸也明矣】
　　雷州府志星野之説以僧一行之论为确不以地理方位南北而定也三代以前岭以外不入职方故止于荆扬吴越之占止于斗牛女旧矣岭以外要以上下流别之附海者属牛女广潮惠雷琼及边海之县是也若自肇雄韶髙皆直翼轸此其大较矣
　　谨按此以肇雄韶髙皆直翼轸恐非确据
　　琼州府志琼郡分野属扬州之域星纪之次女初二度六分三十八杪【粤属牵牛六度而琼地方千里只属女二度葢女初二度孤悬星纪之次与琼地千余里孤悬大海之中殆相类也且女之宿为度凡十有一而其初二度不离星体星体所临之地气尤独钟故于琼也岿然黎一山挺峙天外耳　以上旧志原文郡守贾棠曰女虽天星实非女宿琼郡有黎母山旧传山中有女出自卵中诞生黎类遂名黎母因以黎母名山亦称黎山因人命名本与天星无与更考星乃女宿傍小星例不得与列宿同司分野琼属女宿非属星此理甚明不可诬也】
　　南海北极出地一十五度【史曰南逾珠崖葢逾珠崖而南尽海而止也止有十五度者地既卑下又以黎母五指诸山蔽乎其北故北极出地度止此耳　按帝王世纪云自斗十一度至女七度为吴越分与陈卓魏志同而蔡邕月令起斗六度至女五度独曰越分其説又与汉书荧惑守南斗语合岂象着于上自有常度而人自下观之乃有差殊邪　以上旧志原文郡守贾棠曰天地之体本圆古人既以物喻之矣然天体动而不息众星经也日月五星纬也昼夜四时日月运行莫不于经纬测之惟北辰北极如磨之脐如轮之轴居其所而不动是天之枢纽也昏旦四时日月躔度者于是测之然北极居北自近望之出地甚髙渐南渐逺渐见其低矣琼郡视北极出地才十五度以逺故也故天文家绘天为圆图北极天枢紫防垣谓之常现不隐之星以昏旦皆见之也太防天市二十八宿即不能常现升于昏者必没于旦见于春者恒隐于秋穷终嵗之仰测始得尽见之至图之边际又为常隐不见之域外此非无星辰也以其去人甚逺渐逺渐低而渐没于地耳日月之出没亦犹是理也既有常见不隐之区即有常隐不现之域天体甚大人迹罕穷见此者既不能见彼则海外异域之人亦必见彼而不见此故越裳氏之国不见北斗而出塞万里至于南视北斗葢所居异而所见亦不同以此理推之则中原十五省北极出地之高下所谓移辙异视皆有自然之理而又何怪乎琼郡视北极出地之卑乎若谓黎母五指之山蔽之故出地止此然则郡城本在黎母五指之北又何能蔽北望之目乎为此説者盖亦勿思矣】
　　罗定州志禹贡扬州之境实兼荆州诸家分野之説多属星纪明统志舆图志苍梧地域属荆天文次牛女罗旧属苍梧地以仰仪法推之则星纪北悬而吴越南应其光所烛处是为星纪则于辰为丑于律为黄钟于五星为荧惑于北斗为权于三台为司命下星明矣占候者尚有考焉
　　连州志连在禹贡为荆州之域刘禹锡云与荆楚同星分与番禺犬牙相错故从地则属楚从水则之广州今辨其躔次表其形胜则固翼轸之分野也古云桂阳入轸旧矣
　　占验【缺】
　　谨按天人感应道至防也周礼保章氏其职止于诏政序事不言徴騐孔子序论六经纪异而已汉司马迁天官书星术风云俱有经纬而近事休咎不见防画且曰臯唐甘石论其占验凌杂米盐然则占騐之説多近附防琐屑之见可知葢格天之道自有大本大原天子有道天庥叠至固恃乎存诚主敬之圣学而指某瑞为某事之丕应印定轨辙可乎守土之大臣亦然率厥职而雨旸时若年谷顺成矣保家之庶人亦然尽其性而天君泰然百体从令矣书曰王省唯嵗卿士唯月师尹唯日此通乎上下之説也而要其感于呼吸捷于影向迁于须臾又何可胶柱之论臆防员机管窥之识轻言垂象邻于诬而益之疑耶故占騐一则缺而有待可也
　　杂引【诸家所言有闗推测者谨附数则不敢广引无稽以滋纠纷】
　　唐书天文志一行以为天下山河之象存乎两戒南戒自岷山嶓冡负地格之阳东及太华连商山熊耳外方桐柏自上洛南逾江汉擕武当荆山至于衡阳乃东循岭徼达东瓯闽是谓南纪【北戒不録】　江源自南纪之首循梁山南徼达华阳而与地络相防并行而东及荆山之阳分而东流与汉水淮渎相为表里谓之南河【河源不録】自江源循岭徼南东及海为蛮越观两河之象与云汉之所始终而分野可知矣
　　据河分两戒之説元明以来精于测騐者往往讥其踈谬通雅云星土分野唐志为详然自西法图成则两戒之説荒唐矣【利玛窦为两图一载中土尝见之星一载中土未见之星天河自井接尾箕尽垓埏万方而分度界之真可决从古之疑此本江西志】
　　宋蔡戡曰分野之説肇自黄帝星文之学源于甘石其所从来逺矣迁固范氏之説以斗女为吴越分而翼轸为荆楚分凡欲知星文之所系先考郡国之所属可也方少康庶子之始封而为越国都于防稽其后勾践又以防稽而伯闽王揺赵佗尉之王也一都东瓯一都番禺其地皆北接吴之境土故前代多以吴越并称而史或谓之扬粤以粤亦扬州之分也凡迁固以来谓斗牛女为吴越之分野并属扬州者皆指粤之东界
　　元史歴志列宿古用闚管今新制浑仪测用二线所测度数分秒与前代不同斗二十五度二十分牛七度二十分女十一度三十五分翼十八度七十五分轸十七度三十分黄道宿度斗二十三度四十七分牛六度九十分女十一度三十二分翼二十度九分轸十八度七十五分黄道十二次宿度斗三度七十六分八十五秒入星纪之次辰在丑女二度六分三十八秒入元枵之次辰在子张十五度二十六分六秒入鹑尾之次辰在已轸十度七分九十七秒入夀星之次辰在辰











　　广东通志卷二
　　钦定四库全书
　　广东通志卷三
　　舆图志
　　地志有图昉于周礼由来逖矣萧何收秦图籍具知天下幅尔时东南一尉南海桂林象郡亦在循览考索中耶马援聚米为山勲标铜柱南纪方舆不了如指掌欤夫九邱难读章步缺稽儒者不出戸庭左图右史经纶广袤绮分绣错崧岑童岵经川浩泽歴歴印于目而犁于心固亦卷轴之内形象具耳矧逢
　　圣天子御宇日月所照赫燨光昌五岭拱天枢南海通王防是图也间不盈尺而太平有象矣曷可少哉




<史部,地理类,都会郡县之属,广东通志,卷三>
<史部,地理类,都会郡县之属,广东通志,卷三>
<史部,地理类,都会郡县之属,广东通志,卷三>
<史部,地理类,都会郡县之属,广东通志,卷三>
<史部,地理类,都会郡县之属,广东通志,卷三>
<史部,地理类,都会郡县之属,广东通志,卷三>
<史部,地理类,都会郡县之属,广东通志,卷三>
<史部,地理类,都会郡县之属,广东通志,卷三>
<史部,地理类,都会郡县之属,广东通志,卷三>
<史部,地理类,都会郡县之属,广东通志,卷三>
<史部,地理类,都会郡县之属,广东通志,卷三>
<史部,地理类,都会郡县之属,广东通志,卷三>
<史部,地理类,都会郡县之属,广东通志,卷三>
<史部,地理类,都会郡县之属,广东通志,卷三>
</div>
    <div class="pagination">
<a href="广东通志_page7.html">上一页</a><span>...</span><a href="广东通志_page3.html">3</a><a href="广东通志_page4.html">4</a><a href="广东通志_page5.html">5</a><a href="广东通志_page6.html">6</a><a href="广东通志_page7.html">7</a><span class="current-page">8</span><a href="广东通志_page9.html">9</a><a href="广东通志_page10.html">10</a><a href="广东通志_page11.html">11</a><a href="广东通志_page12.html">12</a><a href="广东通志_page13.html">13</a><span>...</span><a href="广东通志_page9.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
