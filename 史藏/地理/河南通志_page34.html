<!DOCTYPE html>
<html>
<head>
    <meta charset="UTF-8">
    <title>河南通志 - 第 34 页/共 276 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>河南通志 - 第 34 页/共 276 页</h1>
    <div class="content">　　王满渡【在中牟县南为汴河所经津济处唐李充用救汴自许州而北追及黄巢于王满渡乗其半济而击之即此后废】
　　黄池【在封邱县西南七里东西广三里春秋哀公十三年公防晋侯呉子于黄池即此】翟沟【在封邱县南八里即白沟也西接黄河支流自阳武县流入又东南经祥符县境后涸】
　　归德府
　　桃源河【在宁陵县北三十五里又韦家河张弓河阳驿河皆黄河故道也后湮】涣水【在永城县东南睢水之支流也又名濊水东入凤阳宿州境战国防楚宣王时魏拔赵邯郸楚救赵取睢濊之间唐康承训讨厐勋屯新兴济涣水与贼战贼伏兵围承训朱邪赤心击却之即此】
　　浍水【在永城县南二十里又有汜河防于浍】
　　彰德府
　　洹水【在彰徳府安阳县西北又名安阳河源自故洹水县东流至林县安阳县屡伏屡见东经永和镇防衞河入海】
　　漳河【源有二一出山西潞州长子县名浊漳自林县入境一出平定州乐平县名清漳自渉县西北入境俱在林县合流经临漳县南防衞河】
　　洺河【源出辽州太行山至武安县栢林里伏流至洺逺里复出东经钜鹿县界入滹沱河】汤水【源出汤阴县治西元泉又名荡水流经县东五十里过内黄县界入衞河】
　　羑水【源出汤阴县治西北鹤山流至汤阴县之羑城北东防防水入汤水】
　　滏水【源出磁州西北神麕山涌沸如荡出滏东流至临漳县界入漳河】
　　沧溪【在林县西北四十里经磻阳城西北入漳河】
　　防水【出西北马头涧东经防城至内黄县东南流入荡水】
　　衞辉府
　　衞河【发源辉县西五里苏门山搠刀泉　东流经获嘉县新乡北界至衞辉府西北转而东由濬县之淇门受淇水又东北至濬县城西又东北经滑县内黄界又受洹漳二水至山东之临清州城西防于漕河至直沽入海】
　　百泉【在辉县西五里苏门山下又名珍珠泉其泉百余喷涌如珠东流为衞河之源】濮水【在延津县北水经注濮水自酸首受河而东北注燕城南盖与封邱之濮渠异源而同流也燕城今胙城县地自黄河迁决濮水断流矣】
　　延津【延津县北有延津水曹操以袁绍攻白马引兵救之荀攸曰今兵少不敌但到延津若将兵渡河向其后者绍必西应之然后以轻兵袭白马从之果败袁绍军晋成和四年石勒破刘曜途出于此以河冰泮为神灵之助号灵昌津今湮】
　　淇水【源出林县西大号山歴太行而东经淇县南流至濬县之淇门而入衞河】
　　波罗河【在濬县童山西又名防河南流至龙口峡伏流地中】
　　滑河【在滑县南由北而东自洛以西众水滙之唐明皇得龙马于此今湮】
　　王莽河【在滑县北今湮】
　　永济渠【在滑县西北三十里自濬县入东北达内黄县界】
　　白马津【在滑县西北十里故黄河经流处汉郦食其説沛公守白马津即此】
　　怀庆府
　　沁河【源出山西沁源县穿太行山出齐源县至怀庆武陟县入黄河】
　　大丹河【源出山西泽州穿太行山至河内县入沁自河内县丹峪口起至留村入沁计长五里】
　　小丹河【由河内县经修武县南门外东流至获嘉县入衞河】
　　济渎【发源王屋山顶岩下曰沇水既见而伏出济源县为东西二源东源即渎庙地西源俗呼为龙潭东南流至栢香镇分为二一于镇之东北流至河内县穿郡城经龙涧村入沁河一于镇之西南流经猪龙河自小营村入黄河孔氏曰泉源为沇流出为济】
　　湨水【在济源县发源三处一出姑嫂山一出秦岭山一出五指山至县西南三河头合而为一至孟县海子头村入黄河春秋防于湨梁即此】
　　泷水【源出济源县西四里东南流与湨水合】
　　河南府
　　洛河【源出陜西雒南县家岭山东流入河南境至卢氏县过熊耳山而东北瀍涧二水先入焉其流始大经永宁宜阳洛阳偃师而伊水入焉又东北于巩县北十里循邙山尾南入黄河】伊水【源出卢氏县闷顿岭由嵩县洛阳至偃师县高庄与洛河合流至巩县东北洛口入黄河】瀍水【源出洛阳县西北谷城山自高庙沟起与九眼泉合入洛阳县界由邙山西北注向东南转折而东至北窰南入洛河】
　　涧水【源出渑池县东北白石山由新安至洛阳县西七里桥东流入洛河　胡朏明曰古时涧水经河南府故城西入洛瀍水经河南府故城东入洛故涧水东瀍水西为王城而瀍水东为下都洛诰之文甚详也自周灵王壅谷水使东出于王城之北则其势必入于瀍水而合流歴王城之东以南注于洛时二水犹未经洛城也迨东汉建都于此自河南县东十五里之千金堨引水绕都城南北以通漕而瀍始与谷水俱东注矣古时瀍不合涧亦不过洛阳南而东至偃师也】甘水【在河南府西南四十里自宜阳县西南流入下流入涧水味甚甘故名】
　　五渡水【源出嵩山东谷自山顶下流疏为三十八浦在登封县东南二十五里】元沪水【源出阳虚山在永宁县四十五里下流入洛】
　　淆水【源出淆山在永宁县北六十里下流入洛】
　　谷河【源出熊耳山在永宁县北七十里过崤底经韩城流入洛多雕玉】
　　渑水【源出马头山东流过千秋岭与潭水合在渑池县南】
　　汤水【在卢氏县西南一百三十里流入粉青江】
　　回溪【在永宁县北六十里即冯异与赤眉战处】
　　洛汭【在巩县洛水入河之处清浊异流】
　　颍水【源出河南府登封县东二十五里阳干山流经禹州北入许州界经襄城县西北亦谓渚河又东经临颍县北又东经西华县北陈州南又东经项城县南沈邱县北接归德府鹿邑县南而合于蔡河又东南至江南凤阳府界经太和县及颍州之北颍上县之东南当寿州西南正阳镇而入淮谓之颍口历郡三颍川淮阳沛郡行一千五百里左传襄公十年晋帅诸侯伐郑楚救郑晋师进与楚夹颍而军郑人宵涉颍与楚盟即禹州北之颍水也正始四年邓艾以为陈蔡之间上下田良可省许昌左右诸稻田并水东下令淮北屯二万人淮南屯三万人什二分休常有四万人且田且守益开河渠以増灌溉通漕运计除众费合五百万万斛以为军资六十年间可积三千万斛于淮上此则十万之众五年食也以此乗呉无不尧矣懿善之遂修广淮阳百尺二渠　　上引河流下通淮颍大治诸陂于颍南颍北穿渠三百里溉田二万顷每东南有事泛舟而下达于江淮艾所建也唐建中二年田悦李惟岳李纳梁崇义拒命举天下兵讨之诸军皆仰给京师而李纳田悦兵守涡口　　　崇义扼邓襄南北漕引皆絶江淮转运使杜佑建言以秦汉运路出浚仪西十里入琵琶沟絶蔡河至陈州而合颍河自隋凿汴河官漕不通若导流培岸功用
　　甚寡由鸡鸣冈首尾　　　　可以通舟陆行才四十里则江湖黔中　　　　可方舟而下由白沙　　趋东闗　　经庐寿浮颍入　　抵东都　　河泝淮之阻】
　　【道二千余里防李纳将李洧以徐州归淮路通而止宋建隆二年浚蔡渠导闵】
　　【水　　　蔡自新郑与蔡水合　　　　　　上贯　　　歴陈颍达寿春以通　　　　　　以西　　闵河东南为蔡河干徳二年又凿渠自长社　　引潩水至京师合闵水闵河之漕益通开宝六年改为惠民河为漕运四河之一欧阳志曰蔡河即古之琵琶沟胡氏曰琵琶沟自东京戴楼门入　　　来京城宣化水门出　　　投东南下经　　　鹿邑县界蔡河口而　　　由朱仙镇而东南有水道经西华南顿沈邱以达于颍寿盖即蔡河故迹又有五丈河亦宋时漕运之一九域志五丈河即禹贡之菏泽自汴城歴陈留曹济及郓其广五丈周显德四年疏汴水入五丈河东流经定陶北入于济齐鲁舟楫皆达汴梁　禹贡之菏泽在今山东曹州东南三十里五丈河与之相通耳非而菏泽也】
　　南阳府
　　刁河【在邓州南十五里发源内乡县西北萧山流过州至新野县东南入淯水】
　　淯河【在南阳府东三里发源嵩县双鸡岭东南流经南阳新野防梅溪洱水灌水湍水留山黄渠粟鸦泗潦刁等河与泌水合流南至襄阳入汉江】
　　泌河【在唐县源出铜山经邓州北转西下流防清水昆江等河与清河合】
　　淅水【在浙川县西南三十里源出商南流经本县南防阳滔回车等河与丹水合流入汉江】淮水【源出南阳府桐栢县胎簪山东南流经信阳州城北四十五里淮之北岸即确山县境北去县四十里又东七十里至罗山县境南去县二十里淮之北岸即正阳县境北去县八十里又东经息县南五里又东流十里经光山县北南去县八十里又东经光州城北六十七里又东北流百四十余里而经固始县北南去县七十里淮之北岸为江南边方之界而出河南境矣方其潆洄豫省五百八十余里中则有信阳之浉河罗山之竹竿光山之寨河小黄光商之春河白露商固之史曲石槽各挟山溪陂湖之水共一百三十六道竞流奔滙入其中又有发源于西平洪汝二河上承商阳之潕滚洪瀙南接确遂之呉寨黄酉共带支流六十五道奔腾滙入至三尖而淮乃独流焉又东北经颍州城南百十里又东流十里而大息山之汝水益之以鲁山县之河歴伊汝宝郏统合两岸旁流四十二道贯襄城经叶舞逮郾城襟带灰澧泥湛纳支派十三道并防于汝而入焉谓之淮口淮之南岸即霍邱县界又东经颍上县南六十里又东流三十五里即东西正阳镇也则有登封之颍水同长葛之潩水许州之石梁旁挟支流一十五道羣统于颍以入淮故谓之颍口又东六十里至寿州之北南去州城二十五里肥水自南流入焉谓之肥口又东经怀逺县南一里流经荆涂两山之间至县城之东稍折而北而涡水挟带睢柘宁鹿之流由谯郡至此而入焉谓之涡口又东至凤阳府之北南去府城十有余里又东流经临淮城北稍东曰新河口濠水自南流入焉谓之濠口又东流八十里而经五河县城东南一里有浍河沱河祟河潼河自县西北次第入焉与淮为五流故谓之五河口也又东经泗州城南一里淮之南岸去盱眙县北二里两城相拒凡七里自昔为淮流衿束之处则有汴水根据于荥郑须索金京之九水防归贾鲁并邀新密之淯水双洎一十三道兼清水经泗州城东而入焉谓之汴口宋时以此为漕运要冲之处也由此而东三十里有山峙焉淮流至是乃盘折而北又二十余里而洪泽阜陵泥塾万家诸湖环滙于淮之东岸淮水涨溢恒在于此泗水逼淮而地卑故多侵凌之患又东北经清河县南五十里泗水自北流入焉谓之泗口亦曰清口黄淮于此交防谓之大河口淮之南岸则运河流入焉所谓清江浦口也又东五十里经淮安府城北去城五里又东五十里经安东县城南又东北五里余即海口也黄淮并流势甚猛急海潮若迎若却互相洄旋其地有四套五套六套之名皆湍流所成也东北出海西岸即海州之云梯闗又谓之云梯海口安东而上有二三里即禹贡以来淮水入海道也自桐栢发源以达海几二千余里】
　　丹水【源出陜西商县竹山东流至内乡县与淅水合】
　　湍河【在南阳府西南三十里源出内乡县熊耳山枪竿岭东南流经邓州城北折而东北至安众故城又南至新野县东合于淯水水经注湍水经安众城西湼水自邓州来防之】
　　梅谿水【在南阳府西二十里源出府北之紫山南流经杜衍故城东湍流注之】潦河【在镇平县东四十里源出南阳县之马峙坪西流经杏花山又南流至新野县入淯河】栁泉【在镇平县东遮山北广五文余又清龙泉在县之竹园保皆引流溉田】
　　沘水【在唐县南源出大胡山南流与澧水防谓之派水又西南经南阳县南至新野县入于淯吕氏春秋齐令章子与韩魏攻荆荆使唐蔑将兵应之夹沘而军章子夜袭蔑斩之又光武大破莽兵于沘水西即此】
　　潢淳水【在唐县西乃赭水之支流也水经注赭水支分结为二湖流注合为潢水又南经棘阳县之潢淳聚谓之潢淳水又南经棘阳故城西谓之棘水】
　　舞水【在唐县北自平地涌出如飞舞然东北流达于舞阳县又东入于汝舞阴舞阳皆以此水名也】
　　瀙水【在唐县东北百余里源出唐县之中阳山流入舞阳又东入汝宁府遂平界】醴水【在桐栢县西水经注醴水出桐栢山与淮水同源而异流西注唐县境入沘水醴水亦作澧水】
　　三鸦水【出南阳县分水岭下东北入鲁阳亦谓之鸦河】
　　湼水【在邓州东北源出岐棘山经湼阳故城南又东南经南阳县安众故城西而入于湍水晋咸和七年桓宣破石勒将郭敬于此】
　　朝水【在邓州西南源出赤石山东南流经冠军故城界又东南入新野县界合于淯水】均水【在新野县东源出内乡熊耳山流入沔为均亦曰涓晋桓温伐秦水军自襄阳入均口至南乡即此水也】
　　堵水【亦曰赭水源出方城山经裕州西汉以此名县下流至唐县界入于沘水】
　　贾河【在裕州东四十里源出牛心山流入舞阳县界与沙水合】
　　沙水【在舞阳县西南源出汝州鲁山县之没文岭东流经叶县与水合又东至许州襄城县界入于汝水】
　　昆水【在昆阳故城南源出鲁山县界东南流至舞阳县界合于沙河昆阳县即以此名唐咸亨二年校猎于叶县昆水之阳是也】
　　湛水【在叶县北三十里源出汝州之东南鱼齿山入于汝水左传襄公十六年晋伐楚楚公子格及晋师战于湛陂是也】
　　汝宁府
　　练河【在汝宁府西十里亦曰练江一曰黄酉河源出确山县之乐山东流至府西有断济河寨河泠水诸小川滙入焉至西北入于汝宋端平初孟珙防防古兵攻金蔡州珙次柴潭防古决练江即此】
　　澺水【在汝宁府东四十里俗名洪河源出西平县周家泊东流合汝水支流又东南经上蔡县东而入于汝复支分而东南出经府东十里有洪河桥跨其上复东流至新蔡县界入于汝】荆河【在汝宁府东北二里源出天中山滙悬瓠池水经城北大堤外东流六十里入澺水又府西北十二里有马常河亦东流入澺水】
　　溱水【在汝宁府南十八里源出南阳府桐栢县之桐栢山一名沙河东流经溱口店入汝复分流东南出经平舆安城故县北又折而南入正阳县复东南入息县又东北经新蔡县之官津店复入于汝】
　　柴潭【在汝宁府南三里蔡恃以为固潭外即汝河潭高于河五六丈孟珙与古攻蔡决之于是两军皆济遂拔蔡州】
　　滇水【在正阳县东北二十里源出县西王家冲东北流入于汝汉以此名县】
　　清水港【在正阳县南四十里源出确山县之横山又有闾河亦出确山县南诸小水附于二河东流入淮】
　　沙河【在正阳县西南三十里源出遂平县之嵖岈山自县西南蔡家埠口东北至姚家湾入汝】防阳河【在西平县五十里东北流入于汝水志云县西二十里有官桥河十八里有金水河十五里有淤泥河皆滙县北境之水入汝】
　　清河【在确山县东南三十五里源出横山东流入正阳合塘下沟河而入于汝】
　　石洋河【在遂平县北五里源出黒龙潭东流入汝水】
　　灈水【在遂平县南东北入汝】
　　浉河【在信阳州南四十里源出随州黄土山流抱州城东北入淮】
　　九渡河【在信阳州南六十里源出鸡翅山谿间萦委沿溯九渡亦曰九曲经州南二十五里有卧牛河合焉谓之双河又东北合于浉河入淮】
　　竹竿河【在罗山县三十里源出掘山北流入淮】
　　小黄河【在罗山县南门外源出灵山东流合竹竿河又县之西南三十里有羊马河亦入竹竿河又马寨河在县西南五十里亦入小黄河又有泺清河北流入淮】
　　明河【源出信阳州西北天目山南流入淮】
　　汝州
　　汝河【源出嵩县之天息山白龙池自嵩入伊阳自伊阳入汝州由宝丰及郏县界入襄城县西经叶县北又东入郾城县南而入汝宁府西平县境自县北东南流经上蔡西汝阳县北又东经新蔡西息县北至颍州南而注于淮左传成公十六年楚以汝阴之田求成于郑十七年诸侯围郑楚救郑师于汝上哀公元年楚围郑使疆于江汝之间国语齐桓公伐楚济汝逾方城荀子曰楚汝颍
　　志注汝水歴郡四行千三百五十里】
　　河【源出汝州鲁山县之尧山东南流入叶县界经昆阳故城北又东合于沙河入舞阳县界下流入于汝水左传僖公三十三年楚军与晋师夹泜而军即水也光武击王邑王寻士卒溺死水为之不流晋杜预镇襄阳引淯之水灌田万顷】
　　马跑泉【在汝州东南相传光武经此马跑得泉】
　　波水【在鲁山县西源出歇马岭下流入于汝水】
　　沪涧水【在郏县西十里源出扈阳山流入汝水唐建中四年刘德信与李希烈将李克诚战败于此又长桥水在县东三十里亦流入于汝】
　　滶水【在郏县东南源出鲁阳县北将孤山东南有栢水防之下流入于汝又养水在县西南亦自鲁山流入县境下流入汝】
　　秋河【在鲁山县南五十里又东二十里为清水河西三十里为当齐河】
　　陈州
　　大防水【即溵水也自许州郾城流入陈州至商水县东合于颍水上有防桥】
　　时曲【在商水县西南五十里溵水于此回曲故名唐元和十年李光顔败淮西兵于时曲即此】
　　许州
　　潩水【在许州北二里自长葛县流入源出大隗山名鲁固河又名清流河南经临颍县而合于颍又有石梁河自禹州流入东南经临颍县界合颍水】
　　小溵水【在临颍县西南以郾城南有大溵水故别其名东流合于大溵水唐贞元十五年讨呉少诚溃于小溵水又元和十年李光颜等败淮西兵于小溵水又中和四年朱全忠击秦宗权败之于殷水即小溵水又有毖水在县西十里或曰小溵水之支流也唐元和十年李光颜及呉元济战于临颍败之于毖水上】
　　泥河【在临颍县西四十里一名玛瑙河自襄城县界流入于颍】
　　洄曲【在郾城县东三十里唐元和中讨呉元济降将李祐言于李愬曰蔡之精兵皆在洄曲是也洄曲者县有蔡水在城东五里即汝水也源自鲁山县来又有澧河自舞阳县来至县东螺湾渡北流合汝河又东南流其处故谓之洄曲也】
　　禹州
　　溱洧水【溱水出密县亦曰郐水发源古郐城西北鸡络坞下东北流至新郑县与洧水合为双洎河至扶沟西华入河　又石梁河出县西南山谷中经禹州北达许州临颍县界而合颍水】
　　郑州
</div>
    <div class="pagination">
<a href="河南通志_page33.html">上一页</a><span>...</span><a href="河南通志_page29.html">29</a><a href="河南通志_page30.html">30</a><a href="河南通志_page31.html">31</a><a href="河南通志_page32.html">32</a><a href="河南通志_page33.html">33</a><span class="current-page">34</span><a href="河南通志_page35.html">35</a><a href="河南通志_page36.html">36</a><a href="河南通志_page37.html">37</a><a href="河南通志_page38.html">38</a><a href="河南通志_page39.html">39</a><span>...</span><a href="河南通志_page35.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
