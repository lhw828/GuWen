<!DOCTYPE html>
<html>
<head>
    <meta charset="UTF-8">
    <title>江南通志 - 第 524 页/共 731 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江南通志 - 第 524 页/共 731 页</h1>
    <div class="content">　　萧文琰南兰陵人竟陵王子良尝夜集学士刻烛为诗约一寸成四韵文琰曰此自无难乃与邱令楷等共打铜鉢响絶诗成皆可观览
　　萧子范字景则南兰陵人为南平王伟从事中郎王雅爱文学士子范偏被恩遇使制千字文其辞甚美自是府中文笔皆使具草弟子显好学工文武帝雅爱之歴官侍中着齐书六十卷子显子恺才学似父终太子家令
　　萧立南兰陵人年十七射策甲科迁殿中侍御史文学政事为台阁领袖独孤及序其文比之贾马萧孝俨字希庄南兰陵人懿孙射策甲科除秘书郎从幸华林园于坐献相风乌华光殿景阳山等颂武帝深赏异之
　　唐萧徳言字文行引之子明左氏春秋贞观中歴著作郎文馆学士与魏徴虞世南奉诏纂经史百氏帝王兴衰事迹帝爱其书博而要赉赐尤渥晚节学愈若毎对经必祓濯束帯危坐诏授晋王经进秘书监年九十七卒諡曰博
　　秦景通晋陵人与弟暐皆精汉书号大小二秦学者非经指授谓无师法景通仕至崇贤馆学士暐复践其官以汉书授沛王
　　刘祎之字希美晋陵人思致华敏以文辞称歴文馆学士高宗召入禁中论次新书凡千余篇又密与参决时政时号北门学士武后时累擢中书门下同三品掌诏令
　　许景先义兴人少举进士神龙初诣阙献大像阁赋擢拜左拾遗开元初与张九龄等同知制诰以文翰称张说称其属词丰美得中和之气
　　宋单锷字季隠宜兴人兄锡字君赐嘉祐二年进士明隂阳图纬星歴诸书尝修周处阳羡风土记锷嘉祐五年进士博学明经着呉中水利书苏轼録进于朝不果行后言水利者必宗之子发政和进士官太学録
　　袁黙字思政无锡人嘉祐癸卯进士官司农簿献无逸传累迁河北转运判官学问渊博士大夫以为师法弟防字思与元丰乙丑进士累官通判杭州知淮阳军致仕防工诗苏轼以为有惊心骇目之竒时号二袁
　　沈初字子深无锡人熙宁癸丑进士元祐中尚词赋朝廷以初赋颁为天下格传至西夏夏人织以为文锦官象山尉入为国子直讲
　　孙觌字仲益武进人大观三年进士举制科歴官翰林学士吏部尚书以文学名世晚嵗待人益和厚里人有求诗文者皆忻然应之年八十余属辞命句少壮不及有鸿庆集传世
　　蒋璨字宣卿宜兴人之竒从子少卓越不凡操笔成章以之竒防补将仕郎歴知平江临安二府锄刈强梗豪黠畏之善为诗同郡孙觌称其竒丽清婉有景坡堂诗卷
　　明王逢字原吉江隂人元至正中作河清颂台臣荐之称疾辞避乱华亭徙上海张士诚欲辟之不就洪武中以文学徴旋以年老止之有梧溪诗集包圣字师圣江隂人仕至岳州府同知号鹤洲野人有诗名与高启杨基为诗友
　　王绂字孟端无锡人博学工歌诗能书写山水竹石妙絶一时性高介畵不茍作人投金帛购片楮辄拒不应永乐初以荐授中书舍人尝隠九龙山自号九龙山人
　　王逹字逹善无锡人嗜学博闻洪武中为国子助教永乐初以荐除编修迁侍读学士为文章有典则援引证据必本于六艺作诗有唐人风韵晚号耐轩有耐轩集
　　张筹字惟中无锡人元举省试第一洪武中以荐授翰林应奉改礼部主事歴礼部尚书筹有文学记诵淹博歴代礼文沿革俱通晓后更定社稷祀典最当帝意
　　张宣字藻重江隂人洪武初以考礼徴寻预修元史召对殿廷授翰林编修呼为张家小秀才年三十奉诏归娶后坐事谪
　　吕敏字志学无锡人与高启徐贲等为十才子洪武初官教谕
　　浦源字长源无锡人工诗洪武中举求贤科授晋府引礼舍人又善畵
　　钱仲益名允益以字行无锡人长于诗歌洪武中举明经为本县训导擢太常博士预修高祖实録进翰林修撰后为王府长史雅好棊待诏禁垣成祖尝呼为棊仙自号锦榭山人
　　芮畿字惟瞻宜兴人天资絶人读书过目成诵尝与友约于暗中摸碑别録以验资力不错一字为文豪迈俊逸举成化丙戍进士官刑科给事中多所论列弟稷亦举进士官给事
　　邵珪字文敬宜兴人成化己丑进士歴严州知府性頴防不羣为诗文有藻思尝有半江防影落尊前之句人因号为半江先生兼工小楷草书卜同字从大宜兴人成化乙未进士歴官湖广佥事才华敏妙尝偕诸僚宴集黄鹤楼宪长属同为黄鹤楼赋尊爼间摛千余言思如泉涌满座竒之着有毅斋集
　　呉学字逊之无锡人成化甲辰进士擢御史条上十事着为令出按河南勦流寇有功歴山东按察使请老归博雅能诗尤工八法
　　杭淮字东卿宜兴人治己未进士歴右副都御史总督南京粮储工诗五言尤胜有双溪集兄济进士歴官通政使亦能诗有泽西集弟诸生濓与祝允明文璧诸人为诗文友
　　王问字子无锡人从邵寳逰以学行称嘉靖戊戌进士歴官广东佥事性至孝以父老至桐江乞养归父殁不复仕筑室寳界山读书二十年不履城市工诗文善书卒年八十门人私諡文静子鉴字汝明嘉靖末进士知武定州多善政境内大治累官吏部郎中亦以父老乞养归父殁歴进太仆卿
　　季科字与登江隂人嘉靖癸丑进士官给事中有清望忤执政外补歴江西布政使年三十六即告归养母有寄寄堂稿闲居鸥盟雪浪诸集
　　袁舜臣字承华江隂人嘉靖甲子举人学问该洽自天文地理厯律兵刑无不精究疾革握其兄手以古乐不复作为叹又无锡张九方以举人授汝宁府推官罢归卖文自给才名甚盛有覆篑诸集邹迪光字彦吉无锡人万厯甲戍进士累官湖广提学副使擅衡鉴楚士爱之罢官时年甫强仕治园亭慧山麓日与当世名公卿文士游宴其中有集三百余卷子徳基字公履负不羁才工诗文书畵
　　尹嘉賔字孔昭江隂人万厯庚戌进士歴湖广提学佥事以劳卒官有才名作江上竹枝词深为名流称赏有焚余集同榜进士武进邹之麟官工部主事亦工诗文兼善书畵
　　蒋如竒字盘初宜兴人万厯丙辰进士崇正末以浙江粮道督漕入京卒赠光禄卿诗篇标格清苍能自成家书法尤擅名又武进蒋绍煃歴官汉阳守亦以词翰称
　　顾杲字子方吏部郎宪成诸孙雅负气节诗文俱工书法得李邕神髓
　　国朝顾宸字修逺无锡人明崇祯己卯举人有文名蓄
　　书尤富晚辑宋文选杜律注解
　　庄冏生字玉骢武进人工诗古文兼绘事顺治丁亥进士授检讨超擢赞善
　　世祖章皇帝尝临幸文院见壁悬冏生山水称善冏生适侍直命给笔札更图以进冏生因骏马以寓意
　　上大悦撤御前金盌及衣二袭赐之旋陞右庶子兼侍读
　　卒
　　邹忠倚字于度无锡人顺治己丑进士壬辰廷对
　　第一授翰林院修撰诗古文皆冲和静细未几卒子卿森字衡湘与从兄显吉字黎眉并以诗词绘畵名于时
　　龚廷歴字玉成武进人顺治壬辰进士好读书类编天文舆地诸子百家书数百卷任湖州推官以刚正忤上官罢归益肆力古学
　　戚藩字价人江隂人顺治壬辰进士以文名于时任陜西安定令日与诸生讲学论文文风丕变唐徳亮字采臣无锡人顺治壬辰进士自防沉潜唐宋八家制义雄灏自成一家风气为之丕变官户部郎管通州仓卒于官
　　张星瑞字玉符武进人顺治壬辰进士歴刑部员外归里后杜门读书于十三经廿一史贯穿融洽诗古文词皆擅长弟祖镐字西京康熙甲子举人任内阁中书癖嗜史汉才名兄弟相埒
　　邹祗谟字訏士武进人顺治戊戌进士事母以孝闻读书日记万言工为诗词
　　曹禾字颂嘉江隂人康熙甲辰进士官中书舍人举博学宏词歴官国子监祭酒诗古文皆有名有文集行世
　　周字子重无锡人康熙甲辰进士廷试第三人官侍读学士有才学居家敦孝友尚亷让杜门读书不骛声誉人无贤愚共推为长者
　　陈维崧字其年明左都御史于廷孙由诸生举博学宏词授检讨修明史最善骈体能于徐庾外自辟町畦诗词皆工丽居官四年时以鱼鸟湖山为念疾革时犹吟断句云山鸟山花是故人振手作推敲势
　　严绳孙字荪友无锡人明刑部侍郎一鹏防孙六嵗即能作径尺大字以诗古文词擅名早弃诸生举博学宏词力辞不获试日赋一诗而退
　　圣祖特命授检讨盖异数也在明史馆纂隠逸传容与蕴借盖多自道其志行云着诗文集十二卷子曽善畵工诗
　　顾贞观字华封宪成曽孙由监生考授秘书院中书康熙丙午举顺天乡试擢国史院典籍应制诸作宏丽似唐音长短句尤工得秦栁之意
　　杨大鹤字芝田大鲲弟康熙己未进士累官左春坊左谕徳督学顺天诗文书法俱工选辑古今诗文集数十种行世
　　储欣字同人宜兴人早失怙率两弟读书常至夜分博通经史文誉赫然东南之士奉为宗工至康熙庚午始领乡荐年已六十矣一试南宫不利遂絶意仕进杜门著书以老其门人多逹者有在陆草堂文集
　　刘齐字言洁无锡人明光禄卿元珍曽孙康熙乙丑防贡古文时艺皆负盛名入太学教习三年足不渉显贵门既归汲古益勤从弟学洙字逊五康熙庚辰进士制义有名
　　陆楣字紫宸诗词皆清丽典雅尤长于碑版文隠居不仕六经皆有著述古今官制考一书尤所覃精邑中与楣相先后者黄汉臣黄夏生邵羲书皆工古文华商原秦乐天马云翎皆能诗
　　孙祁雍字礼若明吏部侍郎继臯元孙有名诸生间以嵗次充贡诗古文皆有竒气康熙丙申廷臣以博雅荐徴疾不克赴
　　谢方琦字应云旭子康熙丙子举人博学工诗古文性介直邑中有大利事毎引为己任同郡赵司农申乔雅相推重
　　邵长蘅字子湘武进人少称神童十嵗为诸生长工诗古文性坦易着青门集商邱宋荦序而刋行之
　　赵熊诏字侯赤户部尚书諡恭毅申乔长子年十五以五经入泮戊寅选贡己卯隽北闱己丑举进士胪传第一侍直
　　内廷因同官讦奏记注事削职仍留供奉戊戌以大臣子弟从军肃州熊诏自备脚力运解羡余毫不敢私申乔卒于官
　　特防许熊诏扶榇南归归未匝月亦以毁卒遗折启
　　奏奉
　　防复职平生撰述为世所称
　　镇江府
　　唐陶翰润州人进士歴官礼部员外郎工诗以冰壶赋得名同郡殷璠评其诗云既多兴象复备风骨三百年以前方可论其体裁
　　丁仙芝曲阿人开元进士官余杭尉居官清谨工诗郡人又有殷遥张潮皆以诗名
　　蔡希周曲阿人开元进士歴监察御史弟希寂终渭南尉兄弟并有诗名
　　储光羲丹阳人开元中登进士第召中书试文章
　　歴监察御史工于诗所着有诗集
　　包融润州人能诗与贺知章张旭刘眘虚皆有隽才号呉中四杰终集贤院学士二子佶何皆工诗世称二包
　　皇甫冉字茂政丹阳人十嵗能属文与弟曽皆善诗天寳中相继举进士王缙表冉书记曽字孝常歴官殿中侍御史当时比张氏景阳孟阳云许浑丹阳人举进士授太平尉迁监察御史歴睦郢二州刺史别墅在丁卯桥因名其诗曰丁卯集
　　宋呉淑字正仪丹阳人从李煜归宋荐授大理评事预修太平御覧文苑英华等书尝献事类赋百篇累迁职方员外郎时诸路所上闰年图皆銮仪司掌之淑言天下山川险要系国家急务请以图上职方又令转运使毎十年一本路图以进从之淑纯静好古工篆隶撰説文五义江淮异人録秘阁闲谈等书
　　蔡肇字天启丹阳人从苏轼游第进士歴仕至显谟阁待制坐党籍斥不用有丹阳集三十卷弟载字天任工诗以荐除承事郎建炎初李纲辟办公事后屡徴皆称疾不就
　　陈从古字晞顔金坛人进士歴知衡饶信州直秘阁力学工文着洮湖集
　　霍篪字和卿丹徒人进士歴扬州推官举亷吏累迁成都府路运判刻意古文尤长于诗有集周孚字信道自济北徙丹徒读书过目輙成诵日过书肆得尽阅天下书举乾道进士终真州教授有蠧斋集三十卷
　　李拱字应辰金坛人进士再中博学宏词科歴官咸宁令词学为后来之冠
　　丁明字子公金坛人以特恩对策官修职郎生平无书不读编事类读史通考等书百余卷卒乡里私諡曰博雅先生
　　谭知柔金坛人举进士歴官通判邵州终秘书少监善为诗有华阳居士集
　　艾谦字益之丹徒人再举于乡孝友天至有澹轩类藁易学理窟等书数十卷
　　赵时侃字仲和宋宗室金坛人庆元中登第累官工部侍郎博闻强记明习典故所着有容齐笔录睟盎録等书共一百三十卷
　　朱叔珤字徳丹徒人刻意古学为京口七原畧仿桞宗元晋问其他拟古诗文甚多
　　吕江字子恒金坛人八嵗能着文以漕举任迪功郎主呉县学所着有山中山外吟学者称四平先生
　　钱周材溧阳人七嵗能属文乡试第一登进士第由大理司直累官刑部侍郎终龙图直学士时敏溧阳人敏慧善属文政和年登第擢大理寺丞国有礼制皆令掌之累官敷文阁待制
　　俞徳璘字宗大家丹徒魁乡荐又魁浙漕元行省交辟皆不就性孝友好施予博学多识有佩韦文集十六卷辑闻四卷
　　元杨如山字少游居京口为淮海书院山长着读史说春秋防要及诗集若干卷
　　郭畀字天锡丹徒人歴鄱江书院山长浙江行省辟充掾吏工书畵得赵孟頫法
　　俞希鲁字用中徳璘子丹徒人辟从仕郎歴官松江路同知学业淹贯金华宋濓推为先辈有竹素悬钩二十卷聴雨轩集二十卷子圭长于古文洪武末为郡庠教授
　　明戈镐字仲京镇江人洪武初徴至官礼部主事着鳯台集
　　张存字性中丹阳人洪武中嵗贡任江西安逺县主簿五嵗能赋诗从刘基宋濓游有雪洞集行世丁礼字思敬丹徒人以耆年辟知南阳府躭吟咏工书札永乐中入觐献周礼补注所着有郡志三余集兰室吟稿
　　李熹字景豫丹徒人博雅能诗兼工书畵有遗世志着冰檗稿琴清集
　　费訚字廷言丹徒人成化己丑防试第一选庶吉士歴官礼部右侍郎訚仪度闳伟善谈论耻言人过孝宗临太学赐坐讲经甚加褒异为诗文清健有则所着有自考集贻笑集瀛洲竒处録向阳书屋稿补庵随録临雍録
　　杨炯字季徳丹徒人治己酉举人敦古博学介然特立与人慎许可工为古文词
　　唐成字惟敬丹徒人诗有晚唐风着有天慵集京江遗响瓢稿等书
　　俞桂字时芳丹徒人力学好古潜心于易与丁元吉友善同修郡志着霁野漫稿
　　韦椿字大年丹徒人少頴异端静好学诗兼工外饬而中介不与时俯仰所着有考槃集自鸣稿答客言及史外别言
　　曹大章字一望金坛人嘉靖癸丑防试第一殿试第二授编修敏于文毎于市嚣处构腹稿归而伸纸疾书之有文集二十卷
　　邬佐卿字汝翼丹徒人按察使绅之子兄仁卿嘉靖壬子举人工为骈语令湘潭龙阳得士民心佐卿防负异禀充贡上春官忽谢去自称丹徒布衣砥砺道义风化乡人尝客钱塘遇道士坐石上呼佐卿语期二十年访我石室间自后佐卿多与人谈长生间及兵畧及期赴道士约甫入僧舍忽端坐逝生平善楷书尤长艳体诗着芳润斋集何文熙字景城丹徒人有文才阅书日以四五寸为度所着有左国注读史绪言
　　呉芊字蔓之丹徒人少穷经史为古文诗歌専师栁子厚以贡授休宁训导
　　陈永年字从训丹徒人读书傲然不可一世人以穷愁归之者周旋弗倦诗在唐中晚间字畵亦名一时
　　吕高字山甫丹徒人嘉靖己丑进士授户部主事累陞太仆少卿肆力诗歌古文之学嘉靖初与王慎中唐顺之熊过陈束任瀚李开先赵时春称八才子有江峯稿行世
　　钟鸣陛字中散丹阳人万歴壬辰进士知永城县陞户部主事以争国本事谪天启中赠光禄寺丞鸣陛少负才名文章本经术今惟传其制义孙云翼字禹俭丹阳人万厯辛卯乡举知彞陵州文工齐梁体有清畅斋骈语鳌阳漫稾橘山梅亭四六注行世
　　眭石字金卿丹阳人万歴辛丑进士官检讨工古文词操笔数千言立就时宫中有郭贵人者其母眭也以甥舅礼请通石不可曰六世而袒免吾家去赵州越六世矣何能序昭穆耶贵人防卒诏究所赐寳履亲属有波累者人皆服其先见有东荪集
　　陈应昌字克彛丹徒人谢去诸生业从事天文地理律歴旁及太乙六壬竒门之学以占候罔不竒验御史张国维聘修三呉水利全书余所著书甚富燬于火
</div>
    <div class="pagination">
<a href="江南通志_page523.html">上一页</a><span>...</span><a href="江南通志_page519.html">519</a><a href="江南通志_page520.html">520</a><a href="江南通志_page521.html">521</a><a href="江南通志_page522.html">522</a><a href="江南通志_page523.html">523</a><span class="current-page">524</span><a href="江南通志_page525.html">525</a><a href="江南通志_page526.html">526</a><a href="江南通志_page527.html">527</a><a href="江南通志_page528.html">528</a><a href="江南通志_page529.html">529</a><span>...</span><a href="江南通志_page525.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
