<!DOCTYPE html>
<html>
<head>
    <meta charset="UTF-8">
    <title>江西通志 - 第 376 页/共 394 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江西通志 - 第 376 页/共 394 页</h1>
    <div class="content">　　移櫂望庐阜香炉旧识名鸟飞千嶂碧日净片云生瀑挂长虹下溪深猛虎行松门通佛宇萝径绕檐楹业爱逺公白诗欣孟子清余方谢羁束幸此共芳声
　　拟岘台　　　　　　　　　　　徐良傅
　　汝水抱城闉文昌带石垠台髙平入汉山逺势从闽雉堞分朝霭渔歌答霁旻晚沙明匹练烟树暗通津鳬鸥并垂垂橘柚亲稍寛千里目飜愧百年身廊庙丹心在江湖白发新顿能羣鹿豕亡论画麒麟东景扶桑树西流弱水濵仙鸾如可借去作逺游人
　　惠孝寺【在西原山能仁寺西】　　　　　　　陈嘉谟
　　西原西郭外寺景各宜人此地无行迹何縁驻病身风髙綘殿冷天迥白云新树隔回青嶂泉分转緑苹毒龙藏鉢小猛虎上街驯寤语初传偈重来漫证因生涯悲大梦世界问微尘自怪陶潜僻长将慧逺亲
　　过铅山游观音山诗　　　　　　叶向髙
　　见説兹山好闲来惬胜游悬崖藤欲合怪石笋能抽磴转回阑暮苔深古洞秋春围羣嶂色緑湛小池流绀宇标香界慈云绕沃洲气从闗尹望辖为故人投旅况尊中尽冥捜象外幽忽传烽火急临眺且消忧
　　匡庐道中　　　　　　　　　　邹元标
　　匡庐髙万丈道路何逶迤似挟风雷至回防星斗随楼台多美丽亭榭半倾欹五老标银汉三江漾碧漪廊邉鸣虎豹潭底浴蛟螭翠竹余音响闲云动逺思长吟秋色迥不觉午隂移小偈磨题徧岩僧未许知
　　望湖亭　　　　　　　　　　　胡大成
　　地尽三江外亭窥九派中水光深浴日山色逺依空极浦浮征棹长天度朔鸿剑如冲斗近星可泛槎通鬒发随年换登临自古同朗吟湖上作漂泊忆苏公
　　新淦陈黄石明府相过予问以土著之兵云为饷科疏裁去守城责之守令兵安可裁也
　　刘同升
　　淦水金汤固军需安可裁逢迎出下防茍且误将来守土宁无责旁观莫浪猜丰亨全盛日经济岂忧财漫谓穷捜括翻令基祸胎客兵非庙算土著扞城隈仗马鸣将斥函牛鼎亦隤清时讵有阙言路固宜开日奏封疆警频闻水旱灾何縁桑孔计偏向省垣推防吏纾三防忧边备五材赠言兼逺畧清啸得追陪
　　国朝
　　郁孤台吊古　　　　　　　　　曾　灿
　　独上郁孤去登临思渺然流莺三月暮疎树万家烟浪打空城外山围故国前女墙桑叶白官署杏花妍旅食朝弹剑春风夜控笳声生古戍日影动长旃血战元黄野人悲鸡犬年贺兰瞻兽闼鄞水夺龙軿下泽鸣芳雉行宫泣杜鹃楼髙金鳯起闗鎻玉虹悬钟皷埋榛久牛羊践草眠讲堂槽粪墼石碣枕荒阡玉马闻河瑞铜人过渭川兴亡双眼落忧患一身全何处余干土谁人有败椽建牙厮养宅买伎水衡钱毳帐供三百駞羮费十千台犹存望阙亭已着防泉李赵勲何在周程绪独传髙榕巢逺鹊平楚堕飞鸢暖气侵衣重云涛压鬓偏估车通粤峤滩路接湖天且读贾生赋行休祖逖鞭升沈如白日去住只青氊囊剰投残笔家留粥尽田吾生当此际何以防髙骞
　　乙巳嘉平月同药公及诸子游青又庵
　　施闰章
　　晴冬风日好乗兴恣攀跻岚气盈襟袖泉声逐杖藜天围一握小峰截片云低暗穴熊留馆荒陂虎印泥钓台邀客坐石壁待谁题置屋縁茶圃分流润麦畦野梅寒早发谷鸟腊先啼白饭烹葵美青林采药迷惠庄心共逺支许手同携不尽青青色重看万岭西
　　登滕王阁　　　　　　　　　　朱彞尊
　　峻阁峙洪都凌虚落照孤萦廻穷岛屿波浪接荆吴旧地君王赏分封礼数殊霓旌千骑入玉佩防行趋水泛鱼龙宅花浓蛱蝶图星霜歌舞换俯仰物华徂迹以三王重名将百代俱雄文思往事髙兴亦吾徒栏槛看如昨登临信可娱西山开积雨南浦散平芜作赋秦公子行吟楚大夫由来凭眺地襟带有江湖
　　余作江州杂诗灌园既垂和续为浔阳行感慨淋漓读之使我心恻因推本其意再成长律四十韵首言风土次序东晋以后迨明初一一窃据事终于宁南乙酉之祸此州被乱情形始末略备休养生聚其在斯时乎并邀恒斋太守同赋
　　查慎行
　　鼔角悲凉地山川要害城一州当孔道万里控江程近楚风犹悍吞吴气未平凫鹥飞易散鱼鲔窜多惊户少移恒业田硗废力耕儿童知矢石妇女识旗旌不谅流离苦翻疑性命轻旧文征史册残局怆棋枰置郡名长易【秦为九江郡汉属呉国三国初属武昌后置浔阳郡晋改江州梁移九江治湓城唐宋为江州建炎后陞定江军元置江州路明为九江府】封王面或黥【谓英布】大都当用武未有不称兵建业朝廷小浔阳肘腋并中原方转鬭南服暂维宁草草图王计寥寥伐叛声奸雄虽反覆使相必忠贞间倚屏藩重频扶鼎鼐倾【晋永昌中陶侃领江州平王敦咸和中温峤义兵由浔阳趋建业斩苏峻隆安中刘毅何无忌辈败桓元于峥嵘洲梁承圣中陈霸先以江州刺史定侯景之乱】艰虞经剥运成败付闲评是物闗天授伊谁敢力争每闻称僭窃旋见就擒烹【宋泰始元徽中晋安王子勋桂阳王休范梁天监中刺史陈伯之俱以江州反未防就平南宋建炎中李成陷江州为张浚岳飞所败元至正二十年陈友谅以江州为都国号汉改元大义寻战死】昨者民何罪今来愤尚盈勤王须奉檄犯阙尔无名灞上随儿戏洄中笑客迎【崇祯甲申左良玉避流贼锋欲遁九江游击胡以宁钩致之住阙厢一年已而返武昌乙酉春监军御史黄澍伪藏太子诏召良玉入攻马士英良玉信之遂于三月二十七日移兵至九江】将军停铠仗辨士絶冠缨勿戢兵犹火捜牢地尽阬【初良玉发武昌挟楚督袁继咸以往至是与继咸标将郝二连营九江城外四月初四日遂纵兵焚掠杀男女二十余万】摧残锋太酷屠戮祸交撄漂血长沟赤烧空烈焰晴押纲连万舰【宋曹翰屠江州取庐山东林铁罗汉五百归颍州调巨舰满载金帛时号押纲罗汉】卷甲拔诸营作俑归曹翰贪狼甚李成天诛旋辜伏【兵发九江良玉以气塞死舟中】杀气骤难清落籍销灰劫招魂异死生若非敷大泽何以起疲氓牙蘖枝初发勾尖草乍萌及时资爱养太守頼防明冷署依双剑頽垣寄一楹渉园除瓦砾课仆种芜菁耗拆空瓶粟支吾折脚铛官贫仍逆旅吏隠亦柴荆晓雨排衙坐春田露冕行设施看次第气象卜丰亨蟋蟀还农俗琵琶遣宦情篇成聊纪实大雅待君赓
　　康郎山功臣庙十四韵
　　畴昔驱除防英雄想像间驆移青雀舫酒洒白茅湾鹰隼抟空击鲸鲵授首还波涛经虎尾矢石避龙顔一战西南定羣公防力闲死方开国运生不朝班纪信无遗恨曹成本世官显荣褒后裔茅土怆重颁奕叶将军树【庙前古槐相传明太祖破伪汉时封为将军】中流砥柱山炎风焚铁劵石马嚼金环黄屋今无迹朱旗闪尚殷太平何事业要害此江闗庙貌瞻严肃时情易险艰兴亡他日事清泪独潺潺
　　宿东林寺　　　　　　　　　　江殷道
　　久爱烟霞好今寻薜荔香松涛疎入耳花雨暗侵裳桧老云门古钟闲萧寺荒缺铛余宿火落叶防欹牀潭印禅心寂秋凝客思伤近峰连杳霭逺树隔微茫虫杂鸣泉咽风随夕照凉髙僧莲欲白处士菊初黄酒社空村墅经声卧法堂独留桥上月囬忆草头霜
　　六言排律
　　宋
　　游麻姑山　　　　　　　　　　朱　彦
　　羽驾龙车旧宅金炉玉简幽宫双练亭前秋水七星杉下春风莲沼何年变白桃源防度飜红明月清隂居士星冠羽褐髯翁一弄瑶池新曲夜寒风入霜松
　　七言排律
　　宋
　　陈义门　　　　　　　　　　　钱若水
　　居近东崖对白云义风深可劝人伦儿童尽得诗书力门巷偏多车马尘楼上落霞黏笔砚池边怪石间松筠乡闾岂独民迁善堦砌兼闻犬亦驯朱实垂庭红橘熟清香袭座药畦春他年好卜为隣住悔葺吾庐洛水濵
　　送知军曹比部移防州　　　　　李　觏
　　要知贤者善居官法自严明性自寛黠吏欲欺难作计愚民初惧久方安狱词大小情皆见市物公私价一般农力不闻供土木穷阎犹得免饥寒星为二使来巡抚考未三年悉可观剧郡便当烦镇守君恩宁许更盘桓两轓贑水行非逺五袴旴江日渐单从此天衢龙跃去野人怀徳谩悲酸
　　五言絶句
　　唐
　　送胡真师还西山【见真仙通鉴】　　　　唐明皇
　　仙客厌人间孤云比性闲话离情未已烟水万重山
　　别东林寺僧　　　　　　　　　李　白
　　东林送客处月出白猿啼笑别庐山逺何烦过虎溪
　　江行杂诗六首　　　　　　　　钱　起
　　新野旧楼名浔阳胜赏情照人长一色江月共凄清愿饮西江水那吟北渚愁莫教留滞迹逺比蔡昭侯湖口分江水东流独有情当时好风物谁伴谢宣城浔阳江畔菊应似古来秋为问幽栖客吟时得酒不咫尺愁风雨匡庐不可登只疑云雾窟犹有六朝僧幽怀念烟水长恨隔龙沙今日滕王阁分明见落霞
　　过白鹤观寻岑秀才不遇　　　　刘长卿
　　不知方外客何事鎻空房应向桃源里教他唤阮郎
　　送灵彻上人
　　苍苍竹林寺杳杳钟声晚荷笠带夕阳青山独归逺
　　同赋龙沙墅　　　　　　　　　戴叔伦
　　回转沙岸近欹斜林岭重因君访遗迹此日见真龙
　　忆鄱阳旧游　　　　　　　　　顾　况
　　悠悠南国思夜向江南泊楚客断肠时月明枫子落
　　登匡顶
　　遥闻林下语知是经行所日暮香风时诸天散花雨
　　过彭泽　　　　　　　　　　　孟　郊
　　扬帆过彭泽舟人讶叹息不见种栁人霜风空寂歴
　　遗爱寺　　　　　　　　　　　白居易
　　弄日临溪坐寻花绕寺行时时闻鸟语处处是泉声
　　庾楼
　　重游萧寺宿再上庾楼行郡人犹认得司马咏歌声
　　宿吉祥寺寄庐山隠者　　　　　杨　衡
　　风鸣云外钟鹤宿千年松相思杳不见月出山重重
　　信州水亭　　　　　　　　　　张　祐
　　南檐架短廊沙路白茫茫尽日不归处一庭栀子香
　　题彭泽卢明府新楼
　　碧落新楼迥清池古树闲先贤尽为宰空看县南山
　　香炉峰　　　　　　　　　　　徐　凝
　　香炉一峰絶顶在寺门前尽是玲珑石时生旦暮烟
　　庐山独夜
　　寒空五老雪斜月九江云钟声知何处苍苍树里闻
　　夜泊九江　　　　　　　　　　崔道融
　　夜泊江门外欢声月里楼明朝归去路犹隔洞庭秋陪江州李使君重阳宴百花亭　　朱庆余
　　闲携九日酒共到百花亭醉里求诗境回看岛屿青
　　弋阳访古　　　　　　　　　　施肩吾
　　行逢葛溪水不见葛仙人空抛青竹杖呪作葛陂神
　　经吴真君旧宅
　　古仙炼丹处不测何嵗年至今空宅暮时有五色烟
　　临川送别　　　　　　　　　　牛鳯及
　　秋郊日半隠野树烟初映风水正萧条那堪动离咏
　　题竹林寺　　　　　　　　　　朱　放
　　歳月人间促烟霞此地多殷勤竹林寺更得防囬过
　　逺公墓　　　　　　　　　　　【释】灵彻
　　古墓石棱棱寒云晚景凝空悲虎溪月不见雁门僧
　　送僧游香山寺　　　　　　　　【释】齐已
　　君到香山寺探幽莫损神且寻风雅主细防乐天真宋
　　南浦　　　　　　　　　　　　王安石
　　南浦随花去回舟路已迷暗香无觅处日落画船西
　　初入庐山三首　　　　　　　　苏　轼
　　青山若无素偃蹇不相亲要识庐山面他年是故人自昔怀清赏神游杳霭间如今不是梦真个到庐山芒鞵青竹杖自挂百钱游可怪深山里人人识故侯
　　庐山五咏
　　上界足宫府飞仙亦何益还在此山中相逢不相识【卢敖洞】
　　博士雅好饮空山谁与娱莫向骊山去君王不喜儒【饮酒台】
　　石室有金丹山神不知秘何必露光芒夜半惊童稚【圣灯岩】
　　皎皎岩下泉无人还自洁不用比三星清光同一月【三泉】长安不自逺蜀客苦思归莫教名障日唤作小峨眉【障日峰】
　　白鹤观　　　　　　　　　　　孔武仲
　　洞天人逺矣琳馆有遗踪愿弃人间事优游慕赤松
　　化成院二首
</div>
    <div class="pagination">
<a href="江西通志_page375.html">上一页</a><span>...</span><a href="江西通志_page371.html">371</a><a href="江西通志_page372.html">372</a><a href="江西通志_page373.html">373</a><a href="江西通志_page374.html">374</a><a href="江西通志_page375.html">375</a><span class="current-page">376</span><a href="江西通志_page377.html">377</a><a href="江西通志_page378.html">378</a><a href="江西通志_page379.html">379</a><a href="江西通志_page380.html">380</a><a href="江西通志_page381.html">381</a><span>...</span><a href="江西通志_page377.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
