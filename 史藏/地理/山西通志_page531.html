<!DOCTYPE html>
<html>
<head>
    <meta charset="UTF-8">
    <title>山西通志 - 第 531 页/共 700 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山西通志 - 第 531 页/共 700 页</h1>
    <div class="content">　　九天圣母庙在下团柏村
　　柏神庙在板底村
　　藐姑仙人祠在西六十里姑射山
　　真人祠在青山巅山麓有真人洞榜曰真人祠宋时建金朝栋有记元至元三十一年重葺大徳七年地震圮至大二年重葺隰州学正孙文通记
　　商山神祠在东南六十里商山巅
　　褒忠祠在学宫西祀明殉节保安知州阎生斗
　　灵石县
　　娲皇庙在南关镇
　　禹王庙三一在城西北望川原上一在西南王禹原胥禹治汾过此一在铺头村
　　介之推庙在东三十五里绵山下相传晋文公求推不得縦火焚林推抱树死树名黄芦惟此山枯荣各半后人庙祀之今号神林明嘉靖十七年县令种奎増建张腾芳记
　　子夏庙在西一里子夏里之南即河东公祠明治中重修邑人都御史吴珉撰记
　　淮隂侯庙在南二十里金明昌间建元大徳中増葺至正庚子又重葺集贤学士归撰记　县志县南有韩侯岭髙祖征陈豨吕后斩信未央宫函首来送值帝师还过此遂之岭上相庙像即遗像云
　　义勇武安王庙在郭家沟桥北明万厯间知县白夏重修撰记
　　李衞公庙在小水镇西岳庙内相李靖遇虬髯公于此有英雄竒遇坊
　　河神庙二一在冷泉镇一在张家庄
　　金水龙王庙在城北堤又余庄村西河村胥有龙王庙霍州
　　中镇霍山庙　虞书曰中祀泰岳霍山贡两伯之乐焉夏伯之乐舞谩或其歌声比中谣名曰初虑羲伯之乐无将阳其歌声比大谣名曰朱干　前编云禹贡冀州自有泰岳今犹谓之霍泰山则尧都冀州盖以泰岳为中岳　焦竑经济编隋制祀四镇冀州镇霍山　按郑康成注周礼四望有五岳四镇四渎后世祀典只有五岳四渎而无四镇至是始祀之而又以霍山为中镇是为五镇　唐贞观四年立庙开元八年三月封应圣公开成二年勅命重修刑部尚书郑瀚撰碑铭并序　水经云霍太山庙鸟鹊不栖其林猛兽常守其庭即此庙也　宋以土王日祀霍山于晋州政和四年八月戊寅封四镇山为王　绍兴中祀中镇位乐歌云禹画九州河内曰冀霍山崇崇作镇积势我祀如何百昌防味承神燕娱诸神毕至金大定十七年有司以殿宇倾毁具文申请遂赐
　　钱一十三万委官复新之每歳土极之日差显官一员暨所属备礼禋祀庙侧有崇胜院特委僧一员歳主其事二十八年县令仇守中撰重修庙记贞祐之乱河朔神祠无不灰烬而霍山庙独存中书省左司郎中李植暨府官张仲良等重修刘祁撰记　元成宗大徳二年二月加封中镇霍山为崇徳应灵王勅有司歳时与岳渎同祀　至元三年定祀典以六月中岳镇土王日祀霍山于平阳府界歳祀银香合一重二十五两销金幡二钞二百五十贯惟登寳位祭告加银五十两中统钞二百五十贯　明洪武二年正月十五日改称中镇霍山之神遣杨莹然赍金香盒一具重十六觔以三月初六日祀以祠下撰勅赐中镇记命有司春秋肃祀每遇改元暨兵荒仍遣官祭告建文元年二月癸亥鸿胪寺序班周敖国子监生袁纲奉命以香币牲醴祭告中镇勒文于碑永乐四年秋七月征安南遣官祭告景泰元年遣吏科给事中乔毅致祭六年遣都察院右佥都御史萧祗致祭天顺元年遣户科右给事中李锡致祭成化二十年遣礼部左侍郎兼翰林院学士徐潽致祭正徳六年遣山西布政司右参议夏景和致祭嘉靖十一年遣平阳府霍州知州王子谨致祭二十三年遣山西巡抚王崇祭告三十五年山西地震遣戸部左侍郎邹守愚致祭四十年遣山西巡抚杨宗气致祭
　　国朝顺治八年遣官致祭
　　谕祭文曰惟神峦倚龙门峰盘太岳竦汾挹绛育物福民朕诞膺
　　天命祗荷神庥特遣専官用申殷荐惟神鉴焉康熈六年二十一年胥遣官致祭二十三年遣官致祭
　　谕祭文曰惟神协尊嵩室峙镇岳阳坤极宅中万类滋大朕只承神祐考礼时巡特遣専官用申殷荐神其鉴焉二十七年遣官致祭
　　谕祭文曰惟神钟竒观阜作镇中岳泽沛山河功符二室朕纉承祖宗丕基防恭明祀兹以
　　皇祖妣孝庄仁宣诚宪恭懿翊天启圣文皇后神主升祔太庙礼成特遣専官用申秩祭惟神鉴焉三十五年遣官
　　致祭
　　谕祭文曰惟神髙峙岳阳尊同嵩室灵爽孔赫作镇中区朕勤恤民依永期殷阜迩年以来郡县水旱间告
　　年谷歉登早夜孜孜深切轸念用是専官秩祀兾雨旸之时若庶稼穑之屡丰惟神鉴焉三十六年遣官致祭
　　谕祭文曰惟神灵标显赫位镇中央衍泽横汾齐名泰岳朕以除狡寇三履遐荒期埽边尘乂安中外今者只承神佑塞北永清用告成功専官秩祀惟神鉴焉四十二年遣官致祭
　　谕祭文曰惟神望重八纮功齐二室威灵丕赫作镇中方朕只承休命统驭寰区夙夜勤劳殚思上理厯兹四十余载今者适届五旬海宇升平民生乐业见舆情之爱戴沛下土之恩膏特遣専官防申秩祀尚凭灵贶益锡蕃禧佑我国家共登仁夀神其鉴焉又颁
　　御书秀峙中区匾额悬正殿内五十二年遣官致祭谕祭文曰惟神徳配嵩髙位侔衡岳灵威有赫作镇中邦朕纉受鸿图抚临区宇殚思上理夙夜勤求惟日孜孜不遑暇逸兹御极五十余年适当六旬初届所幸四方寜谧百姓乂和稼穑歳登风雨时若维庶征之协应爰秩祭之防修特遣専官式循旧典兾益赞雍熈之运尚永贻仁夀之庥俯鉴精诚用垂歆格五十八年遣官致祭
　　谕祭文曰惟神位正岳阳镇标山右占云降泽挺秀呈祥朕纉承
　　祖宗丕基防恭明祀兹以
　　皇妣孝恵仁慈端懿纯徳顺天翼圣章皇后神主升祔太庙礼成特遣専官用申秩祭惟神鉴焉雍正元年遣官
　　致祭
　　谕祭文曰惟神徳配嵩髙位侔衡岳灵威有赫作镇中邦朕纉受丕基继承景命窃念
　　皇考膺图以来百灵効顺四海从风坐享升平六十余载兹当嗣位之始宜隆祀享之仪特遣専官防申昭告惟兾时和歳稔物阜民安淳风徧洽乎寰区厚徳长敷于率土尚其歆格鉴此精诚
　　介之推庙在安乐村髙冈上有碑记
　　唐太宗庙在杜庄村又州城东北有先锋台州东三十里有神指土径桥　开元礼太宗庙配享有赠司徒申文献公髙士亷贞观二十三年九月二十四日勅
　　商山庙二一在东关一在白龙村西冈
　　圣王庙在城东南髙阜
　　碧霞元君庙在东北三里明嘉靖二十六年仪賔乔惟鸾建刘熈撰记
　　龙王庙三一在玉皇庙有池名龙池沟进士张昌记一在东王村一在小涧村各有碑记
　　帝尧祠在霍山陶唐谷相尧避暑地宋建玉泉寺明嘉靖三十六年知州禇相建祠肖像春秋致祀有碑记
　　宋老生祠在东二里明成化八年知州鲍克恭建于墓前有宋张商英诗碑
　　曹学正祠　祀明霍州学正曹端深明理学教人务实践识者谓曹之学行在吴康斋与弼之右学者称月川先生后调蒲州学正霍诸生上章留之蒲诸生亦上章争之霍州先得允遂留霍诸生立祠祀之今蒲州亦有祠











　　山西通志卷一百六十四
<史部,地理类,都会郡县之属,山西通志>
　　钦定四库全书
　　山西通志卷一百六十五
　　祠庙【二】
　　潞安府
　　长治县
　　娲皇庙在西南天台山相即炼石补天处名望儿台祷嗣多应明正徳六年建殿
　　国朝顺治十六年重修
　　神农庙在东北十里百谷山世神农尝百草于此一云神农至百谷山得五谷后人因立庙祀焉庙像甚古北齐时重建明洪武四年重修王基撰记
　　国朝顺治十二年县令王功成重修
　　大禹庙在东十里壶口山之西宋咸平中重建
　　华阳君庙在北闗韩上党守冯亭归赵封华阳君潞人立祠墓前　国策赵使赵胜往受地以三万戸之都封太守冯亭垂涕而免曰是吾处三不义也为主守地不能死而以与人不义一也主内之秦不奉主命不义二也卖主之地而食之不义三也辞封而入韩亭战殁于长平
　　闗帝庙在府治南元泰定元年潞州达噜噶齐呼图克噜实建
　　唐太宗庙在南门内康熙二年县令于永重建
　　唐明皇庙在西火镇为潞州别驾时出猎遇郝处士洽于此
　　崔府君庙在东门内
　　李勣庙明一统志云在西南六十里
　　慕容永庙在西南营相永走死于此墓存即古针漳村也
　　五龙庙在南五龙山慕容永据长子时山有五色云见作龙形因立祠祀之祷雨辄应又北闗村有九龙庙
　　东岳庙二一在南营一在西火镇庙制胥丽
　　三嵕庙在西门内
　　按三嵕为屯留名山嵗旱祀之辄雨故潞境多立祠旧志以为汤伐三嵕者非
　　谷神庙在南三十里
　　防应王庙在东南隋山山上歴代崇祀为祷雩所元至正间郡守张景岩祈雨屡应重新庙貌元凯撰记
　　二仙庙在长韩川岭桥头村
　　炳灵王庙在县治后
　　慕容暐祠在府城西南隅后唐建明永乐间重修相汴兵攻城帅李嗣昭夜梦神人告云我乃慕容暐也明日晋王存朂救兵至汴师遁去城赖以全土人因立庙祀焉
　　李卫公祠在东闗
　　义阳王祠在府学祀唐泽潞节度使李抱真　潞州父老上李抱真徳政请立石纪功建祠致祀
　　周徳威祠明一统志云在州南十里甘泉乡元元统初知州宋士毅建
　　三忠祠在城东南隅本二忠祠祀宋知隆徳府张确明西平知县赠光禄少卿王佐崇祯十五年増入任环为三忠祠鲍竒记
　　国朝顺治间郡守杨骏重修
　　暴公祠在东南营祀明刑部尚书暴昭
　　四贞祠在西火镇祀烈妇平氏程氏烈女赵氏袁氏明正徳七年奉勅建崔铣撰记
　　国朝顺治十四年郡守杨骏重修
　　张知州祠　明张萱知潞州晋佥楚臬仪賔乔时茂等数万人立祠安阳崔铣记
　　长子县
　　灵湫庙在西五十里发鸠山下祀漳源神庙甚古宋治平元年主簿张征礼重建殿庑政和元年县令王大定请于朝赐额灵湫有请赐灵湫庙额文宣和间増建亭榭元皇庆元年重葺明永乐十八年成化十四年胥加葺嘉靖八年重修益以荷池云坞万厯三十四年县令崔尔进建行署倐有泉涌题曰四星池
　　国朝嵗以三月七月十八日有司致祭
　　按神多灵异旱祷辄应明嘉靖初邑诸生安寳刻鸠山胜迹三卷
　　三嵕庙在西郭外一里元延祐六年达噜噶齐达春重修明治时又修邑人阮勤记金碧焜耀冠诸庙露台下有舞楼五楹
　　国朝嵗六月六日有司致祭或谓神司氷雹祷赛甚盛神农庙在北二百步熨斗台上今名北髙庙金大定四年建明天顺三年
　　国朝顺治十八年胥重修世帝至羊头山得秬黍嵗三月十八日有司致祭
</div>
    <div class="pagination">
<a href="山西通志_page530.html">上一页</a><span>...</span><a href="山西通志_page526.html">526</a><a href="山西通志_page527.html">527</a><a href="山西通志_page528.html">528</a><a href="山西通志_page529.html">529</a><a href="山西通志_page530.html">530</a><span class="current-page">531</span><a href="山西通志_page532.html">532</a><a href="山西通志_page533.html">533</a><a href="山西通志_page534.html">534</a><a href="山西通志_page535.html">535</a><a href="山西通志_page536.html">536</a><span>...</span><a href="山西通志_page532.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
