<!DOCTYPE html>
<html>
<head>
    <meta charset="UTF-8">
    <title>钦定盛京通志 - 第 279 页/共 330 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定盛京通志 - 第 279 页/共 330 页</h1>
    <div class="content">　　国朝艺文【四】
　　颂
　　圣驾再幸
　　盛京恭谒
　　祖陵恭颂【谨序　甲戍】　　　　　　　梁国治【臣】闻昔受图于翠妫锡玉于延喜明王者升福肇祉假天显命之符也越有周文武诞集大统丕景光烈至于成王洋溢雅颂推本太王王季上溯公刘后稷陈沮漆豳渭皇涧过涧岐阳丰镐之迹涉降荒度疆理捄筑修平攘剔之勤升歌告庙以施孙子以昭来许洪惟我
　　朝继周室之隆轨绍千祀之遗绪奥自
　　太祖肇造圅夏开干辟坤荣镜乎宇威憺乎雷霆殷烈祖之洪熙宅辽沈而作京及我
　　太宗内矢文徳外畅武威协运承统张网缉维当此之隆筹画若神明将卒如云雨式廓疆围万国景附是以我
　　世祖因天人之符遂来苏之望包举六合亘被八荒使水
　　火纳于袵席闇昧爥于光明也我
　　圣祖继之只只绳绳仰则天经俯协地纪翔巽风于南箕
　　浃兊泽乎离毕乃睠
　　祖烈展慕乎
　　山陵盖六十一年三用享焉越我
　　世宗防思广运辰居建极遹自藩服膺
　　命陟荐而靖惟畴典十三载而不遑我
　　皇上圣徳纯孝缵膺
　　丕基乾隆八年秋躬诣
　　盛京斋肃致敬告觐
　　山陵望长白徧羣神懿丰融洽壬林
　　皇帝穆乎精凝于肸蠁之宇渊乎气接于穆清之庭综栝山海弹悉图经芔歙地寳雕错天荣剖纎析奥搆响研形披发聋瞆振耀流声掞
　　天藻而作赋盖古今莫之与京也且夫圣人之徳无以加于孝记曰大孝不匮言备物博施也王者抚万国度四方施法天明日月所照齿髪之属莫不砥砺今析木之次北冥之壖尉藩篱卫我
　　陪京盖川岳灵只储符献珍庶几
　　云日之光景焉我
　　皇于是推天时顺斗极稽礼经綀吉日以十九年五月
　　甲申恭奉
　　慈宁乘
　　安舆发京师开阊阖驷飞龙鼍鼓铿鲸钟翠盖郅偈玉銮冷珑太常招摇鸣鸢雄虹严簿星列羽骑云从陵山耀野掣电超风殷动天地焱焱隆隆梁滦杠潞聿臻乎
　　避暑之宫尔乃越近寨启北垠千阃洞达万幕聨屯翚轩罩景飞陛流云凌扶摇之雄风鉴渟洪之清津霁澈宵崿旷朗苍雯丹壁翠巘华错英纷
　　天子曰钦哉惟
　　皇祖鸿骏懿铄和壹中外陟降斯宇予其敢不肆靖迓天之申命越孟秋初吉日次鹑尾爰诏卒徒程勇奋枝乃发中闗径岩阯逾回日之梁掲羊膓之水鑚磨鋋拥韊矢控湛卫执象弭前驱雾合后骑云靡影蹑飚流光格电驶其校猎也则猃□鹰百兽羣骇颠踣駓騃精散瑰解齀林石蹶榛丛猭婴镝走罹曈麏兔掎麋狨斑摧虓虎脰絶悬熊膏侵土碧血染轮红口囓飞锷足跋霜锋或穿髀拉蔵于莽防之广野或形僵景偾于崭嵓之髙峯其训练也则地轴移屯天星按部握机连衡覆霓压堵右牝左牡先偏后伍舒翼张箕方金圆土叱咤动风云闗哮震虎熻若激圆曜而门防哧若防五岳而扞拒聋耳则霹雳倒回骇野则山灵气沮盖帝王所以缵遐烈耀神武也且天地者万物之祖王者天地通气故以经纪不忒神明烈序峩峩长白峻极无际倒景重溟嘘吸元气云雨之司祥晖靉霼北则顼防流三江滂湃控引岛夷万里襟带雪散天琛珠懐月气千有亿年恬波无沸非夫
　　功至徳洽曷能受命将事者乎然后
　　皇帝端思要道嘿然储精仁覃万彚礼洎万灵光洽上下资侔神明郁郁穆穆迎厘太清目极乎无见耳接乎无声于赫孔熯陈牺荐牲伊洋洋而升歆若陟降之在庭乃觐
　　永陵元始
　　开运天阃地门日月卫捍晫乎辰极之昭而星躔布列划乎鸿蒙之剖而清宁基奠嵗周纪而肆祀恻屏营乎
　　閟殿乃荐
　　福陵函毓胚浑欝律
　　天柱神灵攸尊弹压海岳含元欲歕万国日出扶桑朝暾
　　燕于
　　皇天永思所存乃格
　　昭陵卜惟
　　隆业芒芒肇域钟祥亿叶二仪气交阴阳开阖龙睇虎啸
　　辔御六合伊
　　大圣之基
　　命凛心源于榘法于烁盛羙洵乎鬷假思成对越在天之灵者也尔乃徘徊弭节言莅
　　陪都干运立极坤灵启图峥荣列雉赫奕千栌写极上穹巍乎
　　天居昔在
　　烈祖来同车书我
　　皇再至永维
　　显谟辟正殿以受朝拥环卫之周庐俨飞龙与翔鳯晃日丽而霞舒乃申旧章涣大号増爵秩之赐下蠲复之
　　诏颁赐守土之人吏存问旧都之耆耄轻省婴絏之罪人优饫逺徕之享劳使万里同气中外同教我
　　皇于是恭奉
　　皇太后延厘挹祥颂南山之夀晋万年之觞擗厨莆进瑶浆华实选腴陆海倾蔵千钟万品罗陈芬芳备韶舞之羽佾奏钧天之宫商觌麟皇之仪舞发风云之浩倡张防饮乎丰沛命故老乎南阳天人气洽苐禄滂洋□庻防被欢娱无疆繄
　　圣孝之不匮极天地乎等量
　　皇帝方渊懿防恭敬凝
　　天庥惟精惟一协和刚柔志存乎宵旰心营乎方州秉干健之扬厉凛衣袽于敬修惟后嗣之克艰厪显承乎诒谋思登假于三五庶永言夫作求如是故保佑申锡而福禄遒也又奚崇耀轩禹侈韪成周者哉【臣】叨侍
　　讲帷职司譔辑伏覩
　　大典隆盛颂扬之音充盈天地不胜欢跃忭舞伏作颂
　　一篇凢八章拜手稽首敬献
　　阙下其词曰
　　维
　　帝赫临肇宁万方我
　　皇祖徳类遹章天庆
　　帝赐东土往受延昌开极经纪告承明贶万国奔走沐日
　　月光辟地广大宠荷
　　上苍【一章】
　　震方东阳天地气贵不咸医闾云霞晻霨欝哉
　　山陵龙婉鳯翽
　　圣人防生为天地嗣奄宅四海莫不保治
　　徳泽洪奕述天地事【二章】
　　昔
　　圣祖嗣服曰予明命攸属率惟彛型往荐寅肃孝章天仪睠慕精瞩龙衣黼黻羽旄芬郁芒芒山海曰予一人攸域孝熙丕纯绥万年禄【三章】
　　肆我
　　皇克受是劼是究肃若假典既飨来又
　　孝徳殷盛光大休祐辑若万国莫不被覆赫赫烈烈于
　　獀于狩文武维
　　皇徳威惟
　　后【四章】
　　申命于
　　皇天载缵
　　祖功夙夜懐畏予惟冲冲髙下穹窿江海鸿洞日兮月兮感予中天地开辟宠禄殷丰予兹日业业格休
　　皇穹【五章】
　　浩浩
　　圣徳昭彰显光龙旂大辂肃陈
　　明堂
　　皇帝布恵洪延万祥休气盈溢物各豫昌三阶景明徳
　　义炳煌愿嗣福裕亘天地长【六章】
　　翼翼
　　盛京
　　皇化纯茂维
　　世徳格被自我敷佑灏灏太古乾坤基构巩亿万年祝文母夀大矣
　　孝徳亶洽寰宙甘醴在庭麟皇在囿【七章】
　　天祚我
　　圣皇茀禄有常邦国用昌民用和良
　　天子曰于惟继序弗忘肆
　　昊天显命予
　　列祖耿光一人克敬万邦之庆于惟缉熙永廸懿祥【八章】圣驾再幸
　　盛京展谒
　　祖陵恭颂【谨序　甲戌】　　　　　　　刘星炜【臣】闻八音出震斗车指天首之星五色荣河金箓悬帝垂之室溯自鳯分元扈襄城秘兰叶之图龙驭璿防石钮驻云螭之驾姚墟嗣服纂灵庆于丹陵苍箓升坛衍贞苻于翠渚髙邱袭祉名都立七相之华大予登歌殷荐嫓三雍之盛用以合欢寰甸丕显文谟日月衔珠光启龙兴之宅蕙兰成路只迎天步之区至如辙迹方开絶徼则银麞入贡车书欲逺流沙之泽马先鸣辑玉瑞于涂山防风纳賮席罗图于涿水浊野请庭天乙四征鲛盾来于东面雒铃作邑雉翚羾自南人揆厥所元于斯为盛钦惟
　　皇上
</div>
    <div class="pagination">
<a href="钦定盛京通志_page278.html">上一页</a><span>...</span><a href="钦定盛京通志_page274.html">274</a><a href="钦定盛京通志_page275.html">275</a><a href="钦定盛京通志_page276.html">276</a><a href="钦定盛京通志_page277.html">277</a><a href="钦定盛京通志_page278.html">278</a><span class="current-page">279</span><a href="钦定盛京通志_page280.html">280</a><a href="钦定盛京通志_page281.html">281</a><a href="钦定盛京通志_page282.html">282</a><a href="钦定盛京通志_page283.html">283</a><a href="钦定盛京通志_page284.html">284</a><span>...</span><a href="钦定盛京通志_page280.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
