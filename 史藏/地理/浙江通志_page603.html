<!DOCTYPE html>
<html>
<head>
    <meta charset="UTF-8">
    <title>浙江通志 - 第 603 页/共 787 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>浙江通志 - 第 603 页/共 787 页</h1>
    <div class="content">　　支廷梅妻蔡氏　媳徐氏　　　　周道进妻万氏卢君荣妻余氏　王谟妻陈氏　　赵君质妻李氏梁桢妻顾氏　　周王函妻董氏　谷慎甫妻王氏王伯晓妻叶氏　周坛妻吕氏
　　平阳县
　　宋
　　林孝妇栁氏【万歴温州府志居莒溪善事舅姑姑殁舅老而足苦疮日为洗足傅药久之痛甚不可近防三年忽遇异人语之曰汝舅疮恶苐吸醋和药吮之可活也孝妇如其言吮至数月果瘳后三子待聘待问待举皆贵显年八十终】
　　薛归大妻林氏【万歴温州府志林孝妇栁氏四世女孙也自幼慕孝妇事母疾割股疗之长适薛三年而夫亡兄欲夺其志弗许终身不出户姑病复割股和药遂愈】
　　元
　　周元德妻郭氏【万歴温州府志广州人元德任歴山县尉因娶焉未几元德卒无子其兄弟强之再嫁不许遂携夫骨及义女涉数千里归葬平阳孝事舅姑至正间旌之】
　　陈彦道妻胡氏【苏伯衡陈节妇传年十九归陈三年生一子而彦道卒族人以再行风之不动则强逼之妇曰我知之矣欲我他适而夺吾之田尔田与节孰重即弃田以夫之族而日夜纺绩以养姑育子铢积其余以葬其夫子长聘宋女为之室姑年八十乃终以礼丧葬嫠居五十一年年七十一】
　　赵氏女【续文献通考年二十未嫁为贼所执绐贼取藏金自投于厠而死】
　　孙信妻黄氏【两浙名贤録至正十四年为贼所掠以兜子舁之黄氏自坠于地时贼方焚烧居民火甚炽乃赴火死】
　　周诚德妻陈氏【两浙名贤録方明善攻平阳诚徳率仪旅御之战败与氏逃于邑之径口氏曰吾不能从汝去贼至必汚我乃自缢而死诚德坎而瘗之贼至被执竟为明善所杀】
　　明
　　潘氏二节【万歴温州府志潘啓洪妻孔氏生子彰士甫二岁而啓洪卒时孔年二十九誓不他适及子壮娶郑氏年二十五亦寡抚子养姑成化间邑令王献以闻】
　　张宗惠妻孙氏【万歴温州府志知书能文年二十四宗恵疾笃氏哽咽啮指出血为誓夫卒奉姑侍疾经年靡间昼夜有谗于姑者姑怒之终不自辨姑卒感悟尝有诗曰良人梦入九泉深妾在清河守至今夜雨青灯孤枕泪秋风素节百年心不图丹诏沽名誉誓作哀词苦自吟白玉无惭氷雪里愁防明月防升沉时又有黄叔安妻陈氏周朝宰妻龚氏俱以节着诏并旌之】
　　李万妻潘氏【万歴温州府志万故无子潘依于母家其父议改适许廷宝既纳币矣潘一日徧谒族之女妇若与别者众莫测其意及期潜自经于房中郡守李廷观扁其门曰彰节】
　　王怀江妻陈氏【平阳县志万歴三十八年倭寇犯境怀江挈家避难时氏年十九适怀江甫二月姑栁氏老病至中途不能行氏惧牵累不能兼脱泣谓夫曰速负母走无两相悮怀江不忍舍氏正色曰无母何以为人怀江遂负母遁去氏即赴水死】
　　吴氏三节【平阳县志陈氏吴寳秀妻寳秀知南康府万歴己亥忤权珰被逮氏欲随行不许因叹曰向闻日者言夫子今嵗当遘大难有刑克可免今我一死可解厄矣夜潜自经百姓闻而哭泣天啓初诏遣官谕祭赠恭人南康及本邑各建专祠祀之林氏汤氏皆宝秀妾被逮时陈语二妾曰夫子防难吾义当相从地下惟此藐孤两人其善抚之二氏曰诺乃共携孤归里后宝秀生还未及期卒二氏相誓死守纺绩拮据抚育三子督学冇成崇祯年旌表】
　　王氏二节【旧浙江通志王子修妻陈氏年二十三夫亡矢守抚孤大荫娶媳周氏年二十五生子元美甫六月而大荫亦亡坚贞如姑奉防建世节坊表之陈氏夀八十四周氏夀八十七】
　　郑氏二节【平阳县志孔氏郑尹祥妻年二十而夫死长子秉贤甫三岁次子秉升方娠六月氏矢志坚贞敎诲成立后秉升早逝妇陈氏年二十二生二子豫诚豫义俱幼亦苦志完节俱以夀终】
　　陈焕章女【平阳县志居八都年十五手抱幼弟避乱草莽中寇将近弃弟投河而死】刘瑞昭妻徐氏【平阳县志年十七适瑞昭甫三载夫死无嗣氏守志不嫁其父徐白病笃虑氏不能终志呼而试之氏坚誓靡他白因取床头剑授之题其匣曰霜剑原有匹灵光射牛斗雄者化为龙雌者长相守氏泣拜受剑随身不离数十年如一日】
　　朱国祚妻许氏【平阳县志居坡南遇乱闻寇至端坐草堆举火自焚死】
　　郑景阳妻陈氏　杜秉廉妻林氏　章维初妻陈氏张元积妻叶氏　周世彦妻林氏　周朝敬妻伍氏王国贤妻鲍氏　冯一鳌妻刘氏　范彦卿妻陈氏伍列爵妻宋氏　吴翰芳妻刘氏　曹廷卿妻陈氏伍贞善妻陈氏　冯德懋妻李氏　宋大敬妻陈氏张履雍妻沈氏　夏茂之妻施氏　应思坚妻曽氏黄一鸢妻应氏　蔡之俊妻黄氏　孔兴国妻唐氏周贞儒妻程氏
　　国朝
　　陈鲲妻黄氏【题旌册年二十七而寡截髪自矢足迹不出户日夜勤织絍铢积以葬舅姑及夫抚幼孤成立守节三十余年康熙五十六年具题奉】
　　【防建坊旌表】
　　曹调元妻林氏【题旌册年十八夫亡家贫子幼苦节四十一载事姑孝课子有成】王仁妻程氏【题旌册年二十九夫亡事舅抚孤守节三十八年】
　　陈博妻鲍氏【题旌册二十八岁夫亡事祖姑抚二子守节三十七年　以上三氏俱雍正六年具题奉防建坊旌表】
　　陈郁妻吴氏【题旌册年二十七夫亡欲以身殉姑泣谕曰姑老子幼惟尔是依奈何言死于是纺绩奉姑抚子姑疾衣不解带姑殁哀毁尽礼守节一十八年卒】
　　施钟篆妻白氏【题旌册年二十六夫亡二子在襁褓上有舅姑氏生养死葬无失礼敎子义方守节五十五年卒　以上二氏俱雍正七年具题奉】
　　【防建坊旌表】
　　王朝泰妻金氏【题旌册年二十三夫亡勤十指以葬夫舅姑老而多病氏殚心奉事抚遗孤敎养兼至守节二十八年】
　　伊师益妻杜氏【题旌册年二十六夫亡葬舅姑及夫尽心课子守节四十四年】夏咸泰妻王氏【题旌册年十九归咸泰咸泰游学瑞安客死氏于归仅两月耳闻讣亲往视殓剪髪截指誓死无他时舅姑在堂旁无伯叔氏事之甚孝立继承祧守节至二十七岁而卒】
　　余上栋妻陈氏【题旌册年二十七　亡奉舅姑抚子守节二　五年】
　　张一纯妻应氏【题旌册年二十七夫亡家贫三子俱幼氏奉舅姑菽水及三子读书脩脯皆辛勤十指所出守节三十九年】
　　张球妾金氏【题旌册年二十九夫亡生一子氏纺绩以事其嫡适遭闽变流离失所而清操不易敎子成立守节四十二年】
　　郑国良妻陈氏【题旌册年二十五夫亡家贫依叔同居足不出户训子孙皆为诸生守节四十六年　以上七氏俱雍正八年具题奉防建坊旌表】
　　李应官妻吴氏【题旌册乐清人徙居平阳顺治五年八月山寇肆横氏年二十九被掠度不能免乃掷钗饰饵贼贼争取之遂乘间投江死应官在玉甑峯梦妇泣曰吾已至萧家渡矣亟归求尸果得之渡口逆流四十里经十日靣如生】
　　吴元鼎妻林氏【题旌册年二十一夫亡遗孤在抱氏持家勤俭敎子有法营筑祖墓及夫墓毕生劳苦临殁语其子若孙曰吾今日始可无媿矣愿汝曹无忘吾志守节五十四载卒年七十五　以上二氏俱雍正九年具题奉防建坊旌表】
　　陈其文妻戴氏【题旌册年二十八夫亡事舅姑孝又十年舅姑相继卒鬻衣饰为含殓费铢积女红所入营葬三棺抚子廷魁长命之力田自给守节二十三年卒】
　　伍可珍妻郑氏【题旌册年二十七夫亡舅姑老子幼纺织以供甘防舅姑没竭蹷营窀穸幷祔其夫敎子读书有成守节三十年　以上二氏俱雍正十二年具题奉】
　　【防建坊旌表】
　　杨希华妻陈氏【平阳县志居新陡门康熙十八年五月海寇登岸希华一家三口被掠寇以刄加氏颈逼令就汚氏大骂遂遇害】
　　李国桢妻蔡氏【平阳县志年二十二夫亡遗姙生女氏泣血三载蓬首垢靣以矢靡他父及姑怜其无依微探其意氏曰吾所以未亡至今者为女方乳哺耳今可从夫地下矣潜自经】
　　夏应章妻李氏　林起鹏妻应氏　丁汝奎妻蔡氏施啓北妻许氏　孔瓒妻刘氏　　苏文璲妻王氏潘锦妻张氏　　郑廷臣妻苏氏　陈于侯妻冯氏华廷璋妻蒋氏
　　瑞安县
　　元
　　金幼芳妻髙氏【苏伯衡金贞妇传瑞安人年二十六平阳金幼芳娶以为妇明年生子晖晖生七月而幼芳卒金故平阳富家盗起海上其家濒海焚掠无遗继以军兴尽卖其田以充供亿是时方明善周从道日事兵争妇茕茕一身襁负晖窜匿山谷间纺绩以自给艰苦之状人所不忍见或劝之择所从妇曰我足一践金氏门知死金氏而已与其隳节幸生孰若死饥寒死兵革也晖长八岁日夜策励之以底于成】
　　吴璟妻林氏【宋濓贤母传瑞安吴钦子璟娶县人林廉懐姙九月璟以病死后三十日生一子誓抚遗孤以不坠其家后六年寇盗蠭起市魁都伯各聚农为兵阳号保障阴则倚借为奸有利吴氏多赀欲夺廉之志亷年二十有余善自闭拒不可撼遂有谋杀其孤者亷惧弃家挟孤而遁择邻境大山匿焉艰险备尝室如悬罄无丝毫怼怨惟饬厉其子以力学无有寒暑昼夜年三十九卒子名荃为大儒】
　　明
　　胡文璩妻季氏【万歴温州府志名贞年二十六夫亡既而夫之父叔亦亡家务悉总于贞贞上奉祖姑下抚二孤祖姑年髙多病贞左右扶持药必亲尝姑亡殡葬如礼夀一百五岁治戊申旌表】
　　陈贞女【万歴温州府志名盼陈德升女幼许配隣子既而隣子有盗行女不肯嫁父母欲改适之不从及隣子殁家人委曲谕劝终不听独居一室室后有一井朝夕自汲不饮他水以示志也治间纂修实録事闻史氏论曰知夫之无行而不嫁者守身之义夫死而终不嫁者爱夫之仁仁义兼尽允为烈女】
　　胡廷相妻陈氏【万歴温州府志嘉靖壬子夏海寇犯境时廷相卧病闾巷悉奔窜氏扶夫出门至滴水岩遇贼驱之行氏骂贼贼睹其姿不忍加刄遂负氏于背氏大号啮贼耳贼怒以刀剖其腹而死贼去乃得殡未几夫亦卒乡人赙财合葬于筼筜山】
　　吕寛妻徐氏【瑞安县志名还贞寛有文誉其父以还贞妻之逾五年寛卒还贞年二十五哀恸殊絶舁棺于卧室昼夜寝处其旁晨具沃盥巾栉设蔬馔陈衣服若事生仪至晩乃彻毎哭必曰先生闻者俱为动容形容不饰麻服终身以侄为嗣寻侄亦卒有司给废寺田周之后以夀终】
　　陈一鹗妻夏氏【瑞安县志瑞安所军夏育女年十八归一鹗一鹗织屦为生家故贫娶三月病癞数年转剧谓氏曰吾贫病若此汝不如他适两得其所氏坚拒不从益操作奉养不倦后一鹗死于疫氏无措奔母家求殡殓母家惧染疫闭门辞之号泣归抱所生女投井死邑令吴养忠亲临奠之且为举三丧焉】
　　林氏三节【温州府志徐氏林大壮妻年十九夫亡子守身前配出也徐抚如己出有劝其再嫁者厉色拒之孀居五十年卒守身娶陈氏年二十九守身卒陈矢志无二后其家日落陈氏拮据奉姑课子年七十三卒陈氏生五子长得昭娶江氏亦二十五岁而寡子増彩方四岁増志仅逾月江誓守益笃姑遘疾五载奉侍汤药寒暑不倦一门世节题旌建坊】
　　秦益蕃妻林氏【瑞安县志归秦甫期而秦亡氏年二十一无子夫弟生子二抚其一为夫后明末家人议徙避村堡氏自经死初氏自夫没凡栉有遗髪指有落爪皆拾而函之死盖其素定也】
　　卓朝宾妻胡氏　季致中妻丁氏　蔡建夫妻王氏周尚志妻曹氏　周朝宰妻龚氏　尤性妻黄氏陈恒济妻叶氏　李时信妻林氏　金都妻郑氏鲍潘妻苏氏　　季时登妻林氏　孙子龙妻王氏左某妻何氏　　林中端妻李氏
　　国朝
　　王兆琰妻陈氏【瑞安县志康熙己未三月海寇登岸掠子女陈年二十八贼驱以行誓死不从羣贼曵至五六里许髪尽落将近贼艘骂益厉贼怒刄之】
　　泰顺县
　　元
　　吴子友妻王氏【万歴温州府志库村人今属泰顺年十九适子友逾年子友卒遗腹生子泰和矢志不二泰和稍长督令勤学后登第】
　　明
　　王维让妻吴氏【万歴温州府志年二十一夫亡遗腹生子志渊誓志守节事舅姑葬祭尽礼敎子克家夀七十五嘉靖年旌】
　　曽文业妻张氏【万歴温州府志年二十八夫亡誓无他志舅疾笃氏割股和药进之愈姑病复割右股晕地救苏和粥进姑姑复愈年八十余卒】
　　林啇妻董氏【温州府志夫亡遗一子伯叔逼之改嫁氏曰吾夫止有此一线吾去此子无生理矣截髪不从复以子寄养母家以逺害勤苦自给子卒成立】
　　林文白妻包氏　张镏妻缪氏　　林哲妻朱氏吴儒妻包氏　　鲍絿妻董氏　　鲍杉妻徐氏林妻徐氏　　王良仕妻魏氏　潘廷珂妻陈氏
　　国朝
　　张聨标妾傅氏【泰顺县志年方笄从夫令罗阳时山寇防邑氏被拘于伪营贼渠令小卒百计诱之不从一夕拥至渠前令诸贼环刃以待诘其死与生孰愿氏终不屈遂缳其刃以死】
　　周氏二节【泰顺县志刘氏周家伟妻家伟殁刘年二十六遗孤奕灯才四岁刘毁容茹苦勉子力学苦节数十年长孙王郊弱冠殀孙媳年十九亦氷蘖自守善事舅姑越十五载而卒】
　　潘氏二节【泰顺县志夏氏潘仲槐妻林氏潘仲李妻仲槐仲李俱早世时夏年二十六林年二十九共天靡他勤纺绩歴艰辛抚孤成立】
　　潘世志妻夏氏　胡大诗妻林氏　夏茂梓妻张氏王炜妻梅氏　　髙聨霞妻夏氏　梅元棣妻林氏王立经妻周氏　胡大溥妻叶氏　饶宗烈妻吴氏包茂贞妻何氏　王念臣妻叶氏












　　浙江通志卷二百十五
　　钦定四库全书
　　浙江通志卷二百十六
　　列女【十五】
　　处州府
　　丽水县
　　宋
　　叶光妻梅氏【栝苍彚纪年少寡居元祐中郡守胡宗质増创州学梅助钱二千缗又卖珠冠得五百缗以益之建义学于乡请名士叶端仁敎五经又置一师训诲其乡之子弟】
　　姜绶妻陈氏【两浙名贤録绶死靖康之难时年二十三家贫父母欲夺志陈引刀断髪誓不再嫁人以为忠节萃于一门】
　　陈某妻姜氏【栝苍彚纪姜绎女夫亡贫不改嫁与二子相依事母至孝嘉泰中诏旌其门赐粟帛即所居为旌行坊】
　　薛震惠妻尹氏【两浙名贤録夫亡时年二十三有男女四人皆幼家贫卖簪珥治丧守服姑怜其志语曰吾家素单薄汝不幸早寡吾守尔孤尔可再适氏泣曰一身事二夫寜死不为也恸防絶自后姑不复言养姑愈谨姑终丧葬尽礼抚育子女成立録事叶现为之赞】
　　梁锴妻叶氏【栝苍彚纪锴既第未及禄而卒氏年二十七泣血负土营朋穴以自誓竭力敎子读书推余赀以周贫乏】
　　叶珂妻汤氏【栝苍彚纪年十八夫客死于燕子未晬氏誓不再适育子成立部使者以闻旌其门仍复其家】
　　张本妻季氏【栝苍彚纪自少寡居勤俭守节年七十余有司申达旌其家】
　　王伯良妻陈氏【栝苍彚纪早丧夫茕居无玷年八十余有司申明旌其门】
　　叶原英妻陶氏【栝苍彚纪年二十六夫亡守节孝养舅姑家贫敎子卓有成立】林江妻徐氏【栝苍彚纪名淑元兵入栝生子定老甫六月避地山中江以兵死氏妇姑相依年三十誓不再嫁训子登进士第追赠龙泉县君】
</div>
    <div class="pagination">
<a href="浙江通志_page602.html">上一页</a><span>...</span><a href="浙江通志_page598.html">598</a><a href="浙江通志_page599.html">599</a><a href="浙江通志_page600.html">600</a><a href="浙江通志_page601.html">601</a><a href="浙江通志_page602.html">602</a><span class="current-page">603</span><a href="浙江通志_page604.html">604</a><a href="浙江通志_page605.html">605</a><a href="浙江通志_page606.html">606</a><a href="浙江通志_page607.html">607</a><a href="浙江通志_page608.html">608</a><span>...</span><a href="浙江通志_page604.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
