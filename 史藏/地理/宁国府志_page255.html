<!DOCTYPE html>
<html>
<head>
    <meta charset="UTF-8">
    <title>宁国府志 - 第 255 页/共 477 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宁国府志 - 第 255 页/共 477 页</h1>
    <div class="content">
《二十一史》全部

《明史》一部

《捕蝗章程》二部

《校勘条例》三函

《科场条例》二本

《新颁科场条例》十二本

《探骊集》一部

《十一经旁训》一部


学田详《田赋志》
书院附

敬亭书院在文昌台左，明万历十七年知府廖恒吉、宣城知县陈公相度地倡建。初名待学书院

，吏部郎中邑人麻溶记。二十六年知县尹三聘重修，改为正学书院。崇祯八年知府徐大仪、

府学训导陈景华、太学生沈全昌倡捐重修，景华自为记，董事沈寿昌有《书院始末记》。

国朝康熙五十二年，知府佟赋伟即其地更新之，增置学舍数十间，买田九十八亩有零，自为

记。两江督学使者胡润、工部侍郎邑人阮尔询、县学生员沈廷璐并有记。雍正五年知府黄叔

琪重修。乾隆八年知府蒋大成请于安徽巡抚给扁，改今名。十七年知府宋、知县贵中孚倡

捐修葺，三十六年知府狄咏篪重修，有记。院内旧祀明新建伯王文成公守仁，配以祭酒邹东

廓守益，少保尚书欧阳南野德，郎中钱绪山德洪，郎中王龙溪畿，督学御史耿天台定向，宁

国府知府刘初泉起宗、罗近溪汝芳，宣城县知县吴疏山悌，东平州知州贡受轩安国，项城县

知县戚竹坡衮，太常少卿周讷溪怡，参议沈古林宠，参政梅宛溪守德，贡生吴句溪奂，共十

四人。康熙中佟赋伟增祀朱子位，正中以王文成公，配十四人从祀。每岁春秋仲月上戊日致

祭。增补旧志

卷十九·学校志庙学下◇宁国府志


庙学下书院附

宣城县


县学在府治西南。大成殿五楹，左右两庑，共十二楹。前为棂星门，为石坊；又前为东西

二

坊。宋、元学在城东州学南，明洪武三年，知县王文质徙建泰和门内，今军储仓地。九年知

县

邢知远改建县治西。宣德二年知县萧吉重建，正统七年知府袁旭徙今所。景泰四年知府叶锡

拓修之，嘉靖二十六年同知张臬、知县萧纶徙而稍前。三十五年知县姜儆修，四十二年知府

罗汝芳修，隆庆三年知府王嘉宾修，万历二年知县姜奇方修，十四年知县詹事讲、陈公相建

学前夹城，以补巽维正面，修撰沈懋学记。嗣后修葺无考。

国朝顺治六年，知县陈正中修，吏科给事中孙襄记。八年知县王同春修，十三年徽宁道孙登

第重修，自为记。十六年教谕胡绳、按《乾隆志》误作，今据康熙志及县旧志职

官表改正。训导施端教复修，工部侍郎杨义记。康熙十二年五月庙全圮，知府庄泰宏

、知县

李文敏、教谕徐化民倡捐重建。二十一年知县袁朝选、教谕陆志遇、训导钱邦达同修。五十

五年知府佟赋伟大修，自为记。乾隆二年知县吴飞九同教谕周伟、训导张照龙重修，自为记

以上据旧志。乾隆三十四年知县谢其炳、署知县卢士珩偕教谕

孟文辉、训导唐鼻重修

，谢其炳记。嘉庆元年知府门应兆、刘宝先后率知县胡鹏云、徐日簪、严克任、教谕章廷

、训导刘瑗、署教谕魏维祺、署训导周德隆谕绅士重修，严克任记。《学册》



崇圣祠在明伦堂后，雍正元年改建。乾隆十八年旧祠圯甚，监生吴国伟捐资修整，门阶堂宇

，焕然一新，知县贵中孚记。旧志

名宦祠在崇圣祠后，乾隆十八年附贡丁蓁捐资修整。旧志

乡贤祠在名宦祠左，县学附郭，旧无专祠，康熙五十五年武举章振世倡建，知县杜滨记。

乾隆十八年，振世孙廪生章斯盛、监生章世德重修，知县贵中孚记旧志。 
</div>
    <div class="pagination">
<a href="宁国府志_page254.html">上一页</a><span>...</span><a href="宁国府志_page250.html">250</a><a href="宁国府志_page251.html">251</a><a href="宁国府志_page252.html">252</a><a href="宁国府志_page253.html">253</a><a href="宁国府志_page254.html">254</a><span class="current-page">255</span><a href="宁国府志_page256.html">256</a><a href="宁国府志_page257.html">257</a><a href="宁国府志_page258.html">258</a><a href="宁国府志_page259.html">259</a><a href="宁国府志_page260.html">260</a><span>...</span><a href="宁国府志_page256.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
