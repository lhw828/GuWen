<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 242 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 242 页/共 698 页</h1>
    <div class="content">靖难师至日爬梳搜捕亡遗当日谁敢指后尸诳以为帝者纪又载葬帝以天子礼夫礼以天子陵寝 
今在何地既不为置陵守冢又何云以天子葬乎此两说者姑以意逆之存疑焉可也客座赘语补怀 
献太子见济景皇帝长子悼恭太子佑极宪宗第二子哀冲太子载基世宗第一子庄敬太子载壡世 
宗第二子俱葬西山七太子传补永陵享年既久妃嫔独多妃三十人惟荣安阎贵妃端和王贵妃马 
贞妃杨荣妃葬昌平之嶴儿峪其余葬西山红石口者包宜妃陈静妃何睦妃王丽妃王庄妃禇安妃 
张常妃彭安妃高正妃耿平妃吴定妃孝顺妃王怀妃张安妃于宜妃宋宜妃诸静妃张和妃杜庄妃 
王康妃赵懿妃陈雍妃文恭妃葬峰峪口者张德妃王徽妃沈安妃嫔二十八人葬红石口者王怀嫔 
黄御嫔赵婉嫔马常嫔杨常嫔刘常嫔张常嫔刘康嫔傅常嫔张昭嫔武常嫔郭宁嫔田静嫔高安嫔 
孟安嫔宋 嫔任和嫔王常嫔葬峰峪口者王庄嫔韦惠嫔陈常嫔王宜嫔张淑嫔姜肃嫔王裕嫔而自 
后以下以罪废弛者不与焉芹城小志 
 钦定日下旧闻考卷一百 
钦定四库全书 
史部 
钦定日下旧闻考卷一百一至三 
详校官庶吉士臣范逢恩 
检讨臣德生覆勘 
总校官进士臣程嘉谟 
校对官进士臣赵雯 
誊录监生臣池大经 
钦定四库全书 
钦定日下旧闻考卷一百一 
郊垧西十一 
增静明园东有镶红旗护军营房旗册臣等谨按青龙桥西为玉泉山金章宗建行宫于此元明以来 
皆为游幸之所本朝康熙年间修葺赐名静明园乾隆年间重葺详见苑囿门镶红旗营房制度详见 
官署门增静明园东北有七圣庵西北有净安寺五城寺院册臣等谨按七圣庵炉一明成化十三年 
造钟一崇祯十五年造有香山乡七圣庵重铸钟住持弟子庞正吉等字净安寺旧为西林禅寺后改 
今名僧舍仅数椽寺后砾壤中明碑一礼部尚书毘陵胡濙撰景泰元年立碑称寺左右菩提舍利宝 
塔二座后又有延寿宝塔一座今仅存塔址耳増胡濙西林禅寺碑略西林禅寺在都城西三十里许 
去人境殊不远而峰峦峭拔岩壑郁纡最为胜处古有梵刹蔽翳于榛莽之间正统三年秋九月募众 
缘市财僦佣剪荆除砾先营大雄宝殿次及四天王殿三门廊庑万佛藏经宝阁禅室方丈齐庖库庾 
并左右缮治菩提舍利宝塔二座后有延寿宝塔一座増饰像设金碧交辉照耀山谷笵铜为钟凡奉 
佛之仪饭僧之具制所宜有者靡不精备外则缭以穹垣荫以巨木俨然祗园之境以为大功德禅寺 
下院延僧洪永为住持正统十一年九月蒙车驾临幸有白金彩缎宝钞之赐时以为荣乃伐石书之 
俾来者得以考见其所自而知构兴之岁月云增静明园西宫门外迤北有妙喜寺香露寺普通寺妙 
云寺四王府北有广润庙五城寺院册臣等谨按西山泉脉随地涌现其因势顺导流注御园以汇于 
昆明湖者不惟疏派玉泉已也其自西北来者尚有二源一出于十方普觉寺旁之水源头一出于碧 
云寺内石泉皆凿石为槽以通水道地势髙则置槽于平地覆以石瓦地势下则于垣上置槽兹二流 
逶迤曲赴至四王府之广润庙内汇入石池复由池内引而东行于土峰上置槽经普通香露妙喜诸 
寺夹垣之上然后入静明园为涵漪斋练影堂诸胜详见苑囿门妙喜寺正殿恭悬皇上御书额曰香 
海同源联曰毫相涌祥辉等成七宝镜光澄慧照合证三摩后殿额曰菩提普印联曰大圆镜照三千 
界微妙香凝二六时皆御书妙喜寺西为香露寺又西为普通寺普通寺南为妙云寺又西为广润庙 
祀龙神皆乾隆年间勅建又按四王府东北至静明园外垣皆有土山土山外为东北一带泄水河其 
水东北流合萧家河诸水经圆明园后归清河四王府西南亦有土山土山外为西南一带泄水河其 
水流经小屯村西石桥平坡庄东石桥折而南流经双槐树之东又东南至八里庄西汇于钓鱼台前 
湖内为正阳广宁广渠三门城河之上游此二泄水河皆乾隆年间奉命开浚每夏间山水盛发藉此 
南北二河分酾其势自是田庐道路咸蒙利赖无复有泛溢沮洳之虑矣增三教寺在四王府南五城
 寺院册臣等谨按三教寺本朝碑一大学士兼吏部尚书李天馥撰康熙三十二年立铁磬一明正德 
元年造原西山在府西三十里为太行山之首纪纂渊海臣等谨按西山乃京西诸山之总名朱彛尊 
原书载于瓮山玉泉山各条之后今瓮山奉命改名万寿山为清漪园地玉泉山自圣祖时已命名静 
明园皆应恭载苑囿门兹卷编次郊西自静明园西北各条以后即按照方位道里所在继以西山凡 
在苑垣以外者皆逐条胪载至香山今奉命改名静宜园而碧云寺亦为御跸频临之地则敬载于苑 
囿门兹不备录原西山内接太行外属诸边磅礴数千里林麓苍黝溪涧镂错其中物产甚饶古称神 
皋隩区也卢沟琉璃胡良三桥山水所泄多归其中其水皆藻绿异常风日荡漾水叶递暎倚阑浏览 
令人欣然有欲赋京都之意西迁注臣等谨按卢沟河详见郊垧西卷二琉璃河见良乡县条下胡良 
河见涿州条下原西山神京右臂太行山第八陉图经亦名小清凉也长安客话补太行首于三危伏 
于河折北而尊为恒山支峦复冈毕赴于燕秩秩然复纚属以东数十百里入于海上土人以其西来 
号曰西山清容居士集原贞佑二年正月李英乗夜与壮士李雄等四百九十人出城缘西山进至佛 
岩寺令雄等下山招募军民旬日得万余人择众所推服者领之金史本传臣等谨按佛岩寺今无考 
原白云平章求仙于燕京西山顶一日适出滕玉霄访之不值因戏题于壁曰西风短褐吹黄埃何不 
从我游蓬莱振衣长啸下山去后夜月明骑鹤来竟不留名白云公疑吕仙过之朝野辐辏宠赉山积 
后知为玉霄题白云公戒以勿泄厚赂之草木子臣等谨按滕玉霄访白云平章处今无考增乾隆六 
年御制望西山诗迤逦西峰翠霭侵纱幮闲凭散幽襟无心最喜云生岫得句多因座对岑黛色烟光 
相罨画卧游静赏当登临晚来兰若僧方定遥想疎钟度远林臣等谨按西山御制诗恭载首见之篇 
余不备录原许衡别西山作大山如蹲龙小山如踞虎烟岚欎苍翠远近互吞吐我来蓟门居遨游成 
乐土策杖望朝云卷帘看暮雨佳意豁尘醒胜概入谈麈使我欎陶消使我劳瘵愈生平鄙吝心一洗 
出千古回首声利人何殊坐囹圄远役非素怀况有跋涉苦吟鞕袅东风迟迟如去鲁芳菲二三月追 
游盛梅坞归来愿无违一觞期对举许文正集补贡师泰游西山次周伯温韵严钟启城钥百辟联佩 
绅斜汉在昴毕瑶光正当寅华车出广陌鼌采生熙春阴厓冻犹结阳谷景已新云林白汹涌石磴青 
嶙峋先皇昔游幸顾瞻怆兹辰恍若铁马起空留玉衣陈鼎湖去虽远元化同其神凭危抚髙树历览 
穷荒榛梵宇抗疏岭飞阁腾遐津虚庭潜飙发白日无纤尘长杨十二衢甲第连居民清时治兹久天 
地涵深仁矧兹风气完且复习俗淳耦耕杂畎亩独钓当漪沦髙仙去窈邈瑞气留氤氲于焉契嘉晤 
顿觉烦抱伸謇予敬亭下清池翳修筠时时一瓢酒独酌不计巡对此动归思江海愁畸人玩斋集补 
郝敬西山绝句西山三百寺十日徧经行归与家人语山多不记名山草堂集补王恽雨后看山作西 
山尽日尘土面一雨晩来膏沐容霁色最堪图画处白云零乱点髙峰秋涧集原李东阳西山诗日日 
车尘马足间梦魂连夜到西山近郊地在翻成远出郭身来始是闲云里荡胸看缥缈溪边洗耳听潺 
湲秋风忽散城头雨先为游人一觧颜下马溪桥散歩行暑风絺纻入林清村殽野饭匆匆发碧水青 
山面面迎踏尽平堤怜草绿到来幽谷见云生西湖胜事年年别几日愁多不出城半岭香台石磴斜 
悬空缥缈送天花新开塔寺雄西郭旧赐经幢出内家避暑亭前泉带雨回龙殿下水明霞太平天子 
无巡幸头白山僧诵法华怀麓堂集原王鏊游西山诗赏心多与宦情违三载来游一夕归树下杯行 
殊草草水边人去更依依郊原约略青骢度天水苍茫白鸟飞回首青山应笑我漫将尘土浣苔衣王 
文恪集原王廷相西山行西山三百七十寺正德年中内臣作华缘海会走都人碧构珠林照城郭忆 
昔武皇倦机务金马门前有权竖卖官何止金为堂通贿能令鬼上树六边将帅多奴贱未挂兵符先 
见面文官细琐不值钱镇守监仓动千万熏天气熖侔天子嘘之者生啐即死眼前变故如掌翻有贿 
方能保无事南海明珠不足尚西域珊瑚斗寻丈九州岛珍宝集京都遂使私门敌内帑人间富贵尔 
所有不虑生前虑生后髙坟大井拟王侯假借佛宫垂不朽凿山九仞平如席殿阁翚飞照云日已请 
至尊亲赐额更为诸僧求护勅东林画壁千歩廊西林(辶革)台七宝妆南廊日月低浮图北寺虹霓 
垂石梁金银何算委沟壑夜夜中天生宝光释迦释迦定心痗慈悲反受豪华累土木横起西山妖忍 
见苍生日憔悴王氏家藏集原郑善夫西山杂诗西山五百寺多傍北邙岑土木春岩尽楼台海雾深 
僧皆传玉食地更累黄金纵目翻愁极长安岁岁阴少谷集原王慎中游西山诗良辰戾首夏肃轸游 
西山山形何崒嵂洲渚亘相绵奔湍既下赴危峰亦上干谽谺石洞杳迤逦飞梁悬朱葩晞晹谷翠羽
 茇阴峦閟室象霞构疏甍凭风骞抗宇凌层基列楹俯流泉好鸟扬幽音弱蕖濯清涟岂惟眈远游因 
兹达大观拾乳历窱窃撷芳陵 岏渟渟出涧淙霭霭冒陇烟水碧间清藻灵颷茁瑶菅履险神弥豁入 
幽情更延隐岩怀子真蹈海期仲连遗形九州岛外栖迹万象颠崇深惟素秉神理迷真铨游心迓冲 
漠斯道庶不谖遵岩集原顾梦圭招卢驾部游西山诗卢生逸兴古来少瘦马年年踏芳草闻说东曹 
公事稀山川须及莺花好萧条旅馆制春衣拄笏西看冷翠微与君明日即偕往醉逐流莺花下飞山 
中绝与江南似恐为春光乱乡思未得扁舟访故庐且复连镳修褉事人生百年几日春休将黑发恋 
风尘去年此地君曾至想见莺花待故人疣赘录原郭文涓秋日游西山诗缅惟京国游夙忆西山胜 
前期戒朋侪昧爽理征镫连镳出都门散辔遵郊径夷犹望晴峦迢递陟烟磴苍茫紫翠分参差金碧 
映云际郁层甍风中发孤磬山光足怡愉池色湛清滢觉花粲奇馨慧草纷延亘梵影空中悬经声榻 
前听行恐苔痕穿啸闻谷响应翠巘屡攀跻朱阑恒眺凭取适情易酬息机意初称登临惬赏怀揽结 
</div>
    <div class="pagination">
<a href="钦定日下旧闻考_page241.html">上一页</a><span>...</span><a href="钦定日下旧闻考_page237.html">237</a><a href="钦定日下旧闻考_page238.html">238</a><a href="钦定日下旧闻考_page239.html">239</a><a href="钦定日下旧闻考_page240.html">240</a><a href="钦定日下旧闻考_page241.html">241</a><span class="current-page">242</span><a href="钦定日下旧闻考_page243.html">243</a><a href="钦定日下旧闻考_page244.html">244</a><a href="钦定日下旧闻考_page245.html">245</a><a href="钦定日下旧闻考_page246.html">246</a><a href="钦定日下旧闻考_page247.html">247</a><span>...</span><a href="钦定日下旧闻考_page243.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
