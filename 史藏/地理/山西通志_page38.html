<!DOCTYPE html>
<html>
<head>
    <meta charset="UTF-8">
    <title>山西通志 - 第 38 页/共 700 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山西通志 - 第 38 页/共 700 页</h1>
    <div class="content">　　虞都故城周二十里金哀宗八年元兵侵河中金将草火额尔克惧力不足截半为内城以守周八里三百四十九步旧志谓汉防国军节度使李守贞断城以守非也元至正十八年宣慰使赛音齐达呼懐逺与守御安抚同知范国英增修明洪武四年千戸张盖重筑用甎包堞城髙三丈八尺堞髙七尺门四东曰迎熈南曰首阳西曰蒲津北曰振威上各建楼一角楼四敌台七土库五窝铺五十七门外各建月城北门月城二重西临黄河东南北三面池深一丈五尺阔十丈环六里四十五步嘉靖三十四年地震城圯巡道赵祖元知州边像重修隆庆元年守道欧阳谷知州宋训甎甃有记
　　国朝康熈元年知州侯康民申请重修
　　临晋县
　　唐天宝二年建明景泰初重修周三里二百三步髙二丈八尺址广一丈池深一丈门四东曰泰和南曰中条西曰庆丰北曰蛾眉隆庆二年知县黄易堞以甎三年知县史邦直浚城壕万厯间知县髙惟冈加葺开新南门旧南门及瓮城遂废崇祯十四年知县闵自寅加修重建南城楼两角楼未竟
　　国朝顺治十三年知县孙宗元增修改题门额东曰迩阳南曰拱条西曰福润北曰迎恩康熈二十七年知县徐煜开旧南门塞新南门四十六年知县徐炘复开新塞旧
　　虞乡县
　　唐武徳元年更虞乡为解县于解西五十里别筑城置虞乡县元至元三年省入临晋废为镇
　　国朝雍正八年复设虞乡县城髙二丈二尺周四里池深一丈门四城楼敌台各四九年知县刘培元奉文重葺
　　猗氏县
　　唐兴元元年节度使马燧筑为屯兵之垒后遂为县城今相传城内东北隅古县即其地也明景泰初知县徐善重修周七里七十步髙二丈池深二丈一尺阔三丈门四角楼四敌楼一十六窝铺六十有四正徳间知县翟聪加修隆庆二年知县江阔易堞以甎题门名东曰朝京南曰迎薫西曰通秦北曰拱极万厯十四年知县陈经济创建门楼四座甎甃十八年知县黄道见浚池筑围墙崇祯五年邑绅荆可栋倡民增筑四门月城城下设铁倒门外置围墙筑重城知县李昌龄记
　　国朝康熈二年知县杨干晋重修角楼东西城门楼万泉县
　　元魏道武天赐元年赫连勃勃东侵里人薛通率族人千余筑堡自固因名薛通城唐武徳三年遂改为县周五里十三步元至元十四年皇甫祐奏筑新城古城渐废明景泰元年县丞常英成化二年知县崔明治十一年主簿厐俊相继修葺髙二丈五尺池深广断续不一门四正徳初知县张席珍各建门楼新城较古城稍下地势广阔无险可恃古城据在髙阜南依孤山东西二涧夹流俱称絶险嘉靖间巡按宋某檄修隆庆三年知县李廷栋重修古城经始于二月上旬春杪告成城髙如旧制甃堞以甎又五尺许厚一丈有奇重建四门城楼东曰挹翠南曰向明西曰承晖北曰拱极贾仁元记
　　国朝顺治十八年知县郑章重建西门楼一角楼三窝铺二十各城楼悉加修葺自为记康熈三十四年地震城圮知县瞿亮邦重修
　　荣河县
　　隋开皇时建元至正十四年主簿邢天杰修周九里八步池深一丈五尺东南北三门城东倚峩嵋坡西逼黄流东髙西低池渐沙壅景泰初知县于缙重修成化间知县马懋加修正徳二年河水圯西北隅知县宋纬筑补知县马安继修嘉靖二十七年知县杨灏筑东西女墙三十四年地震城圯知县侯祁重筑易堞以甎增三门楼南北各建重门一编修张四维记万厯七年知县郝朝臣开西门八年知县沈实塞之二十九年知县梅焕复开崇祯十二年知县王心正别筑西城于西门内弃旧城于外
　　国朝康熈元年知县张锡文重修四十六年知县梅夣绂继修
　　辽州
　　唐武徳三年因城北古辽阳城东近枯河泛涨移治辽山始建元末院判贺宗直重筑明景泰间知州黄成化间知州王胡源同知李朝正徳间知州杨惠先后修葺周四里三十步髙三丈厚一丈八尺池深八尺阔三丈门三东曰永清南曰阳和西曰长乐各有楼嘉靖间知州康清以北无门因无楼乃帮筑敌台建楼于北以镇之隆庆元年知州赵云程增修加髙七尺厚二尺易垜以甎计一千三百有奇设角楼四敌台二十五警铺二十四崇祯十六年冀寜道毕拱辰修城濬池铸大小火炮二百二十四位以资防守
　　国朝顺治六年山贼围攻者七数月不克皆毕公先事预防之力也先是漳水囓城西南角圯知州宋徳芳重修康熈十一年知州杨天锡加修雍正五年知州沈绍祖再修
　　和顺县
　　东北有古和顺城遗址元至正十四年逹噜噶齐穆布喇徙西南始建明洪武二年知县刘徳正统十四年知县王衡孙鼎重修周二里二百五十步髙连垜口三丈七尺基厚二丈五尺顶厚一丈五尺垜口二百四十门三南曰康阜西曰宝凝北曰拱辰池深二丈五尺万厯二年知县苏性愚用甎砌垜十二年知县李继元重修三门建角楼三敌台十一窝铺一十有五
　　国朝顺治十六年知县李顺昌重修三城楼甎包西门瓮城康熈八年知县邓宪璋重修城垣铺垜自为记雍正六年知县赵懋本加修
　　榆社县
　　上下二城其城迎艮为龙垒石成壁居于髙阜东为上城明宣徳间改建因髙为城又加筑一丈厚一丈周二里许门三东曰望京南曰宣化西曰永熈城楼七正统十四年知县武清重修嘉靖五年流寇大掠西关苦无城可守邑绅常应文上其议于抚按创西关城一座合抱如环隆庆五年知县吴从政即西筑下城髙二丈五尺厚一丈周三里门三南曰带漳西曰通晋北曰柔逺城楼五铺六池深五尺广一丈每十垜一窝铺以宿更夫
　　沁州
　　元末筑城洪武十一年千戸吴才增修周六里三十步髙三丈二尺门二南曰铜鞮北曰龟山正徳十六年知州髙鉴重修城门嘉靖十九年漳水囓城兵备郑某调泽潞夫工修筑并砌石堤长百余丈防之时知州王良辅同知罗钦修南北城楼知州周业孔建敌台更楼各二十七座三十九年知州相文祥创开西门题曰临漳通沁源县万厯间守道孙某改南门曰迎和北门曰拱极崇祯十一年知州张三杰请甎甃千戸时泰运揽修不一年倾圯数次
　　国朝顺治十六年知州程宪重修计城周九百六十三丈余南北里外城楼各一西城楼一角楼四铺舍六十七间刘光蔚记康熈三年知州董尔性六年知州汪宗鲁先后再修
　　沁源县
　　即汉谷远县元时筑城西据紫金山之半周二里一百六十二步髙一丈二尺东南北三门明正统十四年知县徐戙重修嘉靖元年知县冯继祖增修加髙八尺厚五尺万厯五年署县事潞州衞经歴赵蛟再加髙一丈建三门楼七年知县靳贤申请甎甃计城周四百三十五丈连垜口髙三丈九尺基厚三丈五尺顶厚一丈六尺建敌台十五修角楼三垜楼十凿池深一丈五尺濶二丈佥都李尚智记崇祯四年知县范廷辅增重门六年知县王久蟠建围墙
　　国朝康熈二十八年知县王容徳重修北城及门楼三十八年知县陈正乐重修南城雍正七年知县王廷抡加修幷东南北城楼
　　武乡县
　　后魏太和十五年自古湼城徙武乡于南亭川即今治形如箕在鞞山麓南低北昻因冈筑土周约三里许景泰间知县路斌拓西城正徳九年知县戴魁加葺嘉靖十二年巡抚王献檄县增拓北连石勒寨南面尚无城二十一年巡道陈耀因寇患议筑城基以石工毕而寇至城頼以全隆庆三年知县朱博文加髙五尺万厯五年知县申九锡筑石堤三十余丈以障河水八年知县曹志学易女墙以甎十七年西南城圯知县黄元会重修加筑防堤七十丈辟南门题曰南薫建楼于上铸铁牛镇水东西门各一三十五年知县张五美复筑堤崇祯三年邑绅司马魏云中建北城敌楼一座郡丞魏权即旧石勒寨为土城易以甎垜建东西炮台各二十七年邑绅少司空程启南建西门月城十二年知县张继载甎甃南门迤西半城邑绅中丞魏光绪甎甃东半城重建东城门易旧额賔旸曰迎恩自为记
　　国朝顺治十六年州守署邑事程宪重修防城堤赵天麒记明末塞南门康熈二十六年知县髙鉷重开复建楼于上
　　平定州
　　汉韩信击赵下井陉筑城为寨以榆寨门因名榆关即今上城也有南北二门宋太平兴国四年改广阳为平定军徙治于此即旧城为上城增筑东北隅为下城九里二十六步有东西门东曰拱岱西曰瞻华门傍各有水门为嘉水经流之冲山水骤涨濵河者咸患之元初总帅聂珪修下城髙一丈五尺厚九尺濬濠深浅有差明成化二十二年知州吴鼎修之治七年知州吴贤增修上城二月始工四月工毕卑者崇缺者完薄者厚四角有楼十步有铺环列有甎堞焕然完好都御史白思明记嘉靖二十年叅政王仪督修上下城知州周尚文王齐相继董率以壮威武则雄楼橹以通溪壑则搆水门以严启闭则固门圉以防奔突则深沟池民不劳而事克集郡人徳之太守李念记隆庆二年久雨城圯知州刘东鲁重修夀阳县
　　晋置县始建城唐武徳三年置受州于此复增筑之元末知县袁士廉主簿崔可仪重修周四里髙二丈九尺池深一丈一尺门三东曰賔旸南曰恒旸西曰回旸嘉靖间分守叅政王仪檄县丞徐廷增髙益厚葺饬三门修建楼橹其后知县白檀撤土陴以甎甃之隆庆元年知县石继节增置瓮城三所角楼四敌台十有一万厯五年雨毁过半知县王养贤大加修筑垣髙四丈基厚三丈池深二丈五尺广三丈平定知州李愈记
　　盂县
　　本春秋时原仇城隋开皇十六年增筑元至正二十四年行枢密使髙桂山重修周三里三十七步髙二丈五尺厚一丈五尺池深二丈明嘉靖二十一年知县董希孟增髙八尺厚五尺濠增深七尺门三东曰拱辰南曰南薫西曰镇远各建重楼望之巍然幷允绅民张淑名等之请增筑东关外城周五里一百三十五步髙二丈池同门四东曰朝天拱翠南曰凝秀西边陲上亦各建楼万厯三十三年知县蔡可行重修
　　国朝顺治四年知县赵明英修城濬濠贼李化龙遁去康熈二十二年知县孔兴范增修城垜城西北隅当腥河之冲夏秋霖雨每多水患旧有石堤障蔽久而頺圯城址敌台渐防兴范修堤以捍水势城乃益固武全文记
　　乐平县
　　本北齐沾化城隋开皇十六年增筑周六里一百四十步髙二丈旧无池门三东曰寅賔南曰东山西曰寅堑明正徳十年知县郑麟增修嘉靖五年平定州同知张冕建三城楼二十年知县张武几加修建南门楼三间增濬濠堑广深立敌楼设吊桥以资守险邑人頼之隆庆元年知县窦思林万厯十八年知县余成举均事修葺成举复改立门向崇祯四年邑人进士赵士吉倡义捐修十一年知县吕维祮侯维藩先后兴修增髙垜墙四丈
　　国朝顺治二年知县霍际昌四年知县阎鹤升相继增修西门外防井小城周围一百五十三步明知县郑麟增建
　　忻州
　　后汉末始筑西跨九原后魏肃宗熈平二年九月又城肆州所治九原唐宗因而新之周九里二十步髙二丈五尺池深一丈七尺明洪武三年知州钟友谅重修嘉靖十六年知州李用中加修二十八年知州周梦防筑濬治垣堑增设敌台复以积雨故城圯十之六七倡议捐修躬亲督视众力丕作旬日而大壊者完浃辰而半頺者葺增卑缮陋逾月讫工邑人某有记万厯二十四年巡抚魏允贞捐课金以甃甎石檄委太原同知贾一敬知州张尧行董其事经始于四月讫工于二十六年十月甎厚七重石基八尺髙四丈二尺周二千一百九十丈有奇隍三重深二丈阔丈余四门东迎晖更名永丰南康阜更名景贤西留映更名新兴北镇远更名拱辰宗伯余继登记　东北角隍三重迹存余止一重
　　定襄县
　　古城周二十五里县城在古城内北隅北齐武成河清二年周将杨忠筑周四里七十三步髙二丈五尺东西南三门明嘉靖隆庆间知县张荣常世勲增修髙四丈池深一丈隆庆二年廵道沈人种檄知县李廷儒加修并旧城之厚者为五丈五尺髙四丈三尺池深二丈一尺阔二丈七尺匝以翼垣防以甎埤窍以敌洞列以戍橹焕以新门万厯元年知县王濯征重修西南门楼皆邑人张九罭记十三年知县白璧修东西瓮门各题石刻东曰保障曰辑寜南曰保泰曰宣平西曰庆成曰靖边三十二年知县王兴甃以甎石阅四月告成复增营层楼者五甎楼角楼者各四铺屋者二十五自为记三十六年雨圯二百余丈知县魏从周王立爱董一经先后加修
　　国朝康熈四十二年南城圯恭值
　　皇恩蠲免全省租粮民踊跃捐输请知县王时炯修之六十一年南城复圯十五丈余知县杜焕加修雍正三年南北圯三十余丈知县王会隆捐修
　　静乐县
　　宋宪州城熈寜间修周四里一百二十步髙二丈南北二门穿穴西南以泄积雨明洪武四年指挥张兴重筑增髙三尺池二重各深五尺阔四丈景泰二年知县史魁增城一丈池深七尺创辟东门嘉靖十八年署县事祁县丞李汝楫主簿李东莱复补葺之隆庆二年巡按沈人种饬署县事县丞刘受兴修城垣邑巩尚徳等二十四人分工输财计增城髙三丈八尺厚五丈女墙去土而甓之修饰南城门增置楼七台二十六铺一十九垜八百五十傅霖记万厯间知县于跃渊张木罗以旌先后修葺三十三年康应扬准前邑令王近愚议疏请甃以甎石令知县左司谏董其事功竣是年水灌南城二十丈次年北城复塌三十八丈知县李士俊程希尧相继修之　南郭城东西南三门
　　代州
　　后魏文帝筑广武军东上舘城隋开皇六年改为代州城明洪武六年吉安侯陆亨都指挥王臻甎甃周围八里一百八十五步髙三丈五尺池深二丈一尺中有活水四面故生莲嘉靖中淤莲废今西北二面复生门四瓮城各一各建重楼角楼四座铺舍五十南无关东西北关土城各一
　　五台县
　　元魏时建东南临虑虒河断崖西面通垣北据崖为垣周三里余二十步南北西三门明正统十四年知县张智展筑隆庆四年知县张绍芳建南北二城楼外筑防垣万厯二十四年知县髙数仞增修大垣髙三丈二尺厚二丈五尺甎甃□口六百三十五敌台二十五座三十三年巡抚魏允贞檄知县李养才甃以甎石增修城楼四座门各题石南曰大安楼西曰恩纶楼北曰福寜楼东面一楼扁曰起鳯
　　国朝康熈元年知县梁继祖因虒河冲裂东北城垣各数十丈倡捐重修增设角楼四座城楼之旧者新之杨瑷枝记康熈二十二年城复頺圯知县周三进加修复于北门瓮城后捐金易民地一百三十三丈凿石疏渠以通水涨陈之美记
　　繁峙县
　　唐圣厯二年建金元累修明景泰二年知县杨经复修周围三里九步髙三丈二尺池深一丈五尺门三东曰和丰西曰安阜南曰淳简万厯十四年知县凃云路增修甎甃
　　国朝顺治六年逆刘迁据城焚毁知县张志髙重修崞县
　　晋永夀四年建元末察罕知院因旧城截筑明景泰元年知县武桓修万厯二十七年甎甃三十二年巡抚李景元重新尚书冯琦记
　　国朝顺治六年雨损南北城知县范印心重修周围四里十三步连女墙髙四丈余池深三丈周围俱筑捍水台大楼四座悬楼二十五座敌台二十一座每台铺舍各三间角楼四座门四东曰临沱南曰景明西曰保和北曰寜逺
　　保徳州
　　宋淳化间因林涛旧城增筑金大定二十一年知州李晏以西南城临沟易圯退数武筑木崖广五步袤一百七十步创开西门元至正间署州学正刘章甫重修明永乐十一年州同尹惟志加修宣徳八年知州任泰增修周七里二百五十步髙一丈八尺西南各一门东北西北各一角门各建楼于上窝铺六十四座治间知州周山改筑三沟城于堰口下用石甃分城中水为四渠嘉靖三十年知州蓝云于城下凿石成渠导水顺流幷修葺门垣女墙张珩记四十二年知州李春芳重修移建西门王瓌记万厯二十九年兵备赵仍巡抚吕坤原议甎甃知州韩朝干董其事髙三丈五尺长一千九十三丈六尺楼之圯者新之题其额东曰迎恩西曰阜成南曰南薫北曰镇朔万自约记四十一年雨圯四十余丈知州胡柟修之
　　国朝顺治六年牛贼窃据　大兵攻之炮毁西南城八十余丈知州安世鼎重修姜宗吕记康熈六年知州张光岳二十四年知州髙起鳯先后修葺三十七年雨圯六十余丈知州唐文徳重修四十六年知州王克昌加修　南关土城周一里明崇祯间筑今圯河曲县
　　宋太平兴国七年建元至正二十八年尚镇抚截南面另筑小城形如葫芦三面皆临深沟明景泰元年展修周六里门二东曰朝天西曰威逺治间知县李邦彦重修万厯间邑给諌苗朝阳建议兴筑易土以甎巡抚侯于赵是其议请于朝调平潞等军鸠材包砌计髙三丈五尺石基七尺幷增修内外女墙两门层楼疏渠水道分三铺俾城中积水下流不至浸损城基
　　国朝顺治五年巡抚祝世昌檄副使徐淳知县马云章捐赀缮修城垣开筑南门洞广五丈髙四丈有奇内外包城各十五丈石基入土七尺题曰观文上建城楼一座顔曰清啸阁西南增建城角楼一座顔曰庾公楼
　　解州
　　隋大业九年自解梁城徙治于此始建元至正间监郡事者重修明洪武初展筑景泰间知州张辂再修治间知州张宁李溥加修正徳间知州李文敏大修之周九里十三步髙六丈厚三丈五尺池阔十丈深二丈五尺门四各建城楼四隅各建角楼尚书韩文记嘉靖三十四年知州王惟寜甎甃垜口天啓末知州徐文炜建城上铺舍
　　运城
　　元至正二十九年运使诺海徳俊建名鳯凰城周一千七百丈计九里十三步髙二丈池深七尺门五各搆屋四程其上黄觉记明天顺间御史马显修正徳六年御史胡正重修增髙数尺题其门东曰放晓南曰聚宝西曰留晖北曰迎渠嘉靖三年御史卢焕甎甃东面四年御史祁杲继甃西面俱少宗伯吕柟记十三年御史余光复甃其北许赞记十五年御史沈铎十六年御史何瓒十八年御史陶谟相继甃其南兼修四门重楼城角各增望楼一周围增台铺各一十九二十年御史舒迁建外城阎朴记万厯间御史刘大受运使孙可撰重修刘敏寛记崇祯间御史杨绳武姜思睿杨鹗先后加修增立敌台
　　国朝顺治十年运使陈诘修康熈十三年御史何元英增修二十四年御史李时谦加修运使张鹏翮续奉直省通行缮修之
　　防增修完固自为记
　　安邑县
　　自后魏始建明景泰初县令嵇岩重修周六里十三步髙三丈五尺池深一丈余门四东曰迎庆南曰南薫西曰永寜北曰拱极各建重楼四隅角楼各一窝铺各二隆庆间知县袁徳筑东西二月城
　　夏县
　　后魏神防元年建明景泰初知县雷缙增筑周五里一百三十七步髙三丈五尺池深五尺门四正徳间知县杨枢重修嘉靖间地震城圯知县李溥重修髙厚于旧増崇北门楼甎甃四面女墙隆庆间莲池水长西北隅时圯知县陈世宝补筑并修防城堤万厯十八年知县髙奎峻南门五尺改建重楼崇祯三年知县许倜袁葵相继修葺加髙厚各五尺
　　国朝康熈四年知县罗于廷重修二十一年知县史晟加修四十六年知县蒋起龙继修
　　平陆县
　　距古虞城六十里金兴定间建明景泰初知县李荣增筑周二里五十步髙二丈有竒厚如之池深一丈有竒阔如之门三上各建楼橹东曰傅说故里南曰虞芮质成北曰泰伯至徳惟北有重门治八年知县侯尚文修各门城楼辟新南门曰大成塞其旧马骙记嘉靖间知县赵重器修东城楼知县王发防新三门并雉堞知县李东主建郭门五崇祯间署本府通判徐暠修筑浚池邑人李宏捐金筑外郭环绕五里未竟
　　国朝康熈五年知县李徳论建楼于东郭题曰龙冈耸秀十七年北城雨圯知县柴应宸修之并四面雉堞四十三年知县董之燧增设窝铺重修南北城楼芮城县
　　后周明帝二年改立县治始建明洪武初县丞杨得知县张友直各增修周三里二百六十六步髙二丈池深七尺门四东曰通津南曰望阙西曰升仙北曰礼贤正统十四年知县孟济修正徳七年知县张世恭重修嘉靖七年知县张效仁增修甎甃城门二十二年知县周时相增敌台浚池万厯十四年知县李选重修增髙培厚甎甃女墙薛一鹗记四十年知县赵庭琰创建月城王纪记天啓六年知县姜士佐重修崇祯十三年知县倪光荐修甎甃未竟
　　国朝康熈四十六年知县邵璿重修
　　绛州
　　隋开皇三年自玉壁徙此始建明洪武元年指挥郑遇春重修周九里十二步西北依山髙十余丈余髙三丈五尺池深一丈门二南曰朝宗北曰武靖正统间知州王汝绩正徳间知州韩辄嘉靖间知州彭灿先后修葺知州贵儒于两门各建楼五间甎甃女墙隆庆间知州宋应昌加髙城墙濬池深一丈五尺阔倍之砌石堤以防汾齧计长三百余丈万厯间石堤圯知州张继东修崇祯末知州孙顺筑炮台数座
　　国朝顺治六年州同知徐祚焕建北门月城甎甃数十丈中设炮眼以便守御十年知州单惺修石堤康熈二年知州刘显第修南门楼补葺雉堞石堤三十九年知州胡一俊重修
　　闻喜县
　　唐元和十年刺史李宪建元至正十七年修明景泰元年县丞韩轩重修周五里三十二步髙二丈七尺阔一丈五尺基倍之池深二丈广三丈门四东曰迎晖南曰仰薫西曰阜成北曰仰薇正徳间知县李时王琳建城楼筑月城嘉靖间知县李朝纲阎倬先后增修敌台三十六座开水西门以便民汲题曰挹涑知县沈维藩甎砌垜口万厯元年知县王象干建防城石堤以防水涨计长一百六十丈有奇李汝寛记二十六年知县徐明增建防城石堤长五十余丈翟绣裳记崇祯间知县杨伟绩筑东西城各厚五尺髙三尺建东北西北二角楼知县贾之骥甎包东南二门各数丈
　　国朝顺治六年知县钟万龄修垜口及城门十六年知县李如兰修城濬池并葺城楼翟鳯翥记康熈四十年知县佟国琪再修之
　　河津县
　　旧城在今县东南圯于汾水元皇庆初监县令哈喇哈逊移筑今地明景泰元年知县张济修周三里二百七十四步髙二丈二尺池深浅不一门三东曰迎旭南曰临川西曰拥翠上各建楼天顺三年增辟小东门题曰附阳正徳六年知县王谔重修嘉靖间知县樊得仁修城楼浚池二十四年知县雍焯甎甃城堞修西门楼建敌台一十八座三十四年知县髙文学增修设角楼四座隆庆间知县李成栋张汝观先后修葺筑防城水堤万厯十七年知县杜桐修西南城十余丈崇祯九年知县郭景昌李士焜并举人刘有纶等捐金始甃以甎计髙三丈厚一丈五尺敌台铺舍一新士焜记
　　国朝歴任知县因时修葺至今完固
　　稷山县
　　隋开皇十一年建明景泰初知县胡士寜修筑周五里十三步正徳五年知县来亨重修嘉靖二十三年知县于藁加修隆庆元年知县孙倌奉檄修濬城池经始于戊辰三月迄九月告成计城厚丈有八尺崇视厚增为丈者二池深为丈者三阔如之辟门五东曰望尧南曰带汾西曰思禹北曰屏射东北曰引泉门各有楼角楼四敌台二十有五台各有亭雉堞千四百有奇各以甓方伯亢思谦记崇祯四年知县李燧庭濬池增筑城内外重垣
　　国朝康熈元年雨圯城垣一百九十二丈楼九窝铺一十五知县孔孟脉重修四十年知县谢兆龙加修绛县
　　唐武徳元年建正统十四年重修成化七年知县陈能增修周五里十三步髙二丈池深一丈门三东曰镇峯南曰绛阳西曰太安各有楼正徳间知县包得仁修窝铺十七座嘉靖六年知县唐梦璋甎甃女墙后地震楼堞倾圯知县陈训加葺隆庆三年知县牛应龙增筑髙五尺池亦濬深五年知县翟来旬于西门外增重门重楼万厯五年西北隅城圯门塞知县王思治开北门以通出入二十八年知县黄维翰修复旧路塞北门三十四年知县崔儒秀复开明年知县赵士元仍塞崇祯十四年知县王敏增修北城敌台二座加髙南门瓮城上建重楼
　　国朝顺治七年知县吴洪佐重修三门八年署印州同徐祚焕修建西门瓮城楼十四年知县郑始宏重建东南二门楼十六年知县赵士重修铺舍女墙垣曲县
　　西魏大统三年改邵郡名邵州徙筑今地城制初隘金季展筑洪武十八年水圯正统十四年知县李哲修周二里一百八十步髙二丈池深一丈阔一丈五尺门三南曰万安西曰永丰北曰富春成化间知县马祯重修正徳八年知县任旒展筑西北面周四里九年知县陈标开东南两水门以泄水嘉靖五年县丞张廷相补修并建楼九年创开东门水溢南城圯知县李良翰修十四年又圯再修之隆庆间知县李自发易以甎垜万厯二十六年知县仝梧重修二十八年前县令赵文炳巡按山西发金三千两檄筑南面防城石堤计二百七十余丈知县吕恒董其事叅政刘鲁记四十六年知县梁纲修南瓮城塞东门崇祯四年知县张天徳修西瓮城六年知县段士宏修南城里长二百三十三丈寛八尺增髙五尺修北门瓮城及女墙建敌楼十座原垜口一千五百存八百五十以便防御余塞之
　　国朝康熈七年知县纪谟重建北门楼补修防城石堤文登记四十四年知县许谷重修较前加固
　　吉州
　　晋公子夷吾筑明景泰初知州王亨修因山为城周一里二百九十步髙三丈五尺无池嘉靖初州判包钟建外城东筑土城二百五十丈西筑石城二百二十丈知州蒋旸再增外城计周四里南临山涧皆垒以大石门四东曰太和西曰永康北曰淇北南水门曰定远内门额曰崇安东西各建层楼北建小楼东门外筑瓮城楼曰长寜署州事乡寜知县李节亨因西城外地势最髙建敌楼五以资防御
　　国朝顺治间知州葛全忠修康熈间知州南鹏重修乡寜县
</div>
    <div class="pagination">
<a href="山西通志_page37.html">上一页</a><span>...</span><a href="山西通志_page33.html">33</a><a href="山西通志_page34.html">34</a><a href="山西通志_page35.html">35</a><a href="山西通志_page36.html">36</a><a href="山西通志_page37.html">37</a><span class="current-page">38</span><a href="山西通志_page39.html">39</a><a href="山西通志_page40.html">40</a><a href="山西通志_page41.html">41</a><a href="山西通志_page42.html">42</a><a href="山西通志_page43.html">43</a><span>...</span><a href="山西通志_page39.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
