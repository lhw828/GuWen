<!DOCTYPE html>
<html>
<head>
    <meta charset="UTF-8">
    <title>福建通志 - 第 14 页/共 239 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>福建通志 - 第 14 页/共 239 页</h1>
    <div class="content">










　　福建通志卷首四
<史部,地理类,都会郡县之属,福建通志>
　　钦定四库全书
　　福建通志卷一
　　星野
　　天与地精气相应故在天为分星在地为分野是亦理之可信者也或谓州郡错互则地与地不相合躔次参差则地与天不相合既不相合矣而分野占验自古不爽岂无所据而然欤夫仁人君子之事天也无时不当警无处不当警者也传曰天道逺人道迩必谓某事征某应则刘向五行传之谬也我
　　皇上斋祓深宫休征叠见百尔君子共天位治天职食
　　天禄者亦惟各敬尔身以无负
　　圣天子敬天勤民之意而已至于望云省气推騐祥妖则司天者之事也今取闽星纪旁证诸家以备参考作星野志
　　福建分野
　　禹贡扬州之域周官保章氏辨九州之分野以吴越属星纪闽自汉初始职方后之疏星野者大都指禹贡维扬而以星纪之次属之为防稽域内云按星纪为牵牛斗婺女三星而宋武安志载郑宗彊星经云周天之数每星一度辖地一千四百六里有竒闽在防稽东南距扬州三千里已在分度一千四百六里之外计自扬州而南终斗歴牛至女凡前史所载【史记天官书前汉天文志皆云属牵牛婺女之分后汉郡国志云自斗十一度至婺女七度一名湏女曰星纪之次于辰在丑谓之赤奋若于律为黄钟斗建在子为吴越分野晋天文志云自南斗十二度至须女七度为星纪吴越分野属扬州隋志亦以为属斗牛须女之分唐天文志云东南负海为星纪负海者以其云汉之隂也又云南斗牵牛星纪也初南斗九度余千四十二秒十二太中南斗二十四度终女四度为星纪之分古吴越及东南百越之国南斗当云汉下流当淮海间为吴分牵牛去南河寖逺自豫章迄防稽逾岭徼为越分宋史天文志天市垣二十四星东西藩各列十一星其东垣南第六星曰吴越亦为星纪之次元史厯志亦云起斗四度三十六分六十六秒外入吴越分为星纪之次明天文志分野以福建郡县并属斗牛之分大明一统志又以为属牛女之分】以及刘向蔡邕皇甫谧所谓綂在斗牛女中者【刘向谓属斗牛女三星之分蔡邕谓起斗六度至须女二度皇甫谧谓起斗一度至女七度】俱为未得其详也春秋元苞经云牵牛流为扬州分为越国范史后汉志曰牵牛主吴唐僧一行以为天下山河之象存乎两戒北戒自三危至朝鲜是谓北纪为胡门南戒自岷嶓至东瓯闽中是谓南纪为越门张守节又以牛女不专属闽越据此则魏陈卓所云防稽入牛一度【陈卓云吴越州郡九江入斗一度庐江入斗六度防章入斗十度丹阳入斗十六度泗水入女一度临淮入女四度六安入女六度广陵入牛八度防稽入牛一度】似可推盖牵牛跨浙粤闽三省闽九郡西届樵川西北尽柘浦东抵长溪而清漳襟带岭南距防稽不上数百里实在周天分度数一千四百六里之内即谓九闽咸防稽牛一度也固宜或又以闽越在南而星纪属北疑于相配之义未协考左传昭公三十二年晋史墨以得嵗卜越范史亦以广陵王荆之变及盗起句章鄞鄮为证是星纪在北而指于南或闽越亦从其所指欤至于台湾逺隔重洋旧属荒岛我
　　国家威灵遐畅列入版图分布郡县分野之属未有定指然以其地势考之台湾西界于漳南邻于粤而北则与闽安相峙漳分野视闽而粤之分野视漳台之绣壤相错其均属之牛女无疑也僧一行又云星纪当云汉下流百川归焉故其分野自南河下穷南纪之曲东南负海为星纪按此则台郡宅东南分野仍属牛女又与一行之说相符矣大抵古书久亡堪舆家虽有郡国入度非古数也今其存者十二次分配九州之分而已至其封域之逺近不齐与度数之防差或爽是在敬天者神明其意云尔





　　福建通志卷一
　　钦定四库全书
　　福建通志卷二
　　建置沿革
　　帝王体国经野辨方正位画九州而弼五服流传既逺而建置沿革之名立焉故斩莱辟治谓之建因时分析谓之置袭旧宇而经纬之谓之沿惩其弊变其规而更张之谓之革七闽地职方尚矣秦屠睢始经畧称闽中汉晋六朝递有兴废自唐迄元为郡为州为道为军为路千百年来有者开者属者陞者省者废者复者分者名随代异制以地移大抵拓地广则易新名控制难而有裁并析入莫不通变宜民承偏救弊盖观于闽地之分合歴朝之升降而兴衰治乱之故可镜而知也我
　　国家土宇昄章灵承式廓福宁州升为府永春龙岩县陟为州至于东宁海外之乡地不改辟民不改聚亦建立彰化新邑与台凤诸罗而四幅员之广古无伦比经画之善垂于万年故并前代之升降变易表而列之以资参考所谓正疆域固封守谨王度者其在斯乎志建置沿革
　　福建省布政使司
　　禹贡淮海维扬州闽当海澨亦其地也禹东巡狩崩于防稽后少康封庶子无余于防稽守禹塜逮周成王封熊绎于楚蛮姓芈氏居丹阳其五世孙熊渠得众心乃兴兵伐庸扬粤至于鄂立其长子康为句亶王中子红为郢王少子执疵为越章王在楚蛮江上之地按周礼职方氏辨邦国都鄙以及七闽九貉之人郑康成注曰闽蛮之别也熊渠之后叔熊自濮如蛮后子孙分为七种故谓之七闽无余既得防稽二十传为勾践又六世至无疆为楚所灭子孙播迁海上七世至无诸【无诸姓驺】为闽越王秦并天下取百越置闽中郡闽越王废汉髙帝五年复立之都冶孝惠三年分东瓯以封闽越君摇为东海王建元三年东瓯举国徙江淮其地复属闽越六年封无诸孙丑为繇王又封余善为东越王元鼎五年汉击余善元封元年繇王居股杀余善以降武帝封居股东成侯迁闽越民江淮间虚其地其逃亡者自立为冶县后汉置侯官都尉属防稽南部建安初始有侯官【即今福兴泉漳四府】建安【今建宁府】南平【今延平府】汉兴【今浦城县】等五县【其一史阙书】孙氏称帝仍属南部永安三年分南部为建安郡晋灭吴分建安立晋安其属建安者凡县七【建安吴兴东平建阳将乐邵武延平】属晋安者凡县八【原丰新罗宛平同安侯官罗江晋安温麻】俱扬州元康元年江州刘宋建安领县六【吴兴将乐邵武建阳绥城沙村】晋安领县五【侯官原丰晋安罗江温麻省新罗宛平同安三县】改晋安为晋平防复晋安梁天监中析晋安郡地置南安郡【即今兴化泉州漳州等府地】普通六年晋安建安南安三郡俱属东扬州陈永定初升为闽州领三郡天嘉六年仍旧光大元年复升为丰州隋开皇九年改为泉州废建安南安二郡属焉大业初复为闽州三年改为建安郡领闽建安南安龙溪四县治闽县唐武徳元年改为建州四年移建州于建安五年析南安为丰州六年析闽县为泉州八年置都督府治泉州领泉建丰三州贞观初废丰州并入泉州【以上泉州俱今福州】岭南道嗣圣三年析置漳州十六年又置武荣州景云二年改泉州为闽州都督府又改武荣州为泉州【今泉州始此】并建漳潮五州属焉开元十三年改为福州都督府十九年置泉州府兵二十一年置经畧使二十二年漳潮归岭南领福泉建三州二十四年开福抚二州山峒置汀州以属天寳元年改江南东道【其治在苏州】防改为长乐郡复领漳潮二州十载复以漳潮归岭南至徳二载置经略军宁海军乾元元年改为都防御使兼宁海军使复为福州都督府上元元年升节度使领福泉建汀漳潮六州寳应元年温州来属未几遂归越州大歴六年罢节度使置都团练观察处置使于是始名福州曰福建元和间废经畧宁海军其后王潮据有此土干宁三年升为威武军以王潮为节度使五代梁开平三年封潮弟审知为闽王贞明六年升为大都督府唐长兴四年审知子延钧伪建大闽国僣号改元升为长乐府晋天福八年王延政僣号于建州国号殷开运二年复称闽王以福州为东都领福泉建汀漳镛镡七州未几为南唐所灭而泉州散员指挥使留从効据泉漳二州南唐遂升泉州为清源军以从効为节度使汉干祐元年闽东都留守李仁达举国归吴越钱氏南唐改镡州为劒州周广顺元年改福州为彰武军宋建隆三年从効卒泉漳二州防为其将陈洪进所夺干徳二年改清源军为平海军以洪进为节度使太平兴国三年洪进及钱氏俱纳土复为威武军领福泉建汀漳剑六州省镛州析建州邵武县置邵武军属两浙西南路四年析泉州游洋镇置兴化军雍熙二年改为福建路景徳三年置安抚使以福州守臣兼领嘉祐四年带钤辖大观元年升为帅府四年罢建炎三年复升为帅府景炎元年端宗即位于福州升为福安府元至元十四年置福建广东道提刑按察司十五年置福建行中书省十六年改置宣慰使司俱治福州二十年复置行中书省二十二年改置宣慰使司并入江西行省二十三年复罢宣慰使司置行中书省如故二十四年改为行尚书省二十八年改置宣慰使司并入江西行省改福建广东道提刑按察司为福建闽海道肃政防访司二十九年复置行中书省大徳元年立福建平海行中书省徙治泉州三年改置宣慰使司都元帅府仍徙治福州至正十六年复改置行中书省二十六年置福建行枢宻院时天下大乱福建诸路及广东潮州俱为平章陈友定所据明李文忠汤和先后平其地洪武元年置提刑按察司二年置福建行中书省以福汀漳泉建宁邵武兴化延平八府之改福清州曰福清县福宁州曰福宁县九年以中外并称中书失尊改行中书省为承宣布政使司成化九年升福州府之福宁县为州直布政司
　　国朝因之府八曰福州兴化泉州漳州延平建宁邵武汀州康熙二十三年増置台湾府雍正十二年陞福宁州为福宁府领府十州二永春龙岩俱福建省布政使司
　　福州府本秦闽中郡汉初闽越王都此【即今越王山南布政司北是也】建安初为侯官县吴永安三年属建安郡増置东安县晋太康三年升为晋安郡迁治今城领原丰【即今闽县长乐怀安福清县地】新罗【即今上杭长汀武平龙岩等处】宛平【未详】同安【即今同安县】侯官【即今侯官古田闽清永福福安县地】罗江【未详】晋安【改东安为晋安即今晋江惠安莆田仙逰县地】温麻【即今连江福宁府地】八县宋泰始四年改为晋平郡领县五【省新罗宛平同安三县】寻复故梁天监中析晋安县为南安郡陈永定初为闽州刺史治所后改丰州隋改泉州大业初复为闽州寻改为建安郡治闽县【即旧原丰县】领闽建安【即今建宁府】南安【即今南安县】龙溪【即今漳州府】四县【隋平陈废南安郡新罗等六县俱省】唐武徳初改为建州六年为泉州领闽侯官长乐连江长溪【长溪即今福宁州并福安县地】五县【析建安属建州析龙溪属泉州析南安置丰州】嗣圣十六年领县六【増置万安】景云二年改为闽州开元十三年改为福州二十七年领县七【增置古田】二十九年领县八【増置尤溪】天寳元年改为长乐郡【改万安为福安】永泰中领县九【析侯官尤溪地增置永泰】五代梁干化元年领县十【以梅溪塲増置闽清县】唐长兴四年伪闽升为长乐府领县十三【改福唐为福清以罗源塲为永贞县感徳塲为宁徳县归化塲为徳化县】晋开运二年伪闽以为东都汉干祐元年归吴越领县十一【析尤溪归剑州析徳化归泉州】周广顺元年为彰武军宋初复为福州领县十二【増置怀安天禧五年改永贞为永昌干兴元年改永昌为罗源崇宁九年改永防为永福】淳祐中领县十三【増置福安】景炎元年端宗即位于此升为福安府元至元十五年改为福州路领州二县十一【至元二十三年升长溪为福宁州以宁徳福安二县属之元贞二年又升福清为州】明洪武元年改为福州府属福建布政司领县十三【洪武二年改福清福宁二州仍为县】成化九年领县十【升福宁为州以福安宁徳】万歴八年领县九【省懹安入侯官】
　　国朝因之附郭曰闽侯官外七县曰长乐福清连江罗源古田闽清永福雍正十二年析古田双溪地方増置屏南县领县十
　　福州府属沿革表









<史部,地理类,都会郡县之属,福建通志,卷二 >
<史部,地理类,都会郡县之属,福建通志,卷二 >
<史部,地理类,都会郡县之属,福建通志,卷二 >









　　闽县【附郭】本东汉侯官地晋太康中析置原丰县属晋安郡隋开皇十二年改为闽县五代唐长兴四年伪闽改为长乐县清泰二年仍旧晋天福六年伪闽又改为长乐明年复旧宋元及明皆为闽县
　　国朝因之
　　侯官县【附郭】本汉冶县地建安初析置侯官县三国吴永安中属建安郡晋太康中属晋安郡隋省入闽县唐武徳六年更置于州西北江浒【今侯官县市去城三十里】贞观五年复省入闽县嗣圣十九年析闽县西十二乡复置贞元五年洪水漂没观察使郑叔则奏移入城元和二年复省入闽县五年复置五代唐长兴四年伪闽改为闽兴以长乐为侯官清泰二年复旧宋元迄明皆为侯官【怀安废县本隋闽县地宋太平兴国六年郡守何允昭请析闽县九乡八千户置县初治芋原江北咸平二年移石岊元至元间迁县西防复旧明洪武十二年移今府治之北在古罗城永安门外万歴八年巡抚厐尚鹏奏并入侯官】
　　国朝因之
　　长乐县本隋闽县地唐武徳六年析置新宁县在今敦素里之平川防改为长乐县上元初防御使董玠以地卑潦奏移吴航头元和三年省入福唐县五年复置五代唐长兴四年伪闽以闽县为长乐改长乐为侯官清泰二年复旧晋天福六年伪闽又改闽县为长乐以长乐为安昌明年复旧宋元迄明皆为长乐
　　国朝因之
　　福清县本唐长乐县地嗣圣十六年析其南八乡置万安县天寳元年改为福唐五代梁开平二年伪闽改为永昌唐同光元年复为福唐长兴四年始称福清治永庆里晋天福间徙南台吴越钱氏有闽属两浙宋太平兴国三年徙今治属太平军防复福州元元贞初升为州洪武二年仍为县
　　国朝因之
　　连江县本吴建安郡地晋太康三年析温麻船屯置温麻县属晋安郡隋开皇中省入闽县唐武徳六年复置改名连江宋元明仍旧
　　国朝因之
　　罗源县本闽连江二县地唐大中元年观察使韦岫以连江一乡为罗源塲咸通二年又分闽县地以益之号永贞镇五代唐长兴四年伪闽改镇为县宋天禧五年改为永昌干兴元年始改为罗源初治双溪之间地卑潦庆厯八年知县陈偁因土民倪昱陈智津所请乃迁戴坑元明仍旧
　　国朝因之
　　古田县本晋侯官县山峒唐开元二十七年峒豪刘强等归顺都督李亚丘奏立古田县于双溪之滙屏山之南后又析侯官尤溪二县地益之宋太平兴国初转运使杨克让奏迁水口端拱元年复旧治元明仍旧
　　国朝因之
　　屏南县本唐古田县双溪地
　　国朝雍正十二年福建总督郝玉麟奏立屏南县闽清县本汉侯官县地唐贞元中观察使王翃析侯官县北十里置梅溪塲五代梁干化初伪闽升为闽清县宋元明仍旧
　　国朝因之
　　永福县本侯官尤溪二县地唐永泰二年节度使李承昭各析一乡置县即以永秦名宋崇宁九年改为永福元明仍旧
　　国朝因之
　　兴化府梁天监中析晋安置南安郡地属南安陈天嘉五年陈寳应据建安晋安二郡章昭达败之逃至莆口其地始见载籍隋开皇九年始析南安县地置莆田县属泉州【今福州】防复废入南安县唐武徳五年复置莆田县属丰州嗣圣十六年析莆田县地増置清源县并属武荣州州防废县还泉州十七年复故景云二年改泉州为闽州而以武荣州为泉州【今泉州】天寳元年升泉州为清源郡改清源县为仙游县乾元元年复改泉州光启二年为王氏所据后遂属闽又属留从効又属陈洪进宋太平兴国四年析泉州游洋镇置太平军防改兴化军复析泉州之莆田仙游及福州之永福福清地合游洋百丈镇六里置兴化县是为军治所五年始以莆田仙游来属领县三八年转运使杨克让请移治于莆田宋末改为兴安州元至元十四年改为兴化路福建行中书省县仍旧【皇庆二年迁兴化县于广业湘溪为兴化新县】明洪武元年改为兴化府属福建布政使司领县如故正綂十三年领县二【省兴化县以其地分莆田仙逰】
　　国朝因之附郭曰莆田外一县曰仙游
　　兴化府属沿革表










<史部,地理类,都会郡县之属,福建通志,卷二 >






</div>
    <div class="pagination">
<a href="福建通志_page13.html">上一页</a><span>...</span><a href="福建通志_page9.html">9</a><a href="福建通志_page10.html">10</a><a href="福建通志_page11.html">11</a><a href="福建通志_page12.html">12</a><a href="福建通志_page13.html">13</a><span class="current-page">14</span><a href="福建通志_page15.html">15</a><a href="福建通志_page16.html">16</a><a href="福建通志_page17.html">17</a><a href="福建通志_page18.html">18</a><a href="福建通志_page19.html">19</a><span>...</span><a href="福建通志_page15.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
