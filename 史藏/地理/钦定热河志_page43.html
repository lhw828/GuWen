<!DOCTYPE html>
<html>
<head>
    <meta charset="UTF-8">
    <title>钦定热河志 - 第 43 页/共 255 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定热河志 - 第 43 页/共 255 页</h1>
    <div class="content">　　皇太后阅马戯九月辛酉
　　驻跸布祜图
　　赐扈从王公大臣防古王公台吉等宴丙寅重阳莭上诣
　　皇太后行殿侍膳
　　赐扈从王公大臣防古王公台吉等宴
　　驻跸阿贵图庚午回热河行宫癸酉
　　上奉
　　皇太后自热河回銮丙子入古北口已夘
　　上奉
　　皇太后回圆明园
　　御制诗【癸酉】
　　秋搜木兰启跸之作
　　秋是较搜天平明启翠旃
　　东朝常奉豫武烈每绳
　　先背敛西山雾遥澄北岭烟沿途看寳穑兴防益轩然
　　驻跸避暑山庄作
　　山馆延縁驻翠旌每来偏值素秋清宜人山色看无厌入昼溪声听有情间染丹枫出緑树全教蛩语代蝉鸣今年鹿信虞迟却两日权停便拟行
　　山庄启跸之作
　　较猎乗时正秋岩闗爽气拂旌斿晴开塞囿千峰近雨挽山庄一日留野水拍桥沙涨落晚禾积圃石田收无遗地力繁生齿为此欣然为此忧
　　木兰回跸驻避暑山庄作
　　木兰秋狝薄言旋山馆重教此憇延菊有黄华幽傍砌桂余金粟馥喷筵隔林麋哨声迟鹿【鹿哨早而麋哨迟山庄内所有皆麋木兰乃鹿】写栋云飞影乱烟往返停留频属咏笺挥壁勒自年年
　　无几何时往返周山容紫翠闘深秋风吹落叶如闻雨潦尽寒潭逺见洲防缀闲云晴晦幻依迟别馆性情投去时怱遽鸣征辔揽结今应数日留
　　十八年八月戊戌
　　上奉
　　皇太后启跸廵幸塞外己亥
　　降防蠲免所过地方额赋十分之三辛丑出古北口甲
　　辰至热河行宫丁未
　　上行围木兰奉
　　皇太后自热河启行九月癸丑朔
　　驻跸穆垒喀喇沁昻阿
　　赐防古王公台吉等宴辛酉重阳节
　　上诣
　　皇太后行殿侍膳
　　赐扈从王公大臣防古王公台吉等宴是日
　　驻跸巴顔沟癸酉回热河行宫甲戌
　　御如意洲
　　赐扈从王公大臣等宴丁丑复
　　赐扈从王公大臣等宴庚辰
　　上奉
　　皇太后自热河回銮十月癸未入古北口丙戌
　　上奉
　　皇太后回圆明园






　　钦定热河志卷十五
　　钦定四库全书
　　钦定热河志卷十六
　　巡典四
　　御制诗【甲戌】
　　恭奉
　　皇太后启跸幸避暑山庄之作【有序】
　　溯丰镐发祥之地灵萃万年忆椒芗躬荐之秋星周一纪载瞻
　　祖烈祗谒
　　丹邱爰诹日至之上旬适度天中之令节敬扶
　　安辇暂驻山庄时则准噶尔部筞凌策凌乌巴什等率众来归迎銮肆觐用即卷阿之胜境锡兹湛露之鸿仪迨夫届金廼复时巡东国礼因事举诗以日増启跸初程命篇伊始
　　追逺柔遐庆典覃天中卜吉启行骖东巡五载兹惟倍【前以乾隆癸亥至盛京阅今十年余矣】西极四夷彼剩三【凖夷四部曰准噶尔曰都尔伯】
　　【特曰和硕特曰辉特策凌等则都尔伯特部也】计里方欣日正永清尘喜值雨霑甘山庄避暑今年信
　　家法钦承敢即耽
　　出口襍咏
　　诘旦鸣鞭趁晓凉白云逺峤复苍茫黍禾已勃宁晴好自哂吾懐曷有常
　　塞田每看好秋成绿茂弥冈已慰情暗卜有收疑信半大都期望忌其盈
　　万峰浓濯翠芙蕖南北隄防慨想余今日玉闗为外户年年巡狩奉
　　安舆
　　轻云不雨风含爽迤逦山行那觉尘自是玉骢黄繖葢却欣防日惠多人
　　岩闗背指障崔嵬塞外岚光直北开真是不征闾左富
　　圣人深意示招徕【沿边诸口皆有税惟古北口无皆康熙年间定制云】
　　驻跸避暑山庄
　　仁祖当年兹避暑今年避暑奉
　　慈亲敢图逸豫忘深虑亦为【去声】柔懐恤逺人胜地秋临虽已屡好山夏景讶初新却思卅二年前事【予十二嵗时侍　　皇祖避暑于此今三十二年矣】
　　圣日依然照此身
　　山庄灯夕锡宴聨句【有序】
　　賔应律朱辂方陈遵
　　祖制以行时奉
　　安舆而避暑乃有员渠部长欵玉塞以来王因兹风土清嘉就仙庄而祗觐用大柔懐之义聿隆燕恺之恩万树园开合旧旅新賔而伸笑语三巡爵徧叙名藩渠帅以赋龙光喜因闰夏之余凉复举上元之徃例云屏风静氷宇天寛百道虹流恍入恒春之界千枝锦灿同来不夜之城载集词臣共扬盛事调变柏梁之旧近体联赓镳分石鼎之章七言逓奏
　　【御制】西极来賔示宠章升平灯宴锡山庄欲因柔逺非夸富
　　早识归仁敢恃强嘉与朝正同燕衎快当避暑惬清凉诗唫乐恺周遐迩【臣傅恒】占合丰盈协雨旸万树芳园烟羃羃三霄佳夕露瀼瀼乍教貔虎陈仙仗【臣陈世倌】
　　【御制】更幻鱼龙集广塲望过东冈月犹朗节逾北至夜初长穹窿圆幕卿云拥
　　左右賔筵绮席张熠熠鶱鸾呈锦绣呦呦鸣鹿应笙簧蚖膏烂处明宫栁【臣刘统勲】鹤髙时出苑墙塔现玲珑森宝花敷顷刻灿萤嚢玉蛾来徃飞如织【臣汪由敦】
　　【御制】银蝶参差舞欲狂抜地虹流峯树射殷天雷碾塞云翔上元不夜浑今夜
　　胜事无方洽四方素防擢毫团窟桂赤乌刷羽烛榑桒蓬山忽讶六鼇戴【臣方观承】朱阙欣看五鳯蹡枝耸瑚摇碧海匳堆韎暎朝阳星毬结字分还合【臣介福】
　　【御制】氷镜排轮低复昻熚烞声中山荅响辉煌影里水翻光天开奇景龙沙创
　　序借新年燕防飏吐火吞刀争献伎寻橦履索列成行折腰引手盘旋架【臣嵩夀】急拍髙歌上下吭捷逞都卢纷杂防乐陈僸昧震礌硠红云一片扬旌斾【臣钱维城】
　　【御制】緑双驰过骕骦翡翠翎垂文士帽【时命尚书刘统勲协办陜甘总督统勲乞翎因以赐之】麒麟锦制外臣裳叵罗潼乳三巡遍甲煎沈檀百和香跋浪长鲸动鳞甲□空掣电耀精芒锦棚未散灵丝防【臣程景伊】绛纸还烘桦烛装重聴踏歌喧象板无烦竞渡楫沙棠黄梅气爽清
　　文囿【臣陈惪华】
　　【御制】红藕风多袭御床珠勒马颁天廐秣蹴蔬羊出大官湘【按陆防诗有蹴蔬羊之句注谓有人常食菜忽食羊梦五脏神曰羊踏破菜园云云然国语及防古语凡驿程食物谓之舒苏蹴疏音相近陆诗或讹用此注语反觉牵强】柑一例同堂陛奉賮千羣共享王新旧籓邦都待从暖寒嵗令总庥祥团圞接坐依
　　华幄【臣王际华】次苐呼名
　　赐玉浆燕笑亲聆
　　天语近鸿篇宣示
　　圣恩洋逰从瑶岛欢何极【臣张泰开】
　　【御制】禁放金吾漏未央长夏尚徴春有象寰瀛真见恱无疆钦承
　　家法聨中外巩固金瓯奕叶庆
　　七月五日东巡自避暑山庄启跸之作
　　避暑居停逮晓秋朝来清跸啓龙斿逺人宴赉鸿仪备炎月栖迟马足休恰悟兹来即向徃因思欲进每资留山田是处防华黍未敢先期道有收
　　上
　　陵诚蕴十年余皜日金风行色舒山馆南防嶂犹近吉林东指路还纡每怀侯度咨休助常喜
　　慈宁奉起居七萃率能知大义宁因跋涉怨咨予
</div>
    <div class="pagination">
<a href="钦定热河志_page42.html">上一页</a><span>...</span><a href="钦定热河志_page38.html">38</a><a href="钦定热河志_page39.html">39</a><a href="钦定热河志_page40.html">40</a><a href="钦定热河志_page41.html">41</a><a href="钦定热河志_page42.html">42</a><span class="current-page">43</span><a href="钦定热河志_page44.html">44</a><a href="钦定热河志_page45.html">45</a><a href="钦定热河志_page46.html">46</a><a href="钦定热河志_page47.html">47</a><a href="钦定热河志_page48.html">48</a><span>...</span><a href="钦定热河志_page44.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
