<!DOCTYPE html>
<html>
<head>
    <meta charset="UTF-8">
    <title>畿辅通志 - 第 360 页/共 974 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>畿辅通志 - 第 360 页/共 974 页</h1>
    <div class="content">　柴沟堡　在懐安县北五十里明正统二年筑周七
　　里有竒门三城外有池嘉靖中增设叅将驻此
本朝改设守备其西南二十里为渡口堡明弘治九年
　　筑接蔚州界
　会河堡　在懐安县东北万全左卫西即东南二洋
　　河合流处也方舆纪要堡为辽金特所置宋嘉定
　　四年蒙古败金人于会河堡即此
　四海冶堡　在延庆州东永寜城东六十里明天顺
　　八年筑周三里有竒弘治七年徙永寜左千戸所
　　屯守
本朝以地并入延庆州设守备驻此方舆纪要旧为冶
　　铸之所以有四水合流名四合冶元时徃来上都
　　□取道于此后遂讹为四海冶
　周四沟堡　在延庆州东永寜城东三十里明嘉靖


  

　　十九年筑周二里有竒门一
本朝设守备驻此其西南十八里为刘斌堡东南五十
　　里为黑汉岭堡俱明嘉靖中建
　靖安堡　在延庆州东永寜城北三十里明嘉靖三
　　十五年筑周二里有竒门二
本朝设守备驻此方舆纪要堡北阻山东西南三面临
　　河称为险要
　矾山堡　在保安州东南六十里即矾山故县也明
　　初筑堡周三里万厯七年设兵戍守
本朝设守备于此
　麻峪口堡　在保安州南当龙门南口明洪武二十
　　五年筑万厯七年増修周一里有竒边防考堡傍
　　有红站口为险隘之地
　良田屯堡　在保安州东五十里为居民屯聚之所
　　明洪武二十五年筑隆庆四年增修设兵戍守又
　　东十里为沙城堡其相近又有二堡相连曰沙城


  


　　中堡东堡人东八里堡在州东北四十八里西八
　　里堡在州东北三十里又石瓮堡在州南三十里
　　岔道堡在州南四十里
　弘阳镇　在延庆州西南三十里唐初髙开道所置
　　唐书武徳六年髙开道所部弘阳统漠二镇来降
　寳峰川镇　在保安州东南其相近有蔡树安豺狼
　　峪庄窠涧等口南达大龙门不过一二十里与宛
　　平涞水接界
　固城镇　在保安州南旧志唐妫州有固城镇与易
　　州分界
　朱家营　在龙门县西五里
　西白马营　在西寜县东十五里又东一里为东白
　　马营
　栁沟营　在延庆州东南十五里明嘉靖中置城于
　　此设兵防守方舆纪要营东北有谎炮儿韩家口
　　栁沟口海子口又东南为大小红门口皆防御处


  

　　也
　大兵马营　在延庆州西南二十里
　牙头寨　在赤城县北明初华云龙出云州袭元兵
　　于牙头砦即此地也
　蟒山寨　在延庆州东南二十里蟒山上山形如蟒
　　寨据其巅又招帖寨在州北二十里
　檐车砦　在保安州西南宋嘉定十三年靖安民出
　　兵至矾山取担车寨即此
　李家庄　在赤城县龙门所东北其北有万松沟
　右所屯　在懐安县西南十八里又王虎屯在县西
　　二十里水闸屯在县北二十五里
　三马房　在西寜县东城东十五里又四马房在县
　　东七马房八马房在县西
易州
　紫荆闗　在易州西八十里即汉之五原闗也一名
　　子庄闗宋时亦曰金坡闗方舆纪要紫荆闗宋人


  


　　谓之金坡闗后以山多紫荆树改名为
京师西偏重地旧志紫荆一闗当居庸倒马间实为辅
　　车之势明正统间设守备防御嘉靖间改设叅将
　　后筑紫荆闗新城升叅将为副总兵
本朝康熙三十二年改设叅将
　干河口闗　在涞水县北五十里又六都闗白马闗
　　龙门闗俱在县北
　盘石口　在易州西九十里去紫荆闗十里又西二
　　十里为搭捱口旧置廵司又周二沟口瓦窑安口
　　蔡家峪口俱在盘石口东西小龙门口黄沙口乌
　　龙沟口皆在盘石口西南六十里乌龙沟口接广
　　昌县界口外要冲也
　竒口　在易州西北四十里内去紫荆闗四十里
　　外去金水口六十里旧置廵司今废又东北二十
　　里曰官坐岭口又东北三十里曰东峪口又西南
　　二十里曰铲峭岭口又西五十里曰茶窝口又西


  

</div>
    <div class="pagination">
<a href="畿辅通志_page359.html">上一页</a><span>...</span><a href="畿辅通志_page355.html">355</a><a href="畿辅通志_page356.html">356</a><a href="畿辅通志_page357.html">357</a><a href="畿辅通志_page358.html">358</a><a href="畿辅通志_page359.html">359</a><span class="current-page">360</span><a href="畿辅通志_page361.html">361</a><a href="畿辅通志_page362.html">362</a><a href="畿辅通志_page363.html">363</a><a href="畿辅通志_page364.html">364</a><a href="畿辅通志_page365.html">365</a><span>...</span><a href="畿辅通志_page361.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
