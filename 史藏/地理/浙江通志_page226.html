<!DOCTYPE html>
<html>
<head>
    <meta charset="UTF-8">
    <title>浙江通志 - 第 226 页/共 787 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>浙江通志 - 第 226 页/共 787 页</h1>
    <div class="content">　　明实録成化十三年寜波绍兴台州水旱相继嘉兴府志成化十四年八月二十日夜嘉兴南方有声如运磨达旦十二月龙见于南方以十数
　　续文献通考成化十四年八月吴越间淫雨不止各处出蛟将出时山中先有火烧地草木披靡分两边中成一径以出至入水如驴形不见足浮游江中而去
　　嘉兴府志成化十五年九月二十日申时嘉兴地震至酉始定
　　杭州府志成化十六年有五色乌翔钱塘学宫是年李旻举觧首越三年大魁天下
　　杭州府志成化十七年昌化县竹生花逾年结实如麦
　　万厯金华府志成化二十一年武义县旱竹生实如麦民采食之可疗饥括苍彚纪宣平山中尤多竹米至千余石
　　明实録成化二十二年台温二府自春徂夏不雨民饥临海县火燬军民房舍一千七百余区
　　续文献通考成化间嘉善县邹亮妻初乳生三子再乳生四子三乳生六子
　　续文献通考治元年二月十六日处州景宁县北屏风山有白马成羣从牛首山迤逦腾空而去
　　万厯金华府志治元年金华府大旱至三载嘉兴府志治元年十二月嘉兴府虹见雷电雨冰凡四日
　　嘉兴府志治二年夏秀州儒学后圃产芝连茎竝蒂紫色有光如玉
　　杭州府志治三年五月仁和县槎渡村有瑞麦六月杭州大雨龙井鳯凰两山水暴涨淹田禾
　　万厯温州府志治三年温州五县皆饥七月平阳县南乡生嘉禾一本四穂
　　嘉兴府志治五年嘉兴大水民流移又大疫万厯金华府志治六年正月五日兰谿县大雷雨黒水五月至八月旱无麦禾
　　杭州府志治六年四月昌化县大风拔木火光烧山少顷骤雨如注
　　温州府志治六年泰顺县鹤巢山产灵芝
　　万厯温州府志治八年二月永嘉县暴风雹大者如拳小者如鸡子伤屋瓦凡禽兽果实苖麦俱无
　　嘉兴府志治十一年嘉兴郡境河港池井水皆沸腾髙二三尺甚有至丈许者竟日始平
　　万厯温州府志治十一年八月初九日巳刻温州有大星自南移东后有光一带长百丈余将入海光分为五声若轰雷
　　温州府志治十二年四月乐清县地震生白毛台州府志治十三年台州大饥民食草木
　　嘉靖宁波府志治十四年象山县大寒草木皆死民饥
　　万厯金华府志治十六年三月十八日武义县大风雨雹抜木倾屋压死二十余人
　　杭州府志治十八年七月杭州骤雨山水大涌漂屋人多死者
　　嘉兴府志治十八年九月十一日嘉兴地震屋瓦皆鸣次日地生白毛金华府志十三日子时金华各县地震台州府志台州地震有声湖州府志湖州地震生白毛宁波府志鄞县奉化同日地震
　　温州府志正徳元年温州地震有声如雷遍生白毛长者三四寸
　　嘉兴府志正徳二年十一月十一日小雪节嘉兴府疾雷震天电火迅发二十八日虹见雷大发声是冬桃李花蜂蝇集
　　万厯湖州府志正徳三年湖州大旱河水竭
　　万厯湖州府志正徳四年湖州大水民苦疾疫嘉兴府志正徳四年七月嘉兴骤雨如注至十月不霁禾尽烂大饥
　　万厯金华府志正徳四年十一月金华各县大霜竹木皆死经春不生民馑
　　万厯湖州府志正徳五年湖州复大水疫甚地震生白毛
　　嘉兴府志正徳五年五月嘉兴大水害稼民流移者半
　　温州府志正徳五年永嘉县大饥
　　杭州府志正徳六年正月杭州大雨电地震自后频震
　　嘉兴府志正徳七年嘉兴西山乡麦秀两岐
　　温州府志正徳七年乐清县瑞应乡麦一本五穂六穂余多三穂四穂
　　万厯金华府志正徳八年金华县池水结氷成花草枝叶之形如画
　　嘉兴府志正徳八年十二月石门县树枝凝霜状如垂露吸之味甘如饴
　　嘉兴府志正徳九年石门县蝗不害稼已而嘉禾生有一本数穂者
　　万厯金华府志正徳十年金华雨雹永康义乌县尤大鸟雀鸡鹜伤者甚众
　　万厯绍兴府志正徳十一年新昌俞应肃家蚕鸣嘉兴府志正徳十二年二月二十三日嘉兴雷电雨雹大者如马首十一月雷电大雪十二月乃止
　　万厯温州府志正徳十二年四月永嘉乐清二县地大震生白毛
　　万厯温州府志正徳十三年二月泰顺县大水壊民居六月永嘉县大水
　　嘉兴府志正徳十三年秋嘉兴大水
　　杭州府志正徳十四年正月杭州屋瓦氷结皆成花朶如是者数日
　　嘉靖宁波府志正徳十五年十一月鄞县雷鸣地震明实録嘉靖元年正月丙辰金星犯牛星四月乙丑朔木星犯斗宿下星
　　嘉靖宁波府志嘉靖元年慈谿县夹田桥西忽涨一洲明浄圆起太守向锦曰沙洲涨夹田慈谿出状元眀年癸未邑人姚涞状元及第
　　嘉兴府志嘉靖元年七月二十五日嘉兴自辰至酉大风拔木太湖水溢丈余没田禾
　　杭州府志嘉靖二年七月杭州大风潮八月再作拔木飘瓦冲去太平门外百余家
　　万厯湖州府志嘉靖三年湖州大饥
　　杭州府志嘉靖四年五月初七日杭州有大星自东流西曳尾长数十丈光明烛地乱落有声十月晦大雷雨震电
　　万厯温州府志嘉靖五年温州大旱民饥永瑞乐三邑尤甚七月二十四日初昏有星如月见于东方红光烛天凡三日
　　台州府志嘉靖五年台州旱饥草木俱尽
　　明实録嘉靖五年七月壬午朔遂昌县雨雹顷刻积二尺杀豆麦
　　万厯绍兴府志嘉靖六年六月萧山县淫雨壊江塘平原成巨浸沿塘民家皆漂没
　　杭州府志嘉靖七年四月余杭县旱忽然大风雷雨雹大者如椀小者如鸡子较雨更密人民惊走牛马奔逸
　　杭州府志嘉靖八年五月杭州雨黒水衣服污染万厯金华府志嘉靖八年五月金华大水九年九月金华大霜晩禾不实
　　万厯绍兴府志嘉靖九年冬新昌吕廷安墓产芝五茎
　　温州府志嘉靖十年五月瑞安县海潮至有光如炬六月大火八月有黒龙从泥起遍天发火倾屋拔木不可胜纪
　　万厯金华府志嘉靖十年九月九日义乌县大火燬民居过半
　　万厯湖州府志嘉靖十年九月湖州府城外地忽陷数十丈
　　万厯湖州府志嘉靖十一年乌程县庚村产芝数十本
　　万厯温州府志嘉靖十一年七月二十四日泰顺县雨雹大如拳
　　嘉兴府志嘉靖十二年十月八日四更嘉兴见星鬭喞唧有声俄陨如雨
　　万厯温州府志嘉靖十二年十一月九日夜温州星陨如雨
　　万厯绍兴府志嘉靖十三年七月诸暨新昌嵊县溪流涨入城中水深丈余新昌东堤决
　　万厯温州府志嘉靖十三年七月温州旱八月风大作仆温州卫治及佛寺民居
　　绍兴府志嘉靖十四年新昌县竹生穂结实如小麦民采食之
　　万厯湖州府志嘉靖十五年长兴县大风暴雨电闪昼晦壊民居不可胜计
　　嘉兴府志嘉靖十六年夏嘉兴大水
　　嘉靖宁波府志嘉靖十六年八月海潮入宁波郡城灵桥门老者云当出解元是年乡试陈穆果占榜首慈谿县夹田桥复起一洲明年戊戌会试邑人袁炜为榜首
　　万厯绍兴府志嘉靖十八年五月绍兴大水衢婺严三府暴流与江涛合入越城髙丈余沿海居民溺无算萧山西江塘壊县市可驾巨舟
　　万厯金华府志嘉靖十八年六月六日金华八县大雨浃旬北山蜃出田碶塘堰荡尽东义永武四县俱发洪兰谿特甚水髙丈余民无楼阁者栖于屋脊
　　嘉兴府志嘉靖十八年六月嘉兴府旱蝗大饥杭州府志嘉靖十八年杭州自三月不雨至于六月井泉皆竭
　　杭州府志嘉靖十九年昌化县东坡池不种而自生莲有红白二色重花如蒂
　　嘉兴府志嘉靖十九年春嘉兴大饥多鬻男女于外六月十八日飞蝗蔽天食芦苇竹叶无遗
　　明实録嘉靖十九年九月乙夘夜火星犯南斗杓第二星
　　杭州府志嘉靖二十年昌化县竹叶苞络成穟和饴为饼饵最佳其地遂得丰熟
　　万厯绍兴府志嘉靖二十年春绍兴骆驼山鸣诸暨县南隅张氏妻一产四子
　　台州府志嘉靖二十年七月十八日台州风拔木飞石大雨如注洪涛暴髙数丈溺人无算
　　明法传録嘉靖二十一年八月丁酉火星犯南斗续文献通考山县雨黄雾路上行人口耳皆塞
　　嘉靖宁波府志嘉靖二十二年鄞县戴鳌有庄名会川产黄芝九茎次年又产一茎又次年枯竹生笋成林
　　嘉兴府志嘉靖二十二年夏嘉兴淫雨秋大水民饥明实録嘉靖二十三年三月丁巳夜火星入南斗杭州府志嘉靖二十三年杭州大无麦米价涌贵富者亦食半菽嘉兴府志夏秋嘉兴大旱禾稼不登
　　明实録嘉靖二十三年鄞县人兵部尚书张邦奇之母年百嵗
　　杭州府志嘉靖二十四年杭州大饥民多殍七月雨雹
　　嘉兴府志嘉靖二十四年嘉兴旱道殣相望次年大疫
　　嘉靖宁波府志嘉靖二十四年宁波诸县大荒万厯绍兴府志嘉靖二十四年绍兴合郡连年大旱湖心皆为赤地
　　台州府志嘉靖二十四年台州大旱无麦民多殍万厯温州府志嘉靖二十四年温州大饥
　　温州府志嘉靖二十五年九月二十日五更瑞安县天晴月朗海上闪色如金片或曰此天花也其年必丰已而果然
　　万厯温州府志嘉靖二十六年泰顺县火延燎官廨鼓楼及民居五百余家
　　嘉兴府志嘉靖二十七年夏嘉兴旱十一月十一日丑时雷电大雨虹见
　　万厯温州府志嘉靖二十八年冬平阳县大火十二月朔瑞安县有龙自嘉屿乡起大雨雹击死羽虫无数
　　嘉兴府志嘉靖三十一年春嘉兴白昼间望见秦驻山军马纵横金戈闪烁及追而即之无有也八月又然海上夜行者见之尤眀
　　温州府志嘉靖三十一年五月五日五更温州有星赤色尾长拖青从西方飞过平阳岭前山堕海中其光烛天有声如炮
　　嘉兴府志嘉靖三十四年嘉兴产白雀
　　嘉靖宁波府志嘉靖三十四年象山县麦与粟有一茎四穂者桕木生花如鸡冠
　　杭州府志嘉靖三十四年七月杭州大火自熈春门顷刻遍于四方烧军民庐舍万余间
　　嘉靖宁波府志嘉靖三十四年象山县大风拔木倾县治十七夜霓见于北山慈谿县下黒雨
　　嘉靖宁波府志嘉靖三十六年定海县获白鹿总督胡宗宪令徐渭作表以献
　　温州府志嘉靖三十六年六月乐清县竹葢山摧见二石剑李用妻一乳三子
　　明法传録嘉靖三十七年闰七月淳安县雨雹万厯金华府志嘉靖三十九年兰谿县三十四都徐环家产瑞粟六穂者一本五穂四穂者各二本三穂者四本二穂者甚多
</div>
    <div class="pagination">
<a href="浙江通志_page225.html">上一页</a><span>...</span><a href="浙江通志_page221.html">221</a><a href="浙江通志_page222.html">222</a><a href="浙江通志_page223.html">223</a><a href="浙江通志_page224.html">224</a><a href="浙江通志_page225.html">225</a><span class="current-page">226</span><a href="浙江通志_page227.html">227</a><a href="浙江通志_page228.html">228</a><a href="浙江通志_page229.html">229</a><a href="浙江通志_page230.html">230</a><a href="浙江通志_page231.html">231</a><span>...</span><a href="浙江通志_page227.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
