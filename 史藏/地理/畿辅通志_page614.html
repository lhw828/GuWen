<!DOCTYPE html>
<html>
<head>
    <meta charset="UTF-8">
    <title>畿辅通志 - 第 614 页/共 974 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>畿辅通志 - 第 614 页/共 974 页</h1>
    <div class="content">
秦起宗  字符卿洺水人辟武卫译史迁中台使时尚书省专制更张起宗持文严宻无所泄累迁太子家令典簿官上言东宫官属辅导德义财赋非所治也朝廷是之拜中台御史劾中丞和尚受人妇人贱买县官产不报起宗又奏不罪和尚无以正国法帝曰为御史当如是矣自是尽言无讳皆见聴用以兵部尚书致仕卒谥昭肃
明
史鉴  成安人洪武初以人才入太学擢都御史时有宦寺谋干朝政者鉴上言请鉴前史以防异日弄权之患又以用刑太繁疏奏新国宜用轻典上并嘉纳之
贾铨  字秉钧邯郸人永乐进士授刑科给事中英宗即位命谳在京重囚常赦所不及者多为原宥出知大理府征麓川军需悉出大理铨区画有方事集而民不扰厯右副都御史巡抚山东河南二省军民咸颂威惠卒谥恭靖
罗绮  磁州人宣德进士擢御史正统间以忤王振戍辽东景帝立复官擢刑部侍郎寻镇守松潘累有破贼功在镇七年威名甚着天顺初为左副都御史复忤石亨坐贬
刘玉  字仲玺磁州人天顺成化间数以偏将征庆逺蛮讨东苗平固原贼有功厯官左都督玉勇敢善抚字所至未尝挫衂卒赠固原伯谥毅敏
马子聪  字舜达广平人成化进士弘治初为南京礼科给事中时佥都钱钺以中晋秩移抚河南中官蒋琮守备南京肆为凶暴子聪皆劾之复陈土木繁兴并传奉冗员之弊前后数十疏多排



斥近幸终工科都给事中
连盛永年人成化进士为监察御史弹劾有声贵戚为之敛手正德初擢山东运使不附刘瑾窜之海南毅然携家以往瑾诛诏复秩盛已卒遣使谕祭
胡瓒字伯珩永年人弘治进士选御史与刘瑾忤瑾诛累擢大理少卿巡抚大同武宗幸云中力请回銮幸臣江彬等怙宠又极言之忤彬告归大同军叛以瓒为提督军务殱其渠魁一军遂定进南京工部尚书
孙修  字用吉邯郸人弘治进士正德初由戸部主事擢陜西佥事备兵延绥以军功进副使巨盗严天柱拥众陷商州声震关洛修奉檄率兵五千讨平之擢山西按察使寻升浙江左布政使以母忧归起拜右副都御史巡抚湖湘修夙望素着墨吏闻风解组未几改南京操江后因灾异自陈归
陈于陛  字荩斋曲周人嘉靖进士授庆阳推官擢礼部郎改吏部升太常卿以忤张居正罢归起右副都御史以戸部侍郎总督漕运却例金十三万进南京戸部尚书以奉表过里卒囊中俸余八金而已赠太子太保
张国彦  字熙载邯郸人嘉靖进士事祖母杨母赵以孝旌官给事中疏请训储及谏止买珠并见采纳累迁都御史巡抚郧阳上惑于开矿之说国彦连疏极谏乃止协理兵部尚书时驿递疲敝国彦奏设背包军马令畿民遣戍者还籍充之军兴无悮而民尤感德洮河之变以军功加太子少保

赐飞鱼服卒赠太子太保赐祭葬
张学颜  字子愚肥乡人嘉靖进士性至孝父母丧皆庐墓三年官给事中直声震中外累迁都御史抚辽东陈战守机宜十进戸部尚书丈量天下田亩定计録请免天下田租改兵部疏停内操以老乞归
李已  字子复磁州人嘉靖进士厯给事中频诏戸部有所征索已屡争执既复诏市珍寳再疏极谏帝怒杖之百锢刑部狱寻释归神宗立起原官极言传奉之弊劾兵部尚书谭纶平江伯陈王谟时号敢言累迁右佥都御史巡抚保定卒
刘荣嗣  字敬仲曲周人万厯进士授戸部主事管银库时边事孔急饷金久不发乃与鹿善继矫发金花银若干中使以为不便荣嗣曰济国事耳死何惜焉累迁工部尚书总理河道为嫉者所中下狱卒
王世扬  字孝甫广平人万厯进士为御史巡视陜西茶马开诚七监大灾奏发茶课赈济蠲饷边银二年免课马七千五百四十二匹巡抚浙江减御衣织造三之一擢抚宣府总督宣大山西敌服其威信边境无事官至戎政尚书
路振飞  字见白曲周人天启进士除泾阳知县陜西抚按欲建魏阉生祠振飞持不可流贼入境击却之授御史劾周延儒闵洪学刘宇烈等厯按福建苏松温体仁修郄谪官累迁淮阳巡抚团练乡兵得劲卒二十余万李自成遣其党吕弼周来代勒兵擒之军声大振马士英欲用其所亲田



仰乃罢振飞寻卒



钦定四库全书
　畿辅通志卷七十三
　　名臣
大名府
　周
　史　鳅　字子鱼卫大夫 孔子称其直　
　公子荆　字南楚卫大夫孔 子称其善居室　
　公叔发　一名公孙枝卫大 夫谥贞惠文子　
　公子朝　卫大夫呉公子札适卫说遽瑗史狗史鳅公 子荆公叔发公子朝曰卫多君子未有患也　
　孔　圉　卫大夫 谥文子　
　颜雠由　卫大夫孔 子主其家　
　公子郢　字子南卫灵公少子公卒夫人命为太 子郢曰亡人蒯瞶之子辄在不敢当　
　汉
　汲　黯　字长孺濮阳人孝景时为太子洗马以严见 惮武帝即位为主爵都尉数直谏帝常曰古　
　　　有社稷之臣至如汲黯近之矣后拜淮 阳太守卒弟仁至九卿子偃至诸侯相　
　王　凤　字孝卿元城人孝元皇后兄也父禁阳平侯 凤嗣封为卫尉侍中成帝立以为大司马大　

  

　　　将军领尚书事王氏之兴自鳯始卒谥敬成侯母 弟崇封安成侯庶弟谭平阿侯商成都侯立红阳　
　　　侯根曲阳侯 逢时髙平侯　
　王　音　凤従弟代凤为大司马车骑将军封安阳侯 王氏爵位日盛惟音为修整数谏正有忠节　
　　　卒谥敬侯子舜 平帝时为太保　
　王　闳　鳯弟谭子哀帝时幸臣董贤为大司马宠爱 贵盛闳屡谏忤帝临崩以玺绶付贤内外　
　　　惶惧闳白元后夺之贤不敢拒乃跪授玺绶驰上 及王莽簒位忌闳出为东郡太守莽败闳独完且　
　　　全活东郡三十 余万戸归更始　
　索卢放　字君阳东郡人初署郡门下掾更始时使者 督行郡国太守当刑放前言曰天下所以归　
　　　心者以圣政寛仁故也而传车所过未闻恩泽太 守受诛恐天下惶惧各生疑变愿以身代命由是　
　　　显名建武六年征为洛阳令徙諌议大夫以 疾去光武召见于云台赐谷二千斛遣归　
　呉　佑　字季英长垣人父恢南海太守佑举孝廉迁 胶东侯相政惟仁简吏人懐而不欺梁冀表　
　　　为长史冀诬奏李固佑争之不聴出为河间相因 自免归子鳯乐浪太守恺新息令鳯子冯鲖阳侯　
　　　相皆 有名　
　秦　周　字平王陈留平邱人名 在八厨官至北海相　
　谢　弼　字辅宣濮阳人建宁二年对策除郎中时青 蛇见前殿大风拔木弼上封事言窦氏之变　
　　　太后幽隔空宫愁感天心陛下以桓帝为父岂得 不以太后为母又言故太尉陈蕃宜还其家属解　

　　　除禁网征故司空王畅长乐少府李膺并居政事 庶灾变可消左右恶其言出为广陵府丞去官归　
　三国魏
　毛　玠　字孝先平邱人太祖辟为治中従事与崔琰 并与选举所用皆清正之士务以俭率人由　
　　　是士莫不以廉节自励文 帝初为尚书仆射卒于家　
　晋
　杜　友　字季子东郡人魏正元中为侍御史母邱俭 之诛党与七百余友惟举首事十人余皆奏　
　　　赦后仕晋为冀州刺史河 南尹子默厯吏部郎卫尉　
　南北朝魏
　李　崇　字继长顿邱人为荆州刺史甚有称绩氐扬 灵珍等反叛讨平之破鲁阳蛮栁北喜等又　
　　　擒荆蛮樊安延昌初都督江西诸军事冦贼侵邉 所在摧破号曰卧虎累迁尚书令加侍中卒谥武　
　　　康 　
　李　平　字昙定崇従弟太和中为长乐太守受命讨 王愉夜有兵斫营矢及帐坚卧不动俄而乃　
　　　定卒擒愉肃宗初梁逼寿春诏为行台节度诸军 水陆兼备克期齐举俘获甚众以功迁尚书右仆　
　　　射凡处机宻十有余年 有献替之称卒谥文烈　
　李　奨　字遵穆平长子自太尉参军事累迁相州刺 史河南尹前后所厯皆以明济称元颢入洛　
　　　以奨慰劳徐州羽林 遇害诏赠卫将军　

  

　李　谐　字处和奨之弟袭父爵彭城侯孝静初为魏 尹梁求通好以为聘使江南及出梁武目送　
　　　之谓左右曰卿軰常言北间都无人物此 等何处来使还除大司农卿转秘书监卒　
　唐
　李　绩　本姓徐字懋功曺州离狐人初従李宻宻归 朝廷录郡县戸口上之髙祖喜曰纯臣也授　
　　　黎州总管従太宗战伐屡有功拜并州都督治并 州十六年以威肃闻髙宗时卒赠太尉谥贞武　
　张公谨　字弘慎魏州繁水人为王世充长史挈城归 唐入秦王府王将讨隠巢乱使卜之公谨投　
　　　龟于地曰事无疑何卜之有王曰善以功授左武 卫将军贞观初为代州都督置屯田以省馈运数　
　　　言时政得失多所采纳进封邹国公改襄州都督 以惠政间谥曰襄子大素懐州刺史大安同中书　
　　　门下 三品　
　谷那律　魏州昌乐人淹识羣书褚遂良常称为九经 库为谏议大夫従太宗出猎遇雨沾渍因问　
　　　曰油衣若为而无漏那律曰以瓦为之则不漏帝 悦其直孙倚相为秘书省正字曽孙崇义为幽州　
　　　大将以 雄敢闻　
　杜正伦　相州洹水人隋世重举秀才天下不十人而 正伦一门三秀才皆高第为世歆美魏征荐　
　　　其才进中书侍郎论事称旨显庆中进同中书门 下三品迁中书令李义府同执政不能下出为横　
</div>
    <div class="pagination">
<a href="畿辅通志_page613.html">上一页</a><span>...</span><a href="畿辅通志_page609.html">609</a><a href="畿辅通志_page610.html">610</a><a href="畿辅通志_page611.html">611</a><a href="畿辅通志_page612.html">612</a><a href="畿辅通志_page613.html">613</a><span class="current-page">614</span><a href="畿辅通志_page615.html">615</a><a href="畿辅通志_page616.html">616</a><a href="畿辅通志_page617.html">617</a><a href="畿辅通志_page618.html">618</a><a href="畿辅通志_page619.html">619</a><span>...</span><a href="畿辅通志_page615.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
