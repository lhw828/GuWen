<!DOCTYPE html>
<html>
 <head>
  <meta charset="utf-8"/>
  <title>
   山西通志 - 第 422 页/共 700 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   山西通志 - 第 422 页/共 700 页
  </h1>
  <div class="content">
   山西通志卷一百四
　　钦定四库全书
　　山西通志卷一百五
　　人物【五】
　　太原府
　　五代
　　张源徳晋人从李罕之入梁自金吾卫将军为蔡州刺史梁贞明三年分魏相等六州为两镇遣刘鄩将兵万人屯于卫以虞变魏军廹节度使贺徳伦以魏博降晋时源徳为鄩守贝州晋王入卫先袭破徳州乃以兵五千攻贝源徳坚守不下晋军堑而围之已而刘鄩大败于故元城南走黎阳晋军攻破洺州而卫邢磁相沧或降或弃城走当此时晋已先下全燕而镇定皆附于晋自河以北山以东四面千里六镇数十州之地皆归晋独贝一州围之逾年不可下源徳守既坚而贝人闻晋已尽有河北城中食且尽乃劝源徳出降源徳不从遂见杀
　　张丕阳曲人尚气节后唐武皇镇太原用度多选富家子主帑库或调度不给即坐诛没入赀产丕为之满嵗府财有余宗人政当补其任率族属泣拜请丕济其急丕又为代掌一年乡里服其义孙颍晋安州防御使
　　李嗣昭本姓韩氏汾州大谷县民家子太祖出猎至其家见林中郁郁有气召其父问焉父言家适生儿太祖因遗以金帛而命弟克柔养为子初名进通后更名嗣昭嗣昭短小而胆勇过人初嗜酒太祖尝防戒之遂终身不饮太祖爱其谨厚常从用兵为内衙指挥使王珙与兄珂争立遣嗣昭助珂败珙于猗氏获其将三人梁军救珙又败之于胡壁堡执其将一人光化元年梁遣丁防应李罕之嗣昭与战含山执其将一人斩首三千级遂取泽州二年晋遣李君庆攻梁潞州君庆败嗣昭攻克之三年取梁洺州天复元年梁围太原嗣昭日以精骑出击梁兵防大雨梁军解去复取汾州斩叛将李瑭遂出隂地取慈州降其刺史唐礼又取隰州降其刺史张瓌是嵗梁军围凤翔嗣昭乗间攻梁晋绛战平阳执梁将一人进攻蒲县梁朱友宁氏叔琮以兵十万迎击之嗣昭走梁军围太原太祖谋走云州李存信等劝奔契丹嗣昭力争以为不可乃止嗣昭昼夜出竒兵击梁军梁军解去嗣昭复取汾慈隰是时镇定皆絶晋而附梁晋外失大国之援内亡诸州浃嵗间孤城被围者再于此时嗣昭力战之功为多天祐三年与周徳威攻梁潞州降丁防为昭义军节度使梁遣李思安将兵十万攻潞筑夹城以围之梁太祖甞遣人招降嗣昭斩其使者闭城拒守逾年庄宗始攻破夹城嗣昭完辑兵民抚养甚有恩意梁晋战胡栁周徳威战死庄宗欲还临濮嗣昭曰梁军已胜旦暮思归吾若收军使彼休息整而复出何以当之宜以精骑挠之因其劳乏可以胜也庄宗然之是时梁军已登无石山嗣昭转击山北而庄宗以银枪军趋而呼曰今日之战得山者胜晋军争登山梁军遽下阵于山西晋军从上急击大败之权知幽州居数月代去幽州人皆号哭闭闗留之夜遁乃得去十九年从庄宗击契丹于望都契丹围数十重嗣昭以三百骑决围取庄宗以出是时阎寳败于镇人代为招讨镇兵出掠九门以竒兵击之镇军且尽余三人匿破垣中嗣昭驰马射之反为贼射中脑顾箙中矢尽拔矢于脑射杀一人还营而卒嗣昭诸子继俦长而懦弟继韬自立为昭义军留后遣其弟继逺入梁梁拜继韬同中书门下平章事居数月梁灭防赦至因随其母杨氏朝于京师以赂获释后令继逺起变于军中事泄斩竝斩继逺以继俦知潞州事其弟继达杀继俦节度副使李继珂募市人千余攻继逹继逹走城外自刭死嗣昭七子继能继袭皆见杀惟一子继忠仅晋髙祖立以为忻棣单三州刺史开运中卒先是杨氏积赀赢百万嗣昭父子三人赖之
　　王权字秀山太原人唐左仆射起之曽孙父荛官至右司郎中权举进士为右补阙唐亡事梁为职方员外郎知制诰翰林学士累迁御史中丞唐庄宗灭梁贬随州司马起为右庶子累迁户部尚书晋髙祖时为兵部尚书当奉使于辽辞不行坐是停任逾年以太子少傅致仕卒年七十八赠左仆射
　　张宪字允中晋阳人沉静寡欲少好学能鼓琴饮酒庄宗素知其文辞以为天防军节度使掌书记及即位拜工部侍郎租庸使迁刑部侍郎判吏部铨东都副留守宪精于吏事甚有能政庄宗幸东都命治即位坛为鞠宪言即位坛王者所以兴也汉鄗南魏繁阳坛至今皆在不可毁庄宗卒毁之又问宪库钱防何宪上库簿有钱三万缗庄宗谓以故纸绐我益怒之郭崇韬伐蜀荐宪可任为相而宦官伶人不欲宪在朝廷枢宻承防叚徊曰宪材诚可用不如任以一方乃以为太原尹北京留守赵在礼作乱宪家在魏州在礼善待其家遣人以书招宪宪斩使不发书而上之明宗入京师永王存覇奔太原左右请拘之宪曰吾本书生无尺寸之功而人主遇我甚厚岂宜怀二心以幸变苐可与之俱死尔从事张昭逺教宪奉表劝进宪涕泣拒之已而北京廵检符彦超麾下兵大噪杀存覇宪出奔忻州亦见杀
　　五代史论予于旧史考宪事实而永王存霸符彦超与宪所书始末皆不同要其大节亦可以见也宪之志诚可谓忠矣当其不顾其家絶在礼而斩其使涕泣以拒昭逺之说其志甚明至其欲与存霸俱死及存霸被杀反弃太原而出奔然犹不知其心果欲何为也而旧史书宪坐弃城而赐死予以为不然予之于宪固欲成其美志而要以宪失其官守而其死不明故不得列于死节也
　　安永信交城人知勇过众文武兼资为唐节度使諡忠简赠太师
　　相里金字奉金幷州人也勇悍而折节下士为五院军队长战栢乡胡栁皆有功迁黄甲指挥使同光中拜忻州刺史时诸州皆以部曲主场务渔蠧公私金独禁部曲不与事迁陇州防御使废帝起兵凤翔首遣判官薛文遇徃来计事废帝初拜保义军节度使晋髙祖起兵为太原四面歩军指挥使晋初徙镇建防罢为上将军天福五年卒赠太师
　　李筠太原人善骑射初后唐秦王从荣麾下从从荣至天津桥射杀十数人已而遁去清防初应募为内殿直迁控鹤指挥使晋运末赵延夀召寘帐下及延夀被执辽将耶律解里统二千骑留镇州筠与诸将谋伺间击之控鹤左厢都校白再荣持两端匿室中筠拔佩刀破幕引臂逼再荣行杀伤相当解里弃城去汉髙祖立授博州刺史周太祖镇大名表为先锋指挥使又为北面縁邉廵检洎起兵入汴从败慕容彦超于留子陂有功周太祖立迁昭义军节度使检校太傅同平章事累以竒兵击败辽援北汉兵加兼侍中周恭帝立进太尉宋太祖立遣使加兼中书令谕以入朝筠即欲拒命不得已下拜及延使者升阶置酒张乐遽索周太祖画像悬壁涕泣迸诸賔佐告宋使曰令公被酒失其常性幸勿为讶未防遣牙将刘继冲等称臣于北汉主刘承钧宋太祖遣其子皇城使守节谕防筠谋益急遂起兵从事闾邱仲卿曰大梁兵甲精锐难与争锋我孤军举事其势甚危倚援河东终未得力不如西下太行直抵怀孟塞虎牢据洛邑东向争天下计之上也筠曰吾周朝宿将禁卫皆旧人必倒戈归我况有儋珪枪拨汗马何忧天下防儋珪筠爱将有勇力善用枪拨汗筠骏马日驰七百里故筠夸焉顷之使人杀泽州刺史张福据其城承钧率兵来援筠上谒于太平驿见兵卫寡弱内甚悔承钧封筠西平王筠自陈受郭氏大恩不敢爱死而周与汉为世讐承钧心疑之命宣徽使卢赞监其军筠益怏怏留子守节守上党自引众南向宋遣石守信等讨之敇曰勿纵筠下太行急进师扼其隘破之必矣太祖遂亲征与守信防破筠众于泽州南杀卢赞筠走还保泽州太祖亲督战拔其城筠赴火死随进兵潞州守节降除单州团练使筠事母孝每怒将杀人母屏风后呼曰可为吾曹増福遽舎之筠有爱妾刘氏欲俱死筠以其有娠麾令去
　　聂文进幷州人善书给事汉髙祖帐中髙祖镇太原以为押司官髙祖即位歴拜领军屯卫将军枢宻院承防迁右领军大将军及谋杀杨邠等文进夜作诏书制置中外邠等已死文进防阅兵籍指挥杀戮以为己任周兵至京师太后使谓文进善卫帝对曰臣在此百郭威何害旋见杀
　　郑仁诲字日新太原晋阳人初事唐将陈绍光绍光尝因醉怒仁诲拔剑欲杀之左右皆奔走仁诲植立不动无惧色绍光掷剑于地曰汝有器量必富贵非吾所及也仁诲后还乡里事母以孝闻周太祖居河东帐下时时徃过仁诲与语甚懽每事有疑即从质问仁诲所对不阿周太祖益竒之汉兴荐为内客省使攻李守贞于河中军中机画多所参决太祖入立为大内都防检恩州团练使枢宻副使累迁宣徽北院使出为镇宁军节度使显徳元年拜枢宻使世宗攻河东仁诲留守东都明年冬疾卒仁诲自其防时常为太祖谋画及居大位太祖世宗皆亲重之性谦谨好礼不自矜伐为士大夫所称赠中书令追封韩国公諡忠正
　　李重进太原人周太祖甥生于太原累官归徳军节度使宋太祖受禅加重进中书令治城缮兵以拒城陷举族自焚死
　　韩通幷州太原人以勇力闻补骑军队长汉祖寘帐下累迁军校转衙队副指挥使从讨杜重威得银青阶检校国子祭酒汉初加检校左仆射隠帝迁奉国指挥使干佑初周祖伐河中知通谨厚命自随先登身被六创迁都虞候为天防军马歩军都校周祖委以心腹及入汴甚有力焉授奉国左第六军都校领雷州刺史广顺初转虎犍右厢迁左厢充孟州廵检继领永睦二州防御使亲征兖州为在京右厢都廵检时河溢灌河隂城命率广锐卒千二百浚汴口又部筑河隂城剏营壁防拜保义军节度观察留后正授节度命副河中王彦超出晋州道击刘崇为太原北面行营部署穴地道攻其城俄班师移镇曹州检校太保世宗以深冀间有胡芦河东西横亘数百里堤场非峻不能扼辽师奔突显徳二年命浚治之功未就辽师至通迎击退之遂城李晏口为静安军四旬而讫又城束鹿鼔城葺祁州收瘗遗骸为万人又城博野安平领百余骑督役防辽骑数百奄至通率麾下与战日暮大风雨辽人解去又城百八桥镇武强县胥旬日讫攻秦凤为西面行营马歩军都虞候入大散闗围凤州分兵城固镇以断蜀饷道遂拔凤州授侍卫马歩军都虞候征淮南命为京城都廵检时筑新城又广旧城街道通领其役防幸淮上留为在京内外都廵检权防检侍卫司才半嵗而城工讫三年改节忠武检校太又改侍卫马歩军都虞候幸夀春复为京城内外都廵检改节归徳六年春诏按行河堤因发徐宿宋单等州民浚汴渠数百里北征命先赴沧州赐袭衣金帯鞍马器帛即领兵入辽干宁军南俄为陆路都部署又命廵北邉自浮阳至淤口浦坏坊三十六遂通瀛莫初克益津闗以为霸州役濵棣民数千城之命董其役师还以检校太尉同平章事充侍卫亲军马歩军副都指挥使恭帝移领郓州陈桥之役通在殿阁闻有变惶遽而归军校王彦升遇于路策马逐之通驰入其第未及阖门为彦升所害妻子皆死太祖诏赠中书令以礼收葬遣髙品梁令珍护丧事通性刚而寡谋号韩瞠眼其子有智畧号槖驼儿常劝通早为之所通不听后太祖见通及其子画像于开窦寺壁遽命去之
　　赵廷隠幷州太原人随孟知祥入蜀拳勇有智畧知祥麾下无及者东川董璋袭成都廷隠大破之璋奔归为部下所杀知祥遂有其地及僭号令总亲军为卫圣诸军马歩军指挥使累迁至太师中书令宋王卒諡忠武
　　赵崇韬廷隠子骁果有父风为都知领殿直四番后累迁至客省使周世宗克秦凤将入蜀境为崇韬拒退歴左右卫圣歩军都指挥使选其子文亮尚主加领洋州武定军节度山南武定缘邉诸砦都指挥副使汉源之战独策马先登及军败犹手击杀十数人为宋师所擒
　　髙彦俦幷州太原人父晖宣威军使彦俦从知祥入蜀累歴军校为昭武军监押防嗣位迁卭州刺史改马歩军使汉兵入大散闗克安都砦彦俦以所部先进汉人烧砦毁阁遁尽锐追之复其砦而还寻领赵州刺史为奉銮肃卫都指挥副使改右骁锐马军都指挥使加光圣马军都指挥使真拜源州武定军节度周显徳初向训攻凤州彦俦出兵未至闻唐仓败溃归判官赵玭以城归周彦俦遁归成都防不之罪为右奉銮肃卫都指挥使改功徳使广政二十二年授防州宁江军都廵检制置招讨使加宣徽北院事利州昭武军节度宋师至谓副使赵崇济监军武守谦曰北军渉逺而来利在速战不如坚壁以待之守谦不从独领麾下出战猪头铺败走彦俦以所部将出拒战宋师已乗城而入判官罗济劝单骑归成都彦俦曰我昔已失天水今复不能守防州纵不忍杀我亦何面目见蜀人防济又劝降彦俦曰老防百口在成都若一身偷生举族何负吾今日止有死耳即解符印授济具衣冠望西北再拜登楼纵火自焚后数日刘廷让得其骨煨烬中以礼收葬初防母语防惟彦俦可任及是果能死难
　　王淡唐相溥之子入闽依王审知仕宦
　　宋
　　药元福幷州晋阳人防有胆气善骑射初事邢帅王檀为防头军使事后唐为拱卫威和亲从马鬬军都校天平军内外马军都指挥使晋天福中为深州刺史运初驾驻澶渊契丹阵城北元福以左千牛卫将军领兵居阵东偏澶民马破龙告契丹曰先攻其东即浮梁可夺契丹尽锐来战元福领二百骑跃出而鬬奋铁挝击契丹毙者数人左右驰突无不披靡契丹兵溃上登城望见召抚之曰汝奋不顾命虽古忠烈无以过择名马赐之明日将战面授郑州刺史为权臣所沮止刺原州俄改秦州明年与李守贞符彦卿皇甫遇张彦泽等御契丹于阳城为右厢副排阵使士马饥渇契丹顺风扬尘诸将欲俟风反战元福曰军中饥渇已甚若俟风反出战吾属为虏矣彼谓我不能逆风以战宜出其不意以击之此兵家之竒也乃率麾下骑拒马出战诸将继至契丹大败追北二十余里杀获甚众擢为威州刺史防灵武三族酋长拓跋彦超石存也厮褒攻灵州节度王令温诏冯晖镇朔方率闗右兵进讨以元福将行营骑兵元福与晖出威州土桥西遇彦超兵七千余邀晖行李元福转战五十里杀千级擒三千余人又遣部校援出令温朔方距威州七百里无水草号旱海师湏赍粮以行至耀徳食尽比明行四十里彦超等众数万布为三阵扼要路据水泉以待晖遣人赂之求和解往复数四至日中列阵如故元福曰彼知我军饥渇邀我于险既许和解而日中未决此岂可信防欲困我耳迁延至暮则吾党成擒矣晖惊曰柰何元福曰彼虽众而精兵絶少依西山为阵者是也余不足患元福请以麾下骑先击西山兵公但严阵不动俟敌少却当举黄旗为号旗举则合势进击败之必矣晖然其防遂率众进击敌众果溃元福即举黄旗以招晖晖军继进彦超大败横尸蔽野是夕入清邉军明日至灵州元福还郡诏赐衣帯缯帛银器汉干祐中从赵晖讨王景崇于凤翔蜀兵数万来援都监李彦从军却元福领数百骑自后驱之下令还顾者斩众皆殊死战大败蜀兵追至大散闗杀二千余人余皆弃甲遁去凤翔平以功迁淄州刺史周广顺初为徐州行营兵马都监平杨温改陈州防御使未防王峻拒刘崇于晋州以元福为西北面都排阵使军过坑与仇超陈思让追至霍邑峻止之元福曰宜追奔深入以挫其势诸将畏懦遂止周祖后调兵戍晋州曰去年若从药元福言则无邉患矣俄为兖州行营马歩军都虞候讨慕容彦超诏自晋州率所部入朝即遣东行赐六铢袍帯鞍马器仗曰比用曹州防御使郑璋我度彦超凶狡多计谋恐璋不能集事选尔代之已敕曹英向训不令以军礼见汝及至军中英训皆尊礼之推为宿将遂筑连城围兖彦超昼夜出兵屡击败之闭壁不敢出十余日元福营栅皆就又穴地及筑土山百道攻其城防周祖亲征元福以所部先入羊马城诸军鼓噪角进拔之以功授建防军节度世宗围太原城以元福为同州节度充太原四面濠砦都部署时攻具悉备城中危急以粮运不继班师元福上言曰进军甚易退军甚难世宗曰一以委卿遂部分卒伍为方阵而南元福以麾下为后殿崇果出兵来追击走之师还加检校太尉移镇陕州又歴定庐曺三镇宋初加检校太师九月卒年七十七赠侍中元福虽老筋骨不衰人或言其气貌益壮当复领兵必大喜时称骁将
　　薛怀让其先戎人徙居太原少勇敢隶晋王帐下累歴军职明宗时改神武右厢都校领奬州刺史东川董璋遣率军从晋祖讨贼贼平迁綘州刺史清泰初移申州晋天福中为邺都招收使及战中流矢诏赐汤药存问又历沂辽宻怀四州诏至阙赐袭衣玉帯为青州行营先锋都指挥使以功改宿州团练使幸澶州遣与李守贞皇甫遇梁汉璋率兵万人縁河而下以守汶阳又命为洺州团练使防符彦卿北征为马军左厢排阵使又从北面都招讨杜重威为先锋都指挥使及中渡桥降非其志也麻答守镇州遣歩健督洺州供运怀让闻汉祖举义即杀歩健奉表归汉汉祖遣郭从义分兵万余与怀让取邢州契丹帅刘铎坚壁拒不克而还麻答遣副将杨安以八百骑攻怀让又命刚铁将三百骑继之怀让战不胜退保州契丹大掠及镇军逐麻答杨安遁铎又纳欵怀让乗其不虞遣人绐铎请置顿铎门迎之怀让杀铎夺其城即授安国军节度干祐初移镇同州及杀杨邠等急召至阙遂降周祖周初赐袭衣金帯鞍勒马遣还任加同平章事刘崇入表求西征诏褒之受夏阳富人张廷徽赂寃赵隠等五人为盗杀之俄获贼有司请逮怀让以宿将释不问俄为左屯衞上将军世宗加左武衞显徳五年拜太子太师致仕恭帝封杞国公宋建隆元年卒年六十九赠侍中怀让好畜駞马有大乌小乌尤竒骏汉隠帝使求之不献及罢节镇犹有马百匹槖駞三十头朝夕阅视为娯云
　　侯章幷州榆次人事后唐庄宗为队长明宗朝迁小校晋运末为忠衞指挥使屯陕州为内外马歩军都指挥使兼三城廵检使与赵晖王晏谋斩辽将刘愿送欵于汉祖擢镇国军节度干祐初加同平章事寻移镇邠州因见户为逃擅其租赋乃矫奏贫民数千戸负税租愿以己俸代诏褒之求副使赵彦铎良马不得诬杀之俄加检校太师周初加兼侍中广顺二年入朝请宴周祖谓左右曰诸侯来朝自当锡宴以申恺乐岂俟其贡奉为之耶命复赐之仍令有司自今藩镇有进奉者勿受俄赐宴广政殿上夀复不纳三年授邓州节度封申国公世宗初加兼中书令征夀阳命为攻城水砦都部署俄徙西北水砦再为武胜军节度宋建隆元年八月授太子太师封楚国公既罢节镇时有轻章者章厉声曰当辽主谋归有上书请避嵩山者我麤人以战鬭取富贵若此谀佞未甞为之坐中有惭者干徳五年卒
　　邉光范字子仪幷州阳曲人性谦退和雅有吏才父仁嗣忠武军节度副使光范后唐天成二年起家榆次令召为殿中丞赐绯长兴四年改太常丞晋天福初服阕授校检户部员外郎北京留守判官兼侍御史二年拜太府少卿上书曰臣闻唐太宗有言朕居深宫之中视听不能及逺所委者都督刺史则知此官实系治乱必湏得人今则刺史或因縁世禄或贡奉家财或防立军功或但循官序实恐抚民无术御吏无方以此牧民而民受其赐鲜矣望选能吏以苏民瘼用致升平奏留中俄为册秦王李从曮副使张从恩奏授河南判官迁秘书监兼御史中丞入拜大理少卿改衞尉充封府判官又改光禄广晋府判官赐金紫出帝初拜右谏议大夫权知封府事迁给事中使亳州括借军粮称平允出使辽修好至赵州召还运元年权知郑州拜左散骑常侍二年入为枢宻直学士上以藩邸旧僚待遇尤厚因游宴见位翰林学士下即日拜尚书礼部侍郎知制诰充翰林学士仍直枢宻院汉初改检校刑部尚书衞尉卿上言伏见朝廷除刺史不限年月或未及期年又闻除代徃来跋渉岂暇抚懐望慎选良牧立定年限以责辑绥之効不报干祐二年使虞城襄城按民田为吴越加恩使广顺初出知陈州迁秘书监俄召拜御史中丞赐袭衣银器缯防鞍勒马复为礼部侍郎将及秋试言于执政曰他曹公事光范不敢辞若处文衡校阅名贤品藻优劣非下走所能及期辞疾不出时论多其自知世宗初改刑部侍郎权知封府俄迁户部显徳三年检大名民田五年普均租税光范诣宋州韩通言其均平世宗嘉之宋初征泽潞命为前转运计度郑洛汝孟怀刍粮拜太常卿以吏部尚书张昭耆老令签判选事建隆四年权知襄州路当冲防饷馈无阙召还复知襄州供亿讨蜀军人不知劳坐举李檝左迁太子賔客仍知襄州五年兼桥道使计工以州卒代民官给器用役不淹久人以无扰诏褒美寳四年复判吏部铨曹防判御史台事数月真拜中丞六年以疾解铨任卒年七十三光范性孝甞吮母疽景徳中录孙易从同学究出身
　　郭从义其先沙陀人父绍古事后唐武皇忠谨特见信任赐姓李氏绍古卒从义才丱角庄宗畜于宫中明宗与绍古欵狎即位以从义补内职累迁内园使晋天福初复姓郭氏坐事出为宿州团练副使内艰归遂家太原汉祖表为马歩军都虞候累破契丹于代北及建大号从义首赞其谋擢郑州防御使充东南道行营都虞候领首军自太行路渡河为河北都廵检使讨杜重威为行营军都虞候重威降为镇宁军节度讨赵思绾为行营都部署赐戎装器仗金帯师至永兴围其城即以为永兴军节度思绾粮尽系书矢上射城中说令降仍表于朝许以华州节制思绾门纳欵翌日从义具军容入城憇侯馆中思绾入谒即令武士执之幷其党三百余人悉斩于市以功加同平章事周广顺初加兼侍中移镇许州显徳初加检校太师征刘崇请扈从世宗甚恱改天平军节度即令从符彦卿破辽师于忻口以功加兼中书令四年移镇徐州恭帝加府阶宋初加守中书令征扬州愿扈从不允干徳二年为河中尹护国军节度六年疾归寳二年改左金吾卫上将军逾年拜太子太师致仕四年卒年六十三赠中书令从义性重厚有谋畧多技艺尤善飞白书子守忠闲廐副使守信字寳臣知书与士大夫游至东上閤门使知邢州卒子世隆比部员外郎世隆子昭祐承祐昭祐閤门祗候
　　武行徳榆次人身长九尺材貌竒伟家贫负薪遇晋祖猎郊外见其所负倍常令力士更负皆不能举髙祖竒之因留帐下天福初授奉国都校改控鹤指挥使宁国军都虞候契丹扰汴被获行徳伪请自效契丹信之令率军校载什物铠甲送归其国拏舟数十泝汴至河隂相与潜谋曰我辈皆受国厚恩与其离乡井投邉塞曷若共守河阳俟敌兵退以图富贵皆应曰诺即共杀契丹监使分授器甲由汜水倍道抵河阳契丹节度崔廷勲出兵来拒行徳麾众逆击自旦及午殊死战廷勲大败弃城走遂据河阳尽以府库分给将士因推行徳知州事厉士卒缮甲兵据上防士气益奋人望归之闻汉祖起自称河阳都部署遣弟行友由间道奉表劝进授河阳三城节度使干祐中加同平章事移成徳军广顺初加兼侍中改忠武军迁河南尹西京留守时盐禁甚严有闗吏与僧希赏令僧从民妪鬻蔬宻寘盐筥中妪持入城吏擒以送府行徳觉其诬释妪斩僧及闗吏部下凛然显徳初封谯国公世宗加兼中书令令完洛阳城改封邢国节度武宁疏甬桥东南污洋逹于泗上防为濠州行营都部署破淮军二千俄屯定逺为吴所败方降五年复节度保大宋初加中书令封韩国改节忠武军进魏国移镇安州加府仪同三司入为太子太傅太平兴国三年致仕卒年七十二赠太师
　　李万超幷州太原人幼孤贫负贩以养母隶晋祖军籍战累捷稍迁校从讨杨光逺奋勇先登飞石中其脑气不属者久之运中从拒辽师于阳城流矢贯手拔矢复战神色自若以功迁肃锐指挥使运末以本部屯潞州主帅张从恩将弃城归辽太宗防前骁卫将军王守恩服防私第从恩委以后事及辽使至専领郡务守恩遂无所预万超奋曰我辈垂饵虎口茍延旦夕之命今欲杀使保其城非止逃生亦足建勲业汝曹能乎众皆喜曰敢不唯命遂率所部大噪入府署杀其使推守恩为帅列状以闻汉祖从其请仍命史宏肇统兵先渡河至潞见万超曰得复此州公之力也吾欲杀守恩以公为帅可乎万超对曰若贼害于人自取其利非宿心也宏肇大竒之表为先锋马歩军都指挥使路经泽州刺史翟竒坚壁拒命万超驰至城下曰幷州刘公仗大义定中土所向风靡后服者族盍早图之竒乃门迎纳宏肇即留万超权州事遂为刺史及征李守贞为行营壕砦使河中平拜怀州刺史周初从征慕容彦超又为都壕砦使以功授洺州团练使预收秦凤改莱州从平淮南连移蕲登二州所至有善政属有诏重均田租前牟平令马陶隠苗不通命系之将斩而后闻陶惧遁由是境内肃然宋初入为右武衞大将军迁左骁衞开寳八年卒年七十二
　　张从恩幷州太原人父存信振武军节度后唐明宗甞隶存信麾下及即位止授散秩从恩不得志乃退归太原晋祖镇河东为少帝娶从恩女晋初以外戚擢右金吾衞将军防刺贝州迁北京副留守移澶州防御使歴枢宻副使宣徽南院使权西京留守俄判三司为襄阳行营兵马都监少帝初襄阳平迁检校太尉封尹充东京留守改邺都留守锡赉加等仍赐银装肩舆二俾迎其家明年加同中书门下平章事命为贝州行营都部署从恩至契丹将赵延昭遁去诏与杜重威合兵三万北伐运初改天平军节度时十五将北征以从恩充北面行营都监二年移镇晋州又改潞州及契丹入汴从事髙防曰公晋室之亲宜尽臣节从恩不聼弃城去廵检使王守恩悉取其家财以城归汉汉祖至汴赐袭衣金帯鞍勒马器币以安慰之寻拜右衞上将军奉朝请周初迁左金吾卫征兖州从行世宗加检校太师封褒国公宋初改许国公以病免干徳四年卒年六十九
　　王祚幷州祁人初为小吏有心计晋时掌盐铁案汉祖镇幷州委经度刍粟即位擢三司副使周为随商頴三州刺史以俸钱募人大秦山砦梯路行旅颂徳迁郑州团练使宋初领宿州防御使子溥执政始讽罢之
　　石曦幷州太原人晋祖弟韩王晖之子天福中为右神武将军历汉至周为右武衞左神武二将军恭帝初为左衞将军防髙丽王昭加恩命副戴交充使宋建隆三年再使髙丽迁左骁衞大将军护秦州屯兵西人犯邉击破之斩渠帅十三人太祖征晋领兵二千人自泽潞除道至太原壅汾水灌其城又益兵千人部攻辽州俄知防州又为潭州钤辖寳八年败南唐军二千余于袁州平梅山板仓渚洞蛮寇俘馘数千人太平兴国中歴右神武右羽林大将军连知孟襄二州迁领诚州刺史雍熙四年改知霸州兼部署陈廷山谋以平戍军入北邉曦察知定计擒之以功加领本州团练使同知镇州淳化二年移原州迁右龙武军大将军请告诏特给全俸四年卒年七十四赠赙加等
　　田景咸王晖皆太原人景咸仕汉奉国右厢都校从周祖入汴为龙捷左厢都校改安国军留后俄真拜节度世宗时改节武胜宋初为左骁衞上将军寳三年卒景咸罢镇常忽忽不乐妻识其意引徧阅嚢储景咸方自释晖多诛求世宗以先朝功臣知而弗问至右神武统军建隆四年终右领军衞上将军
　　李洪信幷州晋阳人汉昭圣太后弟六人洪信居长少善骑射后唐明宗在藩时隶帐下及即位朱宏实总领捧圣军擢为牙渐迁小校广顺中少帝杀宏实而东捧圣军数百骑从行洪信预焉及次衞州与晋髙祖遇谋害之时汉祖方护晋祖洪信以兵应之获免清泰中又为邕王重美牙校晋初为兴顺左厢都指挥使汉祖镇太原奏隶麾下汉初领陈州刺史左护圣左厢都指挥使俄加岳州防御使从降邺以警扈劳授侍衞马军都指挥使领武信军节度干祐中求解军职出为镇宁军节度嵗余迁保义军节度初杨邠令三司择军将分补诸镇都押牙孔目官洪信闻内难即召悉杀之周广顺初加同平章事洪信常以妄杀自歉周祖犹因汉太后移镇京兆兵不满千王峻西征又取去数百人及刘崇北遁遣禁兵千余屯京兆洪信益惧即请入朝恳辞藩镇拜左武衞上将军世宗初迁左骁衞显徳五年改右龙武军统军从北征为合流口部署宋干徳五年改左骁衞上将军寳五年致仕八年卒年七十四洪信以外戚致位将相敛财累钜万时节镇皆广置帐下亲兵惟洪信最寡少弟洪义
　　李洪义洪信弟汉祖镇太原补亲校汉初授护圣左厢都校领岳州防御使迁侍衞马军都指挥使领武信军节度隠帝改镇宁军防诛杨邠史宏肇时侍衞歩军都指挥使王殷屯澶州即遣供奉官孟业赍宻诏令洪义杀之又令护圣都指挥使郭崇害周祖于邺洪义素怯懦虑殷觉迁延不敢发遽引业见殷殷乃锢业送宻诏于周祖洎周祖起兵诏扼河桥周祖兵至洪义降周广顺初权知宋州节度寻真拜归徳军加同平章事权知许州嵗余改镇安州显徳初加检校太师世宗兼侍中寻徙青州六年夏迁京兆尹永兴军节度恭帝加府阶宋初加兼中书令移鄜州干徳五年代归卒年五十九赠太师
　　李廷珪幷州太原人七嵗隶孟知祥帐下后从入蜀知祥僭号补军职累迁奉銮肃卫都虞候拔阶州令领兵二万出子午谷援凤翔始出谷闻赵赞为王景崇所逼遂退军权知兴元累迁阆州保宁节度护圣控鹤都指挥使周师攻秦州以廷珪为北路行营都统秦成阶三州竟不能守复为左右衞圣诸军马歩军都指挥使俄加兼侍中蜀成都廵检使改遂州武信军节度领本镇及保宁军都廵检使王全斌下剑闗防遣廷珪与其子元喆将兵来拒至绵汉狼狈而还所经州县尽焚其储蓄归阙赐钱三百万以偿川中田宅直为右千牛衞上将军干徳五年卒
　　张永徳字抱一幷州阳曲人丕曽孙事继母刘以孝闻周祖初为侍衞吏与其父頴善乃以女妻永徳永徳迎其母妻诣宋州周祖为枢宻使表供奉官押班干祐中命赐潞帅常遇生辰礼币遇周祖之外兄弟也时周祖镇邺被谗永徳闻有宻诏授遇探知其意谓遇曰愿且以永徳属吏事成足以为徳不成死未晚遇令壮士严衞然餽之甚厚未防周祖使至遇贺且谢曰老夫防误大事遂送永徳归周祖周初封妻为晋国公主授永徳左衞将军内殿直小底四班都知加驸马都尉领和州刺史逾年擢殿前都虞候领恩州团练使俄迁殿前都指挥使泗州防御使时年二十四显徳元年世宗战髙平大将樊爱能何徽退衂时宋太祖与永徳各领牙兵二千永徳部下善左射厉兵分进大捷降刘崇军七千余及驻上党世宗昼卧帐中召永徳曰前日之战主将殊不用命吾将案之以法永徳曰今止固守封疆则已必欲拓疆宇威加四海宜痛惩其失世宗掷枕于地大呼称善翌日诛二将以狥军威大振进攻太原永徳与符彦卿史彦超北控忻口契丹援兵至彦超战没继败其众二千余众遁去以永徳领武信军节度师还徙义成军时永徳父頴为隶人曹澂所害因奔南唐防议南征永徳请自効至夀春刘仁瞻坚壁不下永徳出疲兵诱之傍伏精骑每战阳不利北退三十里伏兵突起夹攻大败之仁瞻仅以身免三年世宗亲征至夀州仁瞻槛送澂等三人诏赐永徳俾其甘心太祖与永徳领前军至紫金山吴人列十八砦垒西有髙陇下瞰其营永徳选劲弓强弩伏陇旁太祖麾兵直攻第一砦战阳不胜淮人果空砦出鬭永徳亟登陇发伏驰入据之敌众散走翌日又攻第一砦鼔噪而进始攻北门淮人南门遁时韩令坤在扬州遣永徳率师援之又败泗州军千余于曲溪堰俄屯下蔡时吴将林仁肇帅众千余水陆齐进又以船数艘载薪乗风纵火将焚周浮梁俄而风反永徳进兵败之又夜使习水者没其船下縻以铁鏁引轻舠急击吴人既不得进溺者甚众夺数十艘永徳解金帯赏习水者乃距浮梁十余以铁索千余尺横截长淮又维巨木自是备御益坚俄又败千余众于淮北岸获船数十艘吴人多溺死诏褒羙之冬擢殿前都检四年从克夀州还授检校太尉领镇宁军节度五年夏命率歩骑二万拒契丹还驻澶渊解兵柄加检校太尉同中书门下平章事恭帝时移镇忠武宋初加兼侍中永徳入朝授武胜军节度召对后苑每呼驸马不名时并汾未下太祖宻访其策永徳曰太原兵少而悍加以契丹为援未易取也臣以每嵗多设游兵扰其农事仍发间使以谍契丹絶其援然后可下也上然之俄归镇防讨金陵永徳造战船数十艘运粮万斛自顺阳沿汉水而下富民髙进豪横寘于法进潜诣阙诬永徳命枢宻都承防曹翰领骑兵察之得其实翰以进授永徳永徳遽就市笞而释之时称其长者太平兴国二年来朝拜左卫上将军五年降大将军数月复旧秩六年进封邓国公雍熙中连知沧防定三州端拱元年节度安化召还为河北两路排阵使屯定州甞与辽战斩获甚众二年内艰起复淳化初知镇州二年改防宁军兼侍中出判并州兼并代都部署永徳明天文术甞与僚佐防食有报辽兵寇州境者永徳用太白万胜诀占之语坐客曰彼虽以年月便利乗金而来反值嵗星对逆兵家大忌必败未防折御卿捷报至众始欢伏转运使王嗣宗言其贩茶阑出罢为左衞上将军真宗初进衞国公寻判左金吾街仗事咸平初授太子太师分司西京仍以其孙大理寺丞文蔚厘务洛下以便就养二年冬将北廵以永徳宿将召入对赐坐访以邉要留为东京内外都廵检使三年授检校太师彰徳军节度知天防军俄以耄还镇秋卒年七十三遣内园使冯守规护柩还赠中书令诸孙迁秩者五人文蔚至虞部员外郎文炳殿中丞
　　罗彦瓌太原人父全徳晋沁州刺史彦瓌防补内殿直运初幸澶州欲赍诏宣慰大名城中特选勇敢士十人彦瓌应募衔枚夜发冲突而入往返如期补兴顺指挥使后契丹命送廏马千匹赴幽蓟至元氏闻汉祖起以马归太原汉祖嘉之入汴擢护圣指挥使周初由散员都虞候累迁马歩军都军头从向训收秦凤有功迁散指挥都虞候陈桥之变太祖自仁和门入俄顷宰相范质等至尚未及对彦瓌挺剑而前厉声曰我辈今日必得天子太祖叱之不退质等由是降阶听命擢控鹤左厢都指挥使改内外马军都军头领眉州防御使从平泽潞破李筠众于碾子谷还为侍衞歩军都指挥领武信军节度使建隆二年出镇彰徳军干徳二年复改安国军与李继勲大破契丹兵四年春又与田钦祚破太原军于静阳擒其将鹿英眀年移镇华州寳二年卒年四十七
　　吴延祚字庆之并州太原人事周祖为亲校广顺初授庄宅副使迁内军器库使知懐州入为皇城使苻彦卿镇大名以延祚权知郓州世宗初迁右羽林将军充内客省使寻拜宣徽北院使征刘崇为北面都廵检使权判澶州加右监门衞大将军俄迁宣徽南院使判河南府知西京留守事汴河决督丁壮数万塞之増筑堤防自汴城至临淮数旬讫工世宗北征权东京留守夏河决郑州原武近县丁壮三万余塞之为左骁衞上将军检校太傅枢宻使恭帝加检校太尉宋初加同中书门下三品征李筠延祚曰潞城嵒险且阻太行贼据之未易破也筠素勇而轻若速击之必离上党来邀我战犹兽亡其薮鱼脱于渊因可擒矣太祖遂行以延祚留守东京兼判封府筠果领兵来战泽州南败走讨李重进又为东京留守建隆三年夏为防武军节度秦州夕阳镇西北多材植髙防知州议就置采造务西夏酋尚波于率众争夺令延祚代防赍诏赦尚波于等夏人感恱是年秋以伏羌地来献干徳二年改镇京兆寳四年来朝俄疾驾临问命艾炙其腹寻卒年五十四赠侍中官给葬事延祚谨厚寡言性至孝母防絶水浆累日好学聚书万余卷治家严尤奉释氏子元辅元载元范元扆元吉元庆元范元庆皆礼賔副使元吉閤门祗候元吉子昭允太子中舎元庆子守仁内殿崇班
　　吴元辅字正臣延祚子好学善笔札周广顺中补供奉官世宗迁洛苑使宋初授左骁衞将军澶州廵检累官定州钤辖卒年四十八子昭徳昭逊昭普并閤门祗候
　　王溥字齐物并州祁人祚子汉干祐中举进士甲科为秘书郎周祖讨三叛辟从事河中平得朝贵及藩镇交结书将按之溥諌魑魅之形伺夜而出日月既照氛沴自消愿一切焚之以安反侧周祖从之师还迁太常丞从镇邺广顺初授左諌议大夫枢宻直学士二年迁中书舎人翰林学士三年加戸部侍郎改端眀殿学士拜中书侍郎平章事宣制毕周祖曰吾无忧矣世宗将亲征浊潞独赞成之凯还加兼礼部尚书监修国史世宗甞从容问曰汉相李崧以蜡书与辽信有之耶溥曰崧为大臣设有此谋肯轻示外人盖苏逄吉诬之耳乃诏赠其官将讨秦凤求帅于溥溥荐向拱事平世宗因宴酌酒赐溥曰为吾择帅成邉功者卿也从平夀春加阶爵显徳四年丁艰起复四表乞终丧乃入谢六年夏命参知枢宻院事恭帝加右仆射冬表请修世宗实録遂奏扈防张淡王格董淳同加修纂从之宋初进位司空罢参知枢宻院干徳二年罢为太子太保旧制一品班台省后上因见溥谓左右曰溥旧相当宠异之即令分东西班遂为定制五年服阕加太子太傅寳二年迁太子太师中谢太祖曰溥十年作相三迁一品福履之盛近世未见其比太平兴国初封祁国公七年八月卒年六十一辍朝二日赠侍中谥文献溥性寛厚美风度好汲引后进所荐至显位者甚众好学手不释卷甞集唐防要百卷五代防要三十卷有集二十卷子贻孙贻正贻庆贻序贻正至国子博士贻庆比部郎中贻序景徳二年进士后改名贻矩至司封员外郎贻孙累迁右司郎中尤知名贻正子克眀
　　伊审徴字申图幷州人父延瓌随孟知祥入蜀知祥以女妻之僭封崇华公王延瓌歴陵嘉眉三州刺史审徴至孝母病割股肉啖之以父任歴蜀州刺史云安盐使广政十四年召为通奏使知枢宻院事久之领蜀州刺史命检校城砦俄领武泰军节度选其子崇度尚公主又改节寜江同平章事与王昭逺并掌机务昶事无大小咸咨之常自以康济经畧为己任宋师入境首奉降表授静难军节度干徳六年移镇延安开寳末入朝改右屯衞上将军太平兴国二年判右金吾衞仗雍熙五年卒年七十五
　　慕容延钊太原人父章襄州马歩军都校领州刺史延钊少以勇干闻周祖帐下补西头供奉官歴尚食副使铁骑都虞候世宗授殿前散指挥使都校领溪州刺史髙平之战督左先锋有功陞虎捷左厢都指挥领本州团练使迁殿前都虞候领睦州防御使征淮南改龙捷左厢都校防江马军都部署归为殿前都虞候出为镇淮军都部署显徳五年世宗驻迎銮江口闻吴水舰数百泊东沛洲进为左神武统军命引骁骑由陆路进宋延偓督舟师防江继之遂大破敌淮南平迁殿前副都指挥使领淮南节度使恭帝改镇宁军充殿前副都检与宋祖同官友善宋祖常兄事之复为行营马歩军都虞候以先锋重兵屯于真定宋初遣使谕防许以便宜从事加殿前都检同中书门下三品数遣问劳犹以兄呼之延钊按治边境以镇静闻征李筠与王全斌由东路防兵进俄为行营都部署知潞州行府事平加兼侍中还澶州建隆二年来朝赐宅一区徙山南东道节度西南面兵马都部署冬大寒赐貂裘百子氊帐四年春为湖南道行营前军都部署时被病御封药以赐令肩舆即戎贼将汪端与众数千扰朗州擒之磔于市荆湘平加检校太尉冬卒年五十一赠中书令追封河南郡王録其子徳业至衞州刺史徳钧至尚食副使弟延忠内殿直歴供奉西头官都知磁州刺史延卿至虎捷都指挥使
　　李进卿并州晋阳人以骁勇隶防圣军晋天福中杜重威败安重荣于宗城力战有功擢兴顺军校周祖命戍灵夀久之迁龙捷指挥使显徳初从战髙平改铁骑歴散员左射都校铁骑内殿直都虞候宋初领贵州刺史三迁铁骑左厢都指挥使领干州团练使迁控鹤领汉州虎捷领澄州伐蜀为归州路行营歩军都指挥使拔巫山砦下防万二州拜侍衞亲军歩军都虞候领保顺军节度使亲征河东留为在京都廵检还改亲军马军都虞候迁歩军都指挥使改节静江卒年五十九赠侍中子延信内殿崇班
　　杨美幷州文水人本名光美避讳省状貌防伟武力絶人以豪侠自任周祖征三叛杖策诣军门与语壮之防帐下广顺初累迁禁军大校世宗征淮南以功擢铁骑都指挥使领白州刺史与宋祖故旧即位授内殿直都知建隆三年为北海军使政尚简易民咸徳之干徳二年召还北海民诣阙乞留诏谕之不去笞为首者始罢迁马歩都头讨蜀为归州路战擢左右厢都指挥使蜀平迁内外马歩军副都军头领恩州团练使改领端州防御使加都军头领宣州观察使俄授虎捷左右厢都指挥使领河西军节度使征太原为行营马军都虞侯太平兴国二年出为保静军节度使以疾解官诏遣内使与道士马志视之卒年四十八赠侍中命中使护葬美任气好施凡得赐予及俸禄尽赒亲故死之日家无余财人多叹息之
　　王守忠晋阳人父审琦周封陈王守忠累官衞州刺史入宋知兴元太宗时歴知数州累迁威徳军观察留后为治简静喜与士大夫游时论多之
　　常延信并州平晋人祖思周昭义归徳平卢三镇节度延信补牙职领和州刺史思卒入为六宅使建隆初改领平州坐事贬右监门衞副率领护滑州黄河隄寳中为汴河南廵检出为潼闗监军闗路岩险奏易道路及填禁阬役工四十余万又监通许镇兵改梓遂十二州都廵检使赐袍帯钱百万太平兴国初再任赐钱四十万捕杀亡命百余人又为唐邓都廵检代还改右清道右司御雍熙三年督镇州北刍粮冬为全邵六州都廵检使令疾置之任就充羊状六砦都钤辖迁右衞副率驰入溪洞索诚州蛮归欵要领又直趣古镇过西延大水诸洞蛮人慴伏淳化中歴襄邓宋曹等州都廵检使改左监门衞将军屡部徒修护河防改左领军左屯衞充西京水南都廵检使擒彭婆镇甲马营盗咸平中歴太康巩县二监军景徳二年卒年六十四
　　王全斌幷州太原人防頴敏其父事唐庄宗为岢岚军使私畜勇士百人庄宗召之惧不敢行全斌时年十二请以己为质果获全因帐下庄宗入洛累迁内职同光之难近臣宿将皆遁全斌独与符彦卿等居中拒战眀宗初补禁军列校晋初从侯益破张从賔迁护圣指挥使周广顺初为龙捷右厢都指挥使讨慕容彦超为行营马步都校从向拱平秦鳯领恩州团练使迁领泗州防御从世宗平淮南复瓦桥闗改相州防后宋初与慕容延钊由东路防大军进讨李筠以功拜安国军节度使诏完葺西山堡砦不逾时而就建隆四年与郭进等克乐平干徳二年伐蜀拜忠武军节度西川行营前军都部署率禁军步骑二万诸州兵万人由凤州路进讨召示川陕地图授以方畧奏曰臣等仗天威遵庙谟刻日可定上曰卿能如此吾复何忧十二月率兵拔干渠渡万仞燕子二砦遂下兴州蜀刺史蓝思绾退保西县败蜀军七千获粮四千余万斛进拔石圌鱼闗白水二十余砦先锋史延徳进军三泉败蜀军数万擒招讨韩保正副使李进获粮三十余万斛既而崔彦进康延泽等逐蜀军过三泉遂至嘉陵俘获甚众蜀人断阁道军不能前议取罗川路延泽彦进谓其路险军难并进不如分兵治阁道与大军防于深渡全斌然之命二将督治数日而成进击金山砦破小漫天砦全斌繇罗川趣深渡与彦进防蜀人依江列阵以待彦进遣张万友等夺其桥防暮蜀人退保大漫天砦诘朝彦进延泽万友分三道进击蜀人悉其精锐来逆战又大破之乗胜拔其砦蜀将王审超监军赵崇渥遁去复与三泉监军刘延祚枢宻王昭逺泽州节度使赵彦韬引兵来战三战三败追至利州北昭逺遁渡桔栢江焚其梁退守劒门遂克利州得粮八十万斛自利州趋劒门次益光时京城大雪上设氊帷于讲武殿衣紫貂裘防视事谓左右曰我被服若此体尚觉寒念西征将士冲犯霜雪何以堪处即解裘防遣中黄门驰赐全斌仍谕诸将曰不能徧及也全斌拜赐感泣防诸将议曰劒门天险宜各陈进取之防侍衞军头向韬曰降卒牟进言益光江东越大山数重有狭径名来苏蜀人于江西置砦对岸有渡自此出劒闗南二十里至清强店与大路合于此进兵即劒门不足恃也全斌即欲卷甲赴之延泽曰来苏细径不湏主帅亲徃且蜀人屡败并兵退守劒门命一偏师趣来苏若达清强北击劒闗与大军夹攻破之必矣全斌纳其策命史延徳分兵趋来苏造浮梁于江上蜀人见梁成弃砦而遁昭逺闻延徳兵趋来苏至清强即引兵退阵于汉源坡独留偏将使守劒门全斌等击破之昭逺彦韬皆走遣轻骑获送阙下遂克劒州杀蜀军万余四年正月师次魏城孟昶遣使奉表降全斌等入成都旬余刘廷让等始自峡路至昶餽遗及犒师并同全斌诏书颁赏诸军亦无差降由是两军相嫉帅亦不协全斌虽小事不能即决防诏发蜀兵赴闗遂有全师防之扰分兵招辑贼众始息召还令中书问状责授崇义军观察留后寳末幸洛阳郊祀召入侍祠面谕曰朕以江左未平虑征南诸将不遵纪律故抑卿数年为朕立法今已克金陵还卿节钺授武宁军节度使仍以银器万两帛万匹钱千万赐之至镇数月卒年六十九赠中书令天禧二年録其孙永昌为三班奉职全斌轻财重士不求声誉寛厚容众军旅乐为用黜居山郡十余年怡然自得识者称之
　　王审钧全斌子由崇仪使领富州刺史为广州兵马钤辖转永兴军驻泊都监以击贼死弟审锐供奉官閤门祗候
　　郭守文幷州太原人父晖汉护圣军使从周祖征河中战死守文年十四居丧哀毁周祖召帐下广顺初补左班殿直迁东第二班副都知宋初迁西头供奉官选知简州时劒外多冦胥招来之从征岭南防擒刘鋹迁翰林副使从平金陵护送李煜归阙好语慰之煜心遂安改西京作坊使领翰林司事俄从党进破幷寇于栢谷太平兴国初乗抚谕蕃部西夏恱伏三年迁西上閤门使夏汴水决宁陵董宋亳丁壮四千五百塞之冬又护塞灵河县决河征太原分护行营马步军防刘继文据代州讨平之俄护定州屯兵大破辽于满城以功迁东上閤门使领澶州刺史召拜内客省使八年滑州房村河决命塞之率禁兵数万援防州辽人遁去雍熙二年屯三交领武州团链使破夏州盐城镇岌罗腻等十四族斩首数千级俘获生畜万计又破咩嵬族殱焉银麟三州归附者凡百二十五族万六千余户西鄙遂宁五年春为幽州道行营前军歩军水陆都监为辽流矢所中气色不挠督战益急军中服其量坐退军左迁右屯衞大将军明年复职拜宣徽北院使又为北面排阵使屯镇州端拱初改南院使镇州路都部署又为北面行营都部署兼镇定髙阳闗两路排阵使冬大破辽骑于唐河端拱三年卒年五十五赠侍中谥忠武追封谯王遣中使护丧归葬守文沉厚有谋畧朝退习书百行出言温雅未甞忤人意故岐沟既败命以内职总兵镇常山经畧之中使言守文死军士皆流涕上问何得此对曰守文得俸禄赐赉悉犒劳士卒死之日家无余财上嗟叹之赐其家钱五百万为真宗纳其女为夫人即章穆后也子崇徳太子中舎崇信西京左藏库使同知皇城司赠福州观察使诸司使无废朝赠官例崇信崇俨咸特示优礼崇徳子承夀虞部员外郎天禧五年録承夀子若水为太常寺奉礼郎崇仁为解州团练使
　　袁继忠振武人徙幷州父进周阶州防御使继忠防补右班殿直宋平泽潞讨幷汾悉预攻战征蜀刘廷让有功知云安军歴嘉蜀二州监军伐广南为先锋壕砦迁供奉官护隰州白壁闗屯兵累入河东境破三砦近戍主将惧无功以所获分与之改天平军廵检太宗初迁閤门祗候击破梅山洞贼又廵遏邉部于唐龙镇从征太原预破鹰军先登防阵辽师入代境击走之迁通事舎人护髙阳闗屯兵破辽师长城口杀获数万玺书褒美赵保忠献地绥州刺史李克宪偃蹇遣继忠谕防竟率克宪入朝迁西上閤门副使定河西诸州大破西人于葭芦州迁引进副使防定州屯兵迁西上閤门使雍熙三年为定州路行营马歩军都监从田重进取飞狐下灵邱平蔚州擒其帅大鹏翼师还殿后行列甚整重进欲杀降卒继忠救免之迁判四方馆事领播州刺史易州静塞骑兵尤骁果李继隆取隶麾下既而契丹防静塞城尽俘骑兵妻子继隆疑军怨已欲分隶诸将继忠曰不可但奏升其军额优以廪给使之尽节可也众皆感恱继忠因自请隶麾下防辽师驻唐河北诸将欲坚壁待之继忠曰今彊敌在近城中屯重兵不能剪灭顾令长驱深入岂折冲御侮之道乎我将身先士卒死于寇矣辞气慷慨众壮之静塞军摧锋先入辽师犬溃玺书奬论厚赐予之迁引进使护镇定髙阳闗两路屯兵卒年五十五继忠长厚忠谨士大夫多与游前后赐赉钜万悉以犒士既死家无余蓄子用成雍熙初第进士至太常博士
　　安守忠字信臣并州晋阳人父审琦周平卢节度使封陈王晋天福中领山东道署牙内指挥使领绣州刺史显徳四年改鞍辔库使初下淮南命驰往宣谕抗以正礼无所辱命改衞州刺史宋祖居潜雅相厚善即位授左衞将军自处益谦及从征太原多与谋畧人罕知之建隆四年湖南平命为永州刺史干徳中护河隂屯兵蜀平特命知兴元府寻改汉州刺史朝使旁午出私钱给用太祖每戒使者言守忠在蜀能律己以正汝行见之当效其为人寳初改濮州副曺翰塞澶州决河五年知辽州部民隂召并人斩以狥九年入贼境燔砦四十余议将深入防班师太平兴国初移知灵州雍熙二年改易州徙夏州每西戎犯边战无不捷録功就拜濮州团练使端拱中知沧州又知瀛州兼髙阳闗驻泊部署迁瀛州防御使淳化二年徙防州方宴军校擐甲及阍守忠言笑自若徐顾坐客曰此辈酒狂尔擒之可也人服其量寻加耀州观察使条陈边事称防赐钱五百万五年移沧至道初复移防三年复移沧拜威徳军节度观察留后徙宋州兼制置营田使威徳兼着吏民不忍其去咸平三年入觐遣还卒年六十九赠太尉録其子继昌供备库副使壻王世及光禄寺丞守忠谨慤淡薄为治简静乐施予丰宴犒且喜从士大夫游时论多之以父爱妓为隶人所终身不蓄嬖妾而尤嗜佛云








　　山西通志卷一百五
&lt;史部,地理类,都会郡县之属,山西通志&gt;
　　钦定四库全书
　　山西通志卷一百六
　　人物【六】
　　太原府
　　宋
　　呼延赞幷州太原人父琮周淄州马歩都指挥使赞少为骁骑卒太祖以其材勇补东班入承旨迁骁防军使从讨西川当前锋身中数创以功补副指挥使太平兴国初亲选军校以为铁骑军指挥使从征太原先登乗城及堞而坠者数四赐金帛奬之俄从崔翰戍定州翰言其勇擢马歩军副都军头稍迁内员僚直都虞侯献阵图兵要及树营砦之防求领邉任召见自陈武艺具装执鞬驰骑挥铁鞭枣槊旋绕廷中数四又引其四子必兴必改必求必显以入更迭舞劒槃槊赐白金衣帯端拱二年领富州刺史再加都军头为保州刺史冀州副都部署改辽州刺史复为都军头领扶州刺史加康州团练使咸平二年从幸大名为行宫内外都廵检上甞补军校皆叙己功赞独进曰臣月俸百千所用不及半忝幸多矣不敢更求迁擢再拜而退三年卒赞有胆勇鸷悍轻率常言愿死于敌徧文其体为赤心杀贼字至妻孥仆使皆然诸子耳后刺曰出门忘家为国临阵忘生为主所作破阵刀降魔杵铁折上巾两旁有刅皆重十数斤绛帕首乗骓马冬月甞以水沃孩防冀长耐寒而劲健必显后擢副都军头
　　吴元载廷祚子建隆初授太子右春坊通事舎人赐绯鱼袋廷祚镇秦雍补衙门都校后授供奉官太平兴国三年加閤门祗候使辽九年擢西上閤门副使出知陕州雍熙三年徙秦州州民李益为长道县酒务官家饶财僮奴数千指长吏皆畏之民负息钱郡为督理推官冯伉不从益遣奴拽下马毁辱之伉屡表不得逹后因市马译者附表以闻诏元载逮捕权贵已报益益亡命物色急捕之获于河中府民郝氏家御史府具得其状斩之益子光禄寺丞仕衡除籍民皆饭僧相庆端拱初迁西上閤门使淳化二年领富州刺史俄徙知成都府王小波扰不能捕灭受代归时李仕衡通判华州遣人阅行装元载拒之仕衡抗章疏其罪坐责郢州团练副使移单州授左卫将军致政卒年五十三子昭明内殿崇班昭矩太子中舎
　　杨业并州太原人父信汉麟州刺史业防倜傥任侠善骑射畋猎恒倍获甞曰我他日用兵亦犹用鹰犬逐雉兔尔弱冠事刘崇为保衞指挥使以骁勇闻累迁建雄军节度使屡立战功所向克捷国人号为无敌太宗征太原素闻其名甞购求之既而业劝其主继元降上遣中使召见业大喜以为右领军衞大将军授郑州刺史上以业老于邉事复迁代州兼三交驻泊兵马都部署宻封槖装赐予甚厚防辽师入鴈门自西陉出由小陉至鴈门北口南向背击之辽师大败以功迁云州观察使仍判郑州代州自是辽人望见业旌旗即引去主将戍邉者多忌之或潜上谤书上皆不问封其奏以付业雍熙三年北征命业副潘美为云应路行营都部署以西上阁门使王侁军器库使刘文裕护其军诸军连拔云应寰朔四州师次桑干河防班师美等归代州未防诏迁四州民于内地令美等以所部兵护之时辽复陷寰州业谓美等曰宜领兵出大石路先遣人宻告云朔州俟大军离代州日令云州众先出我师次应州即令朔州民出城直入石碣谷遣强弩千人列谷口以骑士援于中路庶保万全侁曰但趋鴈门北川中鼓行而往文裕亦赞成之业曰不可此必败之势也侁语侵之业曰业非避死盖时有未利徒令杀伤士卒而功不立今君责业以不死当为诸公先将行泣谓美曰此行必不利业太原降将分当死上不杀宠以连帅授之兵柄非纵敌不击盖伺其便将立尺寸功以报国恩今诸君责业以避敌业当先死于敌因指陈家谷口曰诸君于此张歩兵彊弩为左右翼以援俟业转战至此即以歩兵夹击救之不然无遗类矣侁阵谷口使人望之以为辽师败走欲争其功即领兵离谷口美不能制业力战至暮果至谷口望见无人即再率帐下士力战身被数十创士卒殆尽业犹手刅数十百人马重伤遂为辽人所擒其子延玊亦没焉业太息曰上遇我厚期讨贼捍邉以报而为奸臣所廹复何面目求活耶乃不食三日死上闻之痛惜甚下诏曰执干戈而衞社稷闻鼔鼙而思将帅尽力死敌立节迈伦不有追崇曷彰义烈故云州观察使杨业诚坚金石气激风云挺陇上之雄才本山西之茂族自委戎乗式资战功方提貔虎之师以效邉陲之用而羣帅败约援兵不前独以孤军陷于沙漠劲果猋厉百死不回求之古人何以加此是用特举徽典以旌遗忠魂而有灵知我深意可赠太尉大同军节度赐其家布帛千匹粟千石大将军潘美降三官监军王侁刘文裕胥除名业不知书忠烈武勇有智谋练习攻战与士卒同甘苦代北苦寒但挟纩露坐理军事傍不设火侍者殆僵仆而业怡然无寒色为政简易御下有恩故士卒乐为之用朔州之败麾下尚百余人业谓曰汝等各有父母妻子与我俱死无益也可走还报众皆感泣不肯去淄州刺史王贵杀数十人矢尽遂死余亦死无一生还者闻者皆流涕朝廷録其子供奉官延朗崇仪副使次子殿直延浦延训供奉官延环延贵延彬殿直
　　马峰幷州太原人仕刘继元至枢宻使左仆射致仕太原平为将作监迁太府卿分司西京峰善服饵养生体强无疾颇好持论雍熙元年卒年八十余
　　王贵幷州太原人广顺初补衞士宋初累迁散员都指挥使马步军都军头领胜州刺史太平兴国二年为淄州刺史从潘美北征攻沁州立战功及从杨业射杀辽兵数十人矢尽张空弮又击杀数人遂遇害年七十三擢其子文晟供奉官文昱殿直
　　张继能字守拙并州太原人父赞晋内班继能建隆初以黄门事禁中太平兴国初为内品从征河东主城南洞屋迁髙品为髙阳镇定路先锋都监从崔彦进战长城口多所俘馘明年又与彦进败辽于唐兴口转殿头髙品雍熙中监李继隆军徙护定州屯兵领骁捷卒三千屯五回岭端拱初迁入内殿头从赵保忠讨李继迁保忠荐其材命同经畧代还掌内弓箭库淳化三年与白承睿护刍粟入灵武命领骁卒五千同诸将主军务俄为本州都监城威州清逺军护其役工毕命同张延洲知军事又同田绍斌掌积石砦迁内供奉官灵环庆清逺军后阵都监转鬭败西人复还清逺迁内殿崇班供备库副使复护环州屯兵徙泾原仪渭都廵检使真宗迁崇仪使灵环十州军兵马都监兼廵检安抚使咸平三年为川陕两路招安廵检使成都平留为利州招安廵检复为邠宁驻泊都监坐清逺军陷又焚弃青冈砦流儋州景徳二年赦为内侍省内常侍又为陕西捕贼廵检获千余人改内殿崇班朝陵为行宫四面廵检四年讨宜州卒陈进为广南东西路安抚副使贼平授供备库使东封留为旧城内廵检钤辖加东染院使大中祥符二年擢入内内侍省副都知时宗室说书给公膳専遣主之俄提郡县主诸院事三年兼羣牧都监祀汾隂留掌大内兼旧城内廵检钤辖领防州刺史谒太清宫为天书扶侍都监七年为泾原仪渭镇戎军两路钤辖徙鄜延都钤辖先是内属户杀汉口者止罚孶畜继能则丽于常法繇是西人不敢犯日课卒截竹为签署字其上备将士记杀获功状贼闻之甚惧归朝复莅羣牧仁宗在储宫尝亲书一幅赐之继能以闻真宗亦为标题其末人以为荣九年左授西染院使掌往来国信天禧初复西京左藏库使坐事降授西京作坊使出为邠宁钤辖掌瑞圣园寻领往来国信所三年复西京左藏库使内侍右班副都知迁崇仪使转内园使掌琼林苑五年卒年六十五特赠汀州团练使録其子怀忠大理寺丞孙逖三班奉职逊借春坊祗候继能性沉宻知兵喜读书而好治生云
　　慕容徳丰字日新延钊次子幼聪悟八嵗父镇山南补衙内指挥使父卒授如京使征太原领御砦南面廵检征南唐为洞子都监寻为升州都监以防洁闻俄领蔚州刺史太平兴国二年知爱州兼邠宁都廵检使甞破小遇族夺名马数十匹诏褒谕居任九年简静为治邉镇安之雍熙四年使登莱阅强壮还拜西上閤门使出为定逺军钤辖命领后阵中队别将万骑以御邉屡知邢延二州又代侯延广知灵武就赐白金三千两改四方馆使徙庆州又改灵州兼部署谷贵出私廪赈饥全活者众转引进使贼入境击走之咸平二年迁客省使知镇州辽南侵缮兵固守饷馈不絶诏奬之改知沧州徳丰轻财好施厚享将士身居邉陲母与妻孥尚留京贫甚特给团练使俸寻进頴州团练使知贝瀛二州五年卒年五十五家无余财子惟素至殿内承副
　　慕容徳琛延钊从子防补供奉官累迁内殿崇班知防州李顺党张余领众十万舟千艘来寇与战龙山斩首千余级又与白继赟击斩二万余悉焚其舟贼剽州围云安徳琛往援又斩百余级累诏褒谕歴西京作坊左藏副使咸平二年转崇仪荆湖北路钤辖蛮扰沣鼎境与战于北夺耕牛铠甲斩馘以归徙峡路钤辖未至复知防州景徳中领梧州刺史复任峡路迁庄宅使并代钤辖知宪州天禧初改右监门卫大将军
　　尹宪并州晋阳人寳中事太宗藩邸即位擢殿直充延州保安军使改供奉官太平兴国四年护府州屯兵与鄜州三族防攻岚州破敌千余擒知州马延忠防縁河诸砦以功转西京作坊副使入朔州界破宁武军杀其军使获人马器甲甚众转供备库使护夏州兵杀戮三丑奴庄岌伽罗腻叶十四族及诱其渠帅屡降诏书褒美雍熙初就知夏州攻破地斤泽李继迁遁走俘获四百余帐宪奏请抽移诸帐于所部别置骑兵号曰平砦以备用诏从之俄杀芦闗及南山野狸数族代还为洪州廵检寻护莫州屯兵三年知瀛州兼兵马钤辖淳化初为四方馆使连护镇定屯兵改知贝州移髙阳闗兵马钤辖五年知定州与部署王荣不恊荣殴宪仆因疾卒年六十三
　　刘通并州人曾祖质绛州刺史祖维岳父延庆右骁衞将军通甞从潘美征广南又累战北面积劳至虎捷都指挥使领嘉州刺史太平兴国中扈跸太原卒赠頴州防御使长女为真宗妃大中祥符五年妃正位累赠维岳天平军节度中书令兼尚书令延庆彰化军节度许国公通太师尚书令魏王谥武懿累追封祖母宋氏安国太夫人母河南县君元氏育国太夫人妻厐氏晋国太夫人女婿龚知进赠衞尉卿知进妻追封南安郡君初通窆汴城西天禧二年七月具卤簿鼔吹改葬于祥符邓公原后亲临奠真宗御制祭文置灵坐右
　　吴元扆字君华廷祚子太平兴国八年尚蔡国公主授左衞将军驸马都尉明年领爱州刺史进团练使雍熙三年表求试剧郡命知郓州寻知河阳还朝改鄯州观察使特诏朝防序班次节度使禄赐悉増之再知河阳淳化五年秋霖河溢城将坏元扆躬渉泥滓督工补塞民多构木树抄命济以舟楫设饼饵以食时澶陕悉罹水灾河阳頼以安真宗初换安州观察使知澶州咸平三年转运使刘锡上其治状诏嘉奬迁宁国军留后知定州时王超王继忠逾唐河与辽战元扆度其必败急发州兵护河桥超辈果败辽人乗之至桥见阵兵甚盛遂引去考满吏民诣阙贡马疏其善政十事愿借留树碑表徳政诏褒之属嵗旱吏白召巫以士龙请雨元扆曰巫本妖民龙止兽也安能格天惟精诚可以动天乃设坛洁斋三日百拜祈祷澍雨沾洽景徳三年代归拜武胜军节度三年为修诸陵都部署出知潞州初并代泽潞皆分辖戍卒后并于太原至是以元扆临镇遂分领泽潞晋綘慈隰威胜七州军戎事委元扆専总之加检校太知徐州大中祥符四年改领山南东道卒年五十赠中书令谥忠恵子弟进秩者五人五年葬时上元欲观灯上为移次夕元扆性谨让待賔佐以礼喜读春秋左氏声色狗马不介意禄赐即给亲族公主乳媪得入参宫禁元扆虑其妄有请托白上拒之真宗深所嘉叹于驸马中独称其贤及殁甚悼惜之子守礼六宅使澄州刺史以国甥特赠和州防御使守严内殿崇班天禧中录守严子承嗣承绪殿直守良内殿崇班守让閤门祗候
　　杨延昭本名延朗后改焉业之子也防沉黙寡言多戯为军阵业曰此儿类我征行必从太平兴国中补供奉官业攻应朔延昭为先锋战朔州城下流矢贯臂鬭益急以崇仪副使知景州为江淮南都廵检使改崇仪使知定逺军徙保州縁邉都廵检使就加如京使咸平二年冬辽攻遂城城小无备长围数日辽萧后督战众心危惧延昭悉集城中丁壮登陴赋器甲护守防大寒汲水灌城上旦悉为氷坚滑不可上辽人溃去获铠仗甚众以功拜莫州刺史屡请益兵于傅潜不许及潜抵罪召赴行在屡得对访以邉要上甚恱指示诸王曰延昭父业为前朝名将延昭治兵护塞有父风深可嘉也厚赐遣还是冬辽南侵延昭伏锐兵于羊山西自北掩击且战且退及西山伏发辽众大败获其将函首以献进团练使与保州杨嗣并命上谓宰相曰延昭等并出踈外以忠勇自效朝中多忌朕力保庇以及此五年辽侵保州延昭与嗣未成列为辽所袭命李继宣王何代之上曰延昭素以勇闻当观其后效六年夏辽复侵望都继宣逗遛复命延昭为都廵检使条上防秋利害又徙宁邉军部署景徳元年诏益延昭兵满万人如辽骑入寇则屯静安军东令莫州部署石普屯马村西以护屯田断黑卢口万年桥奔冲路仍防诸路兵犄角追袭令魏能张凝田敏竒兵牵制之时王超为都部署不听隶属延昭上言辽师顿澶渊去北境千里人马俱乏虽众易败凡有剽掠率在马上愿饬诸军扼其要路众可殱焉即幽易数州可袭而取不报乃率兵抵辽境破古城俘馘甚众及请和选邉州守臣御笔命知保州兼縁邉都廵检使二年追叙守御劳进防御使俄徙髙阳闗副都部署在屯九年大中祥符七年卒年五十七延昭智勇善战所得俸赐悉犒军未甞问家事出入骑从如小校号令严明与士卒同甘苦遇敌必身先行阵克捷推功于下故人乐为用在邉防二十余年辽人惮之目为杨六郎及卒上嗟悼之遣中使护榇归河朔人多望柩而泣録三子官常从门客亦试艺叙之
　　邓守恩并州人十嵗以黄门事太宗淳化中从王继恩讨成都盗至道初就护西蜀屯兵咸平初以大内髙班为镇定都监入掌骐骥院龙骑卒剽环庆往擒翦之景徳初为澶濮都廵检又使环庆戎泸廵察邉事大中祥符初按狱濮州雪寃人十余预监修玉清昭应宫防灵观七年兼修真游殿景灵宫累迁大内髙品供奉官宫成迁内殿承制八年预修大内改西京作坊副使九年营造皆毕授东染院使充防灵观都监天禧二年掌军头引见司修祥源观成迁崇仪使三年授大内押班为修滑州决河钤辖改如京使还任四年春河复故道迁文思院使归领昭州刺史掌皇城国信二司整肃禁衞迁大内副都知防建天章阁命领其事又勾当资善堂兼春坊司守恩长七尺状貌甚伟涖事干敏以彊果称五年卒年四十八赠淄州防御使録其子官
　　刘美通子初事真宗于藩邸以谨力被亲信即位补三班奉职再迁右侍禁咸平中傅潜流房州择美监军潜徙頴又为陈颍廵检甞遣美防陈州石保吉美曰保吉营缮过度拙于检下诚或有之自余保无他患上意乃解充閤门祗候大中祥符二年护屯兵汉州歴迁供奉官徙嘉州抚循士卒有恩改内殿崇班提在京仓场东西八作司以举职闻迁洛苑副使八年预修大内以劳改南作坊使同勾当皇城司天禧初迁洛苑使领勤州刺史与周怀政聫职未甞阿附亲从卒侦逻按籍分畨均使焉三年授龙神衞四厢都指挥使领昭州防御使改侍衞马军都虞侯五年加武胜军节度观察留后卒年六十废朝三日赠太尉昭徳军节度录其二子旁亲迁补者数人追封妻宋氏河内郡夫人仁宗赠侍中子从徳字复本美卒年十四自殿直迁供备库副使后以崇仪使真拜恩州刺史改和州又迁蔡州团练使出知衞州荐县吏李熙辅于朝后喜曰儿能荐士知所以为政矣即日擢京官从事郑骧亦擢美官改恩州兵马都总管知相州从徳妻王防正女正至即官为郡守既而从徳卒年二十四赠保宁军节度使封荥国公諡康怀録内外姻戚门人及僮数十人从徳娣壻龙图阁直学士马季良母越国夫人钱氏兄唯演子集贤校理瞹及防正皆迁二官戴融尝佐从徳衞州以为三司度支判官御史曹修古杨偕郭劝推直官叚少连论之胥坐贬
　　李延渥晋卿子防补供奉官寻为閤门祗候三迁西京左藏库使咸平初歴知平戎宁邉顺安军保州威虏军钤辖又知冀州六年徙瀛州景徳元年十月辽师抵城下四面夹攻延渥率州兵强壮又集廵检史普所部乗城发礧石巨木击之皆累累而坠杀伤甚众翼日辽主与其母亲鼓众急击延渥分兵拒守益坚辽人遁去死者三万余伤倍之获铠甲兵矢竿牌数百万赐锦袍金帯将士缗钱迁本州团练使初戍棚垂板护城才数寸许辽师射之矢集其上凡二百余及请葺城诏取板视之上亟称其劳二年徙知邢州历天防军贝州副都部署知冀贝博三州大中祥符八年以疾换右领军衞大将军领演州团练使明年以左武衞大将军致仕天禧初卒子宗禹内殿崇班
　　王贻永字季长溥孙性清慎寡言不好声伎生十余嵗时舅魏咸信见而竒之曰后当类我咸平中尚郑国公主授右衞将军驸马都尉从封泰山领髙州刺史再迁右监门卫大将军奬州团练使求外补得知单州真宗曰和众静治所当先也真拜洺州团练使徙徐州河决徐大水作隄城南以御之改衞州进懐州防御使知澶定二州徙成徳军迁耀州观察使复知澶州歴彰化武定军节度使观察留后拜安徳军节度使出知天雄军徙节保宁知郓州州介梁山多水患贻永相度地势为筑东西道三十余里民便之复徙定州又徙成徳擢同知枢宻院事改副使加宣徽南院使进枢宻院使久之拜同中书门下平章事加兼侍中徙节镇海以疾求罢遣上医诊视上临问颁尚方珍药手取糜粥饮之贻永愿罢枢筦解使相上冀其愈听罢侍中徙节彰徳同平章事枢宻使如故疾稍间入见命其子道卿掖登垂拱殿赐五日一朝遇朝参许休殿侧至和初复以疾辞拜尚书右仆射检校太师兼侍中景灵宫使卒赠太师中书令諡康靖贻永能逺权势在枢宻十五年迄无过失人称其谦静道卿西上阁门使
　　狄棐字辅之阳曲人唐相仁杰十四代孙徙长沙少以文谒路振振器爱之妻以女第进士以大理评事知分宜县歴封府司録知璧州为寇凖所厚荐通判益州擢封府判官歴京西益州路转运江淮制置发运使累迁太常少卿知广州加直昭文馆代还不以南海物自随人称其防拜右諌议大夫龙图阁直学士权判吏部流内铨出知滑州进给事中徙天防军坐公事降知随州徙同州勾当三班院进枢宻直学士歴知陕郑州河中河南府复判流内铨出知扬州未行卒棐在河中中贵人言将援棐棐答以他语涖政恺悌不为表襮卒之日家无余赀
　　王信字公亮太原人家故饶财少勇悍大中祥符中盗起晋绛泽潞数州信应募籍军与其徒生擒贼七十人以功补龙神衞指挥使部使者荐召阅武艺迁御前忠佐军领河中府同华鄜延丹坊州庆成军管界捉贼又迁龙衞都虞候兼鄜延廵检刘平石元孙战殁信以所部兵薄贼斩数十级迁捧日都虞侯改西京作坊使知镇戎军徙保安军兼鄜延路兵马都监始至敌众数万夜薄城军吏气慑信领劲兵三千出南门与战失其前锋因按兵不动迟明潜上东山整军乗势而下击走之多获首级马牛迁钤辖兼经畧安抚招讨都监领贵州刺史葛懐敏败信出兵拒敌俘斩甚众进保州刺史就迁马歩军都总管遂为招讨副使累迁马歩军都虞侯象州防御使徙髙阳闗路王则变明镐奏为贝州城下都总管城破则遁执之拜感徳军节度观察留后召为歩军副都指挥使卒赠武宻军节度兼侍中
　　王凯字胜之从祖审钧侨京兆饶于财散施结客日驰猎南山下尹寇凖见而竒之言全斌取蜀有劳审钧又死忠义当录其孤遂为三班奉职监凤翔盩厔税歴左右班殿直监益州市买院转庆州合水镇兵马监押监在京草场又自右侍禁防州兵马监押擢閤门祗候定邢赵都廵检使徙麟州都监甞出双烽桥染枝谷遇夏人破之又破厐青黄罗部再战于伺候烽前后斩三百余级获马牛槖駞器械以数千计夏人围麟州乗城拒鬭昼夜三十一日始解去迁西头供奉官代还为内殿崇班麟州路縁邉都巡检使护粮道于青眉浪寇猝大至与同巡检张岊相失乃分兵出其后夹击之复与岊合斩首百余级又入兔毛川遇贼三万凯兵祗六千陷围中流矢中面鬭不解斩首幷自蹂践死者以千数内侍宋永诚哭于军劾罢之迁南作坊副使改幷代州钤辖管勾麟府军马事夏人二万寇青塞堡凯出鞋邪谷转战四十里至杜川大败之得所掠马牛以还经畧明镐上其功领资州刺史防平甘陵盗拜泽州刺史知邠州泽州团练使歴环庆幷代定州路副都总管神龙卫四厢捧日天武四厢都指挥使绵州防御使累迁侍衞亲军歩军副都指挥使泾州观察使又徙秦凤路入辞谕以唃氏木征交易阻絶宜安静以处之至则与主帅抚以恩信遂复常贡召拜武胜军节度观察留后侍衞亲军马军副都指挥使卒年六十六赠彰武军节度使諡庄恪凯笃于故旧治军有纪律善抚士卒平居与均饮食临阵毅然不少假故士卒畏服战无不力前后与敌遇未甞挫防子缄
　　石普太原人唐河中节度防之后自幽州徙祖全周铁骑军使父通事晋邸普十嵗给事邸中以谨信见亲补寄班祗候迁东头供奉官捕获永兴贼邢槖驰贾秃指数百人迁内殿崇班帯御器械为西川行营先锋讨平李顺迁西京作坊使领钦州刺史顺余党称卭南王又为西川都提举捉贼使入奏面陈致乱由赋敛苛急农民失业宜稍蠲减之使自为生则不讨而自平许之普即还蜀掲榜谕上意蜀人悦服贼平赐白金三千两袭衣金帯鞍勒马迁洛苑使领富州团练使延州縁邉都廵检使追杀乜羽王均乱为川峡路招安廵检使从雷有终击破贼于天回镇围益州城缮车炮又为地道攻城均平进冀州赐黄金三百两白金三千两特命兼帯御器械为保州兵马钤辖北面行营押防先锋战防良城长城口获俘馘器甲甚众徙定州路副都总管灵州失守徙永兴军上言臣甞将兵辄破一钱与别将各持其半用相合为信上乃置信牌又献御戎图请设堑以防敌马幷上所置战械甚众徙莫州总管望都败令统军一万屯莫州浚静戎顺安军营田河道徙屯顺安西与魏能杨延昭田敏犄角掌御劒内侍冯仁俊与普不叶上召仁俊还又令率所部屯干宁军徙冀州总管澶渊之役王继忠遣人持信箭遗普且通宻表和议成迁容州观察使鄜延路副总管赵徳明纳欵普言不宜授以押蕃落使名目恐总制属羌强横将不可制乃止兼管内蕃落使徙幷代路改桂州观察使镇州路总管迁保平军节度观察留后幸汾隂还至陕驻跸城中赐诗令扈从拜河西军节度使知河阳徙许州筑大流堰引河通漕京师上军机条目二卷用将机宜要诀二图上言闻唃厮啰欲隂报曺玮请以所献阵图付玮可使必胜防请罢醮设嵗省缗钱七千余万王钦若乗机构之除名贬贺州听挈家以行甫至授左清道率府副率稍复左千牛衞将军迁左领军衞大将军仁宗迁左屯衞又降将军歴左千牛左屯衞大将军自蔡州起知信阳军徙光州复贬左监门车府副率居滁州防以左衞将军分司西京给官第居蔡州迁大将军卒普性倜傥有胆畧凡预讨伐闻敌即驰赴西平蜀盗大小数十战众推其勇通兵书隂阳六甲星歴推步之术太宗甞谓普刚骜少合然借其善战每厚遇之后值忌日必尽室诣佛寺斋荐以为常
　　夏守恩字君殊幷州榆次人父遇武骑军校与契丹战殁补守恩下班殿侍给事襄王宫迁西头供奉官真宗初四迁至北作坊使普州刺史从幸澶渊数见任使迁博州刺史歴龙神衞捧日天武四厢都指挥使泰州防御使章献预政以守恩领亲兵倚用之擢殿前都虞侯天圣初以安逺军防后管勾殿前马步军都指挥使加歩军副都指挥使威塞军节度使为永定陵总管雷允恭诛徙节河阳三城归镇知澶相曹三州幷代路马歩军都总管歴天防泰宁武宁三节度使为真定府定州路都总管通判李参发其赃编管连州卒
　　夏守赟字子美守恩弟防召入襄王宫稍长习通文字真宗初授右侍禁命徃绥夏伺察李继迁迁西头供奉官寄班祗候幸大名为驾前走马承受时康保裔战没部曲畏诛言保裔降贼守赟受宻诏变服徃防得其情还奏诏恤其家移承受真定路幸澶渊汾隂皆为驾前廵检迁绫锦副使幸亳州修行宫转崇仪使提举仓草堨甚见亲信迁西上閤门使提举诸司库务以右千牛衞大将军昭州刺史为枢宻都承防兼领三班院每辽使至与杨崇勲迭为馆伴凡十余年擢侍衞亲军殿前步军都虞侯改马军并代州都总管累迁歩军马军殿前副都指挥使建武镇东保大军节度使除殿前都指挥使徙节定国又徙镇海罢管军逾年徙定州路都总管寳元二年召知枢宻院事上问西事守赟言宜倂小障兵以据冲要伺便邀击功或可成上然之辨刘平石元孙之枉自请将兵击贼换宣徽南院使陕西马歩军都总管兼经畧安抚缘邉招讨使命以御劎随之寻诏驻军河中居数月徙屯鄜州康定元年召同知枢宻院事以子随卒请罢以宣徽南院使天平军节度连判澶相二州复为真定府定州等路都总管徙髙阳闗判瀛州卒赠太尉諡忠僖
  </div>
  <div class="pagination">
   <a href="山西通志_page421.html">
    上一页
   </a>
   <span>
    ...
   </span>
   <a href="山西通志_page417.html">
    417
   </a>
   <a href="山西通志_page418.html">
    418
   </a>
   <a href="山西通志_page419.html">
    419
   </a>
   <a href="山西通志_page420.html">
    420
   </a>
   <a href="山西通志_page421.html">
    421
   </a>
   <span class="current-page">
    422
   </span>
   <a href="山西通志_page423.html">
    423
   </a>
   <a href="山西通志_page424.html">
    424
   </a>
   <a href="山西通志_page425.html">
    425
   </a>
   <a href="山西通志_page426.html">
    426
   </a>
   <a href="山西通志_page427.html">
    427
   </a>
   <span>
    ...
   </span>
   <a href="山西通志_page423.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
