<!DOCTYPE html>
<html>
<head>
    <meta charset="UTF-8">
    <title>钦定热河志 - 第 25 页/共 255 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定热河志 - 第 25 页/共 255 页</h1>
    <div class="content">　　昨夜虽无雨今晨似作霖弥空云浩浩蔵岭雾沈沈泽渥斯忧过农登实未谌午晴豁碧宇慰矣倍生钦
　　濬溪
　　塞溪流无定过雨即泥淤小淤惟致浅大淤遂成途浅或可姑息涂必资濬疎成涂则有因率以嵗乆需兹不宜复缓浚深一律如力役本无征出值雇人夫合众事锹锸铲削沙石铺亦借济贫者得钱都欢娱工作十余日原为半月湖【半月湖旧有诗】静影受风月乐意同鸢鱼虽然永逸艰数年当一图
　　夜雨【七月卄一日】
　　晴光不定隠斜曛入夜雨声枕上闻原是无眠问军报那堪増厌聴纷纷
　　喜晴
　　迩日雨来颇觉稠幸皆夜落晓晴投固知弗碍何妨尔祗为求全辄切愁西北风吹碧空浄东南云敛翠凉浮茍其患失无不至自审斯言能免不
　　八月朔日作
　　朔旦入中秋晓晴爽气浮三农盼筑圃七萃秣行驺出猎将发轫来朝聚脱瓯昨宵霏细雨余热洗全收
　　新月
　　但是中秋月一钩已足佳纎纎挂星汉欵欵隔松欲朗光犹嫩未团轮自偕晩凉依楼角耐可入人懐
　　即目
　　天寳由来称物华山庄即目縂清嘉异逢八月同六月红防荷花黄桂花荻岸涨消全露石枫林岚吐半拖霞晓凉午热权衡妙大迫西成祝满车
　　骤雨【八月初十日】
　　快晴逾十日骤雨落千山睫眼迷银竹迎人玉湾势雄林木偃声壮涧波潺片刻云收脚涤然静且闲
　　晩晴
　　云敛东南去风从西北生尽湔午时热都喜仲秋晴荞菜蔚曽润林泉飒益清玉蟾欣巧让烛宇倍晶明
　　中秋节即景
　　桃节才过节连
　　璇闱福寿庆长绵共欣穹宇中秋月常近塞垣尺五天蟾影巧防云影避桂华初放露华鲜颍川七字吟即景强恕笑予或未然
　　雨【八月卄一日】
　　经过【去声】必逢雨真神海喇堪【防古语谓山有灵应者曰海喇堪】称名谁则敢示迹所恒谙弥谷烟低重廻峯日上含须臾敛云脚瀑水落层嵁
　　即事
　　崇山真博大四日歴周过夜雨朝晴毎【是数日或晩或夜必有阵雨而昼日晴朗弗碍行围】竒灵显应多无妨驱骑猎有暇把毫哦独盼
　　邮章剧军情近若何
　　九月朔日作【是日雨】
　　围数过多半【今嵗定围场数为十五已猎十围矣】山容入九秋减期图返速【近嵗毎减围期图速返山庄问　　安】临乐戒淹留万嶂低云重千林落雨稠氊庐聴飒沓防句兴偏悠
　　日影
　　去际才阶础归来上牖了知迁有渐谁曰视无形闲倚明而暖防吟憩以宁光隂迅如此陶侃论堪聴
　　遣兴
　　遣兴闲翻史谢安曽有言向年浑不觉近嵗每斯存丝竹那陶冩山川自吐吞却防风过树叶落亦归根




　　钦定热河志卷九
　　钦定四库全书
　　钦定热河志卷十
　　天章十
　　御制诗
　　口外【癸巳】
　　口外山田好例赢口内多峦髙饶露气谷廓泄溪河黄淡未収麦绿浓正荗禾西成候犹逺奢望戒言过
　　热
　　大岭界南北南暄北实凉千古理不易然斯言其常今朝出古北午热胜炎旸转觉酷闗内兹理殊难详寻思亦有由时方九夏长昨近闗内雨岩飔爽自偿雨晴曝烈曦致歊候所当初非凉与暄倒施南北方试问后行者热应较此强却喜驻跸早人息马卸繮行宫更深静延爽味缥缃南荣来薫风觧阜懐明良
　　夜雨【五月十三日】
　　左近山田旱勤农望泽忧岩斋欹枕聼夜雨落檐流顿觉寒飒全欣塞暑収明朝行阅稼转见绿如油
　　晴
　　好雨连昨夜快晴欣午前徂云千里浄酷热一时湔翠色濯明树清声助暗泉心闲那闲得军报问金川
　　防题
　　皇祖御用韘【有序】
　　我朝
　　家法相承肄勤尚射
　　皇祖神勇天钖临御六十一年秋狝冬狩之典嵗必举行
　　往往
　　亲御威弧殪禽服猛铄乎伟哉余髫年防被
　　恩眷养育宫中幸得随侍木兰
　　行围仰瞻
　　圣武追念
　　祖徳迄今弗敢忘兹防阅旧蔵
　　御用韘十有二或革或角规制朴坚抚思钩闿体之精
　　想见
　　壹发参连之妙夫书防手泽所存尚且守而弗斁矧为法先诏后之良模励继防而彰赫濯其寳重更当何如敬合弆箧衍什用珍并系长言以识永久今和阗嵗贡嘉玉中韘材者不一而足虽琛賮徕遐瑞符延喜讵若此
　　观徳示俭之昭垂万世哉
　　千秋
　　家法传弧射
　　手泽犹存韘弆今丱嵗略瞻
　　神武迹永年惟励继防心皮规角钉真敦朴土帐葛灯敢不钦惭愧和阗材易致伙哉相【去声】指琢瑶琳
　　夜雨【五月十六日】
　　夜雨亷纎晓未晴空烟如织眄南荣髙田左近旱防觉前泽继斯霑乃并略虑地寒麦方热【闗外地气稍寒祗宜春麦而节候亦较口内略迟此时甫届黄熟雨多恐减収成若即晴霁仍属无碍至大田黍秫初芃此雨实及时膏澍耳】却欣膏被黍初生明当西岭
　　凤舆度渥矣其为缱情
　　喜晴
　　傍午腻云防寥天朗日光山容濯湿翠人意切浮凉无碍麦収穗深滋禾茁秧闲情一以释防笔喜宜旸
　　山行遇雨之作
　　梵寺瞻礼将言旋四山忽作大云起是中真复有因缘法雨霏空天龙喜配藜滂沛沟壑盈摩醯首罗数难纪笋舆油磴道盘千林珠玉纷披里卫士防渉泥泞途行赏旌劳例有耳忆予昔嵗行秋搜马射骤霖弗为止今朝安坐归园中宁曰度人心以已由来时事或弗同觧嘲聊复长歌此较十年前真愧矣
　　雨【五月二十一日】
　　昨日雨连夜今朝晩尚霖幸消愁旱虑便有望晴心宁为【去声】游山阻恐防収麦淋【是雨虽有益大田禾黍更资芃勃惟闗外麦熟较迟时正当収获晴更相宜心切筹农难期兼善也】浪浪声不止欹枕闷难禁晴
　　晓云防以浄塞宇回而澄麦穂喜无碍黍苗勃有兴日临花韵递风过树凉增敢曰幸时若致斯诚底能
　　热
　　渥雨既优霑骄阳复腾照髙低莫不溽蒸热有必效谁云避暑处醒暑翻増暴葢因人烟辏闾阎益増閙风气自转暄岂仍昔塞徼垦辟况滋多禾黍偏阪峤炎润胥资借助长西成报此热宁可少心静欣农要
　　复雨【五月晦日】
　　逮旬晴朗太炎蒸昨晩骤霖气已澄彻夜浓隂未飞洒诘晨复雨遂频仍细霏急霔无非妙峦霭林烟总絶胜我独慰心在禾黍及时暄润助苖兴
　　六月朔日六韵
　　昨日雨连夜侵晨急阵催情知作霖矣那即望晴哉空霔逮晨细山云傍午摧若所希外飒爽称懐来况是月初吉【俗占月朔喜晴则一月雨水调匀金楼子月额雨为旱徴之説连嵗试之殊不足信兹五月晦日自前宵雨逹旦入夜复雨侵晨益急疑有成霖之象幸过午开晴聊因庆慰】真宜时霁开三农庶冀稔益敬敢徘徊
　　复雨【六月初二日】
　　昨霁兹复雨或零或亦停明知时行候未可即望晴既霑虞过甚不免意怦怦山田尚无妨遥念缱京城迩年经事多先事辄忧惊躁心动难捐绰度毎弗能傍晩西北风油云防以轻入夕倚楹瞻碧天防疎星晴定乃大佳仍因心靡宁
　　偶为三友图并题以句
　　寒山古嵗弗计嵗雪梅风竹斯无有兴来走笔冩大夫髙士君子可缺否虽然转语亦可言既松梅竹定为偶苍髯玉貎与劲节何处忘年不三友莫谓画地本非真真物谁能似画久
　　喜晴【六月初四日】
　　昨朝隂雨乃亘日时虽细洒非骤施今晓开霁厯卓午庶其定矣心略怡往来人自京都者闻知霖雨两日弥髙低禾黍实无恙水冲溪桥则有之固为慰也继为虑宁匪餙言半信疑驿询方伯近来况【雨觉稍多于田禾是否有碍已谕周元理迅查防实覆奏】或弗敢陈欺我辞
　　京报奏至雨不为潦米价如常诗以志慰
　　月初雨觉勤以此因缱彼驰驿问情形弗容餙辞羙【月初以来热河雨水稍勤而京城晴雨若何未防留京王大臣等奏报因传防速询今防覆奏六月初一二连有雷雨初三复防雨数次俱系旋雨旋晴初四以后即大开霁髙地并无积水田禾正资长发极洼处虽不无沥水晴后亦即消涸粱黍均无妨碍米粮价值如常麦更较前平减足慰廑念】飞章偹悉陈虽霖不致沴【叶】髙地无停潦极洼存水然已两日晴消涸亦速耳米价实如常麦价则落矣额手为少慰既慰益敬止西成期尚遥每懐靡及已
　　热
　　四山气蒸溽湿热殊常炽虽云避暑庄暑乃可无避斯处尚如斯闗内倍蓰计
　　大安奉以来夏凊飬实遂禾黍更宜旸助长已结穂所喜信在兹所愿那全偹树隂风偶过自有凉爽致原未孤
　　其名是地诚福地
　　骤雨【六月十三日】
　　防□油云吐逺岭片刻霏□弥空逈凉风吹防银竹脚流永喷珠祗俄顷林峦忽讶万树藏池塘雅称新荷打□霈宻洒不逾时驱祝融威难复逞山庄神运有若斯九夏三秋观平等
　　西北风
　　西北风主晴塞山晴更速落岩益防防驱云鲜停蓄唅呀鼓万窍金石非丝竹秋信已传凉暑节全収溽生衣似不禁行将换纱服
　　立秋【六月十九日】
</div>
    <div class="pagination">
<a href="钦定热河志_page24.html">上一页</a><span>...</span><a href="钦定热河志_page20.html">20</a><a href="钦定热河志_page21.html">21</a><a href="钦定热河志_page22.html">22</a><a href="钦定热河志_page23.html">23</a><a href="钦定热河志_page24.html">24</a><span class="current-page">25</span><a href="钦定热河志_page26.html">26</a><a href="钦定热河志_page27.html">27</a><a href="钦定热河志_page28.html">28</a><a href="钦定热河志_page29.html">29</a><a href="钦定热河志_page30.html">30</a><span>...</span><a href="钦定热河志_page26.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
