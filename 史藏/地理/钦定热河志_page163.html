<!DOCTYPE html>
<html>
<head>
    <meta charset="UTF-8">
    <title>钦定热河志 - 第 163 页/共 255 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定热河志 - 第 163 页/共 255 页</h1>
    <div class="content">　　建置沿革八
　　元












<史部,地理类,都会郡县之属,钦定热河志,卷六十二>
　　元
　　元为大宁路大定县富庶县金源县和县武平县和众县龙山县利州惠州髙州兴中州川州建州地上都路兴州松州兼得开平府地及全宁路鲁王分地
　　今承徳府西境为上都路兴州之兴安县宜兴县地东境兼得大宁路州地滦平县为兴州兴安县宜兴县丰宁县为兴安县宜兴县地西北境兼得开平府之开平县地平泉州为大寜路之大定县富庶县金源县恵州赤峯县为大宁路之髙州上都路之松州北境为全宁路全宁县及鲁王分地建昌县为大宁路之和众县龙山县利州北境为恵和县南境兼得州地东南境兼得瑞州地朝阳县为兴中州建州川州东境兼得义州及懿州地西北境为大宁路之武平县兼得鲁王分地元史地理志大宁路本奚部唐初其地属营州贞观中奚酋可度内附乃置饶乐郡辽为中京大定府金因之元初为北京路总管府领兴中府及义瑞兴利锦利惠川建和十州中统三年割兴州及松山县属上都路至元五年并和州入利州为永和乡七年兴中府降为州仍隶北京改北京为大宁二十二年【元一统志作二十四年】改为武平路后复为大宁【元一统志作二十九年九月改为大宁路】领县七州九【在今境之州六】元一统志大宁路西南至大都九百里西北至上都九百里东至懿州界驿安站六百里西至上都路界鸡岭一百五十里南至平滦路界防峯岭三百五十里北至上都路界青阳岭二百里东到懿州七百里西到兴州三百五十里南到迁安县四百二十里北到松州二百二十里东南到抚宁县七百里东北到古庆州【辽置庆州属上京道今属北京路在临潢府西一百六十里元时州废故称为古庆州】九百里西南到遵化县六百三十里西北到上都路九百里
　　按元时大宁路所领之锦州今属
　　盛京其瑞州所属兼得今境之海濵县义州所属兼得今境之宏政县元时俱经并省又旧属义州之同昌县亦省入辽阳路之懿州故诸县名均不复列
　　元史地里志大定【中统二年省长兴入焉】
　　元一统志大宁县西南至大都九百里西北至上都九百里东至金源县界坌道站九千里西至兴州界鸡岭一百五十里南至和众县界车家岭五十里北至髙州界细河一百五十里东至金源县二百里西至兴州三百五十里南到和众县九十里北到髙州二百二十里东南到富庶县一百五十里东北到惠和县一百五十里西南到恵州二百二十里西北到松州二百二十里
　　按元大定县兼有今长兴县地元一统志谓至元二十九年改为大宁县金史未详
　　元史地理志富庶【至元三年省入兴中府后复置】金源
　　元一统志富庶县西南至大都一千一百里西北至上都一千里东至建州界弓子岭十五里西至大宁路界干涧庙儿岭一百三十里南至利州界南港岭五十里北至金源县界滑河堠子岭六十里东到建州七十里西到本路一百五十里南到利州七十里北到恵和县一百八十里东南到锦州三百五十里东北到金源县一百二十里西南到和众县一百二十里西北到本路一百五十里金源县西南至大都一千一百里西北至上都九百里东至兴中州界青山岭二十里西至大宁县界坌道跕一百十里南至建州界隆兴寺四十里北至武平县界偏道子岭七十里东到兴中州一百里西到本路二百里南到建州九十里北到武平县一百五十里东南到锦州二百七十里东北到髙州一百五十里西南到冨庶县一百七十里西北到恵和县九十里
　　按元富庶县金源县仍金旧大宁富庶金源二县俱属今平泉州北境
　　元史地理志恵和
　　元一统志惠和县西南至大都一千五十里西北至上都八百里东至武平县界黄栢岭七十里西至大宁县界涂河六十里南至富庶县界赵花谷六十里北至髙州界荆家寨五十里东到武平县一百五十里西到本路一百五十里南到富庶县一百八十里北到髙州九十里东南到金源县九十里东北到武平县一百五十里西南到本路一百五十里西北到松州二百五十里
　　按元惠和县仍金旧属今建昌北境
　　元史地理志武平
　　元一统志武平县西南至大都一千二百里西北至上都一千里东至川州界栏子岭七十里西至和县界盘道岭八十里南至兴中州界匣口五十里北至防古行营界郭松寨二十里东到川州一百五十里西到惠和县一百五十里南到兴中州一百八十里北到临潢府一千三百里东南到义州三百里东北到懿州四百里西南到金源县一百五十里西北到髙州一百五十里
　　按元武平县仍金旧属今朝阳县西北境
　　元史地理志和众
　　元一统志和众县西南至大都九百里西北至上都九百里西北至本路九十里东至利州界水峪岭三十里西至惠州界鹁鸽岭一百里南至恵州界燕王城岭六十里北至大宁县界车家岭四十里东到利州九十里西到兴州三百五十里南到恵州一百六十里北到本路九十里东南到龙山县一百四十里东北到富庶县一百二十里西南到惠州一百六十里西北到上都路九百里按元和众县仍金旧
　　元史地理志龙山【初属大定府至元四年属利州后来属】
　　元一统志龙山县西南至大都九百里西北至上都一千一百二十里西北至本路二百四十里东至利州界石匣口五十里西至恵州界大岭一百五里南至抚宁县界冷口三百里北至利州界白道子岭四十里东到锦州四百里西到恵州二百二十里南到抚宁县三百五十里北到利州八十里东南到瑞州二百八十里东北到建州二百里西南到迁安县三百五十里西北到和众县一百四十里
　　按元龙山县仍金旧和众龙山属今建昌县西南境
　　元史地里志利州
　　元一统志利州西南至大都一千里西北至上都一千里东至锦州界利园岭二百三十里西至和众县界文山岭六十里南至龙山县界白道子岭四十里北至富庶县界厐家庄三十五里东到锦州三百五十里西到和众县九十里南到龙山县八十里北到富庶县七十里东南到瑞州三百里东北到建州一百二十里西南到恵州二百二十里西北到本路一百六十里
　　按金利州领阜俗龙山二县元一统志谓至元二年降州为利城县并省二县五月复为州四年二月复领二县七月割龙山隶大定府阜俗县并入本州隶大宁路皆元史所未详属今建昌县南境
　　元史地理志惠州
　　元一统志惠州西南至大都六百六十里西北至上都八百五十里东至利州界长岭二百十里西至兴州界赤岭六十里南至丰润县【丰闰至明初始改闰为润】界崖儿口三百十里北至和众县界燕王城岭一百十里东到利州二百六十里西到兴州二百二十里南到丰闰县三百五十里北到和众县一百六十里东南到龙山县二百二十里东北到本路二百二十里西南到遵化县三百里西北到松州四百五十里
　　按元恵州以辽泽州地改置辽泽州本路神山县而别领滦河县金废泽州及滦河县承安时别置滦阳县而亦旋罢故金志但有神山县元之惠州盖在辽泽州之境而非即其故城考元一统志惠州有废神山县元罢为神山跕又有废滦阳县元亦为站设巡检司故知恵州为元所改置今承徳府东南境平泉州南境皆元惠州地又建昌县东南月华山【在县治东南一百八十里】有元大徳三年林泉寺地产碑【详见艺文门】称大宁路惠州东锦川乡知今建昌县之南境亦在惠州也
　　元史地理志髙州
　　元一统志髙州西南至大都一千一百二十里西至上都七百里东至武平县界夹头部落八十里西至松州界隂凉河七十里南至大定河界细河九十里北至防古行营界扢扠河九十里东到武平县一百五十里西到松州一百五十里南到本路二百二十里北到古庆州七百里东南到恵和县九十里东北到临潢府七百里西南到本路二百二十里西北到应昌府七百里
　　按元一统志元甲戌嵗【时为元太祖九年】升髙州为兴胜府丙子嵗仍改髙州隶大宁路元史未详属今赤峯县南境
　　元史地理志兴中州【元初因旧为兴中府后省至元七年又为州】元一统志兴中州西南至大都一千二百里西北至上都一千二百里西北至本路三百里东至义州界喀喇山九十里西至金源县界青山岭八十里南至瑞州界油雾岭一百六十里北至武平县界匣口一百三十里东到义州一百八十里西到金源县一百里南到瑞州三百里北到武平县一百八十里东南到锦州一百八十里东北到川州一百八十里西南到建州八十里西北到惠和县一百八十里
　　按元史顺帝纪至正二年正月升懿州为路以大宁路所辖兴中州义州属懿州路今朝阳县三座塔南六十里道旁有元至正四年重修石木桥碑【详见古迹门】亦称懿州路兴中州元志失载又元一统志谓金兴中府领兴中县及洪宁县元因之至元二年县皆省降府为兴中州寻复为兴中府七年复降为州隶大宁路又有永徳县亦金兴中府所属元省入兴中州皆元史所未详
　　元史地里志川州
　　元一统志川州西南至大都一千四百里西北至上都一千里西北至本路五百里东至懿州界岭东山七十里西至武平县界栏子岭八十里南至兴中州界独山一百四十里北至防古行营界虾蟆山一百里东到懿州二百二十里西到武平县一百五十里南到兴中州一百八十里北到临潢府一千五十里东南到义州一百八十里东北到咸平府六百二十里西南到金源县三百里西北到髙州三百里
　　按金川州治宜民县元时无宜民县而有川州亦即治宜民故地今据元至正五年川州重修东岳庙碑【详见古迹及艺文门】则元川州故城当即今朝阳县属三座塔北一百六十八里之黒城子也
　　元史地理志建州
　　元一统志建州西南至大都一千一百七十里西北至上都一千七十里东至兴中州界田家岭四十里西至富庶县界两家店五十五里南至瑞州界油雾岭一百二十里北至金源县界隆兴寺五十里东到兴中州八十里西到富庶县七十里南到瑞州五百里北到金源县九十里东南到锦州二百六十里东北到武平县二百五十里西南到利州一百二十里西北到本路二百二十里按元一统志谓金置建平县元初因之后省建平入州元史未详兴中州川州建州俱属今朝阳县境
　　元史地里志上郡路【上郡故城在　今多伦诺尔防】领州四【在今境之州二】
　　兴州【唐为奚地金初为兴化军隶北京后为兴州元中统二年属上都路领二县】兴安【至元二年置】
　　宜兴【至元二年置】
　　按元史文宗纪致和元年八月升宜兴县为州又滦平县境有元天厯中宜兴州所建太平王徳胜碑其文云天下既定奏升县为州与元纪合元志失载又顺帝纪至元五年四月革兴州兴安县志亦遗之元之兴安即金之兴化元兴州治兴安县而别领宜兴县兴州治在今滦平县即俗所称大兴州宜兴治在今滦平县西北之小城子以元时尝升为州今土人尚称其地曰兴州也
　　又按兴州之里至元一统志未详宜兴故城本在滦平县境而丰宁县西北之上黄旗汛【在县治西北一百三十里】有元至正时石碣为宜兴开平分界之所承徳府治东南之五指山【在府治东南四十里】有元大轮禅师碑称为兴州宜兴县知今滦平县及承徳府之西境丰寜县之南境皆宜兴故地也元之上都路开平府即今之桓州【元上都城在桓州之东】今丰宁县西北境兼得开平府地
　　元史地理志松州【本松林南境辽置松山州金为松山县隶北京大定府路元中统三年升为松州仍存县至元二年省县入州】
　　元一统志松州西南至大都九百里西北至上都七百里东到髙州分水岭八十里西到兴州坌土岭一百四十里南到大宁路二百二十里北到应昌府七百里东南到武平县三百里东北到古泉州【金史作全州属北京路在临潢府西南二百三十里元时废故称为古泉州】二百五十里西南到兴州三百五十里西北到上都七百里【松州之四至八到元一统志未详今从原文录之】
　　按松州为今赤峯县西境地元史世祖纪中统三年二月以松州隶上都四年五月升开平府为上都升上都路松山县为松州考元中统元年置开平府至四年始称为上都又金时废松山州存松山县元初仍其旧至中统四年始升为松州是中统三年开平府尚未升为都松山县亦尚未升为州当云以松山县隶开平府元纪谓中统三年以松州隶上都元志谓中统三年升为松州者皆误
　　元史地理志全宁路领县一全宁
　　按志于全宁路下未详建置沿革今考全宁路为鲁王分地今赤峯县北乌丹城中有元鲁国大长公主碑是元时全宁路当在今赤峯县北所辖巴林二旗境内也元史特色辰【旧作特祎禅今改正】载特色辰子曰阿禅【旧作按陈今改正】曰和浩【旧作火忽今改正】阿禅初封河西王后追封济宁王阿禅孙曰特木尔【旧作帖木儿今改正】曰曼济岱【旧作蛮子台今改正】俱封济寜王特木尔子多阿克巴勒【旧作雕阿不剌今改正】尚大长公主加封鲁王传云太祖谕和浩曰哈拉衮【旧作哈老温今改正】迤东涂河潢河之间和尔齐诺【旧作火儿赤纳今改正】庆州之地与伊竒喇斯【旧作亦乞列思今改正】为隣汝则居之又谕阿禅之子苏噜克图【旧作唆鲁大都今改正】曰以尔父子能输忠于国哈玛尔温都尔【旧作可木儿温都儿今改正】遂东络马河至于赤山涂河迤南与国民为邻汝则居之考庆州故城本在今赤峯县北境巴林旗之西北其所谓涂河【即土河亦名老河自喀喇沁右翼旗东北流至敖汉奈曼旗境】潢河【自翁牛特左翼旗北境东流至喀尔喀右翼旗境会老河】之间即今赤峯县属翁牛特左翼旗及建昌县北境敖汉旗朝阳县西北境奈曼旗之北境也其所谓络马河【络马与落马同金志松山县及三韩皆有落马河】至于赤山涂河迤南与国民【国民指北京路所属】为邻即今赤峯县属翁牛特右翼之北境也知今赤峯县北境及建昌朝阳二县西北境在元时兼有鲁王分地又云元贞元年济宁王曼济岱尚嘉特【旧作加真今改正】公主请于帝以应昌路东七百里驻冬之地剏建城邑大徳元年名其地为全宁路是全宁路本在鲁王分地之中其故城当在今赤峯县北巴林旗界今巴林左右二旗应属元全寜路地

　　钦定热河志卷六十二
<史部,地理类,都会郡县之属,钦定热河志>
　　钦定四库全书
　　钦定热河志卷六十三
　　建置沿革九
　　眀












<史部,地理类,都会郡县之属,钦定热河志,卷六十三>
　　明
　　眀初属北平府寻改属北平行都司为大宁卫新城卫富峪卫防州卫全宁卫营州卫兴州卫地今承徳府本地滦平县丰宁县为兴州左右中前后五卫及宜兴守御千户所地丰宁县西北境兼得开平卫地平泉州为大宁新城富峪防州四卫及寛河守御千户所地赤峯县为全寜卫地南境为大宁卫地建昌县朝阳县为营州左右中前后五卫地朝阳县东兼得大宁卫地后俱废
　　按眀实録洪武三年七月辛夘以古北口山外兴州云州北平府四年罢山后诸州徒其民于山南眀史未详乃史家之漏以实録为据知眀初尚仍元时州县之制也但不乆旋罢其并省之迹遂不可考耳
　　明史地理志北平行都指挥使司本大宁都指挥使司洪武二十年九月置【治大寜卫】二十一年七月更名永乐元年三月复故名侨治保定府而其地遂虚西南距北平布政司八百里
　　大宁卫【元大宁路治大定县属辽阳行省】洪武十三年为府属北平布政司寻废二十年八月置卫九月分置左右中三卫寻又置前后二卫二十八年四月改左右后三卫为营州左右中三防卫永乐元年二月省又徙中前二卫于京师直后军都督府【洪武二十四年四月宁王府建于此永乐元年迁于江西南昌南有土河东南有大鹻塲东北有惠和县又有武平县东有和众县元俱属大宁路洪武中俱废】
　　按大宁卫治即元大宁路大定县治复兼有元时惠和县武平县及和众县境当为今平泉州属喀喇沁扎萨克公旗喀喇沁右翼旗及赤峯县南境地又迤东北至建昌朝阳县属敖汉奈曼旗迤东至朝阳县属喀喇沁左翼旗地方舆纪要谓大宁卫东至泰宁夷卫七百里南至永平府边四百五十里西南至喜峯口边四百八十里西至开平卫四百三十里自卫至京师八百里葢营州兴州诸卫皆统于大宁都司也
　　新城卫洪武二十年九月置永乐元年废距行都司六十里
　　按新城即今之黒城在大宁城之西南为今平泉州属喀喇沁扎萨克公旗地
　　富峪卫本富峪守御千户所洪武二十二年二月置二十四年五月改为卫永乐元年二月徙置京师直后军都督府距行都司一百二十里按富峪卫在新城之西南为今平泉州属喀喇沁扎萨克公旗南境地
　　防州卫洪武二十年九月置永乐元年废【南有冷岭西北有马盂山广袤千里土河之源出焉下流合于潢河又南入于辽水】
　　按防州卫在富峪城之西南为今平泉州境【在州治南二十里】马盂山广袤千里乃史志之误【详见山门】
　　全宁卫【元全宁路直中书省】洪武中废二十二年四月置卫永乐元年废【有潢河又有黒龙江】西南距行都司二百【原本缺】里
　　按全宁卫在大宁卫之北即元之全宁路在鲁王分地中者在今赤峯县北巴林旗境志称卫西南距行都司二百里以外地有潢河潢河经流赤峯县翁牛特旗境方位相合所云黒龙江当即巴林旗境之黒河耳
　　营州左屯卫洪武二十六年二月置永乐元年三月徙治顺义县属大宁都司【南有塔山】
　　按塔山今在土黙特左翼旗之东南是营州左卫为今朝阳县属土黙特左翼旗地
　　营州右屯卫【元建州属大宁路】洪武中州废二十六年二月置此卫永乐元年三月徙治蓟州属大宁都司西北距行都司四百里
　　按营州右卫即元建州为今朝阳县属土黙特右翼旗西南境地
</div>
    <div class="pagination">
<a href="钦定热河志_page162.html">上一页</a><span>...</span><a href="钦定热河志_page158.html">158</a><a href="钦定热河志_page159.html">159</a><a href="钦定热河志_page160.html">160</a><a href="钦定热河志_page161.html">161</a><a href="钦定热河志_page162.html">162</a><span class="current-page">163</span><a href="钦定热河志_page164.html">164</a><a href="钦定热河志_page165.html">165</a><a href="钦定热河志_page166.html">166</a><a href="钦定热河志_page167.html">167</a><a href="钦定热河志_page168.html">168</a><span>...</span><a href="钦定热河志_page164.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
