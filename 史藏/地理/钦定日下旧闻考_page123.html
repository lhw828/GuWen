<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 123 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 123 页/共 698 页</h1>
    <div class="content">用凡历之立法虽精而后不能无修改亦理势之必然也自汉以还迄于元末修改者七十余次创法 
者十有三家至于明代虽改元授时历为大统之名而积分之术寔仍其旧及乎晩季分至渐乖朝野 
之言佥云宜改而西洋学者雅善推步于时汤若望航海而来理数兼畅被荐召试设局授粲奈众议 
纷纷终莫能用岁在甲申朕仰承天眷诞受多方适当正位凝命之时首举治历明时之典仲秋月朔 
日有食之特遣大臣督率所司登台测验其时刻分秒起复方位独与若望预奏者悉相符合及乙酉 
孟春之望再验月食亦纎毫无爽岂非天生斯人以待朕创制立法之用哉朕特任以司天造成新历 
勅名时宪颁行远迩若望素习泰西之教不婚不宦祇承朕命勉受卿秩洊历三品仍赐以通微教师 
之名任事有年益勤厥职都城宣武门内向有祠宇素祀其教中所奉之神近复取锡赉所储而更新 
之朕巡幸南苑偶经斯地见神之仪貌如其国人堂牖器饰如其国制问其几上之书则曰此天主教 
之说也夫朕所服膺者尧舜周孔之道所讲求者精一执中之理至于玄笈贝文所称道德楞严诸书
 虽尝涉猎而旨趣茫然况西洋之书天主之教朕素未览阅焉能知其说哉若望入中国已数十年而 
能守教奉神肇新祠宇敬慎蠲洁始终不渝孜孜之诚良有可尚人臣怀此心以事君未有不敬其事 
者也朕甚嘉之因赐额名曰通微佳境而为之记铭曰大圆在上周回不已七精之动经纬有理庶绩 
百工于焉终始有器有法爰观爰纪惟此远臣西国之良测天治历克殚其长敬业奉神笃守弗忘乃 
陈仪象乃构堂皇事神尽虔事君尽职凡尔畴人永斯钦式増天主堂在宣武门东构于西洋利玛窦 
自欧罗巴航海九万里入中国崇奉天主所画天主乃一小儿妇人抱之曰天母其手臂耳鼻皆隆起 
俨然如生人所印书册皆以白红一面反复印之字皆傍行其书装法如宋板式外以漆革护之外以 
金银屈戌钩络所制有简平仪龙尾车沙漏远镜候钟天琴之属春明梦余録原太极书院元中书行 
省杨惟中建明一统志原中书杨忠肃公惟中立周子祠建太极书院俾师儒赵复等讲授公邃知性 
理学慨然欲以道济天下元名臣事略原赵仁甫本宋人被俘居燕其经学文章虽李敬斋元遗山亦 
推让焉静庵笔録原郝经周子祠堂碑道之统一其传有二焉尊而王其统在位则以位传化而圣其 
统在心则以心传位传者人人得之故常有在不忘心传者非其人则不可得是以或絶或续不得而 
常也三代而上圣王在位则道以位传尧舜禹汤文武周公是已三代而下圣人无位则道以心传孔 
子颜曽子思孟子是已周室东亡秦人西并祇一王位屹为争夺之具得之者非血战之豪杰则推刃 
之子孙其心则蛊于佛老散于辞章弊于法律瞢于功利壊于智数圣人不作强有力者挈位而不置 
不复传道而道统紊矣千有余年之间学士大夫致志用力掇拾残断崎岖章句不为不勤其独造自 
得力探特诣以道自任者如扬王韩欧絶无仅有虽竞于一时而其学不复传是以终不能永圣人之 
统续而复絶也剥蚀縻烂之余愤踣撑裂之极获圣人之心纫缉道绪传诸其徒益久益彰者有宋舂 
陵周子而已其学不知其所自不事章句不工文辞不务决科沛然一致诸道蹭踊孔孟之后瞰视羲 
文之前揭振本根后泐土苴范围天地穷神知化尽性至命创为太极一图申明大易先后天之几着 
通书数十章指陈圣学之极致发前圣之藴奥先儒之所未言为道学宗传心之统葢其欲虑静尽极 
于精一笃于纯诚遂造髙明乃能如是故太史黄庭坚称其为人如光风霁月其莹絶洞出犹可想象 
一传而得程颢程颐张载再传而得杨时游酢卒之集大成于朱熹泛滥充汇洋溢旁薄君相服膺师 
儒鼓箧而学者遍天下六经语孟各为传注性理象数各为论说正千载之讹复一贯之道既传诸其 
徒又传诸后世又传诸外国迄今二百余年莫不知义理之所在各为一太极反诸吾身各有一易使 
人人自至圣域而不以为难由汉以来未之有也祠祀之礼盛于江南而未至于河朔今领中书相国 
杨公始嗜其学乃建太极书院于燕都立祠于院以祀周子以二程张杨游朱六子配食岁时释菜尊 
为先师燕自安史之乱暌隔王化者将四五百年至于孔孟之祀亦将废坠一旦祠祀道学宗师而以 
其徒配礼秩文采警动幽朔尤近世所未有也呜呼道统为不亡矣祠既成适经贰于公而征铭焉遂 
序其事而为之铭周子讳敦颐字茂叔湖南道州人仕至虞部郎广东提刑分司南京卒于江州尝筑 
堂濓溪以自名故门人号为濓溪先生铭曰析木之津上扶斗极周子有庙复一太极民不鄙夷会归 
有则渺渺絶绪如丝伊缗圣远弗续又从而棼祇扬其波不探其源纵寻斧斤自戕其本舍辙而车血 
手燥吻客气贾勇莫不偾陨过髙好奇诱于诞空看鸟应人自忘其躬不及与过皆失乎中圣心有端 
圣学有要无欲而一乃造其妙无极之真根柢兹道道有一极极尽无余转斡化府推激神枢天地人 
物埏埴贮储心死不传乃载于书六经一易道统之集梁折山颓千载寥閴无为升堂更孰入室日下 
有日五星聚奎发源湖南派别江西肩颜踵孟传心仲尼伊洛汤汤会为一水复生晦翁又一程子坦 
坦一道昭昭一理太极有图通书有章遂令燕云亦如荆扬呜呼盛哉吾道之光陵川集原又太极书 
院记书院之名不以地以太极云者推本而谨始也书院所以学道道之端则着于太极宓羲画易以 
之造始文王重易以之托始孔子赞易以之原始至于濓溪周子之图易则又以为动静之几阴阳之 
根建极承统开后世道学始今建书院以明道又伊洛之学传诸北方之始也一以为名五始并见则 
幽都朔易复一太极也初孔子赞易以为易有太极一再传至于孟子后之人不得其传焉至宋濓溪 
周子创图立说以为道学宗师而传之河南二程子及横渠张子继之以龟山杨氏广平游氏以至于 
晦庵朱氏中间虽为京桧侂胄诸人梗踣而其学益盛江淮之间粲然洙泗之风矣金源氏之衰其书 
浸淫而北赵承旨秉文麻征君九畴始闻而知之于是北方学者始得见而知之然皆弗得其传未免
 临深以为髙也庚子辛丑间中令杨公当国议所以传继道之绪必求人而为之师聚书以求其学如 
岳麓白鹿建为书院以为天下标凖使学者归往相与讲明庶乎其可乃于燕都筑院贮江淮书立周 
子祠刻太极图及通书西铭等于壁请云梦赵复为师儒右北平王粹佐之选俊秀之有识度者为道 
学生推本谨始以太极为名于是伊洛之学遍天下矣呜呼公之心一太极也而复见一太极学者之 
心各一太极也而复会于极画前之画先天之易尽在是矣使不传之绪不独续于江淮又续于河朔 
者岂不在于是乎是公之心也学者之责也其惟勉旃同上以上五条原在存疑门今移改朱彝尊原 
按濓溪祠太极书院寰宇通志一统志但云在城内而未详坊市所在臣等谨按太极书院其地虽无 
可考而春明梦余録叙述于首善书院条内故附于此原南之右曰顺承门辍耕録原至正二十四年 
白索珠扈从皇太子出顺承门由雄霸河间故道往冀宁九月朔宦官蘓陇裕勒潜送宫女博果岱出 
自顺承门以达于皇太子元史顺帝纪按白索珠旧作白锁住今对音译改蘓陇唐古特语守护也裕 
勒地方也旧作思龙宜博果岱蒙古语麦也旧作伯忽都今俱译改原明兵逼京师诏赛音布哈以兵 
守顺承门元史本传以上三条原在宫室门今移改臣等谨按顺承门明正统间改曰宣武本朝因之 
今人犹称为顺承门増庆元楼在顺承门内街西析津志増丽春楼在顺承门内与庆元楼相对乃巴 
延太师之府第也同上増朝元楼在顺承门内近石桥庆元楼北同上臣等谨按庆元楼丽春楼朝元 
楼今俱无考原阜财坊四牌二十铺过象房桥有王恭厂燕山左卫真如寺承恩寺圆洪寺保安寺望 
乡台五城坊巷胡衕集原在西城今移改臣等谨按象房桥今仍其名王恭厂废今仅有前后王恭厂 
胡衕之名燕山左卫无考真如寺在今头发胡衕内有碑一明万历三十年谕德黄辉撰承恩寺本朝 
康熙年间毁于火后殿三楹东廊房三楹康熙五十四年僧智性重建前殿三楹西廊房三楹乾隆十 
二年僧德明重建圆洪寺久废今其地犹名圆洪寺街保安寺在今保安寺街寺内有磬二一铸明正 
德五年制字一铸明万历四十六年制字望乡台今无考原象房在宣武门西城墙北每岁六月初伏 
官校用旗鼓迎象出宣武门濠内洗濯长安客话臣等谨按象房今隶于驯象所补象房弘治八年修 
葢工部志原象初至京先于射所演习故谓之演象所而锦衣卫自有驯象所専管象奴及象只特命 
锦衣指挥一员提督之凡大朝会役象甚多驾辇驮宝皆用之若常朝则止用六只耳所受禄秩俱视 
武弁有等差其在象房人有入观者能以鼻作觱栗铜鼓声观者持钱畀象奴如教献技又必斜睨象 
奴受钱满数而后昂鼻俯首呜呜出声将病耳中先有油出名曰山性发则预以巨绠縻絷之管象房 
缇帅申报兵部上疏得旨始命再验发光禄寺距其毙已旬余秽塞通衢过者避道大庖何尝需此残 
胔京师弥文大抵皆然也野获编原今朝廷午门立仗及乗舆卤簿皆用象不独取以壮观以其性亦 
驯警不类它兽也象以先后为序皆有位号食几品料每朝则立午门之左右驾未出时纵游龁草及 
钟呜鞭响则肃然翼侍俟百官入毕则以鼻相交而立无一人敢越而进矣朝毕则复如常有疾不能 
立仗则象奴牵诣他象之所而求代行而后他象肯行不则终不徃也有过或伤人则宣勅杖之二象 
以鼻绞其足踣地杖毕始起谢恩一如人意或贬秩则立仗必居所贬之位不敢仍常位甚可怪也六 
月则浴而交之交以水中雌仰面浮合如人焉葢自三代之时已有之而晋唐业教之舞及驾乗舆矣 
此物质既麤笨形亦不典而灵异乃尔人之不如物者多矣露书原象入北土从不生育近年京师象 
房生一象人以未见其交而孕为异阅曲靖程兵备于周客滇偶笔乃知象孕十二载乃生来滇始足 
十二载耳云谷卧余原兽之蠢者莫甚于象然其性最警立仗有疾则诣他象求替入朝迟误则伏而 
受棰有罪贬降则退立所贬之位不敢复居故班行止举动一受象奴之意旨物之最灵又莫若象也 
许氏说文谓象三岁一乳而段氏酉阳杂俎则谓象孕子五岁始生程氏客滇偶笔则云孕十有二载 
乃生其说各异程氏又言象必择人迹不到处交感邝氏赤雅则言象交于水卷树叶葢之见人则羞 
必起逐之今京师洗象观者且千人相传洗时必交于水殆不然也两京求旧録增王继皋六月九日 
宣武门外看洗象十韵舞兽蒙恩泽炎蒸汤沐施金吾开卫仗玉殿辍朝仪旗鼔壕池涨喧阗男女窥 
沉浮山起伏嘘吸雨纷丝垂首欣先浴前踪恋久嬉惊波鱼香杳远影燕迟迟两岸人如壁连镳官共 
随齿妨泥内石身避水中坻薄澣驯人意潜涵伏火时载归毛骨竦跪上万年巵帝京景物略原王恭 
厂署在都城之西南隅天启五年六月忽大震拔大树二十余株根在上而梢在下近厂房屋倾倒木 
在上而瓦在下杀数千人乃改卜于西直门街北建厂熹庙赐名曰安民芜史原天启六年五月朔人
 或见都城隍庙唱名厚载门火神庙红球滚出次前门城楼角有数千萤火忽并合如车轮至初六日 
已时王恭厂灾震初作干清宫御案皆碎建极殿飞瓦杀人御史何廷枢潘云翼被震死全家覆入土 
</div>
    <div class="pagination">
<a href="钦定日下旧闻考_page122.html">上一页</a><span>...</span><a href="钦定日下旧闻考_page118.html">118</a><a href="钦定日下旧闻考_page119.html">119</a><a href="钦定日下旧闻考_page120.html">120</a><a href="钦定日下旧闻考_page121.html">121</a><a href="钦定日下旧闻考_page122.html">122</a><span class="current-page">123</span><a href="钦定日下旧闻考_page124.html">124</a><a href="钦定日下旧闻考_page125.html">125</a><a href="钦定日下旧闻考_page126.html">126</a><a href="钦定日下旧闻考_page127.html">127</a><a href="钦定日下旧闻考_page128.html">128</a><span>...</span><a href="钦定日下旧闻考_page124.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
