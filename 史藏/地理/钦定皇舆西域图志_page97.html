<!DOCTYPE html>
<html>
<head>
    <meta charset="UTF-8">
    <title>钦定皇舆西域图志 - 第 97 页/共 111 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定皇舆西域图志 - 第 97 页/共 111 页</h1>
    <div class="content">





　　钦定皇舆西域图志卷三十八目録
　　钦定四库全书
　　钦定皇舆西域图志卷三十八
　　封爵二
　　哈密属
　　康熙三十五年囘部伯克额贝都勒拉内附居哈密三十六年以擒准噶尔噶勒丹子色布腾巴勒珠尔功授一等扎萨克编旗分视各防古额贝都勒拉卒子郭帕嗣郭帕卒子额敏嗣雍正五年封镇国公为受爵之始嗣后世効忠欵袭爵罔替为类叙于左
　　额敏初封镇国公晋封固山贝子
　　玉素富额敏子袭封镇国公累封固山贝子多罗贝勒多罗郡王
　　伊斯阿克玉素富子降袭多罗贝勒加郡王品级按额敏之父额贝多勒拉以擒献准夷得邀
　　封锡由是奕世受封玉素富于西师之役从征山南囘部驻守乌什办事勤奋乾隆二十五年入
　　觐恩赉有加二十六年
　　谕与土尔番郡王额敏和卓更番前赴新疆囘部驻防
　　不惟世爵增荣即倚任亦綦重已
　　土尔番属
　　土尔番属囘酋额敏和卓于雍正初年避准噶尔侵掠迁鲁克察克十二年内移瓜州在今安西府敦煌县境乾隆十九年从征准噶尔抵伊犂二十年从征回部得
　　防锡公爵为受封之始二十四年还居鲁克察克子并
　　以劳绩封公逾于世及恒例云
　　额敏和卓初封镇国公累封固山贝子多罗贝勒多罗郡王
　　苏赉满额敏和卓子封辅国公
　　木萨额敏和卓次子封辅国公
　　按额敏和卓为囘部旧人从征西域移驻新疆与哈宻郡王玉素富更番休息
　　皇上嘉其劳勚锡爵酬勲有子克家
　　恩施并逮且以功臣图形
　　紫光阁
　　御制像賛华衮增荣迥非寻常内面之侣所能企及矣乌什诸城属
　　乾隆二十年六月
　　王师抵伊犂逹瓦齐窜走定北将军班第等檄山南诸囘部助擒乌什城阿竒木伯克霍集斯奉檄计擒达瓦齐而伯克鄂对亦于伊犂平后顺时归附授散秩大臣从征囘部防
　　恩锡爵霍什克伯克等先后封赉有差为类叙于左霍集斯初授贝子品级寻封固山贝子累封多罗贝勒多罗郡王
　　鄂对初授公品级寻封固山贝子加贝勒品级霍什克伯克封辅国公
　　额色尹封辅国公
　　噶岱黙特封辅国公
　　阿什黙特封辅国公
　　漠洎帕尔霍集斯子封辅国公以罪除
　　莽噶里克封辅国公以叛除
　　按霍集斯伯克以囘部望族于擒献达瓦齐后为小和卓木所慑迁延观衅及我师进讨乌什霍集斯复携众献城降偕鄂对随营効力自黒水之役坚壁厉志阿尔楚克伊什勒淖尔诸战屡着勲能用是图形
　　紫光仰荷
　　丹毫品藻不可谓非识时之杰我
　　皇上以推置之天懐寓保全之至计且令备藩京邸弗
　　假事权隠荷
　　圣主之生成者匪浅鲜已又考囘教相传始于墨克墨徳那诸国今天山南路派噶木巴尔属为其的传继青吉斯汗属以君其国者派噶木巴尔四子俱夭以女妻阿里而传其教诸回部属焉至波罗泥都霍集占为第三十世准噶尔自策妄阿喇布坦时征服回部执其酋长拘于阿巴噶斯哈丹部并移所属回民若干户至彼为之耕种我师平定伊犂时其酋长波罗泥都霍集占献欵输诚将军班第等出诸囚系之中纵还故土俾抚収山南诸回部并遣副都统阿敏道往防盟而两酋狡黠背叛计害阿敏道因移师往讨追窜至防达克山而毙设令两酋坚心内面且当与霍集斯等并承
　　渥泽而乃狼心不靖卒就芟夷即负
　　恩者之自外栽培弥徴効顺者之能归帡覆亦惟人所自为而已霍集斯始祖为莽蘓尔至霍集斯为第六世霍什克伯克始祖为阿锡木至霍什克伯克亦第六世均与派噶木巴尔异族云
　　︹汉书西域传︺鄯善国本名楼兰元凤四年遣平乐监传介子往刺其王乃立尉屠耆为王更名其国为鄯善　罽賔王乌头劳死子代立遣使奉献汉使闗都尉文忠送其使王欲害忠忠觉之廼与容屈王子隂末赴共合谋攻罽賔杀其王立隂末赴为罽賔王授印绶　莎车国王无子死时万年在汉【万年为乌孙公主小子】莎车国人计欲自托于汉又欲得乌孙心即上书请万年为莎车王汉许之遣使者奚充国送万年万年初立暴恶莎车王弟呼屠徴杀万年并杀汉使者自立为王防卫侯冯奉世使送大宛客即以便宜发诸国兵击杀之更立佗昆弟子为莎车王是嵗元康元年也
　　︹后汉书西域传︺顺帝永建四年于窴王放前杀拘弥王兴自立其子为拘弥王而遣使者贡献于汉阳嘉元年徐由【敦煌太守】遣疏勒王臣槃击于窴破之更立兴宗人成国为拘弥王而还　建武五年河西大将军窦融承制立康【莎车国王】为汉莎车建功懐徳王九年康死谥宣成王弟贤代立十七年遣使奉献请都防帝乃因其使赐贤西域都防印绶敦煌太守裴遵上言不可假以事权又令诸国失望诏书収还都防印绶更赐贤以汉大将军印绶贤由是始恨而犹诈称大都防移书诸国诸国服属焉号贤为单于　明帝永平十六年龟兹王建攻杀疏勒王成自以龟兹左侯兜题为疏勒王冬汉遣军司马班超刼缚兜题而立成之兄子忠为疏勒王忠后反畔超击斩之　永元六年都防班超发诸国兵讨焉耆危湏尉黎山国遂斩焉耆尉黎二王首传送京师悬蛮夷邸超乃立焉耆左侯元孟为王尉黎危湏山国皆更立其王
　　︹魏书髙昌传︺延昌中以嘉【髙昌王麴嘉】为持节平西将军州刺史泰临县开国伯私署王如故嘉死子坚立普泰初坚遣使朝贡除平西将军州刺史泰临县伯如故又加卫将军至永熙中特除仪同三司进为郡公︹西域传︺鄯善国王真逹降诣京师世祖厚待之拜交趾公韩牧为假节征西将军领防西戎校尉鄯善王以镇之︹蠕蠕传︺肃宗时封阿那瓌朔方郡公蠕蠕王赐以衣冕加之轺葢禄从仪卫同于戚藩︹髙车传︺伊匐【王名】复国遣使奉表于是诏遣使者谷楷等拜为镇西将军西海郡开国公髙车王
　　︹唐书西域传︺髙昌降俘智盛君臣献观徳殿行饮至礼酺三日智盛拜左武卫将军金城郡公弟智湛右武卫中郎将天山郡公子昭好学歴司膳卿弟崇裕有武艺永徽中为右武卫翊府中郎将封交河郡王吐谷浑降国人立顺【顺为王长子旧质于隋为金紫光禄大夫】为王称臣内附诏封西平郡王号趉胡吕乌甘豆可汗为下所杀立其子燕王诺曷鉢诏封河源郡王号乌地也抜勒豆可汗与吐蕃相攻诺曷鉢不支走凉州吐蕃遂有其地诺曷鉢请内徙干封初更封青海国王诺曷鉢死子忠立忠死子宣超立圣厯三年拜左豹韬员外大将军袭故可汗号宣超死子曦皓立皓死子兆立贞元十四年以朔方节度副使左金吾卫大将军慕容复为长乐都督青海国王袭可汗号复死停袭焉耆国突骑支不朝贡安西都防郭孝恪讨之执突骑支更以栗婆准摄国事屈利啜以兵救焉耆囚栗婆准更使吐屯摄王帝曰焉耆我所下尔乃王之耶吐屯惧不敢王焉耆立栗婆准而从兄薛婆阿那支自为王执栗婆准献龟兹杀之阿史那社尒讨龟兹阿那支抗王师为社尒所擒斩以狥立突骑支弟婆伽利为王婆伽利死国人请还前王突骑支髙宗许之龟兹佐焉耆社尒围之数月执王立王弟叶防王其国帝始徙安西都防于其都复封诃黎布失毕为龟兹王王死更立子素稽为王疏勒仪鳯时吐蕃破其国开元十六年始遣大理正乔梦松摄鸿胪少卿册其君安定为疏勒王于阗击吐蕃有功以其地为毗沙都督府析十州授伏阇雄都督死武后立其子璥璥死复立尉迟伏师战为王死伏阇逹嗣并册其妻执失为妃死尉迟珪嗣妻马为妃珪死子胜立至徳初以兵赴难因请留宿卫乾元三年以其弟左监门卫率叶防曜为太仆员外卿同四镇节度副使权知本国事
　　︹五代史四夷附録︺囬鹘当五代之际有居甘州西州者而甘州回鹘数至唐庄宗时王仁美遣使来贡自称权知可汗庄宗即册仁美为英义可汗天成二年权知国事王仁裕遣李阿山等来明宗册仁裕为顺化可汗晋髙祖时又册为奉化可汗晋天福三年于阗国王李圣天遣使来贡册圣天为大寳于阗国王
　　︹宋史外国传︺嘉祐八年于阗遣使献方物以其国王为特进归忠保顺鳞黒韩王咸平四年回鹘可汗王禄胜遣使曹万通来贡特授万通左神武军大将军天圣元年甘州夜落隔通顺遣使来贡六月诏甘州囘鹘外甥可汗王特封归宗保顺可汗王兴国五年赠元忠【沙州帅曹元忠时已卒子延禄遣人来贡】炖煌郡王授延禄本军节度咸平四年封延禄为谯郡王︹明史西域传︺哈宻昻克特穆尔【旧作安克帖木儿今改正】来朝贡请封乃封为忠顺王死以兄子托克托【旧作脱脱今改正】为王卒封托克托从弟托里特穆尔【旧作力帖木儿今改正】为忠义王赐印诰玉带卒命故王托克托子布逹锡里【旧作卜答失里今改正】嗣忠顺王布逹锡里年幼命托欢特穆尔【旧作脱欢帖木儿今改正】嗣忠义王同理国事正统二年托欢持穆尔卒封其子托克托特穆尔【旧作脱脱塔木儿今改正】为忠义王未几卒已而忠顺王亦卒封其子徳斡逹实里【旧作倒瓦答失里今改正】为忠顺王天顺元年徳斡逹实里卒弟布拉噶【旧作卜列革今改正】遣使告哀即封为忠顺王四年王卒国人请立巴图穆尔【旧作把塔木儿今改正】以王母不肯无王者八年乃擢巴图穆尔为右都督摄行国王事赐之诰印成化八年巴图穆尔子哈森【旧作罕慎今改正】以父卒请嗣职帝许之而不命其主国事十年乃命哈森权主国事治元年从其国人请封哈森为忠顺王土尔番阿哈麻【旧作阿黒麻今改正】诱而杀之五年立善巴【旧作陜巴今改正】为忠顺王赐诰印冠服六年阿哈麻执善巴十一年善巴仍旧封还哈宻十八年冬善巴卒其子巴雅济【旧作拜牙即今改正】自称素尔坦【旧作速檀今改正】命封为忠顺王按回部居天山南为汉三十六国唐四镇地其时虽间受中朝册封佩印绶而地不归于版索户不上于司农国既叛服不常王亦废立无定五代以降声教渐沦山北回鹘散处山南偶或册名可汗而衰弱已甚逺者惟于阗通使虚锡封号他无闻焉明代经营遗迹止在哈密中间仓猝多故至无王者八年更安能长驾逺驭讫万里之遥列五等之位乎稽昔回部酋长惟青吉斯名汗余则防称和卓若王公诸爵亦均未着于和通嗣世之余兹以
　　圣化之遐敷致天方之来格旧藩新附并列冠裳而且
　　炳勲烈于丹青荷品题于
　　藻翰岂非千古一时为往牒所罕能俪美者哉
　　附准部回部诸爵官属禄制
　　汗亲王官属
　　头等防卫职衘花翎长史一员
　　头等花翎防卫六员
　　二等蓝翎防卫六员
　　三等蓝翎防卫八员
　　四五品顶带典仪二员
　　郡王官属
　　头等防卫职衔花翎长史一员
　　头等花翎防卫六员
　　二等蓝翎防卫四员
　　三等蓝翎防卫五员
　　四五品顶带典仪二员
　　贝勒官属
　　二等防卫职衔蓝翎长史一员
　　二等蓝翎防卫二员
　　三等蓝翎防卫四员
　　五六品顶带典仪二员
　　贝子官属
　　三等蓝翎防卫六员
　　五六品顶带典仪二员
　　公官属
　　三等蓝翎防卫六员
　　七八品顶带典仪二员
　　汗歳俸银二千五百两币四十
　　亲王歳俸银二千两币二十五
　　郡王歳俸银一千二百两币十五
　　贝勒歳俸银八百两币十三
　　贝子歳俸银五百两币十
　　镇国公歳俸银三百两币九
　　辅国公歳俸银二百两币七
　　按凡给双亲王俸者官属倍增世子歳俸银一千五百两币二十余如扎萨克头等台吉歳俸银一百两币四官属不具不在列爵之数云






　　钦定皇舆西域图志卷三十八
　　钦定四库全书
　　钦定皇舆西域图志卷三十九
　　风俗
　　【臣】等谨按五土之民刚柔燥湿异其齐大川广谷异其制民生其间习尚判殊即同一沙漠之壤而种区族别其性情好恶所着暨嵗时伏腊交际吉凶诸事宜亦自各限土风彼此不能相效无他俗使然也若同生斯土或前弱而后强或今柔而昔悍惟视禁令驱使者之转移而民不能以自主是则风之为矣史记汉书祗粗举防牧田作之槩北魏以后记载较详而彼此参差末由符契准噶尔为乌孙故地以逐水草为业旧史称其刚恶贪狠最为彊国回部诸国多有城郭而土著颇亟三农之务毎当麦禾成熟时苦凖夷侵轶约输粟而服属焉徴发期防惟其所使夫是故准夷常彊回部常弱准夷恒役夫回部回部恒属于准夷此积威约之渐也曩者准既违天回复偝德
</div>
    <div class="pagination">
<a href="钦定皇舆西域图志_page96.html">上一页</a><span>...</span><a href="钦定皇舆西域图志_page92.html">92</a><a href="钦定皇舆西域图志_page93.html">93</a><a href="钦定皇舆西域图志_page94.html">94</a><a href="钦定皇舆西域图志_page95.html">95</a><a href="钦定皇舆西域图志_page96.html">96</a><span class="current-page">97</span><a href="钦定皇舆西域图志_page98.html">98</a><a href="钦定皇舆西域图志_page99.html">99</a><a href="钦定皇舆西域图志_page100.html">100</a><a href="钦定皇舆西域图志_page101.html">101</a><a href="钦定皇舆西域图志_page102.html">102</a><span>...</span><a href="钦定皇舆西域图志_page98.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
