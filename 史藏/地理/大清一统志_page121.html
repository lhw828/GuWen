<!DOCTYPE html>
<html>
 <head>
  <meta charset="utf-8"/>
  <title>
   大清一统志 - 第 121 页/共 202 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   大清一统志 - 第 121 页/共 202 页
  </h1>
  <div class="content">
   均房营叅将【驻均州】守备　千总二员　把总四员荆门营游击【驻荆门城】守备　千总二员　把总四员逺安营游击【驻逺安县】守备　千总二员　把总四员竹山营游击【驻竹山县】守备　千总　把总四员竹谿营游击　守备　千总二员　把总四员卫昌营游击　守备　千总二员　把总四员襄阳府城守营游击　守备　千总二员　把总四员
　　汉阳府城守营游击　守备　千总　把总三员蕲州营都司【驻蕲州】千总　把总二员
　　安陆城守营都司【驻安陆府】千总　把总
　　宜都营都司【驻宜都县】千总　把总二员
　　道士洑营都司　把总
　　武昌卫守备　千总　把总　武昌左卫守备千总　百总　黄州衞守备　千总　把总蕲州卫守备　千总　把总　沔阳衞守备千总　百总　徳安守御所千总　百总　荆州衞守备　千总　把总　荆州左卫守备千总　把总　荆州右衞守备　千总　把总襄阳城守备　千总　把总
　　户口【原额人丁四十六万九百二十七又滋生丁一千四百一十三万四千四百四十二】田赋【田地山塘共五十六万二千二百四十五顷六十一畆三分三厘零又额外开垦田地一千五百八十二顷五十七畆七分六厘额征地丁正杂银一百一十二万一千五百一十四两四钱三分一厘南粮米一十五万四千一十五石三斗四升二合零漕米一十五万一千二百六十六石三升一合零秋末黄豆一千八百七十五石九斗八升九合一勺　屯田二十万二百一十六顷四十九亩五分七厘零额徴地丁银五万三千四百九十二两六钱一分零】
　　名宦汉郭贺【雒阳人建武中拜制州刺史有殊政百姓歌之曰厥徳仁明郭乔卿忠正朝廷上下平显宗巡狩至南阳特见嗟叹赐以三公之服黼黻冕旒敕行部去襜帷使百姓见其容服以章有徳】谢夷吾【防稽山隂人章帝时迁荆州刺史行部到南阳遇帝巡狩幸鲁阳敕刺史入传録囚帝临西厢夷吾处东厢分隔帷中央夷吾决三百余事事与帝合帝叹曰诸刺史尽如此朕不忧天下】王子香【陈留人和帝时为荆州刺史有恵政天子征之道卒枝江亭中常有三白虎出入人间送防逾境百姓立庙刻石号曰白虎王君】杨震【宏农华隂人安帝时四迁荆州刺史】赵戒【蜀郡成都人顺帝时荆州刺史梁啇弟让为南阳太守恃后戚不奉法戒劾奏之】李固【汉中南郑人永和中荆州盗起乃以固为荆州刺史固到郡遣使劳问境内赦冦盗前衅与之更始贼帅夏密等六百余人自防归首固皆遣还使自相招集开示威法半嵗间余党悉降州内清平】徐璆【广陵海西人灵帝时迁荆州刺史时董太后姊子张忠为南阳太守因势放滥赃罪数亿璆当之郡太后遣中常侍以忠属璆璆对曰臣身为国不敢闻命璆到州举奏忠赃余一亿使冠军县主簿诣大司农以彰暴其事又奏五郡太守及属县有赃汚者悉征案罪威风大行】刘表【山阳人初平元年为荆州刺史时宗贼大盛又袁术阻兵鲁阳表不得至乃单马入宜城与蒯越蔡琄共谋诱杀宗贼而江夏贼张虎陈坐据襄阳又説降之江南平表理兵襄阳以观时变荆州人情好扰表招诱有方威懐兼洽闗西兖豫归者千数表慰安赈赡起立学校爱民养士从容自保及卒家无余储】三国吴周瑜【庐江舒人孙权讨江夏瑜为前部都督曹操入荆州刘琮举众降议者咸欲迎操瑜曰请得精兵三万进住夏口为将军破之权遂遣瑜与刘备并力迎操遇于赤璧大败之】陆逊【吴郡吴人孙权时拜偏将军右都督镇陆口时荆州士人新还仕进或未得所逊疏乞加抽擢权纳其言后拜辅国将军领荆州牧西挫蜀兵北走曹休战获所得皆加营防不令兵士侵扰将家属来降者使就料视若亡其妻子者即给衣粮厚加慰劳发遣令还或有感慕相携而归者邻境□之】晋羊祜【泰山南城人武帝有灭吴之志以祜都督荆州开设庠序绥懐逺近甚得江汉之心吴石城守去襄阳七百余里祜以计令呉罢守于是戍逻减半分以垦田八百余顷大获其利祜以始至军无百日之粮及其季年有十年之积祜在军尝轻裘缓带身不披甲増修徳信以懐柔初附每与呉人交兵尅日方战不为掩袭之计后入朝靣陈伐吴之计举杜预自代及卒罢市巷哭者声相接时人为立碑岘山下名堕泪碑】杜预【西安人以羊祜荐拜镇南将军伐吴大克曰势如破竹数节之后迎刄而解无复着手处矣封当阳侯楚人徳之号曰杜父】陶侃【寻阳人愍帝时荆州刺史讨江夏贼降王贡破杜弢久之迁广州明帝时复迁都督荆雍孟梁州诸军事荆州刺史楚郢士女莫不相庆侃勤于吏职诸叅佐或以谈戏废事者取其酒器蒱博之具悉投之江吏将则加鞭扑有奉馈者皆问其所由若力作所致虽防必喜答赐三倍若非理得之则切厉呵辱还其所馈尝出游见人持一把未熟稻侃问用此何为人云行道所见聊取之耳侃大怒曰汝既不佃而戏贼人稻执而鞭之是以百姓劝于农殖家给人足时造船木屑及竹头悉令举掌后正防积雪始晴聼事前余雪犹湿于是以屑布地及桓温伐蜀又以侃所贮竹头作钉装船其综理防密皆此类以平蘓峻功进侍中太尉封长沙郡公后都督江州移镇武昌遣子斌及兄子臻破石勒将平襄阳拜大将军】庾亮【頴川鄢陵人成帝时都督江荆豫益梁雍六州诸军事领江荆益三州刺史镇武昌时后赵主石勒新□亮欲开复中原乃解豫州授毛寳使与西阳太守樊峻精兵一万俱戍邾城又以陶称为南中郎将率部曲五千人入沔中弟翼为南蛮太尉镇江陵陈嚣为梁州刺史趣子午谷又遣偏师伐蜀执伪荆州刺史李闳巴郡太守黄植送于京师亮率大众十万据石头城为诸军声援】庾冰【亮弟康帝即位除都督江荆宁益梁交广七州豫州之四郡军事镇武昌寻卒于官冰天性清慎常以俭约自居临卒谓长史江霦曰吾将逝矣恨报国之志不展死之日敛以时服无以官物也及卒无绢为衾室无媵妾家无私积世以此称之】庾翼【冰弟咸康中授都督江荆司雍梁孟六州诸军事镇武昌竭志能劳谦匪澥戎政严明经畧深逺数年之中公私充实河以南皆懐归附后赵汝南太守率数千人诣翼降翼又遣使东至辽东西到源州要结二方欲同大举慕容皝张骏并报使请期翼雅有大志以平中原灭巴蜀为已任请移镇寰阳后赵遣五六百骑出樊城翼遣冠军将军曹据追击于挠沟北破之翼绥来荒逺尽招纳之宜立賔馆置典賔穆帝即位还镇夏口缮修军器大佃积谷欲图后举遣益州刺史周抚西阳太守曹据伐蜀破蜀将李桓于襄阳永和九年卒官】谢尚【陈国阳夏人建元初督江夏义阳随三郡军事江夏相为政清简始到官郡府以布四十匹为尚造乌布帐尚坏之以为军袴时庾翼镇武昌尚数诣翼谘谋军事尝与翼共射翼曰卿若破的当以鼓吹相赏尚应声中之翼即以其副给之】桓冲【谯国龙亢人穆帝时督荆州七郡诸军事镇襄阳与兄温破姚防军】郗恢【髙平金乡人孝武时督梁秦雍司荆阳并等州诸军事雍州刺史镇防阳甚得闗陇之和降附者动有千计】南北朝宋刘粹【沛郡萧人文帝时持节督雍梁南北秦四州荆州之南阳竟陵顺阳襄阳新野随六郡诸军事在任简役爱民】唐李孝防【宗室平萧铙迁荆州道总管置屯田立铜冶百姓利之迁防州道行台左仆射时岭表未平孝防分遣使者绥辑安慰欵附者四十九州】韦伦【京兆人第五琦荐伦才擢荆防道租庸使防州裨将康楚元乱刺史王敬弃城遁贼南袭江陵絶汉沔饷道伦调兵屯邓州厚抚降贼擒楚元以献収租庸二百万缗】来瑱【邠州永夀人乾元三年为山南东道节度使时襄州部将张维瑾杀其使瑱至维瑾降上元二年破史思明余党于鲁山俘贼渠又战汝州斩首万级】李承【赵州高邑人徳宗时为山南东道节度使时李希烈犹据防州帝宪不受命欲以楚兵卫送承承辞请以单骑入既至希烈舍承外馆迫胁万端承晏然誓以死守希烈不能屈遂大掠去防汉荡然承辑绥抚安之居二年阖境完复希烈虽去留部校守觇承因得任所厚臧叔雅结希烈腹心周曽等谋杀希烈希烈之死承首谋也】樊泽【河中人徳宗时累迁山南东道司马就拜节度使诸将惮其材武数与李希烈角禽其将张嘉瑜杜文朝梁俊之等贼气沮缩遂取唐随二州贞元三年为京南节度使防山南东道卒乱剽居人以泽威恵着防汉间复徙山南东道卒官】李皋【太宗五世孙嗣曺王徳宗时迁荆南节度使江陵东北傍汉有古障不治嵗輙溢皋修塞之得其下良田五千顷规江南废洲为庐舎构二桥跨江而流人自占者二千余家由荆抵乐乡二百里间数十墟聚不井饮皋命凿井以便人贞元初吴少诚擅蔡徙皋镇山南东道皋练兵市粮市回鹘马以益战骑嵗时大畋以教士少诚畏之皋性勤俭能知人疾苦参聴防隠尽得吏下短长其赏罚必信所至常平物估豪举不得擅其利教为战舰合二轮蹈之鼓水疾进驶于阵马有所造作皆用省而利长以物遗人必自视衡量库帛皆印署以杜吏谩】裴胄【绛州闻喜人徳宗雅记胄才拜荆南节度使是时方镇争剥下希恩制重锦异绫名贡奉有中使者即悉公帑市欢胄待之有节献赏值不数金宴劳止三爵】栁公绰【京兆华阳人元和中为鄂岳观察使时方讨吴元济诏发鄂岳卒五千安州刺史李聴公绰请自行许之扺安州谓聴曰两郡守何所统壹吾欲署公职以兵法从事聴许之即以都知兵马使中军先锋行营都虞三牒授之选兵六千属焉戒诸校曰行营事一决都将聼被命畏威遂尽力军出公绰数省问士卒家疾病生死厚给之妇人敖荡者沈之江军中感服故鄂军每战輙克长庆中迁山南东道节度使行部至邓县吏有纳贿舞文二人同繋狱县令以公绰素持法谓必杀贪者公绰判曰贪吏犯法法在奸吏犯法法亡诛舞文者】崔郾【贝州武城人敬宗时为鄂岳观察使自蔡人叛鄂岳常苦兵江湖盗贼显行郾修治铠仗造防冲驶追穷蹑上下千里嵗中悉捕平初郾尝为虢州观察使治虢以寛经月不笞一人及涖鄂则严法峻诛一不贷或问其故曰陜土瘠而民劳吾抚之不暇犹恐具扰卾土沃民剽非用威莫能治闻者服焉】裴度【河东闻喜人太和中出为山南东道节度使白罢元和所置临汉监牧牛马纳之校以善田四百顷还防人】王起【扬州人为山南东道节度使濒汉塘堰聨属吏弗克治起至部先修复与民约为水令遂无凶年】髙元裕【渤海人拜山南东道节度使在镇五年奏蠲逋赋】卢钧【京兆监田人防昌中汉水害防阳拜钧山南东道节度使筑堤六千歩以障汉暴卢肇作诗以美之】徐商【新郑人宣宗时迁山南东道节度使防多山棚为票贼商取材卒为捕盗将别为屯营防所发輙迹捕捕必得遂为精兵】赵匡凝【蔡州人昭宗时为山南东道节度使不三年以威恵闻天祐元年封楚王时诸道不上供惟凝嵗贡赋天子朱全忠方图天下遣人谕止之匡凝流涕曰吾为国屏蔽渠敢有他志】宋李惟清【下邑人太平兴国五年为荆湖北路转运使兼总南路尝入奏事太宗问曰荆湖累年丰稔又无徭役民间苏否惟清曰臣见官卖盐民以三斗稻价方可买一斤乃诏觔减十钱度支许仲宣建议嵗赋盐于乡村与戸税均纳诏惟清详定奏言以盐配民非便乃罢帝又问民间苦乐惟清言荆湖民市官酒转鬻斗给耗二升今三司给一升民多他图而嵗课甚减诏复其旧】岳飞【湘州汤隂人绍兴四年李成挟金人破防阳唐邓随郢诸州及信阳军除飞荆南鄂岳制置使寻命兼统黄复诸州飞奏防阳六郡为恢复中原基本当先取六郡议营田以足军食遂破李成悉复诸郡乃以取郢唐邓信阳并为防阳府路隶飞飞奏防阳等六郡人戸阙牛种乞量给官钱免官私逋负州县官以招集流亡为殿最六年入觐面陈防阳自收复后未置监司州县无以按察帝从之又令湖北防阳府自知州通判以下贤否许飞得自黜涉张浚至江上命飞屯防阳以窥中原改武胜定国军节度使置司襄阳】汪澈【饶州浮梁人绍兴末为湖北京西宣谕使时欲置防守荆南澈奏防阳为荆楚门户不可弃留吴拱守防敌骑奄至拱大战汉水上敌众败走孝宗即位以澈督军荆防澈以防汉沃壤请因古长渠筑堰募民卒杂耕给种与牛嵗可登谷七十万斛功绪畧就】虞允文【隆州仁夀人隆兴元年除湖北京西制置使时朝廷欲弃唐邓海泗四州允文五防力争三年拜四州宣抚使过防阳奏修府城】赵葵【衡山人宝祐三年镇荆湖城荆门及郢州】范天顺【荆湖都统也防阳受围天顺守战尤力及吕文焕出降天顺仰天叹曰生为宋臣死当为宋鬼即所守处缢死赠定江军承宣使】元廉希宪【畏吾人世祖渡江取鄂州命希宪入籍府库希宪引儒生百余拜伏军门因言王师渡江凡军中俘获士人宜官购遣还以广异恩世祖嘉纳之后行省荆南至镇即日禁剽夺通商贩録宋故幕僚以备采访拒却珍玩禁杀俘获及质卖妻子者先是江陵城外蓄水捍御希宪命决之得良田数万畆以为贫民之业发仓粟二十万斛赈公安饥大兴学校选教官置经籍旦日亲诣讲舍以励诸生西南溪峒越境请降以疾召还江陵民号泣遮道留之不得相与画像建祠希宪还装萧然惟琴书自随而巳】贾居贞【真定获鹿人至元十二年伯顔伐宋居贞以佥行省事留卾发仓廪以赈流亡宋宗室子孙流寓者廪食之不变其服而行其楮币东南未下州郡商旅留滞者给引以归之免括商税并湖荻禁一方安之十四年拜湖北宣慰使时骄将悍卒合谋扰民居贞出视事人恃以无恐及行卾之老幼号送于道刻其像于石祀之泮宫】桑结【河西人为湖广行省平章事时威顺王嵗尝出猎民病之又广园囿萃侣妓役巨贾以网大利有司莫敢忤结至谒王王阖中门启左扉召入结引防床坐王中门曰吾受命作牧非王私臣焉得由不正之道入乎王命启中门结入严词责王王谢过悉罢其所为有妖僧恃宠横恣结命掩捕之得妻妾女乐十八人罪而籍之由是豪强敛手至正十一年汝颍贼起结任郑万戸擒其渠魁数十　人　桑结旧作星吉今改正】明邓愈【虹县人太祖初为湖广行省平章事襄阳立军府营练屯卒拊循招徕威恵甚着】薛瑄【河津人宣徳中以御史出监湖广银场先是沅州贡金为民累瑄特疏罢之士民怀其徳建文清书院祀之】王恕【三原人成化初荆襄流民啸聚为乱擢恕右副都御史抚治之与尚书白圭共平大盗刘通复讨破其党石龙严束所部毋滥杀流民复业】项忠【嘉兴人刘通余党李元王洪王彪构乱成化六年诏忠总督湖广军务奏调永顺保靖土兵讨之擒元洪彪遣人入山招谕流民归者九十余万戸选一丁充戍湖广邉卫余令归籍给田】韩文【洪洞人成化中为湖广右叅议中官督太和山干没公卖又厘覈之以其羡易粟万石备赈贷九溪土酋与邻境争地相攻文往谕皆服】张敷华【安福人宏治初迁湖广布政使嵗饥给粟行粥麋高其直以招徕商贾又令府县大修学宫以佣直资饿者民忘其灾】林俊【莆田人宏治初调湖广按纪豪强刷纲纪豪强敛迹】姚文灏【贵溪人总督湖广尚书刘大夏子祖修不才文灏为笞责再至武昌试又笞之御史某檄召祖修又灏不允尝自谓所能者三毁誉不入请托不行贿赂不通卒官贫无以敛】秦金【无锡人正徳中巡抚湖广诸王府所据山场湖荡皆奏还之官降盗贺璋罗大洪复叛讨平之郴州贵阳徭龚福全称王金破其砦禽之武宗亲征宸濠武昌与江西接壌江彬干求暴横金抗疏论列凡有事以身当之官民皆免于祸】张邦竒【鄞县人武宗时为湖广提学副使下教曰学不孔顔行不曽焛虽文如雄褒吾不取也在任三四年诸生竞力于正学】应槚【遂昌人嘉靖末为湖广提学副使清严方正楚愍王召宴不赴餽遗不纳王衔之及王被世子英燿弑长史受金以中风报槚发其事英耀伏诛】顔鲸【慈谿人督学湖广清介不阿楚藩常有所属鲸峻却之试毕集诸生于濓溪书院讲学率以为常以试贡生不从大学士张居正请托左迁山东叅议】熊宇竒【新建人万厯时为湖广提学佥事衡鉴精明所防多知名士试江夏置贺逢圣第一熊廷弼第二评曰贺生清庙瑚琏熊生干将莫邪也后贺至大学士熊为经畧皆如其言】
　　本朝李承尹【三原人顺治初提学湖广人颂公明迁兵备叅议慈恵防洁民有鬻妇偿债者捐俸赎之安陆有官柴供有司承尹蠲其征城连莲花池尝有鱼课承尹立碑永蠲民感其恵】卞三元【奉天人顺治九年任荆州通副使时夷陵以西防未靖三元励将士多所禽获　大兵南征驻荆州一切供给三元躬自办理民忘其劳】李呈祥【翼城人顺治间任湖广兵巡叅议时兴国州有负固未服者呈祥多方招徕之励已清正决狱明防治行丕着】王自新【句容人顺治时提学湖广起衰振靡试必亲校阅积劳成疾卒官江汉之士莫不悲泣】翟凤翥【曲沃人任湖广右布政使好贤乐善修江汉书院选士数百人讲濓洛之学士多成就汪錞金徳嘉周之麟其尤著者】刘楗【大城人任湖北布政使属吏有贪残者闻楗至解印绶去防三省兵合勦山防刍粮数十万取办旦夕楗输送无阙后仕至刑部尚书谥端毅】刘兆麒【镶白旗人康熙元年任湖北巡抚西山李来享构逆兆麒筹兵饷不以累民辟高冠山南地为教训练士卒军容丕振又尝置狱田収其租以衣食罪囚】高其位【铁岭人康熙中为军营领从师范达礼出师防阳征呉逆防总兵杨来嘉叛命其位率二十觇虚实猝遇贼众二万人于土地岭其位出不意冲突之贼惊溃且防且驰至南漳入城守御衣上血模糊刀刄尽缺叛贼谭洪率舟师三万向郧阳其位以百人扼杨溪铺贼蠭至其位踞崖射贼矢无虚相持七十日粮尽煮马鞍以食誓必死防副都统李麟隆击破贼乃全师归由是每战必先登前后给功牌十二】蒋永修【宜兴人督学湖广厘正文体葺学宫二十四处修复石鼓书院请复周子世袭建义仓学敦励士行表节孝人咸劝兴】张道祥【徐州人康熙二十二年任湖北按察使清慎明决庭无民冬给罪囚楮衣夏给茗戒狱卒无得凌轹严禁所属狱讼勿株连平民买洪山地为义塜赎邓刘两姓子女俾完聚及卒萧然无余赀】徐治都【正白旗人任陵镇搃兵以平贼功迁提督夏逄龙乱杀巡抚粮道等据武昌破汉阳犯徳安治都率兵至应城县杀伪副以下诸贼渠逄龙以万众围攻应城治都夹击之贼奔徳安再遣败之遂复武昌逄龙磔之军前授镇平军仍管提督事卒太子太保谥防毅】叶映榴【上海人康熙二十七年任湖广督粮议清防恵爱夏逄龙构逆欲胁为伪官暎榴有母在署命子扶出城遣仆赍遗疏驰　奏并封印呈缴具朝服望阙拜升堂自刭百姓闻之号泣震地事　　　闻赠工部侍郎谥忠节廕子为知州】
　　【御书旌忠二字褒之楚人为立祠】宣徳仁【绍兴人任湖广都司夏逢龙之变冠带自经于堂上事闻赠副一子守备】吴琠【沁州人厯官湖北巡抚时夏逆初平嵗饥民散琠招徕安集捐】
　　【米赈饥全活甚众次年秦省饥民流入防郢间加意抚防得还本籍就擢总督政尚慈恵斥深文之吏整饬营伍作兴士吏畏民怀】额伦特【满洲人康熙四十五年任荆州副都统四十八年迁提督红苗向负固额伦特宣布威徳开导多方遂归化五十二年就擢总督静镇寛大湖南北例有藩库羡余供制府额伦特各州县卫所买谷备赈造巡船百艘以资缉捕修孔道桥梁凡所兴举民利赖焉】杨宗仁【奉天人雍正元年任湖广总督防洁勤敏盐商旧规数万金及诸馈遗悉屏絶荆闗旧有落地税司者算及行旅宗仁饬正供外毋许私毫苛取毎春轻出郊劝农捐俸备物给老壮以示励谆谆教以孝弟忠信辟公所一区朔望躬诣其地宣讲】
　　【圣谕广训恳挚详明僚属民咸振兴鼓舞濒水隄防嵗时巡行修筑年屡丰邻境偶有饥民流入楚先行糜粥继即按名散给寒予衣归给粮咸安全去尤加意武备各属武弁考核精覈标兵按期校习赏罚公明士卒竞奋莫不挽强命中疾革前数日犹阅兵不稍怠以劳卒官赠少保諡清端世袭都尉民立祠祀之雍正十年勅祀贤良祀】
　　钦定大清一统志卷二百五十七
&lt;史部,地理类,总志之属,大清一统志,武昌府图&gt;
&lt;史部,地理类,总志之属,大清一统志,武昌府图&gt;
&lt;史部,地理类,总志之属,大清一统志,武昌府表&gt;
&lt;史部,地理类,总志之属,大清一统志,武昌府表&gt;
　　钦定四库全书
　　钦定大清一统志巻二百五十八
　　武昌府【湖北省治东西距五百三十二里南北距四百七十二里东至江西九江府瑞昌县界五百二十五里西至汉阳府汉阳县界七里南至湖南岳州府平江县界四百里北至黄州府黄冈县界七十二里东南至江西南昌府武寜县治四百五十里西南至岳州府临湘县界六百三十里东北至黄冈县治一百八十五里西北至汉阳府黄陂县治一百二十里自府治至　京师三千一百五十五里】
　　分野天文翼轸分野鹑尾之次
　　建置沿革禹贡荆州之域周属楚秦属南郡汉属江夏郡【南境为长沙国地】后汉因之三国吴分东境置武昌郡晋为武昌郡地南境为长沙建昌二郡地属荆州【李吉甫元和郡县志晋庾翼为荆州曽理于此】后属江州【初治武昌后移治浔阳】南境属湘州【自晋懐帝永嘉元年分置湘州至宋文帝元嘉二十九年时置时省省时郡仍属荆州】南北朝宋孝建元年仍移江夏郡治分置郢州【按江夏郡治汉在今徳安府之云梦县吴孙权则筑城于鲁山陆涣所治今汉阳府汉阳县之鲁山也魏文聘为江夏太守治石阳在今黄陂县嘉平中王基城上昶徙江夏郡治之在今徳安府界葢是时吴魏各在江夏郡晋既平吴仍魏之旧治于安陆至刘宋之季又移江夏郡于江南之夏口城自后无复移易按明统志旧统志武昌府志皆云汉江夏郡治沙羡今考后汉书郡国志云凡县名先书者郡所治也两汉书江夏郡先书西陵最后乃书沙羡可见汉江夏郡治西陵非沙羡也王象之舆地纪胜云梦县即汉西陵县地新志汉阳府之黄陂黄州府之黄冈麻城徳安府之云梦皆汉西陵县地也旧志又云孙权筑夏口城于江北寻移鲁山据郦道元水经注夏口城在黄鹄山乃今江夏县境在江南非江北也鲁山自有城为吴江夏郡治耳】东南为武昌郡西北为巴陵郡地齐因之梁分郢州置北新州又分北新置土富洄泉毫五州又置沙州及上嶲郡隋平陈州郡俱废改置鄂州大业初仍曰江夏郡唐武徳四年复曰鄂州属江南西道天宝初改曰江夏郡乾元初复曰鄂州元和初置鄂岳观察使治宝厯初又为武昌军节度使五代初属吴仍曰武昌军后唐遥改为武清军南唐因之宋曰鄂州江夏郡武昌军节度使属荆湖北路南境兴国军属江南西路元为武昌路为湖广行省治兴国路属湖广行中书省明曰武昌府为湖广布政使司治
　　本朝因之康熙三年为湖北省治领州一县九江夏县【附郭东西距七十九里南北距二百七里东至武昌县界七十二里西至汉阳府汉阳县界七里南至咸寜县界一百三十七里北至黄州府黄冈县界七十三里东南至咸寜县治一百八十里西南至嘉鱼县治二百五十里东北至黄冈县治一百八十里西北至汉阳县界五里汉置沙羡县属江夏郡后汉因之三国吴为江夏郡治后属武昌寻省晋太康元年复立东晋尝为荆州治咸和中侨立汝南县太元三年省沙羡入之南北朝宋孝建初为郢州及江夏郡治齐移郡治沙南梁陈因之隋开皇初郡废改县曰江夏为鄂州治大业初仍为江夏郡治唐仍为鄂州治五代宋因之元为武昌路治明为武昌府治　本朝因之】武昌县【在府东一百八十里东西距二百里南北距二十里东至黄州府蕲州界八十里西至江夏县界一百二十里南至大冶县界十五里北至黄冈县大江界五十里东南至大冶县治七十里西南至咸寜县界一百五十里西北至黄州府罗田县治一百五十里西北至汉阳府黄陂县治二百二十里周属楚汉置鄂县属江夏郡后汉因之呉初改曰武昌置武昌郡自公安徙都此寻徙都建业晋仍为武昌郡治东晋初尝为江州治宋仍为武昌郡属江州孝建元年分属郢州齐以后因之隋初废武昌郡县属鄂州大业初属江夏郡唐属鄂州五代因之宋嘉定五年升为军使寻又升为武昌军十五年因玉寳文始置夀昌军为江西路治所元至元十四年升为府后废府以县入武昌路明属武昌府　本朝因之】嘉鱼县【在府西南一百五十里东西距二百五十里南北距一百五十五里东至咸寜县界八十里西至湖南岳州府临湘县界一百三十五里南至蒲圻县界五十五里北至汉阳府汉阳县界一百里东南至咸寜县治一百四十里西南至临湘县治一百六十里东北至汉阳县治一百五十里西北至沔阳州治一百五十里本汉沙羡县地晋太康初分置沙阳县属武昌郡南北朝宋元嘉十六年改属巴陵郡孝建初属江夏郡齐为江夏郡治梁置沙州陈废隋省县入蒲圻于其地置鮎渎镇五代南唐保大中升为嘉鱼县属鄂州宋熙寜六年析复州地入焉元属武昌路明属武昌府　本朝因之】蒲圻县【在府西南三百六十里东西距一百十里南北距八十里东至咸寜县界七十里西至湖南岳州府临湘县界四十里南至崇阳县界四十里北至嘉鱼县界四十里东南至崇阳县治七十里西南至临湘县界一百五十里东北至咸寜县界七十里西北至嘉鱼县界一百里汉沙羡县地三国吴赤乌中分武昌为两部自武昌至蒲圻为右部始为蒲圻县晋因之属长沙郡南北朝宋元嘉十六年属巴陵郡孝建元年属江夏郡齐因之梁属上巂郡隋初属鄂州后属江夏郡唐属鄂州五代及宋因之元属武昌路明属武昌府　本朝因之】咸寜县【在府东南二百四十里东西距九十里南北距九十五里东至兴国州界五十里西至蒲圻县界三十里南至通山县界六十里北至江夏县界四十五里东南至通山县治九十里西南至崇阳县治一百二十里东北至武昌县界四十里西北至嘉鱼县治一百四十里汉晋沙羡及鄂县地唐为江夏县地大厯二年置永安镇五代吴改为永安塲南唐保大中升为县属鄂州宋景徳四年改曰咸寜元属武昌路明属武昌府本朝因之】崇阳县【在府南三百六十里东西距一百十里南北距一百五十里东至通山县界四十五里西至通城县界六十五里南至江西南昌府寜州界一百二十里北至蒲圻县界三十里东南至通山县界八十里西南至通城县界八十里东北至咸寜县界七十里西北至蒲圻县界五十里本汉沙羡县地晋以后为蒲圻县地唐天保二载置唐年县属鄂州五代吴改崇阳唐复改曰唐年宋开寳八年仍曰崇阳元属武昌路明属武昌府　本朝因之】通城县【在府西南五百里东西距九十里南北距五十里东至崇阳县界五十里西至湖南岳州府临湘县界四十里南至岳州府平江县界四十里北至崇阳县界十里东南至江西南昌府寜州治二百里西南至平江县治一百六十里东北至崇阳县治九十里西北至临湘县治一百四十里汉置下巂县属长沙国后汉属长沙郡晋初因之元康九年置建康郡咸康初郡废仍属长沙郡南北朝宋初巴陵郡齐为巴陵郡治梁置上巂郡隋初郡废省县入蒲圻唐为唐年县地元和中置通城镇宋初属崇阳熙寜五年升为县属鄂州绍兴五年废为镇十七年复元属武昌路明属武昌府　本
　　朝因之】兴　　　　　　　　　【国】州【在府东南三百八十里东西距二百二十五里南北距二百四十里东至江西九江府徳化县界九十五里西至通山县界一百三十里南至江西南昌府武寜县界一百六十里北至大江心六十里东南至江西九江府瑞昌县界九十里西南至武寜县界一百八十里东北至广州府蕲州界六十里西北至大冶县界一百里汉置下雉县属江夏郡后汉因之三国吴析鄂县置阳新县俱属武昌郡晋初因之义熙中省下雉入阳新宋以后因之隋开皇九年改曰富川十八年改曰永兴属鄂州大业初属江夏郡唐属鄂州五代因之宋太平兴国二年于县置永兴军三年改曰兴国军属江南西道元至元十四年升为兴国路总管府属江西行省三十年改属湖广行省明初为兴国府洪武九年降为州省永兴入焉属武昌府　本朝因之】大冶县【在府东南一百五十里东西距一百八十里南北距八十里东至兴国州界五十里西至武昌县界四十五里南至兴国州界五十里北至武昌县界七十五里东南至兴国州界一百里西南至通山县治一百五十里东北至黄州府蕲水县治一百四十里西北至武昌县治九里汉为鄂县及下雉县地三国吴为阳新县地隋为永兴县地唐天祐二年吴置大冶青山场院宋干徳五年南唐始升为大冶县属鄂州太平兴国中改属兴国军元属兴国路明属兴国州　本朝属武昌府】通山县【在府南一百八十里东西距七十五里南北距一百十里东至兴国州界三十里西至崇阳县界四十五里南至江西南昌府武寜县界八十里北至咸寜县界三十里东南至武寜县治一百八十里西南至南昌府寜州治一百六十里东北至兴国州界四十里西北至咸寜县治九十里汉下雉县地三国吴为阳新县地隋唐为永兴县地五代呉为阳山镇宋太平兴国中升为通山镇属永兴军绍兴四年省为镇五年复元属兴国路明属兴国州　本朝属武昌府】
　　形势正对沔口通接雍梁实为津要【宋书何尚之传】地居形要控接湘川边帯涢沔【南齐书州郡志】当荆呉江汉之冲要【唐赵憬鄂州新防记】地连大别云梦洞庭穆陵控扼胜势号为东南巨镇【唐舒元舆鄂政记】襟帯江沔依阻河山左控庐淝右连襄汉【王应麟地理通释】
　　风俗火耕水耨民食鱼稻以渔猎山伐为业果蓏蠃蛤食物常足【汉书地理志】人率多劲悍决烈【隋书地理志】五方杂寓家自为俗【明统志】
　　城池武昌府城【周二十里有竒西临大江东南北三面为池门九三国吴赤乌中筑唐牛僧孺始甃以甓明洪武四年増拓　本朝雍正六年重修】武昌县城【周四里有竒门四明万歴初重筑　本朝康熙五年建东门城楼甃女墙雍正五年八年先后修葺】嘉鱼县城【周四里门四南距湖西北距江因水为濠明万厯中筑　本朝顺治中葺雍正五年重修】蒲圻县城【周三里有竒门六明万厯二年筑　本朝康熙九年雍正四年九年先后修葺】咸寜县城【周四里有竒门四濠广三丈水门四明万厯六年筑　本朝雍正四年八年相继修葺】崇阳县城【周三里有奇门四明成化中筑万厯二年甃以甓　本朝康熙十二年重葺】通城县城【周三里有奇门四明万厯中筑明末燬　本朝顺治八年改营石城敌楼】兴国州城【周四里有奇门八明初筑正徳四年甃以甓嘉靖三十三年改营为城　本朝雍正八年重建】大冶县城【周一百六十丈门四明嘉靖三十一年筑　本朝康熙二十一年重修复増二门】通山县城【旧土城后圮明嘉靖二十八年于县治东西建二楼以为防御万厯十一年燬寻建四楼本朝顺治十八年重葺】
　　学校武昌府学【在府城内黄鹄山下元延祐中建本朝康熙十七年修雍正十一年重修入学额数二十名】江夏县学【在县治西明洪武中建　本朝康熙十六年修五十八年重葺乾隆三十六年改建大成殿筑髙殿基丈余入学额数二十名】武昌县学【在县治南宋淳熙中建　本朝顺治十一年修康熙中重修入学额数二十名】嘉鱼县学【在县治东北龙潭山东明建文元年建　本朝康熙十年修雍正七年重修入学额数十五名】蒲圻县学【在县治南宋绍兴初建　本朝康熙十一年二十六年雍正七年先后修葺入学额数十五名】咸寜县学【在县东南髙峯下宋庆厯中建　本朝顺治初修入学额数十二名】崇阳县学【在县治北旧在西门外元末燬明洪武初改建　本朝顺治十二年修雍正六年重修入学额数十二名】通城县学【在县治东明洪武五年建　本朝雍正三年八年相继修入学额数十二名】兴国州学【在州治西南宋建明洪武十四年　本朝顺治十八年康熙五十四年雍正二年先后修葺入学额数二十名】大冶县学【在县治西宋建明洪武十二年重建　本朝雍正七年重修入学额数二十名】通山县学【在县治东罗阜山麓宋庆厯四年建　本朝雍正五年修入学额数八名】江汉书院【在江夏县治东明建在治西　本朝顺治初改建今址康熙中重修又江夏县有匀庭书院　本朝康熙中提学薄有徳藏书处乾隆四年改建武昌县有南湖书院　本朝雍正十三年建嘉鱼县有鳯鸣书院　本朝乾隆二十四年建蒲圻县有龙门书院　本朝乾隆二十四年建崇阳县有崇阳书院　本朝雍正十二年建通城县有青阳书院在县学东明嘉靖中建　本朝乾隆九年修兴国州有富川书院　本朝乾隆七年建大冶县有金湖书院　本朝乾隆十四年建通山县有罗峯书院　本朝乾隆四年建按干志载芹南书院在武昌学宫前濓溪书院在府城文昌门内寜湖侧明提学髙世秦建东山书院在江夏县城内东阜书院在武昌县城内明嘉靖中建义学书院在嘉鱼县西凤山书院在凤圻县明提学蔡潮建万厯中改为莼川书院大宗书院在蒲圻县治东北明建相山书院在咸寜县儒学南明正徳中知县邱魁即旧址迁建今俱废各州县俱设有义学社学】
　　户口【原额人丁十四万二千九百六十六又滋生二百四十六万七千六百二十六】
　　田赋【田地山塘五万二千三百八十二顷三十亩六分零又额外开垦田地塘四十七顷二十八亩五分六厘徴地丁正杂银二十二万五千六百零八石二斗七升一合七勺粮三万二千五百六十八石二斗七升一合七勺漕粮四万五千八百九石七斗六升八合二勺本色大麦六十石又武昌卫屯田三千二百三十八顷六十三亩一分一厘零额徴丁粮银七千九百三十六两九钱零武昌左卫屯田一千一百二十七顷九十亩九分七厘零额徴丁粮银七千四百九十一两七钱七厘零又芦课银二千八百五十两二钱八分八厘有零】
　　山川髙冠山【在江夏县治东隅一名髙观山一名蛇山即黄鹤山支阜东有凤凰窝西有乌龙池清风明月二井明初改筑郡治包入城内】黄鹄山【在江夏县治西隅一名黄鹤山西北二里有黄鹄矶水经注船官浦东即黄鹄山山下谓之黄鹄岸岸下有湾曰鹄湾南齐书州郡志黄鹄矶世传仙人子安乗黄鹤过此元和志黄鹤山在江夏县东九里曹学佺名胜志有费文祎洞在山隂亦传为驾黄鹤仙去者梁任昉记升仙事迹乃茍字淑玮与名胜志异府志黄鹤山自髙冠山西至于江其首隆然黄鹤楼枕焉又通城县南二十五里亦有黄鹤山】胭脂山【在江夏县治东北隅明统志其上色赤故名】洪山【在江夏县东十里旧名东山唐大观中改今名有洪山寺上有宋岳飞手植松明初伪汉将张必先引兵援武昌至洪山上遣常遇春乘其未集击败之又蒲圻县西四十里亦有洪山】磨儿山【在江夏县东十五里又东二十五里有黄屯山】石笔山【在江夏县东四十余里状似笔格横亘长湖】九峯山【在江夏县东五十里府志山环如城列峯九曰狮子鉢盂寳葢沙碧石门扬锣马驿丁管黄蘗】半面山【在江夏县东一百二十里周十四里余明统志山半面产木故名】梅亭山【在江夏县南五里明太祖征陈友谅尝驻跸其上】萧山【在江夏县南五里相传晋萧丹隠居处】夜泊山【在江夏县南四十里以骆禅师泊舟于此得名明太祖围武昌张必先以潭岳兵来援至夜婆山常遇春击败之即夜泊也】嵋梁山【在江夏县南五十里汤孙湖西南】六老山【在江夏县南五十里层峦耸翠如六老拱挕】锦绣山【在江夏县南七十里接武昌县界明统志山多桃李春时花如锦绣】鸡翅山【在江夏县南九十里里水经注江水又东迳鸡翅山北山东即土城浦也寰宇记昔有金鸡飞集此山】仙人山【在江夏县南九十里上有仙人迹】凤凰山【在江夏县北二里舆地纪胜吴黄龙元年夏口言凤凰见因以名山按嘉鱼县西北半里蒲圻县西三里咸寜县西三十里俱有鳯凰山】清平山【在江夏县东南五里清秀平衍】栎山【在江夏县东南十里山多芭栎】冶塘山【在江夏县东南三十里乐府志置冶塘之器　按乐史太平寰宇记晋宋之时依山置冶故名】金华山【在江夏县东南五十里寰宇记山土石红赤因名县志一名大观山山有鹿跑泉】景首山【在江夏县东南五十二里上广下削】八分山【舆地纪胜在江夏县东南六十里明统志有水分流如八字旁有八分湖八分院府志有洞曰白云洞内有龙土人以龙隠见卜年】江夏山【在江夏县东南六十里寰宇记有小山迤逦东入武昌界其山重叠本名峡山唐天寳六年改名】灵泉山【在江夏县东南六十里山有泉旱祈有应因名又通山县西南三十里亦有灵泉山】白头山【寰宇记在江夏县东南七十里上有四石俱白故名】大块山【在江夏县东南七十里明统志相传昔有李大块隠居山麓因名】灵山【在江夏县西南七十里一峯独耸相近有鼔楼山五峯秀出如楼又名五楼山】静山【在江夏县东南一百二十里舆地纪胜其山回耸有曲涧茂林可以栖息故以静名】金屏山【在江夏县西南七十里众山旋绕如屏】鸽子山【在江夏县西南七十里一名个字山山中水分如个字又名大觉山】惊矶山【在江夏县西南七十里寰宇记西南俯临大江下有石矶波涛迅急商旅惊骇故名】九鲤山【在江夏县东南十里白洋湖滨麓分九枝突出水面如鱼尾然】梁城山【在江夏县东北十六里梁武帝筑城屯军于此】烽火山【在江夏县东北四十里上有烽火城隋书地理志江夏有烽火山明统志梁末北齐清河王岳进军临江梁将侯瑱来逼江夏以伐齐尝屯兵于此举烽火相应故名】白浒山【在江夏县东北九十里一名白虎矶接武昌县界水经注江水东迳白虎矶北山下临江濵府志在武昌县西九十里半属江夏半属武昌】虎头矶【在武昌县东三里下瞰南湖又名鳯穴山吴黄龙初有凤凰集此】石门山【在武昌县东五里祝穆方舆胜览两名对峙如门唐武昌令马珦与元次山同游石刻存焉　按蒲圻县西二十八里咸寜县四十里崇阳县西五十里俱有石门山】仙堂山【在武昌县东十五里名仙堂山有仙人修炼堂基尚存黄石城在山下】凤山【在武昌县东十五里一名凤栖山接大冶县界寰宇记凤栖山在鄂州西北二百二十五里吴建兴中凤凰降此因名山有石鼔鸣则雨降　按通城县东五里亦有凤山】樊山【在武昌县西五里一名袁山一名来山一名西山一名夀昌山一名樊冈上有九曲岭水经注今武昌郡治城南有袁山即樊山也隋书地理武昌有樊山寰宇记樊山出紫石英志山东十步有冈冈下有寒溪苏轼樊山记樊山或曰燔山嵗旱燔之起龙致雨或曰樊氏居之不知孰是循山而南至寒溪寺上有曲山山顶即位坛九曲亭皆孙氏遗迹明统志山产银铜鐡】郎亭山【在武昌县西一名郎山舆地纪胜在樊山西路出退谷土俗编云郎山樊山相接而中防江上望如八字方舆胜览朱梁时朱友防凿山开道射以强弩遂防武昌即此县志山下有窊樽石唐元结有铭序】神人山【在武昌县西七十五里寰宇记歴代帝记云吴建衡二年有神人乗白鹿从此山出】莲花山【在武昌县南五里山若莲花浮水故名又大冶县西四十里亦有莲花山】葛山【在武昌县南五里相传葛洪炼丹处】三角山【在武昌县南一百三十里名胜志状如三角故名相传有白云山】灵溪山【在武昌县南一百五十里】虬山【在武昌县南一百五十里搜神后记山有龙穴居人每见神虬飞翔出入旱祷即雨后人筑塘其下曰虬塘】马迹山【在武昌县南一百八十里舆地纪胜石上有双马迹】武昌山【在武昌县南一百九十里方舆胜覧孙权都鄂欲以武而昌故名】清溪山【在武昌县南一百九十里髙八十丈周四十里涌溪源出焉】连洲山【在嘉鱼县东二十三里脉与前湖诸峯相连水涨则四围皆水水落则独峙如卓笔故名】鱼岳山【在嘉鱼县西半里一名江岛山水经注鱼岳山在大江中扬子洲南孤峙中洲隋唐地理志蒲圻有鱼岳山寰宇记鱼岳山去旧蒲圻县一百二十里明统志今去水已逺山在平地县志西面削壁髙耸崖洞奇险】白云山【在嘉鱼县南十里一名白面山山石皆白南宋初蕲阳贼刘忠据白面山韩世忠自豫章移师长沙因讨平之即此】秦钟山【在嘉鱼县南三十里名胜志世传秦时铸钟于此其下为太平湖】梅山【在嘉鱼县南五十里接蒲圻县界山多梅树故名下有洞又大冶县西四十五里亦有梅山】石头山【在嘉鱼县南八十里接蒲圻县界隋书地理志蒲圻有石头山】龙潭山【在嘉鱼县北二里山足有潭渊深不竭世传有龙潜焉】百疋山【在嘉鱼县北五里明统志山势绵延东西二十里如百疋练】隂山【在嘉鱼县东南其上产茶】牛头山【在嘉鱼县东南七里以形故名又蒲圻县北五十里亦有牛头山】湖山【在嘉鱼县西南三十里石色纯白】唐帽山【在嘉鱼县西南三十里树木葱蔚望之如帽】九陇山【在嘉鱼县西南四十里九陇　合又大崖山与九陇相峙悬崖峭削上有半眼泉兔儿泉号南嘉第一峯】蒲矶山【在嘉鱼县西南一名蒲圻山蒲圻县初置于此水经注陆水又东迳蒲矶山北按水经注蒲圻本在陆口之南与鸟林密迩葢即今之人所指以为赤壁者】西保山【在嘉鱼县东北二十里西湖上宋末有季氏保障乡间于此】蜀山【在嘉鱼县东北三十里相传蜀先主会吴拒曹驻跸于此】赤壁山【在嘉鱼县东北江濵水经注江水右迳赤壁山北昔周瑜与黄葢诈魏武大军所也明胡珪赤壁考苏子瞻适齐安时所逰乃黄州城外赤鼻矶当时误以为周郎赤壁耳东坡自书赤壁赋后云江汉之间指赤壁者三一在汉水之侧竟陵之东即今复州一在齐安县步下即今黄州一在江夏西南二百里许今属汉阳县按三国志操自江陵西下备与瑜等由夏口往而逆贼则赤壁非竟陵之东与齐安之步下矣又赤壁初战操军不利引次江北则当在江南亦不应在江北犹赖水经能正譌也　按水经注赤壁山在百人山南应在嘉鱼县东北与江夏接界处上去乌林且二百里自元和志以赤壁与乌林相对新志遂以为在今县西南葢误以古蒲矶山为赤壁矣又按江夏县东南七十里亦有赤壁山一名赤矶一名赤圻非周瑜破曹操处也】叠秀山【在蒲圻县治南屈曲而西为梅隠冈金台冈廻龙冈云盘冈逾城循河而止又金叠山在县治西南脉自金紫凤凰两山层叠而来为万峯之会】马鞍山【在蒲圻县治西又兴国州东五十里亦有马鞍山】丰财山【在蒲圻县东二里形如覆釡上有天池下有荆竹坡洞虚敞可容数千人其隂有迓鼓洞初入古道蹭蹬歴三闗始空濶中有石牀石鼓西麓有石突起于东洲曰萧堆】灵应山【在蒲圻县东三里岧嶤东峙与丰财山相应又蒲圻县西三十里有灵应山】幽兰山【在蒲圻县东二十里上有石泉】木兰山【在蒲圻县东二十五里怪石层叠古木参差】黄葛山【在蒲圻县东三十五里上有黄柘湖盈涸无定又东三十里有青龙山县志葛洪遍游名山至蒲圻了髻山距山十余里复有山对峙因栖其上昔有黄真人居此人遂称为黄山上有剑池丹灶其水清冽饮之能愈宿疾复因朝者络绎遂塞井平灶去空山日暝却时闻棋声或即此山】髙岭山【在蒲圻县西一里相近为王家山】茅山【在蒲圻县西十里其隂为风潭为亭正岭其右为牛鞍石为官田为车埠】独山【在蒲圻县西十二里其隂为横冈为萧桥】偏髻山【在蒲圻县西十五里上有玉箫诸峯下为斗门畈】黄茅山【在蒲圻县西二十五里其阳有黄泥洞其隂有龙泉又咸寜县南三十里亦有黄茅山上有腴田可耕】狮子山【在蒲圻县西五十五里耸峭嵚崎壁立河岸】蒲首山【在蒲圻县西四十里明祭酒魏观读书处】南山【在蒲圻县南十里一名大壶坪顶平方前一峯突起谓之石榴尖其阳为回龙潭其隂为天马峯峯下为楂林畈】金狮山【在蒲圻县南十里其南为紫金泉为沙田畈】荆泉山【在蒲圻县南十二里其下为金泉洞泉在洞旁又南八里有玉岩山】雪峯山【在蒲圻县南二十里有雪峯寺唐咸通二年建】了髻山【在蒲圻县南二十里双峯如髻其隂为土桥畈王子畈】白石山【在蒲圻县南二十五里明统志距山里许有白石泉出岩中流下为白石港】吴城山【在蒲圻县南四十里孙权尝筑城其下遗趾尚存】龙翔山【在蒲圻县北一里上有洼樽石刻熙寜癸丑上己等字又北五里有望髙山】茗山【在蒲圻县北十五里产茗为嘉鱼蒲圻县通冲又大冶县西五十里亦有茗山有泉宜瀹茗】黄岐山【在蒲圻县北二十五里左有明山洞其隂为石口为毕家河】擂鼓尖山【在藩圻县北二十五里前有池曰马王塘下有溪曰马家陂】五洪山【在蒲圻县西南十里下有温泉沸如汤曰汤塘又有寒泉曰冷塘】白鹿山【在蒲圻县西南三十里其阳有荆原荆港出焉其隂为石家畈】行将山【在蒲圻县东北七里下有洞隂晦时尝闻钲鼓声】洪口山【在蒲圻县东北三十五里两山对峙洪沟中贯即为□水所经】神山【在蒲圻县东北四十里蜿蜒如蛇盘踞其上】竹山【在蒲圻县西北二十五里一名西泉山山多产竹有洞名竹山洞】范包山【在蒲圻县西北五十里盘石湖西西北临黄冈西临大罗湖南临黄葢湖其东南相连者为月塘山】东髙山【在咸寜县东一里为邑之镇又东二里为大野山】浮山【在咸寜县东八里卓立塘中若浮故名一名湖山】辋山【在咸寜县东四十里一名车辋山寰宇记在江夏县东南一百七十三里山形圆曲有如车辋】大墓山【在咸寜县东七十里接兴国州界世传唐李靖母墓在此上有三十六峯峯下灵泉祷雨有应】牛鼻山【在咸寜县东寰宇记在永安县东八十里有潭深百丈四面青罗緑竹可观山形似牛鼻王存九域志鱼县有牛鼻潭】钴鉧山【在咸寜县西四里一名熨斗山俗名风火斗寰宇记在江夏县南一百七十里山形如钴鉧　按今属咸寜县】金灯山【在咸寜县南一里一名金山】石屋山【在咸寜县南二十里崖石深敞如屋】潜山【在咸寜县南三十里上有葛仙崖明统志形如展旗上有坛旧传葛洪炼丹处宋冯京未第时筑室山间读书有潜山碑及唐侯碑记】禅台山【在咸寜县南三十里山形峭直相近有横山又南五里有常轮山】斧头山【在咸寜县北三十里其状类斧】相山【在咸寜县东南半里明统志宋冯京尝读书其上故名】洪崖山【在咸寜县东南相传为洪崖先生炼丹处一名挂榜山】金鸡山【在咸寜县东南五十里髙数十丈顶有巨石有窟如盌水常不涸饮之愈疾】金龙尖山【在咸寜县东南五十里有金龙洞】钟台山【在咸寜县东南六十里一名泰山一名钟山一名桃花尖山水经注其源出泰山裴子野宋畧永嘉元年钟山洪水有钟自山流出因名寰宇记钟台山在永安县东南一百里上有桃花洞即李邕读书处石室见存顶有石台台有石钟或时自鸣又兴国州南五十里亦有桃花尖山舆地纪胜上有泉甚甘洁里人用以造茶号曰桃花絶品】铜鼓尖山【在咸寜县东南六十里下有张口泉一名廖家泉】白望山【在咸寜县东南八十里】鹳巢山【在咸寜县西南形如鹳形】碧泉山【在咸寜县东北有龙池四时不涸】金城山【在咸寜县西北寰宇记金城山在江夏县东南二百三里下有里村在金口水南村人堰水成塘以此为名　按今属咸寜县又崇阳县东十五里亦有金城山宋黄庭坚读书其上墨池尚存】白羊山【在崇阳县东四十五里接通山县界明统志晋永昌中有三人乗白羊入此山故名】雨山【在崇阳县东四十五里接通山县界五峯笋立绵亘数十里上有观音崖有泉如乳祷雨輙应一名乳山】灵女山【在崇阳县东四十五里雨山之南接通山县界上有古城俗呼为女城】岩头山【在崇阳县西五十里舆地纪胜周百余里有罗汉寳陀二岩俱极幽胜】八斗山【在崇阳县西六十里接通城县界一名茶坑山】鐡柱山【在崇阳县西七十里接通城县界】台山【在崇阳县西七十里有卓锡龙霖二泉祷雨投楮于泉沈则雨浮则否】篛姑山【在崇阳县西七十里路通临湘商贾通衢】龙窖山【在崇阳县西七十里接通城及湖南岳州府临湘县界相近有三台山与桃花山】天灵山【在崇阳县南十五里祷雨多应】铜钟山【在崇阳县南二十里旁有洞穴相传昔山岭寺钟为龙所摄入此】金匮山【在崇阳县南三十五里山有洞髙数十丈洞外有数池又南五里有河山】弩牙山【在崇阳县南一名楂枒山又名弩牙山寰宇记在县南四十里有吴城港水绕其下其岩势如弩牙】大湖山【在崇阳县南八十里上有五峯蒹葭丛生朝岚暮霭不见其顶】大集山【在崇阳县北五里脉自龙窖山来歴方山岩头东至此山有桃花洞前有芦渚泉】葛仙山【在崇阳县北二十五里元和志在唐年县北六十里舆地纪胜葛仙坛在县东北葛仙山上坛西有清泉嵗旱环数百里人乞杯勺以去则隂雨随之】壶头山【在崇阳县北二十五里元和志在唐年县东北六十里寰宇记壶头山幽谷深邃下有溪名桃花洞水名壶头滩三里皆石石拥流水才通小舟水泛涨方可济行旅惮之如甖壶之口故名县志两岩夹峙一流出为隽阳水口　按寰宇记以为即马援卒处非也援征五溪卒于壶头在沅陵去此千里而遥】旗山【在崇阳县东南六十里一名北山】葵山【在崇阳县东南七十里其南有居北山】顿旗山【在崇阳县西南三十里其并峙者有圣人山】茱萸山【在崇阳县西南五十里明统志唐存制禅师居此以其多蛇虺毒物植茱萸辟之故名】龙泉山【在崇阳县西南六十里舆地纪胜周二百里山有洞如人居室可容千百众有石渠泉流清驶号鲁溪岩常时草木狼籍遇旱有祷则地无纎芥若有迅扫者明统志山前产茶味甚甘美号龙泉茶】鸡鸣山【在崇阳县西南九十里接通城县界有古道嵗久堙废明嘉靖中修复】龙头山【在崇阳县东北十里陆水中有石如龙形】乌土山【在崇阳县东北二十里有洞可容千人后汉末有包姓者立砦于此避黄巾之乱今洞中碓磨尚存】东泉山【在崇阳县东北四十五里山有龙严龙洞县志髙广约百余里有泉二溉田甚广一入本县界一入蒲圻县界】破冈山【在崇阳县西北五里宋张咏凿山引水灌田处】灌溪山【在崇阳县西北十五里有沤麻池劈箭桥】白泉山【在崇阳县西北三十里泉流不竭亦张咏引水灌田处后屡修治至今为利】方山【在崇阳县西北四十里西方坦平岩壑幽邃北跨临湘蒲圻二县界】石龙山【在崇阳县西北五十里相近有金山】团山【在通城县东门外上有东山阁又东二十五里有汤管山】七里山【在通城县东三十里里邑人廖忠防元跃马处】宝葢山【在通城县东五十里下有百丈泉】遥广山【在通城县西十里相近有月半山】梧桐山【在通城县西十五里相传有鳯栖此】梅林山【在通城县西二十五里又西五里有虎岩山又西十里有白云山】九岭山【在通城县南半里寰宇记九岭山在崇阳县西南二百里九山连接】锡山【在通城县南五十旧产银曰银山后又产锡今俱无】夀隆山【在通城县南三十里又南七里有龙洞山】云溪山【在通城县南四十里寰宇记在崇阳县西二百二十里山甚峭防中有清流界道如帯】相师山【在通城县南四十里】黄龙山【在通城县南四十里顶有湫中有黄鱼二能致雨相近有张师山】铁束山【在通城县北十里接崇阳县界】蜜岩山【在通城县东南二十里蜂多酿蜜岩下又东南二十五里名大磐山】幕阜山【在通城县东南五十里东接江西南昌府寜州南接湖南岳州府平江县舆地纪胜山周五百里跨三县有一水四出东南入湘西入洞庭北入巂呉太史慈拒刘表从子磐于此置营幕故名】白面山【在通城县西南四十五里山多白石南唐保大中尝徙县治于山下宋平江南従复还旧治】云葢山【在通城县东北二十五里时有云气如葢】鸡笼山【在兴国州东五十里舆地纪胜山巅有金鸡隠伏遇夜晦暝其光往来出没州志相近有马鞍诸峯瞰江髙千仭望西塞屹若重闗诸山皆逆挽长江抱绕郡治内包重湖濶二百里相传伍子胥曽驻兵于此今遗址尚存　按通城县南二十五里亦有鸡笼山】大坡山【在兴国州东五十里明统志旁有石楼崭然出众山上里人于此制茶名坡山鳯髓州志东坡谪黄州过此有埽壁歌刻于石】石城山【在兴国州东六十里世传南唐屯兵于此北有西南两营】黄姑山【在兴国州西二里旧有银场】石榴山【在兴国州西五十里一名百福山相近有粟湾山】三教山【在兴国州西七十里下有龙泉旱祷即应】白阆山【在兴国州西三教山东有瑞桧泉庆云泉】箕山【有二大箕山在兴国州西八十里小箕山在兴国州七十里中夹两大溪聚诸水歴羣陇尽天津湖尾】石鼓山【在兴国州西八十五里元和志在永兴县西六十里上有三石鼓鼔鸣即雨】龙角山【在兴国州西九十里接大冶县界舆地纪胜两峯相对本名龙耳山唐天寳四年改名】天尊山【在兴国州西一百十里山至髙周四十余里】印山【在兴国州南十里一名月山武昌记阳新县月山髙二十丈有石彷佛如印】钟山【在兴国州南八十里寰宇记钟繇墨池在永兴县西南一百七十里世传钟繇临池学书池水尽黑今其地名钟山】阖闾山【在兴国州南九十里马端临文献通考永兴有阖闾山明统志世传伍子胥屯兵于此史记阖闾九年子胥伐楚是也今有阖闾城】太平山【在兴国州南一百九十里接冮西南昌府武寜县界与九宫山相连相近者有牵牛岭迤西有后脑山】大银山【在兴国州北十五里元时于　此采银相近有小银山盘龙山】钟成山【在兴国州东南十里相传晋钟离嘉飞升处上有钟成观】顔子山【在兴国州东南三十里三峯相连状如笔架】坡山【在兴国州东南八十里本名碧云山因东坡谪黄州游此遂以改名】菁山【在兴国州西南八十里一名望夫山武昌记昔有妇人送夫出征至此化为石双履之迹犹存舆地纪胜上有望夫石石上产芜菁】孟嘉山【在兴国州西南一百十里寰宇记上有孟嘉宅】白崖山【在兴国州西南一百二十里与乌崖相对石色鲜皑顶上有石盆水不竭名浴泉又西南三十里有南郷山】黄土山【在兴国州西南一百七十里东接江西九江府武寜县界南接江西南昌府寜州县界西接通山县界】五龙山【在兴国州西北八十里隋书地理志永兴有五龙山舆地纪胜山有五峯状如龙州志下有逆龙泉浊水出即雨】西门山【在永兴县北三十里舆地纪胜上有石台平如掌名曰仙女台州志一名犀牛山】荆山【在兴国州北五十里　按舆地纪胜以为卞和得璞之所非是卞和荆山遗迹在南漳县】角山【在兴国州北七十里武昌记天欲雨则有声如吹角】青龙山【在大冶县东一里蜿蜒入湖内水涨时烟波环绕为县之胜】章山【在大冶县东二十五里名胜志自马隘延连至道士洑皆名章山】磊山【在大冶县东三十里湋源湖中相近有白额山上有神游洞】山【在大冶县东四十里磁湖之右俗名石灰山舆地纪胜山有石窝名醉吟窝】吉祥山【在大冶县东四十里相传杨行密微时隠此】西塞山【在大冶县东九十里一名道士洑矶卢江表传刘勲闻孙防等已克乃投西塞水经注黄石山连迳江侧东山偏髙谓之西塞东对黄公九所谓九圻者也两山之间为阙塞元和志在武昌县东八十里竦峭临江寰宇记西塞山髙一百丈名胜志西塞山周三十七里】回山【在大冶县东九十里明统志在西塞山之右上有飞云三洞上洞出云中洞出水下洞出风为唐元结读书之所县志上有百丈泉锦云幄滴乳岩】慈云山【在大冶县西一里又西四里有铜緑山】青山【在大冶县西十里旧设有山以此名】灵峰山【在大冶县西二十里一名曼倩山俗传东方朔之子隠此下有妙子洞洞左有雷公尖右有大禹穴有泉流注十余里可灌田一顷又西十里有鹤泊山】梅山【在大冶县西三十里三峯秀丽最多梅树】西山【在大冶县西三十五里一名西野山又名龙居山相近有香炉山舆地纪胜西山在县西三十里有白水台嵗旱望台间有云气必雨】沼山【在大冶县西五十里舆地纪胜絶顶有覆盆山狮子石崖下有沼清澈可鉴】鹿头山【在大冶县南七里山脊有水南北分流】将军岭山【在大冶县北半里宋谢千牛将军庙在焉故名又北二十五里有长乐山】东方山【在大冶县北三十里名峯山上有十二面四望如一明统志有石刻云东方朔故隠按此非也乃智印禅师道塲在武昌东界故曰东方旧志山为县北诸山之冠山西北即武昌也】铁山【在大冶县北六十里唐宋时于此置炉炼炼金铁有金鐡山砦】白雉山【在大冶县北六十里一名白纻山隋书地理志武昌有白纻山寰宇记白纻山髙一百二十五丈其山有芙蓉峰前有狮子岭后有金鸡石南出铜铆自晋宋梁陈以来置炉烹炼舆地纪胜山在武昌县南五十里大冶县界顶有龙泉】牛马隘山【在大冶县北长乐山东十里险阨难行故名今名牛角山】五卦山【在大冶县北六十里上有龙蟠石仙人牀】天台山【在大冶县西南三十里又西南十里有天堂山】果城山【在大冶县西南五十里四山围绕如城左为屏风夹山黄茅尖山山极峻削登涉甚艰右为三峯山三峯特秀髙出众山】黄荆山【在大冶县东北四十里一名白塔崖髙八十余丈产仙人韭】虎塘山【在大冶县东北五十里世传虎碾成塘故名】磁湖山【在大冶县东北五十里磁湖濵多产磁石】雷山【在大冶县西北四十里中裂如劈相传雷所击也】宫台山【在大冶县西北四十里接武昌县界】石航山【在通山县东二里以形似名山势自下流绵亘数十里而上壁立水口】沈水山【在通山县东三十里名胜志沈水山岩谷深防人迹罕及中有仙人坛上有大龙塘号仰天湖志上有仰龙塘号仰天湖旁有仙坪】白鹤【山在通山县西半里东对石航山其形类鹤】白羊山【在通山县西三十里】翠屏山【在通山县南半里上有贺仙崖髙五丈通明如屋舆地广记上有石城三面有石壁本名石城山唐天宝中改名名胜志翠屏亭尘外亭俱在山上有东西二泉】石壁山【在通山县南五十里冈连沉水盘踞崔嵬东西临湖壁立百丈】大城山【在通山县南六十里舆地纪胜后汉张平子隠此县志上有四石门壁立若城郭中平衍广数十亩】九宫山【在通城县南八十里舆地纪胜其山髙峰九层故名县志路由太平山万竹山盘折而上至壶天亭前有三峯山拨云峯东有赤松洞龙鬭岩西有白龙潭上有龙井水可疗疾西南有水口亭是为喷雪岩瀑布数百丈触石飞散如雪旁有雷公洞伏虎岩天尊岩寳陀山眠云石试剑石后有骆驼岭怪松坡靑猿洞　本朝顺治初流贼李自成兵败过此为县人击死】黄鹰山【在通山县西南四十里接崇阳县界】罗阜山【在通城县西北城在山麓上有一峯秀出名罗峯尖】万松岭【在武昌县西五里樊山下一名九曲岭一名万松山名胜志山在樊山北临江松隂夹路特为幽邃苏子瞻同弟子由尝憇于此其诗注云路有直入寒溪不过武昌者山下之防径也建炎后邑人伐为栋宇遂】羊子岭【在蒲圻县南十五里舆地纪胜岭势耸防有桃花泉穿石飞流】长□岭【在蒲圻县西四十五里山口有大壶岭小壶岭】长岭【在咸寜县东二十五里官埠港发源于此】浚水岭【在咸寜县东南五十里接通山县界】莲河岭【在咸寜县接崇阳县界】回头岭【在崇阳县东二十五里道出通山县】梅岭【在崇阳县西南五十里有大小二岭为南达寜州之间道二岭中防处有亭以憇行人】城岭【在崇阳县北二十里周围如城曲径上田田庐烟井宛若画图】鸡鸣岭【在通城县东四十五里接崇阳县界】南楼岭【在通城县东南四十里接江西南昌府寜州界】元鸟岭【在通城县南四十里接湖南岳州府平江县界】大岐岭【在通城县东北三十五里接崇阳县界】石鼓岭【在大冶县西南十里一名马叫山有石鼔时或响震】黄虾蟆岭【在通城县东一里髙数十丈结一石虾蟆悬立峭壁俯视溪水】朦胧岭【在通城县东南三十里路极险峻为江西武寜必经之地上有朦胧塔明成化中建】新开岭【在通山县北四里明宣化间凿岭通道为兴国州必经之路】青峯【在蒲圻县南二十里卓立直上势侵云汉】罗峯【在蒲圻县南二十里接崇阳县界】金紫峯【在蒲圻县南三十里峻耸入云髙出本县诸峯】雷峯【在蒲圻县西南二十里奇胜险絶】南冈【在武昌县东南湖上舆地纪胜晋太寜二年王敦收郭璞于南冈即此】吴王冈【在武昌县西七十五里相传吴王孙权驻跸处】白岩【在蒲圻县南十二里奇峯崒嵂如瀑布倒垂又兴国州西八十里亦有白岩】凌岩【在蒲圻县西三里即凤凰山西麓骨立崭削中有平地数十亩旁皆峯峦拱秀最为幽胜有白龙池朝冠石普陀岩诸景】龙头岩【在崇阳县东十五里名胜志石类龙首卧于洞门击之声闻百步北有流泉萦回三十里可资灌溉】僊师岩【在崇阳县东三十里石屋邃敞中通往来下有龙湫寒泉穿石窦出注为水陂】韮菜岩【在崇阳县东四十里壁立如屏壁上有洞出泉】紫岩【在崇阳县东四十里泉出其下溉田数百亩】青山岩【在崇阳县西二十五里下有龙潭】雷岩【在崇阳县南七十里洞口颇狭中容百人人迹罕到有泉可资灌溉】宝陀岩【在崇阳县西六十里宋建炎中丞相李纲勒铭其上有龟纹竹频伽鸟】许僊岩【在崇阳县西北三十里相传旌阳许逊追蛟过此有龙洞插剑池】观音岩【在通山县南四十里明统志宋绍兴间居民万俊见云气盘结异常寻其源见一洞窈然广十余丈有石磐石榻石盏石果内有一石观音像旁有人物森列奇怪邑宰朱朝为记其上】凤楼岩【在兴国州西百里岩穴深半里有石宝葢石钟鼓石龙之属】防仙岩【在通山县西南半里中有石钟鼓扣之有声】挂榜岩【在武昌县南一百三十里宋孟宗政墓前山白石峻峭如挂榜然】吴造岘【在武昌县西一里樊山下一名吴王岘水经注孙权与羣臣泛舟江津至岸而败因凿樊山为路以上人即名其处为吴造岘在樊口上一里】青山矶【在江夏县东北二十五里濵大江宋史地理志黄陂端平三里寓治青山矶元史世祖纪中统二年鄂州青山矶浒黄洲所招新民迁至江北者设官领之又至元十一年阿珠率万户等四翼军对青山矶泊　阿珠旧作阿术今译改】龙牀矶【在江夏县南四十里壁立江津嶙峋峭厉状貌特奇相传下有龙潭故名】五矶【在武昌县东水经注江夏东迳五矶北有五山沿次江隂故名】安乐矶【在武昌县东三十里水经注江右岸有厌里口安乐浦从此至武昌诸屯相接枕帯长江】上碛矶【在武昌县西水经注江水东迳上碛北名山也仲雍谓之大小竹碛县志在碛矶湖口以石碛横截湍流故名】黄子矶【在武昌县西三十里舆地纪胜与罗州相接世传黄巢置砦于此】白鹿矶【在武昌县西九十二里神人山下与黄州新生矶相对为江濵险要处】黄石矶【在大冶县东北三十里一名黄石山下有黄石港水经江之右岸有黄石山注即黄石矶一名石茨圻】金牛堆【在武昌县南一百二十里金牛镇一名金牛冈武昌记凤阙南十里有金牛冈相传有金牛出此冈今半圮坑深数丈牛迹尚存】箬谷【在武昌县西寒溪山多箬竹故名】退谷【在武昌县西樊山郎亭二山之间唐元结游此孟士源命之曰退谷结作退谷铭招士源同隠焉】金鸡坪【在蒲圻县东二十五里其阳为渡头其隂为石子冈】吕公洞【在江夏县西明统志在石镜亭下黄鹄矶上初无洞穴隠然如门叩之有声世传吕洞宾尝题诗其上　按武昌城下亦有吕公洞】仙人洞【在蒲圻县东三十里唐道士刘元靖遗迹】上洞【在蒲圻县南五十里舆地纪胜诸峯攒立有泉出半山石罅间下注成溪】荆泉洞【在蒲圻县西南十二里明统志中有石台又有石田沟塍悉具居民嵗视其燥湿以占凶穰自洞门入行可百步别有门甚狭父老云尝有好事者裹粮而入信步趋出则在崇阳县之葛藤坪相拒百余里】羊楼洞【在蒲圻县西南六十里东有石人泉西有莲花洞】竹山洞【在蒲圻县西北名胜志洞口阔五六尺有潭水旁皆石】穿山洞【在蒲圻县北二十里洞横山腹髙数十丈石室朗然前后见日月】青云洞【在蒲圻县北二十五里洞在山腰中架楼阁可登眺】石洞【在咸寜县东南一名石燕洞明统志在黄茅山下洞口甚狭既入辄寛平有石如龙水吐龙口祷雨得石者多验】九龙洞【在咸寜县南三十五里常轮山下旧名寓仙洞有滴乳泉下有石盘承之寒气袭人盛暑如冬旱祷有应】蒋师洞【在咸寜县西南四十余里洞门凹折入数十步豁然宏敞一水内流窅不可测其上为黑山砦】山崖洞【在咸寜县西深窅莫穷嵗旱祈雨有应】斗洞【在崇阳县西四十里多白石可为碑】蘘河洞【在通城县东五十里】白雀洞【在兴国州东明吴国伦有游白雀洞记】荆桥洞【在兴国州南五十里粟湾山有玉田雷山诸景】石屋洞【在兴国州南五十里舆地纪胜形如石屋髙数十丈峭壁崔嵬寻流入洞二里许有石观音像】凤栖洞【在兴国州西一百里一名小寳陀山名胜志岩穴深半里旧传赵居士纸衣僧并隠此】凤山洞【在兴国州东北八十里南唐屯兵于此依山筑城今山顶遗堞尚存】大泉洞【在大冶县东四十里舆地纪胜二洞相对东洞有仙人卧石石田三十六亩有石稻西洞有樵人常见龙鳞于石间】玕洞【在大冶县东九十里囬山上一名飞云洞名胜志琦玕洞在西塞山之侧元结自号琦玕子本此】猴儿山洞【在大冶县东路通江西九江府瑞昌县洞宏敞修道者多居之】朝真洞【在通山县东舆地纪胜泉上有岩容数十人可攀援而上】大贤洞【在通山县西南三十里舆地纪胜介于泉台翠屏二山间】八角石【在武昌县治南街中石分如八卦】仙人石【在武昌县南一百二十里石形岝防有古栢盘根于上世传仙人密悟真以簪髻栢枝戏种而成】试剑石【在武昌县南樊山下明统志其石中防相传吴王试剑于此】蟠龙石【在武昌县东北江上寰宇记蟠龙石周廽七十余丈冬出夏没曽有龙蟠于此】节渡石【在武昌县东水经注江中有节渡石三段广百步髙六尺是西阳武昌界分江于斯石也】顾县石【在蒲圻县东北蒲圻河中回瞰上流】大江【自湖南岳州府临湘县东流入嘉鱼县与安陆府沔阳府分界自嘉鱼县东流入江夏县防汉水与汉阳府汉阳黄陂二县分界自江夏县东南流入武昌县与黄州府黄冈县分界又东南流入兴国州与黄州府蕲水县及蕲州分界又东南流入兴国州与蕲州分界又东流入江西九江府瑞昌县界水经注江水又东得蒲矶口又迳鱼岳山北江中有沙阳洲右岸有雍口亦谓之流口又东得聂口迳赤壁山北又东涂水注之又东北至江夏沙羡县西北沔水从北来注之又东得二夏浦又东有李姥浦又东迳白虎矶北又东防赤溪夏浦二口又东迳具矶北有秋口又东得黎矶北又东迳上碛北有凤鸣戍又东迳鄂县北得樊口又东得次浦又东迳五矶北又东有厌里口安乐浦又东歴孟家防有黄石山又东得常口浦浦东有苇山又东迳虾蟆山北而东防海口水东合臧口江浦又东过下雉县北又东富水注之旧志大江自临湘县清江口入嘉鱼县境经石头口陆溪口嘉鱼口至嘉鱼县城九十里过城歴上下二簰洲至上沙洑接下沙洑入江夏县界稍北至金口歴白沙洲鮎鱼口凡九十里歴黄鹄矶下又西北过府城防汉水歴青山至白浒山九十里至武昌县界迳芦洲碛矶至樊口凡九十里扺武昌县城过城迳五丈口土脑嘴又七十五里至大冶县界大冶县志大江自武昌界五十里至黄口港经道士洑又七十五里至湋源口流入兴国州兴国州志大江迳黄颡口又东南迳富池口东入江西九江府瑞昌县界】涂水【源出咸寜县东南钟台山曰咸河又名西河北流至县南金灯山下名淦川又合官埠赤港二水又西北入江夏县界滙为斧头湖北流至金口入江水经注涂水出江州武昌郡武昌县泰山西北流注子江明统志一名金水西又西北流注于江明统志一名金水入江夏县谓之涂口亦名金口咸寜县志其源有二一出浚水岭西北流过洪崖山名苹花溪一出钟台山之桃花泉北流于苹花溪合】陆水【一名隽水源出通城县上乡东北流绕城西经县治北合秀水又东北经柘桥入崇阳县界名崇阳河至县西村防桃溪又绕城东防大东港径壶头及崇阳洪入蒲圻县界名蒲圻河自县东南洪下滩西北流至县城东防荆港绕城东过浮桥又西北流入嘉鱼县界至县西南七十里至陆溪口入江水经注陆水出下隽县西三山溪东迳陆城北又东迳下隽县南又屈而西北流又迳其县北又入蒲圻县北又迳蒲圻山北入大江谓之刀环口旧志崇阳县东有吴城港白石港县西有白泉河龙坊河县南有髙视河太原河东北有龙头河西北有仙岩河俱防崇阳港以入隽水　按明统志以陆水出岳州府巴陵县考之舆圗非是】东水【在咸寜县东有二源一出县东南石坑东北流迳石门山入武昌县界一出石门山隂北流过金鸡山亦入武昌县界合流水樊港】白泉水【在崇阳东源出县西北流神峯东南流至于县东乃入陆水】秀水【在通城县南源出县南三十五里老龙潭迳朝宗桥过县东而北入陆水】富水【源出通山县东流至兴国州东富口入江今名长河水经注富水出阳新县之青盆山西北流迳阳新县又西北迳下雉县水之左右公私裂溉咸沃壤旧吴屯所在也旧志长河有二源俱出通山县界南源为宝石河源出九宫山流迳州西界首浦名慈口港北源即通羊港由州西北一百三十里鸡口港入境俱东流入阳辛渡合流名阳辛河曲折东流绕州城南纳境内诸湖水凡二百二十五里出富池口入江州境水最多皆滙于此】新溪河【在蒲圻县西南四十里古名大蟠水今名新店河亦称新店湖元和志蒲圻县大嶓水西北流入江县志发源港口望湘桥及龙桥诸泉折而西入马蹄湖由黄葢湖出石头口入江】东湖【在江夏县东四里舆地纪胜上有东园为近城登览之胜】梁子湖【在江夏县东八十里分属武昌大冶二县春深冬涸由武昌县樊口入江】明月湖【在江夏县南二里湖中有郭公隄宋都统郭果筑】斧头湖【在江夏县南一百二十里防嘉鱼咸寜诸县水至金口入江】南湖【在江夏县南舆地纪胜在望山门外东南四里旧名赤栏湖外与江通长隄为限长衘贯其中四旁居民蚁附】清寜湖【在江夏县西南十五里东北通黄家湖又东南通孙家湖又东通赛湖赛湖滙诸湖之水折而西北流俗呼为里河出鮎鱼口入江】鲁湖【在江夏县西南八十五里南通斧头湖】余家湖【在江夏县东北二十五里其南为郭郑湖下流入江】白洋湖【在江夏县东北十五里一名白杨湖西北流迳青山矶北入江曰白杨浦】败桥湖【在武昌县东十二里寰宇记秋夏水深丈余春冬即涸昔吴主于此造桥游猎其后桥败因以为名县志湖濵有棠棣径枫香径葢苑囿地也】车湖【在武昌县东二十里一名东湖由五丈口入江一名车武湖相传晋车允尝居此】西洼湖【在武昌县东三十里由五丈口入江】五丈湖【在武昌县南半里一名洋漫湖一名洋澜湖连车湖西防两湖之水出大江寰宇记五丈湖在武昌县东有长湖通江南冬即干涸陶侃作塘以遏水于是水不竭因取琅琊摄湖鱼菱置湖内其菱异于他处有鲫鱼长三尺永嘉初頽破太守褚嶲之重修复舆地纪胜五丈湖旧曰南湖臧质逃入南湖以荷自蔽即此】浮石湖【在武昌县南一百二十里一名浮瓢渚寰宇记浮石湖春冬干涸中有石独立周廻二十步形状极下水涨不没县志涌溪源出清溪山合众流北出迳虬山下为涌溪南滙为浮石湖流合金牛港】马饮浆湖【在武昌县西南一百里又西南五十里为乌翎湖】大草湖【在武昌县西南一百四十里方园有数里产鱼菱芦葺】蚌舟湖【在武昌县西九十里又碛矶湖在西北五十里炭门湖在县西南七十里俱有菱茨鱼蒲之利】杯湖【在武昌县西樊山郎亭之间方约一二里唐元结作杯湖铭招孟士源隠此】岳公湖【在嘉鱼县东名胜志宋时岳武穆驻节有岳公楼在其上】太平湖【在嘉鱼县南三十里方舆胜览顷嵗中涸夜有光怪掘之得古铜钟秦少游为吊鏄钟文即此县志太平湖相接者有长湖杨汉湖等二十处皆滙流而北至嘉鱼口入江】湖【在嘉鱼县西南三十里由陆口入江】黄葢湖【在嘉鱼县西南八十里分属蒲圻县及湖南岳州府瀶湘县由石头清江二口入江县志相传孙权论赤壁战功以此湖赐黄葢故名明洪武初以赐武臣汪清一名黄冈湖】莼湖【在嘉鱼县西分属蒲圻县】西保湖【在嘉鱼县东北三十里又致思湖大□湖皆在县东北界】龙坑湖【在蒲圻县西五十里又县六十里有马蹄湖沧湖俱流出通新溪河】大罗湖【在蒲圻县西北六十里由嘉鱼县石头口入江相近有小罗湖活湖松柏湖左荆湖栁山湖杨林湖俱由蒲圻湖南岸入江】蒲圻湖【在蒲圻县西北湖多蒲草元和志呉大帝立蒲圻县因蒲圻湖为名】盘石湖【在蒲圻县西北由嘉鱼县石头口入江相近又有郎当湖接里湖梅湖锦湖沙湖湖螺蛳港湖俱由蒲圻湖北岸入江】西良湖【在蒲圻县东北分属咸寜县东接涂水北防斧头湖】宿曹湖【在咸寜县西北一名后湖与紫潭湖通涂水濚帯其门】谷口湖【在咸寜县西北中有洲渚鳬雁聚焉其东为阙阳湖与紫潭湖相接】紫潭湖【在咸寜县西北水甚深大旱不涸涂水所经】天井湖【在咸寜县西北接江夏县界中有五湖龙蛰其中旱可取水祷雨其东为泉水湖又东为黄塘湖接江夏县界】戴家湖【在崇阳县南十五里遁吴城港入涂水】长湖【在崇阳县西南二十五里】明湖【在兴国州东三十里无雨则涸久雨则涨流入富水】网湖【在兴国州东五十里州志良荐港北流二十里入门枋湖又东北流四十里入网湖南塘湖东流五十里入网湖网湖滙诸流入长湖】富池湖【在兴国州东六十里富水下流滙为湖入江其入江处名富池口】戎湖【在兴国州东三十里滙州南石田湖等水入长湖】舒婆湖【在兴国州东南五十里黄冈港东南流八十里入夹节湖又东南六十里入舒婆湖而入长湖】常湖【在兴国州南十里北入长湖】肘湖【在兴国州西南十五里排港等水滙于此入长湖】沫湖【在兴国州西二十五里亦称沫河萩田港水防流为湖南入长湖】欧家湖【在兴国州北一里其北有双港莲花池水流入焉东南入长湖】湋源湖【在兴国州北七十里接大冶县界发源武昌县杨桥诸山合大冶县诸水迳下游湖湋源口入江】海口湖【在兴国州东北六十里源出州西诸山至黄颡口入江即水经注海口水也】金湖【在大冶县南半里湖南为兴国州界春冬则涸夏潦盛时由湋源口入江】华家湖【在大冶县东北五十里源出县西北流十里自黄石港入江】磁湖【在大冶县东北五十里自胜阳港入江名胜志以岸旁多生磁石故名府志有苏公石在湖上二苏诗刻犹存】寒溪【在武昌县西樊山下寰宇记盛暑之月常有寒气逼人唐元结尝居此有寺陶侃读书台基尚在】桃溪【在崇阳县西四十里源出龙窖山东流入陆水】牧马港【在武昌县东十里明统志其上即吴王故城葢孙权牧马之处】樊港【在武昌县西南一名樊溪一名袁溪一名樊川源出咸寜县东四十里石燕泉北溪为髙河入武昌县界又北迳金牛镇为金牛港滙为梁子湖又北为芦蓆口又北为樊港经樊山下而北入江为樊口唐书地理志武昌有樊川明统志在樊山西南控县南湖泽凡九十有九】石头港【在嘉鱼县西南临湘县东蒲圻县北诸水所滙也北注大江为石头口】荆港【在蒲圻县南源出县西南白鹿山东流滙诸水以为镜潭又北入蒲圻县名胜志荆港发源荆泉洞为泉六合流数里入于钟潭又西泉山竹山洞有潭水迓鼔行将二洞俱有潭水以上诸泉皆防荆港流入蒲圻湖】官埠港【在咸寜县东源出长岭北流至县东北至官船渡与亦口浦合又西流入涂水】马桥港【在咸寜县西二里源出县南沸泉西北流入西良湖】北洪港【在咸寜县西十里源出县西南长手畈过黄家桥入紫潭湖】丁泗桥港【在咸寜县西四十里源出县西南杨泉西北流入西良湖】桃林港【在咸寜县北源出县东北桃林浦西北流至黄石桥入黄塘港】赤口港【在咸寜县东北源出县东九嶰西北流至官船渡南合官埠港】大东港【在崇阳县东南六十里北流入陆水】梓木港【在崇阳县西南三十里顿旗山下北流入陆水】太平港【在通城县东五里文献通考通城有太平港】新安港【在通城县东二十里源出黄龙山西北流入陆水】鲤港【在通城县东三十里源出蘘荷洞流入新安港】黄沙港【在通城县西北十里一名鐡东港源出湖南岳州府临湘县东北流入通城县迳鐡东山入陆水】通羊港【在通山县南五里源出灵泉山北流迳县西南十里名犀港又东北至兴国州曰鸡口港为富水之源九域志通山县又有通羊水舆地纪胜犀港在通山县之西兴善里世传昔有犀牛经涉因名县志通羊港可灌田千亩中有大石锦亘至兴善里为乡城陂】湄港【在通城县南源出雨山东北流四十里入通羊港又城港源出大城山东北流三十里入湄港】南浦【在江夏县南三里一名新开港寰宇记离骚云送美人兮南浦其源出景首山西入江春冬涸竭秋夏泛涨商旅往来皆于浦停泊在郭之南故名名胜志有赵陀石在其内长十丈许髙半之】黄金浦【在江夏县西一名黄军浦宋书沈攸之传攸之至沌口暂泊黄金浦水经注直鹦鹉洲之下尾江水防洄状浦是曰黄军浦昔吴将军黄葢军师所屯故浦因以名】官船渡【在江夏县西水经注江之右岸有官船浦歴黄鹄矶西而南】张公洲【在江夏县南二十五里相传晋隠士张公灌围处】鹦鹉洲【在江夏县西南二里水经注江之右岸当鹦鹉洲南有江水右迤谓之驿渚三月以后水下通樊口水寰宇记鹦鹉洲在大江中与汉阳县分界后汉黄祖为江夏太守祖长子射大防宾客有献鹦鹉于此洲故名】金沙洲【在江夏县西南大江中】白沙洲【在江夏县西南大江中对陈公套土壤甚沃】新淤洲【在江夏县西南与鹦鹉洲相对明永乐中立水母祠以镇之】鸭弹洲【在江夏县东北江中】杨叶洲【在武昌县东一名白田洲南史陈世祖纪天嘉元年侯瑱袭破独孤盛于杨叶洲】芦洲【在武昌县西二十里一名逻洲水经注邾县故城南对芦洲亦谓之逻洲寰宇记舆地志云伍子胥逃楚出闗于江上见渔父求渡时旁多人渔父歌曰灼灼兮侵已私与子期兮芦之漪既渡解剑与渔父渔父曰楚购子粟五万爵执珪岂百金之剑乎子胥行未数歩回顾渔父已覆舟而死此处是也】新生洲【在武昌县西四十里分属黄州府黄冈县】峥嵘洲【在武昌县西六十里分属黄州府黄冈县一名得胜洲水经注李姥浦北对峥嵘洲冠军将军刘毅破桓元于此】蒲圻洲【在嘉鱼县西南水经注蒲矶山北对蒲圻洲亦曰擎洲又曰南洲洲头蒲圻县治所在洲上有白面洲洲南又有澋口水出豫章艾县东入蒲圻县至沙阳西北鱼岳山入江】蔑洲【在嘉鱼县西又叶家洲圑洲杜家洲俱在嘉鱼县西】金梁洲【在嘉鱼县西北水经注江水迳鱼岳山北下得金梁洲洲东北对渊洲一名渊歩洲江渍从洲头以上悉壁立无岸歴传岐至白沙方有浦江中有沙阳洲沙阳县治也】龙穴洲【在嘉鱼县北水经注龙穴洲沙阳洲之下尾也洲里有驾部口宋景平二年迎文帝于江陵法驾顿此因以为名文帝车驾发江陵至此黑龙跃出负帝所乗舟左右失色上谓长史王昙首曰乃夏禹所以受天命矣我何徳以堪之故有龙穴之名焉】上簰洲【在嘉鱼县东北相近又有下簰洲】黄龙洲【在兴国州东北江中舆地纪胜在富池江中乾道中龙生舟楫夹洲而下自是无风涛之虞上有仙女屋】磁湖洲【在大冶县东三十里名胜志宋绍兴间新生一洲相望磁湖状如覆釜黄石矶峙立】散花洲【在大冶县东西塞山侧舆地纪胜在县大江中流之南周瑜战胜于赤壁吴王散花劳军于此故名】鄂渚【在江夏县西江中楚辞乗鄂渚而返顾刘向説苑昔鄂君乗青翰之舟下鄂渚浮洞庭榜人拥楫而歌鄂君翕绣袂行而拥之举绣被而覆之舆地纪胜在江夏县西黄鹄矶上三百步隋立鄂州以渚故名】陈公套【在江夏县西南五里旧名管家套明宏治十四年知府陈晦以小舟数百载器沉于此并渡急棹犯其髙处沙随水去于是水绕城南商旅得避风涛之险遂名陈公套】夏口【在江夏县西一名鲁口一名夏浦宋书何尚之传夏口在荆江之中正对沔口南齐书州郡志郢州镇夏口旧要害也吴置都督将鲁口屯对鲁山岸因名晋永嘉中山简自襄阳避贼奔夏口庾翼为荆州治夏口并依地险也秦元中荆州刺史桓冲上表言江州刺史桓嗣宜进屯夏口据上下之中以事为便义熙元年冠军将军刘毅以为夏口二州之中地居形要请并州刺史刘道规镇夏口】五丈口【在武昌县东】樊口【在武昌县西北五里水经注江水古得樊口】湋源口【在大冶县东南】败舶湾【在武昌县西一名败舶矶水经注樊口之北有湾昔吴孙权装大船名之曰长安与羣臣泛江值风起权欲西取芦洲谷利不从乃防刀急止令取樊口薄舶船至岸而败故名】河泾凌家湾【在大冶县西北县志源出顾云县城等里合流至芦蓆口百折而东至樊口入江界武昌者为下兴湖连江夏者为月山湖冬春不涸】散花滩【在武昌县西欧阳修集古録吴王散花滩疑当时苑囿之别名名胜志散花滩在寒溪之侧怡亭石门窊樽俱在此滩上】洪石滩【在蒲圻县东南一名洪下滩蒲圻湖所经崇阳蒲圻至此分界有石屹立水中势若建瓴】流浪洑【在武昌县东江中明统志俗譌为刘郎洑名胜志旧传孙权迎蜀主刘备于此】大小洄【在武昌县西北江中舆地纪胜在樊口者曰火洄在钓台下者曰小洄】崇阳洪【在崇阳县北二十五里名胜志崇阳洪在壶头山下两山相夹水中多石其中为大洪东西为小洪行者不下吕梁之险】镜潭【在蒲圻县南左岸为金狮观右岸为鲍家洲】界石潭【在蒲圻县西北蒲圻湖及诸湖之中咸滙于此有石屹立水中当蒲圻嘉鱼二县界因名】风潭【在蒲圻县陆水中有巨石出水中髙可十丈名曰海船有洞室】鸬鷀潭【在蒲圻县陆水中峭壁对峙】黄龙潭【在蒲圻县陆水中岸有黄龙镇旁有矶】龙回潭【在蒲圻县陆水中中有石梁盘涡漩洑水势险絶】老龙潭【在通城县南三十五里龙蛰其中旱祷辄应】百丈泽【在通城县西南三十五里每隂雨有声如钟】石牛潭【在通城县东三里水中有石如牛开其颐世传南唐时洪都廪米多耗占者以为此牛所啖当在武昌之南因索得之凿其颐自是不复耗】曲水池【在江夏县东十五里寰宇记梁邵陵王纶为大守雅好宾客乐诗酒尝慕王右军兰亭流觞曲水之兴故效之】洗剑池【在武昌府西南山中松风阁下世传吴王淬剑于此有石刻洗剑池三字旁有井清冽异常】卓刀泉【在江夏县东十里明统志在汉昭烈郊坛下世传闗忠义卓刀于此】飞锡泉【在江夏县东南四十里八分山明统志昔骆禅师飞锡腾至泉所因建道场虽久旱甚雨泉无盈涸】鹿跑泉【舆地纪胜在江夏县东南六十里大观山上】乌龙泉【在江夏县南七十里县志峯回路转处巨石夹道或立或伏其水夏凉冬温甚甘】醴泉【在武昌县冶堂左相传令贤则泉涌出】白岩泉【在武昌县南一百六十里方舆胜览泉石幽絶有马祖禅师道场】菩萨泉【在武昌县西樊山宋苏轼菩萨泉铭序寒溪少西数十步别为西山寺有泉出于嵌窦间色白而甘号为菩萨泉名胜志西山有泉曰菩萨水晋时书滴滴泉三字刻于崖顶】蜜泉【在嘉鱼县南其水甘如蜜故名】温泉【在嘉鱼县西南石头港其水常温冬月可浴又咸寜县南潜山下亦有温泉浴可愈疾】汤泉【在蒲圻县南五里冬夏常沸炎蒸上逹又崇阳县东北十里亦有汤泉寰宇记汤泉有龙头山可以愈疾县志在城冈岭上泉眼周四五丈沸出热如汤】神山泉【在蒲圻县东北名胜志神山泉有龙神山湖水环绕泉涌湖中其深莫测】鸣水泉【在咸寜县南四十里与寓仙洞通其水东流入双汊港名胜志鸣水泉飞沙泉其地可雩】沉泉【在咸寜县西五十里明统志源出蒲圻境入咸寜县界数里下注大石窦中声如撃鼔遂伏流不见】分水泉【在通城县南四十里黄龙山下分二流一南入江西南昌府武寜县一西流入于陆水】玉泉【在兴国州东六十里髙二丈五尺如瀑布状】双泉【在兴国州东七十里舆地纪胜有双泉院院之东西有两泉并涌故名】三潮水【在兴国州西北四十里泉一日三涌故名】金水潭泉【在大冶县东五里一名蛟潭】异泉【在大冶县东回山唐元结有异泉铭顔真卿书舆地纪胜天寳十三载回山岭忽有飞泉涌出垂流四百仭元结名之曰异泉】龙窟洞泉【在大冶县西南三十里天台山下泉流四时不竭】圣水泉【在大冶县东北旱久泉涌则雨雨久泉涌则晴故名】石航泉【在通山县东二里出石航山大泉洞水流数十丈常有四足鱼长二尺许出没于水中】泉港泉【在通山县东三十里沉水山龙塘下溉田数顷】阮婆泉【在通山县南翠屏山下与井湾泉通】井湾泉【在通山县西五里与石航泉通】铜盘井【在府治南明统志昔有铜盘葢井防日汲不竭故名】浪花井【在江夏县东十五里明统志在大洪山南塔下名曰无影塔水常沸涌如浪其胍通江】义井【在通城县东二十五里县志昔吴述道七代不分共饮其井故名】




　　钦定大清一统志巻二百五十八
　　钦定四库全书
　　钦定大清一统志巻二百五十九
　　武昌府【二】
　　古迹沙羡故城【在江夏县西南宋书州郡志江夏太守领县沙羡汉旧县吴省晋武太康元年复立治夏口　按沙羡城或以为即夏口城非也沙羡汉县夏口城吴县权始筑至晋武帝以后则沙羡县城始即夏口城耳】夏口故城【在江夏县西黄鹄山上吴县权筑晋为沙羡县治宋为郢州及江夏郡治三国吴志孙权传黄武二年春正月城江夏山宋书州郡志江夏太守汉髙帝立永初郡国及何志并治安陆此后治夏口水经注鹄山东北对夏口城孙权所筑对岸则入沔津故城以夏口为名亦沙羡县治也南齐汝州郡志郢州镇夏口城据黄鹄矶宋孝武置州于此以分荆楚之势　按宋志谓治夏口者乃江南之夏口城非江北之夏口也】汝南故城【在江夏县西南晋置县属江夏郡宋齐因之隋省水经注汝南侨郡咸和中防难南逼户口南渡因置斯郡治于涂口元和李吉甫郡邑志东晋以汝南流人侨立汝南郡后改为汝南县乐史太平寰宇记荆湘记云金水北岸有汝南旧城萧梁末常置戍守于此】古鄂城【今武昌县治汉置鄂县属江夏郡后汉因之吴改为武昌史记楚世家熊渠伐庸杨粤至于鄂乃立其中子经为鄂王注九州记曰鄂今武昌郦道元水经注江之左岸有鄂县故城旧樊楚也世本称熊渠封中子为鄂王晋太康地记以为东鄂矣孙权以魏黄初元年自公安此改曰武昌又以其年立为江夏郡至黄龙元年权迁都建业以陆逊辅太子镇武昌县皓亦都之皓还东令滕牧守之晋惠帝永平中始置江州傅琮为刺史治此城后太尉庾亮之所镇也杜佑通典鄂州武昌县东晋谢尚庾翼屯守于此王象之舆地纪胜嘉定十五年枢密院言鄂州武昌县系江西上流冲要隘口因陞为武昌军寻以与鄂州节镇之名相因王宝夀昌文锡名夀昌军】晋鄂县城【在武昌县西南宋书州郡志武昌太守领县鄂汉旧县呉改为武昌晋武帝太康元年复立鄂县而武昌如故隋书地理志江夏郡武昌平陈废鄂县入焉】沙阳故城【在嘉鱼县北宋书州郡志江夏太守领县沙阳汉旧县本名沙羡晋武帝太康元年更名又立沙羡而沙阳徙今所冶文帝元嘉十六年度巴陵孝武孝建元年度江夏水经注江中有沙阳洲沙阳县治也寰宇记沙阳属上隽郡梁承圣三年改为沙州陈初复还县又属上隽郡隋开皇元年废】蒲圻故城【在嘉鱼县西南三国呉置屯晋太康初置县隋移县于鲍口而此城废鲍口即今治也宋书州郡志江夏太守领县蒲圻晋武帝太康元年立本属长沙文帝元嘉十六年度巴陵孝宗孝建元年度江夏水经注蒲圻州头即蒲圻县治也宸宇记呉黄武三年置在兢江口隋开皇十二年洪水泛溢县遂漂流就鲍口权立唐武徳四年使人王宏让刺史周知举权在陆溪川中为县贞观七年移还鲍口】永安故城【今咸宁县治寰宇记永安县本江夏县界南去县三百里唐大厯二年割金城丰乐宣化等三乡置镇吴干贞三年改为永安塲南唐保大十二年陞为县王存九城志景徳四年改永安县为成宁在州东南三百里与地纪胜避永安陵名故改县志元末陈友谅据武昌邑燬迁于河北朱老庙后明初友谅既平仍还旧治】唐年故城【在崇阳县西四十里唐置县属鄂州五代吴时改为崇阳迁今治元和志唐年县本汉沙羡县地天寳二年分置寰宇记吴顺义七年改为崇阳县志唐年故城在县西桃溪桥东五代时迁今治朱梁初楚将许徳勋破唐将李饶等掠上髙唐年而归即此】下隽故城【在通城县西汉置县属长沙国后汉晋属长沙郡宋齐俱属巴陵郡隋省入蒲圻元和志下隽故县在唐年县西南一百六里因隽水为名寰宇记梁大同五年于下隽县置上隽郡承圣三年改为隽州陈天嘉四年州废隋开皇九年省下隽入蒲圻　按汉书地理志武陵郡充县沣水东至下隽入流后汉书马援传援征五溪军次下隽则下隽当在长沙武陵之间于今为湖南地殆吴以后始移县之邑于县东也】下雉故城【在兴国州东南汉置县晋省元和志下雉故县在永兴县东南一百四十里汉伍被谓淮南安王曰守下雉之城絶豫章之口是也武昌记下雉县晋义熙中并入阳新州志今州东昌平乡下洋有下雉潭】阳新故城【在兴国州西南六十里三国吴置县属武昌郡晋宋齐因之隋改置三国吴志甘宁传寜拜西陵太守领阳新下雉两县寰宇记故阳新县在永新县西南一百二十里曹学佺名胜志吴孙权分置阳新县隋改曰富川州志上阳辛里下阳辛里在今州西南六十里即故阳新县】永兴故城【在兴国州东五十里陈置县隋省入富川又改富川为永兴隋书地理志江夏郡永兴陈曰阳新平陈改曰富川开皇十一年废永兴县入焉十八年改名元和志陈永兴故县在永兴县城东五十里东临江水俗云伍子胥所筑一名子胥城舆地纪胜隋改富川曰永兴居髙陵故城贞元八年移于长乐乡之深口　按髙陵故城在州西一里深口即今州治】城塘废县【在武昌县西寰宇记废城塘县在鄂州西北一百一十里隋末县令羲士暄置西有小城塘因名大业九年废名胜志神人山下为白鹿矶城塘县设此】安昌废县【在兴国州西北九十里寰宇记梁普通七年置县隋开皇九年并入富川】乐化废县【在通城县东南寰宇记梁大同五年分下隽县置乐化县隋开皇十二年省入蒲圻县志县东南有乐化乡】曹公城【在江夏县东北元和志在江夏东北二里梁武遣将曹景宗所筑明统志梁武起兵遣遣曹景宗筑曲水城及武帝故郢城又遣王世兴屯兵于此】万人敌城【在江夏县东明统志黄鹄山顶旧有城宋建炎间宼犯城郡守命万人登城以强弩射之防退因名】吴王城【在武昌县东一里余一名吴大帝城元和志孙权故都城本汉灌婴所筑晋陶侃桓温为刺史并理其地寰宇记吴大帝城吴主置城有五门各以所向为名西角一门谓之流津北临大江明统志吴王城孙吴故宫城遗地今宫前有御沟后有庙宇】黄石城【在武昌县东二十里一名流沂垒江表传孙辅于彭泽破刘勲勲走入楚江従寻阳走上邽置马亭闻孙防等已克皖乃投西塞至流沂筑垒自守寰宇记黄石城即刘勲所居胡三省通鉴注流沂垒在夀昌县东南三十里近西塞】梅城【在武昌县西五十里吴黄武二年筑有仵城在县西七十里】吕防城【在嘉鱼县西南一名陆口城水经注陆水北迳吕防城西元和志吕防城在蒲圻县西南八十里孙权以防为横野将军于此镇守寰宇记吕防城东北沿流去鄂州三百九十三里即吕防所筑屯兵于此地属鮎渎镇】岳公城【在嘉鱼县东北四十里宋岳飞征杨么于此筑城屯兵】太平城【在蒲圻县西南寰宇记孙权遣鲁肃征零陵于此筑城】铜盘城【在咸寜县南四十里一名铜盘城舆地纪胜有四门各广二丈古蛮獠保聚处】黄巢城【在崇阳县西七十里白沙岭上俗名其地为城下】鮎渎镇【今嘉鱼县治寰宇记嘉鱼县本蒲圻县地隋之鮎渎镇以多生鮎鱼为名唐天寳三年本道以镇界所管懐仁宣化三里合为一乡属镇徴科杨吴陞为嘉鱼县】通城镇【今通城县治舆地纪胜唐年县西有市曰钖山元和二年陞为镇五年更名通城镇宋陞为县元丰八年割隶岳州元祐七年还鄂州】安乐宫【在武昌县东寰宇记在鄂州西北水路二百四十里吴黄武二年筑舆地纪胜安乐宫在吴王城中旧传瓦皆澄泥为之可为砚一瓦值万钱县志吴缮南宫谓之太初安乐宫后诸葛恪更起门殿为迁都计谓之西宫】避暑宫【在武昌县西寒溪上相传吴王避暑于此县志一名元通阁】太极殿【武昌县县东明统志在安乐故宫前吴王正殿也】郊天坛【在江夏县东十五里磨耳山相传汉照烈帝祭天于此】郊坛【在武昌县西水经注武昌城西有郊坛权告天即位于此舆地纪胜郊坛冈在武昌西山明统志又名即位坛】瓜圻【在武昌县西南祝穆方舆胜览吴王种瓜于此县志有瓜沟今名宋家沟】竒章阁【在江夏县城内布政使司前一名竒章堂旧名楚观楼明统志即古楚观址宋知州陈邦光建初名戏防堂后知州汪叔詹梦前陞为竒章公改今名】稽古阁【在学府内明统志宋绍熈间鄂州教授许中应建藏绍熙石经两朝宸翰又取板本九经诸子百氏列寘其旁朱子有记】松风阁【在武昌县西樊山方舆胜览在西山寺明统志旧有松林甚茂宋黄庭坚自黄州防西山爱之因名】怀坡阁【在兴国州东宋元丰间苏轼自黄来访李仲览刘其家久之仲贤登第后瞰湖筑室号怀坡阁画东披像于其上王十朋过之为赋懐坡诗】白杨台【在江夏县北十里相梁武攻郢城遣唐修屯田于此】涌月台【在江夏县城西黄鹤楼侧宋黄清老书涌月二宇后人摹刻于此而续以台字】凤凰台【在武昌县东明统志在虎头山吴王因凤凰见筑台于此诏周瑜鲁肃定建都之计】钓台【在武昌县西北江濵晋书陶侃传遣兵逼西阳王羕侃整阵于钓台为后继水经注江上有钓台权常极蚀其上曰堕台醉乃己张昭尽言处寰宇记钓台在武昌城下有石圻临江悬峙四眺极目县志明成化初江岸平沙尚髙二三丈许今壅没】冯京读书台【在咸寜县南潜山又相山亦有读书台旧有相山书陀下有金莲池俱相传冯京读书处】张志和钓台【在大治县东道士洑相传唐张志和隠居】谢公墩【在兴国州东一里湖隄山宋谢枋得寓居读书处其地有叠山书院】焦度楼【在江夏县东南齐书焦庾传沈攸之大众至夏口将直下都度于城楼上肆骂攸之众防楯将登度令投以秽器贼众不能冐至今呼此楼为焦度楼】黄鹤楼【在江夏县西元和志江夏城西南角因矶为楼名黄鹤寰宇记昔楼费文祎登仙毎乗黄鹤于此楼憇驾故名】白云楼【在江夏县城内黄鹤山顶一名南楼舆地纪胜南楼中改为白云阁元祐间守方泽重建复旧名或以为庾亮所登非也亮所登在武昌县】和丰楼【在江夏县东南寰宇记旧名髙楼宋淳熙间燬总管刘邦翰重建改今名】南楼【在武昌县南世説庾太尉在武昌杖夜气佳景清使吏殷】
　　【浩王胡之之徒登南楼觞咏庾公率左右步来与诸人咏谑竟坐甚乐县志又名玩月楼即今之焦楼】岳公楼【在嘉鱼县东宋岳武穆驻节处】卷雪楼【在兴国州东六十里舆地纪胜在富池之黄龙洲前临大江】皮日休读书堂【在江夏县东晁公武读书记皮日休少时曽读书武昌头陀寺今寺有读书堂其遗迹也】四贤堂【在府学内明统志宋嘉定中教授石继谕建以祀周子二程朱子黄榦有记】吴王读书堂【在武昌县西樊山舆地纪胜在寒溪山间居胜志东坡玉堂话旧诗自注云吴王台在寒溪有吴王读书堂堂下有泉世号吴王井】张咏读书堂【在崇阳县东六十里港陂扁曰休心咏尝赋诗自记】黄庭坚读书堂【在崇阳县东金城山椒扁曰浩然】十咏堂【在兴国州治后宋庆厯中王琪出守兴国作望江南十咏绍兴间知军事黄仁荣建堂取十咏名之】元结读书堂【在大治县东曰山上】乖崖亭【在布政使司署内明统志宋李焘设张忠定公咏像于内有文记之】江汉亭【在府通判防宋朝道中鄂倅叶椅建张栻作记张芸叟南迁録鄂倅公宇固古城作亭榭俯瞰江汉景物最秀】仙枣亭【在江夏县治南景泰四年重建改名吕仙亭明统志旧传亭前枣木未尝实一嵗忽有实如瓜太守命小吏采而进小吏辄私啖之遂仙去县志又传太守与卒奕有一异人吹笛来忽不见随其声至楼上惟见石镜题诗末书吕字而去故改今名】石照亭【在江夏县西黄鹤楼下宋王巩闻见近録鄂州黄鹤楼下有石光彻名曰石照】压云亭【在江夏县西黄鹤山上明统志旧为头陀峯顶院元世祖尝驻此至正间建亭】封建亭【在江夏县南梅亭山明太祖既降陈理驻跸山上得使报生皇六子喜曰他日以此皇楚及封义王齐齐寳三铸不成因悟曰朕昔驻梅亭有言其王楚乎一铸而宝成后乃建亭于山上】广晏亭【在武昌县西樊山唐广徳中樊津吏欲为候舍地元结验之图记以为故孙吴逰宴地乃谕县令马珦建亭名曰广晏结为之记】殊亭【在武昌县治后唐县令马珦建元结作记取其才殊政殊迹殊为此亭文殊因名】怡亭【在武昌县西欧阳六一题防在武昌县水中小岛上武昌人谓其地为吴王散花滩裴□造李阳冰名而篆之裴虬铭李莒八分书刻于岛石】九曲亭【在武昌县西九曲岭为孙吴遗迹宋苏轼重建苏辙有记后废元泰定中重建名最乐亭又废明嘉定中又建名懐坡崇祯中改名懐苏　本朝顺治七年重建】香露亭【在崇阳县治后宋张咏建任希夷重建】美美亭【在崇阳县北旧名北峰亭宋张咏改建】沧浪亭【在兴国州放生池上莲花弥望夹隄皆垂栁羣山环列有浮屠突兀在云烟紫翠间记称江山之胜颇似武林西湖】寳泉监【在江夏县东二里宋史地理志鄂州监一寳泉熙寜七年置铸铜钱】富民监【在大治县东宋史地理志兴国军大治有富民钱监】青山【今大冶县治寰宇记唐天祐二年吴析武昌置大冶青山场院南唐陞为大冶县】丰寳场【在大冶县北宋史地理志大冶有铜场舆地纪胜丰寳场去县九十里出胆水浸鐡成铜】蕲竹山场【在大冶县东道士袱西世传宋吕文徳种竹所】新兴冶【在大冶县西晋书地理志鄂县有新兴马头鐡官水经注庾仲雍江水记云谷里袁口江津南入厯樊山山上下三百里通新兴马头二冶县志县有咸山鐡务二冶本县之界故以大冶名县】铁务【在大冶县北宋史地理志大冶有磁湖铁务县志今铁山下有铁山炉宋于此置炉煎铁】丁固宅【在江夏县南寰宇记固母作大被以招贤故固学为时所重】孟宗宅【在江夏县南舆地纪胜今安逺楼其故基也旧为灵竹寺即宗泣竹之所】李邕宅【在江夏县东七里名胜志修静寺李邕所居清莲集有防修静寺诗　按修静寺在洪山之西去宝遇寺半里余】陶侃宅【在武昌县西北武昌记陶侃宅地中有黒石中防如樽唐孟士源命为杯樽舆地纪胜在县西北临江后为罗汉院】元结宅【舆地纪胜在武昌县西五里】窦参宅【在蒲圻县东北名胜志窦参宅在定相寺参未第时肄业于此山山神告以他日当富贵果如其言因舍宅为寺】冯京宅【在蒲圻县西北头林】赵葵宅【在蒲圻县西梅隠坊】孟嘉宅【在兴国州西南一百十里】李邕石室【在咸寜县东南钟台山】西园【在江夏县西司马光通鉴梁大寳元年王僧辩军至鹦鹉洲绍陵王纶集其麾下于西园注又有东园在城东东湖上】春谷园【在崇阳县北宋张咏创立】夷市【在武昌县东晋书陶侃传侃立夷市于郡东大收其利舆地纪胜晋西阳有豫州五水蛮侃镇武昌作夷市于吴城东以为交易之所】
　　闗隘长江闗【在江夏县西】火城【在江夏县东北四十里烽火山上】鸡鸣闗【在武昌县东】东闗【在崇阳县南六十里接江西寜州界】古龙闗【在兴国州西北五里】九宫隘【在通山县南九十里】金口镇巡司【在江夏县南六十里】鮎鱼口镇巡司【在江夏县西南五里里河入江处】浒黄洲镇巡司【在江夏县北三十里一名白浒镇为江渚登陟之所】白虎镇巡司【在武昌县西南九十里接江夏县界】金子矶巡司【在武昌县西南一百二十里本金牛镇后移县东五里金子矶巡司于此九域志武昌县有牛牛镇】石头口镇巡司【在嘉鱼县南八十里】簰州镇巡司【在嘉鱼县东北七十里】富池镇巡司【在兴国州东六十里一名池口　本朝设千总一员领兵驻防】黄颡口镇巡司【在兴国州北六十里】道士洑巡司【在大冶县东九十里即西塞古名士洑镇　本朝设守偹把总各一员领兵驻防雍正九年改设都司签书唐符在士洑镇保寜记夏口西南四百里其山曰西塞其塞曰土袱山镇相距百许丈按洑与复同水经注土复本西塞对岸地名不知何为移为西塞镇名】赤土矶镇【在武】
　　【昌县西三十里明设巡司今裁】武昌镇【在武昌县东南六十里古昌乐院旧地】三江口镇【在武昌县西十里左通团风右通七矶明初设廵司嘉靖中省万厯二年设三江营今省】华容镇【在武昌县西五十里唐为禅林寺宋置镇】陆口镇【在嘉鱼县西南今名陆溪口三国吴以此为控制要地】新店镇【在蒲圻县西南四十里】汀泗桥镇【在蒲圻县东北七十里接咸寜县界】磁湖镇【在大冶县东北五十里】田家镇【在大治县境有兵防守】羊楼镇【在蒲圻县西南七十里羊楼洞】樊山砦【在武昌县四里里樊山下舆地纪胜吴晋问置戌于此唐置樊山府南唐置樊山砦】刘成山砦【在咸寜县西五里一名成山古砦明统志周回十余里四璧峭拔惟一经可入】长山砦【在通城县南通鉴周显徳三年王逵秦防鄂州长山砦注在鄂州南界唐立砦以备潭朗】桞峰砦【在兴国州南三十里元末里民黄晋録率众避兵处】太平砦【在兴国州南元末杨普雄据此以拒敌】石榴砦【在兴国州西五十里石榴山】李家港砦【在大治县东六十里又有夹域砦北砦横山砦鸡心砦皆元末土人避红巾贼处】黄泥垅【在通山县东三十里旧有巡司今省】八吉堡【在江夏县北五十里　本朝雍正六年设守备千总各一贠领兵驻防】花油堡【在大冶县南七十里通江西九江府瑞昌县明设兵戍守今省】保安堡【在大冶县西六十里】长虹堡【在大冶县北五十里】羊都堡【在通山县西三里】朦胧岭堡【在通山县南二十里】东湖驿【在江夏县东六十里　本朝乾隆二十七年裁归县】将台驿【在江夏县东　本朝康熙四十四年裁归县】山坡驿【在江夏县东南一百二十里本朝乾隆二十七年改巡检】港口驿【在蒲圻县西六十里　本朝乾隆二十七年改巡检】凤山驿【在蒲圻县北一里　本朝雍正六年裁归县】官塘驿【在蒲圻县东北六十里　本朝乾隆二十年裁归县】咸宁驿【在咸宁县西　本朝雍正六年裁归县】小港市【在崇阳县东五里】髙家市【在崇阳县东四十里】硚墩港市【在崇县县东南十五里】桂口桥市【在崇阳县西四十里桃溪旁】塘湖市【在通城县西四十里】新安河市【在通城县东南二十里】崇古市【在通城县西四十五里】太平市【在通城县西北三十里】石田市【在兴国州东五十里】龙川市【在兴国州南九十里】阳辛市【在兴国州西南六十里即古阳辛县】姜桥市【在大治县西南十五里】换縧桥市【在大冶县西北四十里】
　　津梁广平桥【在江夏县东忠孝门外明统志在府城东二里跨南湖宋绍兴间建】浮桥【在江夏县南望山门外江水支流所经乾隆十六年重修共船十只】长虹桥【在江夏县南五里明万厯末邑人熊廷弼重修筑隄障水】太平桥【在江夏县南六十里有亭又通城县东五里亦有太平桥以跨太平港故名】狮子桥【在江夏县南六十五里有亭】新桥【在江夏县南邑人熊廷弼建石磴濶三丈许上有槽水泛隘两旁用木瀬为闸中筑土以除江水大为诸湖田利頼】北洋桥【在江夏县北二十里明宏治中周玺建】孟井桥【在江夏县东北三十里】石盘桥【在武昌县东明统志在县东十里旧名石盘渡景泰二年建桥】南湖桥【在武昌县南二里南湖上明正徳中建】大桥【在武昌县西南金井镇相近又有黄龙桥】万松桥【在武昌县西西山相近近又有寒溪桥又旧石桥在寒溪寺前】马桥【在武昌县西三十里当驿路之冲】熟湖桥【在嘉鱼县东熟湖寺东元建】五洪桥【在蒲圻县西四十里元黄庆初建程钜夫有记】三元桥【在咸宁县东五十步初改永安桥后改金紫桥明正徳中建楼其上改今名】杨湖桥【在咸寜县东二十里又有横沟桥驾城桥小金桥俱在县东二十里路通兴国州】洗马桥【在咸宁县东三十里路通武昌】西河桥【在咸寜县西半里当徃来孔道旧设浮桥明嘉靖中筑石墩架木为梁天启中改筑石桥名永乐镇桥洞七　本朝雍正五年修】汀泗桥【在咸宁县西接蒲圻县界】义城桥【在崇阳县西二里明统志宋今张咏建】石屋桥【在崇阳县西南三十里梓木港明建】朱紫桥【在崇阳县西三里明统志宋孟珙书额】朝宗桥【在通城县南一里秀水上一名朗桥明洪武中建万厯间易以石】拱北桥【在通城县北门外巂水上府志宋咸淳间邑人杨起萃创建石墩架木分九孔明永乐间圮至正徳间大圮有僧募化全用石甃桥乃坚致】懐坡桥【在兴国州东半里】问津桥【在兴国州北二十里长二十余丈明嘉靖中建为出黄州府蕲州要道】新雁渡【在大冶县东九十里道士洑】八分渡【在江夏县东南十里一名张公旧渡口】汉阳渡【在江夏县西】梁子渡【在武昌县南九十里】赤马渡【武昌西北七十里】陆溪口渡【在嘉鱼县西南六十里】石头口渡【在嘉鱼县西南八十里】驾部口渡【在嘉鱼县东北即宋文帝黑龙负舟处】聂泗渡【在蒲圻县东十里】石坑渡【在蒲圻县东南四十里】史家渡【在崇阳县东五里】吴城渡【在兴国州西十里】毛公渡【在通城县北五里】军山渡【在兴国州南五十里】沫口渡【在兴国州西十里】阳辛渡【在兴国州西二百里】门枋渡【在兴国州东北二十里】磁湖渡【在大治县东北五十里明统志即苏子由阻风以诗寄子瞻处】金隄渡【在大治县西闗即名茅岭渡】黄沙渡【在通山县东三十里】
　　隄堰花隄【在江夏县治西南平湖门内宋政和间筑】郭公隄【在江夏县南湖中自长街至新开路长二里宋都统制郭果筑】路隄【在江夏县南自金沙州至龙状矶　本朝雍正五年发帑修筑】金口长隄【在江夏县西南一名部隄起赤矶山至嘉鱼下县田寺止长一百二十里　本朝雍正六年发帑修筑至七年讫工】万金隄【在江夏县西南长隄外方舆胜览绍兴间筑建压江亭于其上】江隄【在江夏县北自望山门外王惠桥起至武胜门外土地矶止正岸共长二千七丈五尺保安门外荞□湾乾隆十年筑月隄一道长九百九十丈老隄头至至茶庵止乾隆二十六年筑月隄一道长二百九十丈老隄内乾隆三十二年筑月隄一道长四百七十四丈五尺金沙洲乾隆十一年建石坝两座修正岸七百六十丈五尺南荞□湾乾隆十六年建石隄五段长二百五十一丈石坝五坐乾隆二十年起至二十六年陆续改筑土隄万佛寺后乾隆二十六年加筑月隄一道其工程如土隄式】石隄【在江夏县城内之万夀宫乾隆二十九年修】东首檐石岸【在江夏县城内乾隆二十九年修】湾坝湖石岸【在江夏县城内乾隆二十九年建】东臯隄【在武昌县治南儒学前一名义隄】清思隄【在武昌县东三里虎头山下】石盘隄【在武昌县东五里】水经隄【在武昌东南二十里夏月江溢水自茨菰港入琵琶洲直冲西洼因筑隄障之明万厯三十六年重筑后圮　本朝康熈五十年复筑】南湖桥隄【在武昌县南二里】丁桥隄【在武昌县西七十里以上二隄俱万厯二年知县李有朋重筑】新隄【在嘉鱼县北宋乾道初摄县事陈景筑】通城隄【在嘉鱼县东北自龙潭山至旧鱼山驿髙丈许广三丈上重栁】成公隄【在嘉鱼县东北元皇庆初县丞成宣筑自马鞍山下至三角镇】宣公隄【在蒲圻县西北盘石湖旁明万厯四十六年知县宣大勲筑】防城隄【在咸宁县西明万厯三十五年知县周曰庠筑起东山之麓统南西北三面直接河西渡长三里中建楼名永安楼隄内浚濠邑人思其惠名曰周隄】恩波隄【在兴国州西北五里古龙山下一名朝天隄明永乐间知县樊继筑】良荐桥隄【在兴国州北二十里】长乐堰【在兴国州北五十里唐书地理志永兴县北有长乐堰贞元十三年筑】石视坡【在崇阳县东南十五里髙丈五尺广四十八丈分堨五道溉田三千八百余亩后唐长兴中创筑以木为之明洪武中易以石　本朝顺治十二年重筑】鹭鸶陂【在崇阳县东南三十里明成化中邑人汪泰筑长三十丈有竒广倍之溉田六百余亩陂内有潭潭中有泉曰茅林】温坡【在崇阳县西南圣人山前唐县令温迁约建溉田七十余亩】白泉陂【在崇阳县西北宋张咏为县令偃大木为堰凿山为渠引水入圳灌近郭田明万厯中易以石】
　　陵墓汉荆王贾墓【在大冶县西北六十里】祢衡墓【在江夏县西鹦鹉洲今沦于江】三国吴孙登墓【在武昌县东五丈港口】吕防墓【在嘉鱼县西南石头口吕防城内盛宏之荆州记长沙蒲圻县有吕防中有一髑髅极大防形长伟疑即防髑髅也】丁奉墓【在蒲圻县西】甘宁墓【在兴国州东六十里军山之阳】晋戴渊墓【在武昌县西二十里】车武子墓【在武昌县东三十里车湖上】庾云墓【在武昌县境云为晋征西将军】孟嘉墓【在兴国州西南阳新里嘉尝为新阳令卒塟于此】唐温迁约墓【在崇阳县西七十里灵塘源】宋冯京墓【在咸宁县西鳯凰山下】孔端植墓【在通城县南九岭山】陈求道墓【在蒲圻县东明统志在二十四都兴陂】赵令墓【在武昌县西五里吉祥寺侧】孟宗政墓【在武昌县南一百二十里灵溪乡清水潭有碑】万人杰墓【在大治县山】孟珙墓【在武昌县西一百里贤庾乡紫金山有碑】毋制机墓【在大冶县东黄龙山谢枋得为之铭】明徐祥墓【在大冶县东章山】汪文盛墓【在崇阳县东三十里羊港子宗伊祔】熊桴墓【在武昌县东五里龙庆五年赐祭】孟养浩墓【在咸宁县东南茅潭】熊廷弼墓【在江夏县南五十里】贺逢圣墓【在江夏县南纸坊】
　　祠庙茨庙【在江夏县孟城府志古三皇庙相传孟恭武建潘濬有记】虞帝庙【在蒲圻县北龙翔山西明统志有断碑载二妃事】江汉神祠【在江夏县西明统志在汉阳门楼上宋淳熙间通判刘靖以江汉在境内宜为望祀乃为坎以祭之坎以林竹寺西后知州沈枢改祀于学】江神庙【在江夏县大江滨　本朝雍正六年建毎嵗春秋致祭】龙神祠【在江夏县内　本朝雍正五年建毎嵗春秋致祭】龙巢庙【在通山县西七十里】昭济龙王庙【在大冶县东五里蛟潭上】神应庙【在通山县南九宫山祀龙神】马歩庙【在武昌县南梁子湖上明统志周礼校人冬祭马歩注云马歩神之为灾害马者旧以仲月祭于大泽用刚日今县人率以五月五日竞渡祭享于庙葢呉之故俗云】普应庙【在江夏县东五里祀周伍子胥范蠡汉马援明统志旧云三公庙自唐有之宋始赐今额】三闾大夫祠【有二一在武昌县东北一在通山县南】宋大宪祠【在江夏县东七里寰宇记初州多火灾占之云东南圣人陂为周宋吴忌遗迹唐观察使牛僧孺立庙祀之舆地纪胜本名宋大夫庙避杨行密父讳改名明统志唐韦建除武昌军节使使新之宋绍兴中知州王信复立俗名大星堂明重建】陆大宪庙【在江夏县西南三里明统志祀汉陆贾本曰陆大夫杨呉避讳改称大宪】司徒庙【在大冶县宫台里祀汉司徒王允】蒋王祠【在江夏县东二里祀汉蒋子文】东臯祠【在武昌县南祀汉闗忠义】大姥庙【在武昌县樊山口水经注武昌记曰樊口南有大姥庙孙权尝猎于山下依夕见一姥问权猎何所得曰得一豹尾过河所得豹尾忽然不见应劭汉官序曰豹尾过后执金吾罢屯解围天子卤薄中后属车施豹尾于道路豹尾之内为省中葢权事应在此故立庙也】髙山庙【在兴国州北六十里下千秋乡祀孙防】白马庙【在江夏县西祀汉张飞】刘公祠【在大冶县西云峰山祀汉刘封】吴王庙【有三一在武昌县东安乐故宫一在嘉鱼县西南石头口一在蒲圻县西门外祀吴孙权】横江庙【在江夏县西南寰宇记江夏县横江庙即吴将鲁肃也县志庙在文昌门内乃明洪武中所建非故迹也】侯王庙【在蒲圻县仙云观祀吕防鲁肃陆逊】昭勇庙【在兴国州东六十里富池口祀呉甘宁】孝感庙【在江夏县东二里祀呉孝子孟宗明统志宋绍兴间建明迁武昌卫前】陶太尉庙【有二一在江夏县西北一在武昌县东北祀晋陶侃】葛仙祠【在蒲圻县了髻山祀晋葛洪】万胜镇安王庙【在江夏县南祀晋焦明本明本晋烈将后致仕寻医行至鹦鹉洲结茅而止唐建中四年李希烈反城下交战神力卫助军城得安观察使李谦奏闻贞元四年封为□隍神庙号万胜镇安王】三贤祠【在武昌县西北祀晋陶侃陶潜唐元结又西山寺后亦有三贤祠祀陶潜元结宋苏轼又兴国州二里许亦有三贤祠祀宋苏轼黄廷坚王十朋】梁昭明太子庙【在兴国州西一百歩】邵陵王庙【在江夏县内祀梁昭陵王纶寰宇记梁邵陵王舍宅立寺为之立庙】张中丞祠【有八一在江夏县金龙港一在江夏金口一在嘉鱼县南一在蒲圻县治之东一在蒲圻县五岳观一在蒲圻县神山一在崇阳县一在大冶县西五十里祀唐张巡】景祐祠【在崇阳县北门外祀张廵许逺刘景韶】顔忠烈祠【有二俱在蒲圻县一在白石山一在大田坂祀唐顔真卿顔昕顔允臧】陆宣公祠【在兴国州南四十里祀唐陆贽刘婆市向苦酒税贽奏除得免民立祠祀之】温司空祠【在崇阳县东祀唐鄂州制置使温迁约】廖将军庙【在通城县西灵应观前唐宣宗时廖忠集义兵与黄巢战贼防其首犹驰马入阵邑因祀之】呉王庙【在通城县东祀呉王杨行宻】谢将军庙【在大冶县治后县志世传为晋谢文靖公之后为宋将军驻武昌调署饶州团练使开寳间战殁于齐安将军勇于水战世谓之谢铁龙民徳之为立祠祀焉其后人徳明祥符丙辰为大冶县廵检以县之灵祖寺乃将军故第遂于西序立堂以祀之府志兴国州亦有谢将军庙在西北一里】张忠定公祠【在崇阳县北祀宋张咏】冯文简公祠【在咸宁县学祀宋冯京旧在相山书院明万厯中改建】苏文忠公祠【在武昌县西寒溪寺东祀宋苏轼】忠义祠【在江夏县北宋建炎间金骑渡江知兴国军李宜婴城固守民頼以安后败投僧寺僧杀之百姓伤感为建祠太守马去疾以闻赐额忠义】岳忠武王庙【府志一在江夏县东五里旌忠坊祀岳武穆宋乾道六年建庙于鄂赐今额嘉定中追封鄂王明正徳十年布政使周李凤即旧将台驿址重建大学士杨廷和记之一在宾阳门青草坡万厯中廵抚李祯建】广惠庙【府志在江夏县城东五里祀龙神也旧名顺济龙王庙宋淳熙中祷雨灵应赐今额】赵忠显公祠【在武昌县西祀宋知黄州赵令嵗】忠显祠【在崇阳县东南城上祀宋县令李涓靖康初与敌战死淳祐中陈仲防奏建赐今额】王侯祠【在崇阳县西府志祀宋县令王子溉与丞相李刚并祀王炎记】万止斋祠【在大冶县学明统志元至正间县尹周镗立以祀乡先生万人杰明重建】谢叠山祠【有二一在兴国州东谢公墩祀宋谢枋得一在通山县学宫北】陈文忠公祠【在武昌县学祀元知兴国军陈天祥延祐五年立】表忠祠【在江夏县东明统志万厯二年巡抚都御史赵贤建祀忠臣姚喜廖升樊士信周拱辰】胡公祠【在兴国州明宏治中建祀知州胡瀛王守仁记】汪公祠【在武昌县学旁明嘉靖中建祀县令汪玺】黄刘二公祠【在武昌县金牛镇明万厯末建祀县令黄应龙刘曰淑】葛公祠【在嘉鱼县东十五里泊矶山顶明万厯末祀县令葛中选】宣公祠【在蒲圻县盘石湖隄上明万厯末祀县令宣大勲】韩公祠【在武昌县城隍庙左明崇祯初建祀县令韩相】朱老庙【在咸寜县罗家渡北府志相传其神初为本邑牢吏午节夜归闻鬼语将以毒散井中朱恐诘朝语人不信不若以身投井死晨自无汲者后起尸毒气所触唇若乌喙至今午节祀之以御疫】忠节祠【有二一在江夏县城内长街祀　　本朝左都督赠太子太傅徐勇一在江夏县城内府街口祀督粮参议赠工部右侍郎叶映榴顺治康熙间勅祀】
　　寺观鐡佛寺【在府城文昌门内旧名报恩寺通志梁天监中邵陵王舍宅建唐天寳中有红白二鼅鼄出入寺井为妖铸三鐡佛镇之更今额　本朝顺治中重建】寳通寺【在江夏县东十五里洪山下府志原在隋州大洪山名寳通寺唐寳厯中灵济慈忍禅师祈雨断足投龙后移此因名洪山寺宋置制使孟珙都统张顺重建明楚昭王赠修寺后有浮图　本朝康熙十五年重修】长春寺【在江夏县大观山前黄龙晦机禅师道场】头陀寺【在江夏县西北刘宋大明五年建方舆胜览在黄观山上自南齐王中作寺碑遂为古今名刹　本朝顺治间重修】鹦鹉寺【在江夏县东南里许府志相传黄祖杀祢衡处】西山寺【在武昌县西晋建名胜志黄鲁直题牓苏子瞻张文潜皆有诗】寒溪寺【在武昌县寒溪上一名资圣寺宋苏轼菩萨泉铭序陶侃为黄州刺史有渔人得金像视其欵识阿育王所铸文殊师利像也初送寒溪寺及侃迁荆州欲以像行人力不能动益以牛车三十乘乃能至船船复没遂以还寺其后惠逺法师迎像归】
　　【庐山】上方寺【在蒲圻县南荆港唐建本朝顺治十五年修】资福寺【在咸宁县城内后街西为县首刹宋建隆间建明正徳间重修　本朝顺治四年重修】潜山寺【在咸宁县南二十里宋冯京读书之所】石枧寺【在崇阳县东南十五里古龙泉院宋陈仲防移建于此以镇龙】昌国寺【在崇阳县西四十里一名岩头寺唐干符中建宋治平元年赐额有李纲撰碑县志频伽鸟一名太平雀出昌国寺中和鸣如凤双飞不出数里】隆平寺【在通城县西唐开元中建本在城南三里宋熙寜中移县治西为庆贺习仪之所后燬明正统间重修】罗汉寺【在兴国州富池镇府志有大桧树相传陈朝所遗】双泉寺【在兴国州东七十里有泉自寺两旁流出】太平寺【在大冶县源公祖师道场府志即天台寺有倒插白菓树一株枝叶下垂不记年所宋绍兴中建明洪武中修】长兴寺【在兴国州西七十里明统志宋岳飞门僧吉祥建飞死吉祥语其徒曰岳公天神也汝谨事之寻亦跏趺而逝】银山寺【在兴国州北十五里明统志后有石壁宋苏轼与季仲览逰此书鐡壁二字世传为银山鐡壁】北台寺【在兴国州双迁里宋学士呉中复别业号龙圗书院后为寺至今称胜防】龙窟寺【在大冶县东九十里西寒山下明呉国伦题其石曰虎豹闗仙人掌】玕寺【在大冶县东九十里回山之防飞云洞在焉】吉祥寺【在大冶县东四十里旧称呉王隠此葢杨行宻非孙权也又譌为隋文帝防时居此尤谬】灵溪观【在武昌县南灵溪山武昌记呉可像升仙之处有鹤笼桥仙人沼炼丹井飞泉石后桥为雷震有篆文曰升仙广济之桥】金台观【在蒲圻县城内金台冈下唐贞观中建掘土得石有金台二字故名】钟成观【在兴国州东南十里钟成山晋钟离嘉飞升之所宋赐额】灵仙观【在兴国州西南十里陈建宋兴隆元年重建明统志有石剑石弩石斧尚存】兴道观【在大冶县北一里相传许旌阳逐蛟过此后人建观祀之】
　　名宦三国吴程普【右北平土垠人领江夏太守性好施与喜士大夫】甘宁【临江人陈计破黄祖孙权遂授寜兵屯富口后随周瑜破曹操于乌林拜西陵太守领阳新下雉两县】孙皎【富春人代程普督夏口黄葢及兄瑜卒又并其军轻财能施善于交结委庐江刘靖以得失江夏李允以众事广陵呉硕河南张梁以军旅而倾心亲待莫不自尽兵获魏边将吏美女以献皎皎更其衣服送还之下令曰今所诛者曹氏其百姓何罪自今以往不得虐其老弱由是江淮间多归附者】孙奂【富春人兄皎卒代统其众以杨武中郎将领江夏太守在事一年遵皎旧迹礼刘靖李允呉允张梁及江夏闾举等并纳其善奂讷于文辞而敏于当官军民称之】吕岱【广陵海陵人嘉禾三年领潘璋士众屯陆口后徙蒲圻潘濬卒代濬领荆州文书与陆逊并在武昌故督蒲圻时年以八十然体素精勤躬亲王事及陆逊卒孙权分武昌为两部岱督右部自武昌上至蒲圻】晋王戎【埌邪临沂人咸宁中受诏伐呉进攻武昌吴将各率众防戎渡江绥慰新附宣扬威惠吴光禄勲石伟方直戎表荐之荆士悦服】华轶【平原人永嘉中江州刺史虽逢丧乱每崇典礼置儒林祭酒以宏导训在州甚有威惠州之豪士接以友道得江表欢心流亡之士赴之如归时天子在洛轶有匡天下之志毎遣贡献入洛不失臣节】陶侃【鄱阳人武昌太守时山夷多断江刼掠侃令诸将诈作商船以诱之刼果至生获数人是西阳王羕左右侃即遣兵逼羕令出向贼羕缚送二十人侃斩之自是水陆肃清流亡者归之盈路】温峤【太原人下车武昌即拜徐孺子墓见王敦像削去之闻京师破号恸累日要陶侃赴难奉侃为主盟卒败苏峻】卞敦【寃句人征南将军山简以为司马寻杜赠王如相继为乱乃使敦监沔北七郡军事振威将军领江夏相戍夏口攻讨沔中皆平】敦舒【安丰人王敦使守武昌督防缪垣尝请武昌城西地为营太守乐凯言于王敦曰百姓乆买此地种菜自赡不宜夺之敦大怒曰王处仲不来尚有武昌地否凯惧不敢言舒曰缪坦小人疑误视听舒不敢不言敦即使还地众咸壮之】南北朝齐庾城【新野人萧顺之为郢州刺使辟为主簿叹美其才曰荆南杞梓其在斯乎加以恩礼】梁韦叡【杜陵人梁武帝以叡为江夏太守行郢府事初郢城之拒守也男女口垂十万闭垒经年疾疫死者十七八皆积尸牀下生者寝处其上叡科简隠防咸为经理于是死者埋藏生者反居业百姓頼之】萧秀【武帝弟安成王天监十三年为郢州刺史务存约己省去浮费百姓安堵境内晏然夏口常为战地多暴露骸骨秀于黄鹤楼下祭而埋之冬月常作襦袴以赐冻者迁雍州刺史陈人相送出境闻其疾百姓商贾咸为请命】何逺【东海郯人为武昌太守折节为吏杜絶交逰餽遗秋毫无所受武昌俗皆汲江水盛夏逺以钱买民井寒水不取钱者则连水还之车服尤敞素器无铜漆江在水族甚贱逺每日不过干鱼数片而矣】唐郑元瑾【荣阳人武徳初为蒲圻今直西良水淤洳防请改邑治于凤山监凡土田经制学校署宇皆其区画】李道宗【唐宗室贞观初徙封江夏郡王授鄂州刺史好学接士大夫不居于贵】李必闻【蜀王愔之后永徽中为蒲圻丞有惠泽人拟诸召父】郑光系【荣阳人开元中为蒲圻尉政绩卓异】孟士源【天寳间为武昌令与元结善结称其在武昌不为人厌】马珦【扶风人为武昌令元结称其明信严断恵政为理故政不待时而成】韩仲卿【南阳人为武昌令有美政既去人尝懐之】赵憬【陇西人寳应中试江夏尉志行峻洁民畏以懐】冯昭奏【鄂州刺史志气刚劲不畏彊御】李兼【鄂州刺史李希烈反遣兵袭鄂兼大破之于是畏兼不敢复有窥江淮之志】桞仲郢【华源人公绰子牛僧孺辟为武昌官幕有父风矩僧孺欢曰非积习名教安及此耶】温迁约【僖宗时黄巢据荆南迁约纠义旅由长沙来徃藩翰贼不敢侵邑頼以全僖宗嘉之命尹于崇阳凡十有三载厯知鄂州】宋杨砺【酃人雍熙中出知鄂州以善政闻】张咏【甄城人太平兴国中知崇阳县为陂渠溉田民以茶为业咏使植桑民初以为苦其后官榷茶他县皆失业而崇阳之桑已成可为绢嵗百万疋民咸徳之】谢涛【富阳人真宗时知兴国军清静端介有治绩】王素【大名莘人御史中丞孔道辅荐为侍御史道辅贬出知鄂州仁宗思其贤擢为諌院】邓圣求【仁宗时知武昌县政绩显著召入翰林】段少连【开封人仁宗时知崇阳县崇阳剧邑自张咏为令有治状其后惟少连能继其风迹】王琪【华阳人庆厯中知兴国军事政尚简静】蔡仲舒【新昌人景祐间知通山弭盗有功】王安国【临川人为武昌军节度推官在郡持正莫敢干以私】蒋之竒【宜兴人熙宁中通山令有政绩】杨绘【绵竹人元丰间知兴国军为吏强敏表里洞逹一出于识】方泽【知武昌军政和民悦黄庭坚有诗美之】黄庭坚【分宁人绍圣初知鄂州有善政】梁焘【须城人绍圣中以司马光党黜知鄂州作荐士録具载姓名客或见其书曰公所植桃李乗时而发但不向人开耳焘笑曰焘出入侍从位至执政八年之间所荐用之不尽负愧多矣其好贤乐善如此】孔端植【至圣裔熙宁中知通城县有政声卒于官因家焉】唐钧【政和间嘉鱼令筑新隄以弭水患】李涓【南丰人靖康初知崇阳县时召天下兵鄂部县七当发二千九百人皆未集涓独以所募六百请行出家钱买牛酒激犒之即日引而东至蔡敌至涓驰马先犯其锋下皆歩卒防盾经进颇杀其骑且走涓乗胜追北十余里大与敌遇飞矢猬集创甚犹血战大呼叱左右负己遂死焉金兵去蔡人以其尸归朝廷録其忠赠朝奉郎】赵令【燕懿王之后建炎初为鄂州通守领兵戍武昌贼阎瑾犯黄州纵掠而去令渡江存抚之黄人乃安】王庶【庆阳人绍兴六年除湖北安抚使知鄂州趋阙因燕见言陛下欲保江南无所事如曰绍复大业都荆为可髙宗大异之】李植【临淮人张浚督师江上荐为鄂州通判大盗马友孔彦舟未平植请修战舰习水战分军马为左右翼大破彦舟伏兵诛马友二盗平】李宜【髙宗时知兴国军时金兵渡江至境上遣使檄防宜焚香斩使者婴城固守金兵不得入城民頼以安】王子溉【髙宗时知江夏县视民如子乆而慕之】钱师仁【绍兴中为崇阳令修复白泉陂以利民】宋时【绍兴中为兴国军言诸州县违期归业者其田己佃及官卖者即以官田之可耕者给还诏从之】王绹【绍兴中知兴国军与知永兴县陈升率先奉诏诱民垦田增一秩】赵善俊【宋宗室孝宗时知鄂州适南市火善俊亟徃视事弛竹木税发粟赈民开古沟创火港以絶后患省晏逰车骑鼔吹之费郡计用饶以代输民役钱】李春【永年人孝宗时知鄂州请行垦田复户数千旷土大辟】陈居仁【兴化人孝宗时知鄂州筑长隄捍江新安乐寮以养贫病之民拨间田归之】韩彦之【延安人乾道七年授鄂州驻劄御前诸军都统制条奏军中六事乞备器械增战马革滥赏励竒功选勇畧充亲隋等朝廷多从之先是军中骑兵多不能歩战彦直命骑士披甲徒行日六十里虽统制官亦令以身率之人人习于劳苦驰骋如飞事闻诏令三衙江上诸军仿行之】罗愿【歙人孝宗时知鄂州有政绩祷两立日中得暴疾卒】刘清之【临江人孝宗时通判鄂州鄂大军所驻兵籍多伪清之白郡及诸司请自通判厅始俾伪者以实自言而正之】简世杰【靖安人隆兴中蒲圻令政本恺悌行之以信不设科条民不忍犯】陆九龄【金谿人乾道中兴国军教授地滨大江俗鲜知学九龄严规矩劝绥引翼士类起兴】汪泳【休寕人淳熙中知蒲圻政声籍甚上言王者仁政必自均力役始帝嘉纳之】赵方【衡山人淳熙中调蒲圻尉疑狱多所委决焉】任希夷【邵武人朱子弟子淳熙中知崇阳有善政】王武【丰城人宁宗初为江夏尉平租寛禁有功于民】赵彦倓【宋宗室开僖初知兴国军嵗旱蝗军需益急属邑令负上供银彦倓坐累贬秩令愧谢彦倓曰属时多难宜寛民力何谢为溃卒据外城为变彦倓捕斩之散其余党】呉柔胜【宣州人嘉定中为湖北运判兼知鄂州甫至值嵗歉即乞籴于湖广大讲荒政十五州被灾之民全活者不可胜计】史弥巩【鄞县人嘉定中李开鄂阃知弥巩持论不阿辟谘幕府事夀昌戍卒失律欲尽诛其乱者弥巩请诛倡者一人军心咸服】黄何【休宁人宁宗时大冶簿湖中三山产铁尉巡警盗铸者数千人起为敌何单骑徃谕焚其具还延朱子弟子万人杰为学者师俾知趋向】邹应榑【嘉定中为武昌尉政事通敏浚夀井以便民】薛仪老【永嘉人端平三年知蒲圻县严明精敏作新学校】孟珙【枣阳人嘉熙中授枢宻都承旨制置使兼知鄂州刘全遣谭深复光化军息蔡降珙命以兵逆之得壮士百余籍为忠衞军】赵逢龙【鄞人理宗时知兴国军至官有司例设供帐悉命撤去日具防食坐公署事至即问而决遣政务寛恕抚谕恻怛民不忍欺尤究心荒政以羡余为平籴本】陈庆勉【休宁人淳祐中蒲圻尉湖北漕使萧逢辰举之曰性资纯恪学问老成】陈仲微【髙安人淳祐中知崇阳县寝食公署旁日与父老樵竖相尔汝下情必逵吏无所措手】李夀朋【淳祐中知兴国军事招水军六千人建富池沙口等寨置战舰五十百废具兴】尹谷【长沙人宋末知崇阳县亷正有声】束元嚞【通城主簿毁滛祠正风俗】元李恒【西夏人至元十二年守鄂州时豪民聚众侵江陵命恒徃讨恒敛兵不动谕使出降得十余万悉纵为民禁军虏掠馈遗一无所取】郑鼎【阳城人至元十四年为湖北道宣慰使镇鄂州蕲黄二州叛鼎将兵讨之战于樊口舟覆溺死】郑制宜【鼎子至元十四年袭父职太原平阳万户戍鄂州摄府事城中屡灾或言于制宜恐奸人乗间为变宜捕其疑似者痛治之制宜曰吾当严守备而已奈何滥及无辜不笞一人灾亦遂息有盗伏近郊晨暮剽刼流言将入城俄有数男子自城外至顾盼异常制宜命吏缚入狱问之无騐行省疑其非将释之不从明日再出城东遇一人乗白马貌服殊异制宜叱下讯之乃与前数男子同为盗者遂正其罪一郡帖然】陈天祥【宁晋人至元十三年兴国军以籍兵器致乱行省命天祥权知本州事天祥领军士十人入城中父老来谒天祥谕之曰捍卫乡井诚不可无兵任事者籍之过当故致乱耳今令汝辈权制兵仗自衞如何民皆称便乃条陈其事于行省行省许以从便处制天祥凡所设施皆合众望由是流移复业隣郡民来归者伐茅斩木结屋以居天祥命以十家为甲十甲为长弛兵禁以从民便民心既安军势稍振用民兵收李必聪山寨不戮一人他寨闻之各自散去境内悉平】察罕【西域缚罗罕城人大徳四年中书省奏为武昌路治中广西妖贼髙仙道以左道惑众平民诖误者数千计既败湖广行省命寮罕与宪司杂治之鞫得其情议诛首恶数人余息从遣　博啰罕旧作板勒纥今改】成宣【皇庆间嘉鱼县尹筑城及隄有功于民】周镗【浏阳人泰定中大冶县尹有豪民持官府短长号为难治镗状若尫懦而毅然有威不可犯抑豪强惠穷民治行为诸县最】申屠致逺【夀张人至元中夀昌府判时防盗窃发逺近骚然致逺设施冇方众赖以安】成遵【穰县人至正中武昌路总管武昌自十二年沔防残毁民死于兵疫者十六七而大江上下皆剧盗阻絶米直翔涌民心恟惧遵言于行省假军储钞万锭募勇敢之士具戈船截兵境且战且走籴粟于太平中兴民赖以全活者众】李防【至正间嘉鱼县尹创建县治修建桥梁】玉【济隂人至正中蒲圻簿守己俭约居常为纸衾菜饭莅事抚民类多仁爱】翟居敬【金台人为兴国路録事遇旱请祷霖雨沛然居官亷勤卓有政绩】刘硕【茶陵人至正中为江夏县鲁湖大使起义兵援茶陵死之】明姚以徳【洪武初知嘉鱼县元末嘉鱼当敌冲民不胜苦以徳辟草莱课耕耨数年之间人蕃物阜】冯防【嘉兴人洪武初知咸宁县兵革初定民多逋窜防招集流亡百废具举】柯日新【平凉人洪武初知蒲圻县时疮痍未起日新劳来安集彊理土田置邮建学民襁负而至】丁士梅【洪武初由翰林出知蒲圻立政卓然可观】李善【将乐人洪武中知崇阳县平昜简当爱民如子】呉懋【西安人洪武初知大冶县端正亷洁作戒谕文以训民】汪大本【徽州人洪武初武昌知府教养有法搆讲堂修斋舍以兴学教士】杨伯成【龙泉人洪武中知崇阳县时初定赋上官欲仿长沙例行之伯成言崇阳山田硗确非长沙沃土比竟得轻税】马极【永阳人洪武初知通城县攘除凶暴抚辑遗黎逾年田野辟戸口増境内大治】冯万金【黄州人洪武初知大冶县立廨宇勤农桑流亡日集】王克中【洪武中知通山县清廉有声】王原【铜梁人永乐中知咸宁县劳心抚字不事表暴】樊继【句容人永乐中知兴国州州有虎患继祷于城隍神明日两虎自鬬死州西湖隄壊捐俸筑之兴学校毁滛祠令民防用朱子家礼民多从之】綦祯【永乐中知大冶县以寛莅民防贫下士吏役肃清民懐其徳】王进【永乐中武昌府学训导讲明体适用之学尤严义利之辨士之出其门者多立名节】于贤【达县人永乐中知大冶县莅事果防期年政平讼理】林和生【晋江人永乐中知蒲圻县励己公亷临民慈爱去之日行李萧然】邵旻【仁和人宣徳初知武昌府为政公平三载间百悉除】上官仪【沙县人宣徳中知咸宁县徳政及人吏民畏而爱之】莫震【呉江人正统中知嘉鱼县每秋冬亲行郊野相土宜修陂池以兴民利彊场整饬封域肃然】杨庆【长夀人正统间知通城县九载奏绩民徳而留之请于朝复任九年秩满又请前后凡二十三年】鲍旭【池州人正统中知兴国州治民以慈爱为本有寃抑者急为伸之修常平仓六所樽节出纳数年民以殷富朝天隄圮甃以石建石亭于上人名为鲍公隄】孙伦【泸川人天顺中知嘉鱼县修学宫条冠婚防祭之礼颁于民楚王旗校强取居人木伦谕之不听乃严刑遣之王大怒众为之危伦曰事利民死何恨卒不为动】秦防【无锡人天顺中武昌知府创立养济院及张乖崖祠剧盗定均徭法积谷备荒在任多善政】黎庸【交阯人天顺初知大冶县锦衣校尉毛福居大冶庸不为礼福诬以罪罢官下狱庸奏辨复职给半俸居大冶子孙遂占籍焉】防季勲【丰城人成化中知江夏县食不兼味庭少鞭扑母防去官行至白浒镇暮夜羣盗至问其姓名曰防公廉吏解散去】马炳然【内江人成化中知嘉鱼县民有为人作讼牒者炳然逮诘之对曰贫无以养炳然给资使力本自是防食者悉遁去暇日巡行村落悉知民间琐屑事吏不能欺】周洪【上海人成化中知蒲圻县劝课农桑验其勤惰而赏罚之髙田置筒车下隰筑陂堰民赖饶洽乡置杜学学置田令生徒耕读仍复其徭有奸法者大书木牌于其门虽权势不避立义仓储粟三万石正徳初大旱民犹被其余泽】杜敏【霸州人成化中知通城县建便民仓十五所于陆溪口改建养济院于陆平寺左】汪玺【婺源人宏治中知武昌县嵗旱防祷以劳卒嘉靖中建鳯台书院祀之】姜溥【广徳州人宏治中知嘉鱼县邑频江多水患乃自百疋山作长隄至三角铺二百余里患乃息】王介【侯官人宏治中知咸宁县以赎锾易谷万石嵗饥全活甚众】李鋭【安福人宏治末知崇阳县广储积谷后遇凶嵗发其所藏全活者无算】胡瀛【罗山人知兴国州事莅事明敏】张佩【新淦人正徳中知蒲圻县规画有法凡土田广隘户口多寡各集其数编粮稽田赋编丁均差徭编甲通供亿编户诘奸宄】王銮【大庾人嘉靖初知武昌府指挥刘良等侵官粮厘而置诸理镇守中官李景儒嵗进鱼鲊多科率銮疏请罢之楚府征茶税商重困銮谓税当归官据故事力争王怒诘銮遂请终养归】莫杨【吉安人嘉靖间知江夏县时行方田令杨率里中父老誓神己再拜谓父老曰令屈膝以为民也若属董事者各自爱茍因縁为奸罹三尺法令不能庇众皆感泣不敢私】萧立业【新喻人嘉靖中知咸宁县三年考绩内召尝曰吾治邑无所愧但増民数及多植引道松为负邑耳】吴希贤【宣城人嘉靖中知兴国州勿便于民者悉裁之立忠节祠祀谢叠山】贾栖鸾【巴州人嘉靖中知大冶县时盗贼纵掠栖鸾集众民壮之在大冶者亲领入山擒巨冦十余人盗自是不敢犯境】丁模【如臯人嘉靖中知大冶县户选一人为家长冠服而礼之责以教弟子完赋税刑罚不施而民劝】孙【贵池人嘉靖中知通山县扶善锄恶遇事敢为监司以不阿抑之遂致仕去】林金【连江人嘉靖中知通山县多善政去之日民攀辕泣送】李有朋【东阳人隆庆中知武昌县邑旧无城郭贼昜侵犯有朋创成之】谯田龙【南充人隆庆中知通山县擢知兴国州又尝摄崇阳县民并爱戴之】冯应京【旴人万厯中以佥事分廵武昌税监陈奉横恣应京绳以法抗疏列奉九大罪忤防逮问民聚噪毙奉党并伤缇骑应京坐槛车晓以大义民号送爲位祀之复诣都防寃】卞孔时【四川人万厯中同知武昌府抑税监陈奉受诬被逮】胡嘉栋【西华人万厯中武昌府推官税珰陈奉率羣小为凶暴富人无故被借者千余家栋与同知卞孔时共励操执法尽逮羣校置死奉稍敛戢后为奉所谮被逮】徐日乆【西安人万厯中知江夏县民嵗输苦胥吏侵渔乃置柜使民自投其中运漕苦军讧使民输粟于官檄漕军就仓受粟邑有隄捍水自江夏接嘉鱼一百二十里日乆亟新之】黄应龙【顺徳人万厯中知武昌县会嵗祲为粥以赈饥者三阅月复请蠲田租之半随建义仓毎嵗积谷贷民】刘曰淑【南昌人万厯中知武昌县剔奸弊有卓异声】刘体仁【内江人万厯中知武昌县先是邑无学田体仁捐俸购买毎戚徴其入以赡寒素】葛中选【河西人万厯中知嘉鱼县民懐其徳立祠祀之】周曰庠【临川人万厯中知咸宁县邑东北近湖城且就圮建议筑堤衞之城以不溃】宣大勲【防化人万厯中知蒲圻县县西北盘石湖嵗水溢伤禾大勲筑堤亘十里自是无水患】赵廷俨【岳阳人万厯中知通城县为政敏决始建石城有保障功】韩相【晋州人天启中知武昌县厘政锄豪猾治甚有声】徐学顔【永康人崇祯中为楚府左长史摄江夏县事楚府新募兵即令学顔将之张献忠来防新军内叛城防学顔格鬬贼防其左臂大骂不屈死一家二十余人殉之赠按察使佥事】王乔栋【雄县人崇祯中湖广督粮参政驻兴国州流贼防城自经城楼上本朝乾隆四十一年间得諡曰节愍】李毓英【固安人崇祯中武昌府通判张献忠防城举家自缢本朝乾隆四十一年间得谥曰节愍同死者武昌衞经厯汪文熙巡检戴良瑄】崔文荣【海宁人崇祯中歴官武昌参将张献忠犯汉阳文荣师渡江击斩六百余级汉阳陷文荣议守城不如守江团风煤炭鸭蛋诸州水甚浅不宜纵之飞渡当事不従贼果由团风渡江陷武昌县文荣战死同时巡江都司朱士鼎城陷被执贼善其勇敢欲用之戟手大骂贼断其右手乃以左手染血洒贼贼又断之不死贼退令人笔于臂能作楷字招集旧卒训练如常】邹逢吉【湖口人崇祯中知武昌县值峡山土冦倡乱逢吉讨平之暇即进士之良者讲道论义时流防蹂躏江黄多方设备又立龙虎二营督卒训练贼惮之后行取入京值闯贼犯阙被执不屈死】吴骙【宜兴人崇祯中知嘉鱼县邑土城易犯骙始甃以石】王良鉴【崇祯中知嘉鱼县十六年流贼张献忠防城骂贼死　本朝乾隆四十一年】
　　【赐諡烈愍】曽栻【临川人崇祯中蒲圻知县时冦氛交讧军需旁午栻以息事宁人为本务上官檄取战骡栻以非地产谢去后流防陷城死之本朝乾隆四十一年得諡烈愍】王防编【汉阳人崇祯中任武昌府学教授诲诸生以忠教为先贫者资其书籍笔楮张献忠陷城阖门皆殉难】
　　本朝杨世宁【堂涂人顺治中武昌道佥事善断疑狱时有贼啸聚黄州界号擡天党世学讨平之】盛治【江都人顺治中知通城县城为流贼陷治招民人入城给官地使建市防嵗饥捐资买谷三千余石赈之虫虎为灾祷于神害悉除】孟世泰【临汾人康熙初以宏文院编修署武昌道参政时吴逆倡乱世泰効力行间垂十年屡有功及贼败佯乞降缓师世泰知其诈追之至营谕以利害贼遂解甲去】邱象升【山隂人康熙初通判武昌府通城民因积通聚噪象升单骑往谕开诚布公众感悔输纳恐后象升纳南粮除陋规清积弊督理捕务搜剔奸宄吏民畏服】谢鑅【英徳人康煕中知大冶县有奸民黄金龙谋变鑅止诸路进兵躬率乡勇讨平之】张苞【桐城人康熙中通判武昌摄知府事裁兵夏逢龙以索饷鼓噪围巡抚署苞正色叱之贼将加害父老数百人奔号恳免贼囚之欲授以官苞骂而裂其劄贼犯荆州苞越狱出东抵鄥穴録状上部请师勦贼防蕲州叛兵倡众内讧苞与守备李馞计擒斩之驻道士洑檄属县讨贼贼不敢东下随振武将军克复黄州获逢龙贼平擢工部员外郎】







　　钦定大清一统志巻二百五十九
&lt;史部,地理类,总志之属,大清一统志&gt;
　　钦定四库全书
　　钦定大清一统志巻二百六十
　　武昌府【三】
　　人物晋孟陋【字少孤武昌人少而贞立清操絶伦布衣疏食以文籍自娯口不及世事未尝交游时或弋钧孤兴独归虽家人亦不知所之丧母毁瘠殆于灭性不饮酒食肉十有余年简文帝辅政命为叅军称疾不起由是名称益重博学多通长于三礼注论语行于世】郭翻【字长翔武昌人少有志操辞州郡辟及贤良之举家于临川不交世事惟以渔钓射猎为娱居贫无业欲垦荒田先立表题经年无主然后乃作稻将熟有认之者悉推与之县令闻而诘之以稻还翻翻不受尝以车猎去家百余里道中逢病人以车送之徒步而归其渔猎所淂或从买者便与之而不取值亦不告姓名由是士庶咸敬贵焉与翟汤俱为庾亮所荐公车博士徴不就】南北朝宋郭希林【翻曾孙少守家业徴州主簿秀才卫叅军元嘉初吏部尚书王敬宏举为著作佐郎后又徴员外散骑侍郎并不就子防亦隠居不仕泰始中郢州刺史蔡兴宗辟为主簿不就】唐江水清【永兴人开元间乡贡明经亲老侍养不仕授徒灵峯山一时人士宗之】廖忠【万年人大中间同弟恕紏率精兵与黄巢迎敌贼斩其首犹跃马七里后人名其地为七里山走马岭乡人立庙祀之】五代南唐吴仲举【字太冲永兴人仕李煜为池阳令曹彬平江南仲举杀彬所招降使者城防彬义而释之】宋陈卓【咸宁人有田五千畆兄之田止一千畆卓愿合戸而同之且曰人生饱暖之外骨肉欢聚而已其后兄子康民登皇祐初进士官至大中大夫】冯京【字当世江夏人举进士自乡举礼部以至廷试皆第一吴充以论温成皇后追册事知髙邮京疏充言是不当黜为翰林学士知开封府数月不诣丞相府韩以为傲京曰公为宰相从官不徃造请乃以为公重非傲也出安抚陜西神宗立改御史中丞王安石为政京论其更张失当擢枢宻副使进叅知政事荐刘邠苏轼掌外制茂州夷叛徙知成都府有能声哲宗即位拜太子少师致仕卒谥文简】吴中复【字仲庶兴国人仲举子进士及第累官殿中侍御史弹宰相梁适后又弹宰相刘沆皆罢改右司諌厯知成徳军成都府永兴军有善政知荆南坐过用公使酒免中复乐易简约好周人之急士大夫称之】李昌国【江夏人有清修善于教子长康侯仕至河南守次康年仕至监丞善古篆与苏轼黄庭坚游次康直仕至左司员外郎休官归里自称为裕老】费师古【蒲圻人天圣进士累官諌议大夫时范镇知諌院以请建皇储罢师古抗疏留之不报遂归】李翔【字仲览兴国人元丰进士博学善吟咏苏轼谪黄州毎访之作怀坡阁以寓思轼之意】吴择仁【字知夫中复从孙建中靖国初知大鹿县擢熙河路转运判官以直秘阁为副使拜户部侍郎兼知开封府事俱有能声后以直学提举崇福宫事遂卒】盛子充【兴国人亲丧庐墓三年乡里称其孝家多藏书名其阁曰万巻与王黼同舎黼登相位一无所干蔡攸亦以书招不赴】任献夫【字安世蒲圻人政和进士温厚尔雅厯荆门刑曹有异绩】陈求道【字得夫咸宁人登进士第靖康间判都水监朝议二帝出郊请和求道力争不聴金人立张邦昌下令在京官不朝者死求道称疾不屈先是陈留河决漕输不通开封尹宗泽命求道治之七日尽复故道建炎四年命为襄邓随郢镇抚未行寓蒲圻龙堂寺招抚刘忠叛奉求道为主求道正色厉词骂之贼怒杀求道妻蔡氏及二子符佺必欲从已求道骂愈厉贼斫其口拔舌防之独符子凯窜山谷得免贼退始得求道尸瘗于兴坡】李宗仪【江夏人与其从弟宗儒世同居好学笃行筑书院建祠以祀先圣给田以赡来学汴京失守程吏部千秋勤王宗仪子彦章开庾资给军士】王质【字景文兴国人博通经史善属文逰太学著论五十篇谓之朴论中绍兴三十年进士第汪彻张浚皆辟为属入为太学正时孝宗屡易相国论未定质上疏极言天子心知质忠而忌者共防质年少好异论遂罢去防虞允文宣抚川陜辟质偕行令草檄契丹文援毫立就词气激壮允文执其手曰景文天才也入为枢宻院编修官允文当国以质鲠亮不回可右正言时中贵人用事多畏惮质隂沮之奉祠山居絶意禄仕】吴必大【字伯丰兴国人少从吕伯恭张敬夫游晚事朱子深防理学以父任为吉水丞会禁伪学遂弃官归】李义山【字伯髙嘉鱼人师事朱晦庵张敬夫二先生读书一过解大义嘉定间登进士初知吉饶等州有善政淳祐中以金部郎中入对言为善不可有疑心去恶不可有悔心理宗嘉纳之】万人杰【字正淳大冶人师事陆象山复师事朱子朱子称之曰万正淳气象尽好却去先于性情持守上用功】张丰应【大冶人师事朱子讲学白鹿洞尝摄司理防峒猺乱俘获渠魁释其胁从无騐者数千人】卲应豹【字起南武昌人嘉熙进士常徳司戸转知江夏母老辞禄侍养时同年丁大全贾似道当路熏灼豹独絶之自幼笃孝母疾医须鹊肉和药豹黙祷鹊自投其室疾寻愈后知寳应县转知浔州皆有惠政卒年九十五】李大同【嘉鱼人富于学问能文章潇洒无疑滞咸淳中以周礼举第一授国子监学録后归隠不仕】黄观象【江夏人居父母丧哀毁逾礼庐墓六年墓旁产芝诏赐粟帛捐徭役旌之】杨秀【咸宁人年十二有虎齧其兄秀即以斧破虎首兄得脱秀扶兄归他日其母又为虎所伤秀乃奋呼复以斧砍之虎死母得全】王华【字日华咸宁人宋末兵乱华集少壮数千结寨以防乡邑民赖以安】元宋愿【字文斋蒲圻人生而頴敏力学不倦崇尚经术至忘寝食皇庆中授濓溪书院山长转澧州学正】何槐生【字徳孚蒲圻人防頴敏日记数千言泰定进士授江西宜黄县尹再任徳安云梦迁庆元路总管府推官俱有政声所着有善政指南书及碑碣诸文行世】聂炳【字韫夫江夏人元统初进士为寳庆路推官有善政至正十二年迁知荆门州详见安陆府名宦】李英【字茂林义山孙武昌兵变所在相聚为盗英保障乡闾叅政阿鲁辉克复武昌召募忠勇英倡率义兵出应以功授敦武校尉蕲黄冦以舟师溯武昌而上蒲圻咸宁嘉鱼杀掠殆尽英设伏击之获铠杖辎重甚多献俘授奉职大夫同知岳州府事】李鹏翮【字时起咸宁人至正初累官翰林学士世居梓山下文章徳业一时称重】廖均用【蒲圻人父升三卜塟于县之楂林均用负土成坟手植异松元末辟乱南山散财飨士乡民赖以全活躬耕南山下储谷至二十万石值嵗旱均用尽发所储嘉鱼咸宁蒲圻崇阳四县咸取济焉】严士真【崇阳人尝逰学栖息庐山博洽经史善诗文】丁鹤年【其先西域人父知黙特罗丹为武昌县达噜噶齐遂为武昌人淮兵袭武昌奉嫡母走镇江母殁盐酪不入口者五年复避地四明后还武昌生母冯已前死不知殡处恸哭行求母告以梦乃齧血沁骨敛而焉乌斯道为作丁孝子传鹤年好学洽闻精诗律晚学浮屠结庐居父墓卒　智黙特罗丹旧作职马禄丁达噜噶齐旧作达鲁花赤今改正】冯三【江夏人为湖广省公使素不知书防防湖广皂辈悉起为盗拉三以从辞曰贼名恶我等岂可为众怒将杀之三遂唾骂贼乃诸十字木舁之行而刲其肉三益骂不止抵江上贼断其喉去妻亦投江死】明张文忠【字甫相兴国人身长一丈二尺技勇絶人元末立鲫鱼寨保防乡里以拒贼明太祖战陈友谅于康山文忠率所部转饷助军进秩大夫】刘任【一名仁武昌人元四川行省叅政明初擢兵部尚书出为广昌行省叅政召拜应天府尹其在四川广东以善政闻】魏观【字杞山蒲圻人元末隠居蒲圻山太祖下武昌聘授平江学正累官起居注洪武元年建大本堂命观侍太子说书授诸王经厯改侍读学士迁祭酒五年廷臣荐观才出知苏州府后以谮诛帝寻悔之命致祭归】蔡哲【字思贤武昌人洪武中中书叅政四川明玉珍死子升立遣使奉贡上命哲往宣谕哲挟画史偕行图山川险易以献后伐蜀取道多用之】李祥【字从吉咸宁人元进士洪武初都督府断事厯迁尚宝卿浙江按察使为人识度明雅威仪壮肃太祖重之亲为诰词褒美】葛素【字叔绘咸宁人洪武中工科给事中母丧服阕将赴京时楚藩侵斧头湖为鳬雁池旗校横甚素以计其用事者十人欲与诣阙王恐遣使请还所侵咸宁民赖之】成务【字惟防兴国人洪武举人授广元教谕适御史按邑率诸生郊迎己望见据麾诸生返御史至问诸生何在对曰大人行李甚盛恐士子见之坏心术已麾之去矣御史竒之荐擢行人卒官按察使】周琳【字尚贡武昌人父缙永清县典史燕兵起缙佩印南奔纠义旅勤王事泄械赴京师得末减谪戍兴州遗书诸子议一人代兄弟争往琳曰兄老矣弟未有子我当往竟代戍父还是年战死鹞儿岭】庐文政【江夏人建文举人累官太仆寺丞致仕年八十余手不释巻所着有厯代一览】徐祥【大冶人初为元万戸归太祖于江州积功为燕山右防卫副千户燕王命侍左右从起兵夺九门破居庸闗进佥事立大功进为都指挥使封兴安伯食禄千石】陈智【字孟机咸宁人永乐进士授御史廵按福建苏松理寃狱多善政迁陜西按察使洪熙初入觐兵部奏以马给朝观官智上章谓上新即位俾职官孳牧恐伤国体上嘉纳之官至右都御史】李琥【武昌人宣徳间左军都督府都事土木之变遂侍英宗职槖饘备厯艰苦而卒】邓珏【江夏人宣徳进士为刑部郎中贵州副使厯官三十余年亷介自持】吴绶【武昌人父丧庐墓虎至不为害景泰中旌表】李玘【蒲圻人七世同居成化十年旌表】徐镛【字用和兴国人成化进士授御史与同官劾汪直八罪并及其党王越陈钺诸人地震修省旋举庆成宴镛以非上下交修之义请罢之谪镇原知县宏治中擢淮安知府皆有善政终右副都御史总督漕运】潘廷桂【字贞庵江夏人幼至孝九嵗母病吁天请代母愈遂不茹荤成化二年授南昌府经厯父卒于官署奉柩归舟过鄱阳遇大风廷桂度不免以索系棺于身舟覆与波上下忽漂至一州得免归庐墓三年】黄玹【字敬润蒲圻人成化进士授髙安知县有政绩拜监察御史时贵州征都匀苗勅玹纪功改土为流改州为卫厥功居多陟大理寺丞】龚伯宁【字文卿崇阳人成化中知新昌县有善政】汪洪【字克容蒲圻人成化举人官至山东叅议忤尹旻谪知锦州创石盘七堰溉田数千顷土苖叛遇害】李承箕【字世卿嘉鱼人成化举人往师陈献章乆之有所悟归隠黄公山不复仕与兄进士承斗皆好学称嘉鱼二李】李承勋【字立卿嘉鱼人举治进士知太湖县厯官南昌知府举治行卓异迁浙江按察累迁右副都御史巡抚辽东嘉靖时迁刑部尚书改兵部督团管时中官出镇者多暴横承勋因諌官李奉毛等言先后裁二十七人又革锦衣官五百人监局冒役又数千人复奏减御马监而请以腾骧四卫属部覈诡冒制可承勋沈毅有大畧服官四十年家无余资卒諡康惠】叶相【通山人父任山东盐运经厯卒于官六年不能归相方童年间闗百状扶柩归庐墓三年性好学从李承箕逰陈献章亟称之】廖汉【字天章蒲圻人宏治进士授戸部主事陈情便养改南京孤介有声正徳初刘瑾当国上疏抗论时政不报再疏自陈归结茅五供山不复出】江师古【字克承蒲圻人宏治进士授工部主事管清江浦闸时中贵往来作威凌铄师古不为屈正徳初刘瑾柄国即抗疏归性俭朴敝衣粝食陋室匡牀翛然自得】刘珂【字晦雪兴国人宏治进士授长洲令多善政厯太仆丞刘瑾柄政乞休】钟湘【字用秀兴国人宏治进士厯官知漳州府有平海冦功】张璞【字中美江夏人宏治进士以御史按云南中官梁裕虐民以法绳之为刘瑾所诬系狱死】王畴【字叙之崇阳人幼聪慧三嵗失母哀毁如成人事继母尤谨正徳进士授南京大理评事有诬杀人者狱巳成畴力辨其非后果获实杀人者于淮北内殿灾上言四事后迁四川副使归家居手不释巻所着有石洲文集一巻】孟廷珂【字培之武昌人正徳进士授大理寺副武宗南巡上疏极諌忤防谪戸部照磨嘉靖中累官云南叅政】汪文盛【字希周崇阳人正徳进士授饶州府推官持宪不阿入为兵部主事偕同官谏武宗南巡杖阙下嘉靖初厯云南按察使就拜右佥都御史巡抚其地安南莫登庸簒位其旧臣多不服文盛谕防之】刘守绪【字克承兴国人正徳进士授奉新知县从王守仁平宸濠后官至太仆卿】方宸【嘉鱼人正徳中土防贺璋反宸应募勦捕之余党复炽宸追战遇伏坠马死弟寀救兄力鬬亦死事闻赠宸检校】仵瑜【字忠父蒲圻人正徳进士世宗初为礼部主事疏陈勤圣学笃亲亲近大臣开言路等十事已而与羣臣伏阙争大礼死杖下后赠光禄寺卿】朱廷立【字子礼通山人嘉靖进士授诸暨知县议建海塘嵗省夫直累迁礼部侍郎所着有盐志马政志家礼节要】汪宗伊【字子衡文盛嗣子嘉靖进士除浮梁知县厯兵部郎中杨继盛劾严嵩及其孙鹄冒功事宗伊议不挠忤嵩自免归万厯时累官户部尚书总督仓场致仕卒天启初追諡防惠】陈宗防【字惟一通山人嘉靖进士累官浙江兵备副使有破倭防功】刘景昭【字子成崇阳人嘉靖进士厯贵州佥事屡破叛苖擢淮扬道副使有破倭冦功官至右佥都御史巡抚鳯阳诸府】徐纲【字浴泉兴国人十嵗而孤母黄氏守节教纲嘉靖中登进士迁兵科给事中世宗建醮命诸臣黄冠行香纲上疏极諌廷杖濒死复諌乃止隆庆元年简授工部侍郎万厯元年致仕归】熊桴【字元乗武昌人嘉靖进士授太仓知州转苏州同知擢苏州兵备佥事陞云南叅政转陜西按察使左迁山东叅政俱有政绩擢佥都御史巡抚广东以平海防功进右副都御史卒于军赠兵部侍郎赐祭】唐时举【字省庵咸寕人父毓有三子独器重时举分产罄与昆季谓时举曰汝不借此也登嘉靖进士除知会稽县有善政入为大理寺丞值严嵩狱起株连颇滥时举多所平反未几卒于官】舒大猷【通城人嘉靖举人累官浙江布政司以文章政事名一时所着有诸儒粹议及清心斋集】胡希瑗【字桥南大冶人嘉靖举人知潼川州防三殿灾采大木学宫有乔木数百章议欲取之瑗曰奈何伐文庙以自功别采得大木视旁郡独先弟希寅字宇野嘉靖举人知开建县一日释奠于先师庙盗突至众仓皇走希寅曰贼至当共捍卫走者治以军法即紏聚多人戎服亲冒矢石殱贼十余人贼自是不敢犯希瑗子应时字汝供万厯进士户部主事江州不以余缗自润】吴国伦【字明卿兴国人嘉靖进士入李攀龙王世祯诗社为七子之一由中书舍人擢兵科给事中杨继盛之死国伦倡从赙送忤严嵩假他事谪江西按察使知事嵩败起建宁同知累迁河南叅政罢归国伦才气横放好客轻财归田后声名籍甚所着有甔甀洞稿】邬必信【字迎实武昌人笃学有隠徳年百嵗孙明昌崇祯进士上言臣大父必信积学行义已及百年皆圣朝攸逺之徴诏赐冠带粟肉命有司表其闾】郭正域【字美命江夏人万厯进士授编修为皇长子讲官厯礼部侍郎税珰□保请闗防监督织造秦王请封其庻子为世子阁臣沈一贯皆许正域持不可又建议夺黄光升许论吕本諡不果行防有许楚王以异姓子嗣位者正域请勘帝以楚王立乆不问遂乞归□书事起或引正域将寘之死举朝不平事得寝正域博通载籍勇于任事有经济大畧自守介然人望归之阨于权相遂不复起家居十年卒光宗即位赠礼部尚书太子少保諡文毅】孟养浩【字义甫咸宁人万厯进士授行人擢戸科给事中李献可请教元子获严谴养浩疏救帝怒杖之百削籍为民光宗立复起太常少卿迁南京刑部侍郎未之官卒】舒宏绪【字崇孝通山人万厯进士官给事中时同官李献可得罪宏绪争之帝益怒出宏绪南京未防除名天启中赠光禄少卿】李沂【字景曾嘉鱼人万厯进士厯吏科给事中中官张鲸肆横沂疏言陛下往年罪冯保近日逐宋坤鲸之恶百于保而万于坤流传谓鲸广献金寳多方请乞亏损圣徳夫岂浅鲜哉帝震怒谓诬谤君父杖六十斥为民卒天啓即位赠光禄少卿】徐汝化【字应时兴国人万厯进士任河间令性孝友筑爱日堂以娱亲事兄如父与吴明卿倡和有青桂集】赵邦柱【字安甫咸宁人万厯进士累官通政使叅议时诸中官请乞日以百数邦柱痛抑之中官为气沮】孟习孔【字鲁难武昌人万厯进士授香山令调吴县寻知开封皆有声进太仆卿值杨涟为魏忠贤所防习孔率同官上章讼涟忠贤怒嗾私人卓迈劾习孔闻住及忠贤败以恩诏复官习孔不出老于家】熊廷弼【字飞伯江夏人万厯进士授保定推官擢御史巡按辽东四十七年以兵部侍郎经畧辽东廷弼有胆知兵善左右射然性刚负气好谩骂不为人下物情以故不甚附熹宗立朝议以袁应泰代辽阳破诏起廷弼于家与抚臣王化贞不和后以河西防遂论死】吴应鹏【字图南通城人万厯举人官温州司李有平海防功与武将王大宁不睦挂冠归崇祯末杨嗣昌欲起之力辞】防仕任【字肩生嘉鱼人万厯进士擢广西道御史熹宗时客魏用事仕任特疏纠之自是台省交章忠贤矫防杀杨涟并逮仕任下锦衣狱拷掠备至不死谪戍安庆崇祯元年诏释之还其官服】贺逢圣【字克繇江夏人万厯进士授编修天启时厯官洗马魏忠贤闻湖广生祠上梁文出逢圣笔特诣之逢圣曰此借衔陋习耳余安能数千里外为人作文忠贤怒诬以罪削籍崇祯初起故官累官礼部尚书兼东阁大学士致仕归厯陈道中所见灾伤及邮传困备状十四年召还明年又引疾归十六年贼张献忠围武昌逢圣晨夕登陴与士卒同饥困城防投墩子湖死妻危氏子觐明子妇曾氏陈氏孙三人孙妇某氏皆从死次子光明自他所来赴亦死之及事定有司觅其尸阅八日顔色不变　本朝乾隆四十一年赐諡忠防】　熊开元【字鱼山嘉鱼人天启进士除崇明知县调吴江崇祯四年徴授吏科给事中帝谴中官王应期等监视闗宁军马开元抗疏争王化贞乆系不决开元请立肆化贞市朝化贞卒正法后贬秩十三年迁行人司副帝广求谠言开元请宻论军事召见文昭阁极论周延儒廷杖戍杭州】杨逢春【咸宁人母殁未家忽火猝不能移棺乃伏棺上欲与母俱烬众扶之出泣曰母死不能全逢春终不有其身也复入众又挽之须史室燬无遗而母棺独存咸谓孝感所致】王廷栻【崇阳人父官闽为仆所毒死廷栻防得其状手刃三仆有司下廷栻狱天子嘉其孝释归】明睿【字作圣江夏人力学甘贫名节自厉明术流贼防城即自题神主曰明苦节明生之位率妻子七人同赴井死时人号其井为明井　本朝乾隆四十一年入忠义祠】吴思温【字江黄江夏人万厯举人厯官广西布政使归张献忠破城不屈死】贡其志【字以达江夏人天启举人知云山县归张献忠破城自焚死　本朝乾隆四十一年　　赐諡烈愍】李甲【字孚先蒲圻人崇祯举人知双流县署新都事擢建昌卫同知未之任流防至甲力战进兵荣经殁于阵仆李从冒白刃觅尸归遂以死殉　本朝乾隆四十一年　　赐諡烈愍】何应轸【字天经江夏人崇祯中抜贡流贼破城不屈死　本朝乾隆四十一年入忠义祠】吴兹明【武昌人明末由掾吏为黄县典史流防至婴城固守城防遇害】孙鹏举【字何知江夏人知松江县归流防防城骂贼死一门殉节者十余人　本朝乾隆四十一年　　赐諡烈愍】张鸣节【字养晦江夏人明末指挥千戸流防破城被执不屈举家三十余口死之】李成名【字次峯江夏人流防至闻其名欲官之成名骂贼贼怒断手寸磔之　本朝乾隆四十一年入忠义祠】刘成汉【字心五武昌诸生流防防武昌骂贼贼怒截其舌潄血唾贼面抗吭死　本朝乾隆四十一年入忠义祠】贺昌明【字宸极武昌诸生闻北京失守斩衰祭庄烈帝恸哭发狂疾死】陈瑞【字五玉咸宁诸生明末江水涸作涸江叹以忧时流防将至率二女孙沈紫潭湖死卓立水中数日犹不仆　本朝乾隆四十一年入忠义祠】谢淳培【字应候江夏人天启举人博学能文张献忠防城被执不屈死之】朱英瓈【楚东安王四世孙初授楚宗正张献忠破城英瓈为僧避地孝感闻北京失守自经死】朱华□【字徳心楚藩宗室流防至驱妻子入屋后大池中率家丁巷战杀贼二十余人贼大至自刭死】朱蕴防【字希周楚藩宗室博学工文辞力辞中尉禄流冦防城不屈死有名蕴銙者于蕴防为昆弟行亦死于贼】
　　本朝程九百【通山人顺治二年李自成败走通山九百率众杀之献其首于总督罗綉锦檄为徳安府经厯】许立逵【通山人顺治时知江蒲县海防防城死之赠江南按察使佥事】郑邦相【字又侨咸宁人顺治进士知鄱阳县为政简易庭无滞狱凡布帛菽粟悉聴民折以输粮详请北运民甚便之湖中多盗招其魁令捕党自赎擢知滁州时地震城圮于水募善泅者取甓而偿以钱城成费减半后丁母忧归不复仕】张燕翼【字安仲江夏人顺治防试乙牓官礼部司务防心理学言动以礼仕人奉为楷模尝有以金见寄者其人已殁访其孤还之】谢应璜【字廷黻蒲圻人以举人授崇仁令一嵗疏六年逋赋劝谕有方又剧盗为害数十年应璜单骑谕降之官终河西知县】杨兆杰【字又仁江夏人顺治举人康熙初授大理府推官治狱多所平反擢兵部主事条奏节冗费清盗源及请裁提督文武兼制申议楚粮皆达练中机宜安南王黎维禧　都统莫元清流寄云南兆杰徃谕之初至维禧殊简傲兆杰引礼切责维禧惧出郊迎】
　　【防拜伏如礼于是令还髙平四州地安置元清还报榷闗父丧归】宋长春【字柏山蒲圻人事母以孝闻从军征吴逆为把总平岳州有功从征福建克复日南直扺厦门授都督佥事管西安安州游击事立义教军民子弟获大盗金维正等后累官云南副总兵诛叛苗陆尚贤余悉宥之广南平卒官】吴琮【字崚季江夏人令任邱创修学宫按季课士人文大盛学宫旧有苦井至是忽化为甘泉】汪镦【字钟如江夏人康熙进士孝友诚笃厯官戸部主事典仓储手自清筭积一清改吏部黜陟大政引例据典持正不阿】马之鹏【字文渊蒲圻人康熙进士知博白县有失子者控县访之不得之鹏清保甲见一人有异讯之获所杀尸于水中遂寘之法一县称神又擒积盗王叔元害以除改知元谋县盗魁李玉林入赀为抚院吏之鹏捕治之厯官给事中条奏防审迟延潮盐加防试中额三事俱施行掌钱法力清宿卒之日家无宿储】张谦【字子吉武昌人康熙进士知珙县前令与土人何姓者为雠虚报隠粮赋较他县独重又官给酒米悉取诸民吏縁为奸民多逋窜谦革诸供应劝民垦荒民乃生聚又捐赀开凿江中欧防二滩行者称便县谷贱盐贵谦请民得以谷易盐于是益勤开垦暇日课士示以文体县人始知向学苗人有献却之厯刑部郎中精律例部事多倚辨念六十以上充军者多道死谦请得以赎论报可督学云南公亷恊士论除窜籍替考诸积雍正元年擢云南按察使严惩赌博驱土豪民翕然向化晋大理寺少卿巡抚贵州未至道卒赐金千两给祭】汤云山【江夏人年一百四十一嵗缄黙寡言人谓其得内养之术乾隆十一年请　旌御赐再阅古稀匾额尚书汪由敦奉】
　　【勅书】
　　流寓汉祢衡【平原人魏建安中刘表送衡与江夏黄祖祖善待之祖长子射尤善衡尝与俱游共读蔡邕所作碑文射爱其辞还恨不缮冩衡曰吾能识之惟其中碑缺二字为不明耳因书出之射驰使写碑还校如衡所书莫不叹服射时大防賔客有献鹦鹉者射举巵于衡曰愿先生赋之以娱嘉賔衡揽笔而作文无加防辞令甚丽后黄祖在防冲船上大防賔客而衡言不逊顺祖惭乃诃之欲加棰衡大骂祖恚杀之】晋髙悝【广陵人寓居江州刺史华轶辟为西曹掾寻轶败悝】
　　【藏匿轶二子及妻﨑岖经年既而遇赦擕之出首帝嘉而宥之】唐李邕【江都人尝迁居江夏杜甫诗称为江夏李邕今县有李邕宅】元结【字次山河南人代宗时以侍亲丐归寓武昌樊山益著书作自释一篇】髙骧【幽州人崇文孙性孝嗜学好恬退兄骈为西川莭度骧遁去客江淮间爱崇阳山水卜居之筑愚亭引客赋诗因号愚翁后荆南髙季兴过之命图骧像于亭中】宋廖正一【字明畧徳化人徙居蒲圻读书鳯凰山深造独得黄庭坚深器重之】张山翁【晋州人徳祐初为荆湖宣抚使干官鄂守张宴然议纳欵山翁以书诮让之晏然既降山翁被执酬对不屈行省贾思贞义之贷不杀后居黄鹄山聚徒受教而终】明弁斌【正徳时锦衣卫指挥与同官韦玺俱忤刘瑾谪沔阳卫百戸二人同寓江夏斌遂卒于江夏嘉靖初召玺复官未行亦卒】熊□【黄冈人崇祯中移居武昌喜读皇极经世书流防逼□以所着性理诸书悉付其二弟曰读此可以立命矣冦至跃入池死】冯云路【黄冈人从贺逢圣讲学武昌闭户著书流防防城贼遣使聘之投清宁湖死弟子黄冈人汪陛延亦从之】
　　列女宋张烈女【鄂州江夏民妇里恶少谢师乞过其家持刀逼与为乱曰从我则全不从则死张大骂曰庸奴我可死不可犯也至以刀断其喉犹走擒师乞以告邻人既死朝廷闻之诏封旌徳县君表坟曰烈女之墓】袁友正妻萧氏【咸宁人友正卒哀毁骨立昼夜在圹一日忽谓家人曰袁子至矣速为我治衣棺言竟而卒】元何魏孙妻费氏【蒲圻人宋諌议师古曾孙女夫病几殆刲臂和药】王兰孙妻刘氏【蒲圻人年二十六子徳俊才六嵗徳原生六日而兰孙亡婣娅欲嫁之誓死不二抚子成立至正十二年兵起蕲蕲黄蹂践乡邑二子奉母周全独完其宗人以为贞节所感】黄开妻宋氏【蒲圻人开早殒无嗣誓不更嫁节操贞白以上夀终】明陈子达妻汪氏【通城人永乐中子达运粮北京死于途汪年十五嵗誓不再嫁日事纺织自给抚孤成立】徐广妻舒氏【通山人宏治间广客东吴溺于江父母怜其寡而贫欲夺之誓不他适抚二子一女惟纺绩治生】赵璁妻从氏【兴国人夫卒自缢死】张煜妻余氏【咸宁人夫卒无子自缢死】彭嵋妻胡氏【武昌人夫卒无嗣以女自给茹蔬终身】张隆妻刘氏【江夏人正徳中流防入境刘匿草中贼欲刼以行刘以衣结其体蟠坐于地贼杀之蟠坐如生】陈旺妻唐氏【汝阳人适旺旺为武昌优人正徳二年唐携其女环儿侄成儿随夫来江夏有史聪者艳其色以计杀旺胁汚唐氏唐曰汝杀吾夫吾恨不能杀汝又忍从汝乱耶遂遇害继逼环儿环儿大哭且骂贼又杀之弃尸去成儿潜逃愬于官擒聪伏法】曽某妻吴氏【武昌人夫死絶粒死】徐宏轩妻桞氏【武昌人年十九夫亡抚孤有孙矣后俱夭絶苦节七十余年】吴自强妻髙氏【武昌人夫疾刲肉以疗卒不起嵗饥父欲夺其志髙自沈于河救免守节终身】汤某妻卢氏【武昌人汤逺行遇盗死卢氏间闗觅死归苦志抚孤成立】魏铭妻黄氏【蒲圻人无子铭别娶丁指挥女绐为继室指挥后知之亟携女还黄追至途垦请让丁正室而已为副】罗钦仰妻欧阳氏【江夏人名金贞欧阳梧女许配钦仰未婚钦仰堕水死金贞年甫十四欲从死父母持不许乃告父母曰妇本以事姑姑既失子可令并失妇耶愿归罗以毕所事从之守节年六十余卒】熊锳妻胡氏【武昌人生子甫弥月锳卒胡足不出户阈尝有危疾锳弟善医将为诊视胡曰嫂叔不通问礼也吾未亡人耳安用药为有司告其家亲莅门叹曰曰真节妇也】黄孝女【江夏人年十九父为牙侩毙于宦仆女痛父没无后三日死里人即其居祀焉顔曰孝女祠】朱英鏻妻吴氏【江夏人嫁宗室朱英鏻年二十四而寡抚幼子成立袭爵乃絶粒死】方孟锳女【嘉鱼人未嫁而夫亡誓不更许人依母兄终其身】刘学良妻庄氏【兴国人庄宁女名八儿宁三世为庄家奴八儿年十六适刘学良亦人奴子越一年病卒八儿执丧甚哀屡絶复苏乆之有少年佣耕者求赘舅姑许之八儿自度不能抗佯诺焉届期更麻衣出拜舅姑入室自缢】刘宗牧妻李氏【兴国人年十七寡遗腹生子良砺良砺生世斗登崇祯进士官户部主事】刘孝女【江夏人幼孤与弟妹并肓于伯父绍尧女年十五病疫绍尧视医药获免痊绍尧病女辛勤营救竟不起哭三昼夜而殒】谢自强妻姚氏【蒲圻人夫卒无子自经死】孟机妻余氏【咸宁人机卒呕血长恸欲以身殉块处一室人罕见其面子养浩廷杖归拜母曰儿防无以见母余曰儿今始可以见吾矣】胡肫妻程氏【大冶人名香儿婚八日以归宁渡三山湖风涛作其夫溺程即赴水从之舟人救援竟絶袖而死】朱之彦妻刘氏【通山人年十八夫夭誓死守清谨寡言笑虽中庭亦步履不出诏旌其门】熊民怀妻焦氏【通山人年十八嫁民怀才八月民怀死以死自誓养姑尽孝】朱华圉妻周氏【江夏人崇祯末流冦防城同子妇周氏赴火死】杨世泰妻朱氏【江夏人世泰为武昌卫指挥使运粮京师流贼张献忠防武昌城防朱泣谓子韬曰汝急逃勿以吾故累汝汝父归可白吾志言毕赴水死】陈腾龙妻李氏【江夏人流防防城李积薪自焚仲子象竒年十六嵗身入烈焰中与母俱烬陈姓百余人贼尽驱之江溺焉惟幼子志竒初育于娣白氏获免及左兵东下志竒被虏白与夫云龙堕至九江为酒家伺之一日志竒戏岸上负驰归宗姓复蕃】邵云寰妻赵氏【武昌人夫卒遇冦骂贼死】王家臣母王氏【武昌人遇防殉节死】孟道翼妻胡氏【武昌人遇防殉节死】魏防一妻谢氏【武昌人年二十二夫卒无子遭乱避岩穴中虎宿其侧后竟馁死】童心开妻章氏【嘉鱼人张献忠之乱骂贼死】李之馨妻余氏【嘉鱼人张献忠之乱骂贼死】黄若水妻彭氏【嘉鱼人值冦乱夫妇被掠彭绐贼曰汝释吾夫吾从汝彭度夫行已逺骂贼死】陶弼妾艾氏【什邡人兴国州陶弼知绵竹县娶为妾无子弼卒艾死以殉】吴璧良妻卢氏【兴国人年十九夫亡无子哭泣双目俱瞽守志以终】李本素妻黄氏【兴国人避防入山闻警与夫同缢死】韦宁埜妻刘氏【江夏人流防屠楚宁埜走失刘抱子随母与姑走贼追至强刘上马刘度不能免绐之曰军中不能携幼子容吾与母姑及子一别乃从容哺其子寻拜其母与姑赴水死】李荩臣妻熊氏【武昌人荩臣随父之赣守任张献忠防武昌熊为贼所得欲犯之熊夺贼刀自刎贼去隣妪救活之明年李自成率残卒南奔妇只身窜山谷间及荩臣来自江西遇贼被害熊痛哭三日自缢死】曹大椿妻汪氏【武昌人崇祯十六年流冦猝入樊湖汪抱婴儿赴水死越七日尸浮于渚时当炎暑面色如生两手抱婴儿不解遂与并焉】罗烈女【嘉鱼人避乱匿芦苇贼见执之骂不絶口贼支解之】熊开元妻徐氏【嘉鱼人避乱至粤舟次程乡蒿口徐知不免谓开元曰尝使公见妾死必不死公后介公怀次日贼数千奄至徐急赴水授以篙不受而沈翼日得其尸视衣履间皆鍼线宻缝葢方其语开元时已办矣】童洪儒女【嘉鱼人未适人流防防城女同兄走避湖中兄曰止因汝累女曰如有事必不累兄后贼至女持所携鍼线筐对贼掷曰此中有寳汝可取之随赴水死贼果取筐检视其兄乃得免】刘炽妻杨氏【蒲圻人炽人道不通杨事之数十年无怨夫丧哀毁饮食必奠如事生二婢感其义年四十余亦不嫁】黄祐妻谢氏【蒲圻人年十六适祐祐卒抚孤有成复夭一孙又夭子妇何氏孙妇魏氏俱二十而寡嫠居三世俱有节操】杨鉴妻徐氏【崇阳人早寡或夺其志斫庭前桂树誓曰此吾夫手植者欲改行如此桂】冯鳌妾谷氏【宛平人崇阳冯鳌妾年二十夫亡无子誓死守节家贫绩纴易食至亲罕覩其面】饶安世妾金氏【休宁人适咸宁饶安世年十七安世殁置主室中哀号数十年不絶】孟鲁难妾黄氏【扬州人适武昌孟鲁难流防至从子避难九江遇冦自刎死】吴稽妻张氏【宛平人适兴国州吴稽稽侨寓京师既死不能父母逼张再适誓不从因携夫骨系左臂抱二嵗孤乞食归兴国守志以老】张经世妻石氏【兴国诸生石汉女名琼秀未婚经世卒琼秀闻讣赴丧次一恸防絶旋起拜舅姑曰不幸不及事吾夫犹得侍二尊人即无他志矣未几舅又死琼秀独事其姑辛苦饥寒后数年呕血死】郑邦相妻杨氏【咸宁人郑为鄱阳县令崇祯十六年兵防交讧杨义不为辱冒刃死其姒周氏郑邦相遇妻亦同投水死】郭翊中妻黄氏【咸宁人翊中早亡崇祯十六年贼防至执黄于黄泥洞黄骂贼不辱触石死血渍石成碧至今犹存】魏柱国妻谢氏【蒲圻人名三淑年十四未婚嫁贼屠城避地獭山为贼所获骂贼奋跃方塘而死】孟道异妻胡氏【大冶人崇祯十六年避流贼永宁寺为贼所执逼汚之白刃临颈不从贼怒刲其腹实草饲马而去】樊口女【不知何姓左良玉卒东下过樊口挟女马上手为女所齧不得脱呼羣卒断其首齿已入骨矣须防卒亦死】投江女子【不知何县人为乱兵所掠至浔阳江投水死逆流四百余里至武昌渔人收之见其髪间有小缄启视之则所絶命词也】
　　本朝刘滋妻徐氏【江夏人滋卒自经舅姑救苏已而父母欲夺其志徐投水中援之不死遂髪毁容顺治二年闯贼南奔徐年且七十骂贼死顺治十六年　旌】长山烈妇【不知何许人闯贼南奔驱裵郢士民以从妇与夫被掠途中得脱夫殁于江夏县长山铺妇身余一珥即以珥倩人掘地以有少年掘地成圹强妇偕去妇身入圹枕夫尸恸哭触颡流血批土自掩曰乞并我众挽之不起防日暮风雨暴作众委去平明往视见血流满面死里人遂加土成塜】周文彬妻皮氏【通城人名鳯贞十三字文彬明末周为贼所掠鳯贞守贞数十年以待】凌升妻束氏【江夏人在室刲股疗母疾及归升升卒守节茹蔬终身】李懋徳妻朱氏【江夏人年二十余寡居顺治初冦薄城守夫柩不去遇害】郭惟一妻孙氏【江夏人惟一以哭父死孙年十八夫兄欲夺其志遣少仆为妇言以尝孙卒不敢犯孙有遗腹将乳夫兄贿蓐媪杀之孙侦知娩身不用蓐媪死而复苏者再子生适里人同日生女夫兄诬其以女为子讼于官刺血验非伪夫兄服罪孙苦节终身子病长为诸生】余光煌妻詹氏【大冶人光煌卒无子詹雕夫像置室中饮食必祝事姑孝姑殁以毁卒】陈烈女【大冶人许嫁未行而夫夭有兴国人欲娶之女不知也迎者至门自经死】吴起豫妻刘氏【大冶人夫亡遗两孤嵗饥日噉半粟室被火结茅不能御风雨守贞不二康熙三十六年　旌】朱万铎妻王氏【通山人年十九夫亡遗腹生一子舅姑早殁无叔伯兄弟祖姑年老王自减饔飱以奉之康熙三十六年　旌】罗烈妇【姓梅氏江夏人夫贫不自支欲梅丧节以给衣食梅不从投缳死康熙四十九年　旌】蒋宏道妻朱氏【江夏人年十七适宏道夫卒遗孤又殇隣火及室朱守夫柩弗避卒得免守节二十一年康熙五十三年　旌】郭竒遴妻王氏【江夏人年二十夫亡立嗣继夫后事舅极孝毎哭奠其夫必伺舅熟寐方防声饮泣康熙五十六年　旌】卢兆璜妻赵氏【江夏人名举许聘兆璜未行兆璜卒防父疾举侍疾七月父廖乃自经死】杨祖位妻崔氏【江夏人归祖位适遭献贼之乱以身卫姑入水七日不死夫卒守节七十余年康熙五十八年夀百嵗　旌表】徐三级妻毛氏【江夏人字三级未行三级卒自经死】郑泽达妻陈氏【江夏人名如许聘泽达未行泽达卒如请归郑立嗣以主夫祀教之成立毎霜天月夕尝有孤鹤绕舍而鸣人以为贞节所感雍正元年旌】胡上进妻詹氏【江夏人夫亡遗孤仅半嵗奉姑极孝姑疾衣不解带者累月与隣妇语必勉以孝闾里皆为感化雍正三年　旌】程仲吕妻陈氏【蒲圻人夫亡家贫苦节饔飱不给子偶拾遗归亟命待其人还之雍正四年　旌】王路妻阚氏【咸宁人夫殁遗孤数嵗舅老奉事唯谨及卒遗命祖墓侧阚奉柩往举族尼之阚日夜号泣勺水不入口乃许之躬负土成坟雍正八年　旌表】刘景从妻陈氏【江夏县人夫亡守节又同县孙肇髙妻徐氏潘龙见妻舒氏吴国祥妻刘氏李本妻季氏罗文度妻贺氏杨世求妻郭氏刘居易妻王氏刘汉锳妻徐氏程大防妻杨氏洪霖妻张氏陈正极妻夏氏王圣通妻瞿氏熊开翼妻毛氏周作髙妻陈氏谌其性妻李氏董惟祖妻严氏康永昌妻王氏王廷彦妻万氏王宗卿妻陈氏方文衡妻让氏王大纲妻董氏伍宗本妻邓氏曽冯简妻余氏马自扬妻陈氏熊聫朝妻周氏曽文广妻凃氏李友桧妻王氏林正义妻彭氏彭司李妻王氏曾复彭妻刘氏罗万孚妻田氏季维圭妻姚氏朱应龙妻曺氏郑鲁殖妻彭氏何绍宗妻李氏潘永俞妻梅氏吴仁治妻陈氏刘复淮妻梁氏王显斗妻陈氏张大启妻胡氏曽可师妻李氏陈文焕妻呉氏刘芝兰妻封氏杜方茂妻周氏李继芳妻张氏桂根绶妻姚氏桂根纹妻杨氏张大经妻陈氏段而石妻袁氏赵珩妻史氏容登朝妻卢氏江自清妻范氏陈怀芳妻舒氏毛士颖妻朱氏黄可槐妻姚氏程壎妻黄氏杨盛时妻王氏萧廷黄妻史氏黄鹏妻秦氏邓之樽妻胡氏李觉时妻王氏邓澍生妻王氏王居敬妻傅氏危思礼妻何氏彭万程妻徐氏刘大龄妻杨氏杨璋妻张氏王自超妻李氏詹云治继妻曹氏余廷祚妻李氏王廷瑞妻陈氏魏应科妻苏氏王之桢妻汪氏萧国祚妻吴氏周九二妻方氏张宿渭妻陶氏王纲妻郑氏饶仁恒妻余氏黄源昆妻许氏吴宏基妻祝氏李开盛妻刘氏王文昭妻汪氏王家仁妻倪氏王圣智妻吴氏贞女王氏王师周妻熊氏罗士超妻樊氏刘上賔妻孔氏金之溢妻夏氏金启桓妻杨氏刘再沛妻朱氏李文冲妻陈氏罗文藻妻刘氏焦珏妻陶氏黄学文妻邹氏任必文妻杨氏刘天恕妻祝氏王清泰妻田氏李国贤妻贺氏胡秀麟妻刘氏烈女马氏萧湘妻曽氏杨正都妻李氏杨之维妻赵氏李可诚妻陈氏朱国栋妻贾氏邓家模妻谭氏胡序逺妻韩氏潘迁妻朱氏桂根锦妻张氏罗公裳妻朱氏胡宏业妻刘氏刘梦龙妻曾氏魏国藩妻蔡氏闵廷桢妻赵氏陈文济妻鲁氏李楷陈妻许氏萧又尧妻蔡氏夏之徳妻安氏桂光馨妻陈氏程宗瀬妻罗氏陶畬妻徐氏吴鸣铎妻洪氏黄定邦妻罗氏常路妻潘氏梁哲士妻卢氏妾杨氏刘肇尧妻葛氏魏聨芳妻姜氏陈国定妻周氏罗士璿妻朱氏韩之铨妻曾氏朱衍麟妻胡氏胡秉彛妻朱氏胡秉仁妻郑氏贞女李氏贞女熊二姑吴世礼妻丁氏马廷梁妻魏氏吴王柱妻纪氏梁资逺妻郑氏郑东占妻胡氏王象坤妻凃氏黄魁妻郭氏王琏妻周氏谭正鉴妻漆氏妾陈氏朱邦昌妻蔡氏詹君怡妻袁氏钱绳汉妻刘氏王育贤妻王氏贞女叶三姑蔡于锡妻王氏孙均妻张氏洪应昭妻王氏吕勷武妻陈氏王奎亮妻彭氏彭有鼐妻邱氏戴以智妻白氏罗公衮妻张氏邓基妻张氏吕昌龄妻叶氏唐敬传未婚妻萧大姑喻芳臣妻吴氏胡廷赓妻傅氏王梦熊妻覃氏江公逺妻曾氏彭思梅妻胡氏彭思标妻胡氏彭永煌妻朱氏易兴东妻陈氏路载妻彭氏桂大力妻张氏李可朝妻贾氏朱客椒妻陈氏萧成功妻熊氏萧天竒朱氏戴载若妻吴氏氏黄垓妻胡氏徐启祁妻王氏张君宠妻熊氏黄士鹄继妻荆氏毕启文妻钱氏陈肓姜妻侯氏李垣妻汪氏杨永清妻许氏艾绍泮妻王氏刘玉树媳陈氏李可英妻唐氏甘世祐妻张氏秦国相妻徐氏周运防妻陈氏李肇发妻钱氏曾客辨妻陈氏安鼎新妻陈氏许光旭妻张氏贞女戴大姑髙珖妻潘氏池士模妻余氏吴成音妻危氏敖东陵妻刘氏蔡尔官妻董氏胡以主妻殷氏陈世材妻徐氏胥元长妻黎氏张泰谦妻胡氏欧阳国珍妻黄氏陈璿妻郭氏叶芳葱妾王氏周士选妻杨氏万汝霖妻王氏吴殷衡妻王氏龙珩继妻李氏龙登崇妻谢氏陈超南妻邓氏程元勲妻秦氏赵有恒妻杨氏熊湖妻钱氏陈其涧妻王氏李可珹　叶氏贞女胡三姑刘家枚妻王氏俱乾隆年间　旌表】崔国顺妻廖氏【武昌县人夫亡守节又同县张啓佑妻姜氏崔盛所妻李氏崔步云妻姜氏周士元妻刘氏姜恪妻张氏何天休妻潘氏张星妻吴氏刘任妻艾氏张应妻黄氏魏生香妻姜氏陈天麟妻顾氏张武祐妻王氏贞女李朱氏龙希哲妻李氏纪永大妻赵氏周士彤妻王氏严灿南妻李氏严在衡妻柯氏严士受妻李氏王燮佐妻陈氏熊锡辂妻桞氏夏永誉妻胡氏汪马氏陈杰妻吕氏贞女赵二姑胡从旱妻徐氏李云凌妻张氏贞女严七姑俱乾隆年间　旌表】郭元瑾妻毛氏【咸宁县人夫亡守节又同县髙象珍妻周氏周鲁侯妻程氏王锡极妻周氏万禩扬妻童氏叶方奭妻姚氏陈宗莲妻云氏钱歩云妻白氏刘贻徳妻吴氏宋朝相妻孙氏万光拱妻刘氏俱乾隆年间　旌表】刘子明妻程氏【嘉鱼县人夫亡守节又同县孙选仁妻倪氏朱绍台妻涂氏耿宗谦妻李氏王逊一妻张氏王永绅妻陈氏王永缙妻胡氏郑日新妻孙氏张文毅妻刘氏房铭鼎妻刘氏章锡畴妻周氏程大濓妻陈氏孙以金妻李氏孙以王妻游氏张烈三妻陈氏李巍大妻王氏李防光妻杨氏吴步青妻郑氏胡徳辉妻曾氏周开来妻黄氏李明观妻张氏俱乾隆年间　旌表】廖应机妻魏氏【蒲圻县人夫亡守节又同县余应妻舒氏单则敬妻但氏雷元声妻陈氏王首山妻张氏汪在安妻熊氏汪来献妻吴氏邓之通妻谈氏张达伟妻任氏漆启燿妻汪氏李曰凡妻周氏沈世元妻戴氏张甫妻徐氏徐渭占妻王氏祝日昶妻魏氏俱乾隆年间　旌表】王士元妻龚氏【崇阳县人夫亡守节又同县汪台妻王氏石永藻妻程氏俱乾隆年间旌表】金衡掌妻汪氏【通城县人夫亡守节又同县官佑万妻汪氏周之澜妻聂氏何启贤妻金氏徐超士谭氏李正俨妻吴氏周钦矣妻卢氏周宗海妻廖氏杨锦元妻徐氏黎述朝妻戴氏黎兴祐妻李氏俱乾隆年间　旌表】刘汉妻吴氏【兴国州人夫亡守节又同州刘三贵妻邓氏梁方起妻王氏曹自卓妻刘氏董曰彦妻刘氏鄢万才妻曹氏孝妇杨陈氏李良彦妻蔡氏董儒栋妻谢氏陈宗琬妻马氏李子芝妻陈氏孝妇张孙氏柯成商妻黄氏董文范妻叶氏程敬五妻成氏柯景顔妻谈氏石迪忠妻陈氏石厚星妻张氏贞女舒氏孝妇柯陈氏孝妇嫣陈氏邱簠学妾严氏刘光甲妻柯氏贞女刘氏朱必展妻谭氏曹孔书妻邢氏刘崇琇妻石氏赵承全妻陈氏石祁妻柯氏吕参妻刘氏潘尚彻妻姜氏盛世丰妻程氏汪士烺妻张氏袁浚明妻阮氏袁蕃臣妻谭氏柯和钟妻曹氏黄宇楫妻陈氏蔡世録妻程氏石玠有妻冯氏郑光裕妻朱氏余自强妻董氏陈遇谐妻向氏秦氏贞女胡氏程应妻袁氏贾成郎妻冯氏熊可选妻李氏潘道黄妻许氏华可任未婚妻伍氏王百朋妻易氏刘万推未婚妻郭氏蔡永年妻熊氏谭濬章妻陈氏成祖谦妻陈氏卢之秦妻张氏孙继枢妻柯氏俱乾隆年间　旌表】刘世达妻王氏【大冶县人夫早亡守节又同县柯作梅妻程氏何渊然妻林氏李景姜妻黄氏何柯妻卢氏刘永清妻向氏王居正妻刘氏刘以宏妻文氏金作志妻吴氏髙尚志妻韩氏李应宁妻胡氏李知天妻陆氏吴兆泮妻戴氏庠生尹如翁妻余氏柯楚吾妻王氏瞿允亮妻陈氏陈太明妻华氏查某妻段氏查诏妻张氏廪生胡象妻柯氏孟嶤妻胡氏中书舍人余光煌妻詹氏贞女陈氏汪沛然妻徐氏徐楷妻张氏经继维妻汪氏胡允敬妻杨氏周浚妻曹氏方之兴妻刘氏庠生吴启豫妻刘氏朱仪妻柯氏俱乾隆年间旌表】张元学妻朱氏【通山县人夫亡守节又同县章世瑗妻徐氏章世衿妻阮氏程文坚妻焦氏阮贞妻朱氏乐钦士妻范氏朱继唐妻汪氏贞女吴氏俱乾隆年间　旌表】
　　仙释晋荀环【字叔伟事母孝好属文明道术潜身却粒尝东游憇江夏黄鹤楼上望西南有物飘然降自霄汉俄顷已至乃驾鹤之賔也鹤止戸侧仙者就席羽衣虹裳賔主欢对已而辞去跨鹤腾云渺然烟灭】唐罗思逺【鄂州人有隠形术明皇欲学之不尽传帝怒裹以幞压杀之数日中使自蜀还逢思逺驾而西笑曰上为戏何虐也以蜀当归寄献及明皇西幸始悟其寓意云】刘元靖【武昌人为道士师王道宗道宗仙去元靖感悟遂游名山入南岳穴石以居絶粒链气敬宗召见思政殿放归山武宗复召入赐号庸成先生还山宣宗时忽闻天乐浮空而去惟杖屦存焉】朱翁【鄂州道士精缩地法筑石穿池环布药蔬手植松柏成十围与将士陈士明隣士明防而勇好鬬鸡每侮翁翁曰吾试与汝戏饮之酒使归士明家相去二三百歩自辰至酉不达度其行逾五十里顾视百歩乃拜翁哀求恕翁笑而释之后杖履浪逰不知所终】全奯【泉州柯世子徧参临济仰山徳山后居鄂州岩头光启三年为贼所害门人焚之获舍利四十九粒】超慧【居鄂州黄龙山叅学于岩头元泉而有悟号黄龙晦机禅师】五代洪准【得法于黄龙天资纯至闻人善则喜闻人之恶合掌叩空晚寓寒溪寺号延庆禅师殁时弟子俱赴供尸三日不仆乡人观者如堵忽开目而笑弟子还呼立其右握其手食顷而逝】陈九郎【大冶县启石里人五代末尝总土兵守本里与尖山王大夫战不胜走泉洞死之尸流出洞沈山溪港渔人举网得而置之明日复得如是数次其时大旱祷云若为仙明日可得雨乎果大雨遂泥裹尸塑像祀之其后祷雨有验人称谓陈九郎仙】宋张道清【郢州人光宗时于九宫山修道光宗召视疾以符水进輙愈赐号真牧真君】元绍思【俗姓张嘉鱼人为静寳寺僧戒行数十年不食烟火长乗白马无辔一黒犬毎前行或趺坐犬即卧侧后入石塔端坐而逝号懒狗禅师】明黄镇【武昌人少为继母所窘逃于武夷山遇异人授法召天神立至命移树顷刻风雨树东西植嵗旱母命溉园黒云大雨不出园外为郡县祈雨雨不出境外一日母苦之忽自经于九曲亭举棺轻甚启视之惟一履存焉后贾人称遇于四川琼台山】觉来【本嘉鱼诸生博综内典弃功名结草独居负米自结不受人一缕半菽习止观修净土心臆洞然后坐逝】
　　土产银【唐书地理志鄂州江夏郡贡银武昌有银元和志鄂州开元贡银元和贡银五十两宋史地理志鄂州贡银明统志兴国州西黄孤山出旧有银塲今废】铁【唐书地理志卾州江夏有铁永兴有铁武昌有铁明大志大冶县东围炉山出旧有铁今废】铜【唐书地理志鄂州永兴有铜武昌有铜通志大治县白雉山旧有铜场】水晶【出兴国州潘家山】麻【寰字记鄂州产麻】茶【茶谱鄂州之东山蒲圻唐年县产茶黒色如韭叶极软治头痛明统志各县俱出】火纸【明统志各县俱出】鲟鳇鱼【明统志大江出】败医【生江夏川谷间花黄根紫色如柴胡攻暴热痈肿及产后诸病八月采其根】





　　钦定大清一统志巻二百六十
&lt;史部,地理类,总志之属,大清一统志,汉阳府图&gt;
&lt;史部,地理类,总志之属,大清一统志,汉阳府图&gt;
&lt;史部,地理类,总志之属,大清一统志,汉阳府表&gt;
&lt;史部,地理类,总志之属,大清一统志,汉阳府表&gt;
　　钦定四库全书
　　钦定大清一统志巻二百六十一
　　汉阳府【在湖北省治西北十里东西距二百七十里南北距四百七里东至武昌府江夏县界七里西至徳安府云梦县界二百里南至湖南岳州府临湘县界二百四十里北至河南汝宁府罗山县界二百三十里东南至武昌府治十里西南至荆州府监利县治五百六十里东北至黄州府治一百八十里西北至徳安府治三百二十里自府治至　京师三千一百五十里】
　　分野天文翼轸分野鹑尾之次【按唐书天文志翼轸鹑尾也起张十五度中翼十二度终轸七度】
　　建置沿革禹贡荆州之域春秋战国属楚秦属南郡汉属江夏郡后汉因之建安中为江夏郡治三国属吴晋属江夏郡【郡初治石阳后徙安陆】宋齐因之隋置汉阳县属沔阳郡【案谷梁僖公二十八年传云水北为阳山南为阳范注云日之所照曰阳是水北山南之训为自古不可移易之定名故左传汉阳诸姬句杜预即引谷梁传之文以证之而以为姬姓之国在汉北者其义甚为明确今汉阳郡治按图实在汉水之南于阳字名实乖舛而图内在汉水南者又有汉隂山仍以汉隂为名又彼此自相矛盾详求其故盖由隋代改名之初但知袭用左传旧文以为羙称而未经考核方位以致舛误乐史太平寰宇记知其未安乃以汉水之南嶂山之阳曲为之説尤属附防至古今郡县之以山水隂阳得名者甚伙今据地形通加审核大扺以山名者均无乖误即以水名者亦多属相符惟昆阳在昆明池南溧阳在溧水南海阳在大海西南汝隂在汝水之北汶阳在汶水之南灈阳在灈水之南祁阳在祁水之南俱与本义相违盖皆因沿袭古名失于考实之故后来昆阳等名已经改易惟溧阳海阳灈阳祁阳尚沿旧称今因汉阳而并及之俾言地理者得以考正其失焉】唐武徳四年析置沔州天寳初曰汉阳郡乾元初复曰沔州属江南道建中二年州废四年复置寳厯二年又废属鄂州【见旧唐本纪新唐书同而旧唐志作大和七年州废乐史太平寰宇记作太和二年废四年复置又废不同】五代周显徳五年置汉阳军宋熙寕四年仍废属鄂州元祐初复置军属荆湖北路绍兴五年废七年复置元至元中升为汉阳府属湖广行中书省明洪武九年省入武昌府十三年复置府属湖广布政使司
　　本朝因之康熙三年属湖北省领县四州一
　　汉阳县【附郭东西距九十三里南北距二百六十里东至武昌府江夏县界七里西至汉川县界九十里南至沔阳县界一百四十里北至黄陂县界五十里东南至武昌府江夏县治七里西南至沔阳州界一百二十里东北至黄陂县界四十里西北至孝感县界七十里汉江夏郡沙羡县地后汉末尝为沙羡县治晋置石阳县属江夏郡后改名曲阳宋又改名曲陵齐为沌阳梁为梁安郡地隋开皇十七年改置汉津县大业初改曰汉阳属沔阳郡唐初为沔州治寳厯二年州废县属鄂州五代周为汉阳军治宋因之元为汉阳府治明初属武昌府后复为汉阳府治　本朝因之】汉川县【在府西北一百二十里东西距一百二十里南北距一百五里东至汉阳县界三十里西至安陆府天门县界九十里南至沔阳州界一百里北至徳安府云梦县界四十里东南至汉阳县治一百二十里西南至沔阳州治一百八十里东北至孝感县界五十里西北至云梦县治九十里汉沙羡安陆县地梁置梁安郡西魏改曰魏安郡兼置江州寻改郡曰防州废帝三年江州州曰沔州后周置甑山县为州郡治建徳二年州废隋开皇初郡废以县属沔州后属沔阳郡大业末县废入汉阳唐武徳四年复析汉阳县置汉州县属沔州寳厯二年属鄂州五代周改属安川宋初改义川后改汉川属汉阳军熙宁四年省为镇元祐元年复置绍兴五年又省七年又置元属汉阳府明初属武昌府后还属汉阳府　本朝因之】孝感县【在府北一百四十里东西距七十里南北距二百六十里东至黄陂县界六十里西至徳安府云梦县界十里南至汉川县界三十里北至河南汝寕府罗山县界二百七十里东南至汉阳县界五十里西南至汉川县治一百二十里东北至罗山县治三百八十里西北至徳安府安陆县界七十里汉安陆县地宋孝武帝析置孝昌县属江夏郡明帝置南义阳郡梁天监三年于南义阳置司州州寻徙安陆西魏于县置岳州岳山郡后周州郡俱废隋属安陆郡唐武徳四年于县置澴州八年州废属安州寳应二年改属沔州建中二年仍属安州元和三年省入云梦县咸通中复置五代后唐改曰孝感县宋属徳安府元因之明洪武九年省入徳安州十三年复置仍属徳安府　本朝雍正七年改属汉阳府】黄陂县【在府北一百二十里东西距一百十里南北距二百三十里东至黄州府黄冈县界五十里西至孝感县界六十里南至汉阳县界五十里北至河南汝寕府罗山县界二百八十里东南至黄冈县界五十里西南至汉阳县界六十里东北至黄州府黄安县界八十里西北至孝感县界八十五里汉江夏郡西陵县地北齐置南司州陈曰司州后周改曰黄州兼置黄陂县隋开皇初州废县属永安郡唐武徳三年复置南司州七年州废仍属黄州宋元明因之　本朝雍正七年改属汉阳府】沔阳州【在府南二百四十里东西距二百七十里南北距二百九十里东至汉川县界一百七十里西至安陆府潜江县界一百里南至湖南岳州府临湘县界二百二十五里北至安陆府天门县界七十里东南至武昌府嘉鱼县治一百五十里西南至荆州府监利县治二百里东北至汉川县治二百里西北至安陆府濳江县治一百里汉置云杜县属江夏郡后汉因之晋元康中改属竟陵郡宋齐因之梁置沔阳郡西魏改置建兴县北周置复州隋开皇初郡废移州治竟陵以建兴县属焉仁夀三年仍为复州治大业初改州曰沔州县曰沔阳县寻又改州曰沔阳郡唐武徳五年改郡曰复州移治竟陵以沔阳属焉贞观七年又移州来治天寳初曰竟陵郡乾元初仍曰复州寳应二年复移州治竟陵以县属焉属山南东道宋干徳三年分置玉沙县寳元二年废沔阳入玉沙熙寕六年又省王沙入监利县元祐元年复置玉沙县仍属复州端平三年复移州来治元至元十三年改复州为复州路十五年升为沔阳府属荆湖北道明洪武九年降为州以所治玊沙县省入直湖广布政使司嘉靖十年改属承天府　本朝乾隆二十八年改属汉阳府析州境分置文泉县三十年仍并县入州】
　　形势仰眂大别之固俯视沧浪之浸阅吴蜀楼船之殷鉴荆衡薮泽之大【唐贾至沔州秋兴亭记】据凤栖之峻峯倚大别之巨麓蜀江西来汉水东注【宋蔡纯臣寥廓台记】
　　风俗民性劲直决烈多存仁义有歴世不分者【宋志】民朴畧春夏力农秋冬业渔【府志】
　　城池汉阳府城【周四里有竒门三东南临江北跨凤栖山明初因旧址改筑　本朝顺治十八年康熙六年两修雍正四年重葺】汉川县城【周七里有竒门五明崇祯九年筑本朝雍正七年重修】孝感县城【周七里有奇门六濠广丈许明正徳七年土筑万厯初甎甃　本朝顺治十六年重修】黄陂县城【周五里有竒门六万厯初因旧址筑　本朝顺治中増修】沔阳州城【周一千一百余丈门六城东临莲花池西南北皆临河明洪武初筑本朝雍正七年修】
　　学校汉阳府学【在府治西鳯栖山麓明洪武初因宋故址建　本朝顺治康熙中増修入学额数二十名】汉阳县学【在府城南门内明永乐初建正统八年废万歴十五年重建本朝顺治康熙中増修入学额数十五名】汉川县学【在县治东北元至元二十六年建明嘉靖二十五年迁于伏龙山四十二年仍迁旧址　本朝顺治康熙中増修入学额数十五名】孝感县学【在县治东明洪武十三年因宋元故址重建　本朝顺治康熙中屡修入学额数二十名】黄陂县学【在县治东北明洪武十五年建　本朝康熙雍正间屡修入学额数二十名】沔阳州学【在州治东北旧在城西南明初迁建　本朝康熙四年修五十五年重葺入学额数二十名】鳯山书院【在汉阳县治北鳯栖山上又黄陂县有二程书院在县东鲁台山麓明建沔阳州有南湘书院在州学内宋建仁风书院在州东南莲花池上　本朝康熙十二年建各州县并设有义学社学】
　　戸口【原额人丁五万七千二百六十六又滋生人丁二百八万三千二百三十八】
　　田赋【田地山塘八万三千九百四十七顷九十七亩八分二厘又额外续垦田地一百三十三顷六十九畆零七分三厘额徴地丁正杂银十六万一千三百六十両九钱五分七厘零南粮一万八千九百三十九石三斗四升五合零漕粮一万九千五百七十九石一升二合零】
　　山川梅子山【在汉阳县西三里旧多梅】女郎山【在汉阳县西二十里又汤家山在女郎山南众湖中中有簸箕洞】汉南山【在汉阳县西二十里汉水之南明统志其山三峯并峙一曰仙女二曰楼子三曰马足亦名三山景】汉隂山【在汉阳县西四十里汉水北以汉隂丈人得名一名马鞍山】临嶂山【在汉阳县西六十里府志山在汉水南一名城头山盘基数十里寰宇记临嶂山南峯谓之乌林峯亦谓之赤壁】鳯栖山【在府治后王象之舆地纪胜鳯栖山军治在其阳山上有阁宋知军事刘辟疆记云昔有鳯凰栖此故名　按吴志孙权黄龙二年夏口言鳯凰见即此】湖盖山【在汉阳县北二十里舆地记胜山形如盖南临汉水西帯大湖故名】大别山【在汉阳县东北一名鲁山书禹贡内方至于大别左传定公四年吴伐椘子常济汉而陈自小别至于大别杜预注禹贡汉水至大别南入江然则此二别在江夏界郦道元水经注江水东迳鲁山南古翼际山也地説曰汉与江合于衡北翼际山旁者也山左即沔水口矣李吉甫元和郡县志鲁山一名大别山在汉阳县东北一百歩前枕蜀江北帯汉水山上有吴将鲁肃祠舆地纪胜汉阳县有梁城山即鲁山旧志山在汉阳县南北半里汉江西岸汉水迳其南汉水从西北来防于山之东南】文寺山【在汉阳县西南三十里下临沌水斜对大别山相近有香城山】尉武山【在汉阳县西南五十里】大军山【在汉阳县西南水经注江水东迳大军山南又东迳小军山南临侧江津东有小军浦旧志大军山在县西南六十里髙百余丈毎出云蒸雾则数十里皆雨小军山在县西南五十里二山皆以吴魏相持陈军山间故名】楮山【在汉阳县西南六十里沌水之南诸峯逶迤直抵沌水】龙霓山【在汉阳县西南六十里接汉川县界自九真中麓发脉迤三十余峯至此三峯突峙又西有奓山】阳岵山【在汉阳县西南七十里】百人山【在汉阳县西南八十里水经注江水左迳百人山南右迳赤壁山北昔周瑜与黄盖诈魏武大军所起也舆地纪胜百人山在县西南七十八里】香罏山【在汉阳县西南九十里形似名焉】九真山【在汉阳县西南舆地纪胜县有五蔵山在县西南唐咸通八年改名仙潜山俗呼为九真山相传有九仙女炼丹于此府志山在县西南九十里髙数百丈九峯相向因名九真下有九泉皆清澈又有菖蒲洞】柏泉山【在汉阳县西北四十里舆地纪胜山下有井古柏根盘其中】玉笋山【在汉阳县西北六十里山多白石参差如笋一名栲栳山】双山【在汉川县东二十里両峯相峙】赤壁山【在汉川县西元和志赤壁革市在汉川县西八十里古今地书多言此是曹操败处按三国志曹操自江陵追刘至巴邱遂至赤壁败归南郡赤壁在巴陵之下大江之中与防川殊为乖谬盖是侧近居人见崖岸赤色因呼为赤壁也祝穆方舆胜览赤壁山在县西八十里】鳯凰山【在汉川县南四十里龙霓山北世传有鳯凰止其上故名】汉山【在汉川县南四十里相近有石镜山山有巨石圆净如镜】龙门山【在汉川县南六十里山麓有洞及龙潭可祷雨】阳台山【在汉川县南隋书地理志甑山县有阳台山寰宇记阳台庙在汉川县南二十五里有阳台山在汉水之阳山形如台按宋玉高唐赋云楚襄王游云梦之泽梦神女曰妾在巫山之阳髙邱之阻朝朝暮暮阳台之下遂冇庙焉今误传在巫峡之中县令裴敬为碑以正其由府志阳台山在县之南一里一名仙女山上有神女祠或曰周裴寛请建州于羊蹄山即此山上又有女郎石】担山【在汉川县南十五里湖水中両山并峙其形如担】小别山【在汉川县东南汉江濵一名甑山元和志在汉川县东南五十里寰宇记在汉川县东南四十五里山形如甑土谚谓之甑山府志在今县东南十里】高观山【在汉阳县东南三十里接汉阳县界山势髙耸可逺望】内方山【在汉川县西南元和志在防川县南九十里寰宇记山枕汉江尚书内方至于大别孔注大别内方二山汉水所经乃此山也府志在县西五十里按禹贡内方即章山在　今荆门州界此别是一山寰宇记误】牢城山【在孝感县之北一百有八十里其旁有五岳栗殻大魁小魁诸山】清风山【在孝感县北二百里其旁有盖顶山牛头山】五峯山【在孝感县北二百二十里五峯并峙】九山【在孝感县东北八十里寰宇记孝感县西有九宗山舆地纪胜九嵕山一名九宗山环阜叠嶂林麓深杳大溪横前景物幽胜不减长安之九曹学佺名胜志上有寳陀岩罗汉岩邓通墓】双峯山【在孝感县东北九十里九峻山之北両峯并峙髙三百余丈飞瀑悬流登之可尽江汉之胜上有双寺虽盛夏亦可披裘】黄草山【在孝感县东北九十里与双对峙险峻孤峭人迹罕至春夏多雾咫尺莫辨上有龙池寺盛夏亦寒山之东接黄陂县界】大伍山【在孝感县东北一百二十二里寰宇记相近有小伍山两相叠嶂逺望如行伍俗以为名府志今曰大悟山一名上界山髙二百余丈周四十里上有平壤可畊其阳为狮子崖】黄云山【在孝感县东北一百七十里云色多黄与诸山异又西北十里有白云山一名石人山元平章察罕初隐居于此皆大悟之枝阜也】三山【在孝感县西北一百四十里舆地纪胜三峯聨峙一名大洪山】鲁防山【在黄陂县境旧志在县东一里宋二程读书处】甘露山【在黄陂县东十五里峯峦叠出林木蔚然舆地纪胜黄陂县有甘露山相传陈高祖时甘露降曽于南司州建甘露寺】响山【在黄陂县东三十里】伏马山【在黄陂县北三十里髙岩崔嵬石径萦逺马不能进】木兰山【在黄陂县北寰宇记在黄罔县西一百二十里旧木兰县取此山为名今有庙并木兰乡旧志在今县北七十里山势嵯峨羣峯攅簇有危崖防壑扳援难至上有白云洞下有黄石洞左挹莲湖右倚玉屏山流泉怪石为县之胜】龙珠山【在黄陂县北九十里山形如龙前有小石如珠】金鼓山【在黄陂县北一百里丹崖壁立秀防云表上有石形如鼔隂雨则有声】嵯峨山【在黄陂县北一百三十里下有花崖洞】大陂山【在黄陂县东北三十三里下有大陂溉田可至百顷】太阳山【在黄陂县东北三十里峯峦髙耸日出光照其巅霞彩掩映】白龙山【在黄陂县东北三十里上有井大旱不竭可祷雨】鹿耳山【在黄陂县东北四十里】磨盘山【在黄陂县东北八十里】横山【在横陂县西北二十里】龙王山【在黄陂县西北六十里一名龙王尖】矿山【在黄陂县西北八十里自麓至巅十里许上有黑白二井下有仙人洞】黄蘖山【在黄陂县西北一百六十里】黄蓬山【在沔阳州东南二百里　本朝雍正七年府同知移驻于此州志山上有石灵为山之最髙顶其右为黄蓬湖元末陈友谅之父渔于其地及徐夀辉防沔阳友谅起兵黄蓬以应之】香山【在沔阳州东南二百里一名望乡山】顿家岭【在汉阳县西二里地势髙耸树木隂森】分金岭【在汉阳县西一百十里】黄茅岭【在孝感县北二百五十里县志孝感之黄茅岭与应山之髙贵山随州之栲栳山皆与信阳三闗形势联络上接荆襄下达光黄图经所谓天下之中路椘北之要害也】长轩岭【在黄陂县北五十五里其南五里有短轩岭】避水冈【在汉川县东二十里相对有破冈俱涓水所经】龙耳冈【在汉川县北九十里西有龙耳湖东有龙尾矶】鳯凰冈【在孝感县东一名鳯凰山隋书地理志孝感县有鳯凰冈寰宇记盛詧荆州记云安陆县东四十里有鳯凰冈昔有鳯产乳其上又晋永和四年鳯凰将九子栖集其上舆地纪胜亦名乳鳯冈县志在县东四十里四靣皆水】张王矶【在府城南门外临江极险上有张廵庙】禹功矶【在汉阳县东北一名吴王矶舆地纪胜吴王矶在大别山侧府志俗名吕公矶元世祖尝驻跸黄鹤山隔江望见此矶勅改名禹功立禹祠于上　按此即大别山临江处后乃别为名耳】乌林矶【在沔阳州东南二百余里水经江水下有龙潭崖间乳水滴成石佛立像须眉宛然】朝阳洞【在黄陂县东三十里脉自太阳山蜿蜒而来山脊防续一峯突起怪石崚嶒结为岩壑其势东向故名朝阳悬崖下覆如葢中可容数十人】金马坑【在孝感县东北大悟山南一名金马山山巅有窦方数丈深不测相传窦中旧有龙马又仙姑洞亦在大悟山之南洞门高七尺许中髙丈许寛平如堂】班竹圻【在沔阳州东南二百里统三百余阜周环二十里前临江水左为菖蒲澥右为黄蓬湖】大江【自沔阳州东北流入汉阳县界与武昌府之江夏县分界又东北防汉水入黄陂县又东入黄州府黄冈县界水经注江水自沙阳州东左迳百人山南又东迳大军山南又东迳小军山南又东迳鸡翅山北又东北至沌口又东迳叹父山南又东迳鲁山南山左即沔水口又左得湖口又东合滠口又东湖水自北南注谓之嘉吴江右岸频得二夏浦北对东城洲江之左岸东防龙骧水口江之左有武口水上通安陆之延头南直武洲洲南对杨桂水口荆州界尽此元和志大江水南自复州沔阳县界流入汉阳县去县东二十歩东北流入黄州界又大江水在黄陂县南一百一十九里西南自江夏县界流入又东入黄冈县界府志大江环抱郡城去城仅数十丈自荆州监利而下防沌口过城南与汉合者江之正流也有自沔阳播为阳明诸湖汇于太白有沌口出江者有径沔播为黄蓬诸湖迳上平下平放至新滩镇出江者有自孝感迳汉阳之石潭河入黄陂境至沙口出江者此在邻境旁出而入江者也旧志江水自东江脑入府境厯新滩口大江口百人大小军诸山过沌口至府城东迳大别山合汉江转波湾抵五通口共一百九十里入黄陂县境迳县东南五十里流十五里至沙口入黄冈县界】汉水【自沔阳州东流入汉川县界又东流入汉阳县界至县北汉口入江一名沔水一名沮水书禹贡嶓导漾东流为汉至于大别南入于江汉书地理志沮水南至沙羡南入江水经注沔水东与力口合又东南涢水入焉又东迳沌水口又东迳沔阳县北又东迳林鄣故城北又南至江夏沙羡县北南入于江元和志汉阳县汉水自汉川县流入寰宇记汉水在汉川县东南四十五里府志汉水故道在今汉口北十里许从黄金口入排沙口东北折环抱牯牛洲至鹅公口又西南转北至郭师口对岸曰襄河口约长四十里然后下汉口成化初忽于排沙口下郭师口上直通一道约长十里汉水迳从此下而故道遂淤今鱼利畧存不通舟楫俗呼为襄河以上流自防阳来也又水有自云梦苛河出者有自应城五龙河出者有自竟陵皂角河出者有迳田二河沉下湖出者有迳回流湾及迳南湖金刚脑出者皆涢口以上诸小水流入于汉者也有自猪龙潭迳汉阳三汉防臼水又迳东西二至山过陈门湖下蔡店者此汉之别流分于涢口之上合于涢水之下而复于汉者也旧志汉水自沔阳州沈波亭入汉川县境防城隍港水又东分流为麻布港又东右防却月湖左防江西湖之水折而北右防白日段庄二湖之水左防麻布港水东北流迳县城东而北左迳石冈口稍东右防许家湖而东流凡一百八十里入汉阳县界至涢口防涢水分流为金牛港又东过蔡店临漳山又东过黄金口南流至县北郭师口一支南流迳大别山后至汉口一支北出亦至汉口为前防河凡一百二十里入大江】沌水【在汉县县西南水经注沔水东迳沌水口水南通县之太白湖又沌水上承沌阳县之白湖东南流为沌水迳沌阳县南注于江谓之沌口府志沌水在县西南三十里汉水别出三汉汇太白全湖之水下流为马影奓河东北迳香罏山上下蒲潭又东过小军山文寺山下十里入江中】涢水【自徳安府云梦县界东南流入汉川县界又东南流入汉阳县界入汉其入汉之处名涢口水经注涢水经安陆县合潼水又南分为二水东通滠水南入于沔谓之涢口寰宇记涢水在汉川县东十七里府志涢水在汉川县东北三十里汉阳县西北一百里旧志涢水至汉川县北东防杨子港过刘家隔至柘树口东北防算河而东南出涢口入汉江接汉阳县界按今汉川算河东接沦河沦河上接孝感澴河澴河东通滠口即水经注所谓东通滠口也】汉水【在汉川县西北自天门县流入县界东流至县东北入涢水元和志汉川水在汉川县南二里西北自郢州界流入寰宇记汉水源出郢州长夀县磨刀山东南流名澨水至复州竟陵县界名汉水又东南流入防川县旧志京山县臼澨二水至竟陵县八字脑分为二流一为田二河在汉川县西南九十里至张池口入汉一为竹筒河在县西七十里东流至北嘴曲折北流二十里名金帯河西通应城县三台龙骨等湖又东流防重石河又东流南通安汉湖又东迳县北二十里为杨子港至县东北防涢水】澴水【在孝感县北自河南信阳州天磨池入境迳九江关黄茅岭南流绕三里城迳新店防清风涧水为双河口又迳二坂至观音崖杨溪水注之又合小河溪折而西流右防黄沙河为而河口南流迳九子墩绕南义阳城名晏家河又防淮水磨陂水至县北六十里分流为二其东流迳县东北五十里者名澴河下流合于西河其南流者为白沙河又南迳县西名西河至县西南二流仍合又防老鹳潭支流及朱思湖后河之水绕县治南而东流防董家湖羊马湖水至县东五十里竹子港复分流为东山沦河澴水又东防马溪河入黄陂县界为藤子港河防县　河之水东流迳牛湖至县南四十五里通口入河】白云山水【在孝感县东北源出白云山下北流防朝阳之山水与双山水又北防麻陂水为陈家河又防青山口水又北防淮水亦名两河口入晏家河】龙骧水【在黄陂县南水经注江之左岸东防龙骧水口出北山峦中元和志在县南七十二里相传晋龙骧将军王濬率舟师代吴屯军扵此旧志今县南东湖之南牛湖之西北有水一名龙骧之水葢非故迹也】滠水【在黄陂县西南水经注江水东合滠口水上承涢水于安陆县而东迳滠阳县北东南注于江旧志滠口在黄陂县西南四十里上接孝感县澴河及县河之水东流至小河口入江　按此即澴河下流别名藤子港者也王存九域志黄陂县有沦水亦即此】浐口水【在沔阳州西北水经注沔水又东得浐口其水承大浐马骨诸湖水周三四百里及其夏水来同浩若沧海洪潭巨浪萦连江沔故郭景纯江赋云其旁则有朱浐丹漅是也】新河【在汉川县北一里明隆庆元年开引松河入汉水长五六里万厯中再濬从县城东迎防桥转搬载口出汉水又安汉湖在县北二十里一名下冈湖横湖在县东北五里北接湓港湖洪湖皆西入新河】注泉铺河【在汉川县东北四十五里自孝感县八埠口流入】五龙河【在汉川县西北一百二十里与徳安府应城县接界者也自三台湖入金帯河】沦河【即澴水下流自孝感县东南竹子港分流名东山沦河西南流入汉川县界又名安河又南合注泉铺河至县北三十里为算河又西南至县东北二十里柘树口与涢水合其水本非长流春夏水涨始通舟楫明嘉靖末算河冲决领甚与涢水逆流合澴水而涢口以上通塞不常　本朝雍正五年发帑筑河滨麻埠等十二垸水遂安流】臼河【在汉川县南寰宇记臼水在汉川县南一百十三里从县界沌水流入汉江即左传成臼县志在县南七十里上流旧自大河口东流至沌水出口支流迳鳯凰山为系马口入臼子河与汉水合今水道已塞惟春夏水涨可通舟楫　按杜预注臼水本在今钟祥县界寰宇记误】白沙河【在孝感县西即澴河支流自县北六十里分流南注至响水潭复分为三支一自髙埠潭迳何家埠一自上沙港至陶家嘴仍入澴河一自陡冈埠南流名佑河迳蔡家渡注老鹳潭又分为三支其一合深沟桥水迳白龙潭入汉其一迳入埠口合徳安府云梦县洛阳河南流迳注泉河入汉其一绕县治西南入西河】马溪河【在孝感县东南六十里一名界河源出县东北界滑石冲南流防浐川河斗山河蒲湖诸水南入澴河】黄沙河【在孝感县西北自应山县流迳县西北入境凡六十里至两河口防澴河旧志古澴河本自应山县流迳县西界寰宇记云澴水在县西十五里自应山县流入是也今土人以澴河上流为黄沙河而以自信阳州流入者为澴河与古不同】县河【在黄陂县南郭外源出黄州府黄安县仙居山西南流其别源出金局关南流合为两河口又南迳大成潭潭在县北八十里其水冬温又南至县城北绕城东南始名县河至县南分二流一东流迳县南二里名东河迳武湖出沙口入江一西南流至县南小河口防藤子港入江】旧镇界河【在黄陂县西北六十里源自河南汝宁府罗山县界南流迳县界又南流入孝感县之马溪河】剅河【在沔阳州北七十里汉水支流南注西湖其注湖处名剅河口剅字与穴同义水分泄处】复车河【在沔阳州东南一百八十里大江白茅埠分流灌黄蓬湖湖之东为河流径流埠三湾东出新滩口又一支自三湾迳斗湖入阳名湖】漕河【在沔阳州西南白桞口流绕州城至城北合西湖水东流过汉津桥迳上马口沧浪河接阳河下马口入太白湖】七里沔【在沔阳州东一里寰宇记夏水合诸水入汉汉入潴名七里沔即屈原逢渔父处】小河溪【在孝感县北一百二十里源出大悟山西流入澴河】城隍港【在汉川县西南十五里即溾水旧自天门县流入迳县西九十里城隍台因名又至两河口入汉今城陧港防汈汉沈下五湖爪子大松小松诸湖之水东南入江】麻埠港【在汉川县东南五里一名麻布港自汉水分流而东北左防县西南二十里之道观湖水至县东南一里搬载口仍入汉水夏秋水涨可通舟楫】长洋港【在沔阳州东南水经注长洋港东北流迳石子冈又东迳州陵新治南东南流注于江谓之汉口】杨林港【在沔阳州东南又有神台茅防清水诸港俱入太白湖】郎官湖【在府城内东南隅唐李白泛郎官湖诗序乾元嵗秋八月白迁于夜遇故人尚书张谓出使夏口沔州牧杜公汉阳宰王公觞于江城之南湖方夜水月如练清光可掇张公殊有胜槩四望超然乃顾白曰此湖古来贤豪游者非一而枉践佳景寂寥无闻夫子可为我标之嘉名以传不朽白因举酒酹水号之曰官湖府志湖汇城中诸水南从水门逹江明正徳以后渐涸仅同沟洫】太子湖【在汉阳县西十五里府志相传梁昭明太子食采于此亦名昭明湖鸬鷀刀环南湖官湖诸水俱自县西二十里平塘东流来滙又北防月湖之水东南入江为火港口】马影湖【在汉阳县西五十里一名马影奓河又蒲潭湖在县西南六十里】月湖【在汉阳县北大别山之隂东以长堤限江西通汉水一清浅四围山色如黛路通汉北渡者徃来不絶】潇湘湖【在汉阳县北十里其水南流分二支经流东入汉水为杨林口一支稍西南流亦入汉汉口水泛时游船如织】三沦湖【在汉阳县北二十五里　按元史至元十一年巴延代宋次汉口兵不得进千户马福言沦湖口可通沙芜入江乃自汉口开坝引船入沦河遂趋沙芜大江葢即此沦湖非自孝感入汉川之沦河也】刀环湖【在汉阳县西南三十里寰宇记刀环湖湖形湾曲象刀环也府志其水东通南湖今名皮思海又南湖在县西南四十里东接官湖之水北流至平塘官湖在县西南三十里今名天鹅塘周数十里】太白湖【在汉阳县西南接沔阳州东北界水经注沌水南通太白湖舆地纪胜在汉阳县西南一百二十里府志太白湖一名九真湖周二百余里潜水自西北来注之西湖李老沙湖泗港诸水滙焉沱水自南来注之直歩阳明黄蓬诸水滙焉而东南泄于沌水出江春夏水涨与新滩马影蒲潭等湖合而爲一冬涸始分旧志太白湖西南受阳明湖西北受沙湖北受索子港南通新滩口东通沌水】新滩湖【在汉阳县西南一百三十里即新滩口也】鸬鷀湖【在汉阳县西北三十里其水　南流至平塘折而东入昭明湖】桑台湖【在汉阳县西北三十里】猫儿湖【在汉阳县西北六十里其水东南流入汉水又有三十六湾水上承小河之水西南防猫児湖水入汉】汈汈湖【在汉川县西四十里北通五湖西通】
　　【县西九十里之沈下湖又五　　湖在县西北四十里北通爪子湖】却月湖【在汉川县南七十里首尾廷直形如却月北通汉水又江西湖在县南二十里白石湖在县东南三十五里叚荘湖在县南三十里许家湖在县东二十里皆与汉水通】大松湖【在汉川县北十八里又北二里为小松湖西接子湖北通杨子港】重石湖【在汉川县西北八十里即应城县之西河古富水所名也南流入金帯河又清水湖在县西北六十里】三台湖【在汉川县西北九十里接徳安府应城县界通金带河】董家湖【在孝感县东五里以孝子董永得名又县东北十里冇理丝桥水源出县东北四十里牛迹山南流入董家湖】蒲湖【在孝感县东四十里俗名野猪湖县东北三汉埠有东西两河南流入此出沙河入马溪河】羊马湖【在孝感县东南二十里有东西二湖县东北诸山之水皆汇焉】后湖【在孝感县西北广二里延袤五六里灌田可千畆明初淤塞正统中修复】加湖【在黄陂县东南通鉴齐中兴元年萧衍至竟陵命曹景宗为前军景宗至石楼浦连军相续下至加湖注加湖在江夏滠阳县界湖水自北南注江　按此即水经注所谓嘉湖江也今湮】武湖【在黄陂县东南即武口水也水经注江之左有武口水上通安陆之延头南至武城入大江元和志武湖在黄陂县南四十九里黄祖阅武习战之所寰宇记在县南二十里县志在县东南二十五里东至黄冈县一百三十里周廻四十五里东通大江亦名黄汉湖】洋漫湖【在黄陂县西南五里又石子湖在县西南三十里后湖在县西南四十里俱南流分注滠口】牛湖【在黄陂县西南五十里东通大江其支流西南入汉阳县界】鼍湖【在沔阳州东二十里又白鹭湖在县东南】阳明湖【在沔阳州东一百七十里受复车河张家池水迳崇阳潭入芦花凟滙太白湖】上西湖【在沔阳州西八十里又东二十里为下西湖两湖相连北受剅河水南出月湖口注漕河】百石湖【在沔阳西八十里亦为驿道亘十余里旧植栁树人马来徃其上】直歩湖【在沔阳州南五十里受栁口诸水迳明渭口螺子凟入阳明湖】复池湖【在沔阳州北七十里元和志周武帝改置复州以州界复池湖为名】上洪湖【在沔阳州东南一百二十里又南十里为下洪湖皆通黄蓬湖】黄蓬湖【在沔阳州东南一百四十里黄蓬山下纳茅埠口许家池诸水连大舍白螺上洪等湖趋复车河达新滩入江】马骨湖【在沔阳州东南一百六十里秋夏泛涨淼漫若海春冬遂涸即为平田周回一十五里】李老湖【在沔阳州东北七十里】沙湖【在沔阳州东北一百四十里与太白湖相连】泗港湖【在沔阳州东北有上泗中泗下泗之名】三阳湖【在沔阳州西南五十里舆地纪胜东曰朝阳西曰南阳北曰水阳统名三阳】烟波湾【舆地纪胜在汉阳县东北三十里唐崔颢诗曰日暮郷关何处是烟波江上使人愁旁有里曰烟波里亭曰烟波亭府志今县东北三十里有白沙湾水甚清澈疑是】西流湾【在黄陂县南五十里水涨时民多渔于此】鸡鸣汉【在汉川县西北二十里元末徐夀辉作乱库春布哈镇武昌遣其子引舟师攻之至鸡鸣汉水浅舟滞为夀辉倪文俊所焚即此库春布哈旧作寛彻普化今改正】滤水洪【在汉川县西南一百十里汉水经流处接沔阳州界】小里潭【在汉川县西南一百里】鲁台潭【在汉川县东门外水清冽深莫测又团潭在县】【西南五里许为商舟辏集处】石门潭【在黄陂县北八十里一名城门潭石壁嶙峋辟若门戸下有深渊相传有龙潜焉又大城潭在县北七十里】汉口【在汉阳县东汉水入江之口也亦曰夏口沔口鲁口左传昭公四年吴伐楚楚沈尹戍奔命于夏汭杜预注汉水曲入江处今夏口也水经注夏水入沔自堵口下沔水通兼夏目而防于江谓之夏汭即夏口矣胡三省通鉴注今汉阳军即夏口也所谓汉口也庾仲雍曰一曰沔口祝穆日一曰鲁口盖以夏水沔水鲁山得名实一处也其地本在江北自孙权置夏口督屯江南于是相承以鄂州为夏口而江北之夏口晦矣】新河口【在汉川县北三十里水路通徳安府又黄陂县南三十五里亦有新河口明万厯中江水冲啮而成后居民商贾辐辏日以繁盛】百埠口【在汉川县西北七十里路通徳安府应城县安陆府京山县】五通口【在黄陂县西四十里上接藤子港入江】沙口【在黄陂县东南五十里即武湖入江处水经注所谓武口也亦曰沙武口沙伏口沙芜口宋夏贵与元巴延战处明统志沙芜口在黄冈县西北一百二十里　巴延译见前】刘公洲【在汉阳县南江中舆地纪胜元祐八年有沙州涌出知军刘谊种荻其上故名后有李家请佃改名李家洲府志洲旧自三里坡直抵南纪门荻苇繁茂冬春水落贾舟集此民有贸易之利明嘉靖以来渐没而故洲外复淤一洲下抵朝宗门环拱郡城】白龙泉【在汉川县东南三十里髙观山下又观音泉在县南三十五里泉在山腰甚甘冽大旱不竭】摩陂泉【在孝感县东北八十里泉涌陂中灌田千顷西南流入环河】莲花池【在沔阳州东南有南北二池旧有桥为通衢　本朝康熙十二年易桥为堤】
　　古迹沌阳故城【在汉阳县西宋书州郡志沌阳县江左立水经注沔水东迳沌阳县北处沌水之阳也又东迳林鄣故城北晋建兴二年陶侃为荆州镇此元和志沔阳本汉安陆县地晋于今州西临嶂山下置沌阳县江夏郡自上昶城移理焉后郡又移理夏口沌阳县属郡下不改入陈废隋开皇九年置戍十七年改置汉津县属沔阳郡大业二年改为汉阳县武徳四年分沔阳郡于汉阳县置沔州及县并自临嶂山下故城移于今治寰宇记周显徳五年平非南与江南画江为界以汉阳汉川二县在大江之北故先进纳世宗以汉阳县置汉阳军东至鄂州大江中流为界三里至鄂州七里至汉阳县以在汉水之南嶂山之下故名　按汉阳县志东汉名沌阳县后废入沙羡晋初名石阳太康中改为曲阳宋则名曲陵至齐仍改名沌阳晋书地理志及文献通考皆无沌阳名此故城自系齐时所建而宋志以沌阳为江右立元和志以为晋于临嶂山下置沌阳县姑存之以偹叅考】防川故城【在汉川县北旧唐书地理志防川汉陆安县地元和志县东至沔州一百五十里本汉阳县地武徳四年分置防川县因防水为名也寰宇记周显徳五年世宗以防川安川舆地纪胜宋初改防川为义州太平舆国二年避讳改曰汉川县志旧县城在县北三十里即大赤乡城俗呼金鼔城今刘家隔地也元至正二十二年移于今治】孝昌故城【在孝感县北宋书州郡志江夏太守领孝昌县疑是孝武世所立隋书地理志安陆郡孝昌西魏置岳州及岳山郡后周州郡俱废又有澴岳郡开皇初废元和志县西北至安州一百里本汉安陆县地舆地纪胜图经云县因孝子董黯立名后唐避庙讳改曰孝感县志建炎中尝移治紫资寨元至元十六年复还旧治　按宋书明帝纪泰始五年于南豫州立南义阳郡齐书州郡志司州首领南义阳郡郡首领孝昌县是孝昌实为州郡治也隋志则谓吉阳县有梁置义阳郡西魏改为南司州寻废县志古义阳城在县北一百里黄云埠上周数里土名义州城疑当时郡县分治或梁时徙置也】吉阳故城【在孝感县北古名董城南齐置平阳县隋改曰吉阳唐属安州宋省晋书朱伺传建兴中陈声防江抄掠陶侃遣伺为督防讨声伺潜军袭声声东走保董城伺率诸军围守之隋书地理志安陆郡吉阳梁置曰平阳又立汝南郡西魏改郡曰重城改县曰京池后周置澴州寻州郡俱废大业初改县曰吉阳元和志吉安县西至安州一百三里本汉安陆县地因县北吉阳山为名寰宇记唐元和三年省入应山后复置开寳三年并入孝感县在县北六十里舆地纪胜吉阳县城本名董城因孝子董黯得名按隋志重城即董城之讹】南司州故城【在今黄陂县东即古黄城镇陈书宣帝纪大建五年伐齐克黄城以为司州治下为安昌郡隋书地理志永安郡黄陂后齐置南司州后周改曰黄州置总管府又有安昌郡开皇初废又后齐置浐州陈废元和志黄陂县东北至黄州一百二十里本汉西陵县地三国时刘表为荆州刺史以此地当江汉之口惧吴侵轶建安中使黄祖于此筑城镇遏因名黄城镇周大象元年改镇为南司州并置黄陂县隋初改为镇后复为县旧唐书地理志后周于古黄城西四十里独家村置黄陂县　按古黄城据旧唐志在今县东即齐陈时南司州治也明统志谓在县北者乃后周时所置黄陂县在今县北三里宋端平三年又寄治青山矶元时还旧地复移今治耳】湘州故城【在黄陂县北魏书地形志湘州梁置魏因之治大活関城领郡三安蛮梁宁永安元和志大活闗在黄陂县北二百里】复州故城【在沔阳州治西魏置建兴县为沔阳郡治隋改为沔阳县唐属复州宋废为镇后移复州治此元升为沔阳府明改直湖广布政司嘉靖十年改属承天府州志今州城盖明初循旧址筑仍余东北之半】恵懐故城【在沔阳州西宋书州郡志江夏太守领县恵懐江左立隋书地理志西魏省恵懐县】州陵故城【在沔阳州东南本楚地汉置县属南郡后汉及晋因之宋废俱属巴陵郡西魏省】玉沙故城【在沔阳州东南宋置县元移治沔阳镇而此城废州志大江北岸有江北城东西北三靣遗址尚存唯南靣为江水所啮相传为玉沙旧治】云杜故城【在沔阳川西北汉置县属江夏郡后汉及晋因之宋齐属竟陵郡梁以后省后汉刘圣公传新市人王匡王鳯帅众共攻离乡聚荆州牧某发奔命二万人攻之匡等相率迎撃于云杜注在今复州沔阳县西北水经沔水又东南迳江夏云杜县东注禹贡所谓云土梦作乂县故取名焉杜佑通典汉云杜县故城在沔阳县西北】甑山废县【在汉川县东南甑山下北周置唐省隋书地理志沔阳郡甑山梁置梁安郡西魏改魏安郡置江州寻改郡曰汉州后周置甑山县建徳二年州废开皇初郡废寰宇记废甑山城在汉川县东南四十五里枕汉江梁天监中置甑山县周大象三年司马泊难奔陈此城遂废唐武徳九年移沔州就甑山镇今废府志甑山城在汉川县东南十里】滠阳废县【在黄陂县南晋恵帝时张昌乱安陆人多附昌惟朱伺合其郷人讨之昌既灭伺部曲以逆顺有嫌求别立县因分安陆东界立滠阳县属江夏郡宋因之后魏属梁宁郡后周时废汉阳志在县北四十里今为黄陂境】鲁山城【在汉阳县东北水经注鲁山上有吴江夏太守陆涣所治城旧治安陆吴乃徙此旧志晋元兴末刘毅等计桓振至夏口振遣其党孟山图据鲁城齐永元二年萧衍举兵东下东昏侯勑竟陵太守房僧寄守鲁山陈天嘉中王琳据江郢诸州附于齐齐人守鲁山为郢城声援皆即此唐武徳四年萧铣卾州刺史雷长颍以鲁山来降盖萧铣置州于鲁山也】却月城【在汉阳县东北水经注沔左有却月城亦曰偃月垒戴监军筑故曲陵县也后乃沙羡县治昔黄祖所守吴遣董袭凌统攻而擒之祢衡亦遇害于此元和志却月故城在汉阳县北三里寰宇记却月城与鲁城相对以形似名】汉隂城【在汉阳县西汉隂山下遗址尚存】诸葛城【在汉阳县西五十里槠山下下临沌水】马骑城【在汉阳县北却月城西二里周五里长棚冈即其故址今堙】萧公城【在汉阳县西北五里舆地纪胜相传梁武帝所屯处】钟离城【在汉川县东五里即五里墩高三丈余府志路史曰左传昭公四年箴尹宜咎城钟离其城在汉阳军今之五里墩也成公十五年晋吴所防之钟离则在今江南鳯阳府】鸡鸣城【在汉川县西一百二十里俗名张家城舆地纪胜鸡鸣镇在县西八十里相传曹操败于赤壁戍于城门间外军将至鸡鸣而出故名又黄陂县北二十五里亦有鸡鸣城】梁褒城【在汉川县南五里后周宣政中土人梁褒筑又郝城在县南十五里亦后周时筑以主者之姓为名】和公城【在汉川县东北十七里后周所筑隋末董道冲叛和操守汉军拒之于此民頼以全因名】梅城【在汉川县西南梅城里其地又有马城】鎭阳城【在孝感县东北八十里黄草山西四山陡絶垒石为城周数里一径仅通古避兵处也】甘露城【在黄陂县东十里甘露山上又牛湖城在县南六十里牛湖滨作京城在县西四十五里盘龙城在县西五十里建置俱未详】石阳城【在黄陂县西孙权黄武五年征江夏以五万众围文聘于石阳不克而还即此元和志西阳故城在黄陂县西二十三里县志在县北十五里今名西城子】武城【在黄陂县东南亦曰武口城水经注武口水南至武城　按梁太清二年湘东王译发兵声言援台城军于郢州之武城即此】冶城【在黄陂县东南二十五里舆地纪胜相传梁武冶兵噐于此旧迹尚存府志今名东城子】滠口城【在黄陂县西南古滠水入江处陈大建五年伐齐郢州刺史李综克滠口城即此】安昌城【在黄陂县西南七十里元和志髙齐筑以捍防】青林城【在沔阳州东舆地纪胜在玉沙县东北十里】石楼城【在沔阳州西十五里县志三阳湖侧有故小城即石楼城】郧城【在沔阳州境郧一作防左传桓公十一年郧人军于蒲骚注江夏云杜县东南有郧城晋书地理志江夏郡云杜故防子国水经注云杜县故防亭左传所谓若敖娶于防是也　按古防国括地志元和志俱以为在安州水经注以安陆县为故防城而竟陵云杜亦以为故防国诸説互异今并存之】夏州【在汉阳县北史记苏秦传秦説椘威王曰楚有夏州集觧按左传楚庄王伐陈乡取一人焉以归谓之夏州而注者不説夏州所在车武子撰桓温集云夏口城上数里有洲名夏州】西湖村【在黄陂县舆地纪胜黄陂县有西湖村去感孝县九十里相传宋太祖防时尝因渇索酒饮村姥家及贵宥西湖村酒禁至今置万户酒旧志旧有黄防桥在县西数百歩俗传宋祖防时饮其家故以名桥疑即西湖村也】　铸钱废监【在汉阳县北大别山下地名静江营宋绍兴二年知军皇甫焕奉命鼔铸嵗办数十万贯元时裁】牧马废监【在汉阳县西南十五里宋乾道四年鄂州都统制赵道奏于汉阳军择地修立元至元初裁】黄琼宅【寰宇记孝感县鳯凰山下有黄琼宅】春风楼【在府治西明统志宋知军胡介在任政和民安乃建楼曰熙春后守徐安民更名春风】太白楼【在汉阳县北十里唐李羣玉有诗】望仙楼【在沔阳州城上明统志宋晏殊类要云刺史郑肇建】烟雨楼【在沔阳州北明统志宋郡守王知新有诗】晴川阁【在汉阳县东北五里明知府范之箴建】寳香阁【在沔阳州治内明统志宋韩遹建后为湖山堂】程子读书堂【在孝感县东五里县志程子祖遹为黄陂今娶孝感张氏生珦珦卒于西陵家人未克北归故县有二先生读书防】思贤堂【舆地纪胜在黄陂县尉防二程子俱生于此】读书堂【在沔阳州北舆地纪胜在紫极观唐皮日休陆防读书于此】秋兴亭【在汉阳县治北鳯栖山上唐刺史贾载建中书舍人贾至为记明统志亭后飞阁瞰大湖对大别山景趣尤胜】双松亭【在秋兴亭东唐李白将游衡岳过汉阳尝于此亭别族弟浮屠法皓有诗】清光亭【在汉阳县治东南郎官湖上本名郎官亭宋咸淳间改名】涌月亭【在汉阳县治北鳯栖山上宋黄清老建今巨石上有涌月二字】尧夫亭【在孝感县几山舆地纪胜范纯仁倅安州尝饯客于此题名刻石犹存】东坡亭【在孝感县东五十里相传东坡谪黄州过此今废址犹存】双鳯亭【在黄陂县东鲁台山上舆地纪胜黄陂县旧有清逺亭相传是二程先生双鳯亭故基】仁风亭【在汉阳县北秋兴亭东旧名寥廓宋知军蔡纯臣更名】胭脂石庙【在孝感县北六十里寰宇记有自生石屋古老传胭脂石庙未详其由】鎻穴【在汉阳县北舆地纪胜在大别山隂即孙皓以铁鎻防江处府志今山隂二石穴俱存】石榴花塔【在府城西一里明统志宋时有妇事姑至孝一日杀鸡为馔姑食而死姑女防于官妇坐罪无以自明临刑乃折石榴花一枝挿地而祝曰妾果毒姑花即枯瘁若属诬枉花可复生其后花果生人谓天彰其灾遂立塔花侧以表其事】马骨坡【在沔阳州东南寰宇记椘平王牧马马遗骨于此坡】大隠林【在沔阳州南寰宇记郡国志云沔阳有大隠林又有小隠林南有矶山是渔父钓所】
  </div>
  <div class="pagination">
   <a href="大清一统志_page120.html">
    上一页
   </a>
   <span>
    ...
   </span>
   <a href="大清一统志_page116.html">
    116
   </a>
   <a href="大清一统志_page117.html">
    117
   </a>
   <a href="大清一统志_page118.html">
    118
   </a>
   <a href="大清一统志_page119.html">
    119
   </a>
   <a href="大清一统志_page120.html">
    120
   </a>
   <span class="current-page">
    121
   </span>
   <a href="大清一统志_page122.html">
    122
   </a>
   <a href="大清一统志_page123.html">
    123
   </a>
   <a href="大清一统志_page124.html">
    124
   </a>
   <a href="大清一统志_page125.html">
    125
   </a>
   <a href="大清一统志_page126.html">
    126
   </a>
   <span>
    ...
   </span>
   <a href="大清一统志_page122.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
