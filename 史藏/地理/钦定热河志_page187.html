<!DOCTYPE html>
<html>
<head>
    <meta charset="UTF-8">
    <title>钦定热河志 - 第 187 页/共 255 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定热河志 - 第 187 页/共 255 页</h1>
    <div class="content">　　鹿
　　庭前濯濯复呦呦聴法无殊鹁鸽俦此匪搆山是真境伊尼何不可来逰【搆山不逰麋鹿出金楼子】
　　蛩
　　鼓脇弗殊弹舌响金仙髙座应真陪个中了具无生义声赋欧阳却小哉
　　过东岭至栴檀林【己亥】
　　自西而往东西升东降兮设使自东来西下东乃跻髙岭镇横亘何曽分别斯因悟一切名由人所强为创得斋之东栴檀林在兹调御坐如如过未现等齐而我犹饶舌把笔为新题
　　栴檀林八咏【己亥】
　　霜板
　　迟较木兰早较京渐南而暖逓相更天时粤宛堪因悟印得门前鹿迹明
　　冰池
　　天半从来艰有池雨盈暂弗雨而亏一冰翻得不致涸蠖屈求伸理在兹
　　蜃窓
　　夏日疏櫺全彻去寒来例合蜃窓施面前似看玻璃画却讶无端活画移
　　毳幔
　　塞苑秋疑冬月同毺为幔御寒风楣间忽讶施绛帐愽学原来愧马融
　　落叶
　　孰与为留孰为摧何曽枝叶自相猜杜家诗意萧萧下山幻长江滚滚来
　　緑芜
　　向阳仍有緑芜存治理堪因絜矩言察察与其似秋肃恢恢宁可作春温
　　鹤磴
　　众鸟中斯大不凡羽衣道士署头衔本来坡老舟者却早逢之于履岩
　　雀檐
　　夏晓早鸣冬晓迟总之不舛质明时【雀鸣冬月以辰时夏月以寅时其早晩率以天明为】无知雀尚有灵性性善子舆言莫疑
　　栴檀林【庚子】
　　不事荘严事浄供【山荘内梵宇皆肖只园荘严之例此独以朴素缾钵为供养具如居士精舍之内侍遂称为文供佛云】栴檀得号以斯从萦青缭翠都禅味鸟语花香阐正宗隔嵗仍兹小年阅今秋讶似昨临逢可恒耽静旋言去林外惟瞻云鎻重
　　栴檀林【辛丑】
　　一岭东西隔翠岑西为创得东檀林逾焉事半功斯倍【创得斋在山之西腰栴檀林在山之东腰】幻矣右阳左乃隂【日至未则山右为阳左为隂矣】去嵗题诗已成昔新秋即景又从今堂中调御如如相笑我犹然今昔心
　　栴檀林【壬寅】
　　一岭横拖处平分东与西无端试升降便觉别髙低大士相常净栴檀林昔题由来有为法不出六如提
　　天籁书屋【乙酉】
　　迳出菁葱巅境犹峭蒨薮萧然来长风其音无不有丝竹早则降松篁亦弗取天乐奏天人宁借伶伦手可闻不可见绘事真成后拟询项子京活画曽收否【用项元汴天籁阁事】
　　天籁书屋【在栴　丙戍檀林】
　　窅暎岚壑间威纡亦得路微闻栴檀香遂自石桥度书屋憩予体闲庭散予步天籁空中飘不识来何处或云自林间是即牛头树
　　天籁书屋【己丑】
　　松栢隂森处悠然天籁翻笙簧宁足比琴瑟尚嫌喧静揽都无色清聴【平声】欲忘【去声】言问谁为伴侣麀鹿到樊门
　　天籁书屋【癸巳】
　　匆匆且慢行书屋面前迎坐可闻天籁悠然非俗声畅怀惟至静谋目足研精万古山林画真饶项子京
　　天籁书屋
　　阶前大壑深牕外万峰森紫翠浑难定倪黄孰解临秋光真有脚天籁不凡音画景収无尽奚称项墨林
　　天籁书屋【甲午】
　　书轩据回巘万景座前披苏轼诗中画王维画里诗收来岂卷册赏处合希夷早识非众窍何劳问子綦
　　天籁书屋【乙未】
　　天籁顔书屋名因檇李彰竖峯及横岭缓范更痴黄九夏青将緑三秋丹与苍所收皆活画那数项家蔵
　　天籁书屋櫽括南华语【丙申】
　　子游问籁答南綦语固荒唐义可思莫适为天谁主役咸其自取怒其谁【尝谓韩昌黎物不得其平则鸣语出南华此论】
　　天籁书屋【己亥】
　　额檐借檇李天籁发天香讵祗欣説项兼因寓达荘亦将真迹检便置个中蔵【项元汴喜蓄名人字画毎以天籁阁印记铃之今书屋既仿其因于续石渠寳笈书画内曽经元汴印识鉴蔵者检数种贮此亦循名责实意也】设以北南较髙他千里强
　　天籁书屋【壬寅】
　　书屋支牕纳众皴悠然天籁爽心神四家画卷収檀匣【书屋内弆蔵米芾吴镇徐贲唐寅四家画卷皆经项元汴鉴蔵有天籁阁印识者】笑我重特认真
　　驿致项子京所蔵画卷四种弆之栴檀林之天籁书屋因成长歌纪事【庚子】
　　栴檀林是古佛场荘严弗事事浄常亦有书屋筑于旁偶然名同昔子京【叶】因思檇李称鉴蔵石渠多有其重装四美具例董香光【董其昌所防顾恺之李公麟四卷题曰四美具而弆之建福宫之静怡轩兹栴檀林之天籁书屋既与元汴阁名相同因思石渠寳笈所有画卷曽经元汴鉴蔵识以天籁阁印记者甚多乃驿致米芾吴镇徐贲唐寅四卷合弆书屋中从四美具贮其昌鉴蔵画卷例也】亦捡四种弆此堂宋元各一明则双云山烟树米襄阳真伪疑之未甚详【米芾云山烟树卷阅其笔法似小米而非大米曽经防识及于帧中书之则竟非宋帋或赝作亦未可知耳】元则吴镇四友良眠云冩自徐平江江乡采莲图出唐同珍为【去声】制檀屏方项家旧物阅凡荆【叶】至今散失半存亡四卷何幸聨丰城【叶】天籁诚有水还乡【相传嘉兴有还乡河凡仕宦者多得归老元汴嘉兴人而天籁阁所蔵之画仍得贮于天籁书屋亦有还乡之意因戏及之】更欣佳话増山荘
　　题天籁书屋画卷四种【辛丑】
　　米芾云山烟树叠己亥旧题韵
　　四卷同蔵合不分贮香光物述前闻【向于尽禅室蔵董其昌所赏书画名迹兹天籁书屋亦仿其例弆是图与吴镇徐贲唐寅四卷均有项元汴天籁阁印记】审观墨戯入神处檇李似失精鉴云【庚子题句防云诗成题于画卷乃知纸非宋牋的是赝鼎元汴盖失精鉴矣】
　　昊镇梅竹松兰叠辛丑旧题韵
　　辛巳曽留咏在前致来天籁驿途【辛巳年曽题此卷庚子夏自京驿致与项元汴所蔵米芾等画卷同贮天籁书屋】松苍梅冷竹潇洒友契兰芳岂不然
　　徐贲眠云轩图叠壬申旧题韵
　　展图那得安眠穏目共闲云为卷舒髙启杨基诗记在【是图有髙启题诗杨基为记丙寅秋亦曽和髙启原韵书于卷中云】重吟只合作钞胥
　　唐寅采莲图叠己亥旧题韵
　　天籁阁中四妙图山荘説项那宜无我为意采非人采叶屿花潭任满湖
　　澹轩【乙酉】
　　山巅艰致水有水山斯灵半亩贮天池太古此清泠文轩弗求饰澹泊志以宁一勺乃不测澄懐托沧溟
　　澹轩【丙戌】
　　一贮天池山雨之所积了知底无泉灵气蒸为液披风亦有澜印月亦有璧可以泛虚舟可以对文席总不离澹然是谓适其适
　　澹轩
　　天半沧洲趣波澜近砌坳云霞势若吐荇藻影常捎乍可须眉鉴何曽竿线抛慿观澹然际君子悟相交
　　澹轩【壬辰】
　　一岩岭似天池却近轩阶澹照披半借人工半借雨亦防云影亦涵曦鸥眠夜月从来穏鱼乐春波未许知傥尔慿观傥尔去底须芳饵弄竿丝
　　澹轩口号【甲午】
　　一天半即天池人力天工两借之【山腰虽有防泉得雨则水益壮不然亦借水添之】今日慿临经雨后澹然恰喜镜光披
　　澹轩口号【乙未】
　　天池虽小大于镜彻底无风不作澜寓义由来取其淡宁须江海较深寛
　　澹轩【丙申】
　　山巅艰致水一呈鉴池宁须波澜寛所爱縠纨漪小轩搆其上毎喜澄光披漫议石泉细半借人力资夏雨满陂塘亦有微涨时盈科纵无进濯清还有期
　　赋得沧洲趣【乙酉】
　　絶顶得天池沧洲趣正宜底须论大小常此贮澜漪润与云为脚印呈月是眉墙围防鹿友阶俯数鱼儿湛浄恒无竭渟澄讵有涯泉林缅遐想夫子在川时
　　沧洲趣【己亥】
　　天池原艰致洼樽戽以水颇具溶瀁势趣寓沧洲耳究费人力劳薄赏每于此【毎当无雨时憩此所司必汲水注池为防缀因酌量赏之】今来乃弗借雨足水存里亦复梳荇藻亦复成沼沚小许无待多濯清有所喜
　　沧洲趣叠己亥旧作韵【辛丑】
　　在水毎忆山于山复思水人情欲两全斯即可知耳岩斋偶逰目俯清恰得此其源不可穷其流弗离里云衣与浮沈天池为渚沚得句亦超然秋晴值心喜
　　咏沧洲趣【壬寅】
　　塞上艰致水成湖自早年岭巅塘半亩则因凿蓄然旱亦若井眢雨亦如池渊后偶来对沧洲趣澄鲜触景悟为学遑论枯于前
　　松云楼【丙戍】
　　松倚云为侣云依松作巢浓青相暎带淡白有含包层构润无尽虚防望若交便当致秋雨优渥利山郊
　　松云楼【甲午】
　　云与松为友松将云作衣髙楼恰相值据座似来依响爱披风飒润疑作雨防我非景逸只仰
　　五弦挥
　　松云楼【乙未】
　　山中多古松不辨何年种自是虞夏物老于右丞弄就此筑为楼四邻苍云控涛翻嘉防活簧奏谡音送尘心息以浄那更云入梦
　　松云楼【丙申】
　　云来每依松云去松还在固知云无定而松恒不改虽然有转语松云讵他待试看緑容容岂非碧霞防是则贯四时是其所以乃
　　澄霁楼【己巳】
　　戸牖平临霁景防偶来登眺众峰低山中草木霑
　　尧泽楼上云霞葆
　　御题
　　澄霁楼【甲戌】
　　浮云敛尽霁光披叠树重峦靣靣奇不一层梯骋遥目安知物色此闲宜
　　澄霁楼【癸未】
　　昨宵枕上闻雷雨晓起登楼纳翠寒霁景澄鲜故宜望锤峰犹在片云端
　　澄霁楼即景【乙酉】
</div>
    <div class="pagination">
<a href="钦定热河志_page186.html">上一页</a><span>...</span><a href="钦定热河志_page182.html">182</a><a href="钦定热河志_page183.html">183</a><a href="钦定热河志_page184.html">184</a><a href="钦定热河志_page185.html">185</a><a href="钦定热河志_page186.html">186</a><span class="current-page">187</span><a href="钦定热河志_page188.html">188</a><a href="钦定热河志_page189.html">189</a><a href="钦定热河志_page190.html">190</a><a href="钦定热河志_page191.html">191</a><a href="钦定热河志_page192.html">192</a><span>...</span><a href="钦定热河志_page188.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
