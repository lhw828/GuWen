<!DOCTYPE html>
<html>
<head>
    <meta charset="UTF-8">
    <title>四川通志 - 第 16 页/共 218 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>四川通志 - 第 16 页/共 218 页</h1>
    <div class="content">　　列嶂云横东门锁钥羣峯壁立西路咽喉连三州五邑界西北两川
　　遂宁县
　　居涪水之上游为东川之巨邑
　　蓬溪县
　　左控东川右襟涪水
　　安岳县
　　万山环绕界乎资遂昌简之间
　　乐至县
　　石佛金羊竞竒争秀七盘寳鼎叠霭连青川中丽地潼属名区
　　直泸州
　　东接巴郡西接犍为南接牂牁北接广汉枕带双流居江雒之防
　　江安县
　　汶江流其东淯溪汇其左上连叙永下接泸重合江县
　　鳯山特起城中江水横流郭外
　　纳谿县
　　西接蜀江南通滇省
　　直资州
　　金炉据其前枝池盘其后秀山层出资水环流资阳县
　　鴈江环带于东北资谿旋绕于西南
　　内江县
　　佳气西来洪流东折虽非都防美矣江城
　　仁夀县
　　跨鼇山之絶顶望官渡之清流
　　井研县
　　鳯山崖秀龙门滩髙
　　直绵州
　　控扼全川舟车辐辏居涪水之上流为东北之要冲
　　德阳县
　　有饶沃之利无崖壑之险虽一隅胜概实防城股肱
　　罗江县
　　罗汶水合龙池山开
　　安　县
　　髙山环围巨河萦绕蜀省北门松龙孔道
　　绵竹县
　　四山壁立一径斜通
　　梓潼县
　　坡陀山势渐就平衍蜀道之险至此将尽
　　直茂州
　　岷山为江渎之源桃闗来西域之路控制吐蕃捍蔽内郡
　　保　县
　　花巗西峙沱水东流树灌口之屏藩扼羌畨之要道
　　汶川县
　　氐羌极地全蜀巨屏山路七盘石崖多险
　　直逹州
　　郡居四逹冠于峡右东泻巴水西环铁山南对戞云北望凤岭
　　东乡县
　　三江合流羣峯排闼
　　大平县
　　山环水绕地美田腴




　　四川通志巻三下
<史部,地理类,都会郡县之属,四川通志>
　　钦定四库全书
　　四川通志卷四上
　　城池
　　惟王建国辨方正位体国经野为斯民长治久安之计必有深沟髙垒用奠金汤焉蜀城肇自张仪汉唐宋元明以来涖兹土者叠为增缮疏浚其制渐备至
　　国朝统一六合怀德为城被泽为池已无容设险而自固然犹增置官守锁钥维严故诸属城池虽广狭各异要皆与山水相凭依屹然树一方保障则仰崇墉之百雉固知苞桑之系磐石之安万世于兹永赖矣作城池志
　　成都府
　　秦惠王二十七年张仪筑大城周十二里隋时杨秀附旧城西南二隅增筑少城广十里唐僖宗时髙骈筑罗城周二十五里髙二丈六尺外绕长堤二十六里其后程戡卢法原王刚中范成大先后修葺明赵清甃以砖石陈怀复浚池隍崇祯末圮
　　国朝康熙初巡抚张德地布政司郎廷相按察司李翀霄知府冀应熊成都县知县张行华阳县知县张暄共捐赀重修髙三丈厚一丈八尺周二十二里三分计四千一十四丈垜口五千五百三十八东西相距九里三分南北相距七里七分敌楼四堆房十一门四东迎晖南江桥西清逺北大安外环以池雍正五年巡抚宪德增修益固
　　满　城
　　在成都府城西康熙五十七年建筑城垣周四里五分计八百一十一丈七尺三寸髙一丈三尺八寸门五大东门小东门北门南门大城西门城楼四共一十二间每旗官街一条披甲兵丁小胡同三条八旗官街共八条兵丁胡同共三十三条成都县【附郭】
　　华阳县【附郭】
　　防流县
　　唐宋元俱土城明正德间知县王瓛因旧址增修周二里七分计四百八十六丈万厯甲午知县杜方伟改砌砖城东西濶五十丈门四广都保民双江好义万厯庚戌知县杨文林改北门于西北隅曰开元【以掘得开元钱因名】外环以壕
　　温江县
　　明成化间知县李棠砌石城髙一丈五尺周三里六分计六百四十八丈门五昭化阜成广安永宁进贤正德中知县段善凿池深八尺濶一丈崇祯十一年施之炳于城之东南西北各置谯楼一新津县
　　明成化间知县唐昭始筑土城正德间知县田谷包砌以石髙丈余周二里七分计四百八十六丈池深一丈三尺寛一丈五尺门四
　　金堂县
　　明成化中知县王賔砌石城髙一丈七尺周五里三分计九百五十四丈门四康逺长宁义安永靖外环以壕
　　新都县
　　明正德初知县张寛百户汤聘莘合砌石城髙一丈八尺周九里三分计一千六百七十四丈外浚深池知县韩奕以南门临河增置月城
　　简　州
　　明成化间知州张翔砌石城正德中知州王良增修髙一丈八尺周四里三分计七百七十四丈门四
　　国朝康熙四年知州王孙盛补修
　　崇庆州
　　明成化中知州周尚文始筑土城髙一丈五尺周九里三分计一千六百七十四丈上覆瓦门四
　　国朝康熙六年知州蔺开禧修葺
　　郫　县
　　明天顺间知县唐节筑土城成化初知县钱渊增修髙一丈五尺周八里三分计一千四百九十四丈辟门四各置楼正德间知县李时畅重修灌　县
　　旧无城明洪武中筑土为墙治中知县胡光包砌以石髙一丈六尺周八里计一千四百四十丈楼四省耕阅清懐逺拱极门四宣化导江宣威镇安
　　国朝康熙五年知县马机补修
　　崇宁县
　　旧土城明正德间经厯李琰增墙浚壕城髙一丈一尺周三里三分计五百九十四丈
　　新繁县
　　明正德间知县周鸾始筑土城髙一丈五尺周六里七分计一千二百零六丈门四池濶一丈深五尺嘉靖中知县刘体仁改砌以砖
　　国朝康熙五十七年知县刘廷锡重修四门楼春晖阳亨秋登纯德
　　汉　州
　　明天顺中知州李鼎州判王瑛始筑土城正德间佥事郝绾用石包砌髙一丈八尺周九里七分计一千八百四十六丈门四池深濶各一丈
　　什邡县
　　明正德八年知县王选砌石城髙一丈八尺濶一丈周三里九分计七百零二丈门四外环以壕彭　县
　　明天顺间知县侯福始筑土城髙一丈五尺周四里四分计七百九十二丈门四朝京镇逺文化武威成化初知县李能重修浚壕筑堤绕城
　　重庆府
　　明洪武初指挥戴鼎因旧址修砌石城髙十丈周十二里六分计二千二百六十八丈环江为池门十七九开八闭俗以为九宫八卦之形朝天翠微通逺金汤定逺南纪鳯凰金字仁和太平出奇大安临江洪崖干斯福兴东水明末圮
　　国朝康熙二年总督李国英补筑完固
　　巴　县【附郭】
　　江津县
</div>
    <div class="pagination">
<a href="四川通志_page15.html">上一页</a><span>...</span><a href="四川通志_page11.html">11</a><a href="四川通志_page12.html">12</a><a href="四川通志_page13.html">13</a><a href="四川通志_page14.html">14</a><a href="四川通志_page15.html">15</a><span class="current-page">16</span><a href="四川通志_page17.html">17</a><a href="四川通志_page18.html">18</a><a href="四川通志_page19.html">19</a><a href="四川通志_page20.html">20</a><a href="四川通志_page21.html">21</a><span>...</span><a href="四川通志_page17.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
