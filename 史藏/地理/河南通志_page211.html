<!DOCTYPE html>
<html>
 <head>
  <meta charset="utf-8"/>
  <title>
   河南通志 - 第 211 页/共 276 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   河南通志 - 第 211 页/共 276 页
  </h1>
  <div class="content">
   陈州
　　颍隂故城【在州城西南平信乡即汉颍川郡高帝封灌婴于此】临蔡城【在州城东北三十里汉光武与王莽相距筑城临蔡河故名】新平城【在州东北汉置县属淮阳国】邓城【有二一在商水县城西北四十里一在西华县城北俱安西将军邓艾屯兵处】扶苏城【在商水县城南十二里陈渉起兵自称公子扶苏故有此城隋越王侗于此置扶苏县唐武徳时废】女娲城【在西华县城西北十里遗址与二栁城相近按外记女娲都于中皇之山此或其经行处也】夏亭城【在西华县城西三十里春秋陈大夫夏御叔封邑】长平城【在西华县城东北一十八里汉置县属汝南郡晋属梁国北齐省入西华】南北栁城【一在西华县城南三十里一在县城北十五里二城相峙中皆沃壤魏邓艾伐蜀于此营田作稻陂时栁舒为陂长故名后废】南顿城【在项城县北五十里忠顺乡春秋时顿子国迫于陈后徙之南故曰南顿又光武父刘钦为南顿令即此】黄城【在沈邱县城东二十八里舒阳河南】沈子国城【在沈邱县城东南三十里即周季所封处】项城【在项城县槐坊店楚项羽所筑】徳胜城【在项城县城西三十里唐晋王李克用屯兵所筑】醒城【在沈邱县城西四里相传光武为王莽追急夜奔迷道至此醒悟因筑城以自衞遂名醒城】鲖阳城【在沈邱县城西南三十五里鲖水北按舆地志沈子国西有古鲖阳郡后光武封戚里隂庆为鲖阳侯即此】揲蓍坛【在州城外伏羲揲蓍之所内冇蓍草堂】八卦坛【在州城北一里伏羲于蔡水得神龟因画八卦于此坛后有画卦台详见宋张齐贤文】桑落【在陈州孔子絶粮于此】互乡【在商水县东南三十里俗名固墙】卧治阁【在州治西汉淮阳太守汲黯卧治处】太邸阁【在项城县北五十里南顿城内魏延熙间都督毌丘俭讨司马师不克死节处】读书台【在州西北隅栁湖中世传苏子瞻读书所】望湖台【在州之西园宋知州张咏筑有诗云昨日凴高向西望满川烟树雨蒙蒙宋范镇诗台上望城下迢遥知防寻湖光隠隠见多碍栁烟深】厄台【在州城外西南隅为孔子絶粮处明嘉靖巡按御史赵继本改曰歌台】陵阳台【在陈州家语孔子自卫之陈陈侯起陵阳之台即此】弩台【在陈州汉陈王敬曽孙宠善弩射黄巾贼起宠有强弩数千张出军都亭人素闻王善射不敢叛百姓归之】白帝台【在商水县城西北三十里相传汉高祖斩白蛇处】章华台【在商水县城西北二里初楚灵王筑章华台于华容城及襄王为秦将白起所迫北保于陈更筑此台】丛台【在商水县城北二十里楚襄王因筑章华台并筑此台以像华容之地】干谿台【在商水县城北二里春秋时楚灵王筑为游观之所】箕子台【在西华县学宫后昔箕子諌纣不听囚于此后人筑台以祀】凉马台【在西华县城北一十五里栁城西陈灵公筑一云魏邓艾筑】丁兰台【在西华县东北三十里长平乡俗传丁兰刻木为母筑台事之】光武台【在项城县城西北二十里汉光武幸南顿时筑】乳香台【在沈邱县城西南二里上有香台寺昔产乳香】子由亭【在州城西北栁湖中宋苏子由读书所】衍畴亭【在西华县城内西北隅祀箕子】劝农亭【在沈邱县东门外】沈亭【在沈邱县城东南秦高士沈郢建为钓游所】辰亭【在西华县春秋宣十一年楚子陈侯郑伯盟于辰陵即此】洪范堂【在西华县学宫后】宛邱【在州城南三里高二丈诗所云宛邱之上是也】水丘【在沈邱县城南二十里考颍志汉光武与王寻战于此】秦丘【在项城县苻坚将兵南侵驻此在县西南四十七里先是童謡曰坚不过项后果败】丘头【在项城县司马宣王兵次丘头王凌面缚水次即此】固陵【在州城西北三十里史记项羽南走固陵即此】西园【在州城西宋知州张咏创中有七亭曰流芳中燕流杯香隂环翠洗心望京有阁曰吟风堂曰清思又筑台曰望湖宋晏殊以故相守此于隙地有莎丛生殊爱防之为莎塲既成作庭莎记】栁湖【在州城西北隅相传宋苏轼兄弟读书所】东门池【在州东门内池水清洁不耗不生鱼草水中有故台址诗所云东门之池可以沤麻者是也】毕卓池【在沈邱县城西南三十五里鲖阳城内相传为毕卓饮处广十里】莲池【在沈邱县城西北三十里明正统间黄河流徙此地出莲故名今为莲池集】半潭【在沈邱县南闗详见山川】鸣井【在州城东南三里详见山川】八角井【在项城县北五十里详见山川】吕长沟【在州城东四十五里】驿马沟【在商水县城西南十三里湍急如马因名】莲池渡【在项城县城东五十里】南浦【在沈邱县南河中】瓦闗【在州南二十里孝义乡春秋时陈侯与顿子国相隣立此为界】水闗【在州城西南平信乡楚项王立以备秦兵】南顿集【在项城县瀔河北】栁镇【在项城县城西】丁兰宅【在西华县东北三十里兰孝子河内人寄居于此】焦夷【在州城东明化乡周襄王十五年楚伐陈取焦夷即此】焦寨【在商水县西南四十五里宋将焦光賛屯兵于此】驻跸树【在商水县城东南岳庙殿东旧有银杏树一株初尚小明洪武初车驾幸汴驻跸其下后忽畅茂夐异众木县人因名驻跸树】古栁【在沈邱县治比材干横枒每秋冬苍枝挺秀羣乌噪集其上】
　　许州
　　许州故城【在州城东三十里围九里一百二十九歩相传曹操所筑今存遗址】繁城【在州城南四十里内旧有魏受禅台及文帝庙后俱废独受禅碑上尊号碑尚存】豢龙城【在临颍县城北一十五里相传夏孔甲时刘累豢龙于此文献通考曰临颍有豢龙城】商高宗城【在临颍县城东北三十里相传商高宗巡狩过此】临颍故城【在临颍县城西北十五里汉时所筑又名固厢城】郑庄公城【在襄城县北四十五里春秋楚伐郑郑庄公出师境上与楚相距筑此】不羮城【在襄城县城东尧城保左传昭公十一年楚子城不羮即此】班城【在襄城县城东南旧传汉定远侯班超率师过此】召陵城【在郾城县东三十五里春秋齐桓公伐楚屈完来盟于召陵即其地汉置召陵县唐时废唐胡曾诗小白匡周入楚郊楚王雄覇亦咆哮不师管仲为谋主争敢言徴缩酒茅】胡国城【春秋胡子国在郾城县界】邓襄城【在郾城县东南三十里春秋桓二年蔡侯郑伯防于邓即此】道州城【在郾城县西南五里唐武徳四年置道州贞观中废】安陂城【在郾城县城东南七十里光武封来歙为侯以征羌有功复立征羌城】裴城【在郾城县城西五十里唐裴晋公伐蔡驻师于此因名】古城【在长葛县东北五里左传隠十一年郑伯使大夫百里奉许叔居许西偏又使公孙获居许东偏今有东西两城相去一里】长箱城【在长葛县城东魏武定五年清河王岳率众围西魏将王思政于颍川因筑此城初以车箱为楼故名】凤凰城【在长葛县城北二十里汉黄覇治颍川凤凰来集因筑东西二城址犹存】十二连城【在长葛县城西北五里如环相连故曰连城接新郑界】许田【在州城东一名鲁城春秋鲁隠八年郑伯请以太山之祊易许田而祀周公即此】狼渊【在临颍西繁城镇左传楚子师于狼渊以伐郑即此】皋鼬【在临颍县春秋定四年五月盟于皋鼬即其地】高阳里【在州城内汉荀淑所居里旧名西豪颍隂令苑康以为高阳氏有才子八人今荀氏亦有八子改其里曰高阳】采女里【在州城东一十里即汉荀爽女采所居】岸门【在长葛县西北十八里括地志秦孝公与晋战于岸门即此】摘星楼【在临颍县城西南四十里相传纣建遗址尚存】龙泉宫【在长葛县西四十里宫前有葛仙翁池】灌台【在州城南汉颍隂侯灌婴故宅今名思故台】射鹿台【在州城东许田镇北】尚书台【在临颍县城东南四十里汉马融迁许令尝读书其上因名唐高宗于此阅兵更名讲武台】老仙台【在临颍县王曲保】郝家台【在郾城县五里许上有裴晋公庙盖公宣慰驻师之所】钟繇台【在长葛县前吕履恒诗魏国已蒿莱元常有旧台年年城市里登眺防人来】子产台【在长葛县西五里连城南相传子产观兵处后人立祠】徳星亭【在州城西南二里西湖上汉荀淑故宅陈寔尝诣淑子弟咸在太史奏徳星聚后人因建此亭唐胡曽诗古贤高尚不争名行止由来动杳防今日浪为千里客看花慙上徳星亭】听水亭【在州城西南二里西湖上宋苏轼卜宅其南辙常有诗】观荷亭【在州城东壕内后废水落时见遗址】展江亭【在州城西南二里西湖中宋韩持国所作取宋文献公展尽江湖极目天意】凌霄一览亭【在襄城县南五里首山念公洞前以院有凌霄花故名】作霖亭【在襄城县首山上祈雨神应】防亭【在郾城县东一里许防水之阳裴度征呉元济时所筑废址尚存金元好问诗春初已清美客怀自幽独危亭一徘徊脩然若新沐宿云澹川野元气浮草木微茫尽楚尾平远疑杜曲生平远游赋吟讽心自足朅来着世网抑抑就边幅人生要适情无荣复何辱乾坤入望眼容我谢羁束一笑白鸥前春波动新緑】梅花堂【在州治北宋苏轼建】葛冈【在临颍县城西南】卓君冈【在长葛县城东十里上有卓太傅庙】大陵【在临颍县城北一十里春秋郑厉公自栎侵郑及大陵获傅瑕郦道元水经注曰大陵即巨陵在临颍其地属郑又汉太傅陈蕃去光禄勲还道巨陵亭从者与亭卒相传即此】曲水园【在州城北有修竹二十余亩潩水贳其中流入西湖宋文彦博为守时居此宋贾昌朝诗画船载酒及芳辰丞相园林潩水濵虎节麟符抛不得却将清景付闲人】蛟龙池【在襄城县城北七十里左传郑大水龙闘于洧渊即此】龙池【在长葛县石相镇西有人素衣跨驴行渠东旋入河内人惊为龙遂濬池建庙云】三角池【在临颍县城南王土保】洗砚池【在长葛县治前钟繇台下繇尝学书台上洗砚于池水尽黒】葛仙翁池【在长葛县西四十里后河镇龙泉宫呉人葛元修道处池水可染衣一名摆蓝池天旱祷雨輙应亦名灵池吕履恒诗万木积隂黒一湛深碧闻道云生时有龙随出入又怪来堤上女春服夺朝晖总是神仙术丹砂染素衣】龙华井【在州城北五里深三丈许不涸祈雨多应】丹井【在襄城县葛仙炼丹井有仙翁观】仙人井【在长葛县城西南二里老龙桥北相传仙人饮于井上持鉢向井井水自出人皆惊之转盼不见井石留杖履迹如印】灌沟【在临颍县城西二十五里详见山川】沱沟【在郾城县城东南五十里又东有粉沟北有红沟俱以土色名南有滚水沟石界沟即所谓五沟也】石梁【在长葛县城西南石梁河上】江家洞【在襄城县城南五里首山南麓西岳庙下】呉道子洞【在州城西北道子阳翟人后寓许州工画笔法超妙为百代画圣明皇诏入供奉为内教博士今有遗洞孔圣像闗帝像皆其手笔刻石现存】莲花洞【在襄城县西南五里令武山东首莲花涧内相传洞甚深广皆有门壁与汝相通】念公洞【在襄城县城南五里首山西巅寺高处相传后唐清泰中念师栖真于此】闗公宅【在州治东南相传曹操拜公偏将军于此今建庙】陈太丘宅【在长葛县西五十里紫金山南小洪河北今徳星观即其遗址何鼎诗井里遥瞻潩水东偶来凴轼仰高风徳星夜聚惊天象云路春深识渐鸿令子千秋传二妙征书十道却三公犹闻父老谈乡曲饮食时称陈仲弓】欧阳修旧寓【在襄城县城东南欧家营欧阳修诗日落原野晦天寒闾市闲牛羊远陂去鸟鹊空檐间凴高植藜杖旷日瞻前山垅麦风际緑霜鵶村外还禾黍日己熟杯酒聊开顔酣歌嵗云暮寂寞向柴闗】苏辙旧寓【在州西门外大庄店相传子由卜居于此】徐庻故里【在长葛县西北三里金鱼河北名小河徐家相传汉徐元直奉母于此今村中徐姓皆其后裔】白居易故里【在长葛县城西南三十八里白家村今村西里许有墓与祠在焉考公本太原人后徙居新郑生公于东郭里此殆公之别业欤】许由挂瓢处【在州城西北郷七里店相传许由挂瓢处】闗公挑袍处【在州城西门外八里桥相传为曹操饯闗公于此】卓太傅驱蝗处【在长葛县东十里大冈上汉卓茂为宻令驱蝗至此民感其徳立庙祀之】著作林【在襄城县宋范纯仁以著作郎来襄劝人植桑人怀其徳故名】许由镇【在州城东五十里】合流镇　繁城镇【在临颍县西金史地理志曰临颍昔有二大镇名繁城今为巨镇合流莫详所在】潘将军寨【在临颍县城南十余里颍水环抱宋潘美伐南唐道经颍上屯兵于此今有寺】康乐寨【在长葛县城东北双泊河南】四里营　八里营【俱在襄城县城西周襄王屯兵处】时曲栅【在郾城县城西北四十里许即李光顔先败贼毁其栅处】灵树【在襄城县城北二十里以呉季札挂剑故名】金花树【在襄城县城南五里首山巅俗呼□树详祥异志】古桧【在郾城县洄曲三人合抱老干扶踈相传有神守之】文峯塔【在襄城县城南三里首山干明寺上明参议姚汝皋与弟知府汝耔高苑令汝稷建】繁城碑【在州南繁城魏篡汉时作一载受禅文一载羣臣上尊号表皆钟繇书书家寳之呼受禅碑】长乐王碑【在州治前民舎中其文剥落止存篆额为五代冯行袭徳政碑行袭梁匡徳军节度使封长乐郡王】飞白碑【在州北城上宋仁宗康定二年以飞白文词赐翰林侍读李淑仁出守许州为飞白寳章记摹石州廨】张敬因碑【宋欧阳修集古録云碑是顔真卿撰在许州长社县】
　　禹州
　　小韩城【在州城西北三十里战国韩哀侯所筑】康城【在禹州西北三十里韩哀侯自大韩城徙居于此】上棘城【在州城东左传襄十八年楚师伐郑城上棘即此明薛瑄诗观风揽辔过中州阳翟名邦得纵游彩凤台空芳草合黒龙潭静暮烟收马经颍水清无迹路绕黄山翠欲流歴揽防回情未已远天云影自悠悠】雍氏城【在州城东北左传襄十八年楚蒍子冯公子格率鋭师侵雍梁即此】司马故城【在禹州司马里与瓮城东西相望】瓮城【在州城东北二十五里以陶瓦之损者垒砌如城】古宻城【在宻县城东七十里汉卓茂令于此光武称为名光天下当受天下重赏云】越王城【在宻县城东大騩镇东门外俗传黄帝访大騩时筑又云越王行兵过此所筑】郑故城【在新郑县城北城垣及门址迹尚存旧有门曰时曰鄟曰纯左传庄二十八年楚令尹子元伐郑入自纯门至逵市又襄十八年子庚门于纯门者是也】宛陵城【在新郑县城东北三十八里盖郑旧邑明何景明诗客路临新郑云沙望转平夕烟生防堑野水入荒城下马看碑志逢人问地名千秋陵谷在懐古益多情】仓城【在新郑县城东南一里俗传为郑积贮所或云公宫未详】华城【在新郑县秦昭王三十三年白起攻魏防华阳即此地】函陵【在新郑县左传僖三年晋侯秦伯围郑晋军函陵在新郑县北十三里】博文楼【在州治西南明徽藩建】应凤楼【在州城西含春门外颍亭傍明天启元年有凤集于北山巡按丘兆麟建楼于此】凤凰楼【在州治南汉黄霸守颍川时凤凰集其境郡人建以志其瑞】钧台【在州治北门外史夏启即钧台以享诸侯即此】凤凰台【有二一在州治西南汉黄霸守颍川时凤凰数集颍地诸邑皆有台此为最着一在新郑县洧水阳今遗址在凤台寺前明刘咸诗高台峩峩凤来栖乃在古颍城之西凤去不知今防载空遗百鸟哑哑啼传昔汉家全盛世黄霸为政多竒异凤应览徳降丹山五彩翻翻一朝至其音哕哕遍颍川听者一似闻钧天汉家天子表祥瑞直以神爵名其年千金筑台高万尺为爱灵物数来集至今闻花野草中尚有当年旧形迹自从霸死归山丘鳯亦岂曽来上头独留遗爱在史册令人想慕思悠悠我来吊古频登访临高纵目空惆怅明良相逢正此时会见尔复来其上明薛瑄诗吾闻凤鸟不与凡禽栖隆周之时防集丰镐西锵然一鸣向人世喧啾百鸟不敢争与啼昔有名臣黄霸生汉世治民之才逈与时流异颍川出守曽防何休征数感灵禽至灵禽文彩明山川和鸣哕哕闻中天遂筑高台表神瑞台空凤去余千年至今壊埒才数尺野鸟纷纷竞来集简册空存纪瑞年荆榛不复快覩迹我来骢马登高丘荒台已远犹回头为忆循良心耿耿缅怀瑞物情悠悠凤台凤台重搜访往事何须空惆怅方今圣朝治理登俊良防见一朝飞入青云上】看花台【在州西北去城五十里俗传韩侯所筑唐天后尝游于此】聂台【在州城西门外一名西台即聂政冢后人建元帝庙于其上殿宇巍然高出云表为游览胜地台半有望嵩洞亦幽爽可以眺远】黄台【在州城东北黄台里上有黄霸祠唐建中元年改祠于西闗今入遗爱祠魏置黄台县寻省】麝香台【在州城西五十里平地突出如台】许由台　巢父台【在州城东一十五里颍水上二台相去一里】卧龙台【在宻县城西方山保相传黄帝访广成子问道处】力牧台【在宻县城东四十里土人呼为黄台冈地近云岩大騩镇台址颇广又曰拜将台】宣徳台【在新郑县城东古城门外即孔圣至郑东门防讥处县令陈大忠立石后废】驻节台【在新郑县北三十里抱獐山上宋陈尧佐驻节于此有诗云抱獐山下人多少尽看平津拥节旄】梳洗台【在新郑县城北三里旧传郑女嫁齐梳妆于此又云郑伯筑台处女其上未详】亦畅轩【在州城东訾岩上】颍亭【在州城西闗唐阳翟令陈寛建宋范镇重修镇有颍溪玉亭记元潘洙诗探寻遗迹翦荒榛复搆高轩枕水濆幕夜开干嶂月琴尊时伴一溪云临流洗耳今何在访道鸣銮杳不闻凴望秋天雨初霁风烟闲澹夕阳曛】高氏亭【在州城西南左传成公十七年卫侵郑至高氏亭杜预云在阳翟县西南】桧树亭【在宻县城东二十里】志古堂【在新郑县治中宋刘伯寿建】锦堂【在新郑县子产听政处后人改为驿舘】东里【在新郑县城东二十里】南里【在新郑县城南五里古郑城桔柣门外荀瑶伐郑入南门即此】岘口里【在州城西三十八里】轩辕丘【在新郑县境古冇熊氏国轩辕黄帝居此故名】颍谷【在州城西颍水阳考叔为颍谷封人即其地】御花园【在新郑县西南四十里大隗山畔相传黄帝种花处】桃园【在州城西南十五里】石牛庄【在州城西南一十五里桃园西宋崔鷃读书处今名石牛村宋崔鷃诗不识春风面知从底处来红深桃靥艳緑静水开物外心常挂人间事不谐从今江海去无复世推排】张良洞【在州城东门外一里颍水之濵一名存真洞顺治十六年大梁道沈荃葺】巢父洞【在州犊水沟相传巢父饮牛处】罗汉洞【在州城西北五十里万山之中】云岩洞【在宻县城东四十里风后讲武处洞中有黄帝风后像唐人独孤及八阵图碑】灵羊洞【在宻县城西南五里超化寺前相传冇灵羊出入】织锦洞【在宻县城北五十里中有倒井水常溢出入洞百歩仰观有孔如梭土人以青女织锦掷梭所致】避暑洞【在新郑县城西南四十里大隗山畔世传黄帝避暑于此旧有祠后废】棘泽【在州西路史阳翟县有棘泽左传楚子伐郑次于棘泽即此】竹溪【在新郑县城西二十五里自然山下翠竹篱溪玉梅映月湛然清胜如入画图】凤凰池【旧志在州治东南隅】龙池【在宻县城东南三十里徐家沟水从上泻飞瀑喧豗不辨人语惊涛喷沫溅人衣襟】禁沟【在州西闗外一里许泉水味甘如醴相传在韩侯禁城中故名】龙池沟【在宻县大隗镇西南五里古龙池在焉池畔古木四五株皆数百年物】滴沥泉【在宻县城东五里天仙庙白松前石棚下棚容数席厚二尺许皆碎石黏聚所成泉脉下滴如雨味甘洌流数武伏而不见详见水经注】南泉【在宻县大鸿山后丛石为迳水皆夹岸伏流】暖泉【在新郑县城北三十里抱獐山下冬夏皆温】八里营【在州城北八里俗谓牛平章屯兵于此其墓在焉今其地有城址延袤颇广相传阳翟县即此】阳闗聚【在州城西北水经注颍水南经阳闗聚聚夹颍水相对在今阳翟县西北汉时有长人巨无霸长一丈大十围王邑以为垒尉驱虎豹犀象以助威武汉光武邀之于此】白松【在宻县城东五里世传黄帝三女处塜上生松一株三干干色如粉肤理莹泽明李攀龙诗轩辕宫里试新妆缥缈连枝入帝乡玉骨不縁能化石氷肌那得更生香只愁明月消为水便恐清隂凝作霜巫峡瑶姬元素质却令云雨汚衣裳陈维崧诗轩辕膺瑶箓功徳配羲农贵主埋兰玉仙根孕老松三株凌絶壁万古蜕神踪银鬛和烟接霜皮带雨封后来缑氏鹤同日鼎湖龙秀欲参天阙光能乱夕烽月中寻有路雪后辨何从抚此成三叹人生讵再逢仙棋消歴刼石廪积崇墉北望虫牢邑西临女儿峯风标偏谡谡战伐任重重誓扫铅华尽羞矜粉黛浓桃源须问渡橘叟定携笻我到扪松干移时展蕙容璚扉晨启闭玉佩晚琤琮日落残崖寺风沉防涧钟珠衣飘碧瓦想像夜深逢】文峯塔【在宻县城北八里青屏山上】
　　郑州
　　祭伯城【在州城东北十五里周公第五子所封地】莘城【在州城东郑桓公寄帑于虢有十邑莘其一也】管国城【在州城北二里武王封管叔于此明薛瑄诗自古中州胜迹多管城风物喜重过西来驿站临京水东去人烟接汴河仆射旧陂今寂寞世宗遗冢尚嵳峩古碑谁似唐裴度千载勲名耿不磨】古邲城【在州城东六里左传宣十二年晋荀林父帅师与楚子战于泌即此地也】武强城【在州城东三十里曹参击项羽攻武强即此】大索城【在荥阳县城西五十里汉韩信牧兵与汉王战楚于荥阳南京索间破之即此陈维崧诗勒马横鞭问中原古战塲北风连夜吼白日冷荥阳絶壁龙形崩崖虎气藏欲寻刘项垒衰草浩茫茫】小索城【在荥阳县火索城东北四里故址尚存即六国时二索也晋韩宣子如楚送女郑子皮子大叔劳于京索城即此】郑共叔段城【在荥阳县城东南二十里一名京襄城即左传所谓京城大叔是也】广武城【在荥阳县治北三十里戴延之西征记曰县有三皇山山上二城东者曰东广武西者曰西广武相去二百余歩即汉楚相拒处唐武徳四年三月窦建徳救王世充军于成皋东原郭孝恪请先据虎牢之险以拒之五月世民北济河南临广武成皋东原即东广武世民所临即西广武是也唐王维诗广武城边逢暮春汶阳归客泪沾巾落花寂寂啼山鸟杨栁青青渡水人】宅阳城【在荥阳县城东南魏会赵攻秦不利于宅阳即此】隞城【在荥泽县城西南一十七里史记殷帝仲丁迁都于隞索隠曰隞亦作嚣并音敖正义曰括地志云即荥阳故城又项羽围高祖于荥阳纪信诳楚诈降亦此地唐王维诗汛舟入荥泽兹邑乃雄藩河曲闾阎隘川中烟火繁因人见风俗入境闻方言秋田晚畴盛朝光市井喧渔商波上客鸡犬岸傍村前路白云外孤帆安可论】王宫城【在荥泽县广武原春秋僖公二十八年四月晋侯败楚师于城濮五月盟诸侯于践土公朝于王所王在此城非京师故曰王所】楚王城【在河隂县城东北一十三里东广武山鸿沟东内有高墩名太公台即楚王欲烹太公处唐雍陶诗高城新筑压长川虎踞龙盘气色全五里似云根不动一重如月晕长圆河流暗与沟池合山色遥将睥睨连自有此来当汴口武牢何用鎻风烟】汉王城【在河隂县城东北西广武山汉王自修武引兵渡河复取成皋军西广武筑城其地以拒楚址尚存】吕布城【在汜水县城西二里九曲山巅】张飞城【在汜水县城西二里古崤闗南址尚存】成皋城【在汜水县城西大伾山上明异国伦诗并辔荒郊览物华春风何处足桑麻孤城北枕崤闗险防壁中悬汜水斜野戍重开新战垒穴居曽是古田家一区楚汉争雄处鸡犬无声自落花】东虢城【在汜水县城东十里即今上街镇武王十三年大建公侯虢仲封于故夏之墟是为西虢叔封于此为东虢】虎牢【在汜水县城西二里穆天子传曰天子射猎鸟兽于乡圃有虎在林七萃之士高奔戎擒虎献之天子命为柙畜之东虞是曰虎牢春秋襄二年晋成公与诸侯会于戚遂城虎牢以逼郑郑求成即此】夕阳楼【在州治西唐李商隠诗花明栁暗绕天愁上尽重城更上楼欲问归鸿何处去不知身世自悠悠】月台【在州治后石刻三字尚存】鳯凰台【在州东门外二里许世传有鳯凰集故名】八卦御风台【在州城东二十里铺南相传列子西行御风即此】项羽台【在荥阳县城东五十里京水经流于下高二丈周围五亩俗呼为霸王台】践土台【在荥泽县城西十五里即古诸侯防盟处】太公台【在河隂县城东北十三里楚王城内项羽筑台置太公欲烹之今有高垅】黥王台【在河隂县西北古嚣城地史称九江王黥布归汉汉王益九江王兵屯成皋布建台于此守敖仓】讲台【在汜水县石底山汉儒屈伯彦讲业其上四方学者环听即此旧有屈子祠今改为玉仙庙】安民亭【在州治宋长安石工安民不忍刻元祐党人碑宋皇祐五年建亭今废】浮波亭【在州治后宋陈尧佐判郑州建今废】画乌亭【汉显宗东巡泰山至荥泽冇飞乌翔集命虎贲王吉射之乌上下其声吉曰乌哑哑引弓射之洞左腋陛下寿万嵗臣为二千石一射中之至今荥泽亭堡皆画乌】览古亭【在汜水县城南四十里方山紫玉岩上相传昔夏侯道龄游此】平隂津【在河隂县城西北即今敖头渡口史称汉王初出闗南渡平隂津】五龙坞【在汜水县输塲之西治河通考曰河水东迳成皋大伾山下南对王门合汜水又东迳五龙坞即此】圣水池【在荥阳县城西三仙祠内祷雨輙应明沈柿诗谁凿乾坤混沌开清泠一窍透天台何缘借得涓流出散作甘霖遍九垓】汉武涧【在河隂县城北九里涧形深险汉王演武于上涧以是得名】厄井【在汜水县城东南七十里风俗通云汉高祖与项羽战败遁入井中有鸠止鸣其上追者以为无人遂得脱故名】牵渠【在州界内详见山川】玉门【在汜水县城西北一里汜河口汉高祖因项羽围成皋独与滕公共车从成皋北渡河宿小修武传舎即此】旋门【在汜水县城西二里即今崤闗之南峡口曹大家东征赋望成皋之旋门郑愔诗函塞云间列旋门雾里看俱指此明赵宏诗路入旋门峡更长青山重叠树苍苍蹇驴团扇西原上别有新秋一段凉】机房洞【在荥阳县王僧店北石壁如削一洞天开深丈余】桑林【在汜水县城东二十二里又名干桑原唐帝尧擒封豨旧地】石棚【在荥阳县城南三十五里大周山北一石平坦如盘其下空洞如屋容百余人】衡雍【在荥泽县城北十五里左传晋文公败楚师于城濮遂至衡雍作王宫于践土今故城西有台即诸侯防盟处】敖仓【在荥阳县城西北十五里石门之东北临汴水秦置太仓于此郦食其劝汉进兵荥阳据敖仓之粟即此】河隂仓【在河隂县城东北唐时江淮舟运悉至东都含嘉仓僦车陆运三百里至陜开元二十年裴耀卿议置仓于汴水达河之口二十二年又于河口置输塲东置河隂仓西置栢崖仓三门东置集津仓江淮舟运悉输河隂仓更用河舟转运至东都陜州太原仓然后入渭输闗中凡三嵗运米七百万斛省僦车费三十万缗河隂仓盖唐时江淮转输中顿处宪宗元和十年李师道遣兵攻河隂转运院焚谷帛以救淮西即此集津仓见陜州栢崖仓见河南府孟津县】曽公亮省耕处【在州北许桥铺】刘将军大捷处【在州城西闗外一里金水河西岸有碑存明刘崇防破贼处】八郎寨【在州城东南俗传擒王彦章处】呉艳寨【在荥阳县城东北十八里齐伐魏营于此】秦王寨【在河隂县城西北十三里广武山上】古战塲【在汜水县东广武山之原西自成皋东至官渡汉楚兵争于此唐李白诗秦鹿奔野草逐之若飞蓬项王气盖世紫电明双瞳呼吸八千兵横行起江东赤精斩白帝叱咤入闗中两龙不并耀五纬与天同楚灭无英图汉兴有成功按剑清八极归酣歌大风伊西师广武连兵决雌雄分我一杯羮太皇乃汝翁战征有古蹪壁垒頺层穹猛虎吟洞壑饥鹰鸣秋空翔云列晓阵杀气吓长虹拨乱属豪圣俗儒安可通沉湎呼防子狂言非至公抚掌黄河曲嗤嗤阮嗣宗】袁绍垒【在汜水县睡虎山上汉末曹操防兵讨董卓袁绍主盟卓率吕布守成皋以扼虎牢绍等建牙于此】贾峪镇【在荥阳县城东南三十里大周山吞远山环细流左跨朝元观右拥白雀寺为一邑文峯】板渚【在汜水县城东北二十里隋炀帝自此引河入汴唐王冷然诗隋家天子忆扬州厌坐深宫傍海游穿地凿山开御路鸣笳伐鼓泛春流流从巩北河汾口直到淮南种官栁功成力尽人旋亾运谢年移树空有当时防女侍君王帐殿旌门对栁行青叶交垂连幔色白花飞散染衣香今日摧残何用道数里曽无一株好驿骑江帆损更多山精野魅藏应老凉秋九月露为霜日夜孤舟入帝乡河畔时时闻落木客中无个不沾裳】牛口峪【在河隂县西北二十五里亦作牛口渚窦建徳与世民战于虎牢自板渚出牛口置阵北距大河西薄汜水南属鹊山亘二十里及战大败建徳窜于牛口渚为唐所擒即此先时有童謡云豆入牛口为时不乆果騐】石槽沟【东属河隂县西属汜水县】文峯顶【在荥泽县东广武山为万山结脉处】敖峯顶【在河隂县城西北二十里即敖山上一峯下为秦时置仓处】舎利塔【在州治东开元寺高十余丈唐时建】系马树【在荥阳县城东七里世传汉高祖为王时系马于此金赵秉文诗荥阳县东一古槐人言曽见汉朝来不知防觉南柯梦直到如今唤不回】孤柏【在汜水县牛口峪其树繁宻下覆数亩唐初秦王夜袭窦营遇大雨敛兵树下同袍无一霑濡神之题曰千嵗灵根】唐碑【在汜水县等慈寺唐显庆四年高宗过郑途次见先圣擒窦建徳故墟立碑为颂又殿西一碑顔师古奉勅撰文】
　　陜州
　　曲沃城【在州城西南三十里春秋时晋侯备秦师以曲沃之官于此守之故名非绛州曲沃也】开城　方城【在陜州通志略云宋文帝元嘉后分军北伐克农开方二城即此吕履恒诗周召风流地登临一望迷天垂雷首北日落大河西血土销龙战清笳忆马嘶函闗形势在今古未封泥】北岸城　南岸城【在州城东硖石夹岸陈书大将军呉明彻军至硖石克其北岸城南岸守者弃城走即此】虢州城【在灵寳县治南四十里周封虢叔于此唐置州】农故城【在灵寳县城南十二里函谷闗东汉徙闗于新安以故闗为农县即此】朱阳故城【在灵寳县城西南一百里元魏置朱阳郡元至元间并人灵寳其址尚存】沙城【在灵寳县城西北五里唐武后东幸洛阳筑此中有翠微宫】思子宫城【在阌乡县城东北二十里汉武帝思戾太子筑此】故焦国【在州城东北国因焦水得名武王封神农之后于此】硖石废县【在州城东七十里唐天祐元年置宋熙宁二年省为石壕镇今改为硖石驿唐杜甫诗暮投石壕村冇吏夜捉人老翁逾墙走老妇出门看吏呼一何怒妇啼一何苦听妇前攷词三男邺城戍一男附书至二男新战死存者且偷生死者长已矣室中更无人惟有乳下孙孙有母未去出入无完裙老妪力虽衰请从吏夜归急应河阳役犹得备晨炊夜乆语声絶如闻泣幽咽天明登前途独与老翁别唐刘禹锡诗数日方离雪今朝又出山试凴高处望隠约见潼闗】崤故县【在州城北魏太和十一年以崤县属恒农郡】玉城废县【在灵宝县城东南八十里元魏置石城郡统玉成县宋省入虢略闗】阌乡旧县【在阌乡县城西四十里汉时建明彭纲诗秦岭云开翠浪生鼎湖烟树接孤城太平车马如流水不管闗鸡早晚鸣】绣岭宫【在州城西南朱家原唐显庆初置唐李洞诗春草萋萋春水緑野棠开尽飘香玉绣岭宫前鹤发翁犹唱开元太平曲】避暑宫【在州朱家原社唐武后建遗址尚存】翠微宫【在灵寳县城北黄河南岸武后东幸息驾处】桃源宫【在灵寳县城西唐武徳初建】上阳宫【在阌乡县唐上元中置虢州湖城亦有故隋上阳宫唐刘长卿诗玉辇西巡乆未还春光又入上阳闗万木长承新雨露千门空对旧河山深花寂寂宫城闭细草青青御路闲独见彩云飞不尽只因来往龙顔】鼎湖宫【在阌乡县唐武后筑三辅黄圃云在湖城】西楼【在州古虢州城西】瞻紫楼【在灵寳县城西郭门外明荆时荐诗雉楼经始未经年一县挑花傍野鲜路险崤陵风雨会樽摇华岳地形偏黄河曲抱天为堑紫气重来令欲仙日暮歌闻不尽低回井陌起炊烟】望仙台【在州城西南一十二里】神雀台【在州城东七十里唐天寳初以赤雀翔此故名】鸡鸣台【在灵寳县拙南二十里齐田文客诈鸡鸣夜度闗处后人于此筑台宋范镇诗古人惟恃众心城何事秦皇苦好兵本设函闗禁奸诈不知夜半有鸡鸣】望气台【在灵寳县城南二十里春秋时闗令尹喜一日见紫气丈余飞入闗曰必有兴人过此翌日果遇老子驾肯牛至后人筑台困名】天寳台【在灵寳县南闲唐宗因获灵符筑此改元曰天寳改县曰灵寳】轩辕台【在阌乡县城北唐阵子昂诗北登阌丘望求古轩辕台应龙已不见牧马空黄埃尚想广成子遗迹白云隈】平呉台【在阌乡县城西北二十三里赫连勃勃攻克宋将朱龄石筑京观以表武功】望思台【在阌乡县西北汉武帝思戾太子筑此】太阳亭【在州城西门外二里太阳河上】临虚亭【在州城内宋呉育建】逆旅亭【在州漫涧水北谓之漫口客舍唐李频诗岸拥洪就急亭开清兴长当轩河草晚入坐水风凉独鸟惊来客孤云触去樯秋声和远雨暮色带微阳浪静澄窻影沙明发簟光逍遥每尽日谁识爱沧浪】披云亭【在州城西北隅羊角山上高百尺金明昌间重修】栢谷亭【在灵寳县朱阳谷中汉武帝微行投之亭长不纳宿于逆旅即此】西亭【在灵寳县治南四十里虢州城西唐岑参诗亭高出乌外客到与云齐树防千家小天围万岭低残虹挂陜北急雨过闗西酒榼缘青壁爪田傍緑谿微官何足道爱客且相携惟有乡园处依依望不迷】阌亭【在阌乡县城西四十里旧阌乡城东五里周围植栁为迎送之所】草堂【在州城东郊宋魏野居此手植竹木清泉环绕旁对云山凿土袤丈曰乐天洞前为草堂好事者多载酒肴从之游宼凖过访野以诗谢真宗祀汾隂遣陜令王希召野辞不至诏图其所居观之魏野诗昼睡方浓向竹斋柴门日午尚慵开惊回一觉游仙梦村巷传呼宰相来】影堂【在州东郊草堂南杨震所筑】澄澜堂【在州治东召公祠内宋知州呉育建】三堂【在灵寳县城南四十里旧虢州城内唐岐薛二王刺州时建取人生在三之义吕温为记韩愈有和虢州刺史刘伯刍三堂新题二十一咏并序唐贾岛诗无穷草树昔谁栽新起临潮白石台两岸泥沙孤鹤立三堂风雨四门开荷翻团露惊秋近栁转夕阳过水来昨夜北楼堪即咏虢城初鎻月徘徊】三鳣堂【在阌乡县城西二里一名校书堂汉杨震隠此教授有雀衔三鳣鱼集堂前时以为三公之兆明正统九年徙建学后唐胡曽诗杨震幽魂下北邙闗西踪迹遂荒凉四知美誉留人世应与乾坤共久长】井堂【在阌乡县城西二里三鳣堂北汉杨震所筑】莘原【在州城东去硖石旧县一十五里左传神降于莘即此】陜原【在州城西南二十五里周召分陜以原为界宋邵雍诗吾祖道何光二南分一方开周为太保分陜辅成王嵗月装辽邈山川造渺茫世孙虽不肖犹解忆甘棠】田千秋园【在灵寳县城南三十里今号田村宋范镇诗自古桃林汉相园至今有舎号田村苍山緑水依然是不独青编事业存】墨池【在州城北汉张芝故宅详见山川】老子宅【在灵寳县城北三里世传老子着道徳经于此张瑶芝诗闻道流沙驭不还犹龙旧窟尚依然五千寳字琅函里百二雄闗杰阁前隔岸飞鳬分晋水遥空舞鹤破秦烟宦游亦许探灵迹惟有传经愧昔贤】尹喜宅【在灵寳县城南十里函谷闗南】杨亮宅【在阌乡县城西南亮震之孙封阳城郡侯】王濬旧居【在阌乡县呉睍诗将军飞渡歴千霜门第寻来秋草荒一炬长江销铁鎻祗今犹听説龙骧】邬东聚【在阌乡县城西四十里蜀邬真人隠居之所】徽伯垒【在州城南二里古焦城北齐高欢使李徽伯伐陜时所筑】曹公垒【在阌乡县城西二十里魏曹操征韩遂时筑】王莽寨【在州赵原社相传王莽追光武于此屯军】桃林寨【在灵寳县城西周武王放牛处左传文公十三年晋侯使詹嘉处瑕以守桃林之塞即此】太原仓【在州城西南六里隋置以储三门水运】集津仓【在陜州三门东唐开元二十二年于三门置集津仓凿漕渠十八里以避三门之险】铸鼎原【在阌乡县城东南一十里黄帝采首山之锢铸鼎于此鼎成骑龙升天去】董社原【在阌乡县城西南四十五里隋杨感起兵与宇文述尝战于此】铁人【在州治南谯楼下史记秦始皇铸金人十二董卓毁其九为钱所存者三石勒取置邺苻坚又徙之未至而乱其一为民推入河中今存二人或其所遗者】铁牛【在州城北黄河中首在河南尾在河北世传禹铸以镇河患冇庙唐孙瑾诗天地炉开后精英落此多怪形临峻岸灵守镇惊波渚近疑巢饮涛喧讶寗歌腹心盘下土首尾隔洪河板筑辞全在碑文篆半讹粪金名未适削木势难过赛鼓衙声接芹香野气和谁能穷本末千古在城阿】石柱【在州北城上世传为周召分陜所立】金沙【在州城西太阳渡北岸明王子谦诗太阳渡口黄河流北岸平陆南陜州晴沙两岸灿金色西风落日映孤洲中条嵳峩叠晴玉朶朶芙蓉倚河曲滩头水长带龙腥岸畔氷清凝鴈足小城花压春云低栁丝袅袅黄莺啼东风祖席送行客马啼踏破苔痕碧】药炉【在州城东北百里开化寺世传老子炼药处】万锦滩【在州城外西南明孙陞诗麦陇青青小径斜隈林傍水野人家相逢漫道雒阳好万锦滩头自有花】古柏【在州儒学东世传三皇庙中物其大合抱髙八十尺盘折下垂枝干交错宛如云龙】甘棠树【在州召伯祠池西明文羽麟诗召伯祠深草树荒池西犹植古甘棠烟笼老干春风丽曙袅清隂化日长伯仲当年称禹稷循良千载陋龚黄于今见有高枝在莫谓朝阳鲜凤凰】稠桑【在灵寳县城西二十里即古桃林春秋虢公败戎于桑田即此有桑田亭见后汉书】汉栢【在灵寳县城西六十里西山上有汉高祖庙左右栢树数百株首皆东向世传汉时所植】
　　光州
　　古城【在州城东三十里后唐朱全忠以军四十万攻淮南屯光州筑城十二刺史柴再用严守备城得免故世传十二连城云元马祖常诗自爱屋南芳树林一朝暑雨翠沉沉地清岂知无栖凤烟冷时复有鸣禽读书草堂生曙彩望野古城留夕隂莫道楚乡风物隔文章屈宋到如今】弋阳城【在州废定城县西二里汉为弋阳国后魏置郡唐属光州唐张祐诗一叶飘然下弋阳残霞昏日树苍苍葛溪漫淬干将剑却是猿声防客肠】县城【在光山县城西废仙居县北四十里汉置县属江夏郡惠帝封黎朱仓为侯即此晋属弋阳郡】茹由故城【在光山县城南六十里晋安帝置县】黄川故城【在光山县旧为郡梁废】期思城【在固始县城西北七十里古蒋国春秋为子邑汉英布大夫贲赫封期思侯即此陈置边城郡隋废郡改期思县楚相孙叔敖所产地元马祖常诗古城犹説汉期思土蚀荒堦楚相祠乞得寝丘人不夺千年淠水入荒陂】白公城【在息县旧有庙】阳安故城【在息县城西南一十里春秋时江国汉置阳安县属汝南郡晋因之】里罗城【在商城县城东南三十里元末余思铭筑以避兵址尚存】古黄国【在光州定城废城西十二里即古黄子国】古息国【在息县城北三十里春秋时息国汉为新息县唐置息州元省县入州】废州【在光州废定城县唐初置寻废】废浍州【在固始县城北齐置后周改置浍州隋初废】西阳废县【在光山县城西二十里汉置县属江夏郡晋附弋阳郡唐刘长卿诗萧条独向汝南行客路多逢汉骑营古木苍苍离乱后防家同住一孤城】仙居废县【在光山县城西二十里汉置县属江夏郡晋弋阳郡治此】殷城废县【在固始县一百二十里刘宋置褒信县隋改殷城唐初以县置义州寻省宋改县曰商城后省入固始】褒信废县【在息县城东北本汉郾县地东汉析置此县刘宋改褒信隋复旧唐改褒孚元省入息州】聚仙楼【在州学东二十歩改聚奎楼】镇淮楼【在州潢桥门上宋建】筹边楼【在州西城上宋建】玩花楼【在息县儒学西北旧传息侯筑今考淮南集为光州藏春坞】来山楼【在息县城南耿山客诗读易时还理素琴楼高十里见遥岑身依云气环星斗界指淮流辨古今茗盌闲容岚影入书床不受暑烟侵漫言信羙非吾土来者谁防肯构心】愚阁【在州学东南圃内宋盛度赋弋阳十咏其一即此】防景阁【在固始县仙居镇宋绍圣初建濮温其有记】尊经阁【在光山县学明正统十年建】修竹台【在光州治后】弋阳台【在光州定城废县西二里】卧龙台【在光山县城西三十里下有龙池因以名台】钓鱼台【在光山县西南四十里双河口明赵南星诗雨后水増波兰舟入芰荷鸥随渔子渡笛杂榜人歌钜石中流见青林夹岸过看山情未已忽觉暮云多】霸王台【有三一在州东四十里一在商城县西十里一在固始县西九里世传汉高祖与项羽相拒筑此址尚存】凉马台【在息县城东五十里汉曹操所筑今存遗址】玩花台【在息县城西明黄尚质诗故国传遗事花台鎻暮云树藏雕辇路藓合石碑文玉镜楚云渺丹山淮水分惟应啼鸟度犹似旧时闻】金刚台【在商城县城东南三十里远瞰三百里外上多古迹】云坳亭【在州淮河内元马祖常诗八月淮南鴈又来云坳亭畔菊花开莫言野客浑无事临水闲行日防回】归鴈亭【在州城西北十五里故滑城内谯楼乃其故址本春申君故宅】寻乐亭【在州学内知州张辉建】杏亭【在州治内】紫亭【在光山县宋建】广丰亭【在息县城东七十里宋治平四年知县都官员外郎张公开青陂水利筑此有遗爱碑存】君子亭【在固始县城南一里】仰芝亭【在固始县治正宅西邑令薛良建】西亭【在光山县城西元马祖常别业马祖常诗涧谷古寒藤氷光见鱼影嵗暮风雪交敲瓶煑茶茗又梅蕊发寒树孤芳寄江沙忽得云母屏光色凌嵗华又石路屐齿滑天风吹高寒花明喜珠缀竹瘦愁露漙又楚甸无层氷霡霂土膏湿更怜三角湖澄澈莹寒碧又燎桂熏我衣出逢嵗寒友涧壑多幽隂觞酒且携缶又日读种树书自喜丰年瑞篮舆行田间相劳兴嗣嵗】忠清堂【在州治便防东宋王闻诗建祀司马光】读书堂【在光山县城西南四十里净居山寺中宋苏东坡谪黄州寓此】宣化堂【在州治内】烟火堂【在光州县治西宋张彻诗此堂纵逐人俱废亦有阳氷篆字存嘉熙中兵火篆碑半存于荆棘中】凌室【在州北门外豫章张明复有记】小圃【在光州马祖常所筑自为记云余环堵中治方一畛地纵横为小畦者二十一塍昆崘奴颇善汲昼日縆水十数石井新浚土厚泉美灌注四通阳春土脉亦坟起古所为滋液渗漉何生不育者信矣哉杂芦菔蔓菁葱薤诸种布分其间栅以稭薪限狗马越入蹂躏圃在前时为故主马廐土有粪合水之膏泽并渍之后菜熟芼羮以侑廪米之馈饷吾于世资盖寡取也如是足日计矣学子汪琯曰铸铁作齿缀于横木使土平细尤宜菜余谓不然土之力完则殖繁若力尽则亦不殖矣因为治小圃记】缉园【在州城东郭】鱼乐园【在商城县城西五里】固陵【在固始县蓼城冈】藏春坞【在州治内有玩花楼见淮南集】元湖【在州北门外郡人刘绘刘黄裳修葺后废】汤池【在商城县城西三十里】金波池【在固始县东城下汉王追项羽至此饮马金鱼双跃因名】金线泉【在州城南十里许即龙宿潭】龙井泉【在固始县大歩山水势西流如线】莲桥港【在息县城东二百里流入淮河】曲吕港【在息县城东北一百七十里流入汝河】涧头港【在息县城东五百里流入汝河】黄歇宅【即州治又州东三里河北岸有春申君炼丹炉】袁安故里【在商城县城北】东龙门【在州定城废县西南二十里】西龙门【在州定城废县西南二百三十里】石田山房【在州淮河东元马祖常所居马祖常诗淮南穷僻地先世有林庐花曙鸣山鸟芹春跃岸鱼鼓琴仙度曲种杏客传书朋旧如相覔休嗔礼法踈】弋阳山居【在光山县城西】丹洞【在光山县城北九十里濮山下元龚友福诗濮公曽此学神仙飞腾一去千余年捜穷胜景访仙迹但遗丹井清泠泉苍山崒嵂枕淮水悬岩古洞埋云烟神仙茫茫不可诘往事独见居人传羽衣振迹千载后结庵构宇当檐前岩间种药草自异青松翠柏高参天自慙汨汨走声利登临此地空留连】三教洞【在商城县城西三十里内供三教古像】珉玉坑【在息县城西北旧出珉玉其色洁白隋时置官采之唐时为淮水所没开元中淮水东移坑再出今复没于淮】寝丘【在固始县城即楚孙叔敖子侨封邑】古柏【有二一在光州学文庙一在宋司马光祠前皆苍虬翠蛟森列左右元马祖常有记】双株树【在州城东】苏仙石【在商城县城东四十里大苏山巅汉时苏躭飞升处】净居塔【在光山县城西南四十里净居山寺中】仙居塔【在光山县旧县治内】白沙闗碑【在光山县治上有天福年字】
　　河南通志卷五十二
　　钦定四库全书
　　河南通志巻五十三
　　帝王
　　帝王统驭方夏河南志一省事也何以书从其建都者书之也志之为体列都邑表风俗纪名卿贤士大夫粲然备矣矧王畿肇建都邑之所由废兴风俗之所由升降士大夫之所由黜陟进退而可无纪欤又况自太皥以来先圣前民致用其遗风余烈犹有可追者欤至如后妃宣理隂教修成内治亦王化之所闗也爰攷列史其事迹不具载载其歴年之久近与后妃册封之年月着之篇令后得縁是以考诸史焉志帝王及后
　　古太皥庖牺氏风姓代燧人氏继天而王母曰华胥履巨人迹于雷泽而生庖牺于成纪有圣徳仰则观象于天俯则观法于地旁观鸟兽之文与地之宜近取诸身逺取诸物始画八卦以通神明之徳以类万物之情造书契以代结绳之政于是始制嫁娶以俪皮为礼结网罟以教佃渔养禽兽以供牺牲故曰庖牺又曰虙羲氏有龙瑞以龙纪官号曰龙师作二十七之琴以木徳王都于陈在位一百一十五年
　　朱襄氏自庖牺氏后歴十一氏而至朱襄氏都柘城其时恒风振荡果木不实朱襄命士达作五弦之瑟以来隂气定羣生而天下治又曰子襄氏炎帝神农氏姜姓母曰女登有娲氏之女为少典妃感神龙而生炎帝长于姜水因以为姓以火徳王故曰炎帝以火名官斵木为耜揉木为耒耒耜之用以教天下故号神农氏于是作蜡祭尝百草始有医药又作五弦之琴教人日中为市交易而退各得其所遂重八卦为六十四卦初都陈后居曲阜在位一百二十年
　　黄帝有熊氏少典之子姓公孙名曰轩辕生而神灵弱而能言幼而徇齐长而敦敏成而聪明时诸侯相侵伐暴虐百姓帝乃习用干戈以征不享诸侯咸来宾从而蚩尤为暴莫能伐帝乃征师诸侯与蚩尤战于涿鹿之野遂禽杀之诸侯尊帝为天子代神农氏王天下有不顺者从而征之未尝寜居东至于海西至于崆峒南至于江北逐荤粥邑于涿鹿之阿迁徙无常以兵师为营衞以云纪官举风后力牧常先大鸿以治民时播百谷草木淳化鸟兽虫蛾旁罗日月星辰水波土石金玉劳勤心力耳目节用水火财物有土徳之瑞故号曰黄帝生二十五子其得姓者十四人都于轩辕之邱在位百年　按一统志轩辕邱在开封府新郑县帝喾高辛氏姓姬名夋黄帝曽孙祖曰嚻父曰蟜极帝生而神灵自言其名普施利物不于其身聪以知逺明以察微顺天之义知民之急仁而威惠而信取地之财而节用之抚教万民而利诲之歴日月而迎送之明神而敬事之其色郁郁其徳嶷嶷其动也时其服也士帝喾旣执中而徧天下日月所照风雨所至莫不服从以木徳王都于亳在位七十年寿五百嵗　按一统志亳今偃师县
　　夏神禹姓姒氏黄帝之孙鲧之子当帝尧时洪水滔天鲧治水无功于是舜举禹使续鲧业禹旣受命伤父功不成乃劳身焦思居外十三年三过其门而不入陆行乘车水行乗船泥行乗橇山行乘以开九州通九道陂九泽度九山乃相土田草木之宜以作其赋东渐于海西被流沙朔南曁声教讫于四海于是锡圭告成功于天下及舜为天子复代舜典百揆十有七年而舜命以位禹辞避于阳城弗获乃以正月朔旦受命于神宗率百官若帝之初国号曰夏在位三十七年寿一百嵗按括地志阳城在今登封县
　　帝啓禹之子克遵父业飨诸侯于钧台时有扈氏不服啓召六师以征之大战于甘作甘誓而有扈氏遂灭在位九年　按括地志钧台即今禹州太康啓之子荒逸弗恤国事畋于洛水之表十旬弗反有穷后羿因民弗忍距于河弗获归国遂都阳夏厥弟五人御其母以从徯于洛汭作歌以怨之在位二十九年　按括地志阳夏即今太康县仲康太康弟嗣天子位即命侯掌六师以征羲和在位五年
　　帝相仲康之子旣立为羿所逐依同姓诸侯斟灌斟鄩氏徙居商邱后为寒浞所害在位二十七年
　　商成汤姓子氏名履契之后主癸之子汤旣即位自商邱徙都于亳任伊尹以国政时夏桀为虐汤修徳而诸侯咸服遂兴吊伐之师放桀于南巢乃践天子位国号曰商在位十三年寿百嵗　按括地志宋州谷熟县西南三十五里有南亳故城即汤都也
　　太甲汤嫡孙太子太丁子旣立不惠于阿衡伊尹乃放之桐宫三年悔过自责反善伊尹乃复迎归而授之政太甲修徳诸侯咸归故称太宗在位三十三年
　　沃丁太甲子旣即位伊尹卒乃委任贤臣咎单遂训伊尹事作沃丁在位二十九年
　　太庚沃丁弟在位二十五年
　　小甲太庚子在位十八年
　　雍己小甲弟在位十三年
　　太戊雍己弟旣立用伊陟为相亳有祥桑谷共生于朝一暮大拱太戊惧问伊陟对曰臣闻妖不胜徳帝之政其有阙乎帝其修徳太戊从之而祥桑枯死殷道复兴诸侯归之故称中宗在位七十六年　墓在今内黄县西南
　　仲丁太戊子旣立亳都有河决之害乃自亳迁于嚻在位十有三年　按括地志郑州荥泽县西南十七里即嚻地也
　　外壬仲丁弟在位五年
　　河亶甲外壬弟时嚻都又河决乃迁于相在位十年相今内黄地有亳城
　　盘庚帝阳甲弟旣立而耿都复有河决之害乃自耿渡河南迁都于亳复居成汤故都因殷民之重迁作书告谕而百姓始寜修汤之政殷道复兴在位二十二年
　　小辛盘庚弟在位二十二年
　　小乙小辛弟在位二十八年
　　武丁小乙子即位恭黙思道梦上帝赉以良弼乃使人以形旁求于天下得説于傅岩中举以为相殷国大治在位五十九年
　　祖庚武丁子在位十七年
　　祖甲祖庚弟在位十七年
　　廪辛祖甲子在位六年
　　庚丁廪辛弟在位二十一年
　　武乙庚丁子旣立复去亳徙河北在位四年　按河北即相州州有故殷城属彰徳府疑即亳城太丁武乙子在位四年
　　帝乙太丁子在位三十八年
　　受辛帝乙子即纣暴戾荒淫百姓怨讟于是周武王率诸侯伐纣陈师牧野纣兵倒戈入鹿台衣其宝玉赴火而死周武王旣有天下封其子武庚禄父以续殷祀而殷遂亡　按牧野衞地今衞辉府
　　周成王名诵后稷之后文王孙武王子初武王都镐欲营洛而未果至是成王乃命周公成武王之意卜涧水东水西为王城而定鼎于郏鄏是为成周以朝防诸侯在位三十七年　按一统志郏鄏即今河南府洛阳县
　　平王名宜臼幽王子武王十二世孙自镐京东迁雒邑是为东周在位五十一年
　　桓王名林平王孙父泄未立而卒桓王嗣在位二十三年
　　庄王名佗桓王子在位十五年
　　厘王名胡齐庄王子在位五年
　　惠王名阆厘王子初庄王嬖姬姚生子頽有宠及惠王即位夺其大臣园以为囿故大夫边伯等五人作乱谋召燕衞之师以伐惠王惠王犇温立頽为王乐及徧舞郑虢君怒伐杀頽复入惠王在位二十五年　按地理志温河内温县
　　襄王名郑惠王子母早死后母曰惠后生子叔带有宠于惠王欲立而不克带与戎狄谋伐襄王襄王知之欲诛带带奔齐后狄人奉带入周伐襄王襄王出奔郑郑居王于汜狄人因立带为王襄王告急于晋晋文公纳襄王而诛叔带奉襄王归周襄王乃赐晋文公珪鬯弓矢为伯以河内地与晋晋复召襄王会于河阳践土在位三十三年　按地里志泛郑州河阳践土俱属怀庆府
　　顷王名壬臣襄王子在位六年
　　匡王名班顷王子在位六年
　　定王名瑜匡王弟元年楚子伐陆浑观兵于周郊问九鼎轻重王使王孙满劳之楚兵乃去在位二十一年　按地理志陆浑即今嵩县
　　简王名夷定王子在位十四年
　　灵王名泄简王子在位二十七年
　　景王名贵灵王子在位二十五年
　　悼王名猛景王子在位七月为王子朝所弑敬王名匄景王子猛之母弟晋人逐子朝立之在位四十四年　按括地志故王城本郏鄏周公所筑在洛州河南县西九里自平王以下十二王皆都此城敬王迁都成周至赧王又居王城
　　元王名仁敬王子在位八年
　　贞定王名介元王子在位二十八年
　　哀王名去疾定王子在位三月为弟叔袭所弑思王即叔袭在位五月为弟嵬攻所弑
　　考王即嵬攻在位十五年
　　威烈王名午考王子二十三年九鼎震命韩魏赵为诸侯在位二十四年
　　安王名骄威烈王子在位二十六年
　　烈王名熹安王子在位十年
　　显王名扁烈王弟在位四十八年
　　慎靓王名定显王子在位六年
　　赧王名延慎靓王子在位五十九年为秦所攻王奔秦尽献其邑三十六秦受之归其君于周是嵗王崩周遂亡
　　东汉世祖光武皇帝姓刘名秀南阳蔡阳人高祖九世孙南顿令钦之子初钦为济阳令以建平元年十二月甲子夜生帝于县舍有赤光照室卜者王长占之曰此兆吉不可言是嵗县界有嘉禾生一茎九穗因名曰秀及长会王莽簒位天鳯末帝避吏新野因卖谷于宛宛人李通以图防説之初不敢当然念天下方乱王莽败亡巳兆遂与定谋市兵弩与通从弟轶等起于宛于时海内之士翕然响应乃徇昆阳定陵郾皆下之是嵗九月三辅豪杰共诛王莽传首诣宛时又有邯郸卜者王郎穪成帝子百姓多信之遂立为天子帝复率诸将邓禹等进攻邯郸破之大难旣平诸将固请即皇帝位于鄗南定都洛阳帝恢廓大度才明勇略崇儒术表行义兴学校东汉之俗于斯为美焉在位三十三年寿六十一　按一统志南顿属汝南郡今省入项城县新野属南阳宛即南阳县也
　　明帝名庄光武太子母隂后帝旣即位作辟雍创明堂兴礼乐尊贤养老建武永平之政为东京称首在位十八年寿四十八
　　章帝名炟明帝太子母贾贵人帝旣即位每事务存寛厚除惨狱之科深元元之爱着胎养之令奉承明徳太后尽心孝道平徭减赋人頼其庆又数诏有司课农桑慎选举理寃狱故藩辅克谐羣后徳让在位十三年寿三十三
　　和帝名肇章帝太子即位方十嵗时窦宪専权帝恶而诛之剪除大憝躬亲万几尊信儒术克纳谠言以袁安为三公贤相相继擢用是以民增土辟四夷宾服在位十七年寿二十七
　　殇帝名隆和帝子生始百日即帝位邓太后临朝在位一年
　　安帝名祜清河孝王庆之子章帝之孙殇帝崩邓太后立之是时太后临朝委政阉宦帝拥虚位而巳在位十九年寿三十三
　　顺帝名保安帝太子即位后黄琼李固之徒相继登用东京之士于兹为盛然宦戚预政虽有贤人君子不能救汉祚之衰在位十九年寿三十一冲帝名炳顺帝太子年二嵗立在位一年
　　质帝名缵章帝孙渤海孝王之子梁太后立之在位二年为梁冀所弑
　　桓帝名志章帝曾孙蠡吾侯翼之子质帝崩无嗣太后与梁冀立之在位二十一年寿三十六灵帝名宏章帝孙解凟亭侯苌之子桓帝无嗣窦太后立之是时宦寺流孽忠义就戮而汉业衰在位二十二年寿三十四
　　献帝名协灵帝中子董卓废皇子辩为农王遂立之及诛董卓曹操窃柄乃迁都于许帝身播国屯在位三十一年后操子丕簒位奉帝为山阳公按汉书山阳县名在今怀庆修武县西北
　　魏文帝姓曹氏名丕沛郡谯人曹操之子汉中常侍曹腾养子嵩之孙操因乱乗时而兴遂移汉祚及卒丕始簒位都于邺在位七年寿四十六　按一统志邺在临漳县西二十里
　　明帝名叡文帝太子嗣位以来褒礼大臣料简功能屏絶浮伪容受直言吏民上书一日之间至数百封虽文辞鄙陋亦省览究竟无厌倦焉在位十三年寿三十六
　　齐王名芳明帝养子不亲机务躭于女谒为司马师所废在位十四年
　　高贵乡公名髦文帝孙东海定王霖之子初封剡县高贵乡公因齐王废而迎立为帝后见威权日替不胜其忿曰司马昭之心路人所知也吾不能坐受废辱今日当自出讨之遂拔劒升辇率殿中宿衞苍头官僮鼓噪而出中防军贾充自外迎战于南阙下太子舍人成济抽戈刺之髦殒于车下在位七年寿二十一
　　陈留王名奂武帝孙燕王宇之子初封常道乡公及高贵乡公被弑公卿迎立之在位五年禅于晋因奉为陈留王魏遂亡
　　晋世祖武帝姓司马氏名炎河内温县人懿之孙昭之子仕魏袭封晋王遂取魏而代之是为晋武帝在位二十五年寿五十五　按河内今为县属怀庆治温县亦属怀庆府
　　惠帝名武帝太子性戅騃而贾后凶悍多权略每欲干预朝政为太傅杨骏所抑遂搆骏以谋反杀之废太后毒杀太子赵王伦率兵讨之王戎等奉帝北征至安阳败绩乃幸邺刘元海复遣人攻之帝单车还洛从齐王冏等复讨伦杀之乘舆反正明年帝食饼中毒而崩在位十七年寿四十八怀帝名炽武帝第二十五子惠帝无子遂嗣立时刘曜石勒屡攻洛阳帝欲诣河隂为迁都之计乃出西掖门至铜驼街为盗所追而还及曜等入京师焚烧宫庙帝遂防尘于平阳刘聪以帝为会稽公在位六年寿三十
　　愍帝名邺武帝孙吴孝王晏之子及怀帝被害大臣立以为帝时洛阳倾覆避难于荥阳未几荀藩等奉帝至长安及长安陷帝出降遂遇害在位四年年十八　按荥阳今属郑州
　　后魏孝文帝本姓拓跋氏改姓元氏名宏献文帝之子始生于平城宫中及嗣位迁都洛阳仁孝恭俭制礼作乐为魏贤主江左五朝皆莫及也在位二十九年寿三十三
　　宣武帝名洛孝文帝长子弱冠即位不能亲决万几委任小人浊乱国政魏氏基业衰于此矣在位十六年寿三十三
　　孝明帝名诩宣武帝子即位年六嵗母胡太后临朝嬖幸用事封疆日蹙太后欲久専政乃鸩杀帝立其幼主在位十三年寿二十九
　　孝庄帝名子攸鼓王勰之次子初孝明帝崩胡后立幼子钊尔朱荣举兵弑之乃迎帝旣即位荣以讨贼为名实蓄不臣之志帝因刺杀之后尔朱世隆与尔朱兆复弑帝立长广王奕在位一年寿二十四
　　节闵帝名恭广陵惠王羽之子尔朱世隆旣弑庄帝迎立之时冀州刺史高欢起兵讨尔朱氏入洛阳以节闵帝英毅难制遂废之在位二年寿三十五
　　孝武帝名修广平武穆王懐之子高欢旣废节闵乃迎帝即位欢専恣帝宻谋讨之欢觉遂自晋阳拥兵至洛帝奔长安依宇文泰未几为泰所弑在位三年寿二十五
　　东魏孝静帝名善见清河王亶之世子孝武旣入闗高欢至洛阳奉孝静即帝位因北迁于邺是为东魏魏于此分为二矣在位十七年禅于齐未几遇害寿二十八
　　北齐文宣帝姓高氏名洋欢之子渤海人初受东魏之禅都于邺国号北齐在位十年寿三十一废帝名殷文宣太子立一年常山王演废之寿十七
　　孝昭帝名演即常山王文宣母弟在位二年寿二十七
　　武成帝名湛孝昭介弟初孝昭幸晋阳帝守邺孝昭崩遂即位亲狎庸竖朝政尽隳在位四年寿三十三
　　后主名纬武成子即位后日事游晏委政匪人以边警告急授禅太子在位十三年寿二十三
　　隋炀帝名广文帝次子初封晋王开皇二十年立为皇太子仁寿四年弑父自立是年十一月迁都洛阳留晋王昭守长安以洛阳为东京大业十三年巡幸江都明年三月为宇文化及所弑在位十三年寿五十
　　恭帝名侗炀帝孙元徳太子昭第三子大业二年立为越王帝每巡幸侗尝留守东都十三年帝幸江都复令侗总留台事宇文化及弑逆元文都等共尊立为帝改元皇泰是时唐公李渊已立代王侑为帝于长安称义宁二年矣是年六月唐废帝侑为酅国公明年崩諡曰恭皇帝侗在东都立二年禅位于王世充寻被弑世充亦伪諡曰恭皇帝
　　唐武后名曌并州文水人荆州都督士彠之女太宗贞观十一年召入为才人高宗为太子见而悦之太宗崩出为尼高宗永徽五年召入宫为昭仪明年遂立为后断王皇后萧淑妃手足投酒瓮中又斩之嗣是数见王萧为祟如死时状不敢居长安高宗崇饰别都以处之以洛阳宫为东都高宗崩中宗立后复废中宗立豫王旦九月太后改元光宅七年改国号曰周称皇帝凡僣位二十一年神龙元年张柬之等反正迁后于上阳宫中宗复位是年十一月后崩寿八十一与高宗合塟干陵昭宗名晔懿宗第七子始封夀王嗣位十六年车驾发长安朱全忠毁长安宫至刼帝迁都洛阳夀三十八
  </div>
  <div class="pagination">
   <a href="河南通志_page210.html">
    上一页
   </a>
   <span>
    ...
   </span>
   <a href="河南通志_page206.html">
    206
   </a>
   <a href="河南通志_page207.html">
    207
   </a>
   <a href="河南通志_page208.html">
    208
   </a>
   <a href="河南通志_page209.html">
    209
   </a>
   <a href="河南通志_page210.html">
    210
   </a>
   <span class="current-page">
    211
   </span>
   <a href="河南通志_page212.html">
    212
   </a>
   <a href="河南通志_page213.html">
    213
   </a>
   <a href="河南通志_page214.html">
    214
   </a>
   <a href="河南通志_page215.html">
    215
   </a>
   <a href="河南通志_page216.html">
    216
   </a>
   <span>
    ...
   </span>
   <a href="河南通志_page212.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
