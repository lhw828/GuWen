<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 513 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 513 页/共 698 页</h1>
    <div class="content">西山螺殿廷教射有故事昼长值此几暇多更畨引见已颁勅院外早则侍卫罗罢之翻厪劳来往宁 


趂未雨观如何抨弦发羽不数队须臾飞点倾滂沱塞山较猎忆往岁丙子秋日出塞行围成列而雨 
即于雨中较猎有诗纪事习武那辞烝涉波中去声的有赐视各艺湿衣之赉仍同科朝会遇雨往往 
赉及从官是日因教射澍雨沾衣从臣及命中者亦各赐纱陡怀三军冐炎潦不遑他矣攻蓬婆乾隆 
二十九年御制讨源书屋对雨诗五月十六日羽刚欣数日晴朝来解作应时行询安退憩资搜咏视 
事畴咨慰利耕乍见庭凹起泡影更闻闸口落泉声片时西北旋开朗宜麦宜禾总惬情是时麦将收 
宜晴禾初苖宜雨雨而即晴实惬农望乾隆三十年御制讨源书屋对雨诗五月初六日昨日天中奉 
赏凭侵晨仙苑问居兴甘霖既渥还优霈农谚无妨更绝胜农占有午日雨生虫之谚听处溜声原不 
改去岁夏日亦有书屋对雨之作望来涨影已徐増政勤材选弗遑逸别为衣濡例赐仍是日引见官 
有衣被雨湿者依例行赏臣等谨按讨源书屋御制诗谨绎有关纪述事实者恭载卷内余不备录园 
西南门内为承露轩后厦为就松室东有龙王庙西花园册臣等谨按承露轩就松室额皆皇上御书 
西北有门即西花园之大北门也乾隆三十二年御制承露轩诗松轩潇落有书筵树古全赢铜铸仙 
试看瀼瀼承瑞露依然宝瓮见尧年又御制就松室诗构室实非难老松特艰致因教室就松满院覆 
凉翠拂檐聆谡声迎窗盼古意据床小息偃寓怀得别寄丈夫不轻从子舆训此义臣等谨按承露轩 
就松室御制诗恭载首见之篇余不备录畅春园西北门内正宇五楹后室三楹旧称为东书房其右 
为永寜寺寺内正殿三楹配殿各三楹后殿五楹内供十六罗汉寺门外为崇台台后为船坞西花园 
册臣等谨按永宁寺正殿额曰调御丈夫圣祖御书又额曰智光普照联曰宝幢时护曼陀雨金界常 
函般若珠皇上御书永宁寺西为虎城稍西为马廏再西为阅武楼西花园册臣等谨按阅武楼额曰 
诘戎扬烈联曰辑寜我邦家以时讲武懋戒尔众士于兹课功又联曰讲武惟期征有福居安每念式 
无愆皆皇上御书乾隆四十二年御制阅武楼作节前阅武甸场宽组练生光了弗寒可勿用仍要以 
备不忘危敢恃其安新疆旧部兹同扈北貉西戎许并观破险冲锋或经见正旗堂阵俾初看销兵气 
共阳和鬯训旅心殷扬觐难示义方还颁礼赐武臣英重诩登坛臣等谨按阅武楼御制诗恭载首见 
之篇余不备录西花园之前有荷池沿池分四所为皇子所居南所门三楹二门内正殿五楹东廊门 
内正室九楹西廊门内正室五楹南所之东为东所门三楹门内正殿五楹西廊门内正室二层再西 
正室七楹由东所而西为中所门三楹门内正殿五楹东廊门内正室三楹东为垂花门正室二层各 
三楹西廊门内正室二层各三楹南所之西为西所门三楹门内正殿五楹西廊门内正宇二层西花 
园册丹棱沜水在宛平县西畿辅通志臣等谨按畅春园宫门之南有菱池俗称菱角泡子者相传即 
丹棱沜水其源自万泉庄北流而来旧说多讹制万泉庄记为厘正之沿堤而南则逹圣化寺泉宗庙 
也出小西厂之南门二里许为圣化寺北门门内西为河渠东为稻田前临大河山门三楹对河为髙 
台大殿五楹二门内三皇殿五楹西角门内为观音阁东角门龙王殿三楹后星君殿三楹圣化寺册 
臣等谨按圣化寺大殿额曰香界连云观音阁额曰海潮月印圣祖御书圣化寺内檐额曰能仁妙觉 
联曰三藏密微超色相十分安穏得津梁皇上御书圣化寺山门外左右建桥由东闸桥度河迤西为 
北所宫门三楹正殿五楹西院正殿三楹左为虚静斋临河为欣稼亭圣化寺册臣等谨按北所正殿 
额曰青翠霄汉西院正宇额曰和风霁月中及虚静斋额皆圣祖御书宫门内额曰怡庭柯与欣稼亭 
额皇上御书乾隆八年御制西园泛舟至圣化寺诗万泉十里水云乡兰若闲寻趂晓凉两岸绿杨蝉 
嘒嘒轻舟满领稻风香远山螺黛暎澄潭润逼溪村绿意含谁向萧梁庾开府帧头买得小江南淰淰 
轻寒上葛裳物情人意酿秋光芰荷惆怅西风里作意临波艳晩妆苾蒭一滴觅曺溪觅得曺溪也是 
迷何似无心间逐景好山迎我作诗题连朝甘雨活雕枯水畛山畦翠更腴犹见西峰云气润阿香重 
展米家图乾隆九年御制泛舟至圣化寺诗万泉十里接西湖两度舟行忧喜殊一夜甘霖盈尺泽髙 
原下隰总回苏两岸溪田一水通维舟不断稻花风课耕农父蓑台笠只此忧欣尔我同润逼林轩露 
气清卷帘天水净长空黄庭七字何须悟人在和风霁月中右五字乃圣化寺别墅题额皇祖御笔也 
乾隆三十一年御制由万泉堤上至圣化寺即景杂咏畅春本就戚园筑春明梦余録载丹棱沜旁为 
明戚畹李武清别业畅春园盖因其旧址建置棱沜犹堪遗迹寻咫尺万泉资灌溉重教平声相土一 
详斟甲申疏治起农功泉利犹遗可扩充春仲鸠工辟塍甽万泉久湮塞甲申岁始命疏浚即其地开 
水田今春复加垦辟稻畦鳞次属以长堤迤（辶里）至圣化寺宛然江乡风景稻秧今看已菁葱沙泉 


大小汇成池潴蓄宣通实頼之利在农田合祈报经营方向构神祠宛转循堤竺宇通清溪左右绕烟 
宫仲春曾此一停跸仲春启跸谒泰陵曽于此停跸视事又觉流阴瞥眼中闻斋精洁足盘桓烂漫阶 
前绽牡丹春雨频滋风复少枝头花朶大于盘芟葑剔淤前岁为引泉曲注已成池斋傍仍有余间地 
可作稻田命垦治乾隆八年御制虚静斋诗虚静斋皇祖旧题额也感而赋此守静志常虚致虚心斯 
静一二二而一泊然万虑屏是语古圣传皇祖得要领六十一年间用此安万井孙臣诚愚芚汲古乏 
修绠身肩乃知劳况多媿衾影别墅閟松云近此招提境虚静斋别墅近圣化寺皇祖常幸此欲验农 
桑功因揽湖山景窗虚古梧翠座静天籁冷寻流未逢源安得亲质请言念噢咻恩潜焉涕泪永乾隆 
十三年御制虚静斋小憩诗长堤界西湖万泉居左侧因成内外河别业邻香域谓圣化寺土阶示俭 
规斋额垂遗则虚静皇祖所名斋也易舟就路便倚槛聊憩息松涛泛翠寒峰黛多古色布席顿经年 
听漏无停刻乾隆二十九年御制虚静斋诗祗园前有读书轩虚静标楣圣藻存久别无端惊往事每 
来辄复忆深恩凭窗不改虚中趣坐席偏欣静可论挑刬茭泥引泉眼圣化寺园近万泉庄河中泉眼 
亦因岁久淤塞并命疏睿为去声穿新脉自溪源臣等谨按圣化寺虚静斋御制诗谨绎有关纪述事 
实者恭载卷内余不备录自北所东桥转西重檐宫门内正殿三楹为含淳堂殿后重檐佛楼一楹其 
右临池正宇五楹佛楼后正宇六楹为得真斋其西为带嵓亭东为羃翠轩轩东为仙楹佛楼东宇为 
湛凝斋左为敷嘉室仙楹之东为襟岚书屋稍南循廊而西为瞩岩又南敞宇曰泉石且娱心圣化寺 
册臣等谨按含淳堂湛凝斋仙楹诸额圣祖御书得真斋带嵓亭羃翠轩敷嘉室襟岚书屋瞩岩楼诸 
额皆皇上御书含淳堂联曰水镜湛阶前近含清景松云生栋里上契淳风湛凝斋联曰波影湛空明 
檐楹澄照林光凝碧净几席含清皇上御书乾隆三十二年御制含淳堂诗青山环绿水堂据水之滨 
圣藻额犹焕含淳义最亲禽鱼适性趣草木亦天真底识蒙庥处贻予乐利民又御制题得真斋面水 
水依砌背山山倚楣回环挹明净暎带味华滋花木含佳趣琴书得静怡问予真意托端在雨旸时又 
御制羃翠轩诗筑室乔林下菁葱羃翠阴天然得庇荫自尔效深沈六月那知暑假山成古岑偶来值 
斯暇便与染毫吟又御制赋得仙楹一幛仙楹对双珠圣藻张乐山学尼父寓意缅轩皇日照林岑影 
烟生紫翠光敢云肯斯构实觉见于墙又御制湛凝斋口号碧水澄潭波不兴凭栏欣俯湛而凝心如 
髙密犹邻市恰似招提入定僧又御制题敷嘉室虚榭临池近平铺镜影空波光玩座上山色入窗中 
吟倚兴无竭清嘉致不同当前参位育犹在扩而充又御制襟岚书屋诗一溪绿水横拖带半障青岚 
斜展襟设问会心何处是洒然而静澹而深又御制瞩岩楼诗跨水书楼更瞩岩岩情水态绿窗衔讵 
惟一晌供游目兴会于斯正不凡臣等谨按含淳堂御制诗恭载首见之篇余不备录圣化寺北门有 
行殿二所东距行殿二里许为东门门内为永宁观圣化寺册臣等谨按永寜观大殿额曰翊辅北枢 
圣祖御书 

 

钦定日下旧闻考卷七十八 


钦定四库全书 

钦定日下旧闻考卷七十九 

国朝苑囿泉宗庙 

 

泉宗庙建于万泉庄缭垣三百九十四丈庙南为池左右立坊二庙门三楹榜曰泉宗庙庙内为涵泽 
门三楹正殿三楹左右为配殿后为枢光阁上下五楹左右配殿各五楹泉宗庙册臣等谨按泉宗庙 
东西亭苑两所门内碑亭二西亭恭勒御制泉宗庙记碑阴恭勒丁亥御制诗东亭恭勒丁亥乙未御 
制诗庙前东坊额曰禹甸原隰曰既清且平外联曰疏浚会其归万原统一品题随所托实总循名内 
联曰循玉岫明湖于焉映带导西勾东雉因之委输西坊额曰豳风画图曰乃疆乃理外联曰露剡亚 
鳞塍溉从谷口云浆分乳窦溯得源头内联曰夏木霭东菑烟中飞鹭春渠萦北渚云际疏龙正殿额 
曰普润殿殿内供龙神像额曰灵源广济联曰溯委仰凭依万殊有本浚川资利用六府惟修龛联曰 
千顷沃丰穰神贻之福万源资挹注水得其宗枢光阁内供真武像阁下供龙王龙母神像额曰涵元 
</div>
    <div class="pagination">
<a href="钦定日下旧闻考_page512.html">上一页</a><span>...</span><a href="钦定日下旧闻考_page508.html">508</a><a href="钦定日下旧闻考_page509.html">509</a><a href="钦定日下旧闻考_page510.html">510</a><a href="钦定日下旧闻考_page511.html">511</a><a href="钦定日下旧闻考_page512.html">512</a><span class="current-page">513</span><a href="钦定日下旧闻考_page514.html">514</a><a href="钦定日下旧闻考_page515.html">515</a><a href="钦定日下旧闻考_page516.html">516</a><a href="钦定日下旧闻考_page517.html">517</a><a href="钦定日下旧闻考_page518.html">518</a><span>...</span><a href="钦定日下旧闻考_page514.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
