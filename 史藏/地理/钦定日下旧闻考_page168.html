<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 168 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 168 页/共 698 页</h1>
    <div class="content">功能溯自生民后地辟天开第一人増世宗御制诣太学诗辟雍亲莅止典礼重参稽管钥仍鱼雅威 
仪自整齐礼门资至化义路牖群黎永翊文明治休征共受禔善俗礼为本仁民域可跻崇儒申术教 
造士列东西共式习如性咸成璋与珪兴贤勤寤寐振德日提撕増乾隆五年皇上御制庚申仲秋丁 
祭诗法祖恢文德崇儒礼素王晨光开辇辂露气浥旗常寅祀心恒凛丁辰日正阳皇皇陈礼乐肃肃 
对宫墙言念百王后身登夫子堂君师诚有愧仰止志方长増乾隆九年御制二月上丁释奠先师孔 
子诗灵春惟仲月吉日值丁辰礼乐遵先进诗书淑兆民宫墙增慕永爼豆荐馨新敢谓百王后能传 
一脉真承筐将素币献爵列儒臣试问得门者谁为不愧人增乾隆十八年御制仲秋释奠先师孔子 
诗髙居讵恃九重尊丁祭亲承率骏奔山海从来钦出类宫墙何有得其门乐音六奏非钟鼓礼器千 
年复簋罇经席昨临今释奠躬行未逮敢他论増乾隆二十一年御制仲春释奠先师孔子诗经筵昨 
甫过释奠此亲临寜仅崇文典惟殷望道心衣冠集鱼雅殿幕仰深沉道法参天地神依贯古今千年 
绵后裔六佾协元音圣藻光楣梠君师责并钦増乾隆三十四年御制仲春上丁释奠孔子并落成国 
学即事诗国学维新逮落成躬承丁祭致寅精经纶万古归陶冶道德千秋示典程秪觉行难增以愧 
未能言赞出乎诚两朝题额奎章焕心法由来治法并子曰三年必有成虞传惟一与惟精益滋宵旰 
寸心恧敢诩治安百世程周鼎载陈古如式春芹敬荐洁为诚试看陪礼来东鲁教泽帡幪奕叶并増 
乾隆二十四年御制国学古槐诗国学古槐一株元臣许衡所植阅岁既久枯而复荣当辛未一枝再 
茁之初适慈寜六旬万寿之岁槐市诸生传为瑞事大学士蒋　绘图以纪曾题六韵卷中监臣观保 
等请勒石讲堂垂示久远书以赐之黉宫嘉荫树遗迹缅前贤初植至元岁重荣辛未年竒同曲阜桧 
灵纪易林干征瑞作人化符祥介寿筵乔柯应芹藻翠叶润觚编右相非夸绘由来事可传臣等谨按 
国学古槐御制诗是为首见之篇今恭録卷内原元太宗即位之五年新建国子学于燕京御制宣谕 
二通其一通谕多罗岱等及十投管象等官方是时遣蒙古子弟一十八人来习汉人语言文字复棆 
汉人子弟二十二人习蒙古言语弓箭命提领陈时可择二名儒管勾幷主守孔子庙道人冯志亨选 
秀士二人通儒道人二人分作四牌子教读不率教者以简子量棰之更权用燕京真定历日银建立 
夫子庙两庑及肄业之舍其子弟日给米一升面如之肉一斤晩同给酒一缶家粮之给亦一升土著 
者皆不与又于降戸每人拨小苍头一名以奉使令此蛇儿年六月初九日所颁也其一通谕受学子 
弟员习汉人文书之外并请匠艺事及药材所用彩色所出地理州郡所纪下至酒醴曲蘖水银之造 
饮食烹饪之制皆欲周览旁通仍戒饮酒不可有违恒度而于习讲尤谆谆也所颁之年月与前同不 
书何日意稍后于前亦不过旬日尔后十六年当定宗崩之明年己酉十月望日夫子庙住持赐紫知 
观李志元始砻乐石令重元子葛志先刋置学中其左方序列四教读弟子名蒙古笔且齐自札尔古 
齐以下凡十九人汉人笔且齐自文宣努而下凡二十八人所谓笔且齐者译言书生也其数比旧有 
所加者续有慕效而来者耳又列罗刘二通事不着其名又列宣授蒙古笔且齐四牌子总教冯志亨 
宣授金牌提举国子学事中书杨惟中御前宣议国子学事赛音衮巴克实李志常三人衔名所谓巴
 克实译言师传也惟中郎杨文肃公从事征行劳烈甚着余若志元志先志常则皆黄冠师当时制尚 
淳质混儒道二者为一不复异别有合于老易同用之旨厥后元勲硕辅颇有为道家所荐而起者濓 
谨按蛇儿年六月九日正金哀宗天兴二年癸巳六月壬午也金自宣宗以贞佑二年五月壬午迁汴 
三年五月庚申燕京入我职方至是垂二十载立学以教胄子固惟其时然窃独怪是年王师南征围 
汴蹴蔡决策制胜日不暇给而太宗乃以教育英才为先务而其为教又能达事理不差凿凿见诸实 
用神谋睿算度越前王天縦之圣为不可及己列圣有作益修成均养士之制百年以来遂用人文化 
成天下兹盖其权舆者欤石刻今藏京师与御赐宣圣王斚皆提举学事者司之毎当代去出以相传 
且繋其名于籍非惟不忘其本先盖亦慎之至也濓因得而备述俾览者知祖宗垂意学校文运之兴 
殆非一日而纂修史臣或得以参考焉潜溪集按多罗岱蒙古语七数也旧作夺罗解笔且齐蒙古语 
写字人也旧作必阇赤扎尔古齐蒙古语断事人也旧作扎古鲁真今俱译改文宣努旧作文宣奴今 
对音译改赛音蒙古语好也衮深也巴原在城市克实师也旧作仙孔八合识今译改门今移改臣等 
谨按此条所引有元太宗谕二通故列为前代帝制之首原明宣宗国子监箴翼翼京师岩岩学宫首 
善之地是维辟雍四方髦士来逰来学业之所専诗书礼乐学必有师为士承式祭酒司业暨乃众职 
师道克敦士乃有成俊乂奋兴为国之祯咨尔为师敬尔仪则以教以率罔懈朝夕咨尔为学明善诚 
身克智与能匪敬弗臻俗化所自贤才所出其于国家甚重而切朂尔师生咸笃于诚无忽于行式观 
厥成官箴原明英宗重建太学碑畧北京故有学在宫城之艮隅庳隘弗称正统八年秋命有司撤而 
新之明年春成朕躬释奠于先师循古典也退即学之彝伦堂命儒臣讲经公卿大夫百执事之臣缝 
掖之士兵卫之帅拱侍而聴殆以万计已而有司请如故事纪其成于碑敬书贞石昭示后人明英宗 
实録原马祖常大兴府学孔子庙碑昔我太祖皇帝受命兴邦金人逊于汴太祖即以全燕开大藩府 
制临中夏维时已有定都之志矣故太宗皇帝首诏国子通华言乃俾贵臣子弟十八人先入就学时 
城新刳于兵学官摄于老氏之徒世祖室帝教命下始正儒师复官学庙事孔子归壖垣四侵地勒石 
具文作新士子至元二十四年既成今都立国子学位于国左又因故庙为今学京师杂五方俗尹治 
日不给庙之墙屋弊壊将压以毁讲习之堂粗完泰定三年今大尹曹候上视庙位皆不如制割稍入 
为竂寀倡然后大家富室合赀以聚财者有焉释子方士分食以它徙者有焉施施于于咸乐于成延 
两庑五十有二楹缔构涂饰工良物办象从祀诸贤百有五人妥灵惟肖威仪有容人恳请于朝得廪 
饩弟子员百人受学于师复其身不劳以事于是天下首善之教兴焉庙肇自唐咸通中遇辽金燕为 
都邑故尝用天子学制选举升造与南国角立亦一时之盛也而太宗皇帝当云雷经纶之世圣训谆 
切以德赏喻父师以槚楚惩子弟饥焉粟肉渴焉酒醴力焉仆使恩义甚备其养贤劝善之诚固已髙 
出百王之上矣世祖皇帝立极作则人文宣明登用儒臣躬亲讲学故当时勲贤之裔以及宿卫之臣 
罔不以揖让爼豆之为懿颛蒙昏愚之为耻也而三代国学党序遂庠家塾之等秩然罗列于上下才 
学经术用世之士踵武而出暨仁宗皇帝宾兴大比四方举进士凡登贤书策名礼部者京师屡倍于 
外郡非列圣仁涵义揉百年之礼乐文物推而致之欤燕自虞夏为武卫之服召公之化尙矣昭王筑 
台以徕贤士邹衍乐毅剧辛至有称于世韩婴以诗易为一家师孔颕达博综五经卓然庶几醇儒今 
多士游歌在庭抠衣在庙时见邹鲁之美矣若婴颕达宜所不道矧衍毅辛之徒哉夫儒者之学诗书 
六艺之文以至施之天下之道无有二也后世教不兴家异人殊各溺于所习以相诋訾由上之教无 
以一之也嗟夫古者小学大学之师弟子之传皆本于道德仁义之实着于诗书六艺之文非有教有 
授则不敢以传也传焉而龎杂不经则上有刑也是故风淳而气同由上文教有以一之也而王国多 
士逄文明之会肄业有学学有师春秋礼其先圣先师者又有庙有位入有食以处出有贵于众所以 
报称列圣教化之德而应贤侯承宣之志者必弹冠而起矣提举学事崔居中教授贾良弼正张桢録 
司视以状请曰庙之成前尹玛蘓库实能始之今尹曹伟实能终之经历王孝祖薛让警巡按院乌德 
美使李权且能考工于下也余既为言正兖郕沂鄹四公配食东向位其来请遂为铭诗不辞诗曰皇 
元有赫奄受大国于月之窟于日之域京邑翼翼莫不来极予诞敷文德新都有嵯辟雍峩峩璂弁之 
瑳济尔象牺鍧尔弦歌新宫则那旧庙如之何皇帝在御百度咸若海输惟柟河浮厥柏是寻是斵虞 
庠岳岳式光我上国至圣仪仪元纮龙衣衎我先师既右享之采茆于池荐此明牺用介我蕃厘蕃厘
 伊何彼美多士克明克类克谅厥事以登膴仕以媚于天子有铿华钟路鼓逢逢言燕于公有翼有颙 
多士既同天府是庸惟曹侯之功曹侯誾誾乃承乃宣御剧乃专虞廷连连王士安安祗国维贤天子 
万年石田集按玛满洲语粗也蘓库皮也旧作马斯忽乌德美蒙古语送也旧作兀都购今俱译改乌 
原程巨夫国学先圣庙碑皇庆二年春皇帝若曰我元嗣百世之统建万民之极诞受厥命作之君师 
世祖混一区宇亟修文教成宗建庙学武宗追尊孔子所以崇化育材也朕纂丕图监前人成宪期底 
于治可树碑于庙词臣文之臣某拜手稽首奉诏言曰臣闻邃古之初惟民生厚风气渐靡圣人忧之 
越有庠序学校之制天下之治胥此焉出中统二年以儒臣许衡为国子祭酒选朝臣子弟充弟子员 
至元四年作都城画地宫城之东为庙学基二十四年备置监学宫元贞元年诏立先圣庙久未集大 
德三年春丞相臣哈喇哈斯达尔罕大惧无以秪德意乃身任之饬五材鸠众工责成工部郎中臣贾 
驯驯心计指授晨夕匪懈工师用劝十年秋庙成谋树国子学御史台臣复以为请制可至大元年冬 
学成庙度地顷之半殿四阿崇尺六十有五广倍之深视崇之尺加十焉配享有位从祀有列重门修 
廊斋庐庖库为楹四百七十有八学在庙西地孙于庙者十之二中国子监东西六馆自堂徂门环列 
鳞比通教养之区为问百六十有七制加孔子大成之号祀以大牢辇释奠雅乐江南复戸四十肄之 
春秋二祀先期必命大臣摄事皇帝御极升先儒周敦頣程颢程颐司马光张载邵雍朱熹张栻吕祖 
谦许衡从祀广弟子员为三百进庶民子弟之俊秀相观而善业精行成者岁举从政又诏天下三岁 
一大比兴贤能于是崇宇峻陛陈器服冕圣师巍然如在上教有业息有居亲师乐友诸生各安其学 
咸曰大哉天子之仁至哉相臣之贤工曹之勤其知政治之本源矣雪楼集原吴澄贾侯修庙学颂世 
祖皇帝既一天下作京城于大兴府之北其祖社朝市之位经纬涂轨之制宏规远谋前代所未有也 
至元二十四年设国子监命立孔子庙暨顺德忠献王哈喇哈斯相成宗始克继先志成其事而工部 
郎中贾侯董其役庙在东北纬涂之南北东经涂之东殿四阿崇十有七仭南北五寻东西十筵者三 
左右翼之广亦如之衡达于两庑两庑自北而南七十歩中门崇九仭有四尺修半之广十有一歩门 
东门西之庑各广五十有二歩外门左右为齐宿之室以间计各十有五神厨神库南直殿之左右翼 
以间计各七殿而庑庑而门外至于外门内至于厨库几四百七十有八楹肇谟于大德三年之春讫 
功于大德十年之秋于时设官教国子巳二十年矣寄寓官舍不正其名丞相以为末称兴文崇教之 
实也乃营国学于庙之西中之堂为监前以公聚后以燕处旁有东西夹夹之东西各一堂以居博士 
</div>
    <div class="pagination">
<a href="钦定日下旧闻考_page167.html">上一页</a><span>...</span><a href="钦定日下旧闻考_page163.html">163</a><a href="钦定日下旧闻考_page164.html">164</a><a href="钦定日下旧闻考_page165.html">165</a><a href="钦定日下旧闻考_page166.html">166</a><a href="钦定日下旧闻考_page167.html">167</a><span class="current-page">168</span><a href="钦定日下旧闻考_page169.html">169</a><a href="钦定日下旧闻考_page170.html">170</a><a href="钦定日下旧闻考_page171.html">171</a><a href="钦定日下旧闻考_page172.html">172</a><a href="钦定日下旧闻考_page173.html">173</a><span>...</span><a href="钦定日下旧闻考_page169.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
