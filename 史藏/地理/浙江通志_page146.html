<!DOCTYPE html>
<html>
 <head>
  <meta charset="utf-8"/>
  <title>
   浙江通志 - 第 146 页/共 787 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   浙江通志 - 第 146 页/共 787 页
  </h1>
  <div class="content">
   顺治十二年嘉兴府水利通判韩范海盐县知县毛一骏修筑化字草字木字号大坍石塘共三十丈
　　顺治十六年礼科给事中张惟赤题为东南财赋所闗捍海最要等事窃惟江浙二省杭嘉湖苏松常镇七郡皆濒于海民之不为鱼鼈田土庐舎之不荡于波臣者以海塘之捍其外也查此塘筑自唐开元中至明始易以石编立字号葢因七郡地势洼下易于湮没故沿海郡县皆有筑塘至海盐一处两山夹峙潮势尤为汹涌昔之县治已没海中葢齧而进者已七十余里明万厯十七年崇祯元年屡次冲决七邑之庐舎人民屡遭湮没不惟国课无资亦且生灵可念此时旋即估修已费金钱十余万两大约逐年修理则易为力俟其大壊而后修则民受害而为费滋大所以明朝特编海塘夫银以事嵗修他郡无论即就海盐一处之塘嵗编银六千九百九十九两九钱一分内派嘉兴县一千七百五两一钱零秀水县一千二十五两三钱三分零嘉善县九百三十四两八钱一分零海盐县九百二十三两六钱三分零平湖县九百二十三两七钱二分零石门县七百八十七两一分零桐乡县七百两一钱八分零征贮府库以为协济载在赋役全书及海塘録内班班可考近来此银不知销归何地自明末至我
　　朝十六年来并未修筑此塘被水冲齧基址尽圯县治百步外已有坍口倘一旦风涛大作径从坍口深入则滔天之势溃于蚁穴将见七郡烟火之墟财赋之地尽付之浩之乡矣夫使额无正银事经创始茍有系于大利大害犹将设法爲之今查每嵗协济银共有七千两即自
　　赦后十二年以至十五年四年之间额该银二万八千两存贮府库臣竟不知此项作何支销而竟隔膜视之也【臣】非独为【臣】乡言也七郡皆濵海则七郡皆有塘七郡皆有额编之银不以急正务而以填漏巵臣恐为害于七郡者非小也伏乞
　　皇上干断严察数年来额编银两作何销算并
　　勅新抚按勒限报竣毋得仍前怠玩仍定限嵗修则防
　　患未然不特东南士民额手呼祝而
　　国本亦已固矣奉
　　防该部察议具奏部议覆准随于本年修筑致雨二号大坍石塘二十一丈本府推官尹从王督修完工顺治十七年知海盐县事雷腾龙修筑闰余二号成嵗二号大坍石塘共六十丈
　　康熙三年八月初三日飓风三日夜海啸冲溃海宁县海塘二千三百八十余丈总督赵廷臣巡抚朱昌祚疏请发帑修筑委兵巡道熊光裕督修至次年九月塘成题修石塘并尖山石堤五千余丈用过料银二万七千六百三十七两零内动支年修塘银五千八百五十两各官输银五千三百两绅士人民捐米九千余石尚欠商价银七千四百四两二钱借支驿站给还议将杭州府毎年额编塘工银一千两陆续补还【沈珩重筑捍海塘记康熙甲辰秋八月海宁捍海塘溃势浸淫无所底下流迄湖嘉常苏咸震危总督赵公巡抚朱公巡阅谘询画筹乃定爰简兵熊公来督修十一月隄垂成是时巡抚蒋公甫莅浙敦厉方畧于是植頽筑虚増卑补狭度越旧观备兵公之来视海也民老幼环车泣曰是役费难工钜任劳奈何公曰吾奉】
　　【天子命监兹土民溺则谁溺也敢畏难辞钜避劳以具文报塞哉爰即决口判列为号若散属若庶耆分曹置监其材若石槱囤柜欂栌竹落其工若砺锻畚锸防丁桩户各懋乃司故隄加广厚什半于旧按宁塘厯唐宋元明一罹厥灾至沦山陷城崩地数十里漂禾稼数郡费金钱或百万繇役连十余郡厯十年或二十年犹未尽底所谓难与钜与劳今且什百倍昔而上不靡帑下无困氓千载之功不日告竣然则常变会乎势安危系乎人彼难与钜与劳之倍昔势也其事半功倍则人也鱼腹之遗黎得安堵而康食井耕而土贡者伊谁之力也士民请记之石云】
　　康熙四年巡抚蒋国柱委通判殷作霖修筑海盐县露结盈等号大坍石塘五十三丈土塘六百四十丈
　　康熙六年知县汤其升修冬字木字号大坍石塘共一十八丈日字号小坍石塘四丈五尺又小修月盈等号结面石塘
　　康熙十一年知县张素仁修日字大坍石塘九丈月字大坍石塘六丈三尺盈字大坍石塘一十二丈被字大坍石塘一十丈共筑三十九丈八尺康熙十四年六月潮大作沿海沙涂坍且垂尽知海宁县事许三礼日夜竭力保防至八月沙涨水平民赖以安【范骧海塘议宁邑海患毎东北风涨怒涛乘之大概与海盐同而盐塘止一面受敌宁则三面受冲其患与海盐异其潮患之在东南者潮水朝夕至怒如震雷泻若建瓴木华所云天轮胶戾而激转地轴挺拔而争回者也水患之在西南者江水出歙县之玉山东北经建徳又北至新城又东北至富阳过钱塘反涛奔轶水势折归故云浙江也龛赭岩门而外江水与东南之水合宁邑独受其冲枚乘所云似神而非者三疾雷闻百里江水逆流海水上潮日夜不止者是也故宁邑海塘受冲其患倍急于盐不宁惟是盐塘隄岸城根半里而近随决随筑譬如衣败壊一以相补宁故堤去城根五六十里而逺当其无事亭灶沙漉白视为沃壤樵者茭刍弥望渔者鲨鲿蠃蛤人人得其所欲如燕巢幕如厝火坐积薪平时筑塘工费积之五年十年者那为他费一旦飓风激射木石茫无所措不浃旬而五六十里浮沙溃决惊涛直薄城下浙西之田渐卤而东吴之地几壑乃始仓皇议采石苏湖议发里夫郡丁议徴嵗额议加派田赋议藩饷邮赢金议七郡赎谷议监筑官议仿瓠子宣房下淇园竹楗仿王荆公鄞塘坡陀仿黄佥事幞头品字势如救焚议同筑舎计已晚矣故盐塘之患在眉睫宁塘之患在五年十年或二三十年所谓无形之痛一发不相补救当事者必未雨绸缪徴塘工嵗额于无事之时贮木石银粮为缓急之用海口大决则用黄公縦横之法不可惜小费而妨大功小决则用杨公坡陀之法下石柜以隄水势此全浙咽喉东南门户无漫视为一方之利害金钱畚锸徒苦我父老为也许三礼筑塘议筑塘之法有一世利之或十世利之百世利之如石囤木柜随坍修筑取石有术用民不勤此利在一世者也其慎选干吏如徐抚臣栻者塘式随宜如杨副使瑄黄佥事光升者治连平江嘉湖议先修咸塘淡塘袁花塘以防盘越北向如刘提举垕者作副堤十里更采石用敛不及民如钱佥事山者此十世之利也夫先事之图如额设捍海塘夫嵗编银三百两若严令寛者城南抽分竹木存留银七分充工料者征九郡力役三府工徒如保定侯孟瑛者岂非百世之利乎与驱一方之民为不终食之计以邀一时之功相去葢有间矣】
　　康熙二十四年浙江巡抚赵士麟委海盐县知县陈钝修筑石塘一千丈
　　康熙三十八年巡抚张敏具题捐修钱塘县江塘自望江楼起至云林下院并古头埠共三十九丈一尺显应庙起至大郎巷共六十三丈及梵村蜈蜂岭等处共三百五十三丈仁和县江塘自银杏埠起至大郎巷一百六十二丈五尺自大郎巷起至来家埠景家埠共七十九丈五尺
　　康熙四十年巡抚张志栋具题捐修钱塘县江塘自三郎庙起至显应庙中沙井永福桥至节妇牌坊李家桥止及银杏埠阮家埠等处共二百七十一丈三尺又续报坍塘自凉亭起至中沙井一带至大郎巷并放生庵至大通庵化智庙止共修二百八十七丈又闗帝庙至福桥大通庵镇海庵共筑子塘五百九十八丈四尺来家埠至中沙井显应庙共子塘二百九十七丈二尺仁和县江塘自下泥桥起至庐家桥镇海庵止共四十一丈三尺康熙五十年浙江巡抚王度昭题准将杭嘉湖三府属建闸濬河案内承修各官浮销帑银追出修筑海塘委盐驿道同海盐县知县修筑收字号大坍石塘一十九丈六尺冬字号大坍石塘九丈六尺藏字号大坍石塘七丈四尺余字号大坍石塘一十五丈四尺嵗字号大坍石塘一十三丈二尺吕字号大坍石塘一十四丈五尺调字号大坍石塘一十六丈四尺云字号大坍石塘一十六丈露字号大坍石塘五丈一尺结字号大坍石塘三丈为字号大坍石塘一十丈九尺张字阳字出字玉字等号小坍塘二十三丈共修筑一百五十四丈用银一万六千八百有竒
　　康熙五十四年九月工部为海塘亟须修整事议覆浙江巡抚徐元梦疏称海宁一县地居濵海潮汐往来惟恃一带石塘隄防捍御今嵗入秋以来潮势汹涌塘隄坍陷共应修筑塘隄三千三百九十七丈五尺实需工料银三万八千五百九十三两零除动支建闸濬河案内追出浮销银五千六百四十一两零以及督抚盐院司道等官并绅衿士民共捐银一万八千七百二十两修筑外尚不敷银一万四千二百三十一两七钱零请先于司库给济俟工完之日将俸工补项等因应如所题将前项坍陷塘堤速行坚固修筑可也奉
　　防依议
　　康熙五十五年三月浙江巡抚徐元梦题为海塘亟须修筑等事查宁邑海塘所闗甚钜经【臣】具题修筑而承修之金衢严道贾扩基溺职悮公业经题防另委盐驿道裴度承修在案今查未完并续坍工程以及贾扩基修完塘身亦皆草率俱须按段找修共需工料银三万七百五十一两零除将贾扩基支剩并商牙等已领未交等项银三千六百六十七两零抵用外尚不敷银二万七千八十四两【臣】率同司道等官捐措济用等因奉
　　防该部知道
　　康熙五十五年七月连雨江涨自徐梵二村至转堂头石塘冲壊总督觉罗满保会同巡抚朱轼委杭州府知府张恕可修筑钱塘县江塘自天字一号起至三十七号止共六百八十一丈六尺潮神庙海月桥篮儿路等处共八十丈二尺龙王庙起并拆砌总管庙老塘共二百二十七丈又三郎庙前子塘二十二丈五尺小桥头老塘子塘共八十丈一尺兵马司前十七丈迄工于五十七年三月中间惟三郎庙前子塘尤为险要三筑勿成布政司段志熙亲勘相度鸠工选石纵横砌筑工始坚固民获安居【段志熙修三郎庙子塘法此塘修筑三次不成后用一纵一横毎层将石凿眼贯以木梢合五六块为一块以重镇水势也又恐水入缝中毎层合缝处用铁锭横扣又虑面前水入竪立处用铁锭一尺一锭上下扣住总合二十丈石为一块石也其石条交搭处即以本石扣笋合缝共塘二十丈用工料价银一千两】又仁和县中二下节地方老塘子塘共二百二十九丈
　　康熙五十七年三月工部为宁邑海塘等事议覆浙江巡抚朱轼题前事议得先经御史许惟模以海塘地势髙峻实踞浙江数郡之上游出城数步即濵大海全赖捍海一塘砌筑木石以御狂澜康熙五十四年春夏风潮陡发沙奔浪涌塘身坍陷至数千余丈经陞任抚臣徐元梦估计捐修在案今捐输难继修费实难措处查五十一年户部请
　　防补足事例内有捐监一条请令宁邑俊秀赴督修道臣处照例捐银以备修筑等因具题奉
　　防该部确议具奏钦此臣部覆令浙抚查明具题到日再议去后今据该抚疏称宁邑海塘委盐驿道裴度督修迄今未完工程二百余丈现在催修惟查沿塘俱属浮沙塘脚空虚虽有长桩巨石终难一劳永逸臣屡至工所相度情形再四商确惟用木柜之法实以碎石以固塘根乃用大石髙筑塘身附塘另筑坦水以防塘脚毋使潮水浸沁再塘内向有河道名备塘河居民筑坝遂淤为陆今应去坝疏河即以挑河之土培岸是亦有偹无患之一法又石塘三十余里均须防守不时修筑东西土塘现在坍塌更宜及时堵御但工程浩大盐驿道裴度一人实难料理应令布政使段志熙杭州府知府张为政等协同修筑其采买木石令粮储道刘廷琛承办臣不时赴工督查至嵗修工程既难估计所费钱粮亦难豫定台臣许惟模所请海宁开例之处应否令杭嘉湖绍等府将现开常平捐监之例停止并归海塘案内捐纳监生聴候部议目前需用钱粮紧急恳祈暂动库项四万两俟开捐抵补再原任金衢严道贾扩基情愿赴工効力应否令其分工捐资修筑工完准予开复如怠玩悮工从重治罪等因前来应如所请暂动库银四万两交与刘廷琛一面采买木石并令布政使段志熙知府张为政等协同修筑坚固可也奉
　　防依议
　　康熙五十七年闰八月工部为恭报宁邑海塘工竣等事议覆浙江巡抚朱轼题前事该臣等查宁邑海塘闗系城社民生不便迟延今裴度接修工程虽经告竣其坍塌塘身坦水土塘及备塘河道俱应疾儧完工至捐监之处应如所题暂停杭嘉湖绍四府常平仓捐监之例俱令赴粮储道处捐纳补还库银四万两一年期满停止余剩银两存贮司库以备修塘之用再原任金衢严道贾扩基该抚既称情愿认修石塘三百丈土塘五百丈俱自行捐资修筑等语应准其赴工効力勒限修筑如限内完工果能坚固合式该抚确查保题到日将开复之处具题请
　　防倘怠玩悮工交部从重治罪可也奉
　　防依议
　　康熙五十九年正月海宁县海塘工竣修过石塘九百五十八丈四尺九寸坦水三千九十七丈五尺土塘五千一百六丈开濬备塘河身七千七百五十六丈四尺建闸一座工料银一十五万一千三百一两
　　康熙五十九年七月工部等为请
　　防事该【臣】等会议得先经福浙总督觉罗满保浙江巡抚朱轼以海宁县城西老盐仓之土塘冲没今岸根渐有聚沙可以修筑海潮由中小亹入江则南北两岸无海潮之患上虞县夏葢山土塘须改用石工等因具题【臣】部覆令会勘详议确估具题去后今据该督等疏称【臣】等会勘得东自上虞县之夏葢山起西至雀子村止一带沿海土塘多被海潮冲坍无存地与海平且冲开缺口数处其南大亹沙涨已久淤成平陆江海不循故道直冲北大亹而东并老盐仓亦皆坍没入海所有海宁上虞二县建筑石塘土塘工程丈尺并开濬中小亹淤沙及需用钱粮数目调委监工修筑官员各事宜谨胪列备陈仰祈
　　圣明指示一议筑海宁县老盐仓北岸石塘以防海水内灌查老盐仓一带正当江海二流今土塘之随浪坍頽一日不止数尺现在冲开徐家坝一口与内河支港相通已筑石坝堵塞且老盐仓北岸皆系民田庐舎支河汊港甚多俱与上河通聨东即长安镇与下河官塘仅隔一坝若不于此处急筑石塘堵御万一土岸坍尽决入上下运河则咸潮直注嘉湖苏松列郡闗系甚钜今拟于老盐仓北岸东自浦儿兜起西至姚家堰止共一千三百四十丈砌筑石塘方可保防杭嘉湖三府民田水利除现在采买芦苇干柯等料于患口先筑草坝又就近开采武康县大石购买巨木乗此春夏运至工所急筑石塘以防潮水泛溢等语查该督抚既经勘明老盐仓一带闗系甚钜应于北岸砌筑石塘方可保护应如所题购买木石乗时建筑务期坚固一议筑石塘之式以防潮水连根搜刷查海宁沿海地方俱系沙土且潮汐往来变迁无定今沿塘一带涨有微沙乗此新涨时急将石塘砌筑将来沙能渐聚便可拥防塘根【臣】与抚臣再四相度商确因地制宜就于塘岸用长五尺濶二尺厚一尺之大石毎塘一丈加作二十层共髙二十尺于石之縦铺侧立两相交接处上下凿成槽笋嵌合聨贯使其互相牵制难于动摇又于每石合缝处用油灰抿灌铁鑻嵌扣以免渗漏散裂塘面之内培筑土塘计髙一丈寛二丈使潮汐大时不致泛滥塘基根脚宻排梅花桩三路加石灰沙土用三和土坚筑使之稳固总期一木一石皆得实用不敢浮费钱粮亦不致草率修筑致贻后患等语应如该督抚所题乗此沙涨之时如式建砌石工仍饬分筑之员坚固建砌以垂永久需用木石细数先行造册送部存查一议开中小亹淤沙以复江海故道查赭山以北河庄山以南乃江海故道近因淤塞以致江水海潮尽归北岸今虽砌筑石塘然中小亹淤沙不开则回潮冲北一日两次土石塘工终难稳固今多雇民夫将中小亹一带淤沙上紧挑濬计挑过一千九十丈大汛时潮水亦可出入现在将已挑者开濬深濶未挑者兼工开浚使江海尽归故道则土塘石塘可免潮势北冲之患等语查中小亹淤沙已挑之处大汛时潮水既可出入则有成效应行该督抚将已挑者再加深寛未挑者速行开濬仍将挑过寛深丈尺用过夫工细数造册送部查核一议筑上虞县夏盖山石塘以防南岸潮患查上虞县原有土塘五千四百一十七丈以障蔽民田夏盖山之南有夏盖湖周围一百五里蓄水注防上虞余姚二县之田并借土塘捍御近年夏盖山对海中流涨有圆沙数十里潮逼南岸将近海荷花池一带尽行冲陷并冲开寺前思湖患口数处今先将患口填塞其潮水稍缓之处上虞之民愿捐筑土塘惟夏盖山西边实为最险要冲非建石塘断难遮防随亲勘丈量共长一千七百九十丈今用长五尺寛二尺厚一尺大石于羊山及夏盖山开采运用随地势髙下每丈十三层以至三十四层不等纵横叠砌庶南岸之潮患可御等语查夏盖山潮势稍缓之处土民既愿捐筑土塘应令其速行建筑其西边最险之处该督抚既经勘明应建石塘应如所题如式建砌仍将需用工料先行造册送部查核一议实需银数以济巨工查沿海塘堤实为各郡保障若不及时修筑贻患无穷即或茍简因循亦恐随成随毁今海宁县老盐仓北岸新筑石塘一千三百四十丈所需工料等项约共银九万二千两可以预为估计惟桩木人工难以预定应俟工完之日查验另销上虞县夏盖山新筑石塘一千七百九十丈共估需用银五万八百两两处石塘工料共估银一十四万二千八百两除将五十七年海塘捐纳案内余剩银六万三千二百九十九两现在拨用外其不敷银两一时难于措处查五十七年海宁建筑海塘将杭嘉湖绍四府常平仓捐监之例暂停照五十一年请
　　防补足事例捐监济用在案今两处石塘俱系急不可缓请将浙省各府属现行常平仓捐监之例暂停收捐仍照五十一年事例统于海塘案内收捐补用俟工竣足额即行停止仍归常平仓收捐其现在不敷工料银两请于藩库先行动支俟收捐补项等语查海宁上虞二县建砌石塘该督抚既经勘明共需银一十四万二千八百两动支海塘捐监余剰银两速行建砌其不敷银两应如所题先于藩库动支暂停常平仓捐监事例统于海塘案内收捐济用捐足之日即行题明停止一议调委经理各官以专责成查藩司为钱粮总滙两处塘工凡收贮银两支领出入之数俱令布政司傅泽渊总理稽核其海宁县老盐仓北岸石塘遴委温处道蒋敷锡亲身督修统司稽察并委杭州府总捕同知金上志采办木植嘉松分司郑一枫采办石料处州府同知彭铭宁绍分司徐有纬收支物料发给工银并分委湖州府同知髙玥原任金华府同知刘汝梅杭州府通判李秉仁宁海县训导林兰等督同安吉州州判杨恺嘉兴府经厯徐治逺台州府经厯韩世徳处州府经厯包文琦杭州府前卫千总邬琪杨世春等员分定号段监修防筑再委处州府知府苏稷督筑沿塘草坝船政同知陈良策绍协都司孟飞熊等挑濬中小亹淤沙其上虞县夏盖山石塘专委绍兴府知府俞卿总理督修并采办物料支给钱粮再委绍兴府同知阎绍等各员分任督修其雇募夫匠儹运物料等项仍令海宁上虞二县知县专管策应如此则两处塘工各有专司臣等稽其勤惰如有怠玩悮工侵冒等弊察出即行严防如经画得宜功绩特着据实荐扬破格擢用勤劳尽职者各予议叙则激劝有方人心自勉等语查调委官员应如所题倘内有怠玩悮工即行严防至修筑工程系地方官专责应将所请破格擢用各予议叙之处毋庸议一议专员嵗修以保永固查沿海潮汐惟浙江为最非有专员经管未见实效请将南岸绍兴府之上虞余姚山会萧五县石塘土塘专交绍兴府同知阎绍管理北岸杭州府之海宁仁和钱塘三县石土塘专交原任金华府同知刘汝梅管理嘉兴府之海盐平湖二县石土塘专交嘉兴府同知王沛闻管理各员衔内添入海防字样专任责成小有损壊即时修砌其属辖之巡检场员听其调委分任惟是阎绍王沛闻俱系现任同知地方原属管辖其杭郡虽有同知通判各员俱有专责别无闲员可以经理塘务刘汝梅系金华府同知部议降级调用续经题请开复金华府原非剧郡现有通判一员可以佐理请将同知裁去添设杭州府海防同知一员专司其事即将刘汝梅补授任满之后此三缺即于通省同知通判知县防选调补庶人地相宜于塘工有益至嵗修钱粮现在无项可动查宁邑海塘捐监余剰银两原留藩库为嵗修之用今动支修筑石塘应仍于新工案内照从前余剰之数捐足还项留贮藩库为逐年嵗修之用等语应如该督等所题将绍兴嘉兴同知各分管理衔内添入海防字样专任责成金华府同知裁去添设杭州府海防同知各处工程交与管理再该督等既称海塘捐监案内余剰银两原留为嵗修之用今动支修筑老盐仓石塘亦应如所题于新工案内照数捐还贮库以为嵗修之用可也奉
　　防依议
　　康熙五十九年嵗修海塘动用银一万六千一百七十九两
　　康熙六十年海宁县老盐仓石塘新工沙涂渐涨水势泻注旧工低处受冲逐次修补动用工料银二万二千一百七十七两九分零
　　康熙六十一年二月工部为恭报宁邑海塘新工告竣事议覆浙江巡抚屠沂题前事该臣等会议得先经督臣满保与前抚臣朱轼题海宁老盐仓海塘东自浦儿兜起西至姚家堰止建筑石塘【臣】部覆准在案据该抚以海潮迁徙无定修筑堤岸必须随时制宜题请于土浮不能钉桩砌石之处赶筑草塘【臣】部恐草塘不能永久仍令砌筑石塘等因在案今准该抚疏称海宁县海塘因潮头冲激将上年勘定实土处所纵横实砌石塘其土松之处桩石难施者赶筑草塘五百四十丈今春因潮势汹涌急宜抢筑随接筑草塘三百丈仍于实土处又筑石塘连前共五百丈并姚家堰西续坍处所亦筑草塘二百一十五丈次第完工等因前来查老盐仓等处修筑草塘原议石工今以实土处所砌石塘其土浮桩木难施之处改筑草塘工程虽经报竣但草塘究非石塘可比其中恐系督率承修各官希图草率完结亦未可定应行该抚仍令督修承修各官保固三年限内如有冲塌责令赔修其分修工段各官职名即行造册送部可也奉
　　防依议
　　康熙六十一年八月工部为报销海宁上虞二县塘工事议得浙江巡抚屠沂疏称海宁县石塘五百丈草塘一千五十五丈共用过银九万一千六百五十两上虞县石塘二千二百五十六丈用过银五万二千两共应销银一十四万三千六百五十两俱系据实开销并无浮溢至海塘土活沙浮变徙靡定旧工石塘疏内经前抚声明必须逐年防防随损随修在案今所筑草塘是应一例随时修防难以责令三年保固至中小亹沙地因北岸冲决甚险题明挑挖以分水势今北岸塘脚现涨沙涂塘身稳固无庸再为挑濬会同督臣具题前来查海宁上虞二县石草塘工用过银两该抚既称俱系实销并无浮溢应准开销其中小亹淤沙该抚既称北岸塘脚现涨沙涂塘身稳固无庸挑濬应停其挑挖至老盐仓工程该抚虽称土活沙浮变迁靡定难以责令保固但各工俱有保固之例应仍照原题令督修承修各官保固三年速将分修工段造册送部可也奉
　　防依议
　　雍正元年海宁东塘新沙复洗冲决塘身修过工程三千六百一十四丈二尺用工料银八千六百一两四钱一分
　　雍正二年七月海宁鄞县慈谿镇海象山山隂会稽余姚等县海塘被潮冲决奉
　　上谕及时修筑动正项钱粮作速兴工沿海失业居民借此佣役日得工价以资糊口钦此钦遵修筑过海宁等八县海塘工料银共一万五千七十四两六钱五分零于雍正四年三月题准报销
　　雍正三年正月吏部尚书朱轼等题为钦奉
　　上谕事雍正二年十二月初四日【臣】轼面奉
　　上谕浙江沿海塘工最为紧要署巡抚石文焯前奏必须通用石块修筑后又奏称不必用石如此全无定见诚恐贻悮塘工朕已批谕令法海佟吉图作速详议具奏矣但恐法海等初任不谙练地方情形汝做过浙江巡抚必知海塘缘由着汝驰驿前往浙江将作何修筑之处会同法海佟吉图详查定议交与法海等修筑汝即回京朕思海塘闗系民生必须一劳永逸务要工程坚固不得吝惜钱粮江南海塘亦为紧要汝浙江事竣即至苏州会同何天培鄂尔泰将查勘苏松塘工如何修筑之处亦定议具奏钦此钦遵臣驰驿至浙会同巡抚臣法海布政使臣佟吉图至余姚东自浒山镇起西至临山卫六十里旧筑土塘三道最内一道为老塘即昔年海岸也今离海三四十里或十余里不等缘歴年沙涂淤涨百姓陆续开垦报陞自筑土塘二道是为外塘询据土人俱云潮水从不到塘若加髙三四尺加厚五六尺即遇风潮亦不致冲决漫溢查歴来内塘系民戸修筑外塘系灶戸修筑今被灾之后民灶无力应令地方官动用公费兴修又自临山卫起至上虞县交界乌盆村十五里自乌盆村至会稽县沥海所四十五里内石塘二千二百余丈系康熙五十八年题建至今稳固其石塘东西两头共土塘七千丈坍塌甚多沿塘虽有沙涂数里但海潮往来无定不得不豫为防防臣等愚见拟于塘底开深二尺填筑乱石上铺大石寛六尺髙六尺以固塘基贴石筑土寛二丈髙一丈三四尺塘内令居民栽种榆柳近塘洼下坑防一槩筑平庶可永固又歴勘杭嘉二府东自仁和县翁家埠起西至海宁县城东陈文港七十余里歴年洪涛冲陷屡经修建石塘题报在案今頼
　　圣主洪福塘外淤沙三四十里不等髙处平塘低处露出塘身三四尺不等毋容议修自陈文港起至尖山二十余里内草塘七十四丈乱石砌边土塘三千七百二十六丈塘外淤积沙涂尚薄潮水犹注塘下应土塘加寛一丈五尺髙三尺顶铺条石厚一尺以防泛溢其草塘七十四丈并照式改修再塘外原有乱石子塘寛三四尺不等外加排桩因年久欹斜子塘大半零落应修砌完固从前原无子塘之处亦照式兴修如此则海宁塘工可无冲决之患矣又海盐县东自秦驻山三涧寨起西至演武止石塘二千八百丈系明时修建塘身髙濶琢石见方纵横合缝通塘连为一块最为坚固因年久水沁塘根桩木朽壊南头陆续坍塌八十余丈今应移就实地修筑又去秋风潮冲溃八处共七十丈其附石土塘通身洗刷成坑应照式重修补筑自演武至平湖县雅山炮台一带土塘现在地方官加修月内可以完工以上杭嘉绍等府海塘【臣】等逐一勘议查估余姚上虞会稽三县应修塘工共七千丈每丈用长六尺寛二尺厚一尺五寸条石二十四块并乱石价银夫匠土方杂费共用银十四两通塘共用银九万八千两海宁加修乱石塘每丈盖顶小条石连运价用银一两共用银三千七百二十六两加寛加髙土方并补修子塘约用银四千两共用银七千七百二十六两二处塘工通共用银十万五千七百二十六两再海盐县坍塘据地方官估计用银七千六百余两但应否增添石料难于悬度将来或可节省亦未可定统俟工完核实造册题销臣谨具题随经大学士等议准浙江海塘工程着发往塘工効力之何顺髙等建修

　　浙江通志卷六十四
　　钦定四库全书
　　浙江通志卷六十五
　　海塘【四】
　　雍正四年二月巡抚浙江都察院右副都御史【臣】李卫题为奏
　　闻事准工部咨开署浙江巡抚傅敏奏称杭州嘉兴绍
　　兴三府海塘闗系民生我
　　皇上特遣大臣议估先发库银修筑自雍正三年夏秋
　　月兴工以来仰頼
　　圣主洪福海不波工程易儹现今杭州之海宁等处俱报工完七八分不等绍兴之会稽余姚上虞等处亦报工完五六分但查绍兴府海塘原议皆用条石今以条石不易购致恐为期严促有悮程限用条石托外乱石填中【臣】于十月二十六七等日亲行踏勘再三详度切恐一经海潮冲刷仍有坍塌之患随即饬查去后当据绍兴府知府特晋徳等具详情愿悉如原议改用条石甘限于雍正四年二月内完工【臣】思冬天水涸春初未盈潮不为患若表里俱用条石实属一劳永逸不致草率塞责理合据实奏
　　闻奉
　　防据奏绍兴府海塘工程原议皆用条石后以条石不易购致限期已廹遂用条石托外乱石填中今恐日后坍塌仍改用条石请寛限期等语海塘工程闗系民生最为紧要必须一劳永逸若因条石一时难以购致从前便当声明缘由奏请展限何得草率从事和顺系隆科多结纳私人特晋徳曾经隆科多在朕前荐举此必特晋徳受隆科多之嘱托照看和顺是以听其茍且塞责傅敏不早行查奏亦属狥情着交与新任巡抚李卫悉心查勘指示更改修理务期永逺坚固张楷在江南修理塘工用木桩密钉似为有益可否仿行并令李卫酌量该部知道钦此行文浙抚遵行等因到臣看得浙省沿海地方全頼海塘捍御潮汐我
　　皇上轸念黎庶惟恐失所
　　命【臣】查勘现在兴工塘堤酌量修理务令永逺坚固【臣】
　　钦遵
　　谕防逐一勘验查绍兴府属之会稽余姚上虞等县一路塘工从前陞任吏部尚书臣朱轼会同前抚臣法海勘议题明修筑石塘共七千丈原议塘底开深二尺填筑乱石每丈上铺大条石髙六尺寛六尺贴石筑土寛二丈髙一丈三四尺庶可永固等因部覆允准在案后经绍兴府知府特晋徳因会稽县沥海所西滙嘴应筑塘二千七百丈地势卑下恐乱石起底难以抵御请改用条石起底将原议之垫底乱石填肚方能坚固当经布政使佟吉图转详前抚臣法海批准于署抚臣傅敏未到任之先已筑完工石塘一百五十二丈九尺又起底并铺砌层数不等共一千五百七十七丈八尺虽系变通似属有理然未经题咨而管工各官因购取条石路逺难运且并无一尺五寸厚者又兼原估钱粮稍有未敷定限过急即于就近之临山卫夏盖湖等处本地所产乱石采买搭砌其工已完五六分颇属草率后经署抚臣傅敏亲往查勘恐不坚固是以一面具奏一面勒令拆毁仍令遵照原题改正用乱石垫底二尺上面俱用条石到顶催促完工及臣到时复又改做过半其余尚有已完未拆并未曾修齐者然比从前草率完工果属整齐不同但思淮河工程海江各塘皆当以根脚坚固为主歴来多用木桩钉底可保永逺此江苏抚臣张楷之奏诚属至当若止图上面整齐恐遇风大潮急根脚不稳【臣】细加查勘幸此处一带工程底下俱系生成铁板沙土性坚固毫无软硬不同之处即乱石在下不用木桩亦属稳固况塘外涨出沙滩离海边二三十里以至十余里不等若非秋汛大潮海水不致到塘即从前土功尚能抵当今用石包砌在外自必更坚臣愚昧之见将署抚臣传敏已拆改正之工并前抚臣法海任内报完石塘择其坚固者似毋庸再动其已估未修并搀搭乱石已修未拆之工揭去浮面盖板将碎小烂石检出下存垫底石板每层用大条石钉钤以原议垫底乱石检有棱角成块者牵配搭砌隔一层再用整条石钤制务须横坚勾搭压缝牵成一处可保永久其检出之碎石虽微然弃之可惜应罚令绍兴府知府特晋徳等赔修未估在内工程倘再不洗心改正修成一劳永逸即据实题防治罪诚恐乘【臣】回省伊等或有阳奉隂违之处当将奏带来浙备用之云南教官尹鲁留工监看但限期不便过急务令于秋汐之前赶筑告竣此绍兴府属会稽余姚上虞三县浙东海塘之情形也【臣】随又往杭嘉二府属之宁盐等县海塘查勘原题现在修筑塘工其水势与东路逈异而海宁海盐两县城郭皆逼近海边即不遇潮期城外塘工之下亦无涨沙为之遮防缘数十年来海潮不由中小亹涌入但从北大亹往来故此两县潮大工险非人力可施其县治之外离数里许皆有涨沙不等查旧日所修石塘久经告成虽石块碎杂根脚俱有木桩尚属坚固独县西有老盐仓一处塘工五百丈石大而坚可保永久缘原修价值比各工不同之故其近今题明加帮陈文港至尖山一带土塘并补修子塘俱经筑完而海盐之秦驻山至演武塲石工亦已告竣下用木桩钉底石块亦属整大【臣】查验似可无虞惟近城有老工三四段各长十余丈不等目今稍觉歪斜因年久根底桩木朽烂现令拆换修整余工无恙此浙西一路海塘之情形也总之每年秋汐甚大必须时加防范年年嵗修自然无害若石土各工再加筑髙更为有益但钱粮过多无项可支容【臣】续加调济因时奏请不敢稍懈以祈仰副
　　皇上轸念海塘有闗民生之至意也所有查勘过全浙
　　两路海塘缘由理合具题奉
　　防该部议奏随经工部议覆应如所请严饬各员将一切塘工务于秋汐之前坚固修筑工完造册具题查核可也奉
　　防依议
　　雍正四年七月原任两淮运使何顺等捐资修筑海宁海盐余姚会稽上虞五县塘工报竣计修过海宁县陈文港乱石塘三千八百丈并修补子塘用银七千六百九十九两零海盐县石塘一百五十丈用银七千三百一十二两零余姚县石塘一千三百丈用银一万八千二百两会稽县石塘二千七百丈用银三万七千七十三两零上虞县石塘二千九百八十七丈用银四万一千八百一十八两通用过银一十一万二千八百二两零自雍正三年开工至是工竣报销
　　雍正五年二月巡抚浙江都察院右副都御史【臣】李卫为题明嵗修江海塘工事看得海宁县海塘自尖山起至老盐仓石土各塘于康熙五十七五十九等年开捐兴筑工完报销题请余剰银两留作嵗修之用歴经遵照在案自雍正二年风潮案内抢修之后防
　　皇上轸念沿海民生
　　钦命前陞任吏部尚书朱轼赴浙会勘将迤东一带塘工勘估加寛加髙并修筑子塘于雍正三年十月十二日告竣经臣题报在案其迤西一带塘工不在勘修之内上年自夏及秋雨水过多有康熙五十九年所建之浦儿兜草坝一座老盐仓姚家堰草塘一千五十五丈经今年久草烂塘矬亟宜加镶填补以御春潮又姚家堰西至草庵止计长七里从前原系土塘近缘沙洗日削仅存土埂一条必须一律改筑草塘方资捍御兹据布政使许容详称备查浦儿兜草坝四十丈及老盐仓草塘一千五十五丈应加修整核实需费银六千五百八十二两三钱又姚家堰至草庵一带改建草塘八百二十六丈四尺核实需银九千三百五两三钱六分四厘通共银一万五千八百八十七两六钱六分零查海宁嵗修塘工例动捐监项下支应工完造册题销今嵗修前项工料银两相应循例于捐监项下动支惟是此番工程需费既繁且土堤改筑草塘事同创建应请遵照前批先行题明并据该司详称海盐县闰字号石塘一十三丈计一十六层底石欹仄拆底全修先给银三百两办料兴修等因【臣】查海塘捐监项下自康熙五十八九等年大工告竣经前陞任抚臣朱轼等会题请余剰银两逐年随捐随修自五十九年起至雍正二年止每年动用或一万余两或二万余两多寡不等逐年嵗修报销外止存司库银六万三千三百三十二两八钱零此外尚有追赔塘工认修海塘交完修塘赎罪捐修等项银两虽皆实存在库留充海塘工用但浙省各县襟江濵海者自北而南则有平湖海盐海宁会稽上虞余姚等县沿海一带塘堤又海潮由尖山入江自东迤西则有仁和钱塘并绍属之萧山山隂等县沿江近海一带塘堤其间潮汐冲徙不常若每年随坍随补则用费少而保固可久倘因循不修则圯壊渐多工费即钜从前因军兴裁减嵗修钱粮之后皆坍损于平日而修筑于一时以致屡费帑金频烦
　　睿虑此诚浙省民生利害之所闗也臣上年到任后屡次亲往各塘查勘目击情形并据各地方官先后具详如海盐县拆筑收冬藏嵗余五字号石塘共二十八丈五尺需用工费银七百两又木字号石塘以南除先经接筑一百丈外今又接筑矮塘一百八十丈俱用石砌筑方正大石结面估工费银二千五百六十余两又萧山县西江塘内堰陡孙槐树下丫义塘孔家埠谈家浦等处土塘加桩加土增髙添濶并镇潮庵王家池闻家堰一带石塘应拆造添筑数处共估工费银一千五百二十四两零又钱塘县午山一带葛家坟六和塔等处坍塘二十五丈四尺估工费银一百一十九两零善利院左侧二郎庙老塘冲坍五丈估工费银八十九两零转塘上首汪家地等处坍塘一十四丈栅外二啚小桥地方坍塘六丈估工费银一百二两零又仁和县总管庙前矬坍江塘七丈又应拆卸补筑四丈估工费银六十五两零以上海盐等各县塘工拆卸补筑共应需银五千一百余两皆系紧要工程必须及时抢修【臣】已飞饬各地方官迅行修筑所需工料银两俱先行酌量数目设法暂抵应用工完核实销以俟嵗修欵内拨补又钱塘县转塘至横江埠应筑坍塘三百三十三丈零横江埠至曹家埠等处应筑坍塘七十五丈以上共估银六千三百余两自康熙五十七年即据地方官勘详请筑因各处塘工浩繁此地秋汛已过尚可缓图是以尚未修筑然贴近省城民田庐舎所闗将来亦不能再缓似此江海各塘延袤千有余里此修彼圯歴年皆有接续之工今又有宁邑不在新修大工以内之塘应须儹筑者为费既钜为工又甚急诚不得不及时儹修虽有嵗修银两存库然以每年难缓之工程而悉取给于一项之库银茍非别筹节省留存正项恐致逐年动支久而易匮臣查前抚臣黄叔琳任内准河臣齐苏勒移咨浙江原籍搜查原任淮徐道潘尚智家产一案查出当铺本利并田地房屋零星器皿等物约值银十万两有竒可否仰请
　　圣恩准将此项估计抵补海宁海盐萧山钱塘仁和各县雍正四五两年嵗修银两外有余者变价存为将来嵗修塘工之用其原拨捐监等项留存嵗修之银仍行归欵留济后工则库银可以节省而海塘亦得永固矣再查此项捐监银两从前诸臣因系海宁筑塘所余故以此银题为宁邑嵗修之用未将通省塘工声说在内此外各县之塘每年若有坍损又另于俸工公项等内动支遇有缺乏即多因循茍且之弊今俸工已经停捐公项亦俱归出而江海各塘均闗紧要且海盐石塘更系对面顶冲尤属危险此时若不陈明将来各县之塘无项嵗修必致日渐圮损酿成巨工重费【臣】请嗣后凡有江海塘工应行嵗修者照例一体于此项内动给沿海各县生民更沐
　　圣慈于不朽矣奉
　　防该部议奏随经工部议覆查海塘闗系重大不便迟缓应令该抚将浦儿兜老盐仓姚家堰并海盐萧山钱塘仁和以及宁邑等处塘工作速将前项存库银两给发修筑坚固工完造册题销其潘尚智原籍查出家产应令该抚转饬该地方官严查估变以备海塘工程之用不得少有隐漏仍将估变银两数目报部可也奉
　　防依议
　　雍正五年八月海宁县浦儿兜草坝老盐仓草塘姚家堰西至草庵土塘工成又接修塘六十九丈六尺修旧石塘一千二十四丈动用银一万五千七百两老盐仓浦儿兜草塘长一千九十五丈每丈用柴草六千六百觔用夫二十五名髙八尺寛一丈六尺姚家堰草塘八百九十六丈每丈用柴草一万二千觔用夫四十五名髙一丈二尺寛二丈
　　雍正五年十月巡抚浙江都察院右副都御史【臣】李卫为题明勘修塘工事看得海宁县沿海塘堤东西绵长潮汐昼夜侵齧此完彼缺无有定所是以逐年查勘嵗修前因浦儿兜老盐仓姚家堰等处塘工嵗修告竣之时【臣】亲往勘验查有东塘之钱家坂迤西一带桩板老塘防沙洗去直射塘脚板片年久朽烂欹斜乱石冲卸頽废应行改砌加筑及西塘之马牧港乱石土塘直至大石塘一带外沙渐髙于塘身大汛漫溢过塘泥土矬陷亦应加石加土培筑庶免暴涨泛滥之虞兹据布政使孔毓璞详称据海防同知李飞鲲会同该县勘得钱家坂最险工二十四丈乱石塘内亦有险工六丈应改筑坚厚又钱家坂东西各段共桩板塘身一千六十五丈亦应一槩改筑乱石塘以固根底又乱石塘西七十五丈应面加条石一层共计应行改筑东塘一千一百七十丈应于堤身之下外加坦水一层又西首大石塘五百丈应加培筑又马牧港内五百丈应上加条石一层并增添乱石培土髙濶又五百丈止加条石培土濶厚其余四百八十八丈止须雇夫加土足可捍御共计应修西塘一千九百八十八丈通计东西二塘应筑应修塘身三千一百五十八丈共需工料银二万九千九百五十五两九钱三分相应照例于海塘嵗修银两项下动支给发工完核实报销等因查前项塘工经臣勘明在先委系紧要工程此时不加修筑将来所费更多现在行司将应修各塘动项办料督工趂此冬季水小潮落之际催儹修筑完工查海塘嵗修每年于嵗终报部察核此番改筑工程非寻常嵗修整补可比理合题明奉
　　防该部议奏随经工部议覆应如该督所题照例于库贮海塘捐监银两动给兴修工完核实造册报销可也奉
　　防依议
　　雍正五年题修钱塘县江塘善利院左侧三郎庙前坍塘五丈午山一带葛家坟六和塔等处坍塘二十五丈四尺转塘头上首汪家地前二十丈栅外一啚王伯卿地十丈五云牌坊三十一丈萧霭然地前四十一丈定北四啚鸡鵞塲五十七丈仁和县江塘总管庙前十一丈化智庙四丈一尺大郎巷前十丈三尺黄童庙十八丈五尺
　　雍正六年三月浙江总督管巡抚事【臣】李卫为题明勘过老盐仓海塘近日情形事查得浙省江海塘堤歴来北岸俱极险要惟海宁县东西各塘更为尤甚今年正月间据府防县各官禀报春汛潮势甚猛将老盐仓迤西三官堂地方草塘冲坍五丈裂缝二三十丈【臣】随飞饬各员昼夜抢修堵御已将坍者培筑加髙裂者镶钉牢固彼时塘外防沙尚有留至二三丈及十余丈者塘身犹可借以捍蔽不意二月十四日至二十二日连朝大汛又兼东南巨飓震撼荡刷防沙卸陷无存塘身根脚搜空不能存站先后坍裂歪斜共计六百六十余丈臣以塘工闗系重大再三筹画拟先筑迎水坝以分潮势或于贴塘加筑石工为一劳永逸之计随于三月初四日往海宁地方履勘见该县塘工从前惟南门外最为险要今自筑乱石大塘之后俱有防沙包裹虽不甚老而渐次坚实可以捍御潮汐惟老盐仓西首一带塘外沙脚刷尽潮头之来直射堤身随后即有软浪荡涤及退潮时又为回溜将底沙啮洗一日之间早晚两次非如黄河水性径直可以建坝分势又此地数里俱系活土浮沙若承载钜石即将低陷虽用桩木加钉而俄顷之间仍复泛溢不能施工所以从前督抚诸臣几经筹酌不得不于紧要患口筑草坝草塘以为堵御之计今【臣】相度形势犹幸里塘民田地土尚属髙阜不致即有内灌之虞现在动支海塘嵗修银八千两委员将现坍之六百六十余丈抢筑塘身上下铺砌坚实以保坍陷一面多备物料以预防梅雨伏秋二汛抢修工程之用惟是沿塘数里沙脚日见冲洗此外再有坍裂难以预定止有上紧保防随坍随修或于塘内再筑一层以固民田或于小汛时将里塘掘深数尺帮砌防塘之处容【臣】因其地势潮汛情形悉心筹画另行定议请
　　防所有【臣】勘过老盐仓海塘近日情形理合具题奉防该部议奏随经工部议覆应如所题行令该督将前项工程动支海塘嵗修银两给发抢筑务于塘身上下铺砌坚固先行确估造册送部工完彚入雍正六年嵗修案内分晰具题查核奉
　　防依议
　　雍正六年题修钱塘县江塘自曹家埠起至断塘头一带共一百七十四丈诸桥起至新工交界加筑石塘四百一丈又坍塘五十丈俞家界牌石前五十三丈一尺葛家地前十八丈八尺午山前四丈张家门首二十三丈五尺诸桥边十四丈五尺雍正六年十二月题销仁和钱塘海盐萧山等处江海塘工自五年先后兴工至本年陆续全完统计修完塘身六千三十九丈八尺长桥一座计长四丈坦水一百七十丈实用银三万九千七百三十两零
　　雍正六年十二月浙江总督管巡抚事【臣】李卫为题明勘过应修江海塘工事看得海宁县海塘缘歴年潮汐冲决防沙坍徙靡常必须每嵗续渐补修方能保防【臣】屡经前往履勘见南门一带向有涨沙尽行坍卸潮水照旧直逼塘脚民字阜字二号石塘根脚年久外桩坦水冲洗歪斜塘身倾矬并有倒卸之处又华岳庙前及平桥西小石塘亦有塘身矬陷坦水外卸已饬员抢修此段工程除现修外若冬月防沙不能复涨则来嵗俱成险工应即随坍随修俟秋汛过后潮落之时再看有无沙起另行酌议又杨家庄一带乱石塘前经议令加土培濶但塘身原属低洼本年虽则保固无恙将来再遇夏秋大潮必致漫溢闗系匪轻应加筑髙更有马牧港一带桩板乱石土塘一千丈前止加条石一层今潮水平塘大汛皆有漫过之处幸而抢救未滋大害亦应酌量再加筑髙又翁家埠一带原无官塘其临海月牙湾不能保固亦应酌量地势接建草塘与旧有之草塘相续当即行司确估去后兹据布政使髙斌详称宁邑南门外河安民阜等字号及华岳庙平桥西杨家庄马牧港等处各段工程计勘应修筑塘共四百五十三丈坦水四千四百六十四丈三尺估需银二万三千一百三十八两此外又有抢修海宁平桥西等处坍壊残缺塘身一百三十三丈坦水一百六十三丈用银八十六两七钱七分五厘零又海盐县请修白马庙等处加髙土塘一千七百三十余丈估需银四百九两九钱零又南岸会稽县请修十三都一四两图矬坍石塘四十八丈六尺又拆修三十八丈估需银二百七十六两二钱五分零又接筑钱塘县断塘尾江塘一百六十五丈估需银三千六百五两五钱零又诸桥一带江塘加筑塘石一层计长四百一丈拆砌江塘一百六十九丈估需银一千一百八十三两一钱二分零等因查江海塘工原以保防民生而潮汐冲击月异嵗迁若不逐年预为抢修培筑瞬息即成大险之工费多劳倍【臣】以有闗紧要随于捐修海塘银内动支八千两给发海防同知马日炳办料乘此冬令潮小之后兴工儹筑委杭嘉湖道王溯维稽察钱粮工料总理其事惟是督工办料仅止海防同知一人恐料理不周非专委数员常住在工难收实效将原任丁忧回籍之杭防同知李飞鲲调浙赴工协办犹恐不敷请将发浙清查民欠钱粮之补主事李煚部发南河効力之选知县吴曾行调来浙委之分段经管实力修筑【臣】与布政使髙斌杭嘉湖道王溯维不时亲督稽察务期坚固以保安澜所有工料银两完竣之日确核报销【臣】谨具题奉
　　防王溯维派出稽查松江府积欠钱粮其杭嘉湖道印务着李卫委员署理已有防了余着议奏该部知道钦此随经工部议覆查浙江海宁等县塘工该督既经勘明有闗紧要必须修筑应如所题行令速饬承修之员儹筑坚固如有续坍工程亦即饬令估修工完造册题销杭嘉湖道王溯维现奉
　　防稽查松江积欠钱粮应令该督另行委员稽察工料钱粮务期实心料理至原任同知李飞鲲亦应如所请令其协办分管料理可也奉
　　防海塘工程照该督所请将王敛福调补杭嘉湖道令其管理已有防了余依议
　　雍正七年十一月浙江总督管巡抚事【臣】李卫为题明微臣勘过海塘情形酌议修筑等事切【臣】奉
　　防回任于本年九月由嘉兴府前往海宁查勘海塘情形缘今嵗潮汐夏秋之间较往年更大形势不同经【臣】与署督抚二臣屡次题奏勘估报修在案故先于闰七月初旬预发【臣】任内盐务公费项下节省银一万两着杭嘉湖道等加意抢修设法堵御【臣】回籍之后复经性桂蔡仕亲往查勘又续发银三万两赶办料物备筑凡有冲缺矬裂之处多用柴草桩木随时抢防昼夜隄防其潮溜顶冲地面竭力购备土石帮濶培髙以御漫溢自闰七月以及八月犹可支持惟九月初二日潮势更大几至过塘甚属危险幸而遵循
　　圣训先事预防旧塘石土虽大半冲削而新经帮培之所犹能抵御狂澜不致溃决今各处工程有已经题报抢修甫完而续被冲卸者有原估应须拆砌而题后即值秋潮汹涌不敢开底砌筑暂用柴草抢堵者有于秋汛续坍未经题报而现已修竣者逐段间杂参错不齐【臣】随与性桂蔡仕程元章方觐王敛福等传集工员公同确议宁邑沿塘东自尖山西至翁家埠绵亘百里皆临大海非同从前工段仅止数百余丈险塘可比若欲尽建钜石大塘为费实属不赀是以向来督抚诸臣俱于不用石工之次险处所议筑草塘抵御彼时塘外尚有防沙拦挡潮水畧有到岸不致侵齧根底每年嵗修加镶犹可恃以保防今则南岸中间突有涨沙阻阨潮头直射北面防沙洗刷无存岸边深至二三十丈不等朝冲暮击一线草塘岂能抵敌全海潮势若非里面添砌石工难以保固惟是合式钜石采办需时且现在松江塘料半向浙山开采出产一时不敷又兼海河闸坝转运艰难势必旷日持久岂有听其冲卸坐待办料齐全而后动工之理况此时正当冬汛若不急于设法整备转瞬春潮坍卸堪虞【臣】等再四筹思西塘除老盐仓东原有大石塘五百丈外自此以至翁家埠一带俱系险工内荆煦庙起至草庵止向有先后修筑草塘一千九百余丈此外俱系土塘今就草塘之内收进二三丈开深根脚用大桩排钉深入沙底儹办巨料砌筑石工一面多备柴草桩木将旧日草塘根脚虚浮者加桩签钉镶砌髙厚其原无草塘者酌量增添仗此旧有草塘以防其外使内之石工人力可施保至三年之期即草塘或有损坏而石塘亦已告成沿海民生永保安澜之庆矣至于东塘潮头自尖山直趋而来势猛溜急在在危险今于陈文港小坟前薛家坝及念里亭等处分筑挑水盘头大草坝五座周围签钉排桩中填块石竹篓深入软泥之下作为底脚上加埽料压盖堵御顶冲使水势稍缓可引涨沙渐聚一面将东西两塘夏秋坍损等处竭力修补其逺年块石各塘有不能抵御者酌量改砌加髙培厚其一切号段工程现在勘估确实造册另报一面动支塘工本欵银两办料赶筑所有勘估现在情形臣谨会题奉
　　防该部速议具奏随经工部议覆应如所题行令该督将前项应修各工一面作速动支银两上紧办料坚固修筑一面确估具题查核可也奉
　　防依议
　　雍正八年五月浙江总督管巡抚事【臣】李卫题为恭报勘明海塘近日情形敬陈善后末议仰请
　　圣鉴指示钦遵事看得宁邑海塘绵亘百里工程之缓急大小惟以潮汐为凭非先事绸缪临期万难猝办【臣】于雍正六年冬间亲行查勘除南岸绍兴等处涨沙渐逺连年平稳因见北岸海宁城外东西一带涨沙尽卸潮汐改流诚恐次年更加危险随于十二月内将应修石土各塘共估银二万三千余两题请修筑并派员分管料理彼时不过先事预防岂意果于七年春间南首海中渐亘巨沙潮逼北岸于【臣】进京前后夏月冲击更甚坦水坍卸塘身震撼日有矬陷复经调任布政髙斌五次续估共银一万四千余两详请兴修及【臣】回任闻讣丁忧在浙
　　防之时正值秋潮更大塘工危于呼吸署抚臣蔡仕虽经发银四千两备料抢修而东西两塘道里辽濶实有不敷【臣】尚在地方何敢坐视将任内盐务准存公费项下节省银一万两发贮县库交杭嘉湖道王敛福等支领办料先将各处塘身积土加培髙厚暂御漫溢一面施工随时抢修以为急则治标之计方始回籍迨【臣】于十月初三日遵
　　防复任先经顺途亲往查勘于九月初旬潮势猛急前题之外又多续坍当饬各工员随坍随筑上紧抢修会同司道商酌先将草塘加厚增筑以防其外再于草塘之内砌筑石工以备后患又相度形势潮流湍急于近塘往来汕刷潮退露出低洼之处俨若河形非筑排水大草坝以分其势则昼夜搜根塘脚空虚难以存立不敢胶执前见因于陈文港等处议建草盘头五座堵御顶冲一面将块石各塘酌量改砌条石塘坦以期坚固亦经于十一月十五日彚疏具题各在案本年四月初一等日臣亲往宁邑沿塘履勘查东塘前题请建盘头五座内除白墙门念里亭已先建大者二座并钱家爿添一小座外其余三座今春又经昼夜儹筑完工并于小坟前之顶大一座盘头两傍増筑雁翅使潮头得以两面顺势埽出不致壅遏冲击前之近塘低洼河形亦得渐平现在颇见成效而西塘一带塘身太直以致溜水往来搜刷如故春汛又多坍损亦应照东塘之例于老盐仓戴家石桥杨家庄三处添筑草盘头大坝三座抵御霉夏秋汛所有前题草塘内请建大工石塘之处贴岸目今虽有渐涨微沙聚散无定皆系必不可已之工但一时难以并举不得不暂为寛期陆续带办其东塘自普济庵至尖山止塘身共二千二百余丈原系逺年碎石垒砌塘外坦水仅止一层从前尚有涨沙拥防得以无恙未及议修今嵗春初潮汛所至直埽塘身报坍数段目今南西二处会合倒卷潮头虽息中沙渐徙惟有东潮往来诚恐将来伏秋大汛又有冲激顿成险工通塘逼近海边一时难以抢救现将里塘酌量签钉桩木帮濶塘面五六尺窄处帮濶一丈塘外坦水逐段修砌完备其塘身石块有松浮残缺并现在坍卸者亦加拆筑坚固以防秋汛此外有本年春汛东西两塘陆续坍卸矬裂各塘身及泼动坦水桩石刻不容缓现在一面饬修一面催造估册及西塘添筑盘头大草坝普济庵以东修筑塘身西新仓加筑土堤草坝并上年秋汛续坍议改条石塘坦又前题草塘内石工各项工程确切估册另咨送部其去嵗秋汛抢修并东塘先后建筑大盘头草坝又上年秋汛本年春汛两次赶筑续坍无脚草塘又西草塘等工俱已完竣当同本年正月内咨送原估续估以及秋汛增添各工料另于题修嵗修抢防各案内分别报销抑臣更有愚昧之见渎陈于
  </div>
  <div class="pagination">
   <a href="浙江通志_page145.html">
    上一页
   </a>
   <span>
    ...
   </span>
   <a href="浙江通志_page141.html">
    141
   </a>
   <a href="浙江通志_page142.html">
    142
   </a>
   <a href="浙江通志_page143.html">
    143
   </a>
   <a href="浙江通志_page144.html">
    144
   </a>
   <a href="浙江通志_page145.html">
    145
   </a>
   <span class="current-page">
    146
   </span>
   <a href="浙江通志_page147.html">
    147
   </a>
   <a href="浙江通志_page148.html">
    148
   </a>
   <a href="浙江通志_page149.html">
    149
   </a>
   <a href="浙江通志_page150.html">
    150
   </a>
   <a href="浙江通志_page151.html">
    151
   </a>
   <span>
    ...
   </span>
   <a href="浙江通志_page147.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
