<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 638 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 638 页/共 698 页</h1>
    <div class="content">
 

钦定日下旧闻考卷一百三十三 

 

钦定日下旧闻考卷一百三十三举正 

 

驿吏原书驿讹作骚今改陈孚良乡早行诗多宝佛塔原书脱宝字今据方舆纪要増料石冈条 

 

钦定日下旧闻考卷一百三十三举正 


钦定四库全书 

史部 

钦定日下旧闻考卷一百三十四至七 

 

详校官庶吉士臣范逢恩 

检讨臣德生覆勘 

 

总校官进士臣程嘉谟 

校对官进士臣赵雯 

誊录监生臣顾起 

 

钦定四库全书 

钦定日下旧闻考卷一百三十四 

京畿昌平州一 

 

増京师九门其西北曰德胜门出门八里为土城又二十里为清河又二十里有玄福宫又十八里为 
沙河店又二十里为昌平州昌平山水记原昌平州在府北九十里明一统志臣等谨按据大清一统 
志今昌平州境在府北少西七十五里明正德元年升为州仍属顺天府本朝因之増东西距一百五 
十里南北距一百三十三里东至顺义县界五十里西至镇边城一百里南至宛平县界三十三里北 
至边墙一百里东南至大兴县界五十里西南至宛平县界四十五里东北至密云县界一百里西北 
至延庆州界四十里大清一统志原昌平本汉旧县属上谷郡方舆纪要原汉齐悼惠王子卬以昌平 
侯立为胶西王县名始见于此昌平山水记原莽曰长昌汉书注増后汉改属广阳郡大清一统志原 
晋仍为昌平县属燕国后魏废入军都县属燕郡方舆纪要朱彛尊原按汉设军都居庸昌平三县俱 
属上谷郡后汉以昌平军都属广阳郡晋以昌平军都属燕国而居庸仍属上谷不改昌平本汉置至 
后魏始废入军都乃诸地志皆云本汉军都而不及昌平且云后魏改为昌平魏复汉旧名耳非改也 
唯方舆纪要不谬原魏太和中分恒州东部置燕州治昌平寻又置昌平郡东魏为东燕州及昌平郡 
北齐因之方与纪要臣等谨按东魏天平中置东燕州领平昌上谷编城三郡平昌领县二昌平万言 
此作昌平郡亦误原后周州郡并废后又置平昌郡隋开皇初郡废又省万年县入焉隋书注原大业 
初昌平县属涿郡唐属幽州方舆纪要原五代唐同光二年改燕平县清类天文分野之书朱彛尊原 
按五代会要改幽州北平县为燕平县在长兴三年八月原县徙治曹村又徙于白浮图城在今州西 
八里方舆纪要臣等谨按地里沿革表事在唐同光二年原石晋复昌平旧名割地赂辽清类天文分 
野之书原辽属析津府方舆纪要原金得地以遗宋宋宣和五年为燕山府属七年复入金清类天文 
分野之书原金属大兴府元属大都路明初属北平府永乐中属顺天府方舆纪要原州城有门三其 
南曰永安新城门一曰小南门二城皆内土外砖崇祯九年兵部侍郎张元佐折旧城大南门墙补修 
东城门楼城正中有谯楼天顺三年所建昌平州志臣等谨按昌平州城本朝康熙十四年重筑砖城 
周十里门四外有濠广三丈原州治在城西偏昌平州志原蔡松年入关宿昌平作黄尘却送入关山 
自断何如二顷田记得鸣蛩碧花句蹉跎秋思又三年中州集原马中锡昌平道中作款段遥遥去路 
长东风吹雨湿衣裳诸陵渐近山光紫三月才临柳色黄春事每先官事了老年翻比少年狂道旁翁 
仲如相识笑我来多两鬓苍东田漫录原张海百五日宿昌平馆中作摇落掩星馆萧条并鹖冠莺花 
春欲判风雨食犹寒乡国松楸暗边城鼔角残两年游子泪双袖未能干函山集原毛伯温昌平篇日 
出见山色日没行山边层壑飞白云群巘回青天崔巍太行势来脉昆仑颠迢迢历秦晋东走何蜿蜒 


至此突南向合沓如环连王气纷纠错大野当其前岂徒壮陵寝亦以开幽燕宸居概天表四极罗星 
躔煌煌太宗业聿与圣祖肩所贵慎明德在险戒忘愆皇图永有固祈命陈洛篇东塘集原周诗宿昌 
平作晨发都城门暮宿昌平境地折双溪流天开万重岭月榭露微明枫林堕初暝谬此陪秋尝斋心 
动遐省与鹿集原魏允贞昌平道中作又是清明节边城柳未黄逢春常作客无地不思乡风起征衣 
短月明吹笛长谁将关塞曲早为达君王息泉摘槁原区大相昌平道中作山家未夕昏半已掩柴门 
车马争涂疾牛羊下坂喧春阴入陵树雨色过湖邨谁道相如病犹堪守汉园海目集原候恪昌平道 
中作再入昌平道凄凉事不同兵戈缠杀气鼓角动秋风野色千林白岚光片日红长陵苍莽外极目 
送飞鸿侯司成集増皇甫濂宿昌平作向夕投山界城临万壑秋丽谯岚气匝残戍野烟收霜薄低寒 
雁风长韵素楸迢迢星斗夜应共古今愁子约集増何景明晩至昌平诗度尽青溪十里霜寒芜落日 
下苍茫山城薄酒无钱买晩饭僧家石耳香大复集増袁宏道昌平道中作庵前乞得老僧茶一抹垂 
杨十里沙乌笼白蓝凭拣取麝香李子枕头瓜袁中郎集原学宫景泰三年自旧县徙今治天顺三年 
成昌平州志増州学在州治东旧在旧治西明景泰三年与治俱徙大清一统志原元马房辉重修昌 
平县儒学碑记学校古今之急务兴则治安废则乱亡必然之理也洪惟圣朝以经术治天下先德后 
刑本末具举而条约悉备自监学而下路府郡邑咸设教官以育人材厚风化复虑有司奉行未至失 
于勉励或至隳弛于是内则御史外则访司恒加严督焉达噜噶齐塔斯公唐古特人也至元再元之 
五年出监昌平下车之后课农讲学兴利除害奉上御下咸得其宜不数月而政平讼理歌诵之声溢 
于闾闬至正二年正月既望率僚佐祭于大成至圣文宣王庙礼行毕历学左右顾盼阙坏未完之所 
尽然有动于心捐已赀一千五百余缗乃市材木募匠佣不敛于官不动于民皆由公之规度咄嗟而 
事已办自肇作底讫工为日二十有八于是坏者复阙者备焕然一新而人争快覩矣昌平州志按塔 
斯性烈也旧作田厮唐古特部名也旧作唐兀今俱译改増燕平书院乾隆二十三年知州芮泰元建 
大清一统志原汤山在州东南三十里有温泉可浴水经注湿水又东温泉水注之疑即此也昌平山 
水记増州东三十里汤山下有温泉行宫在焉大淸一统志臣等谨按汤山行宫建自康熙年间圣祖 
仁皇帝御制诗并皇上御制诸什恭载卷内増圣祖御制温泉行温泉泉水沸且清仙源遥自丹砂生 
沐日浴月泛灵液微波细浪流琮琤初经石窦漾暄溜烈势直与炎曦争潆洄碧涧落花驻掩映翠巘 
</div>
    <div class="pagination">
<a href="钦定日下旧闻考_page637.html">上一页</a><span>...</span><a href="钦定日下旧闻考_page633.html">633</a><a href="钦定日下旧闻考_page634.html">634</a><a href="钦定日下旧闻考_page635.html">635</a><a href="钦定日下旧闻考_page636.html">636</a><a href="钦定日下旧闻考_page637.html">637</a><span class="current-page">638</span><a href="钦定日下旧闻考_page639.html">639</a><a href="钦定日下旧闻考_page640.html">640</a><a href="钦定日下旧闻考_page641.html">641</a><a href="钦定日下旧闻考_page642.html">642</a><a href="钦定日下旧闻考_page643.html">643</a><span>...</span><a href="钦定日下旧闻考_page639.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
