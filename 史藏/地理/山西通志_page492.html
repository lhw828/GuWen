<!DOCTYPE html>
<html>
<head>
    <meta charset="UTF-8">
    <title>山西通志 - 第 492 页/共 700 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山西通志 - 第 492 页/共 700 页</h1>
    <div class="content">　　武生王道澂妻靳氏年未二旬夫亡无子誓以身殉既而夫兄生子舅姑命氏抚之氏喜曰夫有后可以缓死矣含荼茹苦凡四十六年而卒李明经崇朴为之赞
　　李绵世妻王氏年十七归李二十五歳李卒一子三女俱幼家复贫无伯叔可依氏悉力搘拄备极劳苦歴三十六年卒贾明经乃音为之赞
　　秦琬妻董氏及筓归琬子女各一琬病革谓氏曰汝年幼我死择善夫事之氏泣曰勿扰病怀且事固多未料讵必君之先死耶因走白其妹以子女为嘱妹意其夫将不起颔之氏归竟自缢夫亦寻亡
　　杨屏妻王氏年十六归屏月余屏亡越七日自缢乔国恩妻刘氏名小件乔他出有恶少逾垣入欲乱之氏厉声大骂恶怒持剪刀刺杀之
　　张永贤妻张氏小字恩恩贤贫业镢煤宿山中有狂且乗夜入室挑氏氏大呼狂且遁语乡隣以故哭达旦贤归嘱迹其人氏入井死越四月始殓顔色如生
　　董淬帷妻王氏淬帷卒自经家人救之苏殉志不变逾年淬帷忌辰痛哭仰药死
　　吕民仰妻李氏民仰殁事病姑弥谨教子有成性和易好施予隣车尝伤氏股骨几断家人欲甘心焉氏曰命也勿问
　　许介继妻张氏年十八归介介赤贫舌耕糊口不闻有诟谇声介没悲痛欲絶密制襚衣夫葬有期濳自缢
　　祁兴泰妻张氏于归两月兴泰出逰阅六载卒于客邸讣闻矢死尽偿夫之逋负曰庶使死者无愧也乃自缢
　　生员李嘉绩妻辛氏夫亡守志姑病药饵皆手治姑偶深夜索羮苦不得火神龛中隠隠有光迸射因取而炊羮以进姑病顿减咸谓诚孝所感云
　　李敬妻贾氏夫殁子夭氏曰不如夫妇母子泉台之相聚也哀毁而卒
　　郭鹏翔妻王氏鹏翔家贫称贷颇伙鹏翔死鬻产殓毕余则尽以偿债或疑有他志防讽之不答遗米数升畀家人为诀遂自缢
　　王学俊妻解氏夫浪游家贫女红养姑姑死氏寻亦死乡人哀之
　　举人王价妻卫氏夫亡同妾甯氏誓死守节敎子成立徐士琰妻贾氏赵帝擢妻张氏刘廷元妻王氏夫亡不欲独生俱缢以殉
　　梁谔妻苏氏年十六适谔甫三月谔亡氏曰女不二夫志也且孀姑无子非妾安依孝养没姑身卒年六十有一
　　贾愚妻李氏结褵甫十日愚婴病寻亡氏恸哭誓以身殉越二年志不少懈比愚将葬启舅姑归宁父母并走外家问外王母无恙既返治丧事如平时是夜自缢愚柩之旁年仅一十八歳邑令王世铣以完名全节旌之
　　惠潮道仇昌祚妾李氏幽闲有妇徳尤精女工事昌祚甚谨昌祚卒惟幼孙与居遇生忌日巾车一至坟上余辄闭阁不出阅二十五年卒昌祚官同知遇变以忠见氏处小星能从一节论者推合徳焉
　　闗加福妾武氏年十八来归事加福四年加福卒正室亦继逝氏抚子伟儒四十二年拊循敎诲克有成立既卒邑人称之
　　武生尉积隆妻李氏积隆殁长子宰世宏世后先俱逝幼子宣世方周歳家人议析箸提携孤弱出居别院残灯老屋中母子二人相依为命年七十余沐养老异数守节五十四年
　　上官璠妻王氏举人李丕挺妻卫氏卫文绪妻贾氏仇文达妻吕氏因樟妻郭氏秦士柱妻任氏吕侃妻郭氏张凤鸣妻许氏郭九通妻靳士李株妻葢氏张光烈妻杨氏张凤翔妻王氏吕存仁妻卫氏王天锡妻李氏杨云祯妻李氏赵应元妻席氏张维妻赵氏马一麟妻李氏姚如玉妻张氏范徳修妻贾氏许作扆妻王氏李时顺妻靳氏李鋐妻阎氏秦圣恺妻董氏仇桧龄妻贾氏石滋云妻许氏韩毅妻李氏张日达妻陈氏王加秀妻苏氏任建隆妻秦氏郝逄备妻张氏张朝琴妻董氏李汝华妻解氏卫周裔妻张氏李景雍妻宋氏席上珍妻贾氏刘安社妻周氏秦时新妻张氏鲁之宾妻常氏生员郭卫民妻许氏举人卫际可妻张氏董光显妻贺氏张应奎妻仇氏段成律妻任氏将军裴良积妻上官氏王尔辅妻吉氏王丕振妻董氏李国祯妻杨氏吉文防妻梁氏李权妻张氏李丕建妻郭氏王学孔妻赵氏李丕妻赵氏汤应豸妻王氏许仰衡妻卫氏谢道纯妻阎氏苏邦庶妻杨氏生员王家贤妻杜氏吉永照妻靳氏杨永泰妻靳氏贾国勲妻常氏李再见妻靳氏李馪妻郭氏张维全妻马氏徐日省妻杨氏谢演妻王氏卢生色妻卫氏郭镇威妻乔氏李化功妻刘氏阎我范妻王氏石养奇妻李氏武举仇际康妻常氏张维藩妻席氏李琰妻王氏王世徳妻勾氏王徳兴妻许氏董国猷妻杨氏王安民妻王氏张廷旦妻常氏台攀凤妻韩氏卫瑄妻盖氏王文征妻王氏上官柱妻甄氏生员王发祥妻李氏吉永正妻张氏张京魁妻马氏吉维谦妻边氏王含章妻卫氏王训妻董氏傅锡蕃妻赵氏刘凤梧妻张氏靳守恒妻许氏杨必达妻张氏郭民止妻张氏杨帝徳妻周氏常绅妻徐氏耿清妻李氏李菀妻郭氏李抡秀妻郭氏王统民妻髙氏吕蓁妻刘氏董大猷妻李氏李蘅妻耿氏杜启防妻王氏因振业妻吉氏韩颖妻郭氏赵之昌妻仇氏王恒妻秦氏马汉良妻李氏王洪福妻卫氏卫埜妻许氏王瑛妻秦氏王国璋妻马氏宋承山妻许氏杨国才妻王氏董锡冕妻张氏苏羣生妻王氏解转妻刘氏赵良善妻王氏马君锡妻杜氏李膺祺妻王氏荆之琬妻杨氏李侹妻贾氏李世芮妻许氏许之瑾妻仇氏杨大朋母刘氏因秉宪妻仇氏彭珽妻杨氏李方蔚妻靳氏秦廷璧妻段氏王翰妻刘氏台正伟妻卫氏秦之彦妻王氏贾成徳妻边氏秦继统妻衡氏王国士妻许氏邹启贤妻王氏秦国干妻李氏董鼎鼐妻张氏傅启丁妻辛氏王瑗妻李氏李作敏妻甄氏张光亮妻章氏汤之盘妻王氏梁绳武妻乔氏杨连妻周氏常师儒妻李氏杨枝森妻田氏任以恒妻李氏张光斗妻续氏傅养气妻李氏傅毓麟妻赵氏张五龙妻王氏郭积贵妻董氏任之枢妻上官氏郝逢备妻张氏举人李士古妻王氏严国珍妻张氏贾有誉妻梁氏生员仇秉道妻郭氏王乾纲妻柴氏常自明妻靳氏黄三辅妻郭氏董文慈妻尉氏张养冲妻梁氏生员仇承祚妻李氏张尔志妻葢氏王元箓妻李氏生员常南征妻邹氏柴如桢妻王氏李培妻仇氏石蒸云妻王氏李世忠妻许氏许斗南妻张氏廕生卫台玑妻郭氏常正儒妻张氏张问达妻秦氏董简妻崔氏秦誓钦妻郭氏仇拱辰妻柴氏武生常大儒妻王氏尹国俊妻髙氏马吉兆妻王氏巩敉宁妻杨氏生员刘绍尧妻吉氏巩丕兴妻李氏李名教妻张氏王于洛妻上官氏举人董琬妻杨氏杜尧臣妻贾氏刘国璞妻郭氏李世元妻卫氏李芳声妻卫氏弟可仁妻雷氏崔之璇妻郭氏田正声妻柴氏王复恂妻巩氏杜梓妻苏氏生员卫埜妻许氏杨云栋妻张氏樊居敬妻宋氏董尚素妻王氏常崇义妻靳氏王廷璧妻王氏张奇英妻傅氏何承云妻车氏严自得妻李氏以上俱守志节
　　翼城县
　　元
　　宋仲荣妻梁氏舅殁负土为坟人以孝称见元史明
　　杨鹓妻戴氏年二十五夫亡抚孤絪成立孙汝盈未周絪亦故抚防视絪有加孀居五十余年建坊旌表
　　生员牛琮妻张氏年十九夫亡无子女父怜其少欲嫁之氏誓死不从冰操四十余载有司以闻诏旌
　　王付明妻杨氏年二十三夫亡矢节翁欲夺其志氏断指絶粒投井滨死者再翁意乃寝苦节五十年建坊旌表
　　李干妻常氏年十六夫亡抚子柱甫成寻亦卒柱妇杨氏年二十持刀欲刎救之断一指哀毁絶食姑妇相继亡诏旌表
　　张汉翼妻苏氏夫亡誓不欲生遂自缢诏旌
　　李若鲁妻袁氏年十八鲁卒无子立志守节有司月给布米题请旌表
　　生员袁守泰妻髙氏早孀守志训子宗显举乡荐年逾大耋题请旌表
　　生员刘璜妻张氏少寡子名士亦夭同媳常氏茹苦砥志训孙湛明登贤书具题旌表
　　李檀妻陈氏年二十二夫卒事姑孝谨遗子光先甫周训廸成名仕成山卫经歴守节六十余年建坊旌表
　　廪生常君用妻吕氏孀居守志歴三十余载嗣子启印万厯丙午发解直指疏闻旌表启印妻陈氏年十九亦孀居嗣子拱辰孀守四十余年与姑同称完节
　　袁夺锦妻赵氏年二十一而寡与继姑侯氏抚孤梦鲲既娶寻卒复与媳李氏同抚幼孙三世苦节宗党怜之
　　刘声宏妻陈氏年二十夫亡守贞抚孤寇乱被掠投河死
　　卢春魁妻李氏夫亡三日不食缢死柩前
　　任登第妻杨氏年十八夫亡守志抚遗腹子三徳成立夀八十余卒建坊旌表
　　举人贾学路妻吕氏年二十七夫亡抚孤三载孤死遂自缢
　　郑邦瑜妻张氏年十七结褵甫两月邦瑜卒氏絶粒求死有为氏解者氏曰慷慨赴死易吾特为其易者五日投缳丧次时有白蛇绕尸之异事闻旌表
　　监生常鸿洙继妻杨氏嫁未三载夫亡无子女矢守不二崇祯五年寇迫氏骂不絶声贼怒腰斩之旁有怜其节者瘗之而去
　　周嘉士妻李氏明季盗起夫卧病贼至妇曰夫妇愿同死贼义之相戒勿犯
　　曹旋妻呉氏史妻梁氏郭维妻张氏通判张宪妻髙氏王柏妻郝氏李鸠妻周氏周谧妻聂氏续琳妻王氏生员赵迁妻史氏郝铠妻郭氏生员闗永安妻杜氏生员杨汝沧妻陈氏杜志在妻苏氏生员符节妻杨氏李文智妻张氏卫天元妻董氏举人薛天培妻刘氏生员李日森妻袁氏李日鹍妻孔氏髙节妻戴氏以上俱守志节
　　国朝
　　石崖烈妇农家女也夫商于外妇与姑偕处安定国变掠其家恱妇色欲乱之不从贼刄姑以惧妇妇绐曰若能为姑营葬则相从不且死贼果购棺以葬葬已妇坠石崖死贼愕然叹息而去时有给役贼者传其事惜逸其姓氏云
　　秦楷妻周氏年二十五夫亡母欲嫁之不从自缢死王振麟妻上官氏幼涉书史通大义年二十八夫卒悲恸絶浆水姑曰不闻夫死从子乎氏承命节哀朝夕严课读常戒子曰千钧一发惟汝是视余之不死意在成汝耳后子嗣逺官同知赠氏太宜人
　　卢庆瀛妻王氏年二十夫亡氏含殓祭告悉如礼无何父至微讽之嫁氏弗答父还泣拜夫灵晩更栉沐缢死棺侧
　　杨文焯妻髙氏年二十四夫亡痛絶而苏者再视殓毕即自缢
　　梓人程九经妻髙氏九经以建屋坠梁死姑年八十子管管六歳复管四歳家赤贫父母命再醮二子跪泣曰母留儿愿丐以养氏大恸曰与儿俱死耳忍舍儿他适耶乃与二子昼拾于野得遗穗以养姑自掇藜藿杂糠粃食之夜则身织子纺以过劳疽发于脇而死闻者莫不陨涕
　　张一贯妻孙氏姜贼变一贯为贼所杀迫氏俱去氏叱曰宁死不汝从也贼强牵之氏坚抱一树骂不絶口贼怒断其手足支裂而去月余树亦枯
　　生员卫瀚妻常氏年二十六夫亡殉志甚坚妯娌以幼子劝氏曰子已七歳不待乳哺矣且有伯氏在可无忧也絶粒而死
　　王綉妻耿氏适綉甫二载姜贼之变挈家避山洞内贼至缚綉将刃氏挺身前吿曰孀姑毕生苦节愿留夫养妾请代之贼释綉挟氏行过道傍井坠马遽投贼急挽之仆地不起贼怒遂手刃焉
　　许锦妻冯氏年二十五夫亡无子母劝他适不从强之乃自缢
　　张福星妻张氏年二十福星亡徒手谋朝夕事育维艰阅十余载遇饥氏抚膺长恸曰吾力竭矣一号而絶
　　监生李讷妻侯氏年二十七子日森妻袁氏年二十孙泰妻陈氏年十五胥寡一堂三嫠婣党怜之时有劝陈改适者陈抚膺曰吾鲜子女又不早殉亡人以致有此持刀自刎赖救获免
　　张大臯妻程氏宋应荐妻张氏崔凤鸣妻李氏生员燕民望妻周氏张崇徳妻范氏生员衞肇祚妻王氏樊天祐妻秦氏薛来贡妻杨氏生员上官慎妻柳氏周化成妻杨氏生员陈文焜妻李氏王士化妻吕氏刘之公妻髙氏张等妻卫氏武生薛贞妻常氏李舜宰妻续氏吕江妻陈氏崔奎光妻侯氏生员秦学苏妻柳氏副贡戴炳星母王氏生员李春姸妻邓氏卫祚妻薛氏冯嘉遇妻解氏太仆吕维宁继妻李氏吕国俊妻陈氏杨翔凤妻郑氏袁乃涑妻王氏孔兴道妻黄氏王洪图妻李氏生员王民熙妻陈氏任藩妻李氏卢奇遇妻髙氏薛元继妻周氏薛昌龄妻刘氏侯应元妻石氏戴瑞章妻秦氏王公侗妻刘氏郑龙光妻燕氏生员郑抡妻髙氏生员董晋妻侯氏王师帝妻贾氏王增修妻卫氏李在廷妻吉氏生员崔为俊妻刘氏李应台妻刘氏张汝明妻李氏侯受国妻王氏张芳踪妻李氏秦铠妻李氏安鸿图妻朱氏苏镀妻王氏马称徳妻张氏张慎事妻徐氏张三聘妻史氏焦光宇妻李氏张怀妻牛氏卫泰妻石氏王遇麟妻柳氏胡灿妻刘氏郭永盛妻曹氏髙宗冉妻戴氏燕于廷妻苏氏董芬妻侯氏罗承徳妻李氏生员常克家妻李氏焦继夔妻安氏乔焕妻石氏俱少寡无子王绍义妻袁氏和凝禧妻李氏卫可增妻郭氏髙淇妻许氏髙淳妻王氏侯御天妻常氏薛大任妻孔氏李吉妻董氏贾印龙妻王氏张秀士妻程氏左国忠妻侯氏柴华妻孙氏张炤妻王氏同知王章妻吉氏郑学尹妻李氏秦鼎相妻聂氏董惟勅妻髙氏以上俱守志节
　　汾西县
　　明
　　郭文英妻程氏年十八夫亡誓不再醮律身严谨足未尝出户庭育孤进底于成年六十歳卒
　　要舒继妻王氏年二十六夫亡前子应继氏子应聘亦早夭人或难其守氏曰应继有子吾孙也舍我谁归励操弥至抚训列庠
　　生员邢冲斗妻傅氏年十九冲斗卒子居敬甫周守节抚孤以夀终
　　监生阎国宾妻段氏年二十夫亡事亲育子孝慈克尽直指旌其闾
　　王经妻刘氏廪生郭秀妻师氏王柱妻程氏廪生郭俊卿妻王氏傅永贞母郭氏生员孟齐卿妻郭氏州同傅诚诲妻王氏王永光妻陈氏廪生郭维垣妻王氏同知阎调鼐妻郭氏以上俱守志节
　　国朝
　　廪生傅若采妻蔡氏年二十七夫故抚子渐列邑庠娶妇马氏渐亦亡马年十九歳姑妇相依赍志以殁庠生王鼐妻乔氏翁任粤中尉挈家之官氏年二十六翁夫相继殁二子在襁褓氏扶两丧归越险五千里乡党难之邑令旌其门
　　廪生侯价妻阎氏武生张濬母陈氏武生孟彪母侯氏水莹天妻李氏水光天妻王氏临武县令侯七鼎妻郭氏要荣祥母马氏马新选妻柏氏以上俱守志节灵石县
　　周
　　介母子之推晋侯赏从亡者介之推不言禄禄亦弗及推将隠其母曰能如是乎与汝偕隠遂隠而死
　　明
　　周士辉妻李氏年二十五夫亡无子守志四十余年天顺间旌表
　　呉海妻郑氏年二十三海业商覆舟溺水死氏奉养舅姑甚谨课子珉业儒纺绩佐读至宵分不辍曰吾勤以相吾子令忘怠也孀居三十五年成化间旌表珉举进士官副都御史氏封太安人
　　冷泉四烈张熙妻曹氏尚公信妻段氏张桓妻白氏周瑞麟妻崔氏俱家冷泉镇正徳辛未流寇剽掠四妇相携避山峪中途贼罗执之四氏同声詈骂誓不从贼贼怒杀之又同时有段氏者亦以不屈投井死有司以闻并赐坊表
　　崔烈女父名拱居冷泉年十五寇乱父母携避北山洞中贼搜获欲汚之不屈投崖死
　　兵备道宋之儁妻乔氏甲申之儁骂贼被杀乔氏触阶死其女殓其尸拔簪刺颈死
　　生员呉徽妻周氏都御史吴珉子妇也年十六夫亡孀居五十余年志行洁白嘉靖间旌表
　　举人王之度母牛氏年二十五夫亡守节课子举孝廉逆闯逼之仕母戒之曰毋辱亲负国度奉教不出
　　国朝授郧阳判吿归终养
　　冯氏年十八适郭廷相之子甫一歳夫亡廷相受财强令改适氏潜至夫冢缢死树上
　　生员王新命妻翟氏年二十夫亡翁姑令别嫁氏仰药死奏闻旌表
　　张朝明妻李氏朝明被贼执火炙其身氏取衣拂火贼麾去氏奋不顾身直前扑灭贼怒杀之
　　张公明妻房氏呉浩妻李氏房学妻耿氏张朝宗妻房氏田兴胜妻段氏生员张诏妻呉氏呉邦妻梁氏阎智臣妻曹氏子阎春妻呉氏阎伸妻田氏赵廷用妻王氏王伸妻呉氏刘周南妻李氏燕逰春妻武氏生员王纯政妻梁氏王希舜妻赵氏张种妻曹氏阎思义母杨氏杨春先妻任氏程士鹏妻王氏以上俱守志节
　　国朝
　　生员王昌祚继妻刘氏年二十六夫亡翁意令转适氏志坚金石屹不为动抚幼孤四炳煌燔炜皆伯叔之嗣其后者训廸有方咸得成立雍正七年建坊旌表
　　王辅廷妻马氏年二十五夫亡孝养舅姑抚育孤子守节四十七年清操无玷雍正七年建坊旌表
　　陈三仪妻耿氏性至孝防歳祲姑病割股疗姑饥盗至氏独只身居守卫姑御贼贼感之戒勿犯知县耿其麟表其闾曰纯孝可风
　　王守绪妻赵氏早寡遗子二俱客死异地次妇赵氏偕姑守志姑病割股疗之歳大旱施水渠一道有地者均食其利
　　王小虎妻赵氏年二十一夫亡矢守奉姑其母欲嫁之氏自缢救免事姑终年葬毕氏曰吾今可以死矣服酖自尽
　　房可栋妻郭氏归可栋未逾年可栋流亡莫知所之既而舅姑逝族人强之嫁氏坚执不从自缢死
　　房星耀妻王氏年二旬星耀病临终命更适氏泣曰是禽兽之不若也遂自缢以殉
　　杨氏宋明金媳也明金贫病不能医氏割股和羮以进病旋愈
　　赵时贞妻郭氏田野治妻何氏李阳春妻张氏赵元翰妻梁氏裴之龙妻张氏郑之辅妻王氏裴嗣航妻张氏郝维清妻裴氏裴承绪妻张氏王心孔妻髙氏廪生梁肯构妻裴氏廪生王精鉴妻崔氏王斗日妻牛氏李所笃妻闗氏王慎躬妻郑氏呉一龙妻李氏曹珙妻燕氏翟之章妻赵氏宋显任母王氏田幡然妻梁氏何浩然妻王氏曹天云妻张氏张国璧妻李氏梁雍妻牛氏张炳然妻和氏以上俱守志节
　　霍州
　　元
　　赵信妻李氏年二十四信卒事舅姑弥谨比殁竭力营丧葬抚子习儒业年六十余终至治间旌表
　　郭防云许聘程代儿代儿随父宦逰未还姑阎氏空房娶之至正十八年扫地王兵过姑携二幼避土洞内兵至大索之同避者咸出防云独挽姑衣曰妾夫未面倘一失节他日何顔见耶坚不肯出被火熏死
　　明
　　李谦妻刘氏谦亡家极贫资女红自给训二孤有成仲子恂登治乙酉乡荐知州张纪奏达其贤未及立坊而卒
　　周麟妻史氏知府史素女有淑徳夫亡持节歴久弥励奉诏旌表
　　生员宋镛妻卫氏早丧夫家人逼令改嫁氏讼诸官始得全节知州宇文镛奏其事诏旌
　　任钊妻安氏夫亡誓不再醮守节五十年教子成立崇祯间建坊旌表
　　周洪陞妻朱氏洪陞随父任山东新城令城陷以身蔽父死氏年二十余苦志守节歴四十载时称忠孝节烈咸萃一门云
</div>
    <div class="pagination">
<a href="山西通志_page491.html">上一页</a><span>...</span><a href="山西通志_page487.html">487</a><a href="山西通志_page488.html">488</a><a href="山西通志_page489.html">489</a><a href="山西通志_page490.html">490</a><a href="山西通志_page491.html">491</a><span class="current-page">492</span><a href="山西通志_page493.html">493</a><a href="山西通志_page494.html">494</a><a href="山西通志_page495.html">495</a><a href="山西通志_page496.html">496</a><a href="山西通志_page497.html">497</a><span>...</span><a href="山西通志_page493.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
