<!DOCTYPE html>
<html>
<head>
    <meta charset="UTF-8">
    <title>畿辅通志 - 第 653 页/共 974 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>畿辅通志 - 第 653 页/共 974 页</h1>
    <div class="content">　　　诏文 林馆　
　唐
　杜台卿　字少山曲阳人弼之子少好学博览羣书以 礼记春秋教授乡里开皇初被征入朝尝采　
　　　月令触类而广为之书名玉烛寳典十二 卷拜著作郎致仕兄子公瞻好学有家风　
  


钦定四库全书
　畿辅通志卷七十九
　　文翰
顺天府
　汉
　郦　炎　字文胜范阳人食其之后也有文才解音律 言论给捷多服其能理灵帝时州郡辟命皆　
　　　不就尝作诗二篇以见志有曰抱玉乘龙骥不逢 乐与和安得孔仲尼为世陈四科后风病慌惚性　
　　　至孝□母忧病甚 未几卒年二十八　
　晋
　卢　谌　字子谅涿人北依刘琨琨为司空以谌为主 簿甚重其才后石季龙以为侍中中书监谌　
　　　名家子早有声誉为时所推虽显于石氏恒以为 辱每谓诸子曰吾身没之后但称晋司空从事中　
　　　郎耳撰祭法注庄 子及文集行于世　
　南北朝梁
　卢　广　范阳涿人少明经有儒术天监中归梁歴步 兵校尉兼国子祭酒编讲经史言论清雅仆　
　　　射徐勉深相赏纳后为 武陵王长史卒于官　
　魏



　卢　观　字伯举范阳人少好学有儁才举秀才射策 甲科除太学博士孝昌初同李申儁王诵撰　
　　　定朝仪迁 仪曹郎卒　
　祖鸿勲　范阳人仆射临淮王彧表荐其文学除奉朝 请人怪其不谢鸿勲曰为国举才临淮之务　
　　　何事从而谢之彧喜曰吾得其人矣以尉正去官 归里齐神武征作晋祠祀好事者翫其文位至高　
　　　阳太守在官清素 妻子不免饥寒　
　李　广　字弘基范阳人博涉羣书有才思以才学兼 御史修国史南台文奏多其词也卒后毕义　
　　　云集其文七卷 魏收为之序　
　北齐
　卢思道　字子行范阳人聪爽俊辨才学兼着仆射杨 遵彦荐为员外散骑侍郎与朝士作文宣帝　
　　　挽歌魏收阳休之祖孝征等各得一 二首思道独八首时称八采卢郎　
　卢询祖　范阳人文辞华赡举秀才撰破蠕蠕贺表俄 顷成又作筑长城赋为时所称歴太子舍人　
　周
　卢　诞　夲名恭祖范阳人博学有文才周文帝以诞 儒宗学府为当世所推拜国子祭酒恭帝初　
　　　除秘 书监　
　唐
　卢彦卿　涿人有学撰后魏纪三十 卷贞观中官东宫学士　

　卢照邻　字升之范阳人高宗时与王勃杨烱骆宾王 以文章齐名天下号四杰照邻任新都尉病　
　　　去官居具茨山下买园数亩疏颕水 周舍病既乆与亲属诀自沉颕水　
　王　适　幽州人初见陈子昻感遇诗 乃请交于陈有集二十卷　
　张懐瓘　涿人与弟懐环俱有文学善草所著有 药石论六体论用笔十枝等篇行于世　
　贾　岛　字阆仙范阳人初为浮屠名无夲韩愈教之 为文章举进士不第文宗时坐飞谤贬长江　
　　　主簿善书法得锺张之奥为文澹然接 踵陶谢死后韦庄奏请追赠进士及第　
　五代周
　扈　载　字仲熙北燕人少好学善属文尝游相国寺 见庭竹作碧觧赋题其壁世宗闻之遣小黄　
　　　门就壁録之覧而称善 擢知诏诰迁翰林学士　
　宋
　刘　载　字徳舆范阳人好学博通经史尝作五论曰 为君为相为将去谗纳谏文士称之宋初为　
　　　工部侍郎受诏撰明宪皇后谥册 文又作吊战国赋万余言行于世　
　田　伟　燕人为江陵尉因家焉作传古堂藏书五万 七千卷无重复者黄鲁直曰吾校中秘书及　
　　　遍游江南文士图书 之富未有过田氏者　
　马　湘　顺州人乡进士种 学缉文有声当世　
　辽



　王　鼎　字虚中涿州人博通经史时马唐俊有文名适 上已与鼎禊饮因索鼎赋诗鼎援笔立就唐俊　
　　　惊其敏妙清宁中成进士累官 翰林学士当代典章多出其手　
　金
　刘　昂　字之昂兴州人大定进士高曾而下七世登科昂 天资警悟律赋自成一家作诗得晚唐体尢工絶句　
　王　欝　字飞伯大兴人为文闳肆奇古歌 诗俊逸为李钦叔所称天兴初卒　
　梁斗南　良乡人第进士官河南都运性颕悟 读书工诗有干局时辈服其通敏　
　左光庆　苏人好古读书喜为诗善篆隶尤工大字凡宫 庙牓署经光庆书者人称其有法平时为善言　
　　　蓄善药称 善善道人　
　元
　卢　摰　涿州人仕至翰林学士博学有文思元初称 能诗者必以刘因卢摰为首所著有疎斋集　
　高克恭　字彦敬房山人官刑部尚书博学能文善畵 寒林墨竹其笔法似米南宫人称高房山　
　鲜于枢　字伯机渔阳人官至太常典簿能诗文尤精 书翰所著有困学斋集虞集常云大徳延佑　
　　　间翰墨在渔阳巴西两地谓 鲜于枢赵孟俯邓文原也　
　何　失　昌平人负才气能诗文至正间名公交荐之 以亲老不就揭傒斯尝推重之虞集见其所　
　　　作叹曰当序而传之使后 之作者亦知世有斯人　
　明

　李季鼎　大兴人永乐初以国子生拜为左春坊赞善 讲经书深见礼待为人博学强记当时号为　
　　　书库及致仕犹访以时事 宣徳初以辅导功録具子　
　顾大章　字天和通州人举弘治乙夘乡试性聪敏问 学博赡倜傥不羣善诗歌古文所作多不属　
　　　草援笔立就有小容集 行世官至西府通判　
　顿　鋭　字叔飬涿州人幼聪慧日诵数千言正徳辛 未成进士以诗名都下选高淳知县迁代王　
　　　府长史去官归筑室于城之西懐玉山自号懐玉 山人著书歌诗徜徉自得所著有鸥汀集渔啸集　
　　　涿鹿先贤 传行于世　
　张　诗　宛平人自号昆仑山人初学举子业于吕柟 继学诗文于何景明声名藉甚会顺天府试　
　　　少尹令士人自负凡入场诗即拂衣出絶意不应 举作汗漫游所至留题归居一亩之宅隙地种竹　
　　　每遇风雨欣然命酌醉即跨蹇驴信所之兴尽 而返为文雄奇变怪览者不敢以今人目之　
　米万锺　字仲诏宛平人万歴进士累官江西按察司 工榜书与华亭董其昌齐名当时称南董北　
　　　米魏阉数遣人求万锺书翰卒不应阉恚嗾 倪文焕劾为党人削籍崇祯初起太仆少卿　
　卢友竹　字居素三河人万歴中举乡试任卢龙教论 累迁岢岚道副使博学好读书政事之余手　
　　　不释卷所著有彛伦法戒録武库 千秋鉴衡兵绪论及杂撰行于世　
　马应干　字健甫金吾卫指挥使永之子古朴闲爽絶 去脂韦掌卫数年清苦不异寒士老而困甚　
　　　性嗜书尤精于天文歴算所为诗文 皆自成一家言着有释典丛録四卷　



　于奕正　初名继鲁字司直宛平人性孝友父殁让财 于兄弟自居荒园终日读书工为诗歌好游　
　　　名山常言秋山严凈澹峙如有道高人每于霜凊 木老时蹇而往或攀枮藤坐危石慨然赋诗有　
</div>
    <div class="pagination">
<a href="畿辅通志_page652.html">上一页</a><span>...</span><a href="畿辅通志_page648.html">648</a><a href="畿辅通志_page649.html">649</a><a href="畿辅通志_page650.html">650</a><a href="畿辅通志_page651.html">651</a><a href="畿辅通志_page652.html">652</a><span class="current-page">653</span><a href="畿辅通志_page654.html">654</a><a href="畿辅通志_page655.html">655</a><a href="畿辅通志_page656.html">656</a><a href="畿辅通志_page657.html">657</a><a href="畿辅通志_page658.html">658</a><span>...</span><a href="畿辅通志_page654.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
