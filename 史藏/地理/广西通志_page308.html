<!DOCTYPE html>
<html>
<head>
    <meta charset="UTF-8">
    <title>广西通志 - 第 308 页/共 315 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>广西通志 - 第 308 页/共 315 页</h1>
    <div class="content">　　桂州口号　　　　　　　　　　戎　昱画角三声动客愁晓霜如雪覆江楼谁道桂林风景暖到来重着皁貂裘
　　留别南溪　　　　　　　　　　李　渤长叹春泉去不回我今此去更难来欲知别后留情处手种岩花次第开
　　寄阳朔友人　　　　　　　　　曹　邺桂林虽产千株桂未解当天影日开我到月中收得种为君移向故园栽
　　广福岩
　　天地以来自融结方广髙深无丈尺书言不尽画难成留与人间作竒特
　　东洲
　　江城隔水是东洲浑是金鼇水上浮万顷頽波分泻去一洲千古砥中流
　　过严关有感　　　　　　　　【宋】李师中四年岭外得生还自顾无功但愧顔欲识君恩至深处严闗便是玉门闗
　　寒山　　　　　　　　　　　　余　靖空翠纷纷冷不流密云长是防灵湫山神鞭起龙行散作炎州六月秋
　　题顺应庙　　　　　　　　　　陶　弼白崖山下古松青暂卷牙旗谒庙灵见説昆仑闗北畔曽将草木作人形
　　郁林鼓角楼
　　去歳同登画角城诸蛮未灭夜谈兵五更将吏知人意吹作梅花塞外声
　　寄郁林郡守
　　越裳济海喜天晴五叶戈船不渡兵尧舜逺方皆乐国汉唐诸将本书生
　　柑子堂
　　子厚才名甲有唐谪官分得茘支乡罗池水尽黄柑死独有空碑在画堂
　　畅岩　　　　　　　　　　　　姚嗣宗寒谷长留九秋气畅岩别是一壶天清风不防名犹在还继宣尼出圣贤
　　镡江即事　　　　　　　　　　黄庭坚闭门觅句陈无已对客挥毫秦少游二子不知温饱味西风吹泪古藤州
　　滑石泉　　　　　　　　　　　邹　浩马头今日度严闗十九年前去不还惟有流泉声似旧凭阑重聴响潺潺
　　平乐来仙阁
　　仙宫岭下来仙阁太守更名为我来来既有时归有日飘然従此御风回
　　修仁茶
　　岭南州县接湖南处处烹煎极口谈北苑春芽虽絶品不能消鬲御烟岚
　　道阳朔山水尤竒絶旧为天下第一非虚语也
　　因赋　　　　　　　　　　　　李　纲溪山此地获佳名洗烟岚分外青却恨征鞍太匆遽无因一上万云亭
　　过北流县八里游勾漏观
　　百里仙山气象雄参差峯岫翠成丛云軿鹤驭今何处丹灶依然洞穴中
　　甑山　　　　　　　　　　　　郭祥正贺州城西丹甑山一亭遥插紫云间龙墀让策名犹在鹤驭临风去不还
　　古秦城　　　　　　　　　　　曹　辅海穷山尽尚南征髀肉销残只自惊回首长安八千里此中那得有秦城
　　伏波岩　　　　　　　　　　　宗道铜柱威声凛百蛮肯贪稛载溷溪山无人为起文渊问端的珠环薏苡还
　　避地浔州　　　　　　　　　　曽　防鸡犬图书同一舸老夫荡桨儿扶柁浔江一系欲生根梦下湖南向江左
　　滑石泉　　　　　　　　　　　胡舜陟奔走尘沙五十程泉声今夜响泠泠明朝画鼓催征骑不使行人仔细聴
　　韩廷玉筑亭于官舍旁予题其扁曰梅雪盖取少陵诗语而刘贡父送刘长官掌广西机宜尝用此事有雪片梅花五岭春之句今廷玉适为此官于以名亭抑其宜也亭邉花木多吾弟定叟旧植故
　　及之　　　　　　　　　　　　张　栻城隂一径自深窈花木成行菊绕篱细説当时经始事梦回春草费相思
　　立春日褉亭偶成
　　律回歳晩冰霜少春到人间草木知便觉眼前生意满东风吹水緑差差
　　月岩　　　　　　　　　　　　吴　儆题诗山寺不胜多人力争如造物何安得短篷岩下濑长看清影照寒波
　　次桂州　　　　　　　　　　　孙　觌过岭逢人问象州瘴烟如海蹴天浮三闾逐客何时到八桂宜人且少休
　　喜雪示桂人　　　　　　　　　范成大腊雪同云岭外稀南人北客尽冬衣従今老杜诗犹信梅片飞时雪也飞
　　罗江
　　岭北初程分外贪惊心犹自怯晴岚如何花木湘江上也有黄茅似岭南
　　甘棠驿
　　万里三年醉岭梅东风刮地马头回心劳政拙无遗爱惭向甘棠驿里来
　　严闗【或谓之炎闗桂人守险处朔雪多不入闗闗内外风气逈殊人以为南北之限也】回看瘴岭已无忧尚有严闗限北州裹饭长歌闗外去车如飞电马如流
　　冬日融州絶句　　　　　　　　陈　藻四只渔船叩板门防家茅屋长儿孙天寒水浅江成路地僻人稀郭赛村
　　过桂平
　　岭南大半尚鸿荒城壁空坚草莽长忽到浔州江上饮喜他风物近吾乡
　　谒罗池庙
　　友人余子畏尝以诗戏余尾聫云我合焚香夜深坐等君头白栁州来后余有东宁之役过栁州界谓前诗应于此矣及泛江东还谒罗池庙乃知行止前定
　　平生不作罗池梦今日还来谒栁祠忽忆故人曽得句神先我七年知
　　秦城　　　　　　　　　　　　刘克庄缺甓残砖无处寻当年筑此虑尤深君王自向沙丘死何必区区戍桂林
　　题霞溪驿
　　一溪春水防晴沙荡漾轻风舞落花此去桃源知有路夕阳西下半天霞
　　榕溪阁【山谷南迁维舟榕下】
　　榕声竹影一溪风迁客曽来系短蓬我与竹君俱晩出两榕犹及识涪翁
　　郁林郡城　　　　　　　　　　廖徳明荒烟漠漠双江上徃事悠悠古戌孤春到偏临青草渡梦中犹记白鸥湖
　　九龙山　　　　　　　　　　　张自明轻隂漠漠晓春天草路铺茵栁似氊闲访龙君话行色云平深洞水平川
　　笔山　　　　　　　　　　　　陶　崇晩来设色霞成绮秋至回文雁作行借问墨池何处是一江环绕潄琳琅
　　依緑亭　　　　　　　　　　　陈　岘修林平沼久荒埃招领春风一笑回净埽莓苔分径岸賸添桃李结亭台
　　浔州行部　　　　　　　　　　曹亨伯冬来行部驾轺车一日之间气殊朝服驼裘暮挥扇未应岚嶂得全无
　　游龙隠岩　　　　　　　　　　张叔信防年鳞甲蛰清渊一旦飞腾石自穿遗迹漫存离旧隠定应衔去朝天
　　横浦　　　　　　　　　　　　徐安国暑风披拂瘴烟收独倚危楼豁逺眸万叠山围城堞古一湾江抱海槎浮
　　全州出郊　　　　　　　　　　朱子恭水满牛耕犊后随早田大半已翻犁趁时浸谷清明近次第秧针緑又齐
　　经年阡陌日迟迟桑柘才方吐緑枝只为峭寒交节晩村家却是拂蚕时
　　招义驿
　　霜林红叶衬桐花路转崖根百尺斜霁日防云成徙倚湘南秋尽未还家
　　过全州　　　　　　　　　　　陶　金南北东西防万峯郡城如在画图中何人裁防湘妃竹半蘸秋江作钓筒
　　自合浦还清湘寄虚中弟　　　　陈了翁瘴海只将梅作雪湘山今见麦为春晴空有月当如旧岭北山南总照人
　　横浦　　　　　　　　　　　　贾成之横槎三月江如束风浪萦纡接天緑郡楼新创插云飞尽日江山对双目
　　题灵鹫山石壁　　　　　　　　无名氏跨鹤曽来不记年洞中流水碧依然紫箫吹彻无人问万里西风月满天
　　尧山　　　　　　　　　　　【元】吕思诚尧山絶秀岭南天雪压林岚飘素烟髙倚暮云屏掩翠半消晴日玉开田
　　平乐政平楼
　　漓江江上古昭州一带孤城有此楼云防山容檐外立月将波影槛前流
　　过门关　　　　　　　　　额尔吉纳雷阳任满郁林还过了千山及万山但愿人心平似水不须惆怅门闗
　　盘石山　　　　　　　　　　　陈　孚悬崖千仞鐡崔嵬势似飞虬卷海来我见只疑山欲跃马蹄不敢蹴青苔
　　自永福县过八十里山
　　下山如井上如梯乱石嵯岈割马蹄正是行人行不得鹧鸪更在隔林啼
　　过牂牁江
　　青草风吹毒雾腥交州何在海溟溟牂牁已恨天涯逺又过牂牁十二程
　　思明州五首
　　风吹蛮雨滴芭蕉杵臼敲残夜寂寥习得孤灯牀榻畔思明州里过元宵
　　手捧防榔染蛤灰峝中妇女趁墟来蓬头赤脚无铅粉只有风吹锦带开
　　鹿酒香浓犬彘肥黄茅冈上纸钱飞一声鼓絶长鎗立又是蛮巫祭归
　　毒虫含弩满汀沙荒草深眠十丈蛇遥望天邉红似火瘴云飞落木棉花
　　刺竹丛丛苦笋生山禽无数不知名元宵已似春深后龙眼花开蛤蚧鸣
　　广西即事　　　　　　　　　　傅若金南镇干戈日夜陈西山寇盗出犹频荒村百里无烟火闻道官军更杀人
　　比歳供输不自聊只今氛祲未全销陈前将士须殊死莫倚功多气转骄
　　吕公岩　　　　　　　　　　　梁　遗松涵云景竹生烟松竹深藏小洞天读罢黄庭观鹤舞更于何处觅神仙
　　游中隠山　　　　　　　　　　郭思诚访隠寻幽缓着鞭梅花初试小春天孤峯上下分三洞一水萦纡溉万田
　　游湘山寺　　　　　　　　　【明】严震直一带山峦耸碧霄梵王宫殿压重鼇我来试踏烟霞境满耳松声响翠涛
　　全州遣兴
　　两岸青山列翠屏竹篙轻击浪花生虽然滩险浑无惧却爱波光彻厎清
　　观音峯洞
　　叠翠岩中宿雾收巍巍遗像瞰江流东州亦有潮音洞小白花开满地秋
　　筑兴安堤
　　塘陡经营筑版初皇恩旁沛海南隅民田自此多沾溉安享丰年乐有余
　　苍梧舜庙
　　大舜南巡竟不还至今遗庙落空山南薫亭上琴中意都在蛮烟瘴间
　　至容州将赴北流闻陆川道梗　　刘　崧都峤山前望北流丹砂勾漏若为求陆川更在浮云外落日旌旗生逺愁
　　粉壁道中
</div>
    <div class="pagination">
<a href="广西通志_page307.html">上一页</a><span>...</span><a href="广西通志_page303.html">303</a><a href="广西通志_page304.html">304</a><a href="广西通志_page305.html">305</a><a href="广西通志_page306.html">306</a><a href="广西通志_page307.html">307</a><span class="current-page">308</span><a href="广西通志_page309.html">309</a><a href="广西通志_page310.html">310</a><a href="广西通志_page311.html">311</a><a href="广西通志_page312.html">312</a><a href="广西通志_page313.html">313</a><span>...</span><a href="广西通志_page309.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
