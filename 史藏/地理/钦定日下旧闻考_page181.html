<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 181 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 181 页/共 698 页</h1>
    <div class="content">酒醋房顺治十年设在神武门内路西连房二十有三楹又别房十有四楹同上増铜器库康熙三十 
四年设在中和殿西第二连房凡五楹同上増家伙仓在西华门外北城下连房二十有五楹同上増 
冰窖四座在隆宗门外甬路西边同上増恩丰仓贮内监人等所食米石在东华门外北围房内厫十 
有二官舍十同上臣等谨案太监食米旧制随内府兵役由京仓关支乾隆二十八年上以外仓关领 
既恐内监人等滋生事端且就近支放尤为便易故建立是仓于制防之中寓体恤之意仰见圣心周 
密无微不至云増奉宸苑兼管苑事大臣特简无定员协理二人掌苑囿之政所属郎中二人员外郎 
四人主事一人分管苑囿诸事笔帖式十有六人南苑郎中一人员外郎二人主事一人畅春园郎中 
一人圆明园兼管大臣特简无定员协理二人或郎中或员外郎主事一人清漪园兼管大臣特简无 
定员员外郎一静宜园员外郎一苑丞共四十有五苑副共六十有九库掌一笔帖式三十有九分置 
禁苑各备典守大清会典増奉宸苑总理苑囿河道稻田之属初隶尚膳处康熙二十五年设奉宸苑 
铸给印信署在西华门外西苑门之旁廨舍十有五楹内务府册増南苑顺治年间归并采捕衙门康 
熙二十三年始命奉宸苑管理署在北红门内迤东南向前后四重房十有八楹同上増稻田厂康熙 
五十三年始建仓署在玉泉山之东青龙桥前后四重房六十有四楹同上臣等谨案稻田厂廨宇建 
于玉泉山之青龙桥南向存贮米石仓厫及官署碾房具备焉又官场二处一在功德寺西房四间一 
在六郎庄南房十六间司其事者员外郎一员库掌一员笔帖式三员催长领催等十名种地蚕蛮子 
十三名玉泉山官种稻田十五顷九十余亩其金河蛮子营六郎庄圣化寺泉宗庙髙梁桥长河两岸 
石景山黒龙潭南苑之北红门外稻田九十二顷九亩余合官种稻田共一百八顷九亩有零较往时 
几数倍之仰见我皇上勤民教稼务本重农之至意有加无已云増武备院兼管院事大臣特简无定 
员卿二掌供御用武备制造兵仗郎中一掌章奏及库帑出纳主事二掌文移所属四库各设员外郎 
二库掌三未入流库掌二笔帖式二十八库守五十有九司函长一司函六司弓司矢各三下五旗司 
弓五人并　焉掌御用甲胄弓矢掌盖三掌擎御盖司幄三掌御幄帐殿司匠七分掌各作匠役成造 
器物大清会典増武备院在东华门外北长街路西甲库直房毡库直房俱南向靴皮作西向鞍库直 
房东向正南为账房处档案房北向南鞍库直房南向前后五重房七十有九楹掌御用武备及制造
 兵仗之事初名靴楼顺治十一年改名兵仗局十八年改今名内务府册増甲库内库在左翼门内体 
仁阁之南西向库房八楹外库在东华门外北城下房十有二楹西向同上増景山官学之西库房五 
楹北向所属亮铁作在东安门外迤北西向房八十有五楹同上増毡库内库在昭德门内东西房共 
十一楹又中右门内房十楹东向外库在东华门外北城下房十有四楹西向所属箭厂坐落南池子 
长街石头缝胡衕房十有五楹南向同上増帽作在东安门外锡镴胡衕房九楹北向同上增染毡作 
在烧酒胡衕北向房二十有四楹所属沙河毡作在沙河城同上增北鞍库内库在左翼门内迤北房 
四楹西向又房四楹南向体仁阁之南房三楹北向又房二楹西向外库在东华门外北城下房六十 
楹西向所属鞍作在南池子长街南灯笼库内房九楹同上増南鞍库内库在昭德门内南角楼外库 
在东华门外北城下房十有八楹西向所属熟皮作与骑河楼相望房十有五楹同上增上驷院兼管 
院事大臣特简无定员卿二掌群牧之政所属左司郎中一侍卫员外郎各二主事一掌均齐赏罚右 
司侍卫员外郎各二主事一掌俸饷刍菽堂主事二掌章奏文移笔帖式二十五分　堂司掌翻译侍 
卫二十一掌侍直内八人兼试御马司鞍长二司鞍八司辔二十大清会典増上驷院初名御马监顺 
治十八年置阿敦衙门康熙十六年改今名旧署在东华门内三座门之西今改建于左翼门外门西 
向堂左右为司房东西耳房其所掌御马廏今移于新署内之南计廏五间所属之十八廏分设禁城 
内外上乘御马为一廏皇子良马为一廏对子马为一廏在院署之旁东安门内驽马三廏驾车骡马 
一廏西安门内驽马二廏小马一廏乾隆五年増设驾车骡马一廏圆明园大有庄驽马一廏南苑御 
马内养马六廏凡十八廏又圆明园上乘御马外圈一廏小马外圈一廏畅春园皇子良马外圈一廏 
驾车骡马外圈一廏备差驽马外圈一廏内务府册增康熙十九年始以武英殿内左右廊房共六十 
三楹为修书处掌刋印及装潢书籍之事钦命皇子及大臣总理之提调校对以翰詹官充乾隆三十 
八年设四库全书馆其缮写之事以武英殿总裁及提调等总其成总校分校则以翰詹及内阁中书 
国子监监丞助教学正学录等官充之又奉旨创制活字板式锡名聚珍凡四库全书馆奉旨刋刻之 
书以是版排印颁行同上臣等谨案武英殿聚珍版御制诗今恭载宫室卷中兹不复录増御书处在 
西华门内北共房四十三楹康熙二十九年立初名文书馆后改今名恭刻御制诗文法帖之属内务 
府册増景山官学在景山前门左右连房四十有五楹同上臣等谨案景山官学康熙二十四年圣祖 
恩命特设专以教习内府三旗子弟之书射者迄今遂为定制云増咸安宫学在寿康宫长庚门内雍 
正七年设乾隆十六年改建寿安宫移置西华门内旧尚衣监二十五年复移于器皿库之西东向共 
房二十有七楹学中恭悬雍正六年世宗皇帝谕旨并皇上谕旨内务府册臣等谨案咸安宫学雍正 
六年世宗恩命特设以教育内府三旗子弟及景山官学中之俊秀者复派翰林等官督课之于满汉 
文艺外兼习国语骑射立法至周且密皇上御极之初首颁恩谕俾满洲八旗子弟兼得选入是学以 
广乐育之仁是以人材蔚起每届乡会试获隽者多而以内外职官特擢者亦后先相望彬彬郁郁称 
极盛矣増乾隆元年三月初四日上谕从前皇考格外施恩于咸安宫设立官学挑选俊秀子弟令其 
读书特为作养内府佐领管领下人等之意今据尔等奏称学生内有年已长大或以当差为念则不 
惟文理不能精进且致虚度年岁转有悮于当差请将此内人材详加遴选拟以等第带领引见以笔 
帖式拜唐阿酌量录用等语从前皇考曽有谕旨朕教诲伊等原为成就人材起见并非徒为考取笔 
帖式而设今复以笔帖式拜唐阿录用具奏不合皇考本意再怠惰不堪造就者即当革退尔等又称 
此内有未得钱粮者若谓无钱粮赏给钱粮亦可古者三十而娶四十而仕今尔等意欲将年逾二十 
三岁者即令出学当差若此十数岁时甫纔入学二十余岁即令出学则此十数年间遂可谓学问有 
成乎尔等此奏尚未喻皇考圣意也朕意此后不必令伊等专事读书或令学办稿案试以事件或教 
以弓马骑射使伊等诸凡艺业俱可得学如此庶可仰副皇考仁育满洲臣子之至意着将现在内府 
三旗九十名学生内尔等公同选其优者留三十名再令八旗满洲都统等将可以造就之俊秀子弟 
毎旗选十名送咸安宫读书如大臣子弟内有情愿入学者亦令入于额内读书其学生等俱着给与 
二两钱粮所有裁汰之学生尔等酌量料理倘现今应留之学生不能得三十名可另行选补足数令 
伊等在内多学数年果有学问优长才堪办事者尔等即行陈奏朕将用为部属伊等虽在学读书即 
系当差如用为部属之后行走果好不必论伊等行走年分该堂官具奏朕格外擢用如其不好亦着
 具奏加倍治罪再伊等不拘用于何处仍着书写曽在咸安宫读书字样若将伊等仍令尔内务府总 
管等公同管辖殊属无益将尔等职名开列进呈候朕专派一人管理方有禆益尔等将此详细议奏 
内务府册増造办处掌成造诸器用之物康熙三十年以慈宁宫之茶饭房一百五十有一楹为造办 
处四十八年复増白虎殿后房百楹所属玻璃厂在西安门内蚕池口之西共房三十有六楹同上臣 
等谨按旧制养心殿有造办处雍正年间始移今处遂为定制云増织染局管局大臣及兼摄局务之 
司官均奏请简用无定员司库一笔帖式三库使六司匠二领催六大清会典臣等谨案织染局旧隶 
工部康熙三年归内府管理是局原建于地安门内嵩祝寺后乾隆十六年奉旨移于万寿山之西与 
稻田毗近立石曰耕织图原机上织染局三字今改为耕织图至廨舍局房俱详载苑囿门増御药库 
顺治十年设在东华门内东三所之左东向堂西有药王殿前后三重共房三十有六楹内务府册増 
茶膳房旧在中和殿东围房内乾隆十三年以箭亭东外库改为御茶膳房门东向门内迤北东西黄 
琉璃瓦房八楹西南黄琉璃瓦房十有二楹又南北瓦房九楹同上増办理回人佐领事务处乾隆二 
十五年奉旨授白和卓为回子佐领以投诚回众编为一佐领于西长安街路南设回营一所居之共 
房百四十有七楹回营内设办事房以内府官董其事回营之西建礼拜寺北向寺门内恭立御制勑 
建回人礼拜寺碑记同上増御制礼拜寺碑文为天下共主俾阻遐逖听壹禀我约束而后戎索所届 
风气莫敢以自私尚已顾在昔寄象鞮译之掌必与之达志通欲修其教不易其宜厥旨岂相戾哉盖 
惟极天下之不齐以致其大齐而观化者益臻于无外考前史回纥自隋开皇时始入于中国至唐元 
和初偕摩尼进贡请置寺太原额曰大云光明寔为礼拜寺所由昉然其致之也或以假师以通市于 
纳土服属我甿我隶之义故无当焉朕寅承天地祖宗鸿庥平凖噶尔遂定回部各城其伯克霍集斯 
霍什克等并赐爵王公赐居邸舍而余众之不令回其故地者咸居之长安门之西俾服官执役受廛 
旅处都人因号称回子营夫齿繁则见龎类辨则情涣思所以统同合异使瞻听无竒衺初不在辟其 
教而揉矫之也且凖部四卫拉特内附若普宁寺若固尔札庙既为次第剏构用是宠绥回人亦吾人 
也若之何望有缺耶爰命将作支内帑羡金就所居适中之地为建斯寺穹门垲殿翊庑周阿具中程 
度经始以乾隆癸未清和吉月浃岁落成回众以时会聚其下轮年入觐之众伯克等无不欢欣瞻拜 
诧西域所未曽覩问有叨近日之荣而兼擅土风之美如是举者乎咸鞠跽虞抃曰然复重谂之曰尔 
回之俗向惟知有鲁斯讷墨今则朔奉朝正矣向惟知有腾格今则铸颁泉府矣越及屯赋觐飨诸令 
典其大者靡弗同我声教而国家推以人治人之则更为之因其教以和其众揆诸万舞备铜绳之技 
九宾缀廛头之班此物此志云尔其谁曰不宜乃为之记而系以铭孰为天方孰为天堂花门秘刹依 
我云阊厥城黙伽厥宗墨克派哈帕尔传依铁勒经藏三十咨之阿浑西向北向同归一尊珉墄柟梁 
司工所作会极归极万邦是若乾隆二十有九年岁在甲申仲夏之吉御制并书増回子馆学乾隆二 
十一年立在西华门内右翼门外东向缅子馆乾隆三十二年立在西华门内右翼门外造办处南门 
外迤东路北同上增养鹰鹞鸦鹘处总名鹰房在东华门内三座门路东共房二十有二楹同上增内 
养狗处在东华门内东三所前路东房十有九楹外养狗处在东安门内南池子之南房十有五楹同 
上原上林苑监在皇城东东江米巷南向永乐十四年谕凡牧养载种地东至白河西至西山南至武 
</div>
    <div class="pagination">
<a href="钦定日下旧闻考_page180.html">上一页</a><span>...</span><a href="钦定日下旧闻考_page176.html">176</a><a href="钦定日下旧闻考_page177.html">177</a><a href="钦定日下旧闻考_page178.html">178</a><a href="钦定日下旧闻考_page179.html">179</a><a href="钦定日下旧闻考_page180.html">180</a><span class="current-page">181</span><a href="钦定日下旧闻考_page182.html">182</a><a href="钦定日下旧闻考_page183.html">183</a><a href="钦定日下旧闻考_page184.html">184</a><a href="钦定日下旧闻考_page185.html">185</a><a href="钦定日下旧闻考_page186.html">186</a><span>...</span><a href="钦定日下旧闻考_page182.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
