<!DOCTYPE html>
<html>
<head>
    <meta charset="UTF-8">
    <title>福建通志 - 第 206 页/共 239 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>福建通志 - 第 206 页/共 239 页</h1>
    <div class="content">　　卓氏【郑由妻】章氏【林栢三妻】郭细使【生员呉延夀妻】陈氏【赵徳谦妻】黄氏【吴黾妻】郑氏【郭允脩妻】林贵娘【黄均妻】罗巧娘【黄必髙妻】林氏【陈公旺妻】詹氏【赵琳妻】张聚娘【王时习妻】林真娘【陈成一妻】阮氏【生员陈邦翊妻】林银娘【郭文标妻】郭四娘【陈中元妻】陈春娘【缪域妻】刘啓娘【郭孟夀妻】余氏【陈时教妻】郭长使【陈绍英妻】林氏【陈清妻】髙氏【陈元宗妻】郭香娘【陈集梧妻与媳赵氏俱以节着】陈氏【郑天养妻】池恵娘【陈国佐妻以上俱福安县人】
　　陈氏【进士何晋之妻】黄氏【林元鼎继室】何氏【陈髙妻】薛氏【龚逵妻】韩氏【宋府妻】何氏【庠生林文徴妻】龚氏【薛祥妻】刘氏【马鏻妻】龚氏【薛机妻】郑氏【徐傅妻】何氏【薛文茂妻】郑氏【陈枢妻】谢氏【生员林文珽妻】黄氏【林憼继室】黄氏【学正陈和妻】陈氏【典膳林以谟妻】陈氏【名爱婉彭澜聘妻】陈氏【名继静汤日进妻】陈氏【彭铙妻】詹氏【刘元熊妻】刘氏【赵佛祐妻】吴氏【王思仁妻】林氏【杨収妻】杨氏【胡钟妻】施妙锦【张文妻】薛氏【崔允约妻】林氏【崔文泰妻】黄氏【陈铨妻】龚氏【徐元吕妻】周氏【林若山妻】阮氏【林二阳妻】何氏【林全妻　以上俱宁徳县人】
　　吴氏【叶秉则妻】孙氏【叶伯臻妻】刘氏【吴世焰妻　以上俱夀宁县人】
　　国朝
　　林氏【福寜人汤铭妻年二十六铭卒誓志守节姑病三载奉侍不懈织纫教子孀居三十余年卒】李氏【福寜人连孟斛妻子邦品媳倪氏孙凤徳妻郑氏三世孀守奉姑抚子俱以节闻】
　　张静娘【福寜人诸生朱廷璋妻夫殁家赤贫孤霷甫六歳张矢志不二训课孤子康熙二十四年　旌表】
　　陈吉姑【福安诸生吴瑞进妻年二十而寡歴四十三载一节凛然】
　　汤宝娘【福安人陈学剀妻年二十二夫亡矢志抚孤孀守五十余年卒】
　　池为使【福安陈端淙妻年二十五夫亡力贫抚孤至八十五歳卒】
　　王文使【福安陈陆梧妻顺治初罗冦陥城陆充乡长御冦死王年二十六矢志不二抚二孤成立夀七十四终】
　　陈氏【寜徳黄河妻年二十五而寡有二子长三歳次甫周家贫父母劝其改适截髪自誓舅姑卒襄事备极艰苦人咸称之】
　　李氏【夀寜人年十六适叶乔林生二子长有挺次有防林死挺六歳拔周歳李年二十有三泣血埀死复苏者数姑病服事弥谨年八十有五有挺后成进士以节显】
　　陈氏【寜徳诸生林坤妻嫁甫两月海冦入城坤被掳死陈年十八誓志贞守以夫侄为嗣舅姑亡竭力殡孀居六十余载】
　　林氏【寜徳陈圣韶妻年二十二子甫七月夫死孝事舅姑遭冦乱室庐焚燬林多方拮据养生送死均无憾马年八十余卒】
　　林长使【福安陈其义妻性孝时海氛未靖夫外出家贫子幼尽鬻衣市药以防舅疾吁天请代舅卒拮据襄事泣血哀毁至于身亡】
　　吴鸾使【福安诸生陈复旦妻姑卧床褥埀二十载典钗分乳以供医药及病笃刲臂和羮姑得痊翁殁相夫治丧不辞劳瘁年五十四终】
　　林辛使【福安陈其卞妻年二十九而寡长男四歳次遗腹家贫奉姑抚子纺织为生年八十五卒】郭上姐【福安刘聨魁妻年二十三而寡时迁移初复翁姑巳故庐舍无存郭辛勤拮据以奉祖翁姑抚遗腹子成立年六十六卒】
　　郭新使【福安诸生王希鹿母年二十三夫死誓志不移事舅姑抚幼子人钦其节】
　　郭芹娘【福安诸生陈端臣妻年二十二夫亡立从子为夫后孝事舅姑抚敎嗣子以天年终】李辰使【福安陈端浄妻年二十八而寡有二子长四歳次二歳抚之成立日纺织易米以奉姑夀九十嵗】
　　李富使【福安郑大忠妻年二十一夫亡孤方晬忍艰鞠育长娶妇又夭同媳抚孙孀居四十余载】谢氏【寜徳陈希彀妻年二十五而寡孤甫五歳守节六十余年】
　　崔氏【寜徳黄炜妻年二十四寡力贫苦守孝事舅姑抚遗腹子道星以底于成】
　　崔氏【寜徳诸生林均妻年二十六丧夫子六歳矢志不二舅姑殁丧尽礼苦节五十余年】夏氏【夀寕吴邦畿妻年十七适于吴甫一年夫死无子翁姑令改嫁夏即除笄毁妆示不再醮归守父家亲戚罕见其面】
　　毛氏【夀寜叶万春妻年二十八夫死家贫苦守抚育三子后二子荐于乡一子食饩于庠】
　　符氏【夀寜庠生郭廷聘妻生二子夫死符年二十六孝事九旬老姑课督二子入沣苦节五十年夀七十六】
　　龚氏【夀寜生贠吴兆母遗腹孀守始终不渝乡闾钦其苦节】
　　黄氏【寜徳林腾燝妻生子三歳而夫亡黄年二十二孀守四十载养姑育子备歴艰辛】
　　阮氏【寜徳张承祚妻年二十六夫卒子甫六歳日夜纺织以奉翁姑始终无玷】
　　崔氏【寜徳林集中妻年二十一夫亡奉翁姑孝抚二歳孤成立守志以终】
　　赵氏【寜徳林子侯妻年二十适林两载而寡止一女为夫立后翁老敬养不懈孀居七十年人称孝节】陈氏【名兆英福寜人诸生吴道南妻夫殂陈年二十矢节抚孤孀居三十余载雍正五年　旌表入节孝祠　以上节孝】
　　崔秋姐【遂溪广文崔宏中孙女适陈潜潜父希孔任肇庆府同知家归闽道出髙明县遇贼眷口被杀仅留秋姐与其妾二人胁之从秋姐与舅妾不受辱贼掘土坑活埋之】
　　江氏【夀寜张守符妻年三十一冦乱江及六歳侄被执汚之不从恐幼侄不保绐曰至县成配至东郊汉头岭置侄道旁投崖死】
　　符氏【夀寜林公兴妻年二十六土冦据福安符被执强汚不从投河死】
　　李氏【夀寜林朝纲妻冦乱至梅洋村李被执欲汚不从贼嘱同掳妇诱之终不屈贼怒剖腹支解投尸河中】
　　郭圆姐【福安诸生吴瑞云未防妻瑞云外死讣至圆姐毁容哭踊决以身殉及榇归衰麻奔迎晨夕哭奠阅数月絶食死】
　　林聚姐【寜徳陈芳名未防妻年十九闻芳名讣即更服欲往夫家守志父母不可日夜悲号适有议防者聚姐乘母出即自缢次日舅迎其尸至家殡殓与芳名合焉】
　　林氏【寜徳黄元昌未防妻年十八值海冦入城惧见辱以头触阶而死】
　　柳端娘【福安人约防林时亥年十六时亥卒栁请于父母奔丧遂絶粒死方栁之初絶粒也舅姑泣劝不应越数日惫甚舅姑强食之乃饮水少许终不食姑属老妪昼夜伺之至十日妪亦惫甚端娘以日饮一勺不即死妪慰之曰子年少且未嫁何自苦至此栁曰媪何知吾身巳许林何有于未嫁哉妪恚曰子死谁复挽子且饮水何为者水固能活人也遂闭口不饮又六日卒州守李芬高其义亲祭焉　以上贞烈】
　　台湾府
　　国朝
　　张氏【台湾县洪之廷妻年十八归洪生一女之廷死舅姑怜其年少使隣妪防讽之氏曰吾所以忍死者为舅姑也于是勤纺绩以终养氷操四十年如一日】
　　林氏【台湾县辜纯汤妻汤卒林年二十二无子抚其媵二子为巳子事姑孝姑病刲股和药□天减算以益姑夀病痊延五年而卒】
　　余氏【台湾县杨茂仁妻生三子而茂仁卒氏年二十二泣曰与其舍生以殉曷若抚孤存祀歴节至六十三歳后子赞化入国学孙锡筹逰庠】
　　陈氏【莆田人归郑斌升移家台湾年十八而寡遗孤甫周力贫守节抚其子及孙有成歴节三十二年以上节孝】
　　郑氏【郑斌女配续顺公沈瑞辛酉冬为霖反间谋泄株连及沈囚其眷属独氏归氏泣谓父曰儿既适沈家生死与共今罹重祸儿安可独生愿父遣儿同系斌从其请羁之别室及沈将缢问夫人何在或语之解一带使持别夫人氏遂投缳而死】
　　陈氏【郑克妻陈永华女克者伪藩郑经螟蛉子也经西冦委政于永华永华引嫌立克为监国经败东还永华亦殁即以国事付克无何经病亡诸弟于丧次扬言曰彼非郑氏子孰肯为之下环诉于经母董氏董氏命収监国印幽克于别室诸弟怨克深夜遣乌拉杀之董氏以永华望重犹礼陈氏陈氏曰昔为箕帚妇今为罪人妻官民礼隔愿出居待亡夫百日后即往从地下耳许之乃为别室以处陈氏置克柩其中陈氏旦暮号哭如期悬帛柩侧沐浴整衣自缢而死】
　　郑氏【名宜娘漳郡人归台湾县谢灿灿逺贾三载始归寻病卒氏朝夕号泣誓以死殉隣媪慰以姑老家贫且无兄弟若何氏曰妇人从一而终余知从一之义耳遂投缳死】
　　阮氏【名防娘漳州人父操舶为生年十六归凤山王寻寻行伍于归后未有生育抚夫兄子如巳出寻殁其仲兄某来哭寻殡毕氏请所抚侄为夫立后欲自经仲防之宻乃设计醉仲以酒遂严妆洁服从容就缳事在康熙二十二年】
　　黄氏【名弃娘年十九归傅为霖次子璇为霖以反间谋泄父子俱置极刑眷属发配氏兄铨为氏营救得免方傅之被系也氏犹日望其主及父子遇害决意死其兄多方挽之氏曰今日之事子为父死妻为夫亡于理甚顺遂自缢闻者哀之】
　　赵氏【台之镇北方人归李宋宋病侍药衣不解带及死哀恸迨三旬祭毕遂投缳台之士民髙其节争吊祭之】
　　郑氏【名月娘南安人年十九归凤山儒士王曾儒逾年曾儒卒翁以贫故欲速月娘乞稍缓之越数日白其翁愿死从夫翁嘱隣媪劝止之月娘曰吾当夫沉剧时即以死许之义不可移投缳而死】
　　郭氏【名益娘台湾县曾国妻年十八未有所出国溺海死氏日夜哀哭誓不欲生巳而白所亲曰夫死义不独存愿从之地下遂自缢】
　　纪氏【名俭娘台湾县纪惠女许配吴氏子未嫁夫病寝食俱废夫殁遂自经以殉时年十八】王氏【名芼娘诸罗县人欧预之妻年二十适预逾年而预卒氏哀毁悲号治丧尽礼既卒哭沐浴更衣自缢而死】
　　黄器娘【台湾县陈越琪未婚妻闻越琪病器娘减飱祈祷及卒遂自缢康熙六十一年　旌表】蒋氏【北路营叅将罗万仓妾叅将杀贼阵亡讣至氏投缳以殉　以上贞烈】
　　永春州
　　宋
　　留氏【永春人洪晚成妻晚成逺戍嘱留曰我归期莫必母氏老请以奉养托子矣逾年晚成卒留年二十四誓死不嫁抚育幼子养姑必备甘旨姑卒鬻室庐以供丧年五十六终】
　　明
　　张氏【徳化人年十九适曾阿原生子仪仅数月而夫殁家素饶兄弟宗族之强者利其嫁而图之张抱仪泣誓曰天不坠尔宗使尔得长大我之志不坚天地神实鉴临之后仪补邑庠又早卒张乃以夫侄为嗣抚若巳出竟以节终】
　　蒋氏【徳化人刘惟义妻年二十四而寡家贫甚蒋饥寒纺织奉养舅姑抚二幼儿孀居勤苦三十九年始终一节】
　　张氏【大田人名秀陈熙妻熙亡年二十二遗腹生子名宜善抚字成立以节终】
　　黄氏【名荆梅永春诸生郑庆妻庆卒黄年二十一孤甫二歳遗腹孤甫三月誓志鞠育舅姑怜之将二孙舆诸子均分田业舅姑殁诸叔欲夺其由黄欢然付之忍贫孀居亲疎无间言年七十四终】
　　林长娘【徳化邑民林徳茂女也蚤失母父死时有弟宗源甫八歳而长娘年十七矣临尽谓之曰汝可字人然为我抚幼子成立则大善也父殁长娘抚宗源竟不字夀八十有一】
　　郑氏【大田张盛三妻以节终】
　　王氏【大田庠生严和济未防妻济殁王氏奔归夫家孝事舅姑誓死不嫁年三十终】
　　温氏【大田人名月娘范永岱妻生男昶甫半载岱卒父母怜其蚤寡令改适氏誓不二年七十七以节终
　　以上节孝】
　　宋
　　张氏【永春人年及笄未受聘绍定间冦犯邑女入山避之猝遇掠冦欲汚之不从恐不能脱乃绐冦曰有金帛藏于家同归取之甫入门遂大呼曰吾寜死决不辱身冦怒杀之越三日面如生】
　　黄氏【名桃娘徳化人适陈得环环客死讣至痛絶寻尸归母逼令再适桃娘澣衣于门外池遂投水死】
　　明
　　盛氏【永春人夫顔兆荣嘉靖间流贼剽掠及境兆荣随兵御贼氏其男女以避为贼所得欲汚之不从遂遇害其养女陈珠有姿色亦不受辱与俱死焉】
　　王菊娘【永春人郑驯妻嘉靖时山贼至氏抱子逃山中见夫为贼所获挺身救之绐贼曰以我为质贼防其夫氏度夫去逺遂骂贼母子俱遭害】
　　黄氏【徳化人陈濬九妻嘉靖末流贼哭至与濬九抱周歳儿逃匿山中贼获夫免之而欲辱其妻强不可刄其儿抚儿恸哭骂贼甚厉遂被害年二十有五】
　　陈氏【徳化人郑仲妻归半载而仲亡哀恸七朝慷慨就义死】
　　郭氏妇【大田人夫其姓名邓茂七乱乡人结寨东岩拒之贼破寨妇襁儿而且有身矣贼驱妇去妇奋骂投百尺岩下胎儿及肠胃迸出狼籍贼据髙埀瞰皆酸鼻不忍视曰此真节妇侬辈逼犯之不祥瘗之而后去】
　　郭氏【名善英大田人宣三女王永亮未防妻永亮卒善英白父奔丧至则留家持服朝夕奠执防事舅姑日就羣处女治女工深阁中永亮将盛为佣者治具嘱使作大圹人莫觉也发引前一日自缢而死】
　　黄氏【晋江人适永春许朝槐朝槐病革氏年二十有六断半栉为约抚女事姑治夫事既三年遂自经死】
　　吕氏【永春人郑朝新妻年十七归郑奉养老姑朝夕不怠五载夫卒吕以死自矢曰吾暂作孤儿母耳迨儿稍长即欢然投缳而逝】
　　林氏【永春人许聘尤文炷未防文炷卒林年十九闻讣奔丧在夫柩前誓以死殉越旬悬帛自经有白气二道如虹烛天事闻诏旌】
　　杨氏【同安人永春黄维祯妻维祯卒杨年二十二矢志殉夫舅以家贫劝沮杨佯许诺每日惟飱彻奠余粒旬余舅外出自经夫柩之旁】
　　刘四娘【永春人许字林永一日随母归寜至花石潭遇贼恐受辱别母云丹心映水无愧母氏遂赴水而死】
　　张贞女【大田人许配詹氏子未归夫殁氏遂投缳死詹家取其柩合葬之　以上贞烈】
　　未经立传者附后
　　谢氏【王邦述妻】郑氏【林养妻】顔氏【尤瑚妻】尤氏【李漠中妻】潘氏【顔濬妻】唐氏【黄烶妻　以上俱永春州人】
　　李氏【林兑一妻】林氏【易象广妻】丘氏【周位妻】连氏【翁懿宗妻】曾氏【苏堪妻】黄氏【许天骥妻】陈氏【名爱娘黄万堦妻　以上俱徳化县人】
　　国朝
　　郑氏【永春儒士宋焻妻年二十八而寡家贫力贫奉姑得其欢心抚教遗孤祖墀举康熙庚戌进士至八十三歳终】
　　黄氏【永春诸生彭元上妻年二十一寡事姑克孝立夫侄为嗣复殇节操益励勤纺绩为夫营】吴氏【永春诸生傅嘉祚妻生一子作楫三歳而嘉祚殁吴年十九遭冦乱舅姑丧无废礼教子作楫列于庠内外称之】
　　连氏【永春翁懿宗妻蚤寡一子肇基有室而夭遗腹生一孙娶黄氏生一曾孙既而孙及曾孙相继亡乃立嗣三寡相守四世坟俱以节终里人敬而悲之】
　　陈氏【徳化黄起初妻年二十而寡矢节终身】
　　陈氏【徳化连籍妻年二十二夫死遗孤一遗腹五月未几孤子继亡遗腹生男又殇陈终以立孤存祀为念坚守二十余年始得继嗣宗祧赖以不坠雍正六年　旌表祀节孝祠】
　　陈氏【徳化连时质妻年二十三夫殁遗二孤当海滨播迁挈二子奔窜艰辛万状卒至成立事八旬老翁奉养无缺卒年六十七雍正六年　旌表祀节孝祠】
　　潘氏【徳化人陈天柱妻年二十四而寡誓死抚孤时值迁播励志益坚姑年老终养丧殓俱如礼卒年七十六雍正七年旌表入节孝祠　以上节孝】
　　易氏【徳化张钟毅妻顺治丁亥山贼至氏匿其夫仓中以身当之为贼系胁与俱去氏绐以入室饮食遂自缢贼去钟毅竟免于祸】
　　吕氏【名昭容永春人归化敎谕吕兆熊孙女适儒士郑朝新夫殁吕年二十四遗腹生女不育即欲身殉姑为立后劝以抚孤乃忍隐至大祥拜奠夫灵毕入户结缳而絶】
　　周氏【永春儒士张赓卿妻赓卿病笃与周诀曰汝无子谁依善事后人周呜咽不能语是夜投缳先卿卒年二十一】
　　郑氏【永春髙林妻有髙程逼奸不从身死康熙五十四年　旌表】
　　周氏【永春吴厯妻有周接强汚不从愤恨自缢雍正三年　旌表祀节孝祠　以上贞烈】
　　龙岩州
　　明
</div>
    <div class="pagination">
<a href="福建通志_page205.html">上一页</a><span>...</span><a href="福建通志_page201.html">201</a><a href="福建通志_page202.html">202</a><a href="福建通志_page203.html">203</a><a href="福建通志_page204.html">204</a><a href="福建通志_page205.html">205</a><span class="current-page">206</span><a href="福建通志_page207.html">207</a><a href="福建通志_page208.html">208</a><a href="福建通志_page209.html">209</a><a href="福建通志_page210.html">210</a><a href="福建通志_page211.html">211</a><span>...</span><a href="福建通志_page207.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
