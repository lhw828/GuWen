<!DOCTYPE html>
<html>
<head>
    <meta charset="UTF-8">
    <title>山西通志 - 第 676 页/共 700 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山西通志 - 第 676 页/共 700 页</h1>
    <div class="content">　　读国信大使郝公帛书　　　　　王　逢
　　西北黄华早东南白发侵雪霜苏武节江海魏牟心独夜占秦分清秋动越吟蒹葭黄叶暮苜蓿紫云深野旷风鸣河横月映参择巢幽鸟远催织候虫临衣重裁褐貂余旧赐金不知年号改那计使音沈国久虚皮币家应咏藁砧豚鱼曾信及鸿鴈岂难任素帛辞新馆敦弓入上林虞人天与便竒事感来今【公羇旅日有以鴈四十饷公内一鴈体质稍异命畜之于后鴈见公輙张翮引吭而鸣公感悟择日率从者二十七人具香北拜二人舁鴈跪其前手书尺帛亲系鴈足且致祝曰累臣某敢烦鴈卿通信朝廷鴈其保重欲再拜鴈奋身入云而去未几虞人获之于苑中以所系帛书托近侍以闻上恻然曰四十骑留江南曽无一人鴈比乎遂进师南伐越二年宋亡书今藏诸秘监河南主客刘澹斋云】
　　明
　　虞芮庙　　　　　　　　　　　王　翰
　　策马升高坂来寻虞芮田陇平迷畎浍磵远隔风烟徃爲嚣争质归成让徳坚土封随远陌石表倒平阡草软初经雨林长欲接天张机获走鹿设穽得豪豜遗庙金元际丰碑赵宋前冕旈瞻肃穆歌吹享幽徳化贪夫洁风移鄙士贤清名垂史传芳躅列诗编永与山河固精禋亿万年
　　王屋山天坛　　　　　　　　　林　鸿
　　名岳推王屋孤标跨杳防深窥砥柱黑高竝太行青分野连三晋风云萃百灵鹤归松已偃龙去水犹腥灶隐烧丹火龛余炼髓经羽人金磬动应此礼寒星
　　形胜　　　　　　　　　　　　何乔新
　　金汤天设险形胜壮遐荒地控黄河扼山连紫塞长列营貔虎卧分阵鹳鹅翔羽檄通西极烽烟接朔方降儿随畜牧戍卒事耕桑土屋冬偏暖松棚夏独凉桦林藏异兽麦陇走羣狼云暗金笳急风高鐡骑强承恩思管钥敷徳辑戎羗圣化虽无外神州自有疆洗兵青海上秣马黑山阳漫道楼兰丑丹心答圣皇
　　上李石楼方伯　　　　　　　　何景明
　　三晋多人杰吾师出固然素汾经太岳紫气入幽燕世业居端里名邦倚舜田由来天运复谁谓地灵偏郭相惭先逹王通俟后贤明经超第一射策对三千感防逢昌纪登庸起少年劔锋寒照雪辞藻丽生烟博物张华让多才子建怜八义迎客赋只字使人传岂独文章贵还应器识全雄谈飞玉露浩气豁金天亮节唐元振英风鲁仲连青云仍自致黄鹤任孤骞簪笔星辰上持书日月前触邪称獬豸特立惮鹰鹯东观临晨入西台薄暮旋朝回焚疏草吏散阅陈编百采班行整羣公礼数防一年巡洛表两命下秦川斧威关陇舟船逹涧瀍石林风淅霜仗月婵娟边徼胡宵遁茅茨犬夜眠激宪度旌别布威权制作人文涣经行草木鲜阐幽辉徃哲访古徧移阡汲黯还辞汉张骞又使边台端堪秉节湖上且移旃城接三江树波通七泽莲蛮夷恩已洽州郡役多蠲纠察元无隐棼嚣肻自便驻车仁雨渥登座法星悬远臬驰誉久当途荐疏联碧梧看鳯跱乔木待鸎迁分陜推公奭封侯得傅开藩临宋苑张幕傍河壖位重心愈下名高守益坚薇花当省署棠萼满郊声价隆方鎭光芒动斗躔明堂求画栋清庙想朱宼凖眞时望王公劝早宣麒麟功不朽金石颂宜镌愚本蓬蒿质那堪侍几筵垂髫防引防抚志荷陶甄附骥怀深愿登龙感夙缘未除原宪病空负乐生愆旧业心常在修途歩转邅鸾鸣犹待律鱼得敢忘筌草野瞻飞葢云逵望着鞭临风歌此曲慷慨不成篇
　　云中十二韵　　　　　　　　　杨　愼
　　天子云中狩将军久未还律吹塞旗绕白狼山风火烧荒急星辰过队闲燕支留马首酥酪醉龙顔清乐千门动黄金万镒颁雪深怀纩絮月满忆刀镮牙鸟严宵仗宫鸦卷晓班奏回青琐闼防报紫金关膂力休明铠欢声洽禁阛功牌银烁爚贺障锦斒斓日转虞巡外春流镐宴间戢戈行有颂神武徧人寰
　　北岳二十韵　　　　　　　　　马汝骥
　　代郡高谁辟恒山郁自盘顶浮天地濶傍掩日星残形势并门扼威灵冀宅安省方帝始分野紫垣端锦绣虚无出银镠缥缈看宝符传七圣玉检奉千官俎豆行冬殿琴棊驻晓銮观碑垂岁月窟石鎭林峦百里烟霞秀三时雨雹寒穴风生虎吼嵓瀑注龙蟠横塞襟长白参天带纥干魏辽曾甸服燕赵自泥丸气壮星辰拱烽消岫岭攒东衔沧海屿北控黑河湍钟乳犹悬穂金芝即捧槃薛萝翻翠壁松栢防瑶坛云歩名仙防脂图大隐欢障开峰绕碧社入灶还丹拄杖思黄鹄飞车问赤鸾眞源何窈窕不获挂缨冠
　　过沁州一舍大风雨即事　　　　王世贞
　　峭锷撑天漏妖云蔽日翔千山俱鼎沸万树各鸱张迸雨排银镞飞湍挂玉梁左担愁絶涧西顾失连冈湿束人偏小愁催路转长行行畏鱼腹歩歩怯羊肠自哂随车谬翻疑叱驭狂安危此身在大地有康庄
　　故关
　　四塞河山险中通一线行雄关蔽全赵叠嶂拱神京尺地分寒暑中天各晦明秋英开绣壁夕照吐金城屋似浮空置田疑傍汉耕云根穿作窦石髓借爲粳树襍旌旗拥峰陪剑防迎符从襄子计阵拟率然名广武堪称客成安未晓兵古来兴废事大半误儒生
　　寄王侍御塞上　　　　　　　　谢　榛
　　君王重简命尔志在澄清节分西顾风寒防北征羽旗风外合骢马雪中行直渡桑干水还临骠骑营九关多猛士百战有长城夜半仍传檄天寒未解兵黑山横宝剑青海动金钲独仗防边策兼收抗疏名虚心当国事高议见儒生壮岁思铭鼎空言陋请缨乗秋奋士气计日答皇情应遣龙庭使驰书到玉京
　　再次权店　　　　　　　　　　高叔嗣
　　摄官强四月被役乃三来把炬寻山路传餐就水隈忧荒早头白忍事竟心灰客姓途人记官程驿吏催梁园即此路何恋不南回
　　秋日登通明阁　　　　　　　　裴邦竒
　　乘兴登峻阁振袂出丹霄牛女呼应至烟霞静可邀纱窻飞宿雾翠幔卷凉飚坐听潮声近回看鴈影遥青山明月上绿酒故人招醉眼空银汉狂歌倚洞箫胜游追庾亮仙侣得王乔便欲骑黄鹄飘然谢市朝
　　方山　　　　　　　　　　　　张佳印
　　选胜徴前牒方山迹着竒湖揺千壁动云敛万峰移高岭平如掌洪流注似巵百梯谁独徃五老自相随倚杖天何近寻源路转疑孤怀劳极目爽气自支颐石鼔鸣深洞鸯浆灌紫芝邮骖行倦矣林鹤怨凄其瑶草非难拾桃谿防有时芙蓉秋露好合与地灵期
　　国朝
　　台骀庙　　　　　　　　　　　朱彝尊
　　鳯鸟书官后鸿荒障泽年神功开白壤帝系出金天分野扪参次山川奠禹先按图移岸谷纪远昧星躔乱水汾洮别诸姬沈姒联唐风谁始祀鲁史至今传箫鼓横流散风沙急溜穿势曽吞北汉润亦被西边璧马黄河竝云旗玉井旋轩裳存想像凭吊一茫然
　　之寜乡所治纪事述怀三十韵　　吕履恒
　　辔鸡鸣之官鸟道边汉家离石地禹贡冀州田下下难分壤高高欲上天峡花村舍隐岭树县城悬驿路缘沙碛关门锁磵泉三家忻市集一木畏桥顚晋赵多征战河山屡破全妖星彗孛野日耀戈鋋谷防黄巾聚峰高赤帜搴耕牛充犒饷牧马躏园廛况乃因饥馑如何歴嵗年鬻妻艰易米质产怯増钱黒岭春添戍黄河夜捉船雨昏明鬼燐晴眺絶人烟往昔民耗矣登临意怅然垒培余土在陶穴几家延山荳稀仍发坟松断复连燕巢依木作贙乳入村眠氓业因思复官阶敢望迁微名遭盛代深意附高贤未种河阳树遑挥单父行观新麦陇卧弛旧蒲鞭退食檐云落移牀牖月圆竹声清响劲槐叶冷淘鲜蜡祭时迎虎遗风有献豜祀崇民借鉴俗朴吏忘权祝
　　圣闻歌壤经时感济川风云销赤手日月去华颠冉冉侵衰甚悁悁逼恨牵祈年希道泰天地荷陶甄
　　入广昌境触目寓怀柬杜明府　　金居敬
　　吏道由来廹征程讵敢须戴星乘老马落日出飞狐地设重关险河并众水纡抚时惊野烧问俗忆山枢异味屠龙耳良方防虎须故人十载别联事一朝俱寄语眞成幻相逢所不图贤兄优制锦小弟滥吹竽契托存忠告隣交免徳孤来宵定擕手爲乐且吴歈
　　吊杨渭南死事　　　　　　　　毕振姬
　　莲岳青天絶西风战血收荒城鬼火断落日禹河流直道荣今古藏书信鲁周文章功罪核君父死生忧薤露眠孤鹤烽烟噪野鹠汧山焚旧诔樗里杖新楸石冻蛟龙雨蕉寒士女秋旅魂宵练蛰归路晚潮留宿草鱼鳞变温纶马鬛酬隂房招未得关月惨芦洲
　　秋日再过王官谷十四韵　　　　吴　雯
　　表圣幽栖处白云解郁蒸典型终古峻顽懦百年兴空谷何人到孤亭我再登磵花细石岩树曳高藤危磴千峰翠飞泉万仞氷清晖闻白鴈爽气击苍鹰诡激应伤直徘徊转见哲先迷柳灿节已信王凝龙纪辞荣早鸾台饮社曽有怀方堕笏无碍任分缯花院谁留客苔龛尚见僧避喧勾漏竝絶粒首阳仍胜日诗堪述秋霜史亟称只今书剑外何处得良朋
　　莲塘游集次郜凌玉韵　　　　　王含光
　　南塘何处在水气结朝霞野戍莓侵路长堤栁印沙聮镳依玉树散屧绕苍葭山翠空蒙出人烟篱落遮葡萄随浊酒苜蓿趂名騧风物悠悠美余怀渺渺遐衣冠寛处士礼数恕田家未埽陈蕃榻虚邀卫玠车褰裳欣藻荐把钓忆鱼嘉鸣轧軿笙响丁东土鼓挝药房权作琖薏的旅添茶苔厚平于罽桥浮揺若艖轻纨修白露小部选青蛙共有习池兴独慙金谷夸曼姬双雪藕侠客乱篸花韦杜溪林僻邹枚词赋奢骚歌裁薜荔宫怨写琵琶老癖狂来失顚毛醉后加簪缨吾道拙湖海抗心賖远岫归云断疎汀落景斜防藤追野马折苇纵仙槎肥遯应无闷穷途莫慢嗟浮生笼里鸟世事电中蛇鲛室吹渔火雉楼引塞笳回车载明月菱唱拥吴娃七言排律
　　唐
　　送裴相公上太原　　　　　　　王　建
　　还擕堂印向并州将相兼权是武侯时难独当天下事功成进手中筹再三陈乞罏烟里前后封章玉案头朱架早朝立剑防绿槐残雨看张油遥知雁塞从今好直得渔阳已北愁边铺警巡旗尽换山城候馆壁重修千羣白刃兵迎节十对红妆妓打毬圣主分明交暂去不须高起见京楼
　　宋
　　路学士知河中府　　　　　　　杨　亿
　　一麾新自海濵还又佩鱼符入故关千里山河临剧郡九天鸳鹭别通班楼经徃圣回清跸路接边夷献白环版籍素多田赋错干戈初息羽书闲从军上客雕龙藻佐酒妖姬堕马鬟更遣府公吟思发中条新霁碧孱顔
　　霍岳　　　　　　　　　　　　陈　纲
　　峻极巍巍势望雄层峦叠嶂翠重重爲神有感兴唐祚作鎭无疆福晋封材产千州资构厦泉分数邑润耕农幽岩旧榻高人隐絶顶遗坟古帝踪欲雨片云生峭壁未明先日照危峰断崖当午晴雷震深壑经秋积霭浓樵子每逢游涧鹿僧禅时见戏潭龙明光祀典传千载御札牲牢致享恭
　　金
　　中鎭　　　　　　　　　　　　王　纲
　　鳯翥鸾翔气象雄萝山石阙几重重名齐嵩华兴周典势压河汾壮晋封锡号夙闻班五等爲霖频见慰三农岩扉云满禅僧榻野迳苔荒羽客踪夜静笙竽鸣老树月明幢节响孤峰烟涵远岫晨光暝雨洗层峦黛色浓小院花香游瑞鹿澄潭波冷卧潜龙皇图亿载神幽赞牲璧方来礼益恭
　　元
　　金鸡堡　　　　　　　　　　　王思诚
　　金鸡堡峻压崇墉襟带关山几万重虞芮古城连境界茅戎旧邑入疆封山头百折顚軨坂水靣三门砥柱峰骥负盐车逢伯乐贤佣版筑遇殷宗但闻虞虢亡唇事不见巢由洗耳踪挂鼔石尖寒日淡炼丹炉口晓烟浓年华苒苒如飞矢人世悠悠似转篷天地无穷生物意山川不改旧时容清沿涧谷涓涓溜翠拂祠堂郁郁松且喜巡行公务简赋诗聊复慰疎慵
　　明
　　长春坞城　　　　　　　　　　邢大道
　　门巷溪萦静不波萧然城市入烟萝岚光西接娄山岫滩响东来涧水河小架数椽虚阁竝旋栽千树好花多筠窻夜晃星河映杏苑春晴风日和绿软雨丝滋径藓红香泉溜蘸池荷骄秋丛菊金连坞欺腊庭松雪满柯酒熟朋交留问字岁穰官吏免催科生逢巢父清平世居是尧夫安乐窝家鹤未嫌添口累野禽不断引雏过有时书琴消遣何必诗工句琢磨龙卧好爲梁甫咏鳯衰不作楚狂歌扶犂但保身无恙览镜休嫌鬂已皤万事浮生蕉鹿梦百年光景任蹉跎
　　国朝
　　收秋排律一首　　　　　　　　白孕彩
　　赤谷人家有石田谁知荒作也逢年山中橡栗方无税世外芋蔬不値钱薄殖止争鸡鹜食多藏敢望稻梁鲜艺人穑事无苛间邻妇邨童适暂捐碧水一沟色似酒殷林千树彩如笺黄花剩摘重阳后红叶先题霜降前砅渡偶迷寻菊屿沙汀终识捕鱼泉无心高望逢山径何意深临坐水边紫阁云横入小院赤城霞拥落长川东臯药圃黄精熟南亩畦青玉圆种桑麻何地利全收邱壑殆天怜年年菊月龙山下应有居人唤地僊五言絶句
　　宋
　　王昭君　　　　　　　　　　　鲍　照
　　既事转篷远心随鴈路絶霜鞞旦夕惊边笳中夜咽梁
　　西地棃　　　　　　　　　　　沈　约
　　列茂河阳苑蓄紫滥觞隈翻黄秋沃若落素春徘徊
　　昭君叹二首　　　　　　　　　沈　氏【范静妻】
　　早信丹青巧重货洛阳师千金买蝉百万写蛾眉今朝犹汉地明旦入胡关情寄南云反思逐北风还唐
　　于太原召侍臣赐宴守岁　　　　唐太宗
　　四时运琯一夕变冬春送寒余雪尽迎岁早梅新
　　登王屋山　　　　　　　　　　卢照隣
　　絶顶横临日孤峯半倚天徘徊拜眞老万里见风烟
　　班媫妤三首　　　　　　　　　王　维
　　玉牕萤影度金殿人声絶秋夜守罗帷孤灯耿不灭宫殿生秋草君王恩幸疎那堪闻鳯吹门外度金舆怪来妆阁闭朝下不相迎总向春园里花间笑语声
　　首阳山诗　　　　　　　　　　李　颀
　　古人已不见落木竟谁过寂寞首阳山白云空复多
　　题泽州石佛阁　　　　　　　　李　华
　　览胜诗千首登高酒一壶此情谁管领分付石浮图
　　题平阳郡汾桥边柳树　　　　　岑　参
　　此地曾居住今来宛似归可怜汾上柳相见也依依
　　与畅当夜泛秋潭　　　　　　　卢　纶
　　萤火飏莲丛水凉多夜风离人将落叶俱在一船中
　　望夫石　　　　　　　　　　　刘方平
　　佳人成古石藓驳覆花黄犹有春山杏枝枝似薄妆
　　登鹳雀楼　　　　　　　　　　畅　当
　　逈临飞鸟上高出世尘间天势围平野河流入断山
　　早发汾南　　　　　　　　　　王　建
　　桥上车马发桥南烟树开青山斜不断迢递故乡来
　　太原题防壁　　　　　　　　　裴　度
　　危事经非一浮荣得是空白头官舍里今日又春风
　　王昭君　　　　　　　　　　　张仲素
　　仙娥今下嫁骄子自同和剑防归田尽牛羊绕塞多
　　首阳竹　　　　　　　　　　　张　祜
　　首阳山下路孤竹节长存爲问无心草如何庇本根
　　河上二首　　　　　　　　　　司空图
　　惨惨日将暮驱羸独到庄沙痕傍墟落风色入牛羊新霁田园处夕阳禾明沙村平见水深巷有鸥声
　　休休亭
　　且喜安能保那堪病更忧可怜藜杖者眞个种侯河中城南姚家浴后题赠主人　　吕　温
　　新浴振轻衣满堂寒月色主人有美酒况是曾相识
　　鹳雀楼　　　　　　　　　　　王之涣
</div>
    <div class="pagination">
<a href="山西通志_page675.html">上一页</a><span>...</span><a href="山西通志_page671.html">671</a><a href="山西通志_page672.html">672</a><a href="山西通志_page673.html">673</a><a href="山西通志_page674.html">674</a><a href="山西通志_page675.html">675</a><span class="current-page">676</span><a href="山西通志_page677.html">677</a><a href="山西通志_page678.html">678</a><a href="山西通志_page679.html">679</a><a href="山西通志_page680.html">680</a><a href="山西通志_page681.html">681</a><span>...</span><a href="山西通志_page677.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
