<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 27 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 27 页/共 698 页</h1>
    <div class="content">形胜二 
增世宗宪皇帝御制帝京篇盘石占幽蓟金汤固帝京幅员宁有外带砺自堪盟形势河山拱星文气 
象清休征荷地力瑞应感天成济济匡时器熙熙击壤情溪流穿禁籞霞彩映重城日照朱甍丽尘飞 
紫陌轻烟花织锦绣莺燕唱升平池暖鱼吹絮兰熏蝶抱英新荷初浥露宿麦晩蒸晴极浦渔舟杳斜 
阳牧笛横所希均雨泽南亩问春耕臣等谨按皇上御制帝京篇皇都篇各一首已谨载郊垧南卷内 
兹不具録増李洧孙大都赋并序昔颂商者其诗曰商邑翼翼四方之极歌周者曰宅是镐京维龟正 
之葢当国家盛时区宇博大洪威逺畅湛恩旁洽斯人归之如众星之拱北极如百川之朝东海故于 
其作都之地歆艳而咏歌之赋者古诗之流也至班固始赋西都而张衡左思之赋继作自尔循涂蹈 
辙层见叠出然其词章气象大扺与王治相为髙下钦惟国朝体元继天奄有六合凡上仁所未化懋 
徳所未绥者莫不归极献状于王会图上考元象下据都会度其鲜原燕土维宅其规模宏逺凛凛乎 
商周二汉之上夫有盛徳大业者必有巨笔鸿文铺张扬厉髙映千古以昭无穷然四海泳仁涵和三 
十载未有髣髴商周之歌二汉之赋者亦一时遗典也臣逺方书生猥以词章为业际遇昌辰不能黙 
黙輙撰成大都赋一篇窃谓词直致则难尽义互发而后明因笔墨成文托之元光子中书生敷畅其 
意狂斐僣踰罪当万坐或 朝廷第从臣之颂采游童之谣附之下方亦昭代美事云尔其赋曰有元
 光子与中书生相遇于鸿 之野而谈上天下地往古来京之事沿九头循蜚禅通流仡以至于近代 
环泰逺邠国濮铅祝栗以至于神州叹光霁之时常少而晦暝之时常多分裂之世每数而混一之世 
每疏中书生欣然抵掌曰幸哉我生之逢吉丁辰也千纪以来是不一姓惟今皇元为最盛四极之内 
是不一都惟今大都为独隆金匮石室之藏弗可尚已葢闻天无私而棐忱帝有赫而求定嘉忠厚之 
世积肇朔土而启圣逮乎中统丕受新命治道清静同符乎轩辕好生洽民合揆乎重华豁达大度遹 
骏乎夘金武功文徳允恭乎贞观建国既絜大乎纯干纪元又侔至乎重坤故能握符图而统元一九 
域而同文物 □而不耀化靡逷而弗臻乃度析木之隩区摠八方而为本根语其疆场之广则商周 
所未覩汉度所未闻称其都邑之壮则崤函不为雄京雒不为尊也元光子悠然深思曰生言诚善然 
能举其纲而未能悉其目请更留仆一二其详昔周髀之言天如葢倚而笠欹帝车运乎中央北辰居 
而不移临制四方下直幽都仰观天文则北乃天之中也维昆仑之结根并河流而东驰厯上谷而龙 
蟠向离明而正基厥土既重厥水惟甘俯察地理则燕乃地之胜也顾瞻干维则崇罔飞舞崟岑茀郁 
近掎军都逺标恒岳表以仰峯莲顶之奇擢以玉泉三洞之秀周视巽隅则川隰洄洑案衍澶漫带绕 
潞沽股浸渤海抱以来涿滹沱之流潴以雍奴漷阴之浸浮游近郊则膴原爽垲垧野敞博绳直凖平 
宜植宜牧延芳下马淀泊参错三种之蕃既庭且硕四扰之富瘯蠡不疾咨询故俗则风尚朴茂人诧 
材力范公赋其礼义而声明苏子称其劲勇而沈静伟若巨卿郁若子翼矫若卢元耿若祖逖或市骏 
以托意或赋鹪而自适或钟音之宏吐或桂枝之茂植想风流之犹存尚余响之未息辨方物则寳抵 
波素宛平洞煤银铁磁硝琉璃之珍鹑莺枣栗爪芡之美梨夸香水檀擅冈子皆川陆之嘉产焉访遗 
迹则金台之旧址石鼓之断籀东掖之铜马闾城之石兽经山之镌刻卢沟之结构指故城而吊英杰 
于既往谒古刹而念忠义之不杇皆邦域之胜览焉闰位紫色靡称兹土彼召祀绵九百年亦秖号于 
侯国维金都称于长乐又未一于区宇葢天运之熙明有时而地宝之呈露有待是以皇元之宅是都 
也睿哲元览吁谟辰告狭旧制之陋侧相新基而改造面平原之莽苍背羣山之缴绕据龙首定龟兆 
度经纬植臬表诏山虞使抡材命司徒往掌要戒陶人播其植程匠师致其巧筑崇墉之万雉若缭山 
之长云浚三五之折沟建十一之通门齐琕堄于翠征倚丽谯于苍旻豁崇期之坦路浮广漠之祥氛 
车方轨而并进骑衡列而齐犇辔连翩以颷驰轴輷磕而雷震爰取法于大壮葢重威于帝京揭五云 
于春路呀万宝于秋方上法微垣屹峙禁城竦五门之髙阙抜埃壒而上征 斗杓之  对鹑火之 
炜煌苍龙天矫以奋角丹凤葳蕤以扬翎象黄道以启途仿紫极而建庭榱题炳乎列宿栋桴凌乎大 
清抗寥阳而设玉升轶倒景而居瑱楹扬翠气之郁葱流红采之晶荧道髙梁而北汇堰金水而南萦 
俨银汉之昭回抵阁道而轻大陵山万歳之嶙峋冠广寒之峥嵘池太液之浩荡泛龙舟之敖翔酌文 
质而适宜审豊约而中程左则大庙之崇规遂重屋制堂室之几筵班祖宗之昭穆右则慈闱之尊功 
侔娲石歌肃雍之章四颂怡愉之载亿既辨方而正位亦列署而建官都省应乎上台枢府协乎魁躔 
霜台嫓乎执法农司符乎天田詹事宣政卫尉之院错峙而鼎列宣徽泉府将作之署棊布而珠连玉 
堂则两制擅美丹屛则六尚总权艺苑则秘府史局俊林则昭文集贤武备军需兵戎之筦奉常曹闱 
礼乐之原大府都水之分其任章佩利用之布其员医院以精方剂清台以察璇玑拱卫侍卫以严周 
庐羣牧尚牧以阜天闲仓庾积畜之重库藏出纳之烦职崇卑而并举才细大而不捐至于国有脉络 
邮传是寄为之比赋役之数道路通达闗梁修治水无胶舟陆无蹶骑方咫之纸一介之使长驾达抚 
呼吸如意民冇繋命馈饷是倚则有畿漕振其纪转粟南州杨 北海逺达朝鲜旁沂辽水阳侯効顺 
风伯作使灌输天困蹻足可俟京师亿万鼓腹含哺凿会通之河而川陜豪商吴楚大贾飞 一苇径 
抵辇下置屯田之卒而野蔑旷土民弗加赋歳数十万具于畿内往适其市则征寛于闗旅悦于途灵 
钟叩而蒲牢吼掺鼔动而元鼍呼槫桑腾景皋门启枢百 悬旌万货别区匪但迩至亦自逺输氀毼 
貂豽之温珠瑁香犀之奇锦纨罗 之美椒桂砂芷之储瑰绣耀于优坊金璧饬于酒垆伎效犂靬之 
术工集般输之徒烟尘坌而四合歳月暇而多娱若乃九服修职五等协虑陛敶璧马庭列圭币或以 
象寄通识或以鞮译达志东隅浮巨海而贵筐西旅越葱岭而献贽南诹踰炎荒而奉珍朔部厯沙漠 
而勤事孝武不能致之名琛大贝登于内府伯益不能纪之奇禽异兽食于外籞尔乃辟云龙之庭设 
牲牢之具敶肆夏之享昭湛路之赐肉如扺而俾饱酒如渑而既醉奏绍武及英茎杂兠离与杰休怀
 方治其馆舍司仪致其飱积分寳玉而笃九族之亲释衬组而崇三恪之位仁慈合乎太上忠厚越乎 
前代故得万国之欢心而格二仪之和气于是圣皇睹威徳之既畅伟功绩之告成櫜弓戢戈议狱缓 
刑寛徭减租旌孝 　兴崇儒教敦厉农畊迓盈成之福禄基万世之隆平若乃动大驾遵康庄望舒 
陪夫左驭屏翳导夫前行校尉迅其奔趍虎贲纷其腾骧弭角角端之威弧佩干将之铦铓锤金吾而 
□柲箭楛石而元棚树华旗之婀娜修竿梢乎欃枪綷云葢之淋漓流光闪乎朝阳驾雕轸以金较骖 
镂锡而玉瓖槖驼礧硊而峯兀驯象徙倚而邱行金石轰地而交作幄帟垂天而髙张卉树方茂星言 
北骛稼穑既登乃睠南顾顺二分而转旋度诸侯而游豫所以百姓见羽旄而欢忻万方沐膏泽而疏 
附于是纵慧蹄扬劲翮海青决云而直上掣驾鹅而献捷韩卢腾山而疾驰捩狡兔而奏获至若简师 
徒较围猎轹荒徼蹂大漠披灌栵蹴榛棘周阜麓以为法弥薮泽以为络驖驷绵野金甲耀日林栖之 
羣宂处之族儦儦俟俟纷纷莫莫御弓先张票禽随蹶然后佽飞奋勇田开逞桀长鋋电撝飞镞雹落 
曽不一瞬己十殚其七八风生原谷尘涨林薄致禽馌兽赐胙命爵葢以昭武节而作偷隋匪曰纵心 
志而骋般乐猗欤天朝茂矣盛矣葢余尝徘徊乎蓟门之墟泮奂乎瀚海之涘故能涉猎其事若夫国 
家经制之逺宫室规模之密山川风气之悉民俗物产之备诚未能发越其声华铺敶其宏伟审核其 
根实摹冩其情形也中书生躩然而起谓元光子曰子之言诚博而又未知大都之所以为大也夫圣 
人以中国为一人则由亲及疏犹腹心之于手足以天下为一家则自迩至逺犹堂室之于蕃垣岂千 
里之畿数仞之城曾是以为大乎余今观国光覩时制其城郭不为践华统万之险而众心成城形势 
坚于金石其宫室不为建章昭阳之侈而四门明达我闉广于八荒遐陬僻壤人熙春台与都城之士 
女同一娱乐农桑万里犬不夜吠与京畿之风俗同一清肃起视广输则坳堂杯水九泽渺矣游鳞洋 
洋我灵沼矣有石卷然列岱嵩矣烟翠倚空我台崇矣豊草缛缛亘荒碛矣刍荛雉兔我囿博矣七陌 
九阡达蛮蔡矣梯山栈谷行道兑矣彼限玉闗而界铜柱嘻其隘矣子徒知易涿长波之滉漾其前居 
庸迭翠之嵳峩其后界河潮汐之喷薄其左西山晴雪之映帯其后以为都之观止是矣而不知朱垠 
乌许孰非丽正之所包罗阳谷东鳀孰非崇仁之所聮络月窟雪山孰非和义之所纲维烛龙冰天孰 
非安贞徤徳之所囊括也言既毕元光子如醉而醒如瞶而聪如酰鸡之发 如河伯之出于渚涯循 
海而东喜而歌曰于赫圣皇幅员既长跨禹敷土越周职方作京维新万民所望如辐聚毂如桷 杗 
其土芒芒其山苍苍来格来享余不知其疆中书生倚而和之曰维干统天维地势坤维□元广宇维 
至道尊受有以谦尚朴斯淳有礼伊维有义伊藩三辰焞焞百川沄沄其混合四大永以固存北京志 
臣等谨按元李洧孙大都赋朱彝尊惜其未见今从永乐大典中録出増载可以证元都之方位制度 
矣补梁本之为鲁王贺建北京表两京肇建创万年盘石之基九译来王恢一统太平之治天人协赞 
宇宙腾欢陛下道冠古今徳同尧舜如天地之大万物函覆载之中如日月之明八方囿照临之内于 
是定鼎在兴王之地建都效卜洛之规瞻恒岳而控西山跻居庸而挟泺蓟比九重于南面建启文明 
峙双阙于中天髙连营室百工和乐而趋事庶民悦豫以子来庆云见五色于瑶阶瑞日暎重轮于帝 
座吉蠲元旦而登五位式负黼扆以朝百官道里均平山川巩固于此继天出治发政施仁礼乐明备 
而三阶砥平垂拱无为而四方来贺此所以承天意之所属而致宗社于永安也臣叨守亲藩躬逢盛 
事纶音诞布允为洛诰定命之书鸿业告成载咏镐京复古之雅坦庵集原李时勉北京赋惟皇明之 
受天命也我太祖皇帝首仗义师以平暴乱豪杰景从声振江汉削除僣窃拯民涂炭定鼎金陵抚绥 
万邦乃睠兹土实惟朔方仿成周之卜洛欲肇建而未遑逮我圣上继明重光握干御极一遵旧章仁 
声洋溢乎遐迩恩泽汪濊于八荒既致治于太平遵皇衢以省方仰先志之未遂度宏规以作京羌经 
营之伊始徧夷夏其欢腾曰惟北都在冀之域右挟大行左据碣石背迭险兮重闗面平原兮广泽宗 
恒岳其巍巍镇医闾而奕奕冠九州岛之形势实为天府之国是以轩辕邑之以分州唐尧阶之以为 
帝扩神化以宜民大勲徳之光被鬰王气之所钟于今兹而有待也于是仰瞻析木俯测地灵龟筮兆 
吉天人叶应神祗献珍而山石自出河岳效顺而神木自行民子来兮相续期不日而功成尔乃悬水 
树臬识景表营方位既正髙下既平羣力毕举百工并兴建不抜之丕址拓万雉之金城引天泉于西 
</div>
    <div class="pagination">
<a href="钦定日下旧闻考_page26.html">上一页</a><span>...</span><a href="钦定日下旧闻考_page22.html">22</a><a href="钦定日下旧闻考_page23.html">23</a><a href="钦定日下旧闻考_page24.html">24</a><a href="钦定日下旧闻考_page25.html">25</a><a href="钦定日下旧闻考_page26.html">26</a><span class="current-page">27</span><a href="钦定日下旧闻考_page28.html">28</a><a href="钦定日下旧闻考_page29.html">29</a><a href="钦定日下旧闻考_page30.html">30</a><a href="钦定日下旧闻考_page31.html">31</a><a href="钦定日下旧闻考_page32.html">32</a><span>...</span><a href="钦定日下旧闻考_page28.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
