<!DOCTYPE html>
<html>
<head>
    <meta charset="UTF-8">
    <title>陕西通志 - 第 330 页/共 490 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>陕西通志 - 第 330 页/共 490 页</h1>
    <div class="content">　　金
　　厐迪字仲由延安人少倜傥喜读兵书习骑射应募泾原副将破贼有功授保义郎从百余骑行山谷遇夏人数千众惧请避迪跃马犯阵敌皆披靡擢为正将权知懐徳军夏人合军五万薄懐徳迪开门待之夏人不敢入因以数千骑分门突出遂破之斩获甚众改华州防御使天眷元年除永兴路兵马都总管知京兆府徙临洮尹陜右大饥流亡四集迪开渠溉田流民居民各得其所七年除庆阳尹以最闻正隆元年迁鳯翔尹海陵征敛烦急官吏因缘为奸迪不加威督而力役均人情大悦大定初迁南京路都转运使以省事惜费安静为政徙绛阳军节度使卒迪性纯孝父疾仰天泣祷刲股作羮由是获安昆弟析家财迪尽以与之官爵之廕率先诸侄【金史本传】
　　杨仲武字徳威保安人父遇以勇闻关西为宥州团练使宋末仲武谒经畧使王庶用为先锋娄室入关与郑建充俱降为环庆路兵马都监皇统初复陜西将兵戍鳯翔屡却宋军除知宁州关中荐饥境内盗贼纵横仲武悉平之迁同知临洮尹改同知河中府临洮地接西羌与木波杂居边将贪暴木波苦之遂相率为冦掠仲武前治临洮从数骑入其营谕之羌人喜悦冦掠遂息至是木波复掠熙河主帅使人谕之不肯去诏复遣仲武及至责以负约对曰边将苦我今幸见公愿终身不复犯塞乃举酒酹天折箭为誓仲武因以巵酒饮之羌人罗拜而去大定三年除武胜军节度使改陜西西路转运使卒【金史本传】
　　完顔色埓黙名鼎字国器【陈和尚兄丰州人】年二十以善战知名自夀泗元帅转安平都尉镇商州威望甚重敬贤下士有古名将风【金史完顔陈和尚传】
　　元
　　谢睦欢丰州人以赀雄乡曲间大兵南下转客乌拉城太祖攻西夏过其城睦欢与其帅迎降从攻西京睦欢力战先登连中三矢仆城下太宗命军校拔矢缚牛刳其肠裸而纳诸牛腹中良久乃苏誓以死报每遇敌必身先之官至太原路金银铁冶达噜噶齐【元史谢仲温传】
　　郭宝玉字玉臣华州人通天文兵法善骑射金末封汾阳郡公引军屯定州防穆呼哩军至宝玉举军降引见太祖问取中原之防宝玉对曰中原势大西南诸蕃勇悍宜先取之以图金又言建国之初宜颁行令帝从之授钞马都镇抚从穆呼哩取永清破髙州降北京龙山复破太原平阳诸州县从帝讨契丹遗族破其兵三十余万收巴实伯里丕实南等城次和卓河西人列阵战方酣宝玉疾呼曰西阵走矣其兵果走追杀几尽次暗水河敌陈船河中宝玉令发火箭射其船一时延烧乗胜直前斩大将卓琳收摩哩四城从托卜苏布特二先锋收契丹渤海诸国有功累迁断事官子徳海徳山徳山以万户破陜州攻潼关卒徳海字大洋亦通天文兵法金末为穆昆击宋将彭义斌于山东败之大军至乃出降从托卜西征逾雪岭西北万里进军次达鲁国平之还至峥山吐蕃囘纥反破之从元帅库库入关中金人闭关拒守徳海斩关入破南山八十三寨与金将武仙军十万遇于白河斩首二万余级复破金军于邓至均州辛夘春金人围之我军冲围而出金人死者三十余万又破金将喀齐喀兵于中牟完顔色埓黙帅军来战先登破之以功迁右监军壬辰破金师于黄龙冈癸巳取申唐二州甲午河南叛徳海讨之炮伤其足以疾卒【元史本传】
　　王檝字巨川虢县人父霆金麟游主簿檝性倜傥元帅髙琪荐授副统军太祖南下兵败见执义而释之授都统从大军破紫荆关取涿易保州中山军次雄州孙吴坚守不下檝入城谕以祸福吴遂降授宣抚使从南征下古北口攻蓟云顺等州所过迎降得汉军数万围中都中都降入觐授银青荣禄大夫时都城庙学燬于兵檝复立之春秋率诸生行释菜礼从征西夏及秦州夏人进撤桥梁军阻不得前檝夜督士卒运木石比晓桥成军乃得进命领省中都盗起掠近县檝曰都城根本之地不可无备引水环城人心稍安遣男守谦率诸军讨诸盗平之从征关中长驱入京兆进克鳯翔从攻汴京奉命持国书使宋宋人甚礼重之檝前后凡五往以和议未决隠忧致疾卒【元史本传】
　　郭侃字仲和【徳海子】弱冠为百户鸷勇有谋畧金将博索取衞州侃拒之破其兵四万遂渡河袭金主至归徳攻汴西门金元帅崔立降以下徳安功为千户从宗王锡里库西征西城平世祖即位上疏陈建国号筑都城立省台兴学校等二十五事及平宋之防后皆如其防中统二年擢江汉大都督府理问官三年益都李璮及徐州总管李杲格俱反宋夏贵来犯边史天泽荐侃召入赐尚衣弓矢驰至徐斩杲格杲格弟里玛复与夏贵来扰边境侃出战斩首千余级至元五年济南胡王反讨平之七年彰徳赵当驴反又平之帝以侃习于军务擢为万户从军下襄阳江南平知宁海州居一年卒侃行军有纪律野防露宿不入民舍所至兴学课农吏民畏服【元史郭宝玉传】
　　任进鄜州人至正间为鄜坊康定军节度使勇畧着闻朝野倚重及没朝廷礼葬焉子贵至正末充征南统军大元帅屡立战功边疆宁谧【马志】
　　明
　　车泰字子阳华州人洪武中嵗贡除户科给事中歴迁山东叅政靖难兵起进攻徳州泰与铁协力拒守不下随机应变成祖终莫能克进左布政使永乐初以前事逮京念为髙皇帝侍从旧臣免问调四川左布政【贾志】
　　郭继宗洵阳人洪武初从军有开造功守红岩关御红巾贼之乱授南京镇南衞百户成化中改金州守御千户所【洵阳志】
　　林嵩邠州人国子生任御史成祖渡江言事忤防谪戍广西交阯叛以嵩往征之嵩夙娴韬畧卒能底定授交州府同知歴陞叅政【贾志】
　　石岩字廷举渭南人娴武畧善骑射洪武中戍大宁寛河衞寻从文皇举靖难兵立功陞本衞千户永乐中扈从北征至元防河战退布尼雅实哩陞本衞指挥佥事以忠谨见称从子亨嗣【渭南县志】亨不学英果有胆气善骑射从子彪挥斧挽强亦不在亨后每出战亨先登彪从之亨累功都指挥使彪亦授大同衞镇抚正统中亨迁都督佥事为大同左叅将守万全彪亦迁都指挥己巳之变亨系狱冦至京城下景帝赦之使将兵亨与彪出安定门驰突截杀防却而西亨等追击城西冦复却而南追及清风店冦惧且出倒马关亨使绐防皆反战亨彪复击杀数百人尽弃其羊马辎重而还亨封武清伯寻进侯总京营兵彪陞都督佥事为大同左叅将诸子并陞千户景帝不豫亨隂约徐有贞等迎上皇复位论功封忠国公仍理后军都督府事召彪为都督同知充游击将军凡以迎驾夺门论功者前后四千人亨日于上前言事上心渐厌亨其始有请尽见从无何可八九又无何可四五又无何可二三耳彪以亨功一再迁为后军右都督天顺元年以游击将军遇冦磨儿山大败之封定逺伯又明年冦屯贺兰山后使彪往彪连战安边营追至昌平墩大败之转战六十余里交锋数十合斩酋果勒齐平章召彪还进爵为侯彪在大同既诬陷都御史年富复数侮其总兵总兵因彪尝奏城威宁海子遂为流言诬彪有异志上疑之下彪狱予亨病告凡附亨进者皆贬黜四年春逯杲上章言忠国公怨望益甚遂命籍亨彪家及其庄田之在渭南者亨死狱中彪伏诛【名山藏】亨从孙进士俊者素有才名亦被收时人寃之【渭南县志】
　　巩固洋县人宣徳中知四川珙县有勇畧生擒贼首阿具田等夷人畏惮不敢近城【四川通志】
　　杨洪字宗道汉中衞百户【马志】洪永乐初调开平八年从征追虏至鄂诺河洪熙元年追虏至大松林有功陞正千户宣徳中累功陞指挥使寻充游击将军至瓦房嵯大破虏陞佥事正统元年副都督李谦守懐来追败虏至三乂口其冬击虏囘囘墓大破之三年追败虏巴延山迁都指挥同知寻进都指挥使四年追叛虏阿穆兰进都督府佥事七年充左叅将败虏北只岭进同知九年挂镇朔将军印充总兵镇宣府洪为人机变敏防尚权谲善于用竒制胜虏畏之呼为杨王见洪旗帜相戒不敢出入十四年土木师溃虏伪上防予洪书诱使开门迎上洪谨闭不出缚使者送京师进封昌平伯虏犯京师洪率六万骑入援追虏至金坡镇斩首四百进昌平侯景泰二年卒諡武襄洪为将敬慎强敌不怯战胜不骄宣正间称名将子杰嗣侯庶子俊以擒逆阉喜宁功陞右都督从子四人能都督同知信都督佥事仁锦衣衞指挥佥事智开平衞指挥使能后封武强伯信封彰武伯【明史窃】成化元年冬摩啰欢冦陜西彰武伯杨信御之遁去【纪事本末】
　　傅瑛绥徳衞指挥使屡立边功成化元年设镇立堡命瑛督工一年以功陞都指挥佥事八年守定边授都指挥同知后防于红盐池陞都指挥使二子钊铎皆以边功显钊承父廕解大同围有功授都指挥佥事协守宁夏累官副总兵好文爱士谙达边务正徳初统延绥义勇军往来破敌敌不知所备号为骁杰铎长于谋勇能以寡胜众平洛川贼授都指挥协守宁夏大树勲绩【延绥志】
　　王信字君实南郑人【姓谱】成化二年二月特擢镇守荆襄王信为都指挥同知刘千斤之乱荆襄震惊信度房陵险要自率数十骑往据之调集兵民不满千人贼四千余突至围城攻之援絶信多张旗举火日夜不息歴四旬间以死士出城五六里举火礟贼以为援兵惊溃信追击之大利【纪事本末】信沉毅简重被服儒素出镇三十年笥无华衣廐无肥马铃阁之下寂无人声【亷平录】
　　神英字景贤延安衞指挥使骁勇敢战累有斩获功成化治间以总兵官守宁夏延绥宣府大同歴四镇正徳初封泾阳伯【延绥志】正徳五年命泾阳伯神英率师讨寘鐇【明纪辑畧】
　　彭清字原洁绥徳衞指挥治中擢副总兵守甘肃有功代刘宁为总兵官清乆镇西陲威名甚着性亷洁遭母及妻妹四丧贫不能归葬卒之日命其子不得受赙赠帝特命抚臣发帑金资送归里【延绥志】土番兰芽守哈宻副总兵彭清统鋭卒乗夜倍道袭兰芽师入哈宻得牛羊三千斩级六十西域自是颇惮中国【纪事本末】
　　曹雄西安左衞指挥累官都督同知寘鐇反雄趣兵赴灵州收船约诸镇渡河讨之大张兵威七日而会者数万仇钺借其声势尽平逆党雄拜镇西将军【冯志】
　　杨宏西安左衞指挥使亷勇过人博览羣史成化时以荐陞都指挥守固原请筑红古城募众屯田扼入冦路掌陜西都司事平汉南盗斩首八百余级陞总兵镇松潘平大盗鄢本恕廖林子等斩首数百级降二万人以功累陞南京都督召入后府改守淮扬总督漕运剔蠧清逋増制浅船省费五十万召为南京中府宏居官中外五十年临事多算以智将称【贾志】
　　王绪华隂人治己酉举人正徳中为诸城县令流贼攻城下亲率诸邑兵民逆战斩贼首贼遁一境获全及论功当事索贿弗叙竟拂衣归诸城祠之【贾志】
　　刘继宜川人卓荦不羣慷慨多大畧善骑射正徳间以贡生任卢氏县令时大盗刘六刘七等攻城掠邑继先期敛民入城堡四境获全复领本邑募丁夜袭破贼以军功上于朝会疾大作而归继子廷瑚嘉靖初任延津令承天之役所过郡邑无一获全廷瑚预置髙楼凡饮食供帐先以号帖投诸司必诸司遣人至楼下验号帖乃给之一时上下皆得饱食上嘉之手书一等官员额其县堂继祖父多隠徳尝拾遗金二百还其主积徳之家必以刘氏为首称【贾志】
　　时源绥徳衞指挥为人质实亷能骁勇絶伦以边功歴镇三秦时蜀贼作乱迁源为平贼将军督各镇兵讨平之又于阳武县征刘六刘七有功【延绥志】
　　马昊改姓邹其先句容人后徙居长安长身骁防善骑射举治乙未进士为御史擢佥事以直言屡谪因蜀盗蓝鄢叛合四省兵讨之擢昊以佥事治兵斩将受降迁秩副都御史僰人普法等僭号攻刼擒诛之累迁右都御史【长安志】
　　徐琏朝邑人治进士由户部郎中出为袁州知府宸濠变起琏起兵会王守仁于樟树镇同临江戴徳孺赣州邢珣等各将精兵破宸濠于黄家渡获首功事定迁江西右叅政世宗录功増秩二等【明史稿列传】
　　王勋榆林衞指挥为人英迈骑射出众以军功为都督佥事镇守延绥弟効嘉靖中为宁夏总兵败济农于栁门明年敌以十万骑冦边复连破之累功进左都督効言行谨饬用兵兼谋勇名振西陲卒諡襄武【延绥志】
　　桑蓁字徳美长安人父济邦正徳中举人仕阳城令清介絶俗蓁嘉靖己酉举于乡初仕杭州府通判时矿徒为乱蓁招降其众复殱其酋孽擢同知太原府会云中警甚以兵援广武被围者三日夜蓁出竒冲突围解防闻赐金币迁按察佥事巡辖辽左以终养归籍【长安志】
　　刘鸾白水人举人正徳五年知东明县时流贼攻东门二日几陷鸾登城督战几百余合项刺二创神色不变巡守愈励乗风纵火贼围始解活数万民监司以上闻有防缎之赐【畿辅志】
　　杨伸同官人任山东安东衞指挥佥事骁勇谙韬畧正徳间流贼起奋不顾身斩首获虏陞指挥使进阶昭勇将军【马志】
　　王缙西安左衞人以指挥佥事战清水河积功迁固原守备旋充右叅将分守延绥战凉水湾攻孟家塔破髙松砦援神木山擢副总兵协守延绥拜征西将军总兵官镇守宁夏以义渠之衂罢【延绥志】
　　孟孝臣榆林人兰州叅将质朴有胆畧与士卒同甘苦火筛剽掠内地孝臣奉檄防应宁河一防几破敌胆复潜师驰防郡城敌齧指不敢近又帅兵夺获牛马甚伙火筛所至孝臣辄尾击之屡立战功【延绥志】
　　何栋字伯直长安人正徳辛巳进士嘉靖初授监察御史以疏劾兴邸从龙宦竖王斌等出为宜兴知县俄擢工部都水郎中迁右通政转左佥都御史巡抚大同时有星孛于井之末度朝议佥谓永嘉相公辅政之应栋独上言井之末度乃大同分野彗色苍赤兆主兵变期年后大同当有围城蹶将之灾闻者诬为党附栋至大同选将扼险虏犯髙山站等处督兵力战连破之俘级二百二十人防闻赐书褒予金帛言者仍以星疏论不已有诏谪蜀藩左叅政遂乞终养归二十九年八月敌逼京师即家起右副都御史提督蓟州军务明年加兵部右侍郎咸宁侯仇鸾请伐朶顔三衞栋力争以为不可上卒用栋言寝兵是年以生擒哈扎尔等进左侍郎加赐金帛明年再擒敌谍孙黑子等进右都御史兼兵部左侍郎三十二年以疾乞休【西安府志】
　　黄云字叔卿咸宁人由进士任工部主事监浙税羡余悉贮郡藏歴任山西宪副兵备岢岚路当偏关冦出没无常乃浚城隍募间谍师出常防绩鸿功具载实录卒于官【咸宁志】
　　沙金延安人从行伍讨流贼擒获贼首累立边功【马志】嘉靖间陞威茂叅将廉平不苛雅有儒风每日戴星而出寒暑无间每坐至夜分时呼将校讲求平蛮机宜以忠勤清慎勉之自奉不务华美去官之日行李萧然【四川通志】
　　梁震榆林衞指挥使忠勇好读兵书累功进延绥总兵嘉靖十五年改大同【延绥志】先是大同军乱杀巡抚张文锦镇巡官每以甘言慰劳之震拜命率家丁五百人驰至云中下令曰我无尔陵尔无我叛王法军令具在我不敢破纪纲悮国其家丁向大同兵语曰尔敢蔑视主将者恃众耳儿郎辈无一不当百五步内恐尔不得用其众由是军中肃然莫敢哗者震与卒同甘苦身为率先修复五堡边境苏息卒諡曰武壮【明纪辑畧】
　　姜应熊字周佐榆林人弱冠举武科摄本衞指挥使当时器重之累陞甘肃副总兵挂征西将军印镇宁夏嘉靖三十二年防犯延绥应熊潜师来援防败于金汤川秋犯平罗城应熊复多首功防闻实授都督同知三十四年以黑疙疸功授右都督调蓟辽会北兵大举薄居庸城陵京震动时我兵方数万敌见兵少围之数重应熊搏战溃围出复转战数十里至营创甚检之得刀痕五敌退以功陞大同总兵官挂征西前将军印四十一年战于汤其河斩获甚众玺书褒美赉金币廕一子百户上表请代及归里屡征不出卒于家子显宗显祚皆有名【延绥志】
　　崔镛字汝洪其先颍上人始祖程以义勇从太祖征建昌有功授榆林百户世袭镛嘉靖中进士授潞安府推官决狱多所平反迁户部主事督昌平蓟门饷寻陞山西按察司佥事分巡阳和进副使隆庆四年俺荅孙巴罕鼐济来降谙达叩边求还总督王崇古巡抚方逢时属镛议镛曰杀降固不可还之则又示弱莫若以鼐济归义上闻爵以官谙达必喜使其贡欵还我叛人然后予之于计便即单骑往谕之谙达聴服上多镛功锡以金帛改井陉道万厯中又改岢岚道时谙达初进贡一切簿期皆镛所手定进都察院右佥都御史巡抚山西会与御史不合自劾罢及归侍父母色养备至居家雍睦乡里皆则效之以丧父过哀竟得疾卒【延绥志】
　　赵岢榆林人父英为总兵官岢少以父廕歴宁夏副将剿丘富有功陞延绥总兵为北兵所畏鄜延民来田塞下者日众黄台吉入掠岢击走之复犯髙家堡万骑屯明水湖谍者以告岢令二将将五千人疾走威武塞见敌乗髙结营窥觇虚实岢潜师示弱以骄之遂突出精兵奋击敌败而遁后东胜之围岢提师往援敌遥见旌旗便散走岢多勇畧善鼓士气故每向有功子孟麟官总兵【延绥志】
　　刘鳯池渭南人嘉靖中进士有文武才任兵部主事赞画军务将士多授成算边塞克定未几以疾卒隆庆中沔县举人张日新任兵曹亦以参赞军务著名【贾志】
　　张臣榆林人趫防精悍好搏战陷坚由队长立功知名隆庆初土蛮大入畿北援师皆坐视臣独力战斩馘甚众万厯时歴宁夏总兵谙达畏其威无敢哗朶顔扰边移镇蓟朶顔惮惧乞降进都督同知再镇固原甘肃呼喇珠犯洮河套酋助之臣大挫其众酋恸哭逺遁经畧郑洛主欵议与臣左乞归臣善抚士卒更歴四镇名著塞垣【延绥志】
　　魏学曽字惟贯泾阳人嘉靖中进士授户部主事歴员外郎郎中有权珰为商人乞支刍粮钜万大司农业许之学曽执弗与督饷宣府适敌骑薄城守者不知所出学曽遽摄戎衣乗城指授方畧敌遁去擢光禄少卿寻拜佥都御史抚辽东晋右副都御史寻以疾告起兵部右侍郎改吏部时新郑江陵同在政府皆倚重学曽会二相失欢新郑防免廷臣失色学曽大言曰上践阼甫数日首逐一顾命大臣诏草出何人手不可不明示百官众为凛然朝罢更要九卿诣江陵所江陵称病谢客新郑遂行江陵嗾言者劾之归江陵败起户部侍郎歴尚书又数年西北羽书急诏督陜西三边军务屡辞不获移书政府罢欵议战至固原明庄二部各拥众数万扰边三战三北之斩明安庄走获其部落五百余级晋太子少保巴拜父子杀抚道据城叛学曽发檄伪抚以缓之潜檄各镇征兵饷自统大军驻灵州以偏师驻花马鸣沙诸要害兵饷四集进师薄城下障水围之城中惧学曽曰此可以行间矣乃射书城中疑之居民多受计为内应言官交章以伪抚缓兵罢学曽易督未几巴拜党自相杀门启师入巴拜阖室自焚皆学曽本谋也頼缙绅交讼还官归里功亦不录弟学思亦举于乡歴寳丰知县真定同知所至皆有声【贾志】
　　萧如薰延安人以父廕百户歴宁夏平鲁营参将【延安府志】巴拜作乱以金帛结河套卓哩克图犯边与布延攻平鲁萧如薰射杀布延部众引去论功迁署都督同知【明纪辑畧】如薰好义洁已善抚士卒敬贤下士以故人乐为用佩大将军印者九都督京营者三祖汉父文奎兄如芷如兰如蕙皆总兵【贾志】
　　刘九韶字应鳯盩厔人性愿谨骈脇多力平地超距丈余尝往四方山别业遇盗遮路九韶从容出尺挺挥击颠仆如抟婴儿有行刼于路者九韶适至盗即弃所掠去九韶令诸被刼者各取所失众愿分财以酬九韶不许会剧盗旷无彻据西番寨为乱直指使发西汉郧三郡材官征之失利有司以九韶闻乃命参军事九韶言贼据山谷急则死鬭不如缓之乃阳为招抚而隂致贼党杨进甫令诱无彻来降与之欢饮度其醉乃出壁间壮士三十人擒之并其从骑无遗以功迁土官世守其地【盩厔志】
　　刘承缨字元洲以进士任楚荆司理值容桑搆兵岳澧震动承缨深入开谕威信贼皆投戈帖服嗣防獗荆襄亲入施南调集土兵捕斩以千计南国倚为长城会以察典改调督抚交章乞留既得请益身歴疆埸累立战功以积苦行间卒【贾志】
　　李必达字中孚城固人万厯甲午举人性倜傥不羣精竒门遁甲歴官遵义副使天啓间奢贼陷重庆必达画谋决胜摄服贼众称为神兵在川十余年控制有法残孽不敢逞后罢职川人感慕立祠祀之【贾志】
　　王扆汉中衞指挥使娴于韬畧西乡县星子山巨冦何勉倡乱扆奉命征勦奋勇赴敌斩首十五级生擒赵子等二人以功陞本营守备【贾志】
　　张刚大同总兵坚之子榆林衞指挥累迁神木营参将多智谋时北兵大举入边刚设竒防挫其锋而去于河口堡筑墙长八里迄今恃为捍衞歴陞固原总兵【延绥志】
　　王保榆林人以行伍起家万厯十六年任神木副总兵时套中挟赏犯边保力御之十九年陞都督佥事镇昌平调镇山西复改蓟镇喜峯口有警保奋勇力战陞都督同知寻调征倭有叛兵聚啸于石门将为乱闻保至即时解散二十四年回镇与北兵战于罗文谷及石塘路皆有功诏以原官挂印镇辽东于沈阳前屯诸处屡立战功以病卒于海州保寛慈得众尽瘁王事一时称为名将【延绥志】
　　尤继先榆林人任昌平总兵善骑射爱士士乐为之死后镇守固原延绥敌不敢犯又镇蓟辽九年加少保其殁也军中咸西向祭之【延绥志】
　　王威绥徳人万厯时延绥参将从麻贵征河套大挫贼众进右都督镇大同时塞上多事威训兵饬防边境晏然前后在边五十年九佩将印以功名终威祖孙父子兄弟三世二十四元戎【延绥志】
　　王抚民延安衞指挥使祖钺河西千户抚民承袭守靖边时苦多盗摘发如神奸宄肃遏累迁保河游击绥御有方畧万厯元年迁紫荆参将旋推石门副总兵寻改凉州凉州逼处番回抚民至募勇敢三千日训练待敌常率所部突其围敌披靡遁去凉州以安十四年迁都督佥事镇守陜西嵩山逋防为乱至即扑灭之和硕闻风不敢犯边者数年十七年迁右军都督同知召还京屡疏乞归许之未几复起镇守山西寻以病卒【延绥志】
　　杜应奎字海宇三水人万厯癸丑武进士初授辽东清阳守备屡建竒功天啓中特擢为坝上总兵多谋畧力举千斤常遇战臂中矢刮骨疗之色自若有古名将风以谗归里时流贼防三水应奎率苍头军大破之出所掳子女无数一方帖然无警【贾志】
　　孙必显字克孝潼关人万厯丙辰进士由户礼二部郎擢吏部佐偘偘举职不少假易有名选郎之遗风小人以计典中伤左迁去流贼起必显以山西按察司经歴量移南祠部急请归建议设重镇以扼关乡人恤其私以劳师动众尼之防自是渡渑池而西莫可禁御假满还留都途出柘城归徳遇贼溃隄而入数十骑薄城引弓诟詈城中危惧必显令傔从环射之贼中伤皆散人咸谓必显知兵可办贼也久之由大理寺丞擢兵部右侍郎拜命之日庐儿戍卒靡不防手相贺甫一月卒【墓志】
　　杜桐字来仪延安人任本镇总兵以谋勇著称首功至一千八百官右都督文焕字弢武桐之子时套警方严自宁夏总兵迁本镇战多防以事谢去崇祯二年大盗混天王等掠延川米脂清涧诸县复起为总兵勦之三年边盗苗登雾啸聚于安定文焕击败之王嘉引降复叛去走皇甫川引套人入冦文焕从孤山进击大破之四年贼首神一魁据保安招套中千余骑为乱文焕与贺虎臣合军围之遁去文焕三任榆林赐飞鱼宠盛无比子域官池州总兵部伍肃然为一道最自桐及域三世总戎当代称为将家【延绥志】
　　李卑字持平榆林人以神木千总屡立战功陞延安参将值羣盗四起以防兵三百破贼数千于甘泉临阵出竒疾如风雨延以北诸县頼之积功擢临洮总兵勦贼于湖广所至军命严肃居民不扰虽仓卒颠沛镇定如山贼营望见旗鼓即知为李将军惜勲未奏而卒【延绥志】
　　崔林绥徳衞千户世居榆林卑退自持乡人或侵其田林推与之守柏林堡严烽堠饬边防贼不敢犯及随征奋不顾身以骁勇闻乡人语曰林居乡怯临阵抑何勇也子孙亦勤俭谦厚有家法【延绥志】
　　赵彦肤施人万厯癸未进士歴官都御史巡抚山东沉敏有智畧平妖贼有功进兵部尚书【延安志】天啓二年山东妖贼徐鸿儒作乱抚臣赵彦连战皆防未几贼攻兖州彦亲至兖州同总兵杨肇基迎敌杀贼千余人贼走滕县贼侯五乞降而鸿儒同党三百人复力守官兵分攻之彦令鸿儒不出即四面焚攻贼因防鸿儒降复滕城加赵彦兵部尚书【纪事本末】
　　郑学陆字翼宣西安人举人明季任大冶令性慈厚语音和细目眶防赤即其怒时时盗贼盛起计擒渠魁柯笃生等数十人丁丑峡山吕瘦子叛独运方畧统家丁胥役经营联络遂不敢犯境与守道袁继咸协力灭之【湖广志】
　　孙守法字绳武临潼人多智谋膂力絶人时流冦猖獗守法仗剑入行伍为总制洪承畴戎旗健卒毎出辄敢当先宜君之战以单骑擒贼首防灯子不粘泥斩获甚众授守备又与贼闯王髙迎祥战于长武迎祥败弃马入沟中守法亦弃马逐之手搏生擒以归余贼气夺授叅将转陞防藩练营副总兵髙杰号翻山鹞雄武有才畧为贼罗汝才副将守法知其可用单骑入垒谕降之杰感恩誓以死报李自成僭号西京守法独不屈遁入山中【康乃心撰孙将军传】
　　王应朝韩城人豪侠有气节膂力絶人明季盗起西川一带尽为贼薮应朝直入其营斫杀斩首数级邑令左萝石嘉其武勇请授千总防御有功毎遇贼战则所向披靡一以当百七年贼围澄城应朝同韩郃营兵将勦杀力斩数十级生擒数人雄勇振一时旋为领兵者忌而杀之萝石哀之祭以文【韩城志】
　　王之良字虞卿华隂人天啓乙丑进士授中书改御史按畿南巡盐长芦大猾贾大成金吾陈宠因縁为奸特疏紏劾商人颂之秦中苦冦甚又值嵗凶请帑赈贷复请修华隂城条奏甚悉咸报可陞太仆寺少卿以佥都御史巡抚南赣时猺蛮土防相煽突势逼衡州衡故介防镇选将防广东乐昌盗起遣兵往击俱大防桂东林起鳯反下令抚之众感其诚即投戈降铅山张普薇与南丰封家山妖人各蜂起势渐合遣兵与江西抚军夹击之战于封山再战于韶遂擒普薇修城练兵天险屹然利器充牣积谷至三十四万石有奇连州阳山猺贼起以兵扼猺出入断其鱼盐连报防冦悉平人称国家设防镇百余年间得两王公前有文成后有之良云寻陞南京兵部右侍郎壬午予告归卒之良性温和渊静有休休度每从三原温纯长安冯从吾游淹通典籍而以自得为宗【贾志】
　　许国翰字柱宇泾阳人崇祯戊辰进士授仪封令歴任岳州道练水兵焚贼船洞庭积防一清及为兖东兵河道仿用武刚车鸳鸯牌之法战守有备其防河兵参用乡勇厚其赏给以故人有固志时冦贼刦掠而兖东晏然皆翰力也终山西按察使【泾阳志】
　　陈继泰字宪宇泾阳人崇祯癸酉举人都察院司务慷慨慕义少年多逺畧明季贼乱破产纠义旅数出奇胜之贼始遁去闾里恃以安堵【泾阳志】
　　单兴诗兴安举人明末贼犯兴安兴诗与州守协力守御临机画防出人意表又洋县举人黄路清勇敢有方畧流贼薄城下路清率乡人登陴守御城頼以全【贾志】
　　按秦中气秉金精星占井钺地险固而俗武勇故歴代谋臣战士秦产为多今取其勲名显赫者列传于左至闻望素着事迹未详如元则有杨子江三原人封庄武伯明则有陈煇延安人官总兵岳可延安人官副将官秉忠榆林人官总兵刘国镛榆林人官总兵袁聪榆林人官叅将孙鉴潼关人官指挥使孙士英宜君人官守备戴钦绥徳人官总兵傅钟绥徳人官叅将王道纯蒲城人官山东巡按皆附其姓名官爵于后以见关西之多将材焉
　　本朝
　　梁加琦安塞人入籍三原沉勇有谋夙娴韬畧顺治元年以将材随征充前锋取太原陜督孟乔芳荐授游击三年
　　王师征蜀加琦运饷有劳晋副将十七年率兵攻川东擒斩贼将陈贵荣等康熙元年台议设蜀中总统弹压两川加琦以威望授是职勦平山西逆冦五年攻太昌贼袁宗第有捣巢功复招降伪新化伯冯起鳯等是年冬又大合诸军进勦贼党于巫山贼首刘二虎自缢防
　　闻晋秩有加子世勲以父廕歴官户部侍郎
　　髙第字汉冲榆林世族也顺治初大兵下河南第由西路进兵驻洛所到风靡寻奉
　　命总镇河南开归三府驻节于襄累加少保兼太子太
　　保
　　赐蟒玉初至襄时县令佟某未任第见城垣倾圯即捐金督将士分泛修筑城以完固恐下情难达于城楼立鸣寃鼓令屈抑者击之辄为伸理节制营将即亲故不少贷性好施舍每设粥厰茶棚立药局给贫生膏火资修古寺观无虚日以及祭蝗祈雨无不立应至于抚开归河南南阳等府州县五十一城招营头一千五百四十六寨勦陈蛟诸防发金逆伪札曹之役身亲堵杀姜之变舆疾从军尤其赫赫者
　　张天禄榆林人明末以义勇从军初贺人龙及曹变蛟从勦流贼有功歴陞池浦总兵官豫王南下上其籍于幕府衣资器械如山积以招抚江南功陞苏松提督时海冦出没天禄抚勦兼施威惠并行降者接踵坐镇十年増秩
　　赐金廕阿思哈尼哈番世袭天禄性忠勇乐善好施尤
　　能礼接儒雅时比之杜征南云
　　黄应杰榆林衞人顺治四年任惠州总兵官镇岭东平长宁剧盗防冦围兴宁军书告急应杰兼程至县安营未定即驰三骑冲贼垒贼大溃斩获无算八年兴宁复乱提兵营于城西赤巷岭平定安集宁人徳之
　　张鹏程字云图榆林人由行伍从髙杰于江南顺治二年豫王南畧鹏程率先归附授宁国副将以招抚江南功授二等阿达哈哈番世袭时江南初定鹏程多方绥辑反侧潜消十一年擢偏沅总兵官李定国兵犯常徳都统苏克萨哈自荆州来援鹏程列舰济师夜袭其营更设伏以要之定国兵溃十七年
　　王师进取滇黔廷议欲得威望大臣镇抚其地因调驻镇逺康熙元年移驻安顺府防水西安坤不靖奉
　　命与吴三桂防师进勦师次六广安坤遣酋岔揢拉率众来袭约兵至举火即断桥以覆我师于江鹏程侦得之乃伏精兵于五里坪守桥为固仍举火诱致之岔揢拉驰至陷伏中擒之遂连营而进次日克水西与三桂兵防于时勦抚兼施山无伏莽始议改建流官设威宁等四府治水西悉定初鹏程身经百战屡被重伤至是血气向衰创疾间作遂乞归既殁
　　圣祖轸念劳臣防典特优祭葬如制
　　许鸿翔榆林人顺治初知叶县时拐河土冦作乱势张甚鸿翔躬擐甲胄率乡勇捣巢灭贼而还防
　　闻纪功民頼安堵
　　许占魁字文元蒲城人顺治二年大兵南下占魁以招抚苏杭功授阳平关叅将时献逆虽除全蜀犹
　　梗六年从定西将军梅勒根入蜀袭伪侯赵荣贵破其军复出碧鱼口设疑兵以遮贼后余众悉降十一年迁山西平阳副将巨冦张武等乆肆刼掠占魁先分兵守诸隘口简精骑二百亲将之乗风雪入山中擒武等以出晋地悉宁康熙九年陞延绥镇总兵官十四年朱龙叛进逼榆林遣逆党投以伪劄占魁立集文武僚属发其事事
　　闻特授都督同知时缘边城堡相继报陷镇兵先因蜀警被调军伍乆虚占魁与游击谢鸿儒等誓众固守三阅月不懈防平逆将军毕力克兔以禁旅来援又总督哈占遣叅将杨宗道游击王宣懿等进援兵四集朱龙伏诛惟东路神木未下占魁督兵围之遂乞降防
　　闻授世职拜他喇布勒哈番袭二次鸿儒擢延安营叅将宗道宣懿俱陞赏有差十六年卒赠太子少保諡恪敏占魁长子登隆年甫冠值朱龙之变请于父夜缒而出诣
　　阙面陈贼势及镇城被围状甚悉贼平补鸿胪寺少卿歴云南临安知府巨盗朱六非以妖术煽乱登隆至立平之五十二年卒于官
　　李吐馨同官人顺治二年任灵丘典史适大同姜瓖叛逆土冦蠭起令某恇怯无才能吐馨招集乡勇示以大义兵民咸感泣御防城頼以全
　　冦徽音字绳之同官人由行伍授山西都司再擢河南叅将时嵩洛间多啸聚徽音出奇计悉获之又折节下士论交多寒素值嵗凶诸儒咸頼其赒恤后迁长沙副将卒于官
　　陈跃驭城固人以从军功授关南道中军守备顺治三年冬黒水峪得贼首髙勲以归四年宁夏总兵刘芳名马徳五年李彩六年王永强刘才俱有功制府孟乔芳知其忠勇可任拔授游击康熙元年随征云南三年闰六月奉檄守天生桥招徕贼首彭长庚等旋令搜箐平化仲硐平蔡家硐平值金平归龙硐跃驭先登陷阵斩获无算四年五月大兵进讨水西跃驭率众次涘列遇贼战大防复分兵攻牛鼻硐匝月贼出降功
　　上防
　　恩议叙八年陞四川松潘东路参将十一年卒于官吉允迪字太丘洋县人顺治己丑进士夙娴兵畧授信丰令时议安逺砂含贼允迪练乡民于新田贼谋从他道乗虚刼城迪侦知之夜伏精兵陇头俟贼至突出击之贼大败壬辰九月复奉檄黄石砦贼先是副将杨栗贾三荣乆战无功迪至谕以
　　皇灵遐播贼遂降歴官云南参政贵州学道所至皆有实政居乡尤好周恤人有鬻子女者辄为捐赀代赎乡党頼焉
　　杨文啓西乡人性忠勇善兵法冲锋克敌屡立竒功屡擢至川北镇总兵官卒
　　赐祭葬
　　马文秀城固人由行伍积功至临安镇游击时滇省初入版图人心未洽康熙三年二月土目王朔等侦知总兵阎镇赴水西即率众袭城城守者来告急镇未发文秀曰城困于贼而不救不可请先之即倍道疾驰而进既至尾贼后贼方盛气攻城期必克城中胥役皆党贼谋开城出应文秀以奇兵急击之城中兵知救至因大噪出攻贼溃会阎镇兵亦至气益奋越八日贼纠集诸蛮众复大进镇督军出战文秀阻之曰贼气方张我师轻出将不利宜以计取之镇不听果败越三日贼攻益急镇大恐文秀起曰贼骄矣众心必懈可击之选城中得二千人戒之曰贼所恃者镖弩也疾逼之则弩不及发技穷矣且戒城中人兵出即下键无令出战者懐退志即引兵张左右翼出击文秀防马先登诸军殊死战贼大败走遂进兵雾露结尽倾其巢穴而还防
</div>
    <div class="pagination">
<a href="陕西通志_page329.html">上一页</a><span>...</span><a href="陕西通志_page325.html">325</a><a href="陕西通志_page326.html">326</a><a href="陕西通志_page327.html">327</a><a href="陕西通志_page328.html">328</a><a href="陕西通志_page329.html">329</a><span class="current-page">330</span><a href="陕西通志_page331.html">331</a><a href="陕西通志_page332.html">332</a><a href="陕西通志_page333.html">333</a><a href="陕西通志_page334.html">334</a><a href="陕西通志_page335.html">335</a><span>...</span><a href="陕西通志_page331.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
