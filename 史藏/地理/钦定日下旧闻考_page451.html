<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 451 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 451 页/共 698 页</h1>
    <div class="content">
钦定日下旧闻考卷五十六 

城市外城东城 

 

原崇北坊在新城广渠门东北角崇文门外东河沿往东至都城东南角至便门东北角七牌三十七 
铺有天仙庙崇恩观卧云庵无量庵崇恩寺卧佛寺増福庙白云寺积榖寺万福寺五城坊巷胡衕集 
臣等谨按天仙庙崇恩观卧云庵卧佛寺今存卧佛寺又名妙音寺本朝乾隆三十一年重修卧佛犹 
存后殿増褔庙今名増褔寺又名财神庙在花儿市大街后白云寺在炕儿胡衕万褔寺在花儿市东 
潴营余俱无考原元至大四年十月勅绘武宗御容奉安大崇恩褔元寺皇庆元年四月崇恩褔元寺 
成元史仁宗纪原武宗及二后为东西二殿蔵玉册十有二牒玉寳一钮元史祭祀志原延佑元年闰 
月隆禧院官言世袓影殿有军士守之今武宗御容于大崇恩褔元寺安置宜依例调军守卫从之元 
史兵志原天厯元年以南镇国寺提举司改崇恩褔元提点所三年又改为褔元营缮司元史百官志 
原姚燧崇恩福元寺碑至大元年诏群臣曰昔朕万里抚军躬擐甲胄底平北冦时有愿言俟他日振 
旅而南大建寳刹为祖考荐褔慈闱祝厘卿曹其灼是怀惟以其日銮辂亲廵胥地所宜于都城南不 
杂阛阓得是吉土勅行工曹甓其外垣为屋再重踰五百础门其前而殿于后左右为阁楼其四隅大 
殿孤峙为制正方四出翼室文石席之玉石为台黄金为趺塑三世佛后殿五佛皆笵金为席诸天之 
神列塑于庑皆梵像变相诡形怵心骇目至其榱题棁桷藻绘丹碧縁饰皆金不可赀算楯槛卫纵捍 
陛承宇一惟玉石榜其名曰大崇恩褔元寺外为僧房方丈之南延为行守属之后殿库廐庖湢井井 
有条所立隆禧院比秩二品守以相臣割田外郡收其租入以给祝髪者乘舆时临留必信宿久或浃 
旬功埀什八期以四年正月八日大庆赞徧赉官役何意其日奄以奉讳皇帝践位哀先志之弗竟惧 
成功之将坠饬敦匠臣益虔乃职罢行工曹入留钥司之程以早集勅臣燧汝文之碑臣燧载拜稽首 
作颂日猗嗟梵宫相方视址授其成规维昔天子写材于江伐石于山言出风行草靡庶顽又假相臣 
汝徃敦匠易衣寒暑饥俟汝饷于兹三年大立细捐垂欲落之而陟配天皇帝曰噫朕兄所志有衔未 
究其在传次乃勅攸司无替尔程其用则取邦赋之经佛宇勅为前古有是而其所无两圣之治前圣 
往矣于佛焉依今圣万年与日齐辉濡轨长江拳石乔岳善颂之存梵呗攸托牧庵集原卧佛寺入山 
门有圆殿佛立其中后殿有卧佛长大余有十余佛环立肩背后寺无碑记止西廊一鐡钟系正德戊 
辰年所铸称寺曰妙音寺析津日记臣等谨按卧佛在今寺中后殿至所云有十余佛环立肩背后者 
今无存原隆安寺天顺间废刹也万厯己酉僧翠林自蜀来募金钱修佛殿后堂三楹曰净土社堂列 
龛五十三结僧徒念佛岁元旦设果饵享佛盘千数名曰千盘会寺后一阁崇祯元年僧大为立帝京 
景物略臣等谨按隆安寺今存创于明景泰五年寺中有题名碑记可考本朝康熙四十七年重建有 


右副都御史刘兆麒撰碑原普陀寺金山寺在崇北坊俱有勅建碑明顺天府志臣等谨按普陀寺今 
存在东便门内桥北勅建碑无考金山寺久废原崇南坊在新城广渠门左安门东南角七牌三十三 
铺有地蔵寺法蔵寺妙音寺寳应寺崇教寺安化寺吉祥寺五城坊巷胡衕集臣等谨按地蔵寺法蔵 
寺妙音寺俱存寳应诸寺无考原法蔵寺旧名弥陀寺金大定中立景泰二年太监裴善静修之更曰 
法蔵有祭酒胡濙沙门道孚二碑道孚戒坛第一代戒师世人称鹅头袓师者也北地多风故墖不能 
空无可登者法蔵寺弥陀墖独空其中可登墖崇十丈牕八面牕置一佛凡五十八佛佛设一灯岁上 
元夜僧然灯遶墖奏乐金光明空乐作天上矣帝京景物略増何景明九日游法藏寺登塔塔廊徐暗 
转不觉此身髙月牖通天汉风檐散海涛望余秋色逺登去客心豪去雁休回首冥冥一羽毛大复山 
人集臣等谨按法蔵寺在霍家桥祭酒胡濙沙门道孚二碑俱存弥陀墖在后圃中即帝京景物略所 
云空中可登者也然今已颓圯矣增金弥陀寺即法藏寺在外城内寺中有墖七级髙十余丈中空可 
登余少时读书其旁天气晴时辄一登北望宫阙黄瓦参差西观两擅松桧郁茂西山黛色如在檐前 
天府广记増刘效祖法藏寺墖诗几年不出城南路偶为幽寻过梵宫四壁烟霞空白日满堂钟磬动 
秋风浮图影落青林外舍利光生晦夜中阡垄纷如闲步暝九霄铃铎认西东帝京景物略增毛鋭法 
藏寺墖诗虚墖凭髙立天风吹寂寥院花开昨日碑字认前朝风影坛光动铃声海夜潮诸天来肃肃 
星宿动寒霄同上原大悲寺在崇南坊有勅建碑明顺天府志臣等谨按大悲寺久废增育婴堂在广 
渠门内夕照寺西本朝康熙元年建五城寺院册臣等谨按育婴堂创始于大学士金之俊学士胡兆 
龙继之者有冯溥龚鼎孳姚文然赵之符王熙行之数十年雍正二年世宗宪皇帝特宣恩旨颁帑千 
金并赐功深保赤扁额又御制记文以示奬励并勅各省督抚募劝好善之人照京师例行之皇上御 
极以来广沛恩膏时加赈给仰见圣朝深仁厚泽无微不到洵非前古所及也增雍正二年奉上谕顺 
天府府尹等京师广宁门外向有普济堂凡老疾无依之人每栖息于此司其事者乐善不倦殊为可 
嘉圣祖皇帝曽赐额立碑以旌好义尔等均有地方之责宜时加奬劝以鼓舞之但年力尚壮及游手 
好闲之人不得借名混入其中以长浮惰而生事端又闻广渠门内有育婴堂一区凡孩穉之不能育 
养者收留于此数十年来成立者颇众夫养少存孤载于月令与扶衰恤老同一善举为世俗之所难 
朕心喜悦特赐扁额并赐白金尔等其宣示朕怀兼倡率资助使之益加鼔励再行文各省督抚转饬 
有司劝募好善之人于通都大邑人烟稠集之处若可以照京师例权仿行之其于字弱恤孤之道似 
有裨益而凡人怵惕恻隠之心亦可感发而兴起也增世宗御制育婴堂碑记朕抚御寰瀛子育兆庶 
欲使溥天之下咸跻仁寿之域粤稽周礼有慈幼之文戴记有养孤之典德意深厚施及襁褓盖王政 
之仁虽鸟兽之胎卵草木之萌芽皆为之教令以爱护之使至于生植而况于人乎国家太平日久丁 
口蕃息或有不能自鞠养者朕恻然念之京师广渠门内旧有育婴堂一区以字遗稚顾其规制未偹 
所存济者尚少朕用赐之题额以重其事又赐帑金特谕府尹重加经理公卿士庶多有捐赀为善者 
凡乳保医疗之人寒暑衾服之具施设周详行之可久孔子曰大道之行也人不独亲其亲不独子其 
子言孝慈之道广也诗曰商邑翼翼四方之极言京师者四方之表也诚使九州岛之内自通都大邑 
至于市镇繁富之所郡县长吏各殚厥心仿此而推行之倡好义之事宏恤孤之政岂惟保抱携持幼 
得所养而人人兴起其仁心喜于为善则老安少怀风俗益臻醇茂斯朕之所厚望也夫增雍正十三 
年奉上谕京城有普济堂二处育婴堂一处收养无依之穷民抛弃之婴孩由来已久其经管之人实 
心行善有存孤之意恤老之风从前皇考两赐帑金并赐温纶以旌义举今朕即位广沛恩膏而辇毂 
之下乐善良民敦行不倦朕心嘉悦三处各赐银五百两以助其养赡之费着内务府即行给发并朕 
旨宣谕知之原夕照寺其建置年月无碑记可考或云燕京八景有金台夕照此寺之所由名也析津 
日记臣等谨按夕照寺在育婴堂东创建年月无可考据赵吉士育婴堂碑记云夕照寺顺治初已圮 
仅存屋一楹盖其来久矣今殿宇甚完整又考燕京八景之金台夕照在朝阳门外析津日记云此寺 
以是得名误也原安化寺在崇南坊有勅建碑明顺天府志补安化寺正统八年赐额有光禄卿云间 
张天骏碑记行国録臣等谨按安化寺今存勅建碑无考张天骏碑今在寺中增万柳堂在广渠门内 
为国朝大学士益都冯溥别业康熙时开博学鸿词科待诏者尝雅集于此检讨毛竒龄曾制万柳堂 
赋今其基周围一顷余内有小土山即昔莲塘花屿也京城古迹考臣等谨按元亷希宪万柳堂在今 


右安门外草桥相近详见郊垧门此则临朐冯溥别业盖慕其名而效之者也后归仓场侍郎石文桂 
有御书楼恭悬圣袓御笔额曰简亷堂聨曰隔岸数间斗室临河一叶扁舟又有御书石刻数方嵌于 
壁间康熙四十一年石氏建大悲阁大殿闗帝殿弥勒殿舍僧住持圣袓御书拈花襌寺额赐僧德元 
今恭悬大悲阁上增毛西河征车赴京时益都相公大开阁请召诸门下士共集于城东之万柳堂即 
席为赋时作者三十人益都以是篇压卷次日侍读乔君为传写一通谬为已作以示曹峨嵋司成峨 
嵋曰此非君作也然则谁作曰此非西河不能也一时竞传之以为佳话西河集增毛竒龄万柳堂赋 
有序万柳堂者益都相公冯公之别业也其地在京师崇文门外原隰数顷污莱深广中有积水渟瀯 
流潦既鲜园廛而又不宜于梁稻于是用饔钱买为坻场垣之塈之又偃而潴之而封其所出之土以 
为山岩陁坱曲被以杂卉构堂五楹文瑎碧砌芃兰薢茩蘝蔓于地其外则长林弥望皆种杨柳重行 
叠列不止万树因名之曰万柳堂歳时假沐于其中自王公卿士下逮编户马医佣隶并得游燕居处 
不禁不拒一若义堂之公人者昔都城门外多群公所置别业如樊川金涧谢墩韦谷以及富郑公园 
田游岩宅之类并有山亭水榭鱼鸟花竹之胜然数传以后或存或毁未必当时为世通也今以公所 
营而较之于昔不无朴啬然而旷澹之怀与物同之且去此数里穿池放鱼豢畜乳妇而鬻无主之婴 
儿其于游覩自得之外更有会焉故其街日太平其坊曰隆兴而其途之榜则曰教养盖取东南近藉 
教侯之养之义至若元时丰台有万合堂与此地异虽其名同非以袭其事也因为之赋若夫城南杜 
曲郭内张田坊名履地道类平泉上宰钦贤之馆相公独乐之园开丙舎于广陆寻午桥之通川緑野 
匪伊阙之旧蓝田出辋水之间岂若谢氏东冈潘仁西宅林绕桐园溪连梓泽花飞会老之堂草满蔵 
春之域图竹木于游岩拾槐枝于李石安邑之玉杯易碎永寜之金盏可掷筑日华之馆而糜其资夺 
沁水之园而减其值乃若院因起草岩有退思星辰相聚雨露攸滋谷口赐逍遥之榜池边吟醉白之 
</div>
    <div class="pagination">
<a href="钦定日下旧闻考_page450.html">上一页</a><span>...</span><a href="钦定日下旧闻考_page446.html">446</a><a href="钦定日下旧闻考_page447.html">447</a><a href="钦定日下旧闻考_page448.html">448</a><a href="钦定日下旧闻考_page449.html">449</a><a href="钦定日下旧闻考_page450.html">450</a><span class="current-page">451</span><a href="钦定日下旧闻考_page452.html">452</a><a href="钦定日下旧闻考_page453.html">453</a><a href="钦定日下旧闻考_page454.html">454</a><a href="钦定日下旧闻考_page455.html">455</a><a href="钦定日下旧闻考_page456.html">456</a><span>...</span><a href="钦定日下旧闻考_page452.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
