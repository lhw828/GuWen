<!DOCTYPE html>
<html>
<head>
    <meta charset="UTF-8">
    <title>陕西通志 - 第 316 页/共 490 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>陕西通志 - 第 316 页/共 490 页</h1>
    <div class="content">　　李茂春字蔚元县人进士万厯中知扶风丰格崭然清操如水毎于上官前为地方陈利病侃侃无所顾忌期于利民【贾志】
　　王祈祯山东馆陶人扶风知县长于钩距下无匿情扶邑钱粮加耗始自前令黄尝先取羡金而令收役补偿至是禁絶俾民自投柜胥役无能为奸延接士大夫以礼或有干凟者辄峻拒之为一郡最【贾志】
　　刘朝绘四川大邑人万厯中西乡知县重修金洋堰民沐其惠【旧志】
　　刘应科山西垣曲人歳贡万厯中麟游知县老成正直人不敢干以私至比之包孝肃时值宁夏之变贼势甚厉应科登陴誓众筑垒固守啮指自矢曰以死报国分也士民皆感泣寻贼灭以忧去濒行惟冠葢图书而已【贾志】
　　张以谦字益吾河南洛阳人进士万厯中洋县知县精链明敏宿弊尽厘减粮赈穷民立祠祀之【贾志】
　　李用中县人进士万厯中知洋县资性英明才猷果敢力行均地条鞭法由西乡路修飞槽斜堰洋人永利立祠祀之【洋县志】
　　程心传仁寿人以举人知西乡县申请茶法除民害商亦称便至今诵之【贾志】
　　李培乐陵人监生为畧阳令革排年之扰除副差之害发奸剔蠧盗息民安【畧阳县志】
　　邓朝左南昌人万厯时以举人知紫阳仁慈廉洁编审以公又积谷备赈时称循卓【紫阳县志】
　　张继芳沁水人万厯中以举人知紫阳才能敏防修葺庙学纂集县志勤考课均里甲有遗爱碑【紫阳县志】
　　贺贡山西崞县人举人知雒南明察有守以单骑出讨矿冦为民除害又赈饥缮城垣徳政尤着民绘像奉之【雒南县志】
　　郭实字华伯高邑人进士万厯间任朝邑令性严明有殊绩歳大祲赈济有方民无流亡召入为御史【贾志】
　　史东昌山西蔚州人进士万厯中知澄城性强毅敢言不畏权势而喣喣拊民不异家人父子贫民输赋牛羊花布粒麦之属皆准入亲视衡量不任左右有行贷者亦借而付之故催科不扰陞刑部主事【贾志】
　　黄榜綦江人举人万厯中知澄城勤于民事置学田立义仓又造木牛滚锄以劝耕当事皆称其才【贾志】
　　髙一防陈留人举人万厯中知澄城精明仁厚善政宜民澄素苦徭役重累单户防申请条鞭徭役始均【澄城县志】南邦化安邑人进士知澄城始立条鞭大便里甲后人被徳不衰【贾志　按二传俱云立条鞭法岂髙令发其端而南令成其事乎合传之以见其终始云】
　　马攀龙号瑞洲四川巴县人万厯中授韩城令性慈惠介洁丁田赋多溢额逋负日甚攀龙亲经厘正而溢派规避之端自此永杜又韩之水利工不勤易堙溉不匀易阏攀龙为酌田分期灌水堤堰疏濬旷工必惩遇旱辄涕泣拜祷焚爪自责每有膏雨之应终其任狱讼盗贼为之一清迁兴国知州【贾志】
　　王九畴字子范河南邓州人举人万厯间华隂知县均田弭盗多惠政尝修学宫建北城楼立常平仓树道傍栁复葱谷水故道与华牧力辨利害务期两便民思之不置【贾志】
　　刘泽逺祥符人万厯间举人知同官催科不扰建书院奎楼河堤诸公署并修县志文风丕变规制一新【贾志】
　　刘梦阳嘉州举人万厯间知白水恢新学宫重修邑志甚有功于士民【贾志】
　　黄汝槐湖广郧县人选贡万厯中知白水抚疲邑灾氓政多恺泽境有民歳出刼掠汝槐申请除邑为立碑与贾沈二令并祀【白水县志】
　　方本清字子任河南南阳人恩贡知三水有才识改建学宫补置俎豆修司院葺城楼濬水渠十余所茂绩丕着【三水县志】
　　陈王庭北直永平人任洛川令清慎俭约凡钱谷讼狱剖断如流吏不敢干以私洛川夙号繁剧民玩吏刁前后令斯邑者禁令怠弛王庭有精力敏于裁决故令行禁止风俗一变【贾志】
　　江之澨汶上人万厯中知中部精明果敢力植善类邑俊秀孤弱不能自立者曲为保全多方诱掖务底于成其里中豪猾交通吏胥招纳权贿武断乡曲者廉得其魁数人捕治之余党慑伏以艰归复补中部加意恤民尤励廉节前后六载民悦士服陞任去邑人泣送境外【延安府志】
　　陈王道山西宁乡人举人令延川调繁清涧遇奸吏辄置之法理狱剖决如流四隣控吁者皆假籍以希听断且持躬介洁遇士大夫不阿士耑其业民乐其生循声大起擢贰正定【贾志】
　　孟希孔字于时山西蒲州人进士万厯末知扶风简重寡言笑望之凛然而冲懐可即初下车屏去文法曲为绥辑征收羡余寄之公帑凡营建公费即以充之不更加派于民招抚流移予以牛种民感其徳输纳莫敢后期【贾志】
　　郅述中山西蒲州人举人万厯末知麟游清介自矢一事病民如身受之邑故苦疲述中徐为料理不以督责扰民月三课士进以徳业后左迁去【麟游县志】
　　张启防霸州人举人万厯末知汉隂居寛行简得为政体调停差役务从轻省修尊经阁文昌宫魁星楼八蜡庙筑月河堤造城门桥歴任五年士民诵之【贾志】
　　王之玺字符珍河南开封人举人天啓初鳯翔知县其言呐呐不出诸口而政事暇整立易知单毎户以赋丁多寡为次一甲给一单如甲不完限则乙不受单凡留单者责之民争输赋单行若流催科不扰【鳯翔县志】
　　熊引丰字年玉四川富顺人举人天啓初知扶风机警夙成更饶干畧先是邑多逋欠麦秋后追摄四出胥役复上下其手窃取嬴余引丰廉得其状无羁留需索之扰百姓争先输纳吏民莫敢侵欺且应变仓卒不畏强御奸宄戢伏境内大治【贾志】
　　姜兆张字省宇山东掖县人天啓壬戌进士任三原令下车之日问疾苦锄强暴有嫌其风节过峻者兆张曰稂莠不除嘉禾不植民害不去民安得寜越二年徙长安令士庶拥车悲涕【贾志】兆张为咸宁令时抚按批行会议为魏珰建祠兆张抗执不可遂削籍归里【颂天胪笔】
　　王庆逺山东临邑人恩贡天启三年任安定令清介絶伦精明果断地方安堵有民耕得遗金百两一人来告庆逺问曰是汝地金耶彼地金耶答曰是彼地非彼金也当入官庆逺曰汝耕汝地得金吾亦不以不入官罪汝也其人惭而退陞绥得知州民思慕之祀名宦【安定县志】
　　刘昌号瀛洲祥符人天啓乙丑进士授三原令抚民多惠政月课士讲论不辍时议建魏忠贤生祠地上官意在三原昌力争得免【祥符县志】昌精于吏治案无留牍民无伏奸值流冦猖獗所至攻陷邑人震恐昌乃明侦谍练土著慎封守绥辑持重境内无患【三原县志】
　　路振飞字皓月北直曲州人天啓进士泾阳知县甫下车缙绅被奴诬讦奉防讯拟时已文致大狱属四邑令会讯莫敢平反独毅然判曰某必无死法当事咸难之振飞曰即有谴责某力任之既覆奏得减戊巳间歳大祲设法蠲赈抚集流移凡活数万人未几旁县盗起延及云阳振飞团练乡勇人自为战身先士卒殱其渠魁数十人冦相戒毋敢入境又以渭水通商舳舻满望而泾至弗任舟楫亲厯河浒量度深浅疏荡泥石令可舟行乃先为小船试运之渐继之以巨舰渭川百货咸集于泾所省辇负费什之八复听民自造船通货不得以税扰民咸便之寻擢御史【贾志】
　　张京字士将汉阳人举人天启中扶风知县清约恬淡以文学饰吏治不用行户不取赎锾礼贤爱士一意拊循尝有武弁暨司掾骚扰驿站即按治如法值歳祲盗起设方畧殱渠魁四郊晏然又多方拯济全活甚众【贾志】
　　蘓州俊山西曲沃人举人知南郑县时常板子张义脱伍冦汉中州俊单骑请兵平之陞本府同知以守正不阿致仕归【贾志】
　　徐汝正号二寰宣城人万厯己酉举人西乡知县时瑞藩封汉中道西乡舳舻相望民夫牵挽不胜驿骚汝正操小艇懐笺谒王为民请命风作舟溺求尸三日始得之湍水中犹衣冠端坐石上一门役捧足而跪邑民环哭失声立祠祀之今相传为汉江神【江南通志】
　　亢孟桧【陈鼎留溪外传作孟元桧】号似何临汾举人初授洋县有惠政瑞王之国供应繁剧力请于王申饬从行宦侍旂尉不得擅骚民间闾井晏然王以此得贤声而官民歌思孟桧不置又开堰浚渠民享其利【续表忠记】
　　曹宗载字圮儒云南临安人举人醴泉令以清廉调繁洋县莅任五年讲乡约止刁讼修学宫勤课士风俗一变【汉中府志】
　　胡上进北直藁城人以明经知凤县清介有守以忧去复补凤县未几贼突至全家遇害抚按题请褒防【贾志】
　　成材山西清源人崇祯初知宜川时饥馑枕藉盗贼四起材恩威兼用内抚饥民外捍强冦宜人赖以保全【贾志】
　　罗爌山西清源人举人崇祯初知延川时延属土冦披猖孤城受围爌训练民壮誓众死守城获保全居北门城楼者五年终歳不返署厯陞户部郎中【贾志】
　　鞠思让山东文登人恩贡崇祯初以王种盗起自镇安调令白水抚确有指画值歳饥赈恤贫穷境内晏如【贾志】
　　姚一麟山西太原人由举人知中部值崇祯初兵戈扰攘饥馑频仍庐舍灰烬民仅孑遗一麟加意轸恤抚残黎复县治渐有起色且严明果断吏无骩法民获宁宇歴陞汉中知府【中部县志】
　　杨天际号冲元四川龙安人恩贡崇祯五年任兴平令当流冦猖獗训练民兵料理火具保障一方士民思之【兴平县志】
　　梁士淳字昭质北直正定人崇祯辛未进士为泾阳令莅任首崇学校政事稍暇即进诸生谈经课艺孜孜不倦士风丕振时流贼方炽登城环视筑堞濬池费计数千金不损公帑三月工竣又择民勇敢者因乡为伍连伍成营以诸生能骑射者分率之按时训练以备不虞是以他邑多蹂躏而泾邑获安堵抚按亟称之其催科不扰杜絶火耗吏胥无得侵蚀尤留意贮谷备赈设法籴粜使仓有余积故屡值水旱邑不为灾调繁长安以外艰归囊槖萧然人比之琴鹤清风云【贾志】
　　韩景芳北直长垣人举人崇祯七年任醴泉令清严耿介不避豪强时流冦猖獗所在焚掠景芳修城池严守御百姓赖以保全祀名宦【醴泉县志】
　　赵跻昌山西解州人举人授咸阳令崇祯八年八月初五日遇贼死之【咸阳县志】
　　王国训字振之山西解州人天啓进士崇祯中知扶风天性严毅剖决如流讼平政理自奉俭约耻为夤缘八年秋冦薄邑城四面攻之国训缮修守具捍御六十余日力竭城陷被执不屈骂贼而死事闻赠光禄卿赐祭塟防一子【贾志】
　　赵之琴字舜清辽东铁岭卫人举人崇祯八年知淳化时七盘诸隘盗警豫储火器完城橹贼至躬冒矢石斩馘甚多贼始退创立马神祠恤里甲马头之役民甚徳之【节爱碑记】
　　吴从义字裕强浙江山阴人进士长安令初谒选者率营善地从义独曰避危疆不就岂臣子分谊且吾贫若称贷营之后不剥民以偿耶卒得长安时流冦充斥诏三边督师孙傅庭移镇西安兵十余万糗粮刍茭咸取办于令秦府宗室及缙绅占业者居十之四名为寄庄无他役役独累小民从义不惮强御令豪族均输民获稍苏而兵亦无哗举卓异督师陷阵殁长安势如累卵从义佐抚军誓死不贰继娶胡至署家人以合巹请正色曰此何时也而为此浃三旬终不一顾分汛南门贼攻城西门先陷吏请携印出走从义曰城亡与亡吾将安徃见一仆在侧曰吾当以死报国汝素忠谨可奔讣吾家新闺人尚未成礼仍归其母言毕入关帝庙卸戎服易冠带望阙叩头投井死年四十有三贼知从义死戒其下毋犯其署家人得全从义为童子时梦一长者拊其背曰歳寒松柏其在斯乎寤而志之至是果验后赠按察司佥事【续表忠记】从义崇祯庚辰进士辛巳筮仕长安有廉名癸未冬逆李入关城陷从义诣关帝庙易公服望阙泣拜如张睢阳之言曰生无以报国死当为厉鬼以杀贼遂引刀自裁为吏夺去未死徐歩殿后有井举身赴之犹未死为贼逻者所觉欲引出谓尔何自苦肯更事富贵可保从义于井中厉骂贼怒推石瓦下击死【方学舜忠烈碑　按方碑记从义死事与续表忠记微异故并识之】
　　张宗孟字泗源山西定襄人进士授鄠县令未莅任冦薄城下宗孟闻警兼程而进至则四门皆土野服从间道登陴鼓励守者贼宵遁乃治鄠城四隅建敌楼重葺四门创悬楼二十二座建堡六十六处各设火具贼过城下辄相戒毋敢犯又建市心楼重修大成殿移泮池櫺星门外居恒与人语煦煦可亲而阶庭肃穆吏胥奔走无错趾诸台横有征调即拒不应左帅兵过处俱入城宗孟拒之一切供亿置城外扄其门因诬谮于督院上其事奉防勘问士民保留乃以降级摄令事任八年陞刑部主事【鄠县志】
　　陈扆颂字我恂济宁人进士崇祯间知三原志操清白不染一私缓催徴剔积蠧抚防疮痍除强冦士民徳之【三原县志】
　　杨暄山西高平人由进士授渭南令老成厚重甚得民和歳大祲毕力拯救奸人乗机行刼毙之杖下民得稍安贼兵抵渭南暄已擢兵曹未行与学官蔡姓者同守会举人王明诰开门迎贼暄被执骂贼死【续表忠记】
　　柴国弼辽东人歳贡知安塞长于御侮明战守之法冲锋破贼城赖以全以疾卒邑人思之祀名宦【延安府志】
　　陈炳河南孟津人举人知安塞时大饥道殣相望冦盗充斥炳煮粥活人以千计复力捍孤城邑人赖之【延安府志】
　　蒲来举【籍失考】知甘泉县贼来犯守备孙守法等拥兵不救城破来举手刃一贼伤六贼而死【续表忠记】
　　郝鸿猷字勲甫北直霸州人崇祯时以举人授延长令延长处贼窠中贼营蔓延数百里鸿猷单车之官既而贼环攻延长鸿猷设守具捍御忠诚感人父老子弟效死弗去贼攻不胜遂引去围既解冒雨巡城堕而折脇移病归数月城遂陷延人尸祝之【初学集】鸿猷负伟才有胆畧时巨冦号一字王啸聚延水关鸿猷预谋守御凡作止部伍编成诗曲俾兵民习歌之不烦号令行垒肃然贼至列阵于前单骑至营谕以利害贼惧遁去孤城赖以无患【延长县志　按鸿猷二传事迹微不同由前传可见其忠义由后传可觇其谋畧故并录之】
　　万代芳辽东人崇祯时为延长令廉介自持慷慨有气节时流贼犯境躬率士民修战守之具及攻城昼夜坚守力尽城破乃退守上城用炮击之炮未及燃贼蜂拥至乃北面再拜曰臣力竭矣自刎而死祀名宦【延长县志】
　　唐梦鲲字化卿番禺人万厯乙卯举人知宝鸡县县为三秦剧邑或谓梦鲲曰公年垂耳顺逺宦崖疆为公危之梦鲲笑曰为朝廷臣子安所避甫入境潼关失守贼欲取道宝鸡梦鲲力御之邑得无恙未几李自成据西安三秦相继陷没梦鲲知弹丸不能独完一日晨起慷慨谓仆曰吾力竭矣唯一死以尽吾职悲愤痛哭缢于官署时崇祯癸未十二月十八日也上闻赠光禄寺少卿赐祭塟焉【广东通志】
　　魏权中山西武乡人崇祯中贡生知郿县长才大畧果于任事当流冦猖獗能练兵守城贼数环攻随宜守御时复破斩贼级陞西安同知【贾志】
　　夏绍虞湖广襄阳人崇祯中贡生知麟游以新城未据形胜上疏改复古城剏造宏逺至今赖之【贾志】
　　吕鸣世福建人由恩贡为麟游知县性介特以风教自任崇祯七年八月城陷被执贼闻其廉惠惜之未忍加害鸣世发愤絶食六日而卒【续表忠记】
　　蒋汝艾字玉衡兴安人以歳贡任洋县训导陞西乡教谕崇祯时巨冦肆扰委署南郑篆招流移恤困苦设法殱捕贼不敢近【兴安州志】
　　司五教字敬先内黄人以明经知城固县时逆闯遣贼帅田见秀拥众攻城五教以大义激士民固守阅四日力尽城陷被执贼帅逼之跪厉声曰朝廷命官肯为贼屈耶索印曰印已还天子贼怒遂遇难【畿辅志】
　　程谦字六吉山西岢岚人崇祯中以举人知西乡勤敏廉肃吏胥畏法署洋县城固值流贼四起邻邑悉遭蹂躏千里内无坚城谦设法督民守御三邑俱安堵无恙【贾志】
　　郭鼎藩字翰宇泾阳人万厯丙午举人初为沔县教谕适遇逆闯率贼数万夜薄城下县令恐惧鼎藩慨然以城守自任泣励义勇亲冒矢石贼被创以去沔人勒石纪绩寻署事凤县寛赋税除强暴士民有一清彻底之谣【贾志】
　　郭一龙山东曹县人举人崇祯中知洋县清正刚介流冦逼城竭力捍御以病卒士民哀之【贾志】
　　张鹏翺北直临城人贡士崇祯十一年知汉隂慷慨勤敏毅然以灭冦为事歴任五年治绩焕然一新【贾志】
　　刘廷徴北直乐亭人举人崇祯间任洛南令博学能文莅治诚信刚正不阿时流冦数十万攻城浃月廷征殚力守御贼引去人追思之【贾志】
　　董三谟黎平人举于乡崇祯中授山阳知县贼陷城三谟与其父嗣成弟三元妻李氏携子女皆死三谟多惠政百姓素感其恩及全家殉难贼退百姓羣聚而哭之后赠光禄寺丞立祠嗣成三元并祀妻女建坊旌表【续表忠记】
　　范志懋河南虞城人举人郃阳知县性刚毅尚名节甫至郃流冦环攻城十七日不下先是邑城设有韩郃营糜费民万三千余金力请撤去后以懐来防议殉国难【贾志】
　　温素知字忠赤山西闻喜人贡士崇祯间任华隂令慈惠端方色笑不轻假有挥霍之才遇事直断悉得其情调郃阳值歳大祲忧旱成疾遂卒俸余数十金绅衿致赙仅得归榇【贾志】
　　田臣山西忻州人举人崇祯间知蒲城凡事务尽实心威严御下吏胥不敢为奸浚濠缮城有功保障邑人塑像祀之【蒲城县志】
　　朱一綂平度州人举人初任蒲城西安破属邑多降一綂独曰吾家七世衣冠至我臣贼不坠我家声耶体素肥令家人扩井口以待防衙兵叛夺印趋降一綂瞠目叱曰吾一日未死印不可得也日暮左右尽散从容赴井死县丞姚启崇亦死焉【续表忠记】
　　王无逸宁陵人贡生崇祯间知白水明断不挠大修城陴后防潜入城陷无逸犹着公服骂贼死【贾志】
　　回滼沈府宗室由宗贡生知白水习法律吏不敢欺贼入城犹手弓射贼与学官魏箴典史刘进并被难【续表忠记】
　　李麟祯北直深泽人贡生长武令筑城凿池修制火炮民初怨之数年后贼盗蜂起战守恃以有具【贾志】
　　恽绍美湖广人知长武值庚辰之变颓垣败井目不忍覩绍美署长武修城垣招流离救荒弭盗大有恢复之功夜宿戍楼作长武愁吟三十首邑人感其徳咸以为嫓美梁公云【贾志】
　　万云路北直吴桥人中部知县仁慈恺悌时征役不息兵至辄病民于是士民闭城不肯内兵督师怒执衿士欲杖之云路力抗不从卒于官阖邑泣送出境【贾志】
　　新堞【作□误】汾府宗室以十四年恩贡选授中部潼关破贼传檄至新堞方巡城手碎其牌欲效死守邑人皆股栗乃集父老告之曰封疆之臣有死无贰汝等可各为计吾尽吾节而已未几贼至妻卢孺人妾薛氏冯氏皆请自缢冯犹未合挥之去不可垂泣愿从有女才数歳拊其背而勉之缢书表封印驰上京师冠带向阙拜又遥拜其母遂自缢邑人塟之社稷坛侧妻妾与女咸祔【续表忠记　按纪事本末李自成防潼关分兵畧鄜延中部知县华堞知城小不支遂经死事与此同疑华即新字之讹】
　　周瑚北直行唐人恩贡崇祯中知清涧剖决疑事如习知戊寅流冦逼城数月瑚严为守御多出竒画危城得完【清涧县志】
　　胡允宾贵州石阡人崇祯末为延长令时兵戈连歳饥馑频仍允宾严守御勤赈恤残黎获安精明果断吏无骩法人无遁情【延长县志】
　　按令长为亲民之官其惠爱及人尤切虽旧志所遗未可弃也如唐长安令卢文秀宜春人美原令崔衍失其籍陈仓令薛景先失其籍澄城令宗义仲南阳人宋长安令冯子脩西充人高陵令范栋失其籍鄠县令张伋失其籍渭南令宋白大名人陆游山隂人下邽令蔡冠卿南城人扶风令钱文敏新安人郿县令贾藩失其籍汧阳令朱景偃师人武功令王颐失其籍金安定令张亨崞县人蒲城令马东平人好畤令张去华临海人元咸宁令王义宁晋人高陵令张崈失其籍鄠县令冦靖失其籍三原令陈思道新安人三原令郭正正定人盩厔令孙明道醴泉令严承直甘泉令张鼎成安定令李徳源朝邑令成好徳俱失其籍韩城令解荣祖大华人米脂令武秘河东人姒庸道陜州人府谷令薛治失其籍明长安令李时涿州人褚环交河人沈听之商城人孙三杰乐安人王时英垣曲人咸宁令孙浩失其籍何钟富顺人李宗延汝宁人李得中内乡人陈王庭卢龙人刘有源江西人咸阳令郭在丰太康人李经祁州人赵琏归徳人孟綂宁阳人杨睿获鹿人底蕴考城人李仁濬县人杨钺香河人王三锡内江人曾传徳阳人傅霈忻州人宋国相濵州人张名世马邑人兴平令王悰献县人朱瑄庐陵人陈常叙州人田适汾州人刘贤曹县人李景先邢台人郭孔完新乡人王思任山隂人阎尧年隆平人临潼令徐镛兴国人张一鲲定逺人张蒲偃师人刘文焕光州人高陵令杨清太和人张锦山东人马政柘城人让洪洞人刘安临城人鄠县令王文秀阆中人杨祐内江人蓝田令郭坤高平人周潾太原人杨培解州人陈一防光州人杨绍先高平人三原令厐辅乡宁人陈荣戎县人刘躭武定人朱芾溧水人莫谦大兴人谢鹏衞辉人张治颍川卫人李昌兴济人高进孝获嘉人盩厔令刘逊仪征人傅宠重庆人罗良祯成都人秦聚奎汉阳人王之栩蕲州人何逈秀正定人渭南令周璘博兴人宋礼郏县人宫显乐至人严用四川人褚顺祥符人王宫用成安人刘翾内江人靳廷宾歴城人梁许孟津人徐吉内江人王九叙肃宁人张希夏蒲州人富平令李寿昌太原人王杰失其籍韩楷山东人郭镕失其籍陈润顺天人张本韩凯俱失其籍王宗源吴桥人刘藻彭县人刘希简汉州人胡志防安邑人刘尚礼汾州人何通衢巴州人杨君惠徽州人宋果莱阳人马呈徳杞县人醴泉令胡琏汤阴人张刚巩县人张相蓬州人王锡洪洞人王佐蒲台人韩嘉会眉州人刘佐徳阳人张惟易上蔡人姚烛襄城人张大美霑益人芮质田宝坻人陈竒防绛州人贺仲轼获嘉人程尚勤长治人肤施令董汝豫洛阳人安塞令赵之庠四川人彭尧升蓝山人甘泉令郝镗吉州人安定令刘整孟县人郑淇汶上人李岩博平人徐彬荥阳人刘鉴陈州人王道卢龙人曹铭临清人陈言信阳人范盈曲阳人李时魏县人张永茂浮山人田应聘鸡泽人高天命徳州人丘云肇诸城人胡燔全县人保安令张庸江宁人朱通宛平人陈暹永平卫人何定保定人王正武清人南泰洪洞人黎昌期广东人宜川令符仕宁陵人吕封齐失其籍彭燿广东人延川令马宪武康人马元正定人张友先通江人贺璎宁乡人王永清迁安人陈文麻城人刘宗礼大名人朱庭弼保徳人齐璿燕山卫人齐尧智庆云人王祯馆陶人毛储元常徳人刘正寛安邑人彭应元筠连人蘓庭益都人延长令雷洁平遥人张世英洛阳人王道明黄县人王嘉柟掖县人侯国勲大同人凤翔令蘓梦蛟绵竹人岐山令王泽失其籍张绪宗固安人荣节遂平人汪玠巴县人陈鹤阳资阳人蒲轼崇庆人马彦卿内江人宝鸡令师嘉言河津人扶风令周本泸州人孙昌农卫人杨瞻蒲城人郿县令方丰建昌人冯清滦州人毛振西平人刘翺大同人贾防李溢俱祥符人程章内江人张文焕掖县人李嘉禄禹州人汧阳令王彦祥榆次人兾进唐山人麟游令冉鼎中牟人刘预绛州人张绅商河人朱正光大足人李应时榆次人刘应科垣曲人熊文炜隆昌人南郑令李麟绵竹人冯英宁晋人霍镇芳光州人甘惟灿海澄人褒城令王鲁郓城人侯明洛阳人张表鹿邑人李筹营山人张庚曹县人胡复之南溪人展学蒲州人程士竒通山人焦应鹤保宁人城固令曹璧稷山人胡海饶州人赵思仁昌平人经希伋广西人刘振平阳人李材郏县人熊谠麻城人乔起凤安邑人刘振益南部人高登明翼城人西乡令陈昺高安人郭玑高平人李防内乡人关廷访沁阳人李向春高平人洋县令刘质吉安人马骧偃师人王黼武进人王勉宛平人崔玺燕山卫人成儒新城人李政叶县人李惟几祥符人卢可兆重庆人张连潼州人阎邦宁原武人李良栋合州人姚诚正安邑人凤县令冯惠安阳人戈恂江阴人杨忠闻喜人马杰利津人毕逵齐河人路譓河内人甯浩辽东海州人蘓玹懐庆人薛应奎临晋人谯秉彛南充人司思内黄人赵世英中江人向阁通江人胡可教新城人沔县令王昱失其籍姜仲能江安人侯信泰安人李泽厯城人张贤广葛人畧阳令常辅阆中人李显贵金堂人胡邦彦易州人杜介石州人申如埙延津人傅尔正沧州人洵阳令李肃失其籍黄元晋宁人罗熙射洪人南兆濮州人紫阳令张亨甫内黄人罗埧剑州人郭四维夏津人周宗懿忻州人李守仁顺天人石泉令樊均考城人陆旗歴城人卢绣宝应人孙宥考城人周延龄武城人郭一儒安化人汉隂令刘亨黄县人唐希介阳曲人李时秀孟县人袁一翰曲周人镇安令杨永清忻州人张凤翼沛县人洛南令杨企陜州人郑英失其籍杨士元闻喜人高绶辽州人茍衡山富顺人景二阳富顺人陈应显沙县人洪其道商城人李灿荥阳人山阳令王时雍垣曲人商南令崔辅王舜民俱失其籍朝邑令蘓槃南阳人郃阳令李郁四川嘉定州人董鉴延津人谭启大宁人王邦才卢氏人澄城令王秩失其籍赵瑾博兴人杨泰代州人孙琏新蔡人洪廷玉普定衞人杜国渐南宫人毛丹凤威州人徐时勉江南嘉定人傅应凤浙江山隂人王选西充人韩城令王宏青城人王鼎汤隂人杨遇春陈留人吴雄封邱人郭松山西运司人郑钺祥符人全文都匀人任铠平定州人蘓进祥符人任康世沧溪人李应选赵城人华隂令曹光安邑人莫九龄益都人王济城武人闵以仁渠县人陈希元东光人唐寅营山人赵防乐平人蒲城令史迁金坛人杨观新都人黄防项城人刘大谟仪封人侯秩长垣人李瑶解州人李然汶上人同官令郭瑄忻州人傅鼎直清河人白镇平定人顔顺景州人张贵珉景州人杨茂夹江人周俊洛阳人彭好古夏邑人吴洸威州人马铎定兴人孔尚标曲阜人白水令柴忠阳谷人贾实满城人周贤栁州人赵翰解州人贾熙载鸡泽人沈嘉宾保安卫人张名世马邑人武功令蘓孝渑池人冦如圭宜宾人赖礼南康人宫廷静乐人曹俊静乐人张宏内乡人党茂忻州人高璲繁峙人鲁变睢州人李舒芳陶丘人李云夷陵州人刘渤然新安人陈嘉引东平人永寿令伏伯安归徳人龙仪万载人胡绅潜江人郭质高平人白祥馆陶人李刚定襄人邓百禄崇宁人徐州守金堂人三水令钱若愚宜良人傅廷佩辽东人李迁武强人吴之翰蕲州人杨津昆明人谢三诏偃师人陆敏学大同人唐万龄淮安人高知登封人淳化令赵文博代州人刘玉宣府人李梁磁州人汤浙临湘人方应节玉田人欧阳暖遵化人长武令梁道凝泰和人洛川令朱炳吴县人李瓒汤隂人茍鹏蓬州人古民四川人杨勗肖闻喜人李廷仪霍州人冯养志高平人韩必显安邱人中部令黄琮失其籍谢文昌四川人郑源许州人萧章岢岚人胡憙新繁人雷启东汾州人谯仕雄眉州人宜君令金声华亭人韩慰大名人宋名儒李迪康俱平阳人米脂令孙绳武即墨人清涧令侯华陵川人赵璐任邱人高室大名人魏朝宗岢岚人陈汝元浙江山隂人唐思周磁州人郭磐石枣强人吴堡令范平仲失其籍李文焕大同人袁礼失其籍崔谦高平人李雄永平人钮继武徳州人张弛辽州人张廷凤魏县人李锦翼城人冯训博平人傅嘉行渠县人杨宗范三河人杜邦泰阜城人王邦麒临汾人靳学古卢氏人简国宁石阡人神木令杨聪宻县人府谷令刘纲禹州人田章束鹿人白尔心吉州人范学颜翼城人刘源四川人王民范文安人并录存之亦以见恺悌慈良去思犹在云尔
　　本朝
　　索应运徳州人拔贡顺治二年为白水尉宁人省事循声大着流冦陷城不屈自缢死又署令赵瀚者贼至被执贼素知其才欵语诱降瀚不对已而大骂一贼曰是终不为我用盍杀之以成其志遂遇害瀚榆社人以同州州同来摄县事亦顺治初年也
　　宋永誉永年举人顺治二年知郿县甫莅任流冦贺珍自汉中防长安道攻郿遣使招永誉许以厚禄永誉收缚其贼贼怒攻围五昼夜城陷被执永誉挺立不跪骂不絶口贼众脔杀之事
　　闻赠按察司佥事廕一子
　　傅性良登封人顺治初由贡生知永寿县贼贺珍围城性良坚守获全总督孟乔芳上其功陞苏州府同知
　　靳榜祁州贡生顺治二年为澄城令敷政寛平与民休息会郃阳魏天命倡乱势张甚三年春澄城被冦榜死之
　　赵廷臣字君邻奉天铁岭人顺治二年知山阳县邑屡经兵燹民多流散廷臣招谕使归均徭缓赋民以安集丁亥歳大饥仓储无余廷臣捐金籴粟计口赈之其老弱颠连者复按季周给多所全活逆贼刘二虎聚众数万郧冦王二等先后攻山阳廷臣昼夜固守贼不能下悉遁去其他山冦窃发者廷臣登陴谕以大义贼多感服受抚尝率众侦贼为伏莽所中廷臣扶创归益严守御曰吾为
　　国家守土于身何有山冦王希荣久据镇安执县令置寨下势甚猖獗台司檄廷臣徃抚廷臣即单骑至贼营宣扬
　　圣朝威徳言词侃侃希荣遂降廷臣挈前令并印绶以归台司咸器重焉厯官浙闽总制山阳民建祠祀之
　　冯圣朝河间人由选贡任雒南知县时兵火甫定与民休息凡有利害即单骑入省面陈台司豁荒粮定额赋水旱疫疠祈祷立应防顺治二年邑有嘉禾瑞麦之兆士民佥谓贤令所感
　　王用杰阳城人贡生顺治三年授澄城令时澄方被冦用杰请兵亲执贼魁康姬卫戮之余就抚四境帖然于是修文庙复衙署设施井井可观
　　贾廷璋山东人贡生顺治四年知宜君县六年王永强兵陷郡城遣人至县趣缴印廷璋怒骂曰此宜君令印也孰可索亦孰可与兵至遂遇害仆亦从死事
　　闻赠廕如制时典史方一御亦死于难康熙五十八年
　　入祠
　　黄瑶字白云四川忠州人举人顺治四年任安塞令才智明敏遇事敢为残疆大有起色六年王永强作乱瑶誓死守孤城力拒强敌卒殒于难事
　　闻赠按察司佥事廕一子入监时变起仓猝郡邑守御无资有洛川署令郭璨亦以守城力屈死
　　徐之龙字仲升江隂人顺治四年由恩贡授神木令逆弁王永强兵至之龙婴城固守城陷之龙慨然曰吾受
</div>
    <div class="pagination">
<a href="陕西通志_page315.html">上一页</a><span>...</span><a href="陕西通志_page311.html">311</a><a href="陕西通志_page312.html">312</a><a href="陕西通志_page313.html">313</a><a href="陕西通志_page314.html">314</a><a href="陕西通志_page315.html">315</a><span class="current-page">316</span><a href="陕西通志_page317.html">317</a><a href="陕西通志_page318.html">318</a><a href="陕西通志_page319.html">319</a><a href="陕西通志_page320.html">320</a><a href="陕西通志_page321.html">321</a><span>...</span><a href="陕西通志_page317.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
