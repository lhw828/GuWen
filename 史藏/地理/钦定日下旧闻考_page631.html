<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 631 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 631 页/共 698 页</h1>
    <div class="content">亘堂左洞二右洞三堂下洞二皆经唐迄元代有续刻经目列石幢人传洞火龙所穿也山下左右东 
峪寺西峪寺西峪寺后香树林香树生处也梦堂庵唐梦堂师居处也林后琬公塔也万历壬辰达观 
和尚睹像设衰颓石版残蚀率僧芟除启洞拜石经石下有穴藏石函一尺上刻大隋大业十二年岁 
次丙子四月丁邜朔八日甲子于此函内安置佛舍利三粒愿住持永劫三十六字发视得小金瓶舍 
利状黍米色紫红师闻于慈圣太后迎入供养函瓶以玉外函复之安置故处僧憨山撰雷音窟舍利 
记刻之石山多石碑二隋碑一仁寿元年王臣(目东)碑一仁寿元年王邵碑五唐碑一开元十年梁 
高望碑一开元十五年王大悦碑一元和四年刘济碑一景云二年甯思道碑一太极元年王利贞碑 


二辽碑一赵尊仁碑一天庆八年沙门志才碑二元碑一至正元年贾志道碑一至正二年释法真碑 
山半有庵曰半山庵帝京景物略朱彛尊原按汉书地理志清河郡有芯题县颜师古注芯古莎字増 
石经山在房山县西南五十里本名白带山亦曰芯题山以山生芯题草也大清一统志原独树村在 
县西南五十里房山县志原出独树村四里两山对峙外隘内豁小溪中出石参差如犬牙水触石流 
潨潨有声沿溪行十里有巨石数十横布水中蹑以渡登平冈以望峰峦不可胜数中一山石火焰而 
草树独盛询知为白带山小西天之径在焉迤逦至山麓壁立似不可登徐望之有磴道直上及山半 
有石室曰义饭厅唐乾符中僧藏贲所建折而东凿石为道广不满尺横于山腹者一里折而北条石 
为阶凡九十九级级尽行百步复有阶如前级差少折而南有石堂东向方广五丈曰石经堂堂有几 
案垆瓶之属皆以石为之下以石甃地使平壁皆嵌以石刻佛经字类赵松雪中四石柱柱上各雕佛 
像数百饰以金碧堂之前石扉八可以启闭外有露台三面以石为阑设石几石床以为游人憇息禅 
房庖湢皆因岩为之堂左石洞二右石洞三复有二洞在堂之下石经版分贮其中始隋沙门静琬其 
徒道公等续之至辽统和金明昌间增刻前后纳洞中石凡七百余条有石幢记其目毎洞以石为窗 
棂用铁固之石本之近窗者可以窥见其左洞有静琬贞观八年碑记嵌于门上洞北有石池石井池 
广七尺而深半之井北有泉自窦中出涓涓不绝又有石龙王像民祷雨则祀之古木苍藤樛错阴翳 
由泉窦之南缘小径盘屈至山顶有五石台台上皆有白石小浮图其南二乃唐金仙公主所建余无 
题识不可考顶有巨石后广前锐平出于虚空者数尺名曝经台下至堂中左右见有碑十余其高大 
者则唐元和四年幽州节度使刘济所建西偏下五里许有云居寺亦静琬所剏墀中列唐人建石浮 
屠四皆勒碑其上其一开元十年助敎梁高望书其一开元十五年太原王大悦书其建于景云二年 
者则甯思道所书太极元年建者则王利贞书也寺僧言后院中石刻犹多在榛莽中或立或仆多唐 
时所刻双崖集増隋石经开皇中释静琬凿石刻经仅成大湼般而卒唐宋皆有续刻唐云居寺石浮 
图铭王大悦撰开元十五年唐云居寺石浮图铭梁高望书开元十年唐涿鹿山石经堂记刘济撰元 
和四年辽云居寺续镌石经记赵遵仁撰清宁四年辽云居寺续秘藏石经塔记沙门志才撰天庆八 
年元修华严堂经本记贾志道撰并书至正元年元云居禅寺藏经记释法贞撰陈颢篆额至元二年 
天下金石志増静琬姓氏里居不可考访求名胜至燕涿山北白带山见峰峦灵秀遂采石造十二部 
石经自隋大业迄唐贞观大湼盘经成是夜山吼生香树三十余本六月水涨忽浮大木千株至山下 
因构云居寺明皇第八妺金仙公主増修今香树林后琬公塔存焉畿辅仙释志原石经山峰峦秀拔 
俨若天竺因谓之小西天寺在云表仅通鸟道曰云居寺迤南三里有石级长里许级尽东折为雷音 
殿四壁镌梵语悉隋唐人所书复有洞七即知苑藏石刻处也长安客语臣等谨按云居寺内恭悬世 
祖章皇帝御书文殊殿额曰别有洞天皇上御书额曰慧海慈航毘卢殿额曰慧海智珠联曰林外钟 
声开宿霭阶前旛影漾晴晖释迦殿额曰耆窟香林联曰石洞别开清净地经函常护吉祥云药师殿 
额曰香云常住弥陀殿额曰金轮正觉大悲殿额曰莲台净域小西天额曰见春亭皆御书乾隆十八 
年御制初游云居寺诗并御制游云居寺即景杂咏恭载卷内又按长安客话所称隋沙门知苑隋图 
经亦作静琬原幽州沙门知苑精练有学识隋大业中于幽州西山凿岩为石室摩四壁以写经又取 
方石别更摩写藏诸室内毎一室满即以石塞门镕铁固之时炀帝幸涿郡内史侍郎萧瑀皇后弟也 
性笃信佛法以其事白后后施绢千匹瑀施绢五百匹朝野闻之争共舍施故苑得成功苑常以役匠 
既多道路奔走欲于岩前造木佛堂并食堂寝而念木瓦难办忽一夜暴雷震电明旦既晴见山下有 
大木松栢数千为水漂积于道次道俗惊骇不知来处苑乃使匠择取其木余分邑里邑里喜悦助造 
堂宇顷之毕成苑所造石经已满七室以贞观十三年卒弟子继其功焉冥报记原智泉寺僧静琬见 
白带山有石室遂发心书经十二部刋石为碑隋图经原石经贮于岩洞者七地穴者二洞以石门闭 
之穴以浮图镇之自隋唐迄元碑碣森列洪武二十一年正月道衍奉命往观赋诗镌于华岩堂之壁 
虽未足彰琬师之幽光庶以纪兹行之岁月而托不杇也逃虚子集増乾隆十八年御制初游云居寺 
二十韵明发事清游村烟淡霭浮欲暄春旭丽不冷晓风收历历遵原陌行行度野沟杏含红见远柳 
怯绿疑偷近识花原未明看枝已柔问谁开谢墅闻说是莬裘过一山村松竹潇洒问之为故尚书传 
鼐别业入谷蹊偏隘寻逵骑半留村民瞻露冕缇士漫鸣驺恍到琉璃界分迎云水俦行营刚廿里古 


寺阅千秋碑字传贞观莲经悟比邱庄严信希有名象许诠不潇洒坐精舍檐楹掲素帱藉因休众倦 
便以纵晴眸僧进伊蒲馔鹤弹梵呗喉此来探胜赏讵为访禅修经洞犹云表崕途有瀑流要凭穷一 
览未便更他投曩者遥瞻企佳哉今取酬佛宁擅独乐我祗励先忧增又御制游云居寺即景杂咏拈 
花微笑那传心般湼盘成离去声古今可惜阇黎多附会未知大地是香林右香树林唐刻湼盘经成 
山为三吼因生香树云云居已据胜概云最佳致陈轩纳远望跻陟得清寄流憇倚文榻属咏托遐思 
籁声泛金石塔影落空翠分付舍利光记子乃初至右概云轩竹树 翠间峰腰滃玉乳山灵泉必灵名 
言传自古抱珠守苍龙云气时吞吐流为功德水香积悦法佀何当合肤寸徧作春郊雨右石井预虑 
昌黎论先为二酉藏义都兼半满世已阅隋唐扄钥真称固法轮岂繋常拟方杜元凯犹觉欠周防右 
石经洞隋僧静琬藏经处空阁凌飞崖虚舟意弥在英英忽满谷依稀泛云海右崖舫绝峭忽亩平牝 
洞依阳巘何年耆阇窟中閟三车典空色难为方喧寂信皆善大士坐如如万刼法轮转随喜欣始遇 
于斯会不浅右声轮洞搏壁思少徐孤亭恰逢此骋望无端倪栖神冥议拟春从何方来踪迹无可指 
忽见桃始华輙以名亭子右见春亭山崖有亭初无名忽见桃花始开因以名之土门通细径绝顶凭 
陵高石经藏洞底将曝毋乃劳天龙不禁笑安名惯尔曹右曝经台臣等谨按云居寺御制诗谨绎有 
关纪述者恭载卷内余不备录原姚广孝题石经山诗峨峨石经山连峰吐金碧秀气钟芯题胜概拟 
西域竺坟五千卷华言百师译琬公惧变灭铁笔写苍石片片青瑶光字字太古色功非一代就用藉 
万人力流传鄙简编坚固陋板刻深由地穴藏高从岩洞积初疑神鬼工乃着造化迹延洪胜汲冡防 
虞犹孔壁不畏野火燎讵愁苔藓蚀兹山既无尽是法宁有极如何大业间得此至人出幽明获尔刋 
乾坤配其德大哉洪法心吾徒可为则逃虚子集原薛蕙诗翠巘双林合丹梯一径悬洞门窥地底石 
室与天连文字开龙藏金银布梵筵兹山实灵异吾欲托栖禅西原集原蒋山卿诗金筵初布地玉宇 
旧藏经石室青霞护松门白日扄洞冲多宿雾岩俯四垂星未厌探奇意虚疑入窅冥南泠集原张循 
占登小西天石经寺作摩围西望渺尘沙天竺重开帝梵家十里云盘藏石磴千峰露湿白莲花山悬 
宝象秋宜月洞锁灵文夜有霞闻说丛林堪卓饧愿从初地转三车嘉树斋集原幽州石浮图铭宁思 
道书景云二年四月立又石浮图颂王利贞文太极元年四月立金石文字记原王利贞易州石亭府 
左果毅都尉蓟县田义起石浮图颂祥夫释氏大慈能仁广运一挥惠剑则结岳峰摧蹔驾宝船则流 
海波息若乃丰牛步坦香象登津福祉夙昭觧行先备非功德修净其有与于此乎浮图主石亭府果 
毅田公者孝乎惟孝忠为令德秉武腰文游仁践义富润石室货积铜山保性里闬荣足知止尊崇法 
门福求无上奉为七代先亡见存太夫人合家大小敬造石浮图七级释迦像二菩萨神王等一铺尔 
其索宝幽谷获琰崇岩异济北之神期匪河西之马瑞歘焉构回不日而成状雀离之从天犹多宝之 
涌地虬檐雾举宝铎风吟睟容如在神仪俨若炅朝日以舒鉴烁幽宵以放光与惠日而长悬同定水 
之无竭赞叹功德而述颂云惟佛与佛法所皆空能仁富智广度多功有清信士产积丰崇檀波罗密 
琬琰雕砻轮高擢露铎迥吟风睟穆如在与天地终福沾一切于何不隆和州历阳丞王利贞文弟燕 
州大云寺僧智崇妹明度寺尼护念弟义冲陪戎副尉上柱国弟义隆昭武校尉上柱国雍州兴国府 
右果毅都尉合家供养吉金贞石志朱彛尊原按包咸论语注孝乎惟孝羙大孝之辞今碑文亦同此 
读原云居寺石浮屠铭梁高望书开元十年四月立金石文字记原梁高望易州新安府折冲李公石 
浮屠之铭夫至道潜运不言而化成大象孕灵不宰之功遂斯则神元妙颐虽日用而莫知况耳目不 
该岂视听之能识由是给园多士并赴缁林方丈比邱咸归奈苑有想非想住法非常乐之宗色空即 
空生灭岂菩提之果于是清信士易州新安府折冲都尉李文安游心正觉妙达苦空知劳生之有涯 
设津梁于彼岸乃于范阳县西云居寺为亡妻河东郡君薛氏敬造石浮图一所旁求琬琰(上艹下彤) 
岫为之献琛远召良工班输以之呈巧盘螭隐伏与云峰而相交灵凤将翔共阳鸟而接翼飞空七级 
状多宝之移来腾虚四迥疑众仙之涌出兼以山含万象地藴灵奇莲沼澄光似猴池之浴日松枝引 
籁若祗树之吟风众妙难名约敷厥美冀同拂石万刼兹山铭曰丽哉弘璧出矣昆山磨砻不日神仪 
婉然亭亭净域峨峨给园光浮十界色照三天众妙功德莫惟斯重镂凤傍矫雕龙上耸买地有巢福 
田无种利益潜通存殁偕奉易州府遂城县书助敎梁高望书开元十年四月八日易州志原寺门右 
石浮屠铭太原王大悦撰并书立于开元十五年二月燕都游览志原王大悦石浮图铭序略建浮屠 

</div>
    <div class="pagination">
<a href="钦定日下旧闻考_page630.html">上一页</a><span>...</span><a href="钦定日下旧闻考_page626.html">626</a><a href="钦定日下旧闻考_page627.html">627</a><a href="钦定日下旧闻考_page628.html">628</a><a href="钦定日下旧闻考_page629.html">629</a><a href="钦定日下旧闻考_page630.html">630</a><span class="current-page">631</span><a href="钦定日下旧闻考_page632.html">632</a><a href="钦定日下旧闻考_page633.html">633</a><a href="钦定日下旧闻考_page634.html">634</a><a href="钦定日下旧闻考_page635.html">635</a><a href="钦定日下旧闻考_page636.html">636</a><span>...</span><a href="钦定日下旧闻考_page632.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
