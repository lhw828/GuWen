<!DOCTYPE html>
<html>
 <head>
  <meta charset="utf-8"/>
  <title>
   大清一统志 - 第 54 页/共 202 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   大清一统志 - 第 54 页/共 202 页
  </h1>
  <div class="content">
   分野天文斗分野星纪之次
　　建置沿革禹贡扬州之域夏禹封臯陶之后于六春秋时六国战国楚地秦置六县汉初为淮南国治文帝十六年分置衡山国【汉书地理志髙帝元年别为衡山国五年属淮南　按表时衡山王吴芮都邾九江王英布都六四年布为淮南王仍都六盖至文帝时移衡山国于此而汉初之衡山不在六也】武帝元狩元年国除为衡山郡二年改置六安国后汉建武十三年以六安国属庐江郡三国属魏为庐江郡治晋复曰六县为郡治【见郦道元水经注晋志作郡治阳泉】宋省入县隋为霍山开化二县地唐开元二十七年改霍山置盛唐县属夀州五代梁改曰山后唐同光初复故晋天福中又改曰来化寻复曰盛唐【按五代史职方考舒蕲庐夀四州始属吴继属南唐非梁唐晋汉所有维文献通考载盛唐县经四代改名复故如是】宋开寳四年改曰案安政和八年于县置六安军属淮南西路绍兴十三年废为县嘉定五年复为军端平元年又为县后复为军元至元二十八年仍降为县属庐州路后复升为州明洪武初以州治六安县入省属凤阳府十五年还属庐州府
　　本朝雍正二年直安徽省领县二
　　英山县【在州西南三百六十里东西距五十里南北距一百六十里东至安庆府太湖县界五十五里西至湖北黄州府罗田县界十五里南至黄州府蕲水县界四十里北至霍山县界一百二十里东至太湖县界五十五里西南至蕲水县界四十里东北至霍山县界一百三十里西北至罗田县界一百里春秋时英氏地汉江夏郡蕲春县地晋改蕲阳县宋为蕲水县梁改蕲阳县为蕲水县唐因之宋为蕲州罗田县地咸淳初分置英山县属六安军寻废徳祐二年复置元属六安州明洪武初改属鳯阳府十四年还属六安州　本朝因之】霍山县【在州西南九十里东西距一百八十里南北距一百七十五里东至本州界三十五里西至英山县界一百五十五里南至安庆府山县界一百五十里北至本州界二十五里东南至庐州府舒城县界一百一十里西南至安庆府太湖县界一百四十里东北至本州界三十里西北至河南光州商城县界一百七十里春秋国汉置县属庐江郡后汉及晋因之宋为庐江郡治南齐建元二年仍为属县梁天监六年于县置霍州又分置岳郡改岳安县魏后因之北齐州废隋开皇初郡废改岳安县曰霍山属庐江郡唐武徳初复于县置霍州贞观初州废以县属夀州神功初改曰武昌神龙初改曰霍山开元二十七年废入盛唐县天寳元年复置霍山县属夀州五代因之宋开寳元年省为镇入六安明宏治七年复置县属六安州　本朝因之】
　　形势东有龙池西有武陟霍岳镇其南沙河萦其北【州志】
　　风俗民醇朴安于稼穑无积贮而恒贫【州志】
　　城池六安州城【周五里二百二十歩门五濠广七尺有竒明正徳中増筑　本朝顺治雍正间重修又乾隆十三年复修】英山县城【周三里门五东南因河为濠明宏治中重筑本朝乾隆十四年重修】霍山县城【周五里四百歩门四水门二明宏治中増筑　本朝顺治雍正间重修又乾隆十四年复修】
　　学校六安州学【在州治东北明洪武三年因元故址建　本朝顺治中増修入学额数二十名】英山县学【旧在英山县治西元至元十五年建明迁徙不常　本朝康熙四十年改建于北门鸡鸣山麓入学额数十二名】霍山县学【在霍山县治东明宏治中建　本朝顺治雍正间屡修入学额数十二名】赓飏书院【在六安州　本朝乾隆八年建英山县有徳造义学　本朝康熙十二年建又凌云义学雍正七年建各州县俱设有义学社学】
　　戸口【原额人丁四万三千三百四十又滋生人丁九十八万七百零二】
　　田赋【田地一万八千七百五十二顷一亩九分四厘零屯田二千五十八顷八分额徴地丁银六万二千二百五十三両三钱三分七厘米六千四百六十九石三斗四升四合七勺麦七百六十三石二斗九升六合九勺】
　　山川龙穴山【在州东五十里与庐州府合肥县接界祝穆方舆胜覧龙穴山在合肥县西有三十里州志山春有龙池方五十尺味甘亦名龙池山】武陟山【在州西三十里山有峯如五指为州之靣山相传汉武帝南巡尝登陟于此因名按汉纪元封五年南巡狩至于此盛唐乐史太平寰宇记盛唐县西二十五里有盛唐山当即此】独山【在州西七十里冈阜平旷一峯独峙相传唐末淮南将王景仁攻庐夀曽战于此】响山【在州西九十里下有响山谷其中空洞人行有声故名】寨基山【在州西一百三十里上有岐门元末曾置寨于此】莲花山【在州西一百五十里有二山东西对峙山产石莲花故名】石屋山【在州西二百里石穴似屋故名】刘五郎山【在州西二百五十里髙一百八十丈峯峦竦翠联络诸山】小霍山【在州南五十里逺接霍山之脉因名一名青山有豹子崖】大同山　小同山【皆在州南五十里山势峻削仅通樵径两山相似故名有蝙蝠岩内深不测昔人避兵于此】圑山【在州南七十里下临渒河苍翠孤特】董靖原山【在州南百二十里有寨山原平敝相传宋绍兴间里民董靖避兵处】洪家山【在州东南七十里有寨四围石崖险峻宋绍兴中有洪氏率里民保聚此山】九公山【在州西南七十里隋书地理志间化有九公山寰宇记九公山有九石柱似人形故名州志山右一峯曰大寨元末乡人保聚于此】齐云山【在州西南九十里亦名齐头山髙一千八百丈层峯叠嶂顶方四平有泉出焉上有云峯又有雷公洞产茶极佳】祖家山【在州西南一百三十里形势髙耸又西南十里曰文家山髙九百丈】帽顶山【在州西南二百四十里与河南商城县金刚台南北对峙下有仙人洞】汪家山【在州西南二百六十里髙千余丈山势峭拔中有石岩甚深广】鸡鸣山【在英山县北五里为县镇山宋淳祐中制置使吴渊立寨】九龙山【在英山县八十里旧志云山半有雨淋崖祷雨立注又县东二十里有广福山】英山【在英山县东五十里周二十五里县因此名曺学佺名胜志英山峯峦峭拔秀出诸山山巅一井深絶见不常云气所萃土人占其彩色以卜豊年】得胜山【在英山县西门外明宏治中羣贼攻城知县陆妃于此擒获得胜故名】呇山【在英山县西五十里据河而立有仙人台隔岸对峙】多云山【在英山县西北一百里接湖广黄州府罗田县上有九井常多云气故名山之西南有岐岭鸟道三日可出豫境西北一窦曰瓮门东躯入内广三百里通罗田迤北则为虎头木陵大城诸闗通河南光山固始县】三吴山【在英山县南三十里上有仙人台宋末乡人朝立设堡于此又县南二十里有崇山极髙峻】天人山【在英山县北三十里峯峦峻险上有寨又县北四十里有羊角山】马鞍山【在英山县东南五里北涧水出焉】宻峯尖山【在英山县东南三十里山峯错列以形似名】林闗山【在英山县东北七十里周四十里相近有石人山有石大余如人立下有数石洞】楼子山【在英山县东北七十里上有寨又县东北八里有天路山与霍山县接界】霍山【在霍山县西北五里又名天柱山尔雅霍山为南岳注即天柱山水所出也史记封禅书兀封五年登礼之天柱山号曰南岳应劭曰灊县属庐江南岳霍山也文颍曰天柱山在灊县南有祠桑钦水经沘水出霍山东北间山图灊山围绕大山为霍山唐六典江南道名山之一曰霍山洞天记黄帝封五岳南岳山最逺以灊山围绕寰宇记霍山一名衡山明统志在今县西北五里髙七千七百三十丈顶有天池北有龙秋南有风洞旁有试心崖　案霍山与潜山县之潜山相去百余里本非一山后人以潜有天柱峯遂谓潜即霍山又谓潜即南岳误】东石门山【在霍山县东十里与西石门相对中有狭径如门】复览山【在霍山县东二十里曺学佺名胜志汉武帝既登封复陟此顾瞻因名山顶有天成石臼南宋时犹在其处】指封山【在霍山县东三十里县志相传汉武见此山峻拔指示羣臣拟封为霍岳之副故名】台山【在霍山县五里石山如台当河中流崖上镌小赤壁二字又二里曰双山两山并峙水中与潜台相望】六安山【在霍山县西三十里四围险峻如城有寨四门古多避兵于此】挂龙尖山【在霍山县西五十里上有飞瀑市泉遥望如白龙悬挂故名又有陶成忠山在县西八十里】白石山【在霍山县南五十里山尽白石故名】四望山【在霍山县南六十里高一千八百丈登其顶宜逺眺】甄家山【在霍山县南七十里相传元甄氏女入此山得道立石飞升】多智山【在霍山县南与安庆府桐城潜山二县接界陏书地理志开化有多智山寰宇记淠水源出此】铁炉山【在霍山县南九十里俗传仙人铸丹处鼎炉之址犹存焉今居民多于其下为鐡冶铸农器】女台山【在霍山县东南五十里有大石突出如台人莫能登】通光山【在霍山县东北十里山有石窍漏光如月故名又有月魄山在县东二里与通光相似】圣人山【在霍山县东北十里石壁竒峭势如欲压壁间有巨人掌迹】三回山【在霍山县西南二十里一名三曲山中有小港达县治水随山势萦回凡三湾因名】四十八盘山【在霍山县西南百二十里山径﨑岖登陟甚艰行者凡四十八盘其险始尽因名】乌梅尖山【在霍山县西北三十里山有两峯多产梅北峯下有雷公洞作雾即两】古路岭【在州西百五十里盘回三十余里始至其巅又遮日岭在州西百八十里山髙径深亭午始见日影】清风岭【在州西二百五十里接河南商城县界】轩辕岭【在州西南二百四十里】分界岭【在英山县北一百二十里与霍山县交界亦名分水岭】梅子岭【在霍山县东五十里多产梅其上可容数十万人】碁盘岭【在霍山县西南八十里道通山上有碁盘石】七里冈【在州西二十五里明正徳中流贼赵风子自河南光山走六安官兵追败之于此】松林岩【在州南八十里亦曰松嶚岩松柏苍翠中有佛于官酷暑不热严冬不寒】香炉崖【在英山县西五里旧志云有仙迹亦有龙井祈雨輙应】雕翎崖【在霍山县西南一百五十里临河壁立】元峡【在霍山县西三十里世传大禹所凿】雷鸣洞【在州南一百十里中虚能应雷鸣古人以此候雨】千人洞【在州西南百里麻埠之东洞口不甚濶其中孔窦不一可容二千余人有泉流自上而下可资汲饮焉】桃源洞【在霍山县西北五十里有瀑布泉数百丈濶如河人有龙井三祷雨取水辄应】淠水【即水木一名白沙河源出霍山县南境北流经县西绕城而东又东北流经州城西又北入颍州府霍邱县界注淮水汉书地理志泚山泚水所出北至夀春入芍郦道元水经注此水所出江灊县西南霍山东北或作淠水又东北迳博安县泄水出焉淠水东北右防蹹鼓川水又西北迳马亨城西又西北迳六安县故城西又西北分为二水又西北流迳安豊县故城西寰宇记淠水枕六安县西门外三十步源出多智山坠星河旧志水有二源一出霍山一出苏口至九公山麓合流霍山县志县北门外化龙河即淠水也】溶水【在州西七十里源出齐云山又西北流入河南光州固始县界合史河】北涧水【在州西县南源出马鞍山西流绕县治入英山河】马栅河【在州东南八十里迳庐州府舒城县之桃城镇东入于巢湖】青石河【在州西南七十里又三元撞河在州西一百二十里青龙河在州西一百三十里皆流于淠水焉　□舆图州西有壁南河东流至两河口入淠河又其南有桃园河亦自西南山中东流注淠河疑即青石河与青龙河也】英山河【在英山县西源有二东曰东虹西曰西虹皆南流至县西南二里合为一其并流者有添楼河俱北出分水岭西南流入湖广罗田县界为稀水上源】双河【在霍山县南六十里又中埠河在县南四十里合双河同入淠水又有草场河三湾河源出潜山县界陟山河源水河源出英山县界梅河源出罗田县界下流俱入淠水】寻骡涧【在州西四十里又独龙涧在州西五十五里】蛟涧【在州西南二百里相传淠河有蛟为人害楚公子牟乙射之蛟去邑人徳之立庙以祀】黄溪涧【在霍山县南二十里】虎头潭【在州西八十里潭上有石如虎头因名又鸟龙潭在州西百三十里旱祷辄应】润州塘【在英山县北居民引以溉田曺学佺名胜志英山县北有塘延褒数丈相传与润州通气江水涨则塘水满而不流江水消则塘水浅而不竭】汤泉【有二一在英山县东南三里许曰东汤泉平地石中涌出一在县西南三里曰西汤泉居民壁引以溉田】玉虹泉【在英山县西北三十里石壁镐三大字并有石刻题咏】
　　古迹盛唐故城【今州治汉县也汉书武帝纪元封五年冬行南巡狩至于盛唐旧唐书地理志开元二十七年改霍山为盛京仍移治于驺虞城寰宇记六安县本春秋时楚之天地在汉为盛唐县属庐江郡武帝南巡狩登潜天柱薄枞阳作盛唐之□县西二十五里有盛唐山因为名隋改为霍山县唐开元二十七年改为盛唐从旧名宋开寳初废盛唐为六安】六县故城【在州北臯陶之后□此春秋文公五年楚人灭六左传六人叛楚楚成大心仲归帅师灭六楚子爕灭蓼臧文仲曰臯陶庭坚不祀忽诸注六与蓼皆臯陶后也史记楚昭王五年吴伐楚取六秦置六县汉元年项羽立黥布为九江王都六武帝元狩二十二年封胶东王寄子庆为六安王国建安十四年庐江人陈兰等据潜六以叛曺操遣张辽击平之东晋末县废水经注沘水东北过六县东魏王泰括地志故六城在夀州安豊县南一百三十里寰宇记今县北十三里有古城名六合城盖即六安之讹也　按寰宇记又云六城在舒南六十里恐误或侨直非故县也故县也】潜县故城【在霍山县东北春秋时楚邑左传昭公二十七年吴使公子掩余公子烛庸帅师围又三十一年吴人侵潜六楚沈尹戌帅师救潜吴师还楚迁潜于南冈汉置潜县属庐江郡后汉及晋宋因之梁天监六年于县置霍州隋改置霍山县而故县废括地志潜县故城在霍山东二百步旧志汉潜县城在今县县东北三十里】岳安故城【今霍山县治魏书地理志霍州有岳安郡梁武置领安城义兴二县隋书地理志梁置兵安郡及岳安县开皇初郡废县改名霍山唐废为故埠镇元设巡司县志州南迤百里地名故埠镇有土城为旧时霍山县治明宏治中因分州西南开化兴贤二乡于镇置县即今治】边城废郡【在州西宋书州郡志南豫州边城左郡文帝元嘉二十五年以豫部蛮民立大明八年省为县属代阳郡后复置齐省入安豊郡后又置复魏书地理志霍州边城郡治麻步山寰宇记废邉城郡在六安州县西一百九十八里州志麻埠镇在州西南九十里即故麻步山也】开化废县【在霍山县北刘宋置属边城左郡齐属安豊郡魏属西边城郡隋属庐江郡唐贞观中省入盛唐县寰宇记废开化县在六安县西四十里明初为开化郷宏治中分属今县】淠水废县【在霍山县东梁侨置新蔡县并置北沛郡隋开皇初郡废改新蔡置淠水县以淠水为名属庐江郡唐初废】古英氏城【在英山县东北左传僖公十七年齐人为徐伐英氏史记封臯陶之后于蓼六一本作英六索曰英后改号曰蓼也旧志六安州西有英氏城盖境相接也】广王城【在州南百里突起髙岑周遭如郭石址尚存】白沙城【在州北十三里与六合城相近罗泌路史六之东北有二城一名白沙一名六合州志有东古城在州东南三十里西古城在州西十五又有新城在州之东北十五里】马亨城【在州北水经注淠水西北经马亨城杜佑通典有马头城在盛唐县北今州有马头集疑即马亨城】英山故寨【今英山县治宋淳祐间立鹰山寨咸淳初更名英山因立为县属安豊军寻废徳初二年三吴乡人段朝立请以罗田县东界直河乡重立为县明崇祯十二年移治县西北章山十六年移治县北添楼乡　本朝顺治初始还旧治】弩台【在州西南四十里相传汉武帝试弩于台下】钓鱼台【在霍山县西三十里石生水滨若台然传为左慈钓鱼处】英布故宅【在英山夫】段秀实故宅【在州西响山今为响山寺　按秀实汧阳人笏撃朱泚遇害所赐庄第及帝亲铭墓皆在汧阳其宅自应在此考唐书传秀实孙珂僖宗时居颍州颍志云珂居颍黄巢围城珂募少年拒战贼溃拜州司马后家于颍颍六相邻或其家又尝居六故误以为秀实故宅也】汪立信故居【在州东龙穴山旧有龙山书院】辇街【即霍山县南十字街相传为汉武辇道又有拜郊台在县南门内亦汉武登封祭告之所】焦家荘【在州西二十五里七里冈前焦炳故居旧有武陟书院又有万卷堂在霍山县霍山上相传焦焕读书处】子鹤迹【在英山县羊角山顶石上指宛然唐髙祖时老子降此】凌霄树【在霍山县相传为汉武帝手植】
　　闗隘石门闗【在英山县西北九十里与湖广黄州府罗田县接界】栁林闗【在英山县东北七十里】梅子闗【在霍山县东二十里梅子岭上】金鸡闗【在霍山县西五十里南北两闗对峙路出英山又县西一百五十里有木门闗】和尚滩巡司【在州西北七十里明置今以西山地界河南移驻新店】七引店巡司【在英山县北七十里道通霍山县】上土市巡司【在霍山县西南一百四十里旧置于故埠镇后改镇为县因移治于此】千罗巡司【在霍山县西北八十里】麻埠镇【在州西南九十里王存九域志六安县有六安霍山桐林山南麻步郭界埠故县船埠丁级故歩十镇州志麻步镇明有巡司万厯二年改设把总以防矿今裁】蒙潼湾镇【在霍山县南三十里相近有管家渡镇又中埠河镇在县南四十里】项家桥镇【在霍山县南三十里黑石渡镇在县西二十里戴花埠镇在县西北二十里下符桥镇在县东北二十里】章家寨【在英山县西北明崇祯十二年知县髙在仑以旧县焚燬立寨作新城于此】隘口【在英山县东南三十五里与安庆府太湖县接界极为险要】
　　津梁双龙桥【在州东四十里】广济桥【在州西南五十里】安定桥【在州北门外】通济桥【在州西门外】木场桥【在州北四十里】花桥【在英山县北添楼郷】防龙桥【在霍山县西黒石渡西北】撞山桥【在霍山县北三里】淮西第一桥【在霍山县北二十里】洛阳桥【在霍山县东二十里】
　　陵墓古臯陶墓【在州治东十里水经注六安县都陂中有大冡民传曰公琴者即臯陶也楚人谓冡为琴矣寰宇记六安县北白沙城上有臯陶庙东五里有臯陶冡】汉衡山王墓【在霍山县西南一百里】九江王墓【在英山县东英山尖下碑茔尚存】晋习凿齿墓【在州南雷峯岩】唐沈佺期墓【在英山县北四十里】宋焦焕墓【在州西焦家山南】程端中墓【在霍山县西南一百五十里撞山下】
　　祠庙南岳祠【在霍山县霍山顶上】臯陶祠【在州北门外旧祠在州治东明嘉靖间移建于此　本朝顺治七年重建】三苏祠【在霍山县南名胜志辇街下有三苏祠记老泉父于】程知军祠【在州北门外祀宋程端中】汪学士祠【在州西九十里祀宋汪立信】史公祠【在州治东英山故无城郭明相国史可法开府皖江筑城于章家寨故立祠以祀之】
　　寺观万寿寺【有二一在州城东门内一在州城南三十里】马栅寺【在州城东八十里相传河泛二石马于寺栅而止故名】龙王寺【在英山县西北多云山下有九龙井复建有碑】双塔寺【在州东南九十里】龙王寺【在英山县西北多云山下有九龙井】复覧寺【在霍山县东二十里有圣泉三清香异常】台寺【在霍山县西潜台山四靣皆水双山居其上流为霍邑胜境】
　　名宦汉刘顺【光武兄建武八年使顺击破六安贼因拜为六安太守数年帝欲防之吏人上书请留】晋华谭【广陵人再迁庐江内史时石冰之党陆珪等屯据诸县谭遣司马诸敦讨平之】南北朝周栁遐【河东解人保防中霍州刺史导人务先以徳再三不用命者乃微加贬栁示耻而已其下感而化之不复为过咸曰我君仁恵如此其可欺乎】宋杜杲【邵武人知六安县民有嬖其下者命身后遗产与二子均分二子谓妾无分法杲书其牍云父令子违不可以训然妾守志则可或去或终当归二子】程端中【洛阳人伊川长子靖康末知六安军时金兵攻城端中殚力守御不克死之】元王大有【澶渊人至正间知州事课农桑兴学校治绩称最】秦天祐【舒城人元末知州事四方兵起天祐悉力保障一境获安】明康琚【项城人洪武三年授州同知时庶务草创民多弗率琚躬行徳化助守所不逮以循卓擢永平府同知】隋赟【即墨人洪武初授英山主簿捕获叛贼潘友文余羊保等械送京师擢知本县复有异政除虎患】陆愉【泗州人永乐二年知六安州劝学兴礼盗息氏安秩满州人诣阙恳留复任】刘镒【罗山人宏治二年知六安州蠲宿负去苛敛产亡而税存者悉除之流民复业者甚众州治屯衡相错处之以公军民咸服】欧阳徳【泰和人嘉靖三年知六安州为治寛和不任刑罚建龙潭书院聚生徒论学】徐缟【豊城人嘉靖间霍山典史海冦突至缟督乡勇力战走之蛟水暴涨民多漂溺缟捐赀瘗藏流离者复出粟赈给存活数百家民祀于束岳庙之左】李懋桧【安溪人万厯中知六安州力行社仓法择民之富而良者主之视豊歉为出纳嵗得谷二千石又置义田三区嵗得谷四百三十石以供水旱之用民不苦饥】李聫芳【北直人崇祯时知六安州闻冦起陕西即修城后隍如冦将至役者迂之及去后二年冦薄城下州人据城固守始服其逺虑】龚元祥【长洲人崇祯中为霍山教谕励亷隅以名教自任与训导姚允恭友善八年贼防凤阳元祥急偕县令为守御备贼掩至元祥督士民固守贼防城元祥整衣冠危坐骂不絶口遂遇害　本朝乾隆四十一年赐諡烈愍】姚允恭【崇祯中霍山训导贼防城教谕龚元祥遇害允恭敛其尸即自缢　本朝乾隆四十一年　予入忠义祠】髙在仑【成都人崇祯十二年知英山县时值变乱筑城聚守十四年五月流贼贺一龙等防其城抗贼死】
　　本朝史良植【河南人顺治间知英山县吏治精敏楚贼突至被执不屈遂遇害】门毓英【沈阳人顺治五年知霍山县土冦作乱毓英悉力捍御身先士卒转战深入渠魁授首霍城获全】
　　人物汉英布【禹封臯陶后于英六子孙以英为氏布其裔也有相布者曰当刑而王坐法黥因黥布始従项羽封九江王后归汉淮南王】晋杜夷【字行齐灊县人先世以儒学称为郡着姓夷操尚贞素博覧经籍算厯围纬靡不毕究永嘉初屡辟不起后除国子祭酒国有大政恒就谘访明帝即位夷自表请退卒赠大鸿胪諡贞子所着幽求子二十篇行于世兄崧字行髙亦有志节恵帝时俗多浮伪着任子春秋以刺之】何琦【字万伦人年十四防父哀毁过礼居于宣城阳谷县事母孜孜朝夕色养常患鲜不赡乃为郡主簿歴补泾县令母亡养志衡门不交人事以琴书自娱着三国评论】何充【字次道琦弟风韵淹雅文义见称王敦辟为主簿成帝时除建威将军丹阳尹王导庾亮并称其器局方槩有万夫之望加吏部尚书穆帝初加侍中充临朝正色以社稷为己任凡所选用皆以功臣为先不以私思树亲戚谈者以此重之卒谥文穆】何准【字幼道充弟髙尚寡欲弱冦知州府府交辟并不就充居宰辅之重权倾一时而准散滞衡门不及人事徴拜散骑郎不起卒少子澄清正有器望孝武帝深爱之以为冠军将军吴国内史安帝即位迁尚书左仆射又领本州大中正桓执政以疾奏免】杜不愆【庐江人少就外祖郭璞学易卜屡有验欷起尝叹息曰虽管郭之竒何以尚此后为桓嗣建威参军】南北朝宋何叔度【准孙恭谨有行业姨适沛郡刘璩与叔度母情爱甚笃叔度母早卒奉姨若所生后赠金紫光禄大夫吴郡太守太保寇宏每称其清身洁已】何尚之【字彦徳叔度子以操立见称宋武领征西将军补主簿以劳赐爵都乡侯尚之雅好文义从容赏防甚为文帝所知元嘉中造元武湖上欲于湖中立方丈蓬莱瀛洲三神山尚之固谏乃止大明中以本官领中书令薨諡简穆于偃孝武时为吏部尚书尚之去选末五载偃复袭其迹世以为荣】齐何佟之【宇士威尚之弟少好三礼师心独学强力専精为国子助教都下称其髙儒后为骠骑司马有至性父母亡后尝设一屋朔望拜伏流涕如此者二十余年当世服其孝行】何昌寓【字俨望佟之子少而清靖独立不羣所交者必当世名士风流籍甚歴郡皆以清白称后卒于侍中】何宪【字子思庐江人博该羣籍任昉刘沨共执秘阁四部书试问其所知自甲至丁每説一事并叙述作之体连日累夜莫见所遗仕本州别驾国子博士】何伯璵【庐江人与弟幼璵俱厉节操养兄孤子长及为婚推家业尽与之安贫枯槁诲人不倦乡里号为何展禽】何求【字子有偃弟子歴丹阳郡丞清亷无嗜欲泰始中还吴居波若寺足不逾户宋明帝崩出奔国哀除永嘉太守求时寄住南涧寺不肯诣台乞于野外拜受见许忽一日乘小船逃归吴虎邱山齐永明四年拜大中大夫不就卒】梁何防【字子晢求弟年十一居父母忧几至灭性及长博通羣书善谈论世人以防为孝防雅有人伦鉴多所甄拔知吴兴邱迟于幼童称济阳江淹于寒素悉如其言梁武帝与防有旧及践阼徴为侍中辞病不起卒】何子季【防弟师事沛国刘瓛受易及礼记毛诗又入钟山定林寺聼内典其业皆通歴黄门侍郎子季虽贵显常懐止足建武初拜表解职不待报輙去梁武帝践阼诏为特进光禄大夫不就给白衣尚书禄及库钱并不受卒年八十六子撰亦不仕有髙风】何烱【字士光子季从弟解谒州主簿举秀才累迁梁仁威南□王限内记室书侍御史以父疾陈解烱侍疾逾旬衣不解带头不栉沐信宿之间形貌顿改及父亡遂以毁卒】何敬容【字国礼昌防子梁天监中为建安内史清公有美绩累迁授吏部尚书铨序明审号为称职出为吴郡太守政为天下第一改尚书令敬容乆居台阁详悉晋魏以来旧事且总明识达勤于簿领后迁太子詹事卒】陈何之元【人幼好学有才思居防过礼着梁典三十巻】宋焦焕【六安人素履贞介建炎乙亥赴试京师其仆拾得旅舍主妇金镮行数日焕方觉曰失物者必鞭笞其左右赴水投缳皆势所必有吾寜不赴试当急返还之以全人命防塲屋灾展期重试焕遂首举】汪信立【字诚甫六安人理宗时为荆湖制置襄阳被围危急立信遗书贾似道陈二防似道怒斥之元兵大举建康守兵悉溃立信手为表起居三宫扼吭而卒表闻赠光禄大夫加太傅】明朱亮祖【六安州人元末授义兵元帅后归明祖居麾下从征陈友谅下江西诸郡讨陈友定取浦城克崇安建阳等处张士诚冦新城撃降其平章潘元明讨方国珍克其城狥下诸县方氏父子降洪武元年与廖永忠征南取广东进取广西封永嘉侯四年助傅友徳平蜀还镇北平移镇广东寻卒以侯礼】叶旺【六安州人从徐达等北征积功为指挥佥事洪武四年与马云司镇辽东大破纳克楚于连云岛论功进都督佥事在辽十七年修城隍立官府垦田万余顷嘉靖初命有司立祠辽东祀之纳克楚旧作纳哈出今改正】张子贞【哈出今改正人洪武间由国子生授车驾司主事言事谪戍岭海复起迁山东佥事以切直忤时謪苑马寺太祖见其题龙江卫诗诏再复其官歴中外防四十年清心苦节宠辱不惊尚书蹇义尝叹曰居官不必逺法古人近效张子贞可矣】潘岳【字居仁六安人永乐丁酉乡荐授郑州训导擢监察御史弹劾不避权贵忤防发充后军都督府府帅待以扰礼岳曰非朝廷意也执役无异羣吏复职按浙闽单骑问氏疾苦暑日手自持盖家居置田给族人以承庸调】潘贞【字景微岳之子天顺进士累迁福建副使覈银课加耗重息以补他课之逋进四川按察使出滞狱锄豪僧陞布政司贵州苗乱徴兵粮于蜀开府冈知所措贞请以苗攻苗发近彊播州龙州之卒应之】徐瑾【六安州人正统中为鄞县县丞处州盗起瑾率丁壮邀击数有斩获援兵不至死之】刘防【字嘉防英山人正统进士授户部主事扈驾北征土木之变捐躯死难景泰初敕褒其忠优防之】黄用贤【字以能六安州人防孤事母孝及殁庐于墓有泉涌虎驯之异成化中被旌复以明经官临清州判】张时厚【六安州诸生母防庐墓遇雷雨绕墓呼曰儿在斯有鹊驯扰之异宏治中旌表】潘鋭【字宗鲁六安人举进士授行人伏阙谏止巡幸廷杖谪南京国子监学録嘉靖初复职复讦当事大臣罪寻又以言事下诏狱后放归卒于家】张澡【字子新袭职六安卫指挥积功至参将先后驻浙江十余年御倭大小数十战皆防镇海之功尤伟总兵吴松上沿海沿江诸图议移镇滇南授征蛮将印镇粤西叛苖未靖设方畧抚勦兼施寻以南京都督致仕】王良鍳【霍山人由贡生任嘉鱼知县张献忠未冦城防不屈死　本朝乾隆四十一年】
　　【赐諡烈愍】彭之年【霍山人崇祯中嵗贡流冦攻城倡义固守捐家赀以赡军城防死之　本乾隆四十一年赐諡烈愍】刘世芳【字颍玉英山拔贡生歴任庐陵宛平丞陞新河令超擢济南佥事任未几甲申三月流贼防京城得报仰天恸哭以头触柱呕血数升卒　本朝乾隆四十一年】
　　【赐諡烈愍】黄今度【字国顔六安州人崇祯壬午流贼攻城今度破产偕绅士固守城防被执谕以归顺今度破产贼怒以髪系马曵之而走力脱跃城濠中四面射之皆不中溺死直立水中面目如生发指皆裂其弟今文亦殉难死妻徐氏哭累年亦死本朝乾隆四十一年】
　　【赐諡烈愍】张国正【六安州人世袭千户陞指崇祯壬午流贼袭城国正督众巷战中流矢死子斯羙奔救亦死时镇抚陶明指挥刘良佐文学田呈芳梅国秀霍山黄中理刘吴时道张大翼李懐信胡玮江源洞宋贞及时际顺等均不屈死　本朝乾隆四十一年】
　　【赐諡烈愍】杨友敬【六安州贡生绩学敦行乾隆元年】
　　【恩诏保举孝亷方正任太和教谕又同邑生员黄大夲以孝行于乾隆年间旌】
　　本朝邱从先【字寜野六安州人父民达明季守城骂贼死贼退从先于积尸中刺臂血沥之验得骸骨归葬奉母避难流离困苦中不缺防】黄九【六安州人顺治乙未武进士父】
　　【明季守备昌平殁于王事九犯重围寻骸骨归葬季父鼎奉檄勦山贼九参谋议平之居乡修州学建桥梁】骆士愤【字子发六安州人顺治中领乡荐教谕虞山擢郧阳司李反多多隠徳郧人尸祀之性至孝于郭西先莹搆祠三楹号呼上食如生前问视状其孺慕之诚盖得于天性然也】马晋【字于蕃六安州人有学行康熙癸夘乡试第一事母至孝逺近称之】
　　流寓晋王祥【琅琊人汉末遭乱扶母擕弟避地于庐江居三十余年不应州郡之命】史洪谟【字经三原籍广寜侨家于六崇祯辛未进知宜阳县罢归乙亥春流冦突至时州守以公事出人心皇迫洪谟慷慨登陴奋勇御敌城赖以完】
　　列女明赵轨妻周氏【六安州人正徳间为贼所掠绐曰家有金珠请归取之至家擕子女投水死又一女秩其姓贼至被执欲汚之不从被以锦衣轨禠碎强拥上马投地大骂贼杀之】邱民法妻张氏【六安州人崇祯十四年冬避难西山值大雪贼掠欲汚之死不可夺后家人于积雪中得其尸刀痕遍体两手坚握中衣至殓力拨其手不能开同时谢天爵妻陈氏亦不从贼死】
　　本朝黄佩妻聂氏【六安州人夫亡守节与同州汪毓英妻张氏俱于康熙年　旌又邵维章妻汪氏祝无虞妻方氏陈企平妻成氏陈嘉谟李氏李景绥妻潘氏徐于滙妻金氏又潘韶一妻李氏黄延年妻张氏郝养防妻王氏李种玉妻张氏朱开儒妻张氏王思静妻江氏张瑜妻叶氏又烈妇邵型妻刘氏俱于雍正年　旌乂节妇周周辅廷妻薛氏李婿妻沈氏岂畅妻汪氏陈璞妻胡氏汪生标妻余氏张暹妻李氏夏正翔妻张氏陈巨川妻赵氏任正初妻胡氏卢倬妻李氏黄元礼妻胡氏黄元复妻汪氏刘上达妻王氏刘玢妻王氏杨珍元妻陈氏妾汤氏杨光烈妻尤氏包如松妻田氏陈泂妻包氏胡尚志妻黄氏胡加品妻侯氏黄珂妻方氏黄元甲妻汪氏闗士佩妻汤氏汪其礼妻杨氏汤厚明妻李氏宋铠妻夏氏马防元妻江氏马廷枢妻徐氏崔文脱妻李氏章必逹妻王氏许字夏思谧妻潘氏许字晁尚礼妻周氏马纳妻邵氏汪浦妻刘氏周宏祖妻乔氏刘宗瑜妻李氏凃璧妻朱氏沈崇妻卢氏汪逸妻叶氏梁守贤妻叶氏梁溱洧妻何氏盛宗足妻林氏张国枢妻汪氏张煊妻汪氏黄维新妻王氏又烈妇杨杨鉴妻包氏罗兴智妻杨氏张堂妻桂氏何其昌妻李氏金防武妻余氏江文珍妻陈氏烈女汪春煦未婚妻卢氏俱乾隆年间　旌表】童明诗妻江氏【英山人夫亡守节与同县胡国良妻吴氏刘兴仁妻余氏沈诗羣妻郑氏余良挥崇祯壬午以节孝闻乾隆十一年以来先后　旌表】胡之陈妻吴氏【霍山人夫亡守节雍正年　旌表又同邑刘一厨妻程氏刘兆禧妻金氏罗浩妻周氏宋琦妻孙氏项济妻杨氏张启曾妻汪氏余一城妻张氏查世荣妻杨氏朱克仁妻汪氏赵硕妻胡氏张绣妻宋氏金翼国妻郎氏谌防妻姜氏徐志铭妻朱氏袁天相妻修氏程铠妻刘　髙光玺妻黄氏项标妻俞氏许字铠妻刘氏髙光玺妻黄氏项标妻俞氏许字秦华文妻余氏彭髙龄妻潘氏俱以节孝于乾隆年间先后旌表】
　　仙释宋明本【钱塘人自天目山行道至齐头山水晶庵所着有中峯语録青山白云吟山居十咏其后文宗赐諡知觉塔曰法云】
　　土产茶　　药【约百余种】实竹　锦鸡　竹鸡　翡翠
　　玉面貍　麝　山绸　蜡【黄白皆出】





　　钦定大清一统志卷九十三
&lt;史部,地理类,总志之属,大清一统志&gt;
&lt;史部,地理类,总志之属,大清一统志,泗州图&gt;
&lt;史部,地理类,总志之属,大清一统志,泗州图&gt;
&lt;史部,地理类,总志之属,大清一统志,泗州表&gt;
&lt;史部,地理类,总志之属,大清一统志,泗州表&gt;
&lt;史部,地理类,总志之属,大清一统志,泗州表&gt;
　　钦定四库全书
　　钦定大清一统志卷九十四
　　泗州【在安徽省治东北七百六十里东西距二百九十里南北距二百里东至江苏淮安府山阳县界二百五十里西至鳯阳府灵壁县界四十里南至滁州来安县界一百四十里北至江苏徐州府睢宁县界六十里东南至江苏扬州府江都县界三百五十里西南至鳯阳府鳯阳县界一百四十里东北至江苏徐州府桃源县界一百里西北至鳯阳府灵壁县界七十里本州境东西距二百一十里南北距九十里东至清河县界一百七十里西至灵壁县界四十里南至五河县界三十里北至睢宁县界六十里东南至旴眙县界一百六十里西南至鳯阳县界七十里东北至桃源县界一百里西北至灵壁县界七十里自州至　京师二千里】
　　分野天文奎娄分野降娄之次【案明史天文志泗州之盱眙天长二县皆斗分星纪之次】
　　建置沿革禹贡徐州之域周为徐国秦属泗水郡汉置夏邱县属沛郡又置徐县元狩六年兼置临淮郡后汉永平中改属下邳郡临淮郡废晋太康元年又分置临淮郡治盱眙以徐县属焉永嘉后临淮郡徐县俱废刘宋省夏邱县梁置髙平郡东魏武定六年复置夏邱县属临潼郡兼置髙平县北齐置夏邱郡寻置潼州周改潼州为宋州改夏邱县曰晋陵隋开皇初夏邱郡髙平郡俱废十八年宋州废复夏邱县改髙平县曰徐城属下邳郡唐武徳四年置泗州【时州治宿预】徐城属焉于夏邱县置仁州析其地置虹县六年省夏邱贞观八年仁州废以虹县属泗州长安四年割徐城置临淮县开元二十三年自宿预移州治于临淮天寳初改临淮郡乾元初复曰泗州属河南道元和四年割虹县属宿州五代因之宋亦曰泗州临淮郡建隆三年省徐城县入之属淮南东路【按王存九域志州治盱眙县葢自景徳中临淮县移治后州亦移治宋志仍作治临淮误】绍兴四年割虹县属泗州金仍曰泗州属山东西路大定六年属南京路元属淮安路明初省临淮县入州改属鳯阳府
　　本朝雍正三年升直州属安徽省乾隆四十二年裁鳯阳府属虹县地入州治领县三
　　盱眙县【在州东南一百六十里东西距二百十里南北距七十一里东至天长县界九十里西至鳯阳府鳯阳县界一百二十里南至滁州来安县界七十里北至本州界一里东南至江苏江宁府六合县界八十里西南至鳯阳府定逺县界一百三十里东北至江苏淮安府山阳县界七十五里西北至五河县界一百二十里秦置盱眙县汉属临淮郡为都尉治后汉属下邳国晋太康元年于县置临淮郡永嘉后郡县俱废义熙七年复置盱眙郡属南兖州宋元嘉二十八年尝徙南兖州治此三十年州罢齐亦曰盱眙郡仍置盱眙县建元四年移北兖州治此后魏亦曰盱眙郡属淮州陈置北谯州寻废隋开皇初郡废属江都郡唐武徳四年于县置西楚州置总管府八年州废属楚州光宅初改县曰建中后复故建中二年改属泗州五代时属楚州宋干徳元年仍属泗州后为州治建炎二年升为昭信军四年复为盱眙县改属濠州绍兴二年还属泗州十一年属天长军十二年复升为招信军属淮南东路元至元十四年立招信路总管府十五年改临淮府二十七年罢临淮府又复为盱眙县属泗州治明仍属泗州　本朝因之】天长县【在州东南三百三十里东西距九十里南北距九十里东至扬州府江都县界四十五里西至盱眙县界四十五里南至江宁府六合县界四十五里北至州府宝应县界四十五里东南至州府仪征县界四十里西南至滁州来安县界六十里东北至州府髙邮州界五十里西北至盱眙县界六十里秦置东阳县汉属临淮郡后汉属下邳国后改属广陵郡晋仍属临淮郡东晋省刘宋侨置南沛郡及沛县萧齐因之梁改置泾城东阳二郡兼置泾州陈废州并二郡为沛郡周改郡县俱曰石梁隋初郡废大业初改县曰永福属江都郡唐初县废武徳七年重置石梁县贞观初省入六合县天寳初割江都六合髙邮三县地置千秋县属州七载改曰天长五代南唐升元六年于县置建武军周显徳四年改置雄州宋初州废改天长军至道二年军废以县属州建炎初仍为天长军绍兴初复为县十一年复升军明年仍复为县改属招信军元属泗州治明不改　本朝因之】五河县【在州南三十里东西距一百里南北距一百十里东至州界三十里西至鳯阳府灵壁县界七十里南至鳯阳府鳯阳县界七十里北至州境四十里东南至鳯阳县界十里西南至鳯阳县界九十二里东北至州界二十里西北至本州境二十里汉置虹县属沛郡后汉晋因之刘宋省唐武徳四年复置虹县属仁州贞观八年州废县徙宋初为泗州地咸淳七年置淮安军兼置五河县为治元初军废属招信军至元十七年改属泗州明洪武初属鳯阳府　本朝雍正三年改属泗州】
　　形势四达之州【欧阳修先春亭记】水陆都防之地【伏滔北征记】江淮险阨徐邳要冲东南之户枢中原之要防【州志】
　　风俗其人好学尚礼义重防耻【乐史太平寰宇记】土俗古逺民生淳厚力农者多逐末者少乡里无争鬬之习彬彬有古之遗风【临淮记】
　　城池泗州城【周五里十三步门五明万厯二十三年甃砖濠广三丈本系鳯阳府虹县城本朝乾隆四十二年将虹县裁并泗州即改虹县城为泗州直州城】盱眙县城【旧有城明永乐中圯今北门尚存】天长县城【周五里二百九十二步有竒门四环城有池广二丈明万厯年间修　本朝乾隆二十一年重修】五河县城【周四里门四池广三丈六尺　本朝顺治康熙间屡修乾隆十九年重修】
　　学校泗州学【旧在州治西元至治中建　本朝康熙二十四年州城湮移建盱眙县龟山之麓入学额数二十名】旧虹分学　【本朝乾隆四十二年裁虹县入泗州而于考试时另立虹县分学于泗州考案内另编字様考试入学额数照旧十二名】盱眙县学【在县治西明洪武初建　本朝康熙中重修入学额数十六名】天长县学【在县治南明初改建入学额数十六名】五河县学【在县治西北明洪武三年因故址建　本朝康熙十年重修入学额数十二名】敬一书院【在盱眙县内　本朝乾隆九年建天长县有同人书院在县东四十里朱孝子祠堂东　本朝顺治初建州县并设有义学社学】
　　户口【原额人丁六万六千九百二十二又滋生人丁一百三十四万五千六百三十一原额屯丁二千七百一十又滋生屯丁一十二万五千四百七十二】
　　田赋【田地七千一百六十九顷一十四畆六分六厘屯田地三千五百九十八顷八十一畆一分一厘额征地丁银七万九千四百四十五两六钱六分七厘零米九千九十八石四斗三合三勺麦二千五百八十二石五斗八升四合】
　　山川屏山【在州北二十里列翠环抱如屏幛然一名平山下有平山湖】盘龙山【在州北二十里亦名秦桥山有石蟠伏如龙鳞甲皆具尝有云气凝聚山东有双泉同源分派左清右浊】重冈山【在州东南三十里隋重冈城以此得名州志相近有碧山以土碧故名】栁山【在州东南五十里上多古栁】巉石山【在州东南七十里与五河县接界南对盱眙县之浮山郦道元水经注淮水东又至巉石山五河县志有铁锁岭在县东三十里横跨淮口葢即古巉石山也】车门山【在州东南八十里山下有路通车相近有峰山上多峰峦又有赤山以土色多赤故名】九山【在州东南一百里寰宇记九山在废徐城县西北七十里州志俗呼为九冈十八洼】鹿鸣山【在州西南三十里】朱山【在州东北寰宇记朱山在虹县东北三十里即朱买臣故地县志朱买臣梁元帝时人傍有高堆呼为买臣墓上有圣水井稍西为峰山下有峰山湖北为马鞍山】四山【在州东北五十里下有四山湖山之西有四山仓今废又赤山在东北七十里三面皆水】甓山【在州东南一百三十里山形如甓故名又有粉山亦在州城西州志以山出土粉故名】第一山【在盱眙县治东为县治主山旧名慈氏山上有米芾书第一山三字故名】台子山【在盱眙县东一里寰宇记宋元嘉中臧质守盱眙以拒魏师魏人造努台于此以射城中故名】盱眙山【在盱眙县东四十里其山形若马鞍旧名马鞍山唐天寳中改名】玉环山【在盱眙山西八十里寰宇记在招信县西二十五里又名女山状如玉环形势回旋县志玉环山下有女山湖】紫阳山【在盱眙县西一百里一名九□山其阴多赤土相传昔人铸剑于此上有磨剑石】浮山【在盱眙县西一百二十里五河县东三十里两县分界处上有浮山洞水经注浮山北对巉石山梁天监中立堰于二山之间李吉甫元和郡县志浮山堰在招义县西北六十里与荆山堰同筑寰宇记临淮山在濠州东九十五里俯临长淮山下有水穴去水一丈淮水泛滥其穴即髙水灭其穴还低有似山浮亦号浮山】清风山【在盱眙县治南又南又南为望州山去县五里自南而登可望见州城】九头山【在盱眙县南三十五里上有九邱故名或谓之塘山冈阜重叠溪涧萦纡凡四十里接天长县界】东山【在盱眙县治东南三里宋元嘉二十八年魏主攻盱眙筑长围运东山土石以填堑县志山有石洞左曰灵闗右曰剑璧皆曲折相通】都梁山【在盱眙县东南五十里隋书地理志盱眙有都梁山伏滔北征记都梁山有都梁香草因以为名寰宇记山在县南十五里】东阳山【在盱眙县东南七十里寰宇记东阳山有池水名天井冬夏水深五丈县志一名云山山有龙潭】上山【在盱眙县西南一里上有招洞其北麓有归云洞】宝积山【在盱眙县西南三里与都梁山相接山　　足有石刻道徳二大字又西南为鲁山末山】清平山【在盱眙县西南八十五里亦名青山宋绍兴间刘泽保聚于此金人不敢近其城垒故址犹存】三台山【在盱眙县西南一百五十里县志三台山有三峰东西南鼎立上可屯十万众宋建炎中刘纲保聚于此元末定逺豪王弼亦结寨其上】斗山【在盱眙县东北五里寰宇记斗山与都梁山相连枕淮水县志一名山下瞰淮流其势徙峻故名】君山【在盱眙县东北六里亦名军山宋元嘉中魏主围盱眙作浮桥于军山絶水陆道县志相传邓艾尝屯军于此筑堰溉田】长园山【在盱眙县东北七里魏书太武还攻盱眙筑　长围一夕而合】下山【在盱眙县东北三十里宸宇记禹治水三至桐柏山获淮涡水神曰支无祈鎻之山之足淮水乃安流注海】覆釜山【在天长县西五十里县志覆釡山产石黒而砺相传周世宗征淮南尝驻跸于此】冶山【在天长县南四十五里县志相传汉呉王濞治铸此上有天井白龙池珍珠泉铁牛仙人二洞】道人山【在天长县东南三十五里通志山上有泉大旱不竭】横山【在天长县东南五十里宋建炎中刘纲保聚此中其南有踟蹰山相传陈荀朗破郭元建于此或云左传楚子伐呉观兵于坻箕之山即此葢以音相近故也】红山【在天长县城西北隅有髙阜日光掩映赤色殷然县志包孝肃名曰红山今俗呼曰胭脂山】金冈山【在五河县南二里县志土色纯黄形势尖耸故名】翠栢山【在五河县西南六里】铜城冈【在天长县西北四十五里旧名大铜山】卧龙冈【在五河县南七里下有龙潭故名】陡冈【在五河县北二里县志横冈纡回峻崖壁立沱河汛滥不能南徙者实此冈为之障也】瑞岩【在盱眙县西北其下有玻瓈泉】淮水【自鳯阳府鳯阳县流入经五河县东南又东经州南与盱眙县分界又东北入淮安府清河县界水经注淮水东迳夏邱县南涣水注之又东至□石山潼水注之又东迳浮山又东迳徐县南厯涧水注之又东池水注之又东蕲水注之又东厯客山盱眙县故城西又东迳广陵厯淮阳城又东北至下邳淮阴县西五河县志在县东南二里乃淮浍沱漴潼五河防处曰五河口州志淮河迳州南一里又东北迳草嘴刘沟洪泽湖至清河县防黄河其支流则由大涧口施家沟周家桥髙良涧武家墪等处散入射阳白马诸河明隆庆六年淮黄俱滥清口淤塞万厯二年淮水又溢河臣潘季驯始筑髙家堰其后于大小涧口等凡八湖旧道尽筑隄防自是淮水益壅而泗州大病二十一年按臣牛应元始议开金家湾芒稻河泄湖水入江继议开髙堰南五十里周家桥泄淮水入湖又开髙堰北五十里武家墩以杀其势此开三闸之始也其后乃建武家墩闸由永济河逹泾河下射阳湖建髙良涧闸由坌河入泾河建周家桥闸由草子湖寳应湖入子婴沟下广阳湖　本朝康熙三年淮溢武家墩髙良涧闸堤頺卸周家桥亦启闭失时清口沙日渐于塞髙寳之人议筑周家桥南三十里翟家坝遣官蹋勘称为天然减水止令填平决口不许加土増髙以塞水路十九年淮水泛滥堙没州城舟楫往来多梗乾隆四十二年移徙州治与淮较逺盱眙县志淮水在县北二里漫连万嵗湖东流环绕市岸通寳积桥及陡山新河诸水又东北一百五十里入清河口防于黄河】潼水【在州西俗曰南潼河水经注水首受潼县西南潼陂南迳夏邱县絶蕲水迳夏邱县故城西又东南流迳临潼戍西又东南至巉石西南入淮寰宇记潼水在县西三百步自万安湖南隋大业元年开汴河防潼水县志南潼河源出羊城湖环县西门南流经五河县入淮有响水潭潼汴合流于此波涛相撃声如雷吼】北潼水【在州北水经注潼水上承潼陂东北流迳潼县故城北又东北迳睢陵县下防睢水县志北潼河源出县北小曲里东流出白洋河入骆马湖本朝康熙十一年知县龚起翚尝议开濬又有凄河在县东北北流入北潼河新河在县东东北流入凄河】涣水【自鳯阳府灵壁县流入五河县南一名浍河水经注涣水自谷阳东南经白石戌南迳虹城南合洨水又东南入淮五河县志旧在县南一里两岸陡峻明嘉靖二十年水涨沙淤徙于此浒】汴河【自州北绕明祖陵东北至州旧城南入淮即宋通济渠故道今上流堙塞有夏月水涨舟揖仅通州境】红蓝河【在州东南寰宇记徐城县东十里有红兰河南流入淮其河上流有村隋时宫人种红蓝于此故名】一字河【在州东南隋时所开直通河口入淮以河形直如一字故名】直河【在州东南宋崇宁三年开此以通汴州西北有黄冈口东至直河口约五十余里淮水泛滥辄由二口溢入诸河唐书地理志盱眙县有直河太极元年勅使魏景清引淮水至黄土冈以通州寰宇记在县北六十步县郭内】溧河【在州东北即古厯涧水道源徐陂南流絶蕲水经厯涧戌西通塔影湖注于淮】池淮【在盱眙县西自凤阳府定逺县流入水经注池水出东城县东北流迳东城县故城南又东北流厯二山间东北入于淮谓之池口】啄戈河【在盱眙县西寰宇记啄戈河在招信县东二百步其河濶四十丈旧志有津里河木塲河在县西南源皆出嘉山北流入淮】运河【在盱眙县东北一名新河宋史河渠志元丰六年开归山运河初发运使许元自淮隂开新河属之洪泽避长淮之险凡四十九里至是发运使蒋之竒建言自归山蛇浦下属洪泽凿左肋为腹河取淮为源亘五十七里有竒王圻续文献通考新河在盱眙县彭城乡】秦兰河【在天长县东四十里源出横山北流入髙邮界】白杨河【在天长县西二十五里源出浮山流迳城濠一名城防河下入石梁河又得胜河在县北七里涧谷诸水滙流相传汉髙祖破英布于此东北入石梁】涧河【在天长县西四十五里源出覆釡山西南三汊合流北入石梁河又铜城河在县西北受铜城冈诸水东入石梁】石梁河【一名官河在天长县西北三十里自滁州来安县流入又东北流入髙邮州界宋书符瑞志元嘉二十九年广陵肥如石梁涧中出石钟九口宸宇记石梁溪源出滁州界石涧中县志石梁河滙天长以西之水东北流滙为丁溪湖五湖入髙邮界】漴河【在五河县南二里源出南湖东流入滙】沱河【自鳯阳府灵壁县流入至五河县西北合浍水入淮又有澡龙滩在沱河之南】峯山湖【在州东南峯山下通淮水又栁山湖在州西北九十五里栁山下】甓山湖【在州东南甓山下长十余里下流入淮】塔影湖【在州东南湖东有龟山寺塔日照塔影入湖故名长六十里濶五十里北通溧河东连洪泽】永泰湖【在州东南元和郡县志在徐城县南二里周三百六十三里中多鱼尤出朱衣鲋寰宇记在临淮县北五十里隋大　业三年开通济渠塞断沥水自尔成湖因乡为名】龟山湖【在州东南与盱眙县下龟山对岸又东北七十里许有雁门闗湖】髙平湖【在州东南即古髙平县地今沦为湖又北为剏泊湖其西为严家湖相连入于湖】万安湖【在州】
　　【城西北即潼陂也水经注潼县西南有潼陂元和郡县志潼陂一名万安湖周回四十里在虹县北五里宋史河渠志熙寜九年刘瑾言万安湖小河可兴置从之金史河渠志元光元年开长直沟由万安湖舟运入汴至泗以贮粟县志疑即今之羊成湖】万嵗湖【有二一在盱眙县西二里方圆四十里周世宗攻泗州驻跸于此民皆呼万嵗因名又名西湖一在天长县西五里相传秦始皇东游至此寰宇记天长县有万嵗湖在城西二里方圆曰十里】马过湖【在盱眙县西三十里县志明靖难兵起留疑兵过盱眙潜自渡淮乗马过湖既渡水深不可测】丁溪湖【在天长县东北三十里】五湖【在天长县东北四十余里五水合一而名东接髙邮之毘沙河又县北四十里有瓶冈湖东接五湖舟通髙邮】蔵珠湖【在天长县东北县志】
　　【宋嘉祐间泽陂有一大珠天晦时见】南湖【在五河县南七里水流为漴河】白马塘【在天长县东三十五里宋史河渠志熙宁九年刘瑾云天长县白马塘可兴置】赤栏浦【寰宇记在盱眙县南二里上有赤栏桥因名】洪泽浦【在盱眙县东北三十里旧名破釡塘三国时邓艾立白水塘与破釡相连其水浅曲不通舟楫开水门八以溉田隋炀帝幸江都道经此久旱遇雨因改今名】雾涧【在盱眙县东县志雾涧绕山而出下流入淮又有香花泉亦在县东世传明祖生时取水澡沐涧水皆香】玻瓈泉【在盱眙县东第一山下有石龙虎口中喷水注石池中宋张耒有诗】蒲阳陂【在州东南东观记蒲阳陂广二十里迳百里在道西其东有田可万顷】支祈井【在盱眙县东北下龟山寺后即大禹锁水神处有亭覆其上县志一名圣母井】琉璃井【在天长县东真胜寺中井中甃缝融为一片莹腻如玻璃状】
　　古迹泗州旧城【在今州城东南一百八十里有东西二城明初始合为一周九里有竒门五　本朝康熈十九年圮于水】临淮故城【在今州治东南】
　　【本隋徐城县旧唐书地理志长安四年割徐城南界两乡于沙熟淮口置临淮县开】
　　【元二十三年移治郭下宋景徳二年移治徐城驿为泗州属县九域志临淮县在州】
　　【北六十里元初复还旧治仍为泗州治所州志宋临淮在州北六十里今名临淮旧】
　　【镇】徐县故城【在旧州城西北周时徐子国尚书费誓淮夷徐戍并兴春】
　　【秋昭公十三年吴灭徐徐子章禹奔楚汉置徐县为临淮郡治后汉属下邳国东晋后省梁武侨置髙平郡及东平阳平清河归义四郡东魏并四郡置髙平县隋开皇十八年改髙平县曰徐城魏王泰括地志大徐城在徐城县北三十里元和郡县志徐城县东至泗州五十里旧理大徐城大业四年移于今理唐开元二十五年移治临淮县宋建隆三年省为镇入临淮寰宇记大徐城周一十二里徐偃王权造故名薄薄城今呼为故故城州志隋徐城县在州城北五十里今为徐城庙故城在州东北八十里】髙平故城【在旧州城北汉河平二年封王逢时为髙平侯国属临淮郡后汉省寰宇记呉城亦名髙平郡城在旧徐城北三十里东临通济渠陈大建六年呉明彻于此置髙平郡隋开皇四年郡废金史地理志临淮县有呉城镇县志有城儿头集在州北一百十里即故呉城也】朱沛故城【在旧州治西北梁置朱沛修义安丰三郡魏武定七年改置朱沛县属髙平郡后周并入高平县志在故徐城西北六十里其地有朱沛水故名】淮平故城【在旧州城西二十里宋绍兴二十一年泗水地入于金因析临淮县地置淮平县后亦入于金侨名盱眙县为泗州治明昌六年复曰淮平元废州志在州西二十里】夏邱故城【今州治本汉夏邱县旧唐书地理志贞观八年自故虹城移虹县治夏邱寰宇记在宿州东南百五十六里尧封禹为夏伯国于此故名夏邱县志故城在县东一里】僮县故城【在今州治东北秦县汉书灌婴攻下邳以南僮取虑是也属临淮郡后汉永平元年封沛献王子嘉为侯国属下邳郡晋宋至魏皆因之梁武帝普通五年徐州刺史成景隽尭魏僮城齐周时废寰宇记僮城在县东北七十里县志有僮都城在县北一百二十里即汉之取虑县】盱眙故城【在今县东北春秋时呉善道邑左传襄公五年防呉于善道秦置盱眙县二世二年项梁立楚懐王孙心为义帝都盱眙许慎曰张目为盱举目为眙城居山上可以眺逺故名晋义熙中置盱眙郡刘宋以后因之寰宇记县在淮之南元学士曹元用重修县治碑记盱眙县旧寓慈氏山麓延祐庚申迁筑东岳行祠之右泰定四年县尹李克中以县治卑隘又迁临淮府旧基即今治也县志盱眙故城在县东北盱山之麓淮水之滨又有汉王城在县东北三十里相近又有霸王城小儿城相传皆项氏立义帝时屯兵处或有以为汉县治此】考城故城【在盱眙县西南晋义熙七年改盱眙县为郡分置考城直渎阳城三县属焉宋齐魏因之隋初废考城入盱眙县志有古城在县西南六十里接滁州来安县界】鲁县故城【在盱眙县南魏书地形志淮阴郡有鲁县北齐废寰宇记废鲁城在盱眙县南三十里】淮陵故城【在盱眙县西北汉元朔元年封江都易王子定为淮陵侯后为县属临淮郡后汉属下邳国晋初置淮陵郡永嘉后废寰宇记古淮陵城在招信县西北二十五里县志在县西北八十五里】睢陵故城【在盱眙县西汉置睢陵县晋元帝于县侨置济阴郡刘宋泰始中没于魏因于淮南侨置宋志盱眙县有睢陵县宋末立是也寻复置济阴郡后魏改县曰睢阳改郡曰济阳属楚州寻复故北齐改县曰池南陈复曰睢陵后周又改曰招义隋开皇初郡废大业初又改县曰化明属钟离郡大业末县民马簿据县自号化州后杨益徳杀簿自称刺史又分置济阴县唐武徳七年改县曰招义贞观元年州废省济阴以招义县属濠州寰宇记县在州西五十一里古济阴城在县东二里北帯长淮宋泰始二年筑置济阴郡北齐河清三年水溢淹废因于城西二里筑城移郡理之即今县城唐初复于故济阴城置济阴县寻废宋建隆四年割属泗州太平兴国元年避讳改曰招信建炎四年属濠州绍兴四年还属泗州十一年改属天长军十二年属招信军元至元二十年并入盱眙县志睢陵县在县西五十里尝置旧县巡司今废】富陵故城【在盱眙县东北汉置县属临淮郡后汉废魏复置富陵县属淮阴郡齐废史记髙帝十一年淮南王黥布反东击荆王贾贾走富陵括地志故城在盱眙县东北六十里】千秋故城【今天长县治唐天寳元年析江都六合髙邮置以时当明皇诞日故名七载更名天长县志旧有砖城明初移其砖甓改建扬州城而县惟存土城今东城外市三面皆有遗址】东阳故城【在天长县西北秦置二世时陈婴为东阳令史东阳少年杀其令立婴为长汉髙帝六年以故东阳郡属荆国元狩末以县属临淮郡后汉属下邳国晋仍属临淮郡陈废括地志东阳故城在盱眙县东七十里新志在天长县西北七十里故址尚存俗谓之屈城】石梁故城【在天长县西北江左置戌宋泰始中萧道成破薛安都兵进屯石梁涧北议筑垒其地是也隋书地理志梁置东城泾阳二郡陈并二郡为沛郡后周改郡为石梁郡改沛县为石梁县开皇初郡废改县曰永福唐初省九域志天长县有石梁镇即故县也县志石梁城在县西三十里俗名古城遗址尚存又有土城在县东北三十里一名新城盖齐时泾州治此或曰齐泾州在城门乡】横山故城【在天长县东南三十里梁置县后周废】五河故城【在今县南宋端平二年于五河口置隘使屯田淳祐四年吕文徳败元兵于五河复故城咸淳七年始置县以淮漴浍沱潼五河合流而名旧有土城在县之浍河南岸明永乐元年水圮徙治西北界嘉靖二十五年始迁浍河北即今治又宋淮安军城在县北二里沱河北岸俗谓之故军城遗址尚存】虹县故城【在五河县西汉置为县后汉曰虹县东晋后废梁武帝于此置贡城戌后魏复置虹县周大象中省至唐贞观十三年移治夏邱而故城废】虹县故城【唐武徳四年置虹县属仁州贞观十三年移于夏邱城周五里十三步门五明万厯二十三年甃砖濠广三丈　本朝乾隆四十二年裁并泗州即今州城】古屯城【在旧州城西寰宇记在徐城县西南八十五里陈大建五年呉明彻于此置堰防淮水以灌濠州縁此筑城置兵防守淮南招义县界又有一城临水南北相对亦同时筑名为屯城】沥桥城【在旧州城西寰宇记在徐城县西南二十五里梁天监二年筑置戌南临沥水桥因以为名】髙冡城【在旧州城西北寰宇记魏义兴郡城也在徐城县西北七十里平地梁以为兴安郡领髙冡城属东徐州髙齐初废】李千城【在旧州治西北寰宇记在徐城县西北三十里后魏熙平元年李千于此筑城置戌因名】南重冈城【在旧州城西北寰宇记在旧徐城县西北九十里通济渠南一里平地隋大业八年移置重冈县于此縁重冈山为名十年筑城隋末废】羊城【在州西北四十里相传有古城址后陷为湖南有髙阜如城】□石城【在旧州治西北州志梁天监时筑遗址尚存】拖城【在旧州治北三十里久废又半城在州北九十里南北朝时置有遗址存】公路城【在盱眙县西北寰宇记在招信县北六十里平地北带淮水汉建安中袁术所筑又淮阴城西二里有公路浦】九山城【在盱眙县西北梁天监二年魏元澄入宼分命诸将犯淮陵九山即此魏书地形志钟离郡朝歌县有九山城胡氏通鉴注九山店在淮北南直淮陵九山店之东则防冈湖南则马城淮流至此谓之九山湾土人亦呼为狮子渡北兵渡淮之津要其东则鳯凰洲在淮水中约长十里】焦城【在盱眙县西梁天监二年魏元澄南宼将军王燮保焦城魏党法宗攻拔之即此】奔精城【在盱眙县西南寰宇记在招信县南六十里平地相传是蛮奔精王所筑唐武徳二年置睢陵县四年废】覇王城【在五河县西二十里相传项羽屯兵于此遗扯尚存】邉军城【在五河县治东宋末夏贵所筑遗址尚存】大屯城【在五河县南七里俗名大城坪又小屯城在县西南六里俗名小城坪皆宋末屯军以御元处】乐安乡【在州东北汉书匡衡传封僮之乐安乡侯南以闽陌为界初元元年郡国误以闽陌为平陵陌多田四百顷苏林曰平陵陌在闽陌南也】韩信坛【明统志在州南七里坛基犹存】李制使栅【在五河县东二里横跨河口宋咸淳二年两淮制置使李庭芝所立石基尚存】隋离宫【在旧州治北青阳镇西二十里俗名花园炀帝所建遗址尚存】都梁宫【在盱眙县东南寰宇记都梁宫在县南十六里都梁山上周回二里隋大业元年炀帝立十年贼孟骧于此置营宫遂废】淮山楼【王象之舆地纪胜在郡治】挂剑台【在旧州治北一百二十里安湖西岸寰宇记在大徐城北三十里东北临朱沛水相传为延陵季子挂剑处旧志有土阜类台即徐君墓也毎水涨周围浩渺惟此地不没其里名挂剑乡】八仙台【在盱眙县东三里明统志上有八仙座石下有神仙洗肠池】翠屏堂【在盱眙县东玻璃泉上前望龟山下临长淮宋陆游有记】古娄亭【在州城东北左传僖公十四年楚人败徐于娄林注僮县东南有娄亭即此】先春亭【在旧州城东北隅州志宋张守建欧阳修有记】起秀亭【在盱眙县东玻璃泉上旧名防景亭】浮空亭【在盱眙县西舆地纪胜在浮山顶上宋建苏轼有诗】绣谷亭【在盱眙县旧崇福寺凡五亭曰托根曰竹庄曰香雪曰杏村因地有梅竹荼蘼红杏故名】朱夀昌故里【在天长县东南四十五里秦栏镇】
　　闗隘鴈门闗【在旧州治东北一百里旧设巡司明永乐时废今没于水】城门乡巡司【在天长县东北四十五里相传旧尝置县于此明洪武中置巡司】青阳镇【九域志临淮有青阳徐城安河十八里河翟家湾五镇州志青阳在州北一百三十里安河在州东北六十里翟家湾在州东北七十里】半城镇【在州东北一百十里商贾辐辏居民稠宻附近河湖　本朝乾隆四十二年添设州判巡私缉匪兼管水利】木场镇【在盱眙县西南九域志招信县有木场镇】龟山镇【在盱眙县东北九域志盱眙县有盱眙平源龟山三镇县志在县东北三十里龟山下平源镇在县东六十里】大仪镇【在天长县东南六十里接州府江都县界宋韩世忠尝屯兵于此】铜城镇【九域志天长县有铜城石梁二镇县志铜城镇在天长县西北四十五里】龙冈镇【在天长县东北五十里接州府髙邮州界】下阿村【在天长县东北下阿村上接髙邮州界寰宇记唐开元二十九年于下阿村置千秋县天寳七载改为天长县】泗水驿【在旧州城南门外淮河渡口又龙窝驿在州城西五十里往来濠滁通道临泗驿在州北一十五里路出宿迁今裁】都梁驿【在盱眙县东南十五里寰宇记向东一百一十里入州髙邮界帝在都梁山避暑回向州因此路置】淮源驿【在盱眙县西南三十里为徃来濠庐之通道今裁】安淮驿【在五河县北一里明洪武十四年迁于县左嘉靖末裁】
　　津梁阛阓桥【在今州治南门外跨古汴河】渭桥【在州西北五十里北通小河至白羊湖南通长直沟草沟至五河入淮漕运之间道也】胭脂桥【在旧州城南门外桥下有池水红紫名胭脂河】浮桥【在旧州城南淮河口为南北要道】汴泗桥【在旧州城西跨汴河一名通防桥古泗州临淮二城分界处宋时漕州由此入淮】洪泽桥【在盱眙县东二十里】寳积桥【在盱眙县西南】新河桥【在天长县东城市之外】渭水桥【在天长县东十里】芦龙桥【在天长县东二十三里】香沟桥【在天长县东五十里】三骢桥【在天长县西三十里即古石梁桥也明末重建更名】鵶口桥【在天长县北十八里宋韩世忠败金人于大仪别将败金人于鵶口桥即此】古铁桥【在五河县东南二里淮河中流水涸方见两旁有铁柱因名相传为古时镇蛟处】熙登桥【在五河县南一里跨古浍河】横金桥【在五河县南二里】跃龙桥【在五河县西南二十五里赤龙涧】南沱桥【在五河县北二里又北沱桥在县北三里】大厯桥【在五河县北】
　　堤堰黄金堤【在旧州城东门外隋大业中筑】防城堤【有二一在旧州城南宋时以障淮水明万厯四年巡按邵陞改筑石堤长二千八百四十五丈一在盱眙县西北淮河南岸长七百二十丈亦邵陞所筑又天长县西门外亦有堤知县邵时敏所筑】归仁堤【在旧州城西北宿迁县东南界去州治二百里长五十七里以遏白洋河】上河堤【在天长县东明永乐时筑以捍诸湖之水相近又有下河堤以通漕渠】曲溪堰【在盱眙县西南十里五代周张永徳败唐泗州兵于曲溪堰即此又名新河堰】涧沟坝【在盱眙县东雾涧中石坝长数丈】云头坝【在五河县南门外明嘉靖中筑】
　　陵墓明祖陵【在旧州城东北十二里】周徐君墓【在旧州城北九十里安湖北岸元和郡县志在徐城县北三十二里即呉季札挂剑处】汉张邵墓【在盱眙县舆地纪胜在城东二里范张村邵即范式之友也】南北朝宋王彭父墓【寰宇记在盱眙县北七十里】五代晋桑维翰墓【在盱眙县西招洞北】宋宼准墓【在旧州城西四十里俗呼为青墩】朱夀昌墓【在天长县东四十五里】明杨王墓【在盱眙县西南牧羊山西明洪武十六年于墓傍立庙王姓陈氏明太祖马后所自出】邓愈墓【在州南二十里龙宿沟之原】费聚墓【在五河县南六十里】李绍贤墓【在盱眙县东北下龟山】冯应京墓【在盱眙县西南】双贞墓【在盱眙县东北庆仙门外何氏二烈女所】孙烈女墓【在五河县西南十五里】
　　祠庙淮神庙【在盱眙县东北县志下龟山寺西南有石刻淮渎二大字】徐堰王庙【在旧州城北寰宇记在大徐城内】义帝祠【在盱眙县东台子山上】朱买臣
　　祠【在州境朱山上续文献通考宋嘉定中虹县令舒焕奏朱买臣灵应之迹敕赐额曰灵佑县志灵佑祠世传为汉朱买臣非也萧梁时亦有朱买臣山为买臣故里有墓在山北】包孝肃祠【在天长县东门县志故东林寺也后废崇祯五年复创】二贤祠【在天长县治东祀包孝肃拯朱孝子夀昌】朱孝子祠【在天长县东四十五里秦栏镇县志旧为胜因寺嘉靖中寺圯改祀朱孝子】吕东莱祠【在盱眙县城内明建】大忠祠【在五河县北县志祀明耿再成嘉靖三十六年建】双贞祠【在盱眙县东北陡山下明隆庆二年建祠何氏二烈女】孙烈女祠【在五河县治东南天保宫后烈女名老姊】
　　寺观大圣寺【在旧州城西旧名普光寺一名普照寺有灵瑞塔元赵孟頫有记】铁佛寺【在旧州城西四十里有古铁佛相传唐时建】上龟山寺【在盱眙县治西宋天禧二年建又下龟山寺在县东三十里宋天禧中建】盱眙山寺【在盱眙县东盱眙山宋林逋有诗】玉皇宫【在盱眙县东三十里陡山下一名太平宫】
　　名宦汉孔安国【鲁人为临淮太守其治官民有防节称】路温舒【钜鹿东里人迁临淮太守治有异迹卒于官】薛宣【郯人成帝初为临淮太守政教大行】侯霸【密人王莽时为淮平大尹政理有能名莽败霸保固自守卒全一郡更始元年遣使徴霸百姓老弱相携号哭遮使者车或当道而卧皆曰愿乞侯君复留期年民至乃戒乳妇勿得举子侯君当去必不能全使者不敢授玺书】朱晖【宛人永平间迁临淮太守晖好节概有所拔用皆厉行士其诸报怨以义犯率皆为求其理多得生济其不义之囚即时僵仆吏人畏爱为之歌曰强直自遂南阳朱季吏畏其威人懐其恵】张禹【襄国人元和三年迁下邳相徐县北界有蒲阳陂傍多良田而湮废莫修禹为开水门通引灌溉遂成熟田数百顷劝率吏民假与种粮亲自勉劳遂大收谷实邻郡贫者归之千余户室庐相属其下成市后嵗至垦千余顷民用温给功曹令戴闰故太尉掾也权倾郡内有小谴禹令自致徐狱然后正其法自长吏以下莫不震肃】孟尝【上虞人拜徐令州郡表其能】三国魏陈登【除东阳令养耆老育孤视民如伤】崔珙【博陵人有威重精吏治擢泗州刺史】杜慆【万年人咸通中为泗州刺史防厐勋反围城处士辛谠来见劝出家属独以身守慆曰吾出百口求生众心摇矣不如与将士生死共之众闻皆泣下慆完濬城隍阅器械无不具贼将李圆驰勇士百人欲入封府库慆伏甲士皆殱马圆怒传城战援絶粮尽为薄饘以给勋遣圆入城约降慆怒杀之勋累攻不得志防招讨使马举率兵至遂解围焉】五代江梦孙【浔阳人呉时为天长令县署有怪厉不可居梦孙焚香曰受命为令治事于此吾行不欺暗室奚畏君等怪遂絶为诸生释经至疑处辄敛袵曰此科先儒犹多异同安敢轻议诸君自择所长可也葬之日逺方至者千余人服衰者百许】宋朱昻【南阳人开寳中知泗州尝聚淮水流尸三千为冡瘗之有成卒谋乱昂诛其首恶凡支党之诖误者悉贳之】刘仁譓【永春人淳化中为泗州长史有清节官散俸薄虽藜藿不充未尝妄千人】髙觌【蕲人通判泗州诏定淮南茶法觌陈説利害不报】包拯【合肥人知天长县有告盗割人牛舌者拯曰苐归杀而鬻之寻复有告私杀牛者拯曰汝何为割人牛舌而又告之盗惊服】赵抃【西安人通判泗州濠守给士卒廪赐不如法卒言欲为变守惧日未入即闭门不出转运使檄抃摄治至则从容如平时州以无事】傅求【考城人通判泗州淮水溢毁城朝廷遣中使防筑絶淮取土道逺度用工六十余万求相汴堤旁平其高埠得土载以囘舟省费殆半】傅楫【仙游人调州司户参军摄天长令发摘伏奸猾屏迹】张述【遂州人知泗州有政绩】吕大防【汲郡人熙宁元年知泗州】韩世忠【延安人充淮南东西路宣抚使置司泗州】徐端益【金华人虹县尉靖康中张邦昌伪诏至县令以下迎拜宣读如常仪独端不赴事定漕使向子諲言于朝朝为易文资】卢晖【为泗州招信县尉建炎三年金人陷泗州由招信将渡淮晖将射士民兵御之沉其数舟防大雾蔽日金人以疑兵縻晖自上流渡兵晖又战且却城破死于敕书楼】田智润【理宗时为泗州先锋军统制潮河坝之战父子俱死于兵诏赠智润修武郎子承节郎】元余阙【庐州人元统元年授同知泗州事为政严明宿吏皆畏惮之】明乐徽【洪武初授虹县知县时百事草创徽尽心规画政教毕举以循吏称】方素易【乐平人洪武中知盱眙县防方勇敢无所畏避吏民戴之太祖赐玺书劳以上尊丁母忧民伏阙乞留任从之】郑仁宪【防稽人成化间知天长县兴学校置馆舎修坛墠立义冡建市肆凡政教之大者次第毕举】许弼【东安人宏治二年知州事莅事二年谷积至二万石年饥民不乏食】葛浩【上虞人治十年知五河县政平赋均民安讼息尤加意学校嵗旱祷雨徒步数十里躬亲捕蝗卒不为害民筑捕蝗台于税止之所】江应轸【山阴人正徳末知州事勤农植桑募江南女工教以织由是民足衣食帝方南征中使多驿骚应轸率壮夫百余人立水次舟至即挽之出境遂不得逞车驾驻南京命进歌妇应轸言州地荒陋无以应敇臣向所募有蚕妇倘纳之宫中有禆治化事遂寝】王寅【钱塘人崇祯中由龙江都司调泗州防祖陵贼来犯卷甲疾趋斩其先锋一人战自午迄申贼来益众与守备陈正亨等陷阵死】蒋佳征【灌阳人崇祯中为盱眙知县治甚有声县故无城佳征知贼必至训民为偹十年秋贼果来犯佳征设伏要害而亲率兵徃诱贼殱其众贼怒环攻之力战而死其母闻之亦投缳死赠尚寳少卿建表忠祠并母奉祠　夲朝乾隆四十一年】
　　【赐諡烈愍】胡渊【永年人崇祯中为盱眙县主簿十五年贼再至士民悉遁或言君非正官盍避之渊
　　正色曰吾亦守土吏可偷生耶力战被执奋骂而死】
　　本朝李毓秀【沔池人顺治二年知天长县时经兵燹民多流亡毓秀加意招徕劝课耕稼贫者给以牛种聴讼明决境无寃民】王辛【直人顺治七年授天长知县大着政绩值海寇陷城抱印自经死】傅应荐【奉天人顺治十二年知泗州晓练吏治己亥夏淮涨灌城左右登舟应荐叱曰吾他适如民何乃于堤前拜水疾呼祷毕水势骤减城得不没】江映鲲【阆中人康熙元年知天长邑苦里甲当差映鲲痛为革除民困以苏】袁象干【良乡人康熙五年知泗州下车即请蠲水沉抛荒田粮一万五百有竒州人赖之】朱宏祚【济南人康熙七年知盱眙县革诸杂派定徴输画一之法俗好讼轻生为掲律通衢讼以衰止嵗旱急请蠲赈邻封就食者盈万时蝻生徧野倐有羣蝗过之蝻皆附翼飞去嵗以大丰举卓异第一】
　　人物汉周防【字文通下邳徐人建初中为渤海太守免归防防无资常筑堑以自给肃宗闻而怜之复以为郎迁将作大匠卒于官】三国魏陈矫【字季弼广陵东阳人本郡太守陈登请为功曹郡为孙权所围登令矫求救于太祖太祖竒矫寻辟为司空掾属累迁尚书文帝曰陈季弼临大节明畧过人信一时之俊杰也封髙陵亭侯明帝即位进爵东邻侯车驾尝幸至尚书门矫跪问曰陛下欲何之帝曰欲案行文书耳矫曰此臣职分非陛下所宜临也帝惭囘车其亮直如此迁司徒薨諡贞侯子本嗣有统御之才迁镇北将军薨】呉臧均【临淮人诸葛恪诛均上书于是亮峻聴恪故吏敛】晋陈骞【矫之子沈厚有智谋起家尚书郎封郯侯武帝受禅以佐命之勲进车骑将军高平郡公骞累处方任为士庶所懐既位极人臣年逾致仕思欲退身咸宁二年因乞骸骨赐衮冕之服以高平公还第薨】南北朝宋王彭【盱眙直渎人少防母元嘉初父又防亾家贫力弱无以营兄弟二人昼则佣力夜则号感乡里并哀之乃各出夫力助作塼塼须水而天旱穿井数十丈泉不出荷担逺汲因而不周彭号天自防一旦大雾雾歇塼灶前忽生泉水竟水便自竭元嘉九年太守刘伯龙依事表言改其里为通灵里蠲租布三世】赵伦之【字幼成僮县人幼孤事母以孝闻宋武帝起兵以军功封阆中县五等侯武帝北伐伦之遣顺阳太守傅宏之扶风太守沈田子出墝栁大破姚宏于蓝田后以佐命功更封霄城县侯安北将军少帝即位征拜防军寻迁光禄大夫卒子伯符嗣】梁任孝恭【字孝恭临淮人幼孤事母以孝闻精力勤学家贫无书尝从人假借每读一遍讽诵畧无所遗武帝闻其有才学召入西省撰史】朱买臣【夏邱人梁元帝即位江陵三年西魏入冦兵至城下胡僧佑出战皆败朱买臣按剑进曰惟斩宗懔黄罗汉可以谢天下以二人劝梁帝都荆门而不都建康也没后州人立祠祀之】唐武诣【字子思盱眙人咸通中州从事着自古忠臣传二十卷】宋朱夀昌【字康叔天长人以父防荫守将作监主簿富弼韩琦为相遣使四出寛恤民力择夀昌使湖南或言邵州可置冶采金者有诏兴作夀昌言金治若大发邉境恐多事且非敦本抑末之道诏函罢之夀昌母刘氏防妾也方娠而出夀昌生数嵗始归父母母子不相闻五十年宦逰四方求之不置熙宁初与家人诀弃官入秦不见母誓不生还行至同州得焉迎归数嵗母卒居防哀毁防防明既有白乌集墓上拊同母弟妹益笃后官司农少卿迁中散大夫卒】许遵【字仲涂泗州人登进士明法擢大理寺详防官审刑院详议官知宿州登州遵累典刑狱强敏明恕熙宁间提举崇福宫寻致仕累官中散大夫】李植【字元直泗州临淮人幼明敏笃学两举于乡靖康初羣盗四起饷道阨絶植招募忠义二万余众自淮入徐趋济时髙宗驻师钜野闻东南一布衣统众而至士气十倍首加劳问植占对详敏髙宗大悦授承直郎厯除户部贠外郎时秦桧当国植既丐祠奉亲寓居长沙之醴陵十有九年桧死召入见除知桂阳军丁母忧归哀毁庐墓有白鹭朱草之祥乾道中上防江十策以中奉大夫寳文阁学士致仕卒諡忠襄】明李文忠【字思本盱眙人太祖姊子也以舎人将亲军从骁勇为诸军冠拜浙东行省左丞总制严衢信处诸军呉人以二十万众攻新城文忠驰救敌以精骑围文忠数重文忠手所格杀甚众纵横驰突所向皆靡洪武三年与大将军分道北讨功最封曹国公命参赞军国事兼领国子监文忠器量沈宏人莫测其际临阵踔厉风发遇大敌益壮通晓经义诗歌雄骏功名大显家居恂恂若儒者尝劝帝少诛僇又谏征日本又言宦者过盛卒追封岐阳王諡武靖配享太庙肖像功臣祠父贞前卒赠陇西王諡恭献】耿再成【字徳甫五河人从太祖于濠授镇抚从渡江擢元帅与胡大海破石抺舒噜穆宜孙于处州克其城守之再成持军严士卒出入民间蔬果无所损金华苖帅蒋英等叛处州苗帅李祐之贺仁得等亦作乱再成闻变上马収战卒不满二十人迎贼堕马大骂不絶口死追封高阳郡公洪武三年加赠泗国公諡武壮子天璧以父死紏部曲杀贼李文忠以天璧守处州张士诚窥东阳讨败之擢指挥副使克浦城捣建宁走陈友定征襄阳进至西安招谕河州临洮皆下改杭州指挥同知后出海捕倭深入外洋溺死舒噜穆宜孙旧作石抹宜孙今改正】邓愈【虹县人太祖起滁阳愈来归为江西省参政陈友谅众六十万来攻围数百重城壊三百余丈愈且筑且战昼夜不解甲者三月徇江西诸路悉下常遇春克襄阳以愈为湖广行省平章徃镇其地威惠甚着呉元年召为御史大夫洪武初以左副将军大破番宼出塞数千里封卫国公卒赠寜河王諡武顺配享太庙列祀功臣庙位皆第四】胡大海【字通甫虹县人长身铁面智力过人太祖初起大海走谒于滁阳命为前锋从渡江与诸将畧地下太平集庆宁国徽州及严州婺州厯迁佥枢宻院事再克处州信州迁江南行省参政镇金华降将蒋英等作乱被杀大海善用兵每自诵曰吾武人不知书惟知三事而已不杀人不掠妇女不焚毁庐舎以是军行逺近争附之又所至輙访求豪隽刘基宋濂叶琛章溢之见聘大海实荐之后皆为名臣追封越国公諡武庄配享太庙列祀功臣庙】韩成【虹县人以功官左副指挥从太祖征陈友谅战鄱阳张定邉直前犯太祖舟成与程国胜陈兆先驾舸左右奋撃太祖舟得脱成等绕出敌舰后援絶力战死太祖还建康褒赠死事诸臣成为首追封高阳郡侯建忠臣祠于康郎山成位第一】唐铎【字振之虹县人太祖起兵即居幕下初置谏院用为谏议大夫厯刑兵二部尚书铎厚重廉慎太祖尝谓侍臣曰铎始友终臣事朕三十四年交不知变色口不出恶声徳有余才稍不足耳故终身不被谴贵】费聚【字子英五河人从太祖克泗滁知州累功进指挥使以舟师从汤和讨方国珍复由海道取福州归破海寇于兰秀山洪武二年封平凉侯从傅有徳平云南后蛮判为副总兵讨之蛮地悉定十八年为总兵官征广南擒火立达尽俘其众】金纯【字徳修泗州人洪武中国子监生以荐授吏部文选司郎中累迁刑部侍郎与宋礼同治防通河又同徐亨蒋廷瓒濬鱼王口黄河故道为永通广运二闸还进礼部尚书仁宗即位改刑部兼太子宾客后致仕纯在刑部务寛大每诫属吏不得妄椎击人故当纯时狱无瘐死者卒赠山阳伯】韩观【字彦宾成之子以父功授桂林卫指挥佥事积功至都督同知永乐中佩征南将军印镇守广西节制两广官军屡讨平叛蛮抚绥降附威名甚着】李绍贤【盱眙人正徳进士授行人谏武宗南巡死杖下嘉靖初赠御史】冯应京【泗州盱眙县人万厯进士为户部主事擢湖广佥事风采大着税监陈奉恣横应京勘其九大罪奉亦诬奏应京挠命凌敇使被逮父老相率诣阙防寃帝不省防星变获释应京志操卓荦学求有用不事空言为淮西士人之冠天启初赠太常少卿諡恭节】王养正【字圣功泗州人崇祯进士知海盐县厯南昌知府计殱巨寇邓毛溪熊高一方赖之后进副使分巡建昌南都破养正起兵拒守被执不屈死之妻张氏亦絶粒死　本朝乾隆四十年赐諡烈愍】
　　本朝孙振先【泗州人顺治初署知武进县时知府宗灏贪暴多籍富民家且将请兵屠城振先以死争之城得以全】周永绪【字绳武盱眙人顺治六年进士厯官广西副使遇寇殉难于平乐赠光禄少卿】钱世熹【字绍文五河人明末选贡不就选益自刻厉读书康熙庚戌进士所为文纸贵一时性端严不苟合于俗未仕而卒卒时其家仅茅屋三间】
　　列女汉陈婴母【东阳少年杀其令请婴为长欲立婴为王母谓婴曰暴得大名不祥不如有所属事成犹得封侯事败易以亡非世所指名也婴乃以兵属项梁张晏曰陈婴母潘旌人墓在潘旌索曰潘旌是邑聚之名后为县属临淮】宋张同朱妻陈氏【临淮人嵗饥就食青阳同朱鬻陈于虹县李简陈寸缝其里衣至简家以剪刀自刺死】明张氏女【泗州人正徳中流寇入城女年十五匿园中度不得脱宻纫其衣自缢于匿所】何雄二养女【盱眙人长名春景少名进喜雄逼为娼二女连臂投淮数日逆流而上双浮水面顔色如生】潘明妻周氏【天长人许字未婚而明夭周愿奔防父母沮之伺母炊自经死】缪一元妻钟氏【天长人许字一元一元死钟遂自经因合焉】王汉妻徐氏【天长人汉贫他出徐于田间采撷豪恶葛爽欲私之强裂其裙遂自缢死爽亦暴卒】孙氏女【五河人母朱氏死父銮再娶李氏李携前夫子郑州儿来州儿欲私之孙杀之遂自刎】桑某妻郁氏【五河人许字桑氏子桑家贫有疾父尚礼议改适女闻投缳死】王序礼妻丁氏【五河人序礼弟序爵妻郭氏适序爵为贼所杀郭以懐孕故未即殉及生子越月投缳死时丁氏适生女泣谓序礼曰婶殉节叔止一孤孤亡则斩叔嗣且负婶矣遂弃女乳侄未防序礼死无子丁方少年抚侄长絶无怨悔】石守仁女【五河人年十七质美而性荘崇祯十年流防突至女被执将汚之女抱槐树厉声骂贼数贼牵之不解防其手复防其足仆地骂不絶口贼禠其衣女齧贼指防其三贼拥薪焚之所焚地血痕点点遇雨则燥旸则湿又天长苗百夀妻张氏流寇至牵其臂氏骂曰辱我手速防去贼怒脔磔其躯】
　　本朝胡氏女【泗州人年十四割股救母许聘杨三极三极为人佣工死梅城女归壻骸之自经死】时超仲妻顾氏【泗州人夫亾殉节同州许守学妻于氏魏天成妻谷氏李文进妻柏氏以不汚强暴而死】朱志琚妻宋氏【泗州人夫亾守节又同州欧时圣妻苏氏向连芳妻潘氏曹守谷妻徐氏黄致润妻吴氏刘宏泰妻李氏张孚哲妻刘氏林三矢妻王氏林四知妻张氏朱成周妻刘氏生贠王召瓒妻尹氏李徳尊妻韩氏邓献懐妻魏氏杨因佐妻皮氏韩振兮妻曹氏陶元成妻乔氏邓明善妻张氏又贞女邹氏女魏氏女刘复绶未婚妻张氏俱以节孝于乾隆年间先后　旌表】王臣赓妻齐氏【盱眙人年十九夫亾于殡次自经同县呉氏徐氏李氏石氏任氏皆于夫亾时痛哭自缢死】孙佩妻陈氏妾贺氏【盱眙人夫亾守节抚孤同县姚之仁妻胡氏姚之恭妻胡氏越梗妻王氏宋绅妻纪氏郭廷槐妻王氏乔可栋妻何氏丁遐昌妻蒋氏皆以抚孤守节著称】杨叙臣妻郑氏【天长人夫亾守节又同县魏又苏妻戴氏胡修武妻郑氏李髙标妻曹氏陈文炳妻沈氏王俨妻戴氏蔡承恩妻张氏陈锡类妻薛氏李时藇妻石氏林中梓妻李氏呉鉁妻胡氏朱兰妻周氏陈煜妻王氏周智伯妻朱氏李公瀚妻于氏陈国珍妻李氏刘钧妻刘氏何曾妻方氏俱以节孝于乾隆年间先后旌表】方氏女【五河人许字丁象观未适丁亾女求死殉父母固防之久之见媒妪徃来女知其意投缳死】白三妻谢氏【五河人夫佣工于沈简升强奸不从自刃死】沈家椿妻方氏【五河人同县邓献瑾妻邵氏郑朝妻王氏凌三夀妻沈氏俱以节孝于乾隆年间　旌表】
　　仙释唐僧伽【本西域人龙朔中南游江淮于泗州建寺中宗亲书其额为普光寺赐之】土产绢【州出唐书地理志九域志皆云泗州贡】布【州出元和郡县志泗州开元贡麻布细赀布开元赋布】铜【虹产唐书地理志虹有铜】鱼【寰宇记天长军土产石梁溪鱼为上物旧贡】


　　钦定大清一统志卷九十四
&lt;史部,地理类,总志之属,大清一统志,山西全图&gt;
&lt;史部,地理类,总志之属,大清一统志,山西全图&gt;
&lt;史部,地理类,总志之属,大清一统志,山西省表&gt;
&lt;史部,地理类,总志之属,大清一统志,山西省表&gt;
&lt;史部,地理类,总志之属,大清一统志,山西省表&gt;
&lt;史部,地理类,总志之属,大清一统志,山西省表&gt;
　　钦定四库全书
　　钦定大清一统志卷九十五
　　山西省【在　京师西南一千二十里东西距八百八十里南北距二千一百五十里东至直正定府井陉县界三百七十五里西至陜西绥徳州呉堡县界五百五里南至河南陜州界一千二百里北至杀虎口外四子部落喀尔喀右翼毛明安各防古界一千一百三十里东南至河南卫辉府辉县界八百五十里西南至陜西同州府朝邑县界一千一百五里东北至直宣化府怀安县界六百七十里西北至陜西榆林府府谷县界八百八十里】
　　分野天文昴毕及觜觽参分野大梁实沈之次【汉书地理志赵地毕之分又太原定叶云中上党赵分也魏地觜觽参之分唐书地理志河中绛晋慈隰石太原汾忻潞泽沁辽为实沈分代云朔岚宪为大梁分】
　　建置沿革古冀州之域虞分置并州夏仍为冀州周曰并州【周礼职方氏正北曰并州】成王封叔虞为唐国后改晋国战国属赵兼属韩魏【今平阳蒲州二府绛解吉隰四州为魏地潞安泽州二府辽沁二州为韩地】秦置太原上党河东云中雁门代郡【代郡地俱属山西惟治所今在直蔚州】汉元置中置并州【领太原上党西河云中定襄雁门六郡河东郡属司代郡属幽州】后汉因之【刺史始治晋阳】建安十八年省并州入冀州【二十年省云中定襄二郡改置新兴郡】三国魏黄初元年复置并州晋因之【増置乐平郡惠帝改新兴郡为晋昌郡晋书地理志魏并州自陉岭以北皆弃之至晋因而不改】永嘉后防【按永兴元年刘渊据离石称汉永嘉三年迁都平阳以雍州刺史镇平阳幽州刺史镇离石刘聪改置左右司大兴后地入石勒太元五年入于符坚以并州刺史镇晋阳分置雍州治蒲坂太和十一年地属慕容永十九年慕容垂克永获其所统新旧八郡以并州刺史镇晋阳雍州刺史镇长子二十一年入于姚兴以并冀二州牧镇蒲坂后皆入于元魏】后魏皇始元年仍置并州【治晋阳】天兴元年迁都平城置司州又分置秦东雍朔肆汾五州【神防元年置雍州治蒲坂延和元年改秦州太平真君四年置东雍州治正平郡置朔州治盛乐七年置肆州治九原太和十二年冶汾州治蒲子城】太和十八年迁洛改司州为恒州又分置朔晋显蔚迟建五州【正光五年别置朔州冶怀朔镇孝昌中置唐州治平阳建义元年改为晋州永安二年改显州寄治汾州六璧置蔚州寄治并州邬县三年置建州治髙都城】永熙中改旧朔州为云州东魏又増置东雍南汾廓武四州北齐于并州置省后周建徳五年平齐置并州总管府隋开皇二年罢总管置河北道行台三年罢郡置州九年废行台复置并州总管府大业元年府罢三年改诸州为郡属冀州刺史【隋书地理志太原上党长平河东绛文城临汾龙泉西河离石雁门楼烦马邑定襄等郡属冀州】唐武徳元年复改诸郡为州置并州总管府又分置蒲州潞州二总管府开元中分置河东道【唐书地理志河东道冶河中府领太原府晋绛慈隰汾沁辽岚宪石忻代云朔蔚潞泽十七州】天宝以后分置河东河中泽潞三节度使【唐书方镇表开元八年置天兵军节度使治太原十八年改为河东节度使至徳二载又置泽潞节度使治潞州河中节度使治河中】五代晋天福初割蔚朔云应等州入辽周广顺初刘崇据太原是为北汉宋太平兴国四年平北汉仍为河东路【宋史地理志河东路领太原隆徳平阳三府绛泽代忻汾辽宪岚石隰慈麟应丰十四州庆祚威胜平定岢岚寜化火山保徳晋寜八军】其云州属辽辽重熙十三年建为西京道【辽史地理志西京道领蔚应朔武宏徳丰云内东胜等州】宋宣和四年复归于宋别号云中府路七年两路俱入于金为河东西京两路天防六年又分河东为南北路【金史地理志河东南路领平阳河中二府隰吉绛解泽路辽沁八州河东北路领太原府晋忻汾石葮代隩岚管平定寜化岢岚保徳十三州西京路领大同府丰宏净桓抚朔武应蔚云内寜辽东胜十二州】元置河东山西道宣慰使司及肃政防访司统属中书省【元史地理志晋寜路领河中府绛潞泽解霍隰沁辽吉九州冀寜路领汾石忻临平定保徳崞管代防兴坚岚盂十四州大同路领宏应朔武丰浑源云内东胜八州】明洪武元年置山西行中书省于太原九年改为山西等处承宣布政使司【初领太原大同平阳三府辽沁潞泽汾五州嘉靖八年升潞州为潞安府万厯二十三年升汾州为府】
　　本朝因之为山西省雍正元年于归化城増设同知二年以旧太原府平定忻代保徳四州旧平阳府蒲解绛吉隰五州俱升为直州置朔平寜武二府六年升蒲泽二州俱为府乾隆四年増置绥逺城同知二十五年又以归绥所属地増置归化城清水河萨拉齐和林格尔托克托城五通判与归绥二防并属归绥道二十九年裁归化城通判三十七年吉州改属平阳府升霍州为直州今领府九州十防六
　　太原府　　　平阳府　　　蒲州府
　　潞安府　　　汾州府　　　泽州府
  </div>
  <div class="pagination">
   <a href="大清一统志_page53.html">
    上一页
   </a>
   <span>
    ...
   </span>
   <a href="大清一统志_page49.html">
    49
   </a>
   <a href="大清一统志_page50.html">
    50
   </a>
   <a href="大清一统志_page51.html">
    51
   </a>
   <a href="大清一统志_page52.html">
    52
   </a>
   <a href="大清一统志_page53.html">
    53
   </a>
   <span class="current-page">
    54
   </span>
   <a href="大清一统志_page55.html">
    55
   </a>
   <a href="大清一统志_page56.html">
    56
   </a>
   <a href="大清一统志_page57.html">
    57
   </a>
   <a href="大清一统志_page58.html">
    58
   </a>
   <a href="大清一统志_page59.html">
    59
   </a>
   <span>
    ...
   </span>
   <a href="大清一统志_page55.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
