<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 288 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 288 页/共 698 页</h1>
    <div class="content">不书增乾隆十八年御制乘舟观永定河下口之作夜雪忽已収朝雾未云敛策马遵遥堤永定全势 
览下口欲其畅浑流利泛滥前者叹行樯一线奚归坎无已筹下策让地稍避险中处徙流移向南听 
如渐乾隆十五年春阅永定河以下口冝畧更移令其易于趋下且于流涸时浚中泓引河而流民占 
居河中淤地者亦劝导徙就堤外年来次苐修举下口益畅爰取道重阅倐已三载余矣今来阅尾闾 
三岁惊荏苒舎陆命进舟恬波春淰淰虽逊洪泽阔微山已不减荡漾有余地巨浸乃澄澹慰兹忧即 
兹积髙车鉴俨补偏斯不无永逸则岂敢増乾隆三十八年御制往阅永定河下口舆中作下河南北 
任流迁永定河自康熙三十七年筑堤之始下口由安澜城后因原道渐淤至三十九年改由柳岔口 
雍正四年改由王庆坨乾隆十六年改由冰窖草坝二十年改由贺老营三十七年改由条河头计前 
后迁流六度以冰窖草坝而论康熙间之北堤转为南堤雍正间之南堤转为北堤以今条河头而论
 凡康熙雍正间之南北堤又均在河之南矣壅则伤多导使宣絜矩邱明别知惧防民之口慎防川増 
又御制阅永定河下口诗以示裘曰修周元理何煟七十年间六度移永定河下口初由安澜城复改 
柳岔口而王庆坨而冰窖草坝而贺老营及今之条河头或北或南凡六徙即今下口实权冝便微盈 
酌虚剂者不过补偏救敝斯煟则扈舆资博采何煟素习河务于行水机冝具有见解兹以河南巡抚 
至天津迎銮即命其扈随阅视下口以资询访禹之行水在无为委源源委勘一再此次初阅头工二 
工今复视其下口于全河首尾情形略悉梗概兹命裘曰修周元理何煟三人由此寻源而上至头工 
沿河再加讲求斟酌具议以闻同事诸人共朂其臣等谨按永定河御制诗谨绎有关纪述之篇恭载 
卷内余不备录増桃河泊在东安县南五十里浑河水所汇也流入三角淀大清一统志臣等谨按桃 
河泊亦名桃花泊即淘泊河今淤原八丈沟水出安次县东北平地泉东南径安次城东水经注原凤 
河水一渠从西北流至凤窝村虽隆冬冱寒水亦不冰名胜志原莲花泊在县治南三十里甄家庄南 
东流经葛城入武清东安县志原白沟河在县治西八十里其源自栲栳园流入县境东南抵武清直 
沽港同上臣等谨按县志巨马河易水沙水合流于定兴之河阳渡为白沟河故道久淤今河流经新 
城容城雄县入穿儿湾达王带河其分流亦自雄县西折入新安合四角河俱不入县境增文天祥过 
白沟河诗昔时张叔夜统兵赴勤王东都一不守羸马迁就荒适过白沟河裂眦须欲张绝粒不遄死 
仰天扼其吭群臣总奄奄一士垂天光读史识其地抚卷为凄凉我生何不辰异世忽相望皇阙遘阳 
九天堑漏飞艎引军诣阙下捧土障澜狂出使义不屈持节还中即六飞狩南海金钺将遑遑武侯空 
感心出师惊四方吾属竟为羁世事吁彼苍思公有竒节一死何慨慷江淮我分地我欲投沧浪沧浪 
却不受中原行路长初登项羽馆次览刘季邦涉足河与济回首嵩与邙下车抚梁门上马指楼桑戴 
星渡易水惨淡天微茫行人为我言宋辽此分疆悬知公死处为公出涕滂恨不持束刍徘徊官道旁 
我死还在燕烈烈痛肝肠今我为公痛我死谁为伤天地垂日月斯人未云亡文武道不坠我辈终堂 
堂吟啸集原东沽港在县南五十八里水自县西浑河分流而东入武清县三角淀方舆纪要原垂杨 
渡在东沽港之北下通静海县夹岸垂杨凡数里名胜志臣等谨按县志垂杨渡今淤原张继恕诗柳 
色凝青曙莺声散晓霞微茫连水国迢递见村家绿满平田草红开断岸花流亡冝早复此地足鱼虾 
名胜志原泥姑口昔人讲水战之具于此同上原咸平二年诏听边民越拒马河塞北市何承矩上言 
曰缘边战棹司自淘河至泥姑口屈曲九百余里此天险也太宗置砦一十六铺百二十五廷臣十一 
人戍卒三千余部舟百艘往来巡警以屏奸诈缓急之备大为要害今听公私贸市则人马交度深非 
便冝且砦铺皆为虚设矣疏奏即停前诏宋史本传原自边吴淀至泥姑海口绵亘七州军屈曲九百 
里深不可以舟行浅不可以徒涉虽有劲兵不能渡也宋史河渠志原咸平五年三月西京左藏库使 
舒知白请于泥姑海口复置海作务造舟令民入海捕鱼因侦平州机事异日王师征讨亦可由此进 
兵以分敌势先是置船务以近海之民与辽人往还辽人泛舟直入千乘县疑有乡导之者故废务至 
是令转运使条上利害既而以为非便罢之同上原飞虹桥在故安次县南跨界河州相传汉元狩二 
年建晋刘琨留饮于此名胜志原大石桥之流为东川西浮桥之流为西川八里迤西之流为南川晋 
刘琨守此以拒石勒东安县志増通济桥在县西左奕堤之东亦跨浑河上大清一统志臣等谨按通 
济桥今地属大兴县増济公桥在县北七十里东沽港大清一统志増安次故城在东安县西北汉置 
后魏改置安城县魏书地形志安城县有安次城盖已非故治也后汉书注安次故城在今县东乐史 
太平寰宇记县在幽州东南一百里本汉旧城东枕永济渠同上臣等谨按后汉废益昌为安次县唐 
又析安次为永清县周世宗显德六年取益津关置霸州仍治永清盖东至安次南至霸州皆益昌故 
地又按永济渠在霸州东顾祖禹方舆纪要云信安军有永济渠宋咸平中置塘泺以为边备今废原 
土楼在县治东六里宋时为土儿卫台髙丈二尺盘一百六十步东安县志原奕台在县西八里宋为 
左奕卫其西有仓如土楼制名胜志臣等谨按县志今县西十二里有左奕村原安次废县在县治西 
北四十里今名古县东安县志増县北四十里有古县村即安次废县同上原旧东安州在县西北四 
十瑞安次旧县之西浑河水次居民辏集名旧州头名胜志原常道城在旧州头西五里三国魏燕王 
宇之子璜封常道乡公甘露五年司马昭迎立之北魏主宏封宇文英为常道乡公皆此城也方舆纪 
要原安次县有故苌道城魏书志原石梁城在旧州头东南五十里或云南北朝时所置戍守城也其
 地又有菘州城相传辽古拉王所置方舆纪要按古唐古特语身也拉神也旧作古喇今译改臣等谨 
按县志石梁城在古县东南五十里按其道里即今灰城也菘州城在县治西北七十里今地有稽察 
王村原卢王屯在常道乡东南二十五里汉卢绾屯兵在此与刘贾夹攻取燕今名卢村东安县志臣 
等谨按县治西北十二里有民卢村军卢村当即卢王屯旧地原葛城在县治南三十五里宋建屯守 
于此东安县志臣等谨按葛城在县南四十里今名葛渔城原狼城在县治南四十五里亦宋时所建 
东安县志臣等谨按狼城即信安军之狼城寨为永定河经由之地今名安澜城原长庆宫旧在广平 
淀金天会三年移安次南五十里东接巴纳南通畨汉有大石桥以受诸国之礼今次平屯乃其旧址 
也东安县志按巴纳满州语地方也旧作捺钵今译改増元库库长庆宫留题岧嶤宫殿凌天表一脉 
洪涛入槛流势压晓山千涧落寒随野水半枫秋微才空抱长卿志滞迹还同王粲游北望燕台何处 
是五云缥缈凤城楼同上原省抑宫在安次南辽会同中建同上原留犊村在县西北六十里魏巨鹿 
时苖为寿春令及归留犊而行回经于此因以名里名胜志原刘琨墓在东安县东二十里明一统志 
臣等谨按刘琨墓在古县东二十里楼桑村今其地有南桑园北桑园原辽中丞韩泽墓在县西北五 
十里更生村东安县志原广严寺始建于县西之郭外毁于兵英宗朝邑人孟士中舍己宅改创于县 
西之郭内同上原常道乡定觉寺唐垂拱三年建五代毁于兵辽天庆间承直郎张铣复为建立至金 
天会四年成正隆间韩承彦重修大定元年奉直大夫杨俊卿复新之又有古营寺金明昌五年建团 
城寺明昌六年建俱有碑存同上臣等谨按古营团城二寺今俱废原大悲禅院在安次县西阎家垡 
金天会六年僧行进募民韩福林修有碑存东安县志臣等谨按县志大悲禅院在阎家庄今地属大 
兴县不隶县界原宁国寺在留犊里金大定三年村民曹瑛建有碑存东安县志原广福寺元建在东 
安县治西北四十里明一统志臣等谨按广福寺今地属大兴县原广福寺在故县西北五十里金天 
会中建大定三年僧会颐请赐额东安县志原广善寺在徐村里固城庄唐之灵应寺也洪熙元年太 
监何至渊重修景泰三年立碑同上原净安寺在固城里恵化乡宣德三年太监张盛建正统四年赐 
额碑存同上原灵岩寺在凤河南金大定五年僧洪宝建同上原至正十八年三月东安漷州柳林日 
有警报京师备御四隅俱立大都分府元史百官志原任风子成化中云游东安自谓得养生术而衣 
服垢敝又无容止人多不信颇以善奕为士大夫所邀一日在广严寺看奕又有人于城外见其西行 
未几人傅其尸解西山岩中究其日则分身之日也平日无他异独冬月单衣体常沾汗而已燕山丛 
录 
钦定日下旧闻考卷一百二十六 
钦定四库全书 
钦定日下旧闻考卷一百二十七京畿 
涿州一 
原涿州在府西南一百四十里明一统志臣等谨按明初以州治范阳县省入属顺天府本朝因之増 
东西距六十五里南北距五十五里东至固安县界三十里西至易州涞水县界三十五里南至保定 
府新城县界三十里北至良乡县界二十五里东南至霸州治一百十里西南至保定府定兴县治七 
十里东北至良乡县治七十里西北至房山县界三十里大清一统志原州东北至幽州一百二十里 
南至莫州一百六十里太平寰宇记原涿州古涿鹿之地星分尾宿十六度史记黄帝与蚩尤战于涿 
鹿之野即此地同上原涿鹿黄帝所都有蚩尤城阪泉黄帝祠帝王世纪原州因涿水而名以水中尝 
出此豕也城周九里形如凹字相传颛顼时所筑名胜志原舜分十二州为幽州地禹贡冀州之域太 
平寰宇记原涿鹿于周官幽州之域也帝王世纪原春秋战国时燕之涿邑清类天文分野之书原秦 
灭燕以其都及西境为上谷郡地汉高帝元年项羽入关又立燕国封臧荼为王三年韩信用广武君 
策发使于燕燕王臧荼降五年反汉诛荼立卢绾为王六年分燕置涿郡领县二十九理此太平寰宇 
记原州治创自汉卢绾名胜志臣等谨按秦时涿为上谷郡地汉加置郡国分上谷郡地置涿郡领县 
二十九事在髙帝六年而封绾则在五年因建国而更置郡邑理固然也原莽曰垣翰属幽州汉书注
 臣等谨按据水经注涿有垣县王莽之垣翰亭又称涿县故城莽更为垣翰盖当日此地有城有亭通 
称垣翰如泗上亭汉寿亭之类或谓郦注亭字为县字之讹非也谨附辨以备考原后汉安帝以涿郡 
属幽州郡理涿县清类天文分野之书补夏世侯伯有范即今之范阳国名纪原魏黄初七年文帝改 
为范阳郡以汉涿县在范水之阳取以为名以此地追封武帝子矩为王太平寰宇记臣等谨按方舆 
纪要范水在州南自易州涞水县流入境下流合于拒马河原晋武帝泰始元年又改为范阳国封宣 
</div>
    <div class="pagination">
<a href="钦定日下旧闻考_page287.html">上一页</a><span>...</span><a href="钦定日下旧闻考_page283.html">283</a><a href="钦定日下旧闻考_page284.html">284</a><a href="钦定日下旧闻考_page285.html">285</a><a href="钦定日下旧闻考_page286.html">286</a><a href="钦定日下旧闻考_page287.html">287</a><span class="current-page">288</span><a href="钦定日下旧闻考_page289.html">289</a><a href="钦定日下旧闻考_page290.html">290</a><a href="钦定日下旧闻考_page291.html">291</a><a href="钦定日下旧闻考_page292.html">292</a><a href="钦定日下旧闻考_page293.html">293</a><span>...</span><a href="钦定日下旧闻考_page289.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
