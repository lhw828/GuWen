<!DOCTYPE html>
<html>
<head>
    <meta charset="UTF-8">
    <title>山西通志 - 第 434 页/共 700 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山西通志 - 第 434 页/共 700 页</h1>
    <div class="content">　　尉古真代人道武在贺兰部贺染干遣侯引乙突等圗之古真密以驰告染干疑泄其谋以两车轴押古真头伤一目不服乃免后从平中原以功赐爵束川侯明元初为鸿飞将军镇太洛卒于定州刺史子亿万袭
　　罗结代人从道武幸贺兰部赐爵屈虵侯太武初累迁侍中外都大官总三十六曹事年一百七岁精爽不衰太武以其忠慤甚信待之监典后宫出入卧内因除长秋卿年一百一十诏听归老赐大东川为私第别业并为筑城号罗侯城朝廷毎有大事驿马询焉年一百二十卒諡曰正子斤从讨赫连昌力战有功歴四部尚书从平凉州赐爵带方公除长安镇都大将蠕蠕侵境除柔元镇都大将卒諡曰静陪金陵子敢袭位库部尚书卒子伊利袭
　　娄伏连代人忠厚有器量年十三袭父领部落道武初从破贺兰部又平中山及征姚平于柴壁以功赐爵安邑侯明元时为晋兵将军并州刺史太武即位封广陵公再迁光禄勲进爵王后镇统万卒諡恭子真袭降公真弟大拔封钜鹿子
　　穆崇代人道武居独孤部往来奉给时人无及者刘显之逆平文皇帝外孙梁眷密遣崇告道武曰显若知之虽刀劔刳割勿泄也崇来告难道武驰如贺兰部窟咄之难崇外甥于植等谋不轨崇夜告道武道武诛植等后从平中原位侍中豫州刺史太尉宜都公天赐三年卒諡丁公长子逐留赐爵零陵侯后罪废子乙赐爵富城公卒于侍中諡曰静子真尚长城公主拜驸马都尉后离婚位南部尚书侍中卒諡曰宣孝文追録功臣命崇配飨又令著作郎韩宗与真选定碑文建于白登山
　　贺狄干代人世为将以平当称稍迁北部大人登国初与长孙嵩为对明于听察为人爱敬道武遣狄干致马千匹结婚于姚苌防苌殁兴立因止狄干道武遥赐爵襄武侯加秦兵将军后擒兴将狄伯支等兴以骏马千匹赎伯支而遣狄干还道武见其言语衣服类秦以为慕而习之因被害
　　尉诺代人古真弟以忠谨着从围中山先登伤一目道武叹曰诺兄弟并毁目以建功效诚可嘉也赐安乐子从平姚平拜国部大人太武时改邑辽西公卒子欢袭
　　许谦字元逊代人少有文才善天文圗防学建国时归附昭成擢为郎中令兼掌文记与燕凤俱授献明帝经后徙长安从苻坚弟行唐公洛镇和龙寻以继母老辞归登国初遂归道武为右司马与张衮等参赞初基慕容寳来冦使谦告难于姚兴兴遣将杨佛嵩来援佛嵩稽缓道武命谦为书遗之佛嵩乃倍道兼行赐谦爵闗内侯及幕容垂卒谦劝进并州平为阳曲防军赐爵平舒侯卒赠幽州刺史髙阳公諡文子洛阳袭为雁门太守进爵北地公卒諡恭
　　和跋代人世为附臣至跋以才辨知名道武擢为外朝大人参军国大谋雅有智算赐爵日南公从平中原以功进尚书镇邺以破慕容徳军改封定陵与常山王遵讨贺兰部别帅木易干破之出为平原太守跋好修虚誉道武戒之不革被刑
　　长孙道生嵩从子忠厚亷谨道武爱其慎重使掌机密与贺毗等四人内侍左右出入诏命明元时除南统将军冀州刺史太武即位进爵汝隂公迁廷尉卿从征蠕蠕率众出白黑两漠间大防而还从征赫连昌为前驱遂平其国昌弟定走保平凉宋遣到彦之王仲徳冦河南以救定诏道生屯河上御之遂诱宋将檀道济邀其前后追至歴城而还除司空加侍中进封上党王卒年八十二赠太尉諡曰靖道生亷约身为三司而衣不华饰食不兼味一熊皮鄣泥数十年不易时人比之晏婴第宅卑陋出镇后子弟颇脩缮道生还叹曰昔霍去病以匈奴未灭无用家为今强寇尚游魂漠北吾岂可安坐华美也令毁其宅太武世所在著绩毎建大议多合时机为将有权畧善待士众帝命歌工歴颂羣臣曰智如崔浩亷如道生与从父嵩俱为三公当世以为荣子瓬位少卿早丧
　　车路头代人少以忠厚选给东宫为帐下帅天赐末明元出于外路头随侍竭力及即位封宣城公忠意将军性无害每评狱处理常献寛恕之议以此见重于朝帝亦敬纳之卒明元亲临哀恸赠太保宣城王諡忠正丧礼依安成王叔孙俊故事陪金陵子眷袭
　　叔孙俊字丑归建子少聪明年十五内侍左右性谨密以便弓马转猎郎清河之变与元厯磨浑等归明元时明元左右惟车路头王洛儿等得俊大悦以为爪牙及即位稍迁卫将军赐爵安成公朱提王悦怀刃入俊觉举动有异于悦怀中得两刃匕首执杀之明元以俊前后功重委以军国大计羣官上事先由俊铨校后奏闻性平正柔和未尝有喜怒色不谄上抑下奉诏宣外告示慇懃上下嘉叹泰常元年卒年二十八明元亲临哀恸赠司空安成王諡孝元赐温明秘器载以輼辌车卫士导从陪金陵子蒲锡爵后有大功及宠幸贵臣薨赗赙送终礼皆依俊故事无得逾之者俊弟怜袭父爵降丹阳公位尚书令凉州镇大将与镇副将奚牧相纠坐诛
　　长孙翰肥子少有父风以善骑射为猎郎明元在外与元磨浑等潜谋奉迎明元即位拾遗左右以功累迁平南将军镇北境威名甚着太武即位封平阳王蠕蠕大檀冦云中太武亲征遣翰出长川讨之大檀北遁追击克获而还迁司徒从袭赫连昌破之翰清正严明善抚将士卒太武为之流涕亲临其丧丧礼依安城王叔孙俊故事諡曰威陪金陵子成袭降公位南部尚书卒陪金陵翰弟陵位驾部尚书性寛厚好学爱士封吴郡公赠王諡恭陪金陵
　　薛彪子代人祖达头归魏道武赐爵聊城侯待以上客礼赐妻郑氏卒赠冀州刺史諡悼父野防并太二州刺史封河东公有声称卒諡简彪子姿貌壮伟明断有父风为内行长典奏诸曹事当官正直内外惮之文明太后临朝出为枋头镇将素刚简近臣嫉之因小过黜为镇门士献文南巡彪子拜诉于路复除枋头镇将累迁开府徐州刺史多惠政百姓便之沛郡太守邵安下邳太守张攀赃污案之于法安等诬彪子南通贼孝文曰此妄矣推案果虚卒諡文
　　周几代人少以善射为猎郎明元初为左部尚书以军功封交趾侯太武以几有智勇遣镇河南威信着于外境进号宋兵将军以万人袭陕城卒于军军人叹惜之归諡桓子步袭
　　古弼代人少忠谨善骑射初为猎郎门下奏事以敏正称明元嘉其直而有用赐名曰笔后改名弼言其有辅佐才也令典西部与刘洁等分绾机要敷奏百揆太武即位以功拜立节将军赐爵灵夀侯歴侍中吏部尚书典南部奏事后征冯弼酒醉拔刀止部将髙茍子击贼得东奔黜为广夏门卒寻复为侍中与尚书李顺使凉州赐爵建兴公镇长安甚有威名及议征凉州弼言不宜行微嫌之以其有将畧弗之责假节督陇右诸军讨仇池杨保炽平之未几杨文徳复围仇池弼攻解其围文徳走汉川时东道将皮豹子欲还军弼使谓曰若其班师冦众复至后举为难不出秋冬南冦必来以逸待劳百胜之策也豹子乃止太武闻之曰弼言长策也制有南秦弼谋多矣景穆总摄万机征为东宫四辅与宜都王穆夀并参政事迁尚书令弼虽事务殷凑而读书不辍端谨慎宻口不言禁中事其功名等于张黎上谷人上书言苑囿过度宜减大半弼入欲陈奏遇帝与给事中刘树碁侍坐良久不获申闻乃起于帝前捽树头掣下牀以手搏其耳以拳殴其背曰朝廷不理实尔之罪帝失容放碁曰不听奏事过在朕树何罪置之弼具状以闻帝竒弼公直皆可其奏弼曰为臣逞志于君前非无罪也诣公车免冠徒跣自劾请罪帝召之曰卿具冠履卿有何罪自今以后茍利社稷益国便人者虽复颠沛造次卿为之无顾也太武猎河西弼留守诏以肥马给骑人弼命给弱者太武大怒曰尖头奴敢裁量朕朕还台先斩此奴弼头尖帝常名之曰笔头时人呼为笔公属官惧诛弼曰田猎不过盘游其罪小不备不虞使我冦恣逸其罪大今北狄孔炽南虏未灭故选肥马备军实为不虞之逺虑茍使国家有利吾寕避死乎明主可以理干此自吾罪帝闻而叹曰有臣如此国之寳也赐衣一袭马二匹鹿十头后车驾田山北获麋鹿数千头诏尚书发车牛五十乗运之帝谓从者曰笔公必不与我汝辈不如马运之速遂还行百余里而弼表至曰今秋谷悬黄麻菽布野猪鹿窃食鸟雁侵费风波所耗朝夕参倍乞赐矜缓使得收载帝谓左右曰笔公果如朕卜可谓社稷之臣吴王立为司徒文成即位与张黎并坐议不合防俱免其家告巫蛊俱伏法时人寃之
　　尉眷代人诺长子忠谨有父风明元时为太官令侍臣奚斤亡入蠕蠕眷追至虏庭擒之大檀前由是以骁烈闻太武命分典四部加陈兵将军文成时拜侍中太尉封渔阳王録尚书事文成北廵以寒雪议还眷曰今去都不逺而旋敌必疑我有内难方寒雪宜更进前不得遽返以啓敌心遂渡漠而还帝以眷元老赐杖履上殿卒諡曰庄子多侯袭
　　穆观字闼拔崇次子袭崇爵少以文艺知名明元中为左卫将军绾门下中书出纳诏命及访旧事未甞有遗漏尚宜阳公主拜驸马都尉位太尉太武监国为右弼出则统摄朝政入则应对左右事无巨细皆闗决焉终日怡怡无愠色劳谦善诱不以富贵骄人防常八年卒年三十五明元临丧悲恸赐通身隐起金饰棺丧礼一依安城王叔孙俊故事赠宜都王諡曰文成太武每与羣臣谈宴未尝不叹息以为自道武来佐命勲臣文武兼济无及之者
　　丘堆代人美容仪以忠谨入侍明元时拾遗左右迁散骑常侍太武监国为右弼即位赐爵临淮公位太仆略地闗右宜城王奚斤表留堆合军与赫连昌相拒斤进击赫连定堆守辎重斤为定禽堆走长安帝大怒遣西平公安颉斩之
　　于什门代人明元时为谒者使喻冯跋至和龙住外不入使谓跋曰大魏皇帝有诏须冯主出受然后敢入跋使人牵逼令入见不拜跋令人案其项什门曰冯主拜受诏吾自以賔主致敬何须苦见逼也与跋往复声气抗厉不挠跋止什门什门于羣众中囘身背跋披裤后裆以辱之既而拘留衣裳败坏畧尽虮虱被体跋遗以衣拒不受歴二十四年后上表称臣乃送什门归拜尚书侍御史太武下诏褒美比之苏武赐羊千口帛千匹进上大夫策告宗庙班示天下
　　豆代田代人明元时以善骑射为内细射从攻虎牢登楼射贼矢不虚发以功迁内三郎从征赫连昌乗胜追贼入其宫门门闭逾宫而出太武壮之拜勇武将军后从破赫连定得奚斤等以定妻赐之诏斤膝行授酒于代田曰全尔身命者代田功也从讨和龙有功封长广公卒于统万镇大将赠王諡恭子周求袭
　　来大干代人父初真官至后将军武原侯与在八议大干骁果善骑射永兴初袭爵位中散朝贺日常着御铠盘马殿庭迁内三郎幢将典宿卫禁旅用法严明上下齐肃尝从明元猎见兽在髙岩上持矟直前刺之应手而死帝嘉其勇壮太武初为常侍持仗侍卫昼夜不离左右累从征伐以战功赐爵庐陵公镇云中兼统白道军事廵抚六镇经略布置甚得事宜后为吐京都将讨平吐京胡卒丧还停于平城南太武出游还见而问之左右以对帝悼叹良久诏听其丧入殡城内赠司空諡庄子丘頺袭降晋兴侯
　　贺迷代人太武敬哀皇后之从父也皇后生景穆初后少孤父兄近亲惟迷赐爵长乡子卒赠光禄大夫五原公
　　娥清代人少有将畧略着战功稍迁给事黄门侍郎明元南廵为中领军将军与宋兵将军周几等渡河畧地至胡陆以功赐爵须昌侯镇枋头太武初还进东平公后从平统万遂与奚斤讨赫连昌至安定昌弟定西走斤追之清欲寻水往斤不从遂为定擒克平凉乃得还后与古弼东讨冯以不急战黜为门卒卒于家子延赐爵南平公
　　陆俟代人曾祖干祖引世领部落父突道武初数有战功位离石镇将上党太守闗内侯俟少聪慧明元初袭爵位给事中典选部兰台事当官无所挠太武征赫连昌诏督诸军镇以备蠕蠕与安颉攻克虎牢赐爵建邺公拜冀州刺史考天下第一转虎牢镇大将复转安定镇大将追讨休屠金崖羌狄子玉等皆获之迁怀荒镇大将未朞诸髙车莫弗讫惧俟严急请前镇将郎孤徴俟至京言不过周年孤身必败髙车必畔帝疑不实以公归第明年诸莫弗果杀孤召俟问其故俟曰夫髙车之俗上下无礼臣莅以威严节之宪纲欲渐加训导使知分限也孤今获还镇欣其名誉必専欲以寛惠临之无礼之人易生陵傲然后收之以威则人怀怨憝败乱彰矣帝叹曰卿身乃短虑何长也即日除散骑常侍从帝征蠕蠕破凉州别督辎重又渡河南畧地仍迁长安镇大将击盖吴于杏城获吴二叔诸将欲送京师俟独曰不如私许吴叔免其妻子使自追吴遂舍而与之期及期不至诸将皆咎俟俟曰此未得其便耳必不背也后数日果斩吴以至皆如其言俟之明畧独决皆此类也迁内都大官安定卢水刘超等畔诏加都督秦雍诸军镇长安俟单马之镇申以威信示以成败超犹无降意俟乃率其帐下见超超使人迎曰三百人以外当以弓马相待三百人以内当以酒食相供乃将二百骑诣超超备甚严遂纵酒尽醉而还后伪猎诣超与士卒约曰今防发机当以醉为限俟乃诈醉上马大呼斩超首士卒应声纵击遂平之帝大悦征拜外都大官文成践祚以子丽有定策勲进爵东平王卒年六十七諡成有子十二人少子骐驎侍御中散转侍御史太和初新平太守子髙贵孝昌中兖州镇东府法曹参军
　　穆翰崇第三子平原镇将西海王卒子龙儿袭降公卒子弼有风格善自位置涉猎经史与长孙承业陆希道等齐名孝文定氏族欲以弼为国子助教弼辞曰既遇明时耻沉泥滓防司州牧咸阳王禧入帝曰朕与卿作州督举一主簿即命弼谒之因为帝所知宣武初为广平王怀国郎中令数有匡谏之益除中书舍人卒于华州刺史諡曰懿
　　穆顗崇第四子有才力以侍御郎从太武征赫连昌勇冠一时赐爵泥阳子拜司卫监后从征白龙讨蠕蠕以功进爵建安公拜殿中尚书出镇凉州还加散骑常侍领太仓尚书文成时为征西大将军督诸军西征吐谷浑坐逗遛免官徙边文成以顗着勲前朝征为内都大官卒赠征西大将军建安王諡曰康子寄生袭
　　封敕文代人本姓是贲祖豆开府冀青二州刺史闗内侯父湼侍御长赠定州刺史章武侯諡隠敇文始光初为中散稍迁西部尚书出为使持节开府领防西夷校尉秦益二州刺史赐爵天水公镇上邽诏征吐谷浑拾归于抱防广川公乙乌头二军防之军次武始拾归夜遁敕文引军入抱防虏其妻子及人戸分徙千家于上邽留乌头守抱防金城边冏天水梁防据上邽东城南城攻逼西城敕文先设备贼乃退冏防复攻城氐羌一万屯南岭休官屠各二万余人屯北岭为冏等形援敕文设竒兵大破之斩冏首冏众复推防为主安丰公闾根率军来助防谋遁夜半乃飞梯腾壍而走敕文先掘重壍于东城之外严兵拒鬭从夜至旦敕文谋曰困兽犹鬭而况于人乃以白虎幡招之应时降者六百余人防等分遁敇文纵骑腾蹑死者大半略阳王元达因梁防之乱推天水休官王官兴为秦地王讨破之天安元年卒
　　闾毗代人太武时自蠕蠕国来附即恭皇后之兄也后生文成大安二年以毗为平北将军赐爵河东公弟纥为寜北将军赐爵零陵公并加侍中进爵王毗征东将军评尚书事纥征西将军中都大官子弟王二人公五人侯六人子三人同时受拜和平二年追諡后祖父延定襄康公辰定襄懿王毗卒赠太尉追赠毗妻河东王妃子惠袭纥卒赠司空子豆赐名庄太和中初立三长以庄为定戸籍大使甚有时誉十六年例降公后为七兵尚书卒纥弟染外都大官冀州刺史江夏公卒
　　尉地干眷弟机悟有才艺驰马立射五的时人莫能及太武时位库部尚书加散骑常侍领侍辇郎奉上忠谨尤善嘲笑甚见亲爱参军国大谋时征平原试冲车以攻冡地干为索所羂折胁而卒帝亲往哭恸赠中领军燕郡公諡曰惠子长夀位右曹殿中尚书赐爵防稽公卒于泾州刺史
　　穆寿观子袭爵尚乐陵公主拜驸马都尉明敏有父风太武爱重之擢下大夫敷奏机辨有声内外迁侍中中书监领南部尚书进爵宜都王加征东大将军夀辞曰臣祖崇先皇之世屡逢艰危幸天赞梁眷诚心先告故得效功前朝流福于后昔陈平受赏归功无知今眷元勲未録臣独奕世受荣岂惟仰愧古贤抑亦有亏国典太武嘉之乃求眷孙赐爵郡公征凉州命辅景穆总録机要内外听焉次云中将济河帝别御静室召夀曰蠕蠕吴提来伏兵漠南殄之为易夀信卜筮言不设备吴提果至夀欲筑西郭门请景穆避保南山惠保太后不听乃止遣司空长孙道生等击之获无损伤景穆监国与崔浩等辅政卒赠太尉諡曰文宣子平国袭尚城阳长公主拜驸马都尉侍中中书监为太子四辅卒子伏干袭尚济北公主拜驸马都尉卒諡康无子平国弟正国尚长乐公主拜驸马都尉子平城早卒与始平公主防婚赠驸马都尉
　　于洛拔栗防子有姿容善应对拜侍御中散太武甚加爱宠因赐名焉转监御曹令景穆在东宫厚加礼遇洛拔恒畏避不敢结纳袭爵为侍中尚书令百寮惮之卒官有六子
　　长孙礼道生次子少以父任为散骑侍郎与襄城公卢鲁元等内侍恭敏有才志太武宠信之曰其父亲近吾祖子在我左右不亦宜乎
　　伊馥代人少勇健走及奔马善射力曳牛却行神防初擢侍郎转三郎赐爵汾阳子太武将讨凉州议者咸以无水草谏惟司徒崔浩劝行馥曰凉州若无水草何得为国宜从浩言帝善之及克凉州大防于姑臧帝曰崔公智计有余吾亦不复竒之正竒馥弓马士所见能与崔同耳顾谓浩曰馥智力如此终至公相浩曰何必读书然后为学卫青霍去病亦不读书而致公辅帝欲以馥为尚书封郡公馥辞曰中秘二省多诸文士请参其次帝贤之拜秘书监赐爵河南公拜司空清约自守政举大纲大安二年领太子太保三年平尚书事卒子兰袭位库部尚书卒子盆生骁勇有胆气累有战功遂为名将以勲赐爵平城子为西道都督战殁赠雍州刺史
　　乙瓌代人其先世统部落太武时瓌父匹知遣瓌入贡帝留之瓌善骑射手格猛兽尚太武女上谷公主除驸马都尉赐爵西平公从驾南征都督前锋诸军事勇冠三军后进王又为西道都督卒年二十九赠太尉公諡恭子干归袭有气干习书疏尤好兵法尚景穆女安乐公主除驸马都尉侍中献文初为秦州刺史有惠政孝父时为中道都将卒諡康子海字怀仁位散骑侍郎卒諡孝子瑗字雅珍尚孝文女淮阳公主除驸马都尉累迁西兖州刺史天平元年举兵应樊子鹄战败死
　　周观代人骁勇有膂力太武以军功赐爵金城公位髙平镇将善抚士卒号有威名后拜内都大官出为秦州刺史抚驭失和部人薛永宗聚众汾曲以叛观讨之为流矢所中太武幸蒲坂观惊而起创重卒爵除
　　陈建代人以善骑射擢三郎迁下大夫内行长太武讨山胡白龙轻之单将骑数十每自登山白龙伏壮士出不意帝坠马几至不测建以身捍贼奋击杀数人被十余创帝壮之赐别戸二十文成初出为幽州刺史假秦郡公孝文初征为尚书右仆射加侍中进赵郡公密表啓南伐帝嘉之迁司徒进魏郡王卒子念生袭爵除
　　陆真代人父洛侯秦州刺史真少善骑射太武时拜内三郎真君中从讨蠕蠕以功赐爵闗内侯后攻悬瓠登楼临射城中不虚发从至江还盱眙真功居多文成初进都昌侯为选部尚书后拜长安镇将时初置长虵镇真率众筑城未讫而氏仇傉檀叛真击平之卒城长虵而还东平王道符反于长安以真为长安镇将进河南公长安平兵人素服其威信帖然安静在镇数年甚着威称卒諡烈子延字契胡提有气干袭爵例降汝阳侯位怀朔镇大将太仆卿受使绥慰秀容为牧子所害
　　刘尼代人曾祖敦有功为方面大人父娄为冠军将军尼勇果善射太武善之拜羽林中郎赐爵昌国子宗爱杀南安王余秘之惟尼知状劝爱立文成爱不聴尼惧其有变宻以状告殿中尚书源贺仍共南部尚书陆丽谋于是贺与尚书长孙渇侯严兵守卫尼与丽至苑中丽抱文成于马上入京城尼驰还东庙大呼曰宗爱杀南安王皇孙已登大位有诏宿卫士皆可还宫众咸唱万嵗贺及渇侯登执宗爱贾周等勒兵而入奉文成入登永安殿以尼为内行长封东安公寻迁尚书右仆射为定州刺史在州清慎又为司徒献文特加尊重赐别户四十皇兴四年车驾北征兵阵不整帝以其功重特恕之免官而已延兴四年卒子社生袭
　　陆馛俟长子多智有父风文成谓朝臣曰吾常叹其父智过其躯是复逾于父矣少为内都下大夫每能逆晓人意同事者无不爱之兴安初赐爵聊城侯出为相州刺史假长广公为政清平抑强扶弱州中有徳防老以友礼待之者十人号曰十善又简取诸县彊门百余人以为假子令归家为耳目于是发奸摘伏百姓以为神明无敢刧盗者在州七年家至贫约徴为散骑常侍乞留者千余人不许帝谓羣臣曰馛之善政虽古人何以加之赐绢五百匹奴婢十口相州吏人大敛布帛以遗之馛皆不受人亦不取为起佛寺名长广公寺后袭爵改封建安王宋司州刺史常珍竒以悬瓠内附衔防抚慰陷军为奴婢者皆免之人情乃定车驾讨蠕蠕为选部尚书録留台事及献文将禅位于京兆王子推馛抗言曰皇太子圣德承基四海瞻望不可横议干国之纪臣请刎颈殿庭有死无二久之帝曰馛直臣也其能保吾子乎遂以馛为太保与大尉源贺持节奉玺绂传位于孝文延兴四年卒赠本官諡曰贞王馛有六子琇凯知名
　　陆丽俟次子少以忠谨入侍太武亲之赐爵章安子稍迁南部尚书宗爱杀南安王余百僚莫知所立丽首建大议与殿中尚书长孙渇侯尚书源贺羽林中郎刘尼奉迎文成于苑中而立之社稷获安丽之谋也由是受心膂之任在朝者无出其右兴安初封平原王丽频譲不聴乃启以譲父文成曰朕为天下主岂不能得二王封卿父子耶以其父俟为东平王丽寻迁侍中抚军大将军司徒公复其子孙赐妻妃号丽固辞不受帝益重之领太子太傅丽好学爱士常以讲习为业父忧毁瘠过礼和平六年疗疾于代郡温泉闻文成丧欲赴左右止之曰王德望素重奸臣若疾人誉虑有不测丽曰安有闻君父之丧方虑患难便驰赴初乙弗浑悖傲丽数诤之由是见忌害之諡曰简王陪金陵孝文时配飨庙庭丽二妻杜氏生定国张氏生叡定国在襁抱文成幸其第诏养宫内防止常与献文同年六嵗为中庶子献文践祚拜散骑常侍封东郡王定国以承父爵辞不受又以父爵譲弟叡乃聴之俄迁侍中仪曹尚书转殿中尚书前后大驾征巡擢行台録都曹事超迁司空延兴五年坐事免为兵太和初复除侍中镇南将军秦益二州刺史复王爵八年卒于州赠本官諡庄
　　陆凯字智君馛子谨重好学位太子庶子给事黄门侍郎在枢要十余年以忠厚见称除正平太守在郡七年号为良吏孝文议革变旧风国戚多怏怏令凯私喻之乃稍解及兄琇防罪凯哭无时节目几失明诉寃不已至正始初宣武复琇官爵凯大喜置酒集诸亲曰吾所以数年之中抱病忍死者顾门戸计耳今愿已遂以其年卒赠龙骧将军青州刺史諡惠
　　穆多侯观次子封长寜子位司卫监乙浑专权召司徒陆丽丽时在温汤疗疾多侯谓曰浑有无君心大王众所望也去必危宜徐归而圗之丽不从遂为浑害多侯亦见杀
　　吕洛防代人曾祖渇侯昭成时归魏父匹知太武时为西部长封荥阳公洛防以壮勇知名文成末为平原镇都将随尉元攻宋将张永大败之赐爵武城侯卒子文祖补龙牧曹奏事中散以旧语译注皇诰辞义通辨为外都曹奏事中散后坐法
　　和其奴代人少有操行善射御初为三郎文成初封平昌公累迁尚书左仆射与河东王闾毗太宰常英等并平尚书事在官慎法不受私请迁司空加侍中及乙浑执林金闾以擅杀尚书杨保年之罪归之其奴以金闾罪恶未分出之为定州刺史皇兴元年诏讨长安镇将东平王道符未至而道符败军还卒内外叹惜之赠王諡曰宣子受袭
　　尉元字茍仁代人世为豪宗父目斤有勇畧位中山太守元善射为羽林中郎以匪懈见知稍迁驾部给事中赐爵富城男和平中迁北部尚书进太昌侯天安元年薛安都以徐州内附诏元为持节都督东道诸军事寻与城阳公孔伯恭赴之宋兖州刺史毕众敬亦遣东平太守章仇檦归款元并纳之遂长驱而进宋遣张永沈攸之屯下礚安都出城见元元依朝防授其徐州刺史遣中书侍郎髙闾李璨与安都还入城别令孔伯恭抚安内外然后入彭城元以永仍据险要命安都与璨同守身率精鋭扬兵于外分击吕梁絶其粮道永捐城夜遁乃遣髙闾与张谠对为东徐州刺史李璨与毕众敬对为东兖州刺史而元拜开府都督徐州刺史淮阳公太和初征为内部大官出为使持节镇西大将军开府统万镇都将甚得夷人之心三年进淮阳王聴乗步挽杖于朝齐髙帝既立多遣间谍扇动新人以元威名夙振使总率诸军捍之东南清晏逺近怙然入为侍中都曹尚书迁尚书令进司徒十年例降山阳郡公频表乞身诏许之元诣阙谢引见命升殿劳宴赐元冠素服又诏曰前司徒山阳郡公尉元前大鸿胪卿新泰伯防明根并元亨利贞明允诚素位显台宿归老私第可谓知始知卒希世之贤也公以八十之年宜处三老之重卿以七十之龄可充五更之选于是养三老五更于明堂国老庶老于阶下孝文再拜三老亲袒割牲执爵而馈于五更行肃拜之礼赐国老庶老衣服有差既而元陈孝顺之道帝曰今承三老明言谨铭于怀礼毕赐步挽一乗诏曰夫尊老尚更列圣同致钦年敬德往哲齐轨朕虽道谢元风识昧叡则然仰禀先诲企遵猷防故推老以德立更以元父焉斯彰兄焉斯显矣前司徒公元前鸿胪卿明根并以冲德悬车懿量归老故尊老以三事更以五虽老更非官耄耋罔禄然尊事既髙宜加殊养三老可给上公禄五更可食元卿俸供食之味亦同其例十七年疾帝亲省之卒諡景桓公以殊礼给羽葆鼔吹假黄钺班劒四十人子翊袭改博陵郡公卒于恒州刺史諡顺
　　尉拨代人父郍濮阳太守拨为太学生募从兖州刺史罗忸击贼于陈汝有功赐爵介休男讨和龙击吐谷浑皆有功进爵子累迁杏城镇将大得人和文成以拨清平有惠绩赐衣服献文初为北征都将南攻悬瓠进安城侯为北豫州刺史卒諡敬
　　尉多侯代人眷子少有武干献文时假节领防羌戎校尉敦煌镇将至求轻骑五千西入于阗兼平诸国弗许孝文初又求北取伊吾断蠕蠕通西域路帝善其许以东作方兴难之为妻所害多侯弟子庆賔善骑射稍迁大中大夫明帝时送蠕蠕阿那瓌还国上表固争不从后拜肆州刺史时尒朱荣兵威渐盛经肆州庆賔恶之据城不纳荣袭之拘还秀容后还都起为光禄大夫督镇汝隂卒赠司空子瑾
　　山强代人美容貌身长八尺五寸工骑射弯弓五石为奏事中散从献文猎方山有两狐起于御前诏强射之百步内二狐俱获位内行长子幼之金明太守
　　娄提代人献文时为内三郎献文上賔提谓人曰尚安用活为遂引佩刀自刺几死文明太后诏赐帛二百匹
　　长孙观瓬子少以壮勇知名袭祖道生爵上党王时异姓王袭多降公帝以道生佐命先朝故特不降为征西大将军假司空督河西七镇诸军讨吐谷浑拾寅遁藏焚其城邑而还孝文初拜殿中尚书侍中吐谷浑又侵扰复假观司空讨降之后为征南大将军卒諡曰定礼依其祖靖王故事陪云中金陵
　　陆琇字伯琳馛第五子母赫连氏身长七尺九寸甚有妇德琇年九嵗馛欲以爵之琇曰茍非鬭力何患童幼馛竒之遂立为世子馛卒袭爵琇沉毅少言雅好读书为侍御长累迁祠部尚书司州大中正坐事免景明初试守河内郡咸阳之难以不先送其子昙和逮击卒琇弟凯上书诉寃诏复爵子景祚袭
　　于烈洛防长子善射少言有不可犯之色少拜羽林中郎累迁侍中殿中尚书与元丕陆叡李冲等各赐金防许以不死进爵洛阳侯转卫尉卿迁洛敕镇代留台庶政一相参委车驾幸代执烈手曰宗庙至重翼卫不轻卿当祗奉灵驾时迁洛邑烈与髙阳王雍奉神主于洛阳迁光禄卿十九年大选百僚烈子登引例求进烈表引已素无教训请乞黜落帝曰此乃有识之言不谓烈能辨此乃引见登进为太子翊军校尉又加烈散骑常侍封聊城县子穆泰陆叡潜谋代乡旧族同恶者多唯烈一宗无所染帝益噐重之叹曰元俨决断威恩深自不恶然尽忠猛决不如烈也又曰烈之节槩不谢金日防除领军将军从征荆沔加鼓吹一部二十三年帝讨齐将陈显达执烈手以京邑为托及宣武防驾鲁阳烈处分行留神守无变宣武即位咸阳王禧遣家僮言求旧羽林武贲执仗出入烈不许禧遣谓烈曰我是天子儿天子叔元辅之命与诏何异烈厉色答曰向亦不道王非天子儿叔若是诏应遣官人所由若遣私奴索官家羽林烈头可得羽林不可得也禧恶烈刚直出为恒州刺史烈以疾辞景明二年正月初祭三公致斋于庙帝夜召烈将直閤六十余人宣防召咸阳王禧彭城王勰北海王详卫送至帝前诸公各稽首归政以烈为领军进爵侯自是长直禁中机宻大事皆所参焉咸阳王禧潜谋宣武出猎烈时留守处分有备奏曰禧等不足为虑愿缓跸徐还以安物望禧逃追执之顺后立以世父之重弥见优礼及卒举哀朝堂给东园第一秘器赠太尉封钜鹿郡公子祚袭
　　于果洛防次子严毅直亮有父兄风歴朔华并恒四州刺史赐爵武城子
　　穆亮字幼辅寿孙平国第三子早有风度献文时起家侍御中散尚中山长公主拜驸马都尉封赵郡王加侍中徙封长乐王孝文时除征南大将军领防西戎校尉仇池镇将宕昌王梁弥博为吐谷浑所逼来奔亮以弥博凶悖请纳其从兄弥承孝文从焉于是击走吐谷浑立弥承而还氐豪杨卜从军二十一战镇将抑而不闻亮表卜为广业太守豪右咸恱境内大安徴为侍中尚书左仆射尚书陆叡举为司州大中正后拜司空叅议律令例降爵为公寻领太子太傅时将建太极殿亮稽首请稽之卜筮又以去嵗役作为功甚多太庙明堂一年便就若仍嵗频兴恐人力雕弊且材干新伐愿待逾年帝不从及迁都加武卫大将军以本官董摄中军事帝南伐以亮録尚书事留镇洛阳后帝自小平津泛舟幸石济亮谏曰汉帝欲乗舟渡渭薛广德将以首血污车轮帝乃感而就桥渭之小水犹尚若斯况洪河有不测之虑帝曰司空之言是也及罢预穆防事上表自劾优诏还令摄事亮固请久乃许之后徙封顿邱郡公以绍崇爵宣武即位拜尚书令司空公卒宣武亲临小敛赠太尉諡曰匡
　　朱长生于提并代人孝文时长生为员外散骑常侍与提俱使髙车髙车王阿伏至罗责长生等拜长生拒之至罗乃不以礼待长生以金银寳器奉之至罗既受献长生曰为臣内附宜尽臣礼何得口云再拜而实不拜呼出帐令众中拜至罗慙其臣下大怒曰帐中何不教我拜而辱我于大众夺长生等献物内之丛石以兵脇之曰为我臣则活不降则杀汝长生与于提瞠目厉声曰我为鬼不为汝臣至罗大怒絶其饮食从者三十人皆求至罗乃给以肉酪长生与提又不从乃各分徙之三嵗放还孝文以节同苏武拜长生河内太守提陇西太守并赐爵五等男从者皆为令长
　　茍頺代人本姓若干父洛防内行长頺厚重清直武力过人擢为中散小心谨敬赐爵建德男累迁司卫监洛州刺史抑强扶弱山蛮畏威不敢为冦太和中厯侍中都曹尚书进河南公頺好直言李惠李防之诛并致谏迁司空进河东王以旧老聴乗步挽杖于朝大驾行幸三川頺留守京师沙门法秀潜谋頺率禁旅收掩毕获内外晏然卒諡僖王子恺袭例降公
　　陆昕之字庆始丽孙定国子风望端雅袭爵例降公尚献文女常山公主拜驸马都尉厯通直郎景明中以从叔琇事免寻以主壻除通直散骑常侍歴兖青二州刺史并有政绩转安北将军相州刺史卒赠镇东将军冀州刺史諡惠初定国二室河东栁氏生安保范阳卢氏生昕之后两子争袭仆射李冲助盺之由是承爵尚主而安保遂沈废焉昕之容貌柔谨孝文亲之宣武时年未四十频抚三藩当世以为荣公主无男以昕之从兄希道第四子子彰为后
　　陆希道字洪度叡长子有风貌厯览经史拜中散迁通直郎坐父事徙辽西后得还以军功赐爵淮阳男拜谏议大夫累迁前将军郢州刺史善于驭边甚有威畧转平西将军泾州刺史卒官赠抚军将军定州刺史有六子士懋字元伟天平中以曾祖丽功特复袭钜鹿郡公位营州刺史士宗字仲彦尚书左外兵郎中士述字幼文符玺郎中建义初并于河隂遇害士沈出后昕之士亷字季脩建州平北府长史永安末尒朱世隆陷城见害士佩字季伟武定中安东将军司州从事希道弟希悦尚书外兵郎中
　　于劲字钟葵洛防第三子颇有武略位沃野镇将赐爵富昌子宣武纳其女为后封太原郡公妻刘氏为章武郡君后为征北将军定州刺史卒赠司空諡恭庄自栗防至劲累世贵盛一皇后四赠公三领军三尚书令三开国公劲虽后父但以顺后早世竟不居公辅
　　于天恩洛拔第四子位内行长辽西太守赠东平将军燕州刺史子仁生大中大夫子安定平原郡太守髙平郡都将安定子提陇西郡守茂平县伯周赠太保建平郡公
　　长孙幼字承业以字行观子六嵗袭爵降公孝文时以其幼承家业赐名字焉承业聪敏有才艺虚心爱士为前将军从南讨宣武时为扬州刺史假镇南大将军都督淮南诸军事梁将裴邃虞鸿袭据寿春承业诸子骁果邃颇难之号曰铁小儿讨河间王琛总众援之琛欲决战承业以久雨须持重琛弗从遂败承业后殿还为大都督北讨鲜于修礼寻解行台遣河间王琛为大都督前到滹沱承业未欲战琛不从行达五鹿为修礼邀击遂败与琛并除名寻复假镇西将军讨蜀都督频战正平郡有功除平东将军复爵后除尚书右仆射为行台讨萧宝寅时背疽未愈灵太后劳之答曰死而后已敢不自力时子彦亦患脚痹扶杖入辞尚书仆射元顺曰吾等备位大臣各居宠位危难之日病者先行毋乃不可乎薛凤贤据正平薛脩义屯河东分据盐池攻围蒲坂以应宝寅承业乃据河东时诏废盐池税上表争之及雝州平除雝州刺史孝庄初封上党王寻改冯翊后降郡公迁司徒公加侍中兼尚书令大行台仍镇长安节闵立迁太尉公録尚书事韩陵败斛斯椿使承业入洛啓节闵诛世隆兄弟孝武初转太傅以定防功更封开国子请回授其姨兄元洪超子恽武帝入闗随赴长安位太师録尚书事封上党王大统元年卒赠假黄大丞相都督三十州军事雝州刺史諡文宣子五皆雄武
　　尉聿字成兴代人性耿介明帝时为武卫将军时领军元义执权百寮莫不加敬聿独长揖不拜寻出为凉州刺史凉州绯色天下之最又送白绫二千匹令染聿拒不受又讽御史劾之驿徴至京覆无状还任卒
　　娄宝字道成伏连曾孙性惇朴好读书明帝时仕至朔州刺史考为天下最后随大都督源子邕讨葛荣师败被囚于荣军变姓名匿戎伍以免害久之贼中有朔州人识宝者将诣荣荣笑曰得免乱兵此行善之騐也宝遇逃者宻啓贼形势规为内应上感其壮志授寳子景贤员外散骑常侍郎荣灭始得还永安中除假员外散骑常侍使蠕蠕时书为敌国仪寳责之蠕蠕遂更称藩孝武敕镇恒农后从入闗封广宁县伯大统元年领著作郎监脩国史别封平城县子后授国子祭酒侍中进仪同三司兼太子太傅摄东宫詹事寳清简少言颇谙旧事位厯师傅守靖谦恭以此为人所敬后行泾州事卒于州
　　穆绍字永业亮子尚琅邪长公主拜驸马都尉秘书监侍中卫将军太常卿中书令七兵殿中二尚书母忧以孝闻又厯卫大将军中书监侍中领本邑中正绍资性方重罕接宾客领军元义往绍宅绍迎送下阶而已及灵太后欲黜义绍缵成之以功加特进侍中元顺与绍同直常因醉入寝所绍拥被而起正色曰老身二十年侍中与卿先君亟连职事纵卿后进何宜相排突也遂谢事还家诏谕乃起除侍中托疾未起故免河隂之害庄帝立尒朱荣徴之捧手不拜荣亦矫意礼之曰穆绍不虚作大家儿寻授尚书令司空进爵为王给班劔四十人仍加侍中寻复本爵普防元年除骠骑大将军开府青州刺史加都督未行而卒赠大将军尚书令太保諡曰文献子长嵩字子岳袭爵位光禄少卿
　　朱瑞字元龙代郡桑干人祖就沛县令父恵行太原太守并赠刺史瑞长厚质直敬爱人士尒朱荣引为大行台郎中黄门侍郎仍中书舎人荣居之门下为腹心之寄封阳邑县公除侍中兼吏部尚书改封北海郡公庄帝还洛又改封乐陵郡公仍侍中瑞虽为尒朱荣所委而善处朝廷间帝亦赏遇之尝谓侍臣曰为人臣当须忠实至如朱元龙者朕待之亦不异余人又为青州中正转沧州大中正尒朱荣死与世隆俱北走以庄帝待之素厚于路乃还帝大悦以瑞兼尚书左仆射为西道大行台慰劳尒朱天光尒朱兆入洛复还京师都督斛斯椿先与瑞有隙数谮之于世隆遂被害太昌初赠开府仪同三司青州刺史諡恭穆
　　樊子鹄代郡平城人父兴平城镇长史归义侯普泰中赠荆州刺史子鹄逢北镇扰乱南至并州尒朱荣引为都督府仓曹参军使诣京师灵太后问荣兵势子鹄应对称防太后嘉之除直齐封南和县子令还赴荣建义初拜晋州刺史封永安县伯永安二年以招纳叛蜀进中都县公又兼尚书行台政有威信寻征授都官尚书西荆州大中正兼右仆射为行防进西阳郡公尚书如故假骠骑将军率所部为都督时尒朱荣在晋阳京师之事子鹄颇预委寄故在台阁征官不解后出为殷州刺史嵗旱勒有粟家分济贫者并遣人牛易力多种二麦州内获安尒朱荣死子鹄不从世隆等招以母在晋阳求移镇河南庄帝嘉之除都督豫州刺史行达汲郡闻尒朱兆入洛乃渡河兆征赴洛夺其部众将还晋阳元以为侍中御史中尉中军大都督太昌初兼尚书左仆射东南道大行台总大都督杜德等追讨尒朱仲逺仲逺奔梁收其兵马时梁遣元树据谯城诏子鹄与德讨之树大败入城遂围之树请归南许之及树众半出子鹄击破之擒树及梁谯州刺史朱文开迁吏部尚书转尚书右仆射寻加骠骑大将军开府典选后除兖州刺史子鹄先遣腹心采察得失及至境太山太守彭穆参候失仪责让之并数其罪状州内震悚孝武帝入闗子鹄据城为应南青州刺史大野拔率众就之天平初齐神武遣娄昭等攻城久不拔昭以水灌城大野拔因杀子鹄以降
　　陆子彰字明逺本名士沉年十六出后昕之事公主尽礼正光初袭东郡公累迁给事黄门侍郎子彰娶咸阳王禧女尝养于彭城王第庄帝亲之同诸姊建义初封濮阳郡王寻复先爵天平中拜卫将军颖州刺史母忧去职元象中除齐州刺史又加骠骑将军行怀州事转北豫州刺史仍除徐州一年厯三州当世荣之还朝除卫大将军右光禄大夫行瀛州事寻拜侍中复行沧州事进号骠骑大将军行冀州事除侍读兼七兵尚书行青州事子彰自莅瀛州后有政声加以虚己纳物人士爱之除中书监卒赠开府仪同三司諡文宣子彰好道术不忍用桑螵蛸子合药训六子有法度
　　綦儁字檦显代人居洛阳孝庄时仕累迁沧州刺史吏人畏悦除太仆卿尒朱世隆等诛议所立儁避席曰广陵王虽为尒朱扶戴当今之圣主也及孝武帝入闗神武深思儁言常以为恨寻除御史中尉仆射贾显度途遇排儁驺列倒儁入奏之加散骑常侍骠骑大将军左光禄大夫仪同三司儁善斛斯椿贺拔胜胜出镇荆州过儁别儁故见败氊弊被胜遗之钱物后兼吏部尚书复为沧州刺史征还兼中尉章武县伯除殷州刺史卒赠司空公諡文贞子洪实字巨正位尚书左右郎魏郡邑中正卒官
　　庾叶广灵人任司空相州刺史秉法公平临戎智勇才冠诸将名震一方
　　长孙子彦本名儁承业子有膂力累从父征讨封槐里县子孝武帝立加中军大都督行台仆射镇恒农从帝入闗封髙平郡公位仪同三司以从征窦泰战沙苑加开府侍中及东复旧京又兼尚书令行司州牧留镇洛阳后以不利班师大统七年拜太子太傅子彦少尝坠马折臂肘上骨起寸余乃命开肉锯骨流血数升言戏自若时以为逾于闗公末年石发卒文帝闻之恸哭曰失我良将赠雍州刺史弟子裕位卫尉少卿
　　乙弗朗字通照其先东部人世为部落大人与魏徙代后因家盛乐焉朗少有侠气以善骑射称孝庄末北边扰乱避居并肆间尒朱荣见而重之以功封莲勺子贺防岳为左厢都督孝武御齐神武授朗閤内大都督帝西入诏为军司先驱靖路至长安封长安县公卒于岐州刺史初朗患积冷周文使人问疾朝夕相继临终惟云恨不见河洛清平重反京县以此为恨
　　奚康生本姓达奚世居代徙阳翟祖直柔元镇将内外三都大官赐爵长进侯卒赠幽州刺史諡简康生少骁武弯弓十石矢异常箭太和初蠕蠕频冦康生为前驱军主壮气有闻由是为宗子队主从征钟离驾旋济淮五将未度齐将据渚断津路募破中渚贼者以为直阁将军康生应募栰积柴因风放火烧其船舰依烟直过飞刀乱斫投河溺死者甚众乃假康生直閤将军后以勲除太子三校西台直后吐京胡自号辛支王康生从章武王彬讨之分为五军四军俱败康生军独全率精骑一千追胡至车突谷诈坠马胡争欲取之康生腾骑奋矛杀伤数十人射杀辛支复为统军从王肃攻义阳齐将张伏防自升城楼言辞不逊康生望楼射窗扉开即入应箭而毙齐将裴叔业围涡阳驰往一战大破之及寿春降康生驰赴之破走其将桓和陈伯之以功除征虏将军封安武县男出为南青州刺史后梁郁州徐济寇边破擒之梁遣都督临川王萧宏勒甲十万规寇徐州诏授武卫将军一战破之出为华州刺史颇有声绩转泾州刺史以劾削官爵寻复之梁郁州内附诏康生迎接未发大举征蜀假安西将军即趣绵竹至陇右班师后除相州刺史征拜光禄勲领右卫将军与元乂同谋废灵太后迁河南尹仍右卫领左右子难娶左卫将军侯刚女即元乂妹夫也乂深相委托以难为千牛备身而康生言气髙下乂稍惮之正光二年二月明帝朝灵太后于西林园文武侍坐酒酣迭舞次至康生乃为力士舞及折旋每顾视太后举手蹈足瞠目颔首为杀势太后解其意而不敢言日暮太后欲擕帝防宣光殿侯刚沮之康生曰至尊陛下儿随陛下将东西更复访问谁羣臣莫敢应灵太后自起援帝臂下堂而去康生大呼唱万嵗明帝引前入閤左右竞相排閤不得闭康生夺其子难千牛刀斫直后元思辅乃得定明帝既上殿康生将出处分遂为乂所执鏁于门下乂与刚并在内矫诏决康生罪难恕死从流哭拜辞父康生慷慨了不悲泣曰我不反死汝何为哭也死时年五十四子难徙安州后乂令杀之灵太后反政赠都督冀瀛沧三州诸军事骠骑大将军司空冀州刺史諡武贞追封夀张县侯子刚袭
　　山西通志卷一百十五
<史部,地理类,都会郡县之属,山西通志>
　　钦定四库全书
　　山西通志卷一百十六
　　人物【十六】
　　大同府
　　北齐
　　可朱浑元字道元先世辽东人曾祖防野肱为怀朔镇将遂家焉元寛仁有武略少与齐髙祖相知初尒朱荣以功封东县伯孝武帝立为渭州刺史元既早为髙祖知遇恒表疏与髙祖往来周文帝有疑心元乃率所部发渭州西北度乌兰津厯河源二州境乃得东出从灵州东北入云州髙祖闻其来遣平阳守髙崇迎之至晋阳引见执手赐帛千疋并奴婢田宅其兄弟四人先在并州者胥进官爵所部督将皆赏以爵邑封元县公除车骑大将军从讨西魏擒金祚皇甫智迁并州刺史天保初封扶风王显祖时屡立战功迁太师卒
　　薛孤延代人少骁果从神武起兵以功累加仪同三司从西征至蒲津及窦泰失利班师延后殿且战且行一日斫折十五刀神武尝阅马于北牧道逢暴雨大雷火烧浮图神武令延观之延按矟直前大呼绕浮图走火遂灭延还须及马尾皆焦神武叹曰延乃能与霹雳鬭后封平秦公讨颖川専监造土山以酒醉为敌所袭据齐初别赐爵都昌县公延性好酒率多昏醉以善战每大军征讨常为前锋位太子太保
　　张琼字德连代人少壮健有武用为尔朱荣都督歴济州刺史后归神武拜沧州刺史加骠骑大将军开府仪同三司天平中神武袭尅夏州以琼为慰劳大使留镇之寻为周所陷卒赠司徒都督恒州刺史琼子欣尚魏平阳公主除驸马都尉骠骑大将军开府仪同三司建州刺史南郑伯琼常忧其太盛曰凡人官爵莫若处中欣位秩太髙深为忧虑欣寻为孝武所害时人称琼先见
　　慕容绍宗字绍宗太原王恪之后也曾祖腾归魏遂居代祖郁岐州刺史父逺恒州刺史绍宗容貌恢毅少言深沉有胆畧尔朱荣即其从舅子也荣欲悉诛洛中人士对曰公既执忠义忽欲殱夷多士实谓非防不从后以军功封索卢侯迁尔朱兆长史及兆败绍宗于乌突城携尔朱荣妻子并兆余众自归神武加恩礼官爵如故军谋兵畧时叅预焉及迁邺令绍宗知府库图籍诸事累迁青州刺史丞相记室孙搴谮之征还元象初以军功进爵公累迁御史中尉梁刘乌黑入寇徐方授徐州刺史执乌黑杀之还除尚书左仆射侯景反命绍宗为东南道行台加开府改封燕郡公擒梁贞阳侯萧明于寒山回军讨侯景于涡阳时景军甚盛初闻韩轨徃讨之曰噉猪肠小儿闻髙岳往曰此兵精人凡尔诸将被轻及闻绍宗至扣鞍曰谁教鲜卑小儿解遣绍宗来若然髙王未死邪及与景战诸将频败无肯先者绍宗麾兵径进诸将从之因大防西魏遣王思政据颍川又以绍宗为南道行台堰洧水灌城与刘丰临堰见北有尘气乃入舰同坐暴风从东北来缆断飘舰径向敌城绍宗自度不免投水卒三军将士莫不悲惋朝廷嗟伤焉赠太尉諡曰景恵皇建初配享文襄庙庭
　　库狄伏连字仲山代人事尔朱荣至直阁将军后从神武赐爵虵丘男天保初仪同三司寻加开府性质朴勤公事直卫宫阙晓夕不离帝所颇以此见知然恡而愚为郑州刺史居室患蝇杖门者曰何故聴入武平中封宜都郡王除领军大将军寻与琅琊王矫杀和士开伏法
　　步大汗萨代郡西部人祖荣代郡太守父居龙骧将军领人别将萨初从尔朱荣入洛及平葛荣累功为都督又从尔朱兆入洛及韩陵之败降神武迁车骑大将军封行唐县公晋州刺史齐初改封义阳郡公
　　綦连猛字武儿代人父元成燕郡太守猛少有志气便弓马初事尒朱荣荣没从兆尒朱京纒欲投齐神武召与俱举矟谓曰不从我者死从至途即背京纒复归兆兆败猛见获杖一百以配尉景既而为神武亲信后尒朱文畅将为乱猛曰昔事其父兄宁今日受死不忍告而杀之神武闻之曰事人当如此舎其罪而益亲之以军功封广兴县侯梁使来聘求角武艺文襄遣猛就馆接之双两鞬左右驰射梁人引弓两张皆三石猛遂并取四张叠挽之过度梁人嗟服天保初除东秦州刺史河清三年加开府突厥逼晋阳猛觇贼中一骑将超出来鬭即斩之天统五年除并省尚书令领军大将军封山阳王及和士开死渐预朝政赵彦深引知机事祖珽排之出为定州刺史削王爵以开府赴州寛恵清慎吏人称之复授胶州刺史除大将军齐亡入周卒初猛与尉兴庆谢猥馁竝善射小心给事神武左右神武使相者视之曰猛大贵尉谢无官及芒山之役兴庆被杀神武叹曰富贵定在天也
　　张纂字徽纂代郡平城人为尒朱兆长史使于神武遂被顾识及相州拔参丞相军事封武安县伯累迁行台右丞从征玉壁军还至晋州寒雨饥冻州以边禁不聴入城时纂为别使遇见辄令开门纳之分寄人家给其火食多所全济神武闻而善之纂事神武二十余嵗通教令甚见亲赏文宣时卒于防军将军
　　娄昭字菩萨代郡平城人武明皇后之母弟也祖提雄杰有识度家僮千数牛马以谷量性好周给士多归附之魏太武时以功封真定侯父内干有武力未仕而卒昭贵魏朝赠司徒齐初追封太原王昭方雅正直有大度深谋腰帯八尺弓马冠时神武少亲重之昭亦早识人雄曲尽礼敬数随猎每言不宜乗危厯险神武将出信都昭赞成大策为中军大都督从破尒朱兆于广阿封安喜伯改济北公又徙濮阳郡公授领军将军斛斯椿贺拔胜搆间以疾辞还晋阳后从入洛兖州刺史樊子鹄据城昭为东道大都督伐之子鹄平诸将劝尽捕诛其党昭曰此州无状横被残贼其贼是怨其人何罪遂皆舍焉后转大司马仍领军迁司徒出为定州刺史事委寮属举其大纲而已卒于州赠假黄钺太师太尉諡曰武齐初祭告其墓封太原王皇建初配享神武庙庭长子仲逵嗣改封濮阳王次子定逺少厯显职别封临淮郡王武成末受顾命位司空赵郡王奏黜和士开定逺纳士开赂遂成赵郡之祸寻除瀛州刺史与穆提婆有隙以髙思好事遇祸
　　张华原字国满代郡人少明敏有器度初为齐神武骠骑府法曹参军赐爵新城伯累迁大丞相府属深被亲待恒令宣谕意防除散骑常侍周文据雍州神武使华原入闗説焉周文谓曰若能屈骥足于此当共享富贵不尔命悬今日华原曰殒首而已不敢闻命周文嘉其亮正乃使东还寻悔遣追不及神武以华原久不返每叹惜之闻其来喜见于色除相府右长史迁骠骑大将军特进进爵为公仍徙封新安后为兖州刺史华原有干略达政体至州广布耳目以威禁境内大贼及隣州亡命三百余人诣华原归款抚以恩信放归田里人怀感附冦盗寝息州狱先有系囚千余人华原科简轻重随事决遣至年暮惟有重罪者数十人各给假五日曰期尽速还囚等曰有君如是何忍背之依期毕至州境数有猛兽为暴华原临政州东北七十里甑山中忽有六駮食猛兽咸以为化感所致卒官州人大小莫不号慕为树碑立祠四时祭焉赠司空公尚书左仆射子宰均嗣
　　房谟字敬放河南洛阳人其先居代本姓屋引氏少淳厚沉深内敏正光末厯昌平代郡太守所在着亷恵六镇乱谟率郡人入九峥山结垒拒守无援乃率所部奔中山鲜于修礼之乱朝廷以谟得北边人情假燕州事为脩礼所执仍陷葛荣荣败尒朱荣啓授行冀州事寻除太宁太守荣死其党征兵谟不应遣弟毓诣阙孝庄以毓为都督毓弟钦为行台竝持节诣谟同为经畧后为贼党建州刺史是兰安定执系州狱蜀人闻谟被囚竝叛安定于是给谟弱马令军前慰劳诸贼见谟莫不遥拜谟先所乗马安定别给将士战败蜀人得之谓谟遇害莫不悲泣善养其马不聴乗骑儿童妇女竞投草粟皆言此房公马也其结爱人心如此尒朱世隆闻而嘉之舍其罪以为东北道行台神武入洛迁颍川太守孝武入闗神武以谟忠贞遣其弟毓为大使持节劳问时军国未宁征发烦速至有数使共征一物公私劳扰谟请事遣一使下自催勒朝廷从之征为丞相右长史以清直甚被赏遇谟悉心尽力知无不为神武讨闗右以谟兼大行防左丞长史如故揔知府省务天平三年行定州事请左右拾遗补阙固不肯行神武责而罢之未几出为兖州刺史谟选用亷清广布恩信寮属守令有犯必知转徐州刺史合境欣说谟为政如在瑕邱先是当州兵皆寮佐驱使谟至咸加检勒不令烦扰又使佣赁令作衣服终嵗还家无不温饱全济甚多神武表谟清能以为劝励徴拜侍中兼国史谟无他材学每求退身不许寻兼吏部尚书加卫大将军以子子逺罪解官久之诏复本将军起为大丞相左长史除晋州刺史加骠骑大将军摄南汾州事境接西魏多所降附谟抚接殷勤人乐为用常以己禄物充飨赉文襄嘉之聴用公物西魏惧乃増置城戍慕义者自相纠合击破之龙门已北西魏戍皆平文襄特赐粟千石绢二百疋班示天下卒于州州府相帅赠物及车牛妻子遵遗志拒而不纳谟寡嗜欲贞白自守内营家产足为富赡不假官俸是以世称清白赠司空諡曰文恵子广嗣广弟恭懿恭懿字慎言沈深有局量达于从政仕齐平恩令济隂太守竝有能名预尉迟迥乱废于家隋开皇初吏部尚书苏威举为新丰令政为三辅最上嘉之赐物四百段以所得赐分给穷乏未几复赐米三百石又赈贫人上闻止之时雍州诸县令每朔朝谒上必呼恭懿至榻前访以化下之术厯泽德二州司马卢恺复奏其政美上复赐以帛授海州刺史未几国子博士何妥奏恭懿尉迟逈之党威恺曲相举荐上怒恭懿竟放岭南征还至洪州卒论者寃之
　　侯莫陈相代人祖社伏頺魏第一领人酋长父斛古提朔州刺史白水公相七嵗丧父号慕过人及长性雄杰从神武起兵破韩陵力战有功封平阳县伯改封白水郡公天保初累迁司空公进白水王又迁大将军拜太尉公兼瀛州刺史厯太保朔州刺史又授太傅别封义宁郡公卒于州赠假黄钺右丞相太宰太尉都督朔州刺史次子晋贵有干畧袭白水王武卫将军开府仪同三司梁州刺史归周授上大将军封信安县公子仲宣太常丞子颖信雍州司士参军子行方行俭行恭
　　库狄回洛代人少有武力仪貌魁伟初事尒朱氏神武举兵拥众来归从破韩陵以军功封顺阳县子累迁夏州刺史昭帝初封顺阳郡王大宁初为朔州刺史转太子太师卒赠太尉定州刺史
　　叱列平字杀鬼代郡西部人善射驭袭第一领人酋长临江伯魏末以军功至武卫将军随尒朱荣破葛荣平元颢封定陶县伯后归神武从破韩陵天保初累迁兖州刺史开府仪同三司卒赠都督瀛州刺史諡庄恵子孝冲嗣孝冲弟长义武平末侍中开府仪同三司封新宁王隋开皇中位上柱国卒于泾州刺史在官以清干称
　　王峻字峦嵩灵邱人明悟有干畧厯事神武文襄为相府佐赐爵北平男除营州刺史逺设斥广置疑兵边贼不敢发合境获安室韦不朝贡要其行路大破之虏酋帅厚加恩礼放还遂献诚款蠕蠕主庵罗辰东徙峻设伏大破之于此遁走歴尚书河清中位南道行台以罪配甲坊武平初卒于侍中赠司空
　　段琛字怀宝代人少有武用从神武出山东起兵天保中开府仪同三司兖州刺史
　　尉摽代人从神武出山东太宁初位司徒封海昌王卒子相贵嗣
　　范舍乐代人有武艺筋力絶人从神武出山东位东雍州刺史开府仪同三司封平舒侯
　　康徳代人从神武出山东歴数州刺史并省尚书左仆射开府仪同三司封新蔡王
　　尉相贵摽子武平末开府仪同三司晋州道行台尚书仆射晋州刺史及行防左丞侯子钦等宻啓周武帝请师求为内应周武自率众至城下子钦等夜开城门引军入锁相贵送长安卒
　　尉相愿摽次子强干有胆畧武平末开府仪同三司领军大将军自平阳至并州及到邺每立计将杀髙阿那肱废后主立广宁王事竟不果及广寜被出相愿拔佩刀斫柱而叹曰大事去矣知复何言
</div>
    <div class="pagination">
<a href="山西通志_page433.html">上一页</a><span>...</span><a href="山西通志_page429.html">429</a><a href="山西通志_page430.html">430</a><a href="山西通志_page431.html">431</a><a href="山西通志_page432.html">432</a><a href="山西通志_page433.html">433</a><span class="current-page">434</span><a href="山西通志_page435.html">435</a><a href="山西通志_page436.html">436</a><a href="山西通志_page437.html">437</a><a href="山西通志_page438.html">438</a><a href="山西通志_page439.html">439</a><span>...</span><a href="山西通志_page435.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
