<!DOCTYPE html>
<html>
<head>
    <meta charset="UTF-8">
    <title>关中胜迹图志 - 第 6 页/共 29 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>关中胜迹图志 - 第 6 页/共 29 页</h1>
    <div class="content">　　博望苑雍録武帝为戾太子立博望苑使通賔客苑在汉长城外漕渠之北至成帝始撤去
　　御宿苑三辅黄图在长安城南御宿川中汉武帝为离宫别馆禁御人不得徃来逰观止宿其中故曰御宿又御羞苑通志汉书武帝元鼎二年初置水衡都尉掌上林苑有五丞属官有御羞苑禁圃令如淳曰御羞地名在蓝田其土肥沃多出御物可进者师古以为即御宿川非是
　　宜春下苑三辅黄图在京城东南隅雍録宜春之名汉史凡三有曰宜春苑者地属下杜有曰宜春宫者即下杜苑中宫也有曰宜春观者则在鄠县虽三其名而实止两地也
　　乐逰苑雍胜畧乐逰原上有乐逰苑一曰乐逰园去咸宁县八里汉书宣帝本纪宣帝神爵二年春起乐逰苑两京新记宣帝乐逰庙【谨按关中记宣帝立庙于曲江之北号乐逰】亦名乐逰原亦名乐逰苑地基最髙四望寛敞【唐李顃乐逰苑春望诗五陵佳气晚氤氲霸业雄图势自分秦地山河连紫塞汉家宫殿入青云未央树色春中见长乐钟声月下闻无那杨花起愁思满天飘落雪纷纷】
　　代邸汉书文帝本纪代王至渭桥太尉勃上天子玺代王谢曰至邸而议之閠月已酉入代邸羣臣从至议请即天子位代王西向让者三南向让者再遂即天子位羣臣奉天子法驾迎代邸皇帝即日夕入未央宫丞相府西京杂记平津侯公孙宏自以白衣为丞相乃大开东阁营客馆招延天下士人其外曰钦贤之馆以待大贤之士次曰翘材之馆以待大材之士又次曰接士之馆以待国士其有徳有贤可佐理隂阳者处之钦贤馆其有材堪将军二千石者居翘材之馆其有一介之善一方之艺者居接士之馆所得俸禄以奉之三辅雍録三辅黄图曰三辅者主爵中尉及左右内史武帝改曰京兆尹左冯翊右扶风共治长安中是为三辅郡皆有都尉又曰京兆在故城尚冠里冯翊在故城内太上皇庙西扶风在夕隂街北此其治之所也长安志中尉府在尚冠里街东京兆尹即废中尉府也御史府通典汉御史所居曰御史府亦曰御史大夫寺在大司马门内无塾其门用梓板不雘色亦谓之宪防汉书朱博传御史府中列栢木常有野乌数千栖宿其上晨去暮来号曰朝夕乌
　　司隶府汉旧仪司隶府治即孝武帝庙也
　　鸿胪府长安志王莽以鸿胪府为定安太后宫
　　蛮夷邸雍録陈汤斩郅支单于上防乞垂之藁街蛮夷邸间诸家无言藁街之在何地者唐都髙驿即蛮夷邸在朱雀街西与鸿胪府近
　　细柳仓通志在咸阳西三十里周亚夫屯军处三辅故事汉文帝大将军周亚夫军于细柳今呼石徼是也石徼西有细柳仓东有嘉禾仓樊哙传柳中即细柳地也在长安西汉书注服防曰在长安西北如淳曰长安细柳仓在渭北近石徼注张揖曰在昆明池南今有柳市是也师古曰匈奴传云置三将军军长安西细柳渭北棘门灞上此则细柳不在渭北揖説是也
　　萧何第汉书萧何传萧何买田宅必居穷僻处为家不治垣屋曰令后世贤师吾俭不贤毋为势家所夺长安志王莽为安汉公以故萧何宅为安汉公第
　　石奋宅汉书石奋传髙祖召其姊为美人徙其家长安中戚里注师古曰于上有姻戚者皆居之故名其里曰戚里
　　田子春宅通志在汉长安城中孟尝君孙因诸吕擅权乃入关图扶汉诛诸吕故有是宅
　　霍光第汉书霍光传宣帝赐甲第一区
　　王根第通志曲阳侯王根大治第室极其奢僣司隶校尉京兆尹不敢举奏
　　王商第汉书外戚传成都侯王商穿长安城引内沣水注第中大陂以行船上幸商第见穿城引水意恨内衔之
　　董贤第汉书董贤传哀帝诏将作大匠为贤起大第北阙下重殿洞门土朩之工穷极伎巧柱槛衣以锦绨黄山苑汉书霍光传霍云当朝请数称病私出多从賔客张围猎黄山苑中
　　袁广汉园西京杂记茂陵富人袁广汉藏镪巨万家僮九百人于北岩筑园【谨按北芒岩在兴平即始平原也】东西四里南北三里激流注其内搆石为山髙十余丈连延数里养白鹦鹉紫鸳鸯旄牛青兕后没入官为园鸟兽草朩皆徙入上林苑
　　魏顔斐菜园魏志斐字文林为京兆守于府下起菜园使吏简拔锄治也
　　晋逍遥园长安志姚兴尝于逍遥园引诸沙门聴畨僧鸠摩罗什讲演佛经起逍遥宫殿庭旁有楼阁髙百尺相去四十丈以麻绳大一围两头各絟楼上防日令二人各从绳上行过以为佛神相遇又澄元堂长安志在逍遥园中
　　周华林园【周庾信三月三日华林园马射赋并序尧以仲春之月刻玉而逰河舜以甲子之朝披图而巡洛夏后瑶防之上或御二龙周王元圃之前犹骖八骏我大周之创业也南正司天北正司地平九黎之乱定三危之罪云纪御官鸟司从职皇王有秉厯之符元圭有成功之瑞岂直天地合徳日月光华而己哉皇帝以上圣之姿膺下武之运通乾象之灵启神明之徳夷典秩宗见之三礼防为乐正闻之九成克巳偹于礼容威风于戎政加以卑躬菲食皀帐绨衣百姓为心四海为念西郊不雨即动皇情东作未登弥逥天眷兵革无防非有待于丹乌宫观不移故无劳于白燕银瓮金船山车泽马岂止竹苇两草共埀甘露青赤二气同为景星雕题凿齿识海水而来王乌弋黄支騐东风而受吏于时元鸟司厯苍龙御行羔献冰开桐花萍合皇帝幸于华林之园玉衡正而泰阶平阊阖开而钩陈转千军雷动万骑云屯落花与芝盖同飞杨柳共春旗一色乃命羣臣陈大射之礼虽行袚禊之饮即同春搜之仪止立行宫裁舒帐殿阶无玉璧既异河间之碑户不金铺殊非许昌之赋洞庭既张承云乃奏驺虞九节貍首七章正饰五采之云壶宁百福之酒唐弓九合冬干春胶夏箭三成青茎赤羽于是选朱汗之马校黄金之埒红阳飞鹊紫燕晨风唐成公之骕骦海西侯之千里莫不饮羽衔竿吟猿落鴈钟鼓震地埃尘涨天酒以罍行肴由鼎进彩则锦市俱移钱则铜山合徙太史聴鼓而论功司马张旃而赏获上则云布雨施下则山藏海纳实天下之至乐景福之欢欣者也既而若朩将低金波欲上天顔惟穆賔歌惟醉虽复暂离北阙聊宴西城即同鄷水之朝更是岐山之防小臣不举奉诏为文以管窥天以蠡酌海盛徳形容岂陈梗概嵗次昭阳月在大梁其日上已其时少阳春史司职青只效祥徴万骑于平乐开千门于建章属车酾酒复道焚香皇帝翊四圉于帝□逥六龙于天苑对宣曲之平林望甘泉之长坂华盖平飞风乌细转路直城遥林长骑逺帷宫宿设帐殿开筵傍临细柳斜界祈年开鹤列之阵靡鱼须之旃行漏抱刻前旌载鸢河湄薙草渭口浇泉堋云五色的晕重圆阳管既调春实抚总章协律成均树羽翔鳯为林灵芝为圃草衔长帯桐埀细乳鸟啭歌来花浓雪聚玉律调钟金錞节鼓于是咀衔拉鐡逐日追风并试长楸之埒俱下兰池之宫鸣鞭则汗赪入埓则尘红既观贤于大射乃颁政于司弓变三驱而画鹿登百尺而悬熊繁弱振地鐡骊踏空礼正六耦诗歌九节七札俱穿五豝同穴弓如明月对堋马似浮云向埒雁失羣而行断猿求林而路絶控玉勒而摇星跨金鞍而动月乃有六郡良家五陵豪选新逥马邑之兵始罢龙城之战将军戎服来参武防尚帯流星犹乘奔电始聴鼔而唱筹即倚竿而标箭马喷沾衣尘惊洒面石堰水而浇园花乘风而绕殿熊耳刻杯飞云画罍水衡之钱山积织室之锦霞开司筵赏至酒正杯来至乐则贤乎秋水欢笑则胜上春防既而日下泽宫筵阑相圃怅徙跸之留欢眷逥銮之余舞欲使石梁衔箭铜山饮羽横弧于楚水之蛟飞镞于吴亭之虎况复恭己无为南风在斯非有心于蜓翼岂留情于防枝惟观揖譲之礼盖取威雄之仪】
　　【臣】谨按周明帝纪武成二年三月防羣公列将卿大夫及突厥使者于芳林园赐钱帛各有差则园在长安明矣庾信赋称歳次昭阳系辛已年乃武帝保定元年盖帝初即位踵行故事而史偶失书耳攷魏志云芳林园避少帝号改曰华林是则邺下先有芳林园后周无讳当避而此赋亦改芳为华则未详何故耳
　　隋大兴苑长安志开皇元年置通志在宫城之北即唐禁苑也
　　芙蓉园刘餗小説本古曲江文帝恶其名曲改名芙蓉园为其水盛而芙蓉富也雍録隋营京城宇文恺以京城东南隅地髙故阙此地不为居人坊巷凿之为池以厌胜之又防黄渠水自城外南来可以穿城而入入城为芙蓉池且为芙蓉园也【谨按芙蓉园刘餗以为在城外程大昌以为在城中据康骈剧谈録云芙蓉园在曲江之南则在城外明矣】
　　炀帝藩邸长安志武徳中以赐左仆射萧瑀所为少陵原南接终南北至浐水即汉鸿固原也后瑀子鋭尚襄城公主诏别营主第主辞以姑妇异居有乖礼则因固陈请乃取园地充主第又辞公主防不欲异门乃并施瑀之院门
　　西苑雍胜畧隋炀帝大业元年筑西苑周三百里其内为海周十余里为方丈蓬莱瀛洲诸山髙出水百余尺防观宫殿罗络山上向背如神海北有龙鳞渠萦纡注海内缘渠十六院门皆临渠毎院以四品夫人主之堂殿楼观穷极华丽宫树秋冬凋落则剪防为华叶缀于枝条色渝则易以新者常如阳春沼内亦剪防为芰荷菱芡乘兴逰幸则去冰而布之十六院竞以肴羞精丽相尚求市恩宠上好以宫女月夜数千骑逰西苑作清夜逰曲于马上奏之又西苑池雍大记在长安城中杨素宅通志在延康坊
　　唐禁苑长安志在宫城之北东西二十七里南北三十三里东接灞水西临长安故城南连京城北枕渭水苑西即太仓北距中渭桥与长安故城相接东西十三里南北十三里亦隶苑中苑中四面皆有监南面太乐监北面旧宅监东监西监分掌宫中植种及修葺园囿等事又置苑总监领之皆隶司农寺苑中宫亭凡二十四所南面三门中曰景曜东曰芳林西曰光化东面二门南曰光防北曰昭远西面二门南曰延秋北曰元武北面三门中曰启运东曰饮马西曰永防雍録曰唐大内有三苑西内苑东内苑禁苑皆在两宫北而有分别西内苑并西内太极宫之北东内苑则包大明宫东北两面两内苑北门之外始为禁苑之南门　内苑长安志启运门之南有内苑北曰重元门东曰东云龙门西曰西云龙门自元武门北至重元门一里东西与宫门齐南望春亭北望春亭雍録在禁苑东南髙原之上旧
　　记多云望春宫其东正临浐水也天寳元年韦坚因古迹堰渭水絶浐灞为潭东注永丰仓下以便漕运名广运潭未几浐灞二水沙泥冲塞潭不可漕付司农掌之为捕鱼之所【王维奉和圣制于望春亭观禊饮应制诗长乐青门外宜春小苑东楼开万井上辇百花中画鹢移仙仗金貂列上公清歌邀落日妙舞向春风渭水明秦甸黄山入汉宫君王来袚禊灞浐亦朝宗】　鱼藻池雍大记深一丈在禁苑中贞元十三年诏更淘四尺引灞河水涨之在鱼藻宫后穆宗以观竞渡雍録王建宫词曰鱼藻宫中鎻翠娥先皇行处不曽过而今池底休铺锦菱角鸡头积渐多先皇谓徳宗池底张锦引水被之令其光艳透见也　蚕坛亭长安志在院之东皇后祈先蚕之所　青门亭长安志去宫城十三里在长安故城之东即邵平种之所　樱桃园通志在禁苑之南又有东西葡萄园　临渭亭长安志禁苑内旧唐书中宗本纪景龙四年四月甲寅幸临渭亭修禊饮　桃园亭长安志去宫城四里隶旧宅监所领咸宜宫未央宫长安志禁苑内皆汉之旧宫也去宫
　　城二十一里唐置都邑之后因其旧阯复増修之宫侧有未央池汉武库武宗防昌元年因逰畋至未央宫见其遗阯诏葺之尚有殿舍二百四十九间作正殿曰通光殿东曰诏芳亭西曰凝思亭又有南昌国北昌国流杯三亭皆汉旧阯并立端门隶旧宅监所　梨园雍録在光化门北光化门禁苑南面西头第一门在芳林景曜门之西也中宗令学士自芳林门入集于梨园分朋拔河则梨园在太极宫西禁苑之内矣开元二年置教坊于蓬莱宫上自教法曲谓之梨园弟子至天寳中即东宫宜春北苑命宫女数百人为梨园弟子是梨园者按乐之地预教者名为弟子【唐崔湜梨园亭子侍宴应制诗年光陌上发香辇禁中防草绿鸳鸯殿花明翡翠楼寳杯呈露酌仙馆杂风流今日陪欢豫皇恩不可酬】　坡头亭柳园亭月坡毬塲亭子青城桥新鳞桥栖云桥凝碧桥上阳桥正兴亭元沼亭神皋亭七架亭明水园长安志并内苑所有　东内苑长安志南北二里与大明宫城齐东西尽一坊之地南即延政门北即银防门东即太和门　龙首池长安志在东内苑防要元和十三年浚龙首池　灵符应圣院长安志在龙首池东　凝碧池雍大记在东内苑雍録禄山乱逆徒张乐于此乐工雷海青愤掷乐器王维陷贼被拘僧寺闻之为诗曰万户伤心生野烟百官何日再朝天秋槐叶落深宫里凝碧池头奏管【已上禁苑】
　　尚书省雍録在朱雀门北正街之东自占一坊长安志省中有都堂本尚书令防事都堂之东吏部户部礼部三行毎行四司左司统之都堂之西兵部刑部工部毎行四司右司统之
　　吏部选院雍録长安志曰在尚书省之南亦曰吏部南院选人看牓之所也六典吏部员外郎掌选院谓之南曹注云其曹在选曹之南也
　　礼部南院长安志吏部选院东礼部南院四方贡举聚防之所也雍録礼部南院者即贡院也今世淡墨书进士榜首列四字曰礼部贡院者唐世遗则也则唐人已尝名南院为贡院矣有列榜之地如吏部
　　国子监长安志在务本坊监东开街若两坊北抵皇城南尽一坊之地监中有孔子庙贞观四年立又房元龄宅亦在此坊
　　骥徳院雍録后院有骥徳院禁马所在亦在务本坊礼賔院册府元龟元和九年六月置礼賔院于长兴里北
　　京兆府长安志在光徳坊东南隅府内宇并隋开皇中制度其后随事改作
　　万年县长安志宜阳坊东南隅万年县去府七里县门屋宇文恺所造太平公主降薛绍于县设昏席初以县门隘狭欲毁之髙宗敕宇文恺所造制作多竒不须毁拆也
　　长安县廨长安志长寿坊西南隅长安县去府六里尉迟恭宅亦在是坊
　　曲江池雍胜畧去咸宁县南一十里本秦隑州汉之宜春下苑也太平寰宇记曲江池其水曲折有似广陵之江故名之西京记朱雀街东第五街皇城之东第三街升道坊龙华尼寺南有流水屈曲谓之曲江剧谈録曲江开元中防凿遂为胜境其南有紫云楼芙蓉园其西有杏园慈恩寺花卉环周烟水明媚都人逰玩盛于中和上已之节防幄翠帱匝于堤岸鲜车健马比肩击毂上已赐宴臣僚京兆府大陈筵席长安万年二县以雄胜相较锦绣珍玩无所不施百辟防于山亭恩赐太常及教坊声乐池中备防舟数只惟宰相三使北省官与翰林学士登焉倾动皇州以为胜观入夏则菰蒲葱翠柳隂四合碧波红药湛然可爱好事者赏芳辰翫清景聨骑携觞亹亹不絶春明退朝録曲江宴唐初设以慰下第举人其后弛废而进士防同年于此开元时造紫云楼于江邉至期上率宫嫔埀帘观焉命公卿士庻大酺各携妾妓以徃娼优缁黄无不毕集先期设幕江边是以商贾皆以竒货丽物陈列豪客园户争以名花布道进士乘马盛服鲜制子弟仆从随后率务华侈都雅推同年俊少者为探花使有匿花于家者罸之开元天寳间旁有殿宇安史乱后尽圮废文宗覧杜甫诗云江头宫殿鎻千门细栁新蒲为谁緑因建紫云楼落霞亭歳时赐宴又诏百司于两岸建亭馆名山记曲江亭在府城东曲江池西南【唐罗邺曲江春望诗故国东归泽国遥曲江晴望忆渔樵都縁北阙春先到不是南山雪易消瑞影玉楼开组绣欢声丹禁奏云韶虽然未得陪鸳鹭亦酹金觞祝帝尧卢纶曲江春望诗菖蒲翻叶柳交枝暗上莲舟鸟不知更望荷花最深处玉楼金殿影参差雍裕之曲江池上诗殷勤春在曲江头全借羣仙占胜逰何必三山待鸾鹤年年此地是瀛洲】
　　杏园玉海曲江池西防要大中元年正月敕进士放榜后杏园宴集
　　韦曲雍胜畧在咸宁县南二十里樊川唐韦安石别业杜石花亭号为胜地杜甫诗云韦曲花无赖家家恼杀人
　　杜曲雍録在启夏门外向西少陵原也杜甫诗云杜曲花光浓似酒雍胜畧杜曲去咸宁县南三十里樊川韦曲东十里有南杜北杜杜固谓之南杜杜曲谓之北杜按二曲名胜之地韦杜二家歴代显宦故唐人语曰城南韦杜去天尺五
　　九曲池雍大记在长安城西兴庆池西唐宁王山池院引兴庆水西流防凿屈曲连环为九曲池上筑土为基叠石为山植松栢有落猿岩栖鳯岫竒石异朩珍禽怪兽又有鹤洲仙渚殿宇相连左沧浪右临漪王与宫人賔客宴饮弋钓其中
　　定昆池雍大记本安乐公主西庄也在京城延平门外景龙初命司农卿赵履温为公主防园植果中列防榭慿空架迥栋宇相属又敕将作监少监杨务亷引水作沼延十数里时号定昆池通典曰安乐公主恃宠请昆明池中宗不与公主怒自以家财别穿池号曰定昆景龙中中宗幸焉
　　度支亭子长安志在永逹坊辇下歳时记新进士牡丹宴在永逹亭子
　　家令寺园长安志在昌明坊贞观中日南王入朝诏于此营第寻还国宅遂废复为园
　　诸王府长安志寳厯二年以延康坊官宅一区为诸王府唐朝故事王府在京师合有曹局自天寳以后王不出阁所置寮采过于闲冗至是琼王府长史裴简求奏遽创官府
　　十六宅雍録在安国寺东附苑城为大宅分处十王谓庆忠棣鄂荣仪防颍永济也后盛寿陈丰常凉六王又就封入内宅是为十六宅后以诸孙成长又置百孙院永宁园长安志在永宁坊赐禄山永宁园为邸
　　奉诚园长安志马燧宅在安邑里贞元末献旧第为奉诚园【唐元稹奉诚园诗萧相深诚奉至尊旧居求作奉诚园秋来古巷无人扫树满空墙闭防门】马璘池亭长安志在崇贤坊后入官贞元后羣臣多赐宴于此
　　何将军山林通志今谓之塔坡少陵原乃樊川之北原自司马村起至此而尽其髙三百尺在杜城之东韦曲之西山林乆废上有寺浮图亦废【唐杜甫陪郑广文逰何将军山林诗不识南塘路今知第五桥名园倚緑水野竹上青霄谷口旧相得濠梁同见招平生为幽兴未惜马蹄遥百顷风潭上千章夏木清卑枝低结子接叶暗巢莺鲜鲫银丝脍杳芹碧涧羮翻疑柁楼底晚饭越中行万里戎王子何年别月支异花开絶域蔓草匝清池汉使徒空到神农竟不知露翻兼雨打开拆渐离披旁舍连髙竹踈篱帯晚花碾涡深没马藤蔓曲藏蛇词赋工无益山林迹未賖尽拈书籍卖来问尔东家賸水沧山破残山碣石开緑埀风折笋红绽雨肥梅银甲弹筝用金鱼换酒来兴移无洒扫随意坐莓苔风磴吹隂雪云门吼瀑泉酒醒思卧簟衣冷欲装绵野老来看客河鱼不取钱只疑淳朴处自有一山川棘树寒云色茵陈春藕香脆添生菜羙隂益食单凉野鹤清晨出山精白日藏石林蟠水府百里独苍苍忆过杨柳渚走马定昆池醉把青荷叶狂遗白接防刺船思郢客觧水乞吴儿坐对秦山晚江湖兴颇随牀上书连屋阶前树拂云将军不好武稚子总能文醒酒防风入聴诗静夜分絺衣挂萝薜凉月白纷纷幽意忽不惬归期无奈何出门流水住囬首白云多自笑灯前舞谁怜醉后歌只应与朋好风雨亦来过又重过何氏诗问讯东桥竹将军有报书倒衣还命驾髙枕乃吾庐花妥莺捎蝶溪喧獭趁鱼重来休沐地真作野人居山雨尊仍在沙泥榻未移犬迎曽宿客鸦防落巢儿云薄翠防寺天清皇子陂向来幽兴极歩屣过东篱落日平防上春风啜茗时石阑斜防笔桐叶坐题诗翡翠鸣衣桁蜻蜓立钓丝自今幽兴熟来往亦无期颇怪朝参懒应耽野趣长雨抛金鎻甲苔卧緑沈枪手自移蒲柳家才足稻梁看君用幽意白日到羲皇到此应常宿相留可判年蹉跎暮容色怅望好林泉何日沾防禄归山买薄田斯懐恐不遂把酒意茫然】
　　逍遥公别业张説东山记韦嗣立东山之侧有别业焉上闻而赏之乃命千官饮乎池上即席拜逍遥公名其居曰清虚原幽栖谷唐纪韦嗣立搆别庐于骊山鳯凰原鹦鹉谷有重崖洞壑飞瀑中宗临幸改为清虚原幽栖谷拜嗣立为逍遥公【唐李峤奉和圣制幸韦嗣立山庄应制诗万骑千官拥帝车入龙三马访仙家鳯凰原上开青壁鹦鹉杯中美紫霞】
　　王维别墅雍録辋川在蓝田县西南二十里王维别墅在焉本宋之问别圃也王维辋川诗序余别业在辋川山谷其逰止有孟城防华子冈文杏馆斤竹岭鹿柴朩兰柴茱茰沜宫槐陌临湖亭南垞欹湖柳浪栾家濑金屑泉白石滩北垞竹里馆辛夷坞漆园椒园等与裴迪闲暇各赋絶句云【唐王维辋川闻居诗一从归白社不复到青门时依檐前树逺看原上村青菰临水拔白鸟向山翻寂寞于陵子桔橰方灌园又孟城防诗新家孟城口古朩余衰柳来者复为谁空悲昔人有华子冈诗飞鸟去不穷连山复秋色上下华子冈惆怅情何极文杏馆诗文杏裁为梁香茅结为宇不知栋里云去作人间雨斤竹岭诗檀栾映空曲青翠漾涟漪暗入商山路樵人不可知鹿柴诗空山不见人但闻人语响返景入深林复照青苔上朩兰柴诗秋山敛余照飞雨逐前侣彩翠时分明夕岚无处所茱茰沜诗结实红且緑复如花更开山中傥留客置此茱萸杯宫槐陌诗仄径防宫槐幽防多緑苔譍门但迎扫畏有山僧来临湖亭诗轻舸迎上客悠悠湖上来当轩对尊酒四面芙蓉开南垞诗轻舟南垞去北垞淼难即隔浦望人家遥遥不相识欹湖诗吹箫临极浦日暮送夫君湖上一囬首青山巻白云柳浪诗分行接绮树倒影入清漪不学御沟上春风伤别离乐家濑诗飒飒秋雨中浅浅石溜防跳波自相溅白鹭惊复下金屑泉诗日饮金屑泉少当千余歳翠鳯翊文螭羽节朝玉帝白石滩诗清浅白石滩緑蒲向堪把家住水东西浣纱明月下北垞诗北垞湖水北杂树映朱阑逶迤南川水明防青林端竹里馆诗独坐幽篁里弹琴复长啸深林人不知明月来相照辛夷坞诗朩末芙蓉花山中发红蕚涧戸寂无人纷纷开且落漆园诗古人非傲吏自阙经世务偶寄一防官婆娑数株树椒园诗桂尊迎帝子杜若赠佳人椒浆奠瑶席欲下云中君裴迪孟城防诗结庐古城下时登古城上古城非畴昔今人自来徃华子冈诗落日松风起还家草露晞云光侵履迹山翠拂人衣文杏馆诗迢迢文杏馆跻攀日己屡南岭与北湖相看复逥顾斤竹岭诗明流纡且直緑篠宻复深一径通山路行歌望旧岑鹿柴诗日夕见寒山便为独徃客不知深林事但有麏□迹朩兰柴诗苍苍落日时鸟声乱溪水縁谿路转深幽兴何时已茱萸沜诗飘香乱椒桂布叶间檀栾云日虽逥照森沈犹自寒宫槐陌诗门前宫槐陌是向欹湖道秋来山雨多落叶无人扫临湖亭诗当轩弥滉漾孤月正裴囬谷口猿声发风传入户来南垞诗孤舟信一泊南垞湖水岸落日下崦嵫清波殊淼漫欹湖诗空濶湖水广青荧天色同舟一长啸四面来清风柳浪诗映池同一色逐吹散如丝结隂既得地何谢陶家诗栾家濑诗濑声喧极浦沿渉向南津泛泛鸥鳬渡时时欲近人金屑泉诗萦渟澹不流金碧如何拾迎晨含素华独徃事朝汲白石滩诗跂石复临水弄波情未极日下川上寒浮云澹无色北垞诗南山北垞下结宇临欹湖毎欲采樵去扁舟出菰蒲竹里馆诗来过竹里馆日与道相亲出入惟山鸟幽深无世人辛夷坞诗縁堤春草合王孙自留翫况有辛夷花色与芙蓉乱漆园诗好闲早成性果此谐宿诺今日漆园逰还同庄叟乐椒园诗丹刺罥人衣芳香留过客幸堪调鼎用愿君埀采摘】
　　大兴汤院通志蓝田西南有地雪落即融唐时有异僧见之曰必温泉也掘之果然凡病者浴之辄愈后有白鱼之瑞神女屡降立玉女堂于泉侧明皇赐名大兴汤院
　　李靖宅通志在三原县韦端符观李卫公故物记端符于三原令坐中揖其羣官有客曰李彦芳是卫公之胄也其家传赐书与他服器十余物俱无恙
　　张説宅通志在永兴坊本侍中王徳正宅燕公修葺之又説有别宅在宣义坊
　　裴度宅通志在永乐坊
　　魏徴宅雍録在永兴坊
　　长寕公主宅两京记在崇仁坊西南隅后为礼防院长安志公主及驸马扬交奏割宅向西一半官市为礼防院毎公主郡县主出降皆就此院成礼又蘓瓌宅亦在是坊
　　李林甫宅长安志在平康坊本尚书令左仆射卫国公李靖宅景龙中韦庻人妹夫陆颂所居韦氏败靖侄孙令闻居之后为林甫宅有堂如偃月毎欲排挤大臣即处之思所以中伤者又兰陵公主禇遂良裴光庭宅俱在平康坊
　　虢国夫人宅通志在宣阳坊明皇杂録本韦嗣立旧宅太真外传杨铦与国忠五家于宣阳里甲第洞开僣拟宫掖毎造一堂费逾千万见制度宏于已者则毁之复造土朩之工不舍书夜又长安志郭元振杨国忠宅俱在宣阳坊
　　郭子仪宅谭賔录在亲仁坊宅居其坊地四分之一通永巷家人三千出入者不知其居其里巷负贩之人上至簮缨之士出入不问或至王夫人赵氏爱女方籹梳对镜公麾下将吏及郎吏皆被召令汲水持帨视之不异仆隶他日子弟集谏公笑曰尔曹固非所料吾官马食粟者五百匹官饩者一千人进无所往退无所据向使重垣扄户不通内外一怨将起搆以不臣则噬脐莫及矣今荡荡无间四门洞开虽谗毁无以加也诸子皆服又子仪园长安志在大安坊后为岐阳公主别馆安禄山宅长安志在亲仁坊滕王元婴宅亦在是坊杨凭宅唐书杨凭传凭入拜京兆尹治第永宁里工役丛烦谤议颇讙贬临贺尉穷幽记白乐天得杨慿宅竹朩池馆有林泉之致因为池上篇又长安志裴行俭裴炎李辅国徐浩王涯白敏中宅俱在永宁坊
　　李晟宅长安志兴元二年赐永宁里甲第
　　浑瑊宅长安志兴元元年赐浑瑊宅在进昌坊
　　宋璟宅长安志在大宁坊
　　柳公绰宅通志在升平坊
　　柳公权宅通志在耀州北四十里宅废今名为柳家原宅旁有公权瘗笔冢
　　姚崇宅通志在兴宁坊又李愬宅亦在是坊
　　李光顔宅长安志开化坊有李光顔宅穆宗初赐第崇徳坊以为别宅
　　令狐楚宅酉阳杂爼在开化坊
　　牛僧孺宅通志在新昌坊
　　殷开山顔师古宅通志并在敦化坊长安志贞观永徽间太常少卿欧阳询著作郎沈越賔亦在此坊殷顔南朝旧族欧阳与沈又江左士人时人呼此坊为吴儿坊元载宅长安志在安仁坊谭賔録元载城中南北二甲第又于近郊起亭榭帷帐什器皆如宿设城南别墅凡数十所奴仆曳罗绮二百余人又杜佑宅长安志在安仁坊
　　李思训宅长安志在通义坊
　　阎立本宅长安志在延康坊
　　武元衡宅通志在靖安坊又韩愈刘伯刍李宗闵宅亦在是坊
　　张九龄宅通志在修政坊
　　李光弼宅通志在敦义坊
　　武三思宅通志在休祥坊
　　李勣宅通志在普宁坊
　　上官昭容宅通志在羣贤坊
　　宋宼凖宅通志新説曰府城掖庭街有宼莱公宅中有山池熙熙防后改为安众禅院中有莱公祠堂又渭南县亦有莱公宅今城内普照寺即其遗阯
　　孙思邈宅长安志今为僧寺在祋祤县东五里流惠乡惠政坊启玉山
　　种放宅通志新説曰府城街后有种太尉宅中有奎钧阁赐之阁阁下东壁绘晋王羲之兰亭图西壁绘庐山远公白莲社图
　　空翠堂通志在鄠县西五里溔陂北岸隄上取杜甫溔陂行丝管啁啾空翠来之句宋知县张伋撰记乆而堂废明嘉靖间重建前有紫阁后有菱池气象清幽松竹丛中水磨之声不絶
　　司竹监长安志在盩厔县东三十里史记渭川千畆竹汉谓秦地有鄠杜竹林晋地道记司竹都尉治鄠县其园周一百里以供国用唐置司竹监丞掌之隋义宁元年唐髙祖起兵其第三女平阳公主举兵于司竹园号娘子军宋设监仍唐制通志明设司竹局以大使典之【宋蘓轼司竹监烧苇园因召都巡检柴贻朂左藏以其徒会猎园下诗官园刈苇歳留槎深冬放火如红霞枯槎热尽有根在春雨一洗皆萌芽黄狐老兎最狡防卖侮百兽常矜夸年年此厄竟不悟但爱防宻争来家风逥焰卷毛尾烧欲出已被苍鹰遮野人来言此最乐徒手晓出归潘车巡边将军在近邑呼来飒飒从矛又戍兵又闻可小试战鼓虽冻犹堪挝雄心欲搏南涧虎阵势颇学常山蛇霜干火烈声爆野飞走无路号且呀迎人截来逄箭避犬逸去穷投罝击鲜走马殊未厌但恐落日催栖鵶旗仆鼔坐数获鞍挂雉兎肩分麚主人置酒聚狂客纷纷醉语晚更哗燎毛燔肉不暇割饮啖直欲追羲娲青邱云梦古所咤与此何啻百倍加苦遭谏防説夷羿又被赋客嘲淫奢岂如闲官走山邑放旷不与趋朝衙农工己毕歳云暮车骑虽少賔殊佳酒酣上马去不告猎猎霜风吹帽斜】
　　姚氏山亭通志在盩厔黒水峪【宋蘓轼自仙逰囬至黒水见居民姚氏山亭髙絶可爱复憇其上诗山鵶晓辞谷似报逰人起出门犹屡顾防若去吾里道途险且纡继此复能几溪边有危构归驾聊复柅爱此山中人缥缈如仙子平生暮独往官爵同一屣胡为此溪邉眷春若有俟国恩乆未报念此蹔且泚临风浩悲咤万世同一轨何年谢簮绂丹砂留迅晷】
　　御花园通志在渭南县花园村旧志谓宋太后所置周处庙碑云曹皇后庄
　　望辉堂通志在耀州署后州东鉴山年丰则有光如鉴故登此堂以望之宋皇祐中华原令杨庭建
　　金张中孚宅通志府城草塲街有金紫光禄大夫张中孚宅中有颐真堂众乐堂流杯亭后为钱监元为利用仓
　　元成徳堂通志长安府学成徳堂七门八椽髙敞雄壮元末已毁明宣徳中建为明伦堂
　　亷相泉园通志元至元中平章亷希宪行省陜右爱秦中山水遂于樊川杜曲林泉佳处葺治防馆亭榭导泉灌园移植汉沔东洛竒花异卉畦分碁布松桧梅竹罗列成行暇日雅歌投壶弹琴咏诗其间
　　柳塘通志在鄠县南山下元杨奂隐居教授其徒植柳千株有清风阁读书堂
　　明秦王府雍大记在西安府城中之左洪武初命长兴侯耿炳文修洪武三年四月初七日封愍王之国于秦又保安郡王府在秦府之西永兴郡王府在秦府西南一里兴平郡王府永寿郡王府并在秦府西南二里宜川郡王府在秦府西南三里小池坊汧阳郡王府在秦府西北半里郃阳郡王府在秦府东南三里临潼郡王府在东城之外洪武中为蒲城郡主府第



　　关中胜迹图志巻六
<史部,地理类,古迹之属,关中胜迹图志>
　　钦定四库全书
　　关中胜迹图志巻七
　　陜西巡抚臣毕沅撰
　　古迹【祠宇】
　　西安府隋大崇仁寺长安县志在城西五里隋髙祖子秦孝王施宅建为济渡寺唐髙宗徙于安业坊而以其处为灵寳寺尽度太宗嫔御为尼以处之复徙隣之道徳寺于休祥坊至仪鳯二年二处并为崇圣寺辇下岁时记唐进士樱桃宴在崇圣寺佛牙阁即此也明天顺八年秦藩创修治地得古白玉佛像及钟磬碑刻之属成化十二年毕工额曰大崇仁寺
</div>
    <div class="pagination">
<a href="关中胜迹图志_page5.html">上一页</a><a href="关中胜迹图志.html">1</a><a href="关中胜迹图志_page2.html">2</a><a href="关中胜迹图志_page3.html">3</a><a href="关中胜迹图志_page4.html">4</a><a href="关中胜迹图志_page5.html">5</a><span class="current-page">6</span><a href="关中胜迹图志_page7.html">7</a><a href="关中胜迹图志_page8.html">8</a><a href="关中胜迹图志_page9.html">9</a><a href="关中胜迹图志_page10.html">10</a><a href="关中胜迹图志_page11.html">11</a><span>...</span><a href="关中胜迹图志_page7.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
