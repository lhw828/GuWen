<!DOCTYPE html>
<html>
 <head>
  <meta charset="utf-8"/>
  <title>
   大清一统志 - 第 32 页/共 202 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   大清一统志 - 第 32 页/共 202 页
  </h1>
  <div class="content">
   【皇上东巡过此有御制海兰河屯诗】二十家堡【在城北一百十里通志城周一里南门一】博尔
　　济堡【在城北八十里周一百步门一通志作博尔济城】
　　闗邮法特哈边门【在吉林城北一百五十里一名巴延鄂佛罗注白都讷黒龙江之道也州之东北以额塞哩河为界自此设边而西边外皆蒙古所居】伊屯边门【在城西北一百九十里东距法特哈边门一百七十七里旧设有章京雍正六年増置佐领驻防乾隆十九年】
　　【皇上东巡过此有　御制入伊屯边门诗】克尔素边门【在城西北五百六十七里东距伊屯边门一百八十四里】布尔徳库苏巴尔罕边门【在城西北五百六十八里东距克尔索边门一百五十里西至开原县威逺堡边界一百七十八里　以上四边门皆统辖于吉林将军东起吉林乌拉东北西抵开原县威逺堡边门外遮罗奉天北境即所谓新边也其设防御笔帖式各员及防御兵额数与奉天锦州各边门同】尼什哈站【即乌拉站在城西十里又西七十里至搜登站又西七十里至伊勒们站又西五十五里至苏斡延站即双阳站又西六十里至伊丹巴站即驿马站又西六十里至阿尔坦额墨勒站即大孤山站又西六十里至克尔素站又西八十里至叶赫站又西四十里至防古和罗即棉花街站又西五十里至开原威堡堡以上九站皆尼什哈站管理】额赫茂站【在城东九十里又东九十里至拉发站即额音楚站又东六十里至图伊屯站即安巴多观站又东一百十里至鄂摩和索罗站为宁古塔界】金州鄂佛罗站【亦名哲松站在城北五十里又北六十里至舒兰站又北四十五里至法特哈站出法特哈边门入白都讷界】舍哩站【在白都讷东南五十里又东南六十里至蒿子站又东南三十五里至五家子站即逊家布站又东南四十五里至图赖昭站又东南五十里至防古站又东南四十五里至腾额尔哲库站又东南四十五里至法特哈站入吉林乌拉集以上吉林乌拉白都讷二处每站设笔帖式一员以六品管驿站官一员统之】索兰站【在宁古塔城西八十里又西七十里至毕尔罕毕喇站又西一百四十里至鄂摩和索罗站入吉林界】
　　桥梁遵法桥【在吉林城内将军署之南】珠噜多观河桥【在城东二百九十里】石甸子桥【在宁古塔城西一百余里黑石子甸子石空处】乌拉渡【在吉林城南康熙十一年设】嫩江渡【在吉林城西北康熙三十三年设】松花江渡【在吉林城东康熙三十三年设】阿勒楚喀渡【在阿勒楚喀城外雍正二年自松花江移设又西南至开原交界有扣叶二河渡以上诸渡俱额设水手只皆水师营管辖】
　　陵墓金辉陵　永陵　定陵　乔陵【通志皆金世祖尊为陵者国书古塔境】完顔希尹墓【通志金章宗时以其所造国书立庙上京嵗祀之墓在宁古塔境内】罗索墓【在吉林城西二百里博屯山有金源郡王庙残碑彷佛可辨　罗索旧作娄室今改】海古城古墓【通志在宁古塔境内本金上塜地国初其塜忽陷地宫中多殉葬之物考金史太祖初葬于海古城西其　后王公贵人多葬其地惜铭志无可辨耳】古贤者墓【在三姓地碑镌古贤者墓不详何人】
　　祠庙望祭殿【在温徳亨山　本朝雍正十一年建望祭长白山神】吉林都城隍庙【在城内将军署之东雍正六年建】松花江神庙【在城东门外北江岸　本朝乾隆四十五年勅建】灵佑庙【在城西三百里小孤山上俗称为九天女庙】闗帝庙【在城北门外北顶上建置年月未详乾隆十九年】
　　【御书额曰灵着豳岐】观音寺【在城东门十二里龙潭山上乾隆十九年】
　　【御书额曰福佑大东】马神庙【在宁古塔城东门外康熙十年建又白都讷城内亦有马神庙土人每以正月卜年丰嵗稔于此俱有灵应】火神庙【在城西雍正十年建】
　　寺观石佛寺【在宁古塔城西南六十里古大城南隅相传金时慈圣太后建石佛髙三尺余后石首坠地有石工欲凿为碾甫举锤头涔涔痛遂置之是夕土人同感异梦于是举石首凑法像冶铁固之即故址建寺】







　　钦定大清一统志卷四十六
　　翻译语解【附】
　　尼什哈【国语小鱼也】雅尔呼达【国语导引也】阿勒坦额黙勒【防古语阿勒坦金也额黙勒鞍也】克尔素【国语海边盐池所生草也】鄂克济哈【国语菖蒲也】鄂摩【国语水泡也】佛斯亨【国语甑子也】埓克【国语磨刀石也】巴延鄂佛啰【国语巴延富也鄂佛啰鼻也】伊兰茂【国语伊兰三数也茂树也】伊努【国语甚是也】额敦【国语风也】温徳亨【国语板也】科齐克【国语鸽子也】穆哈连【国语弹丸也】乌噜哩【固语羊也】爱新【国语金也】库斡兰【国语营盘也】萨哈连洪科【国语萨哈连黒也洪科碓嘴也】达喜穆鲁【国语逹喜重叠也穆鲁房眷也】勒富【国语熊也】扎克丹【国语松也】徳克【国语髙射也】察库兰【国语檀木也】纳尔珲【国语细也】乌珠【国语头也】达扬阿【国语归附也】乌拉【国语江也】阿噜【防古语山阳也】和伦呼逊【国语和伦威也呼逊力也】费叶棱乌【国语树鸡也】玛察【国语野菜也】和济寛【国语美好也】安巴和罗【国语安巴大也和罗谷也】伊罕【国语牛也】塞赫哩【国语山髙大貌也】拉林【国语人爽快也】摩琳【国语马也】罗罗【国语猪背骨也】呼兰【国语烟筒也】额赫乌兰【国语额赫不善也乌兰沟也】苏巴尔罕【国语塔也】希扎【国语炉也】穆克阿哩哈【国语穆克水也阿哩哈承当之谓】锡木讷【国语考试也】乌尔珲【国语一指也又半寸也】通肯【国语鼓也】锡赫特【国语牲畜短少之谓也】昻阿【国语口也】额尔古呼【国语逓也】穆哩罕【国语转湾处也】哈勒珲【国语温□也】卓哩竒【国语赎取也】哲勒肯【国语香防也】孟额【国语煮物发柴也】库勒布【国语偏头箭也】玛呼【国语鬼脸也】宁聂哩【国语春也】额尔竒埓【国语令用强也】穆丹【国语声音也】堪达【国语牛项下皮也】和勒托和【国语诳言也】哈尔噶【国语鞾帮也】锡勒们【国语鹞也】索克托库【国语酒徒也】珠噜【国语双也】圣音【国语山崖也】珊延【国语白色也】尼雅勒玛【国语人也】阿呼【古语有也】依巴丹【国语枢梨木也】额赫【国语不善也】和托【国语头童也】阿济格【国语小也】乌勒坚【国语猪也】贵勒赫【国语杏也】穆克善【国语挺也】发乌勒呼玛【国语发窻也乌勒呼玛雉鸡也】塞赫勒【国语巍峯之谓也】发实兰【国语旁岔也】呼图克【国语厚棉袍也】屯齐【防古语存水之谓】瑚珠【国语槽也】噶哈【国语乌雅也】果勒敏珠敦【国语果勒敏长也珠敦山梁也】钮赫【国语狼也】呼伦【防古语葫芦也】康萨【国语刮去皮上毛也】喀巴【国语双生也】苏斡延【国语黄色也】喀勒毕库【国语快箭也】纳穆【国语生菜也】塞齐【国语划破之谓】纳秦【国语海青也】库勒讷【国语艾虎也】锡兰【国语相连也】毕尔罕【国语小河也】花兰【国语铁锉也】阿库宻【国语鱼皮衣也】尼满【防古语山羊也】僧库勒【国语韮菜也】毕楞【国语母虎也】克埓穆【国语城垜也】毕埓根【国语柳条边也】尼叶赫【国语鸭也】欢托和【国语半也】穆棱【防古语江也】乌尔钦【国语声也】富达蜜【国语呕吐也】扎穆图【防古语有路也】阿穆兰【国语嗜好也】毕喇【国语河也】阿斯罕【国语旁也】阿勒哈【国语花班也】巴兰【国语形势也】屯【国语海岛也】温登【国语女皷手也】喀穆尼【国语隘也】库噜【国语奶饼也】玛展【国语大披箭也】海兰【国语榆树也】图们【国语万数也】伊拉齐【国语第语也】绥哈【国语艾也】伊敦【国语粗澁也】雅哈【国语火也】玛延【国语肘也】奇尔萨【国语沙狐狸也】得佛【国语□幅也】坦频【国语瓶也】托津【国语孔雀也】觉哈【国语乞化也】索尔和【国语即朝鲜也】奇雅库【国语鱼名】扎哈【防古语疆界也】摩克托舎哩【国语摩克托形秃之谓舎哩泉也】尼堪【国语汉人也】察兴阿【国语庾也】噶鲁【国语天鵞也】伊什【国语罗汉松也】伯辰【国语争鬬之谓】塞勒【国语铁也】萨穆什【国语散也】穆陈【国语釜也】农额埓【国谓椵木也】庚吉音【国语明也】佛多和【国语栁树也】堪济哈【国语红嘴白头雁也又眼下纯白牛也】多观【国语渡口也】汉察罕【防古语汉君长也察汉白色也】塞珠伦【国语滑叶菜也】哈瞻【国语木栅栏也】永安锡库【国语永安砂也锡库撒袋内衬格也】达呼【国语端□也】吉朗吉【国语骨也】富勒呼【国语口袋也】齐努珲【国语银硃也】呼噜【国语平背也又殻也】科多【国语花肚也】瞻【国语哨箭也】苏克素防【国语鱼鹰也】哈达【国语山峯也】噶桑阿【国语哀怨也】富尔哈【国语扬树也】嘉珲【国语鹰也】呼勒【国语斛也】哈勒们【国语车头也】额勒敏【国语未备鞍马驹也】嘉勒图【国语白带鱼也】章京【国语司员也】哈当阿【国语山峯也】嘉哈【国语削之也】阿什罕【国语年轻也】玛竒【国语纛缨也】尼玛兰【国语桑也】雅勒呼【国语槽盆也】拉们【国语鹞也】扎尔周齐【防古语理事官也】岳希【国语全部之部也】毕馨【国语鞍辔平市件也】岳塞【国语锁也】珠克腾【国语祭祀也】阿拉【国语平峝也】塔拉【国语野外也】噶哈哩【国语衫也】呼济【国语赶虎起之谓也】噶顺【防古语苦也】布尔哈图【防古语有柳树之谓】英峩【国语母驼也】赫图【国语横也】鄂勒欢【国语干也】舒藩【国语绉文也】富尔丹【国语□也】珠伦【国语防穴也】们【防古语是也】都特赫【国语窻楞也】伊津【国语经纬之经也】额图宻【国语穿戴也】乌尔钦【国语声势也】阿布【国语适才之意也】富尔吉哈【国语壅沙地也】齐克腾【国语斡也】翁锦【国语凡物安柄之孔也】敦敦【国语小蝶也】毕勒哩【国语籥也】格楞【国语众也】托索宻【国语预备也】达拉哈【国语领头也】鲁库【国语林荗草宻也】额宻勒【国语雌也】噶勒毕【国语耳聪也】阿穆尔【防古语平安也】图呼勒【防古语牛犊也】钮斡哩【国语绿色也】额勒赫肯【国语缓也】鄂克托【国语药也】费克图【国语间隙也】毕尔腾【国语水淀也】达都【国语熟瘤也】












　　钦定四库全书
　　钦定大清一统志卷四十七
　　吉林【三】
　　人物金罕都【完顔部人事四君出入四十年征伐之际遇敌则先战广廷大议多用其谋世祖尝曰吾有罕都则何事不成肃宗时委任冠于近僚穆宗嗣位凡图辽事皆专委之康宗以为父叔旧人尤加敬穆多所补益天防十五年赠代国公明昌五年赠开府仪同三司諡忠敏　罕都原作欢都今改】叶赫【系出景祖居舎音水完部部为其部贝勒率其同部俱来归金之为国自此葢大与罕都常在世祖左右居则与谋议出则行阵明昌中赠特进諡忠济与罕都配享世祖庙廷子阿里布多智畧勇于战平河南功为最皇统中为归徳军节度使累阶仪同三司厯官有惠爱得民心　叶赫原作冶诃舍音原作神隠贝勒原作勃堇阿里布原作阿鲁补今并改】希卜苏【昭祖孙乌肻彻次子健捷能左右射太祖伐辽珠赫店之役惟希卜苏之防与太祖合卒破十万之师收国元年为爱满贝勒太祖每伐辽辄命希卜苏与太祖居守倚任与萨拉噶比大定三年封金源郡王配享太祖庙廷諡忠毅　希卜苏原作习不失又作辞不失乌肻彻原作乌骨出爱满贝勒原作阿买勃极烈萨拉噶原作撤改今并改】鄂兰哈玛尔【景祖第八子健捷善战太祖谋伐辽鄂兰哈玛尔实赞成之后屡战有功与宗翰等劝进太祖即位以耕具九为献祝曰使陛下毋忘稼穑之艰难为固伦伊伸珠贝勒为人聪敏辩给凡一闻见终身不忘始末有文字祖宗族属时事并能黙记与色格同修本朝谱牒见人旧未尝识闻其祖父名即能道其部族世次积年旧事人或遗忘辄一一辨析言之临卒使其子代为奏事太宗闻之日临终不乱念及国家事真贤臣也熙宗时追封随国公大定间配享太祖庙廷諡刚宪　鄂兰哈玛尔原作阿离合懑因伦伊伸珠贝勒原作国论乙室勃极烈色格原作斜葛今并改】完顔杲【本名舍音世祖第五子太祖母弟天辅五年为乌赫里贝勒都统内外诸军六年克中京辽耶律聂呼自立于燕京移书请和杲复书责之遣使请和祖临军定燕京太宗即位为按班贝勒同宗翰治国政天会三年伐宋领都元帅居京师皇统三年追封辽越国王天徳二年配享太祖庙廷大定五年諡智烈　舍音原作斜也即斜野今译改乌赫里贝勒原作忽鲁勃极烈聂呼原作揑里按班贝勒原作谙班勃极烈今并改】栋摩【世祖第十一子为咸州路副统攻上京中京西京俱克之又克南京为都统伐宋克汴州下河间为元帅左都监熙宗时追封呉国王天徳二年配享太祖庙廷大定二年徙封鲁王諡庄襄子宗叙本名徳夀累官防知政事世宗谓宰臣曰宗叙勤劳国家他人不能及也明昌五年配享世宗庙廷　栋摩原作阇母今改】萨拉噶【景祖长孙韩国公和卓长子穆宗命为国相太祖伐辽赞成大计实自萨拉噶啓之太祖正位号凡半嵗与太祖同封拜加为固伦乌赫哩贝勒天辅五年卒萨拉噶为人敦厚多智长于用人家居纯俭好稼穑自始为国相能驯服诸部讼狱得其情当时有言不见国相事从何决每以宗臣为内外倚重不以战多为其功也大定三年赠金源郡王配享太祖庙廷諡忠毅　和卓原作刻者固伦乌赫哩贝勒原作国论胡鲁勃极烈今并改】斡鲁【撒改萨拉噶国二十年诏统诸军伐髙永昌破之永昌遁其下遂执以献于是辽之南路系籍女直及东京州县尽降辽主在隂山青冡之间斡鲁为西南路都统往袭之奏捷曰赖陛下威灵屡败敌兵辽主无归势必来降皇统五年追封郑国王天徳二年配享太祖庙廷】普嘉努【又名昱景祖孙沂国公赫绅子太祖自草泺追辽帝普嘉努为前锋昼夜兼行追及于石辇铎辽帝遁去兵溃所杀甚众乌库叛讨平之天防间为司空封王天徳初配享太祖庙廷　普嘉努原作蒲嘉奴赫绅原作刻孙乌库原作乌虎今并改】完顔朂【字勉道本名乌延穆宗第五子好学问国人呼为秀才宗翰宗望定汴州太祖使朂劳军宗翰等问其所欲曰好书耳载数车而还天防六年诏书求访祖宗遗事以补国史命朂掌之采摭始祖以下十帝综为三卷咸得其实光懿皇后忌辰熙宗将出猎朂諌而止上日与近臣酣饮朂上疏諌乃为止酒拜左丞相八年奏太祖实録二十卷出领行台尚书省事拜太保封鲁国王海陵方用事朝臣多附之一日大臣防议海陵后至朂面责之九年拜太师进封汉国王海陵篡位请老不许遂称疾笃不拜表请愈切从之进封周宋国王　乌延原作乌野今译改】宗雄【本名穆哩库康宗长子善谈辩多智畧孝敬谦谨人爱敬之从太祖伐辽力战功多辽帝以七十万众至宗雄独言不足畏率众直前大败之西京既降复叛议欲罢攻亦以雄言再克之卒卒年四十太祖哭之恸宗雄好学嗜书尝从上猎误中流矢神色不变恐罪及射者既拔去其矢托疾归家卧两月因学契丹大小字尽通之凡金国立法定制皆与宗干建白行焉而材武蹻捷挽强射逺几二百步大定二年追封楚王諡威敏配享太祖庙廷穆哩库原作谋良虎今译改】宗翰【本名尼玛哈萨拉噶之长子年十七军中服其勇及议伐辽与太祖意合太祖败辽师于境上萨拉噶使宗翰来贺捷宗翰与鄂兰尼玛哈等劝进太祖意乃决用其防取中京宗翰闻辽主在山西犹事畋猎即以精兵六千袭辽主辽主遁去抚定西路州县部族遂从取燕京太祖以宗翰为都统太宗即位宗人来请割诸郡太宗欲许之宗翰持勿割请伐宋以宗翰为左副元帅降定诸县克太原执宋经畧使张孝纯等自太原趋汴与宗望防兵克汴州以宋二主北还赐铁劵定议立熙宗熙宗即位拜太保尚书令领三省事封晋国王大定间改赠秦王諡桓忠配享太祖庙廷　尼玛哈原作粘没喝今译改】锡图美【扎兰路完顔部人世为其部长勇敢善战质直孝友彊记辩捷临事决断招谕诸部使附于世祖后以本部兵从太祖击髙丽及伐辽功尤多正隆二年封金源郡王子兴色与洛索俱获辽帝于伊都谷宗翰伐宋以懐孟控制险要使兴色统十二明安军镇抚之四境以安卒諡威敏大定中图像衍庆宫　锡图美原作石图们扎兰原作耶懒兴色原作习失洛索原作娄室伊都原作佘睹今并改】完顔忠【本名都古尔讷锡图美弟太祖器重之将伐辽就谋之都古尔讷曰以王公英武士众乐为用辽帝荒于畋猎政令无常易与也后代其兄为扎兰路达贝勒熙宗即位累加同中书门下平章事天徳二年配享太宗庙廷大定二年追封金源郡王　都吉尔讷原作迪古乃扎兰路达贝勒原作耶懒路都勃堇今并改】华沙布【完顔部人从太祖破宁江州战于达鲁古城皆有功永永昌请为降于斡鲁使华沙布往报永昌执之神色自若骂不絶口遂见杀天防中赠遥镇节度使　华沙布原作胡沙补今译改】宗干【本名干布太祖庶长子太宗即位为固伦楚贝勒辅政始议礼制度正官名定服色兴庠序设选举治厯明时皆宗干启之熙宗即位拜太傅进太师封梁宋国王入朝不拜防杖上殿监修国史又赐辇舆上殿制诰不名疾亟上及后同往视后亲与馈食既薨辍朝七日大臣死辍朝自宗干始世宗时追赠忠烈明昌四年配享太祖庙廷　斡布原作斡本固伦楚贝勒原作国伦左勒极烈今并改】宗望【本名斡喇布太祖第二子太祖自将袭辽宗望为前锋燕京平为副都统袭辽主俘其族属辽主率兵决战又击败之获其子赵王及传国玺讨张觉觉遁平南京奏请伐宋自燕山路进破郭药师兵于白河降之取燕山府州县悉平天防四年八月取天威军克真定遂趋汴分遣诸将破宋援兵克汴州宋少帝诣军前降师还卒追封魏王天徳二年加辽燕国王配享太宗庙廷大定三年改封宋王諡桓肃　斡喇布原作斡鲁补今译改】宗弼【本名乌楚又作乌珠太祖第四子从宗望伐宋以三千骑薄汴州宋上皇出奔败郑宗孟兵数万遂克青州取临朐诏伐宋康王攻破濮州大名河北平宋主自扬州奔江南宗弼进兵自和州渡江降江宁取广徳军路追袭宋主于越州宋主入海遂克明州秀州平江镇江自镇江泝流西上宋韩世忠袭之将至黄天荡宗弼因老鹳河故道开三十里通秦淮一日夜而成乃至江宁将渡江而北又与伊喇古战世忠军以大箭射之殱其舟军北还定陜西为右副元帅封沈王入朝进拜都元帅诛达赉再平河南克庐州渡淮与宋画淮水为界皇统三年为太师大定中諡忠烈配享太宗庙廷世宗尝曰宗翰之后惟宗弼一人　乌楚原作斡啜乌珠原作兀术伊喇古原作移刺古达赉原作挞懒今并改】完顔希尹【本名固新罕都之子从征伐有功太祖命撰本国字乃依汉人楷字因契丹字制度合本国语制女直字天辅三年字书成命颁行之其后熙宗亦制女直字谓之小字希尹所撰谓之女直大字宗翰袭辽帝于五院希尹为前驱所将才八骑与辽主战一日三败之及大举伐宋希尹为元帅右监军师还赐铁劵熙宗时为左丞相有大政皆身先执咎以谮死天徳三年追封豫王大定中諡贞宪　固新原作谷神今译改】尼楚赫【宗室子与锡固纳使辽还具以辽政事人情告太祖太祖决意伐辽自尼楚赫等发之太祖与耶律乌尔图战于逹噜尼城辽兵三十万尼楚赫与洛索率众冲其中坚凡九陷阵辄战而出大败辽军从都统杲克中京辽主西奔尼楚赫以兵絶其后遂见获太宗时累破宋军厯迁中书令封蜀王以政隆例赠金源郡王諡武襄配享太宗庙廷　尼楚赫原作银术可锡固纳原作习古乃耶律乌尔图原作耶律讹里朶达噜克城原作达鲁古城今并改】洛索【字干里连完顔部人太祖命为万户守万龙府进都统追辽主于白水泺获其内库寳物遂攻破西京后破朔州复袭辽帝于佘睹谷获之赐铁券又连败宋军克河中府降绛磁隰石等州又取陜西诸州睿宗总陜西征伐时洛索有疾左翼军已却洛索以右翼军力战遂败张浚军睿宗曰力疾鏖战以徇王事破巨敌虽古名将无以加也皇统元年追封莘王以正隆例改赠金源郡王配享太宗庙廷諡庄义子和尼以功封广平郡王卒諡贞济　斡里连原作斡里衍和尼原作活女今并改】宗贤【本名阿噜从太祖攻宁江州临潢府太宗监国甚见亲信为归徳军节度使政寛简境内大治及改武定军百姓送数十里悲号而去改永定军天徳初授世袭穆昆驰驿召之老幼填门三日乃得去厯官广宁尹封广平郡王以正隆例夺王爵大定初封景国公为博索路兵马都总管致仕　阿噜原作阿鲁穆昆原作谋克今并改】萨里干【亦名杲安帝六代孙雄伟有才畧从平陜西所降下城最多睿宗留兵屯冲要使萨里干总之请收剑外十三州连破呉玠军尽下诸砦天防十四年为元师右监军宋兵九万会于泾州萨里干以轻骑败之取泾州为右副元师皇统四年封应国公海陵时以久握兵忌之以为行台左丞相兼左副元帅阳尊以殊礼使托卜嘉图之令史约索希防诬以谋反子宗安被掠不服而死杀萨里干于汴大定三年追封金源郡王諡庄襄配享太宗庙廷　萨里干原作撒离喝托卜嘉原作挞不野约索原作遥设今并改】色哩【亦名宗贤希卜失之孙皇统中拜太保左丞相兼都元帅自防衞未十年位兼将相常感激思自効于悼后为母党后专政未尝附之海陵因与后力排之出胙王常胜死熙宗纳其妻将以为后及海陵杀熙宗诡以熙宗将议立后召诸王大臣色哩信以为然将入宫谓人曰上必欲立常胜妻我当力争及被执犹以为熙宗将立后而先杀之也曰我死固不足惜独念上左右无助尔立色哩原作赛里今译改】宗宪【本名阿拉萨拉噶次子颁行女直字书年十六选入学兼通契丹汉字未冠从宗翰伐宋汴京破众人争趋府库取财物宗宪独载图书以归时制度多仍辽旧宗宪以为当逺引前古因时制宜成一代之法何乃近取辽人制度哉达赉宗隽唱议以齐地与宋宗宪廷争折之累官尚书左丞摄门下侍郎皇统五年将肆赦议覃恩止及女直人宗宪曰莫非王臣庆幸岂可有间遂使均被世宗时累拜平章政事进右丞相　敖拉原作阿懒今译改】温特赫伊锡黙【率賔屯茂赫陈人徙上京兄率诺国初有功伊锡黙性忠直强毅善骑射膂力过人皇统初袭其兄穆昆积战功为洮州刺史谓人曰穆昆兄职也兄子乌楞古今已长矣遂让还之以功迁临潢尹鄂哈反来攻临潢伊锡黙领六百人邀击鄂哈杀甚众所乗马仆为贼所执胁之使招城中伊锡黙怒骂不从被害时其妻子官属将士皆登城临望伊锡黙厉声曰我恨军少不能杀贼汝辈勿降贼无能为也贼怒杀之城中人皆为感激乘城固守贼不能攻而去温特赫伊锡黙原作温迪罕移空懑率賔屯茂赫陈原作速频屯满欢春卓诺原作木辇乌楞古原作斡鲁古鄂哈原作窝斡今并改】图克坦喀齐喀【上京速素海水人膂力过人一经见闻终身不忘世宗初为陕西统军使改元帅右都监转左都监败宋兵克复临洮巩泰河陇兰防原洮积石镇戎徳顺商虢环华等十六州府陜西平入为枢密副使大定九年为平章政事封定国公泰和元年配享世宗庙廷　圗克坦喀齐喀原作徒单合喜速素海原作速苏海今并改】赫舍哩志宁【本名萨哈连上京和坦安人沈毅有大畧娶梁王宗弼女宗弼最爱之海陵时为西北面副统世宗即位副完顔黙音讨鄂哈大败之尽获其辎重部族皆降鄂哈走奚中志宁获贼将朔和琢释弗杀纵之归约以捕鄂哈自効朔和琢竟执鄂哈以献逆党平入朝以爲副元帅经畧宋事驻军睢阳时宿州陷于宋志寜以精兵万人趋宿州战败宋将李世辅遂渡淮宋人惧乃请和召至京师拜平章政事又拜枢密使世宗以女下嫁志宁子以妇礼谒见志宁夫妇坐而受之拜右丞相封金源郡王卒諡武定明昌五年配享世宗庙廷　赫舍哩志宁原作纥石烈志宁萨哈连原作撤曷辇和坦安原作胡塔安完顔黙音原作完顔谋衍朔和琢原作稍合主今并改】布萨忠义【本名乌哲上京博罗科河人宣献皇后侄元妃之兄魁伟有大界累战功为明安皇统四年除博州防御使郡中翕然称治世宗立拜尚书右丞相喇鄂哈僭号兵久不决忠义请効死力除之世宗大恱即拜平章政事兼右副元帅追贼及于陷泉时昏霾四塞忠义祷曰天不助恶当为开霁□已昏雾廓然及战大败之贼望风溃遁鄂哈入奚中其党执以降契丹平朝京师拜尚书右丞相封沂国公时宋侵掠边郡诏忠义以丞相总戎事居南京节制诸将遂大捷移军压淮境卒定和议拜左丞相兼都元帅大定六年卒諡武庄忠义动由礼义谦以接下善驭将士能得其死力及为宰辅知无不言泰和元年配享世宗庙廷　布萨忠义原作仆散忠义乌哲原作乌者传罗科河原作拔罗皿古河今并改】思敬【本名萨拉噶扎兰河人兴色弟也纯直有才干从其兄攻太原従完顔和尼下洛阳围汴皆有功大定九年拜枢密使上疏论五事其一女直人可依汉人以文理选试其二契丹可分女直明安其三盐泺官可罢去其四与明安同勾当副千戸官亦可罢其五亲王府官属以文资官拟注教以女直语言文字皆从之世宗欲修熙宗实録谓思敬曰卿尝为侍从必能记其事迹对曰熈宗时内外得人风雨时年谷丰盗贼息百姓安此其大概也何必余事世宗喜立事故微谏如此　扎兰河原作押懒河今译改】宗尹【本名阿里罕鄂兰吟玛尔子世袭穆昆厯枢密副使世宗以其性行淳厚拜平章政事封代国公兼太子太傅时民间钱币不通上问宗尹对曰积于上者滞于下海陵军兴为一切之赋有菜园房税养马钱大定初军事未息因仍不改今天下无事府库充积悉冝罢去从之以疾致仕】布彻【自上京梅圣河徙屯天徳初为元帅府章京使于四方称职皇统间除同知开逺军节度斥严整边境无事大定初厯博索路兵马都总管西北路招讨使卒布散性廉洁忠直临事能断凡被任使无不称云　布彻原作蒲查章京原作扎也今并改】锡固纳【亦名仲洛索第三子通女直契丹汉字兄斡鲁爱其才遇事輙问之应对如响天徳初摄其兄和尼济州万戸部内称治累迁西南路招讨使政尚忠信决狱如神藩部不敢冦边召为左副都点检宿卫严谨毎事有规矩后来者守其法莫能易也世宗尝曰锡固纳入直朕寝益安终北京留守锡固纳原作石古乃今译改】宗浩【字师孟□祖四世孙世宗朝初命充符寳只厯同知陜州防御使事察廉能第一等累拜防知政事章宗即位出为北京留守北方有警命宗浩佩金虎符驻秦州便宜从事北部多乞内属拜枢密使封荣国公累进左丞相命伐宋命兼都元帅往督进讨宋遣张严以书乞和宗浩以词防未顺却之岩复遣使信孺赍书至宗浩因之以闻仍遣之使归复书于岩宋竟改叔为伯增嵗币备犒军银函韩侂胄苏师且首以献卒諡通敏】完顔襄【本名谱昭祖五世孙大定初契丹鄂哈就擒论功襄为第一宋人犯南鄙襄为颖夀都统复颍州攻克清流闗左丞相志宁荐襄有经世才他人莫及累拜尚书左丞襄在外任治有异效朝廷褒赏亷吏诏天下列其名以示奬励后拜右丞相世宗不豫襄同受顾命明昌中留守西京属边事急代左丞相尔佳清臣将降其部长赴阙拜左丞相出屯北京防契丹叛众号数十万逺近惊骇廷臣议罢郊祀上遣使问之对曰大礼不可轻废臣乞于祀前灭贼既而贼破果如所料进封南阳郡王复讨契丹诸部相率送欵北陲遂定进拜司空领左丞相事在政府二十年明练故事简重能断器局尤寛大用人各得所长为当时名将相卒諡武昭大安间配享章宗庙廷谙原作唵今译改】完顔守道【本名锡里烈以祖固新功擢应奉翰林文字厯献祈滨蓟】
　　【四州刺吏世宗幸中都过蓟殳老遮道请留再任厯左諌议大夫世宗録扈从将士之劳欲行赏赉而帑藏空竭议贷民财守道曰人罹虐政方喜更生而徴敛遽出如羣望何宁出宫中所有无取于民遂从其言右副元帅黙音将兵讨贼不即击守道力言于朝诏遣布萨忠义赫舍哩志宁往代之东方以平累迁尚书左丞尝从儠近郊有虎伤猎夫帝欲亲射之叩马极諌乃止位至尚书左丞相卒諡简静　锡里列原作习尼列今译改】富察鼎夀【上京乌苏河人赋性沈厚有朙鉴长于吏事厯官皆有惠政百姓刻石纪之改河间尹郡内大治卒官赠太尉越国公鼎夀以皇后殳世连婣戚宠遇特异未尝以富贵骄人当时以为外戚之冠】珠勒根彦忠【本名斡克山和硕馆人好学通吏事选充兵部孔目官海陵时厯礼部侍郎凡有所疑使彦忠裁决彦忠据法以对间有不合则召让之彦忠执奏如前终无所屈大定中累迁刑部尚书诏规措北边戸口及秦州临潢境度宜安置堡戍经画刍粮还朝卒彦忠性孝友尝使宋所得金帛尽分兄弟亲友　珠勒根彦忠厚作阿勒根彦忠斡克山原作窳合山和硕馆原作曷苏馆今并改】乌雅扎拉【率宾路锡香河人后改隶海兰路父布克锡努以善抚绥为归徳庆阳尹扎拉勇果无敌手持两大铁简重数十斤人号为铁简万户契丹瓜里陷韩州围信州扎拉击败之世宋时为骁骑副指挥使领万户平鄂哈厯兴中尹牧博索路总管髙丽惮其威名凡以事至博索者望见而跪之终兴平军节度使扎拉贞慤寛言平居极和易及临阵奋勇见者无不辟易虽重围万众出入若无人之境云　乌雅扎拉原作乌延査刺锡馨河原作星显河海兰路原作曷懒路布克锡努原作蒲辖奴里原作括里今并改】完顔安国【字正臣今名栋摩其先占籍上京世袭吟济穆昆明昌元年大石部长乞修嵗贡诏安国往使之既还以奉使称防陞武衞军都指挥使六年左丞相瓜尔佳清臣出兵以安国前锋都统临潢泰州属部叛先讨定之再进临潢等两路都统追敌降其部长承安三年以营边堡功诏拜枢密院事进副使致仕封赵国公卒諡特进安国在军旅十五年号令严明指挥士卒如左右手战必身先士卒故所向辄克甚为邻国所畏服　哈济穆昆原作合扎谋克今译改】守贞【本各左黡希尹孙世宗爱其刚直累迁同知西京留守事治有善状召拜平章政事封萧国公守贞读书通法律明习故事时金有国七十年礼乐刑政杂乱无贯章宗乃更定修正为一代法其仪式条约多守贞裁订故明昌之治号称清明又善推毂善类接援后进出知济南府卒諡曰肃守贞于朝廷议论及上有所问皆传经以对上尝与泛论人材守贞臧否无少为胥持国辈所忌竟以直罢后赵秉文上书言愿陛下进君子逺小人上问为谁秉攵对曰子故相完顔守贞小人今防知政事胥持国其为天下推重如此】完顔永成【本名鹤野又曰洛索世宗子博学善属文世宗爱重之始封沈王十一年进封豳章宗即位进封呉寻进封充判太原府事诞日上亲为诗以赐有美誉自应辉玉牒忠诚不待启金縢之句当世荣之承安改元封豫王薨諡忠献永成自幼喜读书晚年所学□醇毎暇日引文士相与切磋接之以礼未尝见骄色自号乐善居士有文集行于世】完顔琮【本名成庆显宗子性寛厚好学轻财好施无愠色善吟咏不喜闻人过至于骑射绘塑之艺皆造精妙大定十八年封道国公章宗即位封郓王薨諡庄靖改庄惠】完顔瓌【本名和勒端宗之同母弟重厚寡言内行修饬工诗精骑射书艺大定二十二年封崇国公进封瀛王章宗称其性忠孝尝令在左右卒諡文敬　和勒端原作桓笃今译改】完顔衷【本名绰哈中都司属司人世祖曾孙累官宁海蠡州刺史除顺义军节度使移镇镇西泰和六年致任衷孝弟贞谨深悉诗制婚礼皇族婚嫁毎令衷相之治复有能称在宁海蠡州平赋役不苛扰民立石颂遗爱　绰哈原作丑汉今译改】完顔齐【本名素赫穆宗曾孙夫定中累迁刑部员外郎上谕曰本朝未尝有内族为六部郎官者以卿厯职廉能故授之出为磁州刺史治以寛简未尝留狱明昌三年始议置诸王传颇难其选乃以齐傅兖王王府家奴无敢犯者六年移利涉军节度使留守上京齐明法识治体所至有声内族　　中与丞相承晖并称云　素赫原作扫合今译改】乌库哩元忠【本名额哩叶其先上京独防古人世宗在潜邱以长女妻之大定十八年拜右丞相上欲甓上京城元忠諌止驾东幸久之未还元忠奏曰銮舆驻此已阅嵗食储日少市买渐贵禁衞及诸局署多逃者有司捕寘诸法恐伤陛下仁爱世宗嘉纳之出为北京留守后左丞张汝弼奏事世宗恶其阿顺世宗谓左右曰卿等毎事依违不肯进言如乌库哩元忠为相刚直敢言义不顾身诚可尚也　额哩赫原作讹里也今译改】图克坦镒【本名安春上京路苏苏保子明安人颖悟絶伦通女直契丹字及汉字该习经史大定中初立女直进士科镒居首累迁翰林待制世宗曰不设此科安得此人承安五年拜平章政事淑妃李氏擅宠兄弟恣横镒因变异上疏皆切时弊大安初拜尚书右丞相呼沙呼难作意在不测以镒人望指间之镒决防立宣宗进拜左丞相封广平郡王镒明敏方正学问该贯一时明士皆出其门多至卿相尝叹文士委顿虽巧拙不同要以仁义道徳为本乃着学之急道之要二篇有宏道集六卷　图克坦镒原作徒单镒安春原作按出苏苏保子明安原作速遂保子猛安呼沙呼原作胡沙虎今并改】持嘉乌新【字大用上京人明昌五年防论进士第元光初为户部尚书寻拜防知政事宣宗谕近臣曰乌新资禀纯质事可倚任且其性孝今相之国家必有望汝辈当效之正大初拜尚书右丞哀宗欲修宫室乌新极諌以卧薪尝胆为言上悚然又言萨哈达奸谀在天子左右非社稷福上悟出为中京留守时论快之五年致仕居汴中崔立之变明日召家人付以后事望睢阳恸哭以弓自缢死　持嘉乌新原作赤盏尉忻今译改】纳塔谋嘉【上京路雅达拉明安人贞祐初累迁翰林待制中都危急宣宗议迁都谋嘉曰不可河南地狭土薄他日宋夏交侵河北非吾有矣当选诸王分镇辽东河南中都不可去也不聴兴定元年迁　南统军使上书諌伐宋终翰林侍讲学士河纳塔谋嘉原作纳坦谋嘉雅达拉原作牙塔懒今并改】布萨揆【本名喇锡左丞相忠义之子以战功迁西北路副招讨陛西南路招讨累拜平章政事封济国公泰和六年宋人来侵揆为副副元帅遣将御之敌悉遁出境复诏揆总大军南伐江表震恐次下蔡遇疾卒諡武肃揆体刚内和与物无忤临民有惠政为将军门镇静赏罚必行所至因粮于敌无馈运之劳未尝轻士卒而与之同甘苦人亦乐为用南征北伐为一代名将　布萨揆原作仆散揆喇锡原作临喜今并改】善延【宗室子为符寳只候至宁元年赫合哩执中作乱入自通元门是日变起仓卒中外不知所为善延与防卫完顔锡固纳往天王寺召大汉军五百人赴难与执中战于东华门外执中扬言曰大汉军及矣杀一人者赏银一锭执中兵众大汉军少二人不胜而死诏赠善延宣武将军完顔锡固纳镇国上将军　善延原作鄯阳今译改】完顔苏呼【一名翼字伯杨至宁元年防论进士贞祐初累迁应奉翰林文字权监察御史宣宗迁汴召至近侍局给纸劄命书所欲言苏哷言拜达尔文格之叛皆髙琪纵之又言琪妬贤树党窃弄国权内外臣庶莫不切齿惟陛下断然行之社稷之福也上称善苏哷进言多有补益居殳丧不饮酒庐墓三年　完顔苏哷原作完顔素兰拜违尔文格原作伯徳文哥今并改】完顔璹【本名寿孙字仲实一字子瑜世宗孙越王永功子资质简重博学有俊才喜为诗工真草书累封密国公奉朝请四十年日以讲诵吟咏为事与文士赵秉文杨云翼雷渊元好问李汾王飞伯辈交善天兴初已卧疾时曹王出质璹请副之哀宗怜而止之平生所着诗文甚多自删其诗存三百首乐府一百首号如庵小稿】乌克逊鄂搏【上京路人大定末袭明安明昌中以功厯唐州刺史泰和六年宋皇甫斌步骑万人来侵鄂抟兵甚少令军士判官以精兵百人绕宋兵营后掩击之宋兵遁去五月复数万来攻鄂搏设伏以待宋兵陷于淖伏兵中发冲宋兵为二追奔至湖阳斩首万余级累迁为副元帅完顔匡右翼都统匡遣袭神马波采兵五万人夹水阵鄂抟分兵夺其三桥自辰至午连拔十三栅遂取之厯北京留守贞祐元年以兵入衞中都诏守武兴军败鄂战没　乌克逊鄂抟原作乌古孙兀屯今译改】完顔九珠【宗室子为武州刺史贞祐二年元兵取九珠子侄扺城下谓之曰茍不降且杀之九珠曰当以死报国遑恤家为城破力战而死诏赠临海军节度使加骠骑卫上将军　九珠原作九住今译改】完顔思烈【襄子自五六嵗入宫充奉御宣宗入承大统呼沙呼跋扈思烈尚在龆龀泣涕曰愿早诛权臣以靖王室帝急掩其口自是甚器重之哀宗时以权防知政事守中京元兵围中京未能下崔立遣人监思烈子于中京城下招之使降思烈不顾令军士射之既而知崔立己以汴京归元病数日而死】完顔萨布【始祖弟博郭尼之后沈厚有大畧贞祐中知鳯翔府俄为元帅右都监击走夏兵兴定元年诏萨布伐宋屡败宋兵正大元年拜平章政事吏部郎中杨居仁上封事言宰相宜择人上怒左丞延扎舒噜素嫉居仁亦以为僭萨布徐进曰天下有道庶人犹得献言况在郎官上是之寻致仕哀宗诏置行尚书省于徐州贼党以州降元萨布自缢于州第　萨布原作赛不博郭尼原作保治里延扎舒噜原作顔盏世鲁今并改】珠嘉塔尔禅【上京人幼袭爵宣宗迁汴率本部兵扈从大军南伐以功遥授武昌军节度使哀宗即位行戸工部尚书二年传言宋人将入侵农司令民先期刈禾塔尔禅曰夫民所恃以仰事俯育及供亿国家者秋成而已今使秋无所获国何以仰民何以给遂遣军巡逻聴民待熟而刈宋人卒不入冦九年春从行省防政图克坦乌勒登将潼闗兵入援至商山遇雪元兵邀击之士卒饥冻不能战而溃塔尔禅被执不屈拔佩刀自杀　珠嘉塔尔禅原作□甲脱鲁灰图克坦乌勒登原作徒单吾典今并改】完顔仲徳【本名伊什瑚海兰路人少颖悟不羣读书习防论有文武才中泰和三年进士第哀宗时行尚书省事于陜州防征诸道兵入援惟仲徳提孤军千人间闗百死至汴适上东迁妻子在京师五年矣仲徳不入其家趋见上于东门知欲北渡力諌不从车驾至归徳以仲徳行尚书省于徐州寻诏趋行在及迁蔡领省院元兵入城仲徳率兵巷战及闻哀宗自缢赴汝水死于是防政伯噜洛索等及军士五百余人皆从死焉仲徳状貌不逾常人平生喜怒未尝妄发闻人过尝防讳之虽在军旅亦不释卷门生故吏毎以名分教之家素贫敝衣粝食终身晏如好荐举人材其掌军务赏罚明信号令严整故所至军民为用至危急之际无一士有异志者南渡以后将相文武忠亮始终无瑕仲徳一人而已　伊什瑚原作忽斜虎伯噜洛索原作索鲁娄室今并改】完顔彝【字良佐金哀宗时领忠孝军却敌以攻授定逺大将军九年钧州城破知事不可为遂自匿及杀掠稍定出见元将自言曰我忠孝军总领禅华喜也我死乱军中人谓我负国家今日明白天下必有知我者元人欲其降斫足胫至折卒不屈以刀割其吻至耳喷血而呼乞死方止元将义之酧以马潼曰好男子他日再生当令我得之　禅华喜原作陈和尚今译改】完顔绛山【系出始祖为哀宗奉御蔡城破哀宗自缢于幽兰轩命绛山焚之子城破元兵突入近侍左右皆走避独绛山留不去为兵所执问之绛山曰吾君终于是吾火灭灰寒收瘗其骨耳兵告其帅帅曰此奇男子也许之绛山乃辄其余烬褁以敝衾瘗于汝水之旁再拜号哭将赴汝水死军士救之得免后不知所终】
　　流寓宋洪皓【鄱阳人使金不屈将杀之后流于冷山又迁之离防宁府二百里金陈王□室知皓贤延使教子凡留金十五年和议成乃南归初皓留金时以教授自给因无纸则取桦叶写论论孟子大学中庸傅之时谓之桦叶四书】张邵【乌江人登宣和上第诏求可使北者邵慨然请行金拘之燕山复徙之防宁府邵卒不屈节和议成乃还】
　　列女金阿林妻沙里质【金源郡王尼楚赫之妹天辅六年黄龙府叛卒攻钞防近部族是时阿林从军沙里质紏集附近居民得男女五百人树营栅为保守计贼千余来攻沙里质以氊为甲以裳为旗男夫授甲妇女鼓噪沙里质仗剑督战凡三日贼去皇统二年论功封金源郡夫人大定间以其孙药师为穆昆】里佳瑚山妻阿尔占【宗室承充之女夫亡寡居有众千余兴定元年上京行省太平执承充应布萨鄂谟阿尔占治废垒修器械积刍粮以自守鄂谟使人招之不从乃射承充书入城阿尔占得而碎之曰此诈也鄂谟兵急攻之阿鲁真衣男子服与其子普徳督众力战杀数百人生擒十余人鄂谟兵乃解去后复遣将击鄂谟兵获其将十人诏封郡公夫人子普徳视功迁赏　普徳原作蒲带今译改】萨哈连妻独吉氏【平章政事察雅努之女自幼动有礼法及适内族萨哈连闺门肃如萨哈为中京留守元兵围之萨哈连疽发背不能军独吉氏度城必破谓萨哈连曰公受国家恩最厚不幸病不能战御设若城破当率精锐夺门而出携一子走京师不能则战而死犹可报国幸无以我为虑萨哈连出巡城独吉氏悉取资财散之家人戒女使曰我死则扶至榻上以衾覆面四围举火焚之无使兵见吾面言讫闭门自经而死萨哈连从外至家人告以夫人之死萨哈连抚榻曰夫人不辱我我肯辱朝廷乎因命焚之年三十有六少顷城破萨哈连率死士欲夺门出不果投濠水死　察雅努原作千家奴今译改】完顔长乐妻富察氏【字明秀鄜州帅讷申之女适长乐哀宗迁归徳以长乐为总领将兵扈从将行属富察氏曰无他言夫人慎无辱此身明秀曰君苐致身事上无以妾为念妾必不辱长乐一子在幼出妻柴氏所生也明秀抚育如已出崔立之变驱从官妻子于省中俱亲阅之富察氏闻以幼子付俾仆且与之金币亲具衣棺祭物与家人诀曰崔立不道强人妻子兵在城下吾何所逃惟一死不负吾夫耳汝等惟善养幼子遂自缢死时年二十七】图摩瑚图们妻乌库哩民【伯祥之妹适临洮总管图摩瑚图们伯祥朝贵中声誉籍甚瑚图们死王事崔立之变衣冠家妇女多为所污乌库哩氏谓家人曰吾夫不辱朝廷我敢辱我兄及吾夫乎即自缢一婢从死　图摩原作陀满今改】完顔苏哷妻【亡其姓氏崔立之变谓所亲曰吾夫有天下重名吾肻随众陷身乎今日一死固当但不可离吾家而死即自缢于室】完顔莽噶妻温特罕氏【莽噶以功世袭穆昆收充奉御及崔立之变莽噶义不受辱与其妻诀妻曰君能为国家死我不能为君死乎一婢曰主死婢将安归是日夫妻以一绳同缢婢从之　莽噶原作忙哥今译改】完顔珠尔妻尹氏【珠尔系出萧王天兴二年从哀宗为南面元帅战死黄陵冈氏闻聚家焚之遂自缢年三十一】完顔仲徳妻【不知其族氏崔立之变妻自毁其容服携妾及二子绐以采蔬自汴走蔡蔡被围丁男皆乘城拒守谓仲徳曰事势若此丈夫能为国出力妇人独不能耶率诸命妇自作一军亲运矢石于城下城中妇女争出继之城破自尽】
　　本朝襄塔妻尔佳氏【夫为吉林笔帖式早亡青年矢志守节又骁骑校伊布格讷妻巴雅拉氏鼐景阿妻阿穆拉氏旷柴妻瓜尔佳氏绰洛妻锡克特拉氏佐领格尔都妻尔佳氏莫尔泰妻那拉氏协领哈尔萨妻尔佳氏防御瑚钮妻佛鄂摩氏笔帖式官保妻索绰勒氏彦保妻乌苏氏旗民古木讷妻彦古氏阿那布妻尔佳氏额尔秋妻觉罗氏瓦拉布妻布尔哈拉氏那什妻扎库塔氏锡佛讷妻朱氏金文亮妻王氏厐徳妻乌苏氏科伯索和妻富察氏武克都讷妻彦扎氏卓拜妻那拉氏莽第妻黙尔哲勒氏瑚什塔妻尔佳氏喀钮妻尼玛察氏阿克三妻翁吉拉氏阿兰妻扎拉氏钮汉妻乌苏氏益克讷妻古瑚拉氏武尚阿妻托郭络氏阿起妻觉罗氏毕尔浑妻鄂苏络氏阿尔瑚妻尼玛竒氏雅图妻觉罗氏什图妻尔佳氏温拜妻尔佳氏桂勒和妻特罗勒氏白什妻扎库塔氏迈图妻瓜尔佳氏松阿拉妻瓜尔佳氏白尔徳妻尔佳氏敦达礼妻富察氏雅克萨妻黙尔徳勒氏萨哈连妻尔佳氏乌库拉妻尔佳氏那尔玖妻索绰勒氏雅色那妻瓜尔佳氏巴布袋妻尔佳氏萨泰妻蒙古氏雅尔那妻尔佳氏多和起妻觉罗氏那宋阿妻蒙古氏瑚什图妻扎络特氏爵和扎妻奇黙徳氏都瓦喀妻托科氏阿尔赛妻察拉勒氏爱东阿妻舒穆禄氏阿朱那妻富察氏富他那妻尔佳氏朱哈达妻富察氏锡特库妻乌扎拉氏喀拜妻觉罗氏髙品极妻管氏俱吉林人又骁骑校爱东阿妻和雅氏旗民尼雅讷妻尼哈拉氏达朱那妻尔佳氏硕色妻乌扎拉氏托洛妻尔佳氏温都妻富察氏马恭妻尔佳氏依拉竒妻乌苏氏雅图妻玛他拉氏和布讷妻尔佳氏长生妻宁古塔氏阿敦妻扎库塔氏佛岳洛妻张氏长格妻库雅拉氏讷和妻富察氏百禄妻和雅妻喀尔布妻和雅氏俱宁古塔人又扎和特妻乌扎拉氏奚佛讷妻觉罗氏哲克妻竒他拉氏扎克素妻他巴氏乌思哈妻扎思瑚勒氏斗特妻锡特额勒氏伊思哈妻扎拉氏索柏妻扎拉勒氏俱白都讷人并以苦节先后　旌表】塔库纳妻富察氏【吉林镶黄旗人夫亡守节又同旗大成妻竒特哩氏又正黄旗兵徳色勒妻那穆达拉氏又正白旗兵英保妻扎拉礼氏纳言泰妻富察氏领催额森泰妻氏尔佳氏又镶白旗兵额禄深妻尔佳氏乌三泰妻萨克达氏苏万尔妻果氏国新妻阎氏南泰妻尹氏又正红旗兵同格妻阿苏氏阿兰泰妻吉克特哩氏腾特妻瓜尔佳氏又镶红旗兵兰泰妻塔塔拉氏堪妻瓜尔佳氏又正蓝旗兵留保妻佟佳氏阿尔泰瓜尔佳氏挂印妻乌拉氏领催东操妻尼尔库勒氏又镶蓝旗兵六格妻萨克哩氏卡巴妻佟佳氏俱于乾隆二十二年　旌又吉林镶黄旗兵乌三泰妻巴尔达氐额森特妻库雅拉氏巴尔浑太妻乌苏氏三保妻乌苏氏吉成妻萨克达氏闲散五雅图妻徐氏又正黄旗兵徳楞泰妻伊尔根觉罗氏又正白旗兵伊兰妻扎库塔氏那书拉妻扎库塔氏呼锡那妻扎库塔氏五台妻乌苏氏又镶白旗兵布禄奈妻孟氏吉尔泰妻都哩勒氏五十六妻乌查拉氏安太妻冯氏保住妻伊尔根觉罗氏又正红旗兵乌尔岱妻瓜尔佳氏卓尔多妻尔佳氏瑚什塔妻尼玛佳氏索住妻尼玛察氏又镶红旗兵巴尔瑚三妻富察氏伊都哩妻乌苏氏尼尔库山妻墨尔吉勒氏又正蓝旗兵玛三太妻库雅拉氏都楞额妻伊尔根觉罗氏又镶蓝旗兵张保妻赫赫勒氏英额妻伊尔根觉罗氏书禄妻伊尔根觉罗氏又浑春镶黄旗兵壁雅尔他哩妻扎斯瑚哩氏正黄旗兵费雅柱妻马察氏又镶白旗兵安图妻扎斯瑚哩氏正蓝旗闲散佛喜纳妻舒穆禄氏俱于乾隆二十三年　旌又镶黄旗前锋那尔善妻尔佳氏镶黄旗兵保忠妻嘉禄氏察库妻妻尔佳氏阿林保妻舒穆禄氏刘上礼妻大氏镶白旗兵永陞妻尼氏正红旗兵杨上幸妻王氏领催阿泰妻富察氏镶红旗兵伍锡巴妻吉那拉氏正蓝旗兵扎瑚徳妻扎库塔氏苏那喀妻亨齐勒氏镶蓝旗兵罗柱妻秀尼雅氏打牲乌拉镶黄旗兵巴尔呼妻那拉氏正黄旗兵托起妻富察氏俱于乾隆二十四年　旌又镶黄旗兵罗格妻李氏正白旗兵萨尔泰妻阿布哈那尔氏聂克都妻雅尔固勒氏镶白旗兵华善妻乌哲氏镶蓝旗兵设虎妻萨克托氏打牲乌拉正白旗兵色拉妻曾氏右翼镶红旗兵巴彦泰妻特黙勒氏英格纳妻觉罗氏镶蓝旗兵柏岱妻那拉氏白都讷正黄旗兵文岱妻穆楚特氏正蓝旗闲散梅格妻锡克特氏拉林镶黄旗兵罗格妻马佳氏防年们岱妻额吉勒氏官神保妻呢玛察氏镶白旗生员徳昌妻觉罗氏正红旗兵屯特妻成佳氏镶蓝旗防军达凌阿妻贾氏俱于乾隆二十六年　旌又镶黄旗兵喀木尼哈妻墨尔徳勒氏那尔赛妻古台氏闲散嘉木库妻乌扎拉氏卢良臣妻任氏正黄旗兵苏冲额妻刘氏阿穆唐阿妻富察氏侯连方妻周氏正白旗兵嘉思泰妻齐他拉氏明徳妻科齐勒氏正红旗兵安楚拉妻富察氏珠噜尔徳妻墨尔哲勒氏领催永善妻布雅穆齐氏正蓝旗兵三官保妻洪鄂氏五十妻那塔拉氏彦泰妻舒穆噜氏镶蓝旗兵毕三泰妻乌扎拉氏奚佛吉妻乌穆噜氏镶蓝旗兵刘兆妻李氏壮丁彭思俊妻郭氏郑旺妻李氏李连芳妻赵氏王登科妻黄氏宁古塔镶黄旗兵徳尔善妻萨克达氏穆勒布妻乌苏氏正黄旗兵景开妻尔佳氏正白旗兵南珠瑚妻尔佳氏阿哈那妻乌苏氐苏尔泰妻墨尔赫勒氏镶白旗兵伦许妻富察氏巴格妻富察氏领催韩柱妻萨克达氏五格妻姚氏正红旗兵旺硕妻刘氏正蓝旗兵柏伦托妻瑚叶氏领催塔思泰妻托郭氏白都讷兵巴达玛妻穆舒图氏三姓正黄旗兵那穆勒妻舒穆噜氏富保妻努依勒氏色尔图妻乌哲勒氏拉林镶蓝旗兵绥甘妻佳禄氏益通镶黄旗兵五十六妻尔佳氏俱于乾隆二十七年旌又正白旗闲散何勒讷妻尔佳氏镶白旗兵哲库讷妻□尔佳氏正红旗兵博尔托妻吉普察氏官保住妻□尔佳氏法赖妻舒穆禄氏正红旗兵赵文良妻髙氏镶红旗兵绰托拉妻舒穆禄氏贲拜妻尔佳氏齐塔拉妻柏尔吉克氏阿林图坎妻乌色勒氏正蓝旗骁骑校丹达勒妻扎拉勒氏兵萨尔泰妻托郭络氏刘万全妻刘氏王文学妻郑氏温朝彬妻徐氏田洪云妻李氏金鳯林妻王氏镶蓝旗兵莽格勒妻佟佳氏戚兰保妻特鲁尔氏打牲乌拉镶黄旗兵福金泰妻胡氏白都讷正白旗兵和尔柏妻察喀尔氏正蓝旗领催佛腾妻扎斯瑚勒氏镶蓝旗领催和索慕妻布鲁特氏阿尔楚喀正黄旗兵瑶塔妻乌扎拉氏俱于乾隆二十八年　旌又镶黄旗兵三徳勒妻乌依氏正黄旗闲散八十妻尼玛察氏正白旗领催绰赫妻博陵乌勒氏镶白旗兵阿尔泰妻尔佳氏正红旗闲散张舒妻魏氏兵聂条妻赵氏壮丁王良俊妻金氏张宗表妻李氏蔡慎妻周氏徐世达妻曾氏白应魁妻杨氏镶红旗兵哈拉妻尔佳氏达兰泰妻富察氏阿尔那妻尔佳氏正蓝旗闲散保格妻佟佳氏镶蓝旗兵伊苏得妻尔佳氏打性乌拉镶白旗闲散额普特妻锡特勒氏镶红旗闲散莽喀妻钮祜禄氏宁古塔镶黄旗兵五善妻尔佳氏镶蓝旗闲散阿尔图妻舒穆噜氏白都讷正黄旗兵穆尔泰妻科齐哈勒氏正白旗闲散格色妻乌雅拉氏正红旗壮丁李天夀妻李氏益通正黄旗兵阿吉那妻叶赫氏俱于乾隆二十九年　旌又镶黄旗兵都古妻额罗绰伦氏瓦尔图妻嘉禄氏正黄旗兵长博妻舒穆噜氏镶白旗兵乌云布妻锡特和哩氏镶蓝旗兵班第妻扎萨瑚哩氏义齐讷妻赫尔徳勒氐赫达色妻舒穆噜氏阿尔瑚达妻尼玛察氏黄从礼妻梁氏打牲乌拉镶红旗兵防生妻常嘉氏壮丁李义妻郭氏徐徳化妻夏氏正蓝旗领催穆克登额妻傅氏镶蓝旗防军和楞额妻乌勒氏水师营役丁郭兹正妻林氏郭兹忠妻潘氏曾什克妻曹氏宁古塔镶白旗兵依库礼妻梁氏满都那妻尼玛察氏卡拉妻宁古塔氏俱于乾隆三十年　旌又镶黄旗云骑尉孙台妻富察氏兵艾达妻钮祜禄氏巴尔瑚妻萨克违氏闲散七十妻觉罗氏正白旗闲散张科杰妻边氏兵佛尔经额妻尔佳氏正红旗笔帖式博里妻尔佳氏闲散爱书妻李氏镶蓝旗闲散岱芝妻富察氏丁钩妻富察氏长泰妻佟佳氏站丁刘书绅妻王氏徐文焕继妻苏氏王国卿妻靳氏徐士焕妻王氏李世亮妻何氏黄国仓妻厉氏打牲岛拉正红旗闲散丰盛阿妻富察氏兵雅克萨继妻富察氏阿克楚喀镶黄旗兵阿尔布达妻闗氏正黄旗兵竒兰保妻闗氏镶蓝旗兵那延兰妻阙氏宁古塔镶白旗兵大都妻萨克达氏白都讷正黄旗兵雅古妻祈氏正白旗兵巴罕妻郭罗络氏正红旗闲散扎慕妻锡和赫勒氏正蓝旗兵阿哈年那妻伊特赫勒氏站丁张希文妻呉氏俱于乾隆三十一年　旌又镶黄旗闲散金光妻乌拉氏兵马尔泰妻扎拉勒氏镶白旗兵瑚尔巴妻哩佳氏正红旗兵五尔布士妻嘉禄氏兵邢自福妻王氏打牲乌拉镶红旗兵扬福妻韩佳氏镶蓝旗兵阿李妻奚氏宁古塔镶白旗兵讷尔图妻阿苏达氏镶白旗兵徳思泰妻富察氏珲春镶黄旗兵阿灵阿妻泰楚勒氏白都讷正白旗兵图古都妻富察氏镶白旗兵克里妻郭罗恩特氏正蓝旗兵玛勒哈妻乌扎拉氏正白旗闲散拉玛达妻瑚锡哈拉氏三姓镶蓝旗佐领博和尔达妻努伊勒氏拉林正黄旗兵富柯妻尔佳氏俱于乾隆三十二年　旌又正白旗兵阿士泰妻杨氏正蓝旗闲散索达嗣妻敏觉罗氏台丁赵有贵妻杨氏陈刚妻马氏益通正黄旗闲散何得妻那拉氏打牲乌拉镶黄旗兵那舒继妻韩氏正白旗兵巴达嗣妻富察氏郎图妻奚氏镶蓝旗闲散那书妻门氏宁古塔镶黄旗兵八十妻乌苏氏正黄旗兵银保妻郭罗络氏镶蓝旗马尔泰妻赫尔勒氏白都讷镶白旗领催托奇勒图妻扎舒瑚勒氏正红旗兵齐保妻柏格氏阿尔楚喀镶黄旗兵福禄妻黄氏俱于乾隆三十三年　旌又正黄旗闲散额楞特妻富察氏正白旗闲散孙塔妻扎库塔氏兵卓多保妻拜音郭特氏兰枝贵妻范氏镶红旗闲散五格妻绰尔和勒氏兵达尔萨拉妻尔佳氏正蓝旗闲散阿林保妻雷氏兵察米妻尼玛竒氏镶蓝旗云骑尉五彦泰妻都鲁氏领催多尔吉那继妻托郭络氏兵三喜保妻乌雅拉氏许文秀妻刘氏□散巴彦泰妻托郭络氏壮丁张全义妻杨氏宁古塔正白旗兵英保妻富察氏阿尔布善妻尔佳氏白都讷镶黄旗兵泰图妻托思瑚哩氏正蓝旗兵和锡额那妻锡特和勒氏达招妻扎思瑚哩氏闲散乌逹图妻锡特和勒氏阿尔楚喀正旗旗兵富竒保妻呉氏额黙和索洛正白旗兵乌伦泰妻郭竒勒氏俱于乾隆三十四年　旌又正黄旗闲散都森泰妻和哩徳氏正白旗闲散卢自明妻孙氏镶黄旗闲散五保妻尔佳氏果住妻尔佳氏水师营兵张明富妻王氏站丁李朝宾妻李氏李朝臣妻张氏万世禄妻徐氏壮丁塔文照妻刘氏邢来鳯妻马氏田琮妻岳氏李世禄妻王氏宁古塔镶黄旗兵傅尔吉那妻萨克达氏六格妻乌苏氏正黄旗闲散瑚尔卜善妻敏觉罗氏阿尔楚喀正蓝旗兵达兰泰妻富察氏白都讷镶黄旗兵沙达竒妻扎思瑚哩氏镶红兵兵莫伦妻乌拉拉氏正蓝旗闲散阿哩浑妻乌扎拉氏镶蓝旗兵珠玛尔图妻郭罗特氏拉林镶红旗兵南楚妻萨克察拉氏俱于乾隆三十五年　旌又镶黄旗闲散雅思哈妻格吉勒氏弓匠四十妻张氏镶白旗兵佳瑚士妻锡察氏正红旗兵五辽妻乌扎拉氏镶红旗兵巴尔瑚妻尔佳氏正蓝旗兵嘉萨达妻萨克达氏壮丁周廷魁妻林氏站丁江继尧妻杨氏王明贵妻黄氏宁古塔镶黄旗兵佛保妻宁古塔氏镶白旗闲散徳克讷妻哩克哩氏正红旗兵旺嘉利妻郭郭络氏镶红旗兵阿本泰妻尼玛察氏打牲乌拉镶黄旗兵八十一继妻觉罗氏正白旗双顶妻富察氏镶白旗兵那思泰妻宋佳氏正蓝旗兵兴保妻王佳氏白都讷镶黄旗闲散和格索诺妻乌扎拉氏正白旗兵玛拉竒妻乌扎拉氏正蓝旗兵巴达哩妻扎思瑚勒氏扎哈色妻竒塔拉氏阿尔楚喀镶黄旗兵瑚图哩妻呉氏拉林镶蓝旗闲散勒固勒妻熊氏保福妻富察氏俱于乾隆三十六年　旌又正黄旗骁骑校元硕妻防察氏兵瑚什塔妻莫尔吉勒氏正白旗兵翁格勒妻□郭络氏镶白旗兵巴延太妻黙和勒氏正红旗闲散五保妻尔佳氏文夀妻郭尔络氏正蓝旗骁骑校道善妻陈氏闲散尼禄讷妻李氏七十妻敏觉罗氏兵刘彭妻尼玛察氏镶蓝旗闲散九达色妻尔佳氏站丁孔印妻王氏钮天运妻髙氏宁古塔镶白旗兵西兰泰妻姜氏打牲乌拉闲散傅兰泰妻敏觉罗氏白都讷镶红旗领催瑚尔吉库妻乌扎拉氏阿尔楚喀镶蓝旗兵古衮泰妻敏觉罗氏拉林闲散额尔登妻妻何氏七十三妻陈氏俱于乾隆三十七年　旌又镶黄旗兵富海妻尔佳氏镶白旗闲散杨耀妻陈氏正蓝旗兵伊其显妻尼玛竒氏镶蓝旗闲散葢柱妻尔佳氏绰尔托妻富察氏叚绪妻郑氏水师营兵李惠妻杨氏沈泽寛妻黎氏沈天祥妻胡氏白都讷镶黄旗兵阿蓝泰妻尔佳氏苏者勒妻托思瑚哩氏镶蓝旗兵鄂尔妥妻乌扎拉氏阿尔楚喀正红旗兵那拉善妻敏觉罗氏正蓝旗兵色立特继妻呉氏浑春正黄旗兵马哩素妻钮祜禄氏拉林正红旗闲散托云步妻张氏俱于乾隆三十八年　旌又镶黄旗兵色森泰妻乌珠氏黑钩妻扎克达氏正黄旗领催双里妻赫锡哷氏闲散阿清阿妻尔佳氏镶白旗兵额清保妻赫特瑚哩氏正红旗兵福硕穆保妻尼玛齐氏镶红旗闲散颇亷妻尔佳氏楞保妻伊瑚噜氏塔克善妻延扎氏正蓝旗贞女姚氏站丁钮天玉妻雷氏沙福善妻张氏雷起春妻黄氏张尚忠妻邹氏李思敬妻李氏田永增妻杨氏打牲乌拉正黄旗兵扎尔赛妻尼玛齐氏正红旗兵呼穆保妻尼玛齐氏镶红旗兵珠保妻常嘉氏白都讷正白旗兵玛哩妻锡特瑚哩氏镶白旗兵氐萨木保妻瑚什哈哩氏正红旗兵讷三泰妻乌扎拉氏俱于乾隆三十九年　旌又镶黄旗闲散巴里善妻郭罗氏正黄旗兵乌里布妻黙特徳哩氏达敏妻孙氏闲散锡森泰妻尔佳氏穆克徳木保妻伊瑚噜氏正白旗兵阿萨木保妻尔佳氏镶红旗监生甘春妻尼玛察氏镶蓝旗防御玛哩呢妻尔佳氏水师营兵柴云鳯妻袁氏李登明妻卞氏李登贵妻张氏宁古塔镶黄旗兵拉斯泰妻宁古塔氏正白旗兵波鸾泰妻鸟扎拉氏闲散富贵妻富察氏镶红旗兵佛保妻富察氏镶蓝旗兵雅克绥妻格济勒氏打牲乌拉正白旗兵穆雅纳妻伊尔根觉罗氏镶红旗领催巴石妻伊尔根觉罗氏镶蓝旗兵丁赖保妻伊尔根觉罗氏白都讷正黄旗兵星克妻乌扎拉氏赫埓恩泰妻乌扎拉氏正蓝旗兵绍色妻扎思瑚哩氏阿尔楚喀正红旗兵萨尔泰妻瑚锡喀哩氏镶红旗领催泰兴阿妻尔佳氏浑春镶黄旗闲散哈斯呼哩妻额哲图氏拉林正黄旗闲散乌来妻黄氏镶白旗闲散果敏妻伊尔根觉罗氏俱于乾隆四十年　旌又镶黄旗前锋硕克图妻扎尔都氏闲散噶尔都妻李氏阿尔素兰妻噶济塔氏留昌保妻曹氏伍什妻王氏正白旗闲散西保住妻库雅拉氏镶白旗兵常在妻尔佳氏正红旗兵纳尔赛妻伊尔根觉罗氏保福妻瑚佳氏镶红旗闲散刘寛元妻张氏正蓝旗兵徐瓒妻刘氏镶蓝旗兵玛喇妻富察氏额丁王瑚妻王氏宁古塔镶黄旗兵贝色木保妻乌雅木齐氏镶白旗闲散济保柱妻乌扎拉氏正红旗兵常灵妻伊尔根觉罗氏正蓝旗兵南齐保妻黙尔哲勒氏白都讷镶黄旗兵通保妻扎思瑚哩氏闲散呼斯泰妻索绰络氏正红旗兵倭西布妻乌扎拉氏阿尔楚喀镶黄旗闲散灵保妻伊尔根觉罗氏拉林闲散雅柱妻乌瑚齐氏俱于乾隆四十一年　旌又镶黄旗闲散巴延保妻萨克达氏兵额尔特妻额赫勒氏正白旗闲散穆齐纳妻伊尔根觉罗氏正红旗兵扎阑泰妻尔佳氏鄂斯泰妻尼玛齐氏镶红旗闲散孙芳妻贾氏壮丁张斌妻郭氏正蓝旗闲散徳保妻富察氏兵登特妻伊尔库勒氏镶蓝旗闲散车棱妻杭阿塔氏乌什泰妻锡穆哩氏兵班达尔善妻杨氏寜古塔镶黄旗兵武球妻姚氏白都讷正黄旗前锋勒保妻富察氏正白旗领催昻基图妻布济格尔氏镶红旗兵张士奇妻侯氏闲散三国柱妻范氏拉林正白旗闲散霄勒妻尔佳氏俱于乾隆四十二年　旌又镶黄旗佐领阿纳泰继妻黙尔哲勒氏正黄旗前锋精保妻托郭络氏闲散萨森泰妻富察氏兵倭星额妻尔佳氏正白旗闲散墨棱泰妻乌苏氏兵乌旌额妻黙勒徳哩氏镶白旗二等侍衞巴斯哈妻尼玛察氏正红旗领催乌尔瑚玛妻穆氏兵徳伊穆布妻瓜尔佳氏正蓝旗闲散爱锡穆保妻扎库塔氏镶蓝旗兵乌里穆保妻乌苏氏福禄妻济勒哈氏忠安保妻黙勒徳哩氏水师营帮丁五十三妻李氏壮丁张宗孔妻曹氏李如芝妻闵氏台丁李才妻陈氏李文令妻杨氏打牲乌拉正黄旗兵古斯泰继妻孙嘉氏贺达色继妻张氏正红旗兵抗住妻刘佳氏正蓝旗牲丁长保妻董氏幼丁戴明妻顾氏三姓镶黄旗兵墨窦妻额克哷氏充古妻刘氏正黄旗领催精才保妻尔佳氏镶白旗巴哩喀妻刘氏正红旗兵德尔瑚妻舒穆噜氏图三泰妻额克哷氏镶红旗兵霍尔古纳妻乌尔根克哷氏正蓝旗兵麻鲁纳妻阎氏白都讷兵福保妻尔佳氏拉林镶蓝旗闲散端住妻杨氏俱于乾隆四十三年　旌】
　　土产珠【出混同江诸处详奉天府卷内】青玉【通志出宁古塔】松花石【可为研材详见奉天府卷内】盐【通志宁古塔有土盐】松【松枝叶如蒿名黄蒿松止生石甸子他处所无也】柞　桦　榛子　衣尔哈穆克【通志出宁古塔生于草茎色红味甘置器中少刻成水亦名桃花水】发发哈【通志一名红樱即白桵子也】密孙乌西哈【通志出宁古塔形类樱桃味微甘酸】人参【吉林乌拉诸山林有之并详奉天府卷注内按吉林地方行放乌苏哩绥芬英峩岭东山罗拉米玛延等处参票】熊胆　鹿茸雕　鹰【通志白鹰防为鸷猛宁古塔诸山中有之】海东青【元史地理志海兰府硕达勒达等路有俊禽曰海东青由海外飞来土人罗之以为土贡明统志五国城东出小而健能擒天鵞白者尤异通志今出黒龙江乌苏哩江左右】虎　豹　熊罴　麋鹿驼鹿【通志出乌苏哩江一名堪达汉形类驼角扁阔而莹洁可为箭括】貂【后汉书挹】
　　【娄出好貂通志今乌喇诸山林多有之以松子为粮捕者八月往十二月回正月进　御皆于雪天寻其迹而捕之】貂熊【通志大如狗紫色出宁古塔】猞猁孙　银鼠　灰鼠　密狗【通志出乌喇山中如狗尾黑可用为缨】海狗【通志出宁古塔土人跳冰取之】海豹　江獭　鲟鳇鱼【出混同江金史地理志上京嵗贡秦王鱼即此】哲绿鱼【通志出宁古塔似鲈而黒味美不腥】达发哈鱼【出乌喇秋八月自海入江充积河渠驱之不去土人有履鱼背而渡者】乌库哩鱼【四五月时自海入江】

　　钦定大清一统志卷四十七
&lt;史部,地理类,总志之属,大清一统志,黑龙江图&gt;
&lt;史部,地理类,总志之属,大清一统志,黑龙江图&gt;
&lt;史部,地理类,总志之属,大清一统志,黑龙江表&gt;
　　钦定四库全书
　　钦定大清一统志巻四十八
　　黑龙江【将军驻劄齐齐哈尔城在　盛京东北一千八百余里东西距三千二百余里南北距四千里东至宁古塔界二千三百里西至喀尔喀界九百余里南至白都讷界五百里北至俄罗斯界三千五百里东南至寜古塔界一千七百里西南至札拉特界一百二十里东北至宁古塔界三千六百里西北至俄罗斯界二千里自本城至　京师三千三百余里】
　　分野天文尾箕分野析木之次
　　建置沿革古肃慎氏地汉晋为挹娄国地后魏时始有黑水部为勿吉国七部之一隋曰黑水靺鞨唐时黑水又分十六部以南北为栅南接渤海西接室韦【今黑龙江西北境皆唐时室韦地】开元中以其地为黑水州寻又置黑水府以部长为都督后渤海盛皆役属之辽平渤海黑水复擅其地其在南者繋籍于辽在北者皆不属籍金时为蒲与路及肇州之北境【金史地理志金之壊地封疆东极吉里穆乌嘿改诸野人之境北自蒲与路之北三千余里火鲁火疃克实地为邉】元隶开元路明初设都司统领之
　　国初有索伦达呼哩二部居额尔古讷河及精竒哩江之地并归服于
　　太宗文皇帝继因罗刹【即俄罗斯国人】筑城雅克萨地侵扰索伦达呼哩崇徳四年移驻嫩江后罗刹复来侵扰康熙二十二年设将军副都统于黒龙江筑城镇守二十五年发兵进勦罗刹克其城二十八年遣大臣于吉尔巴齐河旁立石为界于是索伦达呼哩仍居旧地咸安业焉二十九年将军移驻墨尔根三十八年由墨尔根移驻齐齐哈尔凡黒龙江布特哈博尔多呼伦布雨尔皆所辖也
　　形势帯黑龙巨浸藩翰兴安雄山
　　风俗性质朴果决好骑射弋猎兼习礼譲务农敦本城池齐齐哈尔城【□曰竒察哈哩城周五百丈内外植木为坛中实以土门四周一千歩有竒环城有重濠广一丈五尺本嫩江南伯克伊庄地　本朝康熙三十一年建城取嫩江北达呼哩等所居之庄为名三十八年将军驻于此】
　　学校齐齐哈尔官学【在东门内】墨尔根官学【在公署后】墨龙江官学【在公署南】
　　田赋【官兵耕种地一千七百八十九晌齐齐哈尔官庄二十处公田五处布特哈官田二处公田四处墨尔根官庄十一处公田一处黒龙江官庄三十处公田三处毎庄壮丁十名毎丁额交租细粮十五石公田系八旗水手打牲人等公种】
　　山川喀勒噶图山【在齐齐哈尔城东三百五十里】超哈尔山【在齐齐哈尔城西一百九十里】雅克山【在齐齐哈尔城西三百里】穆果图尔山【在齐齐哈尔城西七百里】奎山【在齐齐哈尔城西北一百五十里】额古埒山【在齐齐哈尔城西北三百五十里】图古勒山【在齐齐哈尔城北四百里】望安山【在墨尔根城北二百五十里】乌图哩山【在墨尔根城东南一百六十里】和抡图吉山【在墨尔根城东南二百里】额尔克山【在墨尔根城东北二百九十五里】伊拉古尔山【在墨尔根城东北一千三百十五里嫩江发源于北】札克达齐山【在墨尔根城西北二百三十五里】伊克库克图山【在墨尔根城西北一千二百七十里】博和哩山【在黑龙江城南七十五里】阿喇勒山【在黑龙江城东北二百七十里】库墨尔山【在黑龙江城西南一百三十里】珠徳格山【在黒龙江城东北一百二十里】图勒哩山【在黑龙江城东北二百里】苏克都哩竒山【在黑龙江城东北一千里】达尔梯斯山【在黑龙江城东北一千七百里】硕隆山【在呼伦布雨尔东二百五十里】成格勒图山【在呼伦布雨尔东二百六十里】哈玛尔山【在呼伦布雨尔西三百四十五里】伊克图噜山【在呼伦布雨尔北一百五十里】库鲁尔山【在呼伦布雨尔北二百三十里】札喀喇哈山【在齐齐哈尔城东南九百里】特尔库呼峯【在齐齐哈尔城西北三百七十里】茂峯【在黑龙江城东南九百里】喀穆尼峯【在黒龙江城东南一千一百里】托里峯【在黒龙江城南六十里】多斯峯【在黒龙江城北六百二十里】察罕峯【在黒龙江城北九百里穴窍□尝昼吐熖晚出火经年不熄近嗅之气如煤烬黄白色其石撚之即碎】兴安岭【在黒龙江东东二千五百里为外兴安岭又内兴安岭在城西一百五十里　谨按实录察哈尔林丹汗元裔车臣汗之孙也当】
　　【太祖高皇帝天命四年遣使赍书来自称统四十万众防古国主巴图鲁青吉斯汗太宗文皇帝天聪二年亲统师征之击耿其众于钖尔哈钖伯图英汤图谱处追击逃众至兴安岭俘获无算五年林丹汗率众侵阿鲁防古驻牧之锡喇穆陵地】
　　【太宗命大臣图鲁什劳萨率兵一百徃觇获其所弃甲仗马驰追过兴安岭不及而还六年夏四月太宗亲统师徃征次辽河值河水泛涨乗舟以渡继渡辎重人马渉水而行两昼夜始竟既过兴安岭至达勒鄂谟其地延袤约八十里东河三河环流灌注水卤不可饮东距　盛京一千三百里察哈尔闻我师至举国惊恐无措林丹汗见人心惶扰知国势不可为率部众西奔遣人赴归化城尽徙其户口牲畜渡黄河有一人逃来言已奔库克得哷素地离达勒鄂谟约一月程】
　　【太宗谕贝勒大臣曰察哈尔知我整旅而来必不敢撄我军锋追愈急则彼遁愈逺我马疲粮竭不如且赴归化城暂驻五月庚申师次穆尔哈喇克沁地贝勒济尔哈朗岳记徳格□萨哈璘多尔衮多铎豪格率兵二万徃征化城大臣彻尔格察哈喇尧率兵五百人徃黄河取傋船艘甲子】
　　【太宗驻驆归化城前行诸将俘获林丹汗所徙戸口以千计其近明界者逃入沙河堡六月丁邜朔命大臣杨善率兵六十人偕察哈尔通事徃索归蒙古男妇三百二十人及牲畜防缎布帛等物八年正月闻察哈尔部众流散于尔哈伯图地命大臣布哈塔布囊等徃征斩七十三人获男子九十人妇女防丁二百三十余口驼马五十余六月太宗统师驻喇乌苏河之南止平冈前锋将努三特康等擒一人言自察哈尔逃来其欲来降者俱在中途】
　　【太宗命贝勒徳格□大臣武讷格阿三等率兵徃収之先是林丹汗四渡黄河奔土黙特部其臣民素苦其暴虐中途退留者十之七八其牲畜多毙食尽杀人以食自相攻夺溃散林丹汗欲奔塘古部时□至病痘殂于喇伟古尔之打草滩地太宗自征明应州而还至上都城旧址道遇察哈尔□桑等率众来降先后以数万计其执政大国□并奉林丹汗嫡妃庻妃女弟等来降林丹汗子额哲率所遗人众留托里图地九年春太宗命贝勒多尔衮岳托萨哈璘豪格大臣图尔格纳木泰等率兵一万徃征遂招之来降】嫩江【在齐齐哈尔城西五里古名难水亦曰郡河明时曰□温江又名呼喇温江源出伊拉古尔山南流防诸小水绕墨尔根城西又南经齐齐哈尔城西凡西来之诺敏绰尔雅尔诸河皆防入焉又转东南经都尔伯特果尔罗斯二旗地受西来之托罗河】
　　【折而东与混同江防　按唐书黒靺靺鞨传粟末水西北注他漏河又云那河或曰他漏河东北流入黑水盖以那河他漏为一水也然北史勿吉国传云自洛环水北行十五日至太岳鲁水又东北行十八日到其国又云太和初乙力支贡马称初发其国乗船溯难河西上至大濔河出出陆行渡洛环水以今考之那河即难河今之嫩江也太岳鲁太濔即他漏河今之托罗河也古今名虽屡易其音自通后魏时勿吉入贡由难河入太濔河而南陆行自是两水其水道曲折与今舆图志合唐时疑为一水当时但防传□然他漏小而那河大不可以小水暨大水也】黒龙江【在黒龙江城东古名黒水亦曰完水乂名室建河亦名干难河源出喀尔喀北界垦特山土人谓之鄂伦河防诸小水东北流经尼布楚城东入内地又东有库楞湖流出之额尔古讷河自西南来防流至雅克萨城南折而东南流至黒龙江城北九十里有精竒哩江之水自北流入绕黑龙江城东南流又南受北来之钮尔门河又东流与混江江防自此合流又东乌苏哩江自南流入又折东北受格林洪衮诸河入海凡防四江水数大河其余小水无数北史乌洛国传其国西北有完水东北流合于难水旧唐书室韦传大山之北有大室韦部落其部落傍室建河居其河源出突厥东北界俱沦泊屈曲东流经西室韦界又东经大室韦界又东经防乌室韦之北落俎空韦之南又东流与那河呼尔罕河合又东经南黒水靺鞨之北北黒水靺鞨之南东流注于海金史地理志肇州始兴县有黒龙江元史太祖纪元年太祖即皇帝位于干难河之源明统志黒龙江在开原城北二千五百里源出北水黒水靺鞨旧居此南流入松花江　按黒水之名始于南北朝黒龙江之名见于金史其上源则北史之完水旧唐书之室连河也旧唐书言室建河源出俱伦泊俱伦泊即今库楞湖今黒龙江之源自有鄂伦河库楞湖上流为克勒伦河旧名胪朐河其源亦与鄂伦河相近而流蛟逺但其滙于库楞湖又从湖东北流出为吉尔巴齐河以入黒龙江湖盈则溢浅则潴自当以鄂伦河为正源鄂伦即元史翰难音之转也　谨按实録天命元年秋七月】
　　【太祖命大臣安费古扈尔汉率兵二千征东海萨哈连部二臣行至乌勒简河钊舟二百水陆并进取萨哈连□江南北三十六寨八月丁巳驻营黒龙江岸江水常以九月始氷是日众见□处未氷蜀我营近地距对岸二里许结氷如桥纳广六十歩皆以为异安费杨古扈尔汉曰观此氷桥】
　　【天佑我国也遂引兵以□取萨哈连部十一寨及兵还旧所过氷桥已觧其西偏复如前结氷一道我兵既渡氷尽斛后至九月仍应时而氷遂又招服使□路诺垒路喇忻路诸路长乃班师】精竒
　　哩江【在黒龙江城北九十里源出北兴安岭南流防东来之纳尔哈苏喜阿尔竒□水又南防东来之钦都泞泥诸河又南防东来之西林移丹河转西南流入黑龙江】呼雨哩河【在齐齐哈尔城东七十里源出东北兴安岭南流经都尔特特果尔罗斯两旗界入混同江】呼伦河【在齐齐哈尔城东六百里源出东兴安岭南流五百余里入混同江又通肯河在城东四百五十里东南流入呼伦河又东有纳敏河额叶赫河呼拉库河南入呼伦河】巴兰河【在齐齐哈尔城东七百五十里源出东兴安岭东南流入混同江】屯河【在齐齐哈尔城东一千一百里源出屯泊东南流防十余水入混同江又雅鲁河在城东一千一百里□琳河在城东一千二百五】
　　【十里洪古河在城东一千三百五十里哈鲁河在城东一千四百里十里皆东入屯河扎克达穆图河在城东一千二百里鄂摩罗河在城东一千四百里喀穆齐河在城东一千六百里和河在城东一千七百里穆逊河在城东一千七百二十里图鲁河在城东一千七百五十里阿宝克坦河在城东一千九百里皆南流入屯河】额尔伯克伊河【在齐齐哈尔城东二千二百七十里即黒龙江支流南流分为二俱入混同江】绰尔河【在齐齐哈尔城西三百八十里源出西兴安岭东南流经扎拉特旗地流六百余里入嫩江又托馨河在城西四百里东流防绰尔河】喀尔喀河【在齐齐哈尔城西八百里源出穆果图尔山西北流五百余里防数水入布伊尔湖又自布伊尔湖之北流出曰乌尔繖河北流防于库楞湖又有讷黙尔河在城西八百五十里源出西兴安岭北流入喀尔喀河】托啰河【在齐齐哈尔城南四百里发源喀尔喀境内东南流十余里防十余小水人嫩嫩江即古他漏河也志□肇州西有洮儿河流入开源西北境合脑温江入松花江亦即此】阿里玛河【在齐齐哈尔城北五十里源出西北兴安岭东南流入嫩江】诺敏河【在齐齐哈尔城北五十十里源源出北兴安岭东南流五百余里入嫩江又毕楞河在城北四百十里格尼河在城北三百二十里俱东南流防诺敏河】萨林河【在齐齐哈尔城东南七百二十里源出东兴安岭南流入混同江】雅尔河【在齐齐哈尔城西南一百二十里源出西兴安岭东南流六百余里入嫩江又济秦河在城西二百里源出西兴安岭哈达汉河在城西一百三十里源出雅克山俱东流防雅尔河又库尔竒哷河在城西八十里即雅尔河分流东南入嫩江】开拉哩河【在齐齐哈尔城西北六百九十里呼伦布雨尔北十里源出西北兴安岭西流防额尔古讷河】额尔古讷河【在齐齐哈尔城西北二千里呼伦布雨尔西北二百二十里源出库楞湖北流八百余里防东来之数水入黒龙江河之北岸即俄罗斯界】金河【在齐齐哈尔城西北九百里呼伦布雨尔北二百三十里又特勒布尔河在城西北一千八十里黙赫尔河在城西北一千五百七十里尼约河在城西北一千六百九十里伊玛河在城西北一千八百五十里汉河在城西一千九百二十里俱出西北兴安岭西流入额尔古讷河】墨尔根河【在墨尔根城东里许源出城东南平甸西北流入嫩江又塔噶尔河在城东六十里源出城东平甸西流入嫩江】甘河【在墨尔根城西二十里源出西北兴安岭东南流五百余里入嫩江又﨣河在城西北八百百里东南流甘河】讷穆尔河【在墨尔根城南一百七十里源出东南兴安岭西流入嫩江又乌登河在城东南一百五十里源出乌图哩山西南流防讷墨尔河罗罗科河在城南八十里源出城南平甸南流防讷穆尔河】穆尔哩河【在墨尔根城北一百五里源出东北兴安岭西流入嫩江又宻齐哩河在城北一百六十五里源出额尔克山南流会穆鲁哩河】纳都尔河【在墨尔根城北三百四十五里又多博和哩河在城北二百三十五里鄂□河在城北一百九十五里源俱出北兴安岭东南流入嫩江】哈鲁哩河【在墨尔根城北六百二十五里又古鲁肯河鄂□河并在城北四百五十五里源俱出东北兴安岭西南流入嫩江】东果罗河【在墨尔根城北九百九十五里又纳裕尔河在城北七百九十里喀纳河在城北六百五十里源俱出北兴安岭南流入嫩江】赫楞河【在墨尔根城东北四十里源出东兴安岭西北流入嫩江又穆纳里河在城东七十五里西流防赫楞河】墨尔敏河【在黒龙江城东六十里源出珠徳楞山南流入黒龙江又博屯河在城东一百里源出图勒里山南流入黒龙江】哈喇河【在黒龙江城东三百九十里又吉林河在城东南八百五十里库穆讷河在城东南九百二十里珠春河在城东南一十一百里库雨河在城东南一千一百百六十里苏克河在城东南一千二百三十里俱在黒龙江北南流入江又东南二百余里即黒龙江同交防处也】昆河【在黒龙江城南二十二里源出西北兴安岭东南流入黒龙江】逊河【在黒龙江城南一百八十里源出西兴安岭东南流入黒龙江又瞻河在城南二百里源出西南兴安岭东北防逊河】哈尔费延河【在黒龙江城南三百六十里源出西南兴安岭东北流入黒龙江】乌延河【在黒龙江城南四百三十五里又嘉拉河在城东南五百六里福河在城东南六百里寨河在城东南六百八十里皆在黒龙江南东北流入江】和罗尔河【在黒龙江城北二百里里即黒龙江分流东流仍入黒龙江又库坦河在城北一百九十里东南流入黒龙江】舒林河【在黒龙江城北六百里源出无名山西南流入黒龙江】哈玛尔河【在黒龙江城北六百二十里源出北兴安岭东南流八百余里入黒龙江又塔哈河在城西北六百九十里库尔喀河在城北六百五十里俱南流入哈玛尔河又乌□格河在城北六百七十里东流入库尔喀河】泞泥河【在黒龙江城北一千里源出北兴安岭南流入精竒哩江又钦都河在城北一千二百七十里东南流入泞泥河铁牛河在城北一千一百五十里西南流入泞泥河】阿尔竒河【在黒龙江城北一千四百七十里源出北兴安岭西南流入精竒哩江又额哩赫河在城北一千九百里乌纳河在城北一千七百六十里乌尔格河在城北一千六百三十里俱西南流入阿尔竒河】托克河【在黒龙江城北一千六百四十里又纳尔赫苏竒河在城北一千六百八十八里乌尔格河在城北一千八百八十里俱出北兴安岭南流入精竒哩江即江之上源也】纽勒们河【在黒龙江城东南三百六十里源出东北兴安岭西南流防乌尔罕河朗竒喜雅西尔门等河入黒龙江在诸河中为独大又鄂罗奇河在城东北一千四百五十里乌尔罕河在城东北一千三百里俱南入纽勒们河喜雅西尔们河在城东北五百里俱南南入□尔门河】托摩河【在黒龙江城东北三百七十里源出东北兴安岭西南流入精竒哩江】西林穆丹河【在黒龙江城东北七百二十里源出北兴安岭南流防诸小水转西南凡十余里防精竒哩江其大与精竒哩江等】鄂尔摩拉库河【在黒龙江城东北一千八十里源出东北兴安岭西南流防西林穆丹河又穆敏河在城东北九百里翁额河在城东北八百二十里源出苏克都哩竒山俱西南流入西林穆丹河】英恳河【在黒龙江城东北一千五百里又碧山河在东城北一千四百里纳喇河在城东北一千二百里俱出东北兴安领东南流入西林穆丹河】博罗穆丹河【在黒龙江城西北一千四百三十里又额尔赫河在城西北一千二百四十里巴尔坦河在城西北一千一百九十里俱源出西北兴安岭南流入黒龙江】额黙勒河【在黒龙江城西北一千五百二十里又平库河在城西北一千四百七十里俱出北兴安岭北流入黑龙江】济噜克齐河【在黒龙江城西北一千七百三十里又吉尔巴齐河在城西北一千六百九十里额哩河在城西北一千六百七十里鄂尔多库勒河在城西北一千六百四十里乌尔苏河在城西北一千六百三十里俱出西北兴安岭东南流入黒龙江】安巴吉尔巴齐河【在黒龙江城西北一千七百九十里源出西北兴安岭东流入黒龙江分界石碑在河之东】济尔玛台河【在呼伦布雨尔东七十余里源出东南库克齐尔摩多又相近有伊绵河又济敦河在呼伦布雨尔东一百三十里又吉雅兰河在呼布雨尔河东二百余里又摩该图河在呼伦布雨尔东二百一十余里又衮诺尔河在呼伦布雨尔东二百七十余里又鄂尔竒济河在呼伦布雨尔东二百八十余里又克库河在呼伦布雨尔东二百九十余里又穆雅尔河在呼伦布雨尔东三百一十余里又黙尔根河在呼伦布雨尔北六十余里又时尼肯河在呼伦布雨尔东北七十余里以上诸河源俱出兴安岭入□拉哩河】乌兰布尔噶苏台河【在呼伦布雨尔东一百七十余里源出南库克济尔摩多又恺河在呼伦布雨尔东二百四十里乔河在呼伦布雨尔东二百四十五里乌玛喇河在呼伦布雨尔东南二百二十里源俱出兴安岭入济敦河】乌尔繖河【在呼伦布雨尔西二百八十余里源出布雨尔北入呼伦池又克勒伦河不知其源从□陈汗界墨尔根哈玛尔下口流二百二十余里入呼伦池】辉河【在呼伦布雨尔南三十里源出东南兴安岭西北流察罕托罗海界东折入伊绵河又尔格河在呼伦布雨尔南五十里源出东南库克齐尔摩多又孔果尔津河在呼伦布雨尔南一百二十里源出西南平野又乌特格河在呼伦布雨尔南一百余里又相近有乌纳河又塔拉齐河在呼伦布雨尔南三百五十里俱源出兴安岭入伊绵河】玛尔敦河【在呼伦布雨尔东南二百四十里又相近有和罗竒河源俱出兴安岭入乌诺尔河】布雨尔湖【在齐齐哈尔城西一千二十里旧名捕鱼儿海喀尔喀河西北流至此滙为大湖又北海为乌尔河】库楞湖【在齐齐哈尔城西北一千二百七十里古名俱伦泊明时谓濶湾海子自西北境外垦特山南发源东流为胪朐河今曰克勒伦河流经千余里至此及城西布雨尔湖流出之乌尔繖河二水交防□为一大湖周围数百里又从湖东北流出为额尔古讷河防黒龙江唐书室韦最西有乌素固部与回纥接当俱伦泊之西金防孜北征录涧泺海子有山如长堤以限水遥望如高山但见白浪隠隠此水周围十余里干难胪朐凡七河注其中皆即此也】额能泊【在齐齐哈尔城西四百二十里】徳勒璸泊【在齐齐哈尔城北四百里】花札哈哈勒哈泊【在齐齐哈城城东南八百里南流入混同江】屯泊【在齐齐哈尔城东南一千一百里即屯河之源】西讷垦库乌济泊【在齐齐哈尔城西北六百四十里又哈喇呼济哩泊在城西北七百二十里】伊克齐哩克齐泊【在墨尔根城北六百四十里】额英古哩泊【在黒龙江城北一千四百八十里】博尔和哩泊【在黒龙江城东北六十里】乌兰布拉克泉【在齐齐哈尔城西北一千二百里呼伦布雨尔西三百三十余里源出平甸东流入乌尔繖河】乌鲁苏穆丹【在黒龙江城北三百里即黑龙江中流廸环之湾也】
　　古迹故黑水府【在黒龙江境内唐书黒水靺鞨传开元十年其部长来朝拜勃利州刺史于是置黒水府以部长为都督领黒水经畧使其地南距渤海东北皆际海西抵室韦南北袤二十里东西千里地理志黒水州都督府开元十四年置】故蒲与路【在齐齐哈尔城东南金史地理志蒲与路初置万户海陵改置节度使承安三年设节度副使南至上京六百里东南置和啰噶一千四百里北至邉界火鲁大疃谋克三千里元癈和啰噶作胡里今改】龙眉宫【辽史辽太祖初兴以全龊箭射苇甸地卜基筑宫谓之龙眉神册三年筑城曰皇都天显十三年号临潢府】西楼东楼南楼【通志昏辽太祖建西楼秋猎之所东南楼为春时行帐所驻】冷陉【唐书契丹兵败阻冷陉以自固其后为避暑处五月上陉八月下陉宋时金人流洪皓于冷山即此】
　　城堡墨尔根城【在齐齐哈尔城北四百三十五里东至内兴安岭一百七十里西至诺敏河源三百里南至讷墨尔河一百六十里北至伊勒古尔山一千三百一十里　本朝康熙二十九年移黒龙江将军驻此三十八年移驻齐齐哈尔四十九年复设副都统等官驻防】黒龙江城【在齐齐哈尔城东北墨尔根东北四百余里东至外兴安岭兴安河二千六百里西至内兴安岭一百五十里南至内兴安岭喀穆尼峰七百里北至外兴安岭二千五百里　本朝康熙二十二年设将军副都纥镇守后移驻墨尔根裁副都统雍正八年复设副都统】呼伦布雨尔【在齐齐哈尔城西七百六十里伊密河西岸札克丹地方东至内兴安岭哲尔格山三百五十余里西至哈马尔山四百七十里南至穆果国尔山四百四十余里北至安和七百七十余里　本朝雍正十年设统领等员驻防】纳延城【在齐齐哈尔城东北三百六十里土城周六百步又鲁尔城在齐齐哈尔城西南】爱浑城【在黒龙江城东北十二里周九百四十步门五不知何国所筑　本朝康熙二十二年初修筑此城设将军镇守三十八年移镇齐齐哈尔城通志黒龙江城东南有札哈苏城齐赫特城额尔徳尼城西北有哈玛尔城雅克萨城俱未详黒数】
　　闗邮特穆徳赫喀伦【通志喀伦即邉□也其防如邉门齐齐哈尔城特穆徳赫等喀伦十和伦部喀伦八墨尔根喀伦八黒龙江喀伦八呼伦布雨尔东北喀伦十五西南喀伦十六】分界石碑【在齐齐哈尔城西北二千五百里黒龙江城西北一千七百九十里吉尔巴齐河口东岸　本朝康熙二十八年十二月丙子遣大臣与俄罗斯议定邉界立石以垂乆逺勒满汉字及俄罗斯拉梯诺蒙古字于上其史曰　大清国遣大臣与俄罗斯国议定邉界之碑一将由北流入黒龙江之绰尔诺即乌伦穆河相近吉尔巴齐河为界循此河上流不毛之地有石界兴安以至于海凡山南一带之溪河尽属俄罗斯一将流入黒龙江之额尔古讷河为界河之南岸属于中国河之北岸属于俄罗斯其南岸之墨尔垦河口所有俄罗斯房舍迁徙北岸一将雅克萨地方俄罗斯所修之城尽行除毁雅克萨所居俄罗斯人民及诸物用尽行撤徃察罕汗之地一凡猎户人等断不许越界如有一二小人坛自越界捕猎偷盗者即行擒拏送各地方该管官该管官照所犯轻重惩处或十人或十五人相聚持械捕猎杀人抢掠者必奏闻即行正法不以小故阻壤大事仍与中国和好母起争端一从前一切旧事不议外中国所有俄罗斯之人及俄罗斯所有中国之人仍留不必遣还一今既永相和好以后一切行旅有准令徃来文票者许其贸易不禁一和好防盟之后有逃亡者不许收留即行遣还】布克衣站【在齐齐哈尔城内又南五十五里至特穆徳赫站又七十五里至温托浑站又七十五里至多鼐站又七十五里至塔勒哈站又六十七里至古鲁站又五十五里至乌兰诺尔站又四十五里至墨馨站又南至白都讷城通志以上布克衣等七站并塔哈尔宁年二站共九站　本朝康熙二十五年每站设笔帖式一员于墨馨设六品官一员统理三十年添设□防笔帖式一员雍正五年因墨馨古鲁二站相距遥逺于乌兰诺尔设一站添笔帖式一员】塔哈尔站【在齐齐哈尔城北六十里又北七十五里至宁年站又八十五里至拉哈站入墨尔根城界】伊拉喀站【在墨尔根城南七十里又南四十二里至喀穆尼站又四十三里至博尔多站又六十里至拉哈站】黒龙江站【在黒龙江城西南二十二里又西南七十八里至额□尔站又三十三里至库墨立站又八十五里至喀尔喀图站又七十六里至和鲁尔站又七十六里至墨尔根城】西尔特站【在齐齐哈尔城西一百八又西八十里至噶齐亮又七十里至蒙古乌尔楚克又七十里至额赫昻河又六十五里至巴林又七十五里至雅尔博克托又八十里至和罗竒又七十里至乌苏哩又六十五里至札敦昻阿又八十里至济尔玛台入呼伦布雨尔界】
　　津梁嫩江渡【一在齐齐哈尔城西八里崇徳四年移军驻劄处一在墨尔根城西北一里】塔噶尔河渡【在齐齐哈尔城东北六十里】讷墨尔河渡【在墨尔根城南一百六十里】
　　祠寺城隍庙【在城内东南隅】大佛寺【在南闗内】
　　列女
　　本朝徳硕瑚尔妻拉果亲氏【夫为黒龙江骁骑校早亡氏矢志守节又佐领希瑚讷妻乌徳思格哩氏佐领布瑚徳妻郭枯尔氏闲散王永隆妻梁氏翁果托妻尔佳氏孔果洛妻托科罗氏窦赫勒妻尼玛雅氏赵三妻田氏科尔岱妻乌札拉氏绷硕妻乌哩苏氏噶哩马妻乌哩苏氏恩克伊妻尔佳氏姜九妻乌札拉氏雅克勒妻扎库特氏辛其那妻钮祜禄氏塔林图妻索多哩氏音图妻塔塔拉氏伊都林妻傅氏五十八妻孟氏丁桂妻沙氏采芝妻陈氏乌三防妻富察氏扎尔度妻尼玛察氏约尔赫尼妻尔格氏哈他妻那穆都拉氏□防妻温都氏阿什岱妻鄂兰氏喀礼妻尔佳氏绰科逹妻亨吉勒氏徳勒杼妻郭瑚尔氏花唐阿妻摩尔顶氏伊哈尔图妻拉尔亲氏罗拉防妻巴延氏薄尔绰岱妻登徳克氏绰必雅兰妻雅拉氏达尔金妻那拉氏布垒妻噶布喀氏棣穆格讷妻阿拉尔氏硕赫讷妻格伦氏苏僧格妻摩尔哲勒氏那思瑚妻格持勒氏古什鼐妻多尔达氏阿三妻舒舒觉罗氏马克寿妻夏氏乌黒讷妻哲博氏哈齐讷妻觉罗察氏尼拉图妻察□□珠氏召赉妻钮祜禄瑚氏尼和尔徳伊妻伯氏班齐尔妻硕卜竒氏孙塔妻尔佳氏巴延图妻尔佳氏吴岱妻苏氏伊尔竒讷妻乌哩素氏诺勒位妻乌哩素氏都仆巴妻尔佳氏乌拉诲妻尔佳氏图黙尔徳格妻防古氏海三妻尔佳氏卓徳伊妻都尔达尔氏谢徳伊妻防古氏伊哈达妻摩尔哲勒氏古讷岱妻库伦氏苏特克妻莫尔珠噜氏纳尔图妻布达克氏诺特瑚尔妻郭和尔氏佛尔竒妻摩尔哲勒氏尼勒尔特伊妻郭和尔氏瑚什巴妻宁古塔氏阿顔保妻佛啓贞吉氏硕瑚徳妻札库他氏范来妻郭和尔氏班齐尔妻达瑚哩氏阿图妻萨克达氏穆卜申妻都库氏伍什喀讷妻姚氏李成龙妻张氏哲尔孔硕妻特敦珠氏丁柱妻乌苏氏索尔和诺妻赫勒氏卓尔弼妻那齐氏俱以节孝先后　旌表】鄂尔竒玛妻竒穆晋氏【夫为署前锋有族人乗便逼汚氏力拒见杀事闻特　旌入节孝氏】珠尔苏妻尔佳氏【正红旗人又镶白旗兵绰启雅妻托罗氏镶红旗兵额图妻都乌齐氏罗进三妻王氏镶蓝旗兵四格妻觉罗氏阿斯哈妻萨克达氏又墨尔根正黄旗领催三达图妻都新氏兵鄂春达尔妻鄂伦氏镶红旗间散常沙妻伯哩氏又正白旗壮丁阿必达妻都和察氏站丁史良臣妻邵氏俱于乾隆二年　旌又齐齐哈尔城黄旗兵诘尔扣妻鄂罗氏黙勒讷妻宁古塔氏正红旗佐领乌达禅妻尔佳氏防军萨球妻巴雅拉氏兵达尔楚妻札库他氏镶白旗兵达莽阿妻额勒穆齐氏正蓝旗兵老晋妻鄂哩穆苏氏俱于乾隆三年旌又正蓝旗□散塔禄达妻徳都尔氏兵魁素图妻阿尔富氏齐齐哈尔镶蓝旗兵家图妻尼玛齐氏墨尔根正蓝旗兵李天隆妻城氏正黄旗壮丁喀移竒尔图妻鄂罗氏俱于乾隆四年　旌又镶黄旗兵们徳妻黙尔徳氏正黄旗兵达芝妻察库塔氏赛哈妻察库塔氏镶白旗法尔萨妻尔佳氏俱于乾隆六年　旌又镶黄旗壮丁常明妻郭古尔氏于乾隆七年　旌又镶黄旗兵阿哈齐妻尔佳氏正黄旗闲散和上妻周氏哈达妻多忻氏正白旗领催布萨里妻伦和氏兵曽英贤妻姜氏镶红旗闲散班第妻和勒氏镶蓝旗闲散马喜妻尼玛齐氏俱于乾隆八年　旌又镶黄旗兵巴黒尔图妻阿拉氏正黄旗杜李梅妻鄂诺氏正白旗云骑尉卓尔瑚妻乌哲氏兵俞文良妻连氏镶白旗闲散诺莫妻乌勒氏兵那尔瑚妻富察氏正蓝旗兵金布讷妻乌勒氏杜伦妻瓦琅氏壮丁刘七妻李氏镶蓝旗兵□三富富察氏张硕妻瑚卜呼图氏俱于乾隆九年　旌又齐齐哈尔镶黄旗骁骑校额尔图妻苏都哩氏壮丁伊尔莾太妻阿拉氏正黄旗兵特穆徳妻妻多忻氏正红旗壮丁弼尔图鼎妻阿兰尔氏喀宻图妻鄂兰尔氏俱于乾隆十一年　旌又镶黄旗闲散马青妻额苏氏正红旗笔帖式穆成额妻海他氏正蓝旗领催鄂尔他岱妻呼劝勒氏齐齐哈尔镶黄旗闲散徳夀妻刘氏桑格妻吕氏镶白旗闲散鲁芳逺妻李氏刘元齐妻孙氏陈徳贵妻陈氏王起鳯妻钮氏正红旗兵赵齐圣妻张氏俱于乾隆十二年　旌又正白旗兵阿图妻多尔他尔氏齐齐哈尔镶黄旗兵夏萨那妻尼赫哩氏正黄旗闲散南防妻良氏老格妻冦氏俱于乾隆十三年　旌又镶黄旗兵魁素图妻鄂伦氏伊尔格勒图之妻精竒哩氏布尔他哈拉妻鄂兰氏讷思防妻巴雅拉氏集雅布继妻都亲氏伊尔萨妻周氏勒坡妻郭和尔氏正黄旗佐领宻济尔继妻鄂兰氏笔帖式伍扎鼎妻鄂兰氏兵呼□图妻素都哩氏花尔巴哈哩继妻素都哩氏科穆毕图妻鄂兰氏伊哈拉妻赫尔丹氏坦托妻黙尔丹氏正白旗兵哈尔图妻瓦尔喀氏五吉图继妻都拉尔氏卓尔图妻达普图氏镶白旗兵坦防妻托科洛氏正红旗防军玛逹库妻图克徳勒氏镶红旗兵姚光耀妻江氏姚廷秀妻王氏正蓝旗佐领齐尔噶尔图妻都拉尔氏领催翁库图妻喀喀拉氏兵瑚哩巴妻诺尔徳哩氏镶蓝旗兵觉硕讷妻图穆图氏壮丁七十三妻靳氏二宁妻姚氏水师营兵徐广岳妻张氏站丁海潮妻梁氏刘光明妻刘氏徐思俊妻范氏王永陞妻盖氏又齐齐哈尔镶黄旗兵海贵继妻巴雅拉氏萨尔防妻富察氏正黄旗兵官□妻赵氏梦魁妻鄂诺氏雅尔岱妻王氏阿进防妻崔氏赫绅保妻王氏正白旗前锋伊三防妻噶齐勒氏巴思防妻公辅氏正红旗兵阿必达妻富蔡氏镶红旗副总管霍洛齐继妻尔佳氏闲防伊楞尔图妻博古尔氏兵纳尔图妻徳亨氏西林保妻噶尔达氏岱敏妻克勒克氏锡三防妻克勒克氏占保妻托林氏镶蓝旗闲散科竒洛妻海噜氏兵阿三妻钮祜禄氏水师营兵新徳夀妻萧氏朱文賔妻王氏张长明妻杨氏玛逹芝妻何氏壮丁林朝柱妻陈氏又墨尔根镶黄旗领催额勒保妻阿拉氏兵哈妻莫尔丹氏伊瓦汉妻鄂诺氏努伦妻妻图克敏氏琦托岱妻鄂拉氏阿□图妻乌哩苏氏郭科第妻鄂拉氏萨潭保妻鄂拉氏桂音徳尔妻纳哩氏打牲处兵博岳尔图妻都拉尔氏阿丹保妻郭拉喜拉氏五格妻巴雅赫勒氏卓敦妻鄂拉氏正黄旗兵楚敦保妻诺尔丹氏云察哈尔妻乌勒氏寜多妻郭博尔氏存住妻徐氏打牲处兵伊哩尔晏妻阿特拉氏领催富拉他妻王氏正白旗佐领扎禄克萨妻郭博尔氏兵科尔竒洛妻鄂诺氏讲武阿妻萨穆希尔氏扎哩鼐妻徳敦尔氏多尔布尔哈妻和勒氏卓洛图妻瓦尔喀氏比塔妻郭布尔氏□催托寜保妻噶布喀氏伯尔他继妻徳都尔氏打牲处兵阿什保妻郭莾尔氏乌尔徳鼎妻精竒哩氏西拉察妻摩托氏镶白旗领催巴齐尔图继妻巴雅吉尔氏打牲处兵阿哩音妻图克敦氏正红旗骁骑校宁古策妻祜禄赫尔氏侍卫特因策妻布坤车氏兵精竒尔图妻玛克丹察氏打牲处兵翁武题妻杜尔莾氏镶红旗兵娄素伍尔妻旌木尔氏打□处兵喀尔察哈妻都拉尔氏正蓝旗间散李子兴妻谢氏七十一里王氏打牲处兵万进妻博尔札喜勒氏英□岱妻和银氏第丹车妻喀尔拉氏镶蓝旗闲散张万良妻李氏科尔科托妻鄂诺氏兵塔哩妻罗氏雅克尔泰妻陈氏领催瑚尔登额妻鄂诺氏额勒克慎妻布拉穆氏站丁余永福妻马氏陈宏信妻金氏俱于乾隆三十年　旌又镶黄旗兵巴竒图妻喀拉氏正红旗兵博赫妻乌硕氏又墨尔根正白旗兵札尔善妻都拉尔氏镶黄旗壮丁博尔图妻都拉尔氏卓和都尔妻都拉尔氏正红旗壮丁博英武妻莫尔当氏竒尔噶□妻达布图氏站丁李诚士妻王氏俱于乾隆三十一年　旌又镶红旗兵陆齐林继妻夏氏齐齐哈尔镶红旗兵勒穆贝妻阿拉氏正蓝旗兵克福纳妻格哲勒氏墨尔根正红旗兵歪兰保妻都拉尔氏镶红旗壮丁徳尔谟尔图妻达布图氏正白旗壮丁莾喀尔妻瓦尔喀氏俱于乾隆三十二年　旌又齐齐哈尔正黄旗防丁嵗哈那妻□氏正红旗兵阿尔妻锡穆鲁氏俱于乾隆三十三年旌又屯长壮丁王永贵妻吴氏于乾隆三十四年　旌又齐】【齐哈尔镶白旗兵塔三妻赫尼氏镶蓝兵老格妻瓜尔佳氏俱于乾隆三十五年旌又镶白旗徐振明妻王氏于乾隆三十六年　旌又正黄旗防丁奕常阿妻周氏镶白旗闲散卢章妻崔氏□丁和济穆妻施氏俱于乾隆三十七年　旌又正红旗兵留徳妻瓜尔佳氏于乾隆三十八年　旌又镶蓝旗镶防纳穆招妻□尔佳氏于乾隆三十九年　旌又正红旗兵伊克藻妻布徳哩氏吴兆升妻赵氏俱于乾隆四十年　旌又镶红旗仓官□音保妻舒穆噜氏领催宁古齐妻扎库塔氏俱于乾隆四十一年　旌又镶红旗领催伊彩继妻和硕哩氏于乾隆四十二年　旌】
　　土产荞麦　穬麦　稗　秔稗【通志凡荞麦及稗皆以黒龙江种为良】楛矢　石砮【明统志黒龙江口出名水花石坚利入铁可挫矢铁土人将取之必先祈神】貂【通志诸山中皆有之今索伦达呼哩诸人以此为业又有猞猁□出索伦者佳】海青【通志黒龙江□出最大者力捕□鹿】鮎鱼【通志黒龙混同两江中出大者或至百余斤其皮可衣其余所产与吉林宁古塔略同】







　　钦定大清一统志巻四十八
　　翻译语解【附】
　　喀勒噶图【防古语有门之谓也】超哈尔【蒙古语粃子也】雅克【防古语结实也】穆果图尔【防古语无角乳牛也】奎【古语乡党之党也】额古埒【防古语云也】图古勒【防古语牛犊也】乌图哩【国语尾纛也】和伦图吉【国语威云也】额尔克【古语权也】伊克库克图【防古语伊克大也库克图青色也】博和哩【国语菀荳也】阿喇勒【防古语岛也】库墨里【蒙古语□花叶也】珠德格【蒙古语令其习劳也】图勒哩【国语外面也】硕隆【蒙古语直□物也】成格勒图【防古语喜乐也】哈玛尔【蒙古语行围前引人也】伊克图噜【蒙古语大头也】札喀喇哈【国语裂开也】特尔库哷【蒙古语犹言彼兵坠也】茂【国语树木也】喀穆尼【国语闗隘也】托里【国语神镜也】察罕【蒙古语白色也】通肯【国语鼓也】额叶赫【国语已流之谓也】巴兰【国语形势也】屯【国语岛也】扎琳【国语麝香也】哈噜【国语细粉也】鄂摩罗【国语丝也】喀穆齐【国语相兼也】穆逊【国语氷也】图鲁【国语马脑也蒙古语白肚鳟鱼也】阿实克坦【蒙古语有利益也】额尔伯克伊【蒙古语蝴蝶也】绰尔【蒙古语笳也】托馨【国语纹杆也】喀尔喀【国语藤牌也】讷黙尔【蒙古语添増也】托啰【国语桃也】阿里玛【国语语梨也】诺敏【国语青金也】毕楞【国语母虎也】萨林【国语筵席也】济秦【国语河岸也】库尔竒哷【蒙古语瀑布也】开拉哩【国语益母草也】额尔古讷【蒙古语举起也】特勒布尔【蒙古语织机之谷□也】赫尔根【国语字也】尼约【国语青苔也】伊玛【蒙古语山羊也】墨尔根【国语能干也】塔噶尔【蒙古语石也】甘【国语□也】﨣【国语麅也】讷穆尔【蒙古语秋也】乌登【国语腰站也】穆鲁哩【蒙古语凡物磨圆之谓】纳都尔【蒙古语于我之谓】多博和【蒙古语多尃陵也和哩二十数也】鄂钦【蒙古语女子也】哈哈鲁哩【蒙古语溜邉走也】古鲁防【国语畧朴实之谓】鄂敦【蒙古语星也】喀纳【国语令往拦阻也】赫楞【国语马棚也】哈喇【蒙古语墨色也】珠春【国语戯也】苏噜【国语白马也】昆【蒙古语人也】逊【国语奶浆也】瞻【国语哨箭也】哈勒费延【国语匾也】乌延【国语柔软也】嘉拉【国语间隔也】福【国语墙也】寨【蒙古语方才也又土之青色者】和罗尔【国语铃声也】库坦【国语淘河乌也】塔哈【蒙古语方掌也】乌哷格【蒙古语令留也】阿尔竒【国语烧酒也】额哩赫【国语数珠也】乌纳【国语枸杞也】乌尔格【国语纸人也】托克【蒙古语定也】纽勒们【国语青苔也】鄂朗竒【蒙古语多也】乌尔哈【蒙古语套马捍也】托摩【国语令其栖止也】西林穆丹【国语西林精鋭兵也穆丹声音也】穆敏【国语渊深也】翁额【国语细野葱也】纳喇【蒙古语日也】巴尔坦【蒙古语有虎之谓】额黙勒【蒙古语马鞍也】济噜克齐【蒙古语画也】吉尔巴齐【蒙古语执长纛人也】额哩【国语扫地也】鄂尔多库勒【蒙古语鄂尔多亭也库勒腿也】乌鲁苏【蒙古语芦苇也】济尔玛台【防古语有小鱼也】伊绵【国语聚集也】济敦【国语山梁也】吉雅兰【国语间隔也】摩该图【防古语有蛇也】衮诺尔【蒙古语深泡水也】鄂尔竒济【防古语去掷也】克库【国语重舌也】穆雅【国语草荳茖蘘也】乌兰布尔噶苏台【防古语红栁也】乌玛喇【防古语北方也】乌尔繖【国语根芽也】辉【防古语羊也】锡尔格【国语丝也】乌特格【防古语熊也】塔拉齐【蒙古语管野外人也】和罗竒【国语老苍也】库楞【蒙古语墙圏也】额能【国语后嗣也】徳勒璸【国语帽沿也】花札哈【国语破也】哈勒哈【蒙古语藤牌也】伊克齐哩克齐【蒙古语大兵也】古哩【国语移徙也】乌兰布拉克【蒙古语红泉也】古鲁【国语纯也又朴素也】伊拉喀【国语花开也】





&lt;史部,地理类,总志之属,大清一统志&gt;
&lt;史部,地理类,总志之属,大清一统志,江苏全图&gt;
&lt;史部,地理类,总志之属,大清一统志,江苏全图&gt;
&lt;史部,地理类,总志之属,大清一统志,江苏统部表&gt;
&lt;史部,地理类,总志之属,大清一统志,江苏统部表&gt;
&lt;史部,地理类,总志之属,大清一统志,江苏统部表&gt;
　　钦定四库全书
　　钦定大清一统志卷四十九
  </div>
  <div class="pagination">
   <a href="大清一统志_page31.html">
    上一页
   </a>
   <span>
    ...
   </span>
   <a href="大清一统志_page27.html">
    27
   </a>
   <a href="大清一统志_page28.html">
    28
   </a>
   <a href="大清一统志_page29.html">
    29
   </a>
   <a href="大清一统志_page30.html">
    30
   </a>
   <a href="大清一统志_page31.html">
    31
   </a>
   <span class="current-page">
    32
   </span>
   <a href="大清一统志_page33.html">
    33
   </a>
   <a href="大清一统志_page34.html">
    34
   </a>
   <a href="大清一统志_page35.html">
    35
   </a>
   <a href="大清一统志_page36.html">
    36
   </a>
   <a href="大清一统志_page37.html">
    37
   </a>
   <span>
    ...
   </span>
   <a href="大清一统志_page33.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
