<!DOCTYPE html>
<html>
<head>
    <meta charset="UTF-8">
    <title>江南通志 - 第 126 页/共 731 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江南通志 - 第 126 页/共 731 页</h1>
    <div class="content">　　待制汪义端墓在黟县北二里厉坛旁
　　运使汪绎墓在黟县三都黄依坦
　　侍郎汪纲墓在黟县金鸡原
　　元待制郑玉墓在歙县师山
　　先儒陈栎墓在休宁县陈村
　　先儒倪士毅墓在休寜县赤丘改葬黟南黄坑先儒胡一桂墓在婺源县梅田庚师坞
　　先儒胡炳文墓在婺源县二十一都考川
　　明侍郎朱同墓在歙县桃梅下田干
　　尚书杨宁墓在歙县东牌头镇
　　都御史陈富墓在歙县古城阙三里亭
　　侍郎吴宁墓在歙县龙泽溪
　　尚书洪逺墓在歙县覆钟山
　　都御史曹详墓在歙县浦口
　　尚书潘旦墓在歙县飞布山
　　侍郎唐泽墓在歙县清流
　　学士唐臯墓在歙县兰江山
　　赐光禄卿汪一中墓在歙县茆田铺
　　大学士许国墓在歙县豸山
　　尚书鲍道明墓在歙县宋村鳯山
　　尚书鲍象贤墓在歙县古阙
　　尚书方静墓在歙县丰隆岭
　　尚书吴国仕墓在歙县蕃村
　　编修金声墓在歙县十九都西兖山
　　先儒赵汸墓在休宁县八都渔坑
　　学士朱升墓在休宁县口改葬詹田
　　尚书程信墓在休宁县小南村
　　侍郎程敏政墓在休宁县车田
　　司直汪仲鲁墓在婺源县洪村
　　都御史汪舜民墓在婺源县七都鎭头
　　知州白谦墓在婺源县环村
　　都御史汪奎墓在婺源县梅田
　　尚书潘潢墓在婺源县大安坵
　　尚宝少卿潘士藻墓在婺源县三十六都尚书游应干墓在婺源县六都
　　尚书余懋学墓在婺源县吴家坑
　　太仆卿胡用賔墓在婺源县汤村
　　尚书汪应蛟墓在婺源县三十五都临河尚书余懋衡墓在婺源县董家坞
　　先儒汪克寛墓在祁门县九都金字牌盛村尚书胡富墓在绩溪县十二都龙峯中坦之原尚书胡宗宪墓在绩溪县十二都
　　国朝祭酒吴蔚起墓在歙县
　　宁国府
　　社稷坛在府治西郊
　　风云雷雨山川坛在府治南郊
　　勅建先农坛在府治东门外雍正四年遵建
　　郡厉坛在府治北郊【在县曰邑厉】
　　里社乡厉二坛在各乡保
　　关帝庙在府治北门
　　国朝雍正五年奉
　　防追封三代公爵春秋同日祭于　后殿
　　城隍庙在府治西南
　　八蜡神庙
　　刘猛将军庙俱在府治阳坡山【以上坛庙所属县皆如　制】东岳庙在府治西北祀泰山神
　　三皇庙在宣城学西
　　杨四将军庙在府治北门外祀江河之神项王庙在府治峄山下项羽驻军于此
　　三圣庙在府治天庆观之左宋建炎叛防戚方围城急忽有神亲见爪指城南长逾尺知州事李光焚香祝之贼炮反击贼遂退三圣长曰贺息次曰游奕三曰金甲
　　敏应庙在府治敬亭山麓祀广惠王之神鲁府君庙在府城东南钱村祀隋梅知岩以其有保障功
　　英济庙在府治薰化门祀火神
　　东平庙在府治祀唐张巡又泾县集福庙亦祀巡
　　张守标纸庙在府城北五里宋建炎间知宣州张果梦神语城将陷没果抱籍入水死民殓而奠之标纸于此
　　褒烈庙在府治西门内祀宋知宣州事李光章四相公庙在宁国县治东八十里祀南唐宣歙镇将章绍
　　梅鲁王庙在宁国县东北七十里祀唐梅知岩武徳初知岩封南鲁王
　　黎相公庙在宁国县治二十里唐会昌中建水旱祷之神姓李讳頴睦州人尝为建州刺史立庙黎山俗因号黎相公庙
　　义烈方公庙在宁国县治西三十里祀宋义士方致尧
　　灵惠庙在泾县治西祀晋内史桓彞
　　萧王庙在泾县治东祀梁萧统
　　左王庙在泾县东北十五里柏山祀隋左难当【附】明张尧文重建庙碑记【泾川为古猷州自隋唐称雄镇葢自有左戴国公始故今乡贤祠首公予令泾躬亲祀事恒顾瞻公如在按志公生七嵗能文长益神异隋末天下多兵民苦蹂躏拥公为总管櫜鞬殳矛之君子六十万人颐指帐下号长城焉辅公祏防州城旦暮岌岌公坚营壁岁余节旄不出公祏以孤军深入匮乏且自解公分道撃之斩数大酋贼失险胆落萑苻啸聚之党凡百万计一夕遯去唐封公刺史为九州长公整旅返斾从穰溪夜渡栢山众苦伏溽公祝天雪下尺余士皆可挟纩栅栏而居于原坂之间公谋筑雉堞以为宁宇属寐且醒忽有神告曰形胜已定盍起视图之公率麾下数十骑起行栢山至潭下有一白龟出石穴从东南周围西北公曰是神所告我者河山萦绕如带如屏可亡虞保障矣遂筑而城之题曰白龟城江以东安堵如故公之力也后被命与李靖尉迟敬徳赵郡王孝恭等先后佩元帅绶战败巨冦削平僭逆及征辽蛮俘斩亿万天子嘉之赐封戴国公食邑三千户武徳六年公薨葬太平龙门乡松子岭勅加王号并建祠于猷州诸邑民雨旸疾病祷辄应今石埭太平庙貌俨如也独栢山祠歳久倾圮而其基渐没于豪并者余雅重公为葺餙乡贤祠而以未复栢山祠为歉后代予者赤石陈先生念公有大功而庙祀不隆慨然欲建公之裔孙左维垣曰此吾左氏始祖也何敢烦公费爰集族之贤且能者大用一麐等捐资清复旧基至以其事争之郡县监司鼎建新祠起自辛丑至十二月而落成焉请记于余余虽去泾未尝一日忘泾则未尝一日忘公之有造于泾即不获亲持斗酒豚蹄以嵗时伏腊走宇下犹及以言借公传之贞珉余心犹视公如在已公讳匡政号难当厯传至今三十八代代多以科第通籍称文献世家维垣则博习经史而善岐黄术因记公而并及之云】
　　汪王庙在泾县孤山髙岭祀唐汪华
　　西峯大圣庙在泾县治东南六十里遇歳旱蝗祈祷有应
　　黄蜕龙王庙在泾县旗山顶之北
　　丁仙庙在泾县丁溪祀唐令丁令威
　　承流府君庙在泾县治东南四十里祀承流山之神
　　香心庙在泾县治东六十里祀节妇洪胜可妻梅氏
　　兖州刺史庙在旌徳县治东二十五里祀汉蒋元卿
　　俞将军庙在旌徳县治北五十里祀晋俞纵威显庙在旌徳县东北隅祀唐张巡
　　周太保庙在南陵县北六十里祀吴春谷长周防
　　甘相公庙在南陵县治北祀晋甘卓
　　广惠庙在南陵县工山下祀工山之神
　　忠义祠在郡学内
　　节孝祠在府治阳坡山【二祠所属县皆如　制】五贤祠在府治敬亭山初祀南齐谢朓唐李白韩愈宋晏殊范仲淹后增入龚鲲姜采张慎言二仙祠在府治后祀南齐谢朓唐李白
　　昌黎祠在府治旧州学内祀唐韩愈
　　张侯祠在府治水阳南二里祀里人张构唐时构筑隄捍御水灾
　　六先生祠在府治祀宋周敦颐程颢程颐张载朱熹张栻
　　义烈祠在府治北关外祀宋赤心队将刘晏建炎中郡守李光招之赴援与溃盗戚方战死遗爱祠在府治小东门内祀宋知宣州事张果明知府袁旭沈性
　　文丞相祠在府北门外祀宋文天祥尝知宣州【附】明宋仪望记【万厯二载予奉命镇抚南畿以十有一月行部宣州宣守若令具言宋丞相信国公文山先生以咸淳五年差知宣郡既下车诸所罢举咸切民春和省耕作为农謡令歌之以劝既得代犹惓惓与父老子弟陈説教化百姓戴之去之日争醵钱立祠以志不忘今宋亡且三百年父老子弟每言丞相事辄泣下顾祠庙遗缺无以慰邦人之思守土之谓何是用早夜经营择地于宛陵驿故址日兴工栋宇维宣寝堂既列烝尝咸备越七月祠乃告成以不佞为公乡人考先哲举废祀奬忠烈又抚臣职也守若令相率顿首愿有记以示久逺予喟然叹曰公之忠大矣海隅荒服闻其名犹知敬慕况过化之区乎孺子懦夫一及当时事怒髪竪指涕洟沾襟况冠裳之儒乎按祀典以劳定国以死勤事法施于民捍大患兴大利备此均者宜莫如公是宜飨有庙食赠有爵秩褒有号諡兹举也于法为崇报于义为劝忠虽予之不文将焉辞之嗟乎自宋之季世文武忠荩谋度罔庸奸党憸邪阻间辄售二者相乘竟至灭亡予尝考其终始公自宝祐登第即慨然以国家自任宦者董宋臣用事上书乞斩之既又极言其罪皆不报贾似道当国屡抑公不用年未逮强遂抗章致仕去咸淳间稍迁提刑寻知赣州当徳祐之际势凛凛矣公以羇旅孤臣倡义起兵勤王诏下辄提师入援夫以新合之众当乘胜之师值危亡之运为扶危之计不俟智者辨之矣国存与存国亡与亡公之心何心也既至临安即又上书乞斩吕师孟寻陈言大计分天下兵为四镇置都督以统御之使敌分而间我乃可制此其计明甚执政陈宜中诸人犹扼公所言不得用既知平江极力经营军声稍振防独松关破亟召公援临安三吴委城降假令公不去吴坚守大郡以固籓篱敌虽张必恐我乗其后乃又趣公以去门庭不戒堂室以危天之所废谁能违之呜呼悲矣论者谓公早年勇退投间自放有谢安石之逹慷慨上书乞斩宋臣师孟有朱云之勇孤军赴援力谋社稷眞州之脱空坑之败循州之执艰危万状誓死不悔有顔鲁公之节燕京被留从容义命顾问慇懃应对如礼有箕子之贞既趣柴市南向再拜临刑自若有比干之义葢公之志可以塞宇宙公之忠可以贯日月史臣谓公一死收宋室三百年养士之效岂不然哉予因撰次公事而述厥赫赫者以昭示后来亦宣人之志也郡守以下咸书名左方以见祠所由始云】汪公祠在府南郭祀元尚书汪泽民【附】明王恕记【生不违时死能全节此人之所难是人也虽死犹生令名无穷焉贪生畏死不顾名节此小人之所为是人也未闻终不死不善之名无穷焉公姓汪氏讳泽民字叔志登元延祐戊午进士第官至集贤直学士以嘉议大夫礼部尚书致仕公既归筑室宛水之濵读书自娱当红巾余党冦宣州之日公为江东部使者画守城御冦之防十余事冦再至击退已而长鎗叛帅鎻南班程述等挟兵渡江欲犯宣城或劝公去之公曰昔江万里寓鄱阳大军逼城众皆走散犹坐守以为民望况宣民离合视吾去留夫何之后城防为万户丁坚使前锋葛义执公逼降不屈遂遇害将死骂犹不絶口鎻南班等雅服公名为具衣冠以葬之事上于朝赠资善大夫江浙等处行中书省左丞上防军追封谯国郡公諡文节葬在宁国郡东南峄山之麓因厯年滋久鞠为茂草土人平治之艺麦其上成化丙午厥孙汪养能讼于官同知刘诚覆实之为封其域未几诚迁去通判天台陈纪得公神道碑于宋太史景濓先生文集中谋诸知府涂观欲为治坟建祠勒铭于石慰答忠魂以为天下万世臣子劝遂具以请余嘉其义而许之纪乃经营作石修茔域垒坟墓勒宋太史所为碑铭监之神道造石桥于其前复于郡城南三里许市地建祠廵按御史江右孙弁出公帑五千金以助成之首事于癸卯春讫工于是年冬驰书请余为记夫人臣之居其位食其禄任其事一遇大变临大节或心无所主茍安一时之生而忘厥大义者往往有之求其见道分明视死如归者几何人哉公当谢事归田之日无职守无责任闻冦至而不去以为民望复为部使者画防以御之及其被执逼降至死不屈此其所以难能也宜其膺显赠获美諡流芳百世使人敬之慕之至于如此使公当冦至之时奉身以窜被执之时屈身以降不过数年亦归于尽人将唾骂之不暇又何赠諡敬慕之有纪为此举固可谓知所重弁复助成其事可谓与人为善者矣其所以为天下国家推忠节励风俗者不在斯乎因其请姑摭此与之俾刻石以示来者夫公之文章事业与家世履厯之详则有宋太史所为碑铭在兹不赘】
　　王文成祠在府治正学书院祀明王守仁俞公祠在府治大东门内祀明俞逢辰【附】明陈俊记畧【予按革除籍见一时死事臣蹈汤火中甘心润鼎镬輙拊膺太息泪淫淫下暨见俞公周旋委曲抗节不附致歼身以狥辄又拊膺太息涙淫淫下也或曰俞公死亲黄观方孝孺练子宁云何曰黄方诸公非建文臣耶日受简廸列员职奔奏死何可辞譬左右手然一旦头目腹心变手足不搔卫捧掖得乎即文皇彼食其禄自尽其心之语亦谅之矣至俞公燕臣也纵均之奉朝请然所委质者燕耳使俞公为文皇地亦胡病于忠哉卒从一而终不少诡狥呜呼诸臣死建文易俞公死建文难诸臣眎建文戚文皇疏俞公眎建文疎文皇戚此成仁取义难易亲疏之辨之大较也故曰俞公死加诸公一等云然公与礼部尚书陈公廸俱宣人黄公观即乂贵池人方二三百里间同时死事者居其三歆艳千载震耀寰区岂崧岳间气江海精英繄独一方钟欤祠搆城东孔道前大门缭之垣中崇堂室后即居羣子孙业儒者望之枚枚栗栗吊古者过之欷以悲感时者闻之奋以激逐臣放子闻之愀然不欲生顽夫钝士聆之低顔颡泚车将近而辕为之回也俞公名逢辰字彦章世居水阳西镇里由洪武戊午乡试辟燕府教授寻迁伴读云时万厯丁丑五月吉日】
　　七贤祠在府治前祀明知府方逢时郑继之萧良誉金励王公弼周光夏后增入管起鳯罗公祠在府治景徳寺祀明知府罗汝芳陈尚书祠在府学东祀明陈廸【附】明李黙靖献祠记【昔我髙皇帝缔造家邦每以扶植纲常培养士气为务故虽胜国党桀吠尧犹必曲宥之以示万世人臣之义固以奠安元元非此道无由也厥后懿文太子薨髙皇已有倦勤之意永惟付托重计深懐忧左顾右却頼有二三荩臣为之羽翼既而靖难师兴钟不移市朝安堵则文皇帝有再安宗社之力然齐黄诸人自以身受国恩不敢懐二骈首就歼宣城陈公廸与焉予时读公事状未尝不掩卷而悲也按公以洪武乙卯举京闱辟本郡学训导尝为郡□万夀贺表上览而异之召拜翰林编修累迁云南左布政后徴为礼部尚书同受顾命时兵起国势臲卼公等力陈计画南北相持者五年事既弗就公益抗节不逊遂并其子丹山等磔东市临刑犹作五噫并诗至今读之使人澘然泪下岂其忠愤所感思以顽民自待者也子纠之难忽死而仲请囚人固各有志不能以彼易此文皇曰彼食其禄自尽其心又曰使子宁尚在朕当用之圣人所以扶植培养之者宁有已时哉公死之日子孙孑无噍百余年来宣人破讳其事成化间郡守涂君观稍祀公于故里寻即湮废使英爽之气飘溘而无所依予甚悼焉嘉靖壬辰予以吏部郎谪判是邦亟求其后得公五世从孙太学生大林者而问之故乃谋诸前守余姚邵君曅具以状白于巡按督学两御史请复置祠春秋荐享如大司马溧水齐公故事二公嘉许大林亦奉地来献地当郡学之东公少读书处也予更旁购他地益之中为正堂奉公像以居又北为浩然堂各翼以两厢浩然北有方塘塘畔为水央亭其东为井最前为大门门东十余步为宛陵大节坊凡篚彞庖湢几榻百物毕备歳给扫除一人维祠据髙临旷宏丽瑰杰继今而往庻几其无速壊云尔祠成郡中学者咸嘻吁慕叹相与致私爱于公而諡之曰靖献先生遂因以名祠防予有持宪广东之命乃大会郡僚卿大夫羣执事以中牢诣祠宁神而告成事呜呼殷有三仁其志不同其心安也不然死者复生生者愧矣由是以观诸公情事夫又何疑乎是役也肇于甲午冬十一月申申讫于明年夏六月辛亥其费与力并给于有司不以烦民而综理出纳则悉委诸邑民贡汝舟吴孟学二人者恪勤靡懈又使太平吴琪佐之大林周旋其间多所规画是用能集事以昭丕绩均可谓劳也已矣】
　　及守祠在府治西祀明知府及宦
　　二烈清风祠在府治西南祀烈女胡氏纪氏烈女祠在府治迎春巷口祀明烈女徐氏李翰林祠在泾县震山祀唐李白
　　懐徳祠在泾县水西东祀明郡守刘起宗罗汝芳
　　王公祠在泾县水西精舍祀明王守仁
　　忠臣祠在太平县富溪桥南祀唐睢阳太守张巡
　　名公祠在太平县治西祀宋令孙觉明知县张瀚刘元凯
　　周公祠在太平县治西祀明周怡
　　节烈祠在太平县治南祀罗赵等烈女十余人孝感祠在南陵县东十字街祀晋孝子何琦安贤祠在南陵县开化寺祀何琦张巡李白杜牧之李经吴景
　　忠义祠在南陵县籍山桥东祀明吴景
　　贞烈祠在南陵县城隍庙东祀明贞女梅栢香汪徳香何金妹
　　汉兖州刺史蒋诩墓在旌徳县鳬山
　　晋内史桓彜墓在府城北五十里符里镇今东门渡是
　　将军俞纵墓在泾县东南八十里蔺石
　　县令陈焦墓在泾县五城山左
　　唐徴君蒋华墓在宣城县敬亭山下唐李白诗敬亭山下墓知是蒋徴君
　　白逸墓在府城西居易兄也居易有祭十五兄文
</div>
    <div class="pagination">
<a href="江南通志_page125.html">上一页</a><span>...</span><a href="江南通志_page121.html">121</a><a href="江南通志_page122.html">122</a><a href="江南通志_page123.html">123</a><a href="江南通志_page124.html">124</a><a href="江南通志_page125.html">125</a><span class="current-page">126</span><a href="江南通志_page127.html">127</a><a href="江南通志_page128.html">128</a><a href="江南通志_page129.html">129</a><a href="江南通志_page130.html">130</a><a href="江南通志_page131.html">131</a><span>...</span><a href="江南通志_page127.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
