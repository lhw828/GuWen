<!DOCTYPE html>
<html>
<head>
    <meta charset="UTF-8">
    <title>河南通志 - 第 91 页/共 276 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>河南通志 - 第 91 页/共 276 页</h1>
    <div class="content">　　西至汝宁府正阳县一百二十里
　　南至光山县九十里
　　北至汝宁府新蔡县一百一十里
　　现设递马四匹
　　现设马递夫三名
　　岁支夫马工料等银二百五十五两四钱
　　遇闰加银二十两七钱
　　商城县【偏僻】　　至省八百八十里
　　东至江南颍州霍邱县界八十里
　　西至光山县长潭驿一百里
　　南至湖广黄州府罗田县界一百二十里
　　北至固始县界六十里
　　现设递马四匹
　　现设马夫一名
　　岁支夫马工料等银一百一十两一钱四分
　　遇闰加银八两七钱





　　河南通志巻二十七
<史部,地理类,都会郡县之属,河南通志>
　　钦定四库全书
　　河南通志巻二十八
　　风俗
　　记称广谷大川异制民生其间异俗风俗之不同由来乆矣班固谓刚柔缓急音声不同系水土之风气故谓之风好恶取舍动静无常随君上之情欲故谓之俗然则风俗者固山川地气使然亦主治者之好尚实有以转移之欤豫省居土之中受气之正其天性朴茂殆所谓难动以非易感以义者乎然古太师陈诗以观民风而十五国风豫居其半汉书地理志周魏韩赵宋卫楚之地豫皆有焉其间习俗风尚固亦有不同者我
　　朝仁渐义摩整齐化导两河士女莫不争厉亷隅以彰一道同风至治盖彬彬乎得邹鲁之遗矣志风俗开封府
　　梁魏之墟人多俊髦好儒雅杂以游豫有魏公子之风难动以非易感以义【汉地理志】地居土中物受正气其人性和而才慧其地产厚而繁【杜氏通典】魏俗刚强【玉海】地为四战其俗右武人具五都其气习豪【唐刘禹锡汴州刺史防壁记】重礼义勤耕絍【宋地里志】俗尊年齿学尚经术【寰宇记】物产富饶习俗侈靡【方舆胜览】好祭祀用史巫【汉地理志】旧俗刚毅里多壮士　任侠尚气闻义则畏　甲第星罗【并宋杨侃皇畿赋】比屋农桑【唐诗】士以节义自重而羞干谒民以敦睦为良而耻告讦平原修野故其人坦易洪涛巨河故其人浩博【并祥符县志】
　　归德府
　　睢阳古郡犹有先王遗风重厚多君子好稼穑恶衣服以致畜藏【汉地理志】重礼文其风丕变于古【隋地理志】人皆有忠义之风其本于张廵许远之表倡【异闻集】人情朴厚俗有儒学【杜氏通典】习俗淳厚喜勤尚质【元地理志】重本而轻末贱释而贵儒【郡志】其俗激昻而奋厉【山堂考索】观其英豪之域冠盖相望元勲隽老五姓实昌【杜正献赵康靖王文忠蔡敏肃张文正寓睢阳者凡五族】其原野则田畴弥望不可计数浸以曜渔之源被以沃壤之土举趾即云荷锄廼雨　美哉邈乎土地之沃人物之伙也【并宋王仲旉南都赋】
　　彰德府
　　魏郡邺都浮巧成俗雕刻之工特云精妙士女被服咸以奢丽相高其性所尚习得京洛之风【隋地理志】物背窳而就攻不鬻邪而豫贾【晋左思魏都赋】魏地狭隘其俗俭啬而褊急【诗注】俗陶淳古之风尚英雄之习　地险人豪民淳事简【并图经】朴厚肃和人皆君子有古逊畔寝刑之风【方舆胜览】土狭人稀习尚淳厚雅重儒术而耕凿其勤　民知立本而羞争讼士多务学而厌浮靡【郡志】其俗劲悍勇毅【崔铣论】人民淳朴俗尚礼义而务耕桑有亷蔺遗风【武安县志】
　　卫辉府
　　季札闻卫歌曰美哉渊乎忧而不困者也吾闻卫康叔武公之德如是是其卫风乎【左传】卫多君子【史记】周末有子路夏育民人慕之故其俗刚武上气力　刚强多豪杰【俱汉地理志】重谊疎财有先王遗风【舆地志】民情颇事商贾地饶俗淳勤于播种孝弟之行有闻于时【元地里志】性缓尚儒仗气任侠【文献通考】其俗纎俭习事【汉货殖传】地濵大河故其人气浮故其人质柔故其人心惰【诗卫风注】人知向学彬彬有文【续郡志】土地饶美物产阜盛【宋詹文学碑记】山水明秀人民殷富睿圣武公之遗泽存焉　人人知劝为善而耻为不善【并元程大本元圣庙门记】士民敦尚节行【元王公孺殷太师忠烈公庙碑】男尚节介女多劲烈有共姜之风【辉县志】
　　懐庆府
　　其地险要富实其俗朴野易治服防恂平易之化熙熙向风不靡不暴【汉地里志】风土得四方之正是以习俗好尚奢俭得中　薰染许鲁斋道学之化皆好性理崇礼义【并元地理志】民多敦本好学【河内县志】力耕桑而鄙贩鬻尚清淡而多寿考【郡志】其地负山靣河土旷民淳【刘健文庙记】男耕女织村落连延颇尚节俭之风自得恬熙之乐【修武县志】
　　河南府
　　气禀中和【周礼记】季札闻歌周南召南曰美哉始基之矣犹未也然勤而不怨矣【左传】河南亦豫州之域豫之言舒也言禀平和之气性理安舒也洛阳得土之中故周公作洛此焉攸在　其俗尚商贾机巧成俗故汉志云周人之失巧伪趋利贱义贵财此亦自古然矣【隋地理志】忠义叠见【宋邵氏闻见录】郁郁荆河【豫州节注】士向诗书民习礼义务本立业有周召遗风【宋志表】性行淳朴不事华侈【一统志】洛阳古多士风俗犹尔雅【宋苏轼诗】其俗和柔而寛缓【山堂考索】周人善贾趋利而纎啬【杜氏通典】女修织絍男务耕耘器用陶匏服尚素元耻纎靡而不服贱竒丽而弗珍【汉班固东都赋】
　　南阳府
　　夏人忠朴有先王遗风【史记】尚气力好商贾　去末归本羣以殷富【并汉地理志】南阳古帝乡缙绅所出【隋地理志】淳朴尚农　士皆为道德性命之学【并元地理志】南阳被召父黄韩之化易商贾为本业转争讼为笃厚【玉海】俗有武断之风人勤农桑之务【方舆胜览】土沃俗淳民知向学【元王睿邓州学记】过质少文【旧郡志】土地之广衍人物之繁盛产育之丰腴风土之淳质【杨应奎南阳府碑记】人尚淳朴少夸诈【郡志】务稼重礼人多寿考【裕州志】古称淳厚敦尚诗书专务耕桑有东汉遗习【方舆胜览】
　　汝宁府
　　汝颍多竒士【史记】其俗剽轻易发怒地薄寡于积聚【史记】汝南之俗皆急疾有气势【汉地理志】人性躁劲风气果决尚淳质好俭约防祭婚姻率渐于礼【并隋志】人性清
　　和乡闾孝友男务垦辟女修织絍士风习尚文质彬彬【宋地理志】多事农桑不尚华丽【信阳图志】习尚俭素士风淳笃犹有申伯遗俗【元和志】汝宁在汝坟之间文王化行之地人重信义士尚质文性情质直礼义踈简【并郡志】慷慨而尚气节文雅而多学问　好品藻善讥评有许邵之遗风焉【并汝阳县志】
　　汝州
　　士尚端慤民甘勤劳有巢由清节之风【方舆胜览】伊川游宦之邦道学渐濡者众【旧总志】士为道德性命之学民有丝绢防絁之富【风土记】垦田颇广民多财富亦由俭啬而然【宋地里志】民性淳厚而少夸诈俗颇俭约而尚耕织【郡志】农务稼穑士风淡薄伊洛遗风尚有存焉【伊阳县志】山川清远土壤膏腴得天地中和之气为多故古今人物知名于时者前后间出【宋令狐相如读书庵记】民物阜康礼让兴行汝民庶几古俗矣【谢迁撰沈侯去思碑】
　　陈州
　　重礼义勤耕耘【宋地理志】崇祭祀多尚史巫【通志】高节义尚亷耻重防塟谨婚姻俗为近古【州志】
　　许州
　　士风端愿民俗勤劳推诚相接耻狙诈【风土记】好尚稼穑重于礼义其俗近古【隋书】民淳讼简土厚水甘务本业不习末作即遇防荒宁死不弃乡井【襄城志】颍川人尚忠其朴野【长葛志】笃厚善学重贤敬賔士女勤朴不务华疾病多尚鬼信巫【临颍志】
　　禹州
　　俗尚朴鲁称谨愿有唐魏遗风【州志】陉隗环拱溱洧襟带风藏气聚世多君子【地理志】崇俭抑侈教诲艺殖东里氏遗泽未替【新郑志】居万山之中俗淳朴重义急公【宻县志】
　　郑州
　　季札闻郑之乐曰美哉其细己甚民弗堪也【左传】好稼穑习礼文士风都雅【隋书】习淳尚贤【汉地理志】气质冲和有忠厚礼让之风无狙诈横争之习【汜水志】
　　陜州
　　刑讼简省民安生业【陜州甘棠记】好讼而负气不忍睚眦小忿【阌乡志】民尚豪侠士敦礼让介秦晋之间染其余波【灵宝志】
　　光州
　　俗美风淳异材秀民业儒术以自见于世【州学志】士尚名教礼崇俭约古意未漓【光山志】少长安于朴俗衣食给于田蚕男女婚嫁飬生送死质而有节【元马祖常光山志】俗好禨祥【息学记】斗星之分其性轻扬江淮之交其风躁动【固始志】
　　豫居四方之中其风土之刚柔习俗之淳漓服食器用之奢俭较之隣省差得其中近其地者率染其俗势使然也然亦有习尚不异者如元旦祀先卑防以次拜尊长亲隣交贺上元张灯清明日拜墓揷桞于门端阳日戴艾虎食角黍饮雄黄蒲酒以防线系小儿腕六月六日曝衣七夕乞巧十月一日拜墓焚寒衣农民报赛除日易桃符放爆竹男女守岁在在然矣至于祭必四代祀以仲月婚不论财防塟不饭僧不举乐士大夫家行之余不尽然也我
　　皇上念中州士习敦笃有余而才具不足农民勤于耕作屡歌大有
　　特命州县各举材能以备任使并于额外举老农一人用昭奬励而孟津翟世有商丘陈怀金等以愚夫愚妇克敦亷让风斯古矣转移化导之机岂不谓防哉










　　河南通志巻二十八
　　钦定四库全书
　　河南通志巻二十九
　　物产
　　夏书纪豫州之贡漆枲絺纻纎纩而周官职方氏亦曰其利林漆丝枲其畜宜六扰其谷宜五种甚哉三代之世不贵异物贱用物好尚质朴天性然也秦汉以来渐习华玩隋以洛阳为东都徴天下名花异卉输之洛阳而士大夫之能文章嫺吟咏者徃徃铺张其事夫上之好尚地气随之延及唐宋而洛阳之花草遂以名天下物产之华风俗之漓也可无戒欤我
　　皇上励精御宇敦本务约为天下先饬督抚大吏勿贡竒异难得之物有嘉禾良麦辄以闻得天瑞矣志物产
　　谷类
　　籼稻　秔稻【俗呼籼为早稻秔为晚稻汝宁府所种最多其余府州亦皆有之出郑州者佳】糯稻　大麦【以下各种各府州俱同】小麦【有春种者谓之春麦】黍【有黒白二种米皆黏俗名黄米】稷　粟谷【种类甚多俗呼小米亦有黏者名小黄米】高梁【即薥秫亦有黏者可以酿酒】黄豆　青豆【似黄豆而大亦有黒色者名乌豆】菉豆　黒豆扁豆　豌豆　豇豆　刀豆　小豆【红白二种】蚕豆
　　鸡虱豆　龙爪豆　天鵞蛋豆【河南府水田边种之】芝蔴【黒白黄三种各府州俱有】薏苡【许颍田野多种之土人采食焉】
　　蔬类
　　白菜【一名菘又有黄芽白箭杆白即一种而稍别耳】菠菜【俗呼青菜】芥菜　大芥苋菜　芹菜　莙荙　茼蒿　莴苣【俗呼莴笋】蔓菁【即芜】
　　【菁似菘而小有台俗谓之台菜】葱　蒜　韮　芫荽【以上各菜种各府州俱同】芋【产淇县田圃者佳】笋【有竹萌有蒲蒻皆谓之笋然竹笋不多有】萝葡【红白异种各地皆有又有一种名水萝葡】薯蓣【一名诸薯唐人呼为山药葢避代宗讳蓣故也各府州皆有之入药者河内为良】蘑菇【各府州多有之归德最着】姜　花椒　茴香　萱花【即忘忧草夏采花暴干可以佐蔬又有金针菜葢萱之别种各地多有】荠　蕨　蘘荷【俗名甘露】茭白【出温县平臯陂中光州等处亦多有】木耳【出鲁山者多木耳有五椿槐榆桞桑之别唯桑木耳可入药】
　　瓜类
　　东瓜【以下各种各府州俱同】南瓜　西瓜　北瓜　王瓜　香瓜【即甜】菜瓜【有青白二种】丝瓜　苦瓜　葫芦　瓠子茄子【紫白二种又生食者名为水茄】
　　果类
　　苹果【以下各果种各府州多同】沙果【一名花红】林檎【一名来禽出获嘉最着】桃李【金丝李出洛阳最着】杏　柰　梅【开封南阳汝宁许光陜等府州间有】石榴【出孟县者佳今河阴产者亦佳】葡萄【紫白二种】棃【各府州多有出郑州有二种一名香水棃一名鵞棃最着】枣【各府州多有卫辉最着】柿【各府州多有惟巩洛间最胜有数种曰黄柿曰朱柿曰火毬柿炙干者谓之乌柿日干者谓之白柿又一种差小谓之软枣味甚甘土人又谓之牛乳柿】樱桃核桃　白菓　无花果　文官果　枇杷　柑　香橙【邓州出】羊枣【宜阳出】羊桃【内乡出】子【开封出俗称汴子】栗子榛子　松子【以上三种多出河南府嵩卢大山中】藕　莲子　菱　芡【俗名鸡头】茨菰　荸荠【以上各水产汝许郑光等近水州县多有】木【汲县出尔雅曰楙木也卫风所赋木即此】
　　花
　　牡丹【各府州皆有宋欧阳修花品序云牡丹出洛阳者为天下第一】芍药【各府州皆有向传多出中岳山谷间】玉兰　辛夷　海棠【有铁榦埀丝西府三种】芙蕖【出陈许陂泽间今各府州亦有之尔雅曰荷芙蕖其茎茄其叶蕸其本蔤其花菡萏其实莲其根藕其中的的中薏古今注曰一名水芝一名水花又曰芙蓉即荷花也】桂【有三种】菊【有数十种】兰　蕙薝葡【即栀子花】木槿　丁香【紫白二种】蜡梅【洛阳最着】碧桃　金丝桃　紫薇　紫荆　唐棣【洛阳出】山茶　寳相　千叶榴　火石榴　凌霄　素馨　鸡冠　金盏　绣毬蔷薇　瑞香　荼蘼　玫瑰　木香【有二种】石竹
　　秋海棠　夹竹桃　月季　蜀葵　凤仙　紫茉莉玉簮【紫白各种】　剪黄罗　剪红罗　紫蝴蝶　十様锦黄葵　向日葵　木芙蓉　十姊妹　丽春　夜
　　合　山丹　莺粟　水仙　龙爪　僧鞋菊　天竹芭蕉【以上各花种各府州多同】
　　木
　　松【以下各种木植各府州多同】栢　桐　杨柳　槐　榆　椿【嫩叶可作菜】桧　桑　柘　梓　楮　樗　楸　楝　棠栗　冬青　杉　枫　黄杨　白杨　檀　柞　樟石楠　皂荚　栯【出太室山上山海经曰栯状如棃而赤理服之不妒】橡
　　【附】竹【出淇澳卫风所赋菉竹猗猗之诗是也今辉县有之紫茎竹斑竹鳯尾竹淡竹凡数种又河内洛阳宜阳永宁许州阌乡亦产此】
　　草
　　蓍【出陈州亦出上蔡图经云少室山谷亦有之洪范五行传曰蓍百年一本生百茎此草木之寿亦知吉防者圣人以问鬼神龟防传曰天下和平王道得而蓍茎长一丈其藂生满百茎下有神龟守之上有云气覆之】芝【出嵩山嵩髙记云嵩山有神芝】蓼【以下草各府州多同】藻　苹　萍蒲　苇　荻　茅　蒿　莎　蓬　稗　蒺藜
　　蕶苓　马兰　吉祥草　绣墪草　虎须草　鳯尾草　苜蓿　薜萝　荀【出新安青要山状如葌方茎黄花赤实其本藁本山海经曰服之令人美顔色】□【出太室山山海经曰防草状如□白花黑实泽如蘡薁服之不眛】【出宻县大隗山山海经曰草状如蓍而毛青华白实服之不夭可以已腹痛】葶防【出熊耳山其草可毒鱼】
　　药
　　地黄【出河内者佳】山药【河内最着】麻黄【中牟出】甘菊【南阳出】枸杞香附　兎丝【安阳出孟县亦有之】蛇床【柘城出】艾叶【出汤隂扁鹊墓旁最着】防风【河内出汤阴林县涉县皆有】黄蓍　柴胡　杏仁【陈州出】黄芩【裕州出】桔梗【嵩高山出济源亦有之】白芍　紫菀【河内出】苍术【济源出】栢仁【辉县出陜州亦有之】瓜蒌【夏邑永城出胙城亦有之】葛根【安阳出修武亦有之】益母【出鹿邑者佳】车前【河内出】丹参　苦参【修武出】百合【河内出】杜仲【镇平出】连翘【安阳出】黄精【各府州多有出嵩山者佳】菖蒲【出嵩山五渡水中一名尧韭一名昌阳神仙传曰汉武帝登嵩山见仙人长二丈耳埀肩帝礼而问之仙人曰吾九疑人也闻中岳有石上菖蒲一寸九节食之可以长生故来采之言讫遂不见】石斛【光州出河内亦有之】茱萸【光州出】麦门冬　天门冬【出河内济源】紫苏　荆芥　牵牛【鹿邑出】元参　半夏　射干　牛旁子【内乡出鲁山亦有之】何首乌【出汝州出嵩县者亦佳】威灵仙【尉氏出】酸枣仁　刘寄奴【孟县出】仙灵脾【林县出】桑寄生　欵冬花【洛阳出】葶苈【扶沟出】班猫【商城岀】全蝎【陈留出】皂角【河内出】知母【河内出安阳辉县亦有之】牛膝【河内出汝州亦有之图经云有二种茎节紫而大者为雄青而小者为雌】萆薢【河内出】山查【济源出】逺志【祥符出俗传产于夷门者佳又出温县鳯凰台下】茯苓【永宁嵩县有之】葫芦巴【河内出】木贼【出固始南山】贯众【安阳出武安皆有】牛黄【林县出】仙茅【新乡出】通草【辉县出汝南亦有之】芎防【河内出】赤箭【出登封少室山此草无风自动又名独摇草】鹿茸【卢氏出】栀子【汝阳出】五倍子【各地多有出罗山者佳】白花蛇【南阳出医家用以疗大疯】飞生急灵皮【内乡出】羊蹄根【出陈留陂泽中】鹤虱【出唐县又名稀莶】
　　鳞类
</div>
    <div class="pagination">
<a href="河南通志_page90.html">上一页</a><span>...</span><a href="河南通志_page86.html">86</a><a href="河南通志_page87.html">87</a><a href="河南通志_page88.html">88</a><a href="河南通志_page89.html">89</a><a href="河南通志_page90.html">90</a><span class="current-page">91</span><a href="河南通志_page92.html">92</a><a href="河南通志_page93.html">93</a><a href="河南通志_page94.html">94</a><a href="河南通志_page95.html">95</a><a href="河南通志_page96.html">96</a><span>...</span><a href="河南通志_page92.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
