<!DOCTYPE html>
<html>
<head>
    <meta charset="UTF-8">
    <title>江南通志 - 第 639 页/共 731 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江南通志 - 第 639 页/共 731 页</h1>
    <div class="content">　　刘氏女金陵人许字于廷燮燮亡守贞终身仇氏女上元人许字项迈迈溺死女赴夫家守贞事翁姑抚嗣子
　　毛氏女江宁人许字谢某谢以事逺遁父母欲另议婚女以死拒藿羮不饱后年逾七十
　　徐孚躬妻张氏江寜人父病刲股以进得愈归徐后事姑尽孝姑老病哺乳为养又代兄立嗣为侄抚孤
　　叶氏女上元人许字萧采采卒京邸女年十八归萧食贫飬姑没葬祭中礼守贞以老
　　李氏女江宁人许字叶衢夫亡守贞
　　苏州府
　　晋王氏五女呉县西洞庭山人事父至孝俱不适人父殁各以衣负土成塜日夕绕墓悲号死时人哀之名五女坟
　　宋张建第五女呉郡人三岁丧母一日晒母旧物女见之伏床流涕家人怪其不起抱持延医诊曰肠断矣吐血而亡
　　郑绛妻钱氏呉郡人防秀悟姑疾不觧衣者半年绛贫赴官陕右不能具装资其姊自亰师持赠金币钱谢之曰身受姊赐固可何以全吾夫之亷乎
　　元赵梦炎女呉县人梦炎病氏祷扵天刲股以进父寻愈总管董章制孝女歌书防障表扵其门
　　明唐冕妻王氏吴郡人姑病痈夜盗入室氏仓猝拥姑匿檐后时天大寒雨氏以身蔽姑冻死不舍永乐年旌
　　沈氏女长洲人许字张应奎未嫁守贞天顺年旌徐氏女长洲人许字袁应龙未嫁守贞万歴年旌凌氏女吴江人许字徐应化未嫁守贞天啓年旌王氏女呉郡人许字顾同吉未嫁守贞曽断指和药疗姑病崇祯时旌
　　徐宣妻卓氏字永洁长洲人宣早卒卓年二十一遗孤二越二年二孤并殁操守益坚尝割股疗母病母殁执丧尽礼
　　呉天祥妻赵氏长洲人养姑至孝家贫每扵三炊贮米一握积以易肉有两儿姑酷爱食必呼之赵于食顷驱之出姑问则绐以他语人尝见两儿风雨蹲檐间问胡不归儿云母奉婆婆羮恐分肉食我耳
　　周瑄妻黄宁昆山人瑄早卒矢志不二姑病痿十余年百方求疗弗愈宁肖大士像晨夕百拜凡五年遂得歩履如常邑令罗永年遗米三百斛资其养
　　胡氏女昆山人许字杨皓皓客死女闻泣曰命矣夫求者踵接守贞终身
　　周氏女昆山人许字王道正年十五夫殇女矢志守贞年逾三十舅迎归哭夫墓甚哀执妇道甚谨至老而卒
　　李氏女昆山人许字张晋蕃张夭女誓不改字后女病剧张母率所应嗣子来视女敛容曰幸识吾姑抚嗣者顶呜咽数四絶粒死
　　何闗金呉郡人许字陈惠恵夭何年十六奔丧送葬誓不二志以母在复返舅姑殁徃持丧礼葬毕返如初母亡乃归陈氏万歴间建贞义坊歳赉粟帛
　　金桂椒女长洲人防事母以孝闻许字张树未婚守贞
　　顾氏双贞女昆山人顾咸建女名纮许字叶世偁未婚偁夭纮誓不改适及咸建死节纮去为女缁咸建弟咸受女少受朱氏子聘朱氏子死乱兵中女年十二谢膏沐砺志守贞与其姊称双璧焉杨徳兰昆山人许字戴忠忠病迎杨以归弗克成妇而忠亡杨时年十六截髪自誓依孀姑以居姑病疫徳兰扶掖卧起染疾而卒
　　徐氏女呉江人许字沈廷训子早亡女方七龄父母议更字女即自刺幸不死割股疗母父亡一号而絶时有周氏女初生时家人梦徐氏再世及长事祖母孝值歳饥以白米奉亲自食糠粃劳苦成疗死崇祯中与徐氏同旌
　　周汝蕙妻孟氏昆山人年十七归周时汝蕙继其叔凤来后孀姑赵氏性严刻号难事氏独委曲得姑欢后蕙以族人争之告归宗又事姑刘氏惟谨姑安焉蕙死无子氏薪水不继周旋两姑间问餽无缺人称节孝
　　国朝周氏女呉江人许字顾士彦夫亡归顾守贞
　　顺治年
　　旌表
　　顾氏女长洲人许守邹球夫亡归邹守贞
　　陈氏女长洲人许字顾賔臣未嫁守贞
　　刘氏女长洲人许字陆纉功未嫁守贞
　　姚氏女长洲人许字顾灿灿亡归夫家守贞吕氏女长洲人许字张凤鸣未嫁夫亡守贞王氏女呉江人许字苏琦琦亡归夫家守节以上康熙年
　　旌表
　　陈氏女长洲人许字马康明未嫁夫亡守贞喻氏女呉县人许字徐衡未嫁夫亡守贞
　　徐氏女呉县人许字方国贞未嫁夫亡守贞以上雍正二年
　　旌表
　　樊氏女呉县人许字施天祐未婚夫亡归施守贞雍正三年
　　旌表
　　戴氏女元和人许字程之俊未嫁夫亡守贞张氏女昆山人许字呉国钲未嫁夫亡守贞李氏女常熟人许字陈大年未嫁夫亡守贞冯氏女常熟人许字王元健未嫁夫亡守贞以上雍正八年
　　旌表
　　叶氏女呉江人许字沈禹范未婚守贞
　　雍正九年
　　旌表
　　沈氏呉县职监沈震之女年十七许字监生李镐子李湛本年湛病故氏请赴夫家守志湛父以丧子悲伤不忍见氏因留母家苦守一十三年夫族义之议令迎归成礼立举人李王业子増龄为嗣氏事翁姑抚嗣子守贞二十四年卒
　　周贞女长洲人夫亡守贞
　　杨贞女呉江人夫亡守贞
　　张氏女震泽人许字呉尧章未婚夫亡时年十八归呉守志孝事翁姑者二十七年姑没女哭姑过哀得疾卒
　　以上雍正十一年
　　旌表
　　蔡氏女昆山人许字朱友桂雍正十二年
　　旌表
　　钱氏女常熟人许字金堡
　　杨氏女昭文人许字沈翀
　　苏氏女新阳人许字顾茂昭未嫁夫亡诣顾守贞以上雍正十三年
　　旌表
　　杨氏女吴郡人许字张生始未婚夫亡守贞顾氏女吴郡人许字申劝若未婚夫亡守贞胡氏女名韫玉吴郡人许字许大成未婚夫亡守贞卢氏女呉郡人许字姚永锡姚得疯疾请辞婚女不可垂十余年永锡卒女归姚守贞
　　姚氏女呉郡人许字頋某
　　呉氏女呉郡人许字宋恂
　　王氏女呉县人许字金上孚俱未婚夫亡守贞冯氏女呉县人许字孙绍文未婚夫亡守贞王氏女呉县人许字頋业未婚夫亡归頋守贞冯士杰妻李氏长洲人姑病尝粪刲股大吏屡旌其庐
　　谢氏女长洲人许字頋长源未婚夫亡守贞周氏女长洲人许字頋允恭夫亡守贞
　　蒋氏女长洲人许字钱国贞夫亡归钱守志朱氏女长洲人许字诸文忠未婚夫亡归诸守贞袁氏女长洲人许字頋鼎禄未婚夫亡守贞黄氏女长洲人许字闵士谷未婚夫亡守贞丁氏女长洲人许字蔡璿未婚夫亡守贞
　　言氏女常熟人许字张鑛未婚夫亡归张守贞頋氏女常熟人许字邹月如夫亡守贞
　　李氏女常熟人许字席稷未婚夫亡守贞
　　毛氏女常熟人许字扵周未婚夫亡守贞
　　葛氏女昆山人许字徐徳符夫亡守贞
　　頋氏女新阳人许字朱攸芋未婚夫亡归朱守贞赵氏女呉江人许字徐元登未婚夫亡守贞宋氏女呉江人许字计凖夫亡守贞
　　杨氏女呉江人许字宋永寕未婚夫亡守贞池氏女呉江人许字陈翼周未婚夫亡归陈守贞陆氏女呉江人许字萧某未婚夫亡守贞
　　呉氏女吴江人许字董志陛夫亡守贞
　　陈氏女呉江人许字頋佑炽未嫁夫亡守贞陈氏女呉江人许字呉谠夫亡守贞
　　周氏女元和人许字李天滋滋亡女闻欲殉母劝免送徃夫家抱木主悲痛成服后致疾死
　　郁氏女元和人许字呉埈埈亡守贞
　　松江府
　　元頋氏二女上海人长名中次名和并许字未嫁夫亡守贞终身吉安杨清为作二贞传
　　明沈氏女名妙兰上海人刲股疗母疾永乐十四年旌赵氏女顺天人华亭张蓥官都御史时为子昱聘未婚昱卒蓥遗书女父俾别议婚女誓死无二遂归张氏守志终身治十五年旌表
　　宋氏女华亭人许字叶周未嫁夫亡归叶守节终身奉防旌表
　　何氏女华亭人许字杨允修儿修死女徃夫家守节以终万厯初旌
　　黄氏女青浦人归陈讲为飬妇未婚夫亡誓以死守孀居三十年终
　　袁氏女华亭人许字聂士濓未婚夫亡守贞以终姚氏女华亭人许字黄筹幼子子死父母欲更许他姓女誓不可有强委禽者女自刎救止遂独扃一室以终
　　林氏女华亭人许字沈懋贤懋贤死女奔丧守贞孝事舅姑县令旌之
　　翁氏女华亭人年九歳父患危症女割股煮羮奉父父寻愈母疾复割股以进
　　俞氏女青浦人许字吴存仁为继室未嫁夫亡氏截发毁容归养舅姑抚前妻子成立崇祯时旌
　　国朝周氏女上海人许字宋孔旸未嫁夫亡守贞
　　顺治年
　　旌表
　　庄氏女华亭人许字王履鼎夫亡守志
　　康熙年
　　旌表
　　李氏女娄县人许字顾永灏未嫁夫亡奔丧守志陈氏女青浦人许字许绍勲未嫁夫亡奔丧守贞以上雍正六年
　　旌表
　　陆韬妻曹氏上海人少寡事姑尽孝姑病笃刲臂为羮以进遂愈又十五年姑乃卒母老疾不治亦刲臂杂米汤以进母觉不竟食遂卒曹孀居五十一年年七十四
　　顾氏女奉贤人许字陈辂辂殁过门守节
　　陈氏女奉贤人许字金山县顾慎高高殁过门守节
　　张氏女福泉人许字李天章夫亡奔丧守节许氏女华亭人为顾氏养媳未婚夫亡守节何氏志璇华亭人字韫洁五歳能以意识竒字许字冯尚贤冯卒女闻讣即素服涕泣累日夕母兄劝止之谓曰虽许字犹未嫁无重伤老人心女曰冯之婚父所议也若更议婚死我父也母兄遂不复言年二十八卒工诗词有帼箧存稿
　　常州府
　　梁萧矫妻羊氏南兰陵人字淑袆性至孝居父丧哭辄吐血母有病中夜祈祷见一人在树下自称姑桑君曰夫人无患今泄气在亥南求白石镇之言讫不见明日如言疾愈
　　明常氏女武进人事父至孝父亡构庵墓侧终身麻衣诵经
　　李氏女武进人名海珠父无子不嫁母病刲股啖之父母殁剪发终身
　　诸氏女武进人许字陈谦夫亡守贞
　　陆氏女武进人许字赵烛逺夫亡守贞
　　胡氏女武进人许字吴云夫亡守贞
　　李世茂妻堵氏武进人父翰与小童擢舟迎女至湖风吹帽落水翰捞之因堕水死氏泣曰父以我故死我何生为遂赴水同死人比之曹娥云单氏女无锡人许字沈升升卒依母家终身正徳年旌
　　熊氏女无锡人许字秦汉汉卒女截发割耳誓不再嫁建坊旌表
</div>
    <div class="pagination">
<a href="江南通志_page638.html">上一页</a><span>...</span><a href="江南通志_page634.html">634</a><a href="江南通志_page635.html">635</a><a href="江南通志_page636.html">636</a><a href="江南通志_page637.html">637</a><a href="江南通志_page638.html">638</a><span class="current-page">639</span><a href="江南通志_page640.html">640</a><a href="江南通志_page641.html">641</a><a href="江南通志_page642.html">642</a><a href="江南通志_page643.html">643</a><a href="江南通志_page644.html">644</a><span>...</span><a href="江南通志_page640.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
