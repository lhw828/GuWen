<!DOCTYPE html>
<html>
<head>
    <meta charset="UTF-8">
    <title>畿辅通志 - 第 672 页/共 974 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>畿辅通志 - 第 672 页/共 974 页</h1>
    <div class="content">钦定四库全书
　畿辅通志卷八十五
　　仙释
顺天府
　周
　甘　需　燕昭王时有仙人甘需为之臣王行其道数 月有仙子来告曰西王母将降后一年王母　
　　　果至甘 需寻去　
　晋
　惠　能　即卢行者范阳人闻五祖在黄梅乃从之为 其役使五祖欲令寺僧作偈上座神秀曰身　
　　　是菩提树心如明镜台时时勤拂拭莫遣有尘埃 能方在碓舂米亦书一偈曰菩提本无树明镜亦　
　　　非台本来无一物何处惹尘埃五祖见 之潜付衣钵后为六祖赐号大鉴禅师　
　南北朝魏
　宼谦之　昌平人少遇仙人成功兴与之游嵩华食仙 药遂隠嵩阳元魏始光中召至阙谦之一日　
　　　谓弟子曰昨梦功兴召我于中岳仙宫遂羽化有 青气如烟从口中出其体渐缩识者谓尸解后东　
　　　郡沈猷见谦之在嵩山 身作银色光明如日　
　唐

　静　琬　姓氏里居不可考访求名胜至燕涿鹿山之 北白带山见峰峦灵秀遂采石造十二部石　
　　　经自隋大业迄唐贞观大湼盘经成是夜山吼生 香树三十余本六月水涨忽浮大木于统至山下　
　　　因构云居寺明皇第八妹金仙公主 増修之今香树林后琬公塔存焉　
　薛　昌　幽蓟人为进士唐天寳间栖止于蜀之青城 洞天观忽得商陆酒饮之耳鼻血流死经三　
　　　日蹷然而苏身轻目明势欲飞举洞见逺近 节度使延置客馆欲送至京师忽失所在　
　辽
　常　在　辽重熙间在寳坻县城南隅渠水之阴建弥 陀佛舎结庐其傍持经侍佛栖心入道澹然　
　　　而居其中后趺坐而化茶毘之日火身不灰徒僧 以其身立于佛侧已而髪再生焉踰月则削之后　
　　　有女子以手扪 其顶髪遂不生　
　金
　梅志仙　檀州人戒行严峻修道黒山二十余年遂能 出神逺游郡国人莫能测有无根柏一株使　
　　　其徒栽之即见茂盛卧于石嵓浃辰不 食虎驯扰其侧年九十余端坐而化　
　邱处机　登州人九岁从重阳祖师游金世宗召问以 持盈守成之难为对居万宁宫后还终南元　
　　　太祖请至作醮焚简飞空五鹤翔舞每有咨访以 清浄慈孝为对请住太极宫赐以虎符凡道家事　
　　　一委处置卒年八十余 封长春演道教主真人　
　昙无竭　姓李氏幽州人幼为沙弥修苦行后入流沙 进至罽宾礼佛钵学梵书梵语求得观世音　



受记经梵文寻西八月氐国天竺界惟赍石
蜜为粮随舶泛海达度州而归后不知所终
洪源  顺义人幼梦释迦佛自天而降坐中堂授法
华经源敬仰久之而觉遂辞父母居西峰寺
后挂锡灵岩院一日出游卧沙
滩侧有虎绕其身见者异之
元
刘铉英  号海蟾子燕地广阳人以明经擢第素喜性
命之学一日道士来谒海蟾待以宾礼问姓
名不对自称正阳子海蟾师事之道士授以丹诀
海蟾遂从游秦陶真于泰华终南之间韬光隠曜
人莫能测后隠代州之鳯凰山游歴名山所至多
有遗迹丹成尸解有白气自顶出化为鹤飞而冲
天元至元六年诏
赠明悟弘道真君
岳真人  涿州人其母一日梦老人皓发长身冠剑庄
伟告之曰我今当寄母家矣明日州人见有
青气西北起自天而下奔往视之止于岳家真人
乃生自幼不食酒肉长即辞亲学道师事太元真
人学得其秘元至元中封崇元广化真人
丞相安主病真人视之即愈大徳初仙去
明
痴呆子  姓陈福建人永乐中至房山隆阳宫修真后
入武夷山遇至人授金丹秘诀居恒如醉年
八旬貌若婴儿常悬铁牌于胸
驱役雷霆人称之曰铁牌陈
尹山人  燕人元始祖时为天庆观道士怀一牒缀之
羊皮久而常存成化间游南都发累歳不栉
人呼为尹蓬头每卧辄踰月少五六日起居常不
饭人馈之食亦不辞南京有宦者遣仆上病疏晨

　　　遇尹于端门告以疏已得旨午餐尹报宦曰今旦 端门前见使者君已得告后仆还核问果合人闻　
　　　而异之魏国公馆尹于第尝昼睡寤而语魏国曰 适游姑蘓洞庭山魏公愕不信即出袖中两橘畀　
　　　之具时南京尚未有洞庭橘也王文成公守仁试 礼闱落第卒业南雍从尹游尹曰尔大聪明苐筋　
　　　骨脆难学我尔无长生分其竟以勲业显哉文成 怅然后刘瑾潜图不轨恐尹知之罗而戍之闗右　
　　　至戍所偶过铁鹤 观骑一鹤凌空去　
　僧徳宝　别号笑岩京师人锦衣世家吴氏子也生于 正徳壬申年二十二披剃于都门之广慧寺　
　　　师事了空徧叅名山得 绍临济二十八世衣钵　
　王曰铨　开州人生而记忆两世事博通经史尤精于 春秋后弃举子业悉心内典大有觉悟时或　
　　　口占自述如芦花两岸雪江水一天秋铁牛耕破 扶桑国迸出金乌照海门人皆传颂之号鲋鰅山　
　　　人又号莲舟居士万歴十七年对人言明春当化 去果应之所著有心经注疏金刚经注疏行世　
　善　岩　开州人姓宋氏少习举业不就遂厌弃尘嚣 落发州之云峰寺能诗与缙绅相唱和徧游　
　　　终南五台武当诸胜还魏挂锡郡城普照寺建白 云窝翻阅经蔵不窥庭宇定息十余年一日示偈　
　　　曰树倒藤枯是去年了然无法与人传云收雨霁 山岚静髙古长空一月圆遂坐化有翠峰诗集行　
　　　世 　
永平府
　晋



　　　阳翁伯　卢龙人性至孝父母终葬于无终山山髙八 十里上无水翁伯庐墓侧昼夜号泣忽泉出　
　　　　　于侧有神人遗以白石令种之生白璧长二尺者 数双北平徐氏有女翁伯求之要以白璧一双翁　
　　　　　伯乃以五双聘之 数年夫妇俱仙去　
　　　帛仲理　海州人隠无终山合神丹尝作金五 千觔以救百姓今山有丹灶遗址　
　　　明
　　　阳不语　泺西人幼为僧明初栖祥云岛古刹尝寂坐 竟日初不哆口人因呼为阳不语后往往见　
　　　　　冇二虎来卧寺门 不语汲水饮之　
　　　马真一　河南人一百八十余歳昔在华山学道崇祯 初入广宁居北镇庙采麻菇拾野菜为食寻　
　　　　　居山海所谈休咎皆应诙谐 之中每或谶兆后不知所之　
　　　祥　迈　别号如意野老住持昌黎道者山尝着莲华 经序成佛前祝曰某愚昧不能阐发大道如　
　　　　　文可传碎而复合乃剪撒之须臾微风 鼓凑如故一字不乱众异之遂刋传　
　　本朝
　　　性　在　居迁安县景忠山 知止洞顺治十年　
　世祖章皇帝手札召入万善殿未几乞还山 赐号慧善普应禅师康熙十六年　
</div>
    <div class="pagination">
<a href="畿辅通志_page671.html">上一页</a><span>...</span><a href="畿辅通志_page667.html">667</a><a href="畿辅通志_page668.html">668</a><a href="畿辅通志_page669.html">669</a><a href="畿辅通志_page670.html">670</a><a href="畿辅通志_page671.html">671</a><span class="current-page">672</span><a href="畿辅通志_page673.html">673</a><a href="畿辅通志_page674.html">674</a><a href="畿辅通志_page675.html">675</a><a href="畿辅通志_page676.html">676</a><a href="畿辅通志_page677.html">677</a><span>...</span><a href="畿辅通志_page673.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
