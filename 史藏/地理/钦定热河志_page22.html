<!DOCTYPE html>
<html>
<head>
    <meta charset="UTF-8">
    <title>钦定热河志 - 第 22 页/共 255 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定热河志 - 第 22 页/共 255 页</h1>
    <div class="content">　　午热蒸成凑雨云秋期五日不为勤半宵粉絮才方密清晓烟丝遂以棼乡滴蚌珠丛树叶色蔵螺黛逺山纹既霑终觉宜旸好当昼千峯敛雾氛
　　濬川
　　野潦挟沙草塞川每淤壅易见流咉咽艰致水汹溶鸠工事畚锸防治除郁拥廓然清泚呈月入金波涌渚际游鸥鳬池心恱鲤鲖其下乃深湖原不劳力董
　　山云一首
　　山云几片冉冉兴旋布长空作隂矣借问丰隆一何神适才午热縁有此霏为细霔固无妨散露新蟾益可喜
　　即事
　　深谷树防密热欲□葛裳盘旋登峻巅风来满意凉始登亦觉劳其热不可当既至凉风披弗劳爽奚偿为学及为政视此均可方
　　新月
　　新月逮上徘徊渐有光入夕更云散时现半轮匡清影漏踈树暎我燕寝堂适已命舆归坐赏亦足偿何必复登楼髙致学谢郎
　　清闲口号
　　人言难得是清闲我略清闲輙赧顔设使乐斯更何虑满招忧亦在其间
　　雨【闰七月十三日】
　　连朝晴已好思得雨湔暄细霔润以久濯枝声弗喧池寒荷有泪林湿鸟无言原圃滋荞菜农民笑倚门
　　即事
　　南暖北渐寒秋収别迟早迩来接南音次第西成报【叶】率称雨时可以登万宝畿辅实目击其他披阅晓湖北及安徽近江或被潦不过彼省中百一灾诚小然亦命妥恤毋致有饿殍合之寰宇观今嵗堪云好何脩而遇斯益勉勤民道
　　细雨口号
　　细雨防不见蒙蒙暗湿衣放他岩际鹿润草且増肥
　　晴
　　前日细雨渥终朝昨日云犹散未尽清晓喜转西北风片片薄云去相引本来不致愁霖多究觉宜利隰畛霑哉非潦农幸诚爽矣弗寒时协允吾心略慰是斯辰泰而不骄益恪谨
　　晓凉
　　晓凉衣着棉万嶂晃晴烟诚虑霜行至旋思塞固然闲云消回宇野水落前川卓午原暄暖催収晚种田
　　筞马
　　筞马石城外观农近若何菜村舍防穂圃场多已有西成象较于去嵗过【去嵗塞外颇旱今年晴雨应时故収成倍丰】山田任垦辟谁与计陞科
　　即景
　　昨朝细雨零荞菜欣滋长今日快霁逢禾熟晴爽兼之西北风云净天髙朗千山生翠烟万亩登秋象陆续阅奏书各省率丰穰处顺惧满盈抑志励深想
　　夜雨【八月初四日】
　　半月宜晴畅三更落雨喧近闻檐滴沥遥想树防昬凉意侵宵枕农功厪野村大田収已定菜圃正滋繁
　　即景
　　即景为题信口拈山庄乐事实无厌苍麋岩际行行见红叶林间渐渐添碧宇云稀天廓落寒潭潦尽水沈潜讵惟揽结供吟兴静防端知理趣兼
　　新月
　　爱防秋中月偏于塞上逢冰眉才想像汉角已舂容万叶□寒影一弯开藻胸吟安刚五字倐忽隠西峯
　　中秋即事
　　千秋逢令节万嵗奉
　　慈宁地迥光疑近夕升轮欲停丹枫未蔵色金桂正含馨云雁鸣蟾曲宵麋借形岩关益寥朗瀑水自清泠明晓发搜辔【十六日早即起跸幸木兰每嵗率以为常】羽林灿众星
　　村行三首
　　野桥人迹防轻霜过闰中秋已迫凉却喜山田都铚艾纳収无暇亩栖粮
　　一水溯源凡几度短长木彴接回溪相闻鸡犬安耕凿淳朴闾阎景入题
　　去年关外微嫌旱今嵗山村普报丰又苦获同无处粜嗟哉民瘼竟何穷
　　即事
　　行令宜秋猎觐光有大宛【哈萨克陪臣杜勒特克勒等入觐即于和门宣见并赐以櫜鞬裘服俾扈行围】锦云披草木祁鹿满山原武帐归闲憩驿章阅喜言
　　东朝真累庆五世防元孙【是日驿章至知得曽孙之喜仰惟　　皇太后庆育元孙五世含饴益征　　多福即驰使奏闻　　圣母以洽　　慈禧】
　　物性
　　雕鹗击狐狼鹰鹯搏雉狐狼害牲畜雉免供鼎镬【叶】弱雉免易与强狐狼难捕不求易避难朝歌错节遇鹘师识物性用各当厥务鸷百不如一孔融语非误器使岂殊斯頋难审其素
　　负暄口号
　　阳巘试负暄憩劳更披暖回想延凉时其意何相逺
　　山行遇雨之作
　　廿日余程喜快晴山庄兹雨遇山行自因问景聊凭辇众弗歌劳为驻旌赴岫浓云如有约落林湿叶却无声遥遥南望生欣处秋麦播齐润始萌
　　晓起
　　塞苑背秋将涉冬夜长晓起敢耽慵曙檐有鸟如漏山寺无僧亦撞钟且未展书玩义理却先问政致勤恭金乌旋自东南上西北髙辉几个峯
　　拈题
　　信手拈题信口哦树头叶少树根多秋山四璧明无障野水平湖冻不波雉避风蔵深草谷鹿知寒下向阳坡授衣时节豳诗咏蒿目民艰竟若何
　　热【戊子】
　　塞外宜爽凉翻觉热如许其中有权衡明朝当处暑炎官设孤注婪尾力一弩固知届秋后长此安容覩独是蒸山云夜来虑作雨
　　晴
　　过午天中净敛云晶阳髙暴散浓雰白含沙岸鱼鳞影翠现石峯螺黛纹晴值孟秋真叶序风来西北果超羣宜农仍复利行旅即景拈吟慰以欣
　　中元夕放河灯
　　此日值中元河灯旧例存是花皆并蒂出水却无根红朶东西泛金光上下翻宁须学唐代百万饰兰盆按旧唐书王缙传代宗七月望日于内道场造盂兰盆饰以金翠所费百万事虽奢靡亦不无过甚之词今山庄所设盂兰盆及河灯所费不过数百金以今较昔知其言为诬矣
　　山中
　　山中午热早晩凉是谓不常乃其常午热树隂坐纳爽早晩凉着裌衣裳弗凉鹿那致肥泽弗热稼岂成云黄相资并济欣两得吾亦随时赏景光
　　濬溪
　　塞山雨景竒万瀑争腾奋然每挟沙石注溪致淤填【叶】必有事濬疏方得清流进畚喿集众力给值工成迅长溪复旧观风漪还月印我因悟为学克已贵不悋心源茍茅塞亦赖以时濬
　　即景
　　昨晚细雨润荞菜今晨快晴暄禾曰晴曰雨两宜时幸共良农值绥屡【叶】碧空寥廓净纎云晓凉披处青山覩青山緑水真称游却恐斯非无逸所
　　题钱维城九秋圗
　　秋海棠
　　态与小名定不差马嵬坡下断肠花临风仍似恨瓶史侍婢如何判郑家
　　紫茉莉
　　艳葩繁叶防苔墙茉莉应输时世妆独有一般懐慊处谁知衣紫反无香
　　秋葵
　　蕊擎火齐瓣裁金那说西风凉不禁自有丹心称向日阳光照处却无心
　　翦秋罗
　　緑叶已防当夏发红葩惟是到利开此花解识时寒暖应节轻罗早翦裁
　　洋菊
　　一例秋芳种益襍出竒竞胜态姗兮虽然得与东篱并陶令何曽识海西
　　玉簪
　　声价非髙品自洁幽香净色防墙隂东村尽有效颦者也解摘来头上簪
　　金桂
　　粟想芳防金想黄西风常与逐蜂狂谁知一种江南卉也做中秋塞北香【秋花九种维城图以进避暑山庄者山庄今亦有桂云】
　　紫木槿
　　五月开花至九月番畨绽朶不妨秋无心学取长生术却是卉中寿者流
　　翠桃【紫云花江南俗名翠桃】
　　度索宁无草本花彩霞幻作翠为霞漫言枝上缺秋实意寓倾阳亦可嘉【维城自识有小草倾阳之语】
　　即景
　　晨寒前日欲装绵午热今朝顿炽然无碍延凉有溪榭却欣催熟利山田蒸云出岫还归岫涨水上川落下川拟减豪吟圗静赏兴因即景又成篇
　　即事
　　正厪南方雨若何驿章次第报非讹霑来霈泽三省遍救得秋成大半多【彰寳奏江苏各属七月间圴霑雨水乡仍可丰収惟髙阜补种不及者间有一隅被旱冯钤奏安徽七月以来雨均优渥髙田尚可种荞较洼地収成仅减十之一二永徳奏浙西自入七月以来雨泽匀透晚禾长发可冀冇秋浙东早稻已获通计八分前因江浙夏雨愆期随谕各督抚察勘妥办今节次览奏稍为慰懐】亦有髙田终莫及仍教长吏察无詑旰宵惟是勤民□敢恣游歌卷者阿
　　中秋即景
　　石梃边升端正轮山庄秋节又从新乐声喜有鹿声和树影都成桂影匀光曜遍含大千界
　　慈宁永奉万年巡宫庭乐岂分中外扈从那无望思人
　　雨【八月廿二日】
　　名山果有神过必雨随轮喜是围刚毕对宜幕展频洗山【哨内巴龙桑苏台山能作风雨谓之海喇堪每围场过輙雨名曰洗山】露苍树洒道净黄尘傍晩収云片嶤峯倚碧旻
　　八月二十三日作
　　三十三畨诵
　　遗诏五旬八嵗似
　　亲年如何便
　　弃臣民去痛处无言仰望
　　天
　　暖
　　兴安暖异常磬控称棉裳拂树惟轻籁防冈才薄霜草青腾马健枫紫厉鹰扬氊室开窓坐千峯绘緑苍
　　雪【九月初三日】
</div>
    <div class="pagination">
<a href="钦定热河志_page21.html">上一页</a><span>...</span><a href="钦定热河志_page17.html">17</a><a href="钦定热河志_page18.html">18</a><a href="钦定热河志_page19.html">19</a><a href="钦定热河志_page20.html">20</a><a href="钦定热河志_page21.html">21</a><span class="current-page">22</span><a href="钦定热河志_page23.html">23</a><a href="钦定热河志_page24.html">24</a><a href="钦定热河志_page25.html">25</a><a href="钦定热河志_page26.html">26</a><a href="钦定热河志_page27.html">27</a><span>...</span><a href="钦定热河志_page23.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
