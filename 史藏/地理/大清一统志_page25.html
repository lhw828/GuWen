<!DOCTYPE html>
<html>
 <head>
  <meta charset="utf-8"/>
  <title>
   大清一统志 - 第 25 页/共 202 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   大清一统志 - 第 25 页/共 202 页
  </h1>
  <div class="content">
   钦定大清一统志卷三十八
　　钦定四库全书
　　钦定大清一统志卷三十九
　　奉天府【二】
　　古迹沈州故城【今奉天府治辽太祖神册六年诏徙檀顺民于东平沈州沈州之名始此金收国二年斡鲁与辽军遇于沈州进抜其城又承徳县治东北隅即古乐郊县辽初俘蓟州三河县民置三河县于此后改曰乐郊为沈州治金因之后废元初统名沈州后属辽阳路明洪武二十一年修筑故城周十里有竒南有南闗城周不及一里防兵居焉　夲朝天聡五年因旧城而増拓之谨案实録天命六年二月】
　　【太祖率贝勒诸臣统大军取沈阳癸丑军夜行见白蓝二气自西南东绕月晕之北至南而止明之卒知我兵至声炮举烽夜二鼓驰告沈阳総兵贺世贤尤世功分兵乘城甲寅辰刻我兵至营于城东七里设立木城明日辰刻进攻城四靣列兵登陴坚守我兵冲入明兵七万俱溃我兵绕城掩撃伏尸累积阵斩総兵贺世贤尤世功等遂拔城尽殱其众又破総兵陈防歩骑二万破総兵李秉诚朱万良骑兵三万复殱副将董仲贵叅将张大斗之众防暮乃收兵率诸贝勒引精鋭兵营沈阳东门外教塲令众将引大兵屯城内驻兵五日论功行赏天命十年三月己酉朔】
　　【太祖欲自东京迁都沈阳与诸臣议贝勒诸臣谏曰迩者筑城东京宫室既建而民之庐舍尚未完缮今复迁移嵗荒食乏又兴大役恐致烦苦太祖不许曰沈阳形胜之地西征明由都尔弼渡辽河路】
　　【直且近北征防古二三日可至南征朝鲜可由清河路以进且于浑河苏克素防河之上流伐木顺流而下以之治宫室供炊防不可胜用也时而出猎山近多兽河中水族亦可捕取朕筹此熟矣汝等何不从耶壬子出东京启行夜驻虎皮驿癸丑至沈阳　又按辽史云沈州本挹娄国地通志云承徳州唐睿宗时属渤海大氏置沈州辖于定理府辽初废州置三河县后改乐郊为沈州治则知承徳实古挹娄而沈州之名自渤海始乐郊之名自辽始也又考承徳县北至铁岭界七十里挹娄故城在铁岭县南六十里通志以为承徳鐡岭汉晋间同为挹娄国地此明徴矣或据后汉书挹娄在夫余东北千余里云其去辽东尚逺误也】奉集故城【在承徳县东南渤海置奉集县又置集州辽因之懐徳军治焉金废州以县属铁岭卫明统志在抚顺千户所南八十里通志在今县东南四十五里东去鐡岭卫二百十里今有土城周四十里奉集堡即其遗址　谨案】
　　【实録天命六年二月癸丑太祖率贝勒诸臣统大军分八路畧明奉集堡守城総兵李秉诚闻之引三千骑出城六里驻营遣兵二百来侦遇我左四旗兵两路追撃至山岭下有明兵结为方阵见我兵至遂抜营奔城我兵尾撃之明兵两路败遁我兵追撃奋射之抵濠岸而还】
　　【太祖统大兵离城北三里驻跸髙冈时右翼兵亦至日午师将还有厮飬卒来言明兵可二百人去此不逺太租令右翼贝勒诸臣率兵追撃至明兵屯驻之所凡二千兵悉皆惊遁　又按辽志集州古陴离郡地汉属险渎县髙防为霜岩县渤海置州考险渎县前汉属辽东郡后汉设辽东属国都尉险渎盖辽东之西境也通志云承徳县南至辽阳八十里又云奉集堡城在承徳东南四十五里周围四里正南】
　　【一门外有鳯集堡桥辽时奉集县故址今承徳东南果在辽东西境矣】章义故城【在承徳县西南辽置昌义县为广州治辽史地理志广州汉属襄平县高丽为当山县渤海为鐡利郡太祖迁渤海人居之建鐡利州统和八年省开泰七年以汉户置治昌义县金皇统三年州废改县曰章义属□州元废明为章义站明统志在沈阳卫西南六十里通志今县西南七十里有章义站城周二里又西南七十八里有旧章义站城周四里故址并存】辽濵故城【在承徳县西北辽置县又置辽州始平军治此金皇统三年废州以县属沈州元并废县通志在县西北一百八十里辽河西岸今有辽濵塔为承徳广寕交界地按辽志州本拂湼国地渤海为东平府唐太宗征髙丽拔辽城髙宗诏程名振苏定方讨髙丽至新城皆此地也太祖伐渤海先破东平府迁民实之改为州军曰东平太宗更为始平军今考唐书粟末靺鞨居最南稍东北曰泊泏部益东曰拂湼部其地距今承徳广寕甚逺辽志以辽州有东平军之名遂谓即渤海东平府又因州名为辽遂谓即唐时辽城新城皆误唐之辽城即辽东城新城又在其东北辽史混合为一亦非也】襄平故城【在辽阳州北汉置县为辽东郡治髙帝八年封纪通为侯国后汉晋皆为郡治永嘉后属慕容氏亦谓之辽东城慕容廆使其子翰镇辽东即是城也后入髙句丽隋大业八年度辽水围辽东城贞观十九年亲征髙丽防辽东城以其城为辽州仪鳯初移安东都防防于辽东故城后复移新城贾耽曰自营州东百八十里至燕郡城又经汝罗守捉渡辽水至安东都防府五百里府故汉防平城也方舆纪要在都司北七十里通志相传今辽阳城西北隅故定辽左右后三卫治即其地】辽阳故城【今辽阳州治辽置辽史地理志神册四年葺辽阳故城以渤海汉户建东平郡天显三年迁东丹国民居之升为南京城名天福幅员三十里八门宫城在东北隅南为三门壮以楼观四隅有角楼相去各二里外城谓之汉城天显十三年改为东京府曰辽阳治辽阳县旧志金元皆因旧城明洪武五年改建定辽城即今州城也谨按】
　　【实録太祖天命六年三月庚申集贝勒诸臣议曰沈阳已拔宜乘势长驱以取辽阳议定即进兵时城中守御甚严辛酉日午我兵至辽阳城东南渡河未竟侦卒驰告西门外有兵至太祖统左翼兵先往明总兵李懐信等率兵五万出城五里结阵太祖命左翼四旗撃其左时】
　　【太宗为四贝勒引精鋭至欲进战太祖止之曰吾已令左翼兵往撃汝勿前进可率右翼兵驻城旁觇之太宗曰令后至二红旗兵留城旁觇视可也言毕遂进】
　　【太祖遣扈从二黄旗兵助之太宗引兵冲入明营遂撃败其众左四旗兵亦至两军夹攻明兵大乱奔溃乗胜追撃六十里至鞍山乃还当接战时又一营兵从辽阳西闗出援绕城旁二红旗兵见而撃之驱令奔回其兵争入门者人马自相蹂践死者相枕藉防暮乃收兵距城南七里驻营壬戌帝亲率右四旗兵破明歩骑三万于东门外令左四旗夺桥先登西城是夜城中兵举火列炬拒战逹旦道员牛继曜等乗乱先遁平旦明兵列楯大战又败右四旗兵亦登城八旗同集一防沿城追杀经畧袁应泰死之明总兵朱万良等皆战没阖城结彩焚香以黄纸书万嵗牌偹乘舆迎入日正午大张鼓吹导引入城百姓夹道俯伏皆呼万嵗乃驻跸经畧公署辽阳既下河东大小七十余城皆降太祖集贝勒诸臣议曰】
　　【皇天既眷我授以辽阳今将移居此城耶抑乃还我国耶贝勒诸臣俱以还国对太祖曰国之所重在土地人名今我师一还则辽阳必为敌据守百姓必将逃匿山谷不复为我有矣舎己得之彊土而还后必复烦征讨非计之得也且此地乃明及朝鲜防古接壌要害之区天既予我即宜居之贝勒诸臣皆曰善遂定议迁都丙寅命辽阳官移居北城闗相其南大城则】
　　【太祖与贝勒诸臣及将士居之　又按辽阳本汉县名属辽东郡后汉安帝初改属元菟郡晋废其旧址久堙以汉志及水经注考之其地当在今州西北界承徳辽阳之间梁水浑河交防之处今州乃辽金之辽阳也辽志云本汉浿水县髙丽改为句丽县渤海为常乐县浿水在汉乐浪郡今朝鲜界内金徳常乐乃渤海中京显徳府县名皆不在此又按新唐书渤海所建府州无辽阳之名而辽志谓之辽阳故城金志直云渤海辽阳故城疑唐中叶安东府废后渤海置城于此谓之辽阳事或有之然考辽纪太祖三年幸辽东神册三年幸辽阳故城四年建东平郡天显元年始攻□渤海扶余城进围忽汗城降大諲譔置东丹国太宗三年迁东丹国民于东平郡是渤海未平之先辽阳之地早入契丹初名辽东复名辽阳或即辽时命名非由渤海也辽志不考地理遂谓东京即平壤城亦即忽汗州又即中京显徳府以相去各千余里之地合而为一误甚】居就故城【在辽阳州西南汉置县属辽东郡后汉省晋复置咸和九年慕容皝撃其弟仁于辽东克襄平居就及新昌皆降于】
　　【皝】岩州故城【在辽阳州东北本髙丽白崖城唐太宗抜之以其地为岩州后废辽复置岩州治白岩县属沈州金省通志岩州城在辽阳州东北五十七里石城山上周四里一门】防氏故城【在辽阳州界汉置县属辽东郡后汉因之晋省　按吴志嘉禾初孙权欲征公孙渊陆瑁谏曰防渚去渊道里尚逺通志云防水在辽阳汉书辽东郡有防氏也时公孙渊居防平呉师航海辽东登自防渚考防平实鐡岭故地辽阳西北至承德承德西北至铁岭道里数百故云逺矣】西安平故城【在辽阳州城东汉置县属辽东郡后汉因之呉志孙权遣谢宏陆恂句丽王宫为单于恂等到安平口即安平县海口也晋咸康七年石虎王华帅舟师自海道袭燕安平破之亦即此后入髙丽为泊汋城唐书地理志安东府南至鸭緑江北泊汋城七百里故安平县也】新昌故城【在海城县东汉置县属辽东郡后汉因之永寕二年髙句骊与鲜卑冦辽东太守蔡讽追撃之于新昌战没晋亦为新昌县咸和九年暮容仁自平郭趋新昌都防王寓撃走之遂徙新昌入防平时仁与暮容皝相攻也金史地理志临溟县有镇曰新昌疑即汉时旧县地】辽队故城【在海城县西汉置县属辽东郡顔师古曰队音遂后汉省公孙度复置魏景初元年幽州刺史母邱俭击公孙渊屯辽东南界渊逆俭于辽队防天雨十余日辽水大涨俭战不利引军还明年司马懿征渊渊遣将军卑衍杨祚等屯辽队围堑二十余里懿佯出其南而潜军济水出其北径指防平晋废水经注大辽水东迳辽队县故城西辽史地理志仙乡县本汉辽队县渤海为永丰县辽改名属辽阳府金废明统志辽队癈县在海州卫西六十里】海州故城【今海城县治夲沃沮国地髙丽为沙卑城亦曰卑沙城或讹为卑奢城自登莱海道至卑沙城平壌必先出此隋大业十年来防児出海道至卑奢城败髙丽将趋平壌髙丽惧而请降唐贞观十九年伐髙丽张亮程名振帅舟师自东莱渡海袭沙卑城其城四而悬絶惟西门可上唐兵攻抜之耀兵鸭緑江上渤海号南京南海府叠石为城幅员九里都督沃晴椒三州辽置海州南海军又置临溟县为州治金天徳三年改澄州元州县皆废明置海州衞于此　案辽志州夲沃沮国地髙丽为沙卑城通志云海城有沙卑城髙防志故沃沮地也考后汉书东沃沮在髙句防盖马大山之东汉之盖马即唐盖牟今盖平县也今海城西南至盖平界八十里是海城正在盖平矣自此説明则知在汉为沃沮在髙丽为沙卑在渤海为南海府在辽为海州更无疑也】耀州故城【在海城县西南六十里辽置州领岩渊县海州金废今有耀州城周二里余即其故址　按辽志耀州夲渤州椒州故县五椒山貂岭澌泉尖山岩渊皆废东北至海州二百里岩渊县东界新罗故平壌城在县西南东北至海州一百二十里考通志海城唐初置盖州入渤海为南京南海府统沃晴椒三州六县辽时耀州即南海所统之椒州也又汉书髙句防盖马大山在平壌今海城西南实盖平界矣】析木故城【在海城县东南四十里辽置县属辽阳府寻铜州广利军金皇统三年废州以县属澄州元省今有土堡周二里有竒土人犹称析木城即其遗址　按辽志以析木夲汉望平县地而诸志従之今考水经注大辽水自塞外东流直辽东之望平县西屈而西南流迳防平县故城西是汉之望平居防平之北其地当在今辽阳以北近辽河之上流析木在海城东南相去转逺辽志之言非是且辽志既以显州之山东县为汉望平县而又以此为望平县亦自相矛盾矣】平郭故城【在盖平县南汉置县属辽东郡后汉因之晋省县而城存大兴四年慕容廆以其子翰镇辽东仁镇平郭咸和八年仁据平郭以叛慕容皝咸康二年皝袭仁于平郭自昌黎东践冰而进凡三百余里至厯林口舍锱重轻兵趋平郭遂克之七年皝又使其子恪镇平郭后汉大延二年北燕主冯宏奔髙丽髙丽处之于平郭寻徙北豊后髙丽改置建安城唐贞观十九年代髙丽张俭进度辽水趋建安城又李世勣言建安在南安市在北安市先下然后向建安二城盖相近也仪鳯初徙熊津都督府于建安故城贾耽曰自安东都防府西南至建安城三百里故平郭县也】安市故城【在盖平县东北汉置县属辽东郡后汉及晋初因之后入髙句丽为安市城唐贞观十九年征髙丽攻安市不克引还咸亨三年髙丽余众复叛遣将髙侃击之败之于安市城渤海置铁州地理志铁州建武军本汉安市县髙丽为安市城渤海置州故县四位城河端苍山龙珍皆废治汤池县在东京西南六十里金州废以县属盖州元省入盖州明统志安市废县在盖州卫东北七十里通志今有汤池堡在县东北六十里即故汤池县　按辽志铁州东渤海置也通志安市城汉安市县髙丽置城唐薛仁贵征髙丽白衣登城即此金时盖州所统有汤池县即辽铁州髙丽安市城故汉县也考今汤池堡去安市废县仅十里耳良是】盖州故城【今盖平县治辽史地理志夲髙丽盖牟城渤海改为盖州又改辰州以辰韩得名井邑骈列最为冲防辽徙其民于祖州初曰长平军寻改辰州奉国军统县一建安金史地理志明昌四年罢曷苏馆建辰州辽海军六年中以与陈同音仍名盖州元史地理志初为盖州路至元六年并为东京支郡八年省建安县入州属辽阳路明初改置卫　按辽志辰州本高丽盖牟城唐太宗防李世勣攻破盖牟城即此渤海改为盖州又改辰州通志云盖平城高丽城也李世勣防之以为盖州熊岳城亦髙丽城叠石周二十里唐薛仁贵与髙丽大将温沙门战熊山擒善射者于石城二城实同为髙丽之门户考熊岳城在今盖平县西南六十里可知盖平之为唐时盖牟决然无疑若据朝鲜古云辰韩反在朝鲜之东以为甚逺不知海城周秦时寔属朝鲜通志海东南至盖平界六十里则盖平自在朝鲜之东也】熊岳故城【在盖平县西南六十里辽史地理志东京卢州元徳军本渤海杉卢郡故县五山阳杉卢汉阳白岩霜岩皆废在京东一百三十里治熊岳县西至海一十五里傍海有熊岳山金州废以县属盖州元废今为熊岳城】归州故城【在盖平县西南九十里辽初置州后废统和十九年复置治归胜县金废州降县为镇后州今有土堡曰归州城周一里有竒即其故址】秀岩故城【在盖平县东本名大寜镇金明昌四年升为秀岩县防和四年废为镇贞祐四年复为县元废明设抚民通判驻此今为岫岩旧志在都司东南三百里通志今县东二里四十里有新秀岩城其东十里又有旧秀岩城旧志新秀岩城在县东一百六十八里旧秀岩城在新城东四里皆非今岫岩城地】开元故城【今开原县治元初设开元府后改开元路明洪武中改元为原以其地为三万卫　谨按实録天命四年夏六月】
　　【太祖统师四万征明行三日大雨河涨谕贝勒大臣曰将回兵耶抑进兵耶道泞渡口水溢军行非便若留一二日待水涸土燥恐逃者泄语知我欲取开原宜进兵沈阳以疑之遂发兵百人向沈阳杀三十余人擒二十人而还使人侦视开原无雨道不泞河水可济】
　　【太祖乃率大军进薄开原城下明总兵马林等婴城守城上少列兵余皆陈四门外我兵设楯梯进攻而以偏师掩击东门外所陈兵败之明兵争入城填拥于门我兵夺门搏战而攻城之兵云梯未布即逾城入城上兵四面皆溃城外三面兵见城破惊窜我兵据门堵御壕不得渡尽殱之郑之范先遁得脱马林等皆阵没太祖登开原城坐南楼侦者以铁岭卫有兵三千米援驰告诸贝勒率兵迎战明兵望见即奔我兵二十人追及之斩四十余人】
　　【太祖驻营开原三日籍所俘获举之不尽论功行赏乃班师秋七月太祖统师围铁岭城城外各堡兵奔入城其不得入者悉奔窜我军树云梯攻城之北明游撃喻成名等督军拒守鎗礟矢石齐下我军即登梯毁陴摧锋突入城上兵惊溃阵斩喻成名等尽殱其众】
　　【太祖遂入城驻跸　又按明一统志云古开元城在三万卫西门外也元史地理志云金末其将布希万努据辽东元出师伐之擒万努至开元东土悉平开元之名始此元时于此置万戸府明因之设三万卫耳又考通志古迹所载扶余府黄龙府黄龙塞并在今开原县境此可据□布希万努旧作蒲鲜万奴今改】黄龙故城【在开原县境本渤海扶余府辽太祖平渤海还至此有黄龙见城上长亘一里光耀夺目更名黄龙府晋出帝降辽甞置于此保寕七年府废开防九年复置统州五县三金收国元年太祖亲攻黄龙府次混同江无舟乘马径渉遂克黄龙天眷三年改济州利渉军以】
　　【太祖渉济故也天徳二年置上京路转运司四年改为济州路转运司大定二十九年改隆州利渉军贞祐初陞为隆安府元初属开元路　按今吉林城西北二百余里愽屯山上有金娄室墓碑末云归济州之东南隩济州即黄龙府据此则似济州在今吉林地矣不知山在西北二百余里已明不即是吉林地且碑云济州东南隩又不知其在济州防百里也于吉林云在西北于济州云在东南则是北屯正在二地犬牙相入之界将谓此山古属济州金属吉林或未可定然即此知吉林济州之相去数百里而不得合一明矣考今开原正在吉林西北而古开元城实在县境便知此是黄龙故地也】银州故城【今铁岭县治唐渤海大氏取越喜地改富州辽改银州富国军领延津新兴永平三县金皇统州废州省延津永平二县入新兴徙新兴治故富州延平府元废县仍延平明洪武二十一年在今县东南五百里故铁岭城置卫二十六年徙治于此　按沈州银州秦汉时同为挹娄国地六朝及随银州属越喜耳下文挹娄故城注云在铁岭县南六十里通志云承徳县有古奥娄河奥娄即挹娄也考今铁岭南至承徳六十里此可騐矣又唐书渤海传云以越喜故地为懐逺府通志亦云改富州属懐远府辽之银州富国军实因渤海富州而改名也沈州今为承徳银州今为铁岭挹娄越喜又何疑乎】咸平故城【在铁岭县境辽史地理志咸州安东军本髙丽铜山县地渤海置铜山郡在龙泉府南地多山险防盗以为渊薮乃招平营等州客戸数百建城居之初号郝里太保城开泰八年置州治咸平县金初为咸州路天徳二年陞为咸平府新兴诸县焉元仍置咸平府明改属铁岭卫　按明一统志云开原路渤海为上京龙泉府今辽史云咸州在渤海龙泉府南则知咸州非即开元也大金国志许元宗行程録云自银州四十里至咸州则知咸平在今开元之南铁岭之东北也惟全辽志古迹所载独云咸平县在开原县城东北隅考开元自是古枎余地通志所谓渤海氏取扶余地改扶余府又为龙泉府是也今辽史既谓咸州本髙丽铜山地渤海置铜山郡地在龙泉府南夫云渤海铜山已不得厠入扶余况云龙泉府南而全辽志乃云开原城北可乎即如松漠纪闻云咸州南至沈州二百十里御寨行程録云沈州乐郊馆北至咸州咸平馆二百二十里今自盛京北行抵开原实二百余里言从　盛京北行抵开原南界其里得二百余也若谓咸平必越过开原而在其隅之东北当又不知具相去几里乃仅云二百耶且于文亦不得云北至开原而止也据辽史铜山之説咸平于古当在扶余越喜二国之交渤海龙泉府南较接今鐡岭地为似】挹娄故城【在鐡岭县南六十里辽置兴州中兴军治常安县金大定二十九年改为挹娄县属沈州元废明时讹为懿路城周三里有奇永乐五年修筑置左中二千户所于此今为懿路站按辽志兴州本汉海宜县地渤海置州领盛吉蒜山鐡山三县皆废在东京西南三百里金志挹娄县辽旧兴州常安县辽尝置定理府于此本挹娄故地辽金二志互异当从金志】信州故城【在鐡岭县东北界辽史地里志云本越喜故地渤海置懐逺县治懐福县圣宗开泰初以地隣髙丽置信州彰圣军又改置武昌县为州治金因之元时州县俱废　按信州自是古越喜地在今开原县南全辽志云开原东北非是】贵德故城【在鐡岭县东南辽置贵徳州寜逺军又置贵德县为州治金废军存州治县元废方舆纪要在沈阳卫东八十里又奉徳废县在贵徳州东辽置属贵徳州金废】永康故城【今复州治辽置永寕县为复州懐徳军治金大定七年更名永康元废明置卫于此明统志复州卫在都司城南四百二十里通志永寕监城在复州城北五十里明初隶苑马寺嘉靖十四年苑马寺卿杨最以石甃之今按其城周围二里二百五十三步有门三东曰寅賔南曰日永西曰聚泉北曰万歴五年建葢重修也】化成故城【今寕海县治辽兴宗置苏州安复军兼置来苏县为州治金废州改置化成县隶复州贞祐四年复陞为金州元废州置金州卫于此又有懐化废县在县东辽置属苏州金省　按辽志谓苏州本髙丽南苏汉志髙句丽县有南苏水城名因此】开州故城【即今鳯凰城辽史地理志开州镇国军本濊貊地髙丽为庆州渤海为东京龙原府都督庆盐穆贺四州事故县六曰龙原永安乌山壁谷熊山白杨皆废叠石为城周围二十里唐薛仁贵征髙丽与其大将温沙门战熊山擒善射者于石城即此太祖平渤海徙其民于大部落城遂废圣宗伐新罗还周覧城基复加完葺开泰三年迁双韩二州千余户实之号开封府开逺军节度更名镇国军治开逺县兼领盐穆贺三州金废全辽志开州城在辽阳城东三百六十里即今鳯凰山堡四面石崖峭壁东北二门城随山铺砌可容十万众唐太宗驻驿于此城今废　按后汉书濊貊与髙句丽沃沮南与辰韩接东穷大海西至乐浪唐书渤海以濊貊故城为东京曰龙原府亦曰□城府领庆盐穆贺四州又云龙原东南濒海日夲道也其地在今朝鲜东界考明成化中朝鲜使还遇掠鳯凰城下奏乞更开贡道于旧路南因筑此城则鳯凰城实在朝鲜之东辽为开州渤海为龙原矣又通志鳯凰城在府东南四百二十里辽阳百二十里四百二十减百二十知城去辽阳果三百余里也全辽志説亦通】崇徳废城【在承徳县东辽史地理志崇州隆安军本汉长岑县地渤海置州故县三崇山潙水缘城皆废在京东北一百五十里治崇信县金废　按长岑县汉属乐浪郡在今朝鲜界内辽崇州即其地也】鹤野废县【在辽阳州西辽史地理志本汉居就县地渤海为鸡山县辽改鹤野县属辽阳府金因之元至元六年省入辽阳县明统志鹤野废县在都司城西八十里】紫废县【在辽阳州东辽置属辽阳府金废　按辽志紫蒙县本汉镂芳县地后拂湼置东平府领蒙州紫蒙县后徙辽城并入黄岭县渤海复为紫蒙县其地皆不在今州境】兴辽废县【在辽阳州西南辽史地理志本汉平郭县地渤海改为长寕县辽曰兴辽县属辽府府金废】宜丰废县【在辽阳州西南辽置衍州安广军又置县为州治金皇统三年废州以县属辽阳府元初县废明统志宜丰废县在都司城西南一百里】石城废县【在辽阳州东金置属辽阳府兴定三年以县之灵岩寺为岩州名其倚郭县曰东安置行省元省通志金初分岩州地为石城县今其地在辽阳州城东石城山下】铜山废县【在开元县南辽史地理志同州镇安军本汉防平县地渤海为东平寨太祖置州军曰镇东后更改治东平县兼领永昌县金州废县属咸平府大定二十九年改曰铜山元废全辽志铜山县在开原城南三十里俗传铜馆驿即古县址】庆云废县【在开原县西南本渤海防州地辽太祖俘檀州民置檀州并置庆云县于此后改州为祺州佑圣军县曰庆云县金州废县属咸平府元废县为庆云驿元志至元三十年置辽阳路自庆云北至海兰率璸凡三十八驿全辽志庆云县在开原城西八十里有塔存焉方舆纪要在铁岭卫西北五十里通志今开原城西南四十里庆云屯是也海兰率兵旧作合里賔今改】清安废县【在开原县东北辽置肃州信陵军治清安县金皇统三年废州以县属咸平府元废全辽志清安县在开原城东北三十里又有荣安废县在县西辽河西岸亦金置属咸平府元废】双城废县【在铁岭县西辽史地理志双州保安军本挹娄故地渤海置安定军乆废沤里僧王从太宗南征以俘镇定二州之民建城置州治双城县本按全辽志云双城县在铁岭城西六十里考通志铁岭实为挹娄国地今挹娄城在其南境双州在铁岭城西知亦挹娄故地也】废汤州【在辽阳州西北辽史地理志本汉襄平县地渤海置州故县五灵峯常丰白石均谷嘉利皆废在东京西北一百里金废】废嫔州【在海城县西北辽史地理志嫔州柔逺军本渤海晴州故县五天晴神阳莲池狼山仙岩皆废隶海州东南至州一百二十里金废】废自在州　废安乐州【俱在开原县城内明永乐七年置今废】北丰城【在承徳县西北后汉末公孙度据辽东置城于此谓之丰城司马懿伐辽东丰人南徙青齐其留者曰北丰宋元嘉十五年北燕主冯宏奔髙丽髙丽处之平郭既而徙之平丰寻杀之胡三省曰暮客翰议以偏师従北道攻髙丽即北丰道云】平州城【在辽阳州东四十五里有土堡俗呼平州相传晋时平州遗址】安平屯城【在辽阳州东六十里有屯名安平相传晋时安平县旧址】船城【在辽阳州西六十里周一里有竒俗传元时飬鹰防】大黒山城【在寕海县东大黒山上全辽志在金州城东十五里山顶有古城在鳯凰山之左方约二里内有二井四面悬絶惟西一门可上不知何代垒砌唐张亮帅舟师渡海攻沙卑城获男女八千口意即此　按志所引沙卑城与辽志在海州者不同此为近是但唐时沙卑为髙丽重镇不当狭小如此葢亦昔人避兵处耳】扶余城【在开原县界本扶余王城唐书干封初薛仁贵従李勣攻髙丽拔扶余城髙丽兵鼓而进仁贵横击大破之】得利赢城【在复州东八十里徳立山之上元季土人所筑明初置辽东卫治此后徙入都司城中曰定辽后卫】来逺城【在鳯凰城界辽史地里志统和中伐髙丽建城防戍属东京金大定二十二年陞为军后又为州元废】九连城【在鳯凰城东近朝鲜界金史斡鲁于海兰甸之地筑九城与髙丽对出战入守今凤凰城边外有九连城遗址也】故安抚髙丽军民总管府【在　盛京城内东南隅元置全辽志即沈阳卫治】故博索府【在鳯凰城东金置博索路统军司天徳二年置总管府贞元元年置府尹元初为博索府路至元十七年改隶东京总管府后废为巡检司明统志婆娑府在都司城东四百七十里　按唐时髙丽泊汋城在鸭緑江北即金元婆远府地婆□音与泊汋相近疑亦沿唐旧名而字稍异耳博索旧作婆娑今改】故金州万户府【在宁海县北隅元置明为卫治】废都司【在辽阳州城内明洪武四年置定辽都卫八年改辽东都指挥使司】故沈阳中卫【在　盛京城内明洪武二十年置】故定辽中卫【在辽阳州城内明洪武十七年置全辽志在城东南隅即髙丽城俗呼髙丽营】故定辽左右前三卫【俱在辽阳州城内明洪武四年置为千户所十年陞为定辽左右前三卫旧志定辽前卫治在辽阳城东北隅即渤海城相传渤海大氏所建按渤海城即辽宫城天显三年建末年废】故定辽后卫【在辽阳州城内明洪武四年置初名辽东卫治得利赢城寻徙治于此八年改为定辽后卫】故东寕卫【在辽阳州城内明洪武十三年置辖六千户所】故海州卫【在海城县城内明洪武九年置】故盖州卫【在盖平县城内北隅明洪武九年置】故三万卫【在开原县城内明洪武二十二年置　按明统志卫本古肃慎氏地后曰挹娄元魏时号曰勿吉隋曰黒水靺鞨唐贞观三年始以其地为燕州开元中置黒水府以其部长为都督刺史而置长史以监之元和以后服属渤海为上京龙泉府契丹攻渤海黒水乘间复其地后灭辽遂建都国号曰金后迁都扵燕改此为防寕府号上京元改为开元路洪武二十一年置乌哲野人竒哩木女直军民府二十二年罢府置卫　按三万卫在渤海曰扶余府在辽曰黄龙府在金曰防寕府在元曰开元路其实一也通志云古开元城在三万卫西门外金末其将布希万努据辽东元出师伐之禽万努至开元东土悉平开元之名始此元扵其地置万户府则知明之三万衞即元之万户府也又云金初建都置防寕州太宗时陞防寕府号上京元初设开元南京二万户府则知元之万户府即金之防寕府又云辽龙州隶东京金太祖建都置防寕州辽史云太祖置黄龙府后保寕中废开泰九年复置龙州则知金之防寕府即辽之黄龙府也通志又云黄龙府本渤海扶余府辽祖平渤海道至此有黄龙见城上长亘一里光耀夺目因名黄龙府则知辽之黄龙府即渤海之扶余府也考通志古迹所载扶余城本扶余王城在今开原县境尤可明騐或据全辽志咸平在开原东北隅遂谓明三万卫乃金之咸平府成平为古铜山地自在开原县南其説误矣竒哩木旧作乞例迷今改布希万努改见前】故辽海衞【在开原县城内故三万卫治东北明洪武二十一年置初治牛家荘二十六年徙治扵此】废行太仆寺【在辽阳州城内旧都司治西南明洪武十三年建】废苑马寺【在辽阳州城内旧都司治西南明洪武十三年建】永寕监【在复州北五十里明永乐五年设辽东苑马寺七年建城置监扵此周三里有竒门三全辽志明初辽东设监六曰升平新昌辽河长平安市永寕苑二十四曰甘泉安山河隂古城夹河龙台耀州驼山黄山沙河马鞍石城平川新安广安平山南丰髙平长川名山复州龙潭清河深河后俱废惟存永寕一监清河深河复州名山四苑】辽宫殿【全辽志辽宫在辽阳城都司治东北髙三丈三门壮以楼观四隅有角楼相去各二里宫北有让帝御□殿又汉城辽以宫城之南外城为汉城　又按东丹王宫在辽阳城北有大东丹国新建南京碑】金宫殿【在辽阳州城北金皇统四年立寝殿曰保寕宴殿曰嘉恵前后正门曰天华曰干贞又建宗庙有孝寕宫七年建御容殿】华表柱【在辽阳州城内相传丁令威化鹤所集明统志在都司城内鼓楼东旧有石柱湮没有道观乆废为仓】辽海亭【在辽阳州城内金髙士谈诗残雪楼台山向背夕阳城郭水东西张解诗晴光摇碧海逺色带沧洲今故址无考】管公屯【在海城县西北五十五里相传汉管寕依公孙度时寓居之所】钓鱼台【在辽阳州南三十里相传为渤海游观之防】仙人台【在辽阳州千山香岩寺相传为僊人对奕之所登者俯瞰沧海如在几席之下】蝎台【在辽阳州城内明统志在故东京城东北隅金大定中修城役夫毁台取土及半得石函启之中有块石圆滑天成摇撼作声破之二大蝎尾稍相钩见风即死】炼丹台【在海城县西二十里相传仙人白仲理炼丹处辽置仙乡县因此】花露台【有二一在开原县南四十里一三十里相传邑中有姻家以华丽相尚筑一台自矜建置之年无考　按汉时辽东有华丽县所谓花露台疑即华丽县遗址音误而后人即附防耳】景迁堂【明统志在都司城内元权辽阳府事洪革建革有志于学慕慈母三迁之教故名山东周正为记】唐纪功石【在辽阳州驻跸山唐太宗破髙丽图破阵状勒石纪功】南北市【辽史志云于都城分南北市中为看楼朝集南市夕集北市街西有金徳寺大悲寺驸马寺铁旛竿皆在焉】雪庵舍利塔【元僧塔也在香岩寺如二臼相合注水四时不竭】洗马涧【在海城县南八里河相传尉迟敬徳洗马于此又搠防泉在县西南二十五里唐薛仁贵于此搠防出泉详见山川注下】哈厮罕闗【在寕海县境金时闗也元至元中屯田其地】旅顺古井【在寕海县南近海井中有铁索悬树上不详所始】
　　城堡抚顺城【在承徳县东八十里与　兴京接界旧名抚顺城城周三里门三明洪武二十一年置千户所扵此　本朝康二十九年设章京驻防乾隆四十三年重修四十八年有】
　　【御制抚顺城诗谨按实録明万厯十六年我】
　　【太祖始于抚顺清河靉赐寛甸四闗口互市以裕财源自此国富民殷云天命三年四月壬寅太祖率步骑兵二万征明临行以七大恨告天癸夘分兵两路进令左四旗兵取东州玛根丹亲与诸贝勒率右四旗兵及八旗精鋭取抚顺是夜驻营微雨隂晴不定】
　　【太祖欲回兵大贝勒曰天降此雨以懈明边将之心使吾进兵出其不意耳太祖善其言至亥时乃行是时云开月霁众兵分队星驰向抚顺边而进队伍绵亘百里旌旗蔽空甲辰昧爽围抚顺城执一人遗书逰击李永芳永芳得书冠帯立城南门上言纳欵事又令军士备守具我兵见之树云梯不移时登其城永芳遂出城降固山额真阿敦引永芳下马谒见】
　　【太祖扵马上以礼荅之于是下抚顺东州玛根丹三城及台堡寨共五百余乃収兵各营扵所至之地太祖驻驿于抚顺城乙巳留兵四千毁抚顺城率大兵回又有蒲河城在县北四十里明置蒲河中左千户所于此通志乃辽东十八城之一其始建之年无考城周三里有竒今废】
　　东京城【在辽阳州东北八里太子河东周六里十步东西广二百八十丈南北袤二百六十二丈门八与　盛京城同东向者左曰迎阳右曰韶阳南向者左曰龙源右曰大顺西向者左曰大辽右曰显徳北向者左曰懐逺右曰安逺我太祖天命七年建名曰东京十年迁都沈阳扵　东京设城守章京十年二十年城守移驰金州城内宫殿与城同时建今管理驿站官守防】牛庄城【在海城县西四十里明置驿于此　夲朝设掌印章京驻防城周二里九十三步门三天命八年重建章京所辖东至鳯凰城界二百里西至广寕城守界九十里南至盖平城守界十里北至奉】
　　【天将军所辖界十里东南至鳯凰城界二百七十里西南至海一百里东北至奉天府将所辖界一百七十里西北至广寕城守界九十里康熙二十一年添设巡检分驻其地】熊岳城【在葢平县西南六十里即辽金时熊岳县故址城周三里有竒南北二门　本朝初置城守尉章京驻防康熙二十八年増置骁骑校三十一年増置佐领雍正五年移奉天副都统一员镇守于此兼辖岫岩复州金州鳯凰城等防乾隆四十三年重修】岫岩城【在盖平县东一百六十八里本金时秀岩县后讹为岫岩　本朝康熙二十六年设城守尉章京驻防后又増置骁骑校佐领乾隆三十六年以熊岳理事通判移驻兼辖鳯凰城四十三年重建】范河城【在铁岭县西南三十里旧名汛河所明正统间巨建周三里有竒门四】流河巡司【在　盛京西一百里辽河东岸旧有巡司乾隆四十二年移驻鳯凰城】三汊河巡司【在海城县西四十里牛庄城皆康熙二十年置】东州堡【在承徳县东南一百十里周四里有竒又茨榆坨堡在县西南一百二十里沙岭堡在县西四十里即明之沙岭墩净烟堡在县西六十里】十方寺堡【在承徳县西北九十里又辽濵塔堡在县西北一百里】川盛堡【在承徳县北三十里又平洛堡在县北四十里恵逺堡在县东北九十里又有无名古堡五一在城东南二十里一在城东南八十五里周四里俗名大堡为承徳辽阳分界处一在城西北五十里一在城西北九十里一在城北四十五里】八里庄堡【在辽阳州西南八里又首山堡在州西南十五里以近首山而名沙河堡在州西南三十里俱周一里余长店铺堡在州西南五十里唐马寨堡在州西南七十里黄泥洼堡在州西五十五里俱周二里烂况铺堡在州北三十五里】土河堡【在海城县北十五里又甘泉堡在县北三十里俱圮】鞍山驿堡【在海城县北六十里明初设驿于此万歴中建城乂夜伸堡在县西五十里三河堡在县西六十里俱周一里有竒】太平堡【在海城县西南七十里通志俗呼青城子城圮又大官堡在县西南九十里又新开堡在县西北四十里铁石堡在在县西北七十里城俱圮】顶山堡【在盖平县南五十里又铁岭屯堡在县北五十九里白家寨堡在县东北五十五里汤池堡在县东北六十里】尚阳堡【在开原县东四十里周三里旧名靖安堡有莲花渚近堡曰黄泥冈又有中固城在县南四十里周二里余明永乐五年置抚顺站扵此】呼济堡【在开原县东北一百五十里又松山堡在县南四十里□铺堡在县西十八里八寳屯堡在县西三十里庆云堡在县西四十里威逺堡在县东北三十里城周三里】唐王营堡【在铁岭县东南三十二里又抚安堡在县东南四十里谙巴堡在县东南八十三里新兴铺在县西南十五里城南舗在县西南三十三里腰铺在县西南四十五里丁字泊堡在县西南五十五里】柴河堡【在铁岭东北六十里又曽十堡在县西二十五里平定铺在县北五十里史家堡在县西北十五里正西堡在县西北二十里】归化堡【在□州东二百里今圯又址城子在州东二百十里博罗堡在州南九十里盐塲堡在州南八十里】杨官堡【在复州西南三十里又五十寨堡在州北七十里俱周一里有竒】石河堡【在寕海县北六十里又木场堡在县西六十里山涧铺在县西南九十里红觜堡在县东北一百二十里俱周二里有竒归服堡在县东北一百六十里周三里堡东即鳯凰城界】镇江堡【在鳯凰城东南一百二十里为鳯凰城与朝鲜分界之防　谨按实録天命六年秋七月镇江城中军陈良防潜通于明将毛文龙令别堡之名诈称兵至大呼噪城中惊扰遂与汤站险山二堡民皆叛投文龙】
　　【太祖命二贝勒阿敏同太宗率总兵副叅等官引兵三千人迁镇江沿海居民于内地大贝勒代善三贝勒莽古尔泰率兵二千人迁金州民于复州冬十一月】
　　【太祖闻毛文龙屯兵朝鲜境命二贝勒阿敏统兵五千勦之渡镇江乘夜入朝鲜境杀其兵一千五百文龙仅以身免九年夏五月毛文龙令游击三员引兵冦我国所属之辉发地沿鸭緑江越长白山而至我守邉将素勒东阿击败之逐三日尽殱其众秋八月毛文龙遣兵渡朝鲜义州城西鸭緑江入岛中屯田太祖命大臣楞额哩武善引兵一千袭之途中获间谍告以明兵昼则渡江入岛収获夜则収兵复渡江宿义州江岸楞额哩乘夜进兵潜伏山僻处平旦度明兵已渡江率兵疾驰明侦者未及声礟举烽燧楞额哩已渡镇江支流突至其岛明将士大惊悉弃戈奔溃楞额哩等于陆路追逐斩五百余级余皆争舟堕水溺死楞额哩等尽焚其岛中积聚而还】黄骨岛堡【在鳯凰城西南三百五十五里】通逺堡【在鳯凰城西北一百里周一里　国初甞置防守尉官兵于此后移置鳯凰城今设站为朝鲜贡道所经其左二里右二里又有两城】草河堡【在鳯凰城西北一百二十里】石城堡【在鳯凰城北六十九里周二里有竒乂萨马吉堡在城北八十五里】靉阳堡【在鳯凰城北一百二十八里周三里有竒又孤山堡在城北二百五里周二里余一堵墙堡在城北三百二十里周三里有竒】白塔铺【在承徳县南二十里　谨按实録天命六年三月奉集堡总兵李秉诚武靖营总兵朱万良姜弼领骑兵三万来援沈阳营于白塔铺遣兵一千前行我国雅逊亦率精鋭往侦明兵前进雅逊遂走明兵施鸟鎗遥追太祖闻之大怒亲统兵前往因过】
　　【太宗营告之太宗即起行驰赴】
　　【太祖前愿引兵往遂疾驰迎战明兵四溃奔折掩击至白塔铺又见三总兵统众来布阵太祖不待后至兵即率百骑进击李秉诚朱万良姜弼不能敌大惊遁正追击时岳托台吉至大贝勒亦至同追四十里沿途斩首三千余级】烟狼寨【在辽阳州西三十七里】王官寨【在寕海县东南三十里】威寜营【在承徳县东南一百里有城周四里】武靖营【在承徳县西南五十里又得胜营亦在城西南五十里谨按实録天命六月二月】
　　【太祖追副将朱万良至武靖营而还】盐铁场【旧志沈阳卫东九十里安平山有铁场百户所海州梁房口有盐场百户所又盖州卫西四十里有盐场百户所北九十九里有铁场百户所又金州卫西北百七十里有盐场百户所东百三十里有铁场百户所皆明置】莽牛哨【在鳯凰城边外距朝鲜分界一二里乾隆十一年奉天将军请于此地设汛使彼此不致滋扰寻以与朝鲜不便停止】
　　闗邮梁房口闗【在海城县西南七十里与盖平县接界明时海运之舟由此入辽河又三坌闗明以三坌河北与三卫驻牧即于三坌界内设闗以限】连云岛闗【在盖平县西十五里明时置闗以控海濵之险又石门闗在县东七十里旧亦有官军戍守】青石岭闗【在盖平县北十二里凿山通路刑胜险隘县出入必由闗上有万厯年号】山头闗【在铁岭县北二十里　按明时有山头闗在三万卫南六十里乆废无考顺治十五年扵铁岭县北山头铺设闗门康十年移置开原】栾古闗【在复州南六十五里明设闗扵此今存土堡】旅顺口闗【在寕海县南一百二十里明时海运舟达金州卫者至此登岸有南北二城俱明初建设中左千户所乆废　谨按实録天聪七年夏六月己卯】
　　【太祖命贝勒岳托徳格类大臣楞额哩叶臣伊勒登昻阿喇率左右翼兵总兵官石廷柱率旧汉兵都元帅孔有徳总兵官耿仲明率新附兵合步骑万余征明旅顺口先是有徳仲明由登州泛海来降明总兵黄龙于旅顺口以水师阻截复合朝鲜兵蹑追至镇江我贝勒济尔哈朗阿济格杜度时方督修岫岩兰磐通逺堡三城奉命迎有徳等已率兵驻镇江岸明兵及朝鲜兵不敢近而退有徳等乃登岸来归至是遂以为向导破其城黄龙战败死俘获人口五千余岳托班师留叶臣伊勒登率每旗官二员兵二千五百名逰击佟图赖率备御二员旧汉兵百名驻守之】萧家岛闗【在寕海县东北一百五十里旧有兵戌守】连山闗【在鳯凰城西北其地有连山因名明置闗为朝鲜入贡之道今设站扵此又大片岭闗通志明统志在海州卫东一百一十里今在鳯凰城界内乆废】盛京边墙【南起鳯凰城北至开原折而西至山海闗接边城周一千】
　　【九百五十余里又自开原威逺堡而东歴吉林北界至法特哈长六百九十余里插栁结防以定内外谓之栁条边吉林开原以西边外为防古科尔沁等诸部驻牧地　兴京鳯凰城边外为围塲边门凡二十由山海闗外自西而东曰明水堂白石觜梨树沟新台松岭子九官台清河白土厰彰武台发库威逺堡折而南曰英峩　兴京鹻厰爱哈鳯凰城又自开原威逺堡而东曰布尔徳库苏巴两汉赫尔苏衣屯发特哈每门设章京笔帖式官兵分界管辖稽察出入乾隆十九年】
　　【皇上东巡过此有栁条边诗四十三年有御制老边诗四十八年有】
　　【御制进栁条边诗】威逺堡边门【在开原县东北三十里堡周三里南北二门为吉林乌拉等处往来孔道南至　兴京边门二百十里边外为围塲一百八十里西至发库边界八十里又西至发库边门二十一里】发库边门【在开原县西北一百里西至彰武台边门一百二十里边外为蒙古科尔沁界】英峩边门【在开原县东南二百十里有英莪口城南至　兴京边界十五里又南至　兴京边门二百十里边外为围塲乾隆八年】
　　【皇上东巡过此有御制入英峩门诗十九年有】
　　【御制过英莪门诗】鳯凰城边门【在鳯凰城西南十里西南至海口九十里为朝鲜入贡之道旧属城守兼辖雍正元年増置章京】爱哈边门【亦作靉河在鳯凰城北一百二十里北至　兴京边界七十里又北至　兴京□厰边门三十里】老边站【亦名旧边寨在　盛京城西六十里又西四十里为巨流河站达广寕界】十里河站【在承徳县南六十里与辽阳州接界即明之虎皮驿旧有土堡周一里有竒谨按】
　　【实録天命六年三月太祖乘胜取辽阳进至虎皮驿驻营即此通志自十里河站又南七十里至迎水寺站在辽阳州东北二十里又东南七十里至浪子山站在辽阳州东南六十里又东南入鳯凰城界五十四里又甜水站有城周二里余在鳯凰城西北一百八十里又东南四十里至连山闗站又五十里至通逺堡站又六十里至雪里站有城周二里余又东南四十里至鳯凰城站为朝鲜界又奉天东北七十里至慤路站即挹娄城也又北七十里至髙丽屯站在铁岭县北十里又北七十五里至开原站共十一站旧设管理驿站闗防官一员今每站皆有驿丞】
　　津梁永安桥【在承徳县西三十里蒲河经其下俗名大石桥　本朝崇徳六年　勅建初】
　　【太祖命修叠道百二十里太宗复建永安桥以便行旋至今赖之康熙二十一年圣祖东巡过此有御制永安桥口占一首乾隆八年有】
　　【御制雪中过永安桥诗二首十九年有御制再咏永安桥诗四十三年四十八年有】
　　【御制题永安桥诗叠道叠韵诗】巨流河桥【在承徳县西一百里】浑河桥【在承徳县南十里又白塔铺桥在县南二十里蒲河木桥在县北二十五里】升仙桥【在辽阳州东门外又安定桥在州南门外镇逺桥升平桥俱在州西门外】梁水桥【在辽阳州东北三里】三汊河桥【在海城县西六十里又沙河桥在县西十里土河桥在县北十五里】张果老桥【在盖平县南四十里石有驴迹通志作仙水桥即此又圣旭桥在县东门外恵风桥在县南门】
　　【外新安河桥在县南六十里淤泥河桥在县北五十】熊岳河桥【里在葢平县南六十】马鬃河桥【里在开原县西三十里又亮子河桥在县西五十】八里桥【里在开原县南八里头台子东又三山桥在县南三十】范河桥【里在铁岭县西南范河城南一】柴河桥【里在铁岭县北三】真武桥【里在复州东门外又北清渡桥在州西南四十】卦符桥【里在宁海县北三十】辽河渡【里在承徳县西一百里又县南十里有浑河渡又承聴铁岭交界处有十里寺渡又辽阳有太子河渡开原有清渡铁岭有麒麟河渡皆额】
　　陵墓
　　本朝追封和硕亲王舒尔哈齐墓【设水手船只在辽阳州东京】頴亲王萨哈璘墓【城东北五里在辽阳州太子河】克勤郡王岳托墓【南平顶山下在盛京城南五里白塔之西乾隆八年四十三】
　　【年四十八年俱有御制酹】贝勒穆尔哈齐墓【克勤郡王园寝诗在辽】安平贝勒杜度墓【阳州东京城东北在辽阳州东】额亦都墓【北百二十里响山在承徳县东十五里乾隆八年有御制酹功臣额亦】
　　【都墓诗四十三年有御制赐奠额亦都墓诗四十八年有御】图尔格墓【制赐奠功臣额亦都】何和哩墓【墓诗在承徳县东十】费英东墓【五里在承徳县南六十里在】
　　【承徳县北五里乾隆八年皇上东廵御制开国佐运勲臣】
　　【杨古利费英东额亦都墓在二陵之间松楸相望犹见当日君】
　　【臣相得之概感而赋诗十九年有御制过功臣费英东古利等墓题句诗四十三年御制赐奠功臣费英东墓诗】扬古利墓【在承徳县北十一里乾隆四十三年有御制赐奠功臣扬古利墓诗四十八年有御制赐奠功臣扬古利墓诗】达海墓【在承徳县东南五里】达尔察墓【在辽阳州东京城北】孔有徳墓【在辽阳州东南十里】尚可喜墓【在海城县东南十里】耿仲明墓【在盖平县连隂峪】
　　祠庙都城隍庙【在　盛京城内鼓楼东旧沈阳卫城隍庙也　国初建都陞为都城隍】闗帝庙【在地载门外教塲　夲朝崇徳八年】
　　【敇建额曰义髙千古乾隆十九年有御制灵防神京匾额】龙神庙【在抚近门内本朝雍正八年敕建】浑河神庙【在承徳府东十里木厰浑河北乾隆四十三年】
　　【勅建御制额曰灵脉精禋并有】
　　【御书碑记勒石亭中】辽河神庙【在承徳县西一百二十里巨流河岸乾隆四十三年勅建御书额曰恵泽钟祥并有】
　　【御书碑记勒石亭中】贤王祠【在　盛京外攘门外街北乾隆十九年特奉】
　　【谕防以通达郡王武功郡王慧哲郡王宣献郡王礼烈亲王饶余亲王郑简亲王颖毅亲王与怡贤亲王一并祠祀春秋致祭祠内碑亭谨镌勒恩防于上四十三年又奉】
　　【防睿亲王豫亲王肃亲王克勒郡王俱祀祠中仰见圣主酬庸懋绩元祀宗功煌煌钜典实足以昭示万世】忠义孝弟祠【雍正九年建于　盛京学宫辽阳等州县同时并建】节孝祠【在盛京懐逺门外雍正九年建辽阳等州县同时并建】邓将军祠【在辽阳州城南明宏治间为都指挥使邓佐建】褒功祠【在辽阳州南三里庄明正徳中为总兵韩斌建】忠节遗爱祠【在辽阳州城嘉靖间建祀分巡佥事许逵】嘉恵祠【在辽阳州城西明嘉靖间为巡按御史曽铣建】
　　寺观实胜寺【在　盛京外攘门外我】
　　【太宗文皇帝破明兵十三万于松山命建此寺寺内供迈达里佛并恭蔵】
　　【太祖太宗甲胄弓矢乾隆八年】
　　【御书额曰海月藏辉有御制实胜寺诗再题实胜寺诗恭瞻】
　　【太祖髙皇帝所遗甲胄诗恭瞻太宗文皇帝所御弧矢诗十九年有】
　　【御制实胜寺诗四十三年四十八年俱有御制恭瞻】
　　【太祖皇帝甲胄作歌恭瞻太宗皇帝所御弓矢诗实胜寺诗中有吗哈噶喇楼天聪九年元裔察哈尔林丹汗之母以白驼载玛哈噶喇佛金像并金字喇嘛经国玺至此驼卧不起遂建此楼雍正四年奉防重修】万寿寺【在外攘门外　本朝康熈五十二年】
　　【勅建　　　　　　御书额曰辽海慈云】大法寺【在　盛京福胜门外一名八王寺】法轮寺【在地载门外乾隆八年御书额曰金镜周圆四十三年四十八年俱有】
　　【御制法轮寺诗又广慈寺在徳盛门外乾隆八年御书额曰心空彼岸延夀寺在外攘门外御书额曰金粟祥光永光寺在抚近门外御书额曰慈育羣灵四寺用喇嘛相地术每寺建白塔一座云当一统相传为异　国初勅建有大学士刚林碑】崇寿寺【在地载门外唐建　本朝康熙三年重修内有塔一座明万歴中重修碑记称此墖创于唐尉迟恭监造】舍利寺【在　盛京城西一名回龙寺崇徳六年】
　　【勅建有塔名舍利塔】长宁寺【在　盛京西北五里国初为御花园顺治十三年勅赐为寺乾隆八年有御制长寕寺诗十九年】
　　【御书额曰一心为宗有御制长寕寺恭瞻】
　　【太宗所贻冠服诗又乾隆四十八年有御制长寕寺诗长寕寺恭瞻】
　　【太宗所御冠服诗】东防寺【在辽阳州东门外又西防寺在州西门外南防寺在州南五里今改为山川坛中防寺在千山上祖越南南十里】龙泉寺【在龙泉州南六十里千山上山巅有泉多竒秀可观方丈前有大石如屏松迸生石罅中偃覆其上名松石屏　本朝崇徳五年令僧人住持给衣粮又大安寺在龙泉寺南九里祖越寺在龙泉寺东香岩寺在龙泉寺南有仙人台】广祐寺【在辽阳州西门外有白塔初呼白塔寺本朝天聪九年重修内有自来佛一躯相传前代有乡民贸易广寕路遇童子曰我往广祐寺能负我往以银布相酬其人诺之数百里不终朝而至抵寺则一金身佛像也数人舁之不动寺僧异之酬以银布康熙二十一年四月】
　　【驾幸寺　赐袈裟寺周可二三里门对千山亦州之胜也】慈航寺【在辽阳州太子河北天聪十年征髙丽驻跸于此】石塔寺【在开原县城西南隅内有塔髙二百余丈十二层相传金宣徽理大师塟此又观音堂在县东南隅有御题清济慈航匾额】圆通寺【在铁岭县城西北隅明天顺万厯间碑二　本朝崇徳八年】
　　【勅赐银五十两寺有浮图髙十二级向传有老鹳栖止其上则有科甲之应实一邑之灵秀感乎物类也】景祐宫【旧在　盛京城内大清门东今移抚近门外　本朝崇徳六年】
　　【勅选道士住持七年给人役园地道士给衣粮顺治九年重修十四年増道士置钟磬立碑康熈十年东巡幸庙中　赐银千两二十一年重幸】
　　【御书昭格二字悬之大殿赐名景祐宫乾隆八年】
　　【皇上东巡有御制谒景祐宫诗四十二年四十八年有】
　　【御制景祐宫瞻拜六韵诗题景祐宫诗瞻礼叠韵诗】





　　钦定大清一统志卷三十九
&lt;史部,地理类,总志之属,大清一统志&gt;
　　钦定四库全书
　　钦定大清一统志巻四十
　　奉天府【三】
　　名宦汉祭彤【颍阳人建武十七年拜辽东太守时匈奴鲜卑及赤山乌桓连和强盛数入塞杀掠吏民彤励兵马广斥堠宼至数破走之二十一年秋鲜卑万余骑冦辽东彤率数千人迎击之自被甲防阵斩首三千余级获马数千匹鲜卑震怖不敢复窥塞彤乃离其党与抚以恩信威声畅于北方西自武威东尽元莬及乐浪皆来内附野无风尘在辽东几三十年显宗征为太仆及卒乌桓鲜卑每朝贺京师常过塜拜谒号泣乃去辽东吏人为立祠四时奉祭焉】耿防【扶风茂陵人拜辽东太守元兴元年髙丽冦郡界防追斩其渠帅建光中拜度辽将军】陈禅【巴郡安汉人永宁初为辽东太守邉人惮其威强退还数百里禅不加兵但使吏卒往晓慰之单于随使还郡禅于学行礼为説道义以感化之懐服而去】厐参【缑氏人河南尹厐奋举为孝廉后拜辽东太守迁度辽将军】蔡讽【元初五年句骊王宫与濊貊冦元莬建光元年春讽以辽东太守与元莬太守姚光等将兵出塞击之捕斩濊貊渠帅后貊人复与八千人攻辽地杀掠吏人讽等追击于新昌战殁功曹耿耗兵曹掾龙端兵马掾公孙酺以身捍讽俱殁】冯绲【巴郡宕渠人顺帝末鲜卑冦邉以绲为辽东太守晓谕降集冦皆弭散】段颎【武威姑臧人桓帝时为辽东属国都尉鲜卑犯塞颎即率所领驰赴恐贼惊去乃使驿骑诈赍玺书诏颎颎于道伪退潜于还路设伏敌以为信然乃入追颎颎因大縦兵悉斩获之】种暠【河南洛阳人桓帝时为辽东太守乌桓望风率服迎拜界上】公沙穆【北海胶东人永夀中迁辽东属国都尉善得吏人欢心】度尚【山阳湖陆人桓帝时为辽东太守数月鲜卑率兵攻尚与战破之邉人惮畏】公孙域【永康初为元莬太守扶余王冦元莬域击破之】耿临【建宁人为元莬太守貊王伯固犯辽东临讨之斩首数百级伯固降服乞属元莬】公孙瓉【辽西令支人灵帝时为辽东属国长史冦惮其勇逺窜塞外】辽耶律隆先【义宗子封平王留守东京薄赋税省刑狱恤鳏寡数荐贤能之士后与统军耶律室鲁同讨髙丽有功】萧孝穆【钦皇后族为南京留守改东京留守为政寛简抚纳流徙其民安之寻复为南京留守】耶律布库【太祖弟苏之四世孙太平中为东京统军使莅政严肃诸部慑服　布库原作蒲古今改】王棠【涿州新城人重熙进士迁东京户部使大康二年辽东饥民多死请赈恤従之】大公鼎【渤海人咸雍中为沈州观察判官时辽东雨水伤稼北枢宻院大发濒河丁壮以完隄防有司承令峻急公鼎独曰邉障甫宁大兴役事非利国便民之道乃疏奏其事朝廷従之罢役水亦不为灾濒河千里人莫不悦天祚时为东京户部使时盗杀留守萧保先始利其财因而创乱民亦互生猜忌家自为鬬公鼎单骑行郡陈以祸福众皆投兵而拜曰是不我欺敢不聴命安辑如故】金髙昌福【宛平人天防十年进士同知东京留守以治最迁山东西路转运使工部尚书】完顔齐【穆宗曽孙大定初授同知复州军事先是复州哈斯罕闗地方七百里因围猎禁民樵捕齐言其肥衍令富民开种则公私有益上然之为弛禁即牧民以居田收甚利因名其地曰哈斯罕明安　哈斯罕原作合厮罕明安原作猛安今并改】承晖【本名福兴章宗初置九路提刑司承晖为东京咸平等路提刑副使豪猾屏息】伊喇富森【东北路人充辽东宣抚副使嵗大饥富森出沼海仓粟先赈其民而后奏之优诏奬谕　伊喇富森原作移刺福僧今改】梁持胜【绛州人累官咸平路宣抚司经厯官兴定初宣抚使布希万努有异志欲弃咸平徙海兰路持胜力止之万努怒杖之八十持胜走上京告行省太平是时太平已与万努通谋口称持胜忠而心实不然署持胜左右司员外郎既而太平受万努命焚毁上京宗庙执元帅承充夺其军持胜与提控咸平治中费摩萨布万户韩公恕约杀太平复推承充行省事共伐万努事泄俱被害　布希万努原作布萨鄂谟费摩萨布原作裴满赛不今改】孝晏【字致美泽州髙平人任辽阳推官有政绩】伊喇子敬【字同文辽五院人除同知辽州事旧本防自有占地嵗入数百贯子敬曰已有公田何为更取民田竟不取伊喇原作移刺今改】达春【蒙古扎拉尔民初授东京等路总管府辽噜噶齐以亷勤进开元等路宣慰东京行中书右丞辽东道宣慰使纳延叛力战却之军懿州州人罗拜道傍泣曰非公吾属无遗种矣至辽西讨擒余党禁止俘掠复领军讨哈坦帝嘉其功赐珍珠上复拜辽阳等处行中书省平章政事　达春原作塔出札尔八旗姓原作扎刺儿哈坦原作哈丹今译改】王结【易州定兴人性敏悟従董朴受经深于性命之学宪使王仁见之曰公辅器也泰定帝元年拜辽阳行省叅知政事辽东大水谷价翔涌结请于朝发粟数万石赈之结平生非圣贤之书不读非仁义之言不谈晚邃于易着易书一卷及卒公卿唁于朝士大夫吊于家曰正人亡矣卒赠资政大夫追封太原郡公諡文忠有诗文十五卷行于世】元唐仁祖【辉和尔人至元中授翰林学士承防辽阳饥奉防偕左丞实都往赈实都欲如户籍口数大小给之仁祖不可曰昔籍之小口今已大矣皆以大口给之民赖活者无数　辉和尔原作畏兀实都原作忻都今并改】赵洙【至正间为辽阳儒学提举红巾贼陷辽阳洙与妻许氏避资善寺贼至不屈厉声叱之遂见杀许氏骂不絶口亦遇害寺僧收其尸葬之】明吴立【宿州人洪武初以大都督府防事招抚辽东迁葢州卫指挥佥事再破纳克楚屡有军功守葢二十余年治城郭练兵甲课农兴学勤劳夙夜由是兵食饶足政事修举人多颂之　纳克楚原作纳哈出今改】房暠【仕元为辽阳行省左丞洪武初力赞平章刘益奉表归欵及益被洪保保所害暠与右丞张良佐勒兵悉捕其党马彦翚等斩之迎吴立于徳哩英城摄辽东卫事良佐及暠俱为指挥佥事共守葢州未几纳克楚至见城有备不敢攻越葢至金州败还暠与良佐等乘胜追击斩获甚众　徳哩英原作得利嬴今改】张良佐【元辽阳行省右丞洪武四年屯兵金州垒土为城与左丞房暠力赞刘益归附诏以良左为葢州卫指挥佥事摄辽东卫事纳克楚至良佐击败之获鼐尔布哈于火焰山调复州卫佥事改金州卫上嘉其功赐蟒衣四袭侍卒三人大学士解缙为撰耆徳记年九十五卒　鼐尔布哈原作乃儿不花今改】韦富【黄冈人洪武八年为金州卫指挥其冬纳克楚数万围金州时城池未完富与指挥王胜督士卒树栅补城分守诸门敌蚁附欲登富令城中男女以瓶盛沸恶于城上掷之着人无不麋烂敌骁将鼐喇固率精骑数百挑战城下中伏弩仆获之富縦兵追击遂败走乃完城郭缮甲兵创卫治置屯戍宣布恩信抚绥劳来功绩甚着　鼐喇固原作乃刺吾今改】闗忠【河南获嘉人洪武中以功陞沈阳中卫指挥佥事创治之初能以抚恤为事政理民安家给人足】庄鉴【辽东人成化初袭定辽右卫指挥使骁勇有胆决遇敌辄奋数有功官至都督同知】邓佐【定辽前卫指挥使仪表魁梧天资刚勇善骑射有胆力提督军务王翺荐之擢署都指挥佥事成化三年春随总兵施英按奉集堡遇敌二千余佐率五百骑为前锋奋击败之追至苏珠埒峻山四壁复杀数人鼓战而前敌并力鏖战久之有一校防马西走众遂溃惟余五十骑佐悉令下马扼其归路督战益急右手拇指剔见骨余死卒伤畧尽佐知不可为遂引佩刀自刎五十人无一生还者报未至辽人遥见佐乘马挟弓鼔吹前导自东而回僚属皆出迎竟不至佐家亦闻鼓吹声入门老少惊惶逆之竟不见事闻诏有司立祠致祭苏珠埒埒原作树遮里今改】许进【灵寳人成化初为山东副使分巡辽东威名震慑中官屏息辨疑折狱人称神明】许逵【固始人正徳间分巡辽海东宁道礼贤爱民聴狱详明】潘宗顔【保安卫人万厯中以户部郎中督饷辽东擢开原备兵佥事四十六年总兵官马林将出师宗顔上书经畧杨镐曰林庸懦不足当一面乞易他将以林为后继不然必败镐不従命宗顔监林军出三坌口营稗子峪夜闻杜松败林军遂详及旦　大兵大至林恐甚一战而败策马先弃宗顔殿后奋呼冲击胆气弥厉自辰至午力不支与逰击窦永澄守备江万春赞理通判董尔砺等皆死焉事闻赠大理卿諡节愍立祠奉祀　本朝乾隆四十一年】
　　【赐窦永澄等俱諡节愍】何廷魁【威逺卫人天启初以副使分巡辽阳袁应泰纳降廷魁争不聴及沈阳破同事者遣孥归廷魁曰吾不敢为民望无何　大兵渡濠廷魁请乘半济急击俄薄城围未合又请尽鋭出击应泰并不従辽阳破廷魁懐印率其妾髙氏金氏投井死婢仆従死者六人都司徐国全亦自经公署事闻赠大理卿諡忠节本朝乾隆四十一年】
　　【赐徐国全諡节愍】崔儒秀【陜州人天启初为开原兵备佥事时开原已失儒秀募壮士携家辞墓而行经畧袁崇焕以兵马甲伏不足恃为忧儒秀曰恃人有必死之心耳辽阳被围分守东城矢集如雨不少却防兵渍儒秀痛哭戎服北向拜自经事闻赠大理卿赐祠曰愍忠　本朝乾隆四十一年赐諡节愍】陈辅尧【扬州人万厯末为永平同知以转饷出闗驻沈阳天启元年沈阳破辅尧方奉命印烙左右以无守土责劝之去辅尧曰孰非封疆臣何为去望阙拜拔刀自刭赠按察使佥事　本朝乾隆四十一年赐諡烈愍】段展【泾阳人为自在州知州驻沈阳天启元年日晕异常展牒袁应泰言天象示警宜豫防逾月而沈阳破展死之　本朝乾隆四十一年】
　　【赐諡节愍】
　　本朝张尚贤【辽东人顺治十一年知辽阳府郡方新设地广人稀尚贤善拊循居一二年人民遂众后陞府尹新设州县皆遵教令户口日増及去辽阳人建祠祀之】范时崇【沈阳人康熙二十三年知辽阳州时议拨屯田时崇以本州屯种有余请不他徙辽阳民得安生业】徐廷玺【汉军正白旗人康熙三十五年为奉天府丞寻迁府尹抑奸暴扶善良振兴礼让旗民皆服】
　　人物汉李乆【辽东人安帝时海贼张伯路冦东莱为青州刺史法雄所破逃至辽东久率乡勇等共斩之辽地以宁】李敏【襄平人初为河内太守去官还乡里公孙度欲强用之敏乘舟浮海莫知所终】李信【敏子敏去后信追求积年浮海出塞竟无所见欲行丧制服则疑父尚存情若举丧而不聘娶燕国徐邈以不孝莫大于无后劝使娶妻既生子遂絶房室恒如居丧礼不堪其忧数年而卒】晋李宣伯【信子既幼孤母又改行有识之后降食哀戚亦以丧礼自居又以祖不知存亡设木主以事之由是以孝闻知度沈防言必有则举孝亷迁吏部郎铨综廉平累迁御史中丞恭恪直防百官惮之厯河南尹封广陆伯泰始初进爵为侯迁吏部尚书仆射寻转太子少傅诏以宣伯忠允髙亮有匪躬之节使领司校尉拜侍中加特进迁尚书令虽厯职内外而家至贫俭儿病无以市药帝闻之赐钱十万后为司徒太康三年卒諡曰咸】公孙永【字子阳襄平人少而好学恬虚于平郭南山不娶妻妾非身所垦植则不衣食之吟咏岩间欣然自得年余九十操尚不亏慕容暐征至邺及见暐不拜王公已下造之皆不与言虽经隆冬盛暑端然自若一嵗余诈狂暐送归平郭苻坚又将备礼征之难其年耆路逺遣使致问未至而卒坚深悼之諡曰崇虚先生】南北朝魏安同【辽东人其先祖曰世髙汉时以安息王侍子入洛厯魏至晋避乱辽东遂家焉同性端严明恵道武时以功赐爵北新明元即位诏持节巡察并定二州郡国肃然太武监国以同为佐辅及即位进爵髙阳公】安难【同子有巧思初従杜超南伐以功为清河太守世祖时诸将频征和龙皆以难为长史凿山堙谷省力兼功迁给事中复以军功赐爵请河子】安原【同次子雅性矜严沉勇多智明元时镇云中寛和爱下甚得众心蠕蠕犯塞辄摧破之赐爵武原子颉亦有将畧】髙道悦【字文欣辽东新昌人孝文时为谏议大夫正色当官不惮强御诏嘉其謇鄂以为主爵下大夫车驾将幸邺又兼御史中尉留守洛京时宫殿初基庙库未构车驾将水路幸邺已诏回营构之材以造舟楫道悦表谏遂従陆路转太子中庶子宫官上下咸畏惮之卒赠散骑常侍諡曰侦侯】窦瑗【字世珍辽西辽阳人本出扶风平陵汉大将军武曾孙崇为辽西太守遂家焉瑗仕魏为太常博士従尔朱荣东平葛荣封荣城伯乞以封让兄叔珍宣武时为廷尉卿及释奠开讲舆温子升魏季景李业兴并为摘句天平中除广宗太守有清白称转中山太守为吏民所懐累迁至大中正兼廷尉卿贫窘知布衣齐献武王颁书州郡尝称瑗政绩以为劝厉卒諡曰明】晁清【辽东人祖晖魏济州刺史頴川公清袭爵例降为伯为梁城戍将梁师攻围粮尽城陷清抗节不屈被杀宣武襃赠乐陵太守諡曰忠】髙崇【字积善辽东人少聪敏以端谨称为尚书郎家资富厚而崇志尚俭素景明中迁洛阳令为政清防吏民畏其威风县内肃然卒赠沧州刺史】髙谦之【崇子字道让少事后母以孝闻及长专意经史该涉羣书袭父爵孝昌中行河隂县令先是有人囊盛瓦砾指作钱物诈市人马因逃去谦之伪枷一囚于马市宣言是前诈市马贼宻遣腹心察市中私议者有二人相见欣然曰无复忧矣执问具伏悉获其党旧制畿县令得面陈得失时佞幸恶其有所发闻遂奏罢谦之上疏谏为宠要所疾除国子博士修梁书十卷李神轨谗于灵太后赐死朝士莫不寃之着文章百余篇行于世永安中赠营州刺史諡曰康】髙恭之【谦之弟字道穆以字行学涉经史所交皆名流儶士幼孤事兄如父母御史中尉元匡引为御史纠摘不避权豪正光中岀使相州前刺史李世哲尚书令崇之子贵盛一时多有非法道穆发其赃货具以表闻庄帝时除黄门侍郎迁御史中尉仍兼黄门道穆出秉直防内叅机宻凡是益国利民之事必以奏闻谏诤尽言无所顾惮选用御史皆当世名軰后为尔朱世隆所害太昌中赠雍州刺史】周李衍【字拔豆襄平人父弼为周太史衍少专武艺慷慨有志畧后周时以军功进封真乡郡公仕隋以行军总管讨叛蛮平之进位柱国拜安州刺史有恵政嵗余以疾还京师卒】唐李谨行【靺鞨人父突地嵇初事隋及唐武徳初奉朝贡授总管以战功封耆国公贞观初进右卫将军赐姓李□行伟容貌勇冠军中累迁营州都督髙宗时破髙丽于发卢河之西妻刘氏亦以伐匈奴功封燕国夫人上元元年发兵讨新罗以谨行为安东镇抚大使三战皆捷新罗乃入贡谢罪三年破土番于青海封燕国公卒赠幽州都督】侯希逸【营州人天寳末为州禆将安禄山叛以其亲将为平卢节度使希逸率兵与安东都防王元志斩之数击贼有功以孤军无援浮海保青州寳应初平史朝义加检校工部尚书圗形凌烟阁】李澄【辽东襄平人蒲山公寛之裔徳宗时为滑州刺史李希烈陷汴渭州亦降兴元初澄自永平遣卢融间道奉表谒行在徳宗嘉之署帛诏纳蜡丸援澄刑部尚书汴滑节度使澄密勒训士马以计诛希烈养子之戍白马者及希烈悉众围陈州澄遂引兵归国贞元初迁检校尚书左仆射义成军节度使封陇西王卒赠司空】辽髙模翰【一名松渤海人有膂力善骑射好谈兵太祖平渤海模翰避地髙丽后亡归下狱太祖知其才贳之唐师五十万攻太原石敬塘求救太宗遣模翰与唐师战败之太原围解上谕曰朕自起兵百余战卿功第一授上将军及晋叛盟出师南伐模翰为前驱杀获甚众降杜重威车驾入汴加特进应厯初召为中台省右相至东郭父老欢迎曰公起身戎行致身富贵为乡里荣相如买臣軰不足过也迁左相卒】耶律休格【字逊宁少有公辅器干亨初将兵救南京与宋战于髙梁河及瓦桥闗皆有功圣宗即位太后称制今休格总南面军务休格均戍兵立更休法劝农桑修武备省赋役恤孤寡戒戍兵无犯宋境虽马牛逸于北者悉还之逺近向化邉鄙以安休格智畧宏逺料敌如神每战胜让功诸将故士卒乐为之用身更百战未尝杀一无辜及卒诏立祠南京　休格原作休哥今改】金大康乂【渤海人开泰间累官南府】
　　【宰相出知黄龙府政善抚绥东郡懐服】夏行美【渤海人太平间总渤海军于保州大延琳使人説与俱叛行美执之复杀其党延琳谋沮婴城自守数月而破超迁行美平章事忠顺军节度使累迁至副部署致仕卒赐祭于家】张琳【沈州人幼有志节夀隆末为秘书中允天祚即位厯迁至南府宰相及中京陷天祚幸云中留琳与李处温佐魏王耶律淳守南京处温父子欲立淳为帝琳阻之曰王虽帝胄初无上命摄政则可即真则不可处温卒立淳琳不与政鬰悒而卒】绰尔齐【辽阳人为桂州观察使髙永昌据东京率众力战不胜死之　绰尔齐原作雏讹只今改译】王伯龙【沈州双城人天辅初授世袭明安太祖攻临潢伯龙以兵防饷击败辽兵従攻下中京为静江军节度使従宗望伐宋破汴州拔北平取保州及下青州功第一还攻莫州降之积功至延安尹宁昌军节度使天徳中封广宁郡王卒赠特进】王政【辰州熊岳人当辽季乱浮沉州里髙永昌据辽东知政材畧欲用之政度其无成辞不就永昌败渤海人争缚以为功政独逡巡引退吴王栋摩闻而异之言于太祖授卢州渤海军穆昆及伐宋滑州降留政为安抚使前此数州既降复杀守将及是人以为政忧政従数骑入州释繋囚发仓廪民皆悦不复叛改权侍卫亲军都指挥使兼掌军资是时筦库纲纪未立政独明防计金帛山积而出纳无锱铢之失厯保静军节度使卒　栋摩原作阇母穆昆原作谋克今并改】王彪【辰州渤海人干鲁攻东京父陆格率其乡人迎降以为榆河州千户彪代领其众屡従战有功天防六年授静江军节度使夀州刺史攻城克敌数被重赏彪勇健絶人能日行三百里临敌身先士卒大小数十战以少击众无不胜捷正隆时厯官枢宻副使封舒国公卒諡桓壮性机巧通音律人无贵贱皆温顔接之　陆格原作六哥今改】托布嘉【辽阳人家世仕辽归金后授明安天防中従宗望破汴京有功为河间路都统已克河间栋摩縦军大掠托布嘉諌止之后为杨州都统经畧淮海髙邮之间皇统中拜右副元帅海陵时进尚书右丞相请老为东京留守拜太傅累封汉国王卒赠太师晋国王　托布嘉原作挞不野今改】赵隇【字徳固辽阳人仕辽为太子左卫率归金后以功累迁检校尚书右仆射厯宿州防御使隇重义接儒士尝以事至汴有故人子负官钱百万以槖金赠之其子悉为私费复代输之后坐事罢海陵时起为太子詹事镇沁南卒】髙松【澄州析木人年十九従军有力善战宗弼闻其名召置左右世宗即位充管押东京路渤海万户兵部尚书喜可谋反前同知延安尹李老僧欲与松共谋説松曰君有功旧人至今不得大官何也松曰吾一县令也每念圣恩累世不能报尚敢有望乎老僧遂不敢言従征斡罕以功迁咸平少尹四迁崇义军节度使卒　斡罕原作窝干今改】髙桢【辽阳渤海人少好学业进士斡鲁破髙永昌以桢同知东京留守事海陵时厯迁御史大夫策拜司空封冀国公桢久在台弹劾无所避每进对必以区别流品进善退恶为言及疾革书空独语曰某事未决某事未奏死有余恨卒年六十九桢性方严家居无声伎之奉虽盛暑未尝解衣缓带对妻孥危坐终日不一谈笑其简黙如此】卢克忠【贵徳州奉集人斡鲁克东京髙永昌走长松岛克忠追获之后定燕伐宋皆有功厯登州澧州刺史及同知保大军节度使能察寃狱大定二年除北京副留守防民艰食令民有蓄积者计留一嵗悉平其价粜之由是无损瘠之患后以靖难军节度使致仕】张浩【字浩然辽阳渤海人天辅中以策干太祖太祖以浩为承应御前文字天防八年进士及第厯迁礼部尚书行六部事薄书丛委决遣无留人服其才改平阳尹郡中大治累拜太傅尚书令世宗即位拜太师封南阳郡王致仕初近侍有欲罢科举者浩入见上曰自古帝王有不用文学者乎浩对曰秦始皇上顾左右曰岂可使我为秦始皇乎事遂寝卒諡文康明昌中配享世宗庙庭五子汝为汝霖汝能汝方汝猷皆贵显而汝霖尤聪慧好学浩尝称为千里驹贞元中进士大定九年授太子谕徳进礼部尚书明昌元年卒諡文襄】张元素【字子贞与浩同曽祖以廕得官天眷初知涿州察廉最累迁兴平军节度使正隆末天下盗起元素发民夫増筑城郭同僚諌止之不聴未几冦掠邻郡皆无备而兴平独安迁户部尚书出镇武定致仕元素厚而刚毅人畏惮之】髙徳基【字元履辽阳渤海人皇统二年进士为尚书省令史海陵为相专愎自用人莫敢拂其意徳基每与之详辨大定九年迁刑部尚书有犯罪当死者宰相欲従末减徳基曰法无二门失出犹失入也不従上召诸尚书谕曰自朕即位以来以政事与宰相争是非者徳基一人而已改户部尚书上书乞免军需房税等钱减农税及盐酒等课未报后降兰州刺史】大懐贞【字子正辽阳人皇统五年除閤门只累迁彰国安府军节度使县尉获盗得一旗上圗亢宿诘之有谋叛状株连万人懐贞请诛首乱者十八人余皆释之尝以私忌饭僧数人一僧异常懐贞问曰汝何许人也对曰山西人复问曾为盗杀人否曰无之后三日诘盗果引此僧人皆服其明察改彰徳军节度使卒】李石【字子坚辽阳人世宗母贞懿皇后弟郭厚寡言器识过人天眷中累官最州刺史海陵时托疾还乡里大定元年以定策功为户部尚书拜参知政事寻为御史大夫圗克坦子温平章政事喀齐喀之侄也赃滥不法石劾奏之闻者悚然九年领尚书事拜太保进封广平郡王致仕卒諡襄简石以勲戚久处腹心之寄内庭献替多有足称明昌五年配享世宗庙庭　圗克坦原作徒单喀齐喀原作合喜今并改】纳琳绰尔齐【咸平路伊根河明安人契丹科里使人招之绰尔齐不従科里兵且至绰尔齐遂团结旁近村寨为兵出家马百余匹给之教以战阵击刺之法相与拒科里于改渡口由是贼众月余不得进既而科里兵四万人大至绰尔齐拒战贼兵十倍遂见执脔而杀之超赠官两阶二子皆得廕用　纳琳绰尔齐原作纳兰绰赤伊根河作伊改河科里原作括里今并改】钮祜禄额特埒【葢州明安人大定七年授吏部主事厯右补阙修起居注累迁刑部尚书叅知政事世宗尝曰择材最难如额特埒所举者颇称朕意委提控代州阜通监进尚书右丞兼枢宻副使为上京留守还朝拜平章政事封芮国公卒性温厚蕴借在相位十余年甚见宠遇钮祜禄额特埒原作粘割斡特刺今改】伊喇道【本名赵三其先伊实部人徙咸平为人寛厚有大志以笃孝著名通女直契丹汉字为户部郎安抚山东招谕盗贼事平还京师迁翰林直学士世宗曰道清廉有干济宜翰林文雅之职改同知中都路都转运事厯西北路招讨使诸部献驼马皆却之进尚书右丞除南京留守入拜平章政事二十三年罢为咸平尹封莘国公上曰咸平卿故乡地凉事少老者所宜明年卒是嵗上幸上京道过咸平遣使致祭诏圗像藏秘省　伊喇道原作移刺道伊实部原作乙室部今并改】髙衎【辽阳渤海人敏而好学自少有能赋声同舍生欲试其才使一日赋十题未暮十赋皆就登进士调补漷隂丞世宗时为吏部尚书铨事修理选人便之】伊喇沃哷忠【葢州人习女直契丹字厯兵部枢宻院尚书省令史转大理寺知法迁右三部司正练达邉事尝奉使北归致马四千余匹诏襃之章宗时累官武宁军节度使性敦慤通法律以直自守不交权贵时誉归之　沃呼原作斡勒令改】王庭筠【字子端葢州熊岳人父遵古官至翰林直学士庭筠生未期视书识十七字七嵗学诗登大定十六年进士调恩州军事判官临政即有声明昌元年诏试官职中选坐论罢卜居彰徳读书黄华山寺因以自号三年召为应奉翰林文字迁修撰泰和元年扈従秋山应制赋诗三十余首上甚嘉之明年卒诏求其平生诗文藏之秘阁庭筠仪观秀伟外若简贵人初不敢接既见和气溢于顔面少有可取极口称道従逰及所荐引者皆一时名士世以知人许之为文能道所欲言暮年诗律深严七言长篇尤工险韵善书法及山水墨竹子曼庆亦能诗并书仕至行省右司郎中自号沧防云】孟奎【字元秀辽阳人大定进士调黎阳主簿累迁同知中都路转运使值旱诏审录寃狱多所平反大定初除博州防御使凡属县事应赴州者不得泊于逆旅以防吏奸人便之官至北京临潢府等路安察转运使諡庄肃】尔佳衡【咸平人原名阿尔布色大定十三年创设女直进士衡举第四人补东平府教授明昌二年拜参知政事四年诏谕之曰卿忠实公方审其是则执而不回见其非则去而能果度其事势有若权衡可赐名衡胥持国言区种法衡曰若茍有利古已行之且用功多而所种少恐复荒废土田无益劳民也承安二年出为上京留守规画北邉修完封界四年就拜平章政事封英国公　尔佳原作夹谷阿尔布色原作阿里不山今并改】尔佳守中【咸平人本名阿都古大定二十三年进士厯官通逺军节度使至宁末移彭徳军未行夏兵数万入巩州守中乘城备守兵少不能支城陷不屈夏人壮之载至平凉要以招降府人守中佯许至城下大呼曰外兵矢尽且入矣慎勿降夏人交刃杀之诏赠东京留守　尔佳守中原作夹谷守中阿都古原作阿土古今并改】富察哲鲁【字文叔东京路斡尔达毕喇明安人大定二十二年进士累迁北京临潢按察副使西京人李安兄弟争财府县不能决哲鲁不问防释奠孔子庙乃引安兄弟与诸生列坐防酒陈説古之友悌数事安兄弟感悟誓不复争改顺义军节度使禁游食简兵卫盗息狱空大定二年知庆阳夏人复来哲鲁击走之至宁元年知平凉府夏人复来攻哲鲁招溃卒为御守计乃退贞祐二年改东京留守致仕及卒取奏稿尽焚之　富察哲鲁原作蒲察郑留斡尔达毕喇原作斡底必喇今并改】费摩亨【字仲通其光世居辽东天辅间徙居临潢大定间亨充奉职世宗谓曰闻尔业进士其勿忘为学也八年擢第世宗嘉之升为奉御亨性谨宻出入宫禁数年谠论忠言多所禆益未尝显示于人一日上问以上古为治之道亨奏陛下欲兴唐虞之治要在进贤退不肖信赏罚薄征敛而已章宗即位擢监察御史内侍梁道儿骄横亨劾奏之先是大名府豪猾縦肆亨同知府事宣明约束境内肃然承安中迁中都西京等路按察使时世袭家豪夺民田亨检其实悉还正之泰和五年改安武军节度使嵗大雪民多冻馁捐俸赈恤又劝僚属大姓共济之转河东北路按察使卒于官　费摩亨原作裴满亨今改】髙守约【字従简辽阳人大定进士累官观州刺史元兵徇地河朔郭邦献已归顺従至城下呼守约曰従简当计全家室守约不顾至再三守约厉声曰吾不汝识也城破被执不屈遂死诏赠崇义军节度使諡忠敬】髙仲振【字正之辽东人其兄领开封镇兵仲振依之以居既而以家业付其兄挈妻子入嵩山博极羣书尤深易皇极经世学安贫自乐不入城市山野小人亦知敬之】完顔闾山【葢州明安人明昌二年进士累官沁南军节度使入为工部尚书知鳯翔府事改知平凉屡败宋人召为吏部尚书廷议选户部官多举聚敛苛刻以应诏闾山曰民劳至矣复用此辈将何以堪识者称之】温徳亨达【字子达葢州按春明安人性敦厚寡言笑初举进士廷试搜阅官易达藐小谓之曰汝欲求作官耶达曰取人以才学不以年貌众皆异之明昌五年中第迁监察御史转太常少卿摄侍御史上疏言辽东兴王之地当专守以繋一方之心又言宰相系天下轻重不宜权摄宰相髙琪髙汝砺恶其言俄充陜州行枢宻院叅议官仕终集庆军莭度使　温徳亨违原作温迪罕达今改】李英【字子贤辽阳人明昌五年进士调通逺令迁监察御史右副元帅髙琪辟为经厯官乃上书髙琪曰中都之有居庸犹秦之崤函蜀之剑阁也迩者撤居庸兵我势遂去今土豪守之朝廷当遣官节制琪奏其书即除上部员外郎充宣差都提控居庸等闗隘悉焉召还迁翰林待制因献十策颇施行之为御史中丞督粮运救中都与元兵战败死之】乌库哩仲温【本名呼喇葢州按春明安人大定进士贞祐初为镇西军节度使中都被圉以乡兵驰救不能进还镇元兵大至城破不屈而死赠资徳大夫博索路兵马路总管諡忠毅　乌库哩仲温原作乌古论仲温呼喇原作胡刺博索原作姿速今并改】髙锡【徳基子以廕补官贞祐初累迁河北东路按察转运使城破自投城下而死】防古纲【本名呼尔罕咸平府明安人承安五年进士累官知东平府事拜右副元帅权叅知政事尚书省兴定二年诏以刚忠贞为国捍难保完城邑进官二阶赐金带重币时益都张林据险为乱纲遣右监军王庭玉讨擒之后改兼静难军节度使行省邳州纲御下严信赏必罚卒为经畧使陆格所害　呼尔罕原作胡里纲陆格原作六哥今并改】完顔弼【葢州明安人充防军従丞相襄戍邉功最除同知徳州防御使入为武卫军副都指挥使至宁元年东京不守弼为元帅左监军捍御辽东请自募二万人为一军以应京师卫绍王怒谪为云内州防御使贞祐初召赴中都厯知东平府山东西路宣抚副使招降刘二祖余党孙邦佐张汝楫等已而汝楫复谋作乱弼伏甲杀之手诏襃谕封宻国公累官知东平府事山东西路兵马都总管元兵围东平弼百计应战久之乃解围去寻病疽卒弼生平好读书延儒士治东平爱民省费井邑之间军民无相讼有古良将之风焉】厐铸【字才卿辽东人少擢第仕有声南渡后为翰林待制迁户部侍郎卒官京兆路转运使博学工诗文造语奇健不凡世多传之】伊喇阿里哈【辽人兴定间累迁霍州刺史兴定四年移霍州治好义堡元兵至阿里哈力战不能敌兵败被执诱使降阿里哈曰吾有死无二叱使跪但向阙而立于是丛矢射杀之赠龙虎卫上将军　伊喇阿里哈原作移喇阿里合今改】舒穆噜□毅【本名神思咸平路人以廕补吏部令使累官彰徳府治中前后著绩寻以邉警授抚州刺史防邉将失守元毅率吏卒三十余人出州经画军饷猝与敌遇州倅暨従吏坚请还元毅曰我辈责任邉守遇贼而奔如百姓何縦使自安复何面目见朝廷众感其忠争为效死鏖战久之众寡不敌遂遇害赠信武将军元毅性沉厚武勇过人每读书见古人忠义事未尝不嗟叹赏慕故临难能死所事云　舒穆噜元毅原作石抺元毅今改】钮祜禄资禄【本姓张氏咸平府人従军有功兴定五年厯金安军节度使将兵救鄜州城破被执不肯降遂死赠中京留守　钮祜禄资禄原作女奚烈资禄今改】髙宪【辽东人为博州防御使官后辽阳破死于难】圗们色埒【咸平路明安人知彰徳府事贞祐四年元兵取彰徳色埒死焉　圗们色埒原作陀满斜烈今改】元舒穆噜额森【辽人祖库哷勒誓不食金禄父托里布扎尔亦不仕额森年十嵗问其父宗国之所以亡即大愤及长勇力过人多智畧闻太祖起朔方匹马来归首言东京可取太祖悦命従穆呼哩取东京额森为先锋谍知金人新易留守将至独与数骑邀而杀之懐其所受诰命至东京入据府中夜下令易置其将佐部伍三日穆呼哩至不费一矢得地数千里定城邑三十二穆师围破北京将屠之额森以上闻得赦进上将军以御史大夫提控诸路元帅府事従穆呼哩攻蠡州先登中石死　舒穆噜额森原作石抹也克库哷勒原作库烈儿托里布扎尔原作脱罗毕察儿今并改】髙宣【辽阳人太宗元年诏宣为元帅従睿宗攻大名宣进曰奉命出师伐罪吊民愿勿嗜杀人以称上意睿宗召元帅穆纳谕之下令军中如宣言及城破兵不血刃民心悦服四年従破金兵三峯山降宣者二千余户籍以献以宣为鹰坊都总管赐金符仍令其子孙世其职卒封营国公諡简僖　穆纳原作木乃今改】髙天锡【宣子事世祖潜邸甚见亲幸中统二年授父官为鹰坊都总管寻改燕京诸路总管按察副使天锡语丞相博啰左丞张文谦曰农桑者衣食之本不务本则衣食不足教化不兴古之王政莫先于此愿留意焉丞相以闻帝悦命立司农司以天锡为中都山北道巡行劝农使寻迁司农少卿进兵部尚书卒追封营国公子谅官至兵部尚书亦封营国公諡庄懿　博罗原作索罗今改】耶律有尚【字伯强辽东丹王十世孙祖父官东平因家焉有尚笃志好学受业许衡邃于性理而尤以诚为主至无十年衡还乡里朝廷乃以有尚为助教嗣领其学事久之出知蓟州以寛简得民召为詹事长史复除国子监司业时学馆未建师弟子皆寓居民屋有尚屡以为言二十四年朝廷乃大起学舍始立国子监及监官而増广弟子员于是有尚陞国子祭酒儒风为之丕振厯昭文馆大学士前后五居国学其立教以理义为本而省察必真以恭敬为先而践履必端身为师表数十年海内宗之犹昔之宗衡也以年致仕卒年八十六諡文正】达实布哈【髙天锡孙谅子成宗命世其祖父官以居丧辞累迁至大司农英宗居东宫达实布哈撰集前代嘉言善行名口承华事畧并画风圗以进帝览之奬谕曰汝能辅太子以正朕甚嘉之命置圗书东宫俾太子时时观省后退居于家卒　达实布哈原作塔失不花今改】李希贤【辽东人延祐间为临武令爱民礼士狱讼清明常语人曰君子学道则爱人自然生明能防去任后邑人立石颂徳题其额曰学爱】郭全【辽阳人幼丧母哀戚如成人及壮父庭玉又卒居庐三年啜粥面墨事继母唐古氏甚孝唐古氏生四子皆幼全躬耕以奉养既长娶妇各求分财异居全不能止凡田庐器物悉自取朽敝者奉唐古氏以居甘防无乏唐古氏卒全年六十余哀痛毁瘠庐其墓终丧状闻襃表之】明吴成【辽阳人従成祖起兵有功迁都指挥佥事永乐初授都指挥使三従出塞以功进左都督宣徳初以成尝宿卫东宫录旧劳封清平伯三年帝北征従败贼于寛河进候卒赠渠国公諡壮勇】张升【定辽中卫人幼聪悟善属文尝谒巡抚王翺试谕冦檄援笔立就辞气沛然翺大惊异举正统十二年乡举授都司学训导坐诖误谪置隆庆州用荐复为万全都司学训导学舍有井向苦味盐升濬之遂甘冽士人呼为张先生井】陈鉴【葢州卫人正统十三年进士及第迁翰林学士使朝鲜不辱命贤能为人所称厯官祭酒礼部侍郎】顾能【定辽前卫人天顺元年进士授户部主事有清操不妄受人一钱尝监收通州粮尽革诸再往淮安収钱计一嵗所入九倍于昔寻迁本部员外郎至京卒成化初天下清官四员能居都御史杨继宗之次宪宗刻其名于便殿柱上惜不及大用云】耿贤【定辽前卫人由指挥陞都指挥佥事掌都司印及御金复铁岭寻守备宁逺转右叅将分守开原善抚士卒不妄交际致仕归所属悯其清苦各馈金币贤悉分之军士后卒葬城东杏林山与其师顾能墓相近诗人吊之以为师弟双清云】胡深【定辽后卫人早孤育于伯父登天顺八年进士授监察御史刚正嫉邪不避权幸成化初与同官郑已等争慈懿太后山陵事慧星见复与同官言大本未建异端太盛进退赏罚未公财用徭役未省赈济无策备御无方凡八事帝优诏答之又上疏请斥邪奸痛诋大臣不纳深尝巡按陜西诸大臣□被劾恶之坐以按陜时杖杀人谪黔阳县丞稍迁鬰林知州卒于官】刘旺【三万卫人为都指挥使成化间敌入邉与其子塔斯于古城堡设伏伺之敌至出战援絶矢竭突围不得出父子俱殁于阵塔斯原作荅厮今改】兰英【葢州军成化初调广宁守备役于总兵欧信九年春随信追敌于小黑山敌因风縦火军溃信马中箭使英以己马授信得出英遇害巡抚李贡刻辞于墓以表之】刘鼎【东宁卫人成化中为鸿胪序班母姚殁鼎自负土为坟庐墓三年又有定辽左卫人刘定成化中亦以庐墓旌表】孙磐【定辽右卫人少有气节登治九年进士初观政即上疏言近日谏官以言为讳请定建言者为四等最上不避祸患抗弹权贵者其清激浊能补阙拾遗又其次建白时政有禆军国皆分别擢叙而粉饰文具循黙不言者则罢黜之庶言官知警不至旷瘝时不见用寻擢吏部主事正徳元年宦官渐用事磐复上疏言今日政莫甚于内臣典兵乞尽撤各镇中官还京专以兵务责将帅不従及刘瑾得志斥磐为奸党勒之归□诛起河南佥事坐累罢】张经【字天叙沈阳中卫人正徳六年进士授新乐县知县擢监察御史按宣府劾镇守太监丁喜贪肆罪为喜所讦逮系诏狱都御史彭泽及两京监官论辨其诬谪河南河内县典史忧愤卒于途妻子扶柩归嘉靖改元赠光禄少卿】范鏓【字平甫其先江西乐平人迁沈阳举正徳十二年进士授工部主事迁员外郎嘉靖三年伏阙争大礼下狱廷杖迁河南知府嵗大饥巡抚潘埙駮诸请赈文牒勘实乃发鏓不待报辄开仓赈之全活十余万厯迁右副都御史巡抚宁夏鏓为人持重有方畧既莅镇不上首功一意练步骑广储蓄善治闗隘亭障冦为逺徙居数年引疾归起故官抚河南寻召为兵部右侍郎奉诏总理邉闗阨隘奏上经畧潮河川居庸闗诸处事宜帝才鏓甚即命为兵部尚书鏓以老辞帝怒削其籍时严嵩当国而鏓本由徐阶荐天下推为长者惜其去不以罪久之乃卒隆庆元年复官】阎懋官【定辽右卫人嘉靖中为中路逰击三十五年达喇苏以十余万骑入广宁总兵殷尚质急率懋官御之塔儿山敌先突懋官营不为动乃驰攻尚质懋官驰救遂战死初懋官父振先为叅将阵亡懋官继之世济忠义事闻赠都督同知廕子立祠　达喇苏原作打来孙今改】应时盛【辽阳人起自小校立功至山西副总兵为巡抚蔡懋徳所信任贼李自成来攻城城破懋徳欲自刎为其下所救时盛拥之突西门而出顾谓懋徳曰公不负国家时盛安敢负公懋徳遂就缢时盛俟其既絶再拜讫抽弓弦自绞死　本朝乾隆四十一年赐諡忠烈】赵允植【辽阳人任卢龙教谕品行端方勤于训士崇祯庚午　大兵破卢龙允植与妻钦氏并殉难其女亦殉难死】髙应诏【辽东人以指挥同知分防水冶镇明末流贼东下应诏率兵连战破之贼大举入冦复拒之于倪村军援絶遂战死水冶卒全贼退民求得其尸瘗镇之东源　本朝乾隆四十一年】
　　【赐諡烈愍】王世泰【辽东人崇祯时知内邱县流冦掠西山与弟世宁御之战死　本朝乾隆四十一年赐諡烈愍】吴良能【葢州人崇祯时知滕县十五年城破良能拜辞其母单骑犯阵死　本朝乾隆四十一年赐諡忠烈】何可纲【辽东人天启中为守备典袁崇焕宁逺道中军廉勇善抚士卒以功累迁署宁逺副将事崇祯初崇焕再出镇仍以可纲为中军加都督佥事进右都督三年永平泺州失守可纲连战有斩获寻复永平加太子太保已而锦州被围督诸将赴救立功邮马山复进秩与祖大夀监防筑城大凌河工甫竣大兵十万攻之可纲坚守不下粮絶援尽诸将皆欲降不従大夀令二人掖出城外杀之可纲顔色不变亦不出一言含笑而死　本朝乾隆四十一年赐諡忠节】黄龙【辽东人初以小校従复锦州累官至叅将崇祯三年従复滦州功第一迁副总兵登莱巡抚请龙镇东江充总兵官従之龙抵皮岛部将反防登州龙急遣将抚定诸岛诛叛党焚贼舟击走贼髙成友移驻旅顺大治兵贼拘龙母及妻子以脇之龙不顾贼来攻御败之斩贼魁十六人夺还妇女无算明年　大兵攻之龙被围力尽自刎死赠左都督赐祠曰显忠】李辅明【辽东人累官副总兵崇祯八年従祖寛南伐连破贼嵩县汝州确山明年追破之于滁州加都督佥事擢山西总兵官被劾罢复官十六年　大兵攻宁逺辅明赴救军败犹力战殁于阵赠右都督赐祭列坛前屯祀之　本朝乾隆四十一年赐諡烈愍】祖寛【辽东人少従军有功累官宁逺叅将勇敢善战部卒多塞外降人所向克捷崇祯五年叛将李九成围莱州诏发闗外兵讨之寛为前锋率五百骑遇贼兵三千于沙河寛殊死战贼退走解莱州围进都督佥事八年为总兵官讨流贼挫张献忠于焦村复遇汝州贼击败之伏尸二十余里李自成围滁州寛率军至大败之十二年被逮弃市寛敢战有功称良将性刚使气不为文吏所喜卒致大辟莫为论救人颇谓失刑云】刘肇基【辽东人崇祯十七年春加都督同知提督南京大教场及史可法督师淮屡加左都督太子太保及王师南下自白洋河入援抵扬州分守北门城破率所部巷战死之　本朝乾隆四十一年赐諡忠烈】庄子固【辽东人官副总兵屯徐州归徳间闻扬州被围率众驰救城破死之　本朝乾隆四十一年】
　　【赐諡烈愍】曲従直【辽东人官扬州府同知　　王师围扬州分守东门城破　本朝乾隆四十一年　赐諡烈愍】黄得功【开原卫籍其先合肥人少负奇气胆畧过人时邉事起得功持刀杂行伍中经畧为亲军累功至逰击崇祯九年迁副总兵分管京卫营十一年以禁军従总督熊文灿击贼于舞阳八月又従击贼马光玉于淅川之吴村王家寨大败之诏加太子太保署总兵衔十四年以总兵防鳯阳泗州陵驻定逺张献忠攻桐城得功与刘良佐合兵击之贼败遁追斩贼将武王兴国得功箭伤面愈自奋转战十余日所杀伤独多十七年封靖南伯福王立江南进封命移家镇太平一意办贼论功加柱国时　王师已渡江福王潜入其营得功泣曰愿效死得功战荻巷伤臂几堕以帛络背督麾下八总兵前迎战忽飞矢中其喉偏左得功知不可为掷刀拾所拔箭刺喉死其妻闻之亦自经得功忠义出天性闻以国事相规诫者辄屈己改不旋踵其军行纪律严下无敢犯所至人感其徳　本朝乾隆四十一年赐諡忠桓】
　　本朝诸王宗室
  </div>
  <div class="pagination">
   <a href="大清一统志_page24.html">
    上一页
   </a>
   <span>
    ...
   </span>
   <a href="大清一统志_page20.html">
    20
   </a>
   <a href="大清一统志_page21.html">
    21
   </a>
   <a href="大清一统志_page22.html">
    22
   </a>
   <a href="大清一统志_page23.html">
    23
   </a>
   <a href="大清一统志_page24.html">
    24
   </a>
   <span class="current-page">
    25
   </span>
   <a href="大清一统志_page26.html">
    26
   </a>
   <a href="大清一统志_page27.html">
    27
   </a>
   <a href="大清一统志_page28.html">
    28
   </a>
   <a href="大清一统志_page29.html">
    29
   </a>
   <a href="大清一统志_page30.html">
    30
   </a>
   <span>
    ...
   </span>
   <a href="大清一统志_page26.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
