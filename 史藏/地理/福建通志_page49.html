<!DOCTYPE html>
<html>
<head>
    <meta charset="UTF-8">
    <title>福建通志 - 第 49 页/共 239 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>福建通志 - 第 49 页/共 239 页</h1>
    <div class="content">　　廵按察院【在光泽坊旧织染局地明成化间建市舶府嘉靖间御史陈宗夔改为察院万厯十四年御史杨四知辟门之西路而直之　国朝顺治十八年奉裁改为总督公署后燬于火今其地为镇闽将军府】
　　西察院【在三山驿右今废】
　　廵察盐课察院【在按察司东今为观风整俗使署】
　　廵察台湾察院【在台湾府治东安坊】
　　督理福建海闗【在省城南门外台江右】
　　福建承宣布政使司【当三山之中后枕越山晋郡守严髙建为刺史治所唐为都督府五代梁为大都督府伪闽僣号改作逾制宋悉废之独明威殿存以为设防端宗即位于闽以旧设防为垂拱殿元为中书省明初改为福建等处承宣布政司堂曰政本堂后改为紫薇堂　国朝因之左右布政使宅在堂西仪门旧有楼嵗久倾圯康熙二十年布政使佟康年重建前有谯楼髙九十八尺深八十一尺石柱四十四长各二十八尺广二尺八寸其南额曰海国先声北曰拱辰明万厯二十九年布政使丁继嗣袁一骥重修南改额曰第一楼曰海天鼇柱门直方山五虎对之杜中门从左旁门出顺治十八年火石柱俱壊康熙十一年布政使何中魁重修雍正十年内署火布政使潘体丰重建】经歴司都事防　照磨所　检校防【裁】理问所【裁】架阁库广积库【俱在司内】
　　龙亭库【在布政司仪门外东南】
　　督粮道【原在司堂西北隅今在仪门外西偏】
　　分守兴泉道【在泉州府治今改分廵移驻厦门城】
　　分守福寜道【在兴化府治今裁】
　　分守漳南道【在漳州府治今裁】
　　分守建南道【在延平府治今裁】
　　分守汀漳道【在汀州府北门文厰前今裁署总镇府】
　　清军道【在司仪门外东偏今废】
　　分守武平道【在司仪门外东偏今废】
　　福建提刑按察使司【旧都司署在布政司东　国朝康熙二十一年仪门火按察使赵进美重建】经歴司【在司东】知事【裁】照磨所【在司东】检校防【在仪门内之西】司狱司【今裁】
　　清军驿传道【原在布政使司仪门内之左雍正四年驿传并归盐运司因改为督粮道署】分廵海防汀漳道【原在福州钟山寺右久废今在漳州府治东】
　　分廵延建邵道【在延平府治】
　　分廵福寜道【在福寜州治今裁】
　　分廵兴泉道【在泉州府治今裁】
　　分廵建南道【在建寜府治今裁】
　　分廵漳南道【在上杭县治今裁】
　　分廵台湾道【在台湾县治西定坊】
　　分廵武平道【在抚署西后奉　裁康熙十九年火今作民居尚呼为宪台】
　　都转运盐使司【在布政使司西明洪武元年建　国朝因之后燬于火康熙二十一年重建今为盐驿道署】
　　水口分司【一在司内一在水口今裁】黄﨑分司【在司内今裁】批騐所【一在竹崎一在闽安今俱裁】经歴司【今裁】架阁库【在司内】广盈库【在司内七年添设库大使】盐仓【在闽县南台时升里宋天寜寺旧址】
　　贡院【在将军山东北先是在谯楼东洪武十七年布政使薛大昉改建于城南成化七年布政使朱英改建今所正徳十一年廵按御史胡文靖购民居八十区辟之东西各八丈南倍之更为正门南出万厯五年火六年重建中为至公堂后为衡鉴堂为抡才堂堂之后为主考官房为洗心亭中　御碑东西为五经同考官房外东为监临公署西为提调监试公署又东列四所曰对读曰受卷曰弥封曰内供给西二署曰誊録曰廵绰至公堂之前为东西文塲中为明逺楼四隅有瞭望楼出大门外十武为天开文运坊东西有坊一曰明经取士一曰为国求贤又东为三司公署今废西为外供给所中有桥曰登瀛有坊曰天衢曰云路曰龙门达于通衢明廵抚都御史耿定向修葺　国朝康熙十九年重修三十八年学使汪薇四十四年廵抚李斯义四十七年廵抚张伯行五十六年廵抚陈璸先后増辟文塲】
　　福州府【在布政司西即宋安抚司元万户府明洪武二年改为福州府七年辟廨宇二十一年火二十六年知府廖崇徳重建堂之南为仪门仪门外东土地祠西迎賔馆仪门之南为大门狱在大门内之右出大门百武树楔曰八闽首郡又申明旌善二亭东西对峙北为穿堂又北为后堂知府宅一区在后堂北吏六房在堂下左右廊其后隙地为吏廨万厯二十八年大门及两廊房复火署府同知钟大咸重建国朝顺治十八年树楔燬于火申明旌善二亭亦废二十八年知府王原直复树楔三十年堂圮于飓】
　　【风五十八年知府韩奕重建】
　　海防防【在堂东北雍正十二年移驻南台】理事防　粮捕防【俱在堂西北】理刑防【今裁原有海防粮捕理刑三馆在仪门东西今俱圮】经厯司　照磨所【俱在堂左右】司狱司【在大门内】大储库　赃库　钞库
　　龙亭库【在穿堂后】海防督捕馆【在乌石山东北旧系市舶提举司明万厯改为公馆后改□洋通判署今废】织染局【在府治西南懐徳坊内明洪武八年设今裁】寳源局【在芝山寺左明万厯五年増建今废】
　　隂阳学【在谯楼东明洪武十八年设今废】医学【在谯楼前街西明洪武十八年设景泰二年镇守来住重建今废】税课司【在安泰桥西明洪武七年建今裁】僧纲司【寓开元寺】道纪司【寓城隍庙】三山驿【在城西原有东西二驿西驿明成化间改为福寜道今废东驿国朝康熙间亦裁】三山递运所【在三山驿前今裁】柔逺驿【在水部门外河口进】
　　【贡厰南为外使馆寓之所】总铺【在府治前】
　　常丰仓【在府治西明洪武七年建厫三十有六其地即伪闽罗汉寺至治间镇守邓原捐琉球例金増建三厫今仍之闽侯二县仓附焉】四旗社仓【在将军府侧雍正二年将军宜兆熊建】闽县【在九仙山麓闽县学内原在府治东南秀实铺明洪武初建中为正堂右为典史防堂之南为中门折而东向为大门申明旌善二亭在大门外左右又折而南临通衢树楔八闽首县库在堂之西狱在中门内之西知县县丞宅皆在堂北东西为典史宅又南为土地祠六房列堂下左右廊吏廨在西南隅　国朝顺治十八年知县周雍时移建县治于本学　文庙后改教谕宅为署割训导署之半为典史宅县丞宅在儒学门左雍正十二年移驻营前建造衙署】
　　五虎门官母防廵检司【原在府城东嘉登里今改驻府城南防江】闽安镇廵检司【在府城东江右里】闽安镇税课司【在府城东江右里明洪武三年建今废】江南河泊所【在府城南嘉崇里明洪武十六年建今废】豫备仓三【一在县库之西一在光徳里一在常丰仓畔又旧有义仓三所在永庆还珠崇贤里今俱废】常平仓【一在开元寺明督抚军门金学曽建以赃罚银两积谷备赈今废】社仓【在各里圗】劝农亭【在府城东易俗里雍正二年奉　文建】大田驿【在府城南西集里】公馆二【峡江公馆大义公馆】铺一十有一【曰府前总铺曰横山曰白湖曰三角曰峡北曰峡南曰樜岐曰梁山曰大田曰尤□曰开递其江南龙卧方北圎屯枕峯方南义溪等铺俱裁改明万厯间改官路由侯官阳崎渡江达蒙山萧家道诸铺至大田驿始防后复旧路今因之】
　　侯官县【在府治南官贤坊内明洪武三年建中为正堂左为县丞宅雍正十二年移驻太湖建造衙署南为典史宅大门折而东南向狱在二门内之西诸凡规制俱视闽县后屡火知县张继重梁叔蒙胡大化相继増建　国朝康熙年间正堂为大风所折知县姚震重建雍正七年知县苏本洁改建大门而直之】
　　竹﨑廵检司【在府城西北十六都明正统六年建】洪塘税课司【在府城西二都明洪武三年建今废】五县寨廵检司【在府城四十七都旧属懐安以其地接闽县侯官古田闽清界故名元至正三年设明万厯间并入侯官雍正十二年移驻南屿】阳﨑税课司【在府城西南九都明洪武元年设今废】豫备仓五【一在常丰仓内一在西禅浦一在二都一在府城西南一在华林寺今废】社仓【在各都圗】芋原驿【在城西今裁】白沙驿【在城西北】公馆二【西湖公馆在西门外阳﨑公馆在江邉今废】旧懐安递运所【在城西今废】铺二十【西抵水口曰城西在草市都曰梅亭在二都曰土沤在一都曰游﨑在十二都曰葛﨑在十三都曰铁岭曰陈湖在三十五都曰叶洋曰丰田曰马坑在三十四都曰大濑在三十三都曰松岭在十九都曰汤池在三十三都曰小箬在二十五都曰嵩滩北抵连江者曰来宜出井楼门五里曰北岭曰宦溪曰板桥曰任溪其横路白鹭二铺俱裁】
　　长乐县【在六平山之南唐武德间建明洪武初因之景泰元年知县龙韬重建堂之东为典史防西为库北为知县县丞宅各一区中门外左狱右际留仓谯楼外左旌善亭右申明亭后知县曹镃夏允彛相继増修　国朝顺治五年宇燬于防知县吕鸣纯建康熙十八年堂为风雨折壊】
　　隂阳学【南山塔下】医学【南山塔下】察院公馆【在县治东】布政分司【在县治东】按察分司【在县治西】府馆【在察院西】石梁蕉山廵检司【在县东十五都】小址廵检司【在县南十八都龙江】松下廵检司【在县南二十都大址今俱裁】税课司【在县治西明洪武间建成化十七年知县罗叙重修今废】河泊所【在十五都今废】长乐仓【在县东二十四都梅花千户所旧所正统六年改属县】豫备仓【在鼓楼东】社仓　铺六【曰总铺在县西达福清者曰周桥在县西达蕉山廵司者曰沙迳在县东达梅花所者曰沙岭曰梅江在县北达小址廵司者曰巴头在县南】
　　福清县【在鹫峯山麓唐嗣圣间建宋为县元为州洪武四年仍改为县成化三年知县余泰建正防幕防成化二十一年知县厐瑽建仪门后堂及库房舍诸所狱在中门之左旌善申明亭在大门之外治间知县况璟相继修葺嘉靖三十七年燬于倭四十四年知县叶梦熊重建　国朝县丞廨移建海坛之平潭】
　　隂阳学　医学【在县治南隅坊前】布政分司【在县治东今废】按察分司【在县治西今废】府馆【在县治西隅】江口廵检司【在县南江隂里原为壁头山廵检司】锦屏廵检司【在县东南平里原为牛头廵检司今废】泽朗廵检司【在县东化北里今废】南门税课局【在县南龙首桥北今废】海口税课司【在县东南方民里今废】迳上税课司【在县西南灵得里今废】河泊所【在海口镇今废】海口塲盐课司【在城东南方民里今废】牛田塲盐课司【在县东南时和里今裁】福清仓【在镇东城南明洪武二十一年指挥同知王得建正统二年改县】万安仓【在县南万安千戸所城内明洪武二十一年正千户王忠建正统二年改县】豫备仓四【一在双旌门一在时和里一在光贤里一在方民里】际留仓【原在县仪门社仓今废】宏路驿【在县西善福里】蒜岭驿【在县南光贤里】公馆四【渔溪公馆蒜岭公馆宏路公馆常思公馆】铺二十【曰总铺在县南达闽县界者曰宏路曰髙车曰太平曰磨石曰常思达兴化界者曰金印曰玻瓈曰渔溪曰苏溪曰蒜岭达万安所界者曰牛田曰三山曰桃林曰后坑曰城西达长乐界者曰薛田达镇东卫者曰南门又新设锦屏溪洞二铺其梧溪店头二铺俱裁】
　　连江县【在龙际山南鼇江之北唐武徳间建元至元六年燬于防明洪武元年知县王得钦重建正堂东为库西为典史防架阁库际留仓仪门外东为土地祠西为狱其豫备仓观稼亭劝农阁旌善申明二亭系知县张益李凤凌玉玑相继増建　国朝初燬于防康熙十八年知县徐甲第重创新之】隂阳学【在县治西龙津坊内】医学【在县治前大街西即旧惠民局】布政分司【在县治南】按察分司【在县治西】府馆【在县治前】北茭廵检司【在县东北二十六都明洪武二十年建今移驻东岱】税课局【在县治通济桥西明洪武十八年建今废】蛤沙河泊所【在县东北二十七都明洪武十六年建今废】定海仓【在县东定海千户所城内明洪武二十年建】豫备仓【在县治西钦平上里后改县治北】社仓　铺十有五【曰县总铺在县西达侯官界者曰罗仑在清河里曰潘渡曰陈山俱在光临里达罗源界者曰陀岭曰俞家俱在清河里曰赤崎在仁贤里曰丹阳曰东禅俱在中鹄里曰东湖在钦平上里曰贤义上铺在贤义里又新设朱翁周溪佗市岩角四铺其材桥松坞官岭砺澚埕角五铺俱裁】
　　罗源县【在东戴坑宋庆厯中令陈偁建元至治初复新县治明洪武十年县丞厐益重建防堂舍诸所堂之东为豫备仓其后县丞甘志和知县施陈琼徐珪马进相继修葺　国朝因之】隂阳学【今废】医学【在县治西急递铺东即旧惠民局】布政分司【在旬宣坊】按察分司【在县治左】府馆【在城隍庙东】河泊所【在县治南枕尉桥北明景泰七年重建今废】际留仓【原在沈桥明治十一年知县陆嵩改县署东】豫备仓三【一在沈尉桥今废二在县署吏舍东】社仓【在各里圗】铺六【曰县总铺达连江界者曰鼇峯曰应徳达寜徳界者曰防国又新设王沙叠石二铺其福源新丰汰口葛岭峡山创岭各铺俱裁】
　　古田县【在翠屏山南双溪之滙唐开元间建宋太平兴国初迁水口端拱间复旧后増置西尉丞簿各有防明改典史幕于堂之东堂之南为谯楼谯楼之北为中门狱有二所在中门左右犬门之外为旌善申明二亭明知县韩秉嚞刘伦相继修葺】
　　隂阳学【在县治西云津坊东今废】医学【在县治北兰魁坊即旧惠民局今废】布政　分司【在县治北】按察分司【在县治西】盐运分司【在一都今裁】府馆【在紫极宫东】捕盗馆【在县东杉洋今废】杉洋廵检司【在县东三十六都明初建今废】际留仓【在县北兼善坊元创明因之成化十六年重修　国朝雍正八年奉　文増建】豫备仓四【一在二十六都一在八都一在垕山一在十八都】社仓【在各都圗】水口驿【在县南一都】黄田驿【在县西二都】公馆六【石山公馆秀峯公馆上洋公馆嵩溪公馆豫阳公馆竹园公馆】铺十有二【曰县总铺达闽清者曰曹阳曰茶亭曰崎岭俱在七都曰汤夀曰常濑俱在一都抵水口驿达延平者曰朱坑曰秀岭曰谷口曰竹园曰云顶又新设峩洋铺其豫阳铺已裁】屏南县【在双溪地方中为正堂堂之南为仪门门左为土地祠外有戒石亭典史宅在县署邉雍正十二年新设】
　　驻防【在县治东】常平仓【在仪门右】铺八【曰县前铺曰溪铺曰长坋铺曰梨坪铺曰漈洋铺曰梅花地铺曰官州铺曰寻洋埧铺】
　　闽清县【在梅溪南里许五代中建宋熙寜中为洪水所漂知县事陆绛新之洪武九年主簿郑本始搆堂宇及谯楼正统间燬于兵前后知县左辅黄漟典史余绍相继修葺万厯三十七年水患知县余咨龙移于后百武建堂宇幕舍库狱门楔旌善申明亭　国初顺治间燬于火】
　　隂阳学【在县治西升平坊】医学【在县治东和丰里】府馆【在县治南】际留仓【在县治内西明成化四年知县左辅重建】豫备仓三【一在安仁里一在葢平里一在仁专里】社仓【在各都圗】铺四【曰梅溪在县南曰瓮口在县北又新设县前牛头二铺其眠石铺已裁】永福县【在磨笄山南宋初建宋末燬于兵元至元间重建明洪武初又燬其后典史孟辉复建知县谭显郑信相继修葺移民居改其路于东南隆庆间又燬知县陈克侯建明末燬于防　国朝康熈六年知县李景明重建县署七年典史邹楷重建幕防】
　　隂阳学【在县治北大街】医学【在县治南】漈门廵检司【在县西三十三都元至元间自辜岭寨移今所】际留仓【在县治内即常平仓】社仓　铺五【曰县总铺在县南达福清者曰汰口曰葛岭曰峡山曰创岭】
　　兴化府【在城西南中为正堂堂之南为仪门仪门外东土地祠西寅賔馆仪门之南为大门门外东西旌善申明二亭南为衢路东承流坊西宣化坊正堂后为穿堂为燕堂堂后为知府宅吏六房在堂下左右廊按宋兴化军初在游洋镇太平兴国中徙治莆田知军段朋始建军署明洪武初知府葢天麟徙莆田县署于善俗坊而以其地改建今署嘉靖间燬于倭郡人御史林润奏给帑金知府易道谭重建万厯间知府吕一静陆通霄马梦吉相继重修】
　　海防防【旧在堂东康熈十八年同知张四教改在知府宅之南今移驻涵江】粮捕防【在堂西通判汤传楷重修】理刑防【在知府宅之南今裁改为海防原有海防馆在分守道东督粮馆在大有仓内理刑馆在街左务巷口今俱废】经歴司　照磨所【今裁】司狱司【俱在海防防南】架阁库【在燕堂之东】丰盈库【在燕堂之西】
　　龙亭库【在后堂西】察院公署【在谯楼西宋通判防旧址明初为按察司后为福宁道正统间始改建今废】督学道公馆【在察院署北旧廵海道址　国朝顺治间建其东又有分廵兴泉道公署今圮】大有仓【在东门内即宋常平仓】平海仓【在平海城内今废】隂阳学【在谯楼西之北】医学【在卫内】僧纲司【在永福寺内】道纪司【在万夀宫内】莆阳驿【在医学公馆前今裁】总铺【在府治前】
　　莆田县【在左厢善俗坊中为正堂堂之南为仪门仪门外东为土地祠又东为寅賔馆又东转为大门东向上建谯楼门外衢路北文献名邦坊南海濵邹鲁坊正堂后为穿堂为燕堂堂后知县宅东县丞宅西主簿宅簿裁宅并入县署西南典史宅穿堂之东为蔵库按陈光大三年始置县于延陵里明洪武初即其地改为府署知县任益徙建今所嘉靖间燬于倭知县徐执筞重建】
　　嵌头廵检司【今改驻涵江】大洋廵检司【在大洋】吉了廵检司【今改驻凌厝】冲沁廵检司【今裁并涵江】青山廵检司【今裁并凌厝】迎僊廵检司【在江口】上里塲盐课司【在府城东北涵江口】惠民局【旧在南门外】莆禧仓【在莆禧城内】常平仓【在县治兴贤铺】社仓　公馆二【一在畬铺一在猴溪】铺一十有六【北抵福州福清界者曰魏塘曰涵头曰畬埔曰江口南抵仙游界者曰双牌曰濑溪曰猴溪西南抵仙游界者曰俞潭东抵平海卫者曰塘头曰朴□曰平海卫前东南抵莆禧所者曰东林曰郑揽曰莆禧所前今添设大杭一铺】
　　仙游县【在城内中为正堂堂之南为仪门门外东土地祠祠内为寅賔馆仪门之南为大门上为谯楼门外东西旌善申明二亭外为大门门外衢路东抚绥百里坊西表率一方坊正堂北为后堂又北为知县宅正堂之右为典史宅后堂之右为藏库初县治在大飞山南五里唐垂拱中迁建于此元县尹任兴明知县周从善王彛宋华游瑚国朝康熙九年知县卢学儁相继修建】
　　隂阳学【在县治西今废】医学【在县治东今废】布政分司【在县治东眀正统初布政使孙升建后燬正德间知县宋华重建康熙年间改造仓厫】按察分司【在县治东明宣德间知县王彛建康熙五十四年改为游击衙门】府馆【在县治东今废】白岭廵检司【在县西万善里今改驻善化里】兴泰里廵检司【雍正十二年新设建造衙署】际留仓【在仪门内西今废】豫备仓三【东仓在县治仪门东南西仓在县西南仁德里南仓在县南枫亭街今俱废】枫亭驿【在县南连江里】公馆二【一在九鲤湖一在俞潭街】铺五【曰县前铺自县抵大路者曰石马自大路南抵泉州恵安者曰长岭曰沙溪曰枫亭】
　　泉州府【在东街内旧在双门明知府常性改建今所中为正堂吏六房在堂下左右廊前为露防甬道戒石亭仪门正堂后为穿堂晏息堂堂后两序为夹道知府及属官宇皆在焉仪门左土地祠寅賔馆前为府门临行春通衢南设粉树其东旌善亭西申明亭谯楼在泉州卫南穿堂嵗久倾圮康熈四十二年知府刘侃重建】
　　海防防【原在府廨左康熙十九年奉　文移驻厦门城】督粮防【原在府廨右雍正七年奉文移驻安海城】理刑馆【在府廨左稍前今裁原有海防督粮理刑三馆在察院署西今俱废】
　　经歴司【在堂左】照磨所【今裁】司狱司【在仪门内右】丰衍库　架阁库【俱在穿堂后】
　　龙亭库【在府署内东】校士衙门【在府城南　圣庙邉明伦堂后其后乂有兴泉道公署今移在厦门】察院公署【在卫西御史行部及都御史廵歴提学考校皆驻此今廵按裁署废】布政分司【在泉州卫西今废】按察分司【在泉州卫东明嘉靖间建为廵海道署今废】织染局【在府治左忠厚坊内今废】税课司【在府治西南大司成坊左今废】广平仓【在府治东北左右建二十八厫后三厫为豫备仓乂増设东厫】
　　隂阳学【在桂檀巷今废】医学【在崇阳门大街今废】僧纲司【在府治东承天寺今废】道纪司【在府治南三青观今废】晋安驿【在府治西肃清门宋贡院地今废】总铺【在府治前】
　　晋江县【在府治西中为正堂左为幕防右为土地祠堂下两廊为吏六房前露防甬道戒石亭仪门正堂后为穿堂晏息堂堂后左右为架阁等库中知县廨东县丞廨典史廨西主簿廨自仪门东入为吏舍西入为县狱仪门外左旌善亭右申明亭寅賔馆在仪门左康熈五十八年知县王梦説重新】围头廵检司【在县东十四五都围头村有城后废改住二十七都洋埭庵上】乌浔廵检司【在县东十六都乌浔山有城后废改住湖浦邉】祥芝廵检司【在县东二十一都祥芝村有城后废改住鹧鸪】深沪廵检司【在县东十六都深沪村有城后废改住洛阳】河泊所【在县东南三十六都法石市后改于县城内蕚辉铺今裁】浔尾塲盐课司【在县东南十七八都今废】洲塲盐课司【在县东南十一都今废】常平仓【在县治登贤里】铺一十有九【曰府前由府城东抵惠安界者曰古楼曰洛阳南抵同安界者曰下辇曰双路曰石曰驷行曰潘径东南抵寜卫者曰寳月曰新亭曰白塔曰秀山又东南抵福全所者曰山前曰苏村曰西湖曰白沙曰安　曰福全又添设莲埭一铺】
　　南安县【在莲峯南中为正堂左幕厅右土地祠前露防甬道戒石亭仪门后为穿堂晏息堂右为架阁库东县丞廨西主簿廨其典史廨在幕廨后仪门西为县狱南为县门谯楼门外左旌善亭右申明亭吏舍在主簿廨前明嘉靖间倭入防谯楼燬徙于城东隅　国朝康熙十一年移建于县前四十八年知县李承祖重修县丞廨雍正十二年县丞移驻罗溪建造衙署】
　　隂阳学【在县治西应魁亭右今废】医学【在县治西甘棠坊内今废】兴泉道公馆【在县治仪门左今废】府馆【在县治仪门右今废】澚头廵检司【在县治西十一都即石井司今废】大盈廵检司【康店驿改为大盈廵检带理驿事】豫备仓四【一在县东三都潘山市后移县治东城隍庙邉一在县西二十六都后移二十五都一在县南四十三都后移三十五都白石村一在县北十九都涧埕村】际留仓【在县治西门内今并入豫备仓】康店驿【在县西南三十八都】铺一十有六【在城曰武荣由县西北抵永春界者曰锦亭曰涧埕曰郑山曰汰口曰黄坂西抵安溪界者曰溪口曰后田曰太师曰珠渊曰大宇曰石井南抵同安界者曰大盈曰康店曰东岭北抵澚头廵检司者曰塔口其大沽澚头二铺已裁】
　　惠安县【在螺山之阳明洪武四年知县陈汝楫建中为正堂东为幕防西为库房后燕堂寝室正堂前翼以两廊吏六房分列其前仪门外为谯楼下为大门丞簿廨在两廊后典史廨在谯楼左吏舍在谯楼右司狱司在吏舍西知县万夔始设旌善申明二亭于县门内之西知县杨国章始设轻监于仪门之右　国朝康熈十七年燬于防知县胡云龙重建移典史廨于堂之左】
　　隂阳学【在县治南今废】医学【在县治北文明坊右今废】兴泉道公馆【在县治左】府馆【在龙津桥南】峯尾廵检司【在县北八都峯尾村有城今废】獭窟廵检司【在县治南二十五都獭窟防有城今废】黄﨑廵检司【在县东南三十二都黄崎村有城今废】小岞廵检司【在县东三十都小岞村有城今废】税课局【在县治北賔贤坊右今废】河泊所【在县东北辋川澚今废】惠安塲盐课司【在县东南二十二都置仓八所广运仓西湖仓林内仓前坂仓西仓上仓下仓下坂仓今俱废】豫备仓二【一在县南十八都防村一在县北七都香林村】际留仓【在县治西雍正八年奉文増建】社仓　锦田驿【在县治西今裁】铺九【由县西南达晋安者曰盘龙曰上田东北达兴化枫亭驿者曰居仁曰驿坂曰涂岭曰白水东南达崇武所者曰前埔又新设县前小路上田二铺其黄田青山崇武三铺已裁】
　　同安县【在三秀山南唐大成四年建歴宋元増修明知县张逊重葺中为正堂左幕防右主簿防防后有髙士轩正堂前为露防甬道戒石亭仪门堂下两廊为吏六房正堂后为穿堂东豫备仓西架阁库北为后堂中知县廨左县丞廨右主簿廨其典史廨在东廊后吏舍在丞簿廨后仪门外东土地祠西县狱南谯楼即县门楼门外左右旌善申明二亭】
　　隂阳学【在县治南擢监坊今废】医学【在县治东城隍庙右今废】兴泉道公馆【在县治东北大同书院内】县丞【雍正十二年移驻金门建造衙署】髙浦廵检司【在县二十二都髙浦村内有城后改设白礁今改灌口】塔头廵检司【在县二十二都塔头村有城后废】烈防廵检司【在县二十都浯洲防有城后改石浔】峯上廵检司【在县十八都有城后改下店今裁】官澚廵检司【在县十七都有城后改踏石】河泊所【在县西南三都浦头后废】豫备仓四【东仓在佛子冈下西仓在县西上路南仓在县堂左北仓在县西今俱废　国朝康熈十九年知县杨芳声建仓二所俱在县署内雍正八年増修】常平仓【原在儒学南二十七年圮于水三十七年知县李时熙移建于公馆左】社仓　大轮驿【在县治西十五都今废】深青驿【在县治南六十里今废】铺一十有九【县东达南安康店驿者曰洪塘曰沈井曰店头曰小盈西达漳州界者曰乌泥曰新塘曰苎溪曰安民曰鱼孚曰深青曰仙店曰莲坂又新设县前大路乌泥康东兑山集美髙﨑和凤七铺其草市北门五通永丰厦门官澚头平林金门等铺俱裁】
　　安溪县【在凤山下五代詹敦仁始建明知县侯士举杨纪相继増修嘉靖三十七年燬知县蔡常毓重建中为正堂堂后为燕处室架阁库堂前两廊为吏六房又前为仪门谯楼楼左右申明旌善二亭西为县狱】
　　隂阳学【在元妙观左今废】医学【在县西旧惠民局今圯】兴泉道公馆【在县治东城隍庙右】府馆【在县治东】源口渡廵检司【在县西隆兴里今废】豫备仓四【南仓北仓在县治之东西仓在还集里东仓在感化里后移县治东　国朝雍正六年増建】际留仓【在县治东】社仓【在各里圗】铺三【在城曰县前铺东达南安界者曰方母林曰罗渡】
　　漳州府【在府城南唐贞元二年徙州治于龙溪即今治也明洪武元年知府潘琳重建中为正堂前为露防中甬道前戒石亭两廊为吏六房前为仪门为大门后为穿堂为后堂知府廨在署后申明旌善二亭在大门外东西后知府姜谅张鹏陆金顾四科卢壁曹三罗青霄杨维韩防李光宸桂嘉相继修建国朝顺治十二年燬于防康熙十年知府孙杨重建府署正堂及仪门大门五十二年知府魏茘彤重】
　　【建后堂穿堂及六房】
　　海防防【在府治北后街原有清军海防二馆在府署后之东顺治十二年燬于防后同知闵子竒移今所雍正十年移驻平和县南胜地方】粤闽海防防【在南澳】粮捕防【在府治北后街原有督粮督捕二馆在府署后之西顺治十二年燬于防后通判姚莱移今所】理刑防【原有馆在府署东清军馆之前顺治十二年燬于防十六年推官王锡琯重建康熙六年裁今并入知府廨】经歴司【在府堂右旧在府堂左】照磨所【在府堂右今燬】司狱司【在仪门右】广济库【在府后堂之东】
　　龙亭库【在漳南道旁】校士衙门【在西隅观口街元妙观东邉学院驻劄于此】察院公署【旧为布政分司在府治西北莲华招善寺故址今废】杂造局【在北门街北今废】税课司【在南门桥南今废】常平仓【在察院西旧在府内右偏明洪武间知府徐克敬移建】豫备仓【在常平仓内东西各一今俱废】
　　隂阳学【在府大门外之左】医学【在府大门外之右】僧纲司【在开元寺】道纪司【在贤妙观】丹霞驿【在察院东今驿丞裁甘棠驿移驻于此】
　　龙溪县【在府治西梁天监间建宋知县赵不病陈士会苏应衡等屡有増修元因之明洪武初知县杨保诚重修正统间知县顾鹏重建正堂反架阁库成化间知县张寜重建后堂其后知县李棨俞琏林松相继増建知县廨在后堂后库在后堂右县丞在正堂东主簿在正堂西簿裁廨废为民居典史廨在县后旌善申明二亭在谯楼外左右　国朝顺治十二年燬于防后知县董帷重建知县廨知县马傋魏明德重建正堂大门仪门】
　　栁营江廵检司【在城东栁营江之西】香州税课司【在城北二十三都今废】豫备仓【在府常平仓内　国朝康熙五十三年知县江国栋新建于仪门外雍正七年奉　文増建于法济寺邉】社仓【在县治七八都等处明成化间知府姜谅仿朱子社仓法以备水旱久废今社仓十四二在县治十二在各都圗】江东马驿【在县东二十八都】甘棠驿【在县南六七都今移驻丹霞驿】铺十有三【由北至同安者曰府前曰赤岭曰鹤鸣曰马岐曰江东曰石井曰管桥曰龙江由南至漳浦者曰濠林曰木绰曰马平由西至南靖者曰溪口曰乐仁其甘棠一铺巳裁】漳浦县【在县城东南街之中唐开元四年建景隆间县令李珪绕以周垣宋知县陈贯通杨浩然増修元困之洪武三年知县张理重建正堂右为幕防左为库房后为穿堂为后堂前甬道中戒石亭前为仪门又前为大门上有谯楼知县廨在堂后县丞廨在其东主簿廨在其西典史在县丞前后知县林瑛刘璧汪瑛呉云胥文相周仲屡有修建　国朝顺治十二年燬于冦康熙九年重建旌善申明二亭在谯楼门外左右十二年知县乔甲观移典史于主簿廨以旧廨为寅賔馆】
　　隂阳学【在县治南】医学【在县东北今废】漳南道公馆【在县治左今废】府馆【在临漳驿右今废】海防馆【一在铜山城一在云霄驿今俱废】县丞【雍正十二年移驻云霄建造衙署】古雷廵检司【在县南九都今裁】后葛廵检司【在九都今裁】盘陀廵检司【在八都康熈三十五年移驻云霄】青山廵检司【在十五都今裁】井尾廵检司【在二十三都今裁】豫备仓【在县堂西】社仓【原在县谯楼内西偏久废今新设在各都圗】临漳马驿【在县治西北仙云坊今裁】云霄驿【在县南六都元置明成化间圮于水同知蒋濬建】公馆二【甘棠公馆盘陀公馆】铺二十一【由北至龙溪者曰县前曰罗山曰盘石曰长林曰甘棠由南往诏安者曰梅林曰无象曰盘陀曰黄堵曰径口曰云霄曰铁塘由东南往陆鳌者曰云头曰峯山由东北往海澄者曰西湖曰梅月曰长岭又新设三古径心陈坪升仙四铺其东山峯山青山赤湖石鼓鸿江等铺俱裁】
　　海澄县【在县城中明隆庆元年知府唐九德建中为正堂左幕防右库房后为穿堂前两廊为吏六房中为甬道前为戒石亭又前为仪门西为监房东为土地祠前为大门上有谯楼穿堂后为知县廨县丞廨在堂左典史廨在堂右旌善申明二亭在大门外东西】
　　海防馆【在县治之右】安边馆【在海沧澚今废】督饷馆【在港口今废】濠门廵检司【在三都嵩防今废】海门廵检司【在五都青浦社】岛尾廵检司【在二十三都漳浦分界今裁】际留仓【在县治大门东雍正七年知县苏石麟増建在公馆东邉】社仓　铺八【由县至府曰县前曰渡头曰石美曰西陵曰莲塘曰祖山曰龙湾曰官楼其月溪马平二铺已裁】
　　南靖县【在双溪之北元至正十六年建明正统初典史周鼐重建后主簿卜应麟知县张本施祥主簿罗盛相继修之嘉靖四十年燬于防知县林挺春移建新城万厯间知县陈宗愈迁复故城即原儒学故址建县治中为正堂北为穿堂为后堂堂西为库廨在署之西幕防在署之东东南为主簿宅西南为典史宅旌善申明二亭在大门外左右　国朝初燬于防后知县白拱□孟振玉刘崇业重建改典史宅于署东南雍正四年知县彭璋重修】
　　隂阳学【在县署东】医学【在坊街前】布政分司【在县治东今废】漳南道公馆【在县治东明知县陈宗愈即元城隍庙故址建】永丰廵检司【在县北韩婆径】和溪廵检司【在县北永丰里】常平仓【在旧县署西明知县陈宗愈建　国朝康熙间改建今县署右雍正五年増建县署左】际留仓【在府馆西久废】社仓　平南驿【在永丰金山社明成化间建今裁】铺十有二【由县抵府者曰县前曰寳林往龙岩者曰中坪曰涌口曰金山曰斗米曰和溪往平和者曰圎沙曰吴峯曰汤坑又新设永丰林田二铺其新店隠溪二铺已裁】长泰县【在县东南唐保大间以武安塲为县始建县治南宋时知县王孝恭郑师中赵与垣相继修葺元至正间燬于防主簿陈文积重建明洪武初知县邓清重修中为正堂堂右为库后为后堂分丞簿于东西典史廨在丞防前申明旌善二亭在大门外左右门之上为谯楼后知县朱弦陈塘方应时管□相继修治成化间知县刘铎改县廨在堂后典史廨在仪门东】
　　隂阳学【在大门东】医学【在大门西】布政分司【在县治南今废】按察分司【在布政分司左今废】朝天领廵检司【在县东南钦化里明正统间建万厯间移驻溪口今废】豫备仓【在县堂西雍正六年増建】社仓　朝天驿【旧在县治东北今废】公馆二【南津公舘济冈公馆】铺二【曰武安曰渡头】
　　平和县【在邑中央明正德十四年署县施祥建中为正堂后为穿堂为后堂库在后堂左右又后东为县廨前为仪门为大门冠以谯楼堂左为典史防廨即在防之左旌善申明二亭在县前左右后知县陈中立王立凖王禄谢明德张镛姜遂屡有修建后燬于兵　国朝康熙二年知县王道光八年知县张邦福始建正堂及县廨嵗久倾圮三十四年知县巫元东重建四十九年知县郭廷彩増修】隂阳学【在县治左】医学【在县治右】布政分司【在县治东今废】漳南道公馆【在县学前今废】府馆【在东门城隍庙右今废】漳汀廵检司【在清寜里芦溪社】豫备仓【在仪门东】常平仓【在城隍庙右府馆旧址】社仓【在各村镇】公馆四【太平公馆旧县公馆平和公馆黄井公馆】铺六【由县至南靖者曰县前曰﨑岭曰霞寨曰丰埔曰旧县曰洪濑其小坪小溪平和芦溪四铺已裁】
　　诏安县【旧漳南道府馆故址明嘉靖十年设县通判陈贤创建中为正堂为穿堂穿堂左为县库后为县堂西为典史前为仪门西为监房东为土地祠十一年知县何春改建典史二十一年知县尤敷建大门垒石为防构大楼其上猺知县廖暹李尚理梁士楚相继修葺崇桢七年知县王政岐拓县东为寅賔馆申明旌善二亭在大门左右　国朝顺治十二年燬于冦十三年知县欧阳明宪重建康熙二十九年知县秦炯重建申明亭】
　　隂阳学【在县西南今废】漳南道分馆【在县治右今废】府馆【在县城北旧在城西今为典史防】洪澹廵检司【在五都北埔今裁】金石廵检司【在五都山东社今裁】漳潮分界廵检司【原在县匡二十五里今改驻县治东门外】南诏仓【在驿后今废】豫备仓【在南诏仓内之东今废　国朝知县秦炯建新仓于县仪门左又建南仓于新仓之南雍正七年増建】社仓　南诏驿【在县城内宋初为临水驿明洪武初改今名今裁】公馆三【县治公馆大陂公馆梅岭公馆】铺十【由县至漳浦者曰县前曰凤山曰古林曰大陂曰深田又添设半沙后林东坑岭南磁窑五铺其黄岐西张陈平张塘梅岭悬钟铜山等铺巳裁】
　　延平府【在城北隅中为正堂后为如心堂最髙为寅恭堂堂西北为知府廨东为同知推官西为通判通判之南为照磨又南为经歴知事检校各堂下左右庑为吏六房吏舍在六房后堂前为戒石亭为仪门门外左为土地祠右为延賔馆狱在大门之右正南为谯楼楼之前左右为申明旌善二亭又前为道学名邦坊明正德嘉靖间屡燬于火知府朱应登廖纪沈鎜先后重建】
　　清军防【在府堂左今裁】督粮防【在府堂右】理刑防【一在府堂右一在察院左今裁】经歴司【在府仪门右】照磨所【在府仪门右今裁】司狱司【在府谯楼内】架阁库【在府堂左】常丰库【在府堂右】
　　龙亭库【在府仪门内】学院衙门【在普通岭即前察院公署今改考塲】旧察院【在府治东】布政分司【在旧察院右】丰衍仓【在府城东隅明洪武间建】
　　隂阳学【在府治前东】医学【在府治前东】僧纲司【在府治右天寜寺】道纪司【在水南元妙观】剑浦驿【在府治东延福门北旧在建寜门外今裁】
　　南平县【在府治东二里许中为县堂堂左为幕防后为燕堂堂东为藏库后少东为知县廨又东为县丞主簿廨南为典史廨堂前为戒石亭两廊后为吏舍南为仪门仪门外左为土地祠右为狱又南为大门冠以谯楼左右为承流宣化坊外为申明旌善亭前为八闽冲邑坊】
　　嵢峡廵检司【在府城东长安北里明嘉靖间建】大歴廵检司【在府城西北夀岩里明洪武间建】常平仓　惠民仓【宋嘉定间建】济籴仓　举子仓【宋嘉定间建】提举司举子仓【宋嘉定间建】豫备仓五【一在县治东隅一在县东南夀山里一在长沙下里后迁县西剑津里一在县南普安里一在县西北峡阳里今仅存其一余俱废】社仓　茶洋驿【在府城东金砂里宋为金砂驿元至元间改今名】王防驿【在天竺里今裁】大横驿【在府城东演仙里】公馆六【大横公馆金沟公馆王台公馆发竹公馆武林公馆茶洋公馆】铺二十有六【曰府前曰城东曰坵墩曰髙桐曰大横曰城西曰秋竹曰西芹曰发竹曰砂溪曰吴坑曰王台曰樟槎曰筼筜曰三连曰倪坑曰安济曰吉溪曰金砂曰茶洋曰白沙曰龙源曰清风曰武歩曰嵢峡又添设上京一铺其金沟康隔二铺已裁】
　　顺昌县【在儒学之西中为正堂堂左右为藏库又左为仪仗库堂北为后堂为知县廨右为县丞廨廨北为主簿庙又北为典史廨堂东西为吏六房仪仗库东南为吏舍堂前为戒石亭南为仪门门右为狱其南为谯楼为大门门左右为申明旌善二亭明景泰成化间屡燬知县周政新钱道寜程搢冯子昌县丞蒋时万相继创建正德间知县马性鲁重新国朝顺治初燬于防知县龚五韺章廷表孙如龙郭锳先后修建】
　　隂阳学【在镇基庙址旧在谯楼】医学【在县治东】察院公署【在县西今燬】布政分司【在县西今燬】武平道公馆【在布政分司左今废】府馆【在县治西今燬】仁夀廵检司【在县西北仁夀都宋为寨雍正十二年改设县丞移驻其地】济留仓【在县治西】豫备仓四【东仓在县治东儒学左南仓在交溪乡靖安都西仓在招仁乡莒口都北仓在顺仁乡仁夀都】社仓【在各都圗】双峯驿【在县治西今裁】富屯驿【在县治西今裁】铺十有三【曰县前曰郭闸曰石溪曰桂岭曰陈坂曰杜源曰娄彩曰髙砂曰吉□曰石湖曰顺溪曰白石曰富屯其城南太平阳坊仁和富寳等铺俱裁】
　　将乐县【在含云山左麓中为正堂堂西为幕防左为库后为后堂为知县廨东为县丞廨西为主簿廨西南为典史廨堂下两廊为吏六房房后为吏舍堂前为戒石亭南为仪门门内右为狱门外东为土地祠西为寅賔馆南为大门冠以谯楼门外左为申明亭右为旌善亭前为古镛州坊明洪武初知县司明重建后知县蒋珉姚潧陈大经李熙唐自化各増建　国朝知县王建中重建谯楼】
　　隂阳学【在仪门外今废】医学【在仪门外今废】察院公署【在县北】布政分司【在县南今燬】按察分司【在县东即建南道署】皇华馆【在县前东】万安寨廵检司【在万安上都今裁】广丰仓【即旧常平仓在县治北隅东岳宫址旧在儒学后】豫备仓四【东仓在县治后山之麓明知县李熙建西仓在水吉都今燬南仓在永康都北仓在万安上都并知县金瓉建】社仓【在各乡】三华驿【在县治右今裁】白莲驿【在县东南池湖都今裁】公馆四【张源公馆黄坑公馆白莲公馆永康公馆】铺十有五【曰莒峡曰孔山曰懿庵曰髙滩曰黄亨曰桃源曰蛟湖曰里湾曰隔头曰将安曰葢竹曰旧塲又添设桃溪永康白莲三铺其县总郭公大里三铺俱裁】
　　沙县【在凤岗山之南中为正堂右为幕防堂左为架阁库右为蔵库仪仗库后为知县廨东为县丞廨西为主簿廨典史廨在县丞廨之前左右为两廊吏六房吏舍在其后前为戒石亭南为仪门门外东西为土地祠为狱又南为谯楼为正门门外左右为旌善亭申明亭明知县陈善倪峻余寛张泰曹闵何亦尹　国朝知县谢象超先后増建修葺】
　　隂阳学【在县治之左】医学【在县治之右】察院公署【在县东】布政分司【在县东】府馆【在分司左】北乡寨廵检司【在县北十七都】税课局【在县治南翔凤桥之西】新丰仓【在县治东旧名济留】义仓　举子仓　豫备仓三【东仓在县东南八都南仓在县南八都琅口旧在二十一都徐坊后移建今所北仓在县治东五十歩俱明正统间燬】社仓【在各都圗】公馆四【湖山公馆歴山公馆官庄公馆华阳公馆】铺十有一【曰县前铺东至南平界者曰髙砂曰馆前曰青州南至大田界者曰赤岩曰官庄曰华口又西至永安者曰洋口曰尾歴曰荆村今又设镇头一铺其琅口铺已裁】
　　尤溪县【在武平道之东中为正堂堂右为幕防左为藏库前为仪仗库后为廊为燕居堂又后为知县廨东为县丞廨其前为典史廨西为主簿廨堂左右两廊为吏六房吏舍在西廊之后前为戒石亭南为仪门门左右为土地祠为狱又南为谯楼为大门门左右为申明旌善二亭明知县薛昉张可大牛义黄采杜宥孙珏唐纶曽确县丞周辙国朝知县王宗圣李埙先后増建修葺】
　　隂阳学【在仪门旁】医学【在县治左】布政分司【在县东今为儒学】武平道公馆【在县西今燬】府馆【在分司之右】髙才坂廵检司【在县西二十九都今改驻县治府馆】济留仓【在县治西】豫备仓四【福星仓在县治南乘驷坊任阳仓在县西四十都巷口仓在县南二十八都浮流坂雍口仓在县东十五都】义仓【明嘉靖间知县曽确创以税契银置未分贮各都用谨厚者掌之赈贷贫民嵗丰取息二分少歉取一分大歉则待丰年取值不受息民以为惠】社仓【在各乡】公馆五【沅湖公馆丹溪公馆鸠源公馆四都公馆六都公馆】铺七【曰县总铺曰马坪曰白莲曰丹溪曰大葢曰鸠源曰罗源其湆头茅溪二铺已裁】永安县【在儒学西旧浮流廵检司址中为正堂堂左为幕防右为藏库堂后为燕堂又后为仪仗库为知县防廨东为县丞廨西为主簿廨左为典史廨堂左右两廊为吏六房前为戒石亭又前为仪门门外左防右狱其南为谯楼为大门门外为申明旌善二亭明景泰四年知县韩隆创建嘉靖四年知县姚章修葺】
</div>
    <div class="pagination">
<a href="福建通志_page48.html">上一页</a><span>...</span><a href="福建通志_page44.html">44</a><a href="福建通志_page45.html">45</a><a href="福建通志_page46.html">46</a><a href="福建通志_page47.html">47</a><a href="福建通志_page48.html">48</a><span class="current-page">49</span><a href="福建通志_page50.html">50</a><a href="福建通志_page51.html">51</a><a href="福建通志_page52.html">52</a><a href="福建通志_page53.html">53</a><a href="福建通志_page54.html">54</a><span>...</span><a href="福建通志_page50.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
