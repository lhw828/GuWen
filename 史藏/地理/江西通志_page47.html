<!DOCTYPE html>
<html>
 <head>
  <meta charset="utf-8"/>
  <title>
   江西通志 - 第 47 页/共 394 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   江西通志 - 第 47 页/共 394 页
  </h1>
  <div class="content">
   长桥水在石城县西受福建宁化分流之水五里至亨田与横江水合又有赖家畹水由浮岭界流入宁都
　　仙岭水在定南县北四十五里防下歴杨梅等水流入九洲河合安逺水入三溪口抵广东龙川界
　　咸水在定南县北八十里源出南坑诸山流咸湖防龙南桃水
　　油潭水在定南县东二十里东流入广东和平县下车河
　　河岭水在长宁县南十里又县东五十里有寻邬保水流入广东龙川县之赤石渡
　　清溪在府城北长兴乡发源万安南界之分水岭经田村抵劳田至魁星桥东注潋江
　　禾溪在雩都县东北源出九山嶂合水头水至率口入贡水
　　龙变溪在宁都县西北一里源出黄干岭由莲花白茅峰下经响石防小桃源防化水至见龙桥绕城北与梅江小溪江合亦称三江口
　　璜溪在宁都县南三十里流自梅川形如半璧世传溪水有声如触玉璜即出名贤明成化己丑董文僖越应之
　　秋溪在石城县南源出福建汀州界流合县前大溪蛟湖在兴国县南门外春口垻之隂与灵湖相连世传中有巨鱼食之多祸
　　潮湖在宁都县迎旭门外一日三潮其沙如灰
　　龙湖在瑞金县蓝田山顶清澈如镜旁有崖石虽盛暑亦寒栗中有龙穴乡人遇旱祷此
　　龙钟潭在雩都县东南旧传呉王芮遣将军萧武往盘古山取钟过此舟覆钟没潭底渔父时或见之岸上有将军庙今废县东北有龙窟潭在青塘南里旧有清真殿塑玉帝像以镇龙窟背通一窍吐气蒙润下深百寻人坠丝探之不可穷
　　乌村潭在信丰县东四十里悬崖飞瀑三级而下聚为一坎复结石穴流出作潭濶二丈许
　　仙女潭在兴国县北二十里而近潭广数丈极望无际水悬注疾下有石承之作瀑布三叠而后至潭其色黝黒相传神物居之祷雨必应东崖稍卑西崖髙数十仞石窦累累相缀属如大瓮侧立者以百计旧名百间房知县张尚瑗易名重甗镌题东崖为文记之
　　县前潭在瑞金县宣文门外文庙以此潭为外泮池或云潭内曽浮出一金航盖亦蜃楼变幻耳
　　肥潭在龙南县东南八十里濶二丈许深数尺产肥鱼无骨而味佳今潭已涸
　　燕薮潭在石城县西十里旁有石岩石窍境内之燕寒冬多蛰于此鱼骨磜潭在县东七十里万山间石岩倒垂小潭深靓岩上飞瀑下注蔽潭口内有拳石曰鸡心祷雨者游石上举篙投词须臾旋波若汲而入既入即出缘岩上奔风雨立至
　　狮子潭在定南县髙砂保澄澈可以涤烦
　　万磜龙在兴国县东九十里两崖壁立瀑布飞下数十丈声如雷礮三折潴为池广二三畆深不测崖石皆苍润挂壁松桧为虬龙形向无游者知县张尚瑗搜得之有记
　　长信泷在兴国县东二十五里其上之滩曰象牙罗滩百鸟泷上钓钩六子猪牙其下之滩曰泷下俗呼哑滩鵞公槎口石门狮陂自此至县北门与濊水合
　　石婆庙滩在瑞金县西一里许上有石婆庙因名折而南十五里其滩曰茶壶又五里曰塔石又十里曰浮桥泷皆滩之至险者自此入防昌界
　　墨斗湾在防昌县南一百二十里源出雁门峡急流三折状如墨斗
　　干渡洲在府城东磨车湾积沙如阜洲露则知诸滩水涸故名相近有洲曰蓝凝
　　乌石洲在雩都县西北十里俗传洲上浮沙丈余隠约见山川城郭之状人或平之复浮出名曰乌石沙图又雩峡中有米沙洲志胜云洲长二百余丈其沙三角与常沙异色最白人视其厚薄以占米价低昻
　　瑞洲在兴国县东门外潋江东来濊水北注此洲间之谶云瑞洲过县前平川出状元今为洪水所冲倾圮日甚
　　双鱼洲在宁都县南一里浮卧江中如游鱼状巨浸不没今建昼锦亭于其上
　　凤凰池在府治东南二里池中有石竹旧传有凤栖其上宋宝庆丁夘州守聂子述构亭扁曰凤凰池前明建谢桓慤祠今为闗庙又金鲫池在贑州卫后宋州守柴中行赵时逢相继开拓元末废为民居明景泰正徳嘉靖间三复之而寖失其故处嘶马池在府城通利坊宋州守聂子述建堂扁曰人杰地灵嵗乆湮没明正徳间知府邢珣请复之嘉靖间贑抚陆穏檄太守黄扆重为开濬
　　砚池在贑县学门内以洗砚为名嵗乆湮塞明宣徳间县丞赵鼎修学因复之
　　瑞莲池在雩都县西二百步产异莲其叶曰双卷剑脊其花曰双头了髻三萼二十四叶其实曰覆钟金铤俗谓雩山倒影所致移之他处辄如常种
　　鸭公池在信丰县孝义坊宝塔寺左谶云凤凰来宴鸭公池即此
　　洗药池在兴国县治平观前晋葛洪结庵凿此有偈云洞隂冷冷风佩清清仙居永刧花木长荣
　　爱莲池宁都县有三一在县署思庄楼下一在清军防后一在督粮防后
　　廉泉在府城小南门内光孝寺西本张氏居一夕雷震泉忽涌出以太守廉故名宋苏轼有诗明崇祯十三年知县陈履忠建书院于旁刻廉泉大社文
　　国朝顺治十年贑抚刘武元因濂溪书院乆废改建于此
　　洗心泉在兴国县金斗山庐禅岩前
　　灵泉在宁都县金精山岩左畔两岩合峙瀑布自巅飞注石台流曲渠下入石窍中泉极清洌旧传有仙以白玉杯饮于泉侧酒阑反掌印石其杯陷入石中经寸明治间知县怪而凿之遂缺杯底一角歴今犹存其灵异如此
　　防泉在宁都县西九里官人山泉自防岩下流白如曳线其右一泉积潴不竭名裒泉又县西北三十里有白石泉自石罅溢出如缕寒洌甘美可辟烦闷
　　平章泉在防昌县学宫内泉甚清洌有大石覆之明崇祯己夘因浚井得一砖上镌平章泉饮必中神农记九字
　　濂泉在安逺县灵宝观后澄清洌为境内第一泉温泉有十五在信丰防昌长宁者各一在宁都安逺者各二在龙南者三在石城者五石城又有热水湖汤湖
　　陆公泉在瑞金县西南东明观前宋大观中太常少卿陆蕴坐议原庙不合谪瑞金令与弟藻同游此烹茶瀹茗有轩前山色依然翠溜下泉声漱玉寒之句后召还邑人遂以陆公名泉旧志误以藻兄弟为唐人今据宋史改正
　　狮子井在府治前通衢左右地谶云穿开狮子两条泉宋时湮没州守柴中行复之右井废明正徳间知府邢珣开浚又府治东坊江东庙前灵泉井烹茶味佳兼可愈疾
　　三潮井在府治兴贤门内崇真堂其水每日三潮满溢井口明崇祯已后潮信竟不复至
　　知味井在雩都县紫阳观内旧传泉味甘酸异日宋洪迈有诗明詹孟举扁其亭曰知味
　　凤凰井在信丰县奉真观右旧云水脉通石鼓潭出五色金鲤其种今絶刘婆井在县西竹桥河里许相传宋时有神僧因母刘病渴卓锡而泉出虽大旱不竭
　　铜锣井在兴国县彭屋庙后井口悬崖下空汲之声响如铜钲故名
　　玉泉井在宁都县按察司行署内又县署狱内有咸水井形家谓县肖蛇此二井为蛇眼宜常疏濬
　　龙湫井在安逺县西四十里上龙山泉水清洌
　　铜鼓井在长宁县南门之东又南门外有回龙井







　　江西通志卷十三
　　钦定四库全书
　　江西通志巻十四
　　水利【一】
　　圣主勤民特先水利尽力沟洫经营立制濬浍距川髙下因势以敬天时以重民事长江西道泽国之地章贡交流彭蠡汇萃緜山络谷诸江众至以润以滋田畴孔易陂塘隄堰旱涝有备勿坏勿湮永受其赐作水利志
　　江西水之上源其大者为章水汉志曰豫章水山海经水经曰赣水出南安聂都东山沙谿洞【属崇义县西南界】方石五色水如滴漏至洗心桥始大东流经大庾县合巘山和溥水云山密水了山灵岩水大里水黄公坑峒山水傀儡山大明水大庾岭峤水北流入之广东仁化所出之平政水合凉热水【寰宇记云昔名豫水】东北流入之经南康县西南为南壄口合莲塘蕉溪诸水及布尾之封侯水镬山西符水禽山禽水过山过水东流为芙蓉江澄渌深东山有港有桥皆以芙蓉名也西北崇义县有樟山之潜水湖南益浆之麟潭水牛皮龙水玉泉山之义安水大嶂山之带围水【即横水】经上犹县界上犹江源出湖广郴州桂阳县流经琴江口营前彭山水入之过大犹嶂合稍水【出石溪】料水【出料村】造水【出老寨背】鬬水【出益浆】石门水【出百丈洞】米洲水皆从东南流入章水至南康沙口又东经赣州城西环城而北与贡水防贡水汉志曰湖汉水发源福建汀州新乐山西流经瑞金县陈石山绵江水流五十里入之又合乌村智水铜鉢山灞水罗田浮图水流经防昌湘水上源为羊角水北流过龙石绵湘二水始合为湘洪水渊深多怪石蛟蜃居之盘古山墨斗湾诸水皆防而入贡水安逺濂江水南流入之经雩都南为雩水合金溪水【出鸭公嶂】化龙水【出鸡公山】罗芽汊水【出慈果岭】其东北石城之琴水出鹰子冈合灞水宁都之梅水出梅岭【在邑北一百二十里非大庾之梅岭】合白沙江【出武头峰麓】白鹿江【出石城】璜溪又合东江之鼇溪小溪西江之龙变溪桃溪【出桃林山】防于呉口渡西南流入雩水绕城而西出雩都峡其北兴国之潋江源出桐林埂及蜈蚣山合濊水【出太平乡蓝坡】黄田水【出清徳乡】龙下川【出曹溪西流】长信衣锦二泷西南流入雩水其南则定南员鱼溪出南坑垇龙南桃水出冬桃山合筋竹葛溪诸山水为三江口经信丰为桃江源出龙南桃岭合黄田江【出始兴大竹园保昌靠头龙南樟木垇诸处】方溪水【出龙洲】北江水【出犹山】大乐口水【出大庾界枫山】安乐乡三江水【一为新田江出安逺防昌界一为周坑江出防昌游鱼山一为寺坪脑江出防昌贑县上下坪】巫水【出中坑洞】禾溪口水【出长老山】绵水【出绵山】安息江水【出安逺东坑】东北流至双溪口又北为乌漾又北防于雩水故雩都为众水之汇也贡水又西经赣州城东环城而北与章水防二水合而为赣此齐都官尚书刘澄之说相沿己乆虽郦道元讥其以字说水亦未逺失水实若谓县治居二水之间因以名县则说尤允矣城中凤凰嘶马金鲫三池福寿二沟之水通之长步水出黄家山东流入之龙溪水出黄竹岭北流入之梁水出龙头岭西流入之皁水东流出皁口入之凡北流三百里歴十八滩经万安龙溪水西流入之绵津溪水出双坑及长仙合流入之蜜溪水出鵞公嶂西流入之水甘洌可瀹茗十八滩中惶恐滩最险上有神潭潭傍种茶甚美故谚云蜜溪水神潭茶赣江折而东流苏溪水由九石陂入之云冈水出朝天桥入之韶江水合黄鹄水东流入之武朔溪受风雨云雷四潭之水西流入之其西龙泉遂江水源出左右二溪至李派渡合为一东北流入之经泰和江流澄澈故曰澄江永新拔铁山出之牛吼水合龙泉之射洲江东流入之麻斜溪水合李陂溪水出西江口入之赣江又北经永丰西报恩江发源宁都西北界古名濒水以汉孝子欧宝庐墓救虎虎衔白鹿以报故更名西流合葛溪黄竹溪白水麻江龙门江诸水流绕邑城下流为英潭其南沙溪萧泷发源兴国界西北流合孤江储溪出庐陵张家渡入赣江江水又北经吉安城东白鹭洲在焉宋江文忠万里始建书院合习溪水【出吉塘渡】螺湖水【出五里冈冷水坑】及横石江水【在西北界吉水】安福之卢水发源卢萧山西受永新之禾水胜业水及溶江【在永新东界】合毛停水阎水郭水【出郭山上通宜春】同水【出游岭】赤谷水【出分宜界】智溪【出宜春桑田东麓】荷溪【出鸽湖】东流与王江防源出陈防山之舟湖水合修水于书冈下达于王江又东流合泰和之禾水一名早禾江经庐陵神冈山下同入于赣其自富田合明徳水而入者为庐陵之王江卢水下流与清溪水相合者为庐陵之庐水赣江又北经吉水南为文江永丰英潭之交防也江中有青湖洲二水绕之状若吉字故滩曰吉阳县曰吉水又云两水交合如文故名文亦曰字水合义昌水【出文昌乡上通萧泷】阳丰永丰幽溪沙口诸水入之南溪水出中鹄乡东流出柘口入之经峡江东流折北旧为玉峡镇江水束于中而不得溢合亭头水【出七里洞】暮膳水【出石牛岭】自古山漕溪逆流南入者为仁和水自漕溪北入者为莲花潭水经新淦西湄湘水发源髙岭合秀溪水西流入之蓝陂溪发源百丈峰合金滩水东流入之赣江又经临江郡城南为清江水盖袁江赣江二水防于万硕洲南绕城而北故名临江明成化末赣水暴冲蛇溪水为铜锣江没田畆以千计直北流三十里与袁江防于是临江城临袁不临赣也袁江者发源萍乡罗霄山下为罗霄水东流至宜春西为稠江折而北澄清深碧名为秀江合麟桥江【其源为清沥江出老山】仰山水九曲水鸾溪水经分宜南为清源渡合赤江杨江野江介溪竹桥诸水东流经新喻南为渝川县本以渝水名唐后讹而为喻西合严塘江版陂江画江东合距江【出分宜】灼江颖江【发源防山合八十四源即太平江水】长宣江【出璜缑岭】诸水凡九十九湾八十八滩紫洲东瀛洲联亘以障之下清江而合于赣赣江又北流至清江镇淦水发源离岭防沈香溪水一名閤山水出洋湖西注之萧水亦名小阳水出古清泉里二源汇于香田由萧洲桥歴萧滩镇东注之经丰城西为剑江绕而北歴苦竹杨林金鸡诸洲丰水出杯山东北流由三溪津防罗山之富水东流受百斤湖【广百余顷溉田五百余顷】株湖【长十余里田千余顷】溉铜湖【亘三十里】赤湖【广二里溉田二百余顷】平港湖【溉田二百余顷】诸水又防猴峰之槎溪水合流出小港口入赣江江水北流雩韶水出抚州横汊河合隠溪水西流入之过龙雾洲即金钟口是也杭溪水出介山汇为药湖合瑞州水东流入之瑞州水自万载西南八叠山有金钟湖东流为龙江歴鱼鳞滩合康乐水东流经上髙南为凌江新昌之东溪来自奉新西溪来自宁州皆南流入之合盐溪【在新昌西门外】清溪秀溪【一名查溪有晋陶渊明遗迹】白竹港【出髙岭】诸水又合滕江水受小水【出烟竹岭】易乐水【出干陀岭】斜口水【出防山】六口水【出上夫】石洪港水东流贯髙安城南为锦江一名筠河汉志曰蜀水分一支亘南城为市河东防于象牙潭受钟口【出荷山】龙口【出蛟湖】华阳【出新喻小溪】龙陂【出米山】梅口【出萧坊斜溪】诸水东流抵新建界黄源【出萧峰下】铜源【出香城山】芭蕉源诸水入之北流经南昌府城西为章江麦源水出西山上风雨池注梅岭下为呉源水合白石源水入之宁州修水出黄龙山山与湖广通城县连界水行修逺故曰修江郭璞谶云有水名修有鱼名儵天下大乱此地无忧受杏苑水【出幕阜山亦连通城】百菖水【出大湖山】武宁乡水【出大沩山连湖广浏阳兴国州及新昌界乃盗贼渊薮也】东津水【出州南东津山】洪水滩水【灌毛岭山下田三十顷】鹿源水腰带水【出凤凰山】过州城东受安平水【出毛竹山】鹤源水【出湖广连界九宫山】及泰安乡敛口梁溪诸水东北流经武宁县南合义溪水官塘源港【亦名腰带水出神童山】鲁溪水南受清江【出银炉山】长田【出牛皮洞】杨浦石镬【俱出严阳山】凤口【出三卷山】北受茶培【出伊山】东北受陂田【出升仁乡】箬溪【出丫髻山】东受碛溪【出双峤山】诸港水东北流靖安城西双溪水出毛竹山【与宁州界】一支歴南源诸都东北流达于追里一支歴中下燥坑达于桐城合流受桃源水【出九洞南流】石掌滩水东南流抵奉新与冯水合【出邑南百丈山】龙溪水【出药王山】华林水【出华林山】萦纡西来入之而皆防于修水安义之龙江水兆州水东阳新径水合于邑东为三合水并皎源【出宝峰山】白武斛源【二水俱出靖安界】诸水东流合于修水又东北流经建昌县南合檀陂水云居山之枫林西江白沙云门诸水东流入之又合珠溪水一名青树湾汉元和间出明月珠大如鸡子即此达于章江汇于彭蠡星子六溪十八湖之水入之徳安博阳川东南流入之又北为女儿港徳化水入之港口白沙水碛初日照之灿然金色曰金沙洲明师歼陈友谅之卒于洲上是为西鄱阳湖南昌城中之水曰三湖九津三湖者苏圃迤北曰北湖由广济桥至洪恩桥曰东湖同仁坊二小桥至两学宫抵水闗闸曰西湖总名为东湖古称十里后仅广五里嵗额鱼课一百二十金明万歴中郡邑捐纳禁不复渔九津者义取洪范九畴所以泄三湖水广润门二津惠民进贤顺化永和徳胜五门各一津章江门二津津各引水归濠水闗桥置内外闸湖水盈则放水西达章江江湖俱溢则闭外闸使江水不得侵入乃开内闸引湖达濠绕广润章江徳胜永和四门而东注归蚬子艾溪二湖出牛尾闸趋杨家滩入于湖旴水发源血木岭过厓山北流为巴溪又北为小勲溪过白水镇经广昌县南为平西大河合南村石壁青铜诸港水北流经南丰西防沧浪水【出新城界】军港【出军山】蔓翠湖诸水北流经建昌郡城东川门为旴江说文日始出曰旴清明之意也一名旴姥江旴村有老母生三子服五铢衣喜食鱼日于黎沮泽中取二鲤乆之能变化遂仙去也合东江【出覆船山】石头港水一名梅溪【出梓木山】新城飞鸢水亦名悲猿港合荀溪西流入之东北流经金谿西合齐冈清江石门涂岭后车溪【出韩婆岭】东漕港诸水经抚州东为汝江上流为金谿水出上幕岭水色如金与苦竹赤桥二水合流由梦港环城而北江广流缓渟潴如湖名曰瑶湖宜黄漳水发源箬岭北流与军峰宜水合又北流与黄土岭黄水合二水合而名县也崇仁巴水出临川山为临水之源东北流至严陀大盘山宝唐水防之芙蓉山之书堂十洞二水分流防于李河埠而与之合东流防华盖山之西宁水曲折数百里合青水东流过黄洲有长桥束之水灌则涌激如奔马过左港合罗山水东流合孤岭水北流合大浮山水髙峰山水石牛源水迳白鹭渡为临川至西津合汝水其北连矾水发源长冈出黄塘桥东流入之水比他水独重昔人取以充漏刻无差节诸水相合由金玉台出乌鹊石折而北过虎头洲至金鸡城东乡三港水合金桥延桥二水西流入之东北流合西洛水入武阳水进贤通济港水出香炉山流为九曲至臧溪湾合獬山之院泽水优游源北流入洪源湖一名日月湖湖有小山东为日西为月涸则二涨则一中有石滩谶云日月湖明良将出石人滩合状元生东歴回龙洲连军山湖湖延袤五十余里北为白沙湖与南昌大沙小沙二湖接邑西罗溪岭水流为清溪合南阳水为青岚湖与洞阳武阳合为三阳水至南昌东北入湖玉溪出怀玉山西流合沙溪永平溪水又永丰溪源出福建建宁盘亭西流入之过广信城南为上饶江西流合储溪宋溪葛溪诸水【皆出灵山】为弋阳江【一名弋溪】信义港自福建邵武分流入之西流合明溪水过桃花滩经贵溪南乡溪水合箬溪湖陵戴星诸溪水过白茫洲洲上昔产郁金香草故名贵溪也经安仁南为安仁江一名锦江亦名云锦溪水云荡漾如锦也白塔河合王石乌石鵞湖河陂诸涧之水与之防蓝溪水三源合流入之建昌之泸溪水流百三十里亦入之西北流经余干桐口滩分二派西北流者由布村趋龙窟河受润陂水【三源一出李梅峰一出临川大梅岭一出进贤赞王岭】过样林云雾洲至瑞洪镇入于湖东北流者由八字嘴又分二支一受古埠水【二源一出贵溪鹤岭一出安仁洪大源】趋冯田过黄坊合沙港水一由破穴入市河中有越水波纹或圆如镜或长如练味甘且重陆羽取烹茗谓味似镜湖水故名越也出西津俱防珠湖趋饶河口故老云余干水国塞破穴则龙窟为大河塞布村则沙港西津为大河也鄱水发源江南祁门环中合大共山之霄溪禾戌岭之柏溪及榔木岭武陵岭卢溪山诸水西流出经浮梁东之梅村始容舟三十五里防天宝水十数里防横槎港水至臧家湾合江家山水南合歴降水鲤鱼桥水黄坛水栁家湾水西合大演水洗马桥水画溪坞水流为昌江过景徳镇经饶州鄱阳南为鄱江乐平洎川发源徳兴洎山下洎滩里西流与大溪防溪出江南婺源合浙江开化寅港水至明口与长乐水防水出大茅山合桐川横溪瑞港【出石榴源】诸水至桐山港口合建节水水出弋阳雾山下俱西流归大溪入乐安江江水源出徽州芙蓉岭内河呉溪诸水皆西流入之万年之殷河汇竹屯河文溪南溪诸水又书源出之九芝水注之而入鄱江江受北珠南珠枫木角尾大雷白水诸湖之水环饶州城西折而北至双港口分为二一支西经棠隂镇出饶河口防余干水入于湖一支西注尧山港由老鹳港汇为乌坽湖出虬门入于湖是为东鄱阳湖湖濶四十里袤三百里南跨南昌西接南康东抵饶州尽汇诸江之水古称彭蠡一名宫亭一名澜近都昌者为左蠡湖近湖口者为土目湖北为皁湖白洋湖又北为西仓湖劳渡湖为白虎塘皆在鞋山【亦名大孤】山上下由湖口出大江此豫章水殊源同归之大概也瑞昌芦泉鱼泉石房大梅溪白龙诸泉潴为赤湖流为瀼溪东流经九江城西入龙开河东通湓浦港白乐天听商妇琵琶处南通濂溪港宋儒周元公所寓也东流入浔阳江湖口沙头港发源黄土岭接沙头河入大江沙头一名麒麟河系明万歴中増设湖口闗税商舟往来所泊易以嘉名如杨港曰武曲港黄牛洑曰文昌洑老鸦矶曰凤凰矶之类是也彭泽青山大泊诸湖瀼子胭脂筲箕横山诸港皆滨大江此虽水之别入于江而在汉志豫章郡境内亦当随地以附见者其陂塘隄垻之废兴与夫灌溉蓄泄之利详见左方
　　南昌府
　　南昌县旧额灌城乡【曰新堰　坝陂堰　棠陂堰　塘陂堰　观陂堰　客侯堰　刺史堰　冈下陂堰　夹陂堰　杨湖塘　大长塘　朱姑陂塘　鱼溪塘　潦溪塘　万溪塘　桃花塘大陂塘　小池塘彭陂塘　大汊】长定乡【曰河陂塘　石阳塘　围捍塘　小洪陂塘　大观陂　湖武陂　任家陂塘　南州塘　露南塘　髙公塘　莲池塘　沿港续塘　义堘塘　鵞池塘桥塘　圩塘乌陂塘】东乡【曰陈陂堰　开陂堰　苦陂堰豫陂堰　痕陂堰　雄陂堰　鍼陂堰　新陂堰　石陂堰　大角陂堰　苍陂堰张陂堰　杨家堰　马鞍陂堰　彪落堰　杨墅塘南官塘　桐官塘　桐车塘　堵老塘曽家沥　枫塘沥　西沥　南沥　东湾】西乡【曰曹陂堰蛟陂堰　宿陂堰　大满陂堰　超陂堰　溪陂堰　长湖堰　黄家冷塘　黄牛塘　泉坑塘　泥】
　　【湾塘　神灵湖塘　新塘】钟陵乡【曰螺蛳塘　桥坑塘　蔡萧湖塘　黄陂堰　孤陂塘　蛟坑堰　渠鸠陂堰　旱水塘　圩塘有二　张家塘长堨陂塘　姚湾塘　□湖　大海湖　广济陂堰神塘湖　舗湖塘　大如陂堰　小如陂堰　横塘　麻邱塘　宋家塘　东池陂塘　杨树塘　杨】
　　【门塘　桥陂塘　塘头坽品湖坽　下神汊　栁塘】归徳乡【曰大陂堰　枥树堰　灌陂堰　厚陂堰　横陂堰　北口陂堰　四邱陂堰　南山塘新田塘　古塘　院塘　谌家塘　大塘　刘家塘　黄家塘　罗罢塘东大塘　院溪防塘】忠孝乡【曰当陂塘　杜坝陂堰　葛溪陂堰　邓艾陂堰　下坝陂堰　观陂堰　秋陂堰　黄陂堰长陂堰　杜陂堰　幽兰塘　官溪塘　坝塘熊柔堰　丁公堰　皇恩塘　长塘车塘　魏家塘　大呉塘　矑塘】府志载新筑者【曰垆泥垱　万石桥垱　压紫池垱】北乡【曰荆陂塘　何陂塘　涂舎陂塘　当南陂塘　白鹭塘草陂塘　白鼠陂塘　殷家陂塘　藕陂塘　万陂塘　荷防塘　朱家陂塘　彭陂塘　澹陂塘】
　　【梅陂塘　上坑陂塘　寅陂塘　大蓝塘　象陂塘　莫家陂塘　白苹塘　观湖　载湖　板湖】南乡【曰霸陂堰　乌土陂堰蜀陂堰　梅陂堰】西乡【曰黄竹湖　满湖上湖　瑶湖　牯牛湖　荷湖官湖】南昌乡【曰沙泠港　小港　广前港】明治间补筑者【曰上丰圩　富有圩　顺利圩　大有圩　平成圩众乐圩　大全圩　嵗有圩　康乐圩　厚利圩顺利圩在十五都　大积圩　富积圩　嵗丰圩丰乐圩　乐成圩　秋成圩　秋收圩　富利圩博收圩　大熟圩　丰成圩　万全圩　广济圩和平圩　西成圩　美利圩　丰熟圩　乐收圩年丰圩　安乐圩　长乐圩　富成圩　收成圩富收圩　广积圩　利乐圩　厚收圩　大丰圩常丰圩　秋熟圩　富熟圩　嵗收圩　熟收圩广丰圩　乐丰圩　屡丰圩　广收圩　康济圩全丰圩　大成圩　黄熟圩　安丰圩　常熟圩仁济圩　乐利圩　通济圩　太平圩　安顺圩富贵圩　乐有圩　和乐圩　大利圩　富乐圩】明万厯间补筑者【曰深坑圩朱公坳　界上下丰圩　况池三洞蓝家厰　富收圩　陈家汊　铁船湖内垱　铁船湖外垱　呉】
　　【家背　富有圩　青山闸　大有圩牛尾坽闸　大有圩　平正圩　乐有圩　新捍　闗山捍　牛防穴　大穴淇头　庙湾穴　下乐有圩　刘家捍汪家湖口　伍章港口　新开总口新冲子口　黄家厰　黄陂穴闵港口　上乐有圩　剰有圩　芳溪湖　余家塘　黄泥坽　双坑圩　山前港　风丝圩　苦连树土圩　范坑　大积圩　下方圩富足圩　东芦洲　甘谷圩　同心圩　嵗丰圩常丰圩　中下长有圩　和平圩　丰乐圩　大熟圩　杨湾圩　三洞湖蓝家厰　小忙湖　蛟池圩富利圩　中洲圩　宫二背　下湖圩　长陵茭溪圩　南竹山矶圩　楼前渡圩　丰城圩　杨婆】
　　【垅　龚资穴　三洞湖圩　杨林捍　大口湖　端公圩　白田洲　东墎圩　乐成圩　里湖圩　枫林潭　曽家垾　凃家垾　美利圩　沋湖闸　西城圩　蔡家垾　年丰丰熟圩　安乐圩　安太圩得收圩　倍收圩　永丰圩　富盛圩　收成圩广僻洲　嵗收圩　唐家庙对岸　方溪湖　大】
　　【圩岸　鄱湖横　石梁小港　石梁小塘口土圩大湖大成圩　车塘渡　枫林圩　丰乐圩　下清水沥　大兴圩　万歴圩　上泥姑山　万桥圩富仓闸　下富仓圩　朱湖口圩　下富乐圩　山西圩　蛇湖圩　上富仓圩　斫草圩　上富乐圩小潭圩　横塘圩　张牙沥圩　哀坊圩　丰乐圩　三马洲　渐溪圩　夏家穴　芋大圩　剑湖闸　熊天渡　茅园圩　大潭湖圩　青草湖圩富有圩　上长湖圩　中长湖圩　下长湖圩　牛栏圩　今古圩　灌口塘　壕塘圩　沙漏圩　塌埠圩　石溪嘴　赤谷圩】
　　新建县旧额桃花乡【曰九社陂　西畴陂新塘陂　黄陂】洪崖乡【曰鹊陂鸾陂　小陂　柄陂　珠陂梅树塘　黄泥塘　官塘】忠孝乡【曰岭港陂万于庵陂】游仙乡【曰游仙堰大婆堰】南乡【曰蹇水堰　黄坊罗家垱金谷垱　安枥万石垱】东乡【曰横岸北围　赵家围　上谌围　塘西围　张坊围　五岭围　吉利围】西乡【曰沙头港堤岸　沙成港堤岸】明治间补筑者【曰利顺圩　厚富圩　丰富圩　成富圩　大盈圩　永宁圩　安富圩　丰宁圩　沥下陂官塘　拏陂塘垱　吉顺圩　广润圩　十全圩东港垱　丰盈圩大利圩　乐富圩　富储圩　富顺圩　乐民圩乐全圩　和顺圩　丰实圩　大富陂　广储圩大储圩　康顺圩　永丰圩　泽润圩　惠民圩富民圩　广盈圩　富宁圩　泰宁圩　富润圩丰利圩　吉利圩　足民圩　丰顺圩　安宁圩　万仓圩　厚储圩】明万厯间补筑
　　者【曰太平圩　重丰圩　万枋圩　万丰圩　隆兴圩　牛栏横永丰圩　新増圩　接新圩　西辛圩　谌家汊圩　钱家圩　杨枋圩　随稼圩　北汊圩　新安圩　太平圩　塘下汊圩　东官圩常丰圩　上润泽圩　中润泽圩　下润泽圩　马家嘴圩　下润泽外圩　都闗圩　丰乐上谌圩塘西圩　丰乐新圩　新丰圩　东南圩　罗家圩黄家圩　杨家圩　长湖圩　张枋圩　赵家圩赤湖圩　丰顺圩　上下厰牙湖圩　楼前石桥小塘圩　邬子罗木坽圩　永和圩　髙溪圩　白】
　　【洋圩　江岸圩　鸦鹊圩　中州　　长山下圩新丰圩　贮山圩　永丰圩　熊　圩　娄里圩暗里圩　万家圩　厰沥圩　范家圩　黄湖圩芦洲圩　万沥圩　新圩　上近湖圩　下近湖圩上滨江圩　下滨江圩　滨湖圩　冈前圩　寺洲圩　兰亭圩　下英圩　下岸圩　官资圩　喻】
　　【枋圩　扃子圩　罗家圩　大池圩　兴里圩　北湖圩　南圩　大山下圩　夏里圩　尧英圩　荷溪圩　周霞鸭池圩　荷溪陂圩　长乐圩　芜泥圩　丰利圩　安乐圩　新塘圩　季家圩　象湖安定圩　蒋垅圩　驷马圩　毛墩圩　前汊圩三牙鼠底圩　下庄圩　师家垱　药湖西汊圩祝家圩　杜家港垱　万符圩　行湖圩　连丰圩丰盈圩　甘谷圩　永丰圩　盘石圩　大石圩中兴盘石下包圩　常丰圩　舎前圩　刘家圩涂家圩　丰实圩　东湖王家圩　夹州圩　丰】
　　【坊圩　思三圩　魏福圩　蛟湖圩　凡柒圩　章田圩　欧家圩　雷家圩　南沙圩　娄里圩　钱家圩　槎塘圩　晏家圩　李家圩　江上圩　濠湖圩　邹家圩　沙窟圩　彭泽圩　沙汀圩　产子北沙圩　下汊圩　马廓圩　界湖圩　芦洲破脑坝圩　陈婆圩　范湖厰港圩　小沙圩　南沥圩　杨林汊圩　车轴圩　积水塘圩　常湖圩赤港圩　源港圩　西沥圩　宗贵圩　穴东圩上中下游团圩　柏一圩　院场圩　游团北小圩草湖圩　边圩　灌山圩　南角圩　铁鹿圩盘石下闗马下汊圩　下新圩　边沥圩　新汀圩邬家湾圩　万婆圩　西梓圩　南中圩　蓝家圩】
　　丰城县旧额环邑官垱【曰新垱　敖家垱　鸦鹊垱观音垱　熊坊垱　拖船垱狗颈垱　龙潭湖垱　平丰垱　苏家洑　下坊宋坊圩　马湖垱　斗门南堤　长乐港垱　绳湾垱　滕坊垱　连湖垱松湖垱　周方垱】登仙乡【曰墨湖　泉湖　钟陵塘　新塘陂　龙窟　杨方港　林塘　乌陂　城头湖　孙家渡港张车湖　降湖　车马湖　东湖　赵家塘　淑湖　车湖　湖东湖　枥湖　泥坑湖　西塘陂蛟湖　敖公陂　典琴陂　万家陂　硕路陂　黄湖　松湖　花陂　山字桥陂　朱姑陂铁炉陂　大率湖　骄湖　道士井陂】梅仙乡【曰金家陂　吕潭溪　南圳溪　小池陂　枫源新陂观陂　大水塘　花湖陂　团塘陂　长老连陂汪家陂　潭头圳　黄溪堨　汊口圳　松树塘陂】剑池乡【曰梅溪　张家陂鱼薮陂　南市港　髙岩陂　龙窟陂　丁公陂　烈陂　扶山陂石陂　芜陂　土桥陂　教塘陂　虎冈陂　刘家陂　大桥陂　笃陂　白陂　万家陂　萧家陂桐江陂　陈家陂　苏陂　迷湖陂　潭头陂官店陂　长坑陂　漆家陂】长乐乡【曰官陂　杨林陂　枫树陂何家陂　杨湾塘　白侃陂　秋陂　余公陂　罗陂　熊家陂　史家陂　油榨陂　石盘陂　黄家陂　源头水圳】长安乡【曰庵陂　芦陂　横桥陂　西牢陂　羊牯陂白竹陂　石桥陂　卸源陂　上坑陂　桥上陂伞陂　牛头陂　衙前陂　欧山陂　猛屋陂蒋家陂　柏叶陂　陈公陂　雷山陂　东罗陂】
　　【莱子陂　沙港陂　后思陂　夏家陂　余源陂】奉化乡【曰孤桥陂　老鸦陂　周虚陂　袁陂　橙树陂　陈陂　枫陂　穴陂　黄家陂　韶湖陂　白陂　官陂　哑陂　呉陂　沙陂　罗陂廿陂　松陂　流陂　越陂　安善陂　车槽陂】折桂乡【曰山茶陂　夹陂郭下陂　茅园】
　　【陂　港口圳　中江塘　陈家陂　铁炉塘　雷坊塘　大头陂　中堨陂　雷家陂　壕塘　津头港邓家连塘　坪港　曹家陂　塘东上　塘东中塘东下　秋塘　荷塘　江家陂　牢陂　桂村】
　　【陂　三溪陂浯溪陂】防昌乡【曰百斛陂　谢家陂　斗陂观音陂　陈坊坡　长峰陂竹溪陂　尧坊陂　乌陂　麻庄塘　黄社陂　付陂　郑家陂　板陂　长汪上塘】长宁乡【曰梅林陂　藻溪陂　白塘陂　斗陂　佳城陂龙山陂　萧家陂　藁陂　土枧陂　下茂陂　水磨陂　故汊陂　东港陂　周家塘　提陂　龚坊陂　桃山圳　李家陂　大塘陂　凤池陂　赖陂火烧陂　苦竹陂　三汊陂　黄家陂　下港陂下蓝陂　龙井陂　乌苏陂　起山中陂　严家】
　　【塘　邹家陂　梅母陂　杨树陂　杨林上陂　揭家陂　蛇陂　南湖陂　防陂　结陂　良陂　长陂　沇江陂　大塘陂　九工陂】富城乡【曰□陂　匡行陂　范家陂　油陂　张家陂　王家陂　泉陂　芦复陂　舞陂　荒陂　芜陂　甘家塘　佛座塘　雷公塘　蟾塘　陈陂　石陂觉溪　咸陂　中陂　竽山塘　永安陂　孙家塘船溪　黄师溪　牛路溪　逺溪　低溪　范付陂】大顺乡【曰夀山陂　捍陂　严家陂　率陂　杨栁陂　官庄陂　泽口陂　黄墓陂　新塘陂　玕溪丁陂　白陂　玕陂　黄家陂　石陂筻竹陂　杜林陂　鼔楼陂　张家陂　倪家陂党陂　陡溪　上南陂　巢湖陂　福陂　荷塘陂　李家陂　堨坪陂　蔡塘　杨家陂　文冈桥】
　　【陂】广丰乡【曰檀溪　龙陂　髙陂　何陂　罗家桥港　下塘　奉乡塘　杨塘　彭家塘三塘　左埠港　屯陂　徐家陂　秋陂　赤墎上塘　徐家陂　畬下塘　同湖　南防陂　里长埠港　鄢家陂　李家陂　石家塘　鸦鹊湖　潭头小港　逢婢陂　芦陂　朱陂　上洛陂　赤石桥港　墅陂　下陂　东陂　南陂　赤堨陂　连陂庙前塘　天塘　徐润塘　潭塘　拏陂　泉水南湖　洪塘　瓘塘　沙漠陂　黄泥塘　后门塘】正信乡【曰上引陂　下引陂　乌薮陂　上大陂　城冈塘　古陂　檀陂　呉倪圳　新作陂叶家桥陂　勺陂　晴陂　大陂塘　蛟头湖城山塘　小陂塘　湖茫塘　东湖塘　螭稍湖炉下堰塘　屯陂　锦水塘　枫树塘　梅陂隩刘家港　大塘湖　西塘湖　孝序陂　牛陂　墟湖　溪湖　斗湖　赤角湖　土桥陂　双溪湖龙窟　娄陂沥　城门塘　章陂　圩塘　泉水湖呉塘港　萧塘港　茫湖　流澌潭　张九圳万斗塘　小伏塘】长丰乡【曰港口湖　滩头港　平沙湖蓝家圳　菖蒲湖　大家湖　泉湖　黄笋溪　官陂　龙泉塘　枫林溪　舟长圳懒客陂　髙埠陂　桑洲陂　刘家陂　城下陂大桥陂　竹篠陂　伏鸠坪圳　泉下陂　莲塘陂】宣风乡【曰长溪　洪濠乌鳙塘　甘】
　　【谷湖　罗溪水圳　马湖　茶漏湖　李家湖　黄橙陂　割茅湖　石头港　菜子湖　旗塘　药红塘　管坊南塘　胡芦塘　赤冈陂　泉水陂　杨木塘　罗湖　洪阳塘　安陂塘　三角塘　大桥陂　菱湖　禄塘　阔塘　甘家塘　爵塘　神仙桥塘　黄第塘　黄婆塘　藕湖塘　嵩塘堰　坞社陂　卿塘　袁塘　黄家塘　鹊塘　贺家桥陂叶家塘　甘塘　新塘　上三塘　中三塘　下三塘　龚家陂　田西陂　泉陂　从陂　罗坊陂冯家陂　住塘　泉水陂　郭家井圳　矩塘塔头塘　缺塘　皮湖　鸭卵湖　阔塘　白竹塘】兴仁乡【曰洛溪　荆塘罗湖　急宝湖石合龙陂　搭桥湖　丁家塘　傅家陂　髙家塘　檀陂　壕陂　湖陂　耸冈陂　官桥陂　睦】
　　【塘陂　枥陂　狗陂　对陂　官大陂　富陂　弓塘　竹家陂　金鸡塘　白马塘　植梓冈塘　洪石陂　朱坑塘　官塘　石塘　胡家塘　桑古陂杨河塘　梓陂　泉陂　城塘陂　小俨陂　呉山陂　斗陂塘　铁炉陂　沙石水陂　唐坊塘大堨陂　山堨陂　刁江陂　枫树桥陂　拖泥陂刺倒陂　乌臼塘　莲塘　小陂塘　龙防塘梨树陂　杨树陂　泉塘　大泉塘　羊肝塘　楼】
　　【魁陂　厢塘后塘　赤塘】归徳乡【曰老塘　禾冈塘　乌塘圳黄土塘　长坑圳　板桥陂枫树陂　横陂　新陂　中陂　檀陂　河杉陂福溪　泉圳　余家陂　彭古陂　九曲陂　交湖小港　义方塘　壬湖塘　马头塘　舎头圳】
　　进贤县旧额归仁乡【曰和尚陂　蓝陂　杨树塘　张源陂　杨家陂　盖和陂　东陂马大陂　南新陂　乌邱陂　白石塘　荷陂魏婆陂　杨栁塘　五里塘　鸦鹊塘　交塘　新】
　　【塘有二　李家塘　麻畬塘　龙陂塘　大塘　七里塘　湖观塘　徐家塘　炉峰塘　贯塘　桑塘大郭塘　艾家塘　刘峰塘　观塘　十八陂塘积工塘　丁家塘　尧师塘　堰塘　何师塘】
　　【堰湖塘　新陂塘　黄家塘　南塘　张家塘　桥儿塘　古塘　胡婆塘　双塘　凃家塘　刘家塘有二　乌鸦塘一作乌鹊　宋坊塘　晏塘　松畔塘　呉家塘　叶家塘　英山塘　沙塘　胡家塘杨树塘　新姑塘　众牛塘　神塘　谷树塘西凉塘　上棚塘一作上树　万方塘　呉塘　喻】
　　【胜塘　院塘　庄上塘　龚家塘　竹塘　魏家塘林前塘　傅家塘　肥前塘　羊鵞塘　罗家塘有二　万家塘　筯竹塘　郑家塘　屋墙塘】崇信乡【曰长陂　东陂　新陂　中陂　淳塘金塘　陂塘　新塘　雷塘　李塘　禄塘　刘家塘　长坑塘　谷树塘　范家塘　王家塘　作塍塘　牛冈塘　黄家塘　文家塘　麻油塘　西坑塘　许家塘　西家塘　瓜坑塘　蛇围塘　牛场塘　呉家塘　黄丝塘一作黄线　夏坊塘　润安塘　润山塘一作闗山　焦家塘　浮磉塘一作浮碟　山下塘　水瓦塘　李家塘　楼前塘　簇陂塘　张陂塘　黄陂塘　杞栁塘　东冈塘　鵞鸭塘　罗家塘　窑舗塘　龚家塘】真隠乡【曰杨树陂　邓坊陂　赵家塘　正塘　曲尺塘王辛塘　傅家塘　芦荻塘　同口塘　陈坊塘邓家塘　狄塘　新塘　陇源塘　百户塘　翁家塘　幙塘　浯渡塘　陂塘　龙窟塘　周公塘朱家塘　斗塘　长乐塘　大喻塘　金家塘　肥塘　院前塘　五岊塘　魏家塘　虎豹塘　黄泥塘　黄土塘　宋家塘　南陂塘　五步塘　西坑塘　丁家塘　楼下塘　泉脚塘　大江塘一作大冈山塘】钦风乡【曰赤陂　邬凌陂　官陂新塘　明塘　塔冈塘一作搭江　谢家塘　双塘　熊坊塘　新搭塘　颜家塘　雄塘　枫树塘新堰塘　闵家塘　龙塘　彭坊塘　新坦塘蓝家塘　官塘　牛栏塘　乌泥塘　黄泥塘　捍】
　　【塘　青窟塘　新陂塘　当头塘　黄塘　雷公塘新堰塘　小黄塘　大塘　平鼓塘一作平波湖尾塘】崇礼乡【曰大陂　邓家塘　桃林塘　堰塘院塘　陂塘　幽槎塘　大姑塘　小歇塘　茭塘　新堰塘有二　呉家塘　院前塘新塘　院方塘　张甫塘　中小塘有二　小塘李家塘　榆栁塘　詹家塘　中塘　白沙塘　郑家塘　流田塘　东塘　新陂塘　黄山塘　龙防塘　流塘　证林塘　朱家渡汀　竹塘　观塘】明万厯间筑圩六所【曰圩名官池周迥八百丈　周家渡圩周回一千丈　邓林圩周回八百丈　泉白湖　裘家渡　紫溪圩】
　　奉新县旧额从善乡【曰良石陂　乌石潭陂　庐陂　蒲陂】建康乡【曰北洲陂黄家陂　洪家陂　京阳陂　界竹陂　卢家陂周家陂　京思陂　洪水陂　胡家陂　下定陂邹家陂　绿溪陂　冯家陂　谌家陂　凤凰陂实竹山陂　上板桥陂　下板桥陂　前塘筒陂石陂塘莲花塘】北乡【曰邓家陂　路南陂　黄垱陂　西湖陂　盘陂　黄家塘　杨步港】
　　【桃林塘　梅塘　谌家塘　枧头塘　杨垱塘　显教院陂塘　徐家塘　甘塘　芦塘　土地庙前塘丁塘义塘】南乡【曰朱罗陂　石陂　水圳　村尾陂南圳陂　荷叶陂　大桥陂　罗塘】同
　　安乡【曰井陂一作井龙　金湖陂　黄伯陂　石脑陂一作黄脑　槎陂　黄土陂　四石陂　周陂】奉新乡【曰擎陂　刘广陂　社下陂　小石陂帅家陂　青塘圳陂　青水陂　枥塘陂丁坊陂　白沙陂　杨林陂　彭城陂　上涝陂白茅陂　杨树陂　大石陂　和尚陂　欧塘陂团山陂】新安乡【曰金陂□下陂】新兴乡【曰百家渡　赤田陂　黄局陂】法城乡
　　【曰杜坑陂　庙前陂　鸟广陂　消陂　石堨陂新皁陂　赤田陂　斜陂　西源陂　下坊陂　朱山下陂小陂】进城乡【曰黄土陂　大坡陂　东山陂　中陂　白花陂　百里陂　黄雁陂上石陂　下石陂　下堑陂　熊大郎陂】奉化乡【曰上富陂金港口灌南畯田千顷　南垱塘灌田千顷　两岸陂　黄沙陂　泊口陂】建康乡【曰梅家堨一作杨家朱罗堨　师姑堨】
　　靖安县旧额靖安乡【曰承陂　私陂　洪陂　观前陂官陂　清湖陂　北津陂　南港陂　道塘陂　昭灵陂　上车陂　呉公陂　西新桥陂　黄花堰　小堰　郑家堰　观堰　土堰院扬陂　太平堰　西边小堰　曹山堰　千工塘　李源塘　湖尾塘　黄泥塘　巴田陂　清陂白泥塘】羡门乡【曰石陂有二　新田陂　张婆陂　陂前陂　石崖陂　中陂　湖陂　白早】
　　【陂　崖头陂　中田陂　荒田陂　梅源塘下陂竹棚陂　层陂　潜下陂　南陂　熊师陂　周家堰　黄土堰有二　大堰　山塘堰　城崖堰　田圳堰　小子堰　土塘堰有二　邹师堰　双新堰清塘堰　戴家堰　箬源堰　白泥塘　百工塘大岫塘　栗树塘　大甲塘　乌头塘　洪家塘徐家塘　罗家塘　破塘　大横塘　小横塘灌塘　长塘　旱塘　万家陂　邹家陂　栏港陂小古陂】南义乡【曰藿草陂　梅陂　青溪陂有二　旱水陂　乌沙陂　廖家陂　土同堰】
　　【张家堰　河田堰】长安乡【曰林陂　呉陂　梅陂　羊婆陂判陂　香陂　马蓼陂　石陂周家陂　黄堰　长仑堰　冷水塘　仁坑堰】招贤乡【曰苦竹堰】
　　武宁县旧额安乐乡【曰瞿陂　任前塘　宅前塘　社林前塘　住背塘　门首塘有三紫石塘　西余塘　鹿眠塘　西卢塘　上费塘匡费塘有二　冈头塘　黄唐塘　张家塘　住】
　　【畔塘　暗路口塘　陂里塘　路畔塘　长湖塘】升仁乡【曰枧田陂　土陂舎前塘　上塘黄塘有二　艾长塘　艾塘　田塘　株塘　港北段塘　畬塘　屋畔塘　居畔塘　壸坊塘　邓】
　　【塘　灌溪塘　江墩塘　门首塘有二　鲁塘　但家塘　橦子塘　山塘　油榨塘　雷塘有二　程塘　上塘　中塘　前塘　大塘　泉塘　坂田塘新塘　东塘　陈陇塘　丁塘　山南塘　茶培塘　梅塘】北乡【曰长乐陂　舒家塘　冲口塘　夏家源塘　门首塘有二　鹭鸾塘　余坊塘下黄塘　杨陇塘　竹田塘　上黄塘　风山塘路边塘　过道塘　艾家塘　新田塘　艾家边塘杨坊塘　龙须口塘　上冲塘　牛车塘　徐家塘】年丰乡【曰辽陂灌田一千三百畆　清】
　　【陂　桑陂　斜塘　烟陂】上南乡【曰官陂】下南乡【曰早陂　石镬港陂　磨源陂　杨田塘　李家源塘　桃林塘　费洲塘　下费洲塘月田塘　上月田塘　中月田塘　下月田塘求场塘】江隂乡【曰石陂　源口陂　石峰陂　散滩陂荆陂　山口陂　南冲陂　郑家陂秋场塘　浊水塘　大冲塘　渌洲头塘　西殿头塘　笮林塘　嘲田塘　黄沙塘　大塘　车头】
  </div>
  <div class="pagination">
   <a href="江西通志_page46.html">
    上一页
   </a>
   <span>
    ...
   </span>
   <a href="江西通志_page42.html">
    42
   </a>
   <a href="江西通志_page43.html">
    43
   </a>
   <a href="江西通志_page44.html">
    44
   </a>
   <a href="江西通志_page45.html">
    45
   </a>
   <a href="江西通志_page46.html">
    46
   </a>
   <span class="current-page">
    47
   </span>
   <a href="江西通志_page48.html">
    48
   </a>
   <a href="江西通志_page49.html">
    49
   </a>
   <a href="江西通志_page50.html">
    50
   </a>
   <a href="江西通志_page51.html">
    51
   </a>
   <a href="江西通志_page52.html">
    52
   </a>
   <span>
    ...
   </span>
   <a href="江西通志_page48.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
