<!DOCTYPE html>
<html>
<head>
    <meta charset="UTF-8">
    <title>江西通志 - 第 54 页/共 394 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江西通志 - 第 54 页/共 394 页</h1>
    <div class="content">　　学田册名髙儒学数详县志见存田三十九亩零名宦祠祀李怀道以下凡十八人
　　乡贤祠祀易延庆以下凡九人
　　忠义孝弟祠祀易延庆以下凡二十四人
　　渊静亭宋邑宰黄伯固建有诗
　　新昌县儒学
　　旧在县治东南宋宝庆中县令寗麟迁南门外景定初曾渊子重建　元大徳五年知州王仲禧修之至元二十八年达噜噶齐诺海重修至顺二年知州赵居仁重修蔡弼记　明洪武间知州李懋修永乐间知县路琡继修成化十八年知县汪道以学宫濒江易圮迁凤皇台下即今所王相记正徳九年知府邝墦清侵地拓学基知县吴节虞思恭任邦实先后修之万厯十五年圮知县宋尧化重建张位记四十二年推官梁崇厚再修天啓五年知县沈希韶崇祯九年知县胡维岳俱事修葺胡维霖记
　　国朝顺治间殿倾教谕易承昊率诸生缮修康熙三年知县黄运啓捐修漆嘉祉记二十二年知县吉必兆重修三十年知县李国樟四十五年知县管抡五十八年知县李玥均修之雍正七年殿及庠门圯知县陈松年倡绅士重修九年义民张曰炽捐赀建大成殿社学四所
　　学田原系县胡姓助产详县志今存田一顷六十五亩零
　　名宦祠祀寗麟以下凡三十二人
　　乡贤祠祀梅福以下凡三十人
　　忠义孝弟祠祀蔡剑以下凡八人
　　射圃在啓圣祠后嘉靖间知县俞宗梁建观徳亭桂峯第一楼成化间知县汪道建
　　风雩亭成化间知县汪道建
　　袁州府儒学
　　袁州学唐天宝五年太守房琯始立庙于城北袁山门外乾元元年刺史郑审移郡治西大歴改元刺史萧定改建自为记大中九年刺史温璠复于房琯之旧南唐保大十年刺史李征古移于郡治西南　宋景徳三年州守杨侃奉诏增修讲堂自为记庆厯六年州守李忱置州学房钱以赡学徒皇祐五年州守祖无择以旧址狭隘乃改营州治东即今学李觏记政和二年教授郑王賔新防门礼殿自为记绍兴九年州守陈烯重新张九成记淳熙五年州守张杓再新之张栻记　元至元五年总管张熙祖建尊经阁虞集记　明洪武六年知府刘伯起重修洪熙元年知府周铎重建大成殿越五年灾宣徳八年知府何澄重建胡俨记成化间知府常显复修吴节记治五年知府王俊大规度之林瀚记嘉靖元年知府刘弼濬泮池万厯三年知府郑惇典葺殿庑三十七年知府汪若氷重修邹元标记崇祯十二年知府解经达重修
　　国朝顺治中知府吴南岱推官王延陶提学赵函乙先后新之康熙五年守道施闰章知府李芳春重建袁继梓记五十二年知府于嗣昌三十五年知府胡应麟五十四年知府葛继孔五十七年署府髙成龄均事修葺
　　社学详见各县
　　学田明巡抚徐栻曾令宜春知袁士贫乃分金给袁府府县五校市田多寡以差张秩记又将严氏籍没田分给五学知府汪若氷捐置田袁业泗记守道邬鸣雷捐置田数立碑防门外今存田四十一亩零
　　名宦祠祀房琯以下凡十八人
　　乡贤祠祀陈重以下凡十六人
　　忠义孝弟祠详见各县
　　丛桂堂宋嘉定间建林坰记
　　文昌阁明同知李瀚建袁业泗记
　　宜春县儒学
　　旧在县治西宋淳熙间州守张杓与县令柯春卿议迁袁山门外秀江北唐状元卢肇故居开禧元年县令司马遡剏四斋嘉定三年县令姜光重修林坰记八年县令王洙重修元末兵燬　明洪武七年知府刘伯起知县孙士敏重建正统七年知府姚文修之张益记成化十八年署县经歴邓璘重修胡荣记正徳七年知府姚汀通判钱士宜重建大成殿十年知府徐琏嘉靖间知府王卿知县凌汝志徐栻相继修之万厯四年知县曹倌重修易可久记四十六年知县廉养贞复修崇祯十年冦燬十五年知县朱茂暻修葺未备寻遇兵燹
　　国朝顺治十年教谕范湜申请修复康熙六年守道施闰章知府李芳春知县陆炳谦重修十三年防变复燬二十九年署事县丞王纬臣重修四十三年知县江为龙再修有记雍正元年知县施昭庭七年知县许松佶相继重修
　　社学五所
　　学田明巡抚徐栻守道邬鸣雷知县尹从淑各有捐置见存田三顷六十三亩零
　　名宦祠向附府学今祀知县凌汝志蒋应震训导向钦
　　乡贤祠所祀名姓与府学同
　　忠义孝弟祠祀彭世昌以下凡十人
　　射圃明知县徐栻建
　　敦教堂明知府姚文建张益记
　　兴贤楼明知府徐琏建自记
　　分宜县儒学
　　旧在邑治东宋初建于邑西五里宣和间迁清源渡嘉定间复建于西郊端平元年州守赵师恕剙学舍于县东旧址自为记咸淳六年县令章采迁安仁驿并清源书院为学　元至元二年县丞徐邦宪新明伦堂虞集记　明初兵燬知县张仁复建于邑东旧址洪武二十九年知县王思中建尊经阁正统十四年御史韩雍行部按复侵地景泰五年知县吴江新之天顺四年知县吴伦重修成化二十三年知县莫立之修明伦堂未竟知县曹忠嗣其事汪谐记嘉靖二十八年巡抚傅凤翔檄有司重修万歴二十四年署推官徐之孟重修【按豫章记作徐桂】知县周应治修之许持谦记四十四年知县张三聘重修啓祯间知县张国经曹国祺洪名臣夏应举相继修葺
　　国朝康熙四年知府李芳春重建十三年冦变燬二十年知县蔡文鸾重葺四十六年知县周开绪再修社学二所
　　学田明巡抚徐栻以严氏匿报官田分膳五学分宜得一百四十亩有奇见存六十八亩有奇
　　名宦祠祀郎简以下凡十八人
　　乡贤祠祀陈重以下凡十二人
　　忠义孝弟祠祀彭继凯以下凡四人
　　视学堂郡守朱华建杨循吉记
　　萍乡县儒学
　　初在县东南唐武徳间知县唐萼建　宋绍兴间县令郭涛徙建于尉司右二十二年县令程昌时复迁于县右乾道四年县令赵公廪主簿袁采复迁于车田淳熙四年知县孙逢吉重修刘清之记元至正壬辰兵燬　明洪武四年知县李顺英改建邑治西简迪记二十八年知县袁均正建尊经阁正统元年知县刘敬建馔堂十一年知县邓福建讲堂治元年水溢冲圮知县江吉再迁西城沈家冲十七年知府朱华知县张时孜迁邑治南寳积寺东正徳十年知府徐琏从教谕俞章请复沈家冲原所嘉靖三年副使查约佥事俞改建于西隅大街规模胜旧盖自武徳至是凡八迁而始定三十五年知县杨自治加修万厯间知县黄台常自新姚一理先后修之十六年戊子洪水冲圯知县陆世勣修葺简继芳记崇祯十年临蓝贼起迄癸未甲申兵防络绎学圮
　　国朝顺治十年知县吴兴祚稍葺康熙四年知县台瞻斗增修八年知府李芳春大新之孟宗舜记二十年知县常维祯修葺
　　社学一所
　　学田明巡抚徐栻置又通判葛之奇知县杨自治先后捐助今无
　　名宦祠祀唐萼以下凡九人
　　乡贤祠祀朱彦博以下凡六人
　　忠义孝弟祠祀罗彞一人
　　射圃在防门右今分建昌文书院
　　万载县儒学
　　旧在邑治东双虹桥西宋崇宁间县令李存移桥东南乾道元年县令洪纶迁之古寺学废为官舍淳熙五年县令祝勋仍复旧所杨愿记后县令王僎陈雄钱迈相继修葺　元至元中佥宪萨题勒黙色邑人江州茶大使黄璧咨以修学事璧身任之增设门庑至顺三年佥宪聂延世以圣像弗严璧受命绘饰如初至元四年副宪完顔至道以栋桡霤坏仍命璧修凡三役皆璧出私帑为之虞集记　明吴元年甲辰知县赵中因故址重建洪武七年知县贾志通重修正统十二年知县李灿修大成殿成化四年知县陈璨重修张元桢记二十二年知县黄珙以旧基隘拓地新之彭华记嘉靖间推官郭谏臣重修吴山记万厯二年知县徐一唯再修彭天补记后知县郑惇典陈王庭伦应祥姚继舜相继修之崇祯五年知县韦明杰增修钟炌记
　　国朝顺治十三年教谕黄恢修邑士郭士选士逵兄弟捐五百金助之康熙三年守道施闰章知府李芳春知县范廷凤捐修十三年防燬十七年知县常维春重修凡五阅岁始复旧观雍正三年知县谭献防修葺
　　社学二所
　　学田明巡抚徐栻以匿报官田分赡五学万载得九十六亩有奇又知县徐一唯置田任髙记知府沈存仁知县张履中置田简继芳记今无
　　名宦祠祀徐升以下凡三十一人
　　乡贤祠祀廖洪以下凡三十五人
　　忠义孝弟祠祀龙铎以下凡四人
　　射圃在学右
　　文防堂洪武间知县崔进建
　　奎文阁成化间知县黄珙建
　　文昌阁顺治间知县梁大年建康熙间知县常维祯修
　　二先生祠祀韩昌黎周濓溪真徳秀记
　　临江府儒学
　　始为庙在军治南濒江宋淳化三年建景祐三年始创学建炎间兵燬绍兴三年知军张着再建景定间复燬知军俞掞重建元至正壬辰燬　明洪武初初知府刘真钱恕创建宣徳后知府朱得黄祐继修钱习礼记同知韦润修胡行简记治间知府尚缙葺之正徳末巡抚孙燧知府戴徳儒重修未竟至嘉靖二年知府徐问始讫工四十年叅政陈大賔知府谢鹏举以江水逼学谋迁之适广夀寺燬即以其地改建杨标记隆庆间知府马文学管大勲先后增葺万厯啓祯间修葺府县志俱失考
　　国朝顺治十六年知府髙培修施闰章记康熙四十九年通判施廷元捐修有记五十六年知府汪清重葺社学详见各县
　　学田知府马文学管大勲置见存田五十五亩有奇名宦祠祀周瑜以下凡五十二人
　　乡贤祠祀陈乔以下凡四十二人
　　忠义孝弟祠祀详见各县
　　射圃在学右知府徐问立有记
　　经史阁宋时建
　　清江县儒学
　　旧在县治东北军学南宋嘉定间县令张华国改建皇华驿西景定间兵燬县令王洪若重建　元至正间总管茂巴尔重修　明洪武四年知县陈静教谕张九韶修宣徳三年知县骆谦教谕汪賔重修张澈记天顺七年知县叶淇重修钱溥记成化以后知府沈棨尚缙吴叙相继修之知县李璁清侵地新门庑沈棨记正徳六年防燬七年知府熊希古知县陈律重建黄绣记嘉靖元年知府徐问知县王宇重修问自为记四十一年叅政陈大賔知府谢鹏举知县廖文光撤而新之功未竟知县王圻踵成之杨标记万歴间知府黄琮以驿馆障学迁之东门外嗣后知县李茂英卢兆龙秦镛相继修
　　国朝顺治初兵燬知县洪其清重修康熙四年叅议施闰章知府王抚民知县屈有信增复旧观雍正六年知县金广培捐修
　　社学四所
　　学田知县王圻陆书梁士济前后勘置见存田一顷四十七亩有奇
　　名宦祠祀李朴以下凡一十有六人
　　乡贤祠祀刘式以下凡四十有七人
　　忠义孝弟祠祀鲁季文以下凡八人
　　文昌阁知县刘养志建
　　新淦县儒学
　　学在县治东南唐贞观十四年建　宋建炎初兵燬绍兴初知县汪杲改建县南乾道间知县陈浃复迁于旧址庆元间县令郑如冈增修罗愚扩学基绍定三年防燬署事同知李鼎重建元至正壬辰兵燬　明洪武二年知县曹行重建十五年知县彭忠孝增修永乐间火通判宋轨知县张颙重建落成于宣徳十年是岁冬复火知府朱得与知县张颙复新之周述记正统间知县张升修胡俨记治间知府尚缙增修正徳间防燬知县刘天锡重建巡抚孙燧知县李美增修嘉靖二十七年知县陆美中改建隆万间知县夏大勲李乐曾陈易朱邦桢刘拯相继葺之
　　国朝顺治十一年知县潘岭重修康熙四年叅议施闰章檄推官陆璿刘源深知县髙檠胡之琳重修十六年知府陈克峻知县毛延芳四十九年知县王毓徳均事修葺五十三年生员邹勲等捐资重修学仪门社学一所
　　学田署县明时举知县周文王立毂刘拯教谕李常鲜先后捐置聂心汤记今无
　　名宦祠祀罗绥以下凡一十有七人
　　乡贤祠祀陈乔以下凡三十有三人
　　忠义孝弟祠祀陈乔以下凡一十有八人
　　射圃在城隍庙右今建文昌阁
　　新喻县儒学
　　学在县治东南虎瞰山旧为临梁馆唐大歴八年改为学　宋崇宁间县令徐鼎新之建炎间燬绍兴三年县令赵子琇重建绍熙二年县令曾光祖重修谢谔记嘉定八年县令董壎又新之张頴记　元陞为州学至元四年知州李汉杰增建虞集记至正壬辰兵燬　明复为县学洪武三年知县黄允重建知县闵焕李公让继修宣徳三年知县黄孜重修胡俨记景泰元年知府黄祐知县胡恭重修治六年知县卢翊葺之嘉靖间知县陈灿刘尧诲大新之
　　国朝顺治十二年知县王应期重修十六年知县荆之茂复修李元鼎记康熙九年知县符执桓重修有记五十六年知县张景苍重修自为记
　　社学四所
　　学田据县志无存
　　名宦祠祀杜臻以下凡一十有四人
　　乡贤祠祀李谘以下凡二十有三人
　　忠义孝弟祠祀万发以下凡五人
　　峡江县儒学
　　初在县治左玉峡驿故址明嘉靖五年知府钱琦建以新淦知县俞稷董其役知县徐宗鲁曾曙增建张芹记十八年通判魏焕修之三十四年旧令成子学适分巡湖西道捐资复修知县杨棐新庙门三十六年知县何坚悉增绘采缭以石垣崇祯十三年知县朱常淁改建学宫于按察司行署
　　国朝顺治十七年知县颛孙佐圣仍迁建旧址有记岁久倾圮雍正二年知县牛元弼重建
</div>
    <div class="pagination">
<a href="江西通志_page53.html">上一页</a><span>...</span><a href="江西通志_page49.html">49</a><a href="江西通志_page50.html">50</a><a href="江西通志_page51.html">51</a><a href="江西通志_page52.html">52</a><a href="江西通志_page53.html">53</a><span class="current-page">54</span><a href="江西通志_page55.html">55</a><a href="江西通志_page56.html">56</a><a href="江西通志_page57.html">57</a><a href="江西通志_page58.html">58</a><a href="江西通志_page59.html">59</a><span>...</span><a href="江西通志_page55.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
