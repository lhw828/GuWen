<!DOCTYPE html>
<html>
<head>
    <meta charset="UTF-8">
    <title>畿辅通志 - 第 641 页/共 974 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>畿辅通志 - 第 641 页/共 974 页</h1>
    <div class="content">
　　吕鸣夏　山海卫人鸣云之兄也自鸣云死鸣夏抚遗 孤恩谊周至乡人称之顺治初任卫辉太守　
　　　　以政最迁固原副使值武大定谋逆勒兵相胁鸣 夏歴数其罪骂不絶口遂遇害事平　
　赠光禄寺卿荫 　　　一子　
　　张师圣　卢龙人顺治间以将材任守备累升登 州副将海冦入犯督兵进讨殁于阵　
　　陈柱国　卢龙人由行伍补乐亭把总康熙间盗袭乐 城柱国赴鬬中矢为贼所获遇害奉　
　旨恩赏银一百两以襄 　　　葬事入名宦　
　　髙显辰　字钦思滦州人顺治初由拔贡生授徳安县 令迁云南府同知与乡人诀曰吴藩久蓄异　
　　　　心辰此去当捐躯以报国决不稍自委随求活也 康熙十二年吴逆果叛以兵胁降显辰不屈仰药　
　　　　而死妻戈氏亦自经事平 赠太仆寺卿　
　　张朝臣　字鼎望山海卫人中康熙十五年武进士由 万全左卫掌印守备歴升浙江处州右营都　
　　　　司康熙四十八年衢贼扰境与恊都司孙竒豹前 后夹击兵溃遭害奉　
　赠安逺将军荫子 　　　卫千总　
　保定府
　　隋
　　许善心　字务本髙阳北新城人仕陈补撰史学士祯 明二年聘隋遇髙祖伐陈留宾馆陈亡拜通　
　　　　直散骑常侍善心悲伏殿下泣不能语上曰我平 陈国惟获此人既能懹其旧君即是我诚臣也歴　



　　　授虞部郎中及宇文化及弑逆之日执之朝堂不 舞蹈而出化及骂云敢如此不逊遂害之越王称　
　　　制赠左光禄大夫谥文节母范时年九十有二临 丧不哭曰能死国难我有儿矣不食十余日亦终　
　唐
　张　兴　束鹿人性忠勇为饶阳禆将安禄山反史思 明引众薄城兴擐甲执刀乘城贼将入兴一　
　　　举刀辄数人死贼皆气慑城破思明縳之 马前诱之降兴责以大义思明怒锯解之　
　宋
　董元亨　束鹿人通判贝州王则据城叛元亨坐厅事 贼党排闼入左右皆奔溃贼胁之元亨据案　
　　　奋击厉声张目骂贼遂被害事闻 仁宗曰守法之臣也赠太常少卿　
　元
　丁好礼　字敬可蠡县人累官户部侍郎京畿漕运使 立漕运成法人皆便之寻升本部尚书拜参　
　　　知政事明兵入京城或劝其谒大将好礼叱曰我 恨无以报国所欠惟一死耳后数日舁至齐化门　
　　　抗辞不 屈而死　
　明
　栁　升　新城人从靖难起兵歴官都督佥事永乐中 以征安南有功累封安逺侯阿鲁台不奉约　
　　　束下诏伐之命升将中军以从宣徳二年安南 复叛命升讨之屡胜轻敌至倒马坡遇伏战死　
　冦　深　字文渊唐县人为诸生上言时务召入胄监 擢刑部主事累任右佥都御史巡抚四川剿　

　　　　　松潘夷平之复提督辽东军务威名大振天顺初 进左都御史逆贼曹钦不法率御史劾之钦反首　
　　　　　为所害贼诛赠少傅 谥庄愍子林以孝闻　
　　　杨继盛　字仲芳容城人嘉靖进士授南吏部主事师 事大司马韩邦竒尽通其天文地理乐律太　
　　　　　乙壬竒兵阵之学迁兵部车驾司贠外劾仇鸾擅 开马市贬狄道典史鸾败累擢武选司员外郎疏　
　　　　　论严嵩十罪五奸下诏狱或遗以蚺蛇胆云服之 可以御杖却不受曰椒山自有胆安用蚺蛇哉杖　
　　　　　讫创甚破甆碗刺右股出血数升已复手小刄割 左股腐肉旁观咸战栗不已卒为嵩陥论死西市　
　　　　　妻张疏乞代死为嵩所抑不得逹穆宗初赠太常 少卿谥忠愍立祠致祀　
　　　本朝顺治十三年 世祖章皇帝御制文二篇勒石旌之　
　　　李　涞　容城人由世荫为保定后卫指挥佥事歴山 西寜武关总兵官嘉靖中边骑数万入境巡　
　　　　　抚赵时春亲击之遇伏涞血战脱时春而自与长 子松及逰击李桂等皆死于八角大岭赠少保　
　　　　　左都督谥忠愍 松赠指挥同知　
　　　刘秉仁　唐县人嘉靖中由贡生任建昌府检校值流 贼犯境战殁于阵赠太仆丞荫一子入监　
　　　孙承宗　字稚绳髙阳人万厯进士殿试第二授编修 天唘初累官兵部尚书东阁大学士仍掌兵　
　　　　　部事时辽阳广寜已为 本朝所破以承宗督理蓟辽诸军务既至定军制建营　
　　　　　舍练火器治军储汰逃将恤难民又缮寜逺城以 守军威大振魏珰党阻之乞归崇祯中诏起原官　
　　　　　驻通州调诸将督战有功加太傅辞不受寻复归 里　



　本朝大兵入髙阳死之年七十六子七人铨髙县知县 　　时在官鉁举人战败被执砍臂及胸终不屈死钤　
　　　先病死鋡庠生中三矢卧积尸侧仆负归饮水死 钥尚寳司丞战杀数人被执脔割死铈镐俱战死　
　　　城下鉁子之沆中书舍人之滂庠生皆死之滂断 腰爪土深尺许死铃子之澋庠生当承宗未死时　
　　　先被执卒砍头堕血溅承宗衣承宗笑曰真吾孙 也鋡子之浩尚寳司丞力战矢穴腹贯背死钥子　
　　　之瀗使养马不伏沸汤沃头面皮肉糜烂死兄敬 宗子锵锵子之涣之瀚从子錬子之澈之渼之泳　
　　　之泽皆死妇女僮 仆死者三十余人　
　魏克家　髙阳人崇祯举人知山东邹平县有善政寻 乞归里居　
　本朝大兵破城 　　殉节死　
　鹿善继　字伯顺定兴人御史久征之孙万厯进士授 户部主事天唘初改兵部升郎中阁臣孙承　
　　　宗出督师表为赞画布衣羸马出入亭障间与将 卒相劳苦承宗倚若左右手其拓地四百里収复　
　　　数十城堡善继之助为多崇祯初迁太常少卿寻 移病去丙子　
　本朝大兵破定兴同薛一鹗守城中三刄一矢死事闻 　　赠大理卿谥忠节善继性至孝母亡哭泣衉血与　
　　　父共卧起者二十年子化麟举天唘辛酉乡试第 一伏阙讼父忠悲哀病卒孙尽心崇祯丙子举人　
　薛一鹗　字百当定兴人倅黄州擢知兰州有惠政州 人立石颂徳崇祯丙子城溃怒眦不屈与鹿　
　　　太常善继 同日被难　
　唐中颖　雄县人崇祯丙子兵乱举家避难父八旬病 不能行命中颖去中颖泣曰生死相依惟此　

　　　地也城 破死之　
　髙重光　字秀恒大寜中卫人由贡生为栢乡敎谕岁 荒民作乱重光率健仆吴某出击之贼溃城　
　　　以完叙功升邱县知县廉而有威崇祯戊寅邱县 被兵百姓欲负之逃重光不可佩印赴井死入名　
　　　宦 　
　张纯儒　字士芳新安人以恩贡第一人除临城训导 崇祯戊寅　
　本朝大兵至城下誓死守城城陥携两幼子端坐明伦 　　堂被执不屈身受数十创从城头掷下兵去土人　
　　　识为邑博扶掖至 学宫而死入名宦　
　王乔栋　字弱侯雄县人万厯进士知朝邑县邑绅王 之宷为魏忠贤诬坐赇勒令严追乔栋不忍　
　　　纳印而归忠贤诛升湖广粮道督饷兴 国州闯贼大至城陷被执不屈死之　
　尹　洗　字浄明安肃人天唘进士由县令擢给事中 以忤当道外补未任城为贼所获不屈死　
　王世琇　字昆良保定大寜卫人崇祯进士授归徳推 官李自成陥陈州乘胜犯归徳世琇时已迁　
　　　工部主事将行慨然曰久官其地临难而去之非 义也遂与同知颜则孔经歴徐一源商邱知县梁　
　　　以樟敎谕夏世英里居尚书周士朴 誓众坚守贼攻围七日城陥遇害　
　李乘云　髙阳人崇祯举人知浮山县流贼数万来冦 乗云手发一矢毙其魁众遂遁屡迁河南大　
　　　梁道李自成陥禹州乘云誓死坚守以食尽城陥 被执使跪骂不絶声縳诸树攒射之仍大骂断其　
　　　舌乱刄交下而死 事闻赠光禄卿　



　许纯诚　定兴人崇祯中见时事日乱弃诸生登武科 授济寜守备值土贼炽击之乘胜穷追贼扼　
　　　之于险断一臂死其尸不 仆贼莫敢近事闻予赠荫　
　李迈林　完县人任黾池知县崇祯中流冦破城 不屈遇害事闻赠都察院经歴祀名宦　
　刘名言　唐县人由歳贡为深州训导崇 祯十五年城陥死之入名宦　
　贺秉钺　字司平大寜左卫人状魁梧有膂力精骑射 崇祯辛未一甲三名武进士歴官天津叅将　
　　　壬午扶父榇自狼山抵临清会城 陥巷战终日矢尽被执不屈自杀　
　贺　赞　字含章大寜左卫人崇祯时武进士任京营 副将流冦薄京城率健儿与闯贼大战髙梁　
　　　桥阵殁四十日家人 始得其尸面目如生　
</div>
    <div class="pagination">
<a href="畿辅通志_page640.html">上一页</a><span>...</span><a href="畿辅通志_page636.html">636</a><a href="畿辅通志_page637.html">637</a><a href="畿辅通志_page638.html">638</a><a href="畿辅通志_page639.html">639</a><a href="畿辅通志_page640.html">640</a><span class="current-page">641</span><a href="畿辅通志_page642.html">642</a><a href="畿辅通志_page643.html">643</a><a href="畿辅通志_page644.html">644</a><a href="畿辅通志_page645.html">645</a><a href="畿辅通志_page646.html">646</a><span>...</span><a href="畿辅通志_page642.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
