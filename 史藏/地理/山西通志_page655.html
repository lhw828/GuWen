<!DOCTYPE html>
<html>
<head>
    <meta charset="UTF-8">
    <title>山西通志 - 第 655 页/共 700 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山西通志 - 第 655 页/共 700 页</h1>
    <div class="content">　　汾上燕别
　　云物如故乡山川知异路年来未归客马上春欲暮一樽花下酒残日水西树不待管终摇鞭背花去
　　寒食行次冷泉驿　　　　　　　李商隠
　　归途仍近节旅宿倍思家独夜三更月空庭一树花介山当驿秀汾水绕闗斜自怯春寒苦那堪禁火賖
　　登霍山驿楼
　　庙列前峰逈楼开四望穷岭鼷岚色外陂鴈夕阳中弱柳千条露衰荷一靣风壶闗有狂孽速继老生功
　　过姚孝子庐偶书
　　拱水临周道荒庐积古苔鱼因感姜出鹤为吊陶来两鬓蓬常乱双眸血不开圣朝敦尔非独路人哀
　　舜城懐古　　　　　　　　　　项　斯
　　禅禹逊尧聪巍巍盛此中四隅咸启圣万古頼成功道徳去弥逺山河势不穷停车一再拜帝业即今同
　　别家后次飞狐西即事　　　　　马　戴
　　逺归从此别亲爱失天涯去国频回首方秋不在家鸣蛩闻塞路冷鴈背龙沙西次桑干曲洲中见荻花
　　鹳雀楼晴望
　　尧女楼西望人懐太古时海波通禹凿山木闭虞祠鸟道残虹挂龙潭返照移行云如可驭万里赴心期
　　夏日蒲津寺居二首　　　　　　薛　能
　　日日闲车马谁来访此身一门兼鹤静四院与僧邻雨室墙穿溜风窻笔染尘空余气长在天子用平人故国有如梦省来长远游清晨起闲院疎雨似深秋宿寝书棱叠行吟杖迹稠天晴岂能出春暖未更裘
　　送从兄之太原副使
　　少载琴书去须知暂佐军初程见西岳尽室渡横汾元日何州住枯风宿馆闻都门送行处青紫骑纷纷
　　送马戴书记之太原
　　一曲大河声全家几日行从容长约夜差互忽离城镇北胡沙浅途中霍岳横相逢莫已讯诗雅负雄名
　　龙泉寺　　　　　　　　　　　李　质
　　香刹夜忘归松清古殿扉灯明方丈室珠系比丘衣白日传心静青莲喻法微天花落不尽处处鸟衔飞
　　送卢秀才游潞州　　　　　　　贾　岛
　　雨余滋润在风不起尘沙边日寡文思送君吟月华过山干相府临水宿僧家能赋焉长屈芳春宴杏花送觉兴上人归中条山兼谒河中李司空
　　又忆西岩寺秦原草白时山寻樵径上人到雪房迟暮磬潭泉冻荒林野烧移闻师新译偈説拟对旌麾
　　寄河中杨少尹
　　非惟咎曩时投刺诣门迟怅望三秋后参差万里期禹留疏凿迹舜在寂寥祠此到杳难共回风逐所思
　　送徐员外赴河中
　　原野正萧瑟中间分散情吏从甘扈罢诏许朔方行边日沈残角河闗截夜城云居闲独往长老出房迎
　　送友人往振武　　　　　　　　李　频
　　风沙遥见説道路替君愁碛夜星垂地云明火上楼征鸿辞塞雪战马识边秋不共将军语何因有去留
　　送友人游太原
　　孤帆几日悬楚客思飘然水宿南湖夜山离旧国年秋风髙送鴈寒雨入停蝉此去勤书札时常中路传
　　过王右丞书堂二首　　　　　　储嗣宗
　　澄潭昔卧龙章句世为宗独步声名在千岩水石空野禽悲灌木落日吊清风后学攀遗址秋山闻草虫万树影参差石牀藤半垂萤光虽散草鸟迹尚临池风雅传今日云山想昔时感深苏属国千载五言诗
　　登河中鹳雀楼　　　　　　　　司马札
　　楼中见千里楼影入通津烟树遥分陜山河曲向秦兴亡留白日今古共红尘鹳雀飞何处城隅草自春
　　鴈门闗野望　　　　　　　　　许　棠
　　髙闗闲独望望乆转愁人紫塞唯多雪胡山不尽春河遥分断野树乱起飞尘时见东来骑心知近别秦
　　五原书事
　　西出黄云外东懐白浪遥星河愁立夜雷电独行朝碛逈人防宼天空鴈避雕如何非战卒弓劒不离腰
　　过中条山
　　徒为经异岳不得访灵踪日尽行难尽千重复万重云垂多作雨雷动半和钟孤竹人藏处无因认本峰
　　上陌梯寺懐旧僧二首　　　　　司空图
　　云根禅客居皆説旧无庐松日明金像山风响木鱼依栖应不阻名利本来疎纵有人相问林间嬾折书髙鸦隔谷见路转寺西门墖影防泉脉山苗侵烧痕钟疎含杳霭閤逈亘黄昏更待他僧到长如前信存
　　下方
　　三十年来往中间京洛尘倦行今白首归卧已清神坡暖冬抽笋松凉夏健人更惭征诏起避世迹非真昏旦松轩下怡然对一瓢雨微吟思足花落梦无聊细事当棊遣衰容喜镜饶溪僧有深趣书至乂相邀
　　次韵和秀上人游南五台
　　中峰曾到处题记没苍苔振锡传深谷翻经想旧台危松临砌偃惊鹿蓦溪来内殿评诗切身回心未回
　　送龙门令刘沧　　　　　　　　张　乔
　　去宰龙门县应思变化年还将鲁儒政又与晋人传峭壁开中古长河落半天几乡因劝勉耕稼满云烟
　　郊居　　　　　　　　　　　　温　宪
　　村前村后树寓赏有余情青麦路初断紫花田未耕雉声闻不到山势望犹横寂寞春风里吟酣信马行
　　题进士王驾郊居　　　　　　　郑　谷
　　前山微有雨永巷净无尘牛卧篱隂晚鸠鸣村意春时浮应寡合道在不嫌贫后径临陂水菰蒲是切邻
　　题歴山舜祠　　　　　　　　　杜荀鹤
　　昔舜曾耕地遗风日寂寥世人那肯祭大圣不兴妖殿宇秋霖壊杉松野火烧时讹竞淫祀丝竹醉山魈
　　云朔逢山友　　　　　　　　　张　蠙
　　会面却生疑居然似梦归塞深行客少家逺识人稀战马分旗牧惊禽曳箭飞将军虽异礼难便脱麻衣
　　河流　　　　　　　　　　　　徐　夤
　　洪流盘砥柱淮济不同波莫讶清时少都縁曲处多逺能通玉塞髙复接银河大禹成门崄为龙始得过
　　代北言懐　　　　　　　　　　喻坦之
　　困马榆闗北那堪落景催路行沙不絶风与雪兼来草得春犹白鸿侵夏始回行人莫逺入戍角有余哀
　　长平吊古　　　　　　　　　　大愚公
　　长平埋碧血千古思悠悠哀壑青燐出雄风浊水流断山吹旧雨残苇泣新秋何处欃枪没悲凄若解愁
　　登单于台　　　　　　　　　　李士元
　　悔上层楼望翻成极目愁路沿葱岭去河背玉闗流马散眠沙碛兵闲倚戍楼残阳三会角吹白旅人头
　　送薛重中丞充太原副使　　　　无　可
　　中司出华省副相晋阳行书答偏州启筹参上将营踏沙寒马细吹雨晓笳清正报胡尘灭桃花汾水生
　　客中闻从兄岛游蒲绛因寄
　　遥遥行李心苍野入寒深吟待黄河雪眠听绛郡砧差期逢缺月访信出空林何处孤灯下只闻嘹唳禽
　　送薛秀才游河中兼投任郎中留后
　　诗古赋纵横令人畏后生驾言游禹迹知己在蒲城日射云烟散风吹草木荣孤吟临宼境莫问请长缨冬中与诸公会宿姚端公宅懐永乐殷侍御
　　柱史静开筵所思何地偏故人为县吏五老逺峰前宾榻寒侵树公庭夜落泉会当随假务一就白云禅乌程李明府水堂同卢使君幼平送奘上人游五
　　台　　　　　　　　　　　　皎　然
　　身将刘令隠经共谢公翻有此宗师在应知我法存问心常寂乐为别岂伤魂独访华泉去秋风入雁门
　　遇五天僧入五台五首　　　　　贯　休
　　十万里到此辛勤讵可论唯云吾上祖见买给孤园一月行沙碛三更到铁门白头乡思在回首一销魂雪岭顶危坐乾坤四顾低河横于阗北日落月支西水石香多白猨猱老不啼空余忍辱草相对色萋萋逺礼清凉寺寻真似善才身心无所得日月不将来白叠还图象沧溟亦泛杯唐人亦何幸处处觉花开涂足油应尽干陀帔半隳辟支迦状貌刹利帝家儿结印魔应哭游心圣不知深嗟头已白不得逺相随送迎经几国多化帝王心电激青莲目环垂紫磨金眉根霜入细梵夹蠧难侵必似陀波利他年不可寻
　　送僧游五台
　　羡师游五顶乞食值年丰去去谁为侣栖栖力已充浊河髙岸坼衰草古城空必到华严寺凭师问辨公宋
　　谒帝尧庙　　　　　　　　　　范仲淹
　　千古如天日巍巍与善功禹终平洚水舜亦致薰风江海生灵外乾坤揖让中乡人不知此箫皷谢年丰
　　尧庙　　　　　　　　　　　　刘克庄
　　帝与天同大天存帝亦存桑麻通絶徼箫皷出深林水至孤亭合山居列岫尊尚存土堦意樵牧践篱藩
　　尧庙　　　　　　　　　　　　孙景文
　　帝庙乗山势巍巍古栢中治虽为日逺仁尚与天同堂陛严遗像川原隠旧风时时有灵异此语出田翁
　　过故闗　　　　　　　　　　　韩　琦
　　春日并州路羣芳夹故闗前驺驱弩过别境荷戈还古戍遗残堞新耕入乱山时平民自适白首乐农间
　　送贾推官赴绛州　　　　　　　欧阳修
　　白云汾水上人北鴈南飞行李山川逺风霜草木腓郡斋宾榻挂幕府羽书稀最有题舆客偏思玉尘挥
　　芦芽山　　　　　　　　　　　潘　阆
　　此地絶炎蒸犹疑到不能夜深如有雨寺静若无僧枕润连云石窻明照佛灯平生多贱骨寒逼恐难胜
　　送尧夫知河中府　　　　　　　司马光
　　耆老承风旧丝纶锡命新展禽安屡黜原宪乐常贫执志穷通一论交表里真但祈深自重膏泽望斯民
　　李牧
　　椎牛飨壮士拔距养竒才虏帐方惊避秦金已闇来旌旗移幕府荆棘蔓丛台部曲依稀在犹能话郭开
　　送裴中舍士杰赴太原幕府
　　元戎台鼎旧大府节旄新边正无事宾筵况得人山寒太行晓水碧晋祠春斋酿蒲萄熟飞觞不厌频
　　送薛水部十丈通判并州
　　十万貔貅士旌旗晋水阳元戎倚耆硕别乘选才良秀直寒松节精明利剑铓知君留滞乆从此欲腾骧
</div>
    <div class="pagination">
<a href="山西通志_page654.html">上一页</a><span>...</span><a href="山西通志_page650.html">650</a><a href="山西通志_page651.html">651</a><a href="山西通志_page652.html">652</a><a href="山西通志_page653.html">653</a><a href="山西通志_page654.html">654</a><span class="current-page">655</span><a href="山西通志_page656.html">656</a><a href="山西通志_page657.html">657</a><a href="山西通志_page658.html">658</a><a href="山西通志_page659.html">659</a><a href="山西通志_page660.html">660</a><span>...</span><a href="山西通志_page656.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
