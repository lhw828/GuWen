<!DOCTYPE html>
<html>
<head>
    <meta charset="UTF-8">
    <title>钦定热河志 - 第 73 页/共 255 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定热河志 - 第 73 页/共 255 页</h1>
    <div class="content">　　山庄晩景越清嘉秋狝眀当发翠华居两月余才一瞬阅真山那异空花鱼贪新水浮行上鹿趁夕阳倚落斜日渉所成趣不浅黄绫诗本付生涯
　　山庄深秋即景【甲午】
　　昨日门前送
　　鳯幨后程因致小留淹林稀鹿向平原出水冷鱼寻深沼金气肃消幽坞外碧霄朗接逺峰尖最佳处合忘诸虑盼切捷音志未忺
　　山庄即事【乙未】
　　沿革兴州难考寻山庄肯
　　构亹予心岚来气挟蹛林逺涨落波奔沧海深较雨量晴毎蒿目探奇揽胜亦开襟继绳敢谓庶无忝惟是常瞻
　　圣日临
　　季秋山庄即事
　　鳯銮恭送向都还后发徘徊五日间夏月无何逮秋月青山即渐作苍山逰因遣兴聊乗暖意戒躭盘敢爱闲虽是红旗已初报继兹其至盼犹艰
　　至避暑山庄即景成什【丙申】
　　兰露松风晓气清广仁岭过见岩城万家烟火滋增倍【我　　皇祖山庄诗有聚民至万家及万家烟火随民便之句】五谷仓箱望益诚智水仁山怡性谧髙畦低垅喜天晴更予一节便宜者午夜军书罢问程
　　山庄即事【己亥】
　　电光石火刻难驻不到山庄隔两冬知我有悲白云色慙他无改碧山容
　　堂题乐夀成虚望　　【圣母所驻山庄行殿向曾敬题乐寿堂额以寓祝望】心识音顔祗梦逢惧不忍言昔所咏【昔孔子于父母之年不可不知谓一则以喜一则以惧余向惟知有喜而不忍言惧甲午秋曾有知年不忍举宣尼之句乙未夏有我惟知不忍言知之句今复何言哉】而今覔惧亦何从
　　山庄即景【庚子】
　　无暇今年幸木兰仲秋山景御庄看连林髙下犹蔚緑问树两三忽染丹支繖寻吟趁午热倚窻习字避晨寒旧新蕃部都散遣消得清闲几日槃
　　肩舆入西峪即景成什【癸未】
　　西峪属创得峯峦实案衍而复工曲折溪壑万千转是间搆书堂缥帙芸香展其他姑且置首当命歩辇舆者逸固佳肩者劳犹缱十歩一憩息率就緑隂善以迟到乃速居髙下尽辨日所不暇给谁云足一脔人情喜鲜新斯之未能免
　　西峪
　　西峪秋深清且嘉林疎外见人家授衣时节宵鸣杵
　　挝穂圃场午响耞终歳勤劳亦亟矣九重安逸岂宜耶今朝所得殊前度不为【去声】搜吟玩物华
　　肩舆入西峪
　　肩舆入西峪轻云笼日光树下有防风时时送爽凉犹恐肩者劳数息审不妨秀起【堂名】虽尚遥空翠【楼名】当路旁可以坐而憩况无要务忙
　　西峪
　　西峪秋深好林稀见逺峦嫩暄称【去声】逰涉飒景助清欢阳巘芜余緑隂崖叶缀丹凹中得屋暖眀处凭窻寛题壁行将遍摛毫亦底难然当弭吟兴欲以待田盘【将以廻銮之便往田盘一逰】
　　肩舆入西峪【乙酉】
　　西峪我所喜初来即命逰笋舆原可造山路不言修鹿讶林间立蝶飜花上浮却思肩者瘁隂下毎停留
　　西峪
　　薄雪深秋出哨回轻舆西峪此重来境因径曲诗情逺山为林稀画开纳稼村丰隔城见向阳屋暖倚窻陪佽飞陡缱冲寒卫小驻言旋适可哉【于山庄驻四日息众遂回銮】
　　西峪【丙戌】
　　西峪连朝率未来午炎挥汗廑舆儓却欣入谷风吹爽便有出峯云布开处暑犹然似当夏趂凉何必在登台石城以外山田见熟赖秋长仰化裁
　　西峪
　　西峪深秋了不凉肩舆行意赏烟光前朝峭冷又迥暖今嵗塞园始见霜鹿喜平坡草犹緑鴈过【去声】空宇叶初黄石城外即山村近且幸崇墉积圃场
　　西峪【丁亥】
　　西峪不常来来必有奇遇浮云与张葢清风与奏頀午炎觉失秋凉真可豫懐古作者曾谁到此处箕山只培塿尚有人生慕
　　西峪【壬辰】
　　寺别碧峯北更西峪深益窈益清兮千章夏木如连叶百折山蹊不作泥步辇度随鹿行迹悬崕转聴鸟呼啼图间亦识辞多躁佳景其如毕我徯
　　西峪【癸巳】
　　数日未曾西峪来清秋山景又殊哉霁开曦御皜乎曝雨过林蹊静不埃汲古翻书白驹隙消间橅帖墨蛾陪窻间却见石城外铚艾黄云遍垅堆
　　西峪【甲午】
　　山庄到十日西峪始来寻峯态昨非昨溪声今自今行惟期意适憩必选林隂富矣供诗料摛词仍酌斟
　　西峪【乙未】
　　西峪窈而深来必先至此其下乃西沟山路俯迤逦适才之所经后防过行李碧峯门在兹进兹近五里曷弗从是入丽正【门名】当阳唘行贵不由径何处外斯理肩舆兹寻胜乃益穷宛委亦堪悟为文肤浅无一是
　　西峪问景纪所得【丙申】
　　西峪临石城兰径循迤向北有书堂其名曰秀起我每临山庄例必先至彼而峪定所由遵路可舍此林岚忽明晦增趣之所以晦处有鹿防非时无害理【此时鹿尚瘦故弗持鎗往即之而鹿亦麌麌近人如海鸥之狎也】海鸥狎即斯万事一贯耳明处见外驼马过行李劳实廑众人逸可恣一已肩舆问景间所得聊纪是
　　西峪【己亥】
　　山庄至廿日西峪今初到佳处久濶置恐贻山灵笑是时小雨过酷暑畧已消【叶】因之趂余暇借用畅清眺一以画趣一以寻诗料片云忽飞来棼羃岩峭皎日照半天无碍银竹落【叶】幻景乃若是新爽宜懐抱【叶】枫林有袭芬兰坂无生淖须防复朗霁万峯濯翠峤厯厯静之会荡荡仁者乐设非偶命驾安知如许妙
　　西峪【辛丑】
　　今来西峪始为逰隔嵗景光待咏酬祗以赏新暂置旧谁无已得又他求试观人欲靡穷也亦悟世情足戒不路入碧峰寺深静拈毫厯厯记从头
　　西峪【壬申】
　　山庄驻五日西峪今始到一因懒防兴一因筹政要似此实粗疎名山得毋笑雨余趁爽凉遂与穷□窱谡籁落乔松可闻不可貌有欲无欲间胥可观其妙











　　钦定热河志卷二十五
<史部,地理类,都会郡县之属,钦定热河志>
　　钦定四库全书
　　钦定热河志卷二十六
　　行宫二
　　烟波致爽
　　芝径云隄
　　无暑清凉
　　延薰山馆
　　水芳岩秀
　　万壑松风
　　松鹤清越
　　云山胜地





<史部,地理类,都会郡县之属,钦定热河志,卷二十六>
　　烟波致爽　澹泊敬诚殿后第三重为殿七楹
　　圣祖御题额曰烟波致爽为三十六景之冠殿宏敞髙明旁挹云岚后带湖渚毎夏雨初晴秋飔乍起纎尘不到积雾全空或晨曦吐旭夜月衔规清晖朗照自来迎人真旷然上清天宇也中悬
　　皇上御书聨二一曰鸟语花香转清淑云容水态向暄妍一曰雨润平臯桑麻千顷緑晴开逺峤草树一川明
　　圣祖御制诗
　　烟波致爽【三集】
　　热河地既髙敞气亦清朗无防雾霾氛桞宗元记所谓旷如也四围秀岭十里澄湖致有爽气云山胜地之南有屋七楹遂以烟波致爽顔其额焉
　　山庄频避暑静黙少喧哗北控逺烟息南临近壑嘉春归鱼出浪秋敛雁横沙触目皆仙草迎徧药花炎风昼致爽绵雨夜方赊土厚登双谷泉甘剖翠古人戍武偹今卒断鸣笳生理农桑事聚民至万家
　　御制诗
　　烟波致爽恭和
　　皇祖圣祖仁皇帝御制元韵【辛酉】
　　时和逄嵗稔静絶邉哗搜狩三秋举登临万壑嘉枫黄接雁塞霜白防龙沙廻跸逰仙地空庭遍野花几多今昔感无那嵗年赊露砌飘残叶秋篱缀晩蛩音惊短梦宵韵起寒笳
　　祖制今犹烈金吾漫忆家
　　烟波致爽【壬申】
　　玉色山原富烟波此处饶虚明疑汉上绮縠漾云标毎爱秋蟾印长教暑气消牙琴漫湏数曽入
　　五调



</div>
    <div class="pagination">
<a href="钦定热河志_page72.html">上一页</a><span>...</span><a href="钦定热河志_page68.html">68</a><a href="钦定热河志_page69.html">69</a><a href="钦定热河志_page70.html">70</a><a href="钦定热河志_page71.html">71</a><a href="钦定热河志_page72.html">72</a><span class="current-page">73</span><a href="钦定热河志_page74.html">74</a><a href="钦定热河志_page75.html">75</a><a href="钦定热河志_page76.html">76</a><a href="钦定热河志_page77.html">77</a><a href="钦定热河志_page78.html">78</a><span>...</span><a href="钦定热河志_page74.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
