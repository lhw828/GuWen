<!DOCTYPE html>
<html>
<head>
    <meta charset="UTF-8">
    <title>陕西通志 - 第 16 页/共 490 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>陕西通志 - 第 16 页/共 490 页</h1>
    <div class="content"><史部,地理类,都会郡县之属,陕西通志>
　　钦定四库全书
　　陜西通志巻四
　　建置第三
　　北魏
　　自刘石跨擅更相侵食魏孝昌之际潼崤以西烟火断絶至永安末官司文部散弃者多州郡创改随而注之不知则阙自庄明攻伐既广启土逾众一地屡封不可备举故总以为郡其沦陷诸州据永熈绾籍无者不録【地形志】
　　雍州　雍州治长安领郡五【地形志増郡二】太武破赫连昌复于长安置雍州【元和志】
　　京兆郡　后汉属司魏改属雍州领县八【地形志】晋为京兆郡兼置雍州后魏亦然【通考】
　　长安　姚苌改长安曰常安【后魏书姚苌传】后魏复为长安【长安县志】
　　杜　二汉曰杜陵晋曰杜城后改杜县【地形志】杜陵后魏为杜城在下杜东今在万年东南十五里【路史　按宋万年今咸宁】
　　鄠　晋属始平郡真君七年分属京兆【地形志】
　　山北　山北县姚兴置【寰宇记】山北城在西安府东南五十里魏分长安蓝田二县地置以在终南山北而名【咸宁县志】
　　新丰　后魏新丰自阴槃寄理之后移理于故城东三十里零水侧【寰宇记　按新丰今临潼】
　　霸城　郡治【地形志　按周书王罴京兆霸城人即此在今咸宁东后魏京兆治此】阴槃　真君七年并新丰太和十一年复【地形志】魏太和九年自新丰故城移理于今昭应东三十二里冷水西戏水东司马故村【寰宇记　按阴槃在今临潼东地形志云太和十一年复寰宇记云九年移理恐有悮】
　　蓝田　真君七年并霸城太和十一年复【地形志　按后魏书韦彪传孝庄末为蓝田太守胡氏鉴注亦云后魏置蓝田郡是置郡非自后周始也】
　　冯翊郡　汉为左冯翊后改冯翊郡领县六【地形志増夏封一县晋冯翊郡领重泉粟邑二县俱后魏省】
　　髙陆　晋属京兆魏明帝改属冯翊【地形志】魏高陆治在今高陵县西南一里后魏移居今所【通典　按高陆即今高陵】
　　频阳　后魏冯翊郡领频阳县【地形志　按耀州志景明元年罢频阳】万年　晋属京兆后魏属冯翊【地形志】万年城在临潼县东北【禹贡锥指】
　　莲芍　冯翊郡领莲芍县【地形志】姚苌废太和三年复置属延夀郡【寰宇记　按莲芍在渭南县北七十里地形志与寰宇记二説互异】
　　广阳　景明元年置【地形志】宣武帝分万年为广阳县【通典】广阳故城在渭河北【临潼县志　按临潼县志临潼东北七十里旧有广阳镇或云即古广阳县】
　　鄣　太和二十二年置【地形志】后魏孝文帝分万年置鄣县【通典】渭水东迳鄣县西今临潼县东北有鄣县故城【禹贡锥指】
　　扶风郡　真君七年并始平郡入焉领五县【地形志按除美阳一县见后】
　　好畤　郡治后汉晋罢后复【地形志】好畤在干州东七里【明一统志】
　　始平　魏于茂陵县置始平郡领始平县真君七年郡废永安元年又移县于今县东北十五里始平故城此城遂废【寰宇记】永安元年移扶风于文学城【十道志按始平在今兴平南】
　　槐里　晋属始平【地形志】真君七年自始平城徙槐里县于今县西二十五里槐里故城此城遂废【寰宇记】
　　盩厔　后汉晋罢后复真君七年并武功属焉【地形志】延夀郡　后魏置延夀郡【通鉴注　按延夀郡县地形志未载今増入】夏封　下邽县后魏避道武讳改为夏封【元和志】魏初移于雄霸城【寰宇记　按雄霸城在今渭南县北】
　　渭南郡　后魏孝明帝于今渭南县东南四里置渭南郡及南新丰县【元和志　按渭南郡县地形志未载今増入】
　　南新丰　渭南县本汉新丰地后魏孝明帝置南新丰县【元和志】
　　咸阳郡　领县五【地形志】苻坚于咸阳县东北长陵城置咸阳郡后魏太和二十年移郡于泾水北【寰宇记】
　　石安　咸阳郡领石安县石勒置有安陵城【地形志按石安今咸阳】
　　灵武　前汉属北地后汉废晋复置真君七年分属焉【地形志　按咸阳志县东有灵武乡灵武宜在其地】
　　池阳　郡治晋属扶风后属咸阳郡【地形志　按池阳在今泾阳县西北】宁夷　后魏咸阳郡领宁夷县【地形志　按宁夷今醴泉】
　　泾阳　真君七年并石安景明二年复属咸阳郡【地形志】苻秦置泾阳县今县东南故城是也【禹贡锥指】
　　北地郡　领七县【地形志増县一】　后魏明帝时改北地郡为北雍州【北史】后魏自今华原县北祋祤故城徙北地郡于华原县通川故城又徙北地郡于宜君县界义亭故城于此置北雍州【按永安元年又于三原县界置北雍州】永熈二年自三原县永安故城徙北雍州于今华原县西【宋敏求长安志】
　　富平　真君八年罢泥阳弋居属焉有北地城【地形志】泥阳　真君七年并富平景明元年复【地形志】宣武时复泥阳【耀州志　按泥阳即今耀州】
　　弋居　真君七年并富平后复【地形志按县后废】
　　云阳　魏司马宣王罢云阳县后魏别立云阳县【元和志】云阳在泾阳县北三十里今云阳镇是也镇东有旧城址葢初置甘泉山前在淳化界后徙仙法村再徙今处【泾阳县志】
　　铜官　真君七年置【地形志】苻秦于祋祤城东北铜官川置防军后魏置铜官县【通典】孝庄帝永安元年属宜君郡【宋敏求长安志　按铜官故城在今县东南十里又地形志无宜君郡】
　　土门　汉频阳地后魏别立土门县以频山有二土门状似门故曰土门【元和志】景明元年省频阳县析同官置土门县属北地郡【宋敏求长安志】土门县在富平县东北六十里【马志】
　　宜君　真君七年置有宜君水【地形志】前秦苻坚于祋祤故城置宜君防军太武改为宜君县【元和志】
　　三原　本汉池阳县苻秦置三原防军后魏太武七年改置三原县属北地郡孝昌三年毛鸿宾立义栅捍贼永安元年置北雍州又割三原为建忠郡以旌其功【元和志】建忠郡治清水谷即今旧县【周地圗记】永安故城即后魏北雍州城在县北五十五【一作十五】里【寰宇记按三原县地形志未载今増入】
　　岐州　太和十一年置领郡三【地形志】凤翔府晋为秦国后魏太武于州理东五里筑雍城镇文帝改镇为岐州【元和志】
　　平秦郡　太延三年置领县三【地形志】魏扶风郡后魏置平秦郡后魏亦有扶风郡非今地【通典　按平秦今凤翔府又晋有陇关隃糜陈仓三县俱后魏废】
　　雍　晋属右扶风后属平秦郡【地形志】扶风雍县后魏置平秦郡【五代志　按雍今凤翔府】
　　周城　真君六年置【地形志】周城县在岐山县南后魏建【岐山县志】真君置周城县平秦郡【郿县志　按后魏书雀寛传世祖时拜岐阳令似又有岐阳县】
　　横水　真君十年分周城置【地形志】故城在府东南三十里以近横水而名【鳯翔府旧志按县后废】
　　武都郡　太延三年置领县三【地形志　按髙车一县未详所在外増县二】虢县汉幷于雍后魏立为武都郡【寰宇记】
　　虢　虢县后魏立武都郡【隋地理志　按地形志无虢县今増入】
　　平阳　真君六年置【地形志】扶风郿县旧曰平阳【隋地理志】晋郿县姚秦号曰郿城真君六年改曰平阳【郿县志按平阳今郿县】
　　宛川　陈仓后魏曰宛川【隋地理志　按晋有陈仓宛川二县或后魏废陈仓入宛川地形志未载今増入】
　　南由　渭水迳南由县北【水经注】本汉汧县地后魏孝明帝于县西南由谷口置县因谷为名【元和志　按南由在陇州西南一百里一作南田】
　　武功郡　领县二【地形志】太和十一年分扶风置武功郡属岐州即汉武功县地【通鉴注】
　　美阳　晋属扶风真君七年罢郡属焉【地形志】后魏太和十一年移县于故斄城中又改武功为美阳县仍于此置武功郡【寰宇记】美阳故城在武功西七里【章怀太子注】
　　漠西　太和十一年分好畤置【地形志】后魏于漠水西置县因名漠西【寰宇记】后魏漠西县在干州西北【寰宇记】
　　东秦州　后魏初于汧源县界置东秦州于故汧城孝昌三年为万俟隗奴所破永熈元年于今州理南八里复置东秦州【寰宇记　按东秦州并一郡二县地形志俱未载今据诸志増入録郡一】
　　陇东郡　后魏于今汧源县界置陇东郡【寰宇记録县二】汧阴　永熈元年复置东秦州于州理置汧阴县【寰宇记按汧阴即陇州】
　　长蛇　本汉隃糜县地后魏孝昌二年于长蛇川置长蛇县属东秦州【元和志　按长蛇县在陇州东南一百一十里】
　　脩城郡　属南秦州领四县【地形志　按除平洛等三县在西省又脩城亦作修武】
　　广长　郡治太和四年置【地形志】西汉水自防口东南迳脩城道南【水经注　按脩城郡在今畧阳西北】
　　南岐州　领郡三【地形志　按除广业二郡在西省】西汉属武都郡【通考】南岐志云有周之兴鸑鷟至于岐翺翔至于南岐后魏置南岐州于此【汉中府志】
　　固道郡　延兴四年置【地形志】故道县自永嘉后没于氐羌后魏变文为固置固道郡【元和志　按地形志空立郡名不领县今増县一】
　　梁泉　旧曰故道后魏置县曰凉泉寻改曰梁泉【隋地理志】本汉故道县地太和元年置取县西梁泉为名【元和志】梁泉在凤县东一里今改为山川坛【贾志】
　　东益州　治武兴领郡七【地形志　按除仇池四郡在西省】武兴王杨绍先僣称大号傅竪眼攻武兴克之遂灭其国以为武兴镇复改镇为东益州【北史氏传】武兴汉武都郡之沮县也宋立东益州【通鉴注】
　　武兴郡　领县四【地形志　按除景昌三县在西省】晋为杨茂搜所据其后为梁所灭置武兴蕃王国【通考】后魏为武兴郡【通鉴注】
　　武兴　州郡治【地形志】升明元年以杨文度为畧阳太守镇武兴【宋书顺帝本纪】汉沮县地后魏改为畧阳县【通鉴注】杨茂搜分王武兴后魏为武兴县又侨立畧阳郡畧阳县【雍胜畧】
　　槃头郡　属东益州领县二【地形志　按除武世一县未详所在】汉水东南于槃头郡与浊水合又浊水南迳槃头郡东【水经注】槃头故城在长举县南三里因水盘曲为名【寰宇记】
　　苌举　本汉沮县地后魏分置长举县【元和志】长举在沔州北八十里魏太武置以长举城为名【寰宇记】嘉陵江经长举县南十里【元和志　按长举本作苌后改为长在畧阳北】
　　落丛郡　属东益州领县二【地形志　按除武都一县在西省】本汉沮县地后魏宣武于此置落丛郡因落丛山为名【元和志】
　　明水　本汉沮县地后魏置鸣水县因谷为名【元和志】鸣水县在畧阳县西一百一十里后魏于此置落丛郡及鸣水县【贾志　按地形志后魏置明水县至隋始改鸣水元和志云后魏置鸣水羌又宁误宋齐后魏俱为晋夀县地】
　　梁州　萧衍梁秦二州正始中改置领郡五【地形志按除安康一郡见后又増郡一】宋梁州更置秦州理南郑齐及梁初多因之后魏得汉中亦曰梁州【通考】
　　晋昌郡　属梁州领县三【地形志】后魏正始中置兴势县复自石泉移晋昌郡于县因晋旧名也废帝三年改为灙城郡【寰宇记　按魏纪正始三年赵遐破梁军于灙城是废帝之前已名灙城】
　　龙亭　龙亭故城在今兴道县东【寰宇记】龙亭废县在洋县龙亭山与真符县废址相连【贾志　按真符在洋县东十里】
　　兴势　后魏正始中分成固于今理西北二十里兴势山置兴势县【寰宇记】兴势废县在洋县东北二十三里【贾志　按兴势郡治】
　　南城　涔水东北流迳成固南城北【水经注　按地形志晋昌郡冇南城县盖后魏于此置县也南城在今成固南后废】
　　褒中郡　属梁州领县三【地形志】褒城县东至兴元府三十三里当斜谷大路后魏于此置褒中郡【元和志】
　　褒中　晋属汉中后罢永平四年复属褒中郡【地形志按褒中今褒城县】
　　武乡　延昌元年置【地形志】武乡谷在南郑县东北三十一里【寰宇记】
　　防水　南郑有古防水城在县西南七里【圗经】魏正始中自汉中移此【汉中记】防水县在褒城县南九十里【汉中府志按县后废】
　　汉中郡　领县三【地形志】后魏置梁州及汉中郡【通考】梁天监三年夏侯道迁以州郡入魏【通典　按宋汉中太守领西上庸县未详所在】
　　南郑　宋孝武大明时梁州治南郑秦州亦治南郑【郑樵通志】魏置梁州于南郑【通鉴注　按宋书元嘉二年刘道禄为梁南秦二州刺史南秦州即秦州】
　　汉阴　属汉中郡有胡城【地形志】汉水东过南郑县南水南即汉阴城【水经注　按汉阴在今南郑县南后废】
　　城固　后魏正始中城固县移居壻乡即今理【周地胥图记】乡在城固县东北六里【贾志】
　　华阳郡　属梁州领县三【地形志】华阳郡梁置华州【通鉴注】古白马氐之境刘宋取其地置华阳郡城曰白马城【汉中府志】
　　华阳　后魏华阳郡治华阳县有萧何城【地形志】齐华阳县属华阳郡【南齐州郡志　按华阳在今沔县东】
　　沔阳　蜀以沔阳为汉城后魏属华阳郡【华阳国志】晋属汉中后属华阳郡【地形志】沔阳故城在今沔县东南十里【禹贡锥指】
　　嶓冢　梁州之西县本名白马城后魏正始中分沔阳县地置嶓冢县属华阳县【郡国记】嶓冢县在沔县西南四十里接宁羌州界【禹贡锥指】
　　丰宁郡　后魏正始中于丰宁戍置丰宁郡及丰宁县属直州【寰宇记　按地形志无丰宁郡县今増入又隋志谓萧詧始改东梁为直州寰宇记恐悮】
　　丰宁　本汉成固地正始中废西乡县仍于丰宁戍置丰宁县【元和志　按丰宁今西乡】
　　东梁州　领郡三【地形志】孝昌三年淳于诞以梁州安康郡阻带江山要害之所置东梁州【后魏书淳于诞传】梁为东梁州【雍大记】
　　金城郡　魏置金城郡【紫阳县志】金城故城在今汉阴县西【禹贡锥指】
　　直城　汉水合直水东迳直城南又东迳汉阳潕口【水经注】金城郡治直城县【禹贡锥指】
　　安康郡　刘凖置魏因之领县一【地形志】安康太守宋末分魏兴之安康县及晋昌郡之宁都县立【宋州郡志】南齐梁州有安康郡领安康宁都二县【南齐州郡志按州治安康郡】
　　安康　晋属魏兴郡后属安康郡【地形志】
　　魏明郡　属东梁州领县二【地形志】
　　汉阳　汉水自虾蟇岭厯汉阳潕口又东迳宁都县西【水经注　按汉阳县在宁都西今汉隂县南郡县后废】
　　宁都　本蜀郡流民置【宋州郡志】西城郡安康县旧曰宁都齐置安康郡后魏置东梁州【隋地理志】宁都故城在汉阴县东南七十里【汉阴县旧志】
　　魏兴郡　南宋上洛郡侨寄魏兴【永初郡国志】梁王国珍为梁秦二州刺史防夏侯道迁以州降魏道出魏兴遂留镇焉【梁书王国珍传】西城郡梁置梁州寻改南梁州【隋地理志按梁又改北梁州】
　　西城　宋魏兴太守领西城令【宋州郡志　按南宋改郡为太守县为令】南齐魏兴郡治西城县【南齐州郡志　按西城即今兴安州】
　　锡　南宋魏兴太守领锡令【宋州郡志】齐属齐兴郡【南齐州郡志按锡令白河】
　　广城　宋属魏兴【宋州郡志】齐属魏兴郡【南齐州郡志】汉水自宁都县南迳魏兴郡之广城县县治王谷又东迳鱼脯溪旧西城广城二县指此谷分界【水经注】沈约宋志魏兴郡有广城县故城在今紫阳县东南汉水在今南门外【禹贡锥指按县后废】
</div>
    <div class="pagination">
<a href="陕西通志_page15.html">上一页</a><span>...</span><a href="陕西通志_page11.html">11</a><a href="陕西通志_page12.html">12</a><a href="陕西通志_page13.html">13</a><a href="陕西通志_page14.html">14</a><a href="陕西通志_page15.html">15</a><span class="current-page">16</span><a href="陕西通志_page17.html">17</a><a href="陕西通志_page18.html">18</a><a href="陕西通志_page19.html">19</a><a href="陕西通志_page20.html">20</a><a href="陕西通志_page21.html">21</a><span>...</span><a href="陕西通志_page17.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
