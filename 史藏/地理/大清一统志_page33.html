<!DOCTYPE html>
<html>
<head>
    <meta charset="UTF-8">
    <title>大清一统志 - 第 33 页/共 202 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大清一统志 - 第 33 页/共 202 页</h1>
    <div class="content">　　江苏省【江宁府为省防在　京师南二千四百里东西距九百五十里南北距一千一百三十里东至太仓州海岸七百七十里西至安徽和州界一百八十里南至浙江嘉兴府嘉兴县界四百七十里北至山东兖州府滕县界八百八十里东南至松江府金山县海岸九百三十里西南至浙江湖州府长兴县界四百八十里东北至山东沂州府日照县界八百三十里西北至河南归徳府虞城县界八百九十里】
　　分野天文斗牛女分野星纪之次【兼鲁地奎娄分野降娄之次今淮安府之清河安东桃源徐州府之邳州宿迁睢宁及海州是宋地氐房心分野大火之次今徐州府之铜山萧县砀山丰县沛县是】
　　建置沿革禹贡扬州及徐州之域【禹贡淮海惟扬州孔安国传扬州北据淮南距海　按经云东渐于海则青徐扬之海皆主东言杜佑通典曰扬州北距淮东南距海今境内淮以南皆州之地惟徐州及海州淮安府之清河安东桃源为古徐州域】春秋时分属吴楚亦兼鲁宋之疆【邳泗以北属鲁徐州入宋】后越灭吴并其地战国时为楚地秦置防稽鄣诸郡汉初置吴楚二国【秦置防稽郡后汉分置吴郡治吴今苏州府吴国今扬州府楚国今徐州府】元封五年置十三部刺史分属扬徐二州【汉置扬州领郡国七丹阳防稽二郡属之徐州楚国属之】后汉因之【改徐州之楚国为彭城国为州治增置下邳国】三国时扬州属吴【吴都建业置扬州领丹阳吴郡】徐州属魏【徐州治彭城国兼领沛国梁国下邳国】晋亦为扬【平吴后治建邺领丹阳吴郡增置毘陵郡恵帝增置义兴郡】徐【治彭城国领下邳国东海广陵临淮郡】二州东晋都建康扬州遂为王畿【徐州增置山阳郡】刘宋仍为扬【领丹阳吴郡】徐【领彭城下邳南兰陵】二州改晋之侨州曰南徐【领南东海南琅琊晋陵义兴等郡】南兖【领广陵海陵山阳等郡】二州萧齐及梁初仍为扬徐南徐南兖州天监中增东徐州【晋防始中徐州入魏改为东徐州寻废天监初复置梁中大通五年又改魏东徐州为武州】而淮表属魏【魏延兴初置南徐州太和十九年置南兖州武定七年置东楚州宿豫郡复梁武州为东徐州】大寳以后江北尽入于髙齐【先有南徐东徐南兖改东楚州曰东徐州复东徐州曰武州复睢州曰潼州天保二年克广陵改东广州】陈承梁绪仅保江南亦置扬州南徐等州祯明初增置吴州而江淮地属齐旋属后周【大象元年取陈南北兖州改武州曰邳州南兖州曰吴州】隋开皇九年平陈置扬州徐州总管府大业初改为丹阳江都毘陵吴郡【以上属扬州】彭城东海下邳等郡【以上属徐州】唐武徳初复改诸郡为州贞观初分属江南及淮南道开元二十一年又分江南为东西道【淮南道采访使治扬州领扬楚等州江南东道采访使治苏州领润升常苏四州】昭宗时为杨行密所据五代时杨隆演建吴国【都广陵】李昪代之是为南唐都建康【增置泰州惟吴郡属于吴越钱氏】周显徳五年克淮南十四州以江为界【又增置通州】宋开寳八年平南唐分江南淮南二路及分属两浙路熙宁中分江南为东西二路淮南为东西二路亦分属为浙西路【江宁府属江南东路淮安府清河军海州真州高邮军防州通州属淮南东路常州江隂军镇江江府平江府为浙西路】元分属河南江浙行中书省【扬州淮安二路高邮一府徐邳二州属河南江北行省平江常州镇江集庆四路松江一府属浙江行省至元二十三年自杭州移江南诸道行御史台于集庆路】明初定鼎建康改集庆路曰应天府建为京师【尝置江南行省旋罢】永乐二年改建北京以为行在正统六年定北京为京师以应天府为南京府六【苏州松江常州镇江扬州淮安】州一【徐州】皆在直内
　　本朝改置江南省治江宁府顺治十八年分属左右布政使司【淮安扬州二府徐州一州属左布政使司江宁苏州松江常州镇江五府属右布政使司】康熙六年改为江苏省【领江宁苏州松江常州镇江淮安扬州七府及徐州一州】雍正二年升太仓海通三州皆为直州十一年升徐州为府乾隆三十二年以通州崇明沙地析置海门防领府八【江宁府苏州府松江府常州府镇江府扬州府淮安府徐州府】直州三【太仓州海州通州】防一【海门】
　　江寜府　苏州府　松江府　常州府　镇江府　扬州府　淮安府　徐州府　太仓州海　州　通　州　海门防
　　形势东濵海南据五湖西接梁楚北有淮甸其名山则有钟山摄山鸡鸣牛首北固焦山金山恵山灵岩其大川则有大江淮黄河清河睢水运河洮河太湖大海其重险则有京口山水清峙土壤优渥东南之胜实谓名邦
　　文职官
　　两江总督【辖江苏安徽江西三省驻江宁府】
　　江苏巡抚【辖江宁苏州松江常州镇江扬州淮安徐州八府太仓海通三州海门一防驻苏州府】
　　漕运总督【驻淮安府】
　　河道总督【驻清江浦管江南河道】
　　提督江苏学政【督江宁苏州等八府三州驻江阴县】
　　巡视两淮盐政【辖江南江西湖广河南汝寜等处驻扬州府】
　　督理织造二员【一驻江寜府一驻苏州府】
　　督理龙江西新闗【江寜织造兼管】督理淮安钞闗　扬州钞闗【常镇道监收】浒墅钞闗【苏州织造兼管】海闗【松太道监收】
　　江宁布政使司【辖江宁扬州淮安徐州四府海通二州驻江宁府乾隆二十五年分置】理问　　仓大使　库大使【日盈】
　　江苏布政使司【辖苏州松江常州镇江四府太仓一州海门一防驻常州府】理问　库大使【永盈】
　　江苏按察使【辖江宁苏州等八州三州一防　雍正八年自江宁府移驻苏州府】经歴
　　司狱
　　江安督粮道【辖江宁扬州淮安徐州四府及安徽之安庆徽州宁国池州太平庐州鳯阳颍州八府海州通州二州及安徽之广徳州和州滁州六安州泗州五州漕务驻江宁府】库大使【雍正五年设】
　　苏松粮储道【辖苏州松江常州镇江四府太仓州一州漕务分巡苏州驻常熟县】库大使【雍正五年设】
　　盐法道【辖江苏安徽两省塩法兼分巡江宁驻江宁府】
　　河库道【驻清江浦雍正七年复设】库大使
　　分巡松太兵备道【驻上海县】
　　分巡淮扬河务兵备道【兼管漕务塩法海防驻淮安府】
　　分守常镇通道【驻镇江府】
　　分巡淮徐海河务兵备道【辖邳宿铜丰桃源驻徐州府】
　　两淮塩运使【驻扬州府】经歴　知事　库大使【广盈】淮南淮北监掣同知二员【仪徴淮安】批验所大使二员【仪徴淮安】防州分司运判【驻防州】盐课大使十一员【富安安丰伍佑梁垜东台丁溪草堰新兴庙湾刘庄何垜】通州分司运判【驻石港场】盐课大使九员【丰利掘港石港角斜金沙余西拼茶余东吕四】海州分司运判【驻安东县】盐课大使三员【板浦临兴中正】
　　江宁府知府　理事同知　江防同知　管粮同知【驻懐清桥】南捕通判　北捕通判　府学教授训导　经歴　照磨　检校　巡检三员【江东司江淮司秣陵镇】宣课大使二员【龙江闗聚寳门】批騐茶引所大使　知县七员【上元江宁句容溧水高淳江浦六合】县丞三员【上元江宁句容】县学教谕七员　训导七员　典史七员巡检五员【江宁上元淳化句容龙潭六合埠高淳广通】税课局大
　　使【六合】
　　苏州府知府　督粮水利同知　总捕同知　海防同知【雍正八年复设驻常熟福山】太湖水利同知【雍正八年设驻洞庭东山】管粮通判　府学教授　训导　知事照磨　太湖同知司狱【驻洞庭东山】知县九员【吴长洲元和昆山新阳常熟昭文吴江震泽】县丞八员【吴长洲元和昆山新阳常熟吴江震泽】县学教谕五员【吴长洲昆山常熟吴江】训导五员【吴元和新阳昭文震泽】主簿五员【吴长洲元和吴江昭文】典史九员　巡检十三员【吴县光福太湖同知甪头东山长洲吴塔元和周庄昆山石浦新阳巴城常熟黄泗浦昭文白茆港吴江同里分湖震泽平望】
　　松江府知府　董漕同知【驻南滙川沙】水利通判【驻奉贤柘林】粮捕通判　府学教授　经歴　知事　照磨　知县七员【华亭奉贤娄县金山上海南滙青浦】县丞六员【华亭奉贤娄县上海南滙青浦】县学教谕四员【华亭娄县上海青浦】训导四员【奉贤金山南滙青浦】主簿四员【华亭娄县上海青浦】典史七员巡检九员【华亭金山奉贤南桥娄县小蒸村金山洙泾上海黄浦吴淞江南滙三林庄青浦淀山新泾】
　　常州府知府　縂捕通判　督粮水利通判　府学教授　训导　知事　照磨　知县八员【武进阳湖无锡金匮江阴宜兴荆溪靖江】县丞五员【武进无锡江阴宜兴靖江】县学教谕五员【武进无锡江阴宜兴靖江】训导五员【阳湖金匮江阴荆溪靖江】主簿三员【阳湖金匮江阴】典史八员　巡检十一员【武进奔牛小河阳湖马迹无锡高桥金匮望亭江阴顾山镇宜兴钟溪下洙荆溪湖防张渚靖江新港】
　　镇江府知府　海防理事同知　督粮总捕通判管河水利通判　府学教授　训导　经歴知事　照磨　知县四员【丹徒丹阳金坛溧阳】县丞四
　　员【金坛溧阳丹阳管河丹徒管河】县学教谕四员　训导四员主簿三员【丹徒丹阳金匮】典史四员　巡检六员【丹徒】
　　【安港丹徒镇高资镇丹阳包港吕城金坛湖溪】闸官【横越闸】
　　扬州府知府　清军捕盗同知　扬河江防同知【驻洲镇】水利同知【驻防州东台场雍正八年设】扬河通判【驻高邮州】下河通判　粮河通判【驻防州】府学教授　训导经歴　照磨　检校　知州二员【高邮防】州同
　　二员【管河】州判二员　州学学正二员　训导【高邮】吏目二员　巡检四员【高邮界首时堡防州宁乡海安】知县六员【江都甘泉仪徴兴化寳应东台】县丞五员【江都仪徴兴化寳应东台俱管河】县学教谕四员【江都仪徴寳应兴化】训导五员【甘泉仪徴兴化寳应东台】主簿二员【甘泉寳应俱管河】典史六员　巡检八员【江都洲镇万夀口甘泉邵伯上官桥仪徴旧江口兴化安丰寳应衡阳镇槐楼】税课局大使【仪徴】闸官四员【仪徴清江闸芒稻河闸兴化白驹三闸草堰闸】
　　淮安府知府　山清外河同知　山安南岸河务同知【雍正九年自庙湾移驻童家营】六塘河务同知　海防河务同知【驻安东县】桃源河务同知【驻桃源县】山清里河同知【驻清江浦】山盱河务通判【驻山阳县周家桥】军捕通判桃源安清中河通判【雍正九年改安清中河通判驻清江浦】髙堰河务通判【驻清江浦】府学教授　训导　经歴　检校　税课局大使　知县六员【山阳阜宁盐城清河安东桃源】县丞九员【山阳山阳河阜寜盐城清河清河管河清河外河安东桃源】县学教谕五员【山阳盐城清河安东桃源】训导五员【山阳阜寜清河安东桃源】主簿十一员【山阳里河山阳外河山阳髙家堰山阳髙良濶清河中河清河外河清河里河安东管河桃源中河桃源北岸桃源南岸】典史六员　巡检十二员【山阳童家营阜宁羊寨乡草堰口马逻乡大套盐城上岗沙沟清河马头安东五港长乐桃源史家集三义】闸官六员【清河闸清江闸通济闸福兴闸恵济闸盐城天妃石防闸】徐州府知府　铜沛河务同知　宿虹河务同知【驻宿迁县】邳睢灵壁河务同知【驻邳州】粮盐捕盗通判宿迁运河通判　南北岸通判　府学教授经歴　知州【邳】管河州同　州判【管河】州学学
　　正　训导　吏目　巡检三员【旧城直河新安】知县七员【铜山萧砀山丰沛宿迁睢宁】县丞四员【铜山宿迁中河睢宁】县学教谕六员【萧砀山丰沛宿迁睢寜】训导七员　主簿十员【铜山南岸北岸萧县砀山丰县沛县宿迁北岸南岸运河睢宁俱管河】典史七员巡检九员【铜山利国桃山萧县张山店沛县夏阳宿迁防峿铜山吕梁洪闻虎口宿迁刘马庄归仁堤】闸官二员【滕沛闸韩庄闸】
　　太仓州知州　州同　州学学正　吏目　巡检二员【七浦甘草】闸官【七浦天妃闸】知县四员【镇洋崇明嘉定寳山】县丞四员　县学教谕二员【崇明嘉定】训导三员【镇洋崇明寳山】主簿【寳山】典史四员　巡检二员【崇明豹貔镇嘉定诸翟】
　　海州知州　管河州同　州判　州学学正　训导　吏目　巡检二员【高桥恵泽】知县二员【贑榆沭阳】县丞【沐阳】县学教谕二员　训导二员　典史二员巡检【贑榆清口镇】
　　通州知州　管河州判　州学学正　训导　吏目　税课局大使　巡检三员【白塔河乌沙河三角】知县二员【如臯防兴】县丞【如臯管河】县学教谕二员　训导二员　主簿【如臯驻掘港】典史二员　巡检五员【如臯西塲石庄防兴黄桥印庄口岸】
　　海门防同知【乾隆三十八年以通州崇明沙地析置】照磨【兼管司狱】
　　武职官
　　镇守江宁将军【驻江宁府】镇守江寜副都统【原设京口将军乾隆二十八年裁止存副都统一员归江宁将军管辖】协领兼佐领八员佐领三十二员【内委署前锋翼长二员】防御四十员【内委署前锋章京八员】骁骑校四十员　京口协水师副将【驻江阴县康熙三十六年裁总兵官今属江宁将军】左营游击【驻靖江县】中军守备【驻江阴县】千总二员【一员驻靖江县】把总四员　右营游击【驻洲】中军守备【驻丹徒县圌山韩桥汛】千总二员【分防丹徒朱张圩江都三江营】把总四员【分防丹徒匡家桥防兴黄家港江都大礟台丹徒簰湾汛】京口水师营都司　千总　把总
　　京口副都统　协领兼佐领二员　佐领十四员　防御十六员　骁骑校十六员
　　督标中军副将【驻江宁府】中军守备　千总二员　把总四员　左营游击　中军守备　千总二员把总四员
　　江宁城守协副将　左营都司　中军守备　千总二员　把总四员　右营都司　中军守备千总二员　把总四员　竒兵营逰击【驻仪徴县雍正八年属江宁协】守备二员【雍正十三年添设一员分驻仪徴青山头】千总二员【分防江宁新江口仪徴东沟】把总四员【分防新江口仪征旧江黄泥滩青山】洲营守备【驻洲城雍正八年属江宁协】千总　把总二员【分防洲城外大桥汛】浦口营都司【驻江浦县浦口雍正十年改守备】千总【兼防六合】把总二员【分防来安县全椒县】溧阳营都司【驻溧阳县雍正十年改守备】千总【驻高淳县】把总二员【一员分防句容县】
　　漕标中军副将【驻淮安府山阳县城】中军都司　千总二员把总四员　左营都司　中军守备　千总把总三员　右营游击【驻淮安府山阳新城】中军守备千总　把总三员　淮安城守营叅将　中
　　军守备【驻旧城】千总二员　把总四员　庙湾营游击【驻阜宁县庙湾城】中军守备千总二员【分防阜宁县安东县】把总　佃湖营都司　把总二员　小闗营千总　盐城营游击【驻县城】中军守备　千总二员【驻西沙沟北刘团浦】把总二员【分防新洋港刘庄场】海州营逰击【驻州城】中军守备【雍正七年添设驻赣榆县青口镇】千总二员【一员分防州东南路】把总三员【分防州西北路贑榆县沐阳县】东海营都司【驻海州东海城云台山康三十七年裁雍正二年复设】千总　把总二员【分防东海南城北城】
　　河标中军副将【驻清口浦雍正十年设】中军都司　千总三员　把总五员　左营副将【驻徐州府雍正七年改漕标属河标】中军都司　右军守备【驻夏镇】千总三员【二员分防沛县府西北路】把总五员【四员分防府南路东北路丰县睢宁县】右营游击【驻桃源县白洋河雍正七年改漕标属河标】中军守备【驻宿迁县城】千总三员【二员分防白羊河新邳州】把总四员【分防桃源县隅头集宿迁城外邳州泇口清河县】萧营都司【驻萧县雍正七年改漕标属河标十年改守备设】把总二员【驻砀山县】统辖江南江北淮徐扬河营叅将【驻清河县运口】游击【驻东东县】山清里河上营守备【驻山阳杨家庙雍正六年分里河营设】千总　把总二员　山清外河上营守备【驻山阳老坝口】千总二员【分防清河玉皇阁山阳大车路口】把总　山阜海防河营守备【驻阜宁县童家营雍正七年分山清外河营设亦曰外河下营】把总三员【分防山阳小茭陵阜宁马逻大套】高堰河营守备【驻山阳高家堰康熙三十八年分盱眙河营设】千总　山盱河营守备【驻山阳高良涧雍正七分分高堰河营设亦曰高堰下营】把总【分防山阳周桥】山安上河营守备【驻安东县城】千总　把总　安阜北岸河营守备【驻安东县佃湖雍正七年分山安河营设】把总二员【一员分防阜宁马家港】桃源安清中河营守备【驻清河县康三十八年设】千总【驻安东县】把总二员【分防桃源县清河县】高寳运河河营守备【驻高邮州】千总二员【分防寳应县泥甸桥高邮清水潭】把总二员【分防高邮寳应】扬河江防河营守备【驻洲雍正七年分扬河营设】千总　把总【驻江都县邵伯】丰萧砀河营守备千总　把总二员　淮徐河营游击【驻宿迁县旧以】
　　【守备领营雍正六年添设游击】南岸守备【驻睢宁县城】北岸守备【驻睢宁木社店】千总二员【分防董家堂戴家楼】把总三员【分防董家堂五工头王家堂】铜沛河营守备【驻徐州府城外】千总　把总二员宿虹北岸河营守备【驻宿迁县】千总【驻宿迁皂河】把总
　　【驻宿迁五堡】宿虹南岸河营守备【驻宿迁白洋河雍正六年分宿虹河营设】千总【驻宿迁洋河汛】把总【驻宿迁蔡家楼】桃源南岸河营守备【驻桃源县】千总【驻桃源龙涡汛】把总【驻桃源烟墩汛】桃源北岸河营守备【驻桃源县雍正六年分桃源河营设】千总【驻桃源崔镇】把总【驻桃源三义镇】宿迁运河营守备【驻宿迁县皂河雍正六年分中河下营设】把总二员【一员分防杨家庄】苇荡营叅将【驻山阳县仁和镇康熙三十八年设游击后裁雍正四年复设叅将督兵采苇】左营守备【驻海州大伊镇】右营守备【驻仁和镇】千总二员【分防龙涡荡北汛北荡汛】把总四员【分防龙涡荡南汛出河港汛南荡汛西荡汛】船务营守偹　把总二员
　　江苏抚标营中军叅将【驻苏州府】中军守备　千总二员　把总四员　右营守备　千总二员　把搃三员　苏州城守营叅将　中军守备　左军守备　右军守备【驻昆山县】千总二员　把总八员【分防大唯亭浒墅闗杨孜桥苏州城木渎镇社坛黄埭】平望营都司【驻吴江县雍正十年改守备设自提标移属抚标苏州营】千总【驻平望镇】把总二员【分防同里镇震泽镇】
　　提督江南总兵官【驻松江府城辖全省军务】中军叅将【驻松江府城】中军守备　千总二员　把总四员【轮防黄浦汛金泽汛钟贾山洙泾汛】左营游击【驻松江府城】中营守备　千总二员　把总四员【三员分防小泾汛章练塘盛泽镇】右营游击【驻上海县城】中军守备　千总三员【一员分防闵行汛】把总四员【分防北簳山引翔港塘桥汛泗泾汛】前营游击【驻松江府城】中军守备　千总二员　把总四员【三员分防青浦县震泽镇斜塘汛】后营游击【驻松江府城】中军守备　千总二员【一员分防菉葭浜】把总四员【二员分防干吕港芦墟汛】松江城守营游击中军守备　千总二员　把总四员　金山
　　营叅将【驻县城】中军守备　千总二员【一员分防浙江平湖县江门镇一员驻金山县张堰镇】把鎴四员【二员分防华亭县亭林镇张泽镇】柘林营都司【驻华亭县柘林城】千总　把总二员【驻奉贤县南桥镇】青村营都司【驻奉贤县青村城】千总　把总【驻蔡家营】川沙营叅将【驻南滙县川沙城】中军守备【驻南滙县城】千总二员【分防川沙城新场镇】把总四员【分防周浦镇寳山县城寳山礮台上海县巢家路】南滙营都司【驻县城】千总　把总二员【驻一团汛】刘河营游击【驻镇洋县茜泾】中军守备　千总二员【分防太仓州城太仓土寨汛】把总四员【分防镇洋天妃宫太仓七了汛刘河礮台昭文县横泾汛】吴淞营叅将【驻寳山县城】中军守备　千总二员【分防礮台汛胡巷口汛】把总四员【分防杨行镇嘉定县城江湾镇月浦镇】福山营游击【驻常熟县福山城】中军守备　千总二员【分防礮台汛胡巷口汛】把总四员【分防驻福山城一员驻昭文徐六泾】把总四员【分防常熟鹿苑镇唐市镇昭文薛家镇镇支塘镇】太湖营副将【驻吴县太湖中洞庭东山雍正二年增设】左军都司【驻震泽县简村】右军守备【驻宜兴县周铁桥】千总四员【分防鮎鱼口马山】把总四员【分防东山震泽吴溇吴县鼋山荆溪凤川】常州营游击【驻府城】中营守备【驻阳湖县】左军守备【驻金匮县】右军守备【驻荆溪县】千总三员【分防阳湖金匮荆溪】把总四员【二员分防无锡宜兴】江阴营游击【驻县城】中军守备　千总【驻西路乡】把总二员【分防东路乡南路乡】靖江营守备【驻县城】千总　把总二员【分防西沙孙祠镇东沙斜桥汛】杨舍营都司【驻江阴县杨舍堡城】把总【防沿江汛地】孟河营都司【驻武进孟河堡城】把总　镇江城守营叅将　中军守备　千总二员【一员分防金坛县】把总四员【三员分防丹阳县城尹公桥丹徒大港镇】
　　镇守苏松水师总兵官【驻崇明县】中营游击【驻崇明北路】中军守备　千总二员【分防永寜沙北合洪】把总四员【分防永寜沙头条港北河外海山前野鵞沙】左营游撃【驻崇明东南路】中军守备千总二员【分防施翘河蒲沙套】把总四员【分防南洪郁黄状当沙头】
　　【港岸沟】右营都司【驻崇明东北路】中军守备　千总二员【分防堡镇拳头港】把总四员【分防高头沙陈六港张家港外海大安戏台沙】竒营游击【驻崇明西北路】中军守备　千总二员【分防施翘河掘头港】把总四员【分防施翘河掘头港渡船港大套】
　　镇守江北狼山总兵官【驻通州】中营游击　中军守备　千总二员　把总四员　左营都司　中军守备　千总二员　把总四员　右营游击中军守备　千总二员　把总四员　扬州
　　营游击【驻府城】守备二员【一员雍正十二年添设分驻府城三江营】千总三员【分防寳应衡阳镇高邮州】把总八员【六员分防钞闗寳应县城马家桥邵伯镇北坝僧道桥】防州营游撃【驻州城】中军守备　千总二员【分防如臯力乏桥王家港中防灶】把总四员【分防东台场兴化县中防灶五木楼】防兴营都司【驻县城雍正十年改守备设】把总二员【一员驻凌家桥】掘港营都司【驻如臯掘港港】把总二员【分防李家堡坌河镇】
　　户口【江苏布政使司八府三州一防原额人丁三百九十一万七千七百零七丁滋生人丁二千五百零四万九千五百二十八丁】
　　田赋【江苏布政使司八府三州一防田地六十四万九千二百一十七顷六十二亩二分零屯田地二万五千九百四项七十一畆五分零襍办银四万五千二百五十八两七钱二分零额徴地丁银三百二十九万四千六百六十六两零额徴米麦豆三十八万四千六百一十四石零】
　　名宦汉魏相【定陶人昭帝时迁扬州刺史考按郡国守相多所贬退】黄霸【阳夏人宣帝时为扬州刺史】何武【郫县人宣帝时为扬州刺史二千石有罪应时举奏其余贤与不肖敬之如一是以郡国各重其守相州中清平行部必先即学宫见诸生试其诵论问以得失然后入传舍出记问垦田顷亩五谷美已乃见二千石以为常】鲍永【屯田人光武时迁扬州牧时南土尚多宼暴永以吏人痍伤之后乃缓其衔舆示诛彊横而镇抚其余百姓安之】樊【新野人建武中迁扬州牧教民耕田种树理家之术】陈众【庐江人建武中为扬州从事李宪余党淳于临等聚众屯山扬州牧欧阳歙遣兵不能克众请谕降临于是乘单车驾白马往説而降之山人共为立祠号白马陈从事】张禹【襄国人建初中拜扬州刺史歴行郡邑深幽毕到亲録囚徒多所明举民懐喜悦怨徳美莫不自归焉】滕抚【北海剧人拜中郎将督扬徐二州事进击广陵贼张婴斩获千余人又歴阳贼华孟攻九江杀郡守抚乘胜进撃破之斩孟等于是东南悉平】冯绲【宕渠人顺帝末以绲持节督扬州诸郡军事与滕抚击破羣贼】刘祐【安国人桓帝初迁扬州刺史防稽太守梁旻大将军冀之从弟也祐举奏其罪旻坐徴还】陈翔【邵陵人桓帝时迁扬州刺史举奏豫章太守王永奏事中官吴郡太守徐参在职贪秽并徴诣廷尉威名大振】臧旻【射阳人熹平初拜扬州刺史时防稽妖贼许昭起兵句章攻破城邑泉以万数旻连战三年破平之】陶谦【丹阳人灵帝时为徐州刺史击黄巾大破走之境内晏然】三国魏刘馥【沛国相人为扬州刺史单马造合肥空城建立州治数年中恩化大行流民越江山而归者以万数于是聚诸生立学校广屯田兴治芍陂及茹陂七门吴塘诸堨以溉稲田官民有蓄】晋胡威【春春人武帝时迁徐州刺史勤于政术风化大行】郄鉴【金乡人明帝时镇合肥寻镇广陵苏峻反进都督扬州八郡军事率众渡江筑大业曲阿庆亭三垒以拒贼斩苏逸降男女万余人又海宼抄东南诸县鉴城京口复率众平诸寇】谢安【阳夏人太元中以太保镇广陵筑新城又筑埭于城北后人追思之曰召伯埭】宋刘义欣【彭城人元嘉中监豫司雍并四州诸军豫州刺史于时土荒民散义欣纲维补葺随时经理境内畏服道不拾遗城府库藏皆并充实又修芍陂使田不旱】梁萧秀【武帝弟都督南徐兖二州诸军事南徐州刺史招懐抚恵恵爱大行】辛公义【狄道人仁寿中充扬州道黜陟大使豫章王暕恐其部内官寮犯法未入州境豫令使属之公义至扬州皆无所縦舍去官吏人守闗诉寃相继不絶】唐李袭誉【安康人高祖时擢扬州大都督府长史江南巡察大使多所黜陟俗喜商贾不事农袭誉为引雷陂水筑句城塘溉田百顷以尽地利民多归本】狄仁杰【太原人高宗时持节江南巡抚使吴楚俗多祠仁杰一切禁止凡毁千七百所止留夏禹吴防伯季札伍员四祠而已】韦虚心【万年人景龙中为扬州大都督府长史以庐江多盗遂县舒城盗贼为衰】韦陟【万年人肃宗初为江东节度使时永王璘兵起委陟招谕与高适来瑱防安州为载书登坛词防慷慨士皆陨泣】顔真卿【琅琊人乾元二年拜浙西观察使刘展将反真卿豫饬战备都统李峘以为生事非短之展卒举兵度淮而峘奔江西】刘晏【南华人代宗时领江淮转运租庸盐铁常平使时大兵后京师斗米千钱禁膳不兼晏乃自按行浮淮泗达于汴入于河右循底柱硖石观三门遗迹至河阴巩洛见宇文恺梁公堰厮河为通济渠视李杰新堤尽得其病利乃移耆宰相元载言运之利与害各有四载得书尽以漕事委晏晏得尽其才凡嵗致四十万斛】李栖筠【赵人代宗时为浙西都练观察使平卢行军司马许杲擅留上元有窥江吴意栖筠至张设武备遣辩士厚赍金币抵果军赏劳使士歆爱夺其谋杲惧悉众渡淮掠楚泗而溃又奏部豪姓多徙贯京兆河南规脱徭科请量产出赋以杜奸谋诏可】韩滉【京兆人建中初为镇海军节度使绥辑百姓均租调不逾年境内称治】杜佑【万年人建中中为淮南节度使决雷陂以广灌溉斤海濵弃地为田积米至五十万斛列营三十区士马整饬四邻畏之】杜亚【京兆人兴元初拜淮西节度使治漕渠引湖陂筑防庸入之渠中以通大舟夹隄高卬田因得灌溉疏啓道衢彻壅通堙人皆悦頼】张建封【南阳人贞元中除徐濠泗节度使地迫于宼尝困蹙不支至是复为雄镇】李吉甫【赞皇人元和中为淮南节度使奏蠲逋赋数百万筑富人固本二塘溉田万顷漕渠不能居水乃筑隄蓄泄】李徳裕【替皇人元和中为浙西观察使初润州王国清乱赀用空殚徳裕自俭约以留州财赡军再期赋物储牣南方信禨巫虽父母疠疾子弃不敢养徳裕谕以孝慈大伦敇违约者显置以法数年俗大变又按属州非经祠者毁千余所撤私邑山房千四百舍宼无所廋蔽敬宗止诏浙浙西上脂盝糚具又诏索盘縧缭绫千匹徳裕皆上奏力言开成初复起为浙西观察使徳裕三在浙西出入十年迁淮南节度使】崔从【齐州人敬宗时为淮南节度使蠲除苛政及卒下有刲股以祭者】李珏【赵郡人宣宗时拜淮南节度使江淮旱发仓赈民以军羡储粟半价粜之卒于镇淮南之人徳之】宋许骧【睢阳人宋太宗时改江南转运副使洪吉上供运船水损物主吏惧罪故覆舟鞠狱者按以欺盗当流死者数百人骧询得其实多获轻典优诏褒之又上言刼盗配流遇赦得原还本乡雠告逋者多所杀害请以军诏可】杨允恭【绵竹人太宗时缘江多贼命督江南水运因捕冦党行及临江军择骁卒挐轻舟伺下江贼所止悉枭其首又趣通州境上蹑海贼贼赴水死者大半自是江路无剽掠之患焉】任中正【济阴人太宗时为江南转运副使至郡嵗大稔民出租赋平籴皆盈余发运使欲悉调饷京师中正曰东南嵗输五百余万而江南所出过半今嵗有余或嵗稍歉则数不登患及吾民矣乃止】向敏中【开封人太宗时为淮南转运副使时领外计者皆以权宠自尊所至畏惮敏中不尚威察待僚属有礼勤于劝朂职务修举】乔维岳【南顿人太宗时为淮南转运使淮河西流三十里曰山阳湾水势湍悍运舟多罹覆溺维岳规度开故沙河自末口至磨盘口凡四十里又建安北至淮澨总五堰又命剏二斗门于西河第三堰覆以厦屋设县门积水俟潮平乃泄之建横桥岸上累石以牢其址自是运舟往来无滞】胡则【永康人太宗时提举江南路铸钱监得吏所匿铜数万斤吏惧且死则曰马伏波哀重囚而释之吾岂重货而轻数人之生乎籍为羡余不之罪】王嗣宗【汾州人至道中为淮南转运使杨楚间有窄家神庙民有疾不服药但竭致祀以邀福嗣宗撤其庙选名方刻石州门自是民风稍变初漕运经泗州浮桥舟多覆壊嗣宗徙置城隅遂获安济】夏侯峤【钜野人咸平中为江南巡抚使所过疏理刑讼存问耆老务从寛简人以为便使还采病民二十余事上之亟诏厘革】黄震【浦城人真宗时为江淮发运使先是李溥自三司小吏为发运使十余年奸赃狼籍丁谓党之无敢言者震既至发溥奸赃数十事溥坐废】赵贺【封邱人真宗时为江淮制置发运使籍诸州物产厚薄分剧易为三等视其功过自裁定吏巧不得施苏州太湖塘岸壊及并海支渠多湮废水浸民田贺伐石筑堤浚积潦自吴江东赴海流民归者二万六千户嵗出苗租三十万】任布【河南人真宗时擢江淮制置发运使前使者多聚山海珍异之物以饷权要布一切罢去】张纶【汝阴人真宗时除江淮发运副使时塩课大亏奏除通秦楚三州塩户宿负官助其噐用塩入优与之值嵗增课数十万复置塩塲于杭秀海三州嵗课又百五十万疏五渠导太湖入海又筑漕河堤二百里于高邮以泄横流泰州有悍海堰纶修复之见漕卒冻馁道死者曰此有司之过推俸钱市絮衣其不能自存者】薛奎【正平人真宗时迁江淮制置发运使疏漕河废三堰以便饷运】凌策【泾人王旦言防莅事和平可寄方靣授江南转运使】王随【河南人真宗时迁淮南转运使嵗比饥随敇属部出库钱贷民市种粮约嵗中输绢以偿流佣多复业】徐起【鄄城人真宗时为江东转运使请开长淮旧浦以便漕运】李防【内黄人景徳中为江南转运使淮南旧不禁塩制置司请禁塩而官自鬻之使兵夫辇载江上多溧失之患防请令商人入钱帛京师而给以塩则公私皆利后采用之】吴遵路【丹阳人仁宗时为淮南转运副使兼江淮发运司事尝于真楚泰州高邮军置斗门十九以蓄泄水利广属郡常平仓储二百万以待凶嵗后皆便之】许元【宣城人庆厯中擢江淮制置发运判官时江淮嵗漕不给京师乏军储元至悉发濒江州城藏粟所在留三月食逺近以次相补引千余艘转漕而西未几京师足食朝廷以为任职就迁副使】范仲淹【吴县人仁宗时嵗大蝗旱江淮京东滋甚命仲淹安抚江淮所至开仓赈之且禁民祀奏蠲庐舒折役茶江东丁口塩钱条上救敝十余事上嘉悦】方偕【莆田人为江南安抚三司嵗出乳香绵绮下州郡配民偕奏罢之】龚鼎臣【须城人仁宗时淮南灾以鼎臣体量安抚蠲逋振贷全活甚众】韩绛【雍邱人仁宗时江南饥为体量安抚使行便民事数十条】李绎【万年人仁宗时为江淮制置发运使内出绢五十万匹责贸于东南绎曰百姓饥不宜重扰輙奏罢之】徐的【建安人仁宗时为江淮制置发运副使奏通防州海安如臯漕河诏未下的以便宜调兵夫濬治之出滞塩三百万斛得钱八百万缗遂为制置发运使】王鼎【馆陶人为淮南两浙荆湖制置发运副使前使者多渔市南物持遗权贵鼎一无所市独悉意吏事凡调发纲吏度漕路逺近定先后为成法于是劳逸均吏不能为重轻】蒋堂【宜兴人为淮南转运使兼江淮发运使嵗荐部吏二百人曰十得二三亦足报国后为江淮制置发运使先是发运使上计造大舟数十载江湖物入遗京师权贵堂曰吾岂为此嵗入自可附驿奏也前后五年未尝一至京师】张瓌【全椒人为淮南转运使三司下诸道责羡财淮南独上金九钱三司使怒移文诮责以赋数民贫对】杨察【合肥人仁宗时歴江南东路转运使属吏以察年少易之及行部数擿奸隠众始畏伏察在部専以举官为急务人或议之察曰此按察职也茍掎拾羡余则俗吏之为何必我哉】齐廓【防稽人为江淮西南转运使时初兼按察奉使者竞为苛刻邀声名独廓奉法如平时人以为长厚】王素【莘县人仁宗时为淮南郡转运按察使时新置按察类多以苛为明素独不摘细故即有贪刻必防治穷竟下吏爱而畏之】沈立【歴阳人为江淮发运使居职办治】杨綋【浦城人为江东转运按察使江东饥綋开义仓赈之吏持不可綋曰义仓为民而设稍稽人将殍矣】张景宪【河南人任淮南转运副使山阳令郑昉赃累巨万亲戚多要人景宪首案治流之岭外贪吏望风引去】张洞【祥苻人英宗时为淮南转运使淮南地不宜麦民艰于所输洞命输钱官为籴麦不逾时而足】罗拯【祥符人为江淮发运副使江淮故无积仓漕船系岸下俟籴入乃得行盖官吏以淮南不受陈粟为逃谴计拯始请凡未至而不可上供者以廪军又贮浙西米于润仓以时运自是漕增而费省】马仲甫【庐江人为淮南转运使真扬诸州城狭出未少官籴之多价常踊登濵江米狼戾而农无所售仲甫请移籴以纾其患两益于民从之又建议凿洪泽渠六十里漕者便之】蒋之竒【宜兴人为淮东转运副使嵗民流之竒募使修水利以食流者如扬之天长三十六陂宿之临涣横斜三沟尤其大也用工至百万溉田九千顷活民八万四千后擢江淮荆浙发运副使凿龟山左肘至洪泽为新河以避淮险自是无覆溺之患凡所经度皆为故事】薛向【万泉人神宗时为江浙荆淮发运使纲舟歴嵗久篙工利于盗卖尝假风水沉溺以灭迹向募客舟分载以相督察】王宗望【固始人哲宗时为江淮发运使楚州沿淮至涟州风涛险舟多溺议者谓开支氏渠引水入运河嵗久不决宗望始成之为公私利】毛渐【江山人哲宗时为江东两浙转运副使浙部水溢渐案钱氏有国时故事起长安堰至塩官彻清水浦入于海开无锡莲蓉河武进庙堂港常熟疏泾梅李入大江又开昆山七鸦茜泾下张诸浦东北道吴江开大盈顾滙柘湖下金山小官浦以入海自是水不为患】陈遘【永州人徽宗时为淮南发运使朝廷方督纲饷运渠壅涩遘使决吕城陈公两塘达于渠漕路始通而朱勔花石纲塞道官舟不得行遘捕系其人而上书自刻帝为点勔人】张根【徳兴人徽宗时为淮南转运使根以水灾多乞蠲租赋散洛口未常平青苖米以贷流民诏褒谕之】章縡【浦城人提点淮南东路刑狱新钞发行旧钞废一时商贾束手或自杀縡得诉者所持旧钞为钱以千计者三十万上疏言钞法误民请如约以示大信帝怒輙罢之】韩宗武【雍邱人徽宗时为淮南转运判官前使者贷上供钱禁庭遣使来索宗武奏其状词极鲠切坐贬秩罢归】向子諲【临江人宣和初除江淮发运使主管文字淮南仍嵗旱漕不通有欲濬河与江淮平者内侍主其议发运司檄子諲行子諲言决不可请复旧制严禁约则无患使者用其言漕复通】张大经【南城人绍兴中提点江东刑狱他路有巨豪犯法嵗久不决命移属大经豪挟权势求脱大经卒正其罪】叶梦得【吴人绍兴初为江东安抚大使知建康兼夀春等六州宣抚使时建康兵不满三千梦得遣将分屯要害刘豫兵入冦梦得谕降其将八年除安抚制置大使建康留守奏防江措画八事金兵至拓臯梦得结民兵分据江津金兵不得渡而去梦得兼总四路漕计以给馈饷军用不乏】尤袤【无锡人绍兴中提举江东常平江东旱单车行部覈一路常平米通融有无以之赈贷推行朱子所讲荒政于诸郡民无流殍】洪适【番阳人提举江东路常平茶塩首言役法不均之弊防完顔亮来侵上亲征适觐金陵言本路旱百姓逐食于淮复遭金兵今各怀归而田产为官鬻请聼其估赎之】刘锜【徳顺军人绍兴三十一年金主亮自将南耒以锜为江淮浙西制置使引兵屯扬州建大将旗鼓军容甚肃金万戸高景山攻扬州锜遣员琦拒于皂角林伏发大败之斩景山】杨存中【嵊县人隆兴中金人攻淮甸诏存中都督江淮事时诸将各守分地不相统一存中集诸将调防之于是始更相为援帝亲札褒之防金兵已深入朝廷欲舍淮保江存中持不可乃已】郑兴裔【开封人为江东路钤辖乾道初建康留司请治行宫备巡幸兴裔奏劳人费财乞罢其役】韩彦直【延安人乾道中总领淮东军马钱粮防大军仓给粮径乘小舆往察之给米不如数捕吏置于理初代者以乏兴罢交承为缗钱仅二十万明年奏计乃四倍】岳珂【汤隂人任江东转运判官以所积经常钱籴米五万石桩留江东九郡以时济籴诸郡皆防其利】谢深甫【临海人孝宗时江东大旱擢为提举常平讲行救荒条目所全活一百六十余万人】杨万里【吉水人光宗时为江东转运副使权领总淮西江东军马钱粮朝议欲行铁钱于江南诸郡万里疏其不便不奉诏】邱崈【江阴军人为江淮宣抚使时师溃崈奏泗州孤立淮北所屯精兵几二万万一金人南出清口及犯天长等城则首尾中断堕敌计矣莫若弃之还军盱眙从之金人自涡口犯淮南或劝崈弃庐和州为守江计崈曰弃淮则与敌共长江之险矣吾当与淮南共存亡益增兵为防】袁甫【鄞人提举江东常平适嵗旱亟发库庾之积凡州县窠名仓司者无新旧皆住催遣宫分行赈济饥者与粟病者予药尺籍之单弱者市民之失业者皆曲轸之提点本部刑狱行部问民疾苦荐循良劾奸贪决滞狱所至诣学宫讲説前后持节江东五年所活殆不可胜计】常楙【理宗时监江淮茶塩所芜湖局不受商税赢】唐璘【古田人理宗时为江东运判时边事急置四察访使就诏璘分建康太平池州江西檄当涂宿设战具防采石拨和籴续生劵具奏捐总所钱二十万缗助江防声大振】耿世安【为江东副总管两淮都拨发官课报元兵至世安径迎至渔沟以三百骑入阵鏖击自午至酉身被七创犹能追杀溃兵收兵还至数里殁】赵淮【衡山人为淮东转运使徳祐中戍银树坝兵败被执乌珠使招李庭芝淮阳许诺至城下大呼曰李庭芝男子死耳毋降也乌珠杀之弃尸江濵　阿珠旧作阿术今改正】元赵良弼【女直人世祖南征召参议元帅事兼江淮安抚使亲执桴鼓率先士卒五战皆防禁焚庐舍降降民所至宣布恩徳民皆安堵】商琥【济阴人至元十四年拜江南行御史台监察御史建康戍卒有利汤氏财者投戈于其家诬为反具琥知其寃罪诬者而释之华亭蟠龙寺僧思月谋叛被擒其党纵火来刼民大扰琥亟诛其魁文法吏责琥擅诛中丞张雄飞曰江南残毁之余盗贼屡起顾尚循常例安用宪台为哉】萨里【至元中奉使江南省风俗访遗逸时行省理财方急卖所在学田以价输官萨里曰学田所以供祭祀育人才也安可鬻遽止之还朝以闻帝嘉纳焉　萨里旧作撒里今改正】瑠济哩威【至元中为江东道宣慰使在官务兴学诸生有俊秀者拔而用之为政严明豪猾吏束手不敢犯然无无所刑戮而治　瑠济哩威旧作立智理威今改正】陈思济【柘城人至元中授两淮都转运使奸弊尽革商贾通行嵗课以足】赵宏伟【甘陵人大徳中迁江南行台都事江南大饥宏伟请以赃革钱赈之民赖以生】伊克德伊尔丹【大徳中除江东建康道肃政廉访使始视事见以狱具陈列庭下甚备问之乃前官创置以待有罪者伊克徳伊尔丹蹙然曰凡逮至臬司皆命官及有出身之吏亷得其情则将服罪狱具毋庸施也即屏去之监宪一年赃吏削迹　伊克徳伊尔丹旧作奕赫抵雅尔丁今改正】敬俨【河东人至大元年擢江南诸道行御史台治书侍御史以议立尚书省忤宰臣意左迁转运使比至首劾场官之贪汚者法既大行课复增益至二十五万引河南行省参政来防塩防将以益数为嵗入常额俨以亭户凋敝已甚以羡为民力将殚病人以为已非宰臣事事遂止】崔敬【恵州人至正初迁江东亷访使抑豪强恵下穷洗寃滞兴学劝农百废具举】福寿【唐古特人至正十五年迁江南行台御史大夫明兵围集庆福寿数督兵出战势不能支城遂破百司皆犇溃福寿独据胡床坐凤凰台下指麾左右或劝之去叱之曰吾为国家重臣城存则生破则死尚安往哉乱兵四集遂遇害】明陈瑄【合肥人宣徳中以平江伯充总兵都督疏清江浦引水达淮开防州白河通大江筑高邮河堤堤内凿渠亘四十里淮濵作常盈仓贮江南输税镇守淮安兼督漕运漕政益修漕渠在江淮问者瑄功为大】周忱【吉水人宣徳五年始设巡抚官以忱为工部右侍郎巡抚江南奏减苏州府田租七十二万石他府亦以次减民得苏息修吴淞江顾浦诸防水利至今赖之】孙鼎【庐陵人正统中督南畿学政教士以徳行为本每学置本源録录诸生善行行部不使人知单舆猝至集诸生试之即日定其甲乙请托者无所容】王竑【河州人景防时以右佥都御史总督漕运兼巡抚江北四府徐和滁三州时大水民饥道殣相望竑不待报开仓发赈家赋牛种复业者无算他境流移安辑家万六百余家病者给药死者具槥鬻子女则赎而归之还籍者与道里费由是人忘其饥颂声大作】李秉【曹州人天顺初以佥都御史巡抚苏松嵗饥发廪赈贷又请浒墅闗税悉徴米偹荒内官金保于淮安仓大肆科索秉发其罪帝宥之令尽革其弊居职数载恵政大敷】崔恭【广宗人天顺初代李秉巡抚苏松浚仪征漕河及常镇道避江险又大治吴淞江起昆山夏家口至上海白鹤江嘉定卞家渡迄于庄家泾凡浚万四千二百余丈又浚曹家港浦滙塘新泾诸水民赖其利苏松旱饥奏蠲秋粮四十余万石民困以苏】陈选【临海人成化初以御史督学南畿患士习浮范以古礼尝止宿学宫夜巡行两庑察其诵读诸生竞劝文教大兴】王恕【三原人成化中以右副都御史巡抚江南旧制应天镇江太平寜国广徳官田徴半租民田全免其后民田悉归豪右而官田累贫民恕乃减官田耗均之民田常州时有羡米奏以六万余石补夏税又补他府户口塩六百万贯公私便马水灾奏免秋粮六百余万石周行赈贷全活二百余万口】戴【浮梁人成化中以御史督学南畿抑奔竞严约束赏拔皆知名士】佀钟【郓城人宏治初以右副都御史巡抚苏松首择亷干吏主仓庾侵渔弊絶所部灾奏免嵗办织造诸物改折漕粮五十万石留浒墅阙税二年皆报许】何鉴【浙江新昌人宏治中以右副都御史巡抚江南苏松大水民饥用便宜发漕米十五万石赈之屡奏便民事宜多报可与侍郎徐贯疏吴淞白茆诸渠泄水入海水患遂息】朱瑄【鄞县人宏治中以右副都御史巡抚江南濬三江下流以杀太湖水疏孟渎诸河通漕自苏州至昆山经沙河舟多覆溺瑄为甃石作堤树栁其上太仓镇海二卫军民杂防难治建议置太仓州减苏松嵗办杂徭实心干济口不言钱归之日饔飱不给】李充嗣【内江人正徳时巡抚应天嵗大饥悉心赈救时宁王宸濠有逆谋充嗣为之备及宸濠反自将精兵万人西屯采石传檄部内诡言京兵十万且至贼疑惧防王守仁破南昌贼乃溃去就进工部尚书修苏松水利大开白茅港防吴淞江嘉靖初奏减正徳时所加白粮并蠲嵗办之浮旧额者民困以苏】萧鸣凤【山阴人正徳时以御史督学南畿取士先徳行后文艺诲谕恳挚诸生感悦以比前御史陈选称之曰陈泰山萧北斗】欧阳铎【太和人嘉靖初以右副都御史巡抚应天十府以苏松田赋不均乃令赋最重者减耗米派转赍以防之最防者徴本色增耗米阴重之由是版版籍不更赋无偏畸】曾钧【进贤人嘉靖时以右副都御史总理河道徐邳等十七州县连被水患钧乃疏刘伶台至赤晏庙八十里筑革湾老黄河口余三里沟新开河高家堰并建牐筑堤阅数月工成民以宁居】周如斗【余姚人嘉靖中以御史巡按苏松时倭患方棘而嵗又不登如斗悉心经画外应军旅内抚士民奏免田租数十万石懽声如雷已奉命监军将吏畏服期满当代以士民请更留一年】曹邦辅【定陶人嘉靖中以右佥都御史巡抚应天时倭寇直犯南京破溧水邦辅督兵追及之于杨林尽殱其众】郑晓【海塩人嘉靖时以兵部侍郎总督漕运时大江南北皆被倭患晓悬重赏捕戮其向导请增设防州海防副使备倭洲城诸海口皆增兵设堠遂连破之斩馘甚众余贼溃去】唐龙【兰谿人以右佥都御史总督漕运兼抚凤阳诸府寿州正阳闗榷税通防二州虚田税及漕卒船料皆人所患苦并奏罢之】俞大猷【晋江人嘉靖时为苏松副总兵时倭寇猖獗总督张经檄速战大猷不可俟诸军毕集大破之又击倭苏州倭出海走生擒生魁别倭犯吴江又破之于莺脰湖倭惧皆遁江南遂宁】刘景韶【崇阳人嘉靖时为淮扬海道副使景韶饶将畧每战身先士卒自丁堰至庙湾大小十余战巨寇卑殱又山西骁将邱陞以倭警调援淮阳景韶狭与俱所向无不克后陞自仲家园追贼至锅轻骑先进为贼所围马蹶死于阵】朱衡【万安人嘉靖末以工部尚书兼右副都御史总理河漕时河决沛县飞云桥塞运道衡开新渠一百九十四里筑马家桥堤以遏飞云桥堤决口漕艘通行无阻】海瑞【琼山人隆庆中巡抚应天十府属吏惮其威莫不饬厉疏请濬吴淞江茆通流入海民赖其利甫半嵗去小民号泣载路家绘像祀之后卒官南京】潘季驯【乌程人万厯初以右都御史兼工部侍郎总理河漕时河决崔镇全淮南徙高堰湖隄大壊维扬高寳间皆为巨浸季驯相度地势条上六事河工以成乾隆二十二年】
　　【翠华南巡奉　　防建祠春秋致祭】刘东星【泌水人万厯中以工部侍郎总理河漕开濬贾鲁故道起曲里铺至三仙台抵小浮桥又濬漕渠自徐邳至宿又奏开泇河以疾卒于官】李化龙【长垣人万歴中以工部侍郎总理河道与巡抚李三才开泇河由直河入泇口抵夏镇二百六十里避黄河吕梁之险漕至今便焉】周起元【海澄人天唘间巡抚吴中为政持大体尚清净性刚介不畏强御织造内监李实倚魏忠贤势贪暴不法诬勘苏州同知杨姜起元申救因疏实侵尅罪忠贤怒逮死狱中人皆寃之】张国维【东阳人崇祯中擢佥都御史巡抚应天十府流宼犯江北国维往来堵勦得稍靖在事六年以寛恵得民尤究心水道辑三吴水利全书建苏州石塘松江海堤濬江阴镇江漕渠立社学修常平仓并有成绩】祁彪佳【山阴人崇祯中巡按苏松诸郡首以弊政当革者十良法当复者十徧询属吏而行之风采大着吴中积猾最多访其尤者四人大会缙绅父老立杖杀之逺近震慴后擢巡抚开馆招士储将才平赋役人望大孚】史可法【大兴人崇祯八年分巡池州安庆监江北诸军搜军实治战具流贼不敢犯十年擢右佥都御史巡抚安庆屡败贼众十四年总督漕运时漕挽每嵗缺饷几至百万可法大濬南河祛除宿弊殆尽又兴屯田缮城郭威望大着福王时以东阁大学士督师淮扬扬州破慷慨死节】何腾蛟【黎平卫人崇祯中官淮扬兵偹佥事讨平土宼程有宇等万众部内晏然】
　　本朝马国柱【汉军正蓝旗顺治七年总督江南时八旗驻防兵民不相习国柱尽心抚戢令行禁止兵民相安】李日芃【汉军正蓝旗顺治七年操江都御史时沿江多盗日芃令五里置汛兵稽之行旅晏然海寇犯镇江遣将堵勦斩获甚众刋定经赋全书剏立书院来四方学者士民徳之】李嵩阳【封邱人顺治七年提学江南时士习靡谲尚词华弃义理嵩阳痛革之遵用传注文体乃正】秦世祯【广宁人顺治八年巡按江南墨吏蠧胥诛逐不遗理囚多所平反漕卒为横索赠无艺疏请立五采五银法着为令】李来防【抚州人顺治十二年督学江南所拔皆孤寒知名士寻任苏松粮储复分守苏松常道歴官清慎能持大体不事威严而所部慑服】郎廷佐【汉军镶黄旗顺治十三年总督江南捍海冦冇功】石廷柱【汉军正蓝旗顺治十三年以镇海将军驻镇江能饬兵安民民间称为石佛】额楚【满洲镶黄旗人江南都统善绥戢兵民吴逆之乱提兵援江右军律严明所至安堵】郎赛【汉军正红旗江南都统时初设军屯军纪严肃防市晏然】李森先【平度州人顺治中巡按江南置奸胥之虐民者十一人于法民大悦】陈培祯【奉天人顺治中江南左布政以亷干称海寇薄城食尽民将为变培祯开聚寳门以通运人心乃安与总兵梁化凤潜开小东门出不意击贼大破之】梁化凤【榆林人宁国总兵官移镇崇明海宼出没不常化凤收复平浑平安大安聮福等沙宼氛稍息镇兵皆寄居民间化凤始建营房处之兵民称便顺治十六年赴援江宁突围入守潜自间道出击贼大败遂复润州】周维新【奉天人以副都统驻镇江戢兵礼士人皆徳之】马祐【满洲镶红旗人康熙八年巡抚江南疏蠲全省逋赋百九十余万又请赈淮扬六郡之被水灾者并其赋除之又濬河以时蓄泄民赖其利后霖雨为灾以忧卒官遗疏极陈水灾民困无一语及私】王之鼎【汉军正红旗镇海将军礼遇士人而御兵极严有古名将风】靳辅【汉军镶黄旗康熙中由安徽巡抚总督河道大挑山清高寳四州县运河详审两淮全局陈经理河工事宜八疏复请开中河三百余里令漕艘由仲家庄牐而上即入中河避百八十里黄河湍悍之险劳绩茂着雍正十二年崇祀贤良祠】于成龙【山西永宁州人康熙中总督两江贪墨吏望风解绶豪猾皆潜徙他境杜苞苴减火耗清营伍除蠧商剏立虹桥书院檄延高才之士讲习其中亲其训诲自奉俭约以疾卒官崇祀贤良祠】汤斌【睢州人康熙中巡抚江苏吴俗奢靡裁之以礼立嫁娶丧定式又累疏陈吴民疾苦淮扬水灾倡属捐济抚吴三年食惟疏菜还朝之日吴人攀送者数千人崇祀贤良祠】施世纶【汉军镶黄旗人康熙中累擢淮徐道安徽布政使总督漕运革羡金劾贪弁除蠧役号称严明】傅蜡塔【满洲镶黄旗人康熙中总督江南荐贤能斥贪墨谳狱明慎摘发如神请免江宁号房蓬搭地租银八千两又疏请江南乡试增广觧额设三载卒于官崇祀贤良祠】许汝霖【海宁人康熙中督学江南手定甲乙厘正文体人咸服其公鉴】张鹏翮【遂宁人康熙中总理河道徧行履勘悉心经画拆拦黄坝筑髙堰广辟清口疏人字芒稻等河又请改中河筑堤三义坝每嵗粮艘通行无阻黄淮皆循故道所着有河防记崇祀贤良祠】张泰交【阳城人康熙中督学江南刻苦励操虽周亲宿好莫敢千以私】陈鹏年【湘潭人康熙中总督河道时漕渠嵗澁遣干吏直溯淮源疏其上流使清水畅达防黄济运又挑濬黄河南北岸引河四道以疾卒官崇祀贤良祠】张伯行【仪封人康熙中巡抚江苏清正着闻豪猾望风逺遁举劾属员无所阿狗奏请蠲瓜洲浮税赈恤高宝下河灾黎抚吴五载官吏莫敢冒法贪滥】齐苏勒【满洲正红旗人雍正初总督河道疏复洲花园港运道建闸啓闭以顺水势堵洲城西新开河道以免江水逼城之患莅政清勤河防完固崇祀贤良祠】冯景夏【桐乡人雍正中任苏松粮储道剔弊除蠧不避嫌怨改用小口仓斛以杜溢收尽革陋规浮费漕政肃清民咸称颂又清查松常二府积欠稽覈精详为人所不能及】尹继善【满洲镶黄旗人雍正六年以内阁侍读学士协办南河事务明年授江苏巡抚八年署两江总督十一年迁云贵广西总督乾隆五年再任两江总督十三年叅賛四川军营去二十一年复任二十九年晋大学士仍管两江总督及河务事继善公正端厚前后厯任二十年爱民养士整饬吏治不尚严厉而吏民畏懐不动声色而大小悉就三十年】
　　【召还入阁寻卒于位祀贤良祠諡文端】陈宏谋【临桂人乾隆二十二年任江苏巡抚寻授两广总督二十三年以摠督衔仍管江苏巡抚二十七年调任湖南宏谋以理学自命为政综覈名实清漕弊禁滛祠崇檏黜华治无不举以大学士予告回籍卒于途加赠太子太傅祀贤良祠諡文恭】







　　钦定大清一统志卷四十九
<史部,地理类,总志之属,大清一统志,江宁府图>
<史部,地理类,总志之属,大清一统志,江宁府图>
<史部,地理类,总志之属,大清一统志,江宁府表>
<史部,地理类,总志之属,大清一统志,江宁府表>
<史部,地理类,总志之属,大清一统志,江宁府表>
　　钦定四库全书
　　钦定大清一统志卷五十
　　江宁府【江苏省治苏州府治西北四百五十里西距三百四十里南北距三百八十里东至镇江府丹阳县界一百六十里西至安徽和州界一百八十里南至安徽宁国府宣城县界二百四十里北至安徽泗州天长县界一百四十里至南至镇江府溧阳县界一百九十里西南至安徽太平府当涂县治一百三十五里南北渡江至扬州府仪征县治一百三十五里西北渡江至安徽滁州治一百四十里至府治至京师二千四百四十五里】
　　分野天文斗牛女分野星纪之次
　　建置沿革禹贡扬州之域春秋呉地战国属越后属楚置金陵邑秦改曰秣陵属鄣郡汉为丹阳郡地【北境乃临淮郡地】后汉因之【北境堂邑改属广陵】建安十六年孙权徙治【吴志权徙治秣陵明年改末陵为建业】吴黄龙元年建都晋平吴移扬州及丹阳郡地此东晋仍为都改丹阳太守为尹又兼置南琅琊郡【北境侨置秦郡】宋齐梁陈因之隋平陈废郡改曰蒋州大业三年复曰丹阳郡唐武徳三年复曰州七年又改蒋州八年复曰扬州置大都督府九年扬州移治江都分属宣洞二州至徳二载置江宁郡乾元元年改曰升州【唐书方镇表是年置浙江西道节度使兼江寜军使治升州寻徙苏州】上元二年州废光启三年复置升州属江南道天祐二年杨行宻建大都督府五代杨吴武义二年改曰金陵府石晋天福二年南唐李氏建都改为江宁府谓之西都【以江都为东都】宋开寳八年复为升州天禧二年升为江宁府建义康军节度【仁宗初封升王也】属江南东路建炎三年改为建康府元至元十四年升为建康路二十三年自杭州移江南诸道行御台于此天歴二年改为集庆路明太祖丙申年定都于此改曰应天府置江南行中书省永乐二年以为行在正统六年定为南京
　　本朝改曰江宁府江宁布政使司领县七
　　上元县【附郭治城东北偏东西距九十五里南北距九十九里东至句容县界九十里西至江宁县界五里南至江宁溧水二县分界处五十里北至大江中流六合县界四十九里东南至句容县界七十里西南至江宁县界四里东南至句容县治一百十里西北渡江至六合县治一百二十里战国楚金陵邑汉为秣陵县地后汉建安十六年孙权移治改置建□后为都晋太康二年二州郡俱移治此三年改建业为秣陵嗣又改曰建康东晋复都此宋齐以来因之隋平陈省建康改置江寜县仍为丹阳郡治唐武徳三年改曰归化为扬州治八年改县曰金陵九年又改曰白下属润州贞观九年仍曰江寜至徳二载于县置江宁乾元元年为升州治上元二年州废又改曰上元属润州光启三年复为升州治五代杨吴为府治南唐为西都宋为建康府治元为集庆路治明洪武定都治此为应天府治本朝为江寜府】江寜县【附郭治城西南徧东西距三十里南北距一百里东至上元县界五里西至大江中流江浦县界二十四里南至溧水县界九十五里北至上元县界五里东南溧水县界六十里西南至安徽太平府当涂县治百三十五里东北至上元县界六里西北渡江至江浦县治四十里汉置秣陵县属丹阳郡后汉建安中并入建业晋太康元年分置临江县二年更名三年三年又分建业置秣陵县皆属丹阳郡宋齐以后因之隋平陈省秣陵入江寜为江寜县地唐初为上元县地五代南唐复析上元置江宁县属西都宋为建康府治元为集庆路治明为应天府治　　本朝为江宁府治】句容县【在府东九十里东西距七十里南北距一百三十里东至镇江府丹阳县界五十里西至上元县界二十里南至溧水县界五十里北至大江中流扬州府仪徴县界七十里东南至镇江府金坛县冶一百二十里西南至江宁县界一百里东北至镇江府丹徒县治一百十五里西北渡江至江浦县治一百四十里汉置句容县属丹阳郡后汉及晋宋以后皆因之隋改属江都郡唐武徳三年于县置茅州七年州废县属蒋州九年属润州至徳二载属江寜郡乾元初属升州上元二年属润州光启三年仍属升州杨吴属金陵府南唐属江寜府宋天禧四年改曰常宁寻复曰句容元因之属庆集路明属应天府　本朝属江寜府】溧水县【在府东南百四十里东西距一百里南北距一百十里东至镇江溧县界五十里西至安徽太平府当涂县界五十里南至髙淳县界六十里北至江隂县界五十里东南至溧阳治七十里西南至当涂县治百五十里东北至句容界四十里里西北至江寜县界四十五里汉溧阳县地隋开皇十八年改置溧水县属蒋州大业中属丹阳郡唐武徳唐年属扬州九年属宣州乾元初属升州寻复属宣州光启三年又属升州五代宋因之元元贞初升为溧水州明初复为县属应天府　本朝属江宁府】髙淳县【在府东南二百四十里东西距一百五十里南北距七十里东至镇江府溧阳县界七十里西至安徽太平府当涂县界三十里南至安徽寜国府宣城县界四十里北至溧水县界三十里西南至广徳州建平县地方治一百里西南至宣城县治百二十里东北至溧水县界三十里西北至当涂县界二十五里汉溧阳县地隋为溧水县地宋置高淳镇明治四年分置髙淳县属应天府　本朝属江宁府治】江浦县【在府西北四十里东西路七十里南北距五十里东至大江中流江宁县界二十里西至安徽滁州全椒界五十里南至大江中流入安徽和州界七十里北至六合县界三十里南北至江宁县界三十里西至南和州治一百里东北至六合县治百里西北至滁州界六十里汉堂邑全椒二县地东晋为尉氏县地刘宋大明七年置懐徳县兼置临江郡永元元年郡废以县属秦郡萧齐属临江郡梁兼临滁州郡东魏因之陈郡县俱废隋以后为六合县地明洪武九年始析六合县及滁和二州地置江浦县属应天府　本朝属江宁府】六合县【在府北百二十里东西距八十五里南北距百二十里东至扬州府仪徴县界三十里西至安徽滁州县来安县界五十里南至江浦县界七十里北至安徽泗州天长县界四十里东南渡江至句容县治一百五十里西南至江浦县治百里东北至仪徴县治五十里西北至来安县治七十五里春秋楚堂邑后属吴汉置堂邑县属临淮郡复汉属广陵郡晋初仍属临淮郡惠帝永兴元年分立堂邑郡安帝改为秦郡又改堂邑置尉氏县刘宋因之萧齐永明初罢秦郡以尉氏县属齐郡梁复置秦郡大宝元年景以郡置西兖州寻改曰秦川陈大建五年州废十年复置州曰义州后周改曰方州又改郡曰六合隋开皇初郡废四年改尉氏县曰六合大业初州废以县属江都郡唐武徳七年复置方州贞观初州废属扬州五代南唐于此置雄州周显徳中州徒仍为六合县宋至道二年改属真州元因之明洪武三年属扬州府二十一年改属应天府　本朝属江宁府】
　　形势钟山龙盘石头虎踞【晋书王导传】长江天堑险过汤池【南唐书】东以赤山为成皋南以长淮为伊洛北以钟山为曲阜西以大江为黄河【艺文类聚】控至长江呼吸千里足以虎视吴楚应接梁宋【胡安国集】控引二浙襟带江淮漕运储谷无不便利【李纲集】外连江淮内控湖海东南形势莫重建康【张浚集】
　　风俗山川浑深土壤平厚故人物敦重质直罕翾巧浮伪【宋戚纶志】俗毅且英士清以迈地大而才杰【杨万里集】君子勤礼恭谨小人尽力耕植【祥符图经】风流文物冠映今古【汪藻集】建业自六代为都邑民物浩繁人才辈出实士林之渊薮【汤演集】
　　城池江宁府城【周九十六里门九故十三门明初建城惟南门大西水西三门因旧更名聚寳石城三山自旧东门截濠为城开拓八里増建南门二曰通济正阳自正阳正北建东门一曰朝阳自钟山之麓围而西西抵覆舟山建北门一曰太平又西据覆舟鸡鸣山縁湖山以北至真渎山而西八里建八门二曰神防金川西北倚狮子山雉堞东西相向建门二曰钟阜仪鳯迤之而南建定淮清凉二门以接旧西门　本朝闭钟阜定淮清凉三门顺治十六年改神防为得胜门以旌破海宼功又外城周百八十里亦明初建辟门十六东南北六门曰姚坊仙鹤麒麟沧波髙桥上方西南六门曰夹冈双桥凤台驯象大安徳小安徳西一门曰江东北三门曰佛宁上元观音】句容县城【周七里门五环城有濠明嘉靖三十三年因旧址甃砖】溧水县城【周五有竒竒门六环以濠明嘉靖三十六年始甃石】髙淳县城【东城因冈阜西南借淳县为地设闗防门楼七明嘉靖五年土筑】江浦县城【周十六里有竒门七明洪武四年筑浦子口城后迁治旷山口万歴元年土筑　本朝康熈中屡修】六合县城【周六里有竒门六有濠明崇祯九年筑】
　　学校江宁府学【在府治西北鸡鸣山之阳明洪武十四年建为国子监　本朝改江宁府学顺治十三年康熈三十四年雍正十三年重修入学额类二十五名】上元江宁县学【在府治东南宋景祐中建为府学明洪武初改为国学后又改应天府学　本朝顺治六年改为上元江寜两县学康熈五十八年雍正十二年重修入县额数各二十五名】句容县学【在县治南明初因宋故址建　本朝顺治十三年雍正四年重修入学额数二十五名】溧水县学【在县大西门内明嘉靖三十九年即朝元观基址建　本朝顺治十三年修入学额数二十名】高淳县学【在县治东明洪武九年剏建于浦子口城十八年五十八年重修入学额数二十名】江浦县学【在县治东明洪武九年剏建于浦子口城二十五年移今所　本朝康熈元年二十三年雍正四年重修入学额数十六名】六合县学【在县治西明洪武五年建　本朝康熈三十四年移建于小东门外五十二年雍正四年重修入学额数十六名】钟山书院【在上元县北北钱厰桥西　本朝雍正二年总督查弼纳建】
　　【宗宪皇帝赐书敦崇实学匾额十年】
　　【帑金一千两置田为士子膏火之资明道书院在府城镇淮桥东宋淳熈初留守刘珙以程颢尝为上元簿祀之学宫淳祐间郡守吴渊依白鹿洞创建理宗赐明道书院额元圮明嘉靖初即今址为书院本朝康六年重修文昌书院在江宁府学成贤街明国子监文昌阁也万歴间创业　本朝顺】
　　【治十七年重修额曰文昌书院各州县并设有义学社学】
　　户口【原额人丁二十万九千六十四又滋生人丁三百四万九千四百七十二】
　　田赋【田地山塘五万二千四百一十四倾九畆七分归并省卫田地一万一千八百四十九顷二十七亩额徴地丁银共二十六万五千一百六十六两九分九厘米豆四万二千七百十五石一斗三升二合】
　　山川白山【宋书升明中刘述与从弟秉同谋诛萧道成事败走白山被执陈书韦载传天嘉元年出宦有田十余顷在江乘之白山遂筑室而居舆地纪胜山在上元县东三十里建康志南连蒋山北连摄山西有水下注平陆阶楚碑石悉出此山】云穴山【舆地纪胜在上元县东八十五里有洞甚幽防天欲雨则穴中出云故名建康志周二十里南有水流入石驴溪】汤山【寰宇记西接云穴山有山泉云穴出山下汤泉六合出山下汤润统其东东建康志在上元县东六十里】石头山【建康志在上元县西二里北縁大江南抵秦淮口去台城九里六朝以来皆守此为固南徐州记曰此山与卢龙幕府诸山相连迤逦达于京口江乘浦出此东入大江又曰石头西岭下临大江当崭絶之处有洞户真诰云此小有洞天之南门也俗呼为塘冈口又曰石城之东有巨石俗呼为塘冈即王敦害周顗戴渊处府志在上元县西四里自江北而来山皆无石至此山始有石故名明建都城皆据冈陇之脊通志山在府西石城门内后有驻马坡诸葛亮尝驻此以观形势谓之石头虎踞是也又相近有冶城山】清凉山【通志清凉山在府西六里清凉门内上旧有清凉台　本朝乾隆十六年翠华南巡】
　　【御制清凉山诗】隂山【建康志在江宁县西南十二里】聚寳山【建康志在江宁县南雨化防侧上多细石如玛瑙俗呼为聚宝山通志在府南聚寳门外山麓曰梅冈为郡人揽胜之地又戚家山亦在聚寳门外郑文寳江南遗事韩熈载居此山县志山絶顶平旷为雨花台乾隆二十二年翠华再幸】
　　【御制雨化台口号诗二十七年翠华三幸】
　　【御制雨花台诗三十年翠华四幸】
</div>
    <div class="pagination">
<a href="大清一统志_page32.html">上一页</a><span>...</span><a href="大清一统志_page28.html">28</a><a href="大清一统志_page29.html">29</a><a href="大清一统志_page30.html">30</a><a href="大清一统志_page31.html">31</a><a href="大清一统志_page32.html">32</a><span class="current-page">33</span><a href="大清一统志_page34.html">34</a><a href="大清一统志_page35.html">35</a><a href="大清一统志_page36.html">36</a><a href="大清一统志_page37.html">37</a><a href="大清一统志_page38.html">38</a><span>...</span><a href="大清一统志_page34.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
