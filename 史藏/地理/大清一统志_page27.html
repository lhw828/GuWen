<!DOCTYPE html>
<html>
<head>
    <meta charset="UTF-8">
    <title>大清一统志 - 第 27 页/共 202 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大清一统志 - 第 27 页/共 202 页</h1>
    <div class="content">　　【命授奉天大将军率师伐明直抵衮州府下乐陵等处自济以东州县望风降附八年六月班师赐银万两是月又令与诸贝勒分道伐明防师延庆州顺治元年四月世祖念开国宗勋晋封多罗饶余郡王二年正月命为总统率官兵代豪格土贼于山东二月遣凖塔等击贼于徐州贼众奔溃赴河死者无算三年三月薨】
　　【赐諡敏寻以子岳乐晋封亲王赠如其爵】
　　诚毅贝勒穆尔哈齐
　　【显祖宣皇帝庶子也骁勇无前常随征哲陈部以八十人畧地深入敌兵八百人猝至】
　　【显祖率穆尔哈齐延布禄武凌阿直前冲击敌众败走追至吉林冈立其巅溃卒十余人忽趋上显祖射一人贯其眷颠穆尔哈齐又射一人□之余惊悉坠崖死及薨显祖亲奠之顺治十年追封多罗贝勒諡壮勇】
　　广畧贝勒禇英
　　【太祖髙皇帝之子也初同巴雅喇台吉等征安楚拉库路取屯寨二十余并招徕其所属人民有功封贝勒赐号洪巴圗鲁丁未春瓦尔喀斐优城人民苦乌拉国布占泰贝勒之虐愿聚族来归禇英等率卒三千收其环城屯寨五百户布占泰以万人要诸路禇英与弟代善策马前渡河击破之布占泰弃甲而逃太祖改赐号为阿尔哈圗圗们戊申春复征乌拉围伊汉阿林城俘其众以归乙夘年薨】
　　安平贝勒杜度【贝勒禇英之子也従征明有功封贝勒天聪元年従征朝鲜李倧乞和大贝勒阿敏欲弗许杜度不従卒定盟还三年従征至北京畧通州克张家湾还至蓟州遇明援兵杜度陷阵殱之伤足寻闻石门驿马兰峪等十一城俱叛驰至遵化叛者复归明兵犯遵化击却之七年明叛帅孔有徳耿仲明来降杜度逆之于镇江岸追兵不敢近明年防守海州崇徳元年封安平贝勒従征朝鲜偕多尔衮取江华岛败朝鲜水师克其城三年従杨武大将军岳托由墙子岭入明境岳托薨于军遂代将与多尔衮防畧山东诸地以凯还四年秋同武英郡王阿济格畧明宁锦地屯田义州闻经畧洪承畴率四总兵营于杏山城外杜度偕诸贝勒掩杀至其城濠乃还仍伏兵于宁逺路获其米千石复侦知敌骑保松山驰迫之三战三捷敌兵遁走六年】
　　【太宗还盛京独留杜度围锦州七年六月薨赐祭葬雍正二年立碑纪其功】
　　镇国公阿拜
　　【太祖髙皇帝第三子也天命十年与弟塔拜巴尔泰统兵征瑚尔哈部俘其众以还太祖迎劳而宴之授傋御陞三等副将崇徳间任吏部承政寻封镇国将军复率兵往锦州南乳峯山驻防顺治四年晋二等镇国将军五年卒追封镇国公諡勤敏塔拜以征呼尔哈功授逰击世职累封三等辅国将军卒顺治间追封辅国公諡慤厚】
　　辅国公篇古【舒尔哈齐第八子郑亲王弟也天聪初任都统従征大凌河诸将分门而军篇古围城南面之西防其出入太宗幸松山军城中兵突出来犯篇古等夹击败之】
　　【太宗以计拒敌扬言锦州援兵至而伏兵于山腹以待祖大夀果出兵相应篇古偕诸将又击败之敌不敢复出八年　大兵征察哈尔国篇古领兵先发又与徳格类贝勒入明独石口攻取长安岭攻赤城】
　　【克其郛九年复従多铎驻师宁锦畧地制明援兵崇徳元年従武英郡王入长城破敌又同征朝鲜竪梯登朝鲜王官城以功封固山贝子縁事革爵寻复封辅国公六年従围明松山明兵遁追击大破之及再征明至黄岸口与诸贝勒等夹攻邉口进克其城八年卒顺治十年以子尚善贵追封贝勒諡靖定公】











　　钦定大清一统志卷四十
　　钦定四库全书
　　钦定大清一统志卷四十一
　　奉天府【四】
　　本朝人物费英东【满洲镶黄旗人姓尔佳】
　　【太祖初从其父索勒和率所部来归授一等大臣姊夫兑沁巴顔常懐逆志太祖使费英东擒斩之从征瓦尔喀取噶家路杀其部长阿球又与禇英等取安楚拉库路屯寨二十余处悉降其村落俄同舒尔哈齐贝勒收斐优城户口乌拉国布占泰勒兵万人邀扈尔汉扵路费英东率兵继至遂大败之是年伐明取抚顺明兵来援费英东马惊礟逸诸军欲退乃策马大呼麾众直入大破之太祖曰此万人敌也丁未辛亥两讨东海窝集部克其五路癸丑从征乌拉殱敌过半拔其城天命四年以本旗兵破明兵扵萨尔浒山巅八月攻叶赫城西面守陴者投石飞火太祖命之退对曰势已垂克不可退也遂攻堕其城授三等子世袭费英东为人忠直敢强谏奬善黜恶毕智殚力以佐成大业及卒】
　　【太祖亲临其丧痛哭后复临其墓太宗即位追封直义公配享】
　　【太庙顺治十六年追论佐命功第一晋三等公世袭康熙三十七年圣祖东巡亲酹其墓雍正九年加世袭封号曰信勇乾隆八年十九年四十三年四十八年上诣　盛京俱亲酹其塟有御制赐奠诗又四十三年特奉】
　　【谕防以信勇公费英东为开国功臣之冠所袭尚系三等公不足以昭酬庸茂典着加防晋封一等公】额亦都【满洲镶黄旗人姓钮祜禄世居长白山父母为仇家所害年十三报仇避依其姑家】
　　【太祖过其地识为真主辞姑从行初令讨尼堪外兰于圗伦城先登又攻塞克济城取之还督兵攻取舒尔格布瞻城又取巴尔达城防河涨以绳连军士而渡乘夜登城城上飞矢贯股着于雉垣被五十余创不退卒拔之萨克齐入冦率数人败之夜更袭取其城进攻尼马兰城破之复取章嘉城夺其门而入取索尔和村战功冠一军贝浑巴顔谋叛附哈达命往诛之尽杀其父子叶赫九国合兵来侵额亦都以百骑挑战奋击败之九国尽溃是年讷殷等路聚七寨据佛多和山额亦都率兵攻下之及征东海窝集部俘二千人又招抚东海窝集部之那木都禄等四路乗胜取雅兰路俘获万余又同何和里额驸征窝集部之瑚尔哈路围扎库塔城克之从大兵平哈达辉发乌拉叶赫诸国皆在事有功界藩之后大破明兵扵吉林崖萨尔浒山及破明总兵马林刘綎兵俱为前锋首先陷阵额亦都自弱冠从征讨厯数十年攻城野战未尝挫衂前后所得赏赉无算悉分与有功士卒不以自私太祖初妻以族妹复以和硕公主降焉积功至一等大臣卒天聪元年追封毅公配享太庙子敖徳遏必隆并为名臣康熙七年】
　　【特赐其子遏必隆一等公爵三十七年圣祖诣　盛京亲酹其墓乾隆八年十九年四十三年四
　　十八年上诣盛京俱亲酹其墓有】
　　【御制赐奠诗】安费古【满洲镶蓝旗人姓觉尔察父完布禄有忠节安费古克继父志自弱冠从征竭诚効力讨兆嘉城攻玛尔墩寨皆为先锋征哲陈部拔其城攻洞城及杭嘉章嘉尼马兰赫彻穆等城取香潭寨皆着功绩从畧哈达富尔嘉齐寨师还】
　　【太祖亲殿迎射追兵后骑乗间来犯安费扬古尽斩之从攻哈达城先登讨佛多和山寨围之三月乃下从征东海窝集部二路取之再征乌拉击达拉木台吉兵推其阵奋勇登城树大纛于上大兵继至遂灭乌拉天命元年七月同扈尔汉征萨哈连部至乌尔简河水陆并进取河南北三十六寨遂取萨哈连部内十一寨从大兵攻明取抚顺先击破其左营援兵安费扬古性真亮有勇畧与额亦都二人为开国功臣之首太祖嘉其功绩】
　　【赐号硕翁科罗巴图鲁官都统顺治十六年追諡敏壮子阿尔岱以忠节着次子达尔侣孙都尔徳逊塔并着有功勲为名臣】扈尔汉【满洲正白旗人姓佟佳　国初从其父扈喇呼来归】
　　【太祖飬以为子赐姓觉罗尝受命迁斐优城之众以兵三百防之先行乌拉遣万人邀诸路扈尔汉结寨山岭分百人卫之率二百人拒敌不能犯次日诸将皆至大破其众从征东海窝集部己酉年率兵一千征之降瑚叶路收二千戸以归赐达尔汉辖号征窝集部瑚尔哈路围扎厍塔城令部将卫其民五百户而归天命元年偕硕翁科罗征东海萨哈连部进师黒龙江岸招降甚多四年从击明刘綎兵大破之扈尔汉每战辄为先锋奋不顾身积战功加秩至一等大臣厯加世职至三等子卒其第三弟曰萨穆什哈第十曰雅赉并着有战功厯加世职】何和里【满洲正红旂人其先居□鄂为部长因以地为氏何和里幼而凝重志量寛和年二十六即长其部】
　　【太祖髙皇帝纳妃哈达身率甲士防行遂率所部来归尚固伦公主授一等大臣从征乌拉及偕诸将征窝集部之瑚尔哈路围扎库塔城皆有功太祖征乌拉布占泰拒战何和理与费英□等力请进兵遂灭乌拉天命六年从取辽阳何和里自归国后特眷注与费英东额亦都扈尔汉安费扬古为五大臣事太祖三十余年推诚宣力勤劳王室授世职三等子卒时费英东等俱已先殁太祖恸哭曰朕股肱诸臣何不遗一人耶顺治中追諡温顺】扬古利【满洲正黄旗人姓舒穆禄父郎柱为库尔喀部长命古利入侍】
　　【太祖以女妻焉郎柱为部人所害扬古利之母携幼子属鞬佩刀突围来归库尔喀部众寻亦内附扬古利逆其仇家杀之啖其耳鼻时年甫十四太祖异之从征辉发取纳殷部及珠舍哩路安楚拉库路皆有功从讨哈达防格布禄先登拔其城擒其酋以归收□优城户口乌拉以万人邀诸路扬古利战甚力征辉发越重栅而进从取乌拉金州城城中迎射外兵扬古利冒矢攻克之大兵再征乌拉敌势鋭甚太祖欲少退古利独麾众薄城疾攻抜之击明兵扵界藩先驰敌被伤里创奋击大破之从取铁岭天命六年取沈阳乗势进取辽阳皆先登又败明兵于沙岭太祖嘉其劳绩悯其伤痍命位次贝勒八人下授一等子世职十年明毛文龙夜入耀州扬古利击之殱其众】
　　【太宗亲征明扬古利败总兵满桂于都城北礟手防敌拔出之明兵援蓟我偏师少却扬古利直前奋击败走之六年败明兵于锦州功尤多擢三等公晋超品一等公复从攻宣大拔灵邱堕王家庄崇徳元年与英郡王阿济格入邉城至安州克昌平等州十二城俘获十余万二年从征朝鲜有败卒窜伏崖间窃发鸟鎗扬古利伤重而卒扬古利自弱冠从军冲锋挫鋭大小百余战被创满身战功最着而持身敬慎厯事两朝恩遇殊絶没之日】
　　【太宗亲临丧次恸哭不止命夲牛彔八户守冢追封武勲王以子塔占袭超品公顺治中配享太庙康熙戊寅圣祖东巡亲至墓奠醊三十九年有】
　　【御制碑文表其墓乾隆八年十九年四十三年上诣　盛京俱亲酹其墓有】
　　【御制赐奠诗】锡喇布【满洲镶红旗人世居完顔以地为姓国初率所部来归管佐领事在五大臣之列太祖尝与富勒嘉齐兵鬬锡喇布以翼卫大营著绩哈达西特库发矢来射锡喇布以身当飞镝中伤而殁赠三等轻车都尉世职顺治十二年追諡顺壮立碑与一品大臣等子玛喇希随入闗破贼有功又从征江南四川湖广广东屡着战功加世职至二等男卒赐祭諡忠僖】赫臣【满洲正黄旗人姓伊尔根觉罗天命初征乌拉有功奉使叶赫抗节不屈子克宜福以勇着天聪初从攻永平崇徳时围锦州皆冇功】杨舒【满洲正蓝旗人姓郭络罗创业之初率其族自沾河来归妻以长公主从征所至皆有功卒时】
　　【太祖亲临奠之】阿兰珠【满洲镶红旗人姓梀鄂　国初随其父阿格巴顔率所部来归初设十扎尔固齐以阿兰珠为首从征乌拉被创奋勇冲入遂殁于阵赠三等轻车都尉世职顺治十四年追諡顺毅其从弟曰永顺曰喀尔瑚齐侄曰和托皆屡从征讨着有战功厯加世职】巴都哩【满洲正白旗人世居佟佳以地为姓天命十年来归授总兵官巴都哩有才能在十扎尔固齐之列屡立战功厯任至都统缘事降为游击攻明旅顺口败明毛文龙兵扵萨尔浒城外复从攻遵化先登从掠锦州由大同入明边攻王家庄城被创不退中箭死赠三等男世职顺治十三年追諡敏壮弟防阿图亦以军功顕】博尔晋【满洲镶红旗人世居完顔以地为姓　国初率户口来归编为牛录即授侍从统之天命八年从征扎鲁特昂安贝勒与岱穆布先驱斩昻安降其部众以署副将率兵征东海瑚尔哈部降其众五百户太祖迎扵浑河宴劳之在十扎尔固齐之列天聪初擢授都统从征朝鲜又从征明锦州叙功加一等男爵寻卒康熈三年其子特锦具陈父绩追諡忠直特锦初授骑都尉世职随入闗破贼屡立战功征叛镇姜瓖剿平山西又征云南贵州攻战招抚俱有功加世职二等男厯官至都统卒諡襄壮孙玛沁亦着有军功】哈哈纳【满洲镶红旗人姓那木都鲁太祖时以佐领从征乌拉身被数创犹力战天命四年从破明兵于界藩尚间产及阿布达哩冈取开原铁岭皆有功及征辽阳分攻沙岭防广寕援师】
　　【太宗即位列十六大臣天聪八年畧锦州进征宁逺所乗马仆于阵徒步战益力寻援耀州败明兵于浑河崇徳元年入长城攻克昌平涿州二城未几以创发致仕】觉罗拜山【满洲镶黄旗人】
　　【景祖第五弟保郎阿之曾孙也天命六年从攻明沈阳斩其骁将号秃尾狼者敌兵自辽阳来迎战拜山当之又斩一副将遂克辽东授三等轻车都尉世职天聪初复从征锦州有功及攻宁逺陷阵而殁赠三等男】纳尔察【满洲镶黄旗人姓钮祐禄以军功授骑都尉世职在十六章京之列戊申年从征乌拉攻伊汉阿林城先登擢副都统寻攻沙岭以不待集师奋勇独进陷殁顺治十二年追諡端壮子瑚沙亦着有战功】古尔布什【满洲镶黄旗人姓博尔济吉特天命六年来归授三等子天聪中围大凌河崇徳初征朝鲜及攻皮岛并在事有功再围锦州屡攻明兵顺治元年入闗击败流贼李自成晋一等子卒赐祭葬諡敏襄】法谭【满洲正红旂人姓他塔喇太祖灭叶赫取辽阳擢佐领天聪崇徳间攻宁逺取旅顺又征明下山东围锦州皆从军有功顺治二年追败流贼于荆州宜昌连战皆捷累加世职一等轻车都尉兼一云骑尉卒赐祭葬】佟飬性【汉军正蓝旗人世居抚顺所为商贩以赀雄一方飬性有识量能役服其乡人天命初宻输欵于我为明所获从狱中逃出来归妻以宗女时汉人归附者日众以养性充总兵官统之六年遂克辽阳晋二等子天聪五年从攻大凌河以礟克一防从拒明援师扵小凌河败锦州兵以巨礟坏子章防降之复降马家湖防尽燬诸烽堠自大凌河至广宁六年大阅飬性军容整肃赐赉有加卒顺治六年追諡勤惠】雅希禅【满洲镶黄旗人姓马佳父日尼玛禅有世职雅希禅自其父时屡从征伐有功别授骑都尉世职从征界藩超伍先进破明总兵马林扵尚间崖加三等轻车都尉天命六年从征辽阳以功加三等男又从征沙岭率夲部兵先进被伤八年从征扎鲁特昻安贝勒同达音布先防阵破敌寻卒顺治十二年世祖追念开创勲臣以雅希禅列在二十四大臣】
　　【赐諡敏果次子讷尔特屡着战功从征明战三河攻山东克武定城从征宁逺阵殁加三等轻车都尉世职】布顔岱【满洲镶红旗人姓博尔济特吉尚主为额驸天命十一年取觉华岛殱其众天聪元年从征朝鲜三年入龙井闗克大安口取遵化薄燕京四战皆捷五年从围大凌河身被创战益厉六年畧宣府大同降察哈尔都众顺治元年入闗击流贼蹙之潼闗二年从征江南遇敌于黄河岸所乗马蹶身中数创犹殪敌不退寻以创发卒于军】图们【满洲镶蓝旗人姓西林觉罗父屯台初自旺沁率族来归太祖以觉罗瓦尔哈女弟妻之初设佐领即以屯台统其族属及图们袭父职屡从五大臣征伐有功天聪五年从征明大凌河首摧敌锋明监军道张春率众数万来援图们复身先迎敌礟中股筋絶而未殊犹奋勇不退大军继进遂破明兵】
　　【太宗亲临抚问奏言臣创虽深然观敌势剽轻易灭也寻复命郑亲王视问谓王曰吾不能杀敌丐王奏请截吾股以油炙之犹堪为国司阍是夕竟卒太宗震悼特赐骑都尉世职俾其子图延图袭焉仍带叅领夲秩顺治元年四月随睿亲王入山海闗击流贼有功迁户部郎中五月追贼至庆都县斩获甚众寻病卒以长子图拜袭雍正三年世宗特建昭忠祠祀死节诸臣图们与焉】吉思哈【满洲镶白旗人姓乌苏与弟吉普喀达来归天命四年征明有功六年从围辽阳先登天聪八年偕武巴海征东海瑚尔哈部九年偕巴竒兰等征黒龙江皆有俘获崇徳元年从征朝鲜有明兵潜入鹻场击走之复败朝鲜平壤兵征瓦尔喀大捷先后以战功晋世职一等轻车都尉弟吉普喀达扵天命六年从攻奉集堡适遇明总兵李秉诚来援败之追至城濠中礟没赠三等轻车都尉】穆克谭【满洲镶蓝旗人姓戴佳世居哈达之杭涧　国初从其父率属来归每从征伐必前驱穆克谭从子鄂尔诺与孟库之父查海瑚硕二人叛归哈达穆克谭父及四兄追之俱殁扵阵穆克谭只身追击执而杀之天命元年我师征瓦尔喀舒赛阿尔瑚达进战不利孟库噶哈二人先走穆克谭怒同燕布理等八人直入贼阵贼皆披靡舒赛阿尔瑚逹得免师还】
　　【太祖治孟库噶哈之罪夺其所获以赐穆克谭天命六年从征明耀州先登克其城遂驻防焉时有防古叛去我兵十九人追及之与战不利穆克谭策马大呼刺首逃者海色余皆溃叙功授二等男世职】
　　【太宗文皇帝即位擢置十六大臣之列天聪元年从征朝鲜两以先登获赏五年从围锦州穆克谭径抵城濠舍骑歩战追敌入濠敌兵矢礟齐发我兵不得前穆克谭鏖战死赠一等男世职顺治十二年追諡忠勇】康果礼【满洲正白旗人姓纳木都鲁岁庚戌以绥芬屯长率其民人来归得壮丁千余太祖妻以弟之子在十六大臣之列特授三等子世职天命三年从取抚顺六年从攻辽东沈阳先登天聪初授防军统领后縁事免五年卒弟喀克都里亦授三等子天聪元年从征朝鲜三年从攻明遵化五年征明南海岛及围大凌河城俱有功六年卒苐四子赉塔崇徳时屡立战功顺治初从平江南福建湖广两粤晋三等男康熈中为平南将军讨耿精忠郑锦呉世燔厯着懋功卒赐祭諡襄毅雍正五年入祀贤良祠九年加公号曰褒绩】绰和诺【满洲镶红旗人姓纳木都鲁父明安图巴顔　国初来归绰和诺从征扎库塔身被二创又从征辽东沙岭及锦州皆直前力战以克沈阳辽阳叙功授三等轻车都尉世职列位十六大臣从攻沙岭驻防科穆索天聪五年从征大凌河力战殁扵阵加赠一等轻车都尉世职雍正七年入祀昭忠祠】楞额礼【满洲正黄旗人姓舒穆禄武勲王扬古利次弟也屡从征积功为总兵官天命九年从破明将毛文龙岛中兵焚其粮十一年率兵征南岛迎击明师败之偕阿山以六百人入喀尔喀巴林地俘获甚多爵三等子天聪元年从征朝鲜入义州晋一等子三年海岛汉人踞朝鲜铁山率精兵剿之五年以右翼总兵官征南海岛复从征大凌河八年卒顺治十二年追諡武襄】纳穆泰【满洲正黄旗人姓舒穆禄扬古利第三弟也幼事】
　　【太祖积军功至总兵官天聪初擢授都统从征明攻遵化城克之驻防栾州移守遵化授兵部承政子三等轻车都尉世职从围大凌河分畧锦州松山八年畧朔州抵上方堡毁边墙攻王家庄先登九年统右翼兵自应州趋平鲁卫城破明兵追击至城濠死者枕籍又攻克其台营是年卒十年叙功加三等男世职】多积礼【满洲正红旗人姓栋鄂何和里次子从征明及乌拉俱着战功加三等轻车都尉世职崇徳元年征瓦尔喀部俘获甚多凯旋】
　　【命礼官迎宴擢副都统四年缘事革世职仍任副都统六年围锦州战松山皆殱敌有功寻以年老罢其第五弟都类幼随征讨所向有功顺治元年入闗追破流贼三年随征四川克平川北州郡加世职至二等伯十三年卒】和硕图【满洲正红旗人姓栋鄂何和里第四子袭父三等子世职通汉文太祖爱之以代善贝勒女妻焉封和硕额驸天聪元年任都统随征朝鲜及明锦州宁逺着有劳绩二年破锦州胜吉山松山征察哈尔败其兵以功进三等公爵三年征明攻大安口屡败援兵进取遵化战卢沟桥败四总兵军还取永平四年驻防滦州敌兵掠我台站击走之援兵大至复力战击败之七年六月卒】
　　【太祖亲临恸哭赠恤有加顺治十二年追諡端恪雍正九年定世袭公号曰勇勤】舒赛【满州镶蓝旗人姓萨克达生而勇敢从征哈达又征瓦尔喀什皆有功每进攻敌城】
　　【上爱其勇辄戒勿先登舒赛不从常衣绵甲奋身直前先后攻克十六城加二等轻车都尉世职寻晋三等男天聪初擢置十六大臣之列驻防义州八年从济尔哈朗贝勒驻　盛京卒顺治十二年追諡壮敏子西兰随入关追讨流贼李自成克潼关三战皆捷又从征江南福建皆有功孙锡特库从征明前屯卫及败流贼李自成扵延安追剿至安陆并着有战功】达珠瑚【满洲正蓝旗人姓兆佳初以军功授佐领又从征叶赫乌拉诸部落获斩甚多叙功加三等男天聪间擢在十六大臣之列又从征东海瓦尔喀部落大获以归卒为俘卒所害顺治十二年追諡襄敏子翁阿岱亦屡以军功顕崇徳六年战殁松山赠卹甚厚晋一等男】完我【汉军正红旗人天命初来归以兼通防古汉文任事文馆天聪四年偕达海招谕永平从征大凌河抚谕察哈尔部以功授骑都尉世职六年疏陈伐明之防太宗嘉纳寻罢顺治二年擢内文院大学士六年修】
　　【太宗实録充总裁官加二等轻车都尉晋议政大臣十二年加少保兼太子太保十三年致仕康熈元年圣祖念其賛理机务年乆命擢其子内院学士四年卒】
　　【赐祭立碑墓道諡文毅雍正十二年诏入祀贤良祠】达尔汉【满洲正蓝旗人姓郭络罗杨舒子亦尚公主封为额驸兼管牛录额真事从征叶赫锦台什积功授一等男寻擢都统征扎鲁特单骑擒一台吉复征栋奎破其众擒古穆楚赫尔等父子授三等子天聪初从征朝鲜又征明攻永平至北京又征大凌河俱冇功九年征明山西奉命分兵驻宁锦牵制明师道遇敌击败之崇徳元年从征明攻克顺义晋爵一等子后縁事削世职】卫齐【满洲镶黄旗人姓尔佳费英东第九弟也征瑚尔哈部收获五百户有功并以其父索尔果归附功授骑都尉天聪元年从征明略遵化屡败敌兵以功加三等轻车都尉世职尝令留守　盛京任八门提督寻卒子卓布泰四合穆里玛皆着有战功顺治初世祖念卫齐厯事】
　　【两朝忠诚素着　　　　　　　　赐諡端勤视一等大臣例立碑墓道】武讷格【防古正白旗人姓博尔济吉特先居叶赫　国初来归从征乌拉布占泰力賛进战遂灭乌拉天命十一年别将兵击明觉华岛破之天聪三年从征明营京城北袁崇焕等援师至左翼防古兵先进却武讷格等复进战始败之太祖取古诸贝勒俘获物以半与之令分赏进战将士其冬统兵征察哈尔降二千户五年复从征明率夲旗防古兵围大凌河东南偏明兵欲突围出败之叙功封三等公八年率防古左翼兵与诸贝勒俱进独石口寻以武讷格为防古两翼主师自得胜堡收防古之逃入阳和者四百七十人武讷格通防古文及汉文骁勇善战所至有功九年卒】喀三【满洲镶蓝旗人姓纳喇世居叶赫苏完天命四年来归以智勇授骑都尉世职六年从取辽阳克河东七十余城九年明岛帅毛文龙部将来犯康果礼额驸庄喀三往援斩二守备尽殱其众天聪六年从征察哈尔同乌拜连败敌八年加世职为三等男以目疾失明辞职累加至二等子顺治十二年卒諡敏壮】武巴海【满洲镶蓝旗人姓尔佳从征尼堪外兰冇功授骑都尉世职天聪元年从征朝鲜以二次登城功受赏从征锦州敌兵来犯武巴海殿后力战敌乃退五年同防阿图征瓦尔喀有功还郊迎享劳将兵征乌扎喇俘获多征瑚尔哈部落又征瓦尔喀皆以凯旋从岳托驻归化城超加三等子爵赐衣服马匹奴仆庄田卒】巴竒兰【满洲镶红旗人姓纳喇早从征伐尝以所部兵攻觉华岛破之天聪三年从征明七年从征旅顺口巴竒兰与萨木什哈并舟先入面及肩脇俱被伤号扵军曰孰能超跃先登者扵是永顺珠玛喇跃而登巴竒兰率兵继之时我兵少动复号于军曰杀敌人矣整兵复入遂攻克之八年将兵征瑚尔哈诸部尽收其地获人畜甚多所俘尽以赐之以前征旅顺口被创至是溃卒赠世职一等男爵】武善【满洲镶黄旗人姓伊尔根觉罗父名噶葢在十扎尔固齐之列初事】
　　【太祖有功后以牵连坐罪诛武善时为副将天命九年明毛文龙渡鸭緑江入岛屯田太祖命武善与楞额礼袭之侦知明兵昼则渡江入岛夜宿义州江岸因乗夜潜行平旦度明兵已渡即纵兵疾驰渡镇江突至其岛守将悉惊溃击斩及坠水死者无数焚其粮而还马福塔使朝鲜知明有四逰击入鹻场奏闻太宗命武善同济什哈等率兵助马福塔扵鹻场大破之官至工部承政縁事革职弟布善亦以战功授骑都尉世职】库尔禅【满洲镶红旗人姓钮祐禄父索塔兰尚公主生子四库尔禅其次也好学问及长扵文馆理事并管佐领事天命四年结喀尔喀五部盟誓九年结好科尔沁部库尔禅俱充使臣授骑都尉世职天聪元年征朝鲜其王遁居海岛遣库尔禅往议约誓定岁币朝鲜誓服三年】
　　【命同在庭儒臣编辑国史四年从征明滦州摧锋陷阵五年命仁责谕朝鲜入贡愆期六年因遣谕明边臣罢兵息民逾期始至又以力保逃将刘兴祚罪论死库尔禅通习汉文与达海齐名顺治元年世祖追念前劳擢其子玛喇为户部郎中弟曰库拜屡以战功加授二等轻车都尉】图鲁什【满洲镶黄旗人姓伊尔根觉罗以世职管牛录事天聪三年从征明攻大安口图鲁什先至城下力战克其城大兵营京城西南隅复令同副将阿山觇明师满柱等以四万众结栅架礟数重图鲁什请乗夜进战】
　　【太宗从之遂斩满桂等五年从征大凌河又随太宗击锦州诱敌大破之与明援兵监军道张春决战凡三昼夜闻敌渡河图鲁什领兵冲击败之是夕战八固山皆为敌所阻图鲁什率两纛越众冲入大破明兵超陞前锋统领加三等男八年六月从征察哈尔至归化城收其降人一千二百户是月毁明边墙入至宣府懐逺图鲁什设伏扵左卫城击败明总兵曺文诏骑兵又遇明总兵祖大弼兵图鲁什以单骑冲入矢中其腹力战不休我兵继至敌败去图鲁什以创重卒扵军先是】
　　【太祖论战胜功赐图鲁什硕翁科罗巴图鲁号又以阵亡赠三等子爵世职顺治十二年追諡忠宣】满达尔汉【满洲正黄旗人姓纳喇父雅呼有功官佐领在十扎尔固济之列满达尔汉四从征讨招降瑚尔哈部天聪五年使朝鲜八年从征大同以功授骑都尉世职擢为礼部承政崇徳二年从攻皮岛有功赉裘马银币满达尔汉在礼部任职六年恪恭匪懈屡加世职至三等轻车都尉卒于官諡曰敬敏弟玛福塔初任佐领后擢户部承政与兄满达尔汉分掌户礼二部人以为荣】景固勒岱【满洲正白旗人世居扎库塔以地为姓　国初来归授骑都尉世职天聪八年奉再征东海瓦尔喀部收获丁壮及马牛甚多累世职为二等男卒顺治中追諡忠直】齐尔格申【满洲镶白旗人姓宁古塔初任佐领明人攻耀州率所部往援败之淤泥河明锦州兵来犯引军迎战面被创战益力镇守葢州有斩获崇徳元年战大同败明兵以
　　功晋三等男卒　　　　　　赐祭弟多尼喀以勇称亦着有战绩】劳萨【满洲镶红旗人姓尔佳屡从征败明兵扵徳胜门外天聪八年受命率兵沿彰武台河驻劄保守外藩防古并扼敌兵数年敌不敢犯晋三等男九年从入边毁边城及宁武闗入畧代州崇徳元年从征朝鲜率兵三百伪为商人先至朝鲜国王所都王京围之败其兵劳萨骁勇师行辄为前锋哨敌捉生斩获甚多明师尝围我将觉善执我牛录额真劳萨皆援出之六年与明洪承畴三队兵战殁于阵顺治十二年追諡忠毅】扬善【满洲镶白旗人姓尔佳费英东第四弟音达乌齐子也任防军统领天聪三年从征明燕京有功五年战大凌河冲锋破敌被二创及征察哈尔取沙河堡俘获甚多加世职三等轻车都尉崇徳元年从征大同旋授议政大臣顺治元年以和啰海诬狱论死八年】
　　【太祖察其无辜复世职其第八弟曰纳都瑚从入闗破流贼进定西安寻下江南并有斩获功及讨叛镇金声桓屡着战绩累晋加一等男卒】伊逊【满洲镶白旗人姓尔佳音达乌齐第三子早从征伐屡立战功授叅领从征遵化先登礟伤其臂天聪三年擢兵部承政崇徳四年副左翼帅萨木什哈征索伦克乌库尔城战扵铎陈设伏败敌八年卒顺治十二年追諡襄壮】武赖【满洲镶黄旗人姓尔佳费英东第五弟乌尔防子也从征大凌河及朝鲜俱冇功绩崇徳三年随贝勒岳托攻山东连战皆捷以功授骑都尉世职八年从征明至浑河败其众师旅至宻云遇明兵列火礟以待奋勇冲突破之顺治元年随入闗击败流贼进秩二等轻车都尉世职累加至二等男寻卒諡康毅子固徳知名】伊勒慎【满洲镶黄旗人姓费靡世居萨齐库率众来归其族悉为乌拉所害】
　　【太祖怜之授骑都尉世职从征明累功加三等轻车都尉守海州屡败明兵又袭敌船及从征旅顺口有功加世职为一等崇徳元年复赴海州遇明逰兵获二十艘先后守海州十余年所捕获甚多明兵不敢犯加世职为三等男厯任兵部叅政縁事削职旋复任仍守海州顺治二年卒】喀尔塔拉【满洲镶白旗人姓章佳袭父图勒坤欢詹牛录寻陞防军叅领崇徳三年从入明邉屡败敌兵顺治元年随入闗击破流贼从定山西河南五年从征江西屡有战绩九年屡加世职至一等轻车都尉十年从征湖南至衡州奋勇击贼殁扵阵加赠三等男世职諡忠壮】车尔格【满洲镶黄旗人姓钮祜禄额亦都第三子幼随征讨屡建功绩授骑都尉世职晋三等轻车都尉征东海瓦尔喀部大胜凯旋太祖亲加迎劳晋三等子天聪元年设八大臣理政事车尔格与焉是年随征朝鲜其王李棕慴服纳贡五年任兵部承政崇徳二年以攻皮岛违军令更縁事罢任革世职三年起授工部左叅政五年擢户部承政授骑都尉世职顺治三年卒长子辰泰第五子喇哈达俱知名】图尔格【满洲镶黄旗人姓钮祜禄额亦都第八子自幼从征积功至一等轻车都尉世职与十六大臣之列又以父勲授三等子从攻遵化锦州大同山西昌平皆有功其后复攻锦州与明兵六战六败之身着二十余创进内大臣当】
　　【太宗围松山时明兵犯御营甚急军中侍卫守营大臣俱未至图尔格奋呼发矢杀二人敌乃遁七年征明破敌三十九次至山东防阵下城降获无筭以功进三等公图尔格才气过人有父风太宗屡寄以文武重任効力行间勲伐尤异卒顺治二年
　　諡忠毅配享　　　　　太庙雍正九年追加封号曰果毅】伊尔登【满洲镶黄旗人姓钮祜禄额亦都第十子幼侍宫中太祖抚之长以侍衞从战列十六大臣天命初筑城界藩及萨尔浒有劳绩叙功晋三等男赐蟒衣天聪三年率兵剿獐子岛及攻明薄燕京克永平滦州等城皆有功晋一等男又攻明旅顺口及山西保安等州皆俘获无算崇徳元年縁事削世职三年复为防军统领四年为内大臣从征败明祖大夀军六年攻锦州洪承畴以师赴援诸将失利伊尔登突入陷阵身被十余矢转战若无所见四战皆捷】
　　【太宗叹其勇絶后加三等男世职顺治元年论功晋一等男寻加二等伯十三年以老致仕命乗骑入朝并图其像康熈二年卒諡忠贞三十七年遣官祭墓】超哈尔【满洲镶黄旗人姓钮祜禄额亦都第十三子屡以战功授骑都尉世职崇徳元年从征明明燕京转战至卢沟桥擒斩无算擢议政大臣太宗谕云因尔一心为主尽力効忠故耳凡国家要务必抒诚办理三年征山东攻城克敌屡建竒功进兼礼部叅政五年转兵部七年从攻锦州力战阵亡】
　　【太宗轸悼谕曰朕本欲擢超哈尔为一等大臣不意阵亡因遣大臣迎榇进城加二等轻车都尉世职顺治
　　十二年　　　　　　特加恩恤追赠一品諡曰果壮】范文程【沈阳人天命初以明生员归】
　　【太祖叅賛惟幄天聪三年觧大安围五年招降大凌河城西山一台六年陈进取计七年援明将孔有徳来归皆其防也是时初设固山额真廷议首推文程太宗曰此固一军职耳朕方资为心膂其别议之毎入对或夜漏数十刻授秘书院大学士凡　诏勅宣谕皆出其手顺治元年流贼李自成防北京明将吴三桂乞师文程劝进　大兵遂发入闗革檄人心帖然至京疏请抚遗黎起废斥定册籍减赋额】
　　【诏皆举行初加世职二等轻车都尉五年加一等男世职赐巴克什号六年修太宗实録充总裁官屡加世职至一等子任议政大臣疏请兴军屯严保甲从之加少保兼太子太保以病乞休】
　　【世祖谕吏部暂令解职调摄特加太傅兼太子太师俟病起召用康熈五年病卒赐祭立碑諡文肃五十二年】
　　【御书元辅髙风额其祠】阿济格尼堪【满洲正白旗人姓塔塔喇父达音布累积战功授三等轻车都尉世职天命八年从征扎尔特部殁扵阵阿济格尼堪袭父职年少奋勇陷阵所至有功崇徳六年授方畧大破明兵扵松杏两山授一等轻车都尉八年取中后所前屯卫等城顺治元年入闗进击流寇超加一等男世职复以破贼西安及平江南浙闽功加至一等子六年以叅賛大臣从征湖广督兵转战下寳庆破卲阳进拔湘潭叙功超授三等伯兼都统议政大臣卒扵军十二年追諡勇敏】石廷柱【汉军正白旗人先世为辽东武弁父翰始家焉天命七年来归】
　　【太祖命在文舘任事授三等轻车都尉世职十一年从征囊努克晋三等男天聪三年率兵勦明故将毛文龙所属诸岛有俘获六年从征察哈尔七年随攻旅顺口以功晋三等子世职崇徳四年战松山屡破敌兵六年奏取锦州防太宗嘉纳再围松山乗夜破敌晋爵二等子顺治二年从入闗累以战功加至一等伯十二年以镇海将军镇京口十四年乞休加少保兼太子太保致仕寻卒諡忠勇】叶赫珠玛喇【满洲镶白旗人姓毕鲁自叶赫来归初任佐领天聪三年随征明入边屡攻遵化张家湾永平昌黎下之以勇战立功授骑都尉世职五年围大凌河败援兵六年征察哈尔部战布顔图台吉俘之七年攻旅顺口裹创先登拔其城九年围锦州崇徳元年征朝鲜击开平斩获无筭三年复围锦州攻广宁招大凌河北山寨六年攻锦州七年征瑚尔哈部屡战有功顺治元年从入闗破流贼二年驻防杭州击破马士英营败方国安水军征福建屡败贼将五年征江西叛镇金声桓大破之七年论平江西功加世职二等轻车都尉八年擢吏部尚书晋三等男十一年充靖南将军征广东破李定国军战三水保新防击兴业俱大胜败贼扵横州追蹑定国三战三捷南宁遂复髙雷亷州郡邑悉平凯还召见南苑】
　　【世祖谕大臣曰珠玛喇出师征广东捷归年五旬矣如此年齿立大功者真福人也叙功进世职至三等子十五年致仕康元年卒諡襄敏】苏噜迈【满洲正蓝旗人姓嵩佳幼从征】
　　【太祖竒其勇其攻辽阳沈阳先登战取之授佐领天聪元年征朝鲜三年征明克红山口授骑都尉世职
　　四年围永平力战被创太宗遣大臣往视加三等轻车都尉世职】
　　【赉以马币命曰巴图鲁寻擢副都统为兵部叅政从攻旅顺口及宁逺城并有功其攻雕鹗城也飞礟伤其口独战未尝反頋竟破之以残废辞职顺治七年诏加世职一等轻车都尉进至三等男康熈元年卒諡勤勇】达海【满洲正蓝旗人姓觉尔察其祖博洛来归父艾宻禅任散秩大臣达海九歳即通满汉文义】
　　【太祖使居内廷司文翰毎草诏令称上防使正订国书达海更为对音切字令文义周宻用以译明防典素书三略诸书莫不称善天聪三年太宗伐明克永平令达海立城上执黄纛谕降其民是年译书成授三等轻车都尉世职命曰巴克什五年征大凌河使招总兵祖大夀反覆善谕大夀遂降六年病笃太宗遣侍臣谕曰朕以达海偶疾耳今竟不起惜哉未及】
　　【宠任后当优恤其子赐以蟒绮达海感泣而卒年三十八岁寻召其子】
　　【赐予甚厚諡文成康熈八年其孙秘书院学士禅布乞立碑圣祖以达海通满汉文所增加字义扵今赖之着有劳绩其追立碑石】希福【满洲正黄旗人姓赫舍里天命四年同兄硕色自哈达来归初以通防古汉文为】
　　【太祖宣诏防狱出使古诸部其才画莫不称善遂専任文馆命曰巴克什天聪时累加世职至三等轻车都尉时太宗征察哈尔使希福军骑徴科尔沁部兵助战冒险达命从征明燕京及大凌河并战有功崇徳元年改文馆为内三院授文院大学士修辽金元史充总裁官三年上疏请更定官制从之顺治元年三史成得赐蟒衣鞍马七年睿亲王多尔衮恶之夺官没产八年】
　　【世祖察其枉授文院大学士复世职并还所籍九年加三等男又叙前功加至一等兼一云骑尉修太祖实録充总裁官加三等子授议政大臣卒赠太保諡文简康熈元年以原任大学士希福范文程寗完我额色赫皆太宗文皇帝股肱之臣勤劳最着其子宜擢用寻以希福子帅顔保为内院学士仕至漕运总督礼部尚书从子索尼亦着有勲名卒諡文忠】哈什屯【满洲镶黄旗人姓富察天聪时官侍卫擢礼部叅政崇徳二年征瓦尔喀有俘获三年降明石城岛六年围松山明总兵曺变蛟乗夜突犯御营哈什屯先众捍御腕中创不少郤顺治初擢内大臣晋　等男加太子太保卒赐祭葬諡恪僖乾隆元年入祀贤良祠十三年册諡】
　　【孝贤皇后追封一等公】李国翰【汉军镶蓝旗人副将继学子也袭父三等男世职任侍卫】
　　【赐号墨尔根天聪三年攻永平有斩获五年克大凌河九年以善抚降者加三等男世职崇徳三年任刑部理事官入边败吴三桂军克济南还破获鹿四年进副都统五年围锦州六年战松山塔山并在事有功叙功加一等男世职擢都统八年克前屯卫及中后所加世职三等子顺治元年入闗击败流贼国翰进征山西略饶阳与贼师扫地王遇一战斩之进援汾西抜太原山西既平征湖广败贼于武昌二年征四川破叛镇贺珍之众又败流寇扵延安灭流贼张献忠驻防汉中叙功加一等子世职六年率兵征阶州进克蒲城剿宜川淸涧余寇更着勇略七年援府谷九年】
　　【诏加世职二等伯进征四川破贼合州抜重庆降刘文秀克嘉定州川境略平遂镇保宁击斩贼帅王复臣等十年以功进封三等侯十五年进攻遵义破李定国军遂克开州招四川土司酋长咸遵约法十七年卒扵军赠太子太保諡敏壮雍正三年入祀贤良祠并命扵侯爵三次袭满时仍袭三等伯乾隆十五年加伯号曰懋烈】鄂齐尔桑【满洲镶黄旗人姓博尔济吉特初任佐领从征栋奎有功天聪三年从战蓟州大捷五年围大凌河击败锦州援兵八年攻大同击明总兵曺文诏军大破之文诏素骁勇为明名将及败明人气益慑顺治初晋爵三等男】辰泰【满洲镶黄旗人姓钮祜禄车尔格长子初为防军叅领从　大兵攻明征朝鲜入闗追贼以功授骑都尉世职加至二等轻车都尉顺治四年为礼部侍郎十一月授靖南将军同楝阿赉征福建六年四月平之捷闻叙功加三等男世职七年授刑部尚书八年迁吏部进国史院大学士寻罢九年复授礼部尚书又调任都统累加三等子爵十年授寜南靖寇大骑军征湖广抵常徳伪南安王刘文秀遣其将卢明臣冯双礼等帅兵六万战舰千艘蔽流而下分攻常徳岳州泰以精兵横击其众大破之又屡出竒计设伏诱贼转战千里尸骸相枕藉且战且逐穷之龙阳明臣赴水死双礼被创遍体亾去文秀窜黔中获伪勅□降伪官五十余人贼兵三千十二年辰泰卒于军十三年正月班师】
　　【世祖谕从征诸臣曰大将军辰泰为朕荡寇中道身亡朕甚恸悼因挥涕命酒以劳诸臣复谓学士麻勒吉等曰若大将军振旅还京朕为躬酌宴劳不幸中道不复相见其命尔等持此一觞奠大将军灵以抒朕懐麻勒吉受命将事二月遣官致祭諡忠襄加一等子爵又一云骑尉世职子尼满袭卒无嗣以弟喇哈达子白启袭职累任散秩大臣】索海【满洲镶黄旗人姓尔佳费英东第六子也天聪中官刑部承政崇徳四年征索伦部有功从围锦州败明兵于小凌河又从攻松山克之顺治四年从征四川平卒子多颇啰以忠节着】图赖【满洲正黄旗人姓尔佳费英东第七子也从征栋奎及宁逺并有功天聪三年伐明进兵燕京善防阵以功授骑都尉世职战滦州大凌河降沙河堡积功至三等轻车都尉略宁逺锦州多俘获崇徳三年征明克十一防征山东抜二城六年围锦州攻塔山杏山八年克中后所前屯卫累加世职至三等子爵顺治元年入闗破贼征河南至孟津率兵先渡降沿河堡寨薄潼闗掩贼殱之二年论功进三等公征江南克杨州败黄得功兵获福王朱由崧三年征浙江江横十余里图赖从上防跃马独渡没马腹诸军随之大济敌将方国安等望之以为神进克台州奋兵剿之浙东平叙功加一等公进征福建克仙霞闗抜蒲城十五战大捷遂获唐王聿键闽海底定师旋卒于军年四十七图赖勇而善谋能以寡覆众屡立竒功未尝挫衂諡昭勲配享太庙】
　　【御制碑文旌焉雍正九年加封号曰雄勇】额尔徳尼【满洲正黄旗人姓纳喇幼慧敏尽通防古
　　汉文以文学事太祖知名凡师行】
　　【诏下谕降纳欵军中必曰额尔徳尼以功授男爵世职任理事大臣与噶葢承命拟制国语文字既成奏之太祖令颁国中以教国人自是一切制诏疏文书薄籍不复用防古言自二人始也】
　　【世祖时以额尔徳尼创立国书厥功□焉与达海巴克什同諡文成】凖塔【满洲正白旗人姓佟佳扈尔汉第四子天聪八年授骑都尉世职崇徳二年从征皮岛城中坚守屡月不下凖塔鳌拜抗然起谓主将曰志不强力不果气不鋭者不下此城凖塔鳌拜丈夫也请旦而克之争出相先肉矢石焉拔其城超授三等男世职命曰巴图鲁擢都统七午镇锦州顺治元年入闗破流寇扵真定以左翼兵定山东觧徐州卫镇江北攻宿迁破清河战淮安皆捷遂下庐州鳯阳伪官降者百余人获船只马驼器械十万叙功进三等子世职从征四川下防州遵义斩将俘贼甚众复征陜西贼党武大定等破之川陜悉平四年凯旋卒五年论功尤异加一等子世职无子以弟阿喇宻袭十二年追諡襄毅】阿尔津【满洲正蓝旗人姓伊尔根觉罗累军功授二等轻车都尉世职天聪九年擒追喀尔喀谍间进世职为一等及征朝鲜攻松山皆以善战称顺治元年入闗追破流贼寻以从征江南四川功屡加世职至一等子爵又一云骑尉九年授定南将军剿湖广贼冦十二年授宁南靖寇大将军守荆州统兵破贼渠姚黄扵夷陵招抚蛮部洞酋十五年征云南卒扵军赠太子太保諡端果弟库尔禅屡以军功授世职一等轻车都尉】斐雅斯哈【满洲正黄旗人姓富察天聪六年畧翔州崇徳三年入墙子岭战宻云五年围锦州败松山杏山援兵皆有功顺治初入闗李自成于武昌屡战皆捷三年从征四川屡败贼于三水西充十三午讨孙可望于辰州殱贼甚众略以功晋爵三等男康熈时卒赐祭諡僖恪】莫洛浑【满洲镶黄旗人觉罗拜山孙也父顾纳岱从入闗破贼屡有功又南征江浙所向克捷顺治五年讨叛镇金声桓进攻南昌中礟没六年袭父世职任事勤慎从安南将军达素征福建海寇郑成功进攻厦门奋勇力战遂殁扵阵加赠三等伯諡刚勇碑文称其三世阵亡世笃忠贞云】禇库【满洲正红旗人姓萨尔图年十七从围大凌河擒其骁将彻济格以归寻攻明万全左卫先登被创论功予世职号巴图鲁顺治三年从平四川六年从征大同叛镇姜瓖连击败其众八年征叛酋多尔济扵贺兰山多俘获十三年败海贼郑成功之众扵乌龙江及大江口叙功晋一等轻车都尉】
　　【赐祭諡襄壮】额森【满洲正黄旗人姓乌雅初任尚膳正洊至内大臣崇徳元年从征朝鲜朝鲜遣人致书扵明额森见而射杀之明年同古利大破朝鲜兵扬古利伤扵贼见有卒走山巅东去或曰此即伤扬古利者令额森逐之明日获首以献三年从征明攻济南大同俱有功授骑都尉世职雍正元年追封一等公】伊尔徳【满洲正黄旗人姓舒穆禄古利从侄也屡从征伐有功授骑都尉世职崇徳五年从围锦州败城内兵复击破援兵多斩获加三等男世职顺治元年驻防锦州随征江南追福王败黄得功军叙功超授二等子世职六年从征江西分定抚州建昌凯旋叙功加一等子世职三遇恩诏加至一等伯縁事革九年复授都统随征湖南破贼衡州十一年浙江舟山贼起世祖命为宁海大将军统兵往至宁波趋定海分路进攻擒斩伪将焚贼战舰浙江底定十四年凯旋世祖遣贝勒等迎劳郊外进爵一等侯兼一云骑尉十五年统兵征云南由贵阳路进兵追贼盘江浮舟而济屡破贼兵遂克云南十六年克永昌桂王朱由榔窜走云南悉平受蟒衣鞍马之赐十八年卒于军諡襄敏】敦拜【满洲正黄旗人姓富察父绷科理以战功管牛录事敦拜袭其职天命十一年从征宁逺有功天聪八年授骑都尉世职崇徳五年擢防军统领从围锦州六年复围锦州战松山八年驻防锦州顺治元年入闗追败流贼论功加世职为一等轻车都尉随击流贼陜州屡败贼众从征江南追福王朱由崧截江口三年随平福建擒伪将收降贼众进世职为二等五年讨江西叛镇金声桓屡败贼兵进下临江收降城邑六年剿抚河间土寇七年遇恩诏加世职为三等男十一年征广东击走逆渠李定国克复亷雷等郡十三年叙功加一等子寻乞休特加太子太保致仕十四年起为都统镇守　盛京十七年卒諡襄壮】济什哈【满洲正黄旗人姓富察敦拜弟也初管佐领事崇徳五年从征索伦部落多所俘获复败明松山兵擢副都统八年任工部叅政顺治元年随入闗追击流贼有功授骑都尉世职从定河南江南征浙江至杭州进征福建累立战功加世职二等轻车都尉旋陞刑部尚书恩诏加三等男十年授征东将军山东流寇复移兵镇守湖南十四年调都统征贵州破伪将李定国收降贼众抚定郡邑十六年縁事降世职为一等轻车都尉十八年授靖东将军征剿山东　土贼于七平之康熈元年凯旋卒諡勇壮】武拜【满洲正白旗人姓尔佳父乌哩堪率众来归当创业之初摧锋陷阵屡建功绩官前锋统领武拜其长子也毎从征伐辄奋勇先登太祖爱其才毎戒其恃勇轻敌代父职管佐领事随灭叶赫下辽东以功授骑都尉世职天聪五年略锦州从征察哈尔部攻锦州战松山屡破敌兵加三等轻车都尉世职崇徳元年征朝鲜统兵前哨二年与十六大臣之列任前锋统领三年从征明以八十人败明兵扵红山口八年率兵取明中后所前屯卫改副都统顺治元年从入闗破流贼追至望都叙功加一等轻车都尉世职授内大臣三年随征腾斯平之复征宣化四年晋世职为一等子屡遇恩诏加至二等伯八年縁事革世职十五年】
　　【世祖念武拜战阵功命复一等子世袭□替康熈四年卒諡曰果壮】苏拜【满洲正白旗人姓尔佳武拜弟也幼从征伐擢任侍卫管牛录事天聪九年从收察哈尔部众败明伏兵崇徳元年从征朝鲜三年随征明燕京五午围锦州击松山兵累叙功授骑都尉世职六年从围锦州七年随征山东克昌邑乐安加三等轻车都尉世职顺治元年入闗击破流贼进世职为二等追击流贼延安七战皆捷又征湖广流贼屡立战功复进世职为一等随平四川以功超授世职为二等子任防军统领】
　　【恩诏加至三等伯七年縁事革世职寻复任副都统领侍卫内大臣授一等男世职康熈三年卒諡勤僖】叶克舒【满洲正红旗人姓辉河　国初率众来归授佐领天命六年从征辽东奋勇破敌加二等轻车都尉世职沙岭之役以功晋三等男寻擢兵部承政任都统天聪八年率兵入得胜堡九年入寜逺锦州并多克获崇徳元年随征明克延庆州复縁事削职二年征瓦尔喀部遇朝鲜援兵设伏杀其将领降兵卒大获驼马器械三年授兵部右叅政四年征索伦部至雅克萨城俘斩无五年复任都统畧明邉境败敌锦州复坐事免官顺治元年起为副都统驻防宁逺统兵入闗击流贼裹创力战大破贼众二年征山东满家洞土寇大破之三年授总管镇守　盛京加世职至三等男卒康熈二十三年圣祖驾临　盛京】
　　【遣官祭墓长子道喇屡着军功加太子少傅卒諡勤襄】硕詹【满洲正红旗人姓富察父舒穆禄任佐领仕至叅领硕詹仍任叅领天聪五年入明邉擒哨长俘获而归八年予骑都尉世职崇徳元年随征朝鲜克江华岛三年任刑部理事官随征山东攻禹城平阴先登擢三等轻车都尉世职四年任户部叅政五年随围锦州有斩获七年授副都统顺治十二年追击流贼潼闗破其营加世职为一等四年考绩加一云骑尉五年随征湖南有功屡遇恩诏加世职至一等男康熈二年卒諡明敏】布丹【满洲正红旗人姓富察天命七年率属来归任前锋叅领天聪八年从攻万全左卫先登九年畧锦州崇徳元年入边攻涿州还战居庸闗并克敌多俘获四年畧宁逺北界有俘获五年从围锦州败杏山骑兵顺治元年随入闗追败流贼屡遇】
　　【恩诏加世职至一等轻车都尉仕至副都统任议政大臣十一年卒諡毅勤】噶达浑【满洲正红旗人姓纳喇初任防军叅领天聪八年随征山西破应州崇徳五年畧中后所从围锦州击松山顺治元年从入闗破流贼并有战功授防军统领随征四川屡破贼营四年任户部侍郎五年转吏部叙前功加三等轻车都尉世职率兵征叛镇姜瓖克代州拔浑源大破贼兵克复郡邑六年任都统仍兼侍郎八年统兵征鄂尔多斯殱其众于贺兰山俘获无筭加世职至一等男累官兵部尚书十二年讨海贼郑成功克福州泉州十四年凯旋卒赠太子太保諡敏壮】伊拜【满洲正蓝旗人姓赫舍礼幼随征伐授佐领崇徳六年随围锦州击败松山兵加骑都尉世职顺治元年入闗追破流贼招抚山西二年随征江南三年追击流贼潼闗进至延安叙功进世职三等轻车都尉六年从征湖南克复衡州屡遇恩诏加世职至三等男累官都统议政大臣十五年卒于官赠太子太保諡勤直子图锡知名】鄂莫克图【满洲正蓝旗人姓纳喇初以防军校随征天聪三午从围保安州先登授三等轻车都尉世职】
</div>
    <div class="pagination">
<a href="大清一统志_page26.html">上一页</a><span>...</span><a href="大清一统志_page22.html">22</a><a href="大清一统志_page23.html">23</a><a href="大清一统志_page24.html">24</a><a href="大清一统志_page25.html">25</a><a href="大清一统志_page26.html">26</a><span class="current-page">27</span><a href="大清一统志_page28.html">28</a><a href="大清一统志_page29.html">29</a><a href="大清一统志_page30.html">30</a><a href="大清一统志_page31.html">31</a><a href="大清一统志_page32.html">32</a><span>...</span><a href="大清一统志_page28.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
