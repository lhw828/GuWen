<!DOCTYPE html>
<html>
<head>
    <meta charset="UTF-8">
    <title>四川通志 - 第 114 页/共 218 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>四川通志 - 第 114 页/共 218 页</h1>
    <div class="content">　　唐开元皇帝送赵仙甫尊师归蜀诗【旧志在寳贞观】金堂县
　　金堂故城【在县南即今古城镇唐置属汉州元和志县北至州五十二里本汉牛鞞县地咸亨二年蜀郡长史李崇奏析雒县新都及金水三县置以县界连金堂山故名宋属懐安军寰宇记县在军西北五十里图经旧县治在金堂峡口】怀安故城【在县东南五十里晋义熙末朱龄石于东山置金水戍西魏置金渊县并置金渊郡后周郡废隋属蜀郡唐武德元年改名金水属简州宋干德五年以县置懐安军元至元十三年并入懐州二十年又并州入金堂县】白牟废县【在县东西魏时置后周废入全渊】鹦鹉舍利塔【在县三学山有斐氏得鹦鹉告以六斋之禁后即非时不食日夕持佛号一日忽不怿养者问曰将西归乎为尔鸣磬一撃念一弥陀十念成奄然而絶得舍利十余粒僧慧观为之建塔韦南康有记】石室【在三学山上】古碑记附
　　汉张子阳碑【旧志汉幽州刺史牂牁太守张子阳碑在唐化镇沿江五里许乃子阳墓汉顺帝永建四年造】唐昌利观记【旧志在昌利县延祥观开元中金堂尉沛国武犍撰】王头陀塔铭【在银顶山塔院贞元十五年璧□撰】如舜禅师碑铭【旧志在龙槐院唐节度使杜悰撰】支提石塔记【在三学山唐节度使段文昌撰】为八戒和尚谢复三学山精舍表【李商隐撰】放生记誓文【旧志在中江岸太和二年令狐紃撰】杜光庭功德碑【在三学山】杨浦寿昌记【在郎中山】三学山飞石记【邑宰张西撰】段翳故宅旧碑【旧志后汉隐士段翳故宅即今天庆观有段隐君李真人二像旧碑字画磨灭不可辨】金堂尉武犍碑【在延祥观唐开元中立】
　　新都县
　　新都故城【在县东二十里汉置法正依刘璋为新都令即此隋废唐复置】始康故城【在县南二里晋末置始康郡治始康县宋时寄治成都西魏废】唐僖宗行殿【在县北寳光寺后有遗础方围一丈二尺圆径二尺高一尺八寸镌有诗铭】八阵图【在县北十九里弥牟镇按图经云八阵凡三在夔者六十有四方阵法也在弥牟者一百二十有八当头阵法也在碁盘市者二百五十有六下营法也碁盘市亦曰南市在废广都县李膺益州记稚子阙北五里有武侯八阵图土城四门中起六十四魁八八为行魁方一丈高三尺纬畧曰八阵图在新都者峙土为魁植以红石四门二首六十四魁八八成行两阵并峙周凡四百七十二歩魁百二十有八】麻姑洞【在繁阳山洞穴深邃中有丹鼎石牀宋县尉王几尝秉烛欲穷之遇蝙蝠扑烛乃不复进】石阙【在县北十里东汉循吏王稚子卒葬于此故又称稚子阙刘经撰记以拟甘棠】寳光塔【在县北寳光寺唐悟达国师重修旧塔掘地得石函中有舍利十三颗因建浮图名无垢浄光】龙门洞【在龙门山下世传唐如荣于此飞升旱祷輙应】
　　古碑记附
　　汉王涣墓碑【在县北五里墓前有二石阙一题汉故兖州刺史雒阳令王君稚子之阙一题汉故先零侍御史河内县令王君稚子之阙】
　　简　州
　　阳安废县【在州东汉置牛鞞县属犍为郡东晋属蜀都宋曰鞞县齐复改牛鞞西魏改阳安为武康郡治周闵帝元年于武康郡置资州州后徙资中隋复为简州治唐因之九域志阳安有牛鞞镇旧志州治旧在绛河明正德八年徙治河南州西一里有牛鞞戍即故县也又州东二里有阳安故县自元以前治此】婆闰城【在州南九十里本牛鞞县地西魏恭帝二年置隋废】平泉废县【在州西南隋开皇十八年移婆闰县治頼黎池改曰平泉属益州仁寿三年改属简州唐因之】灵泉废县【在州西北唐置属成都府元和志县西至府六十里天寳元年改曰灵池以县南灵池为名宋天圣四年改曰灵泉元至元二十二年省入简州旧志今州西七十里龙泉镇即故灵泉县也】贵平废县【在州西南四十里本广都县之东南境西魏置唐开元十四年移治禄川在今仁寿县东北界九域志平泉县有贵平镇】朱桃椎故里【在州西灵泉故县东一里今为安静院】夔石【在长松山下石状如夔】小桃源【在州北三里春时江岸桃开不减武陵之胜】藏真岩【在州西三里宋状元许蒋手书】丛桂楼【在州南双市街宋绍兴中为李瞰如李进修范时中袁炎牟子正同登科第故名】望湖楼【在州南三里下瞰江流山光水色交相带映轻舟小艇时出柳阴中不减潇湘苕霅之景】江月楼【在州东下临赤鴈二水之会壮丽甲于天下方舆胜览在旧郡折柳亭朝天门外】状元楼【在城内宋庆元五年邑人许奕廷试第一故名】墨玉台【在东溪上宋学士刘光祖所居今东林寺即其读书楼故址】观澜亭【在绛溪西岸明知州骆秉韶建今废】碧波亭【在东溪墨玉台上溪水环绕其下】颁春亭【在州旧治中今圯】歇马亭【在州西四十里汉昭烈帝征吴驻跸于此因名】清忠堂【在州治旧厅为宋赵抃范纯仁建】
　　古碑记附
　　后周宇文泰纪功碑【旧志碑在本州界泰数遣都督入蜀一治石冈县一治懐逺县见简州志】郡守壁记名氏【唐贞观十三年建见刘左史折柳亭记】韦南康纪功碑【旧志在州治颁春亭侧碑甚巨乃御制皇太子臣诵奉勅书】广干符修城碑【旧志在州城隍庙】天光观唐碑【旧志观在阳安县东三十里有唐碑可读天和初三洞道士王道赐因张文举施地基创建】罗汉院石刻【旧志在阳安县东有僧继晖斩木开基而嵓石呈露见石镌罗汉等像有碑曰唐兴元年禅师道明镌刻】灵岩院石刻【旧志在平泉县西南二十五里元和长庆间刻】周文王庙碑【旧志在阳安县西北七十五里即后周高祖文帝庙旧碑题额云大周植其碑元年嵗次丁丑造元年即后周闵帝之初元也】北岩院碑【旧志院有唐碑大厯时重修】圣居院碑【旧志唐中和年建】孔圣顔子像二碑【宋赵伯豪得之于　孔圣家庙吴道子所画今在文庙】纪功碑【在旧城内唐韦南康驻节于简立石纪功碑存】西铭石刻【宋学士赵介胄手书置之东岩今失】
　　崇庆州
　　晋原废县【在州东十里汉置江原县属蜀郡晋永嘉中李防立汉原郡并改县曰汉原永和中平蜀改郡曰晋原复改县曰江原宋齐因之周废郡改县曰晋原隋属蜀郡唐于县置蜀州后魏改置多融县隋复改曰晋原宋为崇庆府治明初省县入州】汉源废县【旧志在州西北五十里今为横原镇一作懐逺镇相传李防置县于此】晋乐废县【在州西南三十里宋置晋属沈黎郡宋属晋原郡齐因之西魏废旧志作晋康县疑即晋乐之误】永康废县【在州西北六十里五代蜀置寰宇记广政十二年割郭信等入乡就横渠镇置征税院十六年升为永康县属蜀州宋因之元至元十二年省入州今之四界镇即其废址】江源废县【在州东南三十里魏置西魏置犍为郡隋开皇初郡废又徙僰道县于此大业初废入新津县唐武德元年改置唐隆县属益州垂拱二年割入蜀州长寿二年改曰唐安至德二年又改唐兴宋开寳四年改曰江源元至正二十年废】临卭故城【在州西南寰宇记江源县有临卭故城俗名公孙城李防时置旧唐志晋于唐隆县界置临卭县后魏平蜀始自唐隆移还临卭】百家门【在州西北两山上阖下辟宛如门户】忙城子【在州西北四十里旧传唐明皇幸蜀驻跸于此不三日而城成因名旧志作蛮子城】尚友阁【在州西湖上宋绍兴问计敏夫领郡事以髙适尝为此州守与杜甫酬唱乃建阁刻二公诗于内顔其额曰尚友】东阁【在州东相传杜甫招裴迪官梅处杜诗东阁官梅动诗兴还如何逊在扬州】四相堂【在州内唐建以张东之钟绍京李岘王绩四公皆牧是州后为相故名前有荣庆堂宋绍兴间知州孙大中建】读书台【在州东段文昌读书处】
　　古碑记附
　　蜀王主碑【旧志在晋原县西南二里唐房琯撰】唐李百药碑【旧志在江源县之万嵗寺】唐开元碑【旧志在晋原常清观鲜于仲通撰】唐樊知迁碑【旧志在江源县浄居寺顔师古撰】翠围山碑【旧志在永康之翠围寺】万嵗寺碑【旧志在万嵗寺】善颂堂留题【旧志见赵抃注】范镇留题【旧志在太平院范公入蜀游岷山遇此纪行于寺之经阁上云熙宁八年三月游青城间四月趋峨眉俱过此与百世相见百朋百嘉侍行蜀郡公记】法天寺留题【见法天寺注】蜀州刺史庙壁记【唐诗纪事贞元十四年皇甫澈刺蜀州时赋四相诗序曰蜀州刺史防壁记云居相位者前后四公谟明弼谐迁转厯北顾已无取忝迹于斯景行遗烈嗟叹不足也谨述其行事咏其休美庶将来君子知圣朝之德云尔】
　　郫　县
　　古郫城【在县北秦置华阳国志杜宇初治郫邑秦张若城郫城周回七里在郡西北六十里晋大安二年李防攻据郫城寻自称益州牧治之后克成都遂自郫迁据马宋元嘉十年州贼赵广自广汉至郫连营数百周籍之攻郫克之梁天监初邓元起攻刘季连于成都留辎重于郫季连将李奉伯间道袭郫陥之元起舍郫径围州城下皆此城也】犀浦县【在县东二十五里本成都县地唐垂拱二年置取李冰所造石犀为名宋熙宁五年废为镇并入郫县旧志即古晋兴城今为犀浦县】杜鹃城【在县北郊】郫筒井【在县治内晋山涛治郫时刳大竹酿酴醿作酒兼旬方开香闻百歩】读书台【在县西十五里扬防建】
　　灌　县
　　都安故城【在县东二十里即今之导江铺季汉时分绵虒县置属汶山郡刘宋为汶山郡治隋废唐武德元年置盘龙县于此寻改灌干宁二年又改导江垂拱二年自益州割属彭州宋属永康军后还属彭州元至元十三年省入灌州寰宇记县在军东十八里本属都安县地周天和三年废汶山郡以县并入郫县别于灌口置汶山县唐改盘龙又改导江寻自灌口移迁旧邑今县有诺城即故都安城也】青城废县【在县西四十里本汉江原县地齐置齐基县属汶山郡梁置齐基郡后周天和四年废郡改县曰青城隋属蜀郡唐垂拱中改属蜀州开元十八年改曰青城元和志宋干德四年改属永康军寰宇记熙宁五年军废还属蜀州后复属永康军元至元十三年省入灌州】玉女房【在县西华阳国志李冰西于玉女房下白沙邮作三石人立水中寰宇记玉女房在导江县其房凿山为穴深数十丈中有廊庑堂室屈曲】永康石【在县西三十五里石白似玉今名韫玉山】羊灌田【在县西华阳国志李冰自湔堰分穿羊摩江灌江唐志彭州有羊灌田守捉城元和初髙霞寓追刘辟及之于羊灌田即此】花蘂夫人宅【在县西南方舆胜览在故青城县陈后山诗话费氏青城人五代时以才色入蜀宫后主嬖之效王建作宫词百首后入于宋按旧志蜀王孟昶妃花蘂夫人资邑汪家坝女也昶降宋妃赋诗自缢死葬于其邑】老人村【在县西七十里岷山之南】湔氐村【在县北李防筑范贤馆在马】铁龟【在都江堰元四川亷访佥事吉当普铸万斤大龟以镇江之险明嘉靖中佥事施千祥改铸铁牛有记】牡丹坪【在县西南八十里方舆胜览自青城之长平山扪萝而上由鸟道三十里许平阜数十亩有高树蔽天昋深先花后叶状若芙蓉谯定夫李浩隐其中范成大诗千丈牡丹如锦葢人间姚魏敢争先】观江陂【在县城内季汉后主眺望汶江之所】范长生像【在青城山中有孙太古画壁侍中范长生举手整貂蝉像诗云浮世升沈何足计丹成碧落珥貂蝉】鬼笔迹【在县城内大龙桥侧深一十三丈濶三十丈】掷笔槽【在青城山相传天师誓鬼掷笔于石上以成槽至今草木皆有墨防】紫栢【在灌口西有古树围八九丈上有寄生木亦大数围传言秦物也】晋砖【在治西鉢盂泉因垦地得一砖上有晋太康年号】朝天寺石【正德中有僧辟寺址得一石诗皆剥落存结句云天孙纵有闲针线难绣西川百里图笔法遒劲可爱】轩皇台【在青城山文人峯下旧有龙穴出水淹害禾稼汉张道陵立石台于上以镇之】鬬鸡台【在县西一里洪崖上】疏江亭【在县西二里相传大禹导江于此碑尚存又名都江亭】广莫亭【在县西吕大防记危檐飞楹负城四出眺览之盛甲于东南】赤城阁【在县西按皇与攷在青城山中范寂隐居于此阁前有寂手植楠刘禅时改为碧落观宋曰长生观寂得长生久视之术昭烈帝累召不赴封逍遥公】
　　古碑记附
　　汉石刻治道记【在平磨崖之西有汉石刻二一曰建平五年者孝哀时刻一曰永平元年者孝明时刻】隋薛道衡磨崖碑【在三女祠后刺史薛道衡撰或云薛僧】唐韦作观鱼记【在北山朝天寺贞观十三年立】唐崇德庙记【李德裕镇蜀时重建崇德庙命段全暐为记】唐寳幢院记【在青城海宴寺元和十四年立】唐僖宗中和年改海晏寺碑【在本寺】唐观音院记【在废青城县东南九里干符二年记】青城山碑【在常道观轩辕石龛之下隋大业七年立太常博士隂道撰】唐明皇真容【在六时岩下】修丈人殿祝文碣【在丈人观进士任磻撰】置丈人观碑【徐大亨撰在丈人观三门下】纪符瑞碣【甘遗荣八分书在丈人观三门右】延庆移观手诏碑【在延庆观后絶峯上石龛中唐开元十二年立】唐吴行鲁碑【旧志在鬬鸡台字画磨灭唐大中十一年治彭州时长史吴行鲁建】玉垒关碑【唐大中十年白敏中帅蜀日建旁即募府陈可度颂功德碑】獠泽水石记【旧志石门崖壁镌吴行鲁大中七年奉使廵边行见獠泽水石记】徐浩书金刚经【旧志天宫院有唐人徐浩书金刚经全帙刻石】杜光庭重修冲妙观记【在废青城县】韩择木八分书【旧志延庆观灵寳真人五符幢下有记铭开元十一年立】伪蜀嘉王墨迹【旧志伪蜀王建宗子嘉王宗寿与能仁院僧卯往来书劄二十余简墨迹如新】迎祥寺钟楼石刻【旧志在废导江县北迎祥寺不记年月观其有节度押衙字知为唐末五代间刻也又有老泉为记东坡所书碑刻】青城山甲记【旧志唐杜光庭编】永康志【旧志教授张僧编】
　　崇宁县
　　严君平读书台【在县西】卖卜井【在县西南十里相传为君平遗迹】新繁县
　　繁县故城【在县东北三十五里汉置高帝九年封张昭为繁侯即此季汉延熙十年凉州夷降姜维徙居于繁而迁繁民居新县故名新繁元和志新繁县东南至成都府六十里本汉繁县因繁江为名周改为新繁元一綂志汉故繁城在九陇县东十四里新繁城在崇寜县东二十里旧志繁城在今县北二十里】王子城【在县北寰宇记在九陇县汉封雍齿子于此】蚕市【在县南十五里俗谓之盘古庙当即蚕丛氏也】蛮子城【在县东十五里唐咸通中南诏蛮冦成都于此筑城以拒官军因名】打麦【在县东二十里旧传王老慕道饮道士浸疮酒时方打麦忽风动云蒸一时轻举阖家升仙乡人名其地为打麦场今垦为田】花村【在县北牛心山下】望雪楼【在县北】写经台【在县北三十里相传汉末有居士于此援笔书空曰为诸天写经后凡降台独不湮】
　　古碑记附
　　誓水碑【在县北二十里李冰凿山导江刻石于水旁誓曰浅无至足深无至肩唐贞元十四年立今毁】
　　汉　州
　　废雒县【即今州治或云在州南汉置属广汉郡更始初南阳人宗成入畧汉中商人王岑亦起兵雒县杀王莽庸部牧朱遵以应建安十八年先主自绵竹进兵围雒遂进围成都魏景元四年邓艾破诸葛瞻于绵竹进至雒晋初徙广汉郡治广汉而以雒县为新都郡治郡寻废复为广汉郡治隋开皇初郡废又尝移绵竹之名于此寻复故】湔阳故城【在州南南北朝时置以在湔水之阳故名】葭萌城【在州东五十里或以为汉故县】西五城古城【寰宇记在县界宋元嘉九年以旧五城置新城郡复于此置西五城】懐中废县【在州北后周时改遂宁郡寻废】七星井【在元妙观相传为严君平凿】君平卜台【在州东一里一名八卦台寰宇记在雁桥东台高数丈】讲道台【在州东程明道伊川随父珦守汉州讲道处址尚存】先贤堂【在学宫前祀明道伊川南轩址尚存】清心堂【在州城内宋文同建】五津府【在州南新唐志汉州有五津府葢以五侯津为名】
　　什邡县
　　雍齿故城【在县南汉髙帝五年封雍齿为什邡侯后为县属广汉郡后州废唐武德三年复置】南阳故城【在县西二十三里李膺记李防叛蜀遣李寿尽掠汉川五千余家流寓于此晋太康元年置为郡后魏三年废今为南阳乡】青雀柱【在县西三里有石柱书青雀二字相传为唐明皇手书】八角井【在县西三里相传厐真人炼丹处其水可愈疮疾】将相台【在县南三里汉高祖封雍齿处台犹存】冷泉亭【在县西四十里】
　　彭　县
　　晋寿城【在县西北三十里刘宋元嘉十三年置晋寿郡治晋寿县齐因之梁改置东益州】九陇废县【在县西北梁置东益州后周废州改郡县俱曰九陇隋开皇初郡废仁寿初置蒙州大业初州废属蜀郡唐武德三年复置蒙州贞观二年州废属益州垂拱二年改置彭州歴代因之元至元十三年并入彭州】蒙阳废县【在县东北唐置元和志县北至彭州四十里本九陇雒新都新繁什邡五县地仪鳯二年置在蒙江之北故名龙纪初王建攻西川帅陈敬瑄将山行章自新繁败屯蒙阳即此寰宇记在州东三十九里明初省入彭县今为蒙阳】堋口废县【在县西北十五里九域志宋熙宁二年置四年并入九陇县】天水故城【寰宇记后魏无益州改天水为九陇郡以九曲山故名】东湖【在县东宋政和中眉山苏洵开濬】西湖【在县西唐元和间郡守王潜萧佑凿】龙兴塔【在县北龙兴寺宋大观中预知禅师建高三十余丈为级十七可望百里】云居院塔【在曲尺山宋乐音王祖师建高十三层院西石嵓内乐音王真身犹在】南楼【在县治内范百禄有记】
　　重庆府
　　巴　县【附郭】
　　古滩城【旧志在县东八十里舆地纪胜在县东七十里岷江岸周一百歩濶五尺相传巴子于此置津立城因名】江州故城【在县西相传为秦张仪筑汉置江州县为巴郡治杜预注江州故巴国都也后汉初公孙述据蜀遣将从阆中下江州建武十一年岑彭讨述述将田戎败保江州彭至城下以城固粮多难卒拔留冯骏守之建安十六年先主入蜀至巴郡由江州而北十九年诸葛亮军至江州破巴郡章武二年东伐张飞自阆中发兵会江州遇害建兴四年诸葛亮欲出军汉中李严当知后事自永安移屯江州因筑大城华阳国志秦时张仪灭巴城江州汉世郡治江州地势刚险皆重屋累居又不相容结舫水居者五百余家承三江之会夏水涨盛壤防颠溺无数又曰旧城在巴水北有甘桥宫今北府城是也后乃还南城李严更城大城周回十六里欲穿城山自汶江导水入巴江使城在孤洲上会严被征故穿山不逮后改曰巴县隋志巴郡治巴县周废垫江县入章懐太子曰江州故城在巴县西北元和志巴县在岷江之西汉水之南即李严所修古巴城也南齐改为垫江县周武成三年改曰巴县寰宇记南齐五年江州自郡移理僰溪口又移垫江就江州旧理也】古霸州【在县东南二百六十里旧唐志贞观四年分巴县南界置南平府领南平清谷周泉昆山和山白溪瀛山七县八年改曰霸州十三年废】南平废县【在县东南三百二十里唐属渝州元和志县西至州一百三十里本汉江州县地贞观四年分巴县置南平县属南平州十三年州废改属渝州寰宇记贞观初置南平州仍于州理立南平县今县南三十五里有古霸州十三年州废移南平县于西北即永淳以前旧理所也永淳二年又东南移六十里于平乡古顿坝权置行县即今理宋雍熙中省入巴县】古东阳郡【在县西一百里齐建武元年割巴县置东阳郡旧志周时始废今为东阳镇】古乐城【舆地纪胜在县西南】枳县城【旧志县西一百里晋桓温伐蜀移枳县于临溪城遂废】丹阳废县【旧志在县东南三十里唐置】汉初废县【旧志在县西北一百九十里梁置新兴郡西魏改县曰汉初隋属涪州唐宋属合州详见顺庆府南充县】多功城【在县西四十里宋淳祐中筑】巴子园【在县左一名巴子岩】御书楼【在府学内收贮钦赐御籍】澄清楼【在县朝天门内览秀环翠俯瞰大江】桂香楼【在县文昌宫后】华光楼【一在县西三里一在县忠孝坊】金碧台【在县南宋制置使余玠筑】潮音阁【在县北】紫金阁【在县北】万佛阁【在县北】招贤馆【在县东宋余玠建其供帐一如帅府所居下令曰欲有谋以告者近则径诣公府逺则自言于郡所在以礼聘之】
　　古碑记附
　　汉故益州刺史碑【旧志在本府】巴郡太守张汭颂德碑【旧志汉灵帝中平五年立事见合州志今碑在府学】白君冢碑【旧志字残缺】禹庙碑铭【旧志涂山有大禹及涂后祠皆有碑铭】丰年碑【旧志在江岸碑谓之雍熙碑毎水落碑出则年丰人争摹搨数十年不一见　国朝康熙四十八年二月内此碑见】蜀广政十五碑【旧志在东阳镇市】周濓溪跋彭应求诗序碑【旧志在温泉寺】图经【李宗谔编】双状元碑【在儒学内为宋守绍兴状元黄鳯祥开禧状元冯时行立】
　　江津县
　　江阳故城【在县西南隋志巴郡领江津县旧曰江州西魏改江阳置七门郡开皇初郡废十八年县改名唐属渝州寰宇记南齐永明五年江州县自郡城移理僰溪口宋志干德五年移至马騣镇至今因之旧志江阳故城在今县西南僰溪口即南江口也】万寿旧县【在县西南唐置属渝州元和志县东南至州二百八十里本汉江州县地武德三年分江津县置万春县五年改名宋干德五年省入江津】范镇村【在县西楼台山麓宋范镇尝寓此后人慕之因以名村】荔枝园【在治后旧有茘枝树传为唐时植也今无】金注字【旧志在县西五里昔有僧憩此有鸟衔僧衣袖牵之而上见注字隐石缝中遗迹尚存】金钗影【旧志在县东一百五十里周溪上石碛中有浅水周回五六尺隐见防金钗影】香草楼【在县西南三十里李膺益州记江州县西南有仙池昔仙人居此池侧多植香草】瑞竹亭【在县后相传明景泰中建】
　　长寿县
　　乐温废县【在县西北唐置属涪州元和志县东南至州一百十里本汉枳县地周明帝分属巴县武德二年改置因山为名舆地纪胜在州西八十里元省入涪州置涪陵廵司明玉珍改置今县西北去故县五十里】永安废县【在县西南唐置寰宇记武德元年析涪陵巴二县地于涪州西南一百五十里置以县北永安山为名开元二年民以为非便遂废新唐志又以为开元二十二年省入乐温】乐城废县【在县西华阳国志蜀延熙十七年省巴郡乐城县今县西一百里有乐碛镇即其故址】怀清台【一綂志在县西南史记货殖传有巴寡妇清得丹穴之利用以自衞始皇以为贞妇为筑此台括地志清台山俗名贞女峡在永安县东北七十里舆地纪胜贞女山在涪州溯江四十里江北岸旧志载在南川境内皆无所攷此从一綂志】风月台【在县西北舆地纪胜在乐温县北白虎山下有石龛名风月台】炼丹台【在县北一里相传徐神翁炼丹处毎于天清月朗台烟霞直起干霄故巴景以北观烟霞为最邑人何其徽九日登台诗径满藤萝石满苔仙人不见瑞香开登临尚有清风在好对烟霞送酒杯】
　　永川县
　　永川故县【今县治唐置属昌州元和志县西北至州九十里大厯十一年置东西北三面并枕侯溪南面接延陵英山新唐志分壁山县置寰宇记在州东南一百五十里以山川濶逺因名元省入大足明复置】仙人迹【在县南三十里巨石上有双足迹其大如箕】
　　古碑记附
　　石佛寺记【在县东二十里方舟李公石为记】
　　壁山县
　　壁山故县【今县治唐置属渝州元和志县东北至州一百八十里本江津万寿巴三县地四面高山中央平田周回约二百里天寳中诸州逃户多投此营种至德二年置县因山为名宋因之元一綂志以地广人稀并入巴县明成化中复置　国朝仍省入永川雍正七年复置】荣昌县
　　废昌州【在县东北唐置本汉资中垫江江阳三县之境唐乾元中左拾遗李鼎祚以山川辽濶奏请割泸普渝合资荣等六州界置昌州寻为狂贼张朝等所焚州遂废大厯十年节度使崔宁又复奏置以镇压夷獠郭下为静南县乾元元年与州同置唐末移州治于大足宋初县废】昌元废县【在县西北唐置属昌州元和志县东至州一百二十里乾元二年与州同置东接瀬波西临耶水舆地纪胜周显德初为冦所焚移治罗市镇天禧中又移今治元废今为昌元里】寳葢镇【九域志昌元县有寳葢镇旧志寳葢镇即今治也】
　　古碑记附
　　演敎院碑【旧志在昌州旧基院有断碑唐咸通嵗县令唐允中建】浄土院碑【旧志在昌元县东四十里唐大和五年建】唐韦君碑【旧志在北山干宁二年靖南令胡密撰】吴季子墓碑【旧志在北山相传为　孔子书开元中殷仲容奉诏模搨大厯中萧定刋之润州有张从申题其后】高祖大风歌碑【旧志在北山】六经图碑【旧志在郡学郡人杨甲鼎卿着】六十四卦象碑【旧志在昌元县】画维摩石碑【旧志绍兴间北山刻云郡惠因寺藏殿壁阴有水墨画文殊诣维摩问疾一堵意全相妙合经所説】古文孝经【旧志在北山凡二十二章与今文十八章小异按今文先出于汉初而古文与尚书同出　孔子壊宅今文已盛而古文独不得列之学宫惟孔安国马融为之传及明皇注今文十八章孝经为古文益征矣司马光范祖禹皆曾缴进光谓始藏文时去古未逺其书最真祖禹又为之説亦云古文庶得其正】靖南志【太守黎伯防序】
　　大足县
　　大足故城【今县治唐置属昌州元和志乾元元年与州同置东临赤水西枕营山新唐志分合州之巴川县置唐末为昌州治寰宇记县以界内大足川为名舆地纪胜旧里在虎头大足坝元州县俱废入合州明初复置天顺中筑城甃以石周五里　国朝省入荣昌县雍正七年复置】五桂楼【在县东宋乾道间邑士陈伯防等五人同奏名太守曹硏建楼以旌之】香棠亭【在县内皇舆攷昔有调昌守者求易便地彭渊才闻而止之曰昌佳郡也守问故曰海棠患无香独昌地产者香故号海棠香国非佳郡乎取名以此今废】棠花亭【在县内今废】綦江县
　　綦市【即今县治舆地纪胜宋绍兴二十六年移南川镇税务于大綦市明一綂志綦江县即古綦市洪武初改置为县或曰县本明玉珍所置也万厯二十七年杨应龙叛入其郛逾月乃复】南川故县【在县南九十里唐武德二年置曰隆阳属南川先天元年避讳改为南川宋皇祐五年州废以县属渝州后省入南平军九域志南平军熙宁七年招收西南番部以南川县铜佛坝地置仍省南川县为镇入焉元丰元年复置南川县为军治寻废按铜佛坝在故南平城西门外地有铜佛像二相传为唐明皇所铸】丹溪废县【在县东南三十里丹溪水曲故名唐武德初置贞观十七年废】瀛山废县【在县西北瀛山下唐置旧唐志贞观四年南平州领瀛山县十三年省】废溱州【在县南接贵州遵义府桐梓县界唐置元和志本邑郡之南境贞观十六年有渝州万寿县人牟智才上封事请于西南夷窦渝之界招慰不庭建立州县至十七年置以南有凑溪水为名属黔州都督府治荣懿县又领扶观县东北至州五十里以县东扶观山为名皆与州同置旧唐志天寳初改曰凑溪郡乾元初复曰凑州又领乐来县咸亨元年废宋初州没于蛮九域志南平军有荣懿砦溱溪堡宋志军领溱溪砦本羁縻溱州熙宁七年招纳置荣懿等砦大观二年别置溱州及溱溪县宣和二年州县俱废以溱溪砦属南平军】广惠钱监【在县南宋置以铸铁钱绍兴末郡守张鼎以取炭逺鼓铸不充遂废】
　　南川县
　　隆化故城【今县治唐置属涪州元和志县东北至州三百里本汉枳县地周以后为巴县地贞观十一年分巴县置隆化县因县西永隆山为名先天二年以犯庙讳改曰宾化宋复曰隆化熙宁七年改属南平军元一綂志宋嘉熙三年徙军治于此元至元十二年并县入南川于此置理自后遂为南川县】三溪废县【旧志在县境唐贞观中置属南州城甚危险】赛乐园【旧志在县西郭宋太守封固以边境清宁筑为逰宴之地有緑漪轩及赏心风月二亭】懐清台【在县北寰宇记在宾化县俗名贞女山又见长寿】飞云阁【在县普泽寺内宋建旧志南川县普泽寺有飞云万卷衍庆凝香四楼】
　　古碑记附
　　西心坎崖上书【旧志心坎崖上有书云太初三年三月十六日共二十余字多残缺不可读在溱溪砦路】吹角坝古磨崖【旧志吹角坝有古磨崖风雨晙剥苔藓侵蚀惟识建安二字他不可辨在溱州堡】姜维碑【旧志在吹角坝穴内相传为姜维碑今已磨灭】南州石像颂【旧志南州镇下三里崖上有石佛像近嵗有碑出于下云南州城门前石岸石像颂并序司法叅军员外郎置司正靳豫撰乃开元十八年十二月丙戌中大夫使持节南州诸军事守南州刺史上柱国普昌唐虞景所造卢舍那石像也】白鹄寺钟碑【钟记字虽磨灭尚余一二可识曰白鹄寺钟处士彭城刘欣撰】刘孝标墓铭【晏殊撰】南平志【郡守赵彦迈序】
　　黔江县
　　石城故县【在今县东南二十里隋置巴东郡领石城县开皇初置庸州大业初州废唐置黔州元和志县本汉酉阳县地隋开皇五年置石城县属庸州大业二年废武德元年又置天寳元年改名黔江寰宇记武德元年移置无慈城贞观四年又移今所元一綂志县昔为蛮洞侵扰移治老鹰砦按县东南七十里有老鹰关疑即其地也】丹兴废县【即今县寰宇记丹兴故县今黔州东二百里黔江县】
　　古碑记附
　　汉故孝亷柳庄敏碑【在州廨内字迹糢糊】唐黔南节度使赵国珍德政碑【上元二年立在州南隔江】重建州衙碑【在州治】广德元年碑【寰宇记云开寳四年黔南上言江心有石鱼见上有古记云广德元年二月大江水退石鱼见部民相传丰稔之兆】崔宁神道碑【欧阳公集古録在长庆二年】黄鲁直留题【鲁直谪居有涪翁晚策杖至此观江涨雨余天欲凉十五字墨迹在州之嘉禾堂此外如緑阴堂丹泉万卷堂皆鲁直墨迹】
　　合　州
　　石照废县【今州治汉置垫江县属巴郡宋齐时侨置东宕渠都梁敬帝时益州陥魏前梁川刺史谯淹屯于东遂寜为宇文贵所攻徙屯垫江寻为贺若敦所败地遂入魏隋志涪陵郡西魏置合州开皇末改涪州治石镜县旧曰垫江置宕渠郡西魏改邵为垫江县为石镜开皇初郡废大业初改置郡唐复为合州元和志宋元嘉中于此置东宕渠郡后魏恭帝改置合州以涪江嘉陵江合流为名治石镜县本属垫江县宋武帝置宕渠县以涪水北有圆石似镜为名宋初改曰石照淳祐三年余玠帅蜀兼知重庆府时从冉璡言首徙州城治钓鱼山县亦随徙焉元宪宗九年亲督诸军攻合州城不克至元二年元帅阿敦与宋兵战于钓鱼山败之四年总帅汪良臣请立砦于母章德山以当钓鱼之冲从之十五年州将王立以城降二十二年州县始复还故治明初省县入州按隋志与元和志不同疑有误】赤水废县【在州西北隋开皇八年置属涪陵郡唐属合州元和志县东北至州一百里本汉垫江县地隋于今县西二里置县因水为名寰宇记唐武德元年移于今理宋因之九域志熙寜四年省入铜梁七年复置在州西北一百三十里葢徙而北也元至元二十年省入石照】巴子城【在州南华阳国志巴子或治垫江在巴郡西北中水西一百里括地志巴子故都在石镜县南五里九域志旧传楚襄王灭巴子封庻子于濮江之南号铜梁侯即此】宋王城【舆地纪胜在州南二里】清华楼【在州东晁公武作记】合州楼【在州治内杜甫有诗】紫清楼【在州东土主庙前】惠济亭【在州北单公亭上】养心亭【在州东宋张宗范所居背山面水搆亭其中周濓溪偶至爱之题曰养心亭而为之説】嵗寒亭【在州西南明玉珍据蜀郡人董孝友以兵抗之守刼石坪虎头寨一境頼以保全后归明太祖封万户侯卒命建亭祀之】仙台【在州西北舆地纪胜在赤水县北五里晋时广汉人冯葢罗炼丹于此永嘉三年举家仙去】读书台【一在州东北七里汉末薛融读书处一在州西二十里牟山唐康元良读书处】朝宗阁【在州北下瞰金石碛】松风阁【皇舆攷在州铜梁山上有赵伯业读书台】驾鹤轩【在州龙多山之东下视涪水如带烟云出没山之伟观也明一綂志在合州西北一百里】
　　古碑记附
　　唐令长新戒【旧志在赤水县开元二十四年立明皇尝择县令百六十三人赐以丁寜之戒其后为县者皆以戒刻石集古录取焉景祐中令重刻之】石门弥陀像【旧志在石照县之北岩唐开元二十一年州别驾张钊为刺史孙希庄作】涪内水石镜题名【旧志大唐大厯十年三月三日此石出时兵甲息黎庻归六气调五种熟刺史兼侍御史王铤记又大厯十三年立题名记于石镜之阯】卢舍那佛二菩萨记【旧志在石照县之北岩唐长庆二年刺史刘温撰】集圣院记【旧志在赤水县之龙多山唐咸通问李稽撰】濮岩铭【距城三里元祐五年郡守州刘象功磨崖】唐孙樵龙多山录【旧刻刓阙元祐七年刘象功再书遒劲可喜】龙多山鹫台院记【绍兴三十二年十一月缙云冯时行纪】将军祠石刻【在龙门东八里印士院有将军祠石刻云故唐将也逃难山中而死葬山隂或曰战国人也嵗春夏民以车葢迎其神张幄致飨】唐永泰二年石刻【在县西五十里化度院石刻但云永泰二年按永泰齐明帝唐代宗年号齐永泰止五月而永泰二年十一月始改大厯其为唐无疑】鴈塔题名【旧志在赤水县廨宣和间柳瑊始刻置长安慈恩寺】活乐乡校记【旧志防涪江四十二里郡人度正立夫子庙士之向学者始有所依归又自为记】垫江志【郡守任逢编】
　　铜梁县
　　铜梁故城【在县北唐置属合州取小铜梁山为名旧唐志初治奴仑山南开元三年移治武金坑寰宇记本汉垫江县地旧理在今县北四十里奴仑山北列宿坝上开元三年移就涪江南岸权立十六年遂东南移于东流溪坝上即今理也宋因之九域志在州西一百三十里明一统志在州西南九十里元移今治葢既并巴川县之后遂南移于巴川旧县侧近也　国朝并入合州雍正七年复置】巴川废县【在县西南唐置合州元和志县北至州二百里开元二年刺史孙希庄奏割石镜之南铜梁之东置寰宇记本汉垫江县地以地在巴川故名宋因之元初并入铜梁】崇龛废县【在隆龛山下隋置唐属普州元和志县西至州一百十里隋开皇三年于此置崇龛镇大业十二年于镇置县先天二年改名旧唐志本周隆龛城隋置县旧治整瀬川久视元年移理波罗川九域志干德五年省为镇入安居按此乃潼川遂宁县之废安居也雍正六年并入铜梁】望仙楼【在县西唐合州刺史赵延之仙去邑人为建此楼】陈抟故宅【舆地纪胜在崇龛镇去镇二里宋初即其宅为灵山观宣和中赐额曰钦真】
　　古碑记附
　　古书岩【旧志在巴川县石间隐隐如篆文不可读】祭龙多山题名【旧志天寳十四载十月十一日大中大夫守巴川郡太守真寜县开国男上柱国赐紫金鱼袋韦藏锋准制醮祭】季子墓铭【旧志在巴川县相传　孔子书张从申记云旧石堙灭明皇命殷仲容搨本传之大厯中再刻】
　　定逺县
　　定逺故城【在江北十里元置元志本宋地名女菁坪至元四年创为武胜军后改为定逺州二十四年降为县属合州明初江水涨溢嘉靖三十年知县胡濓移今冶　国朝并入合州雍正七年复置】退思阁【在县治防后嘉靖中知县胡濓建】
　　忠　州
　　临江故城【今州治汉置华阳国志县在枳东四百里东接胊防梁置临江郡周置临州唐改忠州皆治临江寰宇记本以临江川为名明初始省入州】龙渠废县【在州东九域志干德六年以防州龙渠镇州开寳二年置南宾慰司在州东南一百八十里宋志南渡后増置龙渠县属忠州元省】故石城【在州东寰宇记石城在州东一里当岷江北岸李防之乱巴西郡寄理此城】屈原塔【在州东苏轼诗屈原古壮士就死意甚烈世俗安得知眷眷不忍决南宾旧属楚山下有遗塔应是奉佛人恐子就沦灭旧志入巴县误】四望楼【在州南长庆中下邽白居易贬州刺史时建有诗江上新楼名四望东西南北水茫茫】荔枝楼【在州城西南隅白居易建有诗荔枝新熟鸡冠色烧酒初开琥珀香欲摘一枝倾一盏西楼无客对谁尝又有东楼西楼东坡西坡皆居易遗迹】懐忠楼【在州翠屏山半为陆宣公建】巴子台【在州东白居易登城东古台诗迢递东郊上有土青崔嵬不知何代物疑是巴王台】照镜台【在州东岷江之中有石圆如镜水落石出相传昔有仙女尝临于此故名】望夫台【在州南十里】举桮亭【在州东石盘山上】鸣玉亭【在州郡圃西宋建】四贤阁【在州北四贤谓刘晏陆贽李吉甫白居易也知州王辟之建黄庭坚有记】
　　古碑记附
　　丁房双阙【在宁江县巴王庙有二阙对峙庙高二丈上为层观飞檐袤襃四房多刻人物皆极巧妙诸刻漫灭仅有汉丁房等字尚可辨也】屈原碑【见九域志】江原君石阙【在州西十五里今迁于郡庠有延熹二年等十七字】严孝子碑【在城西十二里今迁于郡仪门碑字漫灭有延熹二年等八十字】五大夫碑【在梁山军界上字俱漫灭】修道碑【字亦漫灭有建初二年等十八字】严顔碑【苏东坡严顔碑诗注在忠州诗曰先主反刘璋兵意颇不义孔明古豪杰何以为此事刘璋固庸主谁为死不二严子独何贤谈笑傲碪几国亡君已执嗟子死谁为何人刻山石使我空涕泪】玉虚观有唐碑四【皆修建观宇碑】洞真观唐明皇梦天帝降碑【在本观】禹庙唐碑【字画漫灭】唐士洲耆老思旧记【贞元十七年段文昌记】唐刺史房公式善状碑【在唐士洲上普宁院中今在郡庠】唐率更柘浆帖【唐率更柘浆帖真迹藏于临江农民瞿氏圣深购得之命男宗摹于忠之议道堂绍圣四年七月二十四日题后有涪翁跋】王右军半月橘帖【在州庠有涪翁题跋】南宾志【樊汉炳序】荔枝图序【白文公撰】
　　酆都县
　　平都故城【今县治谯周巴记和帝分枳县置华阳国志巴子治江州或治平都蜀延熙十七年省旧唐志忠州领酆都县即后汉平都县义宁二年分临江置干宁二年荆南帅成汭泝江畧地黔中帅王建肇弃州退保酆都汭将赵武又自黔中数攻酆都建肇降于王建后唐孟知祥将朱偓侵涪州武泰帅杨汉宾奔忠州偓追至酆都还取涪州宋元丰后废南渡后复置明始改为酆都县】南宾废县【在县东南七十里唐武德二年分武宁县置属忠州寰宇记在州西南百里本汉临江县地宋元因之明洪武初省入酆都】五云楼【在县北三里唐段文昌建】挹翠楼【在县西】拱辰楼【在县北】凌云阁【在县东北平都山顶碑刻凌云二字】古碑记附
　　酆都景德观唐碑十【段丞相修观记段少监修观记天尊石像记老君石像记感应碑张大理诗杜光庭石函记李吉甫真人影堂记二真君碑二仙公碑】唐平都二仙公碑【景云二年李防之撰】唐平都山二仙君铭【景云二年薛湜撰】玉石碑【即景德观三真人碑唐贞元中李吉甫撰碑石莹润号曰玉石碑】唐平都山真人景堂记【平都堂碑惟此三碑尤佳皆李吉甫撰又曰玉石碑】唐酆都三官堂碑【唐中和元年忠州刺史陈侁撰】唐杜光庭碑【在平都山】商比干铜盘铭【唐人开元间于偃师县掘地得商比干铜盘铭有十六字字画竒古其释云右林左泉后冈前道万世之铭兹马是寳后五歩乃比干墓今碑铭复列于平都山】
　　垫江县
　　垫江故县【今县治汉垫江县在今合州隋志宕渠郡领垫江县西魏置及容川容山郡周改曰魏安开皇初郡废十八年县改名唐属忠州旧唐志魏分临江县置寰宇记县在州西一百七十里魏恭帝三年置垫江县周天和三年改魏安隋复故也其西魏容川在县境以容川为名】桂溪废县【在县东北唐武德二年分临江县置曰清水县属忠州天寳元年改名九域志熙宁五年省入垫江】
　　涪　州
　　枳县故城【在州西古巴邑汉置枳县属巴郡华阳国志县在巴郡东四百里治涪陵水会巴先王陵墓多在此东晋改置涪陵郡宋时并涪陵郡入巴东其枳县仍属巴郡齐志复有涪陵郡属巴州中兴元年废故帝寳卷为涪陵王即此隋仍枳县周废入巴县又涪陵县旧曰汉平置涪陵郡开皇初郡废十三年县改名唐初始于县置涪州寰宇记引四夷县道记云自涪陵西泝蜀江十五里有鸡鸣峡上有枳城即汉枳县也李防据蜀后乱废桓温平蜀别立枳县于今郡东北十里邻溪口又置枳城郡寻废周武保定四年涪陵首领田思鹤归化于故枳城立涪陵镇开皇三年移汉平县于镇城仍改汉平为涪陵县因镇为名大业三年又罢为镇此与隋志不同新唐志涪州武德元年以涪陵镇置治涪陵县宋志咸淳二年移州治三台山元还故治始并县入州】汉平废县【在州东南华阳国志蜀延熙十三年置属涪陵郡晋因之宋省齐复置隋又废寰宇记汉平县在今涪州东一百二十里罗溪山北岷江之南白水入江处侧近开皇三年移入涪陵地】武隆废县【在州东南唐置曰武龙县属涪州元和志县西北至州二百五十里本汉涪陵县地武德元年分置寰宇记本涪陵枳二县地以邑界武龙山为名宋因之宋志宣和元年改曰枳县绍圣元年复故元因之明洪武初改日武隆　国朝省入涪州】温山废县【在州西北一百一十里旧志作乐温县误新唐志涪州有温山县本属南潾州亦武德初所置九域志熙宁三年省为镇入涪陵】马援坝【在州南五里相传马伏波征五溪蛮曾住此因名】马武垭【在州西五十里汉马武屯兵处】荔枝园【在州西十五里昔杨妃嗜荔枝当事以马递驰载七日夜至京】江心石鱼【旧志州鉴湖上流有石刻防鱼皆三十六鳞一街萱草一衔莲花有石秤石斗在旁现则年丰】致逺亭【在州北防易洞侧宋守范仲武建】碧云亭【在州东三里宋建】吴公堂【在州南山水泛溢宋太守呉光辅疏之民获免害故号吴公溪其孙信仲继守是邦建堂因名】四贤楼【在州北岩西四贤谓程颐黄庭坚尹焞□定也】钩深堂【旧志阙注按据皇舆攷在北岩即普浄寺程颐谪涪时辟堂注易黄庭坚扁曰钩深一綂志在涪州北嘉定丁丑范仲武诣为北岩书院】
　　古碑记附
　　涪陵太守阙【旧志书汉涪陵太守厐肱阙厐肱即厐士元之子刘后主时尝为涪陵太守淳熙中贤良任子宜舟过涪陵于小民家见汉隐然遂载以归碑在左绵任贤良家至今犹存此事得之防路钤干冯田乃任之甥】唐千福院水泉记【光启中太守张濬撰】李文定公神道碑【在报恩光孝禅寺张方平撰】普浄院记【在涪陵江北普浄院治平间校书郎傅耆记】誓虎碑【在许防山下广汉县令神道俗传为誓虎碑碑仆遂有虎入城设祭立碑虎害乃能止】古书出碑【旧志乐温县四十里按石刻云唐大厯间有人修山路于石穴中得科斗书数轴故名】山谷碑【在涪陵尉廨防】涪陵纪书【纪伊川和靖诸贤语録】花蘂夫人诗序【旧志熙宁五年臣安国奉诏定蜀民所献书可入三馆者得花蘂夫人诗乃出于花蘂手而辞甚竒与王建宫辞无异建自唐至今诵者不絶口而此独遗弃不见甚为可惜也臣谨缮冩入三馆而归口诵数篇于丞相安石明日与中书语及之而王珪冯京愿传其本于是盛行于时花蘂者伪蜀孟昶夫人事在国史臣安国题】龟陵志【杨兴序】新志【郑鉴序】
　　彭水县
　　涪陵故城【在今治西汉置三国蜀志延熙十一年涪陵属国民夷反使邓芝讨平之华阳国志涪陵巴之南鄙从枳县南入泝舟涪水秦司马错由之以取黔中汉后恒有都尉守之建安六年县民谢本白刘璋求以丹兴汉葭二县为郡初以为巴东属国后遂为涪陵郡延熙十三年大姓徐巨反邓芝讨平之东晋废隋志有黔安郡周置黔州不带郡治彭水县开皇十三年置唐复置黔州元和志黔州本汉涪陵县理后汉献帝时分为四县置属国都尉理涪陵蜀先主又增置一县改为郡晋永嘉后地没蛮夷经二百六十五年至宇文周保定四年涪陵蛮帅田思鹤以地内附因置奉州建德三年改为黔州大业三年又改为黔安郡因周隋州郡之名遂与秦汉黔中郡犬牙难辨其实秦汉黔中是今辰绵叙奬溪澧郎施等州与今黔中及夷费思播隔越峻岭岭东有沅江东注洞庭湖西有涪陵江自牂牁北歴播费思黔等州北注岷江贞观四年自令州东九十里故州城移于涪陵江东彭水之南天寳六年都督萧克济以旧城倾欹又移筑于江畔寰宇记又引四夷县道记云故城在涪陵江之西旧志有故县在县西壶头山之麓】汉葭废县【在县东宋志建安六年刘璋分涪陵立晋属涪陵郡后省寰宇记汉葭在郡东一百里澧源出县界葢今州东九十里故黔州城是也】都濡废县【在县南唐置属黔州元和志县北至州二百里贞观二十年析洋水县置九域志嘉祐八年省为镇入彭水】汉复废县【在县南晋志涪陵郡治汉复县寰宇记蜀先主増置也】洪杜废县【在县南唐置属黔州元和志县北至州一百三十里武德二年析彭水县于今县北十八里置因县东一里洪杜山为名麟德三年移于今理寰宇记贞观三年北移于洪杜溪麟德二年又移龚湍九域志嘉祐八年省入彭水】洋水废县【在县西南唐置属黔州元和志武德二年于今县东一百六十里九域志嘉祐八年省为砦入彭水县熙寜二年又改为镇】信宁废县【在州西北隋末置唐属黔州元和志县东南至州一百三十里大业十一年于今县西南置信安县武德二年改曰信宁属义州贞观四年移于今理十一年属黔州寰宇记初置于今县西南七里以地据信安山为名】采芹城【在县东山半相传明洪武中蓝玉筑以屯兵】万卷堂【在县东黄庭坚建聚书于此】五龙室【在县西摩围山下】
　　酉阳宣抚司
　　酉阳废县【在司北舆地纪胜溪州三亭县西北一百九十余里别有酉阳城乃刘蜀所置旧志唐末黄巢之乱酉阳蛮叛驸马冉人才征之留守其地其后遂世有之宋置酉阳县元置为州洪武五年冉如彪纳土归附升为宣抚司仍令世守其地其民分三种曰冉家曰南容曰犵獠】
　　保宁府
　　阆中县【附郭】
　　阆中故城【在县西秦置县后汉建安五年张鲁据汉中刘璋以厐义为巴郡太守屯阆中以御鲁防改为巴西郡治西魏改隆州唐改阆州图经贞观十一年徙于州东咸亨二年又徙蟠龙山侧载初元年又徙张仪故城宋淳熙中移州治于大获山元徙还故县】西水废县【在县西十里后周置元并入南部又见南部县】新政废县【在县西一百二十里本汉充国县地唐置新政县元并入南部又见南部县】思恭废县【在县东旧唐志武德元年分阆中置思恭县属隆州七年省入】新井废县【在县东七十里接南部界唐置详见南部】奉谷废县【旧志在县东一百里建置无攷疑即苍溪奉国县之误】张仪城【在县东二十里秦时筑唐初徙县治于此今名白沙坝】古隆城【在县东魏置隆城镇后改南梁州通鉴永安二年西魏改南梁为隆州寰宇记取其连冈地势高隆为名】东楼【在县南嘉陵江上杜甫诗层城有高楼制古丹雘存迢迢百尺余豁达开四门】南楼【在县南据江山之会唐滕王元婴建一统志宋太守李献清有南楼诗序】碧玉楼【在县西南一綂志宋德之建于城西南隅亦名十二楼以成阆苑之胜槩旧志碧玉楼今名过街楼】清逺楼【在府治大门旧有古楼极其壮丽葢阆苑数楼之一也明末燬　国朝康熙八年知府薛柱斗重建额曰清逺】会经楼【在县城内将相坊宋元祐中建置经史子集总一万余卷宋苏轼题额蒲宗孟记范百禄辈皆有诗】敌万楼【在县城内防威庙后因张桓侯号万人敌故名】占星台【在县东蟠龙山唐袁天纲筑以占天象遗址尚存】夺锦亭【在县东八里紫翠如屏绚烂夺目】紫薇亭【在县南岩山上宋陈尧叟兄弟尝读书于此御书赐名曰紫薇亭】捧砚亭【在县南岩山上宋司马池尝携其子光游此因赋诗命光捧砚后遂以名亭】阆峯亭【在县南阆山上元建寰宇记其山四合于郡故曰阆中多仙圣游集焉陆放翁有诗】盘龙池亭【在县北一里】红药亭【在县城内太守朱寿昌建文舆可常赋十咏诗】张将军亭【在县城北崖】玉亭【在县北六里缴子山上杜甫诗阆中城北玉台碧又曰中天积翠玉台遥是也】滕王亭【在县北玉台观滕王元婴所建杜甫诗君王台榭枕巴山万丈仙梯尚可攀即此】锦屏阁【在县锦屏山嘉靖中知府张思聪建】丹梯阁【在县南龛山宋建】琅琊阁【在府治竹隐亭后】堆香阁【在县城内】剑屏阁【在县北与锦屏山对】云间阁【在县南龛山絶顶杜甫寄严武诗遥知簇鞍马囘首白云间】凌霄阁【在县城东观音寺左古佛云楼故址嘉陵江自西北环绕城郭至东湍流直下万厯丁亥郡人张文运徐敏倡议建阁封锁水口知府苗焕题额日凌霄】思政堂【在县东宋绍圣二年建董丕记】将相堂【在县城南合星岩即陈尧叟兄弟读书所】整暇堂【在县北十里黄庭坚为记】吏隐堂【在县西南一百二十里宋司马光范镇有诗】治平园【在城内方舆胜览宋治平初太守朱夀昌筑中有亭台池坞之胜文与可常赋十咏诗】阆苑【在县西故城内舆地纪胜唐初鲁王灵防滕王元婴相继镇是州以衙宇卑陋遂修饰宏大之拟于宫苑谓之隆苑其后避明皇讳改曰阆苑】袁天纲宅【在蟠龙山之侧】唐道袭故宅【在城内或云即今之废报恩寺】范目故宅【在州南十里汉高祖庙侧】玉女房【在蟠龙山南一石长四十丈高五尺中有门户若人掩闭然】
　　古碑记附
　　唐贞观碑【在太霄观其石光莹前后可鉴人号透明碑】顔鲁公磨灭记【在废新政县离堆山下欧阳修集古録唐顔真郷撰并书碑以寳应元年立于阆州】大厯碑【在废新政县江崖之次顔真卿书碑傍有佛老　孔子像及二小记大厯中建】王徽留题诗【唐僖宗朝丞相王徽未第时曽经阆中次南部合符寺赋有诗】李后主书【南唐李主煜善书元祐二年太守李孝直乃煜族孙也家藏有煜亲书李白古风摹勒于普通院】唐道袭墓碑【在报恩寺】寇莱公诗【准尝过新井慈光院留海棠诗云春风花杂满栏香尽日幽吟叹异常翻笑牡丹虚得地玉阶间落对君王今刻于县防事】阆苑碑记【有二一系朱渉文一系何永文续记曹无忌文新记王震序】
　　苍溪县
　　苍溪故县【在县西南晋太康中置宋元嘉八年并入汉昌】汉昌故城【在县东北寰宇记本汉阆中县地后汉于今县北巴岳山侧置汉昌县隋开皇四年移理曲肘川十八年改曰苍溪因县界苍溪谷为名即今县也】奉国废县【在县东寰宇记县在阆州东北九十四里梁武帝始于此立白马义阳二郡后魏恭帝二年废义阳郡改为奉国县属白马郡以此地始来附于魏故以奉国为名舆地纪胜熙宁八年徙治重锦元至元二十年省入苍溪】岐坪废县【在县东北百里寰宇记本汉葭萌县地宋分立宋安县后魏废帝三年始改宋安曰岐坪九域志熙宁三年省岐坪县为镇入奉国】方州城【在县东北方山后魏置江州恭帝改方州天和二年废唐武德三年复置八年废】大获城【在县东南大获山宋绍定中都统孙臣王坚所筑淳熙三年制置使余玠増修此城为阆州治而以苍溪县为倚郭后防古取雅州至阆之大获山降其城即此】读书岩【在柏崖乡万山中汉谯元所居】游春台【在县南相传杜甫游春处】放船亭【在县东北临嘉陵江杜甫诗送客苍溪县山寒不开直愁骑马滑故作放船囘】望鹤亭【在县东宋吕游诗九转丹成人去后千年树老鹤归迟】魁柏亭【在县东南三十里大获山之东】
　　南部县
　　南部故城【在县南跨鼇山宋寳祐中尝移县治于此元复还故治】充国故城【在县西北汉置晋废寰宇记充国故城新井县东北二十八里东北去阆州六十里后废】新井废县【在县西六十里唐置旧唐志本汉充国县地武德元年分南部晋安二县置属阆州寰宇记在州南九十里县界有盐井因名宋因之元并入南部】新政废县【在县东十里唐置属阆州元和志本汉充国县地旧唐志武德四年分南部相如二县置新唐志新政本日新城与晋城俱避隐太子改名宋因之舆地纪胜元丰五年徙治晋安元并入南部】西水废县【在县西北梁置寰宇记县在州西一百二十里梁大同中于今县西北三十五里置掌天戍后魏废戍周闵帝元年改为西水县以界内西水为名隋大业元年移于今理舆地纪胜引图经大业中以水泛涨徙治彭定故宅宋因之元省入南部】晋安废县【在县西北四十里晋置西充国县属巴西郡宋曰西国县属北巴西郡齐因之隋志巴西郡领晋城县旧曰西充国梁置木兰郡西魏废郡改县名旧唐志阆州领晋安县汉阆中地梁置金匮郡又为金迁郡隋省郡改县曰晋城武德中又改曰晋安寰宇记晋安在州西北十里晋于此置晋安县梁于此置金迁戍周闵帝改为金迁郡仍置晋安晋城西水三县属马郡理晋安隋开皇三年罢郡省晋安县仍自今县东十四里移晋城县于晋安旧理唐武德四年改曰晋安即今理也九域志熙宁三年省为镇入西水】谯王城【在县西新井废县之北二十里谯纵所筑】柏台乡【在县西北舆地纪胜唐何焕家于西水县平亭乡开元中为殿中侍御史知名明皇赐其乡曰柏台】鲜于仲通故里【在县东南六十里废新政县东】陈氏石室【在废新井县宋陈尧叟兄弟读书处其地有三石笋相传三陈读书于此平地突出此石】二龙里【在废新井县唐任畹任畴所居】瓜皮诗【在县北二里有凌云洞唐蒲景珣家于此吕洞宾访之不遇以瓜皮写诗于石云我自黄未熟时已知灵谷有仙竒丹池玉露妆珠浦劎阁寒光烁翠微云锁玉楼铺洞雪琴横鹤膝展江湄有人试问君山景不识君山景是谁字痕常湿随擦随现明洪武中失此石】清风楼【在县东】捣药台【在县西北一百四十里思依山上】大寳楼阁【在县城内】龙门阁【在县嘉陵江上石壁陡立险不易登明一綂志在广元县北千佛崖侧杜甫有诗】
　　古碑记附
　　鲜于氏神道碑【一在二敎院崖上一在墓田其文与书皆出顔真卿又有奬谕仲通碑在墓田亦真卿书】裴晋公铭【唐丞相晋公之后裴某尝为新政令因家于南部牧得晋公之像及累任告身自撰真赞墓铭藏于其家】
　　广元县
</div>
    <div class="pagination">
<a href="四川通志_page113.html">上一页</a><span>...</span><a href="四川通志_page109.html">109</a><a href="四川通志_page110.html">110</a><a href="四川通志_page111.html">111</a><a href="四川通志_page112.html">112</a><a href="四川通志_page113.html">113</a><span class="current-page">114</span><a href="四川通志_page115.html">115</a><a href="四川通志_page116.html">116</a><a href="四川通志_page117.html">117</a><a href="四川通志_page118.html">118</a><a href="四川通志_page119.html">119</a><span>...</span><a href="四川通志_page115.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
