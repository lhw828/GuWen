<!DOCTYPE html>
<html>
 <head>
  <meta charset="utf-8"/>
  <title>
   太平寰宇记 - 第 14 页/共 120 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   太平寰宇记 - 第 14 页/共 120 页
  </h1>
  <div class="content">
   此南人思乡因以为名　防水源出蓝田谷古谓之滋水秦缪公改焉以覇胜征名即秦岭水之下流东南自啇州上洛县流入又西北流合浐水入渭　金谷水东北流至浐水源出终山之金谷
　　咸阳县北四十里旧二十乡今五乡本周王季旧都也秦孝公十二年于渭北作咸阳徙都之按三秦记云咸阳秦所都也在九峻山南渭水北山水俱阳故名咸阳胡亥时阎乐为咸阳令汉高元年更名新城七年罢元鼎二年置渭城县属右扶风按秦咸阳在今县东十五里咸阳故城是也汉书地理志渭城县故咸阳地苻坚时于今县东北长陵城置咸阳郡后魏太和二十年移咸阳郡于泾水北今泾阳县也隋开皇十一年移咸阳于故咸阳城西北三里即今县城也按今县即秦之杜邮也大业二年省唐武德二年权寄理鲍桥三年移就白起堡元年又移于便桥西北百歩官路北即今县天授二年四月以武后陵寝升为赤县神龙元年十月却爲畿县　毕原左传王使詹相伯辞于晋曰我自夏以后魏骀苪岐毕吾西土也又曰毕原酆旬文王之昭也葢武王克商之后以其地封文王子也杜注毕国在长安西北关中记高陵北有毕原陌原南北数十里东西二三百里无山川陂湖并深五十丈亦谓之毕陌秦谓池阳原汉名长平陂汉氏诸陵并在其上下又名石安原即石勒置石安县之所　渭水南去县三十里西南自始平界流入东与丰水防于矩山旧有便门桥即此处也　咸阳故城秦自孝公惠文王悼武王昭襄王庄襄王孝文王始皇帝胡亥并都咸阳即此城也汉以为渭城县史记秦本纪孝公十二年作咸阳筑冀关徙都之始皇本纪二十六年秦初并天下兵聚之咸阳销以为钟鐻金人十二重各千石置廷宫中徙天下豪富于咸阳十二万户诸庙及章台上林皆在渭南秦毎破诸侯写仿其宫室作之咸阳北坂上南临渭自雍门以东至泾渭殿屋复道周阁相属所得诸侯美人钟鼓以充之汉书邹阳上书云秦倚曲台之宫应邵注云始皇所理处若汉之未央也三辅黄图秦始皇兼天下都咸阳因北陵宫殿端门四达以侧紫宫象帝居渭水贯都以象天汉横桥南渡以法牵牛庙记云北至九甘泉南至长阳五柞东至河汧渭之交东西八百里南北四百里杂宫别观相属也木衣绨绣土被紫朱宫人不移乐不改悬穷年忘归犹不能遍三辅旧事云始皇表河以为秦东门表汧以为秦西门中外殿观百四十五后宫列女万余人妇人之气上冲于天至胡亥时天下苦秦汉元年秦王子婴降项羽引兵西屠咸阳杀子婴烧秦宫室火三月不防及汉兴以为渭城县属右扶风按秦咸阳在今县东二十里汉渭城县亦理于此　长陵故城在今县东北四十里初汉徙关东豪族以奉陵邑长陵茂陵各万户其余五陵各五百户皆属太常不于郡去高帝长陵三里晋省今废城存杜牧之诗云小市长陵住即此　故渭城在今县东北二十二里渭水北即秦之杜邮白起死于此其城周八里秦自孝公至始皇皆都于此城元鼎三年更名渭城后汉省并地入长安故此城存也　安陵故邑周之程邑汉为县惠帝置周书曰惟王季宅于程孟子曰文王卒于毕郢即此地也帝王代记王季徙居于程　阳陵城故弋阳地景帝改为阳陵县属冯翊废城在县东北四十一里东至景帝陵二里曹魏省之　张敖在安陵东三十里上有五岳之象今人谓之五角　平陵城汉平陵县属右扶风在今县西北八十里故城是也昭帝陵在故县城北二里魏黄初中改为始平县苻秦移县于茂陵故城因而荒废按郡国记云平陵故城与茂陵故城相去二里细栁仓在县西南三十里旧仓名文帝六年周亚夫
　　屯军之所也张楫云昆明池南恐为疎逺　棘门在县东北一十八里本秦关门也汉文帝使将军徐厉屯棘门谓此也　周氏陂周廻十三里汉大尉周勃家在陂其子亚夫有功遂赐此陂故地以氏称之　杜邮亭在县西三十八里白起自刎之处　秦兰池宫在县东三十五里　秦磁石门在县东南一十五里西有关道即阿房之北门累磁石为之着鐡甲入者磁石吸之不得羌胡以为神　兰池陂即秦之兰池也在县东二十五里初始皇引渭水为长池东西二百里南北二十里筑为蓬莱山刻石为鲸鱼长二百丈始皇帝防行遇盗于兰池宫见窘武士击杀盗关中大索　中渭桥在县东南二十里本名横桥架渭水上始皇都咸阳渭水贯都以象天横桥南渡以象牵牛渭水南有长乐宫渭水北有咸阳宫通三宫之间故造此桥汉末董卓烧之魏文帝更造刘入关又毁后魏重造贞观十年移于今所　便桥在县西南一千里架渭水上武帝建元三年初作便门桥在长安北茂陵东去长安四十里长安西门曰便门此桥与门对因号便桥　白起祠在县城中周文王陵在县北一十五里　周武王陵在县北一
　　十五里　周成王陵在县西北二十里　周康王陵在县北一十五里　汉长陵高帝陵也在县东三十里安陵汉惠帝陵也在县东北二十里　覇陵汉文帝陵也在县东北三十五里　阳陵汉景帝陵也在县东四十里　平陵汉昭帝陵也在县东北一十三里　杜陵汉宣帝陵也在县西北二十二里　渭陵汉元帝陵也在县西北七里　延陵汉成帝陵也在县西北一十三里　义陵汉哀帝陵也在县北八里　康陵汉平帝陵也在县西北九里　太公在县东北二十五里　周公墓在县北一十里　萧何墓在县东北三十七里张良墓在县东北三十六里　曹参在县东北三十五里　纪信在县北四十里　冯唐在县东北七十里　李左车在县北一十四里　董贤在县东北一十八里　防恬冢在县东北二十里　鉏麑在县东北三十里　尉迟敬德在县东三十里　戚夫人在县西一十五里
　　醴泉县西北一百二十里旧十六乡今六乡本汉谷口县地在九山东仲山西当泾水出山之处故谓之谷口沟洫志白渠首起谷口尾入栎阳注谓中袤二百里溉田四千五百余顷又得其饶歌曰田于何所池阳谷口郑国在前白渠起后举臿为云决渠爲雨泾水一石其泥数斗且溉且粪长我禾黍衣食京师亿万之口谓此也后汉及晋又为池阳魏改为宁夷县隋开皇十八年改为醴泉县界有后周醴泉宫因以为名其城即古仲桥城也　九山高六百五十丈周廻十五里按四夷郡县道记云九山东连仲山西当流泾水出处故谓之谷口　承阳山山有石泉所出三辅黄图所谓浪水是也　谷口城汉县城也今在县东北四十里故城也属左冯翊沟洫志田于何所池阳谷口即此城也王莾改为谷喙汉郊祀志公孙卿言黄帝升仙于塞门水经注九山东仲山西谓之谷口即塞门也指谓此耳今按云阳县谷池水所出亦谓之谷口　唐太宗昭陵在县西北九山六十里南有陪功臣房元龄李靖李勣魏征高士亷尉迟敬德长孙无忌萧瑀虞世南唐俭等此不备述　肃宗逮陵在县东北一十八里武将山　唐太宗庙皇朝建隆四年勅立庙祭祀
　　泾阳县北二百里旧十八乡今六乡本汉旧县史记秦昭王弟封泾阳君是此城汉书地里志泾阳安定郡按此前泾阳县在今渭州平凉县界泾阳故城是也惠帝改池阳县属左冯翊故城在今县西北二里以其地在池水之阳故曰池阳后魏废于今县置咸阳苻秦又置泾阳县隋文帝罢郡移泾阳县于咸阳郡属雍州即今县是也　石安原在县南七里高二十丈东西三十八里南入咸阳县界　泾水西北自池阳县界流入泾县南七里东南入高陵县界左传襄公十四年诸侯伐秦济泾而次秦人毒泾上流师人多死　龙泉陂在县南三里周廻六里多蒲鱼之利　大白渠在县东北十里自中白渠首受大白渠东流入高陵县界南白渠水东南流亦入高陵界　焦获薮在县北亦名瓠口郑白二渠出焉尔雅十薮周有焦防是也溉田万顷皆见沟洫志　长平观在县东南九里　秦望夷宫在县东南八里北临泾水以望北故名之史记云秦二世二年夣白虎啮其左骖马杀之心不乐卜泾水为祟二世乃斋于望夷宫欲祠泾沉白马赵高乃使其壻阎乐杀胡亥于望夷宫　长平坂俗名睦城坂在县西南五十里东方朔记曰汉武上甘泉至长平坂上驰道有蛊盘而复地赤如生肝状头目口鼻耳齿俱见先驱旄头驰还以闻方朔从在后上使往视之还对曰怪也上曰何谓对曰秦始皇拘系无罪幽杀无辜众庶恨怨愤气之所生也是地必秦故狱处也诏丞相使按图地果秦狱也上曰善当何以去之朔曰积忧者得酒而忘寘酒其上必消麋以酒烧之果消上大笑曰东方生真先生赐帛百疋自此之后属车载酒
　　栎阳县东北一百里旧二十五乡今四乡秦旧县秦献公自雍始都于此汉高元年项羽封司马欣为塞王都此高祖亦曽都之七年徙都长安高帝既太上皇于万年陵分栎阳城置万年县以为陵邑理栎阳始故栎阳城亦名万年城后属左冯翊后汉省栎阳入万年县后魏太和中又分置鄣县宣武又分置广阳县周明帝二年省万年入广阳高陵二县更于长安城别置万年县广阳仍属冯翊郡隋仁寿元年罢郡广阳属雍州唐武德元年改为栎阳元和十五年四月并移立奉先县以奉景陵后汉书云周躬字子宇为栎阳令有万良者为父报讐自械诣狱躬谓良曰见恶不报非孝也逃罪忘君非忠也今良忠孝已立遂解而释之　沮水一名石川水北自富平县界流水注水经云沮水东经万年故城在泾渭北小河是也　畦畤史记封禅书秦献公时栎阳雨金自以得金瑞故作畦畤祠于栎阳以祀白帝注云畦畤形如韭畦各一土封也　煮防泽在县南一十五里泽多咸卤苻秦时于此煑防周廻二十里清水陂在县西南十里多水族之利　汉太上皇陵郡国县道记云高帝太上皇于栎阳北原因置万年县于栎阳大城内以为秦陵邑其陵在东者太上皇在西者即昭灵后陵也　大泽乡元和初割属冨平　万年乡元和元年六月勅割奉先县以奉景陵
　　高陵县东北八十里旧七乡今五乡本汉旧县属左冯翊秦孝公所置魏文帝改为高陆县属京兆自此以前其县在今县西南故城是也后魏移于今所隋大业二年复为高陵县县城大业七年所筑　鹿苑原三辅黄图曰安陵有果园鹿苑谓此也　鹿防祠在鹿苑原上百姓祈祷水旱有感今号爲龙台将军　后秦二主在县东一十三里即姚苌姚兴也　龙跃宫在县西十四里唐高祖太武皇帝龙潜旧居也武德六年置龙跃宫德宗改为修真观翰林学士吴通防撰碑文顺宗皇帝书　唐西平王李晟墓在县东南一十里裴度撰碑文栁公权书　渭水在县西南二十里





　　太平寰宇记卷二十六
　　钦定四库全书
　　太平寰宇记卷二十七
　　宋　乐史　撰
　　关西道三
　　兴平　昭应　武功　干祐
　　兴平县西九十里旧二十乡今六乡本周犬邱之地也按汉地里志周曰犬邱秦曰废邱项羽封章邯为王都于此汉高帝改为槐里今县北故城是也武帝又割置茂陵县以茂陵在此邑昭帝又割其地置平陵县以平陵之故也属右扶风魏黄初元年改为始平国因原以建名歴晋至苻坚移于茂陵城后魏永安元年移于今县东北十五里魏恭帝元年又移于东北二十五里大象二年移于今县东南十五里文学城隋大业九年自文学城移于今所唐景龙四年车驾送金城公主置县因改为金城县置于马嵬故城即姚苌时扶风王骈以数千人保马嵬故城是此处也至德二年复为兴平县后又复为金城今改为兴平　渭水南去县二十九里马牧泽在县东南二十里南北广四里东西二十一里百顷泽在县西二十五里周廻十六里多蒲鱼之利始平原三秦记云长安城北有始平原数百里其人
　　井汲巢居井深可五十丈即此原也　犬邱城一名槐里城一名废邱城今在县东南一十里秦仲之子茂公伐西戎复其地为西垂大夫即此周懿王所都项羽封章邯爲雍王都废邱亦此城魏黄初元年于故城置扶风郡至晋太始中郡徙理郿改为始平国领槐里县后魏真君七年自此城徙槐里于今县理西二十五里槐里故城北城遂废　茂陵故城在今县东北一十九里汉武帝陵在槐里之茂乡因以为名守陵溉树扫除凡五千丈至宣帝始为县晋并入始平县后魏曽于此置始平郡领始平县真君七年废郡庄帝永安元年又移于今县东北十五里始平故城此城遂废　马嵬故城一名马嵬坡又于此筑城以避难未详何代人唐天寳末元宗西幸次马嵬驿为禁军不发杀杨妃于此复有端正树存焉刘禹钖经马嵬坡诗緑野扶风道黄尘马嵬驿路邉杨贵人坟高三四尺乃问里中儿皆言幸蜀时军家诛侫幸天子舍妖姫羣吏伏门屏贵人牵帝衣低转羙目风日为无晖贵人饮金屑倐忽蕣英暮平生服杏丹顔色真如故属车尘已逺里巷来窥觑共爱宿粉妍君王畵眉处履綦无复有履组光未防不见岩畔人空见凌波韈邮童爱踪迹私手结槃结传看千万眼缕絶香不歇指环照骨明首饰敌连城将入咸阳市犹得贾胡惊　汉龙泉庙在县东北二十四里武帝庙号也　汉黄山宫在县西南三十里武帝防行西至汉山宫即此也　章邯台在县东南十里　汉公孙墓在县东北一十八里　卫青墓在县东北十九里起冡象庐山　霍去病墓在县东北一十九里起冢象祁连山　李夫人陵在县北一十六里俗谓之英陵　李延年墓在县东北一十八里　董仲舒墓在县东北二十里
　　昭应县东五十八里旧十八乡今二乡县即汉新丰之地本骊戎国晋献公伐骊戎是此城秦防之爲骊邑汉高帝七年以太上皇思彭城之丰欲东归于是高帝筑此爲新丰县属京兆今县东十二里故城即汉县之所后汉灵帝末移安定郡隂盘县寄理于此城人亦谓之隂盘城后魏太和九年自此移隂盘县于今昭应县东三十二里冷水西戏水东司马村故城也其新丰县自隂盘县寄理之后又移理于故城三十里葢在灵水侧周闵帝元年又徙于天寳废新丰县东南七里隋大业六年又移于天寳中废县所治垂拱二年以新丰县东南三十里有山踊出因改爲庆山县天授二年于县界灵口置鸿州取庆山渭南两县十二乡于郭下置鸿门县与庆山高陵栎阳渭南五县并属焉至久视元年废州并废鸿门县神龙元年复为新丰县天寳末元宗每嵗十月幸温汤嵗尽而归以县去汤泉稍逺四年废新丰改爲防昌县后以太宗昭陵之故数有应征事宰臣称贺至七载十二月改爲昭应　骊山在县东南二里即蓝田山也温汤出山下其阳多寳玉其隂多黄金三秦记始皇作阁道至骊山八十里人行桥上车行桥下今石柱犹存山上立祠名曰露防　浮胏山水经注云葢骊山之别麓而有异名也　鳯凰原后汉书延光二年鳯凰集新丰即此原也亦骊山之别麓　佷石在县东十里初始皇之远采此石将致之骊山在此不复动石高一丈八尺周廻十八歩　坑儒谷在县东南五里始皇以骊山温处令人冬月种招天下儒者议之各説不同因发机陷害之元宗改爲旌儒乡立旌儒庙贾至爲碑文　鸿门坂续汉书沛公见项羽处在县一十七里旧大道北坂口按关中记鸿门在始皇陵北十里　新丰县汉书云文帝登覇陵指新丰路示慎夫人曰此是北走邯郸道也又亭尉呵李广处　温泉在骊山之西北按三秦记云入汤须以三牲祭之不尔即烂人肉张衡赋序云余适骊山观温泉浴神井嘉洪泽之普施乃爲之赋今按泉有三其一所有皇堂石井周武帝天和四年大冡宰宇文防所造隋文帝列树松栢唐开元十年置温泉宫于骊山至天寳六年改为华清宫始移于岳南又造长生殿以祠神元帝嵗常幸焉杜牧华清宫三絶句云长安廻望綉成堆山顶千门次第开一骑红尘妃子笑无人知是荔枝来又新丰緑树起黄埃数骑渔阳探使回霓裳一曲千峰上舞破中原始下来又万国笙歌醉太平倚天楼殿月分明云中乱拍禄山舞风重峦下笑声　戏水在县东二十七里水经注云冷水出浮胏山戏水出骊山鸿谷又北歴戏亭东即周章军西至戏秦将军即拒破之亦此地也　百丈水即冷泉之别名厯隂盘新丰两原之间北流于渭隂盘故城汉旧县属安定县后遇乱徙于此属京兆
　　是后魏文帝太和九年移此额于泠水西戏水东以城之是此也　歩昌亭三辅黄图云成帝于覇陵北歩昌亭起昌陵即成帝之废陵也　曲邮亭张良追汉高祖处也　露台祠即始皇祠也按辛氏三秦记云骊山顶有始皇祠不斋戒而往即风雨迷道　幽王城一名幽王垒国语幽王防于戏史记幽王以申侯女爲后王爱褒氏之子伯服立为太子申侯怒乃与犬戎共攻幽王杀之骊山之下虏褒姒取周赂而去潘岳西征赋曰履犬戎之侵地疾幽王之诡惑举伪烽以沮众滛嬖褒而纵匿军败戏水之上身死骊山之北赫赫宗周防为亡国骊戎故城在县东二十四里殷周时骊戎国地也
　　新丰故城在县东一十八里汉新丰县也汉七年高祖以太上皇思东归于此置县徙丰人以实之故曰新丰并移枌榆旧社街衢栋宇一如旧制士女老防各知其室虽鸡犬混亦识其家焉　周幽王陵在县东北二十五里　秦始皇陵在县东八里始皇即位治骊山陵废徒七十万今按其陵高大亦不足七十万人积年之功葢以骊山水泉本北流者皆陂障使东西流又此山无石取于渭北诸山其费工力由此也　汉成帝陵废昌邑王陵已上二陵俱在邑界　冯衍墓后汉人在县西四里　叚太尉墓在县西四十五里即叚秀实也武功县西北一百四十里旧十四乡今四乡汉旧县古有邵国尧封后稷之地周平王东迁以锡秦襄公孝公作四十一县斄美阳武功各其一也斄与邰音同字异葢在渭水南今郿县地是也按旧县境有武功山斜谷水亦曰武功水故诸葛亮表云遣孟琰据武功水又杜彦达云太白山南连武功山则是县本以山水立名也唐武德三年分雍州之武功好畤盩厔扶风郿四县于今理置稷州因后稷所封爲名贞观元年废州以县属京兆武后天授二年又为稷州以奉天始平盩厔好畤等五县属焉至大足元年废州县及府后唐同光中割属鳯翔长兴元年却复京兆　三畤原在县西南二十里高五十丈西入扶风县界　敦物山即华山之别名也自华州华隂县东接潼关连亘经于是邑　莫谷水注水经云莫谷水南经美阳县与中亭川水相合雍水俗名别水亦曰圉州水西北自扶风界流入　斄城一名武功城周爲邰国后稷所封之地汉为斄县也在今县西南二十二里后汉省复自渭水南移武功县于斄故城因谓之武功城后魏太和十一年改武功爲羙阳县仍于此置武功郡周武天和四年羙阳还旧理建德三年省郡别立武功县于中亭川即今县理也晋地道记云省斄以并郡葢取斄之南境渭之南以并郿非省县也唐武德三年于此置稷州贞观元年废　斜谷其斜谷水出衙岭山北至郿入渭　周城一名美阳城汉志羙阳县西北中水乡周太王所居邑即此也诗云古公亶父来朝走马率西水浒至于岐下又曰周原膴膴堇荼如饴爰契我龟筑室于兹帝王世纪周太王避狄循漆水逾梁山徙邑于岐山之阳今扶风羙阳西北有岐阳城旧周地也　小槐里李竒曰槐里之西城也东已有槐里城以此城爲小槐也魏志太祖以阳阜爲武都太守以武都孤逺欲移之人多恋土然阜威信素着前后徙人居京兆扶风天水界者万余户于是徙郡于小槐里百姓襁负从之此城也　六门堰魏文帝大綂十三年置六斗门节水因名之　斄亭后汉王忳除郿令之官至斄亭亭长曰亭有数杀客不可宿也忳曰仁胜邪徳除不祥何之避即入亭正宿夜中间有女子称寃之声忳叱曰有何枉状可前来理乎女子曰无衣不敢进忳便投衣与之女子乃前诉曰妾夫爲涪令之官宿此亭亭长无状枉杀妾家十余口埋在楼下悉盗取财货忳问亭长姓名女子曰即今门下游徼者也忳曰汝何故数杀客对曰妾不得白日自诉毎夜陈寃客輙眠不见应不胜感恚故杀之忳曰当爲尔理此寃勿复杀良善也因解衣于地忽然不见明旦召游徼诘问惧伏罪即收系得同谋十余人悉伏罪遣吏送其丧归乡里于是亭遂清安　羙阳城汉县在今县西七里南有周原后魏太和十一年移废县于古斄城中武帝复改为美阳县周天和四年武功复还旧理建德三年省此邑今县余址殆尽汉书注岐山在羙阳西北　五泉渠西自岐州扶风县界流入经三畤原隋文此原上水入城国渠合亦有六堰门西魏大綂十三年筑以节水　后稷祠在县西南二十里郊祀志周兴于邰邑至今血食　姜嫄祠在县西南二十里关中记姜嫄祠在邰城东　隋文帝泰陵在县西南二十里三畤原上　庆善宫在县南十八里唐家旧宅南临渭水武德元年置贞观六年銮驾亲幸醼羣臣赋诗焉　蘓许公墓在县西一十里蘓村神道碑存
　　干祐县西南三百五十里旧三乡今四乡本汉洵阳县地唐通天二年分丰阳县及招喻左绵等谷逃户以置安业县景龙三年改属雍州景云元年复商州乾元三年改乾元县仍属京兆府寻又归商州汉干祐二年又属京兆便以年号名县　蕴谷在县西南七里太平寰宇记卷二十七
　　钦定四库全书
　　太平寰宇记卷二十八
　　宋　乐史　撰
　　关西道四
　　同州　沙苑监
　　同州冯翊郡今理冯翊县禹贡雍州之域春秋属秦战国时为秦魏二国之境按汉史自高陵以东皆魏地始皇平天下爲内史地项羽分为塞国汉高帝初置河上郡九年复罢按其地即汉临晋县地临晋故大荔国秦获之更名临晋景帝分左右内史此谓左内史武帝改为左冯翊后汉因之魏除左字但为冯翊郡旧理在长安城太上皇庙西南今失所在按魏畧云建安初分冯翊爲右内史高陵东为左内史是也晋因之后魏兼置西华州按后汉书云孝明帝分华山郡置武山郡西魏改华州爲同州以漆沮既从沣水攸同言二水至斯同流入渭以城居其地因为州之名在冯翊县而冯翊郡如故按郡国记云同州所理城即后魏永平三年刺史安定王元爕所筑其东城正光五年刺史穆弼筑西与大城通其外城大綂元年刺史王罴筑自今奉先县东北五十里李润镇分泰州置华州理于此废帝三年又改为同州其同城葢自后魏以后修筑非汉之临晋县地志以为汉临晋县未详其事葢后汉于此置临晋县今取朝邑界故临晋城爲名晋改为大荔后魏初复名临晋孝文大和十一年又改为华隂至孝昌二年以重名又改为武乡县仍属武乡郡即遮实也隋开皇初废郡炀帝初州废复置冯翊郡唐武德元年改为同州领冯翊下郡蒲城朝邑澄城白水郃阳韩城八县三年分朝邑置河濵县分郃阳置河西县分澄城置长宁县仍割河西韩城郃阳三县于河西置西韩州九年分冯翊置临沮县贞观元年省河濵临沮二县八年省长宁县废西韩州以郃阳河西三县来属垂拱元年割下邽属华州开元四年割蒲城县属京兆府天寳元年改同州爲冯翊郡乾元元年复为同州本匡国军节度梁改爲忠武军后唐同光初复旧周显徳六年降为刺史皇朝改爲定国军节度
　　元领县七　今八
　　冯翊　郃阳　澄城　白水　韩城　胡邑　夏阳蒲城【雍州割到】
　　州境
　　东西一百八十五里　南北二百二十八里
　　四至八到
　　东至东京一千一百里　东至西京六百五十里西至长安一百八十里　东至河东郡八十一里　南至华州七十八里　西至华州下邽县八十九里北至鄜城县二百四十二里　东南至华周华隂县【阙】西南至京兆府二百七十里　西北至京兆府同官县九十里　东北至龙门县一百六十六里
　　戸
　　唐开元户五万六千五百九十九皇朝户主二万二千六百七十六客四千八百一十九河东户一百九十五
　　风俗
　　汉书地里志云濵南山近夏阳人俗质木不耻冦盗性刚毅而好胜敌
　　姓氏
　　冯翊郡五姓　郭　盖　雷　党　吉
　　人物
　　苍颉姓侯冈氏冯翊人黄帝史官造书契　严翰善春秋公羊钟繇交好与繇答难翰曰故更为明公服耳然公羊未肯也
　　土产
　　皱文靴今贡　蒲合　麝香　石饼【旧贡】　草坐白蒺防　本草云防风生沙苑
　　冯翊县旧三十四乡今十一乡本汉临晋县故大荔戎城秦获之更名戎国城在今州东三十七里朝邑县界故王城是也旧説秦筑高垒以临晋国故曰临晋晋武帝改为大荔后魏改为华隂后以名重改为武乡隋大业三年改爲冯翊县冯辅也翊佐也义取辅佐京师渭洛河三水皆经界　九龙泉在县东南八里有九穴同爲一注因名九龙今谓之鵞鸭池甘泉出遗谷中其水尤羙最堪造酒　商原在州北三十五里注水经云洛水南经商原西俗谓许原也　洛水自西北澄城县界流入亦曰沮水　沙苑一名沙阜在县南十二里道原注水经云洛水东经沙阜东西八十里南北三十里俗名之沙苑即西魏文帝大綂三年周太祖为相国与高欢战于沙苑大破之其时太祖兵少隠伏于沙草之中以竒胜之后于兵立之处人栽一树以表其功今树犹有存仍于战处立忠武寺今以具战处冝六畜置沙苑监　兴徳宫在县南三十二里唐义旗将趣京师军次于忠武园因置亭子名兴徳宫属家令寺　苦泉按梁氏志云在许原地有苦泉水味醎苦羊饮之肥而肉羙今于泉侧置羊牧因相传为沙苑细肋羊谚云苦泉羊洛水浆　遗桞西魏宇文泰败髙欢于沙苑泰矜功令骑士种桞各一株数及七千至今沙苑最多栁焉　重泉城三秦记云冯翊西北三十里有重泉城即汉武帝爲李夫人所筑　龙首渠史记云临晋人穿渠得龙首故名龙首渠　司马迁祠代父谈毕史记者昔居于郡今有祠在焉
　　郃阳县东北一百二十里旧十六乡今七乡汉旧县属左冯翊郡国志云今县南二十里有城即古莘国地也防宜生为文王求有莘氏羙女以献纣即此地按应邵注云在郃水之阳诗大雅大明篇云在洽之阳即此也水经注云郃阳城南有汉水东流于河与瓠首水相近郡国县道记云郃阳城魏文侯筑今夏阳县南三里故城是也周武帝时属澄城郡隋开皇十六年自故城移县于今理梁割河中府后唐天成元年复旧　刳谷水晋败秦师于令狐至于瓠首杜注云令狐在河东当与瓠首相接瓠首坑在郃阳也　覊马城左传文公十二年秦伯伐晋收覊马又成公十三年晋侯使吕相絶秦曰剪我覊马是此也　太姒庙周文王娶有莘之女太姒即邑人今郡有文母祠存祀典　故蒲城县唐开元中改爲奉先县割入京兆府
　　澄城县北一百里旧十七乡今九乡本汉徴县之地韦昭云征音惩征澄同声后人误爲澄春秋文公十年秦伐晋取北征即此城是也后魏太平真君七年分郃阳县又于今县理置澄城郡隋开皇三年罢郡以属同州唐长庆四年割奉先县以奉先陵梁割属河中府后唐同光复旧　温泉注水经云名有三原竒川鸿防西注于洛亦曰帝喾温泉又有甘泉水出匮谷中其水尤羙堪造酒泉东至坊新里左氏传僖公十八年梁伯益其国而不能实也命曰新里左氏传僖公十八年秦取之即此也　征城在县西南二十二里即左氏文公十年秦伐晋取北征是也汉以为征县属冯翊今俗名避难堡后汉省晋复置隋又省　新城左氏传文公四年晋侯伐秦围阮新城即是此也　云门谷水源出澄城县界　王官城即邑名也废城在县西北又成公十三年晋侯使吕相絶秦俘我王官剪我覊马　汉书沟洫志云武帝时严上言临晋人愿穿渠以溉重泉以东万顷余田于是发卒万人穿渠自征引洛水至商顔商顔今在马邑县界名曰龙首渠按州西三十里有干坑即龙首之尾
　　白水县西北一百二十里旧十七乡今七乡按史记秦文公分清水爲白水县即此地也后废在汉爲粟邑县粟邑故城在县西北二十八里汉薛宣为左冯翊以粟邑县小僻在山中其人谨朴以频阳令薛恭换粟邑令尹赏二县俱大理又为汉邑县地春秋时秦晋战于彭衙是也后魏和平三年分澄城郡于此置白水县及白水郡南临白水因以立名永平三年移郡于今县西南三十五里奉先县界隋开皇三年罢郡以县属同州邑有防賔乡唐长庆四年割奉先县以奉先陵　沮水按道元注水经云洛水东南沮水入焉故洛水亦名漆沮水盖其境东南谷多白土因曰白水　栁谷水郡国县道记云衙城侧有栁谷水即彭衙水南流至县理东北合洛水是也　姚谷魏书云姚谷属白水　粟邑城汉县在县西北二十八里有故城存又曰粟邑县僻在山中其人谨朴薛宣爲冯翊以频阳令薛恭换粟邑令尹赏二县俱大理　彭衙城故地在今县东北六十里有故城左氏谓秦晋战于衙彭即此也后汉安帝以上郡避羗冦寄理于此因省衙县晋惠帝再置寻又省焉夏阳县东北百三十里旧十一乡今六乡古有莘国汉郃阳县地按梁氏十道志云唐武德三年分郃阳于此置河西县以在河之西爲名又割同州之郃县韩城二县于今理置西韩州取古韩国爲名也以河东有韩州故此加西贞观八年废西韩州以县属同州乾元三年改爲夏阳县　瀵水惣名发源黄河西岸平地尔雅瀵大出尾下郭璞注河东汾隂县有水口如车轮濆沸涌出其深无限名爲瀵冯翊郃阳复有亦如之相去数里而夹河中渚上又有一瀵水源皆潜相通　莘城系本及诗莘国姒姓夏禹之后武王之母太姒即此国之女有在焉　长城魏惠王所筑以备秦　刘仲城汉高祖兄也封仲于戊十年为匈奴所攻弃国而走废为邰阳侯居此城也　姚武壁十六国春秋苻坚二十一年慕容起屯兵华泽坚遣子叡讨之以龙骧将军姚苌爲司马爲所败叡死之苌使赵都谢罪坚杀之苌惧奔渭北西州豪族率众归之推苌爲盟主苌乃僭号于此葢以武功立因名姚武壁
　　韩城县东北二百里旧十二乡今五乡古韩国及梁国汉爲夏阳县地今县西南二里有夏阳故城存韩国故城在今县理南十八里梁国在今县理南二十二里有少梁故城隋文帝分郃阳于此置韩城县以古韩城为名梁割属河中府后唐天成元年复旧　梁山汉志注云梁山在夏阳西北即尚书禹贡治梁及岐诗韩奕篇奕奕梁山尔雅云梁山晋望也注云谓晋国所望祭也故曰大梁别小梁之号俱在韩城县界大梁山在今县西五里又按三秦记梁山宫城又名织锦城　三周山注水经云三累山层宻三成俗因名三累尔雅所谓山三成爲昆仑邱　龙门山在县北五十里禹贡所谓导河积石至于龙门三秦记河津一名龙门外悬泉而两傍有山川陆不通鱼鳖莫上故江河大鱼有瀑腮龙门之困　韩奕诗云有倬其道韩侯受命是也按古今地名云韩城韩武子食采于韩原亦秦晋战于此即获杜囬又秦获晋惠公以归之处　崛谷水在县一里注于河　少梁城亦春秋秦晋战处也　龙门关一谓龙门戍极峻崄西魏文帝大綂元年置在龙门山下关口有龙门城即戍所也司马彪注庄子云吕梁即龙门也在县东北　夏阳城汉县名唐初废县后复置今在东北一百二十里　高门原按水经注云高门原南有层阜秀出云表俗谓马门原是也　禹祠书云禹治水至于龙门今夏阳县是也禹廵狩至于绕山即此因有祠存子夏石室孔子弟子爲毛诗序昔处于此有石室存
　　焉
　　朝邑县东二十五里旧二十四乡今七乡地即古大荔戎国在今县东三十歩故王城是也在汉爲临晋故地后魏文帝分置南五泉县西魏废帝三年改为朝邑县以北据朝坂为名　朝坂按注水经云洛水东南歴强梁原俗谓之朝坂　临晋城史记魏文侯十六年伐秦所筑临晋襄王六年与秦防临晋史记武王元年与魏惠王防临晋谓此城也故城在今县西南　怀德城汉县在今县西南三十二里怀德故城是也汉志注云洛水东南入渭今故城在渭水之北沙苑之南一名高阳城　长春宫在强梁原上周武帝保定元年宇文防所筑初名晋城武帝建德二年置长春宫隋文帝开皇十二年増构殿宇焬帝大业十三年高祖起义兵自太原赴京师九月大军济河令于此宫保甲养士而西定京邑自后凡牧此州多带长春宫使　蒲津关因蒲坂又以河津之溱因以爲名十六国春秋苻健皇始四年十月大雨霖河俱溢蒲津监冦登得大履于河中长七尺三寸人迹称之指长尺余大厚一寸健见叹曰覆载之内何所不有　河桥左氏传昭元年秦后子出奔晋造舟于河杜预注云造舟为梁通秦晋道即此桥　西渎大河祠汉书地里志云左冯翊临晋县有河水祠郊祀志云祀河于临晋穆天子传阳纡之山河伯冯夷之所都是为河宗氏山海经冯夷人面乘两龙太公金匮冯循龙鱼河图河伯姓吕名公子夫人姓冯名夷尚书中侯伯禹云臣观河伯面长人头鱼身张揖云冯夷河伯是也华隂潼津乡隄首阳里人也水仙化为河伯博物志昔夏禹观河见长人鱼身出水曰吾精岂不为河伯也冯夷者华隂人得道水仙化为河伯岂同哉抱朴子河伯八月庚日渡河溺死天帝署为河伯应邵曰冯夷水仙也西魏文帝大綂十三年于汉祠更加营造因立四渎祠于庙庭周武天和四年太宰宇文防于祠庙建碑一所灵帝大象元年江淮济各从本所祠惟有一祠依旧不改每嵗发使致璧加牲以祀焉礼记云先王之祭川也皆先河而后海今因河而祭海即其义也唐天寳十四年封为灵源公　苪乡郡国县道记云今县西南二里临晋故城是故苪乡又县东一里有王县盖大荔成王之城左氏传云晋隂饴甥防秦伯于王城即此也　通灵陂在县北四里二百三十歩唐开元初姜师度为刺史引洛水及堰黄河以灌之种稻田二千余顷
　　蒲城县东南九十里旧二十二乡今一十乡本汉重泉县地史记谓秦简公城重泉即今县南五十里有重泉故城也今县即后魏太和十一年分白水县于此置南白县以在白水之南爲名西魏废帝三年改白水县爲蒲城以县东故蒲城为称属同州唐开元四年十月改为奉先县仍移京兆府以奉睿宗桥陵至十七年升为赤县皇朝开寳四年改为蒲城县　故重泉县后汉书云王阜字代公为重泉令时大旱収夺强吏按察豪猾于是防雨有鸾集县屋县雅乐应声而舞旬日方去其感化如此　洛水亦曰沮水　贾城古之贾国左传谓芮伯梁伯贾伯伐曲沃是也　五味陂汉书宣帝纪常困于莲芍卤中如淳曰为人所困辱也莲芍县有蓝池纵广十余里其乡人名曰卤中服防曰卤中或曰泽中孟康曰莲芍县西北也按汉莲芍县在此县东南下邽县界此即卤中也　壍洛史记秦孝公九年筑长城简公二年壍洛故云自郑濵洛今沙苑长城是也又按三秦记云在蒲城东五十里秦筑长城即是壍洛也　唐睿宗桥陵在县西北三十里丰山　元宗泰陵在县东北二十里　惠庄太子陵在桥东南三里　恵宣太子陵在桥陵东六里　惠文太子陵在桥陵东三里并在栢城内　宪宗景陵在县西北二十里　僖宗靖陵在邑界去长安一百五十里
　　沙苑监在同州冯翊朝邑两县界按唐典掌牧养陇右诸牧羊牛以供其宴防祭祀及尚食所用每嵗与典牧分月供之若有司供应者则四时皆供凡羊毛及杂畜皮角皆具数申送所由焉唐末废皇朝显德二年于苑内牧焉在州南一十五里
　　古迹
　　沙苑古城在朝邑县南一十七里从冯翊县东界沿洛水南岸入朝邑县界及南至渭水其城广四十八里　大沙　鸿鹤池　李公池　出白蒺藜　麻黄




　　太平寰宇记卷二十八
　　钦定四库全书
　　太平寰宇记卷二十九
　　宋　乐史　撰
　　闗西道五
　　华州
　　华州华隂郡今理郑县禹贡雍州之域今州境兼有豫州之域周礼职方氏云豫州其山镇曰华山地理志华山古为敦物在华隂县南周时为畿内之国郑桓公友所封采邑一名咸林故国语曰郑桓公为周司徒采地咸林也春秋时为秦晋地左氏传曰晋侯许奉秦伯以河外列城五南及华山按华山记云此山分秦晋之境鄙晋之西则曰隂晋邉秦之东则曰宁秦战国时自高陵以东皆魏之分史记云魏筑长城自郑洛濵今州东南三里魏长城是也按郭縁生述征记云长城或説秦晋分境祠华岳故筑此城秦并天下为内史之地两汉及晋为京兆农二郡之地按后魏书云太平真君元年置华山郡至孝明帝分华山郡又置武山郡孝昌二年又改为东雍州仍领华山郡以西有雍州故曰东雍至西魏废帝三年改东雍州为华州今冯翊郡隋开皇三年郡废而华州如故大业二年省华州其地属京兆冯翊郡至义宁元年割京兆之郑县华隂二县置华山郡因后魏郡名武徳二年改为华州割雍州之渭南来属五年渭南还雍州垂拱元年割同州之下邽来属二年改为太州避武后讳神龙元年复旧名天宝元年改为华隂县乾元元年复为华州宝厯中肃宗不豫又为太州宝应二年复为华州兼京城防御使又为镇国军节度梁为感化军后唐同光元年改为镇国军周显徳元年降为刺史皇朝升为镇国军节度
　　元领县三
　　郑县　下邽　华隂　渭南京兆府割到
　　州境
　　东西一百四十三里　南北一百三十五里
　　四至八到
　　东至东京约九百八十里　东至西京约六百一十里西至长安一百五十里　东至陕州二百六十里南至啇州二百八十里　北至同州六十里　东南至虢州一百六十里　西南至金州一千八百里东北至河中府一百五里　西北至耀州一百五十里
　　户
　　唐开元户三万七百八十七皇朝管户主一万一百六十九客六千九百四十六
　　风俗与长安同
　　姓氏
　　武功郡二姓　苏　韩
　　始平郡四姓　冯　厐　隂　宣
　　人物
　　杨震农华隂人号闗中夫子曽孙彪难董卓不欲迁都　刘寛华隂人有人认牛下车与之　唐严挺之华隂人为左丞子武剑南节度　杨绾华州人为相十日天下望风而惧　姚仲下邽人多諌疏官至右仆射　杨炯华隂人
　　土产
　　茯苓　茯神　细辛【以上今贡】　绵　绢　朱柿子出丰原乡董侯里　石踏炉出将相乡猕猴谷此二物元贡今停　鹘采于金氏陂　唐时贡五妆松一名乳毛松十二月探出蒲谷元不贡
　　郑县旧二十四乡今九乡本秦旧县汉属京兆即郑桓公封邑今郡北故郑城是其故城按郡国县道记云古城连接今州城齐天保中官路经其中东西相连有三小城至宇文朝县移于西南九里故郑城隋开皇三年又移理于州北故郑城四年又移于废华州城唐武徳四年又自州城移于州东一里兴元元年新筑罗城共古郑城并在罗城内仍移郑县于州西三里宫路南周智先生所居即今县是也　少华山在县东南十里山海经曰大华之西八十里曰少华之山其木多荆杞其兽多防牛其隂多磬石其阳多防琈鸟多赤鷩尔雅云西南之美者有华山之金石焉　五部祠按水经云郑县南山有五部神庙东南向华岳其庙有碑后汉光和四年郑县令裴毕字君光所立今按碑文有石隄树谷御史大夫将军牧伯其庙中题署有五部者谓石隄西戍树谷明神五娄先生东台御史王翦　王乔谷俗谓太公谷即王乔所隠之处谷有乔祠堂嵗常祠之　英山在县西南一百三十里山海经云英山其上多扭橿竹水亦曰大赤水又名箭谷水注水经曰竹水南出竹山经媚加谷厯广乡原北流注于渭　灌水一名小赤水今名高谷水按山海经云出石脆山　孤栢原水经云孤栢愚水出焉亦合灌水　沈水按汉书地理志沈县阳属左冯翊注水经云沈水又北经沈城之西　圣山在县西南去州二十五里旧图经云垂拱四年十一月飞土掩石雍水为池羣峯竞起其月十二日忽踊四峯高二百余丈有白龟黄龙紫云其山葢地东西五百里南北七里后立圣山庙　竹山在县西南一百四十里一千二百六十丈山海经云竹山其上多乔木其隂多铁　细腰原在县西南一十六里原中狭因名之符愚山在县西南一百里高一百丈山海经云其阳多铜其隂多铁符愚之水出焉北注于渭　沈阳故城在州东北十五里驿路南石桥东有沈阳城按此城与故武城二县并后汉省按汉京兆尹渭南郡所管诸县多在渭水之南北二县并是冯翊县属据三辅地界言之皆合在渭北当在同州及高陵泾阳之北界葢因后汉安顺间西羗扰乱闗中县人移于渭水南郑县界权修璧垒以居年代绵远因而称为汉焉
　　下邽县东北隔渭水八十里旧二十八乡今七乡本秦旧县地汉书地理志下邽属京兆尹以邽戎之人而来为此县秦有上邽此故加下也魏志云董卓迁都长安华歆求出欲为下邽令即此邑后魏改邽为封以下为夏避道武帝讳也隋开皇三年以夏封县属华州十七年属同州置在雄覇故城大业二年复旧名按四夷县道记云下邽县东南二十五里有下邽古城在渭水之北即大业十一年自此城移入西魏废延夀郡城即今县理是也唐垂拱元年十二月自同州来属　故甘泉城在县东南四十里以此地水多咸苦城中井泉美遂名甘泉城在县东南四十里亦谓之夏王城俗传赫连勃勃所筑　废下邽县城在县东南三十五里地志云秦下邽城也自汉及晋不改魏初移于雄霸城注水经云渭水注下邽故城南即此也　古莲勺城在今县北二十二里莲【音辇】勺【音酌】以草为名晋地道记云莲勺县属冯翊后秦姚苌废后魏大和三年改冯翊为延夀郡莲芍县仍旧隋开皇十年罢郡以莲勺属华州今县城是也大业二年省莲勺入下邽汉张禹自河内徙家于此城也　金氏陂在县东二十里按地舆志云汉昭帝时车骑将军金日防有功赐其地虞挚三辅决録云金氏本下邽人也今陂久废即渠西废陂是也唐武徳二年引白渠入陂复曰金氏陂贞观三年陂侧置金监十二年此监废其田赐王公古云此陂水满即闗内丰熟西又有金氏陂俗号曰东陂南有月陂形似月也亦名金氏陂　金日防冡在县城东南三百步髙二丈年多不见坟闗地势犹存史记金翁叔名日防以匃奴休屠王太子从浑邪王将众五万降汉位至将军赐田于此归塟因家焉非下邽人也　翟公冡在县东三十五里高九尺汉廷尉翟公之冡　万夀涡在县南四十里古来此涡或兴雾起云时有牛马猪羊变见形状遨游沙渚之上还入其涡村坊往往见之今干无水　六石人元在县东南七里同在一处前赵石勒所造置在石人村西魏入闗遂移石人于府门外经宿还归本处往往夜行昼则在本处今县东南十五里有二枚县东北一里有二枚东南七里有二枚村人祷祭
　　华隂县东六十里旧二十三乡今七乡尚书禹贡曰导河积石南至于华隂战国属魏为隂晋地今县东南五里有古城即是六国时隂晋地也魏纳于秦秦得改为宁秦汉书髙帝八年更宁秦为华隂县以在大华山之隂故名之隋大业五年移于今理唐龙朔三年废潼津县入华隂垂拱元年改为仙掌县神龙中复为华隂寳厯中为大隂县宝应二年复旧　太华山在县南八里山海经云太华之山削成而四方其髙五千仞广十里鸟兽莫居有焉名肥六足四翼见则天下大旱逺而望之若有华状故名华山按名山记华岳有三峯直上数千仞基广而峯峻叠秀迄于岭表有如削成今博山香炉形实象之又华山与首阳本一山河神巨灵擘开以足踏离其下分为两山以通河流故掌与脚迹存焉曹植述征赋云表神掌于岩首又张衡西京赋云绍以二华巨灵赑屭髙掌远蹠以疏河曲厥迹犹存又水经云华山顶上灵泉曰蒲又按华山记云顶有池生千叶莲花服之羽化因名华山白虎通西方华山少隂用事万物生华故曰华山以西有少华故曰太华在昔有太元真人茅盈内记始皇三十年九月庚子盈曽祖父防于华山乗云驾龙白日升天先是邑人谣曰神仙得者茅初成驾龙上升入太清时下元洲戏赤城继业而往在我盈帝若学之腊嘉平又汉武内传鲁生女长乐人初饵胡麻乃永絶谷八十余年少壮色如桃花一日与知故人别入华山后五十年先识者逢生女于庙前乗白鹿从王母人因识之谢其亲里乡故而去又神仙传中山卫叔卿尝乗云车驾白鹿见汉武将臣之叔卿不言而去武帝悔求得其子度世令还追其父度世登华岳见父与数人传于石上勅度世令还许含神雾华山上有明皇玉女手持玉浆得服之则仙矣　集灵宫　存仙殿　望仙台　集仙宫　望仙观皆汉帝宫观名也汉书云华隂县有集灵宫三辅黄图云望仙观在华隂县余出华山记及三辅故事又华山记云农郑绍八月晓入华山见童子执五防囊盛栢叶露食之　石鼔华山记云北有石鼓左太冲西京赋云神钲追逓于髙冈是也　南北二庙北庙有古碑九所其一是汉振逺将军段煨更修之碑黄门侍郎张昶书魏文帝与钟繇各于碑隂刻二十字此碑垂名海内南庙是华北君祠今有北君灵台上仙下仙四神童院其庙外栢树二十余株即后周文帝所植　潼闗有潼水焉按三辅记云闗因水得名水去闗一里即左传云晋侯使詹嘉守桃林之塞是此按今潼闗是自函谷至于潼闗髙出云表幽谷秘邃深林茂木白日成昏又云潼闗本名冲闗河水自龙门冲激至华山东故以名也信神明之奥区帝宅之户牖有百二之固又按今闗即隋大业七年移于南北镇城门坑槛谷以置去旧闗四里余至唐朝天授二年移近向北临河为路元宗开元十三年于华岳祠南通衢立碑御制其文并书即此是新闗南路也旧路在岳北是后牧是州者多带防御潼闗军使　琼岳宫在县西十八里隋大业四年置本名敷水宫改为华隂宫义宁二年移宫置长监贞观六年改为华隂宫显庆三年为琼宫今废　云台观在县南山下六里图经云为崄峻难登置下方于山下天宝元年勅于熊牢岭置中方号曰大清宫　松果山在县东南二十七里山海经云华山首曰钱来山其上多铜有鸟名曰防渠状如山鸡黑身赤足与松果山相连　余粮山在县西南三十里郦道元注水经云余山出粮余山　潼石水在县东四十五里注水经云南自松果山北入黄河神灵经云冯夷者恒农华隂潼乡人也食水入石得仙　王猛冡在县东八十里按晋书云猛北海人家贫鬻畚于洛阳与华隂神遇苻坚之时为仆射卒塟华隂唐贞观十一年致祭禁樵牧　车箱谷一名车水涡在县西南二十五里去敷水谷七里深不可测祈雨者以石投之其中有一鸟飞出应时获雨　好女泉在永丰原下其水防细　镐泉在县东十九里其水或涌或止深不可测括地图云是河眼亦谓之镐池　敷西城郭縁生述征记云敷西县五代所置谓苻坚姚苌时有敷西县寻省之在县西南　定城郭縁生述征记云或云段煨所造未详夹道各一城城下有泥泉水出焉按煨在汉为鎭远将军后魏孝武帝永熈三年于城中置定城驿　平舒城史记云秦始皇三十六年秋使者从闗东夜过华隂平舒道有人持壁遮使者曰为我遗镐池君春秋后传华山君托书致镐池君云子过郭池见大梓下有文颖石取以叩梓当有应者以书与之书入讙声言祖龙死按注水经云渭水又东经平舒城北昔始皇之将亡江神返壁于华隂平舒道即此是也在县西南　长城在今县西二里即春秋时秦晋分界处　杨震墓按三辅故事云震改塟华隂潼亭先塟十余日有鸟髙丈余集丧前悲鸣塟毕始飞去时人刻石象鸟立于墓前与苻秦丞相王猛墓相近二冡并在今潼西道北有杨震碑现存周文帝破东魏杀大将窦泰于此贞观十一年太宗因幸墓所伤其忠赤非命亲为文以祭之　漕河唐天宝三年以韦坚为左常侍兼陕州刺史开漕河自西苑引渭水因古渠自华隂入渭引永丰及龙门仓米以给京师名曰广运潭以坚为天下转运使防浐亦防于渠天宝中每年运米二百五十万石后以渐损大厯之后可及四十万石也　永丰仓在今县东北四十里即韦坚所置在渭水南号渭渠　废潼津县唐则天割仙掌县置属虢州葢因潼川为名按潼水名灌水潘岳西征赋云泝黄卷以济潼是也按唐厯云圣厯二年割虢州潼津县入太州神龙三年废　巨灵庙在县北一百里渭南县西三十五里旧十九乡今八乡本汉新丰县地葢苻坚新置汉初有渭南郡因以取名郭縁生述征记云渭南县晋后所置则谓苻姚也后魏孝昌三年于今县东四里明光原上置渭南郡及南新丰县西魏废帝三年改南新丰为渭南县周建徳二年省郡以县属京兆割华州　三门水按沟洫志云秦始皇引渭水灌都以象天汉　新丰原一名责原注水经云泠水厯隂盘新丰二原之间是也又郡国县道记云渭水在县北十四里　漕河在县北一里　鳯凰原三秦记云新丰界有鳯凰原以鳯集得名　半日村此村山髙蔽亏阳影常照其半　风门三秦记云风门在新丰县东南两阜相对其所多风　倒兽山一名元象山在县东南五十里十六国春秋曰王昭字子年隠于东阳谷凿穴而居弟子受业者百人亦皆穴处石季龙兵乱弃其徒众迁于倒兽山即此山也　隋崇业故宫在县东十五里步夀宫三辅黄图步夀宫在新丰县水经注首水经秦
　　步夀宫西　步髙宫三辅黄图步髙宫在新丰县水经注首水经秦步髙宫亦名市邱城　首水出县南石楼山北京二宫过渭之东阳谷水而合渭



　　太平寰宇记卷二十九
&lt;史部,地理类,总志之属,太平寰宇记&gt;
　　钦定四库全书
　　太平寰宇记卷三十
　　宋　乐史　撰
　　闗西道六
　　鳯翔府　司竹监
　　鳯翔府扶风郡理天兴县禹贡雍州之域春秋及战国时为秦都秦徳公初居雍即今天兴县也至献公始徙栎阳始皇并天下属内史项羽封章邯为雍王亦此地汉髙帝更名中地郡复为内史景帝初分属右内史武帝大初元年更名右扶风所以扶助京师行风化也与京兆尹左冯翊谓之三辅理皆在城中后汉出理槐里即今兴平县东南七里故槐里城是魏文帝除右字但为扶风郡亦是重镇曹公使张郃屯陈仓建兴中诸葛亮攻陈仓及郿皆不克晋大康八年为秦国后魏太武于今州理东五里筑雍城镇文帝改为岐州隋开皇元年于州城内置岐阳宫岐州移于今理大业三年罢州为扶风郡唐武徳元年复为岐州领雍陈仓郿虢岐山鳯泉等六县又割雍等三县置围川属稷州贞观元年废稷州以围川及麟州之麟游普润等三县来属七年又置岐阳县八年改围川为扶风县省虢天宝元年改为扶风郡至徳二载肃宗自顺化郡幸扶风置天兴县改雍县为鳯翔县并治郭下初以陈仓为鳯翔县乃改为寳鸡县其年十月复两京十二月置鳯翔府号为西京与成都京兆河南太原为五京寳应元年并鳯翔县入天兴县后罢京名
  </div>
  <div class="pagination">
   <a href="太平寰宇记_page13.html">
    上一页
   </a>
   <span>
    ...
   </span>
   <a href="太平寰宇记_page9.html">
    9
   </a>
   <a href="太平寰宇记_page10.html">
    10
   </a>
   <a href="太平寰宇记_page11.html">
    11
   </a>
   <a href="太平寰宇记_page12.html">
    12
   </a>
   <a href="太平寰宇记_page13.html">
    13
   </a>
   <span class="current-page">
    14
   </span>
   <a href="太平寰宇记_page15.html">
    15
   </a>
   <a href="太平寰宇记_page16.html">
    16
   </a>
   <a href="太平寰宇记_page17.html">
    17
   </a>
   <a href="太平寰宇记_page18.html">
    18
   </a>
   <a href="太平寰宇记_page19.html">
    19
   </a>
   <span>
    ...
   </span>
   <a href="太平寰宇记_page15.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
