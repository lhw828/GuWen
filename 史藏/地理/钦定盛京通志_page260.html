<!DOCTYPE html>
<html>
<head>
    <meta charset="UTF-8">
    <title>钦定盛京通志 - 第 260 页/共 330 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定盛京通志 - 第 260 页/共 330 页</h1>
    <div class="content">　　海【生东海荡荡如沐能运动无耳目一名水母一名石镜茄柴反和盐渍之可以佐酒】海骨董鱼【即大头鱼身粗短味亦腴一名家鲚鱼】
　　羊鱼【身圆色黄尾龙刺人相传羊鱼胎生初生鱼闲雷輙羣入母腹土人往往于大羊鱼腹中得众小鱼云】
　　镜鱼【圆而色白】
　　达发哈鱼【黒龙江宁古塔诸江河有之秋八月自海逆水入江驱之不去充积甚厚上人克有履鱼背而渡者腹中子大如玉蜀黍边地人取鱼炙干积之如粮】
　　竒尔富鱼【黑龙江出】
　　乌库哩鱼【一统志宁古塔出四五月时自海迎水入江】
　　石首鱼【一种似海青鱼身微寛鳞细名白迷子头中有两白石如玉一种扁身弱骨有杂黄色名黄花鱼腹鳔可粘物皆出东海】
　　鲙残鱼【色白无鳞若巳鲙者俗呼翅条鱼即杜诗所称白小也又浑河一种银鱼形小色白惟冬月得之味甚鲜美】
　　牛鱼【本草生东海中头似牛潜类书海牛紫色无角足鮎尾性敏防见人则飞入于海膏可燃灯皮可为弓键矢服程大昌演繁露契丹主滔尔河钓牛鱼以占嵗周麟之海陵集有梁大便者先朝内侍也入馆传旨赐金兰酒二瓶银鱼牛鱼二盘牛鱼出混同江其大如牛周必大二老堂□志牛鱼一尾之直与牛同周枢密麟之使金金主爱之享以所钓牛鱼非旧例也枢宻糟其首以归献于朝同馆王龄目为鱼头公明一统志牛鱼出混同江大者长丈余重二三百觔无麟骨脂肉相间食之味甚膄今罕见或云即今之鱏鳇鱼也是一是二存以叅考】
　　勾星鱼【黒龙江出鳞斑然如列星长喙渔者间以箸探其口齧之至死不释段刄之釡中犹跃跃也】
　　倒鳞鱼【出宁古塔船厰城东南龙潭山顶鳞皆倒生相传以为龙种】
　　海马【马头虾身】
　　海驴【形似驴常于秋月登岛产乳皮制雨其雨不能润本草能入水不濡岀东海岛中今亦罕见】
　　海驩【本草皮可供衣裘其形不可考】
　　海狗【本草兽身兽头鱼尾尾连两短足毛有斑文油能澄水肾入药名腽肭脐出东海及寜古塔土人跳氷取之】
　　海豚【形如豚鼻在脑上随风湖出入舟人以占风】
　　海猫【形如猫一名黄猫】
　　海豹【新唐书新罗传间元中数入朝献海豹皮形大头如马者名猎獭皮纹有花防名海豹皮打牲人以之交官可餙秋辔葢平宁海混同江皆有之】
　　蚌蛤【本草形长曰蚌圆曰蛤江海皆有惟鸟拉诸江出者多狭而长内产孕明珠】文蛤【殻有花斑出东海即蚶之类】
　　蚶【尔雅曰魁陆本草作魁蛤圆而厚殻外理纵横俗呼瓦蠪子】
　　蝮【无鳞有殻一面附石细孔锥杂或七或九肉亦珍品出东海殻即石决明】
　　蛎黄【磈礧相连附石如房明一统志谓之蛎房今东海有之肉名蛎黄殻即牡蛎】石【蚌蛤之属一名脚产海中石上得春雨则生文似花草荀子东海有紫即此】蛏【亦蚌之属出海濵水泥间肉在殻中上分两岐一长一短与月消长土人取之者计日下钓得之甚易干为海错通行各处】
　　螆【似蛏而溜一统志出寜逺州卤地】
　　海红【长寸许中有毫】
　　螺【易离为蠃即此种类大小不一出海中者种类尤多金史地理志大定府产螺杯】蚬【隋刘臻谓之扁螺】
　　车螯【蛤之大者即蜃也东海有之】
　　龙骨【黒龙爱珲诸江岸数尺下恒有之或曰龙蜕】
　　斑鱼皮【通考濊其海出斑鱼皮契丹国志乌合阿里玛每年贡胶鱼皮铁骊国亦贡胶鱼皮
　　按斑鱼后汉当作从鱼】
　　虫豸类
　　蚕【三国志三魏传知桑弁长传晓蚕桑旧唐书高丽传种田养蚕　按顺治元年】
　　【盛京地方留养蚕屯十处而辽地多寒畜之者犹少】
　　山蚕【一名樗茧海城盖平宁海复州人放之樗柞等树春秋収茧练丝为防】
　　蜂【俗以在地作房者曰土蜂大黄蜂曰马蜂酿蜜者曰蜜蜂内务府及礼部皆有蜜丁取蜜交官蜜巾炼出者为黄猎】
　　蜾蠃【亦名土蜂纯雄无雌负桑虫而为子即防蛉也】
　　蚁【种类不一大者曰蚍蜉小者曰螘俗呼麻蚁惟黒龙江独无】
　　緑茧【多生山中杏条上丝色坚韧箭扣用之】
　　蜡虫【大如蜡飞食花柜栁木涎着枝茎收炼成白蜡较川产者微黄】
　　蟋蟀【似蝗而小光泽如黒漆善跳好闘秋后则鸣尔雅谓之恭一名促织俗呼□趋又灶马如促织好穴于灶亦名灶鸡】
　　蟪蛄【便腹青色秋鸣以股冬亦可畜交春则死所谓蟋蛄不知春秋也广雅谓之蟧蛁俗名聒聒】
　　阜螽【长角修股善跳作声形色不一】
　　螳蜋【礼月令仲夏螳螂生俗呼刀即深秋乳子作房着树枝是为螵蛸】
　　蜋【黑甲出一名吉一名推车客俗呼使客郎所转之丸纳于土□子生其中】蛾【蛾而外凡草木虫以蛹化为蛾者甚众】
　　蝶【形色黄白大小不一皆虫所化山中蝶大如掌采色斑烂子即山蚕也又花树间蠧之大者暑时置热石上辗转久之即可化蝶】
　　萤【即诗之熠燿今名萤火虫礼月令季夏腐草化为萤至夜有光尝见蟋蟀果螺之类夜亦有光但不能飞耳唐子卿有水萤赋谓是水虫所化】
　　蝉【种类不一土人有秋蝉茂凉蝍蟟秋蛩诸名】
　　螬【一名蛸螬生粪土中大者以背行驶于脚久之化为蝉则如风饮露清浊系于变化有如此者】蚓【礼月令孟夏蚯蚓岀冬至之日蚯蚓结俗呼曲蟺白颈者入药】
　　蜻蜒【六足四翼羣飞水际尔雅谓之负劳】
　　尺蠖【似蚕而絶小促其腰使首尾相就乃能进步】
　　马陆【一名百足断之能行触之则卷俗呼□脚虫深山丛树中间有之不若南中之多】鼅鼄【大者为鼅鼄小者为蟢子长踦者即诗之蟏蛸】
　　壁钱【似蜘蛛而色斑壁上作幕如钱】
　　负蟠【即诗之伊威俗呼湿生虫】
　　蟫【书中虫一名蠧鱼】
　　蟾蜍【背黒无防多痱磊居陆地俗呼癞虾蟆】
　　虾蟆【一名青蛙见水族初生有尾名蝌蚪】
　　蠓【一名防郭璞曰蠓飞螘则天风卷则天雨凡草木叶有泡起中生小虫如蠓泡处干脆虫即飞出】
　　蜗牛【尔雅谓之防蝓池泽中小螺白色头有两黒角涎画屋壁悉成银色或云可避毒虫蝎最畏之又土蜗生早地草上或石上俗呼鼻涕虫二种皆入药】
　　木牛【小黒而长下细上粗善通乳】
　　蝼蛄【穴土而居短翅大服腰细如蜂礼月令孟夏蝼蝈鸣蝼蝈虾蟆也非一物孔颖达以蝼蛄为□鼠俗呼土狗又水蛭蚰蜒斑蟊蜈蚣蜉蝣山原草泽中亦间生焉】
　　蝎虎【即守宫食虿故呼蝎虎虿即蝎也其毒在尾明一统志辽阳蝎台旧有大蝎】蛇师【即蜥蜴俗呼马蛇】
　　蛇【种类不一大者往往有冠帻名乌稍其短小名七寸子者最毒】
　　蝇虎【身黒而扁嘴边有双肉爪攫蝇食之】
　　蝇【其声在翼壮者腹大生蛆蛆复化为蝇】
　　蚊【齧人长吻如针一名蚋近奉天省城处絶少而黒龙江蚊不入室】
　　虻【俗呼瞎虻亦草根所化广宁道夏月最多酷齧牛马行人苦之又山海经称有飞蛭琴虫大青蛇今不闻焉】












　　钦定盛京通志卷一百七
<史部,地理类,都会郡县之属,钦定盛京通志>
　　钦定四库全书
　　钦定盛京通志卷一百八
　　杂志













　　钦定四库全书
　　钦定盛京通志卷一百八
　　杂志
　　【臣】等谨按帝王都防之区地大物博殷蕃奥衍珍竒间出辽地自古建国辽金作都经元明以逮我
　　本朝灵异所钟嘉祥伟绩何竒不有谨分着各类録诸篇末以志都邑之盛为襍志第三十七
</div>
    <div class="pagination">
<a href="钦定盛京通志_page259.html">上一页</a><span>...</span><a href="钦定盛京通志_page255.html">255</a><a href="钦定盛京通志_page256.html">256</a><a href="钦定盛京通志_page257.html">257</a><a href="钦定盛京通志_page258.html">258</a><a href="钦定盛京通志_page259.html">259</a><span class="current-page">260</span><a href="钦定盛京通志_page261.html">261</a><a href="钦定盛京通志_page262.html">262</a><a href="钦定盛京通志_page263.html">263</a><a href="钦定盛京通志_page264.html">264</a><a href="钦定盛京通志_page265.html">265</a><span>...</span><a href="钦定盛京通志_page261.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
