<!DOCTYPE html>
<html>
<head>
    <meta charset="UTF-8">
    <title>江南通志 - 第 534 页/共 731 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江南通志 - 第 534 页/共 731 页</h1>
    <div class="content">　　宋僧居寜毘陵人工画草虫名称籍甚尝醉画水墨草虫长四五寸者笔力尤劲俊梅尧臣赠以诗甚称之
　　曹仁希字企之毘陵人善画水为惊涛怒浪以至轻波细縠一笔之间自分深浅为古人所未及吴炳毘陵人工画折枝花鸟绍兴间为画院待诏赏赉特厚
　　许廸毘陵人工草虫师僧居宁作黄花紫菜妙臻神品
　　于清言晋陵人工画荷花宁宗朝进所图荷花障特授承节郎孙务道世其学有名元世
　　明徐孟曽武进人善诗以医世其家永乐间召至京赐袭衣弟孟恂工砭法时称二仙
　　蒋子成宜兴人善画山水人物其水墨大士像尤为世所珍永乐间征入京师与同时赵亷画虎边文进翎毛并推絶技
　　王玉字汝瑛宜兴人成化末举名医太医院治初每用药有竒効宠赉甚渥累官通政使有医案传世
　　吴杰字世竒武进人治间以名医征至京师都御史王方镇大同闻杰名以调治边军请台省争言医如杰当在供奉不宜出之边地下礼部试之果无逾杰者荐入御药房后疗武宗疾屡奏竒效擢御医至太医院使子希周由进士官给事中恽本初字道生武进人少为诸生工画山水以贡授中书舍人
　　国朝唐宇肩字若营武进县人性孝善书法家贫卖字
　　以供甘防与郡中恽格画并珍于时
　　屠逺字防轻武进人博学能诗尤工画山水兰竹同邑陈仪字象彩诗词笔墨与逺伯仲
　　周荣起字砚农江阴诸生能诗文工篆书尤精绘事论者以为得米家精意女禧亦工诗画片纸残缣为人宝贵同邑有高方者字义立亦工书邵曽复无锡人画花鸟师恽格人耿介亦似之
　　镇江府
　　宋孙守荣一名高荣世居富春因自号富春子后居京口病瞽遇异人授术以音律推五数播五行万物终始盛衰一于音决之周坦未第时坐市肆厉声诟仆守荣揖曰状元何怒也周不答后果廷试第一或持金玉请辨其色摩挲之美恶立判其神竒类此
　　明徐景旸善吟诗通绘事一时贤公卿皆与之游有荐于朝者以母老不仕宋学士濓作画原以赠焉何渊字彦澄丹徒人精于医征太医院仁宗礼遇极隆欲官之不受给太常寺正卿俸
　　钱原濬字彦深丹徒人通医术着集善方三十六卷
　　钱宝字文善原濬曽孙工行楷精医术着医案运气説复斋集
　　蒋晓字东明丹阳人世业医偶从黄冠卖卜者游得其保防一编治疾竒验有王氏子方周嵗忽不乳食肌肉尽削医疑为疳晓曰此相思症也众笑之晓命取儿平时玩弄之物悉陈于前有小木鱼儿一见喜笑疾遂已
　　蒋守成字继之丹阳人画法吴仲圭赵千里游文徴明父子间烟云竹石尽其妙
　　何应璧字继充丹徒人性頴悟贯穿医书数千卷贫者病济之药更以资镇江良医称何氏又有何爌字仁源亦不计后酬报能起危疾
　　国朝祁嗣箓字肖虚镇江崇福观道士精鍼砭多秘方
　　治诸异毒无不立效
　　毛一驹字子千少习经史尤精数学名公钜卿屡物色之托疾弗起卒茅山中子翥字际生传其术
　　淮安府
　　南北朝徐秋夫盐城人仕至射阳令工医善鍼灸尝夜闻鬼声呻吟甚苦叱问之曰身是斛律斯虽死患腰痛闻君善医求拯抜秋夫曰汝鬼术何从施曰以草束形呼我名治之如其言下二鍼设祭埋之夜闻鬼来谢云疾已愈时谓其术能通神
　　宋卫朴楚州人病瞽精于律凡古厯算数命书过耳一读即能暗诵熈宁中撰奉元厯
　　亷布字宣仲山阳人自号射泽老农画山水尤工枯木藂竹师苏轼而得其神官至武学博士
　　元赵清涧淮人工画人物士女
　　扬州府
　　宋桑景舒高邮人善聴百物虫鸟之音以占灾福又精音律尝制虞美人曲对花奏之花动摇不止杜婴字太和真州人好读书精医术无贫富贵贱请之辄往与之财非义辄不受时时穷空而旷然无累于物善言性命之理王安石尝云每与杜君语久而不厌卒后作诗伤之称其接物能齐物劳身耻为身云
　　陆仲仁高邮人精绘事尝画三高图献鼂以道徐仲坚真州人隠于筮遇人至谨虽疾病召之筮不正衣巾不见能为诗亦好属文多为贤士大夫所知有集若干卷
　　元王仲明江都人善医平章亷希宪疾世祖召仲明治之未即行人强之曰君能起亷相国是惠及天下也仲明遄往投以一匕立愈欲官之辞不就
　　明陈君佐江都人善方脉洪武初为御医永乐间弃官着黄冠服市药武当山中以易卜人吉凶多竒中
　　滑夀字伯仁家仪征性警敏医名籍甚江淮间在淮南曰滑夀在吴曰伯仁氏在鄞越曰撄宁生着素问钞难经本义十四经发挥皆行于世
　　殷榘字度卿仪征人家世名医至榘尤精万厯癸未嵗大疫至比闾阖门不起榘昼夜鳞次奔问所活数千百人皆不受餽遗时号为殷仙
　　刘松泉仪征人善医术视疾无贫富悉奔其急每夜归则举所得药金不篝灯视而杂聚之家人诘其故曰恐有丰啬美恶作区别心不如浑也一日夜归有偷儿穴壁而入即以所得金悉与之诫曰此足汝为活无复为也其人慙谢去晚年失子妻为买婢以进嚬蹙曰吾老矣奈何误人少女制妆嫁之夀至七十余一日沐浴冠服端坐而终李瞻字小塘仪征人以眼科名大学士王锡爵两瞳反背瞻令端坐置书于几用金针从脑颊刺之初拨曰见黒影矣再拨曰见行道矣三拨则笔画朗然曰君其神授耶以千金谢瞻却不受某舍有茶僮火爆眯目瞻为缚僮于柱手探取其睛寸许洗之炭屑出而目愈着有育神夜光丸方莲子金针鼠尾金针説今其书盛传
　　方新江都人父选字以贤精医学有赢余辄以给宗党之困者新精奕有神解六七嵗时观选与客奕语选曰客某道瑕可攻不信比收局客戯谓新曰童子知我瑕乎吾不畏攻也新再为布子如前不差一道指选攻之客大败比丱角郡中人皆无敌手与海内称第一品李时养奕初逊李一子翌日已雁行矣
　　国朝唐志契扬州诸生精于绘事有元人风弟志尹精
　　花鸟时称二唐
　　罗慕庵徽籍移家泰州精于医着有医宗粹言四十卷
　　徐州府
　　汉樊阿彭城人学鍼术于华佗凡毉咸言背及胸脏之间不可妄鍼鍼之不过四分而阿鍼尝入一二寸至胸脏乃六七寸而病者皆瘳夀百余嵗
　　三国朱建平沛人善相术钟繇曰唐举许负无以加也
　　南北朝宋刘瑱字士温勔孙少有行业文藻篆丹青并为当世所称时有荥阳毛惠逺善画马瑱善画妇人并为当世第一
　　齐垣荣祖字华先下邳人防之从子善弹登西楼见翔鹄云中谓左右当生取之于是弹其两趐毛脱尽坠地无伤其妙如此终兖州刺史
　　明李冠字公冕徐州人博学能诗文善书以毉名裴仕杰徐州人通儒书习阴阳之术永乐初征与纂修古今大典仕杰以阴阳家预焉
　　孟思贤沛人工绘事尤精泥金人物万厯间召见命写容称防授锦衣卫千户
　　姜居安沛之沙河镇人以医名时有贵官擕家过沙河稚子病居安令以沙一斗布舟中卧儿其上久之疾良已问其故曰小儿纯阳当春月而衣被皆湖绵过热故得凉气而解
　　宗文魁徐州人为疡毉多竒效而性好施事母以孝闻
　　袁贯徐州人精毉术有老狐貌为人诣贯治疾贯诊之识其为兽狐告实与药愈之有贫家妇以难产死舁棺往瘗血出于隙贯见之以为血鲜未死啓而治之复苏
　　国朝路可泰萧县人五嵗目盲为阴阳星候术数之学
　　厯有神验晚年学修炼于果老洞中
　　崔岳铜人精防科着痘疹详辨行世
　　太仓州
　　元宋尹文字文璧崇明人官应奉翰林文字尝学琴于秋山徐氏指法精妙大徳间鲁国公主闻其名召至奏胡笳十八拍公主嘉叹赐金归老精六壬遁甲之术推测亦多竒中
　　明张观字可观嘉定人画山水师夏圭马逺又与盛懋吴仲圭游故笔力古劲无俗气
　　陈光逺侨居安亭毉术神异所善客子以痘死擕槥将之野道遇光逺视之曰而儿不死吾当活之取沙遍壅其体命众羣击钲铙之属观者以为诞也有顷儿忽动寻活客问其故对曰儿苦水痘无力自达得土气乃疏金为水母鸣则水应而出矣
　　马轼字敬瞻嘉定人精于占验正统间以天文生从征粤中时贼势猖獗督师董兴犹豫欲请益兵轼见大星夜陨言贼平不过四旬之内宜速战卒如其言
　　陈嘉言字可彰崇明人由嵗贡为夀州学正工作花鸟神致如生人咸珍之
　　朱礼字用和崇明人善籕篆楷书得顔柳法以能书荐授户科给事累擢尚宝卿
　　仇英字实甫太仓人工临摹能乱真绘写人物以及翎毛花竹无不精妙女号杜陵内史绘画亦有父风
　　吴震先字长卿太仓人以举人为德安府通判精于防纬知明季数丁阳九喟然曰从今便高卧已负十年闲因作负半庵杜门著述周延儒强之出不应
　　施文防字志学崇明人少为诸生寻以病废学旁通潜虚术善聆人声音以定吉凶厯厯不爽
　　国朝傅璪字汝文嘉定县人精于毉乡人黄氏家疫延璪且至闻鬼相与语曰傅公来奈何一曰吾覆其药耳已而药辄覆黄语璪璪亲持与饮遂起有沈太学妻死未殓璪曰此尸厥耳不死也治药灌之应手而苏
　　海州
　　宋徐易海州人善画鱼兼工杂画弟白及族人臯皆以画鱼名
　　通州
　　明张荣字伯仁家如臯精医好义嘉靖乙未邑驻兵御倭军中大疫頼荣治得起者无算隆庆末下邳治河臯人往役者疫死过半荣自请往治夫役俱架茅蓬卧地上荣匍匐入一一疗之
　　冯鸾通州嵗贡生精岐黄术为郧西知县民有疾具呈求方辄效上官及同寮逺近延之后归解所得药金遗诸子曰此从一部本草中来非官资也着医学大成伤寒统防医説补遗
　　国朝陈若虚通州人也为疡医有秘授能起死着外科
　　正宗
　　袁璜　张经俱通州人丹青集众家之长为时所珍















　　江南通志卷一百七十
　　钦定四库全书
　　江南通志卷一百七十一
　　人物志
　　艺术【二　安徽宁池庐凤颍七府滁和六泗四州】安庆府
　　明何公冕潜山人遇异人授符箓习之能呼风雨役鬼神防嵗旱郡守呼令祈雨公冕对役笑曰吾非汝可呼者但汝往来烈日良苦吾书符汝手令握固驰府即有片云覆头役至守怒独来役告以故令开掌则雷电交作莫不惊惧守躬往迎之公冕曰上帝封雨部当暂取扬子江水解热泽及五十里耳移时大雨如注杂鱼虾齐下
　　史仲宏桐城人少习形家言遇异人以青乌秘诀授之遂臻其妙曽卜投子山陡岭一穴法当大贵于除夜行衢巷暗听之有机杼声读书声婴儿声者即授之具者惟方德益家即以相畀后科第蝉聮不絶
　　张达泉懐宁人精医得异授顔铨部浑为儿时中痘已死达泉视之曰未死也急掘地作坑置儿其中取新水数桶用纸蘸之重贴身上少顷有细烟起儿手微动达泉喜曰生矣复水沃之气蓬蓬上蒸大啼数声乃取起进以药旋愈
　　周公穆桐城人幼见其父与人围棋劣不胜心怏怏乃画纸为局张于卧榻上仰视弥月忽请于父曰幸呼前奕者来儿当胜之父以为谩也姑试之连胜三局其人敛手退曰是儿他日当为国手年三十遂以絶技名
　　国朝陈延字遐伯潜山人幼而多慧凡技之善者见即摹仿酷肖尤精篆刻延折右手一切书画皆用左腕迁鸠兹与萧云从称画苑二妙着孤竹诗集行世
　　严宫方字则庵桐城人业医方书靡不窥览荣衞虚实辨晰微茫尤善治竒病多人所不解者杨磊字嘉玉桐城人兄森博极羣书名公钜卿交辟之磊学行精通尤邃医理活人无算与严宫方齐名
　　徽州府
　　宋吴源字德信休宁人神于医授翰林医官
</div>
    <div class="pagination">
<a href="江南通志_page533.html">上一页</a><span>...</span><a href="江南通志_page529.html">529</a><a href="江南通志_page530.html">530</a><a href="江南通志_page531.html">531</a><a href="江南通志_page532.html">532</a><a href="江南通志_page533.html">533</a><span class="current-page">534</span><a href="江南通志_page535.html">535</a><a href="江南通志_page536.html">536</a><a href="江南通志_page537.html">537</a><a href="江南通志_page538.html">538</a><a href="江南通志_page539.html">539</a><span>...</span><a href="江南通志_page535.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
