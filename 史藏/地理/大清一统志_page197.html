<!DOCTYPE html>
<html>
<head>
    <meta charset="UTF-8">
    <title>大清一统志 - 第 197 页/共 202 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大清一统志 - 第 197 页/共 202 页</h1>
    <div class="content">


　　钦定大清一统志巻四百二十
　　钦定四库全书
　　钦定大清一统志巻四百二十
　　塔什罕【在回部喀什噶之北一千里百里东至布鲁特界东南至那木干界东北至右哈萨克部界其贡道由回部以达于　京师】
　　建置沿革汉为康居大宛接界之地北魏为九姓昭武所居隋唐为安国石国地明为塔什罕国【旧作达失干今改正】地居平原有城郭向有三和卓分辖回众曰莫尔多萨水曰沙达曰吐尔占旧为右哈萨克所覊属莫尔多萨木什者哈萨克所置和卓也吐尔占逐之哈萨克以兵问罪久而不觧乾隆二十三年参赞大臣富徳追讨哈萨克锡拉至其地遣使抚定塔什罕回众时吐尔占方与右哈萨克战于河上因谕以睦邻守土之道乃大感悟与哈萨克释争相睦即遣使奉表求内附先是准噶尔以部逸贼额什木札布其在境内于是擒以献其年遣使来朝贡
　　赐宴如例塔什罕之西南行数百里逾锡尔河又逾那林河【二河见右哈萨克部及霍罕部】为赛玛尔堪城又西南为哈拉克则城又西为乌尔根齐城又西临达里冈阿鄂谟是为西海西北于是尽焉
　　形胜塔什罕城居平原多园林饶果木土宜五谷民居稠宻【明史西域传】在古康居大宛之间当葱岭直北四百里外　【皇朝西域志】








　　钦定大清一统志巻四百二十
　　钦定四库全书
　　钦定大清一统志巻四百二十
　　拔达克山【在囬部喀什噶尔叶□之西南国居葱岭中其贡道由回部以达于　京师】建置沿革汉为乌秅国北魏为权于摩国及阿钧羌国唐为喝盘陀地开元中于其地置葱岭守捉元明为拔达克山【元史作巴达喀伤明史作八荅黒啇皆系译音之讹今俱改正】拔达克山有城郭负山陆其汗曰素尔坦沙乾隆二十四年逆回波罗泥都霍集占自叶什勒库勒败后奔拔达克山将军富徳率兵追之以遣使往谕素尔坦沙以二酋长负恩悖逆状令擒献时二贼方窜入拔达克山沙木尔伯克所属之锡克南村乘间逸去檄至素尔坦沙因遮防波罗泥都而以兵围霍集占于阿尔浑楚哈岭贼退保齐那尔河距战不能支擒之囚于柴札布因报逆贼就擒状副将军富徳责令献俘进军干罕以待之是时痕都斯坦部方以兵临拔达克山谋刼霍集占兄弟而塔尔巴斯者拔达克山讐国也贼将通之共攻拔达克山初素尔坦沙以二酋与已同为派噶木巴尔派欲防献恐诸部不従方迁延观望副将军富徳宣示威徳晓以顺逆利害之故乃大感悟数二酋以波罗泥都尸身被盗专函霍集首囚以献因率其部落十万戸与其邻博咨尔部三万户俱内附二十五年遣使入
　　觐贡八骏马
　　赐勅嘉奨时素尔坦沙与侄塔什玛木特相攻塔什玛
　　木特闻
　　勅使至即释争率众内附二十六年来贡刀斧二十八年献波罗泥都尸及其妻子并遣使来朝贡
　　形胜山居田石间有白草其西则有县度【汉书西域传】负山险阨葱岭之右颇擅形胜　【皇朝西域图志】
　　山川阿尔楚哈岭【在拔达克山属境崔嵬高大为葱岭之分支】叶什得拉克河【源出葱岭之南陲北流经拔达克山博洛尔两部之间至叶什得拉克以地名河分为二支一流经北入图斯库尔一流曲折向西南又北入于叶什勒库勒淖尔叶什勒库勒旧对音伊西洱库尔与叶尔接界有御制平定回部勒铭伊西洱库尔碑文已载叶尔巻中】齐那尔河【在防达克山南境素尔坦沙奉檄擒霍集占于此】
　　古迹乌托国【汉书西域传乌托国王治乌托城去长安九千九百五十里东北至都防治所四千八百九十二里北与子合蒲犁西与难兠接累石为室民接手饮其西则有县度去阳闗五千八百八十八里去都防治所五千二百里县度者石山也谿谷不通以绳索相引而度云】权于摩国【魏书西域传权于摩国故乌托国也其王居乌托城在悉居半西南去代一万二千九百七十里】阿钩羌国【魏书西域传阿钩羌国在莎车西南去代一万三千里西有县度山其间四百里中往往有栈道下临不测之渊人行以绳索相持而度因以名之　按汉书称乌托国西有县度魏书则以权于国即汉之乌托也而县度在阿钩羌国之西考阿钩羌去权于摩止三十里境壌毘连盖汉乌托国至魏分而为二其在今皆拔达克山境地矣】喝盘陀国【唐书西域传唱盘陀或曰汉陀曰渇馆檀亦谓喝罗陀由疏勒西南入剑末谷不忍岭六百里其国也距州四千五百里直朱俱波西南县度山北扺防勒西防宻西北判汗国也治葱岭中都城负徒多河其王本疏勒人世相承为之西南则头痛山也葱岭环其国后魏大延中始通中国贞观九年遣使者来朝开元中破平其国置葱岭守捉安西极边戍也】
　　钦定大清一统志巻四百二十
　　钦定四库全书
　　钦定大清一统志巻四百二十
　　博洛尔【在叶尔羌西南拔达克山之东其贡道由回部以达于　京师】
　　建置沿革汉为乌秅国地北魏为阿钧羌国地乾隆二十四年其酋沙瑚沙黙特投诚向化与拔达克山同内附二十三年遣使沙伯克等来朝
　　赐宴赉予并
　　赐勅书二十八年贡剑及斧二十九年为拔达克山素尔坦沙所侵乞援于叶尔羌驻劄都统新柱因遣使戒谕素尔坦沙令还所侵掠罢兵相睦素尔坦沙恪遵约东沙眀沙黙特表谢并遣使来朝贡七首其部中所最珍也三十四年贡双玉欛七首自此贡不絶


　　钦定大清一统志巻四百二十
　　钦定四库全书
　　钦定大清一统志巻四百二十
　　布哈尔【在拔达克山西二千余里其贡道由回部以达于　京师】
　　建置沿革汉为难兠国自后无闻乾隆二十五年回部底平遣使颁
　　勅部二十九年其部长阿布勒哈尔遣使诰罗斯伯克达雅尔伯克因拔达克山素尔坦沙吁请以其众内附
　　古迹难兠国【汉书西域传难兠国王治去长安万一千五百三十里　按汉书载为□国西与难兠接乌□为今之抜达克山难兠为今之布哈尔其地位逺近正相值也】





　　钦定大清一统志巻四百二十
　　钦定四库全书
　　钦定大清一统志
　　爱乌罕【在抜达克山布哈尔之西南其贡道由回部以达于　京师】
　　建置沿革汉为大月氏国后汉为大月氏贵霜王国北魏为嚈哒国隋为悒怛国唐为大月氏地爱乌罕在葱岭西部落最大乾隆二十七年其汗爱哈黙特沙知西域底平闻风向化遣使宻尔汉等重译来朝贡刀及四骏马
　　赐宴赉如例二十八年正月颁
　　勅书嘉奨遣使归国
　　古迹大月氏国【汉西域传南道西逾葱岭则出大月氏大月氏治监氏域去长安万一千六百里不属都护南与罽賔接都妫水北为王庭□漠西域传月氏为匈奴所防分其国为五都翖侯后贵霜翖侯邱就攻防四翖侯匈立为贵霜王又防仆达罽賔子阎膏珍立又防天竺置捋领之】嚈哒国【魏西域传嚈达国大月氏种类也自金山南在于阗之西都马许水南去州六千五百里】挹怛国【隋西域传挹怛国都乌浒水南大月氏种类也大业中遣使贡方物　按爱乌罕为今葱岭西南大国汉书所云南道逾葱岭则出大月氏与今爱乌罕适合魏嚈达隋挹怛并云月氏种类其所载都马许水及乌浒水葢字之传讹即汉之都妫水乌浒】
　　【与都妫声亦相近实爱乌罕境也】













　　钦定大清一统志巻四百二十
　　钦定四库全书
　　钦定大清一统志巻四百二十
　　痕都斯垣【在抜达克山西南受乌罕东南与印北度国交界其贡道由回部以达于　京师】建置沿革汉以来为罽賔国地其国人工巧精于治玉以水磨治不以沙石为错地邻五印度去中国絶逺其俗善贾旧于回部叶尔羌地方贸易乾隆二十五年西域底平颁
　　勅书赐物今通市如故向称温都斯垣今考梵文改正
　　痕都斯坦
　　古迹罽賔国【汉书罽賔王治循鲜城去长安万二千二百里不属都防自武帝始通其王数杀汉使元帝放其使者于县度絶而不通成帝时遣使谢罪汉欲遣人报送其使杜钦説王鳯曰罽賔絶逺虽不附无害罢敝中国以事无用非久长计使者可至皮山而还鳯白从其言魏书罽賔国都善见城居四山中地东西八百里南北三百里隋书漕国在葱岭北汉罽賔国也其王姓昭武都城方四里唐书罽賔隋漕国也距京师万二千里而遥武徳贞观间遣使贡献显庆三年以其地为修鲜都督府神龙初拜其王修鲜都督　按汉作循鲜城唐作修鲜城葢传冩之误耳唐书又称罽賔居葱岭南与天竺接今痕都斯坦与印度隣印度即天竺也是罽賔即痕都斯坦无疑】赛玛尔堪国【王圻续文献通考赛玛尔堪地在伊里巴里西西连哈里东去嘉峪闗九千九百里即汉罽賔地元驸马特穆尔主其国明洪武时王遣使贡驼马宏治三年由海道贡狮子礼官请却之自后皆从嘉峪关入象胥録克实在赛玛尔堪西南二百六十里元时特穆尔驸马居之大山屹立中有石峡两壁悬厓出峡有门石色如鉄或云此鐡门闗也　赛玛尔堪旧作撤马儿罕伊里巴里旧作亦力巴力哈里旧作哈烈特穆尔旧作帖木儿今俱改正按王圻以赛玛尔堪为即汉罽賔地其实自为一国与防都斯坦不相属也　又有哈里国识匿国天方国俱在赛玛尔堪之外数千里今既甄録旧志附载于此以资考证云尔】








　　钦定大清一统志巻四百二十
　　钦定四库全书
　　钦定大清一统志巻四百二十
　　巴勒提【在博洛尔之南防都斯坦之北其贡道由回部以达于　京师】
　　建置沿革自古无闻其地在痕都斯坦东陲相与邻接国俗亦大畧相似盖汉居时罽賔国近东属境也其部羣山连接中有长河其地有土伯时札木巴克什米尔诸地分两部落其酋长黙黙斯怕尔及乌苏完分统之各有众八千余人旧在叶尔羌贸乾隆二十五年西域既平其酋长请内附自此起通市不絶





　　钦定大清一统志巻四百二十
　　钦定四库全书
　　钦定大清一统志巻四百二十一
</div>
    <div class="pagination">
<a href="大清一统志_page196.html">上一页</a><span>...</span><a href="大清一统志_page192.html">192</a><a href="大清一统志_page193.html">193</a><a href="大清一统志_page194.html">194</a><a href="大清一统志_page195.html">195</a><a href="大清一统志_page196.html">196</a><span class="current-page">197</span><a href="大清一统志_page198.html">198</a><a href="大清一统志_page199.html">199</a><a href="大清一统志_page200.html">200</a><a href="大清一统志_page201.html">201</a><a href="大清一统志_page202.html">202</a><a href="大清一统志_page198.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
