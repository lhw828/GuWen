<!DOCTYPE html>
<html>
<head>
    <meta charset="UTF-8">
    <title>畿辅通志 - 第 593 页/共 974 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>畿辅通志 - 第 593 页/共 974 页</h1>
    <div class="content">钱春  武进人进士万厯中知髙阳恩威并着每奉上檄为民事者则奉行或不急劳民则坚执不予邑东有龙化里水地为累申请减赋别其名曰水免邑人至今懐其徳焉
杨世增  蒲州人万厯时进士为安肃令莅政五载课士劝农置学田建义仓民镌石颂徳
张光前  彰徳举人万厯时为庆都令民自陈利害设法兴除建学延师开渠泄水置来安镇积庆坊生聚至今为盛民俎豆之
胡嘉桂  西华人万厯时进士知定兴崇让重气节刻齐家律以敦风俗崇儒礼士诫衙胥不许与士并行于道及卒士民巷哭建祠于郭迄今祀事不衰
毕自肃  淄川人万厯时知定兴时邉圉多警供亿烦猥自肃劝民乐输又折征卤田民永戴之
许宗鲁  河内举人万厯时知庆都岁大水饿殍横路绘图请赈得粟八千余石全活甚众
刘天与  垣曲人万厯时知庆都讲六约环聴者数百赏夜纺之妇扑衣丝之吏辨盗瓜之诬及今人犹巷说之
张与行  绛州举人万厯时令容城厘定三壤豪右不得兼并正军籍力役均平民建祠祀之
徐廷松  掖县举人知容城敏毅有吏才岁饥出积粟减值粜多所全活买牛百助不能耕者境无芜田民懐思之

何出光  字中寰扶沟人万厯时进士官御史谪完县令甫下车陈邑三大害立除之崇礼让奨士类卓有实政及去民尸祝之
景昉  字启寰安邑人万厯中进士令完县明习吏治左右无所欺抗中官百姓释金壕之累以治行第一擢缮部郎
张保民  字惟赤定襄人万厯间以举人令完县赋不责羡讼不罚锾邑有俵马之累请径解太仆寺省验视之扰邑为建祠
王国宾  茌平人万厯时进士知蠡县捐资浚河水不害田蝗蝻生为文祭告蝗即负蝻而去至今传为异政
黄道亨  咸宁人万厯时举人知祁州饬保甲均徭役核诡派革耗羡未期月而政成岁荒捐俸煮粥全活数千人招流民开渠灌田至今利赖
傅延耆  厯城人以贡知祁州有豪右犯法上官属出之延耆指其冠曰此冠可夺此法不可夺上官愧谢六载卒于官
王则古  字具茨禹州人万厯年知雄县兴利除奖爱士济民岁六月不雨民饥盗起赈济缉捕条理井然
刘  武定人万厯间令新城除仓库之害修白沟河桥建城东西两门悉捐已俸不费民财
王永吉  无锡人天启初以进士知定兴革火耗絶赎锾时魏珰坐杨左诸君赃永吉倾囊佐之且



曰此物不于此处用更无用处
王文清  山东人进士令容城律身甚严待士以礼署雄县除驿累岁省民金银巨万两邑皆尸祝之
张铨  字见平沁水人为保定推官郡有两是亭祀杨继宗许逵履任日梦入亭中神揖之曰虚席以待子矣后尽节辽东果符所梦
张若麒  胶州人崇祯辛未进士知清苑赋令民自上讼令民自勾赎锾岁报十金郡守少之若麒曰宁使无讼甘受下考守黙然部议预征力格不行曰邑贫而冲非他可例竟得请邑附郭案牍日盈尺片晷辄了人服其明敏
崔泌之  鹿邑人崇祯时进士由雄县调繁清苑气岸棱棱豪宕不羁辅臣周延儒憾御史黄宗昌异已讽泌之摭其令县时不法状泌之毅然曰杀人以媚人吾不为也以是获谴里居陈州流贼破城不屈死
薛綦隆  翼城人崇祯时知定兴厂卫势张有缇骑以檄赫邑人金吾例百里外不得摄人所懐檄赝也綦隆以赫诈牒金吾反得罪落职
原秉谦  山西举人知庆都浚沟渠兴学校驭役胥人如冰上立时为之颂曰一念慈祥千蔀暖满堂冰雪四时寒
张安甫  字汝勉昆山人知祁州平徭简讼视民所患苦而休息之期年大治每晨起坐事吏抱

牍署讫辄放衙灌花或卷帘昼卧州人若不知有守者
申九峰  恩县举人崇祯时令满城严明正学宫乡贤名宦等祠旧俱倾圮九峰捐俸新之不以累民一时称循吏云
南洙源  字生鲁濮州人崇祯时进士由户部郎出守保定岁大祲人相食洙源不请上官发仓赈捄曰家有薄产可鬻以补倘待请民命休矣至今郡人于其诞日醵钱祝之
廖国遴  字孟符长沙人崇祯时进士为保定推官尝手书格言激勉属吏击除豪蠧风节矫然秩满授兵科给事中后入湖南为李定国所害
姚汝明  夏邑人崇祯时由举人知蠡县岁饥且疫汝明寛徭缓赋给槥掩骼民戴颂之升河间同知殉难
黄承宗  威海卫人崇祯时知庆都恤民爱士修学缮城后遇难殉节
沈迅  莱阳人崇祯辛未进士授蠡县令丙子邉警迅尽力守御邑赖以全
郑延任  临清人崇祯中知安肃县丙子城破同妻自缢死百姓従死者八十余人
耿三麟  灵寿人崇祯时任安肃教谕丙子邉警率众登陴死守及城陷死之事见忠节
何复  字见元平度州人崇祯初进士官工部郎有直声以忤内官出知保定甲申三月流寇北犯道路阻塞复单骑入境时郡丞邵宗元守城方戒严闻新守至急以印授复念临敌不更将之义不受愿同死守集诸生于郡庙讲见危授命章不三日城陷复奋起燃西洋炮击贼不中死之



邵宗元  字景康砀山贡生任保定同知甲申三月流贼破固闗宗元方摄府篆集绅士严城守督师李建泰闻京师陷讽之降宗元慷慨责之与新守何复协心死守城陷骂贼遇害手犹持印不解贼其指抉之去何邵忠烈人比之张许焉
李献明  保定椎官以查阅兵饷抵遵化北兵猝至或以遵化非治属宜急返献明叱曰莫非王土安有舍此他适者城陷偕饷司何天球知县徐泽同死之
本朝
胡延年  字苍恒光州人以功贡为户部郎顺治七年知保定府郡猾数辈跳身旗下诡民田为已产官吏莫敢谁何有崔具望者尤狡而凶民诉于部檄鞫实延年率所属质于明伦堂以国法鬼神怵之具望不以为意延年大愤仰叹曰天实为之谓之何哉语未毕风起空中有似声挺击者具望大呼乞命立殂民额手称快撰击録以记其事升陜西洮道副使
武国楹  奉天人知保定府水心介节善政及民其尤著者民间坟墓圈入旗地不复容子孙葬祭国楹请之上官檄行所属申明典许其子孙随时祭扫本家立榜不许拦葬阻祭民咸颂徳焉祀名宦
常大忠  字二河顺治壬辰进士康熙三年任保定府同知端严有守剏建忠烈祠于西郊祀甲申诸尽节者无何疾作闻完县大祲倾囊助赈及卒榇不能归郡人感思不置祀名宦
宋基商  邱人保定府同知职司捕盗严保甲慎缉捕常冬日出巡遇贫士衣葛解囊以赈仍劝

勉之祀名宦
郭宸郛  泾阳举人顺治十二年知清苑县性而谨赋无羡金狱有茂草遇事挺然上官不能折居恒蔬布无异寒素以忧归去之日羸马一婢一仆一行李萧然邑人立碑思之
马上及  字翰明山西拔贡生顺治年知满城县治尚严明政崇大体于讲学劝农寛征清役诸善政毅然力行始终如一及归囊箧萧然邑人泣送
余允光  奉新举人顺治十八年知满城县建义学十三区买田以供馆谷移奎楼于巽方登贤书者不絶
裴国桢  奉天官生知满城县勤于民事捐资修葺学宫县治及城隍庙于农隙鸠工不以累又纂辑县志在任六年士民懐之
朱元春  莆田举人知满城县劝农桑恤贫困考最升御史元春性至孝其任满城也迎母奉养政暇则承欢子舍定省无间云
朱宏宪  字守谦全椒举人知完县惩健讼均力役招流移课茂才以古循良自勖上官役民或非分宏宪辄坚拒不应民徳之
阎兴邦  宣府前卫举人知新城县革里书之弊丁银令民自纳息讼劝耕捐俸修学升通州知州士民涕泣留之不得康熙十三年祀名宦
姚文燮  桐城人顺治己亥进士知雄县大水后民多流徙文燮招徕抚绥复业者予以荒地垦种



捐资修筑城垣堤岸详免水荒租税修学课士造就人材邑志残缺力为搜订士民仰之未以循
卓内召康熙三十八年祀名宦
赵士麟  字玉峰河阳人康熙甲辰进士知容城县以正人心敦风俗为务建书院与诸生讲论辑其语为敬一録掲教约十二则共相砥砺邑有不便于民者二十事力请除之范阳盗吉士麟密访其聚处牒安肃合兵殱捕畿南以安祀名宦
郑昱  黄冈人康熙庚戌进士知唐县性洁苞苴不行革除火耗县庠序倾圮学宫赁居民舍城垣亦皆颓毁捐俸修筑焕然一新立文亲与诸生讲解至今科第不乏行取授给事中祀名宦



钦定四库全
书畿辅通志卷六十九
名宦
河间府
汉
卫绾  代大陵人景帝时拜河间王太傅吴楚反诏绾将河间兵击吴楚有功拜中尉
任邱  平帝时中郎将元始二年为廵检海使筑任邱城以防海口遂以为名
沈景  吴郡人顺帝时河间惠王政傲狠不奉法宪帝以景为河间相景到国谒王王不正服箕踞殿上景峙不为礼曰王不服常人何别今相谒王岂谒无礼者耶王惭而更服景然后拜出往宫门外请王傅青之曰诸君空受爵禄而无训导因奏治罪诏书让王而诘责傅捕戮尤恶者数人出寃狱百余人王遂悔过自新
张衡  字平子南阳人为河间王相王骄奢不遵宪典又多豪右共为不轨衡下车治威严整法度上下肃然
三国
张协  字景阳安平人载之弟官河间内史在郡清简寡欲详见人物
南北朝



李祥  字符善平棘人学传家业乡人宗之魏世祖时为河间太守有恩威征拜中书侍郎千余人上书乞留
隋
来儿  江都人大业初为瀛州刺史征入朝百姓攀留不得出境诣阙上书者数百人帝谓曰昔国歩未康乡为良将今天下无事又为良二千石可谓兼羙矣
唐
贾敦颐  曹州人太原时为瀛州刺史濒滹沱滱二水歳滥溢壊民居室敦颐为立堤障百姓利之
郑德本  瀛州刺史与沧州薛大鼎冀州贾敦颐皆有治名河北称铛脚刺史
鱼思贤  开元初令任邱开通利渠泄陂淀入滱水得地一百余顷百姓利之号其陂曰鱼君陂
宋
魏羽  字垂天歙州人太平兴国中初知棣州六年受诏瀛州覆察军市租得隠漏数万计因上言本州岛叅军郭震十年未代河间令崔能未满歳即迁秩调选失平请罪典司以肃欺蔽上诏嘉之
王晋卿  河朔人开寳四年知鄚州在郡谨斥堠善抚循士卒皆乐为用边民安堵
髙继勲  琼之子真宗时知瀛州值岁饥募富人出粟以给贫者明年大稔木生连理者四
程戡   字胜之阳翟人仁宗时知瀛州契丹使过称疾求着见戡使谓曰有疾可无相见见当如礼使者语屈乃冠而见

唐介  字子方江陵人知任邱当辽使往来道驿吏多以诛索破家介坐驿门令曰非法应给一切勿与稍毁吾什器者必执之皆帖服以去沿边塘水溢害民田介筑堤阑之民以为利
</div>
    <div class="pagination">
<a href="畿辅通志_page592.html">上一页</a><span>...</span><a href="畿辅通志_page588.html">588</a><a href="畿辅通志_page589.html">589</a><a href="畿辅通志_page590.html">590</a><a href="畿辅通志_page591.html">591</a><a href="畿辅通志_page592.html">592</a><span class="current-page">593</span><a href="畿辅通志_page594.html">594</a><a href="畿辅通志_page595.html">595</a><a href="畿辅通志_page596.html">596</a><a href="畿辅通志_page597.html">597</a><a href="畿辅通志_page598.html">598</a><span>...</span><a href="畿辅通志_page594.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
