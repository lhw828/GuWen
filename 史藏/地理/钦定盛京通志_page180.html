<!DOCTYPE html>
<html>
<head>
    <meta charset="UTF-8">
    <title>钦定盛京通志 - 第 180 页/共 330 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定盛京通志 - 第 180 页/共 330 页</h1>
    <div class="content">　　刘綎江西南昌人父显官都督屡积军功綎勇敢有父风以防累官至总兵官于诸军中最骁勇歴平九丝蛮缅甸罗雄朝鲜倭播州建昌诸冦大小数百战威名甚着神宗四十七年四路出师綎出寛甸进栋鄂路纵兵围数重焚栅寨时綎不知杜松军覆深入三百里复整众进引军登阿布达哩冈与
　　大兵遇将布阵
　　大兵登冈出其上别以一军趋綎军西冈时冈上大兵自高驰下奋击綎军殊死战而趋西冈者复从旁
　　夹击綎军不能支
　　大兵乘势追击与綎后队两营遇綎仓卒不及阵遂力战死养子刘招孙最骁勇突围手格杀数人亦死士卒无脱者天啓初赠少保同时战死者逰击乔一琦
　　本朝乾隆四十一年
　　赐刘綎专諡忠壮乔一琦諡忠烈【忠节附载】
　　杜松南直昆山人防有胆智勇健絶伦从军累功至总兵官神宗四十七年四路出师抚顺地最冲松率兵突出趋萨尔浒谷口时
　　大兵方筑城界藩防卫夫役兵仅四百人闻松至选精伏谷口俟松军过半尾击至界藩渡口与筑城夫役合据界藩山之吉林崖松结营萨尔浒山而自引军围吉林崖
　　大兵以右翼二旗兵与左四旗先攻萨尔浒山破之复以右翼二旗兵与助夫役之兵渡河夹击松军之在界藩围吉林崖者悉殱焉松力战没于阵同时战死者总兵官赵梦麟王宣又游击龚念遂李希泌随杜松等遇
　　大兵于斡珲鄂谟地力战俱殁
　　本朝乾隆四十一年
　　赐杜松龚念遂李希泌俱諡忠烈赵梦麟王宣俱諡烈
　　愍【忠节附载】
　　马林直蔚州人官辽东总兵都督佥事神宗四十七年遇
　　大兵于尚间崖战败还守开原及城破死之子燃亦战殁又辽东副总兵于化龙叅将高贞逰击于守志守备何懋官经歴张竒防俱从马林守开原城破死之
　　本朝乾隆四十一年
　　赐马林諡忠烈于化龙等俱諡烈愍张竒防入祀忠节
　　祠【忠节附载】
　　陈辅尧南直扬州人为永平同知以转饷出闗驻沈阳天啓元年沈阳破辅尧方奉命印烙左右以无守土责劝之去辅尧曰孰非封疆臣何为去望阙拜拔刀自刎赠按察使佥事城破时战死者叅将夏国卿张纲同知陈栢
　　本朝乾隆四十一年
　　赐陈辅尧諡烈愍夏国卿张纲陈栢俱諡节愍【忠节附载】贺世贤陜西榆林卫人神宗时为沈阳游击擢义州叅将四十六年清河破世贤驻靉阳闻变疾驰出塞救援天啓元年
　　大兵薄沈阳世贤悉力守城法甚具复出城逆击乘鋭轻进倐精骑四合世贤身中十四矢城中降丁叛防城外吊桥或劝之走辽阳世贤曰吾为大将不能存城何面目见经畧已而围急世贤挥铁鞭格鬭杀数人中矢坠马死又尤世功亦榆林人官副总兵与世贤同守沈阳闻世贤战败引兵出援力战死之
　　本朝乾隆四十一年
　　赐贺世贤諡忠烈尤世功諡烈愍【忠节附载】
　　段展陜西泾阳人为自在州知州驻沈阳天啓元年日晕异常展牒袁应泰言天象示警宜豫防逾月而沈阳破展死之
　　本朝乾隆四十一年
　　赐諡节愍【忠节附载】
　　童仲揆南直人为援辽副总兵时经畧袁应泰招纳防古数万人仲揆力谏不聼天启元年沈阳破仲揆等督川兵赴援营于浑河桥南
　　大兵薄其营力战死焉自辽左用兵将士望风奔溃独仲揆等以万余人当之力屈而覆时咸壮之
　　本朝乾隆四十一年
　　赐諡烈愍【忠节附载】
　　张名世浙江山隂人天启元年与援辽总兵官陈防闻世贤世功战殁统兵援沈阳遇
　　大兵于浑河力战死之宣抚使石砫都司佥书秦邦屏亦以赴援战死又副总兵戚金叅将呉文杰逰击周敦吉都司袁见龙邓起龙守备雷安民俱死于浑河之战
　　本朝乾隆四十一年
　　赐諡烈愍【忠节附载】
　　袁应泰陜西凤翔人官辽东经略兵部侍郎精敏强毅而短于用兵天启元年
　　大兵破辽阳民皆迎降应泰居城楼知事不济佩劔印自缢死其仆唐世明大恸纵火焚楼俱死又援辽总兵官杨宗业提兵赴援父子俱死
　　本朝乾隆四十一年
　　赐袁应泰諡忠节杨宗业諡忠烈【杨宗业一作仲业　忠节附载】高邦佐山西襄陵人天启元年辽阳破以邦佐为布政司叅政分守广宁邦佐知边事不可为乞归方报允而王化贞弃广宁逃众谓邦佐既请告可入闗邦佐叱之曰吾一日未去则一日封疆臣也夜作书诀母防骑趋右屯谒熊廷弼言城中虽乱外间未知亟提兵入城斩一二人人心自定公即不行请授邦佐兵赴难廷弼不聴偕化贞并走邦佐仰天叹泣曰经畧巡抚皆逃事去矣松山吾守地当死此遂西向拜阙复拜母解印绶自经官舍仆高永曰主人死安可无从者亦自经于侧事闻再赠太仆卿同时顾颐以分守辽海道右防政分守辽阳城破力屈自经赠太仆少卿
　　本朝乾隆四十一年
　　赐高邦佐顾颐俱諡节愍【忠节附载】
　　何廷魁威逺卫人天啓元年以副使分巡辽阳
　　大兵渡濠廷魁请乘半济急击俄薄城围未合又请尽鋭出击袁应泰不从辽阳破廷魁懐印率其妾高氏金氏投井死婢仆从死者六人都司徐国全亦自经公署事闻赠廷魁大理卿諡忠节又总兵官梁仲善副总兵朱万良俱殁于阵
　　本朝乾隆四十一年
　　赐梁仲善朱万良俱諡烈愍徐国全諡节愍【忠节附载】张神武本姓陈江西新建人坐事论死天啓初荐起征援辽左率亲丁二百余人疾驰至广宁辽阳已失巡抚薜国用留之不可曰奉命援辽阳非守广宁也曰辽阳没矣若何之曰将以死难遂独率所部渡河扺首山去辽阳十七里而军将士不食已一日遇
　　大兵奋呼迎拒孤军无援所部俱战死
　　本朝乾隆四十一年
　　赐諡节愍
　　张铨山西沁水人天启初以御史出按辽东辽阳围急军溃经畧袁应泰令铨保河西以图再举铨不从坚守三日城破被执不屈遂自缢
　　本朝乾隆四十一年
　　赐諡烈愍【忠节附载】
　　崔儒秀陜西陜州人天启元年为开原兵备佥事时开原已失儒秀募壮士携家辞墓而行经畧袁应泰以兵马甲仗不足恃为忧儒秀曰恃人之必死之心耳辽阳被围分守东城矢集如雨不少却防兵溃儒秀痛哭戎服北向拜自经事闻赠大理卿赐祠曰愍忠时经歴朱樱亦殉难
　　本朝乾隆四十一年
　　赐崔儒秀諡节愍朱樱入祀忠节祠【忠节附载】
　　袁崇焕广东东莞人天启二年驻守闗内安置辽人之失业者常夜行荆棘虎豹中时十三山难民十余万乆困不得出崇焕将五千兵驻宁逺以壮声援别遣骁将救之三年督修宁逺城工成为闗外重镇崇焕在职勤慎善抚将士由是流移骈集商旅辐辏逺近望为乐土
　　本朝乾隆四十八年特奉
　　恩防録其裔孙袁炳授县丞
　　罗一贯甘州卫人官副总兵守西平堡时辽阳已破西平为要冲天启二年
　　大兵破西平堡一贯率三千人与都司陈尚仁王崇信悉力守御一贯目中矢石火药俱尽向北拜曰臣力竭矣遂自刭尚仁等俱死焉
　　本朝乾隆四十一年
　　赐罗一贯諡忠烈陈尚仁王崇信俱諡节愍【忠节附载】刘渠直保定人官镇武总兵官都指挥使天启二年领兵援西平遇
　　大兵于平洋桥力战死之又闾阳总兵官西宁世袭土司祁秉忠副将刘征叅将黑云鹤同时殉难
　　本朝乾隆四十一年俱
　　赐諡烈愍【忠节附载】
　　麻承宗山西右玉人官辽东副总兵天启二年与
　　大兵战于沙岭败死
　　本朝乾隆四十一年
　　赐諡烈愍【忠节附载】
　　鲁之申里贯未详官前锋副将天启五年遇
　　大兵于耀州与防将李承先同战死
　　本朝乾隆四十一年俱
　　赐諡烈愍【忠节附载】
　　金冠里贯未详官叅将天启六年
　　大兵畧觉华岛冠死之
　　本朝乾隆四十一年
　　赐諡节愍【忠节附载】
　　金启倧浙江义乌人起小吏勤敏有志畧天启六年
　　大兵攻宁逺启倧以燃礮死
　　本朝乾隆四十一年
　　赐諡节愍【忠节附载】
　　张春陜西同州人官右副都御史励操行善谈兵崇祯四年
　　大兵攻大凌河新城时春在永平监呉襄等军驰救兵败被执令薙髪不从居古庙服故衣冠不失臣节而死妻翟氏闻之絶食六日自缢死又副将张吉甫满库王之敬
　　大兵攻锦州吉甫等兵败战殁于阵
　　本朝乾隆四十一年
　　赐张春諡节愍张吉甫满库王之敬俱諡烈愍【忠载附载】何可纲辽东人天启中为守备典袁崇焕宁逺道中军亷勇善抚士卒以功累迁署宁逺副将事崇祯元年崇焕再出镇仍以可纲为中军请令可纲专防宁逺且言可纲仁而有勇不破公钱不纳私餽敝衣粝食不异士卒事至善谋其才不在臣下臣向所建竖实可纲力诏加都督佥事进右都督三年永平滦州失守可纲连战有功寻复永平加太子太保已而锦州被围督诸将赴救与祖大寿监筑城大凌河工甫竣
　　大兵十万攻之可纲坚守不下粮絶援尽大寿及诸将皆欲降独可纲不从大寿令二人掖出城外杀之可纲顔色不变亦不出一言含笑而死
　　本朝乾隆四十一年
　　赐諡忠节【忠节附载】
　　黄龙江西南昌人初以小校从复锦州累官至叅将崇祯三年从复滦州功第一迁副总兵时登菜巡抚请龙镇东江充总兵官从之龙至皮岛部将反防登州龙急遣将抚定诸岛诛叛党焚贼舟击走贼渠高成友移镇旅顺口大治兵仗贼拘龙母及妻子以胁之龙不顾贼来攻复御之斩贼魁十六人夺还妇女无算诸岛皆赖以安集六年
　　大兵攻旅顺龙被围力战不胜自刎死赠左都督又游击李维鸾自焚其家属力战死同时战死者项祚临樊化龙张大禄尚可义
　　本朝乾隆四十一年
　　赐黄龙諡忠烈李维鸾諡烈愍项祚临等祀忠节祠【忠节
　　附载】
　　沈世魁辽东人官东江总兵官都督佥事守旅顺口崇祯十年
　　大兵破皮岛力战死之又金日观浙江浦江人官协镇
　　东江总兵左都督与
　　大兵相持七昼夜力不支战死副总兵楚继功亦殁于阵本朝乾隆四十一年
　　赐諡烈愍【忠节附载】
　　金国凤直宣府人素懐忠勇有捍御才崇祯十二年
</div>
    <div class="pagination">
<a href="钦定盛京通志_page179.html">上一页</a><span>...</span><a href="钦定盛京通志_page175.html">175</a><a href="钦定盛京通志_page176.html">176</a><a href="钦定盛京通志_page177.html">177</a><a href="钦定盛京通志_page178.html">178</a><a href="钦定盛京通志_page179.html">179</a><span class="current-page">180</span><a href="钦定盛京通志_page181.html">181</a><a href="钦定盛京通志_page182.html">182</a><a href="钦定盛京通志_page183.html">183</a><a href="钦定盛京通志_page184.html">184</a><a href="钦定盛京通志_page185.html">185</a><span>...</span><a href="钦定盛京通志_page181.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
