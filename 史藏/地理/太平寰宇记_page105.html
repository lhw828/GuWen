<!DOCTYPE html>
<html>
<head>
    <meta charset="UTF-8">
    <title>太平寰宇记 - 第 105 页/共 120 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平寰宇记 - 第 105 页/共 120 页</h1>
    <div class="content">　　正平　龙源　武石　饶勉
　　四至
　　东至琳州歌良县界三十里　西至古阳县界二十二里　西至金城州界一十五里　北至镇宁州界三十里
　　户
　　今管户二百四十
　　金城州治金城县在宣州西一百一十五里
　　领县二
　　金城二乡元无署　宝安
　　四至
　　东至琳州都江州铺界二十里　南至迷昆州五十里　西至智州界五里　北至【阙】
　　户
　　管一百三十一
　　智州治英罗县在宜州西一百三十五里
　　领县五
　　英罗管二里无廨署　冨力西五十二里三乡智本东三十里二乡　兰江西三里无乡村署平林东南十三里无乡村署
　　四至
　　东至金城州界三十里　南至迹昆州界三十里西至金城州池县界一十里　北至金城州河池县界一十里
　　户
　　管三十七
　　管文兰镇宁抚水等四州最僻逺所入赋租宜州差人去催征
　　文州在宜州西山路七百二十里州县无署
　　领县三
　　思阳州南一百二十里　芝山北一百二十里　都黎东二里
　　户
　　管户主五十二
　　兰州在宜州西山路六百五十里州县并无廨署不曽供通户口
　　领县三
　　都夷南一百八十里　阮平南六十里　如江东六十里
　　镇宁州在宜州西北山路三百里
　　领县二
　　福零东六十里　礼丹西三里
　　户
　　管五十一
　　抚水州在宜州西北一百八十里元无州县署亦不供通户口
　　领县四　一
　　抚水南一百二十歩　古劳东南二十里　多逢西北三十里　京水西北七里　固屑出朱砂管监二
　　冨安　冨仁
　　冨安砂监在宜州西一百三十里并是贵州差人主管辖人户一百六十八丁　采朱砂一千八十斤
　　冨仁银监在宜州西二百一十里属交州并是贵州差人主管辖人户元无定数
　　太平寰宇记卷一百六十八
　　钦定四库全书
　　太平寰宇记卷一百六十九
　　宋　乐史　撰
　　岭南道十三
　　太平军
　　太平军理海门本亷州皇朝开寳五年自旧州理移西南四十里地名长沙置州并封山蔡龙大亷三县为合浦一县仍废常乐州以博电零緑盐场三县并为石康一县来属至太平兴国八年废亷州移就海门三十里建太平军其亷州并入石康一县
　　废常乐州元领县四
　　石康
　　三县废
　　博电　　零緑　　盐
　　废亷州元领县四
　　合浦　　封山　　蔡龙　　大亷
　　已上四县并废入石康
　　军境
　　东西三百五十里　南北四十里
　　四至八到
　　新置军未有至京里数　东至蓬彭与白州分界三百四十里　南至白沙枕大海一十五里　西过水至大湾隔海　与钦州分界五十里　北至容州水与钦州分界二十五里　东南至宁海珠池极海岸与琼州相对处四十里　东至郁林州界三百四十里　西南至鹿井与钦州乌土镇接界　西北至射乌岭与钦州分界二十里
　　户
　　废亷州唐开元户三千一十三皇朝丁四千七百十二　本州供丁不供户
　　风俗
　　夷人号越防多采珠及甲香为业亲戚晏会即以匏笙铜鼓为乐
　　土产
　　珠蚌
　　石亷县二乡本属常州　废亷州在军北四十里本秦象郡地汉为合浦郡元鼎六年置九郡即其一也后汉因之吴改名珠官晋又为合浦郡宋因之兼置临瘴郡以界内瘴江为名及越州领郡三理于此时西江都督防陈伯绍请置州遂以为刺史始立州镇穿山为城门威服蛮獠按郡国志云伯绍平夷至合浦见三青牛围之不获即于其处置城俗号青牛城齐因之隋焬帝初改为六州寻废州又置合浦郡唐武德五年置越州又合浦安昌髙城大亷大都五县贞观六年置珠池县其年割东罗蔡龙二县来属十二年废安昌珠池二县入合浦废髙城入蔡龙天宝元年改为合浦郡乾元元年复为亷州　废合浦郡县在旧州郭下汉县属合浦郡大海在州西南一百六十里有珠母海郡人采珠之
　　所古之合浦也州界有瘴江名为合浦江　废封山县在旧州西北一百二十里隋废唐武德五年置姜州领封山东罗蔡龙三县贞观十年废州以县入亷州　废蔡龙县在旧州北一百五十里唐武德分置　废大亷县在旧州东南一百里唐武德五年置已上四县皆汉合浦县地并废入石亷县　姜山　思乡水　性山下溪水已上皆废亷州之山水　陈王祠南中有妖号曰陈王神面黒眼白形容丑陋祈祷有騐人多恶之陈霸先刻木作形自敬事之神与之叙族尊为叔父祭胙精洁动静与神俱毎有施为多就掷珓不得好卦即云王珓不许颇以感人其旁有墓及受梁禅尊神为帝糟头山尉佗驻军处人舂谷积糟成山山若鸣则风
　　飚立至　殡山即宋陈伯绍殡妻处　苏磨峤南越志云宁浦郡东南有苏磨峤　麻岭屈璆道里记
　　云沙麻岭在宁浦郡南即岭之北垠也　合浦水一名马渡昔有野马渡此因名之　铜舟湖马援铸铜船五只一留北湖中四只将过海征林邑　珠母海大海在县西南一百六十里珠母之海去县八十里揺珠之所即合浦也凡珠珰出于蚌蚌母广数寸长尺余后汉孟常防稽上虞人为合浦守先时守宰多贪珠遂徙向交趾界常到革易前珠复还称为神明桓帝徴还吏人攀车请留常入船夜遁围州交州记云合浦十八里有围州周围一百里其地产珠
　　雷州海康郡今理海康县秦象郡汉合浦郡之徐闻县地梁分置今州大同末以合肥为合州以此为南合州隋平陈又为合州炀帝初州废以县属合浦郡唐武德四年萧铣置南合州领海康隋康鉄杷椹川四县贞观元年改为东合州二年改隋康为徐闻县八年改东合州为雷州天宝元年改为海康郡乾元元年复为雷州按投荒録云雷之南濵大海郡葢以多雷为名以其雷声近在檐宇之上雷州之北髙州之南数郡亦多雷声似在寻常之外雷之俗雷时具酒肴奠焉法甚严谨有以肉杂至食者霹即至
　　元领县三　　今一
　　海康
　　二县废
　　遂溪　　徐闻
　　州境
　　东西一百八十里　南北二百六十五里
　　四至八到
　　北至东京五千一百里　北至西京五千九百三十一里　西至长安五千八百三十五里　北至罗州二百四十里　东至海岸二十里渡小海抵化州界地名□州泛海通恩等州并淮浙福建等进　南至海一百三十里逓【阙】琼州对岸又云渡小海至崖州四百二十里西至海六十里围州通连安南诸蕃路东北二十五里至化州里吴川县八江上水至化州五程至广州二千里东南一百四十里至海泛海入琼西北至罗州零緑县界一百六十里　西南一百三十里泛海至儋州岸不尅里限交趾路岭表録云交趾回人多舍舟取雷州陆岸而归不惮辛苦葢避海防之患也
　　户
　　唐开元户四千七百皇朝户主一百一客五蜑户二风俗
　　地濵大海人杂夷獠多居栏以避时疫
　　土产
　　州在海岛上地多沙卤禾粟春种秋收多被海雀所损相承冬耕夏收号芥禾少谷粒又云再熟稻五月十一月再熟徐闻县谚语欲抜贫诣徐闻不宜蚕桑惟绩葛种纻为衣　出乌药　髙良姜　益智子海桐皮
　　海康县五乡秦象郡汉徐闻县地属合浦郡梁分置南合州隋废州置海康县朱梁开平三年曽移州于惊雷江源至刘氏伪命日却归海康　废遂溪县在州北九十里旧齐鐡杷椹川二县后废改为遂溪县皇朝开寳元年并为新福县　废徐闻县在州南二百四十里汉县名隋康县唐贞观二年改为徐闻县汉志云自合浦徐浦南入海畧以为儋耳珠崖郡即此县皇朝开宝五年并为时邑乡已上二县并入海康县　乌蛇山在县北百里出乌药俚人呼药为蛇　珠母海出珠之所螺冈在县北八十里　惊雷山在县南八里雷震破成水　鐡杷溪溪有石似铁杷　三鵶水从旧罗州南海于西海水南属雷州　雷公庙在州西南七里咸通十二年置灶山山上有炭坑又有木棉树一实得绵数两冬夏花而无实　思灵岛在海中有木头叶如栁花如金荳一斗种数年收淮南子云荳之美者有木荳是此也又山海经云昆仑之墟上有木禾此也
　　儋州昌化郡今理宜伦县州居南海之中汉元鼎六年定越地置儋耳郡以其人镂离其耳为名唐武德五年置儋州岭义伦昌化感恩富罗四县贞观元年分昌化置普安县寻废天宝元年改为昌化郡乾元元年复为儋州
　　元领县五　　今四
　　宜伦　昌化　感恩　洛
　　一县废
　　宜罗
　　州境
　　东西六百六十里　南北三百六十五里
　　四至八到
　　西北至东京七千九百六十八里　西北至西京八千五百四十七里　东至琼州乐防县界射狼山三百二十里　西至旧振州延德县界白沙三百四十七里　南至旧州界马鞍岭三百四十里　北至大海二十五里　西南至大海四十五里　东北至旧崖州澄迈县界合桥三百七十里　西南至大海八十五里　又东北至广州二千三百七十里若从海乘船使便风至广州七日七夜如无便风即不可户
　　唐开元戸三千三百皇朝管丁户六百八十五不言户
　　风俗
　　山海经曰儋耳即离耳也皆镂其颊皮上连耳斥状似鸡肠下垂在海渚不食五谷食蚌及鳖而已俗呼山岭为黎人居其间号曰生黎杀行人取齿牙贯之于项以衒骁勇有刀未尝离手弓以竹为绩木皮为布尚文身豪富文多贫贱文少但看文字多少以别贫贱观禽兽之产识春秋之气占藷芋之熟纪天文之嵗
　　土产
　　醖酒不用麯蘖有木曰严树取其皮叶捣后清水浸之粳酿之和数日成酒香甚能醉人又有石榴亦取花叶和醖酿之数日成酒　髙良姜　白藤花　煎沉香出深洞　苏木出黎洞　苔塘香　相思子贡金
　　宜伦县二乡汉儋耳县隋为义伦县州所理因义伦水为县名皇朝改为宜伦县
　　昌化县西一百八十里二乡汉置来县隋为昌化县感恩县东至州二百二十五里二乡汉九龙县地隋为感恩县取感恩水为名
　　洛阳县新置元县在黎洞心因黎贼作乱今移入州城下
　　废富罗县东北一百二十里一乡汉儋耳县隋为毗善县唐武德五年改为富罗县此县名是林黎夷人旧废毗邪山山顶上有虫似伏虫俚人以防为毗邪也
</div>
    <div class="pagination">
<a href="太平寰宇记_page104.html">上一页</a><span>...</span><a href="太平寰宇记_page100.html">100</a><a href="太平寰宇记_page101.html">101</a><a href="太平寰宇记_page102.html">102</a><a href="太平寰宇记_page103.html">103</a><a href="太平寰宇记_page104.html">104</a><span class="current-page">105</span><a href="太平寰宇记_page106.html">106</a><a href="太平寰宇记_page107.html">107</a><a href="太平寰宇记_page108.html">108</a><a href="太平寰宇记_page109.html">109</a><a href="太平寰宇记_page110.html">110</a><span>...</span><a href="太平寰宇记_page106.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
