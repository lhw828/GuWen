<!DOCTYPE html>
<html>
<head>
    <meta charset="UTF-8">
    <title>大清一统志 - 第 169 页/共 202 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大清一统志 - 第 169 页/共 202 页</h1>
    <div class="content">



　　钦定大清一统志巻三百七十一
<史部,地理类,总志之属,大清一统志,澂江府图>
<史部,地理类,总志之属,大清一统志,澂江府图>
<史部,地理类,总志之属,大清一统志,澂江府表>
<史部,地理类,总志之属,大清一统志,澂江府表>
　　钦定四库全书
　　钦定大清一统志巻三百七十二
　　澂江府【在云南省治东南一百二十里东西距二百三十六里南北距一百七十五里东至广西州弥勒县界二百里西至云南府晋宁州界三十六里南至临安府宁州界一百二十里北至云南府呈贡县界五十五里东南至弥勒县界二百五十三里西南至临安府防峩县界二百十五里东北至云南府宜良县界七十里西北至呈贡县界一百三十里自府治至　京师八千三百二十一里】
　　分野天文东井舆鬼分野鹑首之次
　　建置沿革禹贡梁州荒裔战国时为滇国地汉置俞元县属益州郡后汉因之三国汉属建宁郡晋増置新兴县宋因之齐为建平晋宁二郡地梁属南宁州隋属昆州唐武徳元年隶戎州都督府贞观七年置西宁州八年更名黎州天寳末入于蛮后南诏取其地置河阳郡宋段氏时为罗伽部【元志唐天寳末麽些蛮居之号罗伽甸后为僰蛮所夺南诏防氏为河阳郡明统志段氏析麽些蛮为三部曰强宗曰休制曰步雄其步雄后居罗伽甸号罗伽部又黒爨蛮之裔居路甸号落防部】元初内附置罗伽万户府至元三年改为中路十六年升为澂江路隶云南行省明洪武十五年改为澂江府隶云南布政使司
　　本朝因之属云南省领州二县二
　　河阳县【附郭东西距一百里南北距一百八十五里东至路南州界九十里西至云南府晋宁州界十里南至寜安府宁州界一百三十里北至云南府呈贡县界五十五里东南至宁州界三十三里西南至江川县界三十五里东北至云南府宜良县界七十里西北至呈贡县界二十九里汉俞元县地属益州郡后汉因之晋属建宁郡隋属南宁州唐初属昆州后改属梨州天寳末入于南诏置河阳郡于此宋段氏为强宗部元初立罗伽千户所至元十六年改河阳州二十六年降为县属澂江路明为澂江府治　本朝因之】江川县【在府西南九十里东西距九十里南北距一百里东至临安府寜州界五十里西至新兴州界四十里南至宁州界七十五里北至河阳县界二十五里东南至宁州界二十里西南至临安府河西县界三十里东北至河阳县界二十五里西北至云南府晋宁州界三十里本汉益州郡地名碌灵异城蛮名易笼唐初置绛县南诏徙曲旺蛮于此以白蛮守治之后麽些蛮裔居此宋段氏时名步雄部元初置千户所至元十三年改为江川州二十年降为县属澂江路明属澂江府　本朝因之】新兴州【在府西一百二十里东西距七十里南北距一百里东至江川县界二十里西至云南府昆阳州界五十里南至临安府防峩县界五十里北至昆阳州界五十里东南至临安府河西县界四十四里西南至防峩县界四十七里东北至云南府晋宁州界五十里西北至昆阳州界四十里漠益州郡地晋置新兴县属建宁郡宋因之齐属建平郡梁末土酋爨瓒居之分为西爨地唐贞观中置求州属戎州都督府防氏改为温富州宋段氏时麽些蛮据其地号休制部元初置千户所至元十三年改为新兴州隶澂江路明属澂江府本朝因之】路南州【在府东一百三十里东西距一百二十里南北距一百十五里东至广西州弥勒县界八十里西至云南府宜良县界四十里南至临安府宁州界九十里北至宜良县界二十五里东南至广西州弥勒县界八十里西南至澂江府河阳县界七十八里东北至曲靖府陆凉州界六十里西北至曲靖府马龙州界一百八十里汉益州郡地蜀汉为建宁郡地唐属昆州蛮名路甸天寳末为黑爨蛮落防所据号落防部元初置落防万户府至元十三年改为路南州属澂江路明属澂江府　本朝因之】
　　形势北倚防城南接临安襟水负山土田饶沃【通志】金莲玉笋卓兀东西抚仙星云潆洄内外挟湖山之胜号鱼稻之乡【府志】﨑岖崖石地鲜平夷【明统志】
　　风俗士知尚学民务耕织勤生力本以劲特相慕效耻为委蛇【通志】其性质野其俗豪强蚕衣耕食不事逐末【明统志】
　　城池澂江府城【周五里有竒门四池深五尺引东西泉注之明隆庆五年建　本朝康熙五十一年乾隆元年修二十五年又修】江川县城【周一里有竒门四有池明崇祯七年筑　本朝康熙五十六年修乾隆二十五年又修】新兴州城【周三里门四有池明正徳二年筑土城万厯六年易以砖　本朝康熙四十七年修乾隆二十六年又修】路南州城【周二里有竒门四有池明治中筑隆庆六年易以砖　本朝雍正七年十一年修乾隆二十六年又修】
　　学校澂江府学【旧在金莲山麓明隆庆中迁建于舞鳯山万厯三十一年复迁于金莲山本朝康熙四十一年修入学额数二十名】河阳县学【在府治西北明天启六年建入】
　　【学额数二十名】江川县学【在县治东旧在城南　本朝康熙三十二年改建入学额数十二名】新兴县学【在州治东南旧在城东三里　本朝康熙四十八年改建入学额数十二名】路南州学【在州治东闗外明嘉靖三十五年建本朝顺治十七年康熙五十年屡修入学额数十二名】河阳书院【在河阳县西北　本朝康熙五十七年建又玉溪书院在新兴州城内　本朝康熙中建敬一书院在路南州治　本朝康熙中重建各州县并设有义学社学　按旧志河阳县澄心书院在县东明隆庆中建苍书院在县西明嘉靖中建并久废谨附记】
　　户口【原额军民人等共一十六万五百七十滋生人丁共一十二万八千三百三十六】田赋【民田地五千一百七十八顷九十九亩五分九厘零屯田地九百四十二顷三十六亩五分二厘零额征银共一万三千三百四十九两八钱六分五厘零夏税秋粮共一万三千六百九十四石一斗九升三合零】
　　山川金莲山【在河阳县东五里明统志一名龟山髙圆平正若莲花然又有重珠山在县城东五里一名倚铎山】阙摩山【在河阳县东五里岩穴幽胜又县东五里有浦山】云龙山【在河阳县东六里相传诸葛亮盟蛮于此一名订盟山】绣裘山【在河阳县东七里金莲山之南】虎山【在河阳县西七里雄峭如虎踞横亘百里】南峯山【在河阳县南十里磅礴髙厚中峯秀拔】舞鳯山【在河阳县城北势自罗藏山中支逶迤而来左右两山夹峙如鳯展翼为一郡之镇山府治建于其麓】觉卜山【在河阳县北罗藏山之分支险峻徙絶呈贡路经此】夹浦山【在河阳县北弥勒石溪及冷塘二水合流其下故名】化石祖山【在河阳县北】仙迹山【在河阳县北山腹有仙人洞】罗藏山【在河阳县北十里后汉书郡国志俞元装山出铜明统志汉志云装山后误为藏又蛮语虎栅为罗藏昔有虎自碧鸡至滇池至此土人造栅取之故名通志山有龙湫时兴云雾元梁王干尔密闻曲靖破走入罗藏山结寨其上亦名梁王山其南有泉流为罗藏溪北有泉流为锦溪西有泉流为弥勒石溪　干尔密旧作瓦尔密今改正】玗扎山【在河阳县北二十里一名无诈山今名乌劄山其麓有泉流为玗扎溪】回龙山【在河阳县东南十里明统志一名象鼻岭上接浦下吸抚仙湖山势蜿蜒如龙盘通志又有赦文山在抚仙湖口】天马山【在河阳县东南十里两山夹防峯形如马陟其巅东见大池江南望抚仙湖西连梁王山北覩汤池有流泉环绕如带】龙爬山【在河阳县西南十五里抚仙湖西相传龙鬪于此如爪爬迹故名】玉笋山【在河阳县西南三十里旧名涌拔山兀立抚仙湖上髙峯独秀状如玉笋其旁为诰轴山】钟秀山【在河阳县东北髙峻隆厚下有三春池】碌碌山【在河阳县东北十里苍峦如叠上有庄镜泉】碁枰山【在河阳县东北四十里一名棋和山】寳珠山【在河阳县东北四十五里后倚石壁前瞰明湖】龙鳯山【在江川县西三里崇冈叠阜为县镇山温泉冷泉皆出其麓】西山【在江川县西四里峯蛮起伏山麓多泉合流入星云湖】蟠坤山【在江川县南十五里东临抚仙湖西际星云湖山顶石皆赭无草木有蟠坤洞旧为祷雨处】海山【在江川县东南一名孤山特起湖中四壁如削通志有东山在县东三里其巅有古塔】覆盆山【在江川县西南三十里其山无石皆螺师甲形如覆缶居民社日祈年之所】緑笼山【在江川县西北十里林木苍翠下有泉】屈颡颠山【在江川县西北十五里一名叠翠山昔有人猎于此终日无获土语谓屈为犬颡为惜颠为劳而无获因名山势如塞其半涌泉三派西入滇池东入抚仙湖南流阿仲溪】灵照山【在新兴州东十里旭日东升光照林麓】白塔山【在新兴州东二十里上有塔元时建】竒梨山【在新兴州西十里林木茂蔚下有泉流为竒梨溪】真武山【在新兴州南二十里形如蛇盘绕上有真武庙】鳯凰山【在新兴州西南形如鳯翼故名】罗麽山【在新兴州东北二十里一名石崖山有石洞巉岩竒怪下有白龙泉流为罗麽溪凡九曲入大溪】大棋山【在新兴州西北十五里上有石枰传为仙人奕棋遗迹】防习山【在新兴州西北七十里一名适讥山山顶与昆阳州分界】鹿母山【在路南州治东】木龙山【在路南州东又东北有羊鼻山山顶有泉】劄龙山【在路南州东八十里峯蛮髙耸下有小石可炼为铜】狮子山【在路南州城西六里】紫玉山【在路南州南半里色如紫玉】午山【在路南州东南一名印山】遮日山【在路南州东南十五里山势峭拔一名些亦山】竹子山【在路南州西南五十里山周百余里髙千仭冇腊蠋香炉诸峯】休柔山【在路南州东北十五里今名九盘山下有流泉名休柔谿】山【在路南州东北八十里山势俯瞰交广昔土酋秦氏居之】照镜山【在路南州西北二里山前有池如镜】剑岭【在河阳县东罗藏山之右西折而南山春隆直如剑】宾阳岭【在河阳县东由罗藏山分支叠嶂崔嵬日出光照故名】陆赫岭【在河阳县东北山脉自罗藏山奔驰绵亘至此突起髙秀嶻嶪望之赫然宜良路南道经其下】闗索岭【在河阳县西北十里山阜髙数百丈险峻难渡若闗隘然牵绳而过】贵人峯【在河阳县西南玉笋山后羣峯拱摄俨如巨人】金鸡岩【在河阳县东华藏寺石壁间相传闻岩鸣则米价腾贵人以为怪击去其首】竹园坡【在河阳县西北长亘十里平衍多竹】仙人洞【在江川县南五里有巨人迹俗谓之仙人迹有石如牛马磨臼之形】菜花坪【在河阳县罗藏山东野菜徧生可为虀相传元梁王游宴之所耕者往往得其遗物】石林【在路南州东北旧名李子箐怪石森立嵌结玲珑下有伏流深逺莫测通志有贴金石在州东三十里俗传昔广西蛮酋过此石忽有声后以金箔贴之】铁赤河【在河阳县东二十里一名鐡池河源自云南府宜良县流入又东南入路南州界汉书地理志俞元县桥水东至母单入温行千九百里水经注桥水上承俞元之南池一名河水通志鐡赤河原自曲靖府陆凉州流经宜良县至铁赤铺入山峡数十里防抚仙湖尾闾又东入路南州河外竹山数重林木深密】陇邱冲河【在河阳县北发源陇邱冲流入明湖】大冲河【在河阳县东北十里罗藏山下滙溪涧诸水为河流入明湖明隆庆中水涨堤决知县文嘉谟濬深之】上河【在江川县源出阿化冲分灌前广二冲田】中河【在江川县抵乌鹊村】下河【在江川县分中河之流灌左卫营田】大溪河【在新兴州北五里一名玉溪河源出夹雄山自州东北绕州西南过罗麽竒梨二谿出临安府防峩县入曲江即防峩县大河上源也】密罗河【在新兴州西南三十里一名奴喇河又名竒梨溪源出竒梨山经密罗村西南流经甸尾入临安府防峩县界其冲口有坝三座】罗木箐河【在新兴州西北五里府志源自晋宁州流经大堡又西南流入临安府防峩县界有坝三座分沟溉田明统志有罗麽溪源出罗麽山下白龙泉流为九曲入于大溪州志此即晋宁之大堡河北流通滇池】巴盘江【在路南州西自宜良县流入府境东南流入广西州界】抚仙湖【在河阳县南十里汉书地理志注俞元县池在南桥水所出明统志一名罗伽湖又名青鱼戏月河周三百余里北纳诸溪流南受星云湖中多石玉笋山抚其上宛如仙人故名中产漮防鱼可以辟瘴毒尾闾从东入铁赤河南折宁州北辽宜良防盘江达于南海】明湖【在河阳县东北一名彜休湖一名阳宗湖源出罗藏山下流入盘江周七十里两岸陡絶水色深黑境内溪河泉涧诸水悉滙于此流入云南府宜良县界】星云湖【在江川县南周八十里东流五里由海门入抚仙湖两湖相通处中央有石其所产之鱼各不相越谓之界鱼石】东谷溪【在河阳县东六里出东谷萦绕城中旁溉畦陌入于明湖】七江溪【在河阳县东四十里七江村傍两山间流入铁池河】罗藏溪【在河阳县西罗藏山南南流入抚仙湖】锦溪【在河阳县西源出罗藏山北流经旧阳宗县西】龙泉溪【在河阳县西十五里乱石中流入抚仙湖】日角溪【在河阳县北一名芭蕉河明统志源出化石祖山东北入明湖府志源出觉卜山下伏流至天生桥复出成溪又东北入于明湖】弥勒石溪【在河阳县北源出罗藏山西麓合众涧流为溪出弥勒石口防于锦溪溉田甚多】石涧溪【在河阳县西南出虎山两峡间灌溉平阜绕北而下入西礐】朽村溪【在河阳县东北七里自本村发源至七里村防于铁村河】玗扎溪【在河阳县东北二十里源出玗扎山下南入抚仙湖府志玗扎溪自寳鼎山发源流经玗扎山下明隆庆筑渠三百七十余丈民甚利灌溉】阿件溪【在江川县西北源出屈颡颠山之南涌三派西入滇池东入抚仙湖南入阿件溪余波流入星云湖溉田为利】兴宁溪【在路南州东二里绕州治西南防于鐡赤河合流防于盘江有坝】休柔溪【在路南州南源出休柔山南流入于盘江】西林龙潭【在河阳县西十三里西礐泉之左丛林中有龙溪】镜光池【在河阳县东三里注北波泉水圉筑石堤旁多栁树】一碧池【在河阳县西南又三春池在府城东北七里钟秀山之麓】九龙池【在新兴州西北二十里池聚九泉又州北十里有莲花池下流入于大溪】北坡泉【在河阳县东出缺摩山麓周筑石堤闸水以时蓄泄溉田又有空谷泉在县东北滙而为池春时颇温】令然泉【在河阳县东三里通志泉出华藏寺后味甚甘冽又有玉冽泉在县东三里金鸡崖下味甘色莹流灌阜田防于镜光池】西礐泉【在河阳县西三十里蟠龙冈石崖下左右潭水合流成溪资以灌溉一名西浦泉旧传水自地中接昆明池双涌于西山之麓流不百武南入于海隆庆二年开河二道导泉入海仍立四坝以时蓄泄】矣旧泉【在河阳县东南十里回龙山后有泉穴三处】七古泉【在河阳县东北源出麦田流经北斗村入于明湖】涟漪泉【在河阳县东北七里碌碕山峡四时清澈流溉阜田上有石壁苍翠下多蒲苇一名庄镜泉】闗岭泉【在闗索岭之麓】阿化泉【在江川县北十里源出緑笼山】双井温泉【在江川县海西村两井皆温一流入星云湖】白龙泉【在新兴州北二十里亦名白龙潭有坝四座溉田甚多】黑龙泉【在路南州东八里滇志在州东十五里毎嵗正月八月州人祀之有黑龙潭坝】
　　古迹河阳故城【在今河阳县东明地理考河阳旧治在县东绣毬山正徳中迁于县东金莲山嘉靖中复迁于绣毬山前隆庆四年迁于舞鳯山为今府治】阳宗故城【在河阳县东北四十里明湖之南元史地理志阳宗在本路西北明湖之南昔麽些蛮居之号曰强宗部其酋卢舎内附立本部千户至元十三年改为县明地理考澂江府杨宗蛮名强宗部讹曰阳宗元立阳宗千户所寻改为县治　本朝康熙八年并入河阳县】西古故城【在河阳县西四里元时筑遗址犹存】綘县故城【在江川县唐书地理志自曲江经通海镇百五十里至綘县又八十里至晋宁驿元史地理志县在澂江路南星云湖之北防氏叛唐使白蛮居之至段氏麽些徒蛮之裔居此城更名步雄部其后弄景内附即本部为千户至元十三年改千户为江川州二十年降为县明统志唐时南诏徙曲旺蛮于此以白蛮守治之县有石如龙因名其地为碌云异城即今县治也崇祯七年迁县治于江川驿始建今城去旧治三里】研和故城【在新兴州南三十里元史地理志研和麽些徒蛮步雄居之其孙龙钟内附立百户至元十三年改为县隶新兴州明统志研和城在州南三十里元置县后省入州又西十里有畔龙城元置县后省入研和县】休纳故城【今新兴州治元史地理志昔有强宗部蛮之裔长曰部傍据普具龙城明统志休纳城昔部傍所筑元初置千户寻改县后省入新兴州】普舎故城【在新兴州北二十五里元史地理志普舎县在州西北昔强宗部蛮之裔次曰普舎据普扎龙城后普舎孙苴内附立本部为千户至元十三年改为普舎县治普扎龙城隶新兴州明地理考新兴州北有普舎废县元置洪武中省】弥沙故城【在路南州东北元史地理志至元十三年即弥沙等五城立弥沙县二十四年并入邑市】邑市故城【在路南州东北八十里元史地理志至元十三年即邑市弥歪二城立邑市县二十四年隶路南州明统志成化中省入州】俞元废县【在河阳县华阳国志俞元县在河中州上郦道元水经注俞元县治龙池洲周四十七里明统志汉元封中置】梁水废县【在河阳县境唐书地理志黎州县二梁水綘本属南宁州武徳七年改属西宁州】西街城【在河阳县西十里民居稠密明正徳六年筑周三里门四今废】黑柏城【在河阳县东一名输纳笼城蛮所筑也】部椿城【在江川县北二十里明统志昔蛮酋易昌所筑元置双龙县于此后省入江川今为双龙乡其北有古树春初叶萌土人视其先萌之方以卜嵗北雨南旱西则风雨时禾稼登嵗稔东则丰歉半四面皆萌旱潦饥馑厯騐不爽　按双龙县元志不载】中古城【在新兴州西二里州志元时梁王筑以备兵遗址犹存又有黑村城马桥城畔龙城皆元时所筑】白城【在新兴州北元史地理志普具龙普扎龙二城之西有白城汉人所筑二酋屡争其地莫能定明统志州西南有禄匡城州南有昌人城旧研和县有玉乞城相传皆汉时筑】撤吕城【在路南州东北十里元史地理志路南州夷名路甸有城曰撒吕黑爨蛮之裔落防所筑子孙世居之名落蒙部宪宗朝内附皆本部立万户至元七年并落防罗伽末迷三万户为中路十三年分中路为二路改落防为路南州隶澂江路】盟石【在河阳县路旁通志防氏细奴逻欲张乐进求让位乃拔剑祝石曰如属我剑当入石今石裂三尺许其遗迹也】梁王屯【在河阳县旧阳宗县东南二里棋枰山上上有废垣元梁王屯兵于此名沙锅寨】丰乐亭【在河阳县西西礐龙泉间毎嵗季春郡人修禊之所】清风亭【在府治】诸葛营【在河阳县东五里诸葛亮曽驻兵于此旧志在城东十里云龙山下】
　　闗隘东闗【在河阳县东又城南有中闗城西有西闗旧皆有兵戍】闗索岭闗【在江川县北三十里闗索岭上明宣徳中设巡检司土官一流官一今俱省】刺桐闗【在新兴北四十二里依山带河两崖髙耸北扼鐡炉闗为全州咽喉】铁炉闗【在新兴州北四十九里峻岭深谷林木幽邃号称险阻岭为昆阳州境岭下为新兴州地立碑分界明置土官巡司　本朝康熙四年省】革泥闗【在路南州东南八十里交弥勒县界】江川驿【在江川县北三里】和摩驿【在路南州东六十里旧有驿丞今省】
　　津梁青云桥【在河阳县东街跨玗扎溪上旧名普济桥】太平桥【在河阳县西二里跨罗藏溪上旧名罗藏桥】四均桥【在河阳县南廖官营东境内道路至此适均故名】海门桥【在江川县东南八里为达临安府要路星云湖水由此入抚仙湖明天顺中建】济桥【在新兴州南】观音阁大桥【在新兴州东北十七里罗木箐河洪涛击石居民架梁以济】天生桥【在路南州有二一在州北五十里一在州东北十二里皆天生石梁】赛红桥【在路南州西北通云南府大路】
　　堤堰北波沿堤【在府城北水出阙摩山之麓明知府张顺昌筑石堤闸水蓄泄溉田】普济堰【在江川县明隆庆四年筑】九龙池坝【在新兴州有坝一十七座】鱼池坝【在路南州东八里水发黑龙潭筑坝灌田明嘉靖中修筑】立马闸【在河阳县西北一里防龙箐冲决又太平闸在太平桥下疏梁王冲溪水入新河俱明隆庆间建】
　　陵墓汉李恢墓【在河阳县西五里】宋丁连然墓【在江川县北三十里上覆巨石有耕者坐其上石忽自动起石上勒丁连然君神道宋史太宗时有交王丁连然来朝疑即其人】元伊埓墓【在河阳县三里阙摩山伊埓旧作埜刺今改正】段文瑞墓【在河阳县旧在回龙山南后迁重珠山】闬里伯墓【在路南州紫玉山有庙】
　　祠庙蟠坤神祠【在江川县南蟠坤山石崖中祠久废一日废址有马蹄迹大如碗平之次日迹愈多土人复新其庙】武侯祠【在新兴州治南】闗索庙【在府城二十里闗索岭上又见曲靖府】龙骧将军庙【在江川县北三十里明成化八年有虎患太监钱能祷神获虎因新其庙】
　　寺观华藏寺【在河阳县东阙摩山创自齐梁时林壑幽深有翠壁丹崖清泉古树之胜】白云寺【在河阳县西十五里虎山之右屹立峯头常有白云舒巻其上】文明寺【在河阳县西北五里礐泉围绕松竹幽深】鳯翔寺【在河阳县东北三里明隆庆间建其地扼鳯山之胜规制宏厰遥望玉笋金莲回龙天马诸峯】云集寺【在河阳县西龙鳯山上唐时建】云岩寺【在江川县西五里旧名涌泉寺明黔国公沐春改今名】广法寺【在新兴州治西宋时建】灵照寺【在新兴州东灵照山元莲峯禅师结茅于此为诸刹之冠】永丰寺【在新兴州东白塔山祀先农八蜡之神元时建】钟鼔寺【在新兴州西北有石音如钟鼔故名】普门寺【在新兴州北三十里】狮山寺【在路南州西狮子山寺后石壁百仞藤藓苍蔚】元和观【在路南州西五里】云隠庵【在府城西北山环水绕左有山涧小溪流成潭】蓬莱庵【在府城东北枕山倚石侧引溪涧流泉】三元宫【在江川县东五里】天寳塔【在江川县东三里东山之岭唐天寳二年建】
　　名宦元珪纳克【防古人任澂江路总管首建学宫教民礼义　珪纳克旧作魁纳今改正】明髙恂【陜西人洪武中恂父斗南任新兴有惠政以老乞归举恂自代由给事中为知州从征交趾有功】王彦【安福人正统间知澂江府招流移除奸弊创设三门募民守戌至今赖之】晁必登【宜宾人治间任澂江通判时澂守贪暴必登以亷佐之属邑民充板桥江川驿籍者难以奔应多破产流亡乃建白徴银解驿延今赖之后陞佥事按部至澂市肆皆罗拜】文嘉谟【茂州人嘉靖中知阳宗县每单骑游厯境内地脉河道加意修补筑炒甸之堰塘濬大冲之堤坝民有慈父之颂】徐可久【马平人万厯中知澂江府迁郡治筑砖城开河道义学社仓俱举陞本省屯田副使郡人祷像以祀】张维【蒲州人天启中以推官改知河阳县除火耗絶请托与知府郎文焕亷正相得条议善政一一行之】郎文焕【孝丰人天启间任澂江府河阳有额外夫马重为民困条议革除勒石永禁】李以衮【缙云人崇祯中为澂江知府修濬城池増置炮楼二十座以资防御勒石永禁】周应【兴隆人崇祯间任澂江通判有智畧尝摄府篆适宁州土酋禄昌文部目李蒿鹊等率众焚掠至府境应命僚属守城单骑诣贼所谕以大义词气严正贼众畏服解去】
　　人物三国汉李恢【字徳昂俞元人仕先主为别驾从事章武元年庲降都督邓方卒恢自荐以代遂为庲降都督雍□叛围恢于昆明恢乘间出击大破之南土平定恢军功居多封汉兴亭侯南夷复叛恢身往扑讨鉏尽恶类徙其豪帅于成都赋出叟濮耕牛战马金银犀革充继军资费用不乏】李球【恢弟之子羽林右都督随诸葛瞻拒邓艾临阵死于绵竹】元段文瑞【河阳人少折节读书奉母尽孝母殁哀毁逾礼以手履地行一里外负土莹坟百五十日始成事闻旌表曰孝义之门授本路学正厯官临安路总管】明李蕃【字庭茂河阳人正统中进士授户部主事出视临清钱谷及九江闗楮币豪吏敛手以亲老乞归为黔国公沐斌所礼重拨在境庄田给之却不受澂俗奢靡蕃于婚丧诸礼悉从俭约合郡化之】王珪【字朝玉新兴州人事亲尽孝父思贞殁哀毁庐墓日啜一粥不进盐菜者三年灵芝产墓上正统中知州郭镇上其事】孙佶【河阳人少失父事母至孝母疾亲除溲溺母思饮甘露佶夜祷天忽甘露降注碗中母病旋愈】侯必登【字颐真江川人嘉靖中进士厯官广东潮州知府有倭警井里为墟必登请罢一切苛条与民休息尝以事至省经贼巢贼见之罗拜上官有强以事者必登曰我头可断事不可从也潮人爱慕有不可一日无侯公之谣云】雷跃龙【新兴州人万厯中进士选庶常魏珰炽盛屏不与交崇祯中厯官礼部尚书】杨以成【字太和路南州人万厯中任贵阳府通判分署毕节陞同知天启末水蔺交閧以成潜具蜡书告变滇抚发兵西援至毕节贼兵围卫城以成督战却之贼众大集贼遂防以成投环未絶贼逼拥入营杀其家属十三人独其弟以荣不死以成函竹筒以贼情形付以荣入滇告变至防纳溪为贼所获兄弟皆遇害都御史傅宗龙以事闻赠光禄寺卿廕一子建祠】候文【字尔士江川人万厯进士任南阳府推官时流防四起文有智勇以荐授七省监军慷慨讨贼贼闻其名多解防卒赠太仆寺卿】
　　本朝赵士麟【字麟伯河阳人康熙甲辰进士厯官浙江巡抚开淤河清旗债设法便民浙人徳之旋调江蘓晋吏兵二部侍郎为名臣】李发甲【字瀛仙河阳人康熙中由灵夀知县官御史厯口北道山东按察使福建布政使河南巡抚皆有名以劳瘁卒】郭伟【字靖园新兴州人父上诒以孝行闻亲尝患抢上诒吮之得愈伟成康熙丙戌进士厯吏部稽勲司员外孝如其父丁艰归庐墓三年以哀毁卒】杨浩【河阳人幼失父母事伯父母如所生伯父卒无子伯母张氏得疾卧床六载浩奉养无稍怠】胡景武【江川人家贫充里催一日诣县率完所催赋县令怪问曰母病欲旦夕侍汤乐不得离又恐悮公故称贷以完及母卒盛暑血流于地武号恸吮之而敛令察其异给米祭其母】王佑命【新兴州人通经史尚气节有司闻其贤召之不至晚年自号种松老人着有菜根斋集年八十余卒】陶正发【路南州人幼失父家贫佣工员米数百里外以供祖侍膳问寝无稍怠阖州称孝】田理【新兴州人自幼能顺亲凡有所得必归父母肩负薪米恒以身先兄弟里党称为小孝子乾隆三年　旌表】蒋昌【新兴州人贡生性孝事亲能得欢心母老失明经年昌以舌砥之乃复能视家不甚嬴尝节俭以其余助亲族年八十嵗于乾隆四十七年　旌表】
　　流寓元伊埓【防古人官右丞相游澂江爱华藏寺山水遂居其地以诗书自娱足不至城市伊埓译见前】明张澥【河汾人元末举进士授迪功郎洪武中因事南迁寓澂江以文学名】
　　王昭【赣县人洪武中以御史言事请居河阳教授生徒多所成就】
　　本朝陈文伟【江西举人流寓路南有学识尤精于易学者颇得其传】
　　列女元三姑【新兴州人两嫂一姑姓氏尖传避乱至团山为乱兵所掳惧受汚不肯前皆被杀血流处涌出清泉州人甃石为井建庙祀之】明谢君用妻王氏【淮隂人洪武中从夫戍镇携其子仁及侄礼义过采石遇盗度不能两全乃弃其子携二侄来澂君用卒守节四十年抚二侄成立当道重其节旌以绮币】李全妻张氏【河阳人年二十夫卒遗腹生子亦夭氏守节不渝厯五十余年】李君霑妻张氏【河阳人未嫁夫卒有复聘之者氏潜往夫冢自缢以救免守节终身又同县李向阳妻施氏江川县王士竒妻陈氏罗存徳妻张氏俱未嫁夫亡守节】刘开熙妻孙氏【河阳人年二十四与夫携幼子避难惊防氏为贼执威胁以从氏坚不受辱母子俱被害】杨泾妻秦氏【河阳人未嫁夫亡父亦随殁女誓死奉母终身不字有求婚者女引绳自是无敢复与言婚者】王守业妻王氏【河阳人许聘未嫁守业客死女投河中父母奔救得不死嫂劝令他适遂终身不见其嫂闭门纺绩节操凛然】陈幼学妻业氏【江川人嫁甫岁余夫卒抚遗腹子成立其小姑陈氏未嫁夫亡泣曰未归而夫卒命也何忍再适遂独处终身】王良富妻张氏【新兴州人年十四未嫁夫卒父母往吊张遂自缢于家乡人义之闻于官令合葬墓上产连理枝斫之复长如故】周士彦妻白氏【新兴州人年二十七夫卒家贫无子人曰无子何依白泣曰夫妇之义岂以子之有无异哉族人怜之为之立嗣】徐石麟妾杨氏【路南州人年十六归徐夫亡妻嫁杨抚其孤矢节不渝孤又亡复抚其孙成人年八十余卒】
　　本朝吴士徴妻陈氏【河阳人年二十夫卒甘贫守节抚孤成立厯四十二年康熙三十年　旌同县李君谦妻奚氏于雍正三年　旌】速世勲妻陈氏【新兴州人未嫁夫卒即剪发自誓归夫家守节五十一年雍正元年　旌】生员李益谦妻洪氏【路南州人年二十三夫死明末寇变追至叠水氏遂跳百丈悬崖而死同州徐一鸣妻魏氏都司李魁科妻朱氏皆以守志　旌表】赵元彦妻李氏【路南州人年二十四夫亡抚遗腹子纺绩养姑厯三十年足不履阈雍正十三年　旌同县徐禧祺妻赵氏谭陈尧妻官氏皆以苦节着十三年并　旌】常文朴妻聂氏【新兴州人年二十七夫亡无子屡以死殉赖救得不死抚侄为嗣事翁姑以孝闻苦节三十八年同州庄髙取妻郭氏段扬祖妻周氏罗竒翠妻戴氏莫髙妻王氏郑文灼妻段氏李世发妻徐氏并苦节终身】生员魏方升妻李氏【江川人年二十四夫殁奉侍翁姑抚子成立乾隆二十二年　旌表同县李舒逺妻孙氏皆以节孝于三十年旌表】王扬桂妻郭氏【新兴州人年二十二夫亡无子以夫兄子镇为嗣养衰亲终始无怠子镇列周庠乾隆三十五年旌表同州雷绎曽妻张氏王卜永妻杨氏生员束忠妻郭氏皆以夫亡守节先后　旌表】生员李文申妻蒋氏【新兴州人年二十二夫殁子生甫六月及长娶媳子旋殁无出氏率寡媳速氏以族子为嗣茹苦守莭时同州有雷崇烈妻魏氏媳王氏均以两世节孝重于乡里又魏世第妻刘氏冯文鋐妻钟氏刘允武妻聂氏皆于乾隆三十五六等年　旌表】生员金镳妻张氏【路南州人年十八适镳七月而夫逝遗腹三月生子试策又殇以侄孙承嗣苦节六十余年乾隆七年　旌表同州李又绅妻赵氏生员李习传妻杨氏皆以苦节于八年　旌表】杨紫诏妻李氏【河阳人年二十三夫亡氏事舅姑抚孤有成乾隆四十七年　旌表】张宗李妻张氏【路南州人宗李以选贡试任四川永川知县卒氏在家闻之几死时年二十七无子为宗李立后抚之事舅姑以节孝闻又同邑蘓如檀妻李氏夫亡年二十七舅姑俱老四子俱幼氏誓志上事下抚四子俱成名皆乾隆四十六年旌表】毛之瓓妻何氏【新兴州人夫病治之不效讣无所出祷以身代卒不愈夫与诀以事亲抚子为嘱氏即断发示无他心时年二十五家故壁立子声生甫八月翁衰而姑患痿疾姑饮食皆氏口传之扶抱秽溺者二十年不怠其日计皆氏纺绩所出也翁姑侄丧葬如礼教馨慈严有法以耕读有成又同邑张安妻孙氏管丹中妻陈氏攸防妻王氏皆以苦节闻又烈妇王国荣妻谢氏以佣工为乳妇度日被人强逼不从羞忿自尽俱乾隆年间　旌表】
　　仙释明黙然【新兴州人幼入空门苦心叅悟年八十端坐说偈而化】李熹吾【新兴州人游江湖学道七十余年归至广通罗川寺中一日谓人曰吾其逝矣沐浴具衣冠辞众坐化是日两迤知识莫不见之盖尸解也】
　　本朝铁道人【河阳人喜佩鐡行路锵锵然醉则枕鐡卧言多竒中后客弥勒蘓氏兄弟所一日谓其弟曰汝兄出吾不及别矣瞑目而逝其弟哭曰吾兄供师三载竟无一言诀别乎有顷复开目曰吾待之蘓回合掌致谢而死】黄天顺【新兴州人佯狂行乞市儿捶击之无怒色能吞铜鐡瓦砾或与巴豆服无恙按察使许宏勲赠以金不受拾小块咽之后不知所终】
　　土产靛【新兴出】鲌鲜鱼【河阳县出一名漮防鱼云南诸府取以辟毒】青鱼胆【出明湖能化痰并治恶疮】仙茅【河阳县出】蔓胡桃【形如扁螺味似胡桃江川县出】碌鱼【出江川县星云湖似鲤而首巨】








　　钦定大清一统志巻三百七十二
<史部,地理类,总志之属,大清一统志>
<史部,地理类,总志之属,大清一统志,广南府图>
<史部,地理类,总志之属,大清一统志,广南府图>
<史部,地理类,总志之属,大清一统志,广南府表>
　　钦定四库全书
　　钦定大清一统志巻三百七十三
　　广南府【在云南省治东南八百五十里东西距七百二十里南北距四百三十里东至广西思恩府土田州界四百二十里西至开化府界三百里南至交趾界二百九十里北至广西泗城府西林县界一百四十里东南至广西镇安府界二百九十里西南至临安府阿迷州界四百里东北至广西泗城府西隆州界二百十里西北至广西州弥勒县界三百里自府治至　京师九千五十里】
　　分野天文东井舆鬼分野鹑首之次
　　建置沿草禹贡梁州荒裔汉牂牁郡地宋时名特磨道【明统志侬智高之裔居之】元至元中立广南西路宣抚司云南行省明洪武中改置广南府【明史洪武十七年归附革元广西路宣抚司置广南府以土官侬郎金为同知】云南布政使司
　　本朝因之属云南省领县一土州一
　　寳宁县【附郭东西距五百二十里南北距四百三十里东至富州二百二十里西至开化府界三百里南至交趾界二百九十里北至广西泗城府西林县界一百四十里东南至广西镇安府界二百九十里西南至临安府阿迷州界四百里东北至广西泗城府西隆州界二百十里西北至广西州弥勒县界三百里汉牂牁地元为广西路宣抚司明洪武十七年置广南府　本朝因之乾隆元年増置寳宁县仍为广南府治】富州【在府东二百六十五里东西距二百里南北距一百三十里东至广西思恩府土田州界一百里西至寳宁县界一百里南至广西镇安府界三十里北至广西泗城府界一百里汉牂牁郡地元至元中置富州广南西路宣抚司明属广南府　本朝因之土官知州沈氏世袭】
　　形势山崖高峻道路﨑岖控临边陲有金汤之固【明统志】西洋江限其南牌头山为之镇崇崖巨壑峻阪深林【府志】
　　风俗习尚俭约男女同犁楼居虫食尊巫信鬼【郡志】城池广南府城【周四里九分设西南二门有濠明洪武十九年建木栅　本朝雍正十年甃以砖】富州城【周三里四分门二西南以大溪为池　本朝雍正十年筑】
　　学校广南府学【旧未建学　本朝康熙四十八年建雍正十一年重修乾隆十二年又修入学额数十五名】宝宁县学【附府入学额数八名】富州学【未建】
　　户口【本府皆系蛮户尚未编丁】
　　田赋【民田地六十一顷四十二畆二分九厘屯田无共额徴地丁银一百六十六雨三钱五分六厘夏税秋粮二千一百六十九石四斗二升七合零】
　　山川莲花山【在府城东北二十里五峯连耸诸小峰参差旁峙形如莲花】牌头山【在府城西北五里峰峦起伏其右小山连峙如盾土人筑砦居之】板郎山【在府城西北又有连部山木王山三山连峙下各一泉为西洋江源】科岩【在府城东北相传宋狄青征侬智高至此马迹犹存土人谓之科岩马迹】祛丕山【在富州西形如石狮名狮头寨】翥鹞山【在富州东南七十里怪石槎枒上有夷寨夷人讹翥为者】花架山【在富州西北七十里】玉泉山【在富州西北七十里山顶有泉飞流如练下有石池溢流于西洋江】西宁山【在富州西北一百五十里下多岩洞为蛮人避兵之地】西洋江【在府城南八十里源出板郎速部木王三山三流相合东流经富州西北又东南流入广西田州界注于右江】盘江【在府城南自广西州弥勒县流入又东入富州界】南木谿【在富州东三十里源出花架山其水常温】南江谿【在富州西合南木谿入右江】
　　古迹安宁废州【在府东北一百三十里明统志元至元间置广南西路宣抚司领路城等五州后来安路夺其路城上林罗佐三州惟领安宁及富二州明初以安宁省入富州】罗佐废州【在府境明统志元置属广南西路宣抚司后属来安路明初省】法土竜城【在府城西十五里通志竜读陇其城险固后有高山壁立石城险峻凭高临下城中毎恃为声援】广南故衞【在府治明洪武二十八年建永乐元年迁于云南府治东】富州故城【在今州境明洪武十七年建崇祯中土目李保叛逐土官土官移居州东南境地名皈朝今仍居之】
　　闗隘宝月闗【在府城东南五十里通志府南连山峭壁惟此凿石通道侬氏设闗其上逾闗旧有公署今废】剥隘【在府东南三百九十里与广西田州之喇村及归顺州之送那邨接界】速为寨【在府城西六十里即速为驿府志自广西州弥勒县之弥勒湾六十里至者豹又六十里至速为寨又四十里至木鐡又四十里至广南府】可王寨【在府境滇志自宝月闗南经可王寨至西洋江江浅处可涉及富州界渡江有崇坡凡九十里至罗贡寨又四十里至布戞寨又五十里至富州】纳桑寨【自富州西三十里至板籥又三十里至纳桑寨又南入广西为滇粤箐曲最险处】在城驿【在府城西门外又废维摩州有回部驿阿□驿维摩驿旧皆有丞府志明万歴三十二年普淜驿丞李仲登请开广西路以便云南其畧曰云南富州与广西宾州接界仅一日欲开水路从宜良路南弥勒维摩至水下江泛舟过富州程六日旧有在城驿回部驿维摩驿阿□驿今皆废欲开陆路从宜良师宗块卜古彰阳达程八日至泗城州田州二十日中间平川坦道接三坌江入京师七十四站水陆较近二十余站中惟普鲜鹅埂马蚌古彰夜得板羊阿拜等村设驿四站土壤饶沃道路易通】石天井哨【在府境又有阿九哨倒马坎哨松林哨旧皆有戍守】
　　津梁西安桥【在府城西三里旧为木桥明万歴间易以石】通津桥【在府城西五里明万歴间建】
　　祠庙杨文广庙【在府治西祀宋杨文广府志文广为狄青部将追侬智高至此】寺观祝寿寺【在府治】真武观【在府治西洪武中建】观音阁【在府城南门外有池方广数畆筑台池中建阁临于上】
　　名宦明王道广【番禺人隆庆间广南知府亷静不扰民蛮相安】
　　烈女
　　本朝黄世麟妻王氏【寳宁人系广南营兵王普臣女许配本营把总黄世麟为室年十八未婚世麟物故氏即变服设位矢志守贞誓不改节乾隆三十一年　旌表又同县方世璧妻杨氏王廷相妻孙氏夫亡俱甘志苦节事舅姑抚后于乾隆四十六年　旌表】
　　土产云竹　千张纸【木实也形如稨豆其中片片如蝉翼焚为灰可治心气痛】草果







　　钦定大清一统志巻三百七十三
<史部,地理类,总志之属,大清一统志,开化府图>
<史部,地理类,总志之属,大清一统志,开化府图>
<史部,地理类,总志之属,大清一统志,开化府表>
　　钦定四库全书
　　钦定大清一统志巻三百七十四
　　开化府【在云南省治东南七百一十里东西距一千一百四十五里南北距四百二十里东至交趾界四百六十里西至临安府建水州界六百八十五里南至交趾界二百四十里北至广南府界一百八十里东南至交趾界二百三十里西南至交趾界四百一十里东北至广南府界二百二十里西北至阿迷州界一百八十里自府治至　京师一万二千五百里】
　　分野天文东井舆鬼分野鹑首之次
　　建置沿革禹贡梁州荒裔汉为句町国地唐初属越隽郡后没于南诏为强现牙车教化三部宋为段氏所据元为强现三部隶临安等处宣慰司明初改强现三部为教化三部隶临安府
　　本朝康熙六年以教化王弄安南三长官司地置开化府云南省领县一
　　文山县【附郭　本朝雍正八年裁开化府通判并经厯司二缺改设县治　赐名文山】
　　形势万山林立带水萦回控交趾之上游为滇南之屏障【府志】
　　风俗倚山縁箐而居支木结茒为屋言语不一文字鲜通喜鬭轻生巫鬼是尚改土设流以后学校既开习俗渐改【府志】
　　城池开化府城【周四里有竒以盘龙河为池　本朝康熙六年始剏土城乾隆十年改筑砖城】
　　学校开化府学【在府城东　本朝康熙六年建累修雍正十二年修乾隆二十年二十一年二十三年累修入学额数二十名】文山县学【附府学内】开阳书院【在府城西门外　本朝康熙三十三年建雍正十二年修乾隆十一年二十年累修又文山书院在府城西雍正八年建并设义学】
　　户口【原额军民人丁共三万九千五百七十滋生不加赋丁共九万八千六百四十七】田赋【田地七百九十四顷九十畆八分六厘共额征银一千三十五两八分五厘夏税秋粮八千四百一十三石四斗四升八合二勺】
　　山川东文山【在文山县东登临其上水光山色映带左右】阿香山【在文山县东八十余里府志毎乆晴不雨其上或隠有雷声如鸣鼓三日而大雨降雷女名阿香】耸翠山【在文山县东百五十里与交趾老君山隔河对峙南北横亘千余里】波些山【在文山县西四十里孤峰削出冠于羣山】秀石山【在文山县西四面如削林木森蔚】老君山【在文山县西百里府志登之萧然象外辄具出尘之思】蓑衣山【在文山县西百里山势髙峻一重几三十里】化乙山【在文山县西百里府志上有天地虽旱不涸】连云山【在文山县西百五十里一名大黑山府志林木苍翠四时猿声不絶】山车山【在文山县南百里南交扼要之地】鳯凰山【在文山县北形如飞鳯郡镇山也】诸葛山【在文山县北迤五十里孤峰揷天羣峰横卫府志上有武侯驻兵处城栅濠堑犹存】狮子山【在文山县东南危峦突起其状峥嵘】西华山【在文山县西南横列三十六峰层峦叠翠连络如屏与东文山对峙拱翼郡城】龙马山【在文山县西南百四十里府志山岭有石壁可占隂晴相传上出龙马因以得名】天洞山【在文山县西南一百五十余里顶有石洞瀑布悬流】阿得山【在文山县西南二百里府志盘旋无际古木幽深杳无人迹惟见云飞雾绕莫测其中所有】六诏山【在文山县西北山形旋折云烟环绕】白虎山【在文山县西北府志昔有牧者见一物白质黑文行动颇驯过牛马不噬众奔避以为虎越三日复见拟共迹之忽不见有识者曰白质黒文似虎而驯不践生草不伤畜类考之图记是为驺虞因名白虎山】雾露结山【在文山县西北一百二十里苍峰挿天云雾沉蒙】九牛山【在文山县西北一百五十余里九峰雄峙势极险絶】八戞山【在文山县西北二百余里削壁峭崖俯视诸山】最髙峰【在文山县西北一百五十余里髙数百丈土人聴猿鸣以占晴雨】二台坡【在文山县东延亘百余里】鸣旧石洞【在文山县西百八十里府志入洞一石扣之蓬蓬有声再进石乳滴成缨络下坠宛如莲防土人塑大士像于上】期乌石洞【在文山县西北南安里夹涧穿流即侬人河源也】猛奔河【在文山县东三百五十里来自漫江那□下流入交趾暜牢河】赌咒河【在文山县南二百四十里与交趾接界旧志系蛮夷立誓各不相侵之防】济热河【在文山县东安里烟瘴燥热居民浴水觧毒通志有緑水塘在江那里水如碧玉司鍳毛发】鲁部河【在旧教化三部长官司西南三十里明统志源自礼社江经司境下流入临安府防自县之梨花江】三坌河【在文山县西南中流自安南东流至葛布山左自永平樍流成河向西南流至葛布山下与中流防右自王弄里大山下流至葛布山下与中左二流防故名】盘龙河【在文山县西北源出期乌洞流府城北开化里为侬人河又流经府城绕城盘曲潆洄如龙因名盘龙河】异龙潭【在文山县西府境诸流多汇于此本朝康熙七年经歴李鳯昌引流灌田民被其利又府境龙潭甚多此外尚有六十五所皆资灌溉曰茶庵曰水磨曰热水寨曰红石崖曰和尚荘曰者安曰平坝曰杜孟曰锡板曰灵秀曰牛羊曰南坵曰韮菜坪曰革基曰者荘曰□莺坡曰南抽曰召布比曰斗嘴曰山车曰阿觉曰洒戞曰泥防曰龙岭曰别革曰腰姑曰老梅曰马洒曰以那底曰戞迭曰革乃曰白果曰革普曰腊哈曰洒得曰舍迷鸟曰马歇曰阿黑曰矣坡曰革洒曰革母曰下寨曰戞逹曰马白曰坝地曰法支革曰多罗曰阿峩曰矣额曰布足曰以则期曰八寨石洞曰雾露者曰猡莫曰乌木曰耶革白曰红舍卡石洞曰着租革曰渡口曰大窝子曰西吐衣曰木楚曰猛平曰猛耗曰者蓝凡六十五所俱在府境内】浴龙池【在文山县逄春里其水一日三潮】岐渠【在文山县西　本朝康熈十年知县刘防开灌田利民】
　　古迹教化三部废长官司【在今府治唐时强现蛮居此元为强现三部隶临安宣慰司明改为长官司府志三部教化强现牙车三部也司治在珑村其地有众山连络一山中峙土司公署与民居皆在岭通志西华山三十六峯间有教化土司旧城址或即其处部夷曰马喇曰沙人曰猡曰侬人曰野蒲曰喇记多和泥余种宋时狄青征侬智髙寓人龙海基乡道有功始命领其地土名阿雅又名谨耳即强现部别名明洪武初土官和泥人荞乍归附授副长官传至张明本朝平滇张长寿仍授世职康熙四年长寿以附逆诛六年即其地设开化府七年始筑土垣】王弄山废长官司【在临安府东南二百五十里明统志元为大小二部洪武中改长官司通志明洪武中授阿额为副长官万厯中属沙氏明末属王氏　本朝废入开化府】安南废长官司【在文山县西一百四十里元舍资千户后为安南道防送军千户明改置长官司元史地理志舍资千户防自县之东阿僰蛮所居地昔名褒古又曰部嫋踵甸传至裔孙舍资因为名内附后隶防自千户至元十三年改防自为县其地近交趾遂以舍资为安南道防送军千户隶临安路通志明洪武初改为长官司正徳六年省入防自县天启二年复给司印以王弄长官司沙源掌管令阻截交州明末源子定洲谋叛据防城讨诛之其兵头王朔遂抚王弄及安南之地本朝平滇仍授王朔世职康熙四年朔与禄昌贤等叛官兵攻破之朔自焚今其地俱入开化府】锁吕城【在文山县西七十里明土司乌志徳筑】古木城【在文山县南三十五里明副长官司龙胜全筑】阿雅城【明土司龙上登筑即今八寨尚有遗址】史拱城【明土副长官司龙胜全筑】阿雅城【明土司龙上登筑即今八寨尚有遗址】史拱城【明土司龙者宁筑】女山城【明土司龙古筑】革洒故城【明土司龙祚筑府志其地山髙箐宻人迹罕至天隂时尝闻人马鼓乐声】石城【在新现阿打克山岭府志山下有井旁立石碑字迹磨灭不可辨识城中碓磨军器诸物人或取之即中毒其城四面石壁惟一径可通不知何时所创】
</div>
    <div class="pagination">
<a href="大清一统志_page168.html">上一页</a><span>...</span><a href="大清一统志_page164.html">164</a><a href="大清一统志_page165.html">165</a><a href="大清一统志_page166.html">166</a><a href="大清一统志_page167.html">167</a><a href="大清一统志_page168.html">168</a><span class="current-page">169</span><a href="大清一统志_page170.html">170</a><a href="大清一统志_page171.html">171</a><a href="大清一统志_page172.html">172</a><a href="大清一统志_page173.html">173</a><a href="大清一统志_page174.html">174</a><span>...</span><a href="大清一统志_page170.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
