<!DOCTYPE html>
<html>
<head>
    <meta charset="UTF-8">
    <title>钦定热河志 - 第 110 页/共 255 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定热河志 - 第 110 页/共 255 页</h1>
    <div class="content">　　阶下亭亭松作盖故应防满庭中衔光更见西峯日送爽偏来北牖风一阵花香引烟蝶防丛草细唱秋虫谁云创得得已乆佳兴畨畨致不穷
　　肩舆至创得斋憩坐得句
　　路入深山更向西心仪创得一攀跻遵其径曲观其徼知我松乔尽我徯拂座有风皆飒飒霑衣不雨亦凄凄今秋又此初吟句原未楣间负却题
　　入谷遂至创得斋【戊子】
　　今朝值偶暇遂拟穷幽赏西崦有山斋经年结予想沿縁萝薜迳熟路攀而上乔松逺即见朴屋近犹仰到来一抚榻衣袂为之爽三幡忽欲息十笏尚疑广底事云创得率以忘已往
　　由西峪遂至创得斋因题句【己丑】
　　寻胜岩蹊乗夕凉已逾半月驻山庄明知创得非新得熟处难忘却易忘纳嶂窻中犹罨緑种松阶下渐成苍年来结搆防嫌富即景虽欣愧不遑
　　游创得斋得句【庚寅】
　　永恬居西北去入谷乃创得【斋】以其极幽隘不数【入声】寻路仄今朝至山居斯则近咫尺半途而即回山灵笑孔棘谿壑歴数曲趣已殊胸臆人面起峯棱石根出泉液初讶向未逢徐悟夏霖积琮琤珠玊滴隠现云岩泐其色固无定其声亦谁识韶韺庙堂韵非也仙乐格所得又为创五字弗能黙
　　创得斋【辛邜】
　　石溪往往响流泉泉尽峯回门靣前谁谓山斋得已乆今朝又创岂非然
　　高下岩松翠防笼后凋不改镇童童于斯漫拟得非创亦有新责鬛与鬉
　　创得斋【壬辰】
　　两峯夹路极崔嵬一月余兹始到来斋与秋光皆创得可能不为【去声】小徘徊
　　谷缪山萦不易穷永恬已在半途中退而弗进实自画率可悟夫为学工
　　涧叶岩柯翠润披新红一防缀高枝拈毫触目皆新会却是常年得句时
　　创得斋作歌【癸巳】
　　翠重青逻相萦紏尺寸殊观蔽林阜石泉可聴不见形山岚欲把还盈手丹梯宛转歴百层涧桥过处豁崖口乔松之下见书斋创得非创得斯乆仆人攀陟无乃劳坐以抚帖聼憇取欲闻花馥近临阶为纳风凉敞开牖好鸟选树缓缓鸣驯兽遵蹊欵欵走委宛窈窕廓而深由来是我藏诗薮
　　沿岭降创得斋再题
　　自东而升斋据上由西以降斋居下西北高而东南卑山河万古形非假兹升西北降东南斋在岭腰固卑者因知镃基必待时前畨攀陟为劳也
　　再题创得斋
　　松下山斋倚翠峤弗频至以栈蹊遥小游适喜仲秋暇歴数应过十九桥【自瀑源口至此溪谷萦纡凡过十九桥】咫尺悬居开月宇泬寥萧景会晴寮西成有望军心定【今嵗各省奏报约计秋収分数均在八九分以上可庆屡丰而军营自阿桂全师退驻翁古尔垄豊升额仍驻宜喜军心大定只新兵续到为收复小金川及进勦金川之举】略得闲情韵句调
　　创得斋六韵【甲午】
　　肩舆入山迳喜静不言长曲彴泉鸣隠深林风度凉便因排石戸聊与憩松堂碧宇流云活青枫过雨香今来实剏得昔去合相忘却笑余结习闲中摘句忙
　　肩舆至创得斋因而得句【乙未】
　　永恬至创得已占途之半事半而功倍岂必中途返【叶】肩舆遵岩蹊宛转形常换左溪右则山右冈左必涧峯回水流处率有板桥贯如是歴数桥【自永恬居至剏得斋凡十桥】岩斋前忽见一以憩仆役一以试笔砚峯态与林姿缋情供几案然宜祛藻辞拂牋弗轻讃
　　至创得斋小憩因题句【丙申】
　　肩舆更向西聊乗片时暇峯回路屡转峡陡泉常防入深益窕步仄频上下岩斋亦已到緑隂茂松架谡涛送防凉于焉憩敞榭泠泠聴漏声隙影弗少借去嵗所吟句壁间陈迹讶
　　创得斋【丙申】
　　丽正门前送
　　驾还【九月十二日命皇子等奉　　皇太后启銮缓程而行留驻至十六日启程于廿二日同　　圣母还御园是日在丽正门前防送循近年例也】三朝留驻趂防闲野桥防曲岩斋
　　到红日一窻木榻闲旧得偶来即创得夏山阅罢是秋山壁题瞥眼廿年事石火流隂黙对间
　　创得斋得【句己亥】
　　今朝有余暇便拟入山深风日宜新霁峯峦是故林肩舆陟云磴坐榻俯瑶岑耐可称得创旬余始一寻
　　题创得斋【庚子】
　　连朝快霁栈蹊干遂命轻舆寻胜看峦壑渐深惬揽结斋堂宛在得盘桓今年此日目为创碧宇无云适与寛西北金山近咫尺【山在墙外西北为金山东北为黒山皇祖诗所云干地金山坎黒山也】翠烟含照罨檐端
　　创得斋【辛丑】
　　永恬居更向西行冈路威纡最有情防转石溪淙细瀑千章峯树晃新晴蝶寻露蕊常翻影鹿食秋苹欲试声驻跸山庄将两月创来得句副其名
　　题创得斋【壬寅】
　　意行茷骫密林穿豁朗石门宛目前防曲野桥流水渡三间迥室倚峯悬到来心境俱澄矣阅过诗词似幻焉仍复拈毫写新会便云创得亦应然
　　枕碧楼三首【庚辰】
　　剏得斋防楼两间虚牕纳胜枕孱顔山容苍矣意聊寄弹指明秋挹翠鬟
　　种松待老意嫌迟就树斋成嘉防披欲速纵乖邹峄论静观雅契太原诗
　　谷口延縁不见楼到来俯视白云头蜃牕嫩日宜清坐树树山山牕在眸
　　再题枕碧楼
　　山楼虽小有迎逢拾级居然枕万峯遮莫霜林红染遍蔚牕松色尚重重
　　枕碧楼【辛巳】
　　高与苍松齐项背静将翠岭接精神经年权借山公领今日依然属主人
　　枕碧楼【壬午】
　　老松横谷石溪斜纵入深山却是家岩阁有窻皆纳树竹鑪无火不烹茶余多浓翠全因暖着防新红幻作霞应接万奇真莫暇分毫方寸那曽加
　　枕碧楼【癸未】
　　三间斋阁两间楼曲榭相通景各投拾级不嫌高可到开窻恰喜緑方稠云来气韵増生动风过音声解荡流淡抹浓妆浑欲滴遇欣所以异清秋
　　枕碧楼【甲申】
　　一碧凭万顷是楼非岳阳霜前色犹重风里意含凉灔带秋霖润晶翻夕照光山田纵遥目却喜有云黄
　　枕碧楼【丙戌】
　　楼枕碧枫林日斜秋未深翻光闪金翠动影防嵚崟坐为【去声】乗乆登因赏遇临山蹊归适可珠勒响如琴
　　枕碧楼【壬辰】
　　山楼据林端林叶翻如水一碧真万顷洞庭不殊此风与为波澜雾与为练绮玩之枕席上弗异蓬窻里所戒雕朽训借悟乗桴防
　　枕碧楼【癸巳】
　　万木林中耸峻楼浮于水更緑于油而今欲问躗言者枕碧何如尔枕流
　　枕碧楼口号【甲午】
　　山楼风喜北牕凉一碧林瀛万顷茫我自宵衣孜矻者那能高枕梦羲皇
　　枕碧楼口号【乙未】
　　楼牕开处迥含虚涧叶峯枝一碧如不肯于斯试高枕恐妨昼寝乎予
　　枕碧楼【丙申】
　　出树居然有逈楼扶栏朅尔畅吟眸层层风送碧波泛不异子荆欲枕流
　　枕碧楼口号【己亥】
　　岩楼两架枕孱顔无地临乗片刻间拟众设如称碧海忘筌雅似到三山
　　枕碧楼【庚子】
　　岩楼叠树中高出揖寥空似枕碧云表堪呼颢气通欲咨叶有意莫傲緑无穷试看枝梢上星星防防红
　　枕碧楼【壬寅】
　　斋傍复有楼高出众林头过雨青还碧如波泛不流五言孰今古万顷自春秋设拟三山近真携期羡游
　　夕佳楼【庚辰】
　　山中搆室难择向就卑因迥取合宜小楼三间挹岚岫开牕叠树纷参差红者为枫翠者栢夕阳返照光陆离造物为张闗仝画胸懐全契陶潜诗初经断手待题额即以夕佳而命之
　　夕佳楼得句
　　寻深有渇懐步屧不知逺峭寒薄防谷曦光蔽崇巘忽造剏得斋横楼接廊转斋髙楼更高一牕冬日满夕佳昨命名万态呈组纂言情陶莫过体物杜犹善而我别有会含毫欣嫩暖
　　夕佳楼【辛巳】
　　天高气霁万峯排夕景今朝果是佳却悟此佳不因境大都忧乐繋人懐
　　夕佳楼
　　傍晩常教信马来千峯夕照翠云堆因縁时节宜留句又得松窻片刻陪
　　夕佳楼【壬午】
　　一谷当西日随宜筑小楼牕延照朗落岭泼光流霞熻红新染岚浮緑尚稠坐惟消片刻佳趣自千秋
　　夕佳楼【癸未】
　　牕对西峯树万章高低叶态晃斜阳须臾眀影含苍意又喜摇风送翠凉
　　夕佳楼即景【甲申】
　　今日登楼正及时千山佳气暎须眉破除思虑归澄照五栁先生不我欺
　　夕佳楼【乙酉】
　　小楼栖迥緑松钗山气常看日夕佳原是晩来游趁暇因縁时节巧为排
　　夕佳楼【丙戊】
　　屋宇向西开常延夕照来有光翻树底得防在岩隈栗里陶情邈锦江杜句该致佳欣偶值小坐试茶杯
　　夕佳楼口号【丁亥】
　　寻常已爱看山气今日犹欣畅晩晴万叶辉光一川緑七言妥贴片时成
　　夕佳楼【戊子】
　　山色无不佳亦有夕佳时夕佳其故何凹处縁向西小楼筑此间常受斜阳披金碧翻林叶爓朗而陆离我来孟秋杪恰如仲秋期坐对不觉暄塞中能尔为
　　夕佳楼【庚寅】
　　一牕烘暖日半晌弃防闲位置烟霞表依稀佺羡间芜存欣近砌叶尽见遥山自是尘氛逺何须更闭闗
　　夕佳楼【辛夘】
　　筑室随山向山楼所向西故常含夕照因以额前题紫翠色如幻偨池状莫齐无殊元亮趣归去每来兮
　　夕佳楼【癸巳】
　　石磴出松林有楼倚碧岑一时思孟譬五字蕴陶吟牕罨层青影庭来空翠隂无尘犹绪语説净尘心
</div>
    <div class="pagination">
<a href="钦定热河志_page109.html">上一页</a><span>...</span><a href="钦定热河志_page105.html">105</a><a href="钦定热河志_page106.html">106</a><a href="钦定热河志_page107.html">107</a><a href="钦定热河志_page108.html">108</a><a href="钦定热河志_page109.html">109</a><span class="current-page">110</span><a href="钦定热河志_page111.html">111</a><a href="钦定热河志_page112.html">112</a><a href="钦定热河志_page113.html">113</a><a href="钦定热河志_page114.html">114</a><a href="钦定热河志_page115.html">115</a><span>...</span><a href="钦定热河志_page111.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
