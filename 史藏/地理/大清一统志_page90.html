<!DOCTYPE html>
<html>
 <head>
  <meta charset="utf-8"/>
  <title>
   大清一统志 - 第 90 页/共 202 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   大清一统志 - 第 90 页/共 202 页
  </h1>
  <div class="content">
   钦定大清一统志卷一百八十
&lt;史部,地理类,总志之属,大清一统志&gt;
　　钦定四库全书
　　钦定大清一统志卷一百八十一
　　西安府【四】
　　人物下唐屈突通【长安久仕隋累迁左骁卫大将军授闗内讨捕大使高祖起代王邉通守河东战久不下高祖留兵围之遂济河通自武関援长安誓以死报国及闻京师平家尽没犹不肯降兵败被禽帝以其忠臣释之授兵部尚书蒋国公从秦王平薛仁杲贼珍山积诸将争得之通独无所取从平王世充论功苐一拜拜右仆射镇东都后配飨太宗庙廷】皇甫无逸【字仁俭万年人父诞随并州縂管府司马汉王谅反逼之不従见杀炀帝嘉诞忠特封无逸平舆侯而赠诞义郡公无逸厯右武卫将军与叚达元文都立越王侗及王世充簒斩関自归高祖尊遇之拜刑部尚书封滑国公累官益州大都督府长史所至以亷介称】刘宏基【池阳人从高祖举兵太原引兵先济河次长安京师平功第一讨薛举诸军皆没惟宏基力战矢尽为贼拘不屈仁果平乃克归累封任国公改防国】殷开山【名峤以字行鄠人涉书工为尺牍高祖兵起召补大将军掾从攻西河为渭北道元帅长史招慰関辅羣盗与刘宏基屯故城破卫文升赐爵陈郡公厯吏部尚书从讨王世充以功进郧国公】窦威【字文蔚炽子沉邃有器局贯览羣言高祖入関召补大丞相府司録参军时礼典湮缺威多识朝廷故事乃裁定制度帝语裴寂曰今之叔孙通也武徳初授内史令每论政事必陈古为谕性俭素家不树产比丧无余赀】窦抗【字道生荣定子侍父疾束带五旬不弛居丧哀癯过常母卒数号絶高祖定京师为左武大将军从秦王平薛举功苐一又从征王世充东都平册勲于庙者九人抗与从弟轨与焉】李元通【蓝田人为隋鹰扬郎将率所部归高祖拜定州縂管为刘黒闼所破爱其才欲以为将不聴囚之故吏有饷饮餽者元通曰诸君见哀吾能一醉遂纵饮谓守者曰吾能舞剑可借刀守士与之乃溃腹死帝擢其子伏防大将军】李靖【字药师三原人通书史其舅韩擒虎每与论兵叹曰可与语孙吴者非斯人尚谁哉高祖时拜行军縂管平萧铣擒辅公祏太宗践阼授刑部尚书兼检校中书令寻破突厥取定襄擒颉利斥地自阴山北至大漠封代国公迁尚书右仆射恳乞骸骨帝嘉美聼之吐谷浑宼邉复起为西海道行军大縂管进兵残其国更立其王而还改卫国公防赠司徒并州都督谥景武弟容师右武卫将军累战防封丹阳郡公孙令问明皇即位以协赞功迁殿中少监封宋国公】杜如晦【字克明杜陵人少英爽内负大节临防辄防高祖时秦王引为府兵曹参军常从征伐参帷幄机柲累封蔡国公进尚书右仆射与房乔共筦朝政引贤者下不肖咸得职时天下新定防阎制度宪物容典率二人讨裁如晦长于断而乔善谋故能同心济谋以左右帝当时语良相必曰房杜卒赠司空谥曰成叔淹字执礼材辨多闻秦王引为文学馆学士尝侍宴赋诗尤工官至检校吏部尚书】李大亮【泾阳人有文武才畧高祖入関授土门令招亡散抚贫瘠间出击盗所至辄平贞观初都督凉州有讽使献名鹰者大亮密表言之太宗报曰有臣如此朕复何忧以讨吐谷浑功进爵武阳公拜右卫大将军兼右卫率又兼工部尚书身三职宿卫两宫房乔称其】
　　【有王陵周勃节可倚大事临终表请罢辽东役既卒家无珠玉为含惟贮粟五斛布三十端大亮性忠谨外若不能言而内刚烈不可干廷争是非无回挠至妻子未尝见惰客葬宗族无后者三十余柩殁后所育孤姓为行服如所亲者十余人兄子道裕贞观末为将作匠独言张亮必反帝不聴后悔之擢道裕为刑部侍郎终大理卿】姚思亷【名简以字行父察自吴兴迁京兆遂为万年人思亷少寡嗜欲惟一于学察尝修梁陈二史未就死以属思亷思亷入隋表父遗言有诏聴续迁代王侍读高祖定京师府僚皆夺亡独思亷侍王兵将升殿厉声曰唐公起义本安王室若等不宜无礼众却步聴扶王至顺阳阁泣辞去秦王叹曰思亷白刃以明大节古所难者太宗即位迁著作郎宏文馆学士与魏徴共撰梁陈书以卒父丛加散骑常时凡政事得失尽言无所讳】孙思邈【华原人居太白山不应隋】【文帝徴语人曰后五十年有圣人出我且助之太宗初召诣京师叹曰有道者欲官之不受顕庆中召拜諌议大夫固辞思邈于阴阳推步医药无不善尝曰胆欲大而心欲小知欲圆而行欲方孟诜卢照邻师事之魏徴等修齐梁周隋五家史屡咨所遗】韦仁寿【万年人隋末为蜀郡司法书佐高祖遣使者狥蜀承制擢仁寿嶲州长史南寜州纳欵朝廷嵗遣使抚接至率贪防邉人苦之帝素闻仁寿治理诏检校南寕州都督开辟地数千里置七州十五县人人安悦】孙武达【栎阳人从秦王讨刘武周苦战多功贞观初为肃州刺史击突厥于张掖河斩溺畧尽封东莱郡公终右武卫大将军】薛万均【咸阳人与弟万彻客幽州以材武为罗艺所厚善与艺归欵授上柱国永安郡公窦建徳宼范阳万均率死士百人出他道掩击其背众惊溃去平梁师都拜左屯卫将军从李靖讨吐谷浑勇葢三军迁本卫大将军又副侯君集击高昌降麹智盛进潞国公弟万备有至行母防庐墓以尚辇奉御从伐高丽契苾何力为贼所窘万备单马救之获免仕至左卫将军】张俭【字师约新豊人高祖从外孙也高祖起俭以功除右卫郎将迁朔州刺史州頼以安检枝代州都督建平籴法迁营州都督征辽有功累封□城郡公兄大师太仆卿华州刺史弟延师左卫大将军范阳郡公兴羽林军三十年未尝有过时号三防张家】窦静【字元休抗子髙祖入京师擢并州长史突厥数为邉患粮道不属表请屯田太原嵗収栗十万斛又请断石岭以为□塞太宗时改夏州都督突厥携贰诸将出征者过静为陈敌中虚寔由是大克获又问其部落皆内附再迁民部尚书卒】李道彦【淮安王神通子幼孝谨隋大业末父亡命入鄠被疾山谷间累旬食尽道彦羸服丐人问或采野食以进父有所分辞以饱乃藏弆以待武徳五年封胶东郡王贞观初例降公为相州都督以父丧解柴毁虽亲友不复识服除拜岷州都督遣入党项谕国威灵区落尽降】令狐徳棻【华原人博贯文史武徳初为秘书丞时载籍湮缺徳棻请购求天下遗书置吏补录不数年图典畧备又建言近代无正史今耳目尚相及一易世事皆旧暗无掇拾冇诏萧瑀等分主论撰宋齐诸史贞观三年复诏撰定书始成自徳棻发之迁礼部侍郎坐事免会修晋史房乔奏起之类例多所诹定】于志寜【字仲谧高陵人贞观中为太子左庶子太子承干数冇过志寕上防极谏太子败宫臣皆罪废独志寜防劳勉迁侍中进封燕国公监修国史永徽初拜尚书左仆射同中书门下三品王皇后之废武后以其不右己御之出为华州刺史卒志寕爱賔客乐引后进凡格式律令礼典皆与论譔修定本革并图合五十篇】崔敦礼【字安上咸阳人涉书传以节义自持武徳中官通事舍人善辞令尝持节幽州召庐江王瑗瑗己举兵执之胁问朝廷事敦礼不为言太宗壮之累拜兵部尚书诏抚辑回纥鐡勒部姓敦礼通知四夷情伪少慕蘓武为人故屡使突厥前后建明允合事机永徽中封固安县公拜太子少师同中书门下三品】阎立徳【名让以字行万年人与弟立本皆机巧冇思贞观初拜将作大匠擢工部尚书进爵大安县公弟立本代立徳为工部尚书咸亨中为中书令】唐临【字本徳初为万泉丞再选侍御史持节按狱交州出寃系三千人累迁大理卿高宗尝録囚临占对无不尽帝善之他日复讯余司断者辄纷诉不己独临所讯无一言帝问故荅曰唐卿断囚不寃所以絶意帝叹曰为狱者固当如是累迁吏部尚书坐事贬潮州刺史临俭薄寡欲务掩人过见妻子必正衣冠兄晈贞观中官吏部侍郎先是选集四时补拟不为限晈请以冬初集尽季春止后遂为法】韦宏机【万年人贞观中为左千牛胄曹参军使西突厥还会石国叛道梗三年不得归裂裾録所过诸国风俗物产为西征记比还上其书高宗时擢司农少卿主东都营田苑宧者犯法杖乃奏方士朱钦遂为武后所宠奸赃狼籍宏机白帝逐钦遂于邉孙岳子武后时为汝州司马太原令迁宋州长史厯卢海等州刺史皆着风迹终陜州刺史景骏厯肥乡贵乡令迁房州刺史所至有异政终奉天令】韩瑗【字伯玉三原人父仲良武徳初与定律令终刑部尚书瑗少负节行博学晓吏事永徽中官侍中王后废瑗雪泣极谏不纳禇遂良贬潭州都督瑗上言遂良社稷臣宜省察不聴贬振州刺史复遣使即杀之既至瑗已死】田仁会【长安人擢制举仕累左武侯中郎将太宗时击薛延陀有功永徽中厯平州刺史胜州都督皆有治绩迁右金吾将军昼夜巡行冇奸必发京师无贵贱举惮之终右卫军子归道武后时以左卫郎将挕司賔卿使突厥黙啜请六胡州等地不得大怨望执归道将害之归遒色不变詈且譲为陈祸福黙啜亦悔更以礼遣终右金吾军】权怀恩【万年人祖宏寿高祖时擢太仆卿卢国公怀恩以荫累迁尚乗奉御袭爵驭人安毕罗为高宗所宠见帝戯慢不恭怀恩奏事适见之退杖四十帝嗟赏擢万年令赏罚明见恶輙取时语曰寕飮斗三尘无逄权怀恩其姿状沉毅每盛服妻子不敢仰视更庆莱卫邢宋五州刺史洛州长史所居威名赫然终益州长史】田防岩【三原人永徽时补大学生罢归入太白山母及妻皆有方外志自蜀厯荆楚爱夷陵青溪止庐其侧长史李安期表其才召赴京师辞疾入箕山居许由祠旁自号由东邻高宗幸嵩山至其门防岩野服出拜帝曰先生比佳否答曰臣所谓泉石膏肓烟霞痼疾者拜崇文馆学士进太子洗马放还山蚕衣耕食不交当世】王方庆【名綝以字行咸阳人父宏直为汉王友王好畋游上书切谏遂疏斥方庆武后时累迁广州都督以着善政转洛州长史进同鳯阁鸾防平章事中宗复为皇太子拜左庶子卒方庆博学练朝章著书二百余篇尢精三礼家聚书不减秘府方为相时子为眉州司士参军武后曰君在相位何子之逺对曰庐陵陛下爱子今尚在逺臣子何敢相近为庶子尝奏人臣于天子未有斥太子名者今东宫门殿多嫌触请悉改之皆人所难言者】高叡【万年人隋尚书左仆射頴孙举明经厯赵州刺史圣厯初突厥黙啜入宼叡力不能制即自经不得死为虏执不从见杀赠冬官尚书谥曰节子仲舒通故训学擢明经为相王府文学王所钦器开元初宋璟蘓题明秉多咨访焉终太子右庶子】王孝杰【新豊人武后时为武威道縂管讨吐蕃克龟兹于阗疏勒碎叶等城进夏官尚书同鳯阍鸾防三品将兵讨契丹李尽忠堕谷死赠耿国公】唐休璟【名璿以字行始平人少孤受易于马嘉运传礼于贾公彦举明经高第武后时授灵州都督陈方畧请复四镇圣厯中都督凉州大破吐蕃中宗时累拜太子少师同中书门下三品休璟以儒者号知兵自碣石逾四镇其间绵地防万里山川夷坦障塞之要皆能言之故行师料敌未尝败】张仁愿【下邽人冇文武才武后时累迁殿中侍御史张嘉福王庆之请以武承嗣为太子邀仁愿聨章仁愿正色拒之神龙中为洛州长史盗无敢犯迁朔州军縂管筑三受降城自是突厥不敢逾山牧马景龙二年同中书门下三品封韩国公】李昭徳【长安人父干祐贞观初为殿中侍御史鄃令裴仁轨私役门卒太宗欲斩之干祐諌由是免死母卒庐墓侧负土成坟帝遣使就吊表异其闾终司刑太常伯昭徳强干有父风擢明经如意元年拜鳯阁侍郎同鳯阁鸾台平章事洛阳人王庆之请以武承嗣为皇太子后遣昭徳诘其故昭徳笞杀庆之余党散走因奏曰自古有侄为天子而为姑立庙乎当传之子孙为万世计后乃止时来俊臣侯思止舞文法数诛防大臣昭徳每奏其诬防不道状卒榜杀思止俊臣诬以逆谋既而俊臣亦下狱同日诛众庶莫不寃昭徳而快俊臣】蘓珦【蓝田人中明经第调鄠尉鄠多讼珦裁决明辨自是无讼者垂拱初为监察御史武后欲杀辑鲁诸王付珦密牒按讯珦推之无状后诘之挺议无所挠迁右司郎中王宏义附来俊臣为酷珦按奏免之累授左肃政防御史大夫后营大像白司马　糜用亿计珦切谏中宗将斩羣月将珦执据时令不可以大戮忤三思意改右防累擢户部尚书封河内郡公子晋举进士为中书舍人元宗监国所下制命多晋属藁屡进谠言后为吏部侍郎典二都选当时誉之终太子左庶子】韦安石【孝寛曾孙举明经调雍州长史武后时为膳部员外郎迁并州司马冇善政拜徳郑二州刺史久视中以鸾台侍郎同鳯阁鸾防平章事寻知纳言事时二张及武三思宠横安石数折辱之鳯阁侍郎陆元方自以为不及告人曰韦公真宰相神龙元年迁中书令封郧国公睿宗立改封邭国太平公主有异谋欲引安石拒不往后为姜皎所搆贬沔州别驾卒】韦叔夏【安石兄通礼家学擢明经第厯春官员外郎武后拜洛享明堂凡所沿改皆其所裁讨众咨服之中宗时转太常卿累封沛郡公国子祭酒子縚开元时厯太常卿请宗庙笾豆皆加十二又请室加笾豆各六又议定禘祫礼终太子少师】李逈秀【字茂之大亮族孙及进士第厯考功员外郎武后爱其才迁鳯阁舍人中宗时厯兵部尚书逈秀母少贱妻尝詈媵婢母闻不乐逈秀即出其妻后所居堂产芝革犬乳隣猫中宗以为孝感旌大门闾】韦凑【字彦宗万年人永淳初解褐厯扬州法曹入为相王府属时姚崇兼府长史尝曰韦子识逺文详恨晚得之睿宗时授鸿胪少卿徙太府景云初作金仙等观凑执争之朝廷为减费万计开元初累官河南太原尹封彭城郡公】韩思复【字绍出长安人祖伦贞观中厯左卫率封长山县男思复少孤年十嵗母为语亡父状感咽防絶举秀才高第袭祖封永淳中家益寠嵗饥京兆杜瑾以百绫饷之思复方并日食而绫完封不发调梁府仓曹参军大旱辄开仓赈民开元初厯諌议大夫山东大蝗宰相姚崇遣使分道捕蝗瘗思复上言望陛下悔过责躬以答谴咎驱蝗使一切宜罢迁御史大夫性恬淡不喜为绳察累迁吏部侍郎太子賔客卒帝亲题碑曰有唐忠孝韩长山之墓子朝宗初厯左拾遗数直諌天寳初累官京兆尹喜识防后进尝荐崔宗之严武于朝当世士咸归重之朝宗孙佽字相之元和初第进士累迁桂管观察使豪右畏戢】韦维【字文纪凑从祖叔谦之孙进士对策高第累迁户部郎中善裁剖时员外宋之问善诗故时称户部二妙终太子左庶子子虚心字无逸举孝亷迁大理丞侍御史神龙中按大狱窦怀贞刘幽求有所轻重虚心据正不挠景龙中属叛既已禽捕有诏悉诛虚心惟论酋长死原活其余官至工部尚书弟虚舟厯洪解二州刺史入为刑部侍郎】安金藏【长安人在太常工籍睿宗为皇嗣公卿不复见惟工优给使得进有诬皇嗣异谋者武后诏来俊臣问状　左右畏惨楚欲引伏金藏大呼曰公若不信我言请剖心以明皇嗣不反引佩刀自剚腹中肠出被地而仆武后闻大惊舆置禁中命高医内肠禠桑土紩之阅夕而蘓武后临视叹其忠即诏停狱睿宗乃安神龙初母丧葬南阙口营石坟昼夜不息地本卬燥泉忽涌流庐侧李冬有花犬鹿相扰诏表阙于闾明皇时擢右骁卫将军爵代国公卒配享睿宗庙廷谥曰忠】尹思贞【长安人弱冠以明经第长安中厯秋官侍郎忤张昌宗出为定州刺史召授司府少卿神龙初擢大理卿雍人韦月将告武三思大逆中宗命斩之思贞固争出为青州刺史睿宗立召授将作大匠窦怀贞防作金仙玊真观思贞数劝之莭损怀贞譲之拂衣去帝知之特诏令视事累迁工部尚书前后为刺史十三郡皆以清最闻】李适【字子至万年人举进士武后时预修三教珠英累迁工部侍郎子季卿亦能文举明经博学宏辞肃宗时为中书舍人大厯中终右散骑常侍在朝荐进才髦与人交有终始】李尚隐【万年人举明经再调下邽主簿神龙中左防中丞侯令徳为闗内黜陟使尚隐佐之以最擢左防御史崔湜郑愔典选不平尚隠显劾其罪湜等皆斥去累迁御史大夫进户部尚书尚隐性刚亮论议皆披心示诚三入御史府绳恶吏不以残鸷失名左迁复见用以循吏终始云】唐绍【临孙神龙时为太常博士中宗始郊祝钦明奏以皇后亚献安乐公主终献绍引正谊固争帝又诏武后陵及诸武墓皆置守户绍谓宜准常典睿宗即位数言政损益迁给事中兼太常少卿】辛替否【字协时万年人景龙中为左拾遗时置公主府官属而安乐府补授尤滥筑第侈费过度公私疲匮替否上疏諌不省睿宗立罢斜封官千余人俄复之方营金仙观替否又切諌不能用稍迁右台殿中侍御吏雍令刘少微恃权贪赃替否按之岑羲屡以为请替否曰我为宪司惧势纵罪谓王法何少微坐死累迁颍王府长史】李朝隐【字光国三原人中宗时厯大理丞武三思搆五王郑愔请诛之朝隐独以不鞫寔不宜轻用法忤防贬岭南后迁吏部员外郎时政出权幸不阙两省内授官但斜封其状付中书即宣所司朝隐执罢千四百员迁长安令宦官阎兴贵冇所干请曵去之成安公主夺民园不酬直朝隐取主奴杖之由是权豪敛伏开元初迁吏部侍郎铨叙明审为大理卿固争裴景仙之死母丧召为扬州都督固辞时年已衰而致毁士人以为难终岭南采访处置使】姚班【思亷孙兄璹字令璋少孤抚昆弟友爱永徽中举明经第武后时擢文昌左丞同鳯阁鸾台平章事班笃学有立志擢明经厯六州刺史政皆有绩迁太子詹事兼左庶子时节愍太子稍失道班凡四上书諌擢右散骑常侍迁秘书监睿宗立拜户部尚书班曾祖察尝撰汉书训纂而后之注汉书者多窃取为已説班着绍训以发明旧义云】李元纮【字大纲万年人父道广武后时同鳯阁鸾台平章事封金城侯元纮早修谨初为雍州司户参军太平公主尝与民竞碾硙元纮还之民长史窦怀贞趣改之元纮大署判后曰南山可移判不可摇也开元初为万年令赋役称平擢京兆少尹诏决三辅渠时王主权家皆傍渠立硙诸堨争利元纮敕吏尽毁之分溉渠下田民頼其恩累拜中书侍郎同中书门下平章事务峻涯检抑奔竞夸进者惮之后终太子詹事元纮再世宰相有清节其当国累年未尝改治第宅僮马敝弱得封物赒给亲族家无留储】崔沔【字善冲长安人纯谨笃孝有文章擢进士厯左补阙当官正言不诎睿宗时为检校御史中丞请发太仓粟及减苑囿鸟兽所给以振贫乏中书令张説数称之迁中书侍郎沔喜论得失凡事多所异同説不説出为魏州刺史后厯秘书监太子賔客朝廷有疑议皆咨逮取衷】李暠【淮安王神通元孙少孤事母孝张东之见曰帝宗千里驹累擢卫尉少卿居母丧柴瘠讫除家人未尝见言笑开元初厯汝州刺史检校太原以北诸军节度使皆有政绩累为太子少傅】韩休【长安人父大智洛州参军其兄大敏仕武后为鳯阁舍人梁州都督李行褒为部人告变诏大敏鞫治或曰行褒诸李近属后意欲去之无列其寃恐累公大敏曰岂顾身枉人以死乎至则验出之后恕卒杀行褒而敏赐死休举贤良擢左补阙开元年中拜黄门侍郎同中书门下平章事休直方不务进趋既为相天下翕然宜之时政所得失言之未尝不尽明皇尝猎苑中或大张乐稍过差必视左右曰韩休知否已而疏辄至尝引鉴黙不乐左右曰自韩休入朝陛下无一日欢何不逐去之帝曰吾虽瘠天下肥矣后罢为太子少师卒諡文忠子浩万年主簿洪华州长史浑大理司直安禄山盗京师浩洪浑及洪四子皆为贼所杀肃宗以大臣子能死难赠浩吏部郎中洪太常卿浑太常少卿】韦述【宏机曾孙性嗜书举进士开元初为栎阳尉累迁起居舍人譔武帝以来国史文约事详厯工部侍郎述典掌图书余四十年任史官二十年淡荣利为人纯厚当世宗之藏书二万卷皆手校定古革帖秘书古器图谱无不备所著书二百余篇弟逌迪学业亦亚述与逌对为学士与迪并礼官缙绅高之】韦绳【维弟抚养宗属孤幼无异情举孝亷以母老不仕逾二十年乃厯长安尉威行京师擢监察御史更泗泾鄜三州刺史天寳初入为秘书少监明皇尚文视其职如尚书丞郎绳刋是图简以善职称终陈王傅】韦陟【字殷卿安石子风格方整善文辞开元中累迁礼部侍郎长于鉴裁取人无遗材迁吏部侍郎铨综号为公平李林甫杨国忠忌之由是得罪肃宗即位授御史大夫江东节度使后为吏部尚书陟家法修整敕子允就学稍怠则立堂下不与语虽家童数十然应门賔客必允主之】韦斌【陟弟少修整好文艺容止严峭冇大臣体与陟齐名开元中迁秘书丞厯太常少卿拜银青光禄大夫子况少隠王屋山孔述睿荐为右拾遗不拜未防以起居郎召半嵗辄弃官去元和初授諌议大夫勉谕到职数月乞骸骨以太子左庶子致仕当时重其风操】韦抗【安石从父兄子弱冠举明经累官御史中丞开元中为黄门侍郎进刑部尚书分掌吏部选抗居职清俭不治产及终无以明皇时给槥车所表僚属后皆为人】韦见素【字会防凑子性仁厚及进士第天寳中为江西山南黔中岭南道黜陟使绳纠吏治所至震畏迁文部侍郎铨叙平允拜武部尚书同中书门下平章事从帝入蜀兼左相封豳国公肃宗立持莭奉传国玺是嵗十月有星犯昴见素言禄山之死日月皆騐累拜尚书右仆射致任子谔歴京兆府户曺参军国忠之　军聚不觧陈元礼请杀贵妃帝犹豫谔请割思以安社稷因叩头流血帝寤赐妃死后终给事中】贾会【华原人有髙莭常称疾不答辟署亲亡负土成墓庐具左手莳松栢时号関中曽子】贾循【会子有大畧以功櫂逰击将军李适之荐为安东副大都防安禄山表以自副禄山反使守幽州顔杲卿招之以倾贼巢穴循许可为向润客防发其谋贼缢之建中二年赠太尉谥曰忠从子隠林为永平兵马使属朱泚难率众扈行在贼围急隐林胃灰石死战已而觧拜神防统军】第五琦【字禹珪长安人少以吏干进颇能言强国富民术肃宗拜监察御史勾当江淮租庸使兼诸道塩铁使塩鐡名使乃自琦始当军兴随事辄办不益赋而用以饶乾元二年进同中书门下平章事子峯妇郑皆以孝着表阙于门】于休烈【志寕曽孙机鍳融敏善文章开元初第进士又擢制科累迁比部郎中杨国忠为桐斥不附己者出为中部郡太守肃宗立迁太常少卿知礼仪事兼修国史于时史籍燔缺休烈奏请讲之献五代论讨着旧章帝嘉之代宗时累迁工部尚书封东海郡公虽歴清要不治产性恭俭仁爱无喜愠之容乐　贤　下　善　推　毂甚　众　年　老　笃　意经籍嗜学不厌】李嗣业【字嗣业髙陵人膂力絶众从髙仙芝讨平勃律诸国以功进右金吾大将军防为疏勒镇使安禄山反诏与郭子仪犄角常为先锋广平王败长安嗣业统前军陈于香积祠北贼精骑薄战王师不能阵嗣业持长刀大呼出阵所向无前自日出至昃斩首六万级遂平长安畧定诸州封虢国公兼北度行营莭度使与子仪防围相州诸将无防独嗣业披圣数奋中流天卧帐中方愈忽闻金皷声知与贼战大呼创渍血流数升卒諡曰忠勇赠武威郡王】李岘【呉王恪孙世居京兆天宝时累迁京兆尹出为零陵太守至徳中复为京兆封梁国公乾元二年以中书侍郎同中书门下平章事时李辅国用权制诰或不出中书岘极言其恶帝悟稍加检制辅国由是深衔之出为蜀州刺史代宗时复拜门下侍郎司中书门下平章事不逾月为要近所谮遂罢岘兄峘峄与峘同时为御史大夫俱判台事又合制封公峄至户部侍郎】厐坚【泾阳人四世祖玉魁梧有力明军法髙祖畤为领军武卫二大将军梁州縂管安禄山反坚以长史守颍州贼将悉鋭攻之坚昼夜战粮尽援絶被执不降而死】程千里【万年人累官安西副都防天寳末兼北庭都防讨阿思布献俘擢右金吾卫大将军禄山反为上党长史贼将蔡希徳围上党千里率百骑欲直擒之几得而救至乃退防桥壊马颠为贼执谓从骑曰为我报诸将可失我不可失城军中皆为泣下増偹固守贼不能下乃囚千里于东都后为所害】路嗣恭【字懿范三原人以世荫为邺尉连　萧関神乌姑臧令考绩为天下最转渭南令时関中用兵使人前道嗣恭储具有素而民不扰大歴中为岭南莭度使封为冀国公讨斩哥舒晃还为兵部尚书子应页元初为防州刺史累迁宣歙池观察使李锜反发兵救湖常二州以故锜不能拔】李泌【字长源京兆人七嵗知为文明皇召试赋方圆动静张説贺帝得竒童张九龄尤奨爱呼为小友天寳中待诏翰林供东宫杨国忠疾之斥置蕲春郡后谒肃宗于灵武入议国事出陪舆辇拜元帅广平王行军司马帝曰卿侍上皇中为朕师令下判广平王行军朕父子资卿道义二京平泌谋居多崔圆李辅国疾之泌畏祸乞隠衡山代宗立召还元载忌泌又出之徳宗时拜中书侍郎同中书门下平章事累封邺县侯顺宗为太子帝有废立意泌执争至数十帝窹太子乃得安加集贤殿崇文馆学士卒赠太子太傅泌出入禁中事四君数为权幸所疾常以智免时时説议能窹移人主栁玭称其功大于鲁连范蠡云】常衮【京兆人天寳末及进士第性狷介不妄交游累为中书舍人文采赡蔚誉重一时鱼朝恩兼国子监衮奏成均之任不宜以宦官领职帝誔日诸道争以侈丽奉献衮请还之又言诸祠寺写经造像焚香埋玉所赏赉嵗巨万计若以易刍票减贫民之赋福岂有量哉代宗嘉纳拜门下侍郎同中书门下平章事后为福建观察使卒于官】顔泉明【杲卿子有孝节喜拯人之急杲卿与袁履谦等图安禄山称疾不视事皆遣泉明往返计议寻为太原尹王承业所遣未至而常山防故得免后到河北求宗属履谦及父故将妻子奴尚三百余人转徙不自存泉明悉力赡给相扶挟渡河随所归资送之泉明之殡父并殡履谦防还长安履谦妻疑裣具俭狭发视之与杲卿等乃待泉明如父拜郫令迁彭州司马居官亷孤藐相从百口飦鬻不给无愠叹居母丧哀毁骨立其行义当世以为难】韦伦【京兆人以防补蓝田尉干力勤济从明皇入蜀为劔南节度行军司马置顿判官中人卫卒多侵暴伦以清俭自将西人赖济乾元中为山南东道节度使李辅国方恣横伦不肯谒憾之中罢为秦州刺史代宗立宦者吕太乙反岭南诏拜伦韶州刺史为太乙反间斥弃十年徳宗嗣位擢太常少卿使吐蕃谕天子威徳赞普入献进太常卿兼御史大夫数论政得失卢杞恶之改太子少保杞败后帝欲复用杞为刺史伦若諌乃止进太子少师郢国公致仕】李勉【字元卿郑恵王元懿曾孙家京兆后肃宗灵武擢监察御史时武臣无法度大将管崇嗣背阙坐笑语諠縦勉劾不恭帝曰吾有勉乃知朝廷之尊擢太常少卿欲遂柄用而李辅国调使下己勉不肯乃出为汾州刺史厯京兆尹兼都史大夫拜岭南节度使进工部尚书封汧国公厯滑亳汴宋节度使兴元初以检校司徒同平章事卒赠太傅諡贞简】令狐彰【字伯阳富平人初从安禄山史思明欲以节自显悉籍士马州县献欵肃宗大悦拜滑亳魏博节度河朔平加御史大夫封霍国公母丧失明卒方疾甚勅其子归东都私第悉上军府兵仗财用簿防代宗下认褒美其门闾】李涵【永安王孝基曾孙简素忠谨为宗室隽郭子仪表为闗内盐池判官再迁宗正少卿宝应初母丧奔哀持节宣尉河朔所至州县非公事不言蔬饭水饮席地以暝使还固请终制代宗见其癯毁许之】韩滉【字太冲休子至徳中厯吏部员外郎性强直明吏事以户部侍郎判度支数年徳宗时为镇海军节度使遣将破走李希烈调发粮帛以济朝庭当时赖之贞元初加检校左仆射同平章事江淮转运使封晋国公刘元佐不朝滉过汴讽之为办装犒军元佐遂入朝滉虽宰相子性节俭衣裘茵袵十年一易居处仅蔽风雨不为家人资产初判度支李晟以禆将白军事滉待之加礼使其子拜之后晟终立大功】韩洄【字幼深滉弟乾元中累拜諌议大夫数上章言得失徳宗时擢户部侍郎判度支积米长安万年二县各数十万石视年丰耗而发敛人不艰食终国子祭酒】姚南仲【下邽人乾元初擢制科累进右补阙代宗诏近城为独孤皇后陵以朝夕临望南仲上疏諌帝嘉纳进五品阶以酬谠言徳宗时拜义成节度使授尚书右仆射】崔祐甫【字贻孙沔子第进士累迁中书舍人性刚直遇事不回徳宗即位拜中书侍郎同中书门下平章事荐举惟其人不自疑畏推至公以行未逾年除吏防八百员莫不谐允淄青李正已畏帝畏断表献钱三十万缗祐甫请遣使劳其军以所献就赐将士正已惭服卒赠太傅諡文贞以帝之子植为嗣植字公修博通经史为补阙数论得失长庆初拜中书侍郎同中书门下平章事】冯河清【京兆人初郭子仪军拜左卫大将军后从马璘充兵马使数遇吐蕃多效级名闻军中徳宗走奉天河清召诸将计事东向哭相励以忠众义其为无敢异言即发储铠完仗百余乗献行在六军大震即拜河清泾原节度使安定郡王朱泚数遣课人訹之河清辄斩以狥后为田希鍳所　赠太子太傅】于邵【字相门万年人天宝末第进士徳宗时累迁諌议大夫知制诰进礼部侍郎朝有大兴册必出其手后出为杭州刺史贬衢州别驾徙江州卒邵李弟有行晚涂益修洁】奚陟【字殷卿京兆人大厯末擢进士召授佐拾遗居亲丧毁瘠遇礼朱泚反走间道及车驾于兴元贞元八年迁中书舍人江南淮西大水诏陟劳问循慰所至人人便安迁刑部侍郎裴延龄诬劾京兆尹李充遗陆贽金帛郎中崔元翰揣延龄指逮系搒掠甚急陟白其诬元翰恚死寻迁吏部铨综平允陟少著名节常荐权徳舆杨于陵后皆有名】韦臯【字城武万年人六代祖范有功周隋间臯起家累辟帅府徳宗时以殿中侍御史知陇州行营留事朱泚反遣使以御史中丞授臯臯杀之泚复使他奴拜臯鳯翔节度使臯亦斩之帝乃授臯陇州刺史置奉义军拜节度使宠其功贞元初代张延赏为剑南西州节度使用功进检校司徒兼中书令南康郡王宪宗初卒赠太师諡忠武臯治蜀二十一年凡破吐蕃四十八万其功烈为西南剧】杜佑【字君卿万年人父希望开元中拜鄯州都督知留后破吐蕃城镇西军而迁为宦者牛先童所诬下迁恒州刺史佑以防补济南参军建中初以户部侍郎判度支卢杞恶之出为饶州刺史迁岭南节度使歴淮南节度贞元十九年拜检校司空同平章事顺宗宪宗初两挕冡宰拜司徒封岐国公以太保致仕佑资嗜学虽贵犹夜分读书着通典二百卷儒者服其书约而详子式方以笃行称官桂管观察使式方子悰尚岐阳公主出入将相累拜司空封邠国公悰弟慆咸通中为泗州刺史厐勋反围城十月慆以忠义拊循士皆殊死卒完一州贼平迁义城军节度使】王绍【太原人徙万年少为顔真卿所器字之曰徳素奏为武康尉包佶领租庸盐鐡使署判官时李希烈阻兵江淮输物留楩乃移饷道自頴入汴绍入闗徳宗已西狩乃督轻货趣闲道走洋州由是纾难厯户部侍郎判度支顷之迁尚书主计凡八年每政事多所闗访顺宗立出为东都留守元和初为武宁军节度使复拜兵部尚书判户部】杜黄裳【字遵素万年人擢进士第义中宏辞郭子仪辟左朔方府入为侍御史为裴延龄所恶十期不迁贞元末累迁太常卿王叔文用事黄裳未尝过其门壻韦执谊辅政黄裳劝请太子监国执谊不聴即拂衣出皇太子总军国事擢门下侍郎同中书门下平章事刘辟判黄裳坚请讨之因奏罢中人监军而専委髙崇文凡兵进退皆自中指授蜀平帝日黄裳曰卿之功也始徳宗务姑息方镇选不出朝廷黄朝每具言宜鉴贞元之整法度朘损诸侯则天下治帝嘉纳之由是平夏翦齐灭蔡平服两河赫然号中兴元和二年为河中　晋降节度使封邠国公卒赠司徒谥宣献】徐申【字维降宗兆人擢进士第嗣曹王臯讨李希烈申以洪州长史行刺史事臯表其能迁诏州刺史州民诣观察使以其有功于人请为立祠申固譲进岭南节度使刘辟反表请发卒五千循马援故道辟不偹诏可加检校礼部尚书封东海郡公】韦夏卿【字云客万年人大厯中与弟正卿同举贤良方正皆策髙等厯吏部侍郎时从弟执谊在翰林尝受人金有所干请宻以纳夏卿懐中夏卿曰吾与尔頼先人遗徳致位及此愿受贿哉执谊大惭累官检校工部尚书东都留守夏卿性通简好古谈説多闻人不见其喜愠抚孤侄恩逾己子为政务通理不甚作条教所辟仕如路隋张贾李景俭等至宰相逹官世称知人】任迪简【万年人擢进士第天徳李景畧表佐其军军中悦其长者景畧卒举军请为将徳宗乃授廸简丰州刺史天徳军使入为太常少卿改易定节度使三年上下完充入除工部侍郎】窦牟【字贻周京兆金城人累佐节度府使晚从昭义卢从史度不可谏即移疾归从史败不以觉微避去自贤位国子司业兄常弟羣庠巩皆工词章为联珠集行于时】许孟容【字公范长安人擢进士异等徳宗时累迁给事中自袁髙争卢杞后凡十八年门下无议可否者至孟容数论駮四方想见其风元和中为京兆尹神防军吏李昱贷富人钱不偿孟容遣吏捕诘使偿曰不如期且死一军尽惊诉于朝宪宗诏以昱付军治之奏曰臣为陛下抑豪强钱未尽输昱不可得帝嘉其守正许之京师豪右大震累迁尚书左丞东都留守】韦贯之【名纯以字行后周逍遥公夐八世孙父肇大厯中为中书舍人累上疏言得失为元载所恶左迁久之载曰肇过我当处以善地终不诣载诛除吏部侍郎代宗欲相之会卒贯之及进士第再迁长安丞永贞时为监察御史权幸侧目宪宗时厯礼部侍郎所取士抑浮华先实行流竞为息改尚书右丞同中书门下平章事迁中书侍郎平淮西服镇州皆如其策以张宿奸佞欲斥之为所搆罢穆宗立以工部尚书召未行卒贯之严身律下以正义裁物生平未尝通馈遗故家无羡财】韦绶【贯之兄举孝亷】
　　【又贡进士礼部侍郎潘炎将以为举首绶以其友杨凝亲老让之不对防凝遂及第后擢明经徳宗时以左补阙为翰林学士宻政多所参逮帝尝幸其院韦妃从绶方寝学士郑絪欲驰告之帝不许时大寒以妃蜀襭袍覆而去其待遇若此出入八年性谨畏甚终散骑常侍弟纁有精识兄弟皆名重当时】令狐楚【字殻士德棻之裔五嵗能为辞章既及第厯桂管太原幕徳宗每自太原奏必能辨楚所为数称之宪宗累擢翰林院学士中书舍人文宗时政在宧官数上书辞位终山南西道节度使楚外严重不可犯而中寛厚善抚御治有绩人人得所宜子绹宣宗时为学士诏与论人间疾苦帝出金镜书曰太宗所着也绹举其要帝曰善后同平章政事】栁公绰【字寛华原人防孝友起居皆有礼法为吏部郎中宪宗数出游畋公绰奏太医箴以讽帝置之坐隅拜御史中丞后迁刑部尚书京兆府有姑鞭妇至死者府欲杀之公绰曰尊欧卑非鬬也且子在以妻而僇其母不顺遂减论太和中出镇河东以病乞代授兵部尚书疾急忽頋左右谓召故史将诿以家事刀曰为我曰宰相徐州专杀李听亲吏非髙瑀不能安因不复语公绰居防毁慕三年不澡沐事后母薛谨甚及莅官禾尝以私喜怒加人取士皆知名】李夷简【郑恵王元懿四世孙擢进士第宪宗时累拜门下侍郎同中书门下平章事出为淮南节度使以直自闲厯三镇家无产赀病不迎医将终戒母厚葬母事浮屠母碑神道世谓行已能有终始者】韩臯【字仲闻滉子资质厚重有大臣器防贤良方正异等累拜尚书右丞王叔丈用事臯嫉之谓人曰吾不能事新贵叔文怒岀为鄂岳蕲沔观察使厯东都留守忠武军节度使所至有绩召拜吏部尚书进左仆射】程异【字师举长安人居乡以孝闻第明经累迁卫尉卿盐鐡转运副使方讨蔡异使江表调材用不加敛经用以饶元和中以工部侍郎同中书门下平章事犹领盐鐡身殁官第无留赀世重其亷】白居易【字乐天下邽人贞元中擢进士拔萃元和初入翰林为学士迁左拾遗奏凡十余上后对殿中论执强鲠帝变色罢拜左賛善大夫出为江州司马厯主客郎中知制诰转中书舍人以言不见听丐外迁为杭苏二州刺史文宗立迁刑部侍郎二李党事兴居易耻緑党人升乃移病分司东都会昌初以刑部尚书致仕卒赠尚书右仆射谥曰文居易文章精功尤工诗多至数千篇富时士人争传鸡林行贾售其国相率篇易一金初与元稹酬咏号元白晚又与刘禹锡齐名号刘白弟行简擢进士第官主客郎中敏而有辞后学慕尚从祖弟敏中官至中书令】韦丹【字文明孝寛六世孙髙祖琨以洗马事太子承干諌不聴太宗才之擢给事中终太子詹事丹蚤孤从外祖顔真卿学举五经髙第厯咸阳尉顺宗为太子以殿中侍御史召为舍人诏拜司封郎中使新罗国故事使外国赐州县十官卖以取赀号私觌官丹谓不足于资宜上请安有贸官受钱即具疏所宜费帝命有司与之因着令还为容州刺史以諌议大夫召有直名刘辟反议者欲释不诛丹上疏言不可赦宪宗褒美累迁江南西道观察使卒后宣宗读元和实録见丹政事卓然乃诏观察使纥干泉上丹功状命刻于碑子宙宣宗时为永州刺史多善政后拜江西观察使南方以为世官累加检校尚书左仆射同中书门下平章事弟岫亦有名累官福建观察使】韦顗【字周仁见素孙蚤孤事姊恭顺及长不衣帛通隂阳象纬博知山川风俗议论典据厯御史补阙与李约李正辞更进讽谏数移大事裴垍韦贯之李绛崔羣萧俛皆布衣旧继为宰相朝廷典章多所咨逮尝曰吾侪五人智不及一韦公敬宗时厯吏部侍郎】韦表微【字子明隋郿城公元礼七世孙擢进士第厯翰林学士时学士缺人人争荐丞相所善者表微独荐韦处厚人服其公又与处厚议増选学士复荐路隋处厚以诸父事表微因曰隋位崇入且翁右奈何荅曰选徳进贤初不计私也迁中书舍人文宗立进户部侍郎表微好春秋病诸儒是非纷然着三经总例又因学者薄师道着九经师受授谱】韦处厚【字徳载万年人事继母以孝闻中进士第宪宗初擢右补阙数上书言皆忠切穆宗立为翰林侍讲学士与路隋合上六经法言再迁中书舍人张平叔以言利得幸请官自鬻塩处厚发十难诮其谬遂寝文宗时拜中书侍郎同平章事劝帝近君子逺小人义言裴度忠可久任帝嘉纳之处厚姿状如甚懦者至廷争嶷然不可囬夺百僚畏惕未尝敢及以私性嗜学家书雠正至万卷】栁公权【字诚悬公绰弟穆宗时以侍书学士再迁司封员外郎帝尝问公权用笔法对曰心正则笔正帝改容悟其以笔谏也文宗时迁中书舍人尝与六学对便殿帝举袂曰此三澣矣学士皆　贺公权曰人主当进贤退不肖纳諌诤明赏罸若服澣衣此小节耳其忠益多类此咸通时以太子太保致仕公权博贯经术其书法结体劲媚自成一家】栁仲郢【字谕防公绰子嗜学工文着尚书二十四司箴为韩愈咨赏为左諌议大夫武宗延方士筑望仙防累谏谆功咸通中终天平节度使仲郢父子更九镇五为京兆为河南皆不奏祥瑞不度浮屠急于摘贪吏济单弱每旱潦必贷匮蠲负里无逋家子玭清直有父风官御史大夫昭宗欲倚以相中官譛罢之述家训以戒子孙世传为法】李石【字仲玊襄邑王神符五世孙元和中擢进士第文宗时以户部侍郎同中书门下平章事进中书侍郎石以身徇国不恤近幸张权纲欲强王室收政柄仇士良疾之遂罢去弟福字能之太和中第进士石当国荐福可任治人终太子太傅】李贺【字长吉系出郑王七嵗能辞章韩愈皇甫湜过其家使贼诗援笔辄就如素称自目曰髙轩过二人大惊自是有名为诗辞尚竒诡絶去翰墨畦迳当世无能效者以父名爲晋肃不肯举进士为恊律郎卒年二十七】李汉【字南纪淮阳王道元六世孙少事韩愈通古学愈以子妻之擢进士第累至左拾遗敬宗时汉言多所补救坐婞语出佐兴元幕府文宗时官至吏部侍郎论次宪宗寔録书宰相李吉甫事不假借贬汾州司马大中时又为宗正少卿】杜牧【字牧之佑孙善属文第进士歴殿中侍御史内供奉时刘从諌守泽潞何进滔据魏愽骄蹇不循法度牧进咎长庆以来朝廷措置无术复失山东嫌已不当位而言实有罪故作罪言后泽潞平畧如其防累迁中书舍人牧刚直有竒莭不为龊龊小谨敢论列大事指陈利病尤工于诗情致豪迈人号为小杜以别杜甫云弟顗字胜之举进士李徳裕奏为浙西府宾佐徳裕贵盛宾客无敢忤惟顗数諌正之顗亦善属文与牧相上下】李从晦【襄邑恭王神符六世孙寳歴初及进士第歴常州刺史镇海军山南西道莭度使所至以风力闻少与崔龟从李景譲裴休善奬目后进名知人杨收方布衣进谒从晦一见如雅识即待以公辅后果】
　　【至宰相】韦温【字宏育绶子七嵗日诵书数千言十一举两经及第以拔萃髙防补咸阳尉入为著作郎解归侍亲疾弥二十年衣不弛帯既居丧毁瘠不支服除频迁右补阙宰相宋申锡被搆罪不测温率同舎伏阁切争羣臣请上尊号温固谏乃止李徳入相擢礼部员外郎或言与牛僧孺厚徳裕曰是子坚正可以私废乎郑注节度鳯翔表为副温拒不从迁翰林学士固辞父之为给事中论驳王晏平尉迟璋事封上诏书武宗立擢吏部侍郎终宣歙观察使】卢钧【字子和蓝田人举进士中第歴监察御史争宋申锡狱知名出为华州刺史擢岭南莭度使南方服其徳不惩而化以户部侍郎召判户部防昌中拜南山东道节度使从宣武河东大中中以检校司空同平章事为山西南道防莭度使懿宗初以太保致仕均居官必有绩大抵根仁恕至诚而施于事位将相没而无赢财】韦正贯【字公理臯弟平之子平与臯斩朱泚使者闻走奉天上功擢万年尉正贯推防为单父尉举贤良方正异防调华原尉又中详闻吏治科歴夀州团练使宣宗立以治最拜京兆尹擢领南节度使人服其清】韦澳【字子斐贯之子第进士复擢宏辞方静□欲十年不肯调御史中丞髙元裕与其兄温善讽澳谒已温以告澳曰恐无呈身御史宣宗时累迁兵部侍郎进学士承防每见帝开陈可否未尝不纳改京兆尹帝舅郑光主墅吏豪肆积年不输官赋澳逮繋之帝问可贷否荅曰陛下擢臣尹京邑安可使画一法独行于贫下乎太后为输祖乃免由是豪右敛迹出为河阳节度使懿宗时徒平卢又徙邠寕后以河南尹辞疾归】杜审权【字殷衡如晦六世孙第进士举拔萃中为右拾遗宣宗时累迁翰林学士承防懿宗立进同中书门下平章事出为镇海军莭度使入为尚书左仆射襄阳郡公継领河中忠武莭度卒审权清重寡言性长厚居翰林最乆终不漏禁近语在方镇视事有常处非日入未始就内寝坐必敛袵常君对大宾客与杜悰俱位将相世谓为小杜公】王徽【字昭文京兆人第进士宣宗时授右拾遗书二十余上言无囬忌进考功员外郎故事考簿以朱注上下为殿最嵗乆易慢吏辄窜易为奸徽始用墨遂絶妄欺广明初为户部侍郎同平章事黄巢入関僖宗西狩徽为贼所执将污以官徽阳瘖不荅以刄胁肩卒不动守者懈乃奔河中韶拜诸道租庸供军使因訤都监杨复光请赦沙陀罪令赴难遂平京师进检校司空御史大夫权京兆尹宦要家争治第侵冐齐民讼诉满前徽不屈势幸一平以法昭宗立授吏部尚书进右仆射】于琮【字礼用休烈曾孙擢第授左拾遗尚广徳公主咸通中以兵部尚书同平章事僖宗时拜尚书右仆射黄巢防京师以病卧家巢欲起为相琮辞疾贼迫胁不止乃曰吾死在旦夕位宰相义不受汚贼遂害之】王处存【万年人僖宗时累迁义武莭度使黄巢防京师处存号哭不俟诏分兵二千间道至山南卫乘舆外约王重荣运盟进屯渭桥中和二年授京城东面都统每痛国难未夹语辄流涕军中多其义愈为之用素善李充用遣使十軰晓譬迎劝卒共平京师王铎差兴复功处存为第一进检校司徒同中书门下平章事莭度河中】杜譲能【字羣懿审权子擢进士第以孝闻僖宗狩蜀奔谒行在为翰林学士譲能思精敏凡号令行下处事值机无所遗算帝走寳虽进狩梁间関崄澁譲能未常暂去帝侧擢兵部侍郎同平章事昭宗立封晋国公进太尉景徳二年讨李茂贞宰相崔昭纬宻遣人语茂贞曰上不喜兵一出太尉茂贞迎战至三桥譲能请归死以纾国难帝泣下不能已乃赐死后赠太师】韩偓【字致光万年人擢进士第为翰林学士迁中书舍人尝与宰相定策诛刘季述昭宗反正为功臣帝西幸偓夜追及鄠至鳯翔迁兵部侍郎进承防偓处可机密率与帝意合欲相者三四朱全忠怒其薄已贬濮州司马帝执其手流涕曰我左右无人矣偓挈其族南依王审知而卒】五代唐任圜【三原人李嗣昭节度昭义辟圜观察支使梁兵围潞州逾年救兵皆去圜劝嗣昭坚守已而荘宗攻破梁圜由是知名从战胡桞有功荘宗劳之曰仁者之勇也明宗时拜同中书门下平章事兼判三司圜选辟才俊抑絶侥幸公私给足天下便之】李怿【京兆人少好学工文辞唐末举进士天成中累迁尚书右丞承防张文宝知贡举所放进士中书有覆落者命怿作诗赋为贡举格怿笑曰予少举进士登科偶然耳假令复就礼部试未必不落第安能与后生英俊为凖格闻者多其知体】周王易简【字国宝万年人少好学工诗梁干化中举进士擢第晋初判宏文馆史馆事晋祖治求速效易简上渐治论以谏之诏付史馆厯吏部侍郎左丞判吏部铨号为举职广顺初迁部尚书改刑部致仕】宋杜汉徽【长安人有膂力善骑射晋汉周时戍邉州屡破辽兵宋初领茂州刺史改潮州从平李筠李重进録功居多累官雄武军使】张保续【字嗣光万年人由通事舍人累迁客省使宋初迁卫尉卿判四方馆客省閤门事性介直好俭素在閤门前后四十年善宣赞辞令累使藩国不辱命】韩溥【长安人唐相休之裔孙周显徳初举进士开宝三年为监察御史厯司门郎中博学善持论详练台阁故事多知唐朝氏族号为近世肉谱】梁延嗣【长安人少事高季兴颇见委任厯事四帅人称其忠荩继冲纳土太祖授延嗣复州防御使抚慰之曰使高氏不失富贵尔之力也改濠州防御使有善政】崔翰【字仲文万年人太祖时以功累官端州刺史太平兴国二年授殿前都指挥使从征太原命总侍卫马步诸军流矢中其颊督战益急知定州大破辽兵以功擢武防军节度使后移镇安军卒翰骁勇冇谋所至多立功轻财好施死之日家无余赀】杨砺【字汝砺鄠人建隆中举进士甲科父丧絶水浆数日解褐鳯州推官以母疾弃官真宗尹开封砺为推官真宗甚重之累官工部侍郎枢密副使咸平二年卒真宗冐雨临其丧砺僦舍委巷中乘舆不能进及至其地嗟悯久之】宋珰【字宝臣渭南人干徳中进士及第擢著作佐郎知绵州太宗时厯知泰州益州皆有善政淳化中改知蘓州卒珰性清简厯官三十年未尝问家事惟聚书以贻子孙】寇准【字平仲下邽人年十九举进士为盐鐡判官极陈利害擢枢密院直学士判吏部铨尝奏事殿中语不合帝怒起准辄引帝衣令帝复坐事决乃退太宗嘉之曰朕得寇准犹文皇之得魏徴也景徳元年同中书门下平章事辽兵大入中外震骇准独请帝亲征遂幸澶州辽乃奉书请盟河北罢兵准之力也王钦若谮之遂罢后复相为丁谓所搆贬雷州司户防军卒后赠中书令莱国公諡忠愍】王凯【字胜之京兆人曽祖全斌本太原人祖审钓为永兴军驻泊都监以击贼死遂家京兆寇准守长安见其状貌竒之荐为三班奉职元昊反徙麟州都监厯并代州铃辖屡破夏人厯武胜军节度凯治军有纪律善抚循士卒平居与均饮食至临阵援枹鼓毅然不少假借故士卒畏信战无不力孙诜字晋卿能诗善画尚蜀国长公主官至留后】史序【字正伦京兆人善推歩歴算知司天监事淳化中修仪天歴上之又尝纂天文歴书为十二卷以献序愼宻勤职在监三十年未尝有过世颇祢之】李建中【字得中京兆人防好学太平兴国中进士甲科官太常博士防陈时政利害序王覇之畧太宗嘉赏建中性简静风神雅秀恬于荣利前后三次掌西京御史台好吟咏善书札行草尤工】宋湜【字持正长安人父温故与弟温舒皆有时名湜防警悟早孤与兄泌厉志笃学事母以孝闻太平兴国进士咸平元年以给事中充枢宻副使从真宗北巡卒湜器识冲逺美文词工书善谈论又好趋人之急当世士流翕然宗仰之温舒子澥有清节居长安不仕与种放魏野游多篇什酬唱□弟涛端拱初进士和襄城县以政绩闻累迁监察御史知防州】李若拙【字藏用万年人举进士擢上第又登贤良方正直言极谏科改著作佐郎雍熈三年假秘书监使交州黎恒制逾偕若松戒以臣礼由是恒聴命拜诏尽防燕飨日以竒货异物列于前若拙一不留盼帝谓其不辱命歴知升贝二州卒子绎字纵之防谨愿第进士歴知华贝运防州所至称治三知鳯翔府终右谏议大夫绎自以久宦在外尝作五知先生传谓知时知难知命知退知足也】甄婆儿【鄠县人母刘为同里董知政击杀婆儿方十嵗避地徙居治中后数年稍长大寒食其酒殽诣母坟恸哭归取条桑斧置防中往见知政以斧研其脑杀之有司以其事上请太宗嘉其能复母仇特货焉】惠从顺【京兆人十世同居太宗时诏表门闾】张佶【字仲雅渭南人少有志莭咸平初擢陜西转运副使至延安遇夏人入冦亲督兵击败之歴为麟府益州邠寜钤辖天禧中拜西上阁门使复为泾原钤辖佶涉猎书史勇敢善射有】
　　【方畧其总戎防塞以威名自任】元守全【长安人五世同居真宗时旌表仍蠲其课调】李仕衡【字天钧成纪人后家京兆府进士及第调鄠县主簿田重进守京兆命仕衡鞠死囚五人活者四人重进即其家谓曰子有隂施此门当髙大之寇凖荐其材累迁度支副使厯河北陕西转运使知天雄军青州入为三司使仁宗初拜尚书左丞前后管计事二十年才智过人子丕绪累官司农卿居官亷静家多图书集厯代石刻为数百卷】李仲容【字仪父万年人祖涛仕汉拜平章事仲容举进士甲科除大理评事知三原县天圣中累迁右谏议大夫至户部侍郎性醇易不与物忤与人言未尝及势利三弟早卒字其诸孙十余人如己子当世称其长者自集制草为冠鳯集十二卷】赵瞻【字大观其先亳州永城人徙盩厔举进士第厯知万泉夏县永昌皆有善政治平初除侍御史英宗遣内侍为陜西诸路钤辖瞻请追还责成守臣吕诲等谏濮议罢去瞻乞与同贬遂通判汾州神宗时为开封府判官言青苗法不便王安石欲瞻助已使其党饵以知杂御史瞻不应由是不得留京师元祐初累官同知枢密院事所着有春秋论史语抵牾论唐春秋等书】吕大忠【字进伯其先汲郡人后家蓝田登第为华隂尉晋城令厯佥书定国军判官熙宁中王安石议立縁邉封沟大忠陈五不可使辽议代北地与之力争元丰中为河北转运判官上生财养民十二事河决灾入对极论之元祐中知秦州有治声后以寳文阁直学士知渭同二州致仕】吕大防【字微仲大忠弟由进士第厯监察御史里行英宗时首言纪纲赏罚未厌四方之望议濮王称考谓顾私恩违公议章累十数上元丰初知永兴军神宗以慧星求言大防陈三説九宜累数千言时用兵西夏调度百出有不便者辄上闻务在寛民及兵罢民力比他路为饶供亿军需亦无乏絶元祐初封汲郡公拜尚书左仆射兼门下侍郎与范纯仁并位同心戮力以相王室进退百官不可干以私不市恩嫁怨以邀声誉八年始终如一后为章惇等所搆贬死大防自少持重无嗜好兄弟同居相切磋论道考礼冠婚防祭一本于古闗中言礼学者推吕氏绍兴初赠大师宣国公諡正愍】吕大钩【字和叔大防弟中乙科知三原县后为鄜延转运使从事卒大钧从张载学能守其师説而践履之冠婚防祭一本于礼闗中化之尤喜讲明井田兵制悉撰次为图籍可见于用载每叹其勇为不可及】吕大临【字与叔大钧弟学于程颐与谢良佐防酢杨时在程门号四先生通六经尤防于礼元祐中为太学博士迁秘书省正字范祖禹荐其好学修身如古人可备劝学未及用而卒】陈求道【字得之咸宁人登进士第靖康间判都水监二帝出郊请和求道力争之不聼金人张邦昌下令在京官不入朝者死求道竟不往建炎四年髙宗命为襄邓随郢镇抚未行自咸宁挈家就食嘉鱼值乱兵起乃之蒲圻寓龙堂僧寺招抚刘忠叛一夕数千人麋至驱求道至茗山具酒食奉为主将南走湖湘求道正色厉辞贼怒杀其妻蔡及二子符佺求道骂愈厉贼斫其口抜舌防之独符子凯窜山谷得免】刘化源【耀州人绍兴进士建炎初金兵防闗陜化源知陇州不肯降城防被执使人守之不得死遂驱入河北鬻蔬果隠民间者十年终不屈辱】刘长孺【耀州人博州判官与刘豫书备陈祖宗徳泽劝以转祸为福豫怒囚之百日终不屈绍兴中宣谕使周聿上之朝诏赴行在命转两官奉祠其后金复渝盟长孺之华隂不屈而死】李好义【下邳人弱冠从】【军善骑射开禧初为兴州正将呉曦叛好义与其兄谋诛之约立长史安丙以主事遂率李贵等七十四人入伪宫斩曦首驰告安丙宣诏军民拜舞抚安城中市不改肆好义诣乗时取关外四州丙从之十战至山砦高堡七日至西和金西和节度使完顔钦奔遁好义遂以中军统制知西和州曦将王喜遣其党毒之遂卒居民号恸如防私亲赠检校少保諡忠壮】金萧贡【字贞父咸阳人大定中进士累官翰林修撰上书言擢直才核功能慎名器重守令然后政化可行百事可举又论时政五言路四难词意切至厯户部尚书致仕贡好学读书至老不倦有注史记一百卷】杨达夫【字晋卿三原人泰和中进士有才干尝主鄠县簿事一从简吏民乐之达夫亦爱其山水之胜因家焉防有诏徙民东入闗达夫与众行及韶为游骑所执将禠衣害之达夫挺然直立曰我金国臣子既为汝所执不过一死忍祼以黯天日耶遂见杀】元李邦瑞【字昌国临潼人幼嗜学读书通大义当避掠逃至太原为金将小史穆瑚黎攻下诸城堡金将走邦瑞率众来归复居太原守臣惜其材具鞍马遣至行在所受防使宋道出蕲黄宋遣贱者来迎邦瑞怒叱出之宋改命行人乃议如约而还从诸王楚库经畧河南凡所厯州郡绘图以进授金符宣差军储使穆瑚黎旧作木华黎楚库旧作濶出今并改】贺仁杰【字寛甫鄠人父贲数从军有功关中兵后积尸满野贲买地收瘗之尝于毁垣中得白金七千五百两持五千两献世祖以助军世祖即位赐金符总管京兆诸军鄂鲁仁杰从世祖南征云南北征那彦皆着劳绩居中事上知无不言多所禆益而言不外泄帝深爱重之帝欲选民间童女以充后宫及有司买物多非其土产山后盐禁久为民害皆奏罢之民为之立祠为上都留守累加中书右丞大徳中请老仁宗时諡忠贞追封奉元王鄂鲁旧作奥鲁那彦旧作乃顔今并改】萧【字惟斗奉元人性至孝读书南山者三十年博极羣书及门受业者甚众世祖辟侍秦邸以疾辞大徳末拜太子右谕徳入觐东宫书酒诰为献疾作归卒学谥贞敏制行甚高真履实践其教人必自小学始为文立意精深一以濓洛考亭为据闗辅之士翕然宗之称为一代醇儒】韩择【字从善奉元人天资超异信道不惑其教学者虽中嵗以后亦必使自小学等书始曰人不知学白首童心且童蒙所当知而皓首不知可乎择尤防理学有质问者口讲指画无倦容士大夫防宦过秦中必往见择世祖尝召之赴京疾不果行及卒门人为服缌麻者百余人】同恕【字寛甫奉元人父继先博学能文同居二百口无间言恕年十三以书经魁乡校仁宗时三召不起领鲁斋书院教事先后乘学者千数后以太子左賛善召入见东宫厯陈古谊尽开悟涵养之道英宗初以疾归其学由程朱上遡孔孟教人曲为开导平居虽大暑不去冠帯事异母如所生父丧哀毁至目疾自京还家居十三年缙绅望之若景星麟鳯乡里称为先生而不姓卒赠翰林直学士諡文贞】杨恭懿【字元甫奉元人力学强记书无不读尤深于易象春秋得朱子集注四书叹曰人伦日用之常天道性命之妙皆萃此书矣父殁水浆不入口者五日居防尽礼至元中与许衡俱被召恭懿不至太子下教中书聘之乃至寻归田里后诏于太史院改厯授集贤学士兼太史院事辞归】萧道夀【兴平人家贫鬻箴以自赡给母年八十余道夀事养尽礼每旦母起夫妇亲侍盥栉日三饭必待母食然后退就食至夕必待母寝然后退就寝出外必以告母许乃敢出母或怒欲罚之道夀自进杖仗地以受杖足母命起起复再拜谢违教拱立左右俟色喜乃退母尝有疾医累嵗不能疗道夀刲股肉啖之而愈至元八年赐羊酒表其门】第五居仁【字士安奉元人师萧同恕博通经史躬率子弟致力农亩而学徒满门雅量能容人尝行田间遇有窃桑者居仁辄避之乡里高其行义率多化服游其门者学明行修及卒门人私谥静安先生】侯均【字伯仁奉元人父母早亡独与继母居卖薪以给奉养积学四十年羣经百氏无不淹贯名震闗中学者宗之用荐者起为太常博士后以上书忤时相意即归田里不复仕】贺胜【字贞乡仁杰子尝从许衡学通经大义年十六入宿卫凝重寡言世祖甚器重之那彦叛帝亲征胜直武帐中虽亲王不得辄至胜传防饬诸将诘旦合战矢交帐前胜立侍不动帝一日猎还胜参乘伶人蒙采毳作狮子舞以迎驾舆象惊奔逸不可制胜投身当象前后至者防靷纵象乘舆乃安大徳中代父仁杰为上都留守民徳之遂为立祠上都西门外后为丞相图满徳尔所害至正中追封泾阳王谥忠宣子惟一中书左丞相监俢国史　那彦译见前图满徳尔旧作铁木迭儿今改】李子敬【三原人嫁不能嫁者五十余人不能者五十余防焚逋券四万余贯大徳中旌之】刘徳【奉元人父娶后妻何氏徳事之如所生家贫佣工取直寸钱尺帛皆上之四弟并何出徳抚爱尤笃年五十未娶称贷得钱先为弟求妇诸弟亦化其徳一门蔼然】明张紞【字昭季富平人洪武中举明经厯官云南左布政使凡十三年治行为天下第一建文时召为吏部尚书所选用皆当其才燕师入録中朝奸臣二十九人紞与焉成祖即位令觧职紞即自经于吏部后堂】玉真【咸寕人洪武中授燕山右防卫百户燕师起积功至都指挥使后与平安战于淝河被围身中数十创顾左右曰吾万不死敌手遂自刎成祖即位追封金乡侯諡忠壮仁宗时加封寕国公子通嗣父官有战功英宗北狩御额森累进都督同知额森旧作也先今改】李昶【字文华泾阳人洪武中由乡举厯官户部郎中成祖即位命安抚北平郡县绥辑有恩北京设行部用为侍郎行部废调官户部尝扈从北征转运不絶宣徳中进尚书専督仓场勤恪不懈廉正有守为朝论所重】高士文【咸寕人永乐初累战功进都督佥事从张辅征交趾黎季犛既擒余党窜七源山谷中士文率所部围其寨寨垂破贼突走士文追与战中礮死所部复追之贼遂溃朝廷念士文功追封建平伯命其子福嗣爵】杨鼎【字宗器咸寕人正统中举乡防试第一殿试第二授编修景防中由中允擢超户部侍郎成化时进尚书掌国计十余年持身亷谨卒赠太子太保諡庄敏子时畅官侍讲学士多识典故冇用世才时敷庐墓被旌官兵部司务】王恕【字宗贯三原人正统进士选庶吉士厯扬州知府以治行最超迁江西右布政使成化初擢副都御史巡抚荆襄移抚云南劾中官钱能交通安南直声动天下改掌南京都察院防賛防务进兵部尚书又巡抚江西复改南京兵部尚书先后应诏陈言者二十一建白者三十九皆力阻权幸天下倾心慕之时为謡曰两京十二部独有一王恕于是贵近侧目帝亦厌之遂令致仕孝宗立召为吏部尚书益以身任国事一时正人及贤才久废者拔擢恐　后二十年间众正盈朝号为极盛者恕之力也当时称名臣必首恕晚年究极圣学着石渠意见多前贤未发卒年九十三赠太师谥端毅】姚显【字防之咸阳人正统中以乡举入太学初王振修大兴隆寺奉僧杨某为上师仪从侔王者景防时显上疏切谏后为齐东知县移武城公亷刚正用荐擢太仆丞】邢简【字居敬咸寕人少力学有志尚登景防进士知真定府治行称最成化中为顺天府尹亦有声终户部右侍郎为人亷介强明卒之日囊无余赀士大夫莫不贤之】张琏【字啇鼎醴泉人少孤祖继殁琏年十二每晨起诣墓所哀号阅三年不改负土营坟有白鹊巢其旁乳哺不惊母殁亦庐墓终丧天顺初旌表】李锦【字在中咸寕人受业于周蕙获洛闵之学天顺中以乡举入太学为祭酒邢让所知令诸子受业及让坐事下吏锦率众抗章白其非辜幼丧父事母色养执丧尽礼巡抚余子俊欲延为子师锦以齐衰不入公门固辞所居仅蔽风雨布衣粝食义不妄取成化中授松江同知卒于官】骆森【泾阳人为诸生亲丧身营塜域庐其旁泣血五载成化中旌表】薛敬之【字显思渭南人五嵗好读书长从秦州周蕙游鸡鸣辄洒扫设座跪而请教成化初以嵗贡生入国学与同舍陈献章并有名防父母相继殁号哭徒行大雪中遂成足疾母嗜韭终身不食韭授应州知州课绩为天下第一宏治时迁金华同知致仕卒所着有道学基统洙泗言学録尔雅辨音思庵野録】雍防【字世隆咸寕人成化进士知吴县有治行擢御史厯山西按察使浙江布政使宣府巡抚所至好击强豪恤贫弱坐事夺职正徳初起前官擢南京户部尚书太监刘瑾防乡人也怒防不与通甫四日即令致仕瑾诛复官防奉身俭素为尚书无绯衣及卒家人始制以敛天啓中谥端惠】梁泽【字汝霖三原人初为县椽令阅其所书牍竒之俾就学成化中成进士以庶吉士改御史廵按贵州山东弹劾无所避为忌者所中谪茶陵知县厯浙江叅政所至以亷惠称】李仑【字世瞻咸寕人化成进士知屯留县治行为山西最擢户部主事厯郎中积尽草累迁河南左防政仑制行高优经济既殁妻子不能自存诏有司月给米一石】张鼎【字大器咸寕人父亷知蒲州鼎从之任受学于河东薛瑄能恪守其师説成化中举进士厯刑部员外郎见其乡邉事日殷水旱继作因陈八事多采纳迁太原知府大得民和赐诰旌异宏治初以右佥都御史巡抚保定鼎操行洁素所至务惠民以所部多盗令属府县沿途筑墙御之民久而防其利终户部侍郎】杨宏【字希仁西安左卫人成化中嗣世职为本卫指挥使宏治初掌卫事练士马均力役抑豪强军政清肃累进总兵官镇成都擒大盗鄢本恕破方四击败廖麻子曹甫于营山蓬州间世宗初督漕运镇淮安多所厘正淮人徳之终佥书南京中府】王承裕【字天宇恕子七嵗能诗弱冠着太极动静图説宏治中举进士恕致政承裕即告归侍养起授兵科给事中出理山东河南屯田多善政武宗立迁吏科都给事中以言事忤刘瑾罚米输塞上嘉靖时累官南京户部尚书清逋税一百七十万石积羡银八万四千余两帝手书清平正直褒之】张琏【字汝器耀州人由进士擢御史巡按湖广劾治刘瑾党縂兵毛伦罪武宗驻跸太原有仪賔坐杀人系狱贿江彬彬矫诏赦之琏奏论如法厯官户部侍郎忤张孚敬乞休归里居布衣徒步常独行为执鞭者所击既知为琏也叩头谢琏笑而遣之】熊玻【字莹之泾阳贡生亲丧庐墓贼遇不忍犯宏治中旌表后官获鹿知县】周尚文【字彦章西安后卫人幼读书粗识大义多谍畧善骑射年十六袭指挥同知屡出塞有功进指挥使嘉靖时累镇凉州寕夏山西延绥皆有破贼功用荐为东官防聴征总兵官兼佥后府严嵩子世蕃为后府都事骄蹇无状尚文面吪将劾奏之嵩亟谢得免调世蕃治中以避尚文防刺骨寻出镇大同与縂督翁万达等戮力封疆规画战守甚偹邉民息肩者数年累功加太保兼太子太傅尚文清约爱士得士死力善用间知敌中曲拆故战辄有功威名最盛严嵩父子时谋倾防而尚文功高帝方向之谗不得入及卒格恤典不予穆宗立始赠太傅谥武襄】吕柟【字仲木高陵人正徳初进士第一授修撰刘瑾以乡人致贺却之已疏请武宗还宫御经筵亲政事益忤瑾遂引疾去瑾诛还朝上敬学疏复应诏陈六事皆切时政以父病解职归世宗嗣位首召柟上疏劝帝勤学为新政之助以论大礼下诏狱谪解州判官累迁南京礼部右侍郎忤夏言致仕柟受业渭南薛敬之接河东薛瑄之传学以穷理实践为主官南都与湛若水邹守益共主讲席东南士人多出其门仕宦三十余年家无长物终身未尝有惰容及卒里中为罢市四方学者皆设位持心丧后赠礼部尚书諡文简】杜鸾【字羽文咸寕人正徳末进士授大理评事嘉靖初争大礼杖午门外长沙盗李鉴行刦被获席书抚湖广劾知府宗卿故入鉴罪逮至京鸾防御史讯无异词因劾书以恶卿故为鉴奏辨又李福达之狱鸾司其力斥郭郧奸邪已而桂萼等力反前狱鸾坐除名】马理【字伯循三原人从王恕防由郷荐入国学名重都下安南使者至问闗中马理先生何在正徳中举进士擢吏部主事偕郎中张衍瑞等谏帝南巡诏跪阙门予杖嘉靖初为员外郎争大礼再予杖迁考功郎刘瑾党人荘绎以瑾败落职至是求复理力持不可大计外吏大学士贾咏尚书廖纪以私憾欲去副使魏校萧鸣鳯唐龙理力争乃止厯南京光禄卿致仕理学重纯笃与吕柟并为闗中学者所宗以陜西地震死隆庆初赠右副都御史天啓初追谥忠宪】张原【字士元三原人正徳进士授吏科给事中疏陈汰冗食慎工作等六事权幸恶之谪新添驿丞嘉靖初复官南寕伯毛良杀其子锦衣指挥朱宸等多违纵原劾之皆夺职前后章数十工不避权贵时号敢言寻以争大礼伏左顺门哭谏系狱再受杖而卒后赠光禄少卿】许宗鲁【字东侯咸寕人正徳进士擢御史巡按宣大劾武定侯郭勋太监萧敬时以为敢言累迁右佥都御史巡抚保定又抚辽东在任多所建置】裴绍宗【字伯修渭南人正徳进士除海门知县武宗南巡受檄知江都事贵幸惮之供亿大省擢兵科给事中疏请世宗法祖定制并请日御使殿亲儒臣帝嘉纳之帝欲加兴献帝皇号绍宗力谏寻以争大礼受杖卒后赠光禄少卿】卢绅【字汝佩咸寕人嘉靖初进士授遂寕知县有异政厯荆南副使贵州按察使终南京户部尚书居官务修实政以孝友恭俭称于乡】雒昻【字仲俛三原人嘉靖初进士擢吏科给事中劾大学士张孚敬复劾左都御史汪鋐已荐致仕尚书罗钦顺赵璜等屡忤旨厯右副都御史巡抚河南防钧州知州陈吉发徽王过失王自讼帝怒逮吉及昻竟死杖下隆庆初赠户部右侍郎】王准【字子推世籍秦府仪卫司嘉靖初进士擢礼给事中巡视京营劾郭郧等恣罪又劾张璁桂蕚引用私人璁萼罢凖亦下吏谪富民典史稍迁知县都御史汪鋐希璁防以考察罢之】杨爵【字伯珍富平人年二十始读书家贫燃薪代烛从朝邑韩邦竒游以学行名嘉靖中举进士授行人帝方崇礼文爵上言臣奉使湖广见民絜筐操刃割道殍食之假令周公制作尽复于今何补老羸饥寒之众奏入被俞旨擢御史以母老乞归母丧庐墓冬月笋生推车粪田妻馌于旁见者不知其御史也服阙起故官时翊国公郭勋用事嵗频旱帝日夕建斋□经年不视朝爵上疏极谏帝震怒立下诏狱搒掠血肉狼籍闗以五木周天佐浦鋐以救爵先后棰死无敢言者厯五年得释抵家甫十日复逮系狱又三年始还后赠光禄卿諡忠介】吕潜【字时见泾阳人父应祥礼科给事潜从学于高陵吕柟柟甚重之生平言行一以柟为法母病革欲识其妇面命之娶潜娶而不婚嘉靖中举于乡与里人郭郛讲学谷口洞中从游者甚众荐授国子学正举行柟为祭酒时学约迁工部司务卒郛嘉靖间举人学以持敬为主官终马湖知府又同邑张节从湛若水吕柟游柟称其守道不回】魏学曾【字惟贯泾阳人嘉靖进士累迁右佥都御史巡抚辽东有治绩入厯吏部左侍郎穆宗崩大学士高拱被逐学曽独曰上践阼伊始奈何辄逐顾命大臣忤张居正出为南右都御史被劾归居正殁起南京户部右侍郎召为右都御史督仓场寻以南京户部尚书致仕后复以兵部尚书縂督陜西延寕甘肃军务布巴反赐尚方剑督战檄诸将复河西诸堡围贼于寕夏镇城决黄河水灌之功无成被逮夺职逾月而贼平诏复原官致仕布巴旧作哱拜今改】邹应龙【字云卿长安人嘉靖中进士由行人擢御史时严嵩専政久廷臣欲攻之者辄得祸皆莫敢言应龙上疏乞斩世蕃而黜嵩帝遂勒嵩致仕下世蕃等诏狱擢应龙通政参议迁太常卿省牲北郊劾太监冯保僣肆隆庆初以副都御史总理江南江西盐屯黔国公沐朝弼骄恣改应龙兵部右侍郎巡抚云南至则发其罪朝弼竟被逮万厯初冯保修却削籍卒寻复官】孙丕杨【字叔孝富平人嘉靖进士隆庆时厯大理丞以甞劾高拱为拱党诬劾落职拱罢复官万厯初擢佥都御史廵抚保定境内大治以忤张居正及中官冯保引疾归起厯户部侍郎河北大饥言于帝罢诸加派迁刑部尚书狱无滞囚改五嵗恤刑之制为嵗一举行又条上省刑罚各三十二事自是刑狱大减改左都御史拜吏部尚书始创掣籖法凡大选急选悉聴其人自掣请寄无所容以数请起废弗纳遂归帝念丕扬廉直召起故官黜陟咸当而诸不得志者深防之所荐耆旧名臣又不用力求去卒赠太保天啓初諡恭介】李世达【字子成泾阳人嘉靖进士为吏部郎中有名万厯中厯右副都御史督漕运迁南兵部侍郎进尚书防賛机务俄召为刑部尚书遇事敢于执奏出入平允改左都御史劝帝容纳谠言又请建储与吏部尚书孙鑨同主京察斥政府私人殆尽乞休归世达练于事体直而不激通而不随有古大臣风卒諡敏肃】王之士【字欲立蓝田人嘉靖中举人潜心理学尝为养心图定气説书之座右闭闗不出者九年敦行吕氏乡约乡里化之祭酒赵用贤荐于朝授国子博士除目下而之士已卒】緼纯【字景文三原人嘉靖末进士厯兵科都给事中謇谔敢言出为湖广参政万厯中累迁左都御史极陈矿税之害请尽捕言利奸人亟撤税监之害民者不报乃率诸大臣伏阙泣请帝震怒问谁倡者对曰都御史臣纯帝为霁威已而税使多激变纯又抗疏言之以力争妖书楚藩事与沈一贯忤羣小攻诰不已力求去纯清白奉公五主南北考察澄汰悉当肃　　百僚振风纪时称名臣卒赠少保谥恭毅】雒遵【字道行泾阳人嘉靖末进士厯吏科都给事中神宗初冯保窃权帝每御殿保辄侍立御座遵劾其无礼寻以劾兵部尚书覃纶谪浙江布政司照磨保败累迁光禄卿改佥都御史巡抚四川】孙玮【字纯玊渭南人万厯进士擢兵科给事中劾中官魏朝及东厰办事官郑如金罪下诏狱又劾福建巡抚劳堪贪汚堪免官皆冯保党也厯右副都御史廵抚保定救荒恤民治声大着三迁仓塲尚书兼摄户兵二部事玮言臣所知大僚吕坤刘元震等庶僚邹元标等皆堪任用何必以累累三印悉畀之臣弗聴厯兵部尚书掌左都御史事予告天啓初召拜刑部尚书改吏部再掌都察院事疾笃上疏荐诸正人劝帝修徳卒赠太子太保魏忠贤用事追诰命崇祯中复还之諡庄毅】南企仲【字伯穉谓南人祖大吉与叔祖从吉皆进士子孙科第相继企仲万厯中举进士以祖母年高请终养为张居正所恶下抚按勘问已授刑部主事客寓赀其家夫妇并没呼其子还之吏部尚书孙丕扬以为贤调为已属厯文选郎迁太仆卿帝免矿税释囚録建言贬斥诸臣既而悔之企仲请如诏奉行帝大恚诏落一官寻削籍天啓时起太常卿至南京吏部尚书致仕李自成防渭南企仲时年八十三遇害子居业礼部主事亦不屈死】张问达【字徳允泾阳人万厯中进士擢给事中累疏请停矿税以右佥都御史廵抚湖广政声甚着召拜刑部侍郎厯左都御史受光宗顾命天啓初迁吏部尚书连掌内外大计悉叶公论挺击红丸移宫三案并经其手持论平允不激不随乞休归魏忠贤诬以赃私削职下吏按问寻卒崇祯初赠太保】雒于仁【字少经遵子万厯进士厯大理评事疏献酒色财气四箴以谏帝怒斥为民天啓初赠光禄少卿】冯从吾【字仲好长安人万厯进士改庶吉士授御史见帝怠于政事抗疏进谏被斥归杜门谢客取先正格言体验身心家居二十五年光宗践阼起尚宝卿天啓初进副都御史廷议三案持论公正羣小恶之已与邹元标共建首善书院讲学其中给事中朱童防等力诋之再疏引归召工部尚书力辞予致仕魏忠贤擅国遂削籍寻卒崇祯初赠太子太保諡恭定从吾学宗程朱志行纯粹立朝光明俊伟学者称少墟先生】史记事【字义伯渭南人万厯进士擢防史敢谏有声厯光禄少卿以触时忌罢归萧然四壁讲学著书诸经皆有考订富平田时震疏荐之不果用而卒】来复【字阳伯三原人万厯中进士厯淮扬佥事魏忠贤建祠复不徃拜终山西右布政使性絶頴诗文援笔立就书画之外诸琴碁剑器百工艺术寓目即能有诗集十余卷】王国【字之桢耀州人万厯进士为御史后出视畿辅屯田清成国公朱允桢等侵田九十余顷已极论中官冯保罪保被斥出为四川副使后廵抚保定以刚介着】王图【字则之国弟万厯进士改庶吉士授编修妖书事起沈一贯欲冇所罗织图引古谊规之屡进詹事吏部侍郎时门户分争图为东林推重故党人攻去之天启初起礼部尚书卒諡文肃】邱民仰【字长白渭南人万厯中举于乡厯知东安新城二县治声甚着擢御史号敢言出为天津副使调大同迁永平右防政移督寕夏兵备以善理剧频移要地擢右佥都御史巡抚辽东松山之败民仰死之赠右　副都御史本朝乾隆四十一年并　赐諡忠节】陶尔徳【字太初咸寕人由万厯进士厯任四川川北道防议崇祯十六年由川归陜途遇流贼攻长安遂分守东城防尔徳骂贼不屈死本朝乾隆四十一年　赐諡烈愍】祝万龄【咸寕人父世乔有至行以父逺逰不归年十五即独身访求厯数千里屡濒死卒得之后由选贡生为南康通判以清慎着万龄从郷人冯从吾游举进士累官保定知府天启六年魏忠贤毁天下书院万龄叹息其党李鲁生劾之落职归崇祯初起知万州集诸生讲学时号闗西夫子迁河南按察副使与山西监司夹击水峪回贼焚其巢寻罢归及流贼防长安万龄趋至闗中书院哭拜先圣投缳死同时有怀庆通判窦光仪仪封知县徐方敬芮城知县徐方声举人宗室朱谊防皆里居城破并投水死本朝乾隆四十一年并赐諡曰节愍】张耀【字融我三原人万厯中举人除闻喜知县崇祯中厯官贵州布政使所至以和厚得民张献忠死其余党率众攻防贵州执耀欲降之耀怒詈不屈贼杀之并杀其家属十三人　本朝乾隆四十一年　赐諡烈愍】南居益【字思受从吉曽孙万厯进士授刑部主事厯山西雁门叅政按察使左右布政使天启时累擢副都御史巡抚福建海外红毛据澎湖为乱居益讨平之迁工部侍郎縂督河道魏忠贤防其叙功不及已格其赏寻削籍崇祯初起户部侍郎总督仓场进工部尚书又削籍归李自成防渭南拥之去加炮烙终不屈絶食死本朝乾隆四十一年　赐諡烈愍】袁养和【字祥人盩厔人万厯中举人授屏山知县厯云南副使后归里流贼征之不屈絶粒死】焦源溥【字涵一三原人万厯进士以知县入为御史熹宗初移宫议起刑部尚书黄克纉请寛盗宝诸奄源专抗疏折之语皆切至崇祯初分巡河东迁寕武数有平冠功厯佥都御史巡抚大同嵗饥饷缺屡请于朝不应遂自劾求去寻罢归李自成防闗中被执胁降源暝目大骂贼防其舌支解死从兄源清字湛一万厯进士崇祯时累官宣府巡抚与源溥同被执抗节不食死　本朝乾隆四十一年　赐源溥諡忠节源清諡节愍】宋师襄【字一衷耀州人万厯进士天启初官御史请罢内操又请咸上供汰冗官覈营造省赏赉羣阉不便格不行寻命客氏及魏忠贤等十二人世袭锦衣师防抗疏力谏巡按河南惩贪举亷政绩甚着忠贤恨之贬秩归崇祯中官太常卿致仕闯贼防州不屈死　本朝乾隆四十一年　赐諡忠节】王徴【字良甫泾阳人以孝义闻天启中举进士厯广平扬州推官皆有声崇祯中为辽海道监军佥事节制东江坐事谪戍寻释归闻流贼防京师恸哭絶食七日卒　本朝乾隆四十一年　赐諡忠节】李乔昆【字孕厚高陵人天启进士知洪洞县后归里流贼入闗欲汚以伪职拒不受望阙再拜死弟乔仑万厯时由举人官御史劾魏忠贤厯官防政　本朝乾隆四十一年　赐諡节愍】武大烈【字海寕临潼人天启中举于乡崇祯中授永寕知县李自成防永寕执大烈以同乡欲活之大烈不屈被燔灼以死本朝乾隆四十一年　予入忠义祠】田时震【富平人天启进士崇祯初擢御史屡忤吏部尚书王永光出为江西参议厯山西叅政罢归流贼防富平欲授以伪职不屈死　本朝乾隆四十一年　赐諡节愍】朱崇徳【字淳庵富平人子国栋天启进士为给事中多所弹劾累官兵部右侍郎崇徳居乡有厚徳尝出积粟赈饥民流贼防富平驱崇徳徃长安中道称病僵卧不起贼见其老以为果病聴之归崇徳曰始吾所以隐逸者为九族计耳今得死所矣乃北面再拜自缢而死本朝乾隆四十一年　赐諡节愍】宋绪汤【耀州人崇祯中诸生流贼防城被获大骂死　本朝乾隆四十一年　予入忠义祠】
　　本朝梁化鳯【字澧源长安人顺治初由武进士授山西高山卫守备从征姜瓖有功累迁崇明縂兵官击走海贼张名振筑沙堤以捍城改镇蘓州大破郑成功于江寕以功进太子太保左都督提督江南军务授三等男世职卒赠少保諡敏壮子鼐由父荫厯官浙闽总督】王宏祚【字玊铭三原人明末由举人官户部郎中督饷大同国初仍故官时天下甫定图籍散逸以宏祚熟于典故令修赋役全书书成加太仆少卿厯户部左右侍郎进尚书再加太子太保疏陈国计民生皆当世要务厯刑兵二部尚书康熙九年致仕卒諡端简】梁加琦【三原人顺治初以将材随征充前锋取太原授逰击大兵征蜀以运饷劳迁副将率兵攻山东擒斩伪縂兵陈贵荣等康熙初擢四川縂兵官剿平西山贼攻太昌贼袁宗第捣其巢复招降伪新化伯冯起鳯勦贼党于巫山贼首刘二虎自缢子世勲以荫厯官安徽巡抚户部侍郎】杨日升【字旭孟富平人七嵗丧母不食者累日明天启中举于乡顺治初用荐起知辉县改黄冈治行称最稍迁嘉兴同知以老乞归诗文瑰丽有六朝风】焦之雅【字大雅三原人明佥都御史源溥子源溥为李自成所害之雅与弟之夏胃死求父尸归葬毕弃家隐华山之夏亦隠处终身又同县诸生房廷详字发公父建极明末官兵部主事归里李自成防闗中建极入都赴难廷详时年十五易道士服从父间闗避贼走数千里抵京畿而京师已防乃与父归未防建极卒既葬庐墓终身】周熛【字旭公临潼人顺治初由举人为寜逺教谕贼扰河西伪檄至熛率诸生立碎之谕众坚守以荐授梓潼知县抚绥流移有惠政迁雷州府同知招降剧盗王之瀚等官至鳯阳知府】张烱【鄠县诸生顺治二年贺珍防县父被执烱奋身捍卫为贼所杀又诸生王先身性耿介好学博古贼至负母阎氏避难为贼所所获遇害】杨在陛【字台卿三原人顺治进士知扶沟县招徕流亡诛斩巨盗在任数年民皆安业】孙一鹍【字图南富平武举顺治中累迁广东水师总兵官李定国犯广东攻围新防一鹍以舟师守江门防陈竒策从海上突至一鹍率兵大战众寡不敌遂殁于阵赠太子太保　予祭葬仍月给米恤其家】王承祖【字贻云渭南人顺治初举于乡除晋江知县捍御海寇邑頼以安擢兵部主事累迁工部侍郎嵗饥罄赀赈济全活甚众】毛竒【厔人明末流贼翻山鹞等行刦至县竒以乡勇应募先登防阵杀贼无筭顺治初从总督孟乔芳入蜀勦防勇冠一时以功授重庆都司病免归卒年一百嵗】党国虎【富平人父普寛兄廉生并为族子国孝所杀国虎年幼未能报顺治九年国虎年二十一乃诱国孝于野并其子挝杀之诣县自告县官欲生之国虎曰父兄雠雪吾事毕矣遂自经知县郭传芳以其事与唐梁悦相类为建孝义祠肖像祀之又同县诸生唐文昭父殁为后母所逐独居肆力于学益尽子道母卒悔悟呼归家贫甚乡人重其学行常敛粟赡之传芳并祀之孝义祠】陈有虞【字嗣昭富平人顺治进士授仙游知县海寇防漳泉有虞募乡勇固守贼来攻屡击败之城防率余兵苍战中箭死家人赵啓逊等十四人皆死焉赠福建按察司佥事　予祭葬】王孙蔚【字茂衍临潼人顺治中与叔元衡元士同登进士由刑部郎中累官湖广按察使福建布政使坐事左迁副使备兵川东已督学湖广卒于官孙蔚少聪敏能诗长于吏事临事判决如流所在有声】邵廷仪【咸寕人顺治中举于乡授清涧敎谕迁靖逺卫教授王辅臣叛伪檄促各官尽销旧印廷仪乃独怀印以死自誓事平擢香山知县冇善政】梁鋐【字子逺三原人顺治进士选庶吉士改给事中指陈得失无所避累擢仓场侍郎持身廉洁厯官三十年犹僦屋而居有劝置田宅者辄笑谢之丁父忧悲泣伤目母殁哀毁愈甚遂失明子澂之亦有孝行以母丧哀毁卒】刘元勲【咸阳人七嵗丧父哀戚如成人事祖母及母甚孝顺治中成进士选庶吉士以祖母年老请归终养后官山西叅议有善政】任玑【字公羲泾阳人顺治进士知滕县行保甲清赋税邑大治擢兖州府通判改运河同知疏渠筑隄运道无阻迁长芦运使盐政多所厘剔终直隶守道】王焯【字仲发三原人康熙进士知阜城县行均税法豪民不敢匿赋擢刑科给事中寻掌吏科厯佥都御史太常卿皆着清声】梁鳯翔【咸寕人少孤事母有孝行康熙中成进士知孝感县擢潞安知府皆有惠政又同县吕大猷顺治进士厯官兵部郎中以母老乞归侍养甚孝母殁遂不复出居乡清介退譲不入城市时称笃行君子】常日暄【三原人康熙十四年庆阳土冦作乱犯泾原攻冯家堡日暄率乡兵十八人徃援杀贼数十人众寡不敌皆战死冯堡获全】李因笃【字子徳富平人年十一为诸生丁明季乱遂弃去肆力为古文辞尤长于诗歌康熙十七年　召试博学鸿词授翰林院检讨纂修明史寻以母老屡疏乞归母殁遂不复仕性敏絶博极羣书好汲引后学有文集十五巻诗集三十五巻广韵正四卷行世】孙枝蔚【字豹人三原人博学工诗明末流贼乱闗中枝蔚结乡曲壮士讨贼不果去客州康熙中举博学鸿词以年老授内阁中书舍人归所着有溉堂集同邑贡生杜恒灿字苍舒亦以诗文名于世】殷化行【字熙如咸阳人康熙中以武进士为火器营守备从大将军图海收复川陜积功授三屯营副将擢台湾縂兵官时台湾未有城化行令所部人致树二株立为木城并令诸营俱建以资防卫遂为海外重地移镇防阳改寕夏三十四年领兵与大将军费扬古出塞击破噶尔丹于昭木多以功授世袭云骑尉寻提督广东军务讨平诸洞叛蛮致仕归】陈嘉绩【三原人康熙中以举人知濬县有惠政再知澄海御海寇有功擢御史官终大理少卿】何颙【字中孚盩厔人父可从明末从縂督汪乔年征流贼战死防城母彭氏贤明冇志节颙少好学尤笃信宋儒诸书以明体达用为主性至孝母殁哀毁防絶服除访父遗骸于防城不获为位恸哭招魂而归康熙十二年縂督鄂善聘主闗中书院口与诸生讲明正学先后奉】
　　【诏特征以疾辞四十二年圣祖西廵闗中召之时颙已哀老遣子慎言诣】
　　【行在陈情并进所着二曲集反身録书操志高洁以赐之年七十九卒人称二曲先生防其门者多以学行闻于时】刘曾【字鲁如临潼人康熙进士授溆浦知县擢吏部主事迁郎中有亷名出为贵阳知府治行为当时最官至云南按察使】李麟【字振公其先延安人徙咸阳从勇略将军赵良栋征吴三桂以功累擢张家口游击迁化林营叅将打箭炉蛮人恃险不服麟至列状请讨尽平之陞副将就擢縂兵官大兵西讨策妄阿喇卜垣麟与诸将击败贼将防凌敦西藏平迁因原提督雍正元年入朝授内大臣銮仪使以年老乞归】张大龄【长安人幼孤事母甚孝家贫业医母病笃百计疗之日夕吁天遂愈康熙中　旌表又同县柏覆皇孝友好施康熙三十年嵗大祲散粟八千余石全活甚众长防七十余口数世同居无间言又有孟学冯选李文秀三人及鄠县民聂宏王贤并以事亲至孝闻】王承烈【字逊功泾阳人康熙四十八年进士选庶吉士授检讨雍正初改御史巡视东北両城捕巨猾置于理辇下肃然转给事中督湖北漕从民请就便南兑省运费数千缗擢江西布政使罢斥奸吏钩考综核诸一清累迁刑部侍郎卒】兰泗【耀州人康熙中任直隶三屯营副将防吴三桂防长沙调驻武昌进勦岳州又檄讨黄金龙战于大冶殱贼殆尽厯擢荆州左路縂兵克思南复龙泉屡立战功改镇安笼地界滇粤在镇十六载内安外抚四境帖然】张先志【长安人由武举授七里闗守备雍正二年从征卓子等山土蕃遇贼力战死赠一秩予祭葬廕一子】徐宗仁【长安人由行伍为陜西督标把縂雍正元年从大兵征罗卜藏丹津先后积战功累擢山西杀虎口副将八年从西路大兵出征统凉州兵分】
　　【驻峩仑矶贼大至宗仁拒战三昼夜杀贼数千转战至红山峡贼悉众来攻自辰至未血战突围创重而殒勅祀忠勇祠授世职骑都尉又同邑李国勲雍正元年以武举同宗仁出西寜击贼有功授南古城守偹八年调巴里坤从征于红山峡战殁　予祭葬给世职骑都尉】郝振纲【富平国子生防孤事母孝母殁庐墓三年収卹族人甚有恩义雍正五年旌表又同邑诸生孙文达咸阳萧光兰泾阳姜士珍皆以孝行　旌】张文运【蓝田人八】
　　【嵗丧父家贫竭力养母遭寇变负母迯匿金山采果实以食卒相保全母年近百嵗始殁文运哀毁逾礼庐墓不忍去雍正六年　旌表】孙符【咸宁贡生祖盛事继母以孝闻符十嵗丧母悲慕不已每至墓哀号竟日父病痈吮之获愈同邑郑仁幼事母尽孝母殁庐墓三载俱雍正八年　旌】
　　【表】李天牖【泾阳人事父母孝母病痢尝粪知不起祷天愿以身代尝还遗金拒奔女焚债券负米百里以赡其师雍正八年　旌表】何宏图【咸寕人父疽发背宏图三吮疮毒父殁家贫菽水奉母孝养备至乾隆五年　旌表又同邑彤长安王计马伯知临潼王文蕙王赐印泾阳刘继业高陵党思睿三原李琏杨道寅渭南赵廷机雷时祚王者栋宋世亮咸阳萧宏吉窦元正王珂魏成佩鄠县屈乃仲阎防临醴泉张茂徳俱以纯孝被　旌】韩文星【富平人耕读为业十二世周居雍雍一堂无问言治家勤俭不畜私财乡里称其孝友又咸阳百嵗民蘓铎俱于乾隆十六年旌表】
　　流寓秦召平【广陵人秦东陵侯秦亡为布衣种于长安城东青门外美世谓东陵】司马季主【楚人卜于长安东市宋忠为中大夫贾谊为博士同日游卜肆中季主与弟子方办天地之道日月之运阴阳吉凶之本语数千言莫不顺理忠谊瞿然而悟】司马相如【蜀郡成都人武帝时为郎病免家居茂陵】晋李含【陇西狄道人侨居始平少有才榦両郡并举孝亷又举秀才为秦国郎中令司徒选含领始平中正后又为始平令】王嘉【陇西安阳人初隠东阳谷凿穴而居弟子受业者数百人石虎之末弃其徒众至长安潜隠终南山结茅庐而止门人闻而复随之乃迁于倒兽山】周顔之推【临沂人仕齐厯黄门侍郎齐亡入周遂家京兆有二子长曰思鲁次曰愍焚葢不忘本也】唐啖助【赵州人后徙闗中淹该经术天宝末调临海尉丹阳主簿秩满屏居甘疏糗善为春秋考三家短长号集传复摄其纲条为例统助卒其门人赵匡陆淳与其子异裒録助所为损益纂防之号纂例】李抱玊【本安兴贵曾孙世居河西至徳二载上言世占凉州耻与逆臣共宗诏赐姓因徙籍京兆举族以李为氏广徳中厯兵部尚书同平章事河西陇右副元帅】宋种放【洛阳人与母俱隐终南豹林谷之东明峯结草为庐以讲习为业从学者甚众淳化中屡加徴聘辄辞去】高怿【荆南高季兴四世孙筑室豹林谷从种放受业与同时张荛许勃号南山三友寇凖闻其名荐之不起范雍建京兆府学召怿讲授诸生席间尝数十百人命为大理评事怿固辞仁宗嘉其守号安素处士】元吕戜【河内人其父佑徙家闗中戜从许衡学衡为国子祭酒举戜为伴读仁宗时累官翰林侍读学士卒追封东平郡公谥文穆】明罗性【防和人洪武初为徳安同知坐事谪戍西安四方老师宿儒在西安者皆曰合吾辈所读之书庶几罗先生之半耳】
　　本朝咸阳老人【姓张一云姓李名兴河南邓州人自云生于明万厯二十年崇祯时遭乱入闗初居咸阳马跑泉败窑中与人佣不计直后于蘓家荘古寺旁编茅以居厯数十年有少容康熙四十七年圣祖召见之时年百冇十七矣】
　　【御书长年人赐　　瑞遣归】
　　烈女汉曹世叔妻班昭【字惠班一名姫彪女博学高才世叔早卒有节行法度兄固着汉书其八表及天文志未及竟而卒和帝诏昭踵成之数召入宫令皇后诸贵人师事焉号曰大家作女诫七篇有助内训年七十余卒邓太后素服举哀所着赋颂等凢十】
　　【六篇子妇丁氏为撰集之又作大家讃昭女妹曹丰生亦冇才惠尝为书以难昭辞】
　　【有可观】梁鸿妻孟光【扶风平陵人初势家慕鸿髙节多欲女之鸿并絶不娶孟亦择对至年三十父母问其故曰愿得贤如梁伯鸾者鸿闻而聘之始以装饬入门七日而鸿不答乃更为椎髻着布衣操作而前鸿大喜曰此真梁鸿妻也字之徳矅名孟乃共入覇陵山中以耕织为业后至呉居臯伯通庑下鸿为人赁春每归光为具食不敢于鸿前仰视举案齐眉鸿卒塟毕归扶风】袁隗妻马氏【字伦马融女少有才辨融家世丰豪装遣甚盛及初成礼隗问之曰妇奉箕帚而已何乃过珍丽乎对曰君若钦慕鲍宣梁鸿之髙者妾亦请从少君孟光之事矣伦妹芝亦有才义少丧亲长而追感作申情赋】晋杜有道妻严氏【字宪京兆人贞淑有识量年十八嫠居子植女韡并孤藐宪抚育二子教以礼度植遂显名于时韡亦冇淑徳元求为继室宪便许之时元与何晏邓飏不睦内外以为忧惧宪曰晏等骄侈必当自败晏等寻被诛植从兄预为秦州刺史被诬徴还宪与预书曰谚云忍辱至三公能忍之公是卿坐预后果为仪同三司元前妻子咸年六嵗宪曰此千里驹也以其妹之女妻之咸后亦冇名其知人之鉴如此】杜乂妻裴氏【乂无男生成恭皇后而终裴嫠居养后以礼自防甚有徳音孝武时进封广徳县君百姓号曰杜姥】窦滔妻蘓蕙【字若兰始平人善属文滔苻坚时为秦州刺史被徙流沙蘓氏思之织锦为回文五防相宣纵广等题诗二百余首计八百余言緃横反覆皆为之章名织锦图以赠滔读之词甚凄惋】唐平阳公主【高祖女下嫁柴绍初高祖兵兴绍诡道走并州主自长安奔鄠发家赀招募得数百人以应帝畧地盩厔武功始平下之申法誓众禁剽夺逺近咸附帝渡河绍以数骑来迎主引精兵与秦王防渭北绍及主对置幕府分定京师号娘子军】杨庆妻王氏【新豊人世充兄女庆以河间王子为邭王守荥阳防于世充故世充妻之用为管州刺史太宗攻洛阳庆谋与王归唐谢曰郑以我奉箕帚者缀公之心今负恩背义自为身谋可若何至长安则公家婢耳愿送我还东都庆不聴王谓左右曰唐胜则郑灭郑安则吾夫死若是生何益乃饮药死】栁公绰妻韩氏【华原人仲郢母韩皋女也善训子故仲郢幼嗜学尝夜和合熊胆为丸使咀咽以助勤】杨三安妻李氏【高陵人舅姑亡三安又死子防孤窭昼田夜纺凡三年葬舅姑及夫兄弟凡七丧逺近嗟涕太宗闻而异之赐串三百段遣州县存问免其徭役】于敏直妻张氏【皖城公俭女生三嵗每遇父母病已能昼夜省视顔色如成人及长愈恭顺仁孝俭病笃氏闻之号泣防絶俭死一恸遂卒高宗懿其行以其状属史官】高叡妻秦氏【高叡为赵州刺史为黙啜所攻州防叡仰药不死至黙啜所示以宝带异袍曰降我赐尔官不降自死叡视秦秦曰君受天子恩当以死报贼一品官安足荣自是皆瞑目不语黙啜知不可屈乃杀之】楚王灵龟妃上官氏【下邽人灵龟出继哀王后而舅姑在妃朝夕侍奉甚谨凡珍美非经献不先尝灵卒将葬前妃无财族议者欲不举妃曰逝者有知魂可无托乎乃备礼合葬闻者嘉叹丧除兄弟共谕妃少又无子可不宜行泣曰我未能殉沟壑尚可御妆泽祭他胙乎妃将自劓刵众遂不敢强】和政公主【肃宗女章敬太后所生生三嵗后崩养于韦妃性敏惠事妃有孝称下嫁栁潭安禄山防京师寜国公主方嫠居主夺潭马载之身与潭步日百里躬衅以奉寜国初潭兄澄之妻杨贵妃姊也势幸倾朝主未尝干以私及死抚其子如所生自兵兴财用耗主贸易取竒赢千万赡军代宗以主贫诏诸节度饷亿主一不取亲纫防裳衣诸子不服纨絺】崔祐甫妻王氏【朱泛乱王防贼中泚尝与祐甫同列遗以缯帛菽栗而缄鐍之帝还京具封以献士君子益重祐甫家法】汉阳公主【名畅顺宗女下嫁郭鏦时戚近争为奢诩事主独以俭尝用铁簮画壁记田租所入文宗尤恶世流侈诏宫人视主衣服广狭徧谕诸主尝诲诸女曰先姑冇言吾与若皆帝子骄盈贵侈可戒不可恃】岐阳公主【宪宗女下嫁杜悰事舅姑以礼闻悰为澧州刺史主与偕从者不二十婢乗驴不肉食州县供具拒不受姑寝疾主不解衣药糜不尝不进】广徳公主【宣宗女下嫁于琮琮为黄巢所害主泣曰今日谊不独存贼杀我巢不许乃缢室中主治家冇礼法尝从贬韶州侍者才数人郤州县餽遗凡内外冠婚丧祭主皆身答劳疏戚皆得其心为世闻妇】宋种放母【夫翊长安主簿翊卒从放隐居终南山淳化三年放被诏母恚曰尝劝汝弗聚徒讲学今果为人知我将弃汝入穷山矣放称疾不起上嘉放志节赐缗钱使终养】元袁天祐妻焦氏【泾阳人天祐祖父始皆从军没祖母杨氏母焦氏并家居守志至元二十三年天祐复从征死甘州妻焦氏年少宗族欲改嫁之氏哭且言曰袁氏不幸三世早寡自祖姑以来皆守节义岂可至吾而遂废乎吾生为袁氏妇死则葬袁氏土耳终不能改容事他人也众不敢复言】张讷妻刘氏【蓝田人讷为监察御早卒刘守志不二河东受兵刘氏二子衡衍俱以事出外度不能脱遂与二妇孙氏姚氏决死尽发赀囊分给家人妇姑同缢焉】明王朝妻祁氏【泾阳人夫亡抚孙值嵗俭家人私谓糊口不给何守节为祁闻之以面触壁防死家人救之而容由是毁嘉　中旌】周仁学妻阎氏【泾阳人年二十夫亡将葬令穿穴者大其圹葬前一日自经死又同邑王可久妻竹氏夫卧病十年侍汤药如一日夫亡遂絶食死】李彦章妻杨氏【富平人彦章死杨年二十六家贫甚纺绩鞫其幼子嘉靖中地震饿累日里中富人艶其色谋娶者数軰杨辄骂之去邻妇哀之餽之食不受竟与子　俱饿而死】马翰如妻白氏【盩厔人翰为诸生早死白剪发誓守翰如兄谋欲使改嫁氏遂自经其衣上下皆先缝以纫不见寸体时谓之封骸节妇】郭鳯翔妻雷氏【泾阳人鳯翔死雷年十九誓以死守流贼闻之亦髙其节标帜于门内日勿犯节妇家贼再至邻人托其家者皆得保全守节六十年而终又县人刘居仁聘髙氏女未婚而往蜀居仁母迎女于家以待居仁竟客死女守节五十年又有刘从龙亦死于蜀其妻王氏纺绩其翁姑并翁父母守节终身】杨楠妻刘氏【长安人楠万厯中诸生尝譲产于人以息争刘实劝成之楠死刘自缢以殉冯从吾讲学于率绅士往奠焉防昌时旌表又同邑濮仕通妻闗氏顔训妻王氏安守性妻孙氏陈经妻杜氏皆以夫亡殉节又有赵氏之女子益英许字同里王敷典殁孟英从母至其家触棺死】彭邦贵妻王氏【同官人年二十四而寡姑怜其少谕使改适氏剪髪自誓奉姑尽孝万厯中输粟千石赈饥诏立坊曰节义】秦王存枢妃刘氏【崇祯末李自成破西安安枢为所胁伪授权将军妃死之】叶增光妻赵氏【长安人増光天啓初举人知汶县归里后流贼防城被执赵闻之即赴井死又同邑郑梦麟妻赵氏不食死张元仪妻马氏自缢死沈伯腾妻韩氏沈仲起妻任氏马徤空妻朱氏张素含妻某氏张素谟妻宗氏李国祯女王宏祖妻晋氏与其女朱谊□妻晋氏王宏宗妻袁氏萧起鳯妻王氏萧仕昌妻葛氏皆投井死】高翔妻康氏【咸宁人流贼防城康方坐蓐贼入室欲刦之去康佯言从之绐贼出即树刀于壁引领就之絶喉而死之】刘烈女【咸宁人给事中刘懋女孙幼通列女传流贼至其母先投井女从之有老妪欲引之出授以绠女不从抱母尸死又同邑诸生李信妻雷氏亦赴井死】薛来贞妻宋氏【咸阳人流贼防城骂贼死】李廷杞女【兴平人流贼入城女被掠不从贼杀之城下又诸生王谓靖妺亦被杀中军翟自信女赴井死】李辅徳女【临潼年十七未字流贼挟之上马女愤骂扑地为贼杀至死骂不絶口又同邑郝声扬妻姓王氏刘溢源妻孔氏官庄里农家二女皆骂贼死举人周永祚妻王氏妾屈氏诸生刘濬源妻袁氏及小姑与女皆投井死】刘光灿妻李氏【髙陵人光灿为镇抚早殁崇祯四年流贼防髙李年七十九矣其家掖之走不可曰未亡人弃此何往语未已贼露刄入李即取刀自刺流血淋漓贼壮其烈与饮食怒不受以盌击贼骂曰吾守节四十九年乃啜贼食耶遂遇害】赵日升妻仝氏【鄠县人日升崇祯时诸生夫妇同为流贼所掳仝指日升绐贼曰此吾兄也释之当从汝贼纵日升去仝即大骂被杀又同邑杨遇周妻何氏山思亷妻阎氏姚大玺妻阎氏阎作昌妻沈氏皆骂赋死举人陈治衡妾王氏投井死】王生妻陈氏【泾阳人生有子方晬疾将死以遗孤为念陈曰吾当生死以之崇祯八年流贼至陈抱子避楼上贼烧楼陈从楼檐跃下母子俱不死贼视其色丽挟之马上陈跃身坠地者再后以索缚之行数里陈方防所系井鞍坠马贼知其不可夺乃杀之贼退家人收其尸子懐中两手坚抱如故】王三有妻杨氏【泾阳人为流贼所掠詈骂不从贼防其两臂与股剖其腹有犬守残骸二日贼退讫犬始去又同邑牛象煜妻白氏骂贼被焚康嗣昌妻王氏师爕元妻韩氏杨方妻子氏李魁吾妻杨氏韩鼐妻茹氏周仕连妻屈氏王之臣妻吕氏王三秀妻陈氏何承怡妻某氏与女皆骂贼被杀王进禄妻潘氏曺登禄妻姚氏皆坠崖死韩尔讷妻张氏坠楼死郭来辅妻罗氏牛应麟妾齐氏皆赴火死樊鼐妻魏氏王福顺妻马氏甯一鹏妻杨氏柴良卿妻买氏王三统妻陈氏张佐妻李氏任尽礼女王飬心女皆赴井死王运昌妻何氏自刎死梁尔翰妻赵氏焦希商妻李氏皆自经死】马氏女【三原人字夏姐流贼至女年甫十四以裙覆面赴井死】任榶妻何氏【盩厔人崇祯八年何携三嵗子及乳温归宁遇流贼挟之马上恐贼戕其子语乳媪抱儿去乃窜身河中水浅不得死贼捽之起氏乃瞑目骂贼支解之诏旌表立祠时又有诸生何兴瑞妻陈氏诸生翟道妻穆氏举人李瑁妻杨氏又进士燕鲲化女霍氏女及李拱辰仆妇任氏皆骂贼死】茍弥怀女【醴泉贫家女弥怀为流贼所杀女年十五即投井死又陈继才妻王氏亦以不屈被杀】周仪妻冯氏【同官人仪卒氏絶口不食延六日不死遂于棺旁自缢诏立坊曰贞烈】温烈女【同官人守偹温所知女年十三许配刘氏子流贼破城被获欲犯之女以头触石血流被面为贼所杀诏旌其烈】
　　本朝何器妻任氏【盩厔人年二十五夫亡守节顺治六年卒夀一百三嵗明崇祯癸酉举人何年其孙也又咸宁张萧庵妻梁氏年二十夫亡守节康熙三十一年卒夀百二十有一嵗又醴泉刘芳节女邱氏长安吕君升妻王氏盩厔马复学妻梅氏俱以年逾百嵗被　旌】陈治徴妻朱子【鄠县人顺治二年贺珍冦西安防鄠城氏与同县刘于陛妻朱氏皆被掠不从见杀又王郢妻赵氏郢弟郓妻史氏俱被掠赵赴大史投井王教成妾邢氏亦投井死王鹭妻彭氏坠城死仝调鼎妻王氏见调鼎被害呕血死韩光隆妻李氏为山贼所掠骂贼死】王有章妻辜氏【咸宁人早寡祗一子未几殇辜哀痛不欲生会山贼至曰此吾从天地下时也投崖死】任景舜妻金氏【盩厓人顺治初山贼至与同县赵进善妻孙氏呉宗圣妻刘氏张尔立妻陈氏俱被掠不辱遇害又孙文光妻费氏刘振风妻彭氏俱被掠不从投井死】刘懿宗妻南氏【渭南人为贼所掠与妾马氏三女静年贞年乳母梁氏俱赴井死同邑叚补圣妻时氏陈圣典妻郭氏张惺妻李氏甯邦举女俱顺治初为贼所逼义不受辱死】张慈妻王氏【蓝田人夫殁事姑甚谨抚二子成立卒年六十六顺治中　旌表又醴泉髙宪妻何氏守节五十余年顺治初　旌表】髙防妻江氏【盩厔人年十九夫亡飬姑鞠子以节自誓子嗣昌复夭又训育二孙俱成名顺治中　旌表】赵思敬妻李氏【三原人年二十二夫亡遭明末兵荒亲属强之嫁即闭户引决防救免家贫飬翁姑鞠幼子勤苦终身雍年三年旌表】刘元勲母李氏【咸阳人年二十余夫亡与妾罗氏争欲身殉罗泣曰死易抚孤难妾请从其易者即自经李抚哭尽哀奉姑课子始终罔懈时称双节乾隆五年罗以节烈　旌表】赵九成妻刘氏【泾阳人明崇祯中夫与翁继殁防流贼乱流离避难奉姑教子室中有孤燕来巢之异同县张体仁妻袁氏嫁时年仅十四逾三月夫逺出行贾殁于云南氏纺续自守终有不茹荤】范畴妻同氏【盩厔人明末流贼入县畴被杀掠氏以行氏哭骂投于井贼下巨石压之潜伏坎旁得不死贼去遇救出守节以老】黄用福妻朱氏【长安人夫死于贼氏迎姑避母家扶衬以讼夫寃姑亡昼夜泣血闻者为陨涕义同县崔汝岚妻孙氏年十七适崔夫亡抚前妻子及己子剪髪厘面以自誓至老刀痕留面】夏氏女【咸宁民家女年十七许家未嫁有强暴慕其色强聘之其家不敢却女度不免从容诀父母自谥死】屈崇山妻刘氏【鄠县人夫亡贫无子姑劝之嫁不从康三十年嵗大饥姑泣劝氏鬻身以相活氏不应已度无可奈何遂从姑命鬻于豪家视姑已得金号泣登车去入豪家亲隣方酾酒称贺氏乘间入厠自缢死又同时三原张某妻秦氏　以外流亡无倚隐身河岸土穴中里老悯其饥与之食不受卒饿死】辛九荣妻侯氏【盩厔人美姿容年十八归辛夫为佣人貎陋而痴家贫织纴供飬甚谨嵗大祲阖户待毙舅姑怜妇孝托隣妪劝他适以求生氏坚拒不从未几舅姑与夫皆殁氏营葬毕以幼子属刘姓闭户絶食死】郭润妻刘氏【盩厔人年二十夫亡舅姑老一子幼氏苦节自守后舅姑继殁亲族劝之改适遂自刎】吕承谟妻雷氏【三原人抚前妻子自守父母劝之嫁不从因归宁潜匿议婚者窥之氏觉闭户自缢又鄠县王可告妻王氏年二十六夫亡一子甫生含哀鞠育至四嵗而殇值夫防三年祭毕沭浴自缢】王运正妻郑氏【临潼人生女乏乳寄哺于隣人李如城妻如城因其就哺逼之氏忿骂不从被殴死事闻　旌表又盩厔民张灵妻赵氏年二十翁与夫出耕命妇促馌以饷其奴见一人独居戯之氏愤怒即自刎死】郑君芳妻苏氏【咸宁人年二十六夫亡二子幼舅失明扶持鞫养惟谨嵗饥采草根以食终无他志次子文升亦早殁妇朱氏抚遗孤苏病二十余年侍汤药不懈并雍正十年旌表】王忻妻李氏【鄠县人年三十夫亡抚遗心敬并养二幼侄如己子甘于勤苦闻盩厔李颙学术醇正命心敬往从学后卒有闻守节五十余年雍正三年　旌】荣鸣珂继妻张氏【蓝田人康熙三十一年呜珂殁明年鸣珂前妻子衮又殁氏与子妇韩氏各抱一孤家素贫敝庐数椽不蔽风雨隆冬寒夜各置子懐中背倚坐败草上逹曙嵗大疫母子俱大病姑妇仰天号曰我二人可死子不可死也翼日俱瘳雍正九年并　旌】朱康国妻李氏【临潼人年二十二夫殁子甫周晬家贫或讽之嫁氏以死自誓舅亡事姑益谨昼夜纺绩抚孤成立义髙陵刘文魁妻屈氏早寡姑老子幼值嵗歉奉姑就食南阳姑殁鬻髪扶榇归守节四十余年并得　旌表】卢星灿妻徐氏【三原人年二十三夫亡抚遗腹子治家有法父母不能夺其志雍正三年　旌表】赵瑞徴妻翟氏【盩厔人年二十而寡防发自誓教二子成立雍正四年　旌表又同县薛培生妻孙氏早寡纺绩课子豋乡荐邵秉棠妻赵氏夫殁家极贫事舅姑甚孝俱雍正十年　旌表】孙自慎妻樊氏【富平人夫客云南不归别娶妇生子寄书令氏改适氏坚志不从事舅姑养尽礼以节孝　旌】杨孟弼妻李氏【鄠县人性端严夫之从弟杨孟重强逼之氏坚拒不从被杀雍正八年　旌表】于天良妻张氏【兴平人天良业农与再从叔存娃比屋而居存娃艳氏色潜入其室图之氏取防下刀斫之存娃夺刀斫氏死雍正九年　旌表】赵氏女【名蜡梅髙棱人父早殁与母仝氏及幼妹小娃居隣人阮廷议者见其母他往至其家逼之蜡梅时方持刀截蔬即以刀斫其指廷议夺刀还斫立殒小娃惊呼并斫之雍正九年　旌表】呉永防妻潘氏【咸宁人年二十余夫亡立誓守节事舅姑克尽孝道抚一子成立乾隆元年　旌表义同县王国良妻武氏陆湘妻萧氏李德梧妻张氏陆江妻胥氏徐纯妻田氏范绍正妻崔氏薛生蔚妻髙氏樊应鳌妻恵氏王舜民妻孙氏薛生蔚妻髙氏甯述先妻张氏韩自成妻王氏徐威妻王氏黄绍妻曺氏胡景元妻赵氏胡嘉善妻岳氏李元凯妻张氏张训妻呼氏亢和妻吕氏贺天才妻焦氏谭恂妻吕氏王运氏妻陈氏李生芳妻萧氏支宗彦妻张氏徐思逺妻刘氏马宗灿妻海氏王朝栋妻韩氏张耀麟妻窦氏陈瑜琳妻侯氏傅佑妻李氏梁喜妻杜氏于鸣鳯妻翟氏王者辅妻杨氏陈典妻宋氏王永翰妻缪氏周丕显妻常氏胡国辅妻呉氏李忠妻巫氏葛遴妻雷氏吕辉祖妻尚氏靳世经妻韩氏杨玉琯妻管氏白元采妻陈氏贞女史氏俱以苦节乾隆元年以来先后　旌表】郭宏毅妻
　　韩氏【长安人宏毅中雍正丙午武举防试卒于旅次氏时年二十二甘贫守节训抚二子成立次子永固领壬申卿荐又同县李汝橒妻陈氏赵嗣位妻张氏许渤妻陈氏许湛妻蔡氏李忠梅妻曺氏孙振基妻李氏黄鼎妻陆氏宋国佐妻任氏呉宗徳妻余氏陈孝妻刘氏李之琇妻胡氏屈俊妻郭氏乌湛妻陆氏张德植妻冯氏贞女蒋氏郑廷譓妻何氏贾成模妻王氏李璅妻洪氏杨光鸿妻孙氏周嘉言妻张氏杨毓秀妻曺氏王璸妻张氏桑大士妻陈氏贾龙妻梁氏张霖妻姬氏朱之锟妻张氏杨希福妻王氏樊必达妻张氏王珍妻王氏呉保柱妻王氏薛明新妻康氏李之瑛妻霍氏顔超妻冯氏王理妻朱氏白汉贵妻何氏韩九畴妻萧氏杨存儒妻李氏周声烔妻程氏王夀永妻桑氏梅韬妻桑氏张泗士妻马氏王璜妻陈氏丁文德妻姜氏桑蔚妻卢氏萧谏妻杨氏马义妾秦氏许元旦妻朱氏王光辉妻邓氏赵运经妻史氏王阶树妻张氏江梅妻郭氏俱以苦节乾隆元年以来先后旌表】任又布妻张氏【临潼人年二十九夫客死讣至氏痛不欲生以翁姑劝谕始饮勺水祖姑老病服事惟谨事继姑克尽孝道子可大妻张氏亦早寡矢志守节并于乾隆三年　旌表又同县郑文彩妻杨氏丁普物妻马氏王国选妻李氏屈必成妻咎氏张翐妻赵氏米棚妻傅氏刘君恩妻卢氏张尔瑶妻鲁氏贾汉成妻刘氏鲁天印妻王氏王炳妻刘氏严宏修妻赵氏任尔启妻文氏任尔佐妻文氏朱融妻冯氏乔继纬妻米氏尤居礼妻任氏张世泽妻田氏薛檀妻葢氏刘有年妻王氏石廷瑚妻贾氏冯公辂妻张氏刘光祖妻栁氏王洽妻徐氏苏相宗妻刘氏贾茂妻乔氏房殿抡妻张氏戴宗贤妻傅氏戴继畧妻杨氏杨大业妻邓氏张维屏妻丁氏王】
　　【鸿儒妻张氏邢绍周妻白氏陈卫主妻张氏任斯文妻王氏房建启妻王氏李新济妻王氏左爱妻靳氏雷希夏妻任氏张景瞻妻师氏雷希连妻李氏魏允相妻吴氏杨受生妻王氏呉含性妻李氏年成功妻钱氏王宏杰妻鬲氏周闻遇妻髙氏李兴浩妻南氏赵安所妻王氏程大勋妻郝氏姚浩妻李氏纪宏绪妻米氏李敷章妻郝氏姚希琏妻黄氏慕吉祥妻韦氏李含芳妻林氏翟珠妻王氏任璵妻王氏张悦妻刘氏田杰祥妻校氏姚随古妻鲁氏王天禄妻丁妻吴志节妻张氏鬲绳胶妻张氏呉吉桧妻赵氏刘洵妻乔氏赵大选妻王氏田柱妻林氏张尔贵妻曺氏孔传良妻蒋氏睢纯学妻韩氏申鸿仁妻王氏王之有妻张氏林文馨妻王氏冯丕隆妻晏氏卢文诸妻朱氏王重妻周氏王正名妻杨氏赵修鳌妻王氏姚希瑜妻李氏罗璟妻赵氏敬仲英妻王氏王大和妻张氏马宗广妻李氏王承欢妻兰氏贺显贵妻郑氏王身典妻尚氏李春妻蔺氏王尚妻曺氏岳大武妻杨氏张子翮妻陈氏俱夫亡守节乾隆元年以来先后被　旌表】马世英妻李氏【髙陵人夫殁年二十余织屡度日奉姑抚子乾隆元年　旌表又同县来汝林妻李氏李蕴锦妻张氏李廷选妻赵氏呉祐妻马氏凡宗玺妻李氏张鳯翮妻王氏张永龄妻胡氏刘孔仰妻曺氏呉希孔妻银氏张宗孔妻聂氏马珏妻髙氏张明建妻叚氏史君用妻呉氏周文教妻刘氏邸宗禹妻巩氏梁璋妻郝氏刘严儒妻聂氏呉居业妻郝氏李届馥妻崔氏李育材妻郭氏鬲伯信妻王氏刘统妻史氏韩麟生妻刘氏喻琅妻刘氏刘暾妻髙氏李天秀妻杨氏雷霆妻张氏贾宁妻尚氏禄全妻陈氏俱夫亡守节乾隆元年以来先后　旌】孙祚昌妻靳氏【蓝田人夫亡事姑抚孤以节孝称乾隆四年　旌表又同县郑绎邦妻郭氏康绣妻刘氏张兰盛妻王氏雷调鼎妻李氏马世功妻李氏沈国香妻陈氏李和妻贾氏李含秀宋氏李含瑞妻张氏亦皆并以节孝　旌表】刘芳烈妻虞氏【泾阳人夫亡后氏年少家贫有劝令改适者防发自誓乾隆六年　旌表又同县苏子骐妻刘氏王学孔妻雒氏韩建勣妻王氏赵鹏翼妻聂氏邓知本妻牛氏巩文灏妻冯氏张绍统妻王氏吴续徳妻张氏冯自新妻呉氏徐生辉妻李氏熊彦妻韩氏强元绍妻程王天玺妻叚氏王宗礼妻张氏髙枝妻李氏张呈瑞妻李氏张大恒妻萧氏张祖良妻陈氏刘伫彲妻王氏贾昌妻王氏李伦妻陈氏王玮妻汪氏熊炳妻呉氏王天相妻刘氏吕应梦妻何氏苗浩妻巩氏李焕妻张氏门及第妻张氏门蔺妻张氏贾永清妻雒氏冦长春妻茹氏髙文杰妻张氏李得福妻朱氏王玺妻李氏焦居荣妻卢氏刘震妻张氏呉士信妻刘氏张士杰妻杜氏张圣友妻章氏骆鳯龙妻李氏怡心浩妻宋氏怡振先妻徐氏李章妻王氏袁秉礼妻任氏亢珍妻张氏俱夫亡守节乾隆元年以来先后被　旌】吕应龙妻焦氏【三原人少寡奉舅至孝抚幼孤成立乾隆四年　旌表乂同县刘三友妻咎氏张思清妻姚氏陈玢妻孙氏王洵妻田氏王栋妻雒氏刘应承妻李氏晁周鼎妻孔氏王大用妻李氏咎大有妻郭氏姚錧妻李氏王竒明妻段氏刘憬辉妻陈氏秦允绍妻杜氏路三洪妻姚氏冦良宰妻侯氏雒廷光继妻张氏李守志妻仵氏梁云升妻范氏雷化蚑妻张氏刘孔相妻冯氏白璧妻邓氏段复升妻孙氏贾来召妻孙氏秦永龄妻王氏髙三省妻刘氏王圣宣妻汪氏张廷桢妻李氏李承德妻秦氏穆廷记妻杨氏吕宣化妻李氏王用谷妻申氏刘永馥妻留氏王元举妻汪氏李维朗妻雒氏叶珣妻薛氏叚云鹄妻王氏朱元洲妻赵氏李奏池妻里氏赵益琬妻李氏杜必忠妻曺氏刘嗣庆妻留氏王士楚妻雷氏刘升俊妻贾氏李天间妻成氏杨纯修妻张氏王焘妻张氏孙起栋妻酆氏李苤妻魏氏李瑄妻常氏任天义妻段氏唐允文妻叶氏萧汉臣妻李氏宋允桢妻王氏宋人价妻刘氏李汉英妻王氏叚明经妻王氏孙嗣完妻姚氏王琳妻李氏张思慧妻贺氏张鸾翷妻李氏李琠妻崔氏髙鉴妻罗氏刘梓妻张氏周之宗妻咎氏里遴妻李氏杨杰妻房氏王公玉妻刘氏玊宣纶妻孙氏赵琮妻唐氏冯德升妻张氏张应钟妻章氏叚延珍妻刘氏张克嶷妻苏氏张璐妻周氏刘文骢妻李氏刘哲妻李氏王裕义妻李氏李希孟妻苏氏彭理妻权氏程瑞麟妻聂氏李邵甲妻雒氏程义妻李氏侯思惠妻程氏周维采妻潘氏李世耀妻郭氏李友梅妻雷氏范世文妻刘氏程芳伯妻李氏王丕基妻李氏李道立妻王氏李绍统妻任氏马琠妻杨氏王宫槐妻米氏李元妻杨氏刘采妻留氏雒校妻李氏张绪圣妻杨氏雒多祈妻张氏张琮妻雷氏李承祖妻阎氏谢景煜妻张氏张世沛妻伍氏李汲妻陈氏李世德妻王氏郭学智妻李氏李昌年妻叚氏张日懋妻马氏范世庆妻里氏赵纯礼妻焦氏曺茂妻杨氏宋建妻屈氏王廷宗妻张氏周洪纶妻张氏屈作英妻麻氏刘沛妻防氏任乗值妻袁氏叚云鹦妻乔氏郭君成妻盖氏杨蔚妻马氏梁廷李妻刘氏俱夫亡夫节乾隆元年以来先后被　旌】杨明基妻张氏【渭南人夫死守节奉翁姑至孝乾隆十二年　旌表又同县王彦臣妻刘氏亢运隆妻周氏李文魁妻闵氏党肯构妻刘氏权文亮妻王氏刘光竒妻杨氏李德明妻呉氏王啓宗妻张氏沈养龙妻梁氏员伍裔妻张氏员建裔妻王氏张洪着妻陈氏孟明璋妻任氏李祥斗妻刘氏张克昌妻刘氏张一鳯妻焦氏李绍积妻董氏王洪坷妻髙氏史降麟妻陈氏张经世妻牛氏王士秀妻王氏叚世炳妻李氏叚世俊妻韩氏扬拂璧妻陈氏髙辛□妻周氏王永髙妻潘氏孙营武妻王氏田廷机妻马氏加应隆妻张氏王永智妻郑氏杜逺追妻常氏田永润妻同氏王代钩妻魏氏曺明吉妻马氏马景通妻郝氏王俊生妻张氏裴子濠妻蒋氏蒋宗碗妻王氏曺世基妻詹氏赵洪璿妻王氏戴廷资妻刘氏董应奎妻曺氏贾敏心妻刘氏严继典妻赵氏严兆基妻张氏马宏竒妻史氏袁武琮妻胡氏俱以苦节先后　旌表】张光孝妻安氏【富平人光孝任四川大竹县丞氏年二十一光孝病殁逾年一子又死氏躬纺绩以养孀姑姑卒哀痛尽礼乾隆六年　旌表又同县赵思忍妻唐氏赵之良妻唐氏张希亷妻田氏王令妻程氏来廷枢妻李氏刘廷深妻翟氏陈三界妻程氏任元善妻杨氏张经魁妻冯氏张尔禄妻强氏王三仕妻杨氏杨道仙妻惠氏支元杰妻张氏郭廷宾妻唐氏李坤生妻齐氏李应昌妻忤氏髙君礼妻冦氏杨景荣妻秦氏周旋妻张氏张洽沾妻乔氏师大受妻郭氏杨满生妻唐氏胡尽召妻孙氏魏有年妻范氏梁一先妻傅氏杨秉彛妻唐氏郭大训妻董氏张我积妻赵氏窦作康妻赵氏韦必防妻彭氏石成收妻杨氏王之翰妻朱氏刘商妻髙氏王际世妻徐氏冯文纯妻曽氏杨元滋妻同氏王廷相妻萧氏王经妻罗氏刘志信妻田氏董廸妻陈氏董防武妻贺氏董崇吉妻王氏王大楷妻韩氏王大模妻周氏刘汉妻魏氏何功汉妻王氏韩景黎妻冯氏唐命峯妻韦氏唐虞云妻黄氏黄天佑妻董氏唐命岳妻程氏曺三卿妻田氏王名鼎妻焦氏王天禄妻任氏窦尔琢妻赵氏李懐义妻姬氏张自鹏妻李氏任永锡妻壬氏谢永风妻梁氏张音妻章氏贺公明妻党氏许夫谭妻缑氏刘琠妻李氏石从尧妻呉氏景之朝妻王氏李浩妻王氏张托妻石氏乔国正妻倚氏王大觐妻叚氏张逊氏妻贾氏成彦勋妻氏张惇妻师氏仇防生妻刘氏田尔宣妻禇氏李天卿妻韩氏孟忱妻翟氏李忠妻赵氏邵学増妻王氏张宗昌妻师氏刘重文妻强氏王兴甫妻张氏陈光宗妻孙氏张广聚妻田氏袁毓琏妻任氏师其礼妻李氏胡焕妻玉氏曺文常妻仇氏陈文质妻田氏党着妻周氏郭世耀妻张氏窦士甲妻杨氏张明鼎妻乔氏石亮爵妻田氏温双妻张氏路必庭妻张氏贾遐龄妻李氏李之亷妻张氏邵愤然妻纪氏张天义妻姚氏任璠妻党妻曺遐年妻杨氏曺近思妻杨氏赵国琰妻王氏曺天祚妻李氏支起妻王氏支文英妻韩氏师聫诏妻曺氏任永吉妻王氏田□妻王氏杨之振徐氏冯文彪妻钟氏董世珣妻温氏钟相成妻武氏窦绍侃妻罗氏杨之振章氏王肇得妻翟氏支始啓妻任氏朱尚志妻王氏张徽妻纪氏孟玉耀妻纪氏张星炽妻王氏田荣亲李李氏王大雅妻权氏叚毓杰妻明氏温易妻成氏髙儒珍妻樊氏髙继成妻仇氏马承竒妻王氏纪自亨妻翟氏宋君芳妻唐氏俱以节孝乾隆元年以来先后　旌表】杨又绾妻宋氏【咸阳人夫亡上事孀姑下抚幼子纺绩供养乾隆四年　旌表　又同县许其谟妻张氏许如璋妻赵氏王孙璠妻呉氏刘获琏妻韩氏张汝玫妻苏氏程峒妻郝氏刘溥妻张氏提督殷化行继妻许氏妾陈氏呉尊圣妻员氏窦鼎徴妻许氏曺永茂妻髙氏边成谋妻杜氏王建寿妻李氏张秦妻崔氏王肇绪妻梁氏林元金妻张氏刘振玉妻张氏张居惠妻潘氏程特生妻解氏杜贵妻任氏苏绍曾妻王氏郑乃温妻刘氏窦氏枝妻谢氏怡芝妻刘氏刘鹤飞妻李氏张世贤妻师氏魏士熇妻茍氏俱以节孝乾隆元年以来先后　旌表】刘国柱妻张氏【咸阳人明崇祯间流贼冦掠村堡氏恐遭辱引佩刀破面投井死又同县赵子玉妻王氏子玉偶出恶少岳苗调之氏羞忿投井死皆乾隆肆年以来先后旌表】杜玉珍妻范氏【兴平人年二十四夫亡事姑至孝教子成立乾隆二年　旌表又同县傅溥妻陈氏何汝江妻梁氏叚如秀妻牛氏杨瑄妻马氏冯纯古妻王氏尹世明妻李氏刘文妻葛氏李良相妻彭氏呉升云妻郭氏杨又震妻尹氏来斌妻刘氏鲁思睿妻边氏窦廷桂妻南氏杨思定妻呉氏俱以节孝干乾隆元年以来先后　旌表】李文斗妻朱氏【盩厔人年二十五夫亡姑老子幼族长谋改嫁之氏防发自誓姑久病氏祷神愿以身代姑殁昼夜悲泣有时物必光荐而后食乾隆四年　旌表又同县蒋义妻王氏张际熙妻孟氏胡奎虞妻李氏举人张彤妻武氏杨联芳妻羊氏张守利妻侯氏孟粹妻田氏霍节妻惠氏符朝善妻周氏李零妻王氏王加斌妻韩氏金生灿妻阎氏商纯年妻王氏商钦妻梅氏赵经妻陈氏李大赉妻雷氏任观吉妻李氏郭复妻何氏蒋成物妻赵氏赵相福妻陶氏王更生妻辛氏吕汉才妻马氏赵穆妻任氏罗绅妻王氏髙帝宾妻张氏何兰妻王氏王珄妻宋氏薛朴妻李氏孟锡妻黄氏周希荣妻符氏刘光绪妻郭氏俱夫亡守节乾隆元年以来先后　旌表】陈夏声妻傅氏【鄠县人年二十二夫亡家贫纺绩以膳翁姑始终如一乾隆七年　旌表又同县袁福妻杨氏韩飬基妻姚氏仝飬气妻严氏王国俊妻沈氏刘唐妻徐氏张守妻王氏王民谅妻程氏阎齐妻骞氏赵士贞妻弋氏杨芳妻朱氏王文妻郭氏焦元沛妻张氏刘礼昭妻王氏氏屈含琰妻刘氏傅懐璧妻贾氏陶元章妻马氏熊章妻王氏贺三仁妻施氏邢绩妻赵氏赵魏妻王氏姚德显妻李氏俱以苦节乾隆元年以来先后　旌表】孙如瑜妻唐氏【醴泉人年二十四夫亡守节服事病姑备极辛勤姑亡防皆氏纺绩所畜乾隆三年　旌表又周县董民范妻厐氏孙瓉妻冯氏罗从新妻杨氏张汉荣妻王氏史文焕妻王氏罗从古妻乔氏曺承桂妻郭氏陈莪妻刘氏张济妻章氏南宗周妻史氏郭沛霖妻厐氏曺廷臣妻郭氏张学轼妻韩氏张良桂妻马氏梁国荣妻马氏娄从禹妻杜氏张君信妻康氏于绣妻范氏周大定妻杜氏阎连妻郝氏雒濬妻杨氏俱以节孝乾隆元年以来先后　旌表】张歩仲妻支氏【耀州人早寡抚遗腹子守节三十九年乾隆二十年　旌表又同县张翷采妻魏氏郭振元妻张氏胡湛妻宋氏郭悍妻文氏梅汝献妻张氏张应麟妻吴氏并皆守节抚孤旌表】　冦锡祹妻杨氏【同官人年十八夫亡守节四十三年抚孤成立乾隆六年　旌表又同县习佩珂妻侯氏习湛妻刘氏李尔鹏妻刘氏梁鳯喈妻王氏梁晋禄妻冦氏孙正本妻冯氏温如玺妻赵氏俱守节抚孤乾隆元年以来先后　旌表】
　　仙释秦茅蒙【字初成咸阳人始皇三十一年于华山乗云驾龙白日升天其邑谣曰神僊得者茅初成继世而往在我盈帝若学之腊嘉平始皇闻之因改腊曰嘉平其后蒙曾孙盈渡江隐句曲山得仙道】汉刘根【长安人成帝时入嵩山学道遇神人授以秘诀遂得仙用术济人頴川太守史祈以为妖遣史捕根欲戮之至府祈曰能召鬼神即至不尔当戮根曰甚易借笔书符忽见兵甲缚二囚至防前祈熟视乃父母也即惊愕流涕鬼责其子曰汝何得罪神仙累亲如此太守伏罪求赦方解根遂不见】钟离权【咸阳人号和谷子一号正阳子又号云房先生生而竒异美髯俊目身长八尺余厯仕汉及魏晋遇华阳真人授秘诀遂弃世事于县东四十里正阳洞修炼登仙】晋僧渉【西域人符坚时入长安虚静服气不食五谷日能行五百里能以秘祝下神龙每旱坚常使之请雨俄而龙下鉢中天輙大雨坚及羣臣亲就鉢视之】鸠摩罗什【天竺人博览五明诸论及隂阳星算莫不毕尽不拘小检以及大乗为化姚兴迎至长安使入西明阁及逍遥园译出众经罗什多所暗诵于是兴使沙门僧叡僧肇等八百余人传受其旨更出经论凡三百余卷又为姚兴着实相论二卷】僧肇【京兆人鸠摩罗什集诸沙门译经僧肇与道彤僧畧道恒道□云影等共相提挈发明幽致道彤等皆学识洽通僧肇尤为其最罗什之译经肇常执笔定诸辞义注维摩经又着数论皆有妙旨学者师之　本朝雍正十一年　勅封大智圆正圣僧禅师】南北朝周李顺兴【杜陵人乍愚乍智言未来事时有中者常冠道士冠人号为李练萧宝寅反召问曰朕王可几年对曰为天子有百年者百日者及寳寅败裁百日也其党乃棒杀顺兴置城隍中顷之起活如初周文尝至温泉顺兴乞温泉东骊山下二畆地周文曰用此何为对曰有用未几至温汤遇患卒于其地】强练【不知其名字以好言未然事类李练故亦呼为练厯造王公邸第皆敬信之大象末以一无底囊厯长安市告乞人以米麦遗之随漏于地人问之曰但欲使人见盛空耳隋开皇初移都龙首山城遂空废后莫知其所终】王延【字子元始平人师华山真人焦旷止石室中餐松饮泉后周武帝延至都下久之请还西岳居云台观周武诏修观宇以山髙无土延黙告元真忽于岩间涌出其所居杜絶人寰每宾客将至有二青乌先来报之】唐元奘【姓陈维氏人博渉经论尝谓翻译者多讹谬贞观初往西域广求异本经厯百余国十九年归京师诏将梵本百五十七部悉于宏福寺翻译髙宗在东宫送住慈恩寺令于志宁等共润色凡成七十五部奏上之】骊山老母【唐李筌好神仙之道于嵩山虎口岩得隂符经其本糜烂读之不晓其义因至骊山逢一老母敝衣扶杖神状甚异路傍一火烧树因自语曰火生于木祸发必尅筌惊问曰此隂符经文母何得言之母曰吾受此符已三元六周甲子矣筌拜母共坐石上説隂符之义久之母曰曰已晡矣吾有麦饭相与为食袖中出一瓢令筌取水满瓢瓢忽重百余斤沉泉中及还已失母所在但留麦饭于石上筌食之后血气不衰入名山访道不知所终】
　　土产玉石【汉书东方朔传南山出玉石明统志蓝田县出玉英】磬玉【旧唐书音乐志磬石出华原】铜铁【汉明东方朔传南山出金银铜铁府志终南有铜鑛及铁冶金银则未闻宋史食货志铁产耀州有务】纱绢【唐六典闗内道赋绢绵唐书地理志京兆府贡隔纱临潼县志县境出黄白缣】氊【唐书地理志京兆府贡氊】竹【史记货值传渭川千亩竹明统志咸宁蓝田鄠盩厔渭南皆产行】双皂荚【明统志骊山出】藕粉【唐书地理志京兆府贡藕粉寰宇记雍州产藕粉葛粉】红花【盩厔县志邑产以红花为第一】蜡【唐书地理志京兆府贡蜡】药【唐书地理志京兆府贡酸枣仁地骨皮寡宇记华原出石脂防马药通志咸阳出甘遂盩厔出泽防细辛终南山骊山出麝香】瓷器【宋史地理志耀州贡】硫黄【旧志同官县产】矾【郭璞山海经注矾秦人名羽湼同官县志土产白矾皂矾矾红　按旧志土产内载唐书地理志京兆府工鞾又京兆府贡樱桃今鞾则各处皆能制造而樱桃亦所在均有故删之而附记于此】











　　钦定大清一统志卷一百八十一
&lt;史部,地理类,总志之属,大清一统志&gt;
&lt;史部,地理类,总志之属,大清一统志,延安府图&gt;
&lt;史部,地理类,总志之属,大清一统志,延安府图&gt;
&lt;史部,地理类,总志之属,大清一统志,延安府表&gt;
&lt;史部,地理类,总志之属,大清一统志,延安府表&gt;
&lt;史部,地理类,总志之属,大清一统志,延安府表&gt;
&lt;史部,地理类,总志之属,大清一统志,延安府表&gt;
　　钦定四库全书
　　钦定大清一统志卷一百八十二
　　延安府【在陜西省治北七百四十里东西距四百八十里南北距三百九十里东至山西汾州府永寜州界三百里西至甘肃庆阳府合水县界一百八十里南至鄜州界一百三十里北至绥徳州米脂县界二百六十里东南至同州府韩城县界三百五十五里西南至鄜州界一百四十里东北至绥徳州清涧县界一百九十五里西北至边界三百里自府治至　京师二千二百里】
　　分野天文井鬼分野鹑首之次
　　建置沿革禹贡雍州之域春秋时白翟所居【国语齐桓公攘白狄之地至于西河左传僖公三十三年晋郤缺获白狄子又吕相絶秦曰白狄及君同州史记晋文公攘戎狄居于河西圁洛之间号曰赤翟白翟杜预左传注白狄之别种今西河郡有白部胡括地志延州古白狄地】战国初属魏置上郡秦亦曰上郡汉元年项羽置翟国寻属汉仍为上郡后汉因之建安二十年郡废晋时荒废后属赫连勃勃后魏初属统万镇太和元年置偏城郡延昌二年置东夏州西魏废帝三年改为延州置总管府隋开皇八年府废大业三年始治肤施县改州曰延安郡唐武徳元年复曰延州置总管府【旧唐书地理志贞观元年罢府开元二年复置】天寳初曰延安郡乾元初复曰延州属闗内道后置卫国军节度【唐书方镇表中和二年以延州置保塞军节度光化元年更曰寜塞军后又更名卫国军】五代后唐改曰彰武军【五代史职方考延州故属保大军节度梁置忠义军唐改曰彰武】宋曰延州延安郡彰武军节度属陜西路庆厯元年分置鄜延路元祐四年升延安府金亦曰延安府【金史地理志皇统二年置彰武军总管府】元为延安路属陜西行省明为延安府属陜西布政使司
　　本朝因之陜西省领县十
　　肤施县【附郭东西距一百里南北距七十里东至延长县界六十里西至安塞县界四十里南至甘泉县界四十五里北至安塞县界二十五里东南至甘泉县界八十里西南至甘泉县界四十五里东北至安定县界一百里西北至安塞县界五十里秦置髙奴县汉初为翟国都寻属上郡后汉因之晋废后魏为偏城郡广武县地隋大业三年始分丰林金明二县地置肤施县为延安郡治唐为延安治宋金改为延安府治元为延安路治明为延安府治　本朝因之】安塞县【在府北少西四十里东西距一百八十里南北距一百九十五里东至安定县界九十里西至保安县界九十里南至肤施县界十五里北至靖边县界一百八十里东南至肤施县界二十里西南至甘泉县界一百二十里东北至安定县界一百里西北至保安县界八十里汉上郡髙奴县地后魏太平真君十年置广洛县十二年置金明郡郡寻废隋仁夀九年改县曰金明属延安郡大业末废唐武徳二年分肤施复置金明县兼置北武州贞观二年州废属延州五代因之宋熙寜五年废入肤施元初改置安塞县属延安路明属延安府　本朝因之】甘泉县【在府南少西九十里东西距二百二十里南北距九十里东至延长县界一百五十里西至鄜州界七十里南至鄜州界四十五里北至肤施县界四十五里东南至宜川县界一百七十里西南至鄜州界五十里东北至肤施县界四十五里西北至安塞县界四十里汉上郡雕阴县地隋为洛交县地唐武徳元年分置伏陆县属鄜州天寳元年改曰甘泉五代因之宋初改属延安府金因之元属延安路明属延安府】
　　【本朝因之】安定县【在府北少东一百八十里东西距一百六十五里南北距一百九十里东至绥徳州清涧县界八十五里西至靖邉县界八十里南至肤施县界九十里北至绥徳州米脂县界一百里东南至延川县界六十里西南至安塞县界五十里东北至绥徳州清涧县界七十里西北至榆林府懐逺县界七十里秦置阳周县属上郡汉因之后汉省入肤施髙奴二县隋为延州县地唐为延川延昌二县地宋置安定堡属延川县元宪宗五年升为安定县属延安路明属延安府】
　　【本朝因之】保安县【在府西北二百二十里东西距二百里南北距一百七十里东至安塞县界九十里西至甘肃】【庆阳府安化县界一百一十里南至安塞界一百三十里北至靖邉县界四十里东南至安塞县界六十里西南至庆阳】【府合水县界一百五十里东北至靖边县界一百里西北至安化县界一百三十里汉高奴县地后魏广洛县地隋肤施】【县地唐置永康镇宋太平兴国二年建为保安军属永兴路金大定十一年置保安县二十二年升为保安州属鄜延路】【元至元六年降州为县属延安路明属延安府　本朝因之】宜川县【在府东南二百六十里东西距二百里南北距二百七十里东至山西吉州界一百十里西至鄜州界九十里南至鄜州雒川县界七十里北至延川县界二百里东南至同州府韩城县界一百里西南至雒川县界一百里东北至延川县界一百九十里西北至甘泉县界九十里战国魏定阳邑汉置定阳县属上郡后汉因之晋省后魏太安中置定阳郡治临戎县西魏郡县俱废大统三年置义川县及义川郡又侨置汾州废帝三年改州曰丹州后周改县曰丹阳隋开皇初郡废复改县曰义州大业初州废属延安郡义寜元年又于县置丹阳郡唐武徳元年复曰丹州二年置总管府贞观元年府罢天宝初改曰咸寜郡乾元初复曰丹州属闗内道五代因之宋曰丹州咸寜郡属永兴军路太平兴国元年改县曰宜川金曰丹州属鄜延路元废丹州以县属延安路明属延安府　本朝因之】延川县【在府东少北一百九十里东西距一百四十五里南北距九十五里东至山西隰州永和县界七十里西至延长县界七十五里南至宜川县界八十里北至绥徳州清涧县界十五里东南至永和县界一百里西南至延长县界五十里东北至清涧县界七十里西北至安定县界一百十五里汉髙奴肤施二县地西魏置文安县又置文安郡隋开皇初郡废改县曰延川属延安郡唐属延州五代因之宋金属延安府元属延安路明属延安府　本朝因之】延长县【在府东一百五十里东西距一百六十里南北距一百十里东至宜川县界七十里西至肤施县界九十里南至甘泉县界六十里北至延川县界五十里东南至宜川县界九十里西南至甘泉县界四十里东北至延川县界七十里西北至延川县界六十里汉髙奴县地西魏废帝元年置广安县隋仁夀元年改曰延安属延安郡大业末废唐武徳二年复置延安县兼置北连州贞观二年州废属延州广徳二年改曰延长五代因之宋金属延安府元属延安路明属延安府　本朝因之】定边县【在府西北三百五十里东西距二百里南北距二百六十一里东至靖邉县界一百六十里西至甘肃寜夏府灵州界四十里南至甘肃庆阳府环县界二百六十里北至邉墙一里东南至靖邉县界一百七十里西南至环县界二百六十里东北至邉墙一里西北至邉墙一里汉北地郡马领县地唐为盐州地明正统二年置定邉营属延绥镇　本朝雍正九年置定邉县属榆林府乾隆元年改属安延府】靖边县【在府西北三百里东西距二百四十里南北距一百二十里东至榆林府懐逺县界一百四十里西至定边县界一百里南至保安县界一百十里北至边墙十里东南至保安县界九十里西南至甘肃庆阳府安化县界一百八十里东北至边界一百十里西北至边界五十里汉北地郡地后魏置阐熙郡及山鹿新□二县西魏置长州隋开皇三年郡废以山鹿新□改置长泽县大业初废长州县改属夏州唐贞观七年复置长州十三年又废元和十五年县改属宥州五代因之宋为西夏地明成化十一年置靖边营属延绥镇　本朝初为靖边所雍正二年设同知于此九年置县属榆林府乾隆元年改属延安府】
　　形势形胜之地五路襟喉【宋史赵卨王庶传】其城据山四面甚险边陲之郡【乐史太平寰宇记】西北长城因河为塞洛水之交山川所会【图经】襟带闗陜控制灵夏【府志】
　　风俗人勤稼穑俗尚鬼神【延安旧志】俗尚俭朴不崇侈靡善营市利颇习程法【图经】髙尚气力修习战偹以射猎为先务【府志】
　　城池延安府城【周四里有竒门四濠深二丈明治初重筑　本朝康熙十八年增修乾隆元年以来屡修】安塞县城【周三里有竒门三濠深一丈元初筑　本朝乾隆三十一年重修】甘泉县城【周三里有竒门三濠深一丈宋増筑　本朝乾隆十八年重修】安定县城【周五里有奇门三濠深一丈明初筑相连有东闗城成化中筑　本朝乾隆三十一年重修】保安县城【周九里有竒门四濠深一丈明初増筑】宜川县城【周九里有竒门四东北有濠宋筑　本朝顺治四年增筑乾隆三十一年重修】延川县城【周四里有竒门三濠深一丈二尺明正统中重筑　本朝乾隆二十三年重修】延长县城【周四里有竒门二南有濠金大定中筑　本朝乾隆三十二年重修】定边县城【即旧定邉营周四里一百七十步明正统二年重筑　本朝乾隆十二年重修】靖边县城【旧为兀刺城明景泰四年改筑新城成化中改置靖邉营周六百三十步门二东西北皆深沟后又增筑南闗城及新军家丁两营连环共四城本朝乾隆三十一年重修】
　　学校延安府学【在府治北明洪武三年建　本朝顺治六年重建入学额数二十名】肤施县学【在县治东明洪武十年建　本朝顺治康熙间修入学额数十五名】安塞县学【在县治南元大徳三年建　本朝康熙初重建入学额数八名】甘泉县学【在县治东明洪武七年建　本朝雍正四年重修入学额数八名】安定县学【在县治东元至元四年建　本朝累修入学额数八名】保安县学【在县治南元延祐三年建　本朝顺治十五年重建入学额数八名】宜川县学【在县治东旧在治西元至元二年建明嘉靖间改建于此　本朝屡修入学额数十二名】延川县学【在县治西旧在南闗街东宋时迁城中西北隅元至治初移建于此本朝屡修入学额数八名】延长县学【在县治东北宋崇寜初建】
　　【本朝康熙十八年重修入学额数八名】定边县学【未建入学额数八名】靖边县学【在县治西北明万厯元年建　本朝雍正八年重修入学额数八名】嘉岭书院【在肤施县嘉岭山宋范仲淹建又龙溪书院在府学西明建宜川县有端泉书院在县治七郎山旧名正学书院　本朝顺治四年凿井其间因改名乾隆十七年重修各县并设有义学社学】
　　户口【原额人丁二万一千九百五十三又滋生人丁二千二百八十七　屯丁一千九百九十五】田赋【田地一千九百二十顷九十五畆五分六厘零额徴地丁银一万一千一百八十七两七钱零谷粮六千七百六十五石二斗二升四合零屯田二千五百七十九顷三十八畆五分零额征地丁银五百六十三两四钱四分八厘零粮三千六百五十一石四斗九升一合零】
　　山川鳯凰山【在肤施县西城跨其上】牡丹山【在肤施县南四十里其地多产牡丹一名花原头】碧簮山【在肤施县北十里形尖如簮高可数百丈一名虎头山】五龙山【在肤施县北十二里下有神泉】嘉岭山【在肤施县东南一百八十步南河滨形势髙峻上有古塔隋志肤施县有丰林山疑即此】草塲山【在肤施县西南山脊半入城中】清凉山【在肤施县东北七十步一名太和山其巅最髙一峯曰白莲峯上有尸毗岩及万佛洞内有石佛万余山半有鹫峯泉定甲泉及仙石洞】琉璃山【在肤施县东北元和志在丰林县北九十五里】伏龙山【在肤施县西北寰宇记在县西北五里形似卧龙是上郡之名山】天泽山【在安塞县东五十步上有天泽泉不溢不竭】摩云山【在安塞县西六十里】石峯山【在安塞县北五里巨石髙险俗名石嘴山亦曰云台山以上建云台观而名】三塠山【在安塞县西南一百二十里两山壁立如门洛水经其下相近有墨台山】雕阴山【在甘泉南汉书地理志注应劭曰雕山在雕阴县西南寰宇记在县南二十里洛水西二百步山夹土石为鹰雕之所居】温泉山【在甘泉县南四十里上有温泉】劳山【在甘泉县北二十里有大小二山相传宋狄青与夏人相拒士卒疲困尝憇于此因名】太和山【在甘泉县西南五里洛水经其下又有神林山亦在县西南二十里髙于诸峯下有龙湫】伏陆山【在甘泉县东北元和志有阿伏斤谷其水出又潜流伏川陆故号伏陆天宝元年改为甘川谷】鳯翼山【在安定县城西为县右辅】堡子山【在安定县西三十里古筑军堡于其上】鸦鸽山【在安定县南四十里上产鸦鸽二鸟并居】神木山【在安定县南六十里有古树百余株人以为神樵采不敢入】髙柏山【在安定县北八十里懐寜河出此疑即汉志阳周县南之桥山也】滴溜山【在安定县北一百里古木阴翳泉出岩石间最称幽胜】雨山【在保安县西一里旧名官山旁有石室天将雨则室中烟雾四塞人以为】金鼎山【在保安县西一百二十里洛水中接甘肃庆阳府安化县界旧时居民凿石为垜穿石为门以避防乱】三台山【在保安县南四十里三峯并峙】石楼台山【在保安县南七十里竒峯突兀峭壁陡絶下临重渊土人筑塞于此又有山崖凿窑穴居之】九吾山【在保安县北八十里上有湫嵗旱不竭明统志在在县西五十里】唐毛山【在保安县西北近靖边县之寜塞堡】八郎山【在宜川县南九十里与同州府韩城县接界髙峻险絶】虎头山【在宜川县北二里二川防于其下】云岩山【在宜川县北寰宇记在云岩县东十里山岩重叠如云金史地理志宜川有云岩山明统志在县北六十里金尝于此置镇】石阁山【在宜川县北寰宇记在云岩县东北三十五里丹延两州界形如楼阁旧志有髙山在今县北九十里孤峯特峙上有古石砦盖即石阁山也】鳯翅山【在宜川县东南寰宇记在宜川县南山形象鳯翅县廨宇在其上明统志在县东南五里】盘古山【在宜川县东南一百二十里山势纡回翼载河滨】七郎山【在宜川县西南城跨其上上有石门及山砦相传杨业之子七郎所筑】晋师山【在宜川县西南一百里与鄜州接界】重覆山【在宜川县东北寰宇记在门山县东二十七里山形重叠因名】安乐山【在宜州县东北七十里寰宇记在汾川县东南十里相传昔人屯军于此】孟门山【在宜川县东北寰宇记在汾川县东南二十里明统志在宜川县东北石潭下三里黄河中流相传有石扼东河流谓之石溞延绥志在县东北八十里与山西吉州接界详见吉州】公字山【在宜川县西北寰宇记在县西北三里山形象公字因名】库利山【在宜川县西北一百里金史地理志宜川县有库利山】东峯山【在延川县城东一名太和山城跨山麓】西山【在延川县西一里旧为烽堠之所又所又官道山在县西四十里即孔道】九连山【在延川县西十五里九峯相连参差竞秀】青眉山【在延川县西北寰宇记在县西北六十里相传后魏有吐蕃青眉家族居此】玉皇山【在延川县西北八十里】盘龙山【在延长县西四十里悬崖峭壁下临延水】锦屏山【在延长县南延水南一里高耸秀丽端拱如屏】高奴山【在延长县北二十里崔嵬峻险山顶平衍上有古寨】独战山【在延长县东北六十里寰宇记在县北四十五里山高险峻一人独战可以当十】南梁山【在定邉县东南六十里一名冡岭洛水出焉相对者为北极山其峯岿然耸峙】白露山【在靖边县东南一百三十里其东有桃林山又南十里有红麋山】莲花山【在靖边县西南寜塞堡南十五里】鹰窝山【在靖邉县西南寜塞堡西南二十五里又有驾□旗竿二山俱在堡西南三十里把都河南崔巍并峙旧立亭燧】文昌山【在靖边县治西北又太白山在县西南】芦闗岭【在安塞县北一百五十里接靖边县界延水源出此】泰重岭【在安定县西三十里髙挿天半】艾蒿岭【在保安县东六十里即子午岭别名绵亘庆延两府几数百里】杀狗岭【在宜川县东北寰宇记在汾州县西】禅梯岭【在延川县西七十里为入府之要口】鳯凰岭【在延长县东三十里延水经其下】黄羊岭【在定邉县东南九十里甎井堡南为要地其西又有镌天岭】箭杆岭【在靖邉县东龙州堡东南】夀岭【在宜川县东八十里髙秀竒险为诸峯冠】潄玉岩【在延长县治东中可容百人泉出如练】野猪峡【在甘泉县北旧唐书武徳二年梁师都防延州与突厥之众数千骑营于野猪岭旧志野猪峡在县北四十五里接肤施县界山峡险窄县当鄜延二州中为咽喉之所而野猪峡尤当其要俗讹为亚支山】灌清峪【在安定县东三十里水清可以灌溉】牛头坡【在靖邉县东南九十里杏子河经此】饮马坡【在靖邉县西南四十里】黄河【自绥徳州清涧县流迳延川县东又南迳宜川县东入同州府韩城县界水经注河水自土军县又南合契水大蛇水又南右纳辱水又南左合信支水石羊水又南过上郡髙奴县东合域谷水谿口水又右会区水又南厯蒲子县故城西又南合黑水又南迳北屈县故城西又南为采桑津又南过皮氏县西赤水东入河于又南合蒲水又南丹水注之又南黒水注之又南至崿谷旁又南洛水自猎山支分东派东南注于河又南出龙门口汾水注之元和志黄河在延水县东八里又在门山县东三十五里又丹州汾州县黄河在县东七里河岸顿狭壮似槽形乡人呼为石槽盖禹治水凿石导河之处石槽长一千步濶三千步悬水奔流鼋鼍鱼鳖所不能游寰宇记黄河在汾川县东北四十五里从门山县界来经县界七十里又流南入鄜城县又丹州东至慈州界黄河岸八十里自河岸东至慈州六十五里通志黄河自清涧县又南迳延川县东七十里东岸为山西永和县又南迳延水闗秀延水注之又南迳清水闗入宜川县界濯筋河注之又南厯石溞迳孟门山汾川水注之又南迳宜川东百里东岸为山西大寜县及吉州乡寜县丹阳水注之又南合白小川河清川入韩城界】走马水【在安定县东北流经清涧县入绥徳州后汉书建寜元年叚颎追羌出桥门至走马水上闻虏在奢延泽轻兵击破之水经注走马水出西南长城北阳周县故城南桥山昔段颎追羌出桥门至走马水即此处门即桥山之长城门也其水东北流入长城又东北注奢延水旧志今有懐寜河在安定县北八十里源出髙北山下流入无定河即走马水也又有黒水河在县北百里自黒水堡东流至清涧县入懐寜河】秀延水【在安定县北又东流迳清涧县至延川县东入河水经注山海经曰辱水出于鸟山其水东流注于河俗谓之秀延水东流得沅水口傍谿西转穷谿便即沅水之源也又东会根水又东南露跳水西出露谿东流又东北入延水乱流注于河元和志延川县吐延川北自绥徳县流入旧志有北河源出安塞县北王家掌东流迳防重岭又东迳安定县城北通城濠亦名县河又东入清涧县界谓之清涧水又自清涧县南流迳延川县东北至永寜闗入黄河又麻儿河于岔川黒牛川俱在安定县李家川在县东草班豹川寜塞川在县东北下流俱入北河】永平川水【在延川县西八十里源出安定县东南曰郝家川东南流至县界永平镇为永平川又东流入清涧水相近有楼儿河亦出安定县界曰白津川流至县界合永平川】站川水【在延川县北一里源出禅梯岭北东流过文安驿又东入清涧水水经注根水源出西南溪东北注延水疑即此又有南河在县南自官道山东流入清涧水】清水【源出靖邉县之芦闗岭东南流迳保安县北又东南迳安塞县南又东迳肤施县东又东迳延长县南又东至延川县东南入黄河一名濯筋水今谓之延水水经注山海经曰阴山西北百七十里目申山区水出焉东流注于河世谓之清水东流入长城迳老人山下又东北流至老人谷又东得龙尾水口又东会三湖水又东迳髙奴县合丰林水地理志谓之洧水故言髙奴县有洧水肥可防水上有肥可接取用之又有谿谷水注之又东注于河隋书地理志金明县有清水元和志肤施县清水俗名去斤水北自金明县界流入鲜卑谓清水为去斤水斤一作筋寰宇记濯金水自金明县南流入肤施县界至州城一十五里入丰林县界耆老云昔日尸毗至割身救鸽身肉并尽于此水中濯其筋骨因名又延川县城南有歌基川歌基者番语濯筋也明统志延水在府城东门外源出安塞县西北芦闗岭东南流至肤施县境又流迳延长县入黄俗称濯筋水　按元和志西魏置延川以界内延水为名此延水本指延川县界之吐延水一名秀延水者也明志以古清水为延水近志多从之其实非是】龙尾水【在安塞县西流至肤施县界入清水水经注龙尾水出北地神泉鄣北山龙尾谿东北流注清水寰宇记金明县有金明川水自县北蕃部来一十五里过县西南流入肤施县界又浑州川水在县西二十里自閤门府东至县西前合濯筋水府志有西川水自保安黄花城东南流入又小平泉水自保安艾蒿岭下与西川水会旧志西川水至县东南二十里会小平川入肤施县界合延水通志保安县东八十里有园林川一名杏子河又名东川源出牛头坡至县东六十里为响崖川又南入安塞县界即西川水之上源也】南河水【在肤施县南门外一名杏子河源出甘泉县界野猪峡北流至城东入延水又有小河在县南七里源出牡丹山一名牡丹川东南流入于杏子河水经注三湖水出南山三湖谷东北流入清水疑即此】清化水【在肤施县东即谿谷水水经注谿谷水西出奚川东南流入洧水寰宇记青化水在丰林县东北四十三里出自嘉泉东流入濯筋河嘉泉者耆老云水涌出飞流一丈似团碾可嘉因名又乌耶谷水亦在丰林县东北源出本县界南入濯筋水府志清化河在肤施县东四十里上流即潘陵川在安定县南八十里发源鸦鸽岭南流为清化河入延水】黒水【在甘泉县东东南流迳宜川县艾河水经注黒水出定阳县西山二源竒发同防一壑东南流迳其县北又东南流右合定水乱流东南入于河元和志有库利川在云岩县郭南昔有贼居此川内稽胡呼奴为库利因名寰宇记库利川在临真县北十五里耆老云土田沃壤五谷丰饶蕃人称贮旧谷为库利明统志汾川水在宜川县北八十里源出甘泉县界东南入黄河旧志有麻洞川在甘泉县东百二十里源出麻洞东南流入宜川界谓之汾川水又东流一百七十里入于黄河即黒水也】定水【在宜川县西北水经注定水俗谓之白水西出定阳县南山定水谷东迳定阳故城南东流注于黒水旧志定水源出洛川县西北通志今有白水川在县东南百二十里以水色偏白而名东流入黄然在丹水下流恐非水经注之白水】赤水【在宜川县北水经注赤水出西北罢谷川东谓之赤石川东流入于河元和志丹州唐移于赤石川口寰宇记赤水川在宜川县西北二里濶三百步从临真县界入县志赤石川今名南川水源出神道岭至县界合丹阳水迳县城东北与仕望银川二水合又仕望川在县西北四十里源出甘泉县东境东流过平路堡又东合银川通志据元和志寰宇记则赤石川在县西北当即今之仕望川非南川水也】丹水【在宜川县南水经注丹水出丹阳山水东北迳丹阳城东又会白水口出水丹山东而西北注之丹水又东入河元河志西魏置丹州因丹阳川为名寰宇记丹阳川在宜川县西南县志丹阳水源出洛川县界牌山迳萻萨寺至付曲村与赤石川合又绕县城东北至虎头山下合银川水又下合仕望川东流入河流百七十里又水经注有蒲水寰宇记有蒲川水今无考】银川水【在宜川县西一里源出鄜州晋师山东北流绕县城西北又迳县东与南河合】洛水【在定邉县东南又东南流迳保安县西南又东南迳安塞县西又东南迳甘泉县西又东南流入鄜州界水经注洛水自猎山枝分东派东南注于河昔魏文侯筑馆洛阳指谓是水也寰宇记洛河在敷政县西七十里穿番部来至城下通志洛水自安化县入保安界会定邉县之瑠璃庙水又东南迳保安西八十里又东南迳大小石楼山合周水又东南入安塞县界迳县西南百二十里至马超洞入甘泉界折南流迳甘泉县西百步又南迳雕阴山入鄜州界】州川水【在保安县西一百里源自沙漠来入洛水】周水【源出靖邉县饮马坡经保安县城西又七十里入洛】阿伏斤水【在甘泉县东北三十里细流十里合北小河又二十里入洛北小河即野猪峡在县东北四十五里源出峡左西南流合阿伏斤水寰宇记在甘泉县南二十九里源出大盘山东南姚险谷流入洛水阿伏斤者夷人名也】清泉水【在甘泉县东四十里东北接板桥沟西南流入洛河】三山水【在定邉县西南一百里源出三山儿东西二坌合石涝池水迳饶阳堡饶家水东注之又南入北萧闗合木城水黒城子水跌角城水沙家掌家梁家沟水汝麻台水塔儿掌水入红城子经环西南即马岭水上源也】城东河【在延长县东源出潄玉岩稍东南为鸳鸯渚又东南入延水】安沟河【在延长县南三十里源出岔口流迳宜川县界入河】吃莫河【在保安县西寰宇记吃莫河在保安军十里源出番部吃莫川北南迳泾军城西十六里入洛河不胜船筏县志吃莫河在县西六十里一名已都河自靖邉县界流入】荍麦河【在靖邉县东南通志源出县东南荍麦城下北流至县北有红栁河自寜塞堡流入迳范老闗西又东北至城北合流出邉为大狼河东迳镇罗镇靖二堡北又东至龙州堡合滉忽都河或曰滉忽都河有别源出靖边城西石头沟东北流合城东之黒龙沟而出邉入镇罗界即此又有海棠河在镇静堡北塞外东流至威武堡东入滉忽都河】周河水【在靖邉县东南发源饮马沟南流迳徐家台入堡安县界注洛河流一百五十里】杏子河【在靖邉县南三十里源出总管塔南流迳牛头坡又迳杏子城西入保安县】把都河【在靖邉县西南九十里一名金汤川河源出栁树涧北流至寜塞堡北合倪家沟水出邉迳寜塞塘至红栁桥入于沙河】三岔沟【在保安县北三十里又西阳沟水在县南二里皆流入周水紫马沟水在县南四十里水涨则注于吃莫河】交口川【在延长县东北四十里源出县西北境东流迳独战山下至延川县界入黄河】渭牙川【在宜川县北寰宇记在云岩县北二十五里从延长县界来五十里却入门山县经县西三十里又七十五里入黄河川内有水木稽胡唤水木为渭牙因名县志有泽经水在县东二十里源出西北诸山谷东流入河】库碢川【在宜川县西北寰宇记在宜川县西北二十里从云岩县界入合丹阳川　按图经云川南是汉川北是蕃蕃汉之人于川内共结香火呼香火为库碢因名】河清川【在宜川县东南自韩城县硃砂岭分流入境东北流入河】栁湖【在肤施县五里延利渠水从北入城复穿城由南出溢而为湖堤上多种桞故名宋范仲淹有诗】玉莲池【在宜川县北旧丹州治内广数万顷为一方之胜今堙】上龙湫【在安塞县西北一百二十里又下龙湫在县西南一百里皆旱祷有应】混牛湫【在保安县北北八十里】龙泉【在肤施县城东北石罅中涌出滙而为池又有五龙泉在延川县东南寰宇记在延水县东一里平地涌出石缝中有雄吼之声其水甘美可济一方上有五龙堂故又曰五龙泉】黒龙泉【在安塞县北三十五里又有黒龙泉在安定县北一百七十里龙门砦】甘泉【在甘泉县西南寰宇记云在甘泉县南岩谷上其泉去地一丈飞流激下其味甘美隋炀帝游此饮之取入内旧志在县西南五里出洛水西太和山近颇堙惟存细流一线入洛】暖泉【在甘泉县南三里夏凉冬温又县北十里有泉其色青黒防有臭气谓之臭水人谓其下有铜鑛】石井泉【在保安县东四十里又渤海泉在县东九十里】三郎泉【在保安县东南三里】龙泉【在宜川县东五里旱祷有应又甘泉在县西十五里】恵民泉【在延长县城内儒学后自三石孔中流出清冽甘美流入学池灌园圃民多汲之】盐池【在定邉县西北盐塲堡北元和志盐州五原县盐池四所一乌池二白池三细顷池四瓦窑池乌白二池出延绥度支收籴其瓦窑池细顷池并废延绥镇志大盐池在盐塲堡原属寜夏卫嘉靖九年总制王琼改属榆林卫池周三里许中有井引水灌畦一夕视之若积雪此九种之一也其东南有涝池盐池水卤不可饮涝池水可饮堡人汲者便之二池之西为寜夏境又有红盐池锅底池俱僻在境外　按今县本唐盐州地此盐池当即乌白等四池之一旧志引唐志夏州长泽县有胡洛盐池为证考元和志胡洛池在长泽北五里在今鄂尔多斯界近河套之北亦非此池也】暖泉井【在肤施县西北五十里元统志在府治西泉有七眼冬温夏凉味甘美】石油井【在延长县南元统志在延长南近河有凿开石油井其油可燃兼治人畜疥癣又有石油井在延川县西北八十里永平村井出石油可燃灯旧志石油井在延长县南锦平山下其在延川县者取其烟制墨其光如漆涂疮即愈】
　　古迹髙奴故城【在肤施县东史记汉元年项羽立董翳为翟王都髙奴文帝三年匈奴入居河南为防发邉吏骑诣髙奴帝自甘泉之髙奴因幸太原地理志县属上郡晋省水经注清水东迳髙奴县民俗语讹谓之髙楼城隋始自绥徳州界移肤施县于此唐为延州治元和志今延州理即汉上郡髙奴县之城也至晋陷废隋大业三年分丰林金明二县于此置肤施县资治通鉴五代汉天福十二年延州军乱攻节度周宻宻败保东城宻以髙允权为留后据西城沈括笔谈延州今有五城説者谓旧有东西二城夹河对立髙万典郡始展南北东三闗城考杜甫寒芦子诗云五城何超超超超隔延水乃知天寳中已有五城矣元统志州城旧在延水东宋庆厯五年改卜水西即今路城与故城相植人呼故城为东州明统志延安故城在府城东五里府志有五花连城在县东北清凉山顶】丰林故城【在肤施县东南魏书地形志东夏州延昌二年置领偏城郡太和五年置郡领广武沃野二县隋书地理志延安郡丰林后魏置曰广武及偏城郡开皇初郡废十八年改为丰林大业初又并沃野县入焉元和志丰林县西至延州三十里后魏孝文帝置光武县属偏城郡在今理东四十里周宣帝改为丰林属延州寰宇记县在州东南三十里亦髙奴之地晋立为临河县寻废后魏置广武县后周大象元年移于今所改为丰林隋末废唐武徳二年复置旧唐书地理志丰林县武徳四年侨置云州及云中榆林龙泉三县八年废云州以龙泉并入临真云中榆林并入丰林九域志熙寜五年省丰林县入肤施沈括笔谈延州故丰林县城赫连勃勃所筑至今谓之赫连城　按元和志寰宇记周改丰林与隋志不同】金明故城【在安塞县北魏书地形志金明郡太平真君十二年置领广洛县十一年置元和志金明县东南至延州四十八里汉髙奴县地魏太武帝于此置广洛县属金明郡隋开皇四年属延州仁夀元年以太子名广改为金明县大业十三年省入肤施县唐书地理志延州金明县武徳二年析肤施置以县置武北州并置开逺全义崇徳永定安义五县贞观二年州废省五县入金明改属九域志熙寜二年省金明县为塞入肤施元统志延安路领安塞县本金旧堡壬子年升为县明统志县在府城西北四十里本隋金明县宋安塞堡也】敷政故城【在安塞县西南魏书地形志东夏州领上郡郡领石城因城二县隋书地理志延安郡领因城县后魏置后汉废寻又置元和志敷政县东北至延州一百五十里本汉高奴县地后魏太和初置因城县隋开皇六年于其中置金城镇武徳二年移县就镇因改为金城县天寳元年又改敷政唐书地理志敷政县武徳二年移治金城镇又有东境置永州并置洛盘新昌土塠三县贞观四年徙州治洛源及州废徙洛盘新昌土塠入金城寰宇记县在延州西一百二十里元统志敷政县至元六年并入安塞府志故城在县西南一百二十里明置巡司今裁】伏陆故城【今甘泉县治唐置属鄜州元和志甘泉县南至鄜州七十五里本汉雕阴县地武徳元年分洛交县于伏陆城置县取城为名天寳元年改为甘泉县寰宇记在延州南七十一里以其泉甘美为名又元和志有雕阴城在县南四十里详见鄜州】临真故城【在甘泉县东后魏置魏书地形志东夏州定阳郡领临真县隋书地理志延安郡领临真县有西魏神木郡真川县后周郡废大业初废真川入焉元和志临真县西北至延州一百四十里本汉髙奴县地后魏文成帝置临真县属边城郡周武帝天和元年稽胡数破郡城遂移于今理隋改属延安郡寰宇记后魏太武置临真县周天和初移于流川隋大业十二年贼张谓攻破又移就曷鸡城权住义寜元年稽胡首领归国武徳三年又从曷鸡城移就流川旧处即今理所旧唐书地理志临真县武徳初属东夏州贞观二年州废属延州九域志在州东南一百十里元统志废临真县至元二年并入甘泉明统志在甘泉县东一百七十里按临真县元和志以为后魏文成帝置寰宇记以为后魏太武置二説不同】阳周故城【在安定县北史记防恬传胡亥囚恬于阳周汉书地理志上郡领阳周县水经注走马水出长城北阳周故城南桥山旧志阳周故城在县北九十里按自后魏侨置阳周县属赵兴郡隋改罗川唐改真寜自后遂以真寜为古阳周矣辨见庆阳府】安定堡城【今安定县治宋置宋史元丰五年种谔遣曲珍攻夏黒水安定堡九域志延川县有安定堡金史地理志安定堡置第六正将元史地理延安府领安定县本旧堡壬子年升为县明统志县在府西北一百九十里】堡安军故城【今堡安县治寰宇记保安军本延州之古栲栳城唐咸亨中曾驻泊禁军于此贞元十四年建为神防军寻改为永康镇属延州振截蕃贼太平兴国二年升为保安军管二镇十九寨东至金明县界七十里西至庆州金汤镇界三十里南至敷政县界一百十里东北至宥州八十里宋史庆厯中赵元昊置塲于保安军九域志保安军东南至延州一百五十里】定阳故城【在宜川县西北战国时秦魏界上之邑战国防苏子谓齐王曰昔魏防邯郸西围定阳即此汉置定阳县属上郡应劭曰在定水之阳晋省义兴六年赫连勃勃攻陷定阳执姚兴将姚广都水经注定水东迳定阳城南魏书地形志东夏州领定阳郡太安中改置治临戎又敷城郡领定阳县周隋间皆省】义川故城【在宜川县东北后魏置隋唐为丹州治元和志丹州春秋时白翟所居秦属上郡晋时戎狄居之苻姚时为三堡镇后魏大统三年割鄜延二州地置汾州理三堡镇废帝以河东汾州同名改为丹州因丹阳川为名领义川乐川县隋大业三年废丹州于义川置延平县十三年为刘步禄所据义寜元年置丹阳郡武徳元年改为丹州永徽二年移于赤石川西北至延州二百五十里义川县郭下后魏大统三年置义川县属义川郡因川为名永徽二年移于今理寰宇记义川县开寳九年改为宜川古丹州城在县东北二十九里元统志至元六年并州入宜川县】汾川故城【在宜川县东北后魏置隋书地理志延安郡领汾川县旧曰安平后周改曰汾川唐属丹州元和志县西南至丹州七十里寰宇记魏太和八年置安平县在薛河川属北汾州其州在河西三堡镇更有南汾州魏大统之十八年省北汾州乃取丹阳川号立汾川县初理高树山南若多村周保定二年移就库利川北甚寒原隋大业十年又移于土壁堡开元二十二年移于甘泉坊今理所是也九域志熙寜三年省汾州县为镇入宜川】咸寜故城【在宜川县东北元和志咸寜县西南至丹州四十五里本秦白邦地后魏太和十八年于白水川置永寜县属义川郡今县东二十里永寜故县是也文帝改为太平县移于今所隋开皇十八年改太平为咸寜以界内有咸寜镇为名旧唐书地理志咸寜县隋治白水川景龙二年移治长松川寰宇记后魏大统十三年改永寜为太平太平兴国元年并入宜川通志故城在宜川县东北一百里】云岩故城【在宜川县西北后魏置永平县寻改云岩隋省唐复置宋废隋书地理志义川县大业初废云岩县入元和志云岩县东南至丹州七十三里武徳元年分义川县置在库利川南有云岩山因以为名寰宇记后魏大统二年于今县西薛河川置永平县属义川郡三年改为云岩县九年移于桑枢原隋开皇三年移就废乐川县后废唐初复置于回城堡每逢阴雨汲水不通咸亨四年移居库利川复为河水冲注开寳三年移于东南一百步即今理所九域志熙寜七年省云岩县为镇入宜川】门山故城【在宜川县东北后周置元和志门山县西至延州二百十五里本汉定阳县地周大象元年分汾州云岩二县于今县南六里置北有山形似门因以为名武徳八年于今县北五里宋斯堡置属丹州广徳二年割属延州旧唐书地理志县初治宋斯堡总章二年移治库利川九域志县在延州东南一百八十里元统志至元六年省入宜川】文安故城【在延川县西南隋书地理志延安郡延川县西魏置曰文安又置文安郡开皇初郡废改县为延川元和志延川县西南至延州一百五十里本秦临河县地汉不改后汉省后魏分安人县于此地置文安县隋文帝改为延川取土延川为名寰宇记县在州东南一百七十里隋大业十三年改为文州唐武徳二年以废城南有哥基川遂置基州五年改为北基州贞观八年州废属延州为延川县府志文安城在今延川县西南三十里　按安民县元和志作安人避唐文皇讳】延水故城【在延川县东南唐置元和志延水县西至延州二百十五里本秦临河县地今县北十五里临河故县城是也后魏置安人县并镇属东夏州隋文帝废镇置安人戍武徳二年重置安人县属延州贞观二十三年改为延水取吐延水为名唐书地理志武徳二年以安民县置西河州并置修文桑源二县贞观二年州废省修文桑源入安民北基州州废来属二十三年曰宏风神龙元年更名延水九域志熙寜八年省延水县为镇入延州　按汉临河县属朔方郡防水经注在北河之南在今榆林邉外河套内此地有临河故城当是晋魏时侨置寰宇记谓丰林本晋时临河其后或置于此元和志谓即秦汉故县非是】广安故城【在延长县南隋书地理志延安郡延安县西魏置元和志延长县东至延州一百三十里本秦肤施县地后魏废帝元年于印头原置广安县隋仁夀元年以避太子名改为延安县大业末废贞观六年又置移于州北去斤川今县是也广徳二年改为延长旧唐书地理志延长隋废县武徳二年复于此置北连州贞观二年州废寰宇记延长县隋开皇二年移于谭信原唐武徳五年移就濯筋川西南后唐天成三年遭大水移就旧县北一百步缘坡置　按县临清水应高奴县地元和志谓本肤施非】长泽故城【在靖邉县东魏书地形志夏州有阐熙郡太和十二年置领山鹿新□二县后又置南夏州周书魏大统十五年梁台拜南夏州刺史废帝三年改南夏为长州隋书地理志朔方郡领长泽县西魏置阐熙郡又有后魏大安郡乃置长州开皇三年郡废又废山鹿新□二县入焉大业三年州废元和志县东北至夏州一百二十里即汉三封县地后魏于此置长泽县属阐熙郡隋罢郡以县为夏州阐熙故城在今县西南二十里旧唐书地理志长泽隋县贞观七年置长州都督府十三年废长州县还夏州元和十五年移宥州理长泽县为吐蕃所破长庆四年夏州节度使李祐复置旧志宋景祐中元昊居兴州左厢宥州路五万人以备鄜延麟府又种谔规取横山议还宥州皆即长泽故县也　按汉三封县在黄河西元和志谓长泽即三封非是】延昌废县【在安塞县北唐志属延州元和志县西南至州一百七十六里本汉高奴县地开皇三年于此置朔方镇十年以北有朔方镇遂废贞观九年置罢交镇十年又置罢交县属延州取城北罢交谷为名天寳元年改为延昌县旧唐书地理志延昌县武徳二年置北平州贞观三年废十年于废州置县】丹头废县【在安定县东九域志延川县有丹头砦元史地理志至元初分安定置丹头县四年并入旧志丹头城在县东六十里废】义门废县【在延川县西旧唐书地理志延川县武徳二年置南平州领义门县四年废州及县并入延州唐书地理志武徳二年安抚使段徳操表置义门县以义门置南平州三年析绥州之城平置魏平县四年俱废】义乡废县【在延长县西南隋书地理志西魏置义乡县大业初入延安旧唐书地理志武徳二年置北界连州领义乡齐明二县贞观二年并入延安】长城【在安定县东北史记始皇使防恬将三千万众北逐戎狄收河南地筑长城因地用乗险制塞延袤万余里水经注走马水东北流入长城即防恬所筑也】丹阳城【在宜川县西水经注丹阳水经冶东俗谓之丹阳城城之左右犹有遗铜　按汉食货志金有三等赤金为下孟康曰赤金丹阳铜也】三城【在肤施县东阳晋咸和九年北羌王薄句大等扰北地冯翊石宏将郭敖石斌讨之薄句大奔马兰山敖乗胜逐北为羌所败斌将余众保三城义熙三年赫连勃勃以朔方叛秦攻秦三城以北诸戍悉防之晋书地理志赫连勃勃平刘义真以朔方牧镇三城魏书地形志广武县有三城】黒城【在甘泉县东寰宇记黒城在临真县东二十五里库利东流川交口赫连勃勃大象二年于此置郡其城缘山坡崎岖不正遂名黒城延绥志在甘泉县东一百七十里】石门城【在甘泉县西六十里宋杨广驻兵处】御谋城【在安定县西北宋史地理志御谋城崇寜三年进筑赐名县志在县西北一百五里又宋史地理志有制戎城政和八年赐鄜延路天降山新城改名县志亦在今县北界】威戎城【在安定县东北宋史地理志威戎城地本升平塔绍圣四年赐名东至临夏城四十里西至威羌砦七十里南至黒水堡六十里北至黒台七十里】白洛城【在安定县西北八十里明洪武三年筑】金汤城【在保安县西宋史地理志就金汤砦元符二年筑东至顺临砦九十里西至庆州白豹城四十里南至徳靖砦六十里北至通庆城六十里金史地理志保安县有金汤城府志在今县西北一百里明拨属庆阳府】通庆城【在保安县西北一百六十里西去庆阳府镇安城三十里又铁鞭城在县西北百余里皆宋时筑又北有镇地五谷等城今俱废】狄青城【在保安县西南九十里亦宋时筑】金蹄犊子殿【在安塞县南寰宇记在敷政县西三里有古城昔有犊子出于石缝中金蹄银角化为玻黎玉立此庙城今毁府志在县南香林山】延安废卫【在府城内明洪武二年置本朝顺治十六年废】摘星楼【在肤施县东南嘉岭山又镇西楼在县西鳯凰山俱宋范仲淹建】翡翠楼【在延长县东南六十里圣灯沟上石台周四百余步高百丈上有楼极目山川苍翠】迎薫亭【在肤施县南栁湖其旁有褉台翠漪亭皆宋韩琦建司马光俱有诗】飞葢园【在肤施县南三十五里宋知州厐籍游宴处司马光诗军中富余暇飞葢城南隈】圣人道【在保安县东寰宇记在保安军东七十里从蕃界末族界来经保安军界一百五里入敷政县界即赫连勃勃自夏台入长安时平山谷开此土人呼为圣人道】铁钱监【在肤施县九域志熙寜八年置在延州城东】供兵硙【在府城南司马光有诗】闘鸡台【在延长县西二十里】
　　闗隘合岭闗【在肤施县东唐书地理志丰林县东北有合岭闗】芦闗【在安塞县北与靖边县接界元和志芦子闗属夏州在塞门镇北去镇十八里杜甫诗延州秦北户闗防犹可倚焉得一万人疾驱塞芦子蔡梦弼注去延州一百八十里有土门山两崖峙立如门形如葫芦故谓之芦子赵珣聚米图经芦闗旧在塞门砦北十五里自南闗南入塞门谓之金明路旧有芦闗砦宋至道中废元丰四年复为戍守之所明统志在安塞县北一百七十里有东西二城遗址】乌仁闗【在宜川县东北唐书地理志汾川县有乌仁闗金史地理志宜川县有乌仁闗旧志在县东北八十里下临黄河与山西吉州相对】永寜闗【在延川县东南九域志延川县有永寜闗通志今名延水闗在县东南七十里吐延川口又清河闗在县东南一百二十里清水口皆东临黄河路通山西永和县】长城闗【在定边县北五十步长城口】龙城闗【在靖边县东龙川堡东又范老闗在县西南一里相传范仲淹尝屯兵于此把都闗在县西寜塞堡南皆久废】青化镇【在肤施县东九域志肤施县有青化丰林二镇府志清水镇在县东北六十里丰林镇即古丰林县又金志县有乐盘镇即唐敷政郡之废洛盘县也详见古迹】临真镇【在甘泉县东即古临真县居民繁庶为县大镇又麻作镇在县南十五里】沙家镇【在保安县东北六十里为商贾往来贸易之地】静边镇【在保安县金史地理志保安县有静邉永和二镇明统志靖邉营在县西南寜塞营在县西北俱有官军防守通志旧传为宋范仲淹守屯】云岩镇【在宜川县西北即故云岩县详见古迹】秋林镇【在宜川县东三十里其旁有寨】百直镇【在宜川县北九十里旧为商贾辐辏之所】交口镇【在宜川县东北六十里】神头镇【在延长县东北八十里接延川县界地名神头原旧筑砦于此亦名新砦】洪门故镇【在靖邉县南唐书张献甫传献甫领邠宁节度使请复盐州洪门及洛原镇屯兵诏可寰宇记宥州南至洪门镇八十里为界】百井戍【在靖邉县南元和志在长泽县南八十里赫连勃勃与秃髪傉檀战处】塞门砦【在安塞县北元和志塞门镇在延昌县西北二十里镇本在夏州寜朔县界开元二年移就芦子闗南金镇所居置宋史地里志塞门砦本北蕃部旧砦至道后与芦闗石堡安逺砦俱废元丰四年收复仍肤施县东至殄羌砦五十里西至平戎砦六十里南至安塞堡四十里北至乌埏口九十里今废明统志塞门守御百户所洪武十二年置在安塞县北一百五十里】万安砦【在安塞县西宋康定初赵元昊入宼诸将刘平与石元孤赴援至保安既闻贼趋金明平信道至延州至万安镇九域志敷政县有万安塞金因之府志万安城在安塞县西南一百里】招安砦【在安塞县西北宋庆厯初厐籍知延州按金明西北有浑州川土平沃川尾有桥子谷即夏人出入隘道因命狄青筑招安砦于谷旁九域志敷政县有招安砦宋史地理志元符二年废招安砦为驿金仍为招安砦府志招安城在县西北三十里】龙安砦【在安塞县北宋庆厯初厐籍命王信筑龙安砦九域志肤施县有龙安砦宋史地理志宣和二年改龙安曰徳安东至安定堡八十里西至招安驿四十里南至金明驿三十五里北至御安堡四十里府志龙安城在县北五十里今为镇】平羌砦【在安塞县东宋史地理志平羌砦本克胡山砦绍圣四年赐名东至安定堡六十里西至安塞堡三十五里南至龙安砦五十四里北至殄羌堡六十里今废】殄羌砦【在安定县西北七十里宋史地理志殄羌砦地名那娘山元符元年进筑赐名东至威羌砦四十里西至塞门砦五十里今废】威羌砦【在安定县北宋史地理志威羌砦地名白洛嘴元符元年进筑赐名东至威戎城七十里南至安定堡七十里今废】徳靖砦【在保安县西南九域志天禧元年置建子城天圣元年改曰徳靖砦在军西南八十里宋史地理志东至保安军八十里西至庆州荔原堡六十里南至庆州平戎镇五十里北至金汤城六十里金因之元废】顺寜砦【在保安县北九域志庆厯四年置在保安军北四十里宋史地理志东至平戎砦七十里金仍为砦明洪武十四年设顺寜巡司成化中巡抚余子俊筑土城周一里有奇后废】平戎砦【在保安县东北九十里宋史地理志砦本杏子河东山绍圣四年赐名东至塞门砦六十里西至顺寜砦七十里南至园林堡五十一里北至杏子堡四十里金史地理志保安有平戎砦】石堡砦【在保安县北三十里宋史地理志石堡砦国初尝置城至道后废崇寜三年进筑赐名威徳军五年复为砦在保安军北两界上】永平砦【在延川县西北九域志延川县有永平等九寨金史地理志县有永平塞县志永平镇在县西北九十里有城基相传即永州故城又见清涧】髙奴砦【在延长县北高奴山下元参政何逺筑以屯兵明天顺中重修】安塞堡【在安塞县北九域志肤施县有安塞堡金志属门山县府志在县北八十里元置县取此为名】黒水堡【在安定县北九域志延川有黒水堡宋史地理志在威戎城南六十里绍兴中金人以李显忠为苏尾九族都司使驻兵黒水堡即此明时修筑又瓦窑堡在县东二十里】芦移堡【在安定县北宋史地理志堡东至屈丁堡五十里西至御谋城三十五里今废】万安堡【在安定县东北一百十里宋史地理志堡西至芦移堡四十里南至威羌砦四十里今废】园林堡【在保安县东北五十里九域志庆厯五年置在保安军东北四十里宋史地理志堡东至安塞堡七十里北至平戎堡五十里金因之元废】老吉堡【在宜川县东南一百十里下临黄河】禅梯岭堡【在延川县西七十里明嘉靖中筑】甎井堡【在定邉县东四十里东至旧安边营四十里北至邉界一里明正统二年置后余子俊以甎井难守于迤南东海螺城改置新兴堡嘉靖三十二年复修甎井城在平川周三里二百五十步门三为极冲上地今有守偹驻守又新兴堡在县东南八十里旧名东海螺堡石涝池堡在县南一百里东至新兴堡四十里三山堡在县西南九十里东至石涝池六十里饶阳水堡在三山堡南四十里皆明成化中置各有城　本朝皆并入定邉营】安边堡【在定邉县东一百里亦名旧安邉堡东至桞树涧四十里北至邉界一里地名深井明正统二年置城在平川周四里余为极冲中地成化十一年余子俊以其地平旷难守移守深河儿地名中山坡改置新安邉营南至庆阳府四百里北至旧安邉营六十里城在山坡周四百三十五步为极冲中地背山面水险阻四塞嘉靖三十三年巡抚王轮以旧营切近大邉复守之于是新旧两营并设　本朝设守偹于旧安邉以新安邉并入今改设都司驻守】栁树涧堡【在定邉县东一百四十里东至寜塞堡四十里南至永济堡三十里北至邉界一里地有栁树涧因名明天顺初置嘉靖三十七年巡抚董威修复旧堡自永济移守于此城在山上周三里有竒门二为极冲中地今有守备驻守】盐塲堡【在定边县西四十里西至花马池二十里北至大边五里明成化十三年余子俊置城在平川周二里有竒门二为极冲中地今有把总分防圗书编榆林西路十四堡自龙州城至盐塲堡计五百余里俱平川无险阻最为要害】镇罗堡【在靖边县东北四十里东至镇靖堡四十里东南至安塞县三百里北至边界一里本名鱼口砦明万厯十八年増置城在平川周三百七丈门三为极冲中地今有把总分防】镇靖堡【在靖边县东北八十里东至龙州堡四十里北至边界二里地名白滩儿亦名白塔涧口明初守安塞县塞门成化三年尚书王复请移于榆栁荘改名镇靖后又移此城在山畔周四里余门二北临快滩河为极冲中地今有都司驻守】龙州堡【在靖邉县东北一百二十里东至清平堡三十五里北至邉界五里明成化五年巡抚王鋭建城在平地周二里二百十六步门二四面深沟东西俱通边外要路为极冲中地今有把总分防】宁塞堡【在靖邉县西四十里东南至保安县一百八十里北至邉界三里宋栲栳城地眀成化十年余子俊置城在山原周四里余门四为极冲中地今有守备驻守】邉墙【在靖邉定邉二县北明成化八年余子俊剏筑东起清水营西抵花马池延袤千七百七十余里皆凿崖筑墙掘堑其下连续不絶每二三里置敌防峯砦为巡警之所弘治十七年廵抚文贵以屯田多在邉外于是修筑大邉防防屯田而以子俊所筑者为二邉】抚安驿【在甘泉县治西北明洪武初置南至鄜州鄜城驿九十里】金明驿【在肤施县治西北明治中移此东北至延长县干谷驿八十里】干谷驿【在延长县西七十里干谷市明洪武初置天顺中筑城东北至延川县文安驿八十里】文安驿【在延川县西三十里明正统中置嘉靖中筑堡北至清涧县奢延驿六十里】园林驿【在保安县东八十里明成化中置北至杏子城五十里旧有驿丞今裁又杏子城在县东北八十里北至靖边县一百二十里】
　　津梁延水桥【在肤施县东门外明治中建后圯今冬月架木为桥夏以舟渡】仙人桥【在安塞县东北五十里】济民桥【在安定县东南三里】便宜桥【在保安县东六里】广济桥【在宜川县一里五步】通济桥【在延川县南一里】通市桥【在延长县治东】马头闗渡【在宜川县东北二百里又禹王坪渡在县东北一百七十里并通山西大寜县又衣巾渡柴村渡骠骑渡水南渡并在县东北境路通山西吉州皆黄河津济处】漩窝渡【在延川县东北六十里又马家河渡清水闗渡并在县东南九十里路通山西大寜县皆黄河津济处】
　　堤堰延水石坝【在肤施县北门外乾隆九年筑修】防城堤【在宜川县西门外乾隆二十二年建长八十丈】
　　陵墓唐浑瑊墓【在宜川县西南五十里】宋刘延庆墓【在保安县北二里】祠庙浑忠武王祠【在宜川县东鳯翅山祀唐浑瑊】韩范祠【在府城东闗祀宋韩琦范仲淹】五贤祠【在肤施县西山祀宋周程张朱五子】二贤祠【在宜川县南门外祀宋胡安定张横渠】李太尉庙【有二一在安塞县西五十里一在保安县东北九十里亦曰顺恵王庙俱明建祀宋将李显忠】髑髅山神庙【在延长县东寰宇记在县东六十里相传古时鬬战收人首千万于此山因置神庙】
　　寺观清凉寺【在肤施县东北清凉山旧传为尸毗遗迹】万佛寺【在肤施县清凉山有大小石佛万余多金元旧碣】香林寺【在安塞县西洛水滨唐开元初建】可野寺【在宜川县北寰宇记在云岩县北十五里古老相传刘萨河坐禅处稽胡呼堡为可野四靣悬絶帷北一靣可通】白鹤观【在宜川县南三里唐明皇为老子建】
　　名宦南北朝周高林【髙句丽人武成初除延州刺史从柱国豆肤寜讨稽胡郝阿保刘桑徳等破之二年文州氐酋反琳率兵讨平之天和初徙丹州刺史】于实【洛阳人天和二年延州蒲川贼郝三郎等反攻逼丹州遣实率众讨平之斩三郎首获杂畜万□头乃除延州刺史】王庆【太原祁人武帝时厯丹州刺史为政严肃吏不敢欺大象元年除延州总管】唐段徳操【延州总管梁师都与突厥千骑营野猪岭徳操坚壁不战师都气懈遣兵进击战酣徳操自以轻骑出其旁乗之师都大溃逐北二百里俘馘甚众未几以步骑五千入防徳操又尽屠其军】宋赵赞【蓟人宋初镇延州许以便宜行事将及州境乃前后分置步骑绵绵不絶林莾之际逺见旌旗所部羌浑来迎无不慑服】王显【开封人淳化三年知延州时制沿边粮斛不许过河西河西清盐不得过界贩鬻犯者不以多少论斩显请犯多者依法自余别为科断以差其罪】马知节【蓟人真宗时知延州无鄜延驻泊部署方上元节邉警至知节遽命张灯开阁饮食宴乐冦不测即引去】石普【太原人为延州缘邉都巡检使羌酋乜羽内防普追杀之】李若谷【徐州丰人仁宗时知延州州有东西两城城夹河夏秋水溢岸輙圯役费不可胜计若谷乃置石版为岸押以巨木后虽暴水不复壊官仓依山而贮谷少若谷使作露囤囤可贮二万斛他郡多取法焉】薛奎【正平人仁宗时知延州赵元昊每遣使至京师请奉予吏因市禁物隐闗算为奸利奎亷得状请留蜀道缣帛于闗中转致给之以忠信结人威令严明夏人不敢入塞】张亢【临濮人仁宗时为鄜延路都钤辖屯延州奏邉机军政十事】夏安期【徳安人仁宗时知延州州东北阻山无城郭敌骑常乗之安期至即大筑城不逾月而就元昊请画彊界朝廷欲遣使以问安期安期曰此不足烦王人衙校可办也议遂决】刘平【祥符人为鄜延路副总管属元昊盛兵攻保安军时平屯庆州范雍以书召平平未至敌兵破金明围延州平督骑兵昼夜倍道行与敌遇时大雪敌兵涉水为横阵官军并进薄之杀数百人敌复蔽盾为阵官军又击却之杀获及溺者几千人会日暮敌复以轻兵薄战都监黄徳和率麾下走遁甘泉众皆溃平遣军校仗剑遮留士卒得千余人转鬬三日贼退平率余众保西南山立栅自固夜四鼓敌骑自山四出合击防官军为二遂被执徳和言平降贼朝廷命文彦博厐籍往讯得其实徳和坐腰斩延州吏民诣阙诉平战殁状赠朔方节度使兼侍中諡壮武】范仲淹【呉县人元昊反延州诸砦多失守仲淹自请行乃兼知延州于是大阅州兵得万八千人分为六使各将三千分部教之量贼众寡使更出御贼冲时塞门承平诸砦既废用种世冲防筑青涧以防贼冲大兴营田且聴民得互市以通有无又请建鄜城为康定军修承平永平等十二砦招还流亡定堡障通斥于是羌汉之民相踵归业】厐籍【成武人仁宗时知延州兼鄜定都总管经畧安抚缘邉招讨使自元昊陷金明等砦破五龙川边民焚掠殆尽籍至稍葺治之戍兵十万无壁垒皆散处城中畏籍莫敢犯法使部将狄青筑招安砦于桥子谷旁数募民耕种收粟以赡军又取承平龙安等砦悉复所侵地筑十一城元昊既臣召为枢蜜副使】狄青【汾州人寳元初为延州指使常为先锋凡四年前后大小二十五战破金汤城畧宥州屠咩等族燔集聚数万收其帐三千三百又城桥子谷筑招安丰林新砦大郎等堡皆扼贼要害临敌每带铜面具被髪出入贼中皆披靡莫敢当尹洙为经畧判官荐于经畧使范仲淹曰此良将材也后以彰徳军节度使知延州夏人不敢犯塞】郭遵【开封人为延州西路都巡检使元昊宼延州遵以裨将属刘平驰马入敌阵杀伤数十人所向披靡会黄徳和溃敌战益急遵奋击期必死独出入行间持大矟横突之敌知不可敌因纵遵使深入攅兵注射之中马马踠地被杀赠固州团练使】王信【太原人康定初徙知保安军兼鄜延路兵马都监始至之夕敌众号数万薄城军吏气慑信领劲兵三千使出南门与战失其前锋因按军不动迟明信潜上东山整军乗势而下击走之获首级马牛居多】明镐【安邱人仁宗时元昊冦延州起镐为陜西转运使敌破金明砦既去议修复其城帅臣拥兵不即进镐止以百余骑自督将士一月而成又阅同州厢军得材武者三百余人教以强弩奏为清邉军号最骁悍其后陜西河东仿置之】周美【回乐人仁宗时为延州兵马都监夏人既破金明诸砦美请于经畧使范仲淹亟完金明城如故数日贼众数万来薄美徙军山北多设疑兵复使人各持一炬从间道上山益张旗帜四靣大噪贼惧走遂募兵筑万安城而还】马懐徳【祥符人为延州南安砦主东路巡检数以少击西贼败其众范仲淹知延州修清涧城奏懐徳为兵马监押以所部兵入贼境破遮鹿要册二砦亲射杀其酋又率蕃汉烧荡贼海沟茶山龙柏安化等十七砦三百余帐厐籍奏为东路巡检检使以兵修龙安城贼不敢犯】呉育【建安人为鄜延路经畧安抚使判延州夏人既称臣而并邉种落数侵耕为患厐籍守并州欲筑堡备之育谓要契未明而亟城则羌人必争移文河东又遗籍手书及疏于朝不服既而夏人果犯河外陷骑将郭恩如育所言】程琳【博野人以宣徽北院使判延州尝获渠魁不杀戒遣之夏人亦相告无捕汉民乆之以五百步驱牛羊扣邉请降琳拒不受已而贼果以骑三万临境上以捕降者为辞琳谍知之闭壁戒诸将勿动贼疑有偹遂引去】程戡【阳翟人英宗时拜鄜延路经畧安抚使判延州延夹河为两城雉堞卑小敌登九州台则下瞰城中戡调兵夫大增筑之在邉安重习事治不近名】张载【郿县人为云岩今以敦本善俗为先每月吉具酒食召乡人高年会于县庭亲为劝酬使人知养老事长之义且口谕使往告其里闾一言之出虽愚夫孺子无不预知】景思立【普州人熙寜中啰兀用兵韩綘使摄保安军夏人防顺寜思立领兵赴援诸将败一军独全】吕大防【蓝田人熙寜四年知延州城河外荒堆砦咸谓不可守大防留戍兵修保障有不从者斩以徇众遂安】沈括【钱塘人神宗时知延州至镇悉以别赐钱为酒命防市良家子驰射角胜有轶羣之能者自起酌酒以劳之边人驩激越嵗得彻札超乘者千余皆补中军义从威声雄他府朝廷出宿卫之师来戍赏赉至不及镇兵括以卫兵虽众而镇兵无嵗不战今不均若是且召乱乃藏勅书而矫制赐缗钱数万以驿闻】刘昌祚【真定人元丰中知延州时武僃废弛士气不振昌祚先修马政令军中校技击优者给马自义合至徳靖砦绵亘七百里昌祚度屯戍险易地望逺近事力强弱立为定式上诸朝夏人防塞门拒破之杀其统军叶悖麻咩吪理二人图其形以献】燕达【开封人为延州巡检戍懐寜砦夏人三万骑薄城达所部止数百人跃马奋击所向披靡擢鄜延都监数率兵深入敌境九战皆防】陆诜【余杭人知延州谅祚防庆州以败还声言益发人骑且出嫚词复攻围大顺城诜乃留止赐时服使者及嵗赐而移宥州问故明年又乞留赐冬服及大行遗留二使而自以帅牒告之谅祚始因诜谢罪共职贡】赵卨【卭州人本延州夏人屡欲欵塞每以虚声摇邉诏问方畧卨审计形势为破敌之防以献检括境内公私闲田得七千五百余顷募骑兵万七千训练精鋭过于正兵后迁龙图阁直学士复帅延安知夏将入防檄西路将刘安李仪曰夏即犯塞门汝可以轻兵其腹心后果来犯安等攻洪州俘斩甚众夏遂入贡】范纯粹【呉县人元祐中出知延州徽宗立临延州以课最闻】陶节夫【鄱阳人知延安府招降羌有功筑石堡等四城石堡以天涧为隍可趋者帷一路夏人窖粟其间以千数既为宋有其酋惊曰汉家取我金窟埚亟发铁骑来争节夫分部将士遮御之斩获统军以下数十百人夏人度不可得敛兵退方议城银州谍告夏人已东节夫料必西趋泾原乃遣禆将耿端彦疾驱至银州五曰城成夏人果从泾原至则城偹已固遂遁去】李南公【郑州人知延安府夏人犯泾原南公出师其虚夏人解去】贾炎【获鹿人徽宗时知延安府时宣使童贯禁夹钖钱不得用民以为苦炎表言邉甿生理萧条官又变法鄜延去敌廹近民不安则邉不可守又与贯论疆事不合贯沮之改河阳】钱即【钱塘人徽宗时知延安府时夏使由鄜延事有小不如式者即投檄夏国责其失礼夏人惮之】郭永【元城人徽宗时为丹州司法参军守武人为奸利无所忌永数引法裁之守盛威临永永不为动则缪为好言荐之朝后守欲变成狱永力争不能得拂衣去】王庶【庆阳人髙宗时为鄜延路经畧使兼知延安府与金兵战于屈泉及神水峡皆大破之】魏彦明【开封人通判延安府建炎初金兵陷府东城而四城犹坚守金将并兵围西城彦明与权府事刘选分地而守彦明当东壁空家赀以赏战士城陷彦明坐于城楼上金兵并其家执之论使速降彦明曰吾家食宋禄汝辈使背吾君乎罗索怒杀之赠中大夫　罗索旧作娄宿今改】金图克坦哈希【上京人皇统中为延安尹时闗陜以西初去兵革百姓多失业图克坦哈希守之以静民多还归者图克坦哈希旧作徒单合喜今改】完顔哈达【兴定五年知延安府言诸军官以屡徙往往不知地形险易乞自今勿徙夏人攻安塞堡哈达潜军褁粮倍道兼进夜袭其营夏人大溃追杀四十里坠崖谷死者无算　完顔哈达旧作完顔合达今改】元李徳元【至正中为安定县尹兴学劝农均徭息讼民立碑颂之】明张着【洪武三年知肤旌县邑频年被兵民窜匿山谷着招谕抚循修举废坠民始安辑有邹二者不孝着召谕化之二遂改行为孝子】陈虬【永丰人宣宗时知延安府为政公敏任满当迁军民遮道乞留诏加陜西右参政给正三品俸仍莅延安】张庸【江寜人宣徳中知延安县有政绩九年奏最当迁民乞留诏增秩还任】王鉴【太原人天顺时为御史以劾石亨曺吉祥左迁肤施知县宪宗嗣位所司以治行闻擢守郡特赠封诰】董尽伦【合州人万厯中知安定县有恵政秩满安定人诣阙奏留诏加巩昌同知仍视县之事】李懐信【大同人万厯中迁定邉副总兵布色图和尔启都哩巴顔泰等无嵗不扰定邉居延绥西被患尤棘懐信勇敢有谋防入辄败故邉患虽剧而士气不衰　布色图旧作卜失兎和尔启旧作火落赤都哩巴顔泰旧作铁顔摆言太今并改】罗爌【清源人崇祯初知延川县土冦焚刼孤城受围爌训练民壮誓众死守居北门城楼五年不返署邑城获全】蒲来举【崇祯中知甘泉县贼至守偹孙人龙乃拥兵不救城陷来举手刃数贼而死赠光禄少卿】应昌士【仙居人崇祯末知安定县贼至坚守贼环攻旬日不能克前任知县王垣四川人以摄会寜县事为贼所执至是逼之説降垣登城朂昌士死守贼急攻陷之杀垣于城上执昌士亦不屈死】万代芳【辽东人崇祯中知延昌县流贼至与教谕谭恩驿丞罗文魁协力城守城陷皆死之代芳妻刘氏妾梁氏俱从死代芳赠光禄丞妻妾并旌表恩等亦赐祭】
　　本朝冯如京【代州人顺治二年为靖邉兵偹副使巨盗黄色俊聚众来犯如京纠民兵得数百人登城守固乘闲出击败之遂乘胜捣平其巢】贾廷璋【山东人顺治四年知宜川县王永疆陷郡城遣人索印廷璋不与被害事闻赠廕如制时典史方一御亦与难】黄瑶【忠州人顺治四年知安塞县王永疆之乱瑶守孤城拒战而死赠按察使佥事】宗从心【杞县人顺治五年知延安府王永疆据榆林伪檄至从心与守偹万廷贵碎其檄誓众死守城陷从心遇害廷贵亦死于狱】
　　人物宋李继周【金明人祖父皆为金明镇使继周嗣掌本族太平兴国三年东山蕃落集众防清化砦继周率众败之雍熙中败末藏末腋等族于浑州淳化五年讨李继迁命开治塞门鸦儿两路率所部入夏州败蕃兵于石堡砦磨卢家媚咩拽藏等族居近卢闗未尝内顺继周率所部往袭焚之大军讨西夏命为先锋入防境获器甲凡六十余万累官领诚州刺史】刘绍能【字及之保安军人世为诸族巡检父懐忠官閤门祗元昊叛以王爵招之懐忠毁印斩使洎入防力战以死录绍能右班殿直为军北巡检击破夏兵于顺寜夏人围大顺城绍能为军锋毁其栅至秦王川邀击于长城岭熙寜中又败夏人于破啰川皆防功最累迁鄜延兵马都监元丰中命统两军进讨夏人设疑以间之帝手诏云绍能忠勇第一此必夏人畏忌为间害之计耳绍能捧诏感泣守邉四十七年大小五十战终简州团练使】刘延庆【保安军人雄豪有勇数从西伐累立战功徽宗时以军功拜保信军节度使靖康之难延庆分部守京城城陷引秦兵万人夺开逺门以出至龟儿寺为追骑所杀次子光世宣和末讨河北贼有功南渡后累拜太尉兼淮南京东诸路宣抚使封杨国公】韩世忠【字良臣延安人目瞬如电鸷勇絶人宣和中以偏将从王渊讨方腊擒之高宗即位授平防左将军屯淮阳苗传刘正彦反世忠以所部发平江贼败遁追擒送行在诛之帝手书忠勇二字掲旗以赐使守镇江乌珠分道渡江世忠俟其归邀击之乌珠絶江遁去建炎四年金兵与刘豫分道入侵世忠军次大仪设伏二十余所及战伏兵四起金兵大溃授京东淮东路宣抚处置使置司楚州在楚十余年兵仅三万而金兵不敢犯秦桧收三将权拜枢宻副使寻罢为醴泉观使卒孝宗朝追封靳王諡忠武配亨高宗庙廷世忠性勇敢忠义事闗庙社必流涕极言岳飞寃狱世忠独樱桧怒抵排议和触桧尤多持军严重器仗更精絶过人克敌弓连锁甲狻猊鍪及跳涧以习骑洞贯以习射皆其遗法子彦直彦质彦古皆以才见用　乌珠旧作兀术今改正】解元【字善长保安军徳清砦人猿臂善骑射起行伍为清涧都虞侯世忠麾下擢为偏将金兵大至元领二十骑陷阵苗刘之变从世忠追至临平与战擒之从讨湖外盗据其望楼贼遂平金与伪齐合兵至元屯承州擒金万户黑头虎追北数十里元攻城野战未尝败衂终保信军节度使】韩彦直【字子温世忠子六嵗从世忠入见髙宗令作大字即跪书皇帝万嵗四字帝喜拊其背曰他日令器也登进士累迁工部郎使于金几罹祸者数抗节不屈累迁户部尚书尝摭宋朝事分为类目名水心镜百六十七卷】张宗顔【字希贤延安人父吉为泾原将解宣威城围死之宗顔从张俊讨贼累迁崇信军承宣使伪齐入防宗顔自泗州为张俊继遇刘猊大破之擢武信军承宣使知庐州总帅事卒諡壮敏】金厐迪【字仲由延安人少倜傥喜读兵书善骑射应募有功尝从百余骑经行山谷遇夏人数千众骇避迪跃马犯阵敌皆披靡厯临洮庆阳鳯翔尹汾阳绛阳军节度使所至以治最闻性纯孝父病刲作昆弟析家产迪尽以与之一无所取官爵廕率先诸姓】杨仲武【字徳威保安人皇统中除知寜州闗中洊饥盗贼纵横仲武悉平之迁同知临洮尹木波防熙河中仲武与约遂不敢犯塞厯陜西路转运使卒】元王思聪【安塞人家贫力田以养亲母丧尽哀父继娶杨氏事之如所生父尝病剧思聪拜祈于天额膝皆成疮得神泉饮之愈后复失明思聪日防之即能视县上状诏旌异之】张闺【延长人军籍八世不异防家人百余口无间言曰使诸女诸妇相聚为女红毕即公贮一室各无私藏幼稚啼泣诸母见者必抱哺一妇归寜留其子众妇其乳不问孰为己儿亦不知孰为己母也闺兄显卒即以家事付侄聚相让既久卒归于聚缙绅之家自谓弗如】赵溉【甘泉人明于经术至正中累官吏部尚书清介不阿政绩最着】明张信【肤施人父丧庐墓虎狼不为害正统中旌表】刘友徳【肤施人早孤事母至孝母病衣不解帯数月及卒庐墓乏水泉忽涌出同时有柏英者延安卫指挥母丧庐墓有兎鹊驯扰之异俱天顺中旌表】李端【保安人母丧庐墓有泉涌出狼不为害成化中旌表】赵彦【肤施人万厯进士光宗即位以佥都御史巡抚山东请增兵戍诸岛设镇登州天启初平妖贼徐鸿儒抚其众四万七千余人论功进兵部尚书加太子太保极陈邉将尅饷役军虚伍占马诸因条列事宜帝称善立下诸邉举行以抗疏劾魏忠贤削籍寻追叙邉功即家进太子太傅】杜桐【字来仪延安卫人万厯时累官延绥总兵袭破套贼馘其部长徙镇寜夏番众大举入防桐连破之贼丧气纳欵桐有将才自偏禆至大帅积首功至一千八百时服其勇】杜松【字来清桐弟骁勇敢战由牙校偏禆晋官至延绥总兵套夷犯安邉懐逺松大破之后镇辽东万厯末提兵援抚顺战殁于界凡山赠少保左都督　本朝乾隆四十一年　　赐諡忠烈】杜文焕【字武桐子万厯中以廕厯延绥逰击将军累擢寜夏总兵官延绥被贼文焕赴救大破之代官秉忠镇延绥累次败防于安邉保寜长乐西路和尔启布顔大惧相率来降沙津数盗邉为文焕所败遂纳欵官至山西提督卒　和尔启译见前布顔旧作卜言沙津旧作沙计今并改】萧如薫【字季馨延安卫人厯寜夏参将守平卤城布巴据寜夏遣其党四出畧地列城多风靡独如薰坚守不下布巴养子云最骁勇引套夷卓哩克图急攻如薰伏兵南闗射云死又袭卓哩克图营获人畜甚多城获全擢副总兵遂以都督佥事尽统延绥甘肃固原诸援军与李如松等共平贼后厯七镇魏忠贤党劾之夺职还如薰为将持重不茍趋利轻财爱士所在见称　布巴旧作哱拜卓哩克图旧作着力兎今并改】岳贝仰【延安人举于乡厯泸州知州户部郎中贵州乱朝议具仰知兵用为监军副使及兵败内荘为贼所拘具仰驰蜡书于外遂被杀事闻赠光禄卿录一子】马登鼇【肤施人崇祯中以乡举知灵夀县城陷死之从父大纬为蠡县训亦死　本朝乾隆四十一年予入忠义祠】孙仲嗣【肤施县人崇祯末由贡生为阶州学正当事知其才委以城守贼大至尽瘁死守城破与妻子并死之诏赠国子博士　本朝乾隆四十一年】
　　【赐諡节愍】
　　本朝王光印【延川诸生母病剧医者不审其症光印尝粪察之焚香告天愿以身代病竟愈且享大年后卒光印哀毁骨立庐墓三年】文天爵【安塞人由将材授东海左翼镇标游击康熙十五年贼孙楷宗诱之降天爵叱之遂被杀沈尸于海事闻赠防】史纂钦【安定人家贫父早丧负薪以养母患痈疮纂钦吮脓而愈母殁庐墓三年终身不尝甘防乾隆十八年　旌表又同邑孝子南暚孙宏毅杨鼎张士恭王艮一白皜濯俱于乾隆元年以来先后】
　　【旌　表】郝澄经【保安人事亲能以色养父母有疾吁天愿以身代亲殁每食必献如生前乡里称其孝行乾隆四年　旌表又延长苏芳延川梁永建宜川郝尊圯赵纪俱以孝称乾隆元年以来又先后被　旌】
　　列女宋孟氏【延安人父戍永乐城夏人攻城陷之父死孟氏呼号徒步亟入城中获父尸大恸而卒夏人怜之并其父瘗焉】韩世忠妻梁氏【苗传刘正彦反世忠誓讨贼以所部发平江时梁氏及子亮为傅所质朱胜非绐傅曰今白太后遣二人慰抚世忠则平江诸人益安矣于是召梁氏入封安国夫人俾迓世忠速其勤王梁氏疾驱出城一日夜会世忠于秀州进兵次临平败贼擒之焦山之战梁亲执桴鼓金兵终不得渡】明萧如薫妻梁氏【肤施人尚书兆女贤而有智如薫守平卤城被围杨賛夫死守日具牛酒犒士士心益固事平旌表】王纪妻张氏【延川人年十九夫亡遗腹生男世寳竭力鞠养长就外垫归必亲课其业善事孀姑采樵汲水皆躬亲之诏旌其门】马万选妻高氏【延川人崇祯九年为流贼所掠氏厉声骂贼贼强挟上马氏奋身□崖死】柴芝兰妻张氏【靖邉人嵗大饥芝兰偕长子璠负贩遇盗死氏时年三十即奔告司兵者往来其尸数日不得乃指少子国梁谓仲子国栋曰此足以祀柴氏矣吾与若往求尸即不得则死匍匋百里得夫及子尸负以归矢志自守佣纫自给年七十有八卒　按　本朝乾隆十一年　旌表节妇柴芝兰妻张氏亦靖邉人姓名同而事迹异】韩炳衡妻郑氏【保安人炳衡举进士崇祯中流贼破城索财物郑氏曰吾夫清官焉取长物贼以白刃胁之遂延颈受刃死】王符妻李氏【保安人流贼至城下氏命婢取栉沐具曰吾将见先人地下耳城陷贼至氏骂不絶口贼刃其颊伤左耳氏掩耳投井死】许志尚妻靳氏【保安人年十八其夫守城被伤将死贼至欲掠之氏绐之曰夫死在旦夕待殁吾掩尸从汝是夕夫死氏之墙下遂自投于井贼掖之将出复跃入死】薛文炳妻白氏【安定人崇祯末贼大至氏奋曰吾义不受贼逼即投井死同时有张志道妻薛氏亦自缢死】宋蓟妻高氏【安塞人流贼起氏自乡入城避之值贼至氏大骂贼截其耳束之马上行经深谷竦身坠崖死】刘尔甲妻杨氏【肤施人尚书兆孙女崇祯末避乱夜遇流贼投崖死】
　　本朝薛之光妻田氏【肤施人事舅姑以孝闻康熙十六年朱龙叛被掳詈骂不从遂遇害】李天保妻王氏【安塞人天保为延安营卒康熙十八年调戌平凉挈氏同往后从勦四川牛头山贼卒于军氏年方少誓死不贰扶榇归乡里雍正六年　旌表】贺麟妻郭氏【定邉人康熙十八年防掠定邉麟被掠而亡氏年二十三奉姑育子厯五十余年雍正中】
　　【旌　表】陶魁妻王氏【定边人年十八夫亡叔俊劝令改嫁氏剪髪刺指以誓守节终身又同里贾世虎妻谢氏年二十夫亡生子甫三月家甚贫从兄逼令改嫁终不从俱　雍正四年　旌表】何继秀妻宋氏【安塞人年未笄父患危症割股啖之遂愈适何而寡矢节终身】赵士魁妻张氏【肤施人年十六嵗夫亡事翁姑克尽孝道教子成立茹贫守节三十余年乾隆三年　旌表又同邑房象干妻赵氏闫丕显妻周氏李开唐妻陈氏赵□妻夏氏闫孔训妻南氏尉鹏图妻贺氏尹柱妻张氏冯绍绪妻刘氏高文煌妻任氏俱夫亡守节乾隆元年以来先后旌表】李焕妻王氏【甘泉人夫赴试客亡长安氏号泣不欲生守节四十余年仲子枝荣负骸归人称子孝母节乾隆四年　旌表又同县孙汝贤妻张氏张场妻章氏路惟妻白氏张星辉妻毛氏张惟妻章氏王人翼妻岳氏俱夫亡守节乾隆元年以来先后　旌表】强荣妻史氏【安定人夫亡氏年二十七事孀姑至孝姑失明氏以舌防复明抚嗣子如己子守节四十余年乾隆元年　旌表又同邑孙宏毅妻路氏张震翔妻南氏李祯妻党氏强行健妻南氏髙璠璵妻张氏杨承基妻吴氏高爱民妻薛氏李国璠妻张氏宜俊妻强氏史纂公妻薛氏张三徳妻李氏徐尚礼妻魏氏杨鋭妻王氏王贵妻任氏史纂绩妻薛氏王梁妻徐氏俱夫亡守节乾隆元年以来先后旌表】李茂妻赵氏【宜川人夫亡守节三十余年偹尝艰苦乾隆三年　旌表又同邑张照鼎妻强氏张寅妻刘氏郭之汉妻吴氏杨积元妻冯氏刘廷宾妻张氏杨廷标妻王氏杨廷楹妻王氏生员薛承瑄妻白氏刘震妻张氏俱夫亡守节乾隆元年以来先后　旌表】樊世良妻李氏【延川人年二十四夫殁抚孤守节四十余年乾隆元年　旌表又同邑李文实妻杨氏马云騄妻郝氏闗汉鼎妻刘氏于寛妻马氏樊学甫妻马氏王有恵妻贺氏俱夫亡守节乾隆元年以来先后　旌表】王相妻宗氏【保安人年二十四夫殁守节五十余年乾隆元年　旌表又同邑节妇王淡妻李氏赵祥宗妻樊氏李敏妻刘氏徐本文妻王氏郑宗周妻侯氏马文林妻孟氏何清妻杨氏张光前妻李氏曹一聘妻黒氏俱乾隆元年以来先后　旌表】兰国栋妻刘氏【延长人守节五十余年偹厯艰苦乾隆五年　旌表又同邑何敏俊妻李氏兰伏成妻刘氏俱夫亡守节乾隆元年以来先后　旌表】闫廷选妻党氏【安塞人夫殁毁面截髪誓不欲生翁姑勉以抚孤氏家贫守节偹极艰苦乾隆三年　旌表又同邑马赋吉妻闫氏赵廷琮妻沙氏白炜妻闫氏宋柱妻孙氏韩世勋妻拓氏高如辰妻白氏石防妻高氏李妻季氏郭士杨妻方氏生员高通妻李氏刘基敬妻白氏俱夫亡守节乾隆元年以来先后　旌表】柴芝兰妻张氏【靖邉人年二十一嵗夫殁守节五十余年事翁姑以孝称乾隆十一年　旌表又同邑李禹妻石氏张大谟妻李氏张汉逺妻贺氏郑文轩妻王氏贺异妻姬氏邓頴异妻张氏刘宗景妻班氏宗昌妻李氏冯继圣妻武氏刘大绪妻材氏梁良桐妻徐氏白士静妻陈氏白芝妻李氏俱夫死守节乾隆元年以来先后　旌表】高孝妻陈氏【定邉人夫亡守节甘贫菇苦四十余年乾隆十九年　旌表又同邑李子民妻薛氏赵廷璞妻张氏张应达妻马氏许辉祖妻刘氏刘洛妻于氏崔大柱妻冯氏郑义妻刘氏李世雄妻卢氏刘汝桂妻白氏刘成妻李氏生员张峻飞妻孙氏髙晏世妻何氏俱夫亡守节乾隆元年以来先后　旌表】
　　仙释宋白云片鹤【金明人为道士自称白云片鹤宣和初游汴见赵鼎太呼曰中兴名相他日又遇鼎曰言杨相逢鼎绍兴五年为相有重名晚窜吉阳忽与道士相见谓鼎曰忆畴昔之言乎公将归矣未几鼎果卒】
　　土产麻布【元和志丹州延州赋麻布又银州贡女稽布】毛毼【九域志保安军贡府志保安县出羢】席【唐书地理志丹州土贡龙须席】蜡【唐书地理志延州土贡蜡宋书地理志延安府贡黄蜡】蜜【元和志延州贡蜜】桦皮【唐书地理志延州贡】牡丹【宋欧阳修牡丹谱丹州红延安红皆彼土之杰然者通志牡丹自延安以西尤多土人刈以为薪】麝香【唐书地理志丹志丹州延州贡】黄鼠【明统志延川县出】石油【明统志延长延川二县出可燃灯痷疮】药【元和志延川出秦艽香附子苦参九域志保安军贡苁蓉】





　　钦定大清一统志卷一百八十二
&lt;史部,地理类,总志之属,大清一统志,鳯翔府图&gt;
&lt;史部,地理类,总志之属,大清一统志,鳯翔府图&gt;
&lt;史部,地理类,总志之属,大清一统志,鳯翔府表&gt;
&lt;史部,地理类,总志之属,大清一统志,鳯翔府表&gt;
&lt;史部,地理类,总志之属,大清一统志,鳯翔府表&gt;
　　钦定四库全书
　　钦定大清一统志卷一百八十三
　　凤翔府【在陜西省治西少北三百六十里东西距四百二十里南北距二百四十里东至干州武防县界一百五十里西至甘肃秦州清水县界二百七十里南至汉中府鳯县界一百七十里北至甘肃平凉府灵台县界七十里东南至西安府盩厔县界一百六十五里西南至凤县界一百八十里东北至干州永夀县界二百六十五里西北至平凉府华亭县界二百十里自府治至京师三千里】
  </div>
  <div class="pagination">
   <a href="大清一统志_page89.html">
    上一页
   </a>
   <span>
    ...
   </span>
   <a href="大清一统志_page85.html">
    85
   </a>
   <a href="大清一统志_page86.html">
    86
   </a>
   <a href="大清一统志_page87.html">
    87
   </a>
   <a href="大清一统志_page88.html">
    88
   </a>
   <a href="大清一统志_page89.html">
    89
   </a>
   <span class="current-page">
    90
   </span>
   <a href="大清一统志_page91.html">
    91
   </a>
   <a href="大清一统志_page92.html">
    92
   </a>
   <a href="大清一统志_page93.html">
    93
   </a>
   <a href="大清一统志_page94.html">
    94
   </a>
   <a href="大清一统志_page95.html">
    95
   </a>
   <span>
    ...
   </span>
   <a href="大清一统志_page91.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
