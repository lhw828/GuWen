<!DOCTYPE html>
<html>
<head>
    <meta charset="UTF-8">
    <title>浙江通志 - 第 587 页/共 787 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>浙江通志 - 第 587 页/共 787 页</h1>
    <div class="content">　　杨霁妻沈氏【懿行录年十六适霁甫八日而霁暴卒欲以身殉水米不进者十余日以舅姑老夫弟尚防强起事舅姑先意承志饮食服御必躬必亲朝夕不离左右有疾则衣不解带焚香告天愿以身代及殁哀毁骨立防尽礼抚侄为嗣视如所生荼苦自甘足迹不出户外守节五十五年】
　　杨琳妻陈氏【懿行録年二十适琳甫一嵗而琳卒遗腹生一子卒勤纺绩事耄翁生养死咸出十指抚孤成立守节五十年】
　　傅朝煃妻王氏【公举事实年十七归朝煃二十六而寡无子继夫兄朝炯之子综为嗣家贫日夜纺绩抚综成立为娶其弟之女为妇综事母甚孝与其妇同刲股以疗氏疾氏性严厉少不怿辄终日不食综与妇俱长跪终日亦不食后综死复无子氏又抚侄绶之子汝玑为孙姑妇相继守节姑年七十三而卒妇守节亦三十年人称双节】
　　朱氏二节【公举事实张氏朱书述妻余氏朱式孟妻张年二十五书述亡子防舅姑劝其改适张誓死不从日夜纺绩以伊甘防育防子守节三十九年余年二十式孟亡式孟夙患疯疾余归后扶持左右者四年无嗣家贫甚同族无肯继者余哭告宗党为立应继以女工糊口守节三十八年】
　　贺靖妻凌氏【公举事实靖为卫辉守备卒于官氏年二十七擕孤扶榇归姑陈氏双目俱瞽性复卞急氏孝事之病则割股以进殁则鬻产营家益贫纺绩课子守节四十六年】
　　卢陞宠妻徐氏【公举事实氏防防父事母孝母病刲股疗之年二十七归陞宠二十九而寡遗孤二嵗家贫舅姑老氏鬻手以给朝夕抚孤成立守节四十五年】
　　冯国义妻朱氏【公举事实年二十八而寡抚遗腹子提擕鞠育足不逾户外苦志二十年】唐克信妻赵氏　薛化龙妻张氏　王资徳妻徐氏髙万善妻冯氏　刘宗祺妻杨氏　陶学渊妻谢氏翁嘉引妻胡氏　沈翼范妻谢氏　陈应魁妻曹氏刘重妻吴氏　　沈元肇妻髙氏　刘竒妻冯氏沈重蒋妻祝氏　沈鼎范妻朱氏　赵自成妻金氏张麃芳妻陈氏　王士琏妻钱氏　吴凤翀妻马氏冯可信妻王氏　沈庠妻鲁氏　　杨大津妻王氏唐瑾妻陈氏　　俞应衡妻周氏　陈澍妻胡氏施元魁妻张氏　王汉妻张氏　　王锡彛妻龚氏沈衮妻韩氏　　谢启文妻陆氏　妾马氏
　　谭瞻明妻钱氏　胡明试妻丁氏　胡徳隆妻厐氏胡懋赏妻王氏　谢应京妻王氏　刘廷辅妻薛氏朱兆栢妻李氏　沈道锦妻刘氏　刘互赮妻吴氏刘之佑妻王氏　吴允登妻徐氏　冯应震妻陈氏沈铭新妻刘氏　茹明卿妻陶氏　髙恩妻包氏王耀基妻张氏　吴霈妻张氏　　柴明盛妻傅氏张志遂妻袁氏　徐慎妻何氏　　孙万化妻鲁氏周燮仪妻夏氏　胡焜妻沈氏　　冯光禧妻王氏胡清妻鲁氏　　陶某妻朱氏　　茅伯瀚妻徐氏陈廷杰妻谢氏　傅廷谔妻胡氏　倪尚鹏妻张氏谭勤和妻俞氏　金大经妻徐氏　张师栻妻鲁氏诸盘如妻相氏　俞世实妻周氏　沈祖孟妻俞氏王学进妻堵氏　金伯钧妻刘氏　张有梅妻吴氏潘凤林妻朱氏　姚元道妻傅氏　王锡舆妻周氏金梁妻黄氏　　潘世式妻郦氏　萧明荣妻王氏谢允元妻王氏　俞懋昭妻秦氏　茅本竒妻金氏茅彚縁妻金氏　王士驺妻舒氏　金明宇妻吴氏郑汝铨妻潘氏　郑懋徳妻陈氏　李茂秀妻余氏薛万鼎妻周氏　冯肇权妻沈氏　胡靖妻陈氏胡鳌妻赏氏　　姜宗斌妻王氏　李廷瞬妻金氏李籓先妻钟氏　余邦秀妻髙氏　陈非熊妻髙氏赵三泉妻薛氏　陈锡琳妻姚氏　周之尹妻鲁氏詹某妻朱氏　　姚宗虞妻单氏　邵承祖妻堵氏许燿明妻王氏　秦巽川妻徐氏　姚应运妻陈氏施瑞霖妻陈氏　蔡思堂妻孙氏　王一英妻陈氏沈云骧妻陈氏　李允国妻何氏　娄邦宪妻陈氏范某妻谢氏　　范楚翘母戴氏　王三重妻傅氏
　　会稽县
　　晋
　　王凝之妻谢氏【晋书本传字道韫安西将军奕之女也聪识有才辨叔父安尝问毛诗何句最佳道韫称吉甫作诵穆如清风安谓有雅人深致又尝内集俄而雪骤下安曰何所似也安兄子朗曰撒盐空中差可拟道韫曰未若栁絮因风起安大悦适王凝之及遭孙恩之难闻夫及诸子为贼所害命婢肩舆抽刀出门乱兵稍至手杀数人乃被掳其外孙刘涛时年数嵗贼又欲害之道韫曰事在王门何闗他族必其如此宁先见杀恩虽毒虐为之改容乃不害涛自尔嫠居会稽家中莫不严肃初同郡张元妺亦有才质适于顾氏有济尼者逰于二家或问之济尼答曰王夫人神情散朗故有林下风气顾家妇清心玊映自是闺房之秀道韫所着诗赋诔颂并传于世】
　　张茂妻陆氏【晋书本传吴郡人也茂为吴郡太守被沈充所害陆氏倾家产率茂部曲为先登以讨充充败陆诣阙上书为茂谢不克之罪诏曰茂夫妻忠诚举门义烈宜追赠茂太仆谨按张茂会稽郡人传见忠臣门】
　　南北朝
　　陈氏三女【南史本传会稽陈氏有三女祖父母年八九十老无所知父笃癃病母不安其室遇嵗饥三女相率于西湖采菱莼更日至市货卖未尝戯怠里人称为义门多欲娶为妇长女自伤防独誓不肯行祖父母寻相继卒三女自营殡为庵舍居墓侧】
　　张楚媛【梁书张稷传稷为青冀二州刺史州人徐道角作乱夜袭州城害稷稷长女楚媛适会稽孔氏无子归宗至稷见害女以身蔽刃先父卒】
　　张彪妻杨氏【嘉泰会稽志陈文帝入会稽彪与妻杨氏还入若耶山陈遣章昭达领兵购之并购其妻彪见杀进兵迎杨杨便改啼为笑请昭达殡彪既毕还经彪宅谓昭逹曰妇人本在容貌今辛苦日久请暂过宅妆饰昭达许之杨入室割髪毁面哀哭恸絶誓不更行文帝闻之叹息遂许为尼】
　　宋
　　孟道净【于越新编许字章璘未归而璘卒道净誓不再嫁未几兄嫂相继卒道净独事父母无缺抚兄遗孤二人皆成立】
　　张孟珪妻方氏【于越新编夫卒子甫二嵗方年二十四守节终身】
　　元
　　冯道二妻【于越新编不知何氏女至正未乱兵至栅头执道二杀之露刃脇妇妇引颈受刃死】明
　　楼可先妻王氏【宋濂王贞妇传名妙清年及笄归楼生二子而楼亡妇以节自誓朝虀暮盐或不能给人数有撼之者志如铁石弗可动舅姑亦怜其少欲俾更适妇不从舅姑义之自是事舅姑益致其恭教二子从良师防知问学夫死时年二十七】
　　董升六妻丘氏【会稽县志一子甫周嵗升六死遂守节升六兄樵风系狱死逮及阖门丘氏抱子械至京师发配象奴氏触阶死而复苏又恐以白刃欣然就之太祖曰真烈妇也命备红船送回其地赐名全节里】
　　范氏二女【名山藏长适江氏一月而寡次将归傅氏而夫亡二女同筑一垣围屋数椽田十畆于内相守以居当种获时父率佣以入余日皆闭户虽灌田亦沟引而已如是者三十年复自为茔而合焉】
　　傅乐清妻李氏【范钦傅氏族谱序永乐四年乐清由诸暨始迁于府城之南街未几即世遗子钺甫生三月氏守志抚孤克勤克俭以养以教家业大起孙曾辈皆砥行读书克自树立遂为南街望族】
　　宋允中妻魏氏【两浙名贤录年十六赘允中仅三日而允中归寻卒其家大之投骸涧水氏奔赴拾骸还瘗家圃中服防三年父母欲嫁之受他币比迓者临门氏潜之圃中自缢死】
　　朱泰妻吴氏【万厯会稽县志姑唐病痿而性暴时加棰挞已辄起进饮食懽如也既而泰死无后或劝之他适辄号踊欲絶奉姑益谨与姑相继殁】
　　司马贞女【会稽县志许配董思述未归而思述讣闻氏遂絶饮食卒两姓构棚厰以纸俑行婚礼合珠湖山】
　　沈束妻张氏妾潘氏【名山蔵嘉靖中束入为礼科张自后随之时束尚无子张买潘氏女为妾与之俱及至则束下狱张谓潘曰汝年少且未见主公当自审择之潘曰主公抗节夫人苦节婢独非人乎与张俱守京师时束父年八十七张伏阙上疏请代夫系狱放束归养三上不报乃与潘治女工给橐饘及束出狱得心疾归而家益落张身执爨而令潘当夕隆庆初复官不就家居十余年竟卒无子亡何潘亦死山隂徐贞明表之曰一门风节】
　　沈袠妻胡氏【明列女传将嫁而袠遘父錬难二兄衮褒杖死塞上袠与兄襄并逮系宣府狱总督杨顺逢严嵩意必欲置二子死狱卒知其意虐苦之已令夜分具二子病状薄暮两监司视狱呼襄袠出命且缓襄等不测明日问之则顺为给事中吴时来所劾就槛车去矣襄等遂得释然袠自是病呕血匍匐扶父防归比服阕始婚胡已二十七逾六月袠疾大作将不起呼妇叩之对曰向未婚时吾父及昆弟疑君疾逡巡不欲遣我义不回今日固所甘心袠遂卒妇哭不絶声尽出奁具治防事有他讽者断髪剺面絶之终日一室中即同产非时不见晚染疾家人将迎医告其父曰寡妇手岂可令他人视不药而卒年五十一以襄子嗣】
　　王泰妻倪氏【会稽县志泰以白父寃追随巡按冒雪千里父寃得白而泰卒氏年仅二十余家贫苦节事姑尽礼教子成名夀至八十八嵗卒】
　　罗道妻朱氏【明实录隆庆三年旌表节妇朱氏罗道妻道死朱年二十一父母因其年少无子欲夺其志而道弟谋得兄产亦百端挤之氏以死自誓立道兄子拱璧为嗣年六十二而卒卒后三年其孙万化以恩例陈请礼部行勘得实故有是命】
　　董氏二节【会稽县志吴氏董浦妻生一子而浦卒氏年二十抚子至长娶诸氏未几子又卒姑妇相守四十年世称双节】
　　金氏二节【会稽县志陈氏年十七适金胜宗三年胜宗死遗腹子志清娶张氏志清死于京张年二十姑妇并志以守共处一室并九十余而终】
　　毛烈女【会稽县志许配董奕文奕文卒女美姿容求婚者日至女盛妆拜父母曰女生不能为董氏妇死当为董氏鬼矣父母朝夕守之絶饮食卒陶望龄为歌诗以赞之】
　　沈夀姐【旧浙江通志年十八母早殁父以贸易出依寡居伯母吕氏吕适归宁姐过其从伯母张氏以宿夜有狂且欲犯之姐惊骇大哭次日服卤死】
　　陶尚文妻秦氏【会稽县志年十六归陶才十日尚文死逾年舅卒家贫氏与姑日才一炊以孝养闻氏新寡时父母讽使二适氏闭户自尽救乃免是后母家不敢言以伯氏子本正为后本正亦诚愿力作晚乃饶裕云】
　　陶尊道妻李氏【会稽县志嫁五日而尊道病卒家极贫缝纫浣濯析薪释米靡不躬行居十九嵗伯妇始生子养之为后诏旌其门】
　　朱宇周妻杨氏【绍兴府志夫以株连系狱氏声寃莫雪自经于杭州当事闻之宇周得出狱终身不娶】
　　章如锷妻张氏【会稽县志夫蚤殁悲号欲絶及殓毕遂自缢于柩旁族人为之举防】陈孔教妻孔氏【绍兴府志崇祯未孔教任四川佥事以献贼破蜀死子以衡匿其状不与母知逾二年氏偶至子书室见兵备道请防孔教尽节事读毕哀号殒地遂引匕首断喉死】
　　金顺姐【会稽县志父明惠任保定府通判顺姐随父于宦寓昌平州遇难投井死时年十九】揺士忠妻鲍氏【旧浙江通志士忠官京师甲申城陷氏同夫暨二女媳赵氏俱缢死次女金哥自缢气未絶贼欲汚之女防剑大骂不屈死】
　　黄朝辅妻谢氏【绍兴府志寓居三江遇寇赴水死】
　　叶汝□妻某氏【绍兴府志汝□闻甲申寇夑赴水死妻亦同之】
　　章宪妻金氏【会稽县志安庆逰撃章方美媳遇兵难胁之不从乃寸磔之兵有以其肉为戏者即谵语死】
　　郑遵谦妾金氏【旧浙江通志遵谦为郑彩所害金氏每祭夫必缚草人书彩姓名寸斩以侑食彩闻之投金氏于海中屡显灵异人称小金娘娘】
　　蔡贞女【绍兴府志许聘余金声未婚而金声殁女截髪自矢遂归余苦节终身】
　　张裒妻胡氏　　邵仲文妻张氏　金伯珣妻秦氏沈源妻俞氏　　金雷妻董氏　　王鉴妻蔡氏章柔妻余氏　　曹继祖妻马氏　王之骥妻祝氏马瓒妻冯氏　　章楷妻沈氏　　胡栗妻祝氏钱盛妻李氏　　韩释可妻薛氏　王金妻张氏叶应旸妻钱氏　董和妻姜氏　　朱大有妻何氏董能八妻黄氏　胡诩妻倪氏　　胡宪妻章氏胡某妻宋氏　　胡止善妻杨氏　施凤翥妻张氏陈敬山妻张氏　薛允勋妻孟氏　陈启新妻俞氏王起锡妻吴氏　金应宠妻丁氏　姚士锡妻王氏郁逵妾石氏　　倪济妻赵氏　　郁士淇妻王氏陈元隆妻范氏　章某妻某氏　　陶履中母髙氏谢锡衮妻吴氏　周伯英妻金氏　平升妻冯氏商周礼妻祁氏　王万栢妻奚氏　钱珠妻张氏袁祖烈妻髙氏　陈文锦妻李氏　金侣仙妻宣氏董栗妻樊氏　　章旻妻戚氏　　章懐仁妻陈氏冯秉忠妻鲁氏　章以裁妻童氏　倪元□妻胡氏
　　国朝
　　金日昌妻章氏【绍兴府志年二十而日昌卒氏事姑孝抚孤成立顺治十五年具题奉】
　　【防建坊旌表】
　　范懐义妻尉氏【会稽县志年二十七而懐义卒氏抚遗孤成立年七十四终】戴应龙妻柯氏【会稽县志年二十二而应龙卒氏守节抚孤八十五嵗卒　以上二氏俱奉防建坊旌表不详具题年分】
　　陈家骅妻蔡氏【题旌册年十九而寡守节至五十四嵗康熈二十三年具题奉】
　　【防建坊旌表】
　　倪运采妻徐氏【题旌册年二十二而寡守节至五十三嵗康熙三十五年具题奉】
　　【防建坊旌表】
　　范居敬妻陈氏【题旌册居敬客死京邸氏年二十九迎榇归训子钰甚严守节六十一年康熙三十八年具题奉防建坊旌表】
　　傅紫枢妻鲁氏【题旌册年二十三而寡守节至八十二嵗康熙三十九年具题奉】
　　【防建坊旌表】
　　唐祖尧妻刘氏【题旌册年二十四而寡守节至五十九嵗康熙四十四年具题奉】
　　【防建坊旌表】
　　章氏三节【题旌册章成化妻张氏年二十三夫亡守节三十四年章志纯继妻陈氏年二十一夫亡抚教前妻二子绅承熙俱得成立守节三十八年其侄章承烈妻严氏年十九夫亡与陈氏啮指流血守节四十一年康熙四十七年具题奉防建坊旌表】
　　俞徳范妻韩氏【题旌册有韩国英者欲犯之坚拒不从而死康熈四十八年具题奉】
　　【防建坊旌表】
　　石珍儒妻陈氏【题旌册年二十九夫亡守节三十三年康熙四十九年具题奉】
　　【防建坊旌表】
　　葛三姐【题旌册防许配陈再韩为妻及长随父居京师有江西民杨天锡用强逼娶遂自缢而死雍正二年具题奉防建坊旌表】
　　朱廷栋妻娄氏【题旌册夫客死粤中氏年二十一家赤贫积锱铢以归夫柩上事两代耄姑下抚三龄防子守节二十三年】
　　孟升宇妻黄氏【题旌册年十九嵗而寡守节五十四年】
　　马如骍妻王氏【题旌册如骍死氏孝事舅姑抚遗子终始一节　以上三氏俱雍正三年具题奉防建坊旌表】
　　施若耶妻秦氏【题旌册年二十二夫亡截髪矢志事两孀姑克尽孝敬抚三子敷敞敉俱有成每倚夫墓古栢恸哭树为之枯守节至六十七嵗而卒】
　　严禹生妻祝氏【题旌册年二十二而寡或讽之改嫁氏持刀截髪誓不变志守周嵗遗孤成立苦节三十九年】
　　严聪妻徐氏【题旌册年二十八嵗而寡守节四十六年】
　　董钜徳妻刘氏【题旌册年二十六嵗而钜徳卒氏矢志抚孤守节四十二年　以上四氏俱雍正四年具题奉防建坊旌表】
　　杜浚英妻鲁氏【题旌册年二十四而寡浚英兄弟四人皆早逝惟存氏妯娌二人奉姑以居姑患疽氏抚摩不离左右其姊化之亦不稍懈翁墓为水所浸氏急鬻簪珥迁抚二子有成守节至七十二嵗而卒】
　　王琳妻俞氏【题旌册年二十六嵗而寡守节至七十一蔵　以上二氏俱雍正五年具题奉】
　　【防建坊旌表】
　　包楩妻蓝氏【题旌册年二十而寡守节三十三年抚遗腹以延一线今孙曾林立有举科甲者人谓苦节之报雍正六年具题奉防建坊旌表】
　　冯文烛妻孙氏【题旌册归冯四年而夫卒时年二十八躬织絍积累数年始得营其夫课子士坦有成守节五十二年】
　　陈泰观妻夏氏【题旌册年二十九夫亡守志抚二子世统世良俱有成立守节三十一年】冯肇权妻沈氏【题旌册年二十三而寡无子继侄燿为嗣守节四十年】
　　沈汝镜妻章氏【题旌册年二十七而寡家贫纺绩抚孤守节四十年　以上四氏俱雍正七年具题奉防建坊旌表】
　　冯锡麟妻吴氏【题旌册年二十九夫客死于粤抚孤成立守节三十二年】
　　严懿妻王氏【题旌册年二十八而寡守节三十三年以上二氏俱雍正八年具题奉】
　　【防建坊旌表】
　　俞元龙妻李氏【题旌册年十八归俞二十三而寡两子俱防氏奉舅姑二十余年孝敬不怠舅姑殁防尽礼子亦能自立守节至五十三嵗卒】
　　冯文灿妻钱氏【题旌册氏三嵗失恃育于后母以孝闻年二十一适冯二十七夫亡姑继殁氏事衰翁虽极贫苦而甘防未尝缺教子士珪防庠食饩晚嵗子又卒又教其孙守节五十七年以上二氏俱雍正九年具题奉防建坊旌表】
　　任肇智妻娄氏【题旌册适任九月而夫卒氏决意从死方娠舅姑勉谕乃稍进水浆举一子事舅姑甚孝比卒犹嘱其子曰儿无父能善事祖父母则尔父不死矣年四十五卒守节二十三年】
　　谢兼才妻刘氏【题旌册年二十四而寡絶食数日立志抚孤生子全聪又殀与媳王氏同心苦节以抚一孙姑疾笃亲为尝粪以决生死龥天愿以身代姑遂愈舟过大树港烈风陡作隣舟俱溺氏舟亦几覆忽旋风泊岸人以为节孝所感以上二氏俱雍正十年具题奉】
　　【防建坊旌表】
　　王锦妻单氏【题旌册年二十九而锦卒氏抚遗腹子守节二十三年雍正十一年具题奉】
　　【防建坊旌表】
　　范士沆妻徐氏【题旌册年二十三夫亡遗孤甫五月舅姑老旁无伯叔氏勤女红以上事下抚健持门戸守节五十年雍正十二年具题奉防建坊旌表】
　　秦嘉与妻朱氏【题旌册年二十二夫亡无子事姑孝姑病医药罔效氏日夜吁天求代姑逐愈夀至九旬而卒氏哀毁骨立抚族侄为嗣守节四十五年】
　　胡其介妻钱氏【题旌册年二十八夫亡上有孀姑下有稚子四衣食不给日夕勤女红常不就枕四子俱能成立守节四十二年】
　　陆天懿妻钟氏【题旌册结褵甫八月而夫亡时年十七服阕舅姑相继卒叔防氏健持门户舅姑及夫复以形家言地不吉又择吉壤迁之叔长为娶妇育其长子为嗣守节四十九年以上三氏俱雍正十三年具题候旌】
　　王某妻杨氏【旧浙江通志居平水顺治丙戌六月闻寇警沉河而死】
　　陶氏五烈【会稽县志陶氏童汝茂妻十九而寡无子与弟□之妻章氏综之妻章氏及妹二人同舟避寇寇至氏奋身投河五人遂同死次日得尸握手不觧】
　　陈三妻孟氏【旧浙江通志丙戌年夫妻姊妹聫臂沉河死】
　　李永昌妻张氏【会稽县志永昌卒于京氏奔防返顺治戊子土寇作氏谓娣姒曰吾守志垂二十年已一死比寇渐偪氏潜启户而出其子急迹之于河滨得一遗帨网其尸弗获有顷半里外乗流而至舁归视之衣裾缝纫不可解】
　　陶士章妻章氏【旧浙江通志戊子年土贼肆掠居民多出匿士章贫无舟匿于近隣贼至儿啼牀下贼曵其髪出之氏且骂且哭贼胁以刃奋身触刃死】
　　赵泰征妻张氏【旧浙江通志年三十遇寇恐不免先诱女至河挤之水氏亦随死】胡百朗妻潘氏【旧浙江通志年十九寇至被执行里许至易家桥即从桥上跃入水中死】陈肇新妻杨氏【旧浙江通志家沥海城北枕大洋丙申海寇登岸焚劫肇新客江南氏孑身不能避过警投井死又朱某妻余氏亦赴水死】
</div>
    <div class="pagination">
<a href="浙江通志_page586.html">上一页</a><span>...</span><a href="浙江通志_page582.html">582</a><a href="浙江通志_page583.html">583</a><a href="浙江通志_page584.html">584</a><a href="浙江通志_page585.html">585</a><a href="浙江通志_page586.html">586</a><span class="current-page">587</span><a href="浙江通志_page588.html">588</a><a href="浙江通志_page589.html">589</a><a href="浙江通志_page590.html">590</a><a href="浙江通志_page591.html">591</a><a href="浙江通志_page592.html">592</a><span>...</span><a href="浙江通志_page588.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
