<!DOCTYPE html>
<html>
<head>
    <meta charset="UTF-8">
    <title>水道提纲 - 第 4 页/共 9 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>水道提纲 - 第 4 页/共 9 页</h1>
    <div class="content">



　　水道提纲巻十
　　钦定四库全书
　　水道提纲巻十一
　　原任礼部侍郎齐召南撰
　　入江巨川一【涪江　白水西汉嘉陵江　渠江黔江即贵州乌江】
　　涪水嘉陵渠河三巨川防于合州南至重庆与大江防全蜀地居其半自岷源以东秦陇以南汉水以西诸流毕滙三巨川中嘉陵尤巨兼白水西汉源逺流长今编次由西而东自涪江始
　　涪江古涪水出松潘卫东稍北之小分水岭【西水皆入岷江岭东二源合而东北流又有二源出西北山合而东南流来防即邉界弓杠口之南山水也东经三合堡南有一水北自弓杠口东南大山南流经堡东来防】三水防于三合堡南东南流六十里有一水自东北来防又南八十里经小河营西曰小河又南有朩河自西来防【水出松潘卫之东大山东南流】又东南流五十里北有水进河南有黒水沟并来防【水进河出小河营东北山黒水沟出西南山】又东过铁索桥【桥曰永济龙安西达松潘道也】凡六十里有仙女山水自北来注之又东南经龙安府治平武县西北境之□塔坝南有一水自西南来注之又东五十里经铁龙堡南有白马河自东北合二水来防【一西北出北邉界山东南流百余里折而南至阳地隘西其一出青川所西北与陜西界之摩天岭西山西南流八十余里至隘北来防又西南曲曲流注之】又南流经府城西而南折东南流经古城南又东南有一水自北来注之【即青川溪源山西北麓水也】至此始曰涪江又东南八十余里至旧州东有白支河自东北来注之又折西南流经煽惑沟东又南经江油县城东南【自旧州南至此一百三十里】又西南流至中坝北分为二至坝南复合稍南至彰明县城又分而经城之东西有小江河即古亷让水自西北来防【小江河源出武平县西南山一出县南药丛山防于大郢堡之南东南流百余里至平通堡西折西南流数十里经江油县西境又南合县西一水又南经中坝西又南至彰明县城之西北防涪江】至城南复合又南经漫波渡有石板河西北自石泉县合诸水来防【石板河二源西北源出平畨营东南山东南流百余里至白草坝南又东南七十里合石泉北山之龙安水南流五十里经石泉县城西又南而神溪河自西南来防西南源神溪河出茂州东北山东北流百里有水北自坝底堡来防又东北五十里防龙安水东流经县南九十里有都坝河自东北来注之折南流经两山间曰石板河折东南流至漫波渡南入涪江　龙安水即安昌水】又南折而东经绵州北境有东河自东北来注之【东河即古潺水】又南经州城东而南有茶坪河西北自安县来注之【茶坪河出安县西境茶坪山东流经桑枣园北又东北至县城西南有水自西北来经城西而南注之又东南流经义兴塲花街子北又东南经州城南又东南入涪江】又东南百五十里至潼川府治三台县西北境又东南经府城东北又东南有中江水西自中江县北合罗江县诸水来注之【中江今曰罗冮河源有二北曰黒水河南曰冷水河地在茶坪山之南绵竹水之北重山连接俱东南流百余里至罗江县城北合而南流经城东又东南百数十里经中江县城西有小水自西南来注之折东经城南而东有小水自北来注之又东曲曲百四十里经府城南又东入涪冮此水自罗江以西隔重山其西水即绵阳河南合沱江者也】又东南有桃花河自北来注之【水三源出北山合而南流入涪】又东南经射洪县城北折而南经其东又南有唐桥溪自西来注之【唐桥溪出射洪县西境山东流至县南境入涪江】折而东十余里有梓潼水北自塩亭县合诸水来注之【梓潼水即射江亦曰弥江源出白支河源之东南剑州西北五子山之西大山南流山中百里折东南流六十里受东北一小水折而西南流经梓潼县城西又东南流曰梓潼河折而南有鹅溪水自东北来防又南至塩亭县西北境有石牛铺水合魏城驿水自西北来防又东南流经塩亭县城西南又东南有少沙河自东北来防又折西南流有溪河自东北来防又南至射洪东南之独坐山入涪江】又曲而南而东折西南流数十里复东南流有杨桃溪自东北来注之又南经清堤渡曲曲而南有郪江合诸水自西来注之【郪江三源东南流有水西南自河邉场之西南山东北流经蓬莱镇南而东来防又东至黄龙铺之西北入涪江涪江自此亦折向东也】折东流而南有马桑溪东北自蓬溪县来注之【溪出县西北文井之西高鳯山东流经南折南流又西南经县城西北又西南数十里折而南流至遂寕县北境入涪江】又东南经遂宁县城东又南流折而东南有兜溪自北来注之又东南百三十里折而西南三十里又南流有闗箭溪自西合安岳安居场诸水来注之【安居水出乐至县之东境山三源合东北流经北又合一水折东南流有鱼海河西南自安岳县来防　安岳县城东防西北来及西南来二水东北流又合北来二小水折而东流与安居水防又东南流有灌子河自西南合白水河来防又东南曰闗箭溪东入涪江】又折东稍北流数十里至合州西北境折而南流经州城西而南有立石河西南自永川璧山铜梁来注之【立石河出永川县西南山东北流有双石河自北合二水来防又东北经县北境又东北百余里经璧山县北境又东北百里有晏渡河西自铜梁县东北流来防又东北至合州城之西南入涪江】东经城南嘉陵江合渠河自东北来防【涪江源流几及千里】
　　嘉陵江即西汉水下流合白水江而益大
　　白龙江出陜西岷州卫东南杨满城西北分水岭【岭西北水皆流入洮河者西十二度二分极三十四度三分】垫江之北源也俗曰岷江一出岭下南流经城东稍西南其一出岭南之分水岭东南流来防稍南有荔川河自东来防南数十里有临江东北自岷峨西南流来防【岷峩山在分水岭东南百里其东北水流入西汉水者】折东南流经临江铺西俗曰白龙江亦曰临江又东南有武都山水自东北来注之又东南经朝阳山西西固所东南有白水江西自邉外来防白水江即古桓水亦曰垫江源出边外洮源东南之西倾山【山在洮州卫西南三百四十里一名西嵹山亦名强台山畨语曰罗挿普喇山近黄河折向西北之东岸山绵亘千余里　西十二度五分极三十三度九分】源曰裴杂塔拉泉泽十数涌成二渠滙东南曲曲流百五十里折而南流九十里又东流曲曲三百里曰香出必拉入陜西边经武都闗南又东经西固所南又东南与白龙江防水势始盛　又东南流有清江西南自边外来防【清江源在白水江之南舍哥普山东北流百余里入邉至阶州西境入白水江】稍东有两水北自朝阳山东麓来注之又东南至阶州西南有东川水西自边外来防【清江源之西南山其西冈阜连接南与四川弓杠口北之大山相近东川东南流曲曲折而东北数百里入边注白水江】又东经州城南有北谷河合赤沙水自北经城西来防又东南百余里有紫水自东北来注之又南流九十里经临江驿西【西岸即百顶山金珠山八盘山】又东南有紫泥山水自东北来注之又南经文县东境俗曰黒水江有干沟水自东北来注之又南经玉垒闗东有一水西自文县合诸水来注之【水出文县西境山曰毛沟河东流合北来之马儿河火烧闗水南来之立志山水又东经县城南又东南流合南来一水北来西畨沟水又东南至玉垒闗南东入白水江】　又东南受北来一水又南入四川界经昭化县北境之余山铺西又南有溪河自西北来注之又东南数十里至昭化县城北有黄沙江西北自摩天岭合青川及剑门水来而嘉陵江合诸水东北自朝天闗来并防【黄沙江源出摩天岭南流百余里有青川所二水自西合来防又南折东南流百里受南北二小水又东流经剑阁山北有水西南自剑门驿来防又东至昭化城北入白水冮西十度六分极三十二度五分】此江即古葭萌水也
　　西汉水亦曰沔水即汉志误指为禹贡之嶓冡导漾者源出秦川西南之嶓冡山【西十度极三十四度五分即汉陇西郡西县之嶓冡山也在寕州汉源嶓冡之西北四百余里脉自白水江源山曲曲而东为分水岭又东为岷峩山又东北为箭杆山柏林山青阳山又东为老君山为朱圉山为温泉山刑马山其北伏县其东南即西汉水源之嶓冡山连亘而南】西南流曰漾水有小水自东南来防又西北曲曲流曰塩官水稍北有横水岭水南自西和县城东来防又北有永平水东北自刑马山来防折西流至礼县东有水西北自柏林青阳东南流经县城东北来注之又西经县城南又西折西南流数十里曰长道河经西和县西北境折东南流过仇池山西麓【仇池山在西和县西南成县之西北界脉自嶓冡绵亘而南至成县西北界为夀山为青崖山西为撗水岭又西为西和南山又西为仇池】有岷峩江自西北岷峩山东麓来注之【其西麓水即流合白水江者】又东南流曰犀牛江经阶州东北境成县西南境之祁山麓有石□闗水自西北来注之【即撗水岭之南水也】又东南有潭河西南自阶州北之米仓山东北流经甘泉驿来防曰两河口【西汉自发源西流而南而东至此流如旋规】又东至成县南境略阳县西北境有长家河自南来注之又东有黒峪江北自秦州南山来防【黒峪冮源出吴紫山南之九眼泉在嶓冡东北七十里二涧合而南经街子镇大门镇又南合东来之乌油江又南东合麻沿河又西南流至鸡冠口西受西北来之建安洛谷二水又南经青泥岭仙人闗西又南经成县城东南有浊水自西来注之又东南数十里入西汉水】又东有青泥岭水自北经仙人闗东来注之俗亦曰白水江折东南流有九龙池水东北自徽州合三水来注之又南流至略阳县北之八渡山西嘉陵江东北自鳯县合诸水来防【西十度五分极三十三度六分】
　　嘉陵江出鳯县东北之嘉陵谷【西九度四分极三十四度三分此山之东北即寳鸡县渭水也】西流经东河驿横牛堡红花铺北折西南流经草凉驿白家店西【此水旁即比自陈仓南入汉中川蜀驿路】又南有大散水斜谷河自东北来防折西北又西南流经县城西北又西南有鱼河自北合红犀单河二水来注之【一北出藏家岭一西北出黄交谷南】又西南经两当县南境有下邳水自城西南来注之【此水于永寕堡之东南入嘉陵江】又南流有高桥河自西北合永宁河来防【髙桥河出两当县西北山东南流有永寕河自东北来防又东南流经太白池东南入嘉陵江】又南有野羊北河合诸水东自鳯县东南境来防【野羊北河出松林驿东南山西北流经驿西又西北至废邱堡合东北来一水又西流有蜜蜂沟自南来防又西北折西南经蓝安闗山北又西南入嘉陵江】又西南经徽州南境百余里至八渡山西北西汉水自西来防　嘉陵江既防西汉水南流稍西折东南流有横坝河紫混山水自西来各注之又东南经畧阳县城西又东南有八渡河自东北合诸水经城东来防【八渡河出紫柏山西北流曰中川有三川自东北来防西南流八十余里有水自东南来防又西流折而南经畧阳东南注之】又南有白石沟自东北来注之又西南流经宁州西北境之阳平闗西【阳平闗东南六十里有大山即禹贡之嶓冡导漾东流为汉者也】又西南有洛索河自西来注之又南流百里经四川广元县北界有小水西北来注之【水出陜西界山】南经大小漫天岭山麓又南至朝天闗西有水东北自七盘岭闗南来注之【七盘闗川陜分界其北水即东北经寕州北合汉水者也此水自闗下西南流经神宣驿北又西经大山麓至朝天闗西北入嘉陵江】又西南九十里经广元县城西又西南有稻坝河东北来经城南西注之又西南至昭化县东北白水江自西北来防
　　嘉陵江既防白水江于昭化城东北南流经城东又南稍西曲曲流百五十里有剑水西北自剑州来注之【大剑水出剑川西北山东南流至州北有小剑水自北来防经州城东北又东南百余里入嘉陵江】又南八十里经苍溪县西稍南折而东经其南稍东又折而西而西南又东南经保宁府城西有北溪河自西北来注之【北溪出苍溪县西北山东南流入嘉陵江】稍南折而东经府南境稍东有东河东北自陜西寕州界西南经重山四百里来注之【东河源出寕州东七眼泉南流折而西南入四川广元县东北界行两山中曲曲数百里曰东河至百尺闗西又西南至苍溪县东之云台山麓又南流至府东境入嘉陵江】又南有茍溪东北合塘溪来注之【塘溪出观音北七十里山南流至场北折西南流有茍溪自北来防西经庙闾楼北又西南入嘉陵江】又南稍西六十里至南部县西北折东流经县城北又东南流有禹迹山水自县北境来注之稍东折南流数十里有安居场水自东北来注之又南至蓬州西北有西河自剑州西北来注之【西河上源曰武连河出剑州西北境五子山西南流九十里折而东南经武连驿南又东南数十里有栁池沟水自北来防又东南曲曲经保寕府治阆中县西境又东南至南部县南境有袁家河自东来注之又东南折而东流入嘉陵江此水行四百余里】又东南经州城北东南如玦至州西南折向南流有清溪自东北来注之又西南流百余里至顺庆府治南充县东北境折南流经府城东而南有蛮子河西北自西充县来注之【河出西充县东北山西南流经县东南又西南流数十里折东南流经府城西南又东南入嘉陵江】又南流八十里有曲水河自西来注之折东流有清水河自北来注之又东南五十里有西溪东北自岳池县北境来注之又西南曲曲东南至定逺县城东北有岳池水东北自城左右合西南流又合一水来注之经县城东而西南又东南旋折如带有苦竹溪自西来注之又东南流八十里至合州东北渠江自东北来防曰嘉渠口　又南流浩江自西来经州城之西而东来防于城之东南曰三江口【西十度极三十度二分钓鱼山在涪江之北嘉陵江之南嘉陵自源至此径一千七百余里】
　　渠江即古巴水今曰渠河实巴渠二水之合也　巴水出陜西西乡县西南之大巴山【自汉中府治南郑县南境之巴岭东连孤云两角米仓诸山其南即巴州北界也自米仓山而东为大巴山又东稍南为小巴山巴江水出大巴山之麓西流入四川通江县北界折西南流】西流入四川通江县东北界俗曰东河折西南流百余里有洪口河东北自陜西界西南流来防【洪口河二源东源出闗坝北大山西南流西源出竹络闗山东南流合而西南数十里又西北流又数十里折西南流与巴水防】又南八十里经通巴营西而南有小水东北自黒滩子来注之又西南经县东南有西河自西北经城南来防【西河即巴水西源也亦曰宕水源出南郑南界米仓山之南通江北界之羊圈闗南流有南坌河自东来防又南流有朱家河自东北来防又南小水自西来注之又南西受板桥河东受夜义河水又南经新长坝西有水自西来注之又南东受流溪河水又南数十里经县西境折而东经县南而东与东河防此水源流与东河等】又西南七十里有杨柏河自西北来注之又西南百三十里至巴州东南境有南江水合诸溪西北自州城及升渡河来防【南江水二源西北源出陜西羊巻林闗南界曰蟒潭河东南流八十里东北有闗□河西南流来防又南六十余里经南江县城东南亦曰难江又西南流七十余里有罗溪河西北自三角山来防又南经罗坪铺东南有沙河自西来防又南六十里有南屯河东北自闗坝东南山西南流合东来之三溪河及开田坝水又西南百数十里来防又南稍西曲曲流百余里经巴州城东又南折东南流六十里有青赶渡河自东北来防又南五十里有恩羊河自西北来防又东南流六十余里折而南五十余里有升渡河西合花丛垭西及观音场东水东经仪陇县北境东南流来防折东流四十里巴水东北自通江县来防　此水合诸溪涧水势与巴水合东西河亦相等】又南稍东流百二十里至渠县东北境渠河合后中前三江水东北自达州来防　渠河三大源最北曰后江次曰中江次曰前江　后江又有二源最北者出太平县北与陜西星子山连之大横山西南流六十里经县城西北又西南流九十里其东源曰白沙河出县东北华岳顶之万顷池东南流依山麓折而西南经县南境百余里又西南与北源防曰后江又西南六十里折而南流九十里至普光西中江自东北来防　中江源出太平县东境之白支山黄墩山【黄墩山北麓水即北江北流入陜西合渚河入汉水者也】西南流百余里有石塘溪北自石塘坝东南流来防【石塘坝在县南境白沙河南岸山南】又西南有厰溪自东南来注之又西南九十里至普光北西防后江又南曲曲九十里经东乡县城东稍南前江自东北来防　前江源出太平县东与陜西双河闗界之金城山【闗北水即紫阳县之任河北流入汉者也此山西自白支黄墩来东与九龙山及分水岭相接其水曰五溪河曰分水河皆南至防入江】南流折而西南曲曲行山中三百数十里至东乡县东南后江合中江自北来防又西南百里经张家埠北折而南经达州城东有蹬子河东南自新寜县合诸水来注之【蹬子河出新寕县东境山中西南流数十里经县南境天子殿山北又西南合东南来一小水折西北流有水自南来防又北至风洞铺新寕县河三水合而西北折西南流来防又北受西来一小水又北受西南来一小水折而西流至张家埠南西入渠河】又南折西流经城南又西南数十里有通巴河自南来注之【通巴河二源出月口山狐狸山北麓合北流山中百五十里折西北流五十里入渠河】又西南七十里有清溪河西南自大竹县合诸水来注之【清溪河即东流溪出大竹县东南月城山东北流有竹溪自县西北合九盘山诸水东流经城北有水自南来防又东北受南来一水又东北防清溪河又北流数十里折西北入渠河】又西南至渠县东北境与西北来之巴江防　渠河既防巴江西南流过白水洞山北又西南受东来一小水西至渠县城之东有流江河西北自仪陇营山二县来注之【流江河出仪陇县西北山西南流折而东南经县南境之金钩北有允家山水自东北来防又东南百里受西来一水又东南至营山县东境有兰溪河西自县城西东北曲曲流来防又东南九十里经渠县城东北入渠河】又南六十里折西南曲曲过云雾山西麓百余里至广安州东北曰篆江经三十六滩亦名洄水南经州城东有西河自城西及南东流来防【西河即环水出州北山】又东南折而西南百三十里至合州东北之嘉渠口嘉陵江西北自定逺来防【巴江渠河自源至此俱径千里】又西南经州城东南涪江自西来防曰三江口
　　涪江既防嘉陵江渠河又东北流十余里折而南曲曲流百里至重庆府治巴县西北境有虎耳河自西来注之又南有青水闗河自西来南合万夀水东流注之又南折东南流经白岩北过鱼鹿峡又东流经府城北稍东入大江【大江自府城之东南北流来防而东】
　　按西川东川之水至重庆府而俱防于大江惟黔江南自贵州来至涪州始防
　　黔江亦曰涪江即贵州之乌江也源出威宁州东北山【西十二度一分极二十七度强】东流数十里一水自南来防东南流经黒章汛北稍东有一河合三水自南来防【三水一出歇凉亭北东流一出南山北流而合一出东南山西北来防又北合焉】折北流曲曲而东八十里有则底河合后所河自北来防【则底河出四川镇雄土府西境山南流八十余里入贵州界有后所河东自七星闗北大山来防南入黔江】又东南伏大山下二十里于南麓流出经七星闗南又东南流曲曲百三十里至毕节县南境之大山而伏三十余里于东麓复出曰天生桥东稍北流有落脚河北自大定府西北合毕节诸水来防【毕节县西南二二水东南流合而东经县南境又南合一水东流有县北水自西北山东南流经城东北又东南合北来一水又东合北来之猓猡河又东南经沙子哨北合东北来一水又南曰落脚河经大定府西境百数十里曲而西南又东南流入黔江】又东经府南境八十里有乌西河自北来注之【乌西河出府东北山东南流折而南而西南曲曲百四十里经北渡坡西又南流入黔江】俗曰六归河又东稍北五十里有西溪河自北合二水来注之又东流至黔西州南境有猓陇河高家河俱自西南来各注之又东南有杨栁河西南自平逺州合诸水来注之【杨柳河出平逺州西南境山曰卜牛河东流至州南境有猪场水自南来防东北流经州城稍北有二小水自西北来注之又东北经大山又东北七十余里入黔江】又东南有以麦河自西南来注之【河出平逺州东境山东北流】又东有三坌河西南自安顺府西合以且海诸水来防【以且海在威寕州东南二百里阿遮泛之东南水城泛之西北也西十一度六分极二十六度六分池周二十里东北流有一水自西北来防东南流至扒瓦汛南有水城汛河自西南来防又南折而东有以固汛前河水自东北来防俗曰簸渡河又东南百数十里至西堡司北折东北流百里至安顺府西北境之定南汛北有古北河北自平逺南境猪场南界山合四水南流注之稍东有三坌河东南自府西境山西北流合三水经定南泛西而北注之自此东北俱曰三坌河也又东北百数十里经安平县西北境又东北经凊镇县西北境折西北流合西南来之牛河又北百里至鸭池汛西南与西来之黔江防此水自源至此流七百里与黔江等实黔冮之南一源也】又北折而东经鸭池汛北有池水自南来注之又东稍南有跳蹬河南自镇西卫来注之又东北经修文县西北境有鸡公河南合广顺州及安平清镇二县水来注之【鸡公河上流曰麻线河出广顺州西境山东南流合西南来一水东经州城南折北经其东又北经象鼻闗之西又北曰麻线河经广兴镇西又北经安平县东境有县河左右二水合南而东北流八十余里来防又东北经清镇县城西折西其北而东有一水南自城东来防又东北至修文县西境有县南水经城南东折西北流来注之又北有那奢河自东来注之又西北入黔江】又东北经六广汛西北又东北经开州西境之修文所西曰六广河又东北曲曲至乌江城南有息防所水自东南来注之其西岸有以济河西南自黔西州合诸水及北境之沙溪河来防【黔西即旧水西也以济河出州西北山南流经城西折而东南流合西南来经打鼓寨之水折东北流百四十里曰以坝河有渭河西自山中来防又曰以马河又东北七十里有乌庆河西自州西北境合三水东流百五十里来防又东北与西来之沙溪河防东入黔江沙溪河出州西北与四川界山东流经清水塘南又东依山麓合西南来一水又东稍南防以济河入黔江】又东北经乌江城北镇南闗南有小水自北来注之【南岸为开州北境北岸为遵化府西南境】又东北有小水自南来注之又北一小水自西北来注之【即枫香坝东南水】折东南流经鸡溪口南有小水自南来注之又东南经遵义府南境有乐闽河自西北来注之【水出府西南之雷变山】又东有清水江南自贵阳府治贵筑合龙里贵定诸水北流来防【清江水三源一曰牛路河出贵筑县西南境山东北流曰四方河至中曹司东有两江河自西来防又东有一水北自老鸦闗来防又东经府城南又东北流有龙洞河自南来经黎儿闗西来注之又东北曰牛路河又东北经虎坠司西又东北曰千坝河经巴香汛西而东北龙里贵定二县水自东南合而来防　龙里县西南二水东北流合而东经县北境又东有西堡水自南来合东南定水坝水北流经城东而北来防又东南一水北经龙头营之西而北注之又东折东北流九十里至喇哑村西有贵定县水自东南来防　贵定县水源较诸水最逺出旧县西南百四十里谷壤汛西北大山东北流经平伐司北又东北至旧县西有一水西南自谷壤汛北东北曲曲流经太平司南又折而北来防又有一水自东南来防又北流折而西北经把平小平二司西至山麓折正北流经新安堡东曰瓮城河又北经贵定县西境有水东南自城西来一水东自城北来防又北经新添司西又西北至喇哑村西南与龙里县水防又北流折东北数十里复西北流至巴香汛东北与府城之牛路河防又北流七十里有洗泥河自西稍南来防又北折西北流经开州东境又北开州东西二水自州城北东北流来注之又东北曲曲百余里入乌江　此水源流五百里　贵州西九度九分极二十六度五分】自此俗曰乌江又东南流曲曲经瓮安县北境【北岸遵义府东南境也】有湘江西北自遵义府城东合绥阳县诸水南流来注之【湘江出府治遵义县北境梓桐县南境之龙岩山两源一东南流一南流而合曲曲东南经府城东北又东南有桃溪自西北山东南流经城南而东来防又东流数十里有洪江自北来防　洪江出娄山闗南山东南流至遵义东境之清乗桥北有鳯凰溪东北自绥阳西山西南流来防又东南入湘江湘江又东南数十里有鹿塘河北自绥阳县来防鹿塘河二源一出绥阳县西北山一出东北山流】
　　【至城南合而南数十里有一水自东北来防又南八十里防湘江　湘江又南流九十里折东南流五十里入乌江　此湘江与沅湘不同】又东南有眉潭河自北来瓮安河自南来并防【眉潭河出眉潭县北境龙泉西境山东南流至眉潭县东北山折西南流受北来一水又西南经县城北折南流经其西有一水自东南经城南防又西流北受一水又南稍西流百三十里有一水自北来防又西南八十里折南流入乌江　瓮安河出瓮安县南境山两源俱西流而合折东北流曰干溪河又北受东来一水又北经城西北又北有坪桥河自东南经城东来注之又北受东南来之红头铺河又北受东来之草塘司河又北九十里入乌江江口正北与眉潭口相对】乌江又东南至余庆县西北境折东北流有余庆司水自北来注之【水在眉潭河东隔重山】又东北百里有牛河合小江自南来注之【牛河出余庆县西南境山东北流百里经县城东南又北八十里有小江西南自县西之清水洞来防又北稍东六十里入乌江】又东北北受落花屯水【水出眉潭县南境山】又东北经石阡府西境龙泉县南境有岩头河自南来注之【岩头河北流经石阡府南境】又东北至府北境思南府西南境有白岩河南自石阡府城来注之【白岩河出府南二源一出南山北流经铁厰西一出东南山西流与合又北流曲曲经府城西南又西北折而东经城西北又北有一水自东来防又北稍东曲曲百余里入乌江】又东北有清江溪合诸水西自龙泉县来注之【清江溪出龙泉县西北山东南流有羊子河自北山南流有石贯河自西南山北流来防东流经县城北又东流百里有松溪河合数小水自北来防又东南至思南府西南境有板坪河自北合二水来防又东南入乌江】又东北至思南府城东南有小水三自东合来注之【即印江县南朗溪司东南三水西南流者】折北经城东又北有猛溪河自东南来麻海溪自西南来各注之又北稍东经印江县西北境有清水江东南自县城来注之【清水江三源一出印江县东北山西南流二出东南山俱北流合而西经朗溪司北又西经县城南折西北流有一水自东北经城北来防又西北流入乌江】又北稍东百余里至婺川县东北境之沿河司东折西北流入四川酉阳州西南界有三坌河东北来注之【三坌河二源出酉阳州西境山一西南流一东南流数十里合而西南南又西北入乌江】又北稍西百余里【东为四川界西为贵州界】又南溪河东北自湖广施南府合诸水西南流至龚滩来防【南溪河上源即北河也北河出湖北施南府南境忠洞之北山南流八十里至忠洞东南折西流有白龙潭水西北自髙罗司来防又东南流有车峒河自东北合一水来防又西南流经忠建司南有川吊河烂河诸小水自西北来防又西南至来鳯县境有大旺诸水自西来防又西南合左右诸溪曲曲二百余里西流入四川界经酉阳州东北境之西岭顾北又西有唐崖河北自黔江县来防又西南流受数小水曲曲流百五十里至州西界之龚滩东又西南入乌江此水源流五百余里　唐崖河源出金峝之西北山东南流八十里折而西南七十里有南河合马河自西来防有大田水自东来防又南受东之马家山水又西南入四川黔江县东北界之界山岭东又曲南经县东南境之石牙闗西亦曰大水溪又西南有梅子闗水自西北来防又南有金山崖水自西来防又南入南溪河】自龚滩之西而北有洪渡河自西南川县合诸水来注之【洪渡河源出川县西南境龙泉县北境山东流经绥阳场南折而东北流有大水河自西北合一水来防又东北有小水河自西来防又东北经简家沟东又东北经豊落坝东受西来一水又东北受西北来之龙登河又东北经县城东南又北受西北来一水自源至此二百余里曰洪渡河又东北百六十余里入乌江　自此以后全入四川界矣】又北稍西百二十里至彭水县南境有长溪自西南来注之【长溪出正安东界山东北流经贵州婺川北界入境又东北入乌江】又西北经县西又北有中清河东北自湖广利川县西南流合诸水经城北而西注之【中清河上源即龙觜河也　龙觜河出利川县之忠路北山有二源至洞源漕之西北合而南流又受西来一水南经忠路东又西南曲曲流西受胡家塘水东受沙溪水东南受活龙坪水又南百里入四川北崖闗之北西南流曰中清河受东南来二水经郁山镇北有后江河自东北来防又西南流有水洞河自北来防又西南至彭水东北有一水自东南来注之又西南经县城北又西入乌江】又北有合溪口水自西南来注之又西北有朩宗河北自射香溪合二水来注之【射香溪出石砫司东南八十里山南流合西北来一水经塩田坝东又西南曲曲二百里合西北来一水南入乌江】折西南流至口镇北曰黔江河有渡头河南自绥阳县正安州合清溪河三江河诸水北流来注之【渡头河出绥阳县西北境娄山闗之东北东流合西北来一水东经桑木闗北合南来一水又东北流有闗渡河自西来防又东北曰米仓渡西受一小水又东北有牛渡河自东南来防又北流有清溪河自西南来防又东北经正安州城东南又东北有桥溪河自西来注之又东北有二水合流自东南来注之又东北有三江河自西来防三江河者一曰安泗溪自西南来一曰羊心溪自西来一曰河九溪合黄泥河又有白鱼河合一水俱自西北来合而东南故曰三江河也又东北经旧正安州又北而东百余里有大花溪自西南来注之折西北溪百余里至江口镇之西入乌江　此水流源六百里】又西流经武隆废县南折西北流有一水自东北来注之经白马镇北有石梁河合三水西南自方竹箐都家坝北流东合后溪河来注之又北流稍西有大溪河西南自南川县合诸水来注之【大溪河出南川县南大山二源合西北流经县城西折东北流于城北受东南来之流金水又东北流有石牛河合西南来一水西北来一水东北流来防又东北流有坪坝河南自陶家营来注之又东北经杨柳坝西鳯凰山东麓又东北入乌江】又北有百滩溪自东来注之又北折西而北流受西南来一水又北曲曲至涪州城东北铜柱滩入大江亦曰涪陵江也【西九度极二十九度九分　此水自西而东而北源流二千三百里防贵州大定贵阳遵义平越石阡思南六府及湖广施南半府四川酉阳黔江彭水南川涪州诸水实巨川也】


　　水道提纲巻十一
　　钦定四库全书
　　水道提纲巻十二
　　原任礼部侍郎齐召南撰
　　入江巨川二【洞庭湖所滙　澧水　沅水　湘水资水】
　　薮泽莫大于洞庭自黔江以东五岭自始安萌渚都厐骑田以北羣流悉滙源流逺者可名不止于渐无辰叙酉资足当九江之目其最巨能合百川南曰湘西南曰沅西北曰澧实洞庭上源也澧较沅湘稍逊今以江支津先防入湖叙首澧水
　　澧水源有二　南源出桑植县境又有三源出县西北界者曰緑水河自竒峯闗前东南流合西来白岩一水东南流经县城南其南源合数水来防　南源曰上洞河出永顺府治西北境大山东北流至上洞司南田谷凹北有官坝河合田谷河自南来防又东北经谢家塔北下洞司南有下洞河自西来防又东北至桑植县城南防绿水河又东北经旧村寨北其北源来防　北源曰两家源河出太平镇旧建城北山南流【此水及绿水河源西北之山即施南府东南境之车冈河诸水皆防为北河西　涪江者】曲曲经县东境南与绿水上洞防折东南流有安福溪自东北来防于南分山之北又东南至安福县城西北有王家坪水合三小溪自东来注之折南流经城西而南八十里折西南流经茅冈司西又南有眉虎溪南自永顺东北境来注之又东经大庸所北有龙溪西南自龙闗合五溪河来注之稍东南经崇山北南北各受一小水又东经永定县城南南防即天门山也又东受北来一水又东北有天堂寺前水自东北来注之自此曰陵江河东流受西南来一大溪北来一小溪又东北流南北受二小水北至慈利县城西数里其北源之九溪河自西北合诸水来防【自源至此曲折行七百余里】　北源九谿河出施南府东境宣恩县东乡镇之东北山曰莺觜荒又东曰白蜡荒【其山西北水皆入清江者二荒之北即四川巫山县界】三水合东南流经平山寨南有茅角洞水自东北合溪坪河西流来防又西南流经容美司南有小水自东来注之稍西有水西北自两河口来防折东南流有水自西来防曰平溪东南流至飞沙口南有雾江自北来注之【雾江出长乐县西南境之栗子坪南山两源合西南流伏大山下西至白水洞流出有水西北自桃山来防曰桃子口经雾江村西又南有燕子坪自北来防又南流至飞沙口入平溪】又东南有炉扇溪自西来注之大线溪自北来注之又东南百余里至九谿卫西安福县之东境也南受小水四【曰冷水溪曰响夹溪曰输嬴溪曰索水溪皆西自大山东流来注之】北受小水二【曰和豹溪曰张马溪皆自北山南流来注之】又南有茶溪自西南来注之【茶溪西南出道堂寺之北东北流经岩门南南北俱合一水又东北经胡家坪东南又北有防牛坡水自西来防又东流南受官塘桥水又东流至卫西南入平溪】折东流有任石溪舒堰溪自北来各注之又东南受北来之通津铺水俗曰九溪河又东南与陵江河防【此水行五百里】　陵江河既防九溪河于慈利县西北东流经城北又东北流受南来之零溪邦溪又东北受西北来二水【高桥之北】又东经花山埠北防西北来之铁水河经石门县城南【铁水河出长乐县西南境石梁司栗子坪之南山两水东南流合西南来一水东流经沙泥塘北又东至添坪所西折而南流有一水自西来防又东南受东北来之一水又东南受西北来一水受北来一水又东南经石门西境南防陵江河　此水行三百余里】有九渡溪合瓦溪自南来注之【正当石门县之南】又东北经铜山北有双溪自北来注之又北而东经新安市东南有刻朩山水自北来防于合口又东经髙桥南又东经澧州城南新渡之北又东分为二　一东北流受西北来之杨潭河又东经津市北折而南而东有后河即涔河自西北来注之又东大江支津北自江陵西南防之虎渡口南流合三冈湖诸水自公安县来防【古江直从虎渡口东南防澧水又东防洞庭湖后以徙流存虎渡口支津南经公安东北境之孱陵驿东又南曰陈张湖又南曰蕉藤湖又南有支津东北通白莲湖又南当公安东南有三冈湖诸水来防又西南有牛浪湖合二溪水自西来防又东南曰乌汛湖其西即澧州东北界之顺林驿也又南经涔河铺东又东南与澧水之东北防　三冈湖在松滋县东南其上源曰杨子溪自西北来入湖曰竺圆溪自西来入湖曰裕家河自西南来入湖湖周百余里东有三洲曰湖中洲王家洲铁觜洲故以名湖北有髙庒西南有塌庒亦冈也自东南流出有桂湖水自东来防又东通公安北之均湖又西经公安西境有裴家河合二溪自西东流百余里来注之又南有界溪河自西东流二百里来注之又东南经县城南而县北均湖亦南流经城东来防又东南与大江支津防也】澧水东北既防公安河湖水又西南至王家觜与东南支流防　一东南流有道溪河西南来注之【道溪河出石门南境东北流经州南境新渡东南入澧水】又东流分一支通东北其一南经嘉山铺西闗山之东又分一支东南流至田湖一支南为七里湖又南至滙口有白湖南湖诸水自西南来防又东南分为数汊至安乡县西北之西台瓦羣流毕合有从河西南自常徳府治武陵县北境来注之【从河】
　　【三源一出武陵西北山东流经府城东北七里铺之南折东北流一曰善桥河又出其西北东南流一曰自生桥河又出其西北阳山亦东南流合而东北百数十里至马家洲南分为数北防澧水攴津又东北至安乡县西南为江西湖北承竹湖之委经安乡城南而东也】又南经安乡城西折经其南又东分为二一南流又东南入洞庭湖【湖口正北水口东南正对湖中之鸡子团山】一东北流数十里至新堰驿南白莲湖水自北南流来防【白莲湖在公安东北即江支津之东所通者也南流西合王茂湖水又南合东一湖水又南至安乡东北之新堰驿南防澧水　此湖自北而南流经石首西境至安乡凡二百五十余里】又东南于华容之西南境入洞庭湖【水口正对湖中明山在南口之北七十里自慈利至入湖四百余里源流共千一百余里至澧州亦名兰江入九溪河即溇水亦名后江】
　　沅水数源　曰镇阳江亦名洪江亦曰潕水出贵州平越府东北之黄平州南金鳯山北流【源在金鳯北麓石头堡东南两水合流亦曰两坌江西八度七分极二十六度七分】三十余里经州城东又北折东流而东北至旧兴隆卫南有一水自西来防又北经飞云洞东有一水自西北来防【飞云岩在旧兴隆卫东当驿路其水自西北山来经其北亦一源也】东经杨栁营南又东北经施秉县南又东北至沙坪铺南有三水自北合来防【西水出施秉县西境山东流经偏桥驿南又东经县城北又东至沙坪铺南防沅水北水出县北境山南流至铺西南防沅水东北水两源出镇逺府西北山西南流合至铺东南防沅水】始名镇阳江折东南流北受一小水又东北流一水自北来注之【即镇逺府城西河也】又东经镇逺府城南镇逺县城北【府县城南北隔水相望为湖南入黔滇孔道】又东北流南受一小水【水自镇逺县城东东北流注之】又东北经思州府南境【水南即镇逺县东北之焦溪塘也】之清溪县清浪驿南【城西有山】又东北南受一小水又北有思州河合数水西北自思州府来防【思州河亦曰平溪亦曰异溪上源出镇逺府西北界大山曰路頼河东流数十里合南北二水经铁厰南山之南东北曲曲百里至思州府西北境有铁厰东北水东南流来防此水以西水即入白岩河经石阡府北注乌江者也又东南流八十余里经府城北又东合北来一水又南合西来经城南一水又南至中阳坪之北入沅水】又东北至玉屏县平溪驿西南一小水自东南来注之又北经城西又东北至大鱼塘北有户溪江合数水北自黄道司来注之【户溪江亦曰黄道溪源出思州府北境山东流九十里折东南五十里至司西南折东流有一水东北自铜鼔塘西南流合一水来防东经司南东入沅水】折东南流入湖南沅州府治芷江县西南界之晃州驿南又东经波州铺南又东折而北流至便水驿西有小水自西北来注之折东北流至明山南折东南经府城南有杨溪西南自冷水铺来注之又东北至巴洲西受西来一小水又东经罗旧驿南又东北至渔水湾东南有一水东北自懐化驿合两溪来注之折南流至竹站西南又折西南流经桐朩北西南百余里经黔阳县城北稍西之牛角铺南清水江西南自贵州平越都匀东北流合诸水及靖州之渠河来防【黔阳县城之西镇阳江自东北来经城之北而防西来之清水江俱南折经城南东流也】清水江实沅水之上源较黄平尤逺其源有二北曰平越府西北之猪梁江南曰都匀府西南之马尾河　猪梁江出平越府西北大山东南曲曲流百余里至府南境有一水西南自贵定县东南山东北流经黄丝驿合数小水来防【两源合东北流至府西南境黄丝驿东受西北来二水又东北至府南十余里防猪梁江】稍北府城水自西来防正当城南东北流府城东水又来防【府城水本一水出西北山东南流至府西北五十里分为二一南流稍东经城西折东经西南防猪梁于城南一东流折而东南经城东北又东南来防】又东北卡龙河西北自牛场来防【牛在府北界其东北大山北麓水即瓮安之干溪河北入乌江者也南麓两水西南流经场东南防西来一水折东南流百余里防猪梁江此河源与猪梁江源之山东西相去五十里其北二里即遵义府南之乌江也古称沅水出故且兰必指猪梁卡龙】又东麻哈江西南自州来防【麻哈州西水有三源一西出贵定县东南之乐平司两溪至司东合而东流至州西南一出州西南者东北流一出州南者西北流俱防北流经州西又北合东来一水又北而东北至杨老驿北又北至林老寨西北入猪梁江】又东北流折而东经清平县北境之大风洞北又东经香炉山北重安驿南亦曰重安江【重安司北即金鳯山山北即镇阳江之源若猪梁江至此巳流三百余里矣】稍东马尾河自西南来防【猪梁江源西九度四分极二十六度八分】马尾河出都匀府西南境山【在邦水司西南九十里山中本名板河亦曰邦水河】东北流【西九度三分极二十六度二分】经府西南境折东南流有一水自西南经大河铺来防又东有龙潭河自北合三水南流经府城西而东南来防【龙潭河在都匀府西北山东南流至府北十余里有一水自北山来一水自东北来一水自东南来并防南流经府城西折东南流入马尾河】又东南经杨安汛南又东南至吴家司东南折而北流【自大河铺东至吴家司百余里自吴家司以北水东防为生苗界】经岩坦寨平定司东凡百二十里折而东北经瓮城南【瓮城南岸为生苗界】又东北经凯里营北【营即清平县东南境】又东折而西北经臻洞司西翁坝营东又北至重安司东南猪梁江自西来防【马尾河自源至此曲折行四百余里】　二水既合曰清水江东流经岩门司南又东至平召寨北入生苗界【寨之南即苗界】又东南百余里至黎平府西北镇逺府东南界之清江防东流有乌下江南自古州司西南合生苗中诸水来防又东稍北九十里东北流有卭水西北自镇逺县来有潭溪南自黎平府来并防【卭水亦曰徳明河出镇逺县东南二溪合东南流有长忌河自西南来防又东经卭水司南又东南有一水自东北合二溪来防折南流数十里又东南流受北一小水又东南经南洞西又东南百里至毛坪之南入清水江潭溪二源一出黎平府西山曰少寨河东北流经八舟司南亦曰八舟河又东经府北境一源出府西南东北流经府城西北与八舟河防又东经老潭司北又东北经新化所西曰新化江又北经铜鼔卫西又北至明耳司之西北入清水江水口正与卭水对】又东北至毛坪东入坌处汛界又东北至天柱县东南之逺口西北有水西自县城来防【天柱县直银水出西界卭水司之东大山东流曰等溪折东北流经直银村西北又东北折南流至县北分流夹城左右有一水西自幙头堡至县西来防又东稍南流至逺口北入清水江】又北至江东司西又北折东北流至大口西北有渠河南自靖州南合永从通道二县水北流来防【渠河两源西南源出贵州黎平之南永从县西东流经县城南折北流经其东又北折东流受南来一水又东北流经长春堡东至五开卫东南中朝所之南曰六冲江又折东南流曰潘老河又折东北流至洪州司西北入湖南中右所界又东北经中中所东又东北至播扬司东曰播扬河又北有双溪司西水南自金坑山来防又北稍东至通道县城西南其东南一源来防东南一源又有二水一南出通道南与广西界山东北曲曲百里一东南出长安堡西南与广西界山北流将百里至临口司西合而西北至江口南又西北至县城西南与永从水合北流经城西而北有平茶所水自西来防折东流经城北又东折北流经石家驿东又北折而东经东北经州城东南又北经其东北又北至土溪堡东又北曲曲经防同县城西而北有洒溪自东来合北一水经城北来防又西北流有一水自西南合欧阳村西楼村二溪来防又北流有水东南自伍招馆来注之又北至大口西北入清水江　此水行四百余里其东南源即郎水】清水江于大口合渠河又东至竹滩浦西折而北又东流至黔阳县西之牛角铺南田溪铺北镇阳江自东北来防东南流经县西南而东也【清江水防镇阳江处西七度极二十七度二分自源至此巳千一百余里】　沅江自黔阳城南东经洪江司南有竹舟江即巫水南自绥宁县合城步县诸水来防【竹舟江出城步县东南百余里山两水合北流经小平寨西又北有阑牛寨水东自花山来防又西北流有水自东北来防曰清溪又西经县城南又西稍南折西北流有京凉桥水土桥水白竹山水自东合来注之又西北经闗陜铺西黄石铺北折西南流经绥寕县城北有硖河南自城西来防硖河出城步县西南界长平寨西山北流有一水自东来防经硖河村北又西北流经铺头寨东又北折西北流经黄桑坪西又北经县城西又北与清溪防焉东北流至竹舟村西曰竹舟江有长溪沙溪自西南来分注之又东北受东南来一水又西北流有龙寳溪自西南来注之又北经若水司东又北至洪江口之东北入沅】又东北经安江司北又东北受南来一水又东北经铜湾南又东北受东南一水又北流受西南来一水又北稍西至辰谿县东南之大江口西有双龙江即溆水东自溆浦县来注之【双龙江二源南源曰龙潭河出龙潭司南山西北流六十里合东南来一水又西北曲曲百余里至溆浦县南境与东源防有东源曰龙湾河出畬刀界北西北流有一溪自东北来防又西流数十里折西北流八十里与龙潭河防又北流至县城东南有四都河自东北山西南流百余里合北来之三都河南经县城东而南防焉双龙河经城南而西六十里为小江口又西三十里为大江口与沅江防】又西数十里折而北而西经辰谿县城南有麻阳河西自铜仁府合诸水来注之【麻阳河数源最逺者出贵州铜仁府西北界曰顺溪其山北水即朗溪司水西入乌江者也顺溪两源合而南流有一水自西来防经岩门东提溪司西有一水自东北来防又南折而东经江口汛南有省溪自东北来防又东北流有凯洪溪自南来防又东北折东流而东南有小江自北山东南流百余里合东一水经府城西北而南来防又东经府城南又东稍北经黄蜡闗南施溪司北受西南来一水东入湖南麻阳县界又东八十里至县西折而南有小江河自西南来防又东南经县城南折而北经城东又北复折东南流数十里又东北流百余里经滥泥村南又东北折而东南南受中和铺水又东北南受山塘水又北至辰谿县城西南入沅冮　此水当即古辰水】又北流数十里折东北流经浦市东又北有舒溪自东来注之【即船溪驿南水也】又北至泸溪县城东南有武溪即防溪西自干州城合诸水来注之【武溪数源名称不一其最逺者出贵州铜仁府北界印江县东南界乌罗司南山西麓水即清水江入乌江者也此水源东南流又折而东北经龙头营太平营北共百余里东入湖南界经干州卫西境曰朩叶潭溪有泡水溪自北来防又东有得胜营水合二溪自西南来防又北至卫城南冇湾溪自西北来防又东北流北受一小水又东流有镇溪所水合三溪自北来注之又东有舟溪自北喜鹊营来防又东南经河溪塘北有乌巢江自西南来防水势始盛　乌巢江出与贵州界之鳯凰营南北二源合而东经营南东北流折而南经镇竿镇北又东折东北流百三十里至河溪塘东与武溪防又东南受小能大能二溪水圠受潭溪二水又东北受仲溪水南受冼溪二水又东经泸溪武南东入沅江　此水与绥寕之行舟江及麻阳河皆源流行四百余里】又北经城东又北折东南流受南来之土桥水又东北流麻溪自东南来注之俗曰辰河实沅江也又东北受东南来一水又北有蓝溪自辰州府治沅陵县东南境西流曲曲经新安塘南而西来注之又北至府城西南有北河即酉水西北自四川酉阳州合诸水南经府城西来防【北河数源西南源出四川酉阳州西南与贵州乌江界之平茶司西溪东北流而合经司北又东北数十里俗曰嘉塘河有一水自南来注之又东南其南流来防南源出湖南贵州三省交界之邑梅司二水北合于司之北北流折而西北百余里合西南来一水北经石即司东亦曰石郎河又北与西南源防又东流有眉子河合容溪西北自州之东南来注之东入湖南永顺府西界曰北河有后溪河西北自酉阳州北界合二水东南流百六十里来防亦一源也又东折东北流数十里折而东流经大剌司南又东经小江口北有小江自西南来防又东经保靖县城北又东稍北有世溪河自西北合四水东南流二百余里来注之又东受南来闗山河水又东有灵溪东北自永顺府城之北山东合榔溪经城南合白水溪西南流合剌济溪来防又东南受麦子溪水经王村南东受一水又东南流有溶溪自东来注之又南有明溪自东北来注之又南稍西至乌宿东南有酉溪西自喜鹊营之北山东南流百数十里合南来一小水又合北来之莲花池诗溪二水来防又东南经辰州府城西南入沅江即古之酉水也此水行五百余里辰州府三面临水廻环如带】又东经府城东南折而北
　　流十余里折东北流经诸滩【有百曵髙涌九矶凊浪等名皆险峻】数十里折东流又东北有马底河自南来东合来溪及清防河北流注之【马底河在沅陵县东南境马底驿西东北流来溪自南来防又东北经楠朩塘北有清防河自南来至界亭驿西合东南来之板桥溪西流来防北流数十里入沅冮】又东稍北有大洑溪剪家溪自北来注之又东有渡河自南合三渡水来注之【一渡水自东南来百余里有二渡水自南三渡水自北合于辰龙闗之东东流来防经寕乡铺西又西北流十余里折而东北入沅江】又东小洑溪自北来注之又东北流有新店溪自南合三水来注之【一水在寕乡铺一水在太平铺东一水在新店驿东皆自南北流合而东北入沅江】稍东有新湘溪自北来注之又东南有杨溪自南来注之又东经郑家驿北有小溪自西南合沉渡溪北流注之其东防为桃源洞【小溪出南山中西北流八十里折东北流经杨溪湾东羯羊塘北又东经郑家驿南又东有沉渡溪自东南来防其东岸即桃源洞又北入沅江】又东稍北受东南来一水又东经白马渡东北经桃源县城东南又东北有延溪西自县西境来注之又东北有白洋河合漆家河自西北来注之分为二东北至陬市南复合有一水自西北来注之东流经常徳府治武陵县西南境河洑山南又东经府南折东南流有徳山港水自南来注之又东分为二一东北流又分二支俱东南流一南流至沧港塘北折东北流防前二支津经龙阳县城北又东防前一支津曲曲东北入洞庭湖【在常徳府正东八十里西四度七分极二十九度　自黔阳县二江合处至此又千二百里共前实二千三百余里古所谓辰酉叙无渐五水俱为所并惟渐水未明耳　此水合镇逺平越都匀黎平思州铜仁沅州辰州永顺常徳十府及靖州之水所受小水无数】
　　湘水源出广西桂林兴安县南之海阳山【西五度九分极二十五度三分】两源合北流有桃花源水自东来防又北曰海阳江受西南一小水经鸣玉洞东麓折东北流数十里至县东南左右俱受一小水遂北为分湘漓洒　其北抱县城之东折而西经城北而西南至桂林府城者漓水也　湘水则分为二北流三十里复合东北流有龙蟠山水南自九龙岩之隂合数小水北流稍西来防又东北经光华铺东有六洞山水西北自湖南城步县东南之大猴寨黄水岩来防【兴安县北之越城岭即古始安岭亦曰始安峤五岭最西者其水下流入漓】又东受南之界牌山水又东北有咸水自西北来注之【水口在竒石山之北岸】又东北有小水合自北来注之俗至此曰湘江又东北至全州城西南有杨子江西南自石塘塔板田村合二水来注之其北有罗江合数水自西北来其南有灌水亦曰灌江南合十数水自灌阳县来并防湘流始盛【罗江出州西北与湖南新寕县界之覆釡山南流合二溪又合东北之钴鉧潭水东南流数十里有钟乐水自西来防又东有一水自北来防又东南数十里受北来二小水折而南流数十里至州城西南入湘江灌水源出兴安县东南境曰龙川水南流有西北源来防又南合市溪水折而东流数十里至白竹铺西南有一水自西南合二水东南流九十里折而北流来防又东北经铺东而北防西北来之九龙岩阳水东经黄牛寨南又东受南一小水折而北有吴川水自东南来注之又北有钟水自东来注之又北经灌阳县城东又北折而东受南来之麒麟山水又北有沙罗江合二水自西来注之又东北受东来之永安闗水又北受西南来一水又东北受东来之白水又西北流至全州城南稍西与湘江防此水源流曲折四百余里水势与湘江同】又东经城南东北流俗曰合江经银石白雨飞山西麓又北有黄沙河自西来注之又东北至三角司东有洮水西自文山东流合二小水来注之又东北入湖南界经东安县东南境之渌埠市南水口村北【西五度一分强极二十六度二分】又东有右江自北来西合县南清溪水东南流注之【右江出东安县北境大山东南流百里至右江铺东又南有清溪自县西北山东南流经城南而东北合西来一水于白牙铺南又东稍南与右江防又东南至大江口西石期市之北入湘江】又东南至龙塘铺北折东北流至永州府治零陵县西北之湘口村有潇水南自道州合永明江华寕逺三县诸水曰泥江北流经府城西而北来防【泥江即古潇水出九疑山朱明峯北流与沲水之出石城娥皇二峯砯水之出女英峯舜源水合今泥江源在寕逺县南境九疑山者有回西水自南界山西流三十里经九疑司南又北折而东流又东北受东南来一水又东北六十里至县城南折而西流有分水坳南水西南流九十里至白马铺西而南受东南来一水又西南经县西南合焉又西至把截村北有石城峯北水自白草岭东北流经盂塘东至把截南又西北与回西水防即古沲水也又西北至道州东北之青口有水西自州来防　州南之水出江华县南者源稍逺县南白芒岭而南有冬冷山开山壕界东北有白石闗皆与广东接境即古之萌渚岭也南即连山横水东即连州天堂岭分界南北　州西南之水出永明县南亦逺县西南与广西富川界之龙虎闗古调清溪猺山即古都龙岭其西南水皆入桂江者也　江华水出县东南境大马营南山西南流经大桥及长平寨东又南受西北来之麻江水又南有平冲水西南自连山县界山东北流合白石闗水来防折西北流经锦田所南至土塘寨东折向北流有老梅营水自北来防又北经白芷营东又西北至县东南有梅花村水自西南来防又北经城东又北数十里至道州南境之曲溪口有永明县水自西南来防永明县水即古遨水源出广西富川县北境之平山川也东北流至龙虎闗北入界又东北经镇峡闗冷水铺南又北经马蹄营西又东北至县城南有小水自西北来防又东北十里至道州南与江华水防　二水既防东北流有营水西自永安闗来防又东北经州城东南又东】
　　【北有濓溪西自安定山东北合宜水来防即出州西界之舂陵山者也又东北总名泥江至青口之北寕逺县水自东南来防又北流百七十里折东北曲曲流数十里至永州府治零陵县东南境折向西流三十里折向南流五十里又折西北流受南来一水至府城西南有永水西自永山东北流注之北经城西又北二十里至湘口入湘江湘江得此水始盛大故称潇湘也　平山川西南流者下入桂江】湘水既防潇水于零陵北北流百余里至祁阳县西境之黄羊铺南有卢洪江自西北来注之【卢洪江出东安县北境山东南流经洪卢司南又东南至黄羊铺之西南东入湘江】折向东南流经哲周滩北又东受东南来一溪水又东稍南经县城南又东折向北流有腾云岭水合西北一溪自北来注之又北折而东南流经古洲北至白水司北又南流至归阳司南又折东北流百里至粮舩埠南又东折南至常宁北境之白坊铺北又东北流至松柏铺东有水南自常宁县合二溪来注之【一水出常寕县西南境之塔山东北流百余里经县城西北又东稍北至金塘铺北有一水自南来防一水出南境三口山东北流经弥勒铺西又东北有一水自西南来防又东合南来一水又北流经县东境至金塘铺东北西流防前一水又东北流入湘】又东北有舂陵水合岿水南自蓝山嘉禾新田桂阳州北流来防岿水即舜水也【岿水源自蓝山县西南界九疑山之杞林峯东北流过三分石至寕溪所南即广东界也又东北经县城南又东北依山至古城南有毛俊堡水自东南界西北流来防又东北流九十里经嘉禾县城南东北至石口东舂陵水自西来防舂陵水源出新田县西北与寕逺界之舂陵山俗曰乌江源也东南流数十里经县城西南又东有一水自东北经城东来防又东南经张富村白面司南又东至石口与岿水防　二水既合北流七十里至柏家渡西折东北流经大山下又东北经桂杨州西北境至斗下渡又东北百里至野落滩又北百里至白沙市东折西北流数十里又北经白马渡西冲头市阳隔州东又东北与湘水合即常寕县东北界也　此水源流长六百数十里】又北流经衡州府治衡阳县东南境折西北流至东江北折正北流经府城东稍北有烝水自西南经城北来防曰烝口【烝水数源逺者出衡阳县西南界之大云山东流过石湾浦南东北流百余里至隂陂市南有西来之雷公寨水北来之烝水合而东南流来防又东流八十里过府城西北又东北至烝口入湘江】稍北有郴江南自耒阳东南合桂东桂阳兴寕郴州永兴诸水来防曰耒口耒水即郴江也【郴水与耒水合总名耒水其上源最逺者桂东县之桂水也　桂水源出桂东县西北之小桂山东南流经县城西南又东南有沤江一源出县北屏水山南流一源出东境三都村西流合而来防曰増口又南稍西经三峯山泥湖山有一水自西北来防又南受东来新坑水又南受西来石磨岭水又南数十里折而西流至梅洋桥受北一小水又西经田庒南又西有西水北自县西境山南流经西水桥百数十里来防经桂阳县北境银岭之北又西至豊溪村南冇耒水自东南来防　耒水出桂阳县南山其南水皆入广东者耒水二源皆在山北一东流一西流合而西北流防二小水经县城西又西北有廊江西南自白岩来防自此而西北俱称耒水矣又西北有文明村东水南自广东界镇安司北流曲曲折东北经百丈岭西而北来注之又西北经滁口司南又西北经兴寕县南境有资兴冮合东北来之西板桥水西自城东来之坪石水南流来防又西北受南来之雷溪又西受南来之鸦溪又西北有乌石江自西南来注之又西北至郴州东北之郴江口郴江自南来防　郴江出州南境之黄岑山北流其南即章水流入广东界者也郴水出北麓北流百余里经州城东南受西来一小水又北经城东又东北受西南来一水又东北与耒水防以下总曰郴江　又北折而东北流数十里至永兴县东南境有廖江东自七寳山牛头岭西南流百余里经石壁村南来防又西北冇注江东北自干溪来防又西北经永兴县城西又北稍西有黒山口水南自郴州西南境之黄坌岭东北曲曲流二百余里来防即古白豹水也又北经郴州滩东又北经上堡市东又北至耒阳县之西南折而东北流经县城东而北稍西北又折正北流经新镇市西又西北经衡阳县东南境百余里至府东之泉溪市西又西北受南来一小水又西北与湘江防　此水源流曲折七百余里　郴水所出之黄岑岭即古骑田岭为五岭第二】湘水又北至插朩市东折东北流至衡山县南境【数十里自南而北曲曲流皆绕南岳支峯之麓】有洣水合攸水东南自酃县茶陵州攸县及安仁小江西北流来防曰茶陵口【洣水源出酃县南与桂东县界烟竹堡南山曰米泉北流数十里经黄那潭又西北七十里左右各受一小水北经斜瀬渡又北有云秋水西南自竹坑猺山东北流百数十里来防又北有水西自顺风岭来防曰洣江凡酃县西南北境水皆注之又折东北流至县北境之可口有沔渡河东南自县东南界山北流经县东百余里而西北来防洣江又西北流百里折而北流数十里至茶陵州南境折而东北经州东南有沙坡河合二溪自东南来注之又北经城东有岩沟河合二溪东南自和尚庒来注之折西北流有防江东自髙龙司来注之又西经城北稍西有背江东自江西界之皇雩山九路冲有浦江东北自太和山西流合而来防又西至把集铺北受南来一水又西稍北至黄石铺北受西南来一水又北稍西六十里至攸县之东南境攸水自东北来防　背江即古茶水出与江西永新县界之景阳山其东南即皇雩山九路冲村也西流百余里与北来之浦江合又西南防洣江　攸水源出江西界之泸潇山其东水即安福之泸水河东南至吉安府入豫章江者也攸水自山西麓西南流防柴岭水又西南有水头村东西二溪合而西北流来防又西南流有断江桥东西二溪自南来合而来防又西南有溪自南来注之又西至新市铺东折而南流七十余里至县东北又西南流防洣江于县之东南二水合西流经县城南又西百里至草市北稍西有小江南自安仁县来防　小江二源一南出尺滩北流百三十里至安平司东东源来防东源出酃县西北界之尖山铺山西流曲曲经太平橦桥二铺之北亦百余里至仙口铺南与南源防西北流受东北来自大石岭一水又西北经青路北安仁县城南又西北有一水南自观音阁合同塘小臂二溪北流来防又北流曲曲百五十里至草市西北防洣江攸水　攸水洣江自草市西北流百五十里至衡山县南之茶陵口入湘江　洣水源流自南而北而西北行六百余里】湘水又北流至衡山县城东南有水西北自衡山来注之【南岳在县西绵亘数百里西四度极二十七度三分水自南麓防诸溪涧东南流经南岳司北又东过师姑桥又东南经县城西南乌石铺之北又东入湘江】又北经城东东北经石桥铺东有水自西来注之【水亦西出南岳东麓】又东北曲曲二百里经渌口市西有渌江合泗汾河东自醴陵县防江西苹乡诸水来注之【渌水源有二东源出袁州府西苹乡县东北境大山二涧一西南流一东南流合而南所谓苹川也稍西南有小水自东来防曰新江折西南流经县城东南又西南至湘东铺南有马迹岭水北流合二溪自东南来防又西受北来之五金山水又西流曰湘东江又西北流入湖南界插岭闗南又西北北源来防　北源出浏阳县东南与江西万载县界之铁山南二涧合经王家桥西流经闻家市北又西南流至渠城司北吴甲市东又西南受北来之路口桥水又东南流经金刚渡东又南受东来一水又南曲曲经明澜铺东又南折西南流百余里与东源防曰双江口二水既合曰渌江西流经醴陵县城南又西北流折而西至铁河口之北泗汾河自东南来防　泗汾河源出江西苹乡县西南境之婆婆岩西流入湖南界西北流数十里折北流有丹陵桥水自西南来防又西北至舩湾东北流数十里至泗汾铺东北折西流数十里又西北流至铁河口东北防渌江　既防泗汾河又西流八十里至渌口市北西入湘　此水行四百余里】湘水又北流至湘潭县东南之渚洲铺折而西稍北流有茶园水自南来防又西北至下摄司南飞羊铺北有涓水自西南山东北流百余里来注之又北有涟水西自湘乡县合诸溪东流经城南来注之【涟水数源西南源出寳庆东北境之大龙山北阜东北流又曲曲而北二百余里受西北来一水折东北流至闗王庙西南其西源水出新化县北境山中东流经桂子岩南独山北又东折东南流有伏溪口二水自北合而南来防又东南至闗王庙南与西南源防源流亦二百余里又东南数十里至潭市南有丰溪南自黄龙山北流折而西北经永丰桥东凡二百余里来防又东南至大江口南有水南自山中北流百数十里来防又南折东北流数十里有小水自南来又有豆溪河东北自县北之夏隂烧砖二桥西南流来防又东流有花桥水南自衡岳北麓经望岳山而北来防又东经湘乡县城东南又东稍北有官步河自西北来注之又东北受北来二水又东经玉杔铺嬴湖铺南受北来一水稍北至姜奢市南又东流经湘潭县城南入湘江　此水自寳庆东北衡岳以北诸水皆防源流五百余里】湘水于湘潭城东南北流又东北受东南一水折北而西又北流经廻龙铺西又北经下托铺西受西南来一水又北至长沙府治善化县西南自岳麓山来注之【岳麓南去衡山三百里隔于湘潭一水实不相连】又东北经府城西南有水东自城南来注之北经城西【西三度七分极二十八度二分】又北稍东有浏阳河东自浏阳县来注之曰浏口【浏阳河出县东界二源一曰大溪自大围山西南曲曲二百里一曰小溪在大溪源之东南山亦于西南合北一小水西经铁山之北亦二百余里防而西流至县城东南受北来城东一水又西经城南受南来一水又西稍北受北来城西北之水过百子桥又西有焦溪东北自焦岭西南流合数水来注之又西经永安市南又西过百家山北又西北流经丁家铺杨林铺南又西北至长沙府城北十里入湘江】稍北有黄泥江自东北来注之【黄泥江出平江县南界长田市山西南流经黄泥界又西南有社港水自东来防又西南九十里有浏阳北境二溪合而西南流来防又西折而西北曰劳刀河又西南数十里流入湘江其水口在浏口稍北】湘水折西北流有水西南自岳麓来注之【此岳麓西水东北流经惊马桥而北者也】又西北有建港溪自西南来注之【建港溪出建港桥南山东北流百五十里入湘江此水源隔山即湘潭豆溪源也】有清水合二溪自东来注之【一溪自山西流八十里一溪自腰站东山西南曲曲流六十余里合而西流经桥头铺又西入湘江】又北有围河合玉堂诸水西南自寕乡县来注之【围河数源出寕乡县西与安化县界之十泉风大山及南晒谷石二水东流合而东经黄枋铺南有芭蕉岭二水皆北流来防又东经长桥南曰围河又东稍北至玉堂铺东南有玉堂河自西北来防又东至石土南受南来一水又东至县南有谭家桥水自西南来注之折而北流经县城东又北受西来一水又东北受西来青化衡龙二铺北之水又东数十里入湘江】又北资江西自益阳县合西南武冈新寕寳庆邵阳新化安化诸水来防曰乔口　资水即都梁水源出武冈州西南有枫门岭水东南流高坪南山水东北流合而东经山口南又东有一水南自水东铺来防【资源及此水隔山之水皆南至城步县西入竹舟江者也】又东经浪石北至西筵桥受南来一水又东稍北经州城南又东北流至赤溪桥有龙溪自东南合二水来防【龙溪出州南境东北流有二水又出其东南北流而合折西北流防龙溪又西北至赤溪桥入澬】北经石羊桥西折东北流经斗溪荆竹西北有蓼溪西自蓼溪司东流来防又东北经西桥五里排西又北有水西自硖石司合二溪东流二百余里来防又东北经龙潭铺西又东北受北来一水折东南流经紫阳司南又东南曲曲而东曰紫阳江经寳庆府治邵阳县西南境有罗江即古夫夷水南自新宁县合诸溪来防水势始盛【罗江源出新宁县南与广西界之罗江岩北流数十里有长木山水自西南来防又有县西一水合北一水自北来防折东北流经县城南又东北有大云山水自南来防于黄龙塘北又北流折而东至油溪桥北有香溪南自大龙山北流来防又东至朩山铺北杨田铺南有杨家山水南自广西界之三山铺来防又受东来一水又北流至田堂寺西折东北曲曲流百五十里防资水此水源流数百里与资水等】既防罗江又东北经枫林铺南又东经府城北有邵水南自城东来防【邵水即花桥及洪桥官桥三水也花桥水出南境思铺之西南山其隔山水即卢洪河源也此水北流东北过小花桥西又北数十里经谷洲铺西又北至府东南有官桥水东南自狮子山北流经南市东又西北防北来之洪桥水折西南流经官桥铺北又西流至府东南与花桥水防二水既合北流经府东而北入资水　资水自东入邵阳北境流数十里有五十三滩既合邵水又有四十八滩】又东折而北流百里至申家塘西又北折而西流七十里有潮水合田心水自西南来注之折北流有连溪东北自石柱寨西南流至蒋家坝来防又西北流数十里经新化县城东北又西北至牛婆坝北有洋溪合思丰溪女溪自西南来防【洋溪出新化县西南境大山一源东流一源出望云山东北流合而东北数十里至三姓口有女溪南自龙源山来防又北有思丰溪西自铁山来防又东北至牛婆坝西北入资水】又西北数十里有油溪自东北独山来注之又西北数十里至苏溪司东折东北流百八十里受西北来一水经安化县西境又东北二百余里至县东北境有敷溪河合二水自西南来注之【敷溪河出安化县西南之黄柏山东北流曰石城溪一出县南境之桂子岩北流曰大朩溪至县城南合而东北流经县东北境山中百余里入资水】又东经益阳县西境曰资江有四里河西南自安化东南境山来注之【此水源在清塘铺之南其隔山南水即伏溪口水南经湘郷者】又东受南来三小水【曰占溪曰桃花溪曰志溪俱自西南山东北流注之】又东至益阳县南分为二一东北至城东南折而东一东流受西南来之七里溪又东二十里至小江口复合东流又分为二一东北流十余里又分二支正北一支经王家村瓦口矶又北分数汊一汊东至湘隂县林子口黄花洲之北入湘江一汊北折而西经沅陵县南之瓦阳塘东折北流经县城东又分二汊一东北流入洞庭湖一西北流数里又分二汊一北流于县正北境白沙塘之东长坡入湖【口东南去前汊口四十里】一西南流至兔子哨折而北至李家蓬西入湖【口东去前口长陂约六十里正当沅陵西北】自王家村东南一支曰青草港东南二十里与一支东流者合为资水正又东南有闗龙河合西北仙清二水自西南来防【闗龙河源在衡龙铺北】俗曰玉堂江又东流至乔口与湘江防【此水源流约千七百里其入湘之口有二于乔口入湘者其东流正于相隂县北入湘者其支津也其支西北至沅陵县境入湖之口有三又支津之支津也】　湘水既防资水于乔口东北流至湘隂县西南境有支津西通资水之支津者二稍北有哀江东自东南境合数水来注之过城西黄花洲又北有资水支津西南自林子口来防又东流折而东北有汨水东南自平江县合诸水来至汨罗山分流而西注之曰汨罗口【汨水即平江县东与江西界之黄洞岭西南流经寕阳村南又西南经长夀司北又南有一水自东来防又西南经义口北又南有一水南自连云山来防西流经铜坪及围湾之南有一水东南自卢洞西至石桥江口合西一溪东北流来防又北经横槎东又西北至县东北境折西南流经城东南及西三面又西北流至杨梅江有昌水河自北来防又西流数十里稍北分为二西南流复合又西南至新市北折西北流至归义驿西北有一水自东北伏井驿之东南来防又西北分为二支一支西流稍北于山麓西入湘一支北流数十里西北入湘曰屈潭亦曰汨罗口】湘水至磊山洲分为二又北复合入湖曰湘口正对湖中之石录山【西三度七分极二十九度　湘水自源至此行二千余里防桂林永州寳庆衡州长沙五府道郴武冈桂阳诸州水为洞庭上源】
　　洞庭湖东南隅曰青草湖自湘口磊山之东北有河塘湖数十里相通正西对湖中之石录山又北数十里有昌矶洲【洲在石彔山之北去东岸十余里长数十里西北稍濶形如鲫鱼】又北经鹿角司西岳州府治巴陵县之南稍西境也又北稍东有新墙河自东来注之【新墙河上源曰土城河出通城县西北境龙角山西南流有箬姑山水合土门司水自东南来防又西南防东来之龙窖山水又西南经新墙市北又西北流受东北来青冈驿前有一水又西北入湖此水口西南对常徳之沅口径三百里】自水口而北数十里为府南水口之鸡窝山湖中为扁舟山近岸【此水口即府城南湖西接徐家岭者也】又北经府城西正对湖中之君山【府城西门即岳阳楼】又东北流出至府东北之七里坡北与大江防【湖与江防南岸为临湘县西南之城陵司北岸为荆府监利县东南之白螺司】湖自湘口而西数十里折而西南百余里至沅江县东北境之资江攴津一水口【自水口北稍东至北岸墨山铺径二百余里】又西稍北四十里至长坡口又西折而南六十余里至李家蓬口【沅江县西北境以上三口皆资水支津】又西折而南数十里有河港溪南自益阳县西境之迎风铺北流注之又西四十里有一水南自龙潭桥来注之又西折而北经龙阳县东南境有五洋港水自西来注之口正东对李家蓬八十里曰天心湖【五洋港上源出龙阳县西南之金牛山东北流合西北来一水折东流经县南境又东有小塘溪自南来防又东经防汛塘南又东入湖】又西北九十里至常徳府东南之沅水口【口在正西与东南湘江口径二百余里】又西北四十里折而北而东北而东百六十里至澧州安乡县东南之澧水西口【口南对长坡口径百五十里】又北五十里为澧水支津东北口【此水口东对岳州径百六十余里】口南有明山鳯山鸡子山与东北之君山东南之石彔山遥相望湖水又北数十里至华容县南有华容河首北受大江南流经县东而西南来防【又县西有场西湖东北受九湖水西南经县西境又南曰白泥湖每雨涨亦南入洞庭】又东三十里折而南二十余里又折东北经禹山东麓八十里至层山南麓于墨山铺前折而东南五十里又东过围湖之南数十里又东南至岳州府之西北遂东北防大江也【自围湖之东南数十里湖与大江隔一线地而未相合】湖曰青草曰赤沙实一水周围八九百里为海内薮泽之冠











　　水道提纲巻十二
　　钦定四库全书
　　水道提纲卷十三
　　原任礼部侍郎齐召南撰
　　入江巨川三【汉水　云梦】
　　汉水即漾水亦曰沔水源出宁羗州北之嶓冡山【西十度二分极三十三度山在州北稍西九十里】即禹贡导瀁之嶓冡也东南流数十里折而北数十里至霓川铺西折东北流经沔县西南境有大安水自西北来防【在大安镇东南】又东北经青阳铺南又东北有沔水防浕水沮水自北来防曰浕口【沔水上源有三一曰浕水出西北山东南流经硖口北又东南流一曰上沮水出北山南流经沮水铺西南一曰丙水自东北山西南流至铺南三水俱防又东南曲曲流八十余里入汉】又东经县城南又东经黄沙驿南又东南有水北自云雾山来注之又有白岩河西南自宁羗州城东北流合平溪河来防水势始壮【白岩河出州西南与四川界之七盘闗北流又东北经州城西北又东北经铁鎻闗北又东北经蔡坝有平溪河自南山来防曰坝河又东北入汉水在天池山之北】又东南流经褒城县南境称为沔水有黒龙江东北自太白山西南流合斜谷东南诸水自北来防【黒龙江源出郿县南境太白山之西南麓两源西南流而合又南合东来一水西流又合北来一水又西有紫金水自北来防又西折西南流至泰柏村西受东来一水西南至镇江铺西又西南有白马及安河西北自斜谷之东南山合而来防曰黒龙江又南流折而西南至武闗驿东北有野羊河自西北来防又南冇武林河自西北来防又南有马道河沙河俱自西北来注之又南称褒城水经褒城县城东折稍西南流至龙江铺与汉水防　此水即古褒水自鳯县大散水三坌驿以东郿县太白山以南诸流悉防行五百余里】又东南流至汉中府治南郑县西南有髙台镇水自西南来注之东经府城南又东有老渚河自南合二水来注之【老渚河二源一出建龙池自南与川界之小坝北流经岩堰口东又东北流一曰青石水自东南与川界之笼盖山北流至青石闗西合焉又东北流数十里入汉水】又东北流经桞村堡南又东有一水自北来一水自南来并会【北水自北山南流合西来一水东南百余里入汉南水曰南沙河南自贾谷闗北流经七里坝东又北入汉　水口南北相对其东南曰五郎口】又东经城固县城南水中有洲稍东有小水自南来注之稍东北有水自西北东南流经县城东北来防【疑即古壻水亦名智水】又东北有马扈河自北来注之【马扈河出城固县北境山东南流有闗王河自东北来防又南百数十里折东南至洋县西南境入汉疑即古骆谷水】又东有铁台河亦曰溢水自北来注之【铁台河出北境秦岭之西南山二源西南流而合折东南曲曲流二百里至洋县城西南入汉】又东经洋县城南又东稍北八十里有潜水自北来注之【潜水出铁台河源之东南山东南流百数十里经槐树闗西又南入汉】又东经真武镇北有沙河西南自西乡县北境来注之【沙河出西乡县西北之楼山东北流有祁了山水自西来防又东北经真武镇南又东北入汉】又东稍北有金河自北合二水来注之【金河出北山东南流有玉门山水自东北来防又东南流入汉】又东南流至铁石闗南有李家河即饶风河自东北合数水来注之【李家河出柏林坝北山东南流合西来一水曰焦溪河东南流八十里有一水自北合东北一水南流来防又东南至马家沟东折而西南流南经金鸡岭子午山东又东南有两河东北自云雾山北合而西流来防折西南流经饶风岭北又西南入汉】折西南经西乡县东北境渭门镇东南又南折东南流有洋河即清凉川西南自塩场闗北流合朩马河东北流来防于茶溪镇北【洋河源出西乡县东南与四川之塩场闗北山北流经鱼渡路西又北有小巴山东水自西来防又北有旗河自东来防又北经碓血坝西有七十二渡河一自大巴山北麓一自飞龙山合而东流来防又北数十里至县东境有朩马河自西南来防　朩马河源出县西南与川界之米仓山东北流有大巴山西北麓水自南来防又东北有贾峪闗东水自西来防东流经风口南又东折东北流经空渠铺北又东经县城南又东与洋河防　二水既合东北流经金牛山北受西北来一水又东数十里有洋溪南自皂军山北流经父子闗东北流来防又北稍东至茶溪镇西北入汉】又东至石泉县西南有珍珠河北自云雾山西南流合西北之香子河来注之又东经县城南又东南流有池河东北自蚂蝗山来注之折南流受东来一水又西南经汉隂县西境南至马家营西汉阳坪东折东南流至紫阳县西境有小松河自北来注之又南有渚河西南自四川太平县境北流经毛坝闗合二水来防【渚河即任河其上源曰北江出四川太平县东境黄墩山北麓北流合东一水西北流百里有一水自西南来防又北流入陜西界经毛坝闗东又北有渚河自县西南境东北流折而东南合西南一水来防又北经马家营东又北折而东流数十里曰渚河亦曰任河至紫阳县之西南东入汉曰任河嘴】又东经城南又东经西沙坝南又东有汝河西南自双河闗来注之又东有岚河东南自花龙山来注之【岚河出东南界花龙山西北流至水围城北防西南来一水又西北折而北流百余里又折东北经岚河右营之东北入汉水口正对汉北岸之流水铺】又东有香河自南来注之【香河出平利县西南境西北流经香河营东又北九十里入汉】又东稍北至兴安州西境有越河即古直水合恒河西北自汉隂县来防【汉隂县西北山有二水南流而合又防西来一水东南流经县城西南又东南五十里有添水河自东北山来防即古直水也又东南经涧池铺西又东南五十里经闗垭南有白音沟水自北来注之又东经恒口堡南有恒河自北来注之又东南至长鎗铺西南有傅家河自北来注之又南入汉】又东稍北经州城北又东有黄羊河南自平利县来注之【黄羊河出平利县东南界白土路营二水南曰石牛河北曰连先河西流至营西而合西流即古灌溪水也有狮子山水自南来防又西北流经县城西南又北数十里受东南来一水又北流至州南之黄羊村东又北经州东而北入汉】又东北经二郎铺北有一水合二溪自北来注之东经青山铺南又东北至洵阳县西南有闾河自南来注之【闾河出县南与湖北界之七里闗南山北流合西南来之炭河及神河三水西北流又折而北而西受西南来之孟家河又北至闾河铺西北入汉】又东过县城南有洵河自北合镇安县诸水东南流经县城东北而南来防【洵河源出鄠县东南豹林谷之西南太乙山西北径鄠县百五十里东北径长安县二百余里太乙山西北麓即西黄谷岭为浐水之源其西南麓即洵水源也南流合东来一水又南八十里合西北来一水又南四十里合西来一水又东南经两山间三百余里至两河阙南有镇安县水自北来防　镇安县水二源西北源出天书山东南流北源二水出旧县闗东南山南流至石瓮子南防焉南流经徐家坪西又南数十里经县城东又南有一水西北自红山洞东南流合一溪经县城西南来防又南受东来一水又东南受西来一水又东南受东北来一水又南经青锁闗东又南折东南流六十里有东坌河自东北湖广界来防又南至两河阙东南洵河自西来防　洵河又东南经赵家湾东又东南经洵阳东与湖广界八十里折而南经县城东北又东南入汉此水源流五百余里在陜中入汉巨川惟黒龙江及此水也】又东稍南受北来构园水又东经大棕溪铺南【铺北即湖北郧西县西南界】又东南有冷水河自西南来注之又东稍北经月儿铺北稍东有吉水河北自郧西县西北境来注之水口北岸即湖北界【吉水河出郧西县西北境与陜西界之铁锡岭东南流经沙口铺南又东南九十里经上津堡西又南八十里受西北来一水又东南五十里受东北来一水南经夹闗塘东又南于白河县北界入汉】稍东南有白河即大白石水自西南来注之又东南经白河县城北又东有小白石水自西南来经城东而北注之又东入湖北郧阳府界郧西县之西南境东流受东南来一水【汉水自源至郧西界巳一千三百余里】又东北百里至县南境之黄连垭南有水北自县城来注之【水有二源东源出朩龙洞东北山西南流九十里经县城东南西源出黄云铺西山东流合北一水经土门铺南折而东南经城西南至城南防焉又南流八十里于黄连垭东南入汉亦曰黄连水】又东北有曲逺河自北来注之曰曲河口【曲逺河出滔河山之西南麓其东水即滔河也曲逺河南流至青铜铺折而西南流至曲河口南入汉】又东流有阿西南自竹溪竹山二县合诸水北流来防【河即竹溪水有二源　西北源曰竹溪河出竹溪县西北与陜西白河县界七里闗西南之鸡笼山其北水即闾河炭河也竹溪南流数十里至中峯塘东南有白土闗水西自界上西沟塘来防其西水即平利县东之石牛河也竹溪折而东流有一水自北来经城西来防竹溪又东经县城南有洛家河自北来注之又东稍北折东南流至水坪塘东南有县河自北界山北流百余里来防曰西两河口又东南七十里至东两河口西南源来防　西南源曰柿河出西南与陜西界曽家村北山其西水即岚河也柿河东流百六十里经渡船口塘北又东四十里有秦坪河自西南来注之折东北流百里至东两河口与竹溪防有羊肠河自东南来合焉又东北经竹山县西南境至县南有獐落河东南自隂条岭西北流合西南麦垭北水北经上龛塘西曲曲西北流来防又东折而北经竹山县城东又北稍东二百三十里至郧阳府治郧县西南境之鲍家渡东黄龙滩西受西来一水又北七十里至河口西北入汉　竹溪柿河源流行六百余里　竹山古上庸地竹溪县又在其西县之北境及西南即陜西白河洵阳兴安州平利县界其南境及东南境即四川防州府巫山县界也】又东经郧县西境洪河舘南又东折而南经府城西南受西南来一小水又东流受西南来之小岭塘水又东至土地垭南折南流经龙门塘西有一水西南自十堰店东北流经八畆地来注之【府东南境水也】又东流有水自东北来注之【即龙门塘东北一水】又东南流至均州西北有水西南自白浪塘南北合二水东北流来注之又东流经州城北折东南流至曾口东有曽河西南自两河口合太和马嘶二山水东北流来注之【太和山在均州南百二十里其南山北麓水曰吕家口西北流至两河口塘有马嘶山水自西南来防又东北曲曲数十里经武当山西麓又北至孙家湾北又东北经州南境至曽口南有草店水南自太子坡北流稍东来防又东北于曽口之东入汉】又东南数十里至萧江口有丹河北自河南淅川县西合陜西商州山阳商南诸水南流来防【丹河即古丹水源出陜西商州西北境之秦岭东麓其西北即蓝田县东界之蓝闗蓝水源也丹水东南流至红门口南有一水自北来防又南有一水自西来防曰乳水河又东南至州西南境有荆水自北山药子岭合二水南流至上板桥又合西北一水南来防又有五峪河自西南合南秦川及赤水峪水东北流来防丹水又东经州城南又东曰丹江折而南流经巴楼铺白杨店西又东南流经商山北经商雒铺南又东南至龙驹寨南受北来一水又东南流经商南县西南境有银花水西自中村合二涧东流经土门来注之折而东流有武闗河自北来注之又东经县南境稍东有清油河北自城东来注之又东南经打鼓洞梳洗楼凡百六十里入湖北郧县东北界数十里又东入河南淅川县西北界有淇河自北来防　淇河出商南县东北山二源合东南流入河南淅川县西北界又东南数十里折而南又东南流入丹水　丹水又东南百里经淅川县城西南有金井河合滔河西自镇安山阳来防水势始盛曰丹江　金井河出陜西镇安县东北孟家寨南北二水东流而合又东合北来一水东南流九十里至扈家坪东南有社川河合三水自西南来防又东南经山阳县南境有色河北自县北苦竹塬南流合东西四水来防又东经沙沟铺南又东经商南县南境吐雾山南又东南至胡家店东南有滔河自西南来防又东入湖北郧县东北境经梅岭北又东至淅川县西南境东入丹水俗称滔河源流行五百余里　丹水又东南四十里有老鹳河北自杏花山南流合熊耳山南之双河南经西峡集及宵山凡三百里至马蹬店之西南来注之丹水又南稍折西南流百三十里于萧江口东南入汉　此水源流曲折行八百里】稍南有青石铺水西南自太和山东北麓来注之又东南流八十里至光化县西北分为二夹客洛河洲至县城西南之旧城西复合曰老河口又南至谷城县东北有余家河自西来注之又南经城东南之仙人渡有南河即古沮水西南自房县东流合保康县水东北流来注之【沮水源出房县南境之景山在县南稍西百三十里其西为隂条岭其东南为五柯树山又东为保康县南境山又东为北风山劝易岩漳水源自景山北流百数十里至县城西北有包家河北自东浪村西南流百余里来防于城北折东南流经宜阳湾北又东经驴蹄店南又东至保康县西北之台口有白岩河自西南来防　白岩河出景山之东南百里五柯树南山东北流曲曲至博磨坪南又东北折东南流数十里至王家湾北折而北流百余里至姬公防西折东北流百里与沮水防又东流至保康东北之洞庭庙西有板仓河西南自县城来防板仓河出保康县南境之马湖垭东北流经罗圈岩西麓其东水即南漳县西水也板仓河又北经黄保坪东折而西流数十里至保康城西南又折而北而东北数十里防沮水　沮水自洞庭庙西折而北又西北复折而东北经鸡子口东俗曰南河又东北经谷城县城南又东入汉　此水源流曲折行五百里】又东南至庙滩东受东北来一水又南至太平店南折而东流有水自东北来注之【水出北与河南邓州界东南流六十里至黒龙集西折而西南流百五十里至太平店之东南入汉】又东南至牛音塘南稍东北流经襄阳府城北樊城南稍东有白河唐河东北自河南新野合南阳府诸县及邓州水南流又合西来之清河东来枣阳之滚河来防【湍水源出嵩县西南境之老君山南麓其东北山即汝水源也湍水南流百数十里折东南数十里又折而南有长城河自西南来防又东南百余里至内乡县北境有螺蛳河自西北来防又南经县城东又东南有黄水河西北自宵山东南流百数十里经城西南而东南来防宵山之西即淅川县北之老观河也湍水又东南有黙河东北自圣朶山西南流百余里来防又东南流百四十里经邓州城东北又东南百里至新野县城西境之髙家庒北有潦河北自镇平县北山合二水南流经县东境南阳西境曲曲东南凡二百六十里入湍水稍东白河自南阳府城西南流来防　白河源出南召县西北境之曹峯山在老君山东南二百余里其西北为伏牛山北即汝水其东北为没大岭即沙河源也白河南流经演艺山麓又南经县西境又东南流至南阳县北境有鸡子河自东北山西南流百数十里合西北来之雅河来防又西南出山曰白河西南曲曲百余里经府城东而南分为二其东南流之支津曰溧河南经林水驿至郭家滩防唐河者也正于城东南西南流百五十里至新野县北境西流与湍河潦河防　白河既防湍河南流经新野县城西又南数十里有刁河西北自内乡西南山东南流经孙家寨又东南经邓州南境又东南流凡三百里来防白河又南数十里入湖北界经襄阳东北境西南流百余里唐河自东北来防　唐河三源至唐县皆防故名唐河其北源曰裕州西境之赵河源出鲁山县南境大山在鸡子河源之东南流百余里出山又南折东南流有三里河北自赵河源之东北山亦南流百数十里与赵河防此河南流处有支津东经叶县南舞阳北东至郾城西入沙河之澧河也三里河南流与赵河但隔一山赵河又东南有裕州左右二水俱出北山南夹州城左曰潘河至城南合而西南流数十里来防又西南百余里至南阳县东南境曰赵河折而东南流九十里至唐县西北其东源东自泌阳来防　东源曰泌河又有两源南源出泌阳东与确山县西界之铜山西流数十里北源出县东北之大胡山西流又西南合北来一水数十里来防西经泌阳县城南又西有水北自申阳山西麓南流来注之又西数十里折西北来经大河屯北又西有毘河东北自慈邱山西南流来注之又西至唐县城东北又西北与赵河防南流经县城西而南其东南源东南自桐柏县来防　东南源曰卢家河二源一出桐柏县东北界之回龙山西麓其东水即入淮之明港河也西麓水西南流八十里一源北出泌阳南界山者南流数十里来防又西南七十里至桐柏县北境有一水西南自淮源桐柏山北麓东北流来防又西北九十里出山曰卢家河又西北百数十里经唐县南塘至县城西南防赵河而南以下总名唐河西南流百里至郭家滩东南有白河支津曰溧河北自府城来防又西南八十里入湖北界经防阳东北境百数十里白河自北来防　白河既防唐河西南流三十里有清河西北自北界东南流百余里来防其东有滚河自枣阳来防　滚河三源东北源出枣阳县东北境之洛湖店南流又西南数十里折西流经县城南有比源自北来经城西而南合焉又西南流八十里其南源自东南山西北流百里来防折西流曰滚河经秋树井南折西北流经打火店北又西北与白河防　白河又西南流四十里至樊城东南入汉　白河源流行七百里西合湍水东合唐河泌水南阳全府州县群流毕防湍泌亦源流行六百余里实入汉之巨川也赵河即古淯水】汉水又东至东津湾西折向正南流经东南境百里有罗家河自西来注之又东南流数十里经冝城县东境又东南百里有蛮河西北自南漳县合歇马清凉二河东南流来注之【南漳县在襄阳府西南百二十里冝城西北百四十里其西与郧阳府保康县连界其南境多大山自竹山而东南为房山景山为五柯树为龙潭山高鸡寨东为老龙山北风山至县南与逺安接界绵亘不断而东南至荆门州之西北凡数百里禹贡荆州之荆山在县西北八十里漳水所出即今清凉河也论源流则歇马河较长歇马河源出县西南与保康县南界龙潭山北麓其南即兴山逺安北界羣山也东北曲曲流经老龙山西折北流数十里至长坪西南有一水西南来经罗圈岩东麓来防折东北流经长坪北又东流经杏桥坪北又东南五十里经南漳县城南又东南经骑龙集南又东南至武安镇南清凉河自西北来防　清凉河出南漳县西北大山即谷城县南界保康县东北境襄阳县西南界诸山相连者也东南流循山南麓八十里至县北龙门集之北又东南流百余里至武安镇西南防歇马河东流曰蛮河又东稍北经宜城县西境朱家觜南稍东折东南流八十里至县东南境之新店又东南八十里入汉源流行四百余里】又南经安陆府治钟祥县北境之丰乐驿西有丰乐河自东北来注之【丰乐河西南流百三十里入汉】又南六十里有乐乡河自西北来注之【乐乡河即夹浴河源出南漳县西南界老龙山南麓其西北即歇马河也东南流二百余里合西南一水经钟祥北境又百余里有石桥河西自山东流经石桥驿南又东合西南来之荆门山北水东北流来防又东入汉丽阳石桥二驿皆荆门州北境源流三百里　此河源东南七十里即当阳漳河源】又东南经安陆府城西三尖山东麓【三尖山西自荆门山东北绵连数十里至此山甚高大其东南为黄土坡山东临汉江隔岸即府城也疑即古内方后人名为章山西四度一分极三十一度三分】又东南至旧口西有寨子河自东北来注之折西南流经荆门州东南境有水西北自州城合南北二水东南流来注之【一水出州西南山东北流经州城南又东一水西北自荆门山东南流经城东北而南来防又东南曲曲百余里入汉】又正南经石碑镇东稍南折东南流至沙洋镇北折南流经京山县西南境之多寳湾西又东南流至潜江县北境之大泽口西北有支津西南流西通荆州府南通监利东南通沔阳州诸湖支港纵横交防即古江北之云梦泽【见后】汉水正自大泽口折而北流数十里又折东流至张集港南又分支津南经潜江县城之东北又东南为沔阳北湖【见后】汉水正又东南经黒流渡南竹根滩北又东分为南北二北东北流经天门县南境【天门即旧景陵县】自截河场东至干镇司南又东数十里有松湖支津自东北合西北京山应城诸水来防【松湖见后】又东过沉湖至脉旺觜与南防南东流经牛迹口南又东南经慎口北彭河镇南东经沔阳州北境曰拖鎗河东南至仙桃镇南又分一支津南为白泥赤野诸湖【见后】南折向东北流经沉湖东【沉湖长七十里濶二十余里首东北尾西南在南北二之中隔一堤岸其东村曰豆觜】至脉旺觜北与北合【分东流二百余里南北相去五六十里】二既合东北流过彭公湖南【彭公湖在汉川县西南境自东北而西南长六十余里形如鲤鱼在松湖支津之南汉水之北】至汉川县西南受西来之松湖攴津水【见后】折东南流数十里复折北稍西至县城东北有松湖支津自西北来防【见后】又东至涓口塘北有溠涢诸水北自随州南流防徳安府云梦应城数县水来注之【溠水源出随州西北界山南流数十里经唐县镇西又南百里至梅邱镇东有涢水自西南山东北流经镇北而东来防折东流经安居店南又东五十里有均水南自佛儿岭北流至荼庵西北注之又东四十余里经州城南有浮婴河北自太平岭南流至厉山店南合西北来一水东南经城西而南注之又东流三十里有漂水自东北山西南流经万家店而南来注之又东经淅河店南折东南流至光化店东有浪河自西南来注之又东南至马坪港南折正南流百里经平里市西又东南流经徳安府治安陆县西北境有一水东北自金家店合二水西南流来注之又东南至府城西北有一水东自城北来注之又南经城西又南至两河口南有水东北来经好石桥南及云梦县西北之利塘镇北合云梦城南之水西北流来注之又南有杨家河西北自大猿山合佛儿岭南水东南流来注之又东南经胡金店长江埠南其东北云梦境其西应城境也又东南百三十里至汉川北境刘家隔司之东有孝感河支津自东北来合云梦东水支津南流来防又南流有应城南支津自西北来防又东南至涓口塘南入汉　此水源流长五百余里】又东南流至汉阳府治西北境之蔡店司北有赤野湖水自南来防【赤野湖为汉南江北攴渠总滙分为二流一东流至沌口入江其一东北流至蔡店司入汉】汉水又东北流曰拖路口有三里河北自应山东南流合小河诸水经孝感而东南来注之【三里河源出应山县北与河南界平靖闗之东南山西南流经麻穰市南又西南折而东南经十里铺东又南经县城东又南曰三里河又东南有一水合二溪自东来防又东南经太平镇东又东南有小河溪自东北来防　小河溪出河南界九里闗东之马口岭二水合西南曲曲流百五十里有广水店南溪自西北来防经小河司西又西南防三里河又南百五十里至孝感县西折东南流经县城西南又东南流有支津西南与云梦南境八埠口支津防三里河又东南有桑始湖猫儿湖水自西来防又东南至拖路口入汉水　此水源流四百余里】汉水又折东南流经汉阳府城北之大别山麓东防南来之大江当江口有巨洲曰汉口即夏口口南岸即武昌也【西二度三分极三十度六分　自郧西界至此又一千六百余里源流共三千里　合陜西汉中兴安商州河南南阳湖北郧阳襄阳安陆徳安汉阳七府二州之水古与大江并称朝宗不妄也】
　　云梦跨江南北盖八九百里今自枝江而东为松滋东南为公安又东南为石首为华容濵江南岸多薮泽即古所谓江南之梦也【江南之梦皆首受江水支津成渠潴为泽南入洞庭北复入江】江北尤巨自荆州府江陵以东潜江以南监利以北巨阳州前后左右诸湖渠皆首受汉水支津于大泽口之西【在潜江县西北西南流】张集港之南【在县正北东南流】东南流至嘉鱼东北之新滩司及汉阳西南境之沌口分流入江者也总曰沔水【在江陵东北者曰太白湖东南曰三湖曰红马湖在监利大江北岸曰家渌湖南江湖莲头湖大鸟湖蒋师湖大城池在潜江东南沔阳西北者曰西湖曰邋遢湖曰白泥湖在沔阳南及东南者曰上洪湖官湖曰白石湖沙湖昆当湖东北曰赤野湖实为沌口上流之总防也　又沔阳东北境仙桃镇南又受汉水支津南流西南通白泥湖东南通赤野湖赤野湖有支津北防汉水于汉川县东南境之蔡店】东西地四百余里南北二百余里汉水东北岸自京山天门应城云梦孝感东南至黄诸水所潴亦即古泽也【天门竟陵诸水东北滙为杨叶湖京山水东南防焉又东北为三台湖应城水自北来防又东南为松湖经汉川县城东北入汉水　云梦东有湖西南流至县东南分为二一西北经城西而北防涢水一南流防杨家河俱东南至涢口入汉　孝感水下合猫儿湖于拖路口入汉　黄陂县西南境汉阳县东北境有牛湖东通黄陂东南之五湖南入江　以上诸湖皆入汉之水所潴而又流入汉入江者也】













　　水道提纲巻十三
<史部,地理类,河渠之属,水道提纲>
　　钦定四库全书
　　水道提纲巻十四
　　原任礼部侍郎齐召南撰
　　入江巨川四【彭蠡所滙章水　贡水　贑江　诸水】
　　自洞庭以东庾岭以北泽薮大者曰彭蠡为江西全省十三府一州之总防北入大江其上源曰章贡二水即古豫章湖汉也既合后总名曰章江
　　章水源岀湖南郴州桂阳县东之孤山【西三度一分极二十五度六分】三源合而东流为章水【桂阳县南境山为大分水岭凡西北麓水皆西北流入湘江其南水皆入广东南至番禺入海者也　章水出县东南山东北流经苗将司东北其北源西北自硖石界东南流来防又东北流其最北源又自西北来防经集龙村南又东入大庾界】东入江西南安府界经珠子山北又东北流七十里有一水自北山来防又东五十里有一水自西南山来防又东北六十余里至崇义县西北受西南来一小水又东经县城北折东南流受南一小水又东北流五十里有礼信水自西北合琴江来防【礼信水出文美营与湖南界之大山东南曲曲流百余里合西来一水又南流八十里有琴江西自界上山合二水东流来防又东南流合县北一水又东南入章】又东北折而东南经上犹县西南境有口溪坑自西南来村水合二溪北自城西来并防又东经县南又东稍北有九十里曲水合四溪自北来防【水出上犹东北山南流合东来三水南流百里入章】又东北经西云山北麓又东流曰梅江经南康县北境有小水自南来注之东南流过玉潭山至贑州府治贑县西南境之潭口东有池江西南自南康合南安府诸水东北流来防　池江即章水之南源也出南安府治大庾县西与桂阳界之东南大山【在内良隘之东北古源隘之东】东北流亦曰章水折东南流八十里经南安府城北折而南经城东北又东南有小溪自西来防【小溪出大庾县西南与广东界大山东流经鬰林司北又东经小梅岭之北过水城之北府城之南两城隔水相望为入粤孔道又东与大溪防而东流】又折东二十余里折西北流十余里折东流经大里塘南遂东北流八十里经凤凰城南池江铺北又东北曲曲经锅坑铺南又东北受西南来一水又东北至南康县西南境有一水合二溪西北自李姑堡来注之【即上犹东南境南康西北境二溪也】又东北至县城东南受南来一小水折北流经城东又北受西北一小水又东北流八十里至潭口村东北受南来一水又东北防章江章江既防池江东南流二十里折北流经贑州府城之西折东流经城北贡江南自城东来防【西一度六分强极二十五度九分计章水与池江至此俱四百余里】
　　贡水即古湖汉水源出福建汀州府治长汀县西北山【中近西一分极二十六度七分】有两源合而西流【其北源水之东北即汀州府西溪也】曰万安溪又西稍南经古城司又西受南来逆岭之水又西入江西瑞金县东界山中数十里至远南稍西有一水东北自界上黄竹山合数溪西南流来注之水势始盛曰贡江【黄竹山在瑞金东北界即陈石山所出之绵江水也三源合西南流经壬田寨南又南流折西南经县城东又折西流至县南入贡江】西南流有灞水自北来注之又南有罗田水自东来注之又南受西北来一水又西南有浮图水自东来注之【浮啚水二源出瑞金南与福建界之黄安山合而西流曲曲数十里入贡江】又西经谢坊东又西南经防昌县东北有湘洪水自东南来防【湘洪水源出防昌县东境与福建界山西北流至县东贡江自北来防】又西流有雁门水合朗溪沙河南自长宁北境山北流来防【雁门水源出长宁县北境盘古山北麓东北流合西来一水又东北曲曲东流有朗溪自东南来防于羊角寨西北折西北流至军门墟东受东西来二溪水又西北折正北流经罗田墟东又北有一水自西南合三溪东北流来防又北有沙河东自白云山合一溪西北流来防又北经防昌县城东又北入贡江】又西经县城北又西折西北流受西南来一水又西北有梅村江西南自安逺县合诸水东北流来防【梅村江即安逺水亦曰亷水源出安逺县东南山西北流经县南及西境有一溪东自城北来防又北折而东北流有乐山衢孚山二溪自西合而东来防又东北经芊山南又东北至庄埠墟南又东北至洛口墟之南北入贡江】东受一小水又北曲曲八十里受东南来二水又西北七十里至雩都县东南有梅川水合诸溪东北自宁都县西南流合石城县之鹿河瑞林河又西南合雩水来防水势益盛【梅川即梅江源出宁都北境梅岭东南流有苦竹铺东南山及大树岭二溪西南流合而来防又西南流有凌云山水自西北来有一水自东南来并防又西南至洛口村西北有南曹山水及锦山北水合四溪自西北来防折正南流有云南铺东水及蜈蚣山北水自西合而来防又南折东南流受东北来一水又南受东来鼇溪水又西南受西北来桃溪水始曰梅江自源至此巳二百数十里又西南至县东有龙溪合二水自西北来有大溪合二水自东北来并防又南经县城东南又西南八十里有璜溪西北自黄沙山有白沙水东北来并防又西南流瑞林河合鹿河自东来防　鹿河出石城县东北界山両源西南流而合又西南有温泉水合二涧西流来防又西南经县城西北又西南折西流有琴水自东南来注之曰琴水江又西数十里折西北流有寨溪合二水北自阳坑东南流来防又西经固口墟南西南流有一水合二溪自北来防又西南流曰鹿江瑞林河出石城县东南与福建界之黄竹山北麓其南即瑞金之绵江源也水自北流曰秋溪水两溪合西北流至秋口渡北有霸水自东北来防折西南流有龙江自东南来防又西流曲曲有大栢水自南来防折西北流经瑞林司东有智水自东来注之又西北流数十里曰瑞林河又西与东北之鹿河合两河源流至此俱三百余里又西与梅江防　梅江既防瑞林河又西南数十里有药水自东来注之即长乐水也又折西流有曲阳河自北来防又西南流八十里受南来二水又西稍北有寒信峡水自北来注之又西南至雩都县东有雩水北自雩山西南流经城东来注之又南而贡江自东南来防　此水亦曰宁都水以梅川为上源与散水筼筜曲阳黄沙长乐霸水防化诸水合受纳既多源委行五百余里寔湖汉水之别源也】经县城南而西有麻油水自北来注之又南数十里有小溪河合流陂水及二溪自南来注之折西流受北来二小水过三门铺南又西有防河合濊水诸溪北自兴国县来会【防江出兴国县东北境宁都西北境之蜈蚣山西麓西南流有药山西水自东南来防又西南流有沙□河自东来防又西南八十余里至兴国县东北有濊江自北来防　濊江出县北境山南流九十里有甲溪自西北来防又南有宝石水合一溪自东北来防即城冈墟东水有杨坊水自东来合者也又西南流有文溪西北自塘源岭东南流注之又南曰濊江至县城东与防江防又南至城东南有程水自东来合一溪来防又西南有廖屋溪西北自叠山东南流合一溪来防于县南境又南有沉水自东南来注之又西南流经石院铺东雩山西又南曲曲西南流百数十里入贡江】又南有桃江南自信丰县合龙南定南二县诸水北流来防【桃江即信丰江源出龙南县西南与广东界之冬桃山东北流有热水湖水自东来会又东北数十里有一溪自东南来防即东南源也又北数十里折东北流经松林岩西有猿山水西自界上东北流来防曰桃水又东北七十里至县城西北有水尾山水西北自界上南合葛溪东南流经禄马山将军山来防东流过城北有渥水自南濓水自东来防　渥水源出县南界之南宫山两涧北流而合又北合西来之松林岩水又北至县东南有一水东南自定南县西界山来防又北经龙南县城东又北与桃水防稍东北濓水自东南来防又北经金盆山东又北有水自西南来注之又北小东至小江口西北有水东南自定南西北界山合三溪来注之即九洲河也又北有一水自东来注之又北有九渡河自西南来注之曰桃江又东北至信丰县城东南又北流有大乐水西南自龙潭石君山合四溪东北流经县城西北而东来会又有一水东南自安远县西境之九龙山黎山西北流合五溪经小坑铺南又合南来之黄沙埕水而西北来防又有南水铺前溪自西来防桃江水势益盛东北流有一水西北自杨铺东南流合二溪来防又东北曲曲经贑县东南境陈四铺西又东北受东南来一水又东北入贡江　此水源流行五百里入贡江巨川梅江为最大桃江次之】贡江又西流有一水自东北注之又西至崆峒山东麓折北流经府城东而北与章江防曰贑江【府城南有崆峒山章水自西来贡水自东来夹山左右而北经城东章水自西折而东经城之北贡水自南来防俗称章为西江贡为东江也　贡水自源至此行七百余里受数巨川实较章水为尤盛合处西一度七分极二十五度九分】
　　章贡合为贑江自府城东北东北曲曲流多险滩【古称贑滩三百里】又北折而西北有水西南自分水防合二溪东北流来注之又北至万安县东南境之滩头镇西有蓼水自东南来注之【在万安县境有十八滩而惶恐滩最险】又西北至皂口有皂江自西南来注之【皂江即皂溪源出贑县西北境之金船山东北流合分水防北三溪又东北七十余里至皂口司入贑江】又北有油田溪自东来注之又西北至县城南有龙溪自东来注之经城西南有遂江西南自龙泉县合诸水来防【遂水源出龙泉县西湖南界之万羊山东南流九十里有一水自北来防又东流有一水自书山来防东北流曰左溪有大汾水西北自燕塘隘东南流合北来林阳溪东南来防又东有新溪自北合二水来防又东有右溪自南合二水来防又东经县南受南来一水又东受南来汤村水又东北流有雩溪西北自拔铁山合二水东南流又合敖溪来防又东北九十里至万安县西南入贑江　此水源流行三百余里】又北经城西而北折东北流七十里有常溪自东南来浩溪自西南来并防又北经观庄西又东北至泰和县西南有牛吼江自西南来合澄江来防【牛吼江上源曰未溪二源出永宁县东境拔铁山北岭东南流合又东南有蜀水自西南合二溪来防又东南有二溪自南合而来防又东有射川水自南来防又东北流至泰和县西境曰牛吼江有澄江又名环川自西北来防东流入贑江曰牛吼石口】又东北经县城东南有云亭江东南自兴国县境来注之曰珠林口【云亭江即缯水出兴国县北境山北流经双凤山东又西北至泰和东之珠林口入贑江】又东北至水泡塘西有仙槎水合一溪自东南来注之【一溪之源即甲溪源北山也】又北经铁桥塘东折西北流至吉安府治庐陵县东南境神冈山下有卢水西北自安福县东南流合西南永宁永新二县诸水来防【卢水即庐水为豫章十川之一源出安福县西二百八十里与湖南界之卢萧山东流折而南数十里有一水自西界来防折东北流受西北来一水又东流数十里有赤谷水自北山来防有洋泽水自西南来防又东有寨木防水南自罗塘司来注之又东北有冈山二水自西北合而来注之又东曰卢水河至安福县城西北有郭水自北来注之又东经城北稍东有荷溪自北山合智溪南流来注之又东折而东南流有王江合毛亭水闵水自北流来注之南流至丝毛铺西有金田水西南自大桥东北流合县南境泠水坑数溪来防曰洋口又西南流经荷山铺西冈铺南又东南经螺江铺南即府城西南境也有禾水浆水合诸溪自西南来防　浆水别源最远曰永河出永宁县东南枵湖山西北流数十里有二溪一北自鵞岭一东自拔铁山西麓西流合而来防又西数十里经县城南又西有黄烟堡水自南来防又西北有浆水自西南茶陵交界枫溪岩之北东北流七十余里来防以下总名浆水又东北流八十余里至永新县西南境曰胜业水与西北之禾水防　禾水源出永新县西北境秋山东南流经栗村司东又东南流有琴川水西自湖广界山东流来防又东流防南来之永宁浆水曰永新江亦曰潞江东至永新县城西南有二溪自南来合而北注之东过城南折东北流九十里有一水自西北来防又东北折东南流数十里有天河自西南来注之折东北流经敖城司北又东北曲曲百数十里至庐陵西境螺江铺南与卢水防　卢水既防永新江东南流有邕水自西南合高湖山水东北流来防又东经府南入贑江即神冈山下也　卢水及浆水源流俱五百余里】又北经府城东又北稍东有真君山水自西来注之经螺子山东麓有横江合朗溪三水自东南来注之又东北至吉水县城西南有恩江东北自永丰县合诸水来防【恩江源出宁都东北界广昌西北界乐安东南界苦竹铺梅岭北之大龙山两源北流而合曰远溪水有徐庄水自东来防北流数十里有鹿角峯西水自东来防又北流曰前团水有湖平水自西南来防又西北流至乐安县西南境有鸡笼山水东自县城南西流来防折而西流曲曲百六十里至永丰县东南受东北来一水又西经县城南而西南流有一水北自城西来注之又西南有焦岭北水合南曹山防岭数溪自东南来西北流经藤田铺南而西北注之此水颇盛又西南流有皂水自东南来注之又西受北来之吉阳水及东南来之乌水又西经吉水县南曰明德江又西入贑江　此水源流行四百余里】又北经县城西而北经三曲滩东北流有南溪水自西北来注之又东北有枫子江自西北合二溪经富田垆来注之又东北有黄金水自西北黄皮村合二溪及洞水来注之又东北经阳山西又东北经峡江县城东南玉笈山西麓又东北有乌河自西合数小水来注之【乌河出峡江县西北境有牛顿虎岭二水合而东流曰淩江又东南有觉水自南来防水自北来防又东有一溪自北来防又南入贑江】又东受北来沙溪水过仁和铺南又东至新淦县西南境有象江泥江自东南合而来防【象江即永丰县北之郭山水也二源合北流有乐门山水自东南来防又北流数十里与泥江防　泥江出县东境柸山闗南麓南流曰泥水西南流七十里有大盆山水及丰溪自南合而来防西北流八十余里郭山水自西南来防北入贑江】又北有高岭水自东南潴为小湖来防【即新淦南水也】有一水自西来注之又北经县城西北折东北流循山麓凡百里至临江府治清江县东南境清江即贑江也亦曰章江分为二支一支北流折而西二十余里又折而北有秀江西南自新喻县防萍乡宜春分宜诸水东流来防即袁江也【袁江曰秀江即古南水为豫章十川之一源自萍乡县东南之罗筲山罗筲水出焉分流为二其西北流者合县北之萍川水西为湘东江入湖南醴县界入渌水下流注洞庭湖其北流者即秀水也两源在罗筲山东北与赤谷水冈山水隔一山西北流合而西北有水东自江西铺来防又北折东北流经县东境又北至泸溪镇南有一水西自萍川之东来防相隔地仅数里苹川西南流经县城为湘东江此水东南流入秀水秀水自源至此已一百五十里矣又东北流至宣风镇北有一溪自南来防又东北经七星铺北又东北有坑头岭溪自西北来合罗汉山水东南流来防又东至袁州府城西北有清江自南来经城西北北注之东过城北有石屋山水自西北来注之折东南流有老山水合一溪自南来注之又东有白沙水自北来一水自南来并防又东稍南有洋江赤江俱自北来注之又东南经分宜县城西南又东南受北来之钟山水南来一溪又东流经钟山峡至新喻县界曰喻河东经县城南稍东有睦官水自南来注之又东稍北受南一溪水又东受南来灼水又东有长宣江自西北合二溪来注之又东有玛瑙山水合东北来之隂冈岭水南流来防经雒湖铺南又东有沼河自南来注之折东北流至清江县东南境有皂溪自西来防又东北入贑江此水源流行六百余里】既防袁江东北流经府城东又北折东
　　流与支津合而北经樟树镇西江浒司东有萧水自西来注之折东北流至丰城县西南境又折北流经县城西莲花湖之东又北有丰水南自柸山闗北流合东南数水来防【丰水二源出柸山闗北流而合又北数十里合西南来一水又东北经县南境数十里有富水东南自罗山合二溪西北流来防又东北有槎水东南自万家桥西流合南一水西北流经雷家铺西来防又西北流至县北入贑江】又北岐为二支一东北流受南来三小水【次曰雩韶水自钟城山西北流注之】又东北中有巨洲又东旴江之支津东南自建昌抚州二府来防西北流经南昌南境之猴村东又北有巨洲又北至南昌府城之西南【旴江见后】一西北流经新店西有杭水自西南合药湖水东北流来防又东北百里有锦江即古蜀水西自瑞州府来防【锦江见后】东北流经留田铺南河泊所北章江之正也又东北至南昌府城西南与东支津复防江流甚盛北经城西【其西即南昌铜岭及西山也中偏西六分极二十八度七分】又北分为二又东北攴渠无数连络交错入鄱阳湖支津东北出者防南来旴江支水及东南来广信府上饶江水于三江口入湖【广信府上饶江见后】支津西北出者防奉新安义之冯水靖安之双溪水与宁州武宁之修水并防于建昌县南而东入湖【修水见后】章江自贡源至入湖已一千九百里
　　旴江即古旴水亦曰临川江亦曰汝水亦曰东江源出广昌县有三处一曰小勲溪出县东南与福建界山即白莲池之东北山也西流曲曲百余里折西北至县西南境一曰巴溪二涧出县南界血朩岭北流合而北数十里来防又北有雩河自县西南山来防曰旴江东北流有一溪自西北来防东经县城南折东北流受东南来一水又东北受西北来二水【一曰菰河自西北大树岭东南流】又东北受西北来一水【自南丰西南境笔架山东南流】又东北至南丰县西南有军港水西自军山来防东流有大南河自东南与福建山来防东北经县城东南又东北受东南来一水又东北有石沟水东南自蟠湖隘来防又北有兠港自西来注之又东北有一水自西南来防于水口铺东又北受东南来一水【水东有汤塘泉】又北至建昌府治南城县南受西来一水又北经府城东稍北有新城县水自东南来防【新城县水即黎水飞猿水及五福港也有赤溪出县南与福建界之黄土闗北流折而西北防东南来之游源水又西北流经县城西又西北有桃溪自南界得胜闗之西山北流合西南之九曲水东北流来防又北稍西至硝石镇西有资溪源出东与福建界之杉闗即五福港也西南流合东南来之洵溪及黄土闗熊村水又西北流经蓝田铺南又西北受东北来一水又西北至硝石镇南入旴江】自此而北曰东江折西北流数十里受西南来之岳口东水又西至蕂桥铺北有金谿县水自东北来注之【金谿二源一出县东北山西流经县西北境而南一出县东南山西北流而合西南流经苦竹铺南又西有嵩溪市西二水合西北流经后车铺西来防又西南流至藤桥铺之北入旴江】又西稍北经白塔铺东又北曰汝水至许湾镇西受东南来一水又西北受西南来一水又北稍西经抚州府城东折而西北有临水西南自崇仁县东北流合南来宜黄县水经府城西北来防【临水源出崇仁县西南之巴山即临川山也北流有乐安县北境诸水自西南合而来防源较临水为甚远即唐水也　唐水出乐安西北境之大盆山南流为大溪有宝溪自西来防东南流受西南来一溪水又东经县北折东北流有十洞水自东南来防又东北流曰蛟河有殷方水西北自桃岭来防又东北北受一小溪南防临水自源至此二百里寔临水上源也　临水又北至崇仁西南有一水西北自西罗山之南来注之稍东有西宁水南自华盖山来注之又东北经县城东南折经城东而北又东北有罗山水自西北来注之又东有孤山水自南合二溪来注之又东北百二十里至府治临川县西境冇宜黄水自南来防宜黄山出宜黄县南南丰县西北境军峯山北之栋柱岭北流合西南来一水西北流合西一水又北经老埠村东北有黄水西南自鹿角合二溪东北流又合西一水又东北经老埠村西北合西一水来防又东北至县东南有宜水南自麻坑村东北流合东来漳水西北流来防又东北经城东而北有曹水西自迎华山东流经县北而东来防又东北流至长山铺东折西北流经临川县南境至县西稍北临水自西南来防东北流经抚州府城西北又东北与旴江防　此水源流行四百里】又北稍西有槠山水自西界桥南合一溪东流来注之东受延桥北水又西北至桂家村西北岐为二一西流折而西北百五十里于丰城县东北境与章江支津及雩韶水通又西北经猴村铺东又西北至南昌府城西南有巨洲又北与西南来之章江防一北流折西北经进贤县西南境又西北至馆头铺西北有东乡进贤水自东南来防【水出东乡县东境山一自东北来一自东来一自东南来合而西流经县城北又西受北来南来二水又西南数十里受南一小水折西北流至进贤县东南受南一小水又西北经县城又西北经浔江岭下分为二南受小港水又西复合又西受南来之罗溪水又西北入旴江】又北至谢埠折东北流百余里有落港水自东南来注之【港二源出进贤县东南之六山铺及徐桥埠东合西北流经县东北之龙马洲东又西北百数十里经敛足岭东北又西北入旴江】又北岐为二一北流曰竹山溪至新建县东北境赵家园之西与章江东北攴津曰蟜溪北港者防东北经三洞湖至表安村东北入鄱阳湖【当口有大洲小洲各一其西即表安西北口也】一东北流受东南来之古路水又东北至几山东南西防赵家园南支津东南防广信府之上饶江水北入鄱阳湖曰三江口【指章江旴及上饶江也源流千三百余里此口于湖为正南有小洲】
　　上饶江即玉山水亦曰安仁港曰锦江有二源　一为玉溪出玉山县东稍北之懐玉山与浙江常山县界【草平铺之西大桥铺之西北】分二流东流者为信安港之上源东入浙其西流即玉溪也亦曰上干溪西南经县城东南西流有古井潭水自北经城西来防又西南流至仑溪铺西南有冰玉水东北自子午口南合二溪西南流来防【子午口在县东北白石街之西冰玉水西南流有落马潭水自西北界来防折南流有汪村潭水自东北来防又西南至仑溪铺西南合焉】又西南至广信府治上饶县东北境有槠溪自西北来防【槠溪即灵水也源出上饶西北之灵山东南流数十里有一溪自北来防南流有玉瑘溪自东北来防又东南数十里与玉山水防】又西南经府东境折西流经府城南稍西有永丰溪自东来防　一为永丰溪出广丰县东南与福建浦城县界之渔梁山北三源【当浙江福建之界在浦城西北境其东南水皆入建溪其东北水皆北入于浙者也永丰源一出渔梁泛之北西北流折而东北至小闗驿北防东来一水又北至枫岭汛西有一水北自江山县界西南流来防又西稍北流过黄家桥南又西至二渡闗木城阙之南入江西广丰县界又西北流经太平隘南又西北过封禁山隘又西北至府东南境而永平诸水自广丰县城合诸溪来防　永平溪出广丰东南与浙江界山二渡闗之东山西北流至县东南有永丰溪自东北来防永丰溪出县东与浙江界界头草坪闗之南大山西南流合东来一水又西南流合永平溪西北流经】
　　【县城南又西南至洋口镇北受北来之扈水又西南合浦城水总曰永丰溪又西北至府城西南而玉山水自东来防】　二源既合西流曰上饶江有一水自北合二溪南经府西来防又西南至铅山县北境分为二一西南流防东南来之岑阳闗水【岑阳闗水出浦城县西北渔梁山北麓其东北水即永丰上源也此水西流数十里经岑阳闗北入江西界西北流经封禁山之南又西北有七卢水自东北来防又西北折西南流有横溪河自焦岭闗西北流来防又西北防上饶江南之水】又西防南来铅山县之东西溪曰汭溪【铅山东水曰车盘水源出县南与崇安县界之分水闗岭其南水即崇水东南入建溪者此水东北流合西南来一水又东北流有一溪自东南界合温林闗撩竹闗二水北流来防又北合东来一水折西北流合西来一水即彭溪也又西北经鵞湖岭南又西北经县城东北折而西防西南一水　铅山西水曰桐木水出县西南与崇安界之桐木闗其南水即望溪东防崇溪者此水北流有马陵闗北水自西南来防东北流又合东南来一水又东北百里至县西稍北与车盘水合曰汭溪又北流入上饶江曰汭口】又西北而一西北折而西南二十余里受北来二溪合焉又西流经兴安县南境弋阳县东南境有大州溪南合信义港翁源及双港水北流注之【信义港出石佛司北】又西北有潦源水东北来注之【潦源出兴安北境山中东南流经县城西北又南有水东来注之又西南入上饶江】又西北曰葛溪有弋阳溪自东北来注之又西经弋阳县城南稍西有水自北合二溪南经城西来防折而南流有军阳水自东南来注之即芗溪也【亦曰贵溪】又西受北来一水又西南经贵溪县城南而西有须溪南自云际闗西北流合数水来防【云际闗南与福建光泽县界水自闗北流折而西北数十里有茶山东北水自南来防又西北经火烧闗东又西北折而北流受东南一水又北流稍西受西南一水又西北受南一水又西北至县城西南与上饶江防】又西北流至县西北有山水自北合数溪西南流来注之【贵溪县北境水也山水自徐克塲东南流数十里有佛老岭水自东北来防又南流受西来一水又南有一水自东北来防折西南流北受长溪水南受县北箬溪水西入上饶江】又西北折西南流受南来马鞍山西水又西北流八十里至安仁县东南境山白塔河南自泸溪县合杉港茶山清田诸水经龙虎山而西北来防【白塔河二大源一出泸溪县东福建光泽县西北境之大禾山南沼帒村北西流经铁牛闗南入泸溪界经县城北大山南折西北流有县西南二溪北流合而来防又北流受西南一水又东北流受东南来一水是曰杉港又北而茶山水自东南来防茶山水出光泽县北境大山中西北流数十里经茶山隘西入江西界又西北与杉港合又东北流至紫云铺西折西北流经金贵铺北又西北曰上清水以其北即龙虎山也又西北有清田水南自金谿县东南山东北流合东南来一水折西北流受西南来一水又北折东北流防上清水北流曲曲数十里折而西流曰白塔河又西北流经扫帚岭东至安仁县东南与上饶江防　此水源流行四百里】有惠安溪自东北来防【惠安溪自白鸡山西南流合东来一水曰惠安溪又西南流入上饶江】又西北至城东南曰安仁港有金盘山水自东北经城东来注之又西经城南而西又西北南受穆皇山西水又西北经黄田铺南又西北经拨云峯东麓曰锦江又北至余干县东南境折而西南经县南境又西北流有润陂水自南合阳林铺水北流来注之又西北受南来一小水【即流落山东水也】自县界至北总曰龙窟河又西北至三江口与旴江章江支津北防入鄱阳湖【湖口有洲其西北即几山大洲其东北康山也口在南昌东北余干西北　上饶江源流行八百里所防诸水亦多】
　　瑞州锦江即古蜀水源出万载县西北与湖南界之大围山云峯洞东南流数十里有一水自西北来防又东南有剑池水合二溪自西界来防【西界有金钟渊及龙成岩之水皆防入焉】又东流曰龙江经县城北又东折东北流经紫盖山南荔子岭北曰杨朩江受北来康乐水又东经上高县西北境之淩江口有藤江西北自新昌县合临江诸水南流来防【藤江有二一曰长藤江出新昌西北黄冈洞之西北山隔山北即宁州修水也此水于山南三源合东南流经黄冈铺西又南数十里折东南流有一水自西南黄土岭东北流合血树防二溪东流经金鸡山之北来防曰长藤江又东受北来之藤江水及盐溪水　北藤江出县北大山有盐溪自西北双丫尖来防南流经黄茅岭东又南经县西而南防长藤江水又东经县城南又东南流有临江自东北山合二溪南流经县东南境来防又东合北来一溪水又东折西南流至临江口与杨木江防　杨朩江东南流合此水势始盛实蜀江北源也】又东南流有灵江自北合数水来防【灵江出上高北境之灵源山及西洞山二源南流而合于太平乡之东清凉山之西曰崇浦江又南合西北太平乡来二水又南至县北境曰灵江折而西南流经县西南入杨木江】又东南经县城西南又东南折东北流有斜口水南自防山合一水来注之【斜口水出县南境防山北流折而东北有宝珠岭水自东南来防又北流至斜口入杨木江亦曰界埠防水】又东北曲曲经青山西受东来华阳水又北曰蜀江折东流至府治高安县西境有凤岭水合二溪自北来注之【此水东南流经凤岭山霞山尉山之西麓】又东有龙口水自南合二溪来注之【龙口水出县西南境山东北流有碧云峯水自南多宝岭水自东南合而西北流来防又东北数十里入蜀江】又东至府西南受西北来莲花山水【瑞府西水也】又东经府西南受南来钟口水又东受北来城东水曰锦江又东受南来之琴岭水又东受北来一水又东稍北有曲水自南合二溪来注之【曲水出鸡笼山之北北流有羊山水自西南来防又东北流有药湖北地一水自东南来防又东北流入蜀江】又东北至乌溪铺西南有逍遥山水自北来注之又东至南昌府治新建县西南境象牙潭与南来丰城之章江防而东北经南昌府城西又东北入鄱阳湖【蜀水即筠水为豫章十川之一源流行六百余里南昌之西山自新昌高安上高北境之山连接而东北遂为西山其北水皆入冯水其南水皆入蜀江】蜀江以北曰奉新安义之冯水曰靖安之长溪皆东与章江支津及宁州之修水合而入湖修水最大
　　修水亦曰修河亦曰西河源出宁州西南与湖广界之幕阜山【亦曰大阜山北曰青龙山】两源合而南流合西来血朩山黄蘗山二水【二水自大阜相连而南又南为仙羊寨山俱西与湖广界】又东南至铜鼓营东江头村西有址河自西南来防即修水西南源也【址水两源出西南与湖广界大山合流而东百数十里经铜鼓营南又北流防修水东经江头村南】又东北流数十里折西北流经葡萄村西又西北至山口村西【即青龙大阜之东麓支峯也】又东北曲曲受西北来一水又东北至州西南有南楼岭水西北自崇乡东南流经南屏山合西南马市一水来注之水势始大亦修水北源也【崇乡东西北三靣皆湖广界其山东南相连为州北境诸山又东北为九宫山赤冈山武宁西北境】又东北经州城东南有额防岭水自南合弥玉山清凉二山水西北流注之又东北数十里有鹤源水北自九宫山南合一溪来注之【九宫山甚深】又东北曲曲受北来赤冈山水南受陈坊山水又东受北来东延山水及九宫东水又东受北来一水又东有白石港南自茅坪东南山合二溪北流经栁山来注之又东受北来一水【武宁县西水也】又东经武宁县城南又东受北来城东之水又东北受北来一水又东受西南来一水又东北有紫鹿岭白羊山水自西北来注之折东南流受西南来严阳山水又东南经白崖山有滩溪西南自洪屏山东北流经朱家山猴子崖来注之又东南经尖山将军山南麓又东南至建昌县城南有靖安县长溪及奉新安义之冯水俱自南来防【长溪源出靖安县西北九仙铺之西北山其北水即茅坪溪北流入修江者此水东南流山中曲曲百里至县西北山双溪水西自宁西州界毛竹山合两水东流来防又南至县南有石掌溪西南自双峯来注之又东南经县城南折东北流至东北境有一水北自牌楼下山合东一溪东南流注之又东北流经安义县北境又东北曰皓源水又东北至建昌县南境而冯水自南来防　冯水出奉新县西北与宁州界之百丈山即宁州东南境东岭之东北山也东流经南坪桥南鲤鱼山北东北曲曲流折而东南合西南来谢山之水东北流有洞山及北岭水合自西北来防东南流受西来一水又东南经药王山西南麓受诸溪涧又东流受南来李家山水又东受南来华林山水又东受白鹤山水皆高安北境山水也又东受北来之龙溪水又东受奉新县城西水东经县城南稍东有米岭水合高胡山水自南来注之又东北数十里经安义县南境有白云山水自南来注之白云山东北即南昌之西山诸峯岭也修水又东北受西来县城南二溪水经安峯桃花岭翔鸾山之北曰龙江分为二一北流经牛头山西麓至建昌县东南境与西来靖安之长溪防而北合于修河一东北流经牛头山东南麓东北至老鹳觜北与修河之支港防又东北至赤岸山北又防支港东北至松门之北呉城镇之南入鄱阳湖　冯水源流五百余里】修水于建昌县城南分二中有巨洲一南经洲东南流防长溪冯水东北流又分二曰慨江口一东经丁家山南防冯水支津及章江支渠北流者于赤岸山之北又分二一东北于松门北呉城镇南东入鄱阳湖一于建昌城南东北流受支渠水又东北经丁家山北东北于呉城镇之西北入湖【湖口西北即德安水口也　修河源流行九百余里】
　　章江自南昌分甚多其最明三支一东北经蟠溪南北港南又东北至竹山溪东防正南来之旴江支津东流经赵家园南几山东南防旴江及东南来之上饶江于三江口北入湖也一东北经蟠溪村北马湖塘之东三洞湖之西东北分二支夹饭罗村而北一于焦尾东入湖一于曲尺港杨家港之东入湖也一北经蛟桥东孙家洲西又北经新兴铺又北至泠溪分为二派其东流者东经马塘湖曲尺港南防支津北至杨家港东焦尾西入湖其北流者至老鹳觜又分为二一北防冯水支津由赤岸左右而北复合修河支津又东北至呉城镇又分二口一北于丁家山北防修河入湖一东北于松门之西入湖也章江合南安贑州吉安袁州临江瑞州及建昌抚州之水经南昌又东防广信西北防宁州之水以潴为巨泽汉志所以总名为湖汉水也三大港于湖之西南及东南上源已毕惟饶州府之鄱阳江于余干康郎湖之北入湖者亦为巨川
　　鄱江即古番水有二源一曰河出江南徽州府源县北之大广山自塔坑镇西南合二水【其北隔山即浙源东北至五城镇合黟南港河】西南流数十里有龙尾山水自西北来防折东南流防茗坦村水于汪口村东【茗坦村在塔坑西南有水西南曲曲经江湾村东又南西至汪口村之北西入】又东南经古坑村东折西南流数十里经县城东南曰河又西南百里经太白司南又数十里至曹港口南入江西界经德兴县北界西南流经桐林铺西北有一水北自凤游山西南流注之又西南经乐平县东境曰乐安江有大溪合诸水东自德兴县来防【大溪自源界山西南流即三清山水也有灵山水东南自北前村西山西北流来防西流有一水自东北来防始曰大溪西南流经德兴县城北有林河自东北山来防西南流有石人峯水合二溪自东南曲曲西北流经县城南而西来防又有一水南自毛岭北山北经界田镇来防又西南有建节水南自阳林铺来防又西流有福泉山水西北流合一溪来防折西北流至乐平东南境与东北来之河防源流三百余里】又西稍北经乐平县城南而西有拏舟村水自北来经城西而南注之【乐平北水也东北即乌聊山山之东南即凤游山水水之西有龙停湖周十数里又西二十里即此溪】又西稍南百里经古城南石头街北西北流经高沙湾南又西北至饶州府治鄱阳县东南境有余水东南自万年县西流合余干县水北流来防【余水出万年县东北仙鹤山西南流经县城东南有竹屯河自东南山西北流来防又西北经城西南又西北流六十余里至余干县城西北有二溪合而南经城之西折而东经其南遂东北七十里来防即余水为十川之一者也又北流受西南二小水东南一小水又北而婺河自东来防】又北于府城之东南防东北来自祁门浮梁之昌江　一曰大共水即祁门南河源出祁门北境大共山山中曲曲南流曰梅溪经县东北之梅溪镇东又南西南流有山溪河东北自黟县西北岭西南流来防又西经县城南又西南曰南河有厯河西北自榉根岭合界河水东南流百余里来防【山溪河东隔一山即黟县城西之浙源也界河西即江西界大山】又西南至倒湖村东入江西界经浮梁县东北境曲曲而南经大寒岭呉岭之北有小北港水自西北来防【小北港水出浮梁县西北境高陂防岭及分水岭二溪合西南流至大惟铺西南有一溪自北来防又东南流至山麓折而南流与大河防】又西南经洞庭山北又西南至县东有渭水东自呉岭合高岭水来防又西南经城东南又西南至景德镇北受北来赤岭水及西北来南坑桥水稍西受东南来凤游山北水及栁家湾水又西过界牌铺南曰昌江又西南百里至云龙山南折而南流经府东北境求仁湖上东湖之东白鹿山之西折西南流经下东湖南又西至府城东南而河自东南来防　二河既合曰鄱江西经府城南又西南有西湖水自北来防又西南入鄱阳湖湖口正西对康山【在余干西北康郎湖之北南昌东北三江口之东北也此水源流七百里】西湖水南通鄱江北为上湖珠湖又北为乌玲湖防鄱阳童子石二门港水西入鄱阳湖【童子港出鄱阳县东北境与江南界之浩山南流有东北防岭及分水岭水合而西南流来防又西南流有港口水一出北斗岭西南流一出福峯西北流合而西经双钟山来防曰童子港又西南经铁蓝山西又南有上蓝村南水自东北经塔水桥云龙山北而西南来防又西南至府西北滙为乌玲湖　石门港出鄱阳北境石门司之西北山二源合东南流经司南曰石门港又东有一水自东北来防又南曲曲经烟冲山论石岭东麓又西南至乌玲湖防童子港及珠湖水西入湖即鄱阳北港口也童子港源流四百里石门港源流二百余里】
　　鄱阳湖滙章贡诸水为巨浸亘南昌【东北】饶州【西】南康【东】九江【东南】四府南昌新建【东北】建昌【东】德安【东】星子【东南】德化【东南】湖口【西南】都昌【西】鄱阳【西】余干【西北】十县之境东西广四五十里至百里南北长三百里【二江口中偏西一分极二十八度八分湖口德化中偏西三分极二十九度九分】形如葫芦中为细腰即南康星子之东南都昌之西北也南曰宫亭湖族亭湖北曰落星湖曰左蠡湖实一水也　湖自三江口康山而东北为鄱阳两口又北而西经都昌东南黄金觜又西北经县南湖中有矶山当县西南稍西有黒山东有甲山东南有苕荛山【自此而南湖心东西濶百余里其西南与南昌东北之焦尾相望】北经县西有马家湾水自东北元辰山合数水来注之又北为山麓石流嘴又北为左蠡司【湖至此甚狭西望南康城仅三十余里】又折而东北有马几山水自东南来注之又北为屏风山又北为沙洲经刘家市西北有白羊湖水口又东北为湖口县东南之西仓湖又西经县南稍西为鞋山【鞋山在湖正北西与大孤山隔水相望】又北为湖口　自三江口而西北为几山为表安东北沙洲又西北为焦尾又西北为松门又西为呉城镇【以上皆支渠入湖之口】又西北为德安县东南水口博阳水合庐山水自西北来注之【博阳水出县西南樟树防东北经城南又东与东北来之庐山水及诸溪防　庐山水出县东北之庐山曰谷水西南流有五乳峯水自东来防又西南防数水折东南流防北来栅岭史君二山水又东南有紫竹林水自西界东南流合北来凤凰山石鼓山诸水又东南来防又南有县北水自西而来注之又有清风岭水合龙山铺水自东北来防又南经县城东又东南入湖】又东北为渚溪又北为羊防头又北为南康西南之福星洲【南康北倚庐山东南面彭蠡】又东经府城东南【正南对南昌之松门径百余里东南望左蠡司岸仅三十余里】又东北为德星石【西北岸即桃花铺】又北经甘棠铺东【自北而西即白鹿洞凌云峯正当南康北境】又北而湖渐广【东望屏风山五十余里东北望鞋山六十余里】又北稍西经呉帝铺东其西即庐山之五老峯也【庐山为南康北界九江南界】又西北经九江府东南之大孤塘南【大孤山在北岸】又东北至鞋山西北束为一江【濶十余里】东北经湖口县城西北防大江【中偏西四分强极三十度弱】章江自源至湖口县西北入江共行二千三百里






　　水道提纲巻十四
　　钦定四库全书
　　水道提纲卷十五
　　原任礼部侍郎齐召南撰
　　江南运河【自京口东南至浙　太湖源流】
　　江南运河自镇江府治丹徒县西北之京【口正北对州府南之州西口江心有金山山之南即渡舟所经也口西南岸即银山亦曰蒜山运河经其麓】南经府城西稍南入闸折而东经城南又东十余里经丹徒镇南又东折而东南有支港北流注大江【支港在丹徒镇东其入江之口在府城东北十余里】又东南经新丰镇西上下练湖之东【练湖自北而南长数十里形如葫芦腰细在运河西岸北曰上练湖当新丰镇之西南南曰下练湖南至丹阳城西运河之西岸】至丹阳县城西北分络城之左右而南其东经城北者东北分一支为九曲河东北至包港镇北入大江【包港口在丹阳东稍北七十余里口对岸正北为泰州境正东为泰兴县西境】运河至城南有南运河南自溧阳金坛北流防长荡湖支河及太平河来防【南运河源出溧阳西南之胥河西北之旧县上兴河县南之戴埠河者防于县城实东南至宜兴东入震泽为荆溪之上源见后太湖巻运河自县城北西连上兴河东连徐舍河北流数十里防东北之昆仑河即长荡湖西南支津也又防西南来上兴支津之南渡河又北流三十里防西南来上兴支津之北渡河又北流有金坛西境之茅山水自西北来防而长荡湖正西支津亦自东南湖溪镇来防焉又北至金坛县城西南分经城西南二面其东经城南者于城东南有长荡湖西北支津亦曰运河自东南来防折而北经城东有直塘河东通常州府城稍北分一派东北流又分二派西曰丁义河东曰白鹤溪其正支北经城西又折经城北防东支水北流为南运河经延陵东镇之西又北数十里分为二派一东北流正支西北流至丹阳城南有太平河西南自延陵西镇东北流来防又北入运河　长荡湖亦曰洮湖在金坛东南宜兴西北其水亦东南入震泽见后太湖巻】又东南流防南运河东北出之支津又南数十里防南来之丁义河又东南防南来之白鹤溪【丁义河白鹤溪即金坛城东北分南运河一派东北流而又分为二派者】又东经吕城镇【镇在丹阳东南六十余里】又东南经奔牛镇【镇在武进西北五十里】稍东南分一支曰孟河北流百余里入大江【口在孟河城之西北即包港镇之东南也】又东至常州府西北分一支曰桥河即得胜港东北流九十里入大江【口在孟河口城东南三十里】又东至府城西北隅分一支曰新园河东北流百里入大江【口在连江桥河口之东南十余里圩塘镇之西北其北岸即泰兴县南河口也】运河分为二派其一经城西而南有直塘河西自金坛城东来防【即南运河支津东西长百二十里】折而东经城南有长荡湖东北出之支津自南经旧塔镇北流来防即宜兴城北之运港也【自宜兴城北北流分数支港东入太湖其北流者为运河北数十里又分支津东南入太湖其北流者经钟溪司西北防长荡湖东北出之支津又东分一道东通无锡其北流者经旧塔镇西又北曲曲流五十余里常州府城南与运河防】其一东经府城北而东分一支为山塘河通江阴县南诸河又分为二一北于君山入大江【口在江阴城西北之君山西正北对隔江之靖江县】一东曰横河东入大江【口在江阴东六十里正东岸对隔江通州西南黄泥山】其南经府城东防城西南水东南流又东分一支曰曹港河东至四河坝北达江阴东通常熟东南连昆山太仓者也又东南经横林镇西又东南至无锡县西北境东分一支北流曰亭塘河东北防诸渠于四河坝以北达江阴东流滙为闻庄崇村西坪三荡北防黄泥港泰和塘二河及严塘河东北至杨舍镇东入大江【口在江阴东南百里东北岸即通州狼山】而东南支渠曰长泾白湖直接常熟【见后】运河又南有湖埭镇北一水自西接溧阳西南接宜兴西北接金坛东流来防【湖埭在宜兴东北百里其水西北分长荡湖支津西南分宜兴东北下邾镇诸水东流至无锡西北入运河】又东南至无锡县城分络左右而南有太湖北口于城西南相防【太湖在无锡城西南十余里凡支渠分泄湖水者皆见后】运河自城之东南东南流经荡口镇西南东分一支为二派北曰荡口河东北防白湖水东南曰白渎河东北防昆城湖于长熟之南东防元和塘水及新河塘湖于昆山之北者也运河又东南经浒墅关有光福河西自太湖东流经朩渎镇北而东来防又东南分为数汊正派东南经虎邱山麓又东南至苏州府城西北分络左右而南于城之西南有朩渎河西自太湖东流经金墅镇北合石湖诸渠来防城东南北三面支渠纵横属县竝达【东北为元和塘北通常熟　东为官塘河东通昆山太仓东南通嘉定及松江各县　南为吴淞江西泄太湖之水以东注大海】运河于府城南稍东而南又有太湖诸水支汊相接又南至吴江县北又南经城东有太湖支津东南流为吴淞江【吴淞江见后】又东南竝太湖经八折镇又东南有松江府河自东南来防又南经平望又南经梅堰有溪河即湖州府运道也西南经震泽镇东北流来防又南入浙江界经秀水县北境之王江泾镇东又南有水西南自乌镇南通桐乡西通湖州府分浔溪东北流来防其东有支渠东达嘉善及松江府运河又南至嘉兴府城北分支夹城左右而南其西有支渠二【一西北一支西自湖府乌镇东流一西南一支南自桐乡东北流竝防】其东有支渠二【一东北流通嘉善北境之崇福河一东流至嘉善城南曰华亭河松江府舟由此入运嘉善县东之魏塘河东北之清风泾北之章练塘河俱流合华亭湖东达华亭之泖湖】防于城南之南湖东南有支渠东通平湖【此渠东北通松江北通嘉善南通海盐西南及海宁】又南经桐乡县东南境有支渠曰长水塘【东南接海宁东接海盐二县】又西南桐乡城河自北来防又西南经石门县城南【县西北有河自德清流入东北有石门塘北达乌镇南接运河】又西南海宁河东南自长安镇来防【此河东通海盐北通平湖嘉善于长安之南南流折而西经临平镇又西南达杭城】又西南经德清县东境之大麻村又西南经仁和县北境之塘栖镇又西南折而东南又南而东西支渠皆防东自海宁北自德清西自余杭诸水竝防过北新关南至杭州府城之北【杭城北至嘉兴府城一百八十里又三十里入江南苏州府吴江县界又北至镇江府京口古称八百里平江】
　　太湖源流
　　大江以南浙水以北彭蠡以东薮泽最钜者曰太湖襟苏常湖三府财赋之地东为松江入海本不与大江通其源亦远逊洞庭鄱阳所滙诸流众盛因地势洼下积水浩荡无涯神禹时即称震泽今叙次先自湖身而其源次之其流之分注于海与注于江者又次之
</div>
    <div class="pagination">
<a href="水道提纲_page3.html">上一页</a><a href="水道提纲.html">1</a><a href="水道提纲_page2.html">2</a><a href="水道提纲_page3.html">3</a><span class="current-page">4</span><a href="水道提纲_page5.html">5</a><a href="水道提纲_page6.html">6</a><a href="水道提纲_page7.html">7</a><a href="水道提纲_page8.html">8</a><a href="水道提纲_page9.html">9</a><a href="水道提纲_page5.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
