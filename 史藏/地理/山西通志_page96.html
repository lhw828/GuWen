<!DOCTYPE html>
<html>
<head>
    <meta charset="UTF-8">
    <title>山西通志 - 第 96 页/共 700 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山西通志 - 第 96 页/共 700 页</h1>
    <div class="content">　　宋太平兴国四年征太原军中乏水城西十里谷中有娘子庙观察使曹翰往祷之穿渠得水人马以给宋神宗八年七月太原府草泽史守一修晋祠水利溉田六百余顷
　　韩绛崇圣寺碑熈寕初汾水溢寺宇有淤毁者元丰己未嵗即其旧基外筑防以围之预防水患
　　唐志太原井苦不可食贞观中长史李勣架汾引晋水入东城以甘民食谓之晋渠
　　明知府黄卿重修风谷石堰记太原邑治占古墉之南古墉陆今城近湫湿西当风谷或値夏溢霖诸山壑潦水防出谷口汹涌如雷鼓东下射城突门而入荡坏室庐正徳初始筑石堰障潢潦俾东北流注汾河而工用草简数年頽圯今嵗三月廵丞常公道廵按穆公相委视县篆布政司理问丁君相檄主簿景君昻董役南北长五百丈有竒高三丈五尺趾之厚如髙三之二巅之濶杀址五之二去城五里许去谷五百歩三旬奄成
　　榆次县
　　大凃水繇东南一百二十里和顺八缚岭来西北入洞涡水
　　小凃水出东南八十里鹰山西入大凃水
　　洞涡水繇寿阳来
　　万春渠【官甲口縂渠分支溉地水繇和顺寿阳来名凃河乃长流水也】
　　近城村溉地四十三顷九亩有竒
　　郭家堡溉地一百二顷有竒
　　冦村溉地六顷有竒
　　上营村溉地四十五顷十一亩有竒
　　荣村溉地二十五顷五十二亩有竒
　　髙村溉地二十六顷有竒
　　韩村溉地六顷六十亩有竒
　　小赵村溉地三顷五十亩有竒
　　六堡村溉地十顷八十亩有竒
　　西荣村溉地四十四顷有竒
　　王村渠溉地四十六顷七十三亩有竒
　　张超村溉地一十二顷三十九亩有竒
　　小东关渠溉地二顷一十三亩有竒
　　杨村渠溉地二十九顷有竒
　　演武渠溉地三十六顷二十九亩有竒
　　懐仁渠溉地四十三顷八十六亩有奇
　　王郝渠溉地一十九顷有奇
　　永康渠溉地一百三顷有奇
　　张庆渠溉地一百一十二顷五十四亩有奇
　　大张义村溉地五十三顷一十三亩有奇
　　小张义村溉地三十二顷五十八亩有奇
　　西长寿村渠溉地五顷五十一亩有竒
　　弓村渠溉地二十九顷有竒
　　述巴北胡乔西胡乔村渠溉地一十二顷四亩有竒述巴渠溉地三十顷三十九亩有奇
　　西河堡溉地七十顷四十七亩有竒
　　甯家营溉地一十一顷五亩有竒
　　东贾村渠溉地一十二顷七十七亩有竒
　　永春渠【水繇和顺县山来乃泉水长流也】
　　东西长寕村溉地一十三顷七十二亩有竒
　　东西长寕东疃溉地四顷八十亩有奇
　　洪水渠【水繇和顺县山来乃山水涨发使水非长流水也】
　　沙沟北赵南合流村共溉地九顷三十亩有奇
　　涧河水繇寿阳来
　　涧河渠【水繇寿阳县李家山来乃山水涨发使水非长流水也】
　　鸣李村溉地六顷有竒
　　杨盘村溉地八顷有竒
　　六堡村北渠溉地六顷有竒
　　六堡村南渠溉地六顷有竒
　　聂店村溉地四顷五十亩有竒
　　金水河繇太谷来经县境东阳镇
　　金水河渠【水繇太谷县石亩村来乃山水涨发使水非长流水也】
　　东阳镇溉地二十顷五十一亩有竒
　　王都村溉地一十九顷九十四亩有奇
　　要村溉地一十七顷六十亩有竒
　　厐至村溉地六顷七十五亩有奇
　　车辋村南北二渠溉地三十八顷八十五亩有奇牛坑水出东南三十里引渠至修文村溉田
　　牛耕沟渠【源出县境上黄彩村乃山水涨发使水非长流水也】
　　小赵村溉地一顷九十一亩有奇
　　王香村溉地二顷五十九亩有奇
　　北要村郭村共溉地五顷有竒
　　防村溉地一顷二十亩有奇
　　南要村溉地一顷八十亩有竒
　　修文村溉地九十九亩有竒
　　顺道渠【源出县境象峪村乃山水涨发使水非长流水也】
　　南庄村溉地二顷五十六亩有奇
　　以上诸渠分定成规渠长经理无争截紊越　新册与旧志异者盖并二水为一又水道时有变迁故也
　　旧志万春渠西南三里元至正二十二年民刘时敏等开繇白家厓引洞涡水西流溉田上一渠下析为三小渠李村丘家堡郝家堡荣村髙村韩村小赵西荣六堡均赖之凡溉田一百二十顷有竒成化间渠长致讼通塞不常治十一年李村刘文质郭志端等始开官甲口渠各村轮灌后郭家堡专利李村复开白家厓旧渠止溉田三十顷有奇官甲口渠溉四营六村地二百六十顷有竒二渠胥名万春知县孙昌勒石可考四营水有定程万厯三十二年知县史记事查晋府地册四营毎季定十八日居恒按季一周暵时四旬可复郭家堡不得以官地为辞而六村胥溉矣
　　以上引洞涡水
　　中郝渠东南七里万厯十四年开溉田二顷
　　小东关渠南一里万厯二十七年开引大凃水溉田一十五顷
　　王村渠南八里元至正二年开溉王村及张超地三十顷有竒
　　杨村渠南十里万厯元年开溉杨村及南郭村甯家营地五十顷有竒
　　演武渠西南十五里元中统元年开溉田二十余顷懐仁渠西南十五里元中统元年开溉懐仁村及西长寿地十顷
　　张庆渠西南二十里元至正二年开溉张庆村及张义村地五十余顷
　　永康渠西南三十里元中统四年溉田二十余顷王郝渠西南三十里金皇统元年开溉田二十顷陈胡渠西南三十里元中统四年开溉陈胡村述巴村地七十顷
　　永春渠东三十里长寕村元至正二年民范灔等开引大凃水溉田一十六顷嵗久上流擅利嘉靖二十年民赵文东等乞严禁轮灌如初
　　以上胥引大凃水
　　胡乔渠南三十里万厯二十年开引小凃水溉胡乔村及陈胡地十余顷
　　西河堡渠西南三十余里嘉靖四十年开在弓村西引小凃水经永康镇溉西河堡地三十余顷
　　以上胥引小凃水
　　凃水捍水堤三
　　一在懐仁村万厯九年民王廷美等建东至演武西至王郝
　　一在西长寿村万厯二十五年民彭冕等建
　　一在王郝村东万厯十五年民郝利等建
　　以上胥縁凃水涨发漂溺民田舎故建堤以防水患
　　西荣渠西二十里万厯二十五年开溉西荣村及温庄王名地十五顷
　　使赵渠西北八里元至正二年民阎子云开引涧河水自聂村西流嘉靖间二村争水遂壅万厯二十六年知县张鹤腾督乡民复与聂村分为二渠下聂村水口数十歩至二十八年成溉田四十顷
　　聂村渠上使赵渠口数丈溉田三十余顷两村均頼之
　　杨盘渠西北二十里洪武二年开溉田二顷
　　鸣李渠西北二十里洪武三年开溉田六顷
　　洪水上渠北十里万厯二十八年开引涧河水溉聂村田村赵村地三十顷
　　洪水下渠西北十二里万厯二十八年开引涧河水溉使赵侯方地四十顷
　　聂店渠北十五里宣徳七年开溉地二顷
　　以上胥引涧河水
　　要村渠西南二十五里嘉靖四十年开引金水河溉要村及王都禇村陈胡地十余顷
　　徳音渠西南三十里万厯二十六年开引金水河溉德音村及厐志地十五顷
　　沙渠西北二十里嘉靖二十五年开引金水河溉田三顷
　　以上胥引金河水
　　南要渠南八里万厯十年开引牛坑水溉北要及郭村地五顷
　　长夀渠西南十二里东长夀村南有牛坑水民初不知引溉万厯十四年知县李光祖谕民李定等开溉田十余顷遂为沃壤
　　以上胥引牛坑水
</div>
    <div class="pagination">
<a href="山西通志_page95.html">上一页</a><span>...</span><a href="山西通志_page91.html">91</a><a href="山西通志_page92.html">92</a><a href="山西通志_page93.html">93</a><a href="山西通志_page94.html">94</a><a href="山西通志_page95.html">95</a><span class="current-page">96</span><a href="山西通志_page97.html">97</a><a href="山西通志_page98.html">98</a><a href="山西通志_page99.html">99</a><a href="山西通志_page100.html">100</a><a href="山西通志_page101.html">101</a><span>...</span><a href="山西通志_page97.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
