<!DOCTYPE html>
<html>
<head>
    <meta charset="UTF-8">
    <title>山东通志 - 第 49 页/共 194 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山东通志 - 第 49 页/共 194 页</h1>
    <div class="content">　　香辇之傍安乐里中林草映
　　春旗之上
　　诣孔阡而酾酒识藏珠埋玉之乡祠周庙而陈词过巢鳯栖鸾之阁【臣】滥名词翰备位辟雍覩盛事于文明蠡筳窃愧拟小言而弇陋梗概微陈
　　海内承平日神京扼建瓴山河钟瑞气珪玉协英灵礼乐昭三代文章炳六经干符膺
　　大位皇极系
　　明廷释菜歌修徳销戈识缓刑芙蓉通
　　月殿翡翠敞云屏
　　玉诏颁巡狩
　　金舆出禁庭千门仙仗动万骑防斿停画扇装珠彩香鞯饰翠翎文裘轻雪犯锦褎晓烟零瑶策探遗箧雕轮过野坰碧霞明月岭白草绣江亭孔窦灵祠迥防山古树防甍标承紫闼榱桷隠朱櫺龙勺涵椒液雷尊閟桂醽牲牢慿致享黍稷荐维馨烟折荒碑緑苔延古甃青缁帷瞻气象绣衮睹仪型
　　宸藻搜东壁
　　天书降北溟四门惊妙笔翰墨动微星
　　幸阙里赋【有序　　　　　　　　侍读学士】髙士竒隆古之世作君作师理同事一三代以还君师之统分矣夫祖述尧舜宪章文武圣人之学本师帝王贵贵贤贤彼此迭尚君师之理何尝不同条共贯哉汉自髙祖迨于建武永平元和延光之世唐则干封开元宋则大中祥符皆降万乗之尊折节韦布议者谓或俭于徳或歉于时元明遣官祭告修举具文而已
　　上以底定之余缉熈勤学诗书之泽蒸于穹壤乃复躬祀阙里昭兹隆轨今古希遘儒生幸焉【臣】以陋劣珥笔
　　从
　　六辔之后获观
　　盛典使阙而不书无以昭我
　　皇上右文之治【臣】滋媿矣爰拜手稽首而作赋曰嵗纪阏逢月临黄钟三辰协极四野告丰劳农息力索蜡报功暄将回乎春谷霜不杀乎寒丛
　　天子既飞斾于江淮之表旋轸于济河之封顾瞻鲁邑睾然其宫伊素王之旧宅接青帝之崇墉森亘峙兮南北错相瞰兮西东爰乃翥翠鳯翼苍龙遵脩陆景遐踪络绎乎其奔防者若趋跄之亚亚疾徐乎其进止者若俎豆之雍雍匪探竒于岣嵝类问道于崆峒时则风伯敛飇雨师收霡碧藓承轮丹枫防轭日华于林霞绮于陌天地为之而澄宇山川因之而绚色折冲佽飞之旅执殳而荷戈出警入跸之臣吟鞭而颂防罼防遥舒箫笳竞集目泝兮洙泗之灵源心游兮金丝之奥室褒成之后夹画辀以拱立四氏之徒罗芳径以通籍结羽葆兮开重闉导鸣鸾兮入圣域陋叔孙之礼仪嗤诸儒之故实启帐殿以斋居进行帷而旰食于是乎筹人戒旦裘人视明祝人洁币宰人刑牲苾芬兮秬鬯匡敕兮粢盛将车服兮在望即履絇兮毕呈焜煌兮碧甃灼烁乎朱楹蔼蔼乎三桧之植赫赫乎七璧之铭厯阶而进焉矩步而行焉盥洗以致乃敬焉释奠以告乃成焉其礼器则有山雷象勺笾实铏羮合萧扬燎髣髴兮神明其乐舞则有朱干玉戚鼖鼓匏笙登歌间咏洋溢兮韶英
　　上乃纾睿虑之干干湛宸容之穆穆九流仰镜万古钦躅银钩铁画掲藻彩于日星珠牓璿题耸嶒于寥廓
　　交之楹雾争霏对霤之檐晖欲落肃寝周廊重栌鬬桷仰兮如翚俯兮若啄昼徐徐兮杏坛夕暧暧兮松幄回二气之惨舒驻千年之晦朔言憩乎诗礼之堂载升乎奎文之阁几策并陈弦诵可作莫不开龙顔之一霁叹鳯徳之犹昨既徘徊以容与复诹谋而询度迨于缓琴辔回玉轸坐讲堂聨庶尹念儒林之繁防矧圣里之标准诏子弟以修鼔箧之仪俨胶庠而播遒铎之警韦编并启壁书无隠阐大义兮方昭续微言兮未冺琅琅兮天语若钟镛之初叩亹亹兮经生若函丈之羣请周旋中规进退惟谨若夫峄山之傍尼山之畛望五老之峰而回车访坤灵之洞而结靷或起或伏或逺或近抚徃迹以流连觌遗徽于梦寝于是乎出自北门瞻彼中林想衣冠于马鬛之道数封植于兔沟之浔岱彻壤以培其厚海飞沫以环其深气阡阡而奕奕景郁郁而沈沈其石则有趺距丈麟碣摩寻翁仲秉笏华表栖禽其木则有文楷攅绣苍柏接隂欃檀布防枌柞抽簮缭樊垣以为卫戒采拾而靡侵荆不芟兮自剪草皆茁兮成琛恍精诚之有格式慿眺之常钦伊神符而道合斯豁目而畅心是日也巽风匝地解泽弥天屯膏勿壅涣号勤宣既省耕而省敛亦议恤而议蠲帝王之辙迥矣圣人之泽存焉爰及苗裔世守土田户复于籍丁免于防揽謡俗兮周知乎疾苦厯郡县兮弗改乎贸迁悬寛租于令甲戒索赋于穷堧更乃收白虎之幡树金鸡之竿振鹓鹭之武腾苍赤之欢照耀兮广轮之曦旭霑濡兮率土之垓埏荡荡乎徳乃至巍巍乎功始全粤稽一元肇分三才爰立上下定位尊卑别秩惟驭世之纲与觉民之懿迹理并符乎帱载数相嬗乎翕辟缅古皇图咸崇儒术或创绪于兵戈或防安于宗祏或希心于汰侈或邀誉于润色纵陟降之在庭未炳蔚乎史册伊
　　昭代之授箓兮踵禹范与羲画惟我
　　皇之凝祉兮絜尧樽与舜瑟综性道而焕文章兮建君师
　　之极则
　　扈从
　　驾幸孔林恭纪百韵　　　　　　【侍读学士】髙士竒礼乐雍容日车书顺应年两仪辉碧落万纬聚珠躔治洽苞符启
　　心勤警跸宣燔柴青帝右释菜素王前遣祀嗤曩代加封陋徃编罇卣牺象设簨簴鼓钟悬念典多奬斋诚更洁蠲回镳辞桧殿结轸度松阡罄折诸儒凛趋跄庶尹防圭门纡锦辔石表拂华旃境迥神爰宅功髙报乃专絪緼元气毓翕辟太和全灌木千章防穹碑百氏镌迢迢循寳埒肃肃缭周堧陟降方颙若低囬倍僾然峰峦交体势水泽互盘旋野向奎娄指山看鳬峄连面离文炳蔚吞巽脉纒绵虹影迎洙跨云冈拥泗眠羣灵咸萃矣至道永藏焉异兆留黄玉新禋郁紫烟虫鱼蟠篆古剑笏卓趺坚翠密层霄翳苍深老干蜷探蓍占大易扪楷忆名贤坛位星辰灿阶基雨露鲜荆榛从不扰禽鸟亦知迁四顾规模豁千秋统绪延思堂开别寝射圃望遥防观以诛奸葺衢因殡母传蜿蜒环旧迹森错接重枅垄畔班昭穆垣端列后先墓庐茅尚覆享室燎长燃带砺传家乆丝纶锡祉骈瞻崇逾衮冕抚玩及桮棬况値温初转欣逢景最妍晴霞笼
　　瑞辇细霭簇仙軿地籁参差天香缥缈聨谨恭生近卫俨恪逮中涓鳯徳寰区外
　　龙顔咫尺边精微原合撰造化偶分权慕想
　　宸襟切褒扬
　　睿照渊圣踪常皜皜王道适平平广运祯祥集洪钧品类甄殊疆通羽籥薄海静戈鋋动植皆繁畅隂阳少伏愆三才民纪立五教学宫诠喜遘鸾声哕俄停鹤盖圆横经喧曳踵负耒竞摩肩劝激増缝掖光荣被缦弦雷欢童叟沸雀舞巷涂塡粤昔供芹藻尝闻执豆笾隆称虽屡进故事但相延汉创陈牢制唐余荐醴筵宋亭苔已蚀元碣草徒芊曲阜云慿轼遗墟防控鞭真邀
　　恩数渥独识
　　眷怀偏肇迹原邹鲁垂型亘幅员殷宗存纉述姬辙挽迍邅吾党谁能賛斯人讵忍捐揽绥遵率土振铎引防泉笃信删修敏询疑应对便微词明赏罚善诱取狂獧浩瀚沧瀛际巍峩泰岱颠防呵侔社稷悠乆并坤干慨自淳风邈滋为杂説穿老庄谈未息杨墨焰随煎寂灭求迦叶清虚访偓佺纷歧争欲胜习俗苦难悛正谊于今掲頺流一旦湔仰鑚劳寤寐矜式徧垓埏小子居蓬荜髫龄托椠铅考衷言寡要穷理虑空硏畧陟笙簧苑麤耘笔砚田审观墙甚短甘守户终键志本箪瓢乐情兼钓弋牵衣冠何朴鄙揖让每拘挛且谓南栖越安期北走燕纎鳞才溯泳驽足遽腾骞受禄懐新秩凝绅改旧氊成均曽肄业
　　讲幄又堂铨午给池头鲙宵擎禁里莲珥彤当绣柱繙帙待花甎浅测慙操蠡庸才逊选钱漫摹壶汁字时擘衍波笺窃叹身縻爵良由士佩瓀服膺惓几席秉训比韦既夹双螭案还陪八骏鞯轮蹄偕络绎防罼覩飘翩河济银鬉骑江淮画鹢船猗欤林庙迩暂此去来遄徙倚临城阙踟蹰眺桷梴飞轩楹赫赫邃宇谷谸谸器得稽彛鼎铭犹记粥饘附尘奚啻壤归壑颇如川遇
　　主兹堪幸亲师宿有缘懦顽希就准愚贱敢防筌彩仗寒郊绚
　　璿题杰构搴洵哉敦诵法非直寄游畋语似依梁翼鸣同
　　抱树蝉未工虞监句差拟李丞篇
　　圣驾幸阙里颂【有序　　　　　国子监祭酒】曹　禾皇帝御极之二十有三年泰阶既平八风时协徳洋恩溥休气翔洽羣臣推数上元甲子以为贞符运防苞维叶契允宜封峦勒成传示无极
　　皇帝谦让稽虞典巡狩礼循省风俗与兆民相见以冬十
　　一月臻乎泰山礼成
　　清问下民及于江淮蠲逋赐复靡隠弗烛老稚嵩呼声辚天地先是
　　命礼臣定幸鲁仪制既上复筹度于
　　圣心典礼加隆轨物具备于是纡山谷厯险阻过周元公
　　庙
　　命亲藩特祀抵阙里致斋帐殿瞻谒宫墙恭行九拜礼乐舞毕陈奠献加敬是日也日转一阳星聨五纬黄云如幕荣光烛天
　　皇帝御讲堂进四氏子弟説经于庭管钟鼔依然见杏
　　坛当日之风遂
　　命复孔氏田租赐诸弟子爵赉予有差
　　圣情优渥复洒
　　宸翰悬书殿楣着桧赋留九斿曲盖为车服礼器之光荣
　　既乃
　　诣孔林酾酒隧道徘徊仰止不忍去焉【臣】闻道开于天传于帝王必圣人而在天子位者以心法相授受故道统所归即治统所归三代以后皇纲中絶笃生圣人穷不得位阐微言继絶学集先圣之大成以开后圣盖遥遥三千余嵗始遇我
　　皇上乗玉衡握金镜履中蹈和优入圣域孜孜典学黙契心传接古帝之道统开中天之至治原本承先启后之功不胜重道尊师之念敷天之下同然一辞颂我
　　圣主圣不自圣绍宗渊源文教之讫亦克与永自昔帝王
　　有事泰山因而幸鲁其心未必与
　　先圣亲切相承礼仪疎阔名焉而已从未有精意绸缪情文笃摰如我
　　皇上者也洵乎迈汾水之游轶崆峒之驾皇建有极为亿世作则者也【臣】幸际休明职慙文学窃不自揆爰献颂曰
　　天眷
　　皇徳肇启隆平有蛮勿共距阳翘萌
　　帝布圣武涤濯廓清川岳呈瑞河图器车堂陛肃穆雍容雅鱼婉婉赤子以涵以濡载稽典礼乃驾八驺省耕省敛一豫一游臻乎泰山对天之休绳检逾侈七十二君
　　帝为民出夐古畴伦惟虞暨周以时四巡朱绂麟角吐书鄹乡长夜有耀毓我素王郁葱山林轮奂构堂
　　天子至尊降拜其师
　　帝敬在徳羮墙觌之陋彼汉宋夸大史辞经自壁显壁以
　　铭昭一揆同符旷世是遭
　　圣以绍圣音徽匪遥元公经纬洙泗折衷庙貌赫观甫柏徕松徧秩羣儒赐书褒崇懿兹盛典振古未逢民有懿秉士有范模
　　天子于迈流泽则那徳化顺成扶观载途君举则书后世之则道扇八区化被四极万有千嵗永言无斁
　　上幸阙里记　　　　　　　　【大理寺少卿】许三礼康熈二十有三年甲子遇易之干溯轩黄制干支前盖厯九百六十年者五之终六之始也子舆氏所谓千嵗日至十五厯元求可坐致者盖实指是考唐开元十二年干甲子至二十七年为先师封王之始从西牖正南面位迄今康熈二十六年建表先师碑亦九百六十余年非偶然也又考乾道壬辰宋先贤朱熹仿圣经作纲目年计今嵗在丁卯殆五百嵗有竒
　　御书学逹性天匾额于宋六贤周张二程邵朱书院亦儒
　　学明晦之一騐也天生
　　圣人应运而起使吾道昌明在此时矣读碑文首曰道原于天之者圣上自伏羲一画虞廷一中孔门一贯皆不出此二言夫原天之心者何好生是也好生仁也
　　先师上承羲尭下与顔曽诸贤终日讲求无非此志此物且指明万世儒者曰存诚曰主敬曰穷理曰致知以至尊徳性也道问学也又源头在是道岸亦在是岂非四千年所未之防尽开明于今耶况作君作师其道无两我
　　皇上以天有四府圣有四府之训昭示诸臣乃知賛删作定六经者上备元亨利贞之天徳中集皇帝王霸之治统下苞生长收藏天下万世之民物又不止以易书诗春秋礼乐六经法天而已也所以俎豆亿万斯年未艾者至今日愈着总之我
　　皇上之尊圣也旌贤也崇儒也皆所以明道于前古后今也九百六十年甲子又干之际防天道于此再中圣学于此重光
　　幸鲁一举其所关岂浅鲜哉【臣】未得侍扈从之班与珥笔诸臣载飏盛事惟考运防适符之数而记之若此
　　圣驾幸阙里恭颂八十韵　　　【翰林院侍讲】王　掞周室兵初衅虞阶羽正麾武功宣赫濯文治洽恬熈清问
　　宸游豫虚懐
　　圣徳防云亭非旧典洙泗整隆仪省敛推防日燔柴肆觐时东行勤访道北面切尊师鲁甸郊原古尼山述作垂宫墙犹俨在仰止岂阿私爰指奎娄野言遵济汶涯五云依剑佩七曜傍旌旗沂水苍骊转防山
　　翠辇移堵墙扶耄耋就日有童儿扈
　　跸雄虹绕迎
　　鸾绣绂驰天香生旭采地籁息轻飔阙里初承幸斯文实在兹羮墙心夙契宗庙美今窥典礼因时重趋承为道卑尊严劳
　　衮冕肃穆拜坛墀
　　御酒闻陈藻
　　天衣见摄齐山河亲准角尧禹觌须眉门想麟书吐庭懐鲤训贻登堂俨诗礼入室恍金丝鼓箧章缝列谈经讲席施班聨围虎豹
　　黼座设臯比几砚云文拭韦编竹素披仪容瞻道子车服问钟离琴磬仍歌咏尊罍旧戏嬉两朝存琖斚六代备咸池漆简虫鱼误丹书防纬疑临观深向徃每事费
　　诹谘删述弦歌地烝尝俎豆祠桧身文甃矗杏干石坛攲缅想春风舞摩挲手泽遗下垂无复叶左纽尚余枝矍相循遗圃灵光指故基髙门森嶻旧井碧涟漪蓊郁佳城近苍茫后土治鸟禽翔羽葆荆棘避华轙展谒重铺绣馨香更埒巵地灵钟异木幽賛挺神蓍结构曩贤慕跻攀昔代思跸亭花寂厯辇路草葳蕤白石埋秦冢苍苔蚀汉碑停与还缱绻驻马重嗟咨揽迹登临胜懐风倚眺迟茆芹还戾止小大毕追随曲盖分
　　仙仗朱进讲帷
　　皇情忻款洽
　　御墨洒淋漓四韵藏元气千言众词留传方雅颂什袭
　　比宗彞
　　宠赉惊稠叠
　　殊恩迈等差土田宗子锡貂锦上公宜讲义宣正光荣
　　过孔僖弹冠何绰约结绶并逶迤
　　赐复优仁里蠲租助洁粢汪波均四氏异数及诸姬更许贞珉勒兼承
　　睿藻摛殷盘支可削史籕拙堪琢玉苍崖古摐金紫殿竒负来知赑屭捧至必虬螭木铎声逾振秋阳景未萎
　　龙章方日焕鳯徳讵云衰陋矣巡瑶水荒哉访具茨苞符逢泰运元防叶昌期周孔心源接羲轩道法追薪传无熄火铁引恰归磁先后应同揆尊行即见知三千开礼乐十六绍微危河海流方永
　　髙深徳正裨一中惟大寳半部是元堂奥今真到籓篱岂暂闚干封修执弭建武避交绥长夜浑如旦中天共仰曦微言増皜皜至治益丕丕仁义腴生色诗书味浃肌名家祛杂霸异学杜淫诐望斗光弥灿占兵气益隳驾车闲騄駬脱剑散熊罴未得随
　　彲仗徒然握兔锥右文歌盛事载笔效陈诗
　　圣驾幸鲁恭纪十首【有序　　　　左中允】李　柟皇帝御极之二十三年海宇清晏雨旸时若文徳覃敷声
　　教四讫于是勤
　　法驾幸鲁郊祀
　　先师孔子再移
</div>
    <div class="pagination">
<a href="山东通志_page48.html">上一页</a><span>...</span><a href="山东通志_page44.html">44</a><a href="山东通志_page45.html">45</a><a href="山东通志_page46.html">46</a><a href="山东通志_page47.html">47</a><a href="山东通志_page48.html">48</a><span class="current-page">49</span><a href="山东通志_page50.html">50</a><a href="山东通志_page51.html">51</a><a href="山东通志_page52.html">52</a><a href="山东通志_page53.html">53</a><a href="山东通志_page54.html">54</a><span>...</span><a href="山东通志_page50.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
