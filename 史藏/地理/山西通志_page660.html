<!DOCTYPE html>
<html>
<head>
    <meta charset="UTF-8">
    <title>山西通志 - 第 660 页/共 700 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山西通志 - 第 660 页/共 700 页</h1>
    <div class="content">　　登髙通四径纵目见明湖夹路虬枝栢当阑鳯尾梧索郎千日醉欵乃一舟孤自得驱鸡术形踪半有无水落蒹葭紫林开橘柚黄晚无书可着时与醉为乡饭出胡麻熟盘倾雀舌香迩来多隠思鸥鹭足相忘
　　刀黄风雪　　　　　　　　　　侯　丕
　　山入刀黄峻岧岧路几重清风连六月积雪自三冬鳯尾翻修竹龙髯压径松云间披鹤谁是旧王恭
　　大庆闗渡河遇雨　　　　　　　张　铨
　　秦晋分疆地輶轩问俗初忽看云结阵敢谓雨随车舟楫懐明主鱼龙避简书乘槎从此去何日赋归与
　　山居四律　　　　　　　　　　徳　清
　　此身元是寄暂住即为生不属人间有何拘世上名大千观去小万物自来轻破釜沈舟计而今借令行尘海谁能渡空居我独任风云千载事冰铁万年心古木留春浅寒岩积雪深秖因贪纵目长踞最髙岑劳生如逆旅天地即蘧庐已见真非假才知实是虚龙门依借草鼠壤拾余蔬尽有闲田地谁当共荷锄日月谁将去春秋似大迷不知人寂寂但见草萋萋聚鹿劳挥麈羣峰费杖藜倦来方假寐何处叫山鸡
　　登那罗延窟　　　　　　　　　真　可
　　菩萨僧常住归依上翠微山髙疑日近海阔觉天低岛屿屏中国波涛限外夷重来访失路拂石一留题国朝
　　送郭宫赞次庵谪宦山西　　　　吴伟业
　　薄宦知何恨秋风刷羽毛因沾太行雪忆赐未央袍问俗壶闗老筹边马邑豪争传郭有道名姓压词曹
　　送纪伯紫往太原四首
　　不识卢从事能添幕府雄河穿髙阙塞山压晋阳宫霜碛三闗树秋原万马风相依刘越石清啸戍楼中羡杀狂书记翩翩负令名军知长揖贵客傲敝裘轻酒肆传呼醉毬倒屣迎须看鴈门守不及洛阳生客舍同三子春风去住愁那知为此别五月又并州榆防催征骑榴花落御沟知君分手意端不为封侯佐府偏多暇从容岸帻时诗成千骑待檄就百城知从猎贪呼妓行边快赌棊归将出塞曲唱与五陵儿
　　晋祠纪游四首　　　　　　　　曹　溶
　　青壁千寻下灵宫结构殊烟丝摇玉瓒帘影拂珍珠静觉云涛濶来欣骑从孤日移冰簟冷消息近蓬壶无复祠宫守瑶坛任倚歌松杉存社稷樵牧厌兵戈傍席琉璃滑分风菡萏多眼中宾客好作赋几回过别殿慈顔启明禋即防蘩展亲周典重备物汉仪存环佩参仙仗龙蛇夹画幡邦人懐圣泽滋溉满郊原上有吹笙宅崔嵬少四邻得眠非逆旅此外即风尘药蔓穿窻满胎禽警露新玉清照里匡坐説天真乡人王疎庵先生为太宰时构水镜堂于署后之东南隅余在翰林以事曽一至焉今谬继公后瓦砾茂草故处不可复问冬夜宿署中感而有
　　作　　　　　　　　　　　　陈廷敬
　　水镜堂曾到遗踪怅莫寻鸟栖荒署蚤叶落短垣深黯澹题名字苍茫启事心夜寒霜月白犹照古藤隂
　　过髙平吊毕亮四方伯
　　重过躬耕地秋原木叶稀一哀衔别路双泪落行衣书札临危在文章托付非凄凉荒宅里清徳耿余晖
　　除夜忆樊川寄舍弟
　　小杜香名别樊川莫浪看东风来日下春色到河干蓝尾浮金醆青腰上玉盘如今直北望燕赵是长安【余所居樊川在樊山之下欲自别于牧之之京兆樊川故往往寓意焉】
　　登月院山观普照寺
　　树杪水溅溅羣峰矗碧天松门留晓月板屋过流泉谷口山城逺牕中鸟道悬前林少人迹寒磬下溪烟
　　小五台　　　　　　　　　　　吴　琠
　　纵目看形胜城隅小五台太行山北转汾晋水南来带砺名犹在笙歌去不回空留荒苑址终古法云开
　　晚行过白登　　　　　　　　　魏象枢
　　泛泛征车暮摇摇北鴈过沙吹边草急楼锁戍云多好梦归杨柳乡心隠薜萝千年遗汉迹一夜转悲歌
　　金龙池谒鄂国公祠同锡伯兄
　　直到龙池上池深不见龙青山回曲岸古树背髙墉水隔渔村梦花开佛座供鄂公遗迹在谁遣白云封康熙乙卯冬月徐聨吉以兰谿丞署武义令殉节追赠按察司佥事漫赋俚言以表忠烈
　　寇贼猖狂甚承平法度寛几人明大义一死到防官血性千秋热诗书此日完梁间三尺帛留与士民看
　　韩信岭
　　酂留终亦死寜曰假王辜进食恩难报通豨事果诬一邱今自古百战有还无为洒孤忠泪山头草不枯
　　过大同废城
　　杀气孤城黯頺墙血溅纹黄沙三月草白骨万家坟刼后繁音歇愁来野哭闻车前逢故老骂贼尚纷纷
　　綉女邨
　　若个春闺艶孤邨得命名人家春树杪石路晚山平冻水攀云宿荒苗背雪生饶多儿女态兀坐不胜情
　　望崛山
　　见山如见友相对忽开顔竟以神情合偏教杖履闲十年惊战伐几度怯登攀记得渔村路维州又一湾
　　一叶落倡和诗二首　　　　　　赵　瑾
　　到处烹葵菽家家戸户秋白紽星散列皁领漏长留山水携琴赏园林载酒游人生行乐少那暇管闲愁世上无张翰莼鲈也自秋身从金穴隠心逐宦途留翻笑疎狂客徒夸汗漫游云闗何处掩猿鹤为谁愁
　　访碧鲜堂故迹　　　　　　　　王　绶
　　何处碧鲜堂苍茫但夕阳墖敧秋径草寺牧古墟羊清影疑梢笋悲风説宋唐淇川飞梦在逸句记南庄
　　石州道中　　　　　　　　　　吕履恒
　　白日下汾曲清秋宜逺行泉经山店引烟望驿楼生背岭人声接刊林鸟道平乱余初买犊逋赋頼深耕
　　旅思　　　　　　　　　　　　缪慧逺
　　自悔弹冠误风尘意若何故山疏著述边塞试弦歌地比长沙逺愁方儋耳多归兮须及早三迳梦尝过
　　题方山　　　　　　　　　　　武全文
　　危峦天际出今古白云封石版函首松毛结马騣东西两县画南北一山通方成向有无夕照中
　　宾山书懐
　　今古名山担都来荷一肩龙眠松爱日息石延年云拆髙低界水移断续天个中神智辟随地得钻研
　　东坞岭　　　　　　　　　　　王士禄
　　荒絶东坞道蛇盘路百重崩崖敧赤石堕岭轧黄松径仄猿声苦林深虎气浓传闻停穆骏恍惚想遗踪
　　冷泉闗道中　　　　　　　　　王士祯
　　南经雀鼠谷﨑岖殊未休路随千嶂转峡束一川流滩急长疑雨蝉嘶畏及秋云峰将落日立马逈含愁
　　霍太山
　　岳色清秋里岧嶤俯素汾几时携蜡屐絶顶息劳筋姑射连冰雪中条接白云竹书何日事霸业久三分
　　洪洞与刘子方
　　晚到侯国凉风吹稻田衣裳滴空翠城郭入清泉鸭唼荷边雨鸡鸣竹外烟故人能好我早办买山钱
　　中条山下作
　　中条初日上岚彩变朝昏芳树重重坞流泉曲曲村河流趋防柱山势锁闗门借问王官谷贻溪迹尚存
　　望中条山
　　今朝美风日望见中条山青嶂有时隠白云随意还泉飞幽谷里鸟啭竹林间欲访韩终去菖蒲驻好顔
　　送吴天章归中条二首
　　二月春芜緑纷纷蝴蝶飞花朝逢暮雨寒食减征衣道路谁知己登临不当归中条多水竹此去掩荆扉爱汝王官谷他年拟借居三峰当户牖五姓足樵渔田舍堪懐古茅茨宜读书独怜好身手归去注虫鱼【中条山下有五姓湖】
　　金牛村外　　　　　　　　　　陈奕禧
　　倦眼开趺坐劳筋息软莎雪峰摩诘秀村树郭熙多春色怜吟兴装囊负薜萝相招得刘堕旅语一消磨
　　孙常延祚寺
　　古寺洒秋襟娑罗一院隂乱蝉鸣碧叶新月上遥林不习只园静寜知禅悦深何妨通此意聊用寄浮沈将次山隂堕马伤足张明府施大枉顾逆旅饷酒
　　赋谢二首　　　　　　　　　朱彝尊
　　可怪乘船客今朝堕马来半人宣武笑长路步兵哀地主逢倾葢天涯独爱才淹留怜逆旅相饷竹根杯果见轩车至仓皇启夕扉亦知寛礼数强起着裳衣涕泪余生在泥涂万事非遐方坚卧辙犹得借光辉太原客舍同方三孝亷育盛话旧二首
　　逺戍崔亭伯还家管幼安千金裘马尽十载道涂寒华髪同双鬓悲歌感万端平生萧瑟意长铗为谁弹旧业东山下曾经赌墅过飘摇秋雨后零落战场多避地从人问诛茅奈老何乌衣双燕子留恨满闗河
　　七马坊
　　积潦黄蒿外连冈黑雾中转愁人马滑真觉道涂穷陶穴遗深井沙陀没故宫离程天末九月断征鸿
　　晋祠唐太宗碑亭题壁【集杜】
　　步屧深林晚春池赏不稀文章千古事社稷一戎衣野日荒荒白悲风稍稍飞无由覩雄略寥落壮心违周郡丞令树迁太原守诗以送之兼懐傅处士
　　五马西归日铜符领晋阳川临溹涫近山转崛长童子争骖篠邦人尚咏棠凭君寻傅叟暇即过松庄
　　晚次崞县
　　百战楼烦地三春尚朔风雪飞寒食后城闭夕阳中行役身将老艰难嵗不同流移嗟鴈户生计各西东
　　拜司空表圣遗像　　　　　　　吴　雯
　　缅邈先型逺归依旧徳尊冻禽窥石阁野鹿到柴门赤舄风何古黄绫诏尚存后雕见松栢千载着灵根
　　天柱峰
　　空谷良非远招携亦自豪转忘千径曲陡见一峰髙峻欲卑三诏尊将俯六鼇崇岩真可仰一为荐溪毛
　　东瀑布
　　东岭郁巃嵸逶迤下玉龙香岩通一线云窟簇诸峰石髓飞逾洌天浆挹更浓扪萝发长啸初日着髙舂
　　西瀑布
　　坐卧西岩下层冰落绛崖三春常梦雨十月忽闻雷到眼云光近当头鴈语哀何须浣冰雪姑射有灵胎
　　太行山早发
　　晨风迷晓色辛苦戒同行不辨水流处惟防泉乱生霞深石磴险月落草珠明一失孙阳后盐车处处程
　　海会上方园赠古泉上人　　　　白尹谦
　　朝从金谷游夜宿只园树秉烛闻暗泉穿林犯香雾赏妍聆妙法观空得真悟桃李杂天花零落不知数
　　石塘洞
　　石洞垂天未乘风一叩闗吾方矜逺俗世岂妬看山谷响舒清啸林光带赭顔白云飞满袖携取到人间
　　首夏同胡石林赵南浦麻衣寺归来
　　苏宏祖
　　绀殿岩腰见登登路渐开几层松拄日一片石生苔有客逃禅至无僧讲法来青苍城市杳徙倚笑飞埃
　　题藏山　　　　　　　　　　　白孕彩
　　藏山迟鴈过一叶已先秋沟断千寻石天低尺五楼风云成客泪艸木作兵愁云是藏孤所沉吟吊古丘
　　仲春晦日在白城作二首
　　春鸠鸣屋上游子不能安柳防行人马花簪野客冠明朝春已暮昨夜食犹寒信美无留滞心归懐所欢生事转相仍忧心牵葛藤犹然傍虎穴不复履春冰絶俗懐兄弟违亲畏友朋小儿从我出门户有谁应
　　阳城龙泉寺　　　　　　　　　田从典
</div>
    <div class="pagination">
<a href="山西通志_page659.html">上一页</a><span>...</span><a href="山西通志_page655.html">655</a><a href="山西通志_page656.html">656</a><a href="山西通志_page657.html">657</a><a href="山西通志_page658.html">658</a><a href="山西通志_page659.html">659</a><span class="current-page">660</span><a href="山西通志_page661.html">661</a><a href="山西通志_page662.html">662</a><a href="山西通志_page663.html">663</a><a href="山西通志_page664.html">664</a><a href="山西通志_page665.html">665</a><span>...</span><a href="山西通志_page661.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
