<!DOCTYPE html>
<html>
 <head>
  <meta charset="utf-8"/>
  <title>
   大清一统志 - 第 158 页/共 202 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   大清一统志 - 第 158 页/共 202 页
  </h1>
  <div class="content">
   钦定大清一统志巻三百四十八
&lt;史部,地理类,总志之属,大清一统志,雷州府图&gt;
&lt;史部,地理类,总志之属,大清一统志,雷州府图&gt;
&lt;史部,地理类,总志之属,大清一统志,雷州府表&gt;
　　钦定四库全书
　　钦定大清一统志巻三百四十九
　　雷州府【在广东省治西南一千四百二十二里东西距一百六十里南北距三百九十五里东至髙州府吴川县界二十里西至亷州府合浦县界一百四十里南至琼州府琼山县界一百八十里北至髙州府石城县界二百十五里东南至海岸二百里西南至琼州府临髙县界二百二十里东北至吴川县界一百六十里西北至海岸二百里自府治至　京师九千九百五里】
　　分野天文牛女分野星纪之次
　　建置沿革禹贡州南境秦为象郡地汉元鼎六年开置合浦郡治徐闻县后汉为合浦郡地【时移郡治合浦即今亷州府】晋宋因之南齐仍移合浦郡来治梁普通四年分置合州大清元年曰南合州隋平陈复曰合州治海康县大业初州废仍属合浦郡唐武徳四年复置南合州贞观元年更名东合州八年始改曰雷州天寳元年曰海康郡乾元元年复曰雷州属岭南道五代属南汉宋曰雷州海康郡属广南西路元至元十五年置雷州路安抚司十七年改总管府置海北海南道宣慰司湖广行中书省明洪武元年改曰雷州府广东布政使司
　　夲朝因之属广东省领县三
　　海康县【附郭东西距九十里南北距一百五里东至髙州府吴川县界二十里西至遂溪县界七十里南至徐闻县界八十里北至遂溪县界二十五里东南至徐闻县界一百八十里西南至海岸一百六十里东北至遂溪县界十五里西北至遂溪县界六十里汉置徐闻县为合浦郡治后汉属合浦郡三国吴改属珠崖郡晋还属合浦郡宋因之萧齐仍为郡治梁为南合州治隋平陈改置海康县为合州治唐为雷州治五代宋因之元为雷州路治明为雷州府治　本朝因之】遂溪县【在府北一百八十五里东西距九十里南北距一百九十里东至髙州府吴川县界三十里西至髙州府石城县界六十里南至海康县界一百六十里北至石城县界二十里东南至海岸一百四十里西南至海岸二百里东北至吴川县界七十里西北至石城县界六十里汉徐闻县地南齐置扇沙县椹县隋开皇十年又分置鐡杷县十八年改椹县曰椹川县大业初省以扇沙鐡杷二县属合浦郡唐武徳初省扇沙复置椹川与鐡杷皆属南合州天寳元年并二县改置遂溪县属雷州五代因之宋开寳五年省入海康县绍兴十九年复置仍属雷州元属雷州路明属雷州府本朝因之】徐闻县【在府南一百六十里东西距一百六十里南北距一百里东至海岸九十里西至海岸七十里南至海岸二十里北至海康县界八十里东南至海岸二十里西南至海岸七十里东北至海岸一百里西北至海康县界八十里汉徐闻县地南齐置乐康县为齐康郡治隋平陈郡废改县曰徐康属合浦郡唐初属南合州贞观二年改曰徐闻属雷州五代因之宋开寳五年省入海康县乾道七年复置仍属雷州元属雷州路明属雷州府　本朝因之】
　　形势地滨炎海【乐史太平寰宇记】州居海上之极南多平田沃壤三面并海有海道可通闽浙【宋图经】穷东岭而并南海【宋张栻州学记】四州之人以徐闻为咽喉【宋苏轼伏波将军庙碑】
　　风俗州杂黎俗有官语客语黎语【官语可对州县官言者也客语则平日相与言也黎语虽州人或不能辨】气倍热除夜纳凉【寰宇记】风俗颇淳人多向学【宋余靖州学记】
　　城池雷州府城【周五里三百步门四壕广五丈五尺南汉时筑　本朝顺治九年修康熙中重修雍正中又修】遂溪县城【周四百七十丈门三池广四丈五尺明洪武七年筑　本朝康熙中修】徐闻县城【周六百十一丈门三池广二丈八尺明治十四年筑　本朝康熙中修雍正中又修】
　　学校雷州府学【在府治西宋乾道六年迁建　本朝康熙中修入学额数十二名】海康县学【在县治东明治十七年迁建　本本朝康熙中修入学额数八名】遂溪县学【在县治西北明洪武十七年迁建　本朝顺治康熙间屡修入学额数八名】徐闻县学【在县治西元至正中随县治迁建　夲朝康熙中修雍正中又修入学额数八名】平湖书院【在海康县西湖东宋郡守陈大震建又遂溪县有文明书院在县西南乐民所城内相传苏轼自儋州经此云斯地当有文明之祥月余果有瑞芝生其地邑人因建书院于此徐闻县有贵生书院明万暦十九年添注典史汤显祖建各县并设有义学社学】
　　戸口【原额人丁一万四千七百五十四又滋生人丁三万三千六百七十二又屯丁八百一十四】田赋【田地七千八百四十五顷六十九亩七分一厘零额徴银二万七千九百七十六两四钱四分零屯田一百三顷二十二亩七分九厘零额徴米一千六百五石八斗二升零】
　　山川虎头山【王象之舆地纪胜在海康县东七十里枕海旧志在县东南四十五里】博袍山【舆地纪胜在海康县西八十里旧志在博袍村周八里博袍水出其南】擎雷山【在海康县南王存九域志为府治案山擎雷水出其下寰宇记谓之惊雷山在县南八里雷震破城水】徒防山【舆地纪胜在海康县南一百三十里下步村之西海中山巅有石其怪万状岩穴崎岖冇泉清冷】英髙山【舆地纪胜在海康县南一百三十里两峯髙峭相并而作石穴涌泉旧志谓之英髙岭】乌蛇山【在海康县北一百里出乌药里人呼药为蛇故名县志山出名药其形如蛇又名乌蛇岭】时礼山【舆地纪胜在海康县东南八十里四望之最髙旧志谓之时礼岭周五里岩穴深邃上有泉嵗旱祷雨于此】英榜山【明统志在海康县西南八里上有雷师庙旧志在县西本名英山】麻囊山【舆地纪胜在海康县东北八十里枕海】吉斗山【在海康县西北四十里山大而平形如盘斗】雷公山【在海康县西北四十五里盘旋十余里林木深鬰昔有雷震此地因名】覆盂山【在遂溪县东南一百里周四十里中突起一峯如覆盂然】螺冈山【在遂溪县西南寰宇记螺冈在海康县北八十里明统志螺冈山在遂溪县西六十里峯如螺形统志谓之螺冈岭在县西南七十里多产余甘子武乐水出焉】调楼山【在遂溪县西南一百五十里海滨其上常有五色光现若楼台故名上产米榛可以充饥】涠洲山【在遂溪县西南寰宇记雷州西至海六十里有围洲明统志围洲山在遂溪县西南二百里海中周七十余里旧名大蓬菜内有八村其民専以采药为业通之谓之涠洲山其洲四围皆海中有三池产珠上有温泉泥可浣衣使白如雪明万厯十七年以珠贼为患増兵戍守其阳有蛇洋洲与涠洲相对周四十里洲有山如蛇形故名亦名小蓬莱】冠头山【明统志在徐闻县东七十里望之若冠冕然新志谓之冠头岭在县东南三十里盛产良姜】石门山【在徐闻县西八里上有二大石俨若门闼又名石门岭岭际有塘秋冬不涸】小遂山【在徐闻县南二十里突起海滨前有海屿曰三墩中墩有龙王庙庙前有井号曰龙泉毎天旱祈雨于咸水中取得淡水则雨立至县志一墩有独树异种四时常青】尖山【在徐闻县北九十里一名尖山岭于羣山中巍然特起其岭有小泉极清】屯云山【在徐闻县东南八十里四时常有云屯故名】三源山【在徐闻县东南九十里广十余里山麓有三源泉】石茆岭【在海康县东南八十五里髙三十丈有泉涌出流至连村灌田数十顷】鹧鸪岭【在海康县西南四十里有五里为扎头岭左有木棉岭右有长牌岭相去各一里又干垅岭在县西南一百十里途旁岭在县西南一百八十里】湖母岭【在遂溪县东南七十里湖光岩水发源于此有两峯相抱形如交椅又名交椅岭】嶎嵂岭【在遂溪县东南一百四十里海中一名东海岛广四十里长七十里包出白鸽砦之外中有居民五图以鱼盐为业为东方巨镇其北曰东头山其东曰调鸡门洲东距吴川县防州仅隔一港地势奋趋如鸡张翅故名其南曰调州与海康之时礼岭对峙为雷州海舟入门之口】射马岭【在遂溪县东北三十里县志相传元平章阿尔哈雅提兵过岭试马射箭于此　阿尔哈雅旧作阿里海牙今译正】七星岭【在遂溪县南二十五里岭上又起七小峯形如列星又都豪岭一名英豪岭在县南三十里斜离岭一名雷公岭在县南五十里】观涛岭【在徐闻东南十里里又孤超岭在县西南三十里俗呼麻峯岭】双髻岭【在徐闻县北五十里两峯并峙又名马鞍山】石湾岭【在徐闻县北七十里石壁巉岩形势屈曲上有流泉其旁曰龙牀岭髙二十余丈麓产良姜形如龙牀故名】石界岭【在徐闻县东北七十里有石壁如碑髙一丈余其左为佛图岭周十余里】兜鍪岭【在徐闻县东北一百里那迢村亦名那迢岭县志明嘉靖四年有鳯凰集于此】五石峯【在海康县西南七十里五石围列皆髙二丈中一石如案下有清泉】英灵冈【明统志在海康县北五里为府治诸山相传陈大建二年雷出于此英灵显异故名通志状如屏几一名鸟卵山】湖光岩【在遂溪县东南七十里湖母岭南一名防湖通志在开皇中地防成湖湖有二岩如屋旧名净湖岩宋建炎中李网过此改今名其在湖西絶壁中又有岩曰白云宛若城门其前湖水澄澈人迹罕至唐宋之末避世者多依之】思灵岛【寰宇记在海康县海中产米荳旧志在县东十里东洋海中又有灵顔墩在县东五里万顷洋心】海【府东西南三面距海寰宇记雷州东至海岸二十里渡小海抵化州界防洲泛海通恩广等州东南一百四十里泛海入琼州西南一百三十里泛海至儋州西六十里至涠洲通连安南诸番国路府志东至东洋海岸二十里接髙州府吴川县界西至涠洲海岸二百里接连州府合浦县界南至踏磊海岸二百里接琼州府琼山县界徐闻县志东至黄塘大海九十里西至老沙港大海八十里南至郡黄大海二十里渡至澄迈】双溪港【在海康县东南二十里又溪泊港在县东南四十里淡水港一名调陈港在县东南五十里新庵港一名调岭港在县东南一百里又石港一名海康塂在县西南一百四十里洪排港亦在县西南一百四十里房参港一名石头港在县西南一百五十里翁家港一名流沙港亦名老沙港在县西南一百六十里又南为徐闻之青铜港俱县境海港为诸水入海所经】石门港【在遂溪县东三十里自髙州府石城县流出与吴川县分界又南至东头山入海亦名海头港又平乐港在县东四十里又北月港在县东南六十里旧县港在县东南七十里石头港在县东南八十里木丹港一名库竹港在县东南一百里北品港在县东南一百二十里通明港在县东南一百四十里麻漂港一名北家港在县东南一百六十里又南接海康东界】文体港【在遂溪县西南四十四里一名抱泉港又羊脚港在县西南五十里下落港在县西南五十五里马蹄港在县西南七十里草潭弯在县西南九十里蚕村港一名乐民港在县西南一百六十里调神港在县西南一百八十里又南十里有博里港又十里有官塲港又十里有调建湾接海康西界】北门港【在徐闻县东北一百里上为水吼滩天将南则水鸣如吼设有锦囊所城港外有新岛又二十里为吴家港】黄塘港【在徐闻县东九十里稍北为仑头港又博賖港在县东南四十里其左为赤坎港又白沙港在县东南五十里其左为青湾港又博蜡港在县东南八十里】麻仑港【在徐闻县南二十里风涛拍天舟不敢近上为博爱水相近有防磊港又博涨港一名海安港在县南少东二十里又那黄港在县西南二十里上为古源水左为西夘港又十里为三墩港又讨纲港在县西南四十里其右为麻豊港又东塲港在县西南五十里其左为包西港又鵞豆港在县西南六十里其左为八登港又青铜港在县西七十里】擎雷水【在海康县南寰宇记梁时移州于惊雷江源即此舆地纪胜在县南十里源出遂溪县界旧志其源有三一出铜鼓村一出鹧鸪坡一出徐闻县界三水合流经擎雷山下环绕郡治如带东南由双溪港入海新志水自安防以上皆淡南渡以下皆咸】潭望水【在海康县西六十里舆地纪胜在海康县西南六里源出遂溪县界旧志又有平原水在县西北十五里离蓬水一名途旁水在县西北五十里皆流合擎雷水】潭浪水【在海康县南一百二十里源出英高岭又南一支曰婆陆水俱由房参港入海】博袍水【在海康县西南一百六十里源出博袍山南又南一支曰博窗水源出博袍山南五里俱西流至洪排港入海】鐡杷水【在遂溪县东南寰宇记鐡杷溪以溪中有石似鐡杷因名通志溪在湖水岩之阳旧志在县东南七十里源出湖母岭南流折东由旧县港入海】傍塘水【在遂溪县南一里亦名县前河源出髙州府石城县界流经县东南合东溪及三鸦水又东由石门港入海府志东奚水在县城东七十步三鸦水源出县东南八十里本都潭大陂俱南合傍塘水】干零水【在遂溪县南一百二十里一名曽家河源出博格村又名博格水东流由通明港入海】武乐水【在遂溪县西南七十里源出螺冈山南流转东入海又月城水源亦出螺冈东乐合武乐水由库竹港入海】古源水【明统志在徐闻县南十五里源出潭田村南流入海】亷宾水【在徐闻县西北四十里源出马鞍山流合顿吞水过青铜港入海顿吞水在县西北三十里源出龙摹山流合亷賔水】遇贤水【在徐闻县西北六十里又南包水在县西北七十里源俱出双髻岭流至南碑铺前合流由青铜港入海】北挿溪【在海康县南六十里又曺家溪在县南三十里后遮水在县东南三十里旧志北挿溪源出石茒岭又东一支曰曺家溪又东一支曰后遮水其水俱北流双溪港入海】大水溪【在徐闻县东十里源出龙牀岭流经县东二十里大水下桥有石滩水声向急旋洄为潭深不可测名曰龙潭又南由海安港入海号曰灵仙镇海滩又有益色溪俗名厄塞溪在县东十里大水上桥又有葫芦溪在县北十里源出风流塘皆合流大水溪】迈胜溪【在徐闻县东四十里明统志在徐闻县东二十里溪水清澈胜于他溪通志源出县东北一百里东松埠南经北賖港入海】横山江【在遂溪县西四十里自石城县一里流入由文体港入海】罗湖【在海康县西舆地纪胜在县西一里今曰西湖旧志源出英灵诸冈宋绍兴间郡守何庾始筑堤潴水建东西二闸引水灌田又有南亭水在县西南一里自南渡分支东流至东闸与西湖水合】石壁潭【在海康县东四十里源出时礼岭下北流三十里石环如壁水泻如雷由溪泊港入海】瑞星池【在海康县南即冦莱公之故居宋天圣间有星陨于此池故名明成化间知府魏翰凿池于防池西亦曰瑞星】珠池【在遂溪县西南寰宇记雷州有珠母海出珠府志对乐珠池在县西南一百五十里乐民所西海中亦名乐民池自刘鋹置媚川都宋开寳以还遂置塲司或采或罢明洪武二十九年诏采未有専官正统初始命内官傍池建厰专守防盗成化中迁厰郡城大为民害正徳九年以无珠罢采其后御史陈实奏革雷池太监总属亷池嘉靖八年复采都御史林富奏止之】月池【在徐闻县南门外县多火灾且之灌溉明万厯二年知县张师益凿周二百余丈深丈许泉清不竭囘禄无患灌溉便之】鹿州【舆地纪胜在海康县东南一百八十里海州通志谓之漉洲周五十余里上有田甚腴沃洲旁有新岛】卵洲【舆地纪胜在海康县西南海中旧经云羣鸟防卵于上或船过取其卵鸟千万飞随十里通志又有邵洲在县西南一百十里海中周六千里居民皆煮海为生初为荒地有邵姓者辟而居之因名】老鸦洲【在徐闻县西南舆地纪胜抵琼洲界】莱公井【在海康县城外西馆内相传防莱公所饮元祐间重浚扁曰菜泉又楼前井在城内苏頴滨旧祠侧宋时濬苏旧寓此有读书楼人多慕而汲之】宁海井【在海康县城南唐上元间浚又有后神井在县城西宋郡守戴之邵品水以石神为第一寜海次之】石岩井【在海康县南一百里山下有泉周二十里人皆汲之截其中为堰灌田三十余顷】玉堂井【在遂溪县南一百三十里有泉自石涌出北流入通明港】讨南井【在徐闻县西二十里又那博井在县北七里】
　　古迹徐闻故县【今海康县治汉置县隋改海康为州治寰宇记朱梁开平三年尝移州治于惊雷江县至刘氏伪命日却归海康】雷川废县【在海康县西隋书地理志合浦郡海康县大业初废模洛罗阿雷川三县入焉按三县宋齐二志俱不载疑梁陈时所置】鐡杷废县【在遂溪县东南隋置属合浦郡李吉甫元和郡志木汉徐闻县地隋开皇十二年尝于此置鐡杷县取县西鐡杷水为名天寳元年改曰遂溪寰宇记开寳五年并遂溪为新福乡入海康县舆地纪胜绍兴十九年知州王趯复申置旧志废县在今县东南七十里鐡杷水旁绍兴中始移今治】椹川废县【在遂溪县西北隋书地理志合浦郡领扇沙县旧有椹县开皇十八年改为椹川大业初废入扇沙旧志废椹川县在县西北五十里有溪名椹川　按旧唐志武徳五年置南合州领椹川县则椹川在唐初复置后又并入遂溪也扇沙惟见隋志其废置不可考】齐康废县【在徐闻县南隋书地理志合浦郡领隋康县旧曰齐康开皇初改名隋康旧唐书地理志雷州隋康县贞观二年改曰徐闻取汉故县为名元和县南与崖州州澄迈县对岸相去约一百里寰宇记徐闻县在州南二百四十里开寳五年并为时邑乡入海康县舆地纪胜乾道六年知州戴之邵申将海康县八都拨作徐闻将角塲作县治因于七年复置县志旧治本在县西南讨网村元至元二十八年迁宾朴村明正统三年始筑土城天顺六年以西防剽掠城燬因迁于海安所治十四年还迁宾朴即今治今讨纲村有旧县埠】侯官故址【在徐闻县南元和志汉置左右侯宫在徐闻县南七里积货物于此备其所求与交易有利故谚曰欲防贫诣徐闻】北楼【在府治内舆地纪胜即楚阁也太守张网易名明统志有楚濶楼在府城东北】苏公楼【明统志在海康县西湖上宋苏辙谪雷州时寓此其兄轼同时谪儋耳亦处此月余后改为祠咸淳八年郡守陈大震迁于湖西与宼祠相对旁有遗直轩】云章阁【明统志在府学内宋建】瑞芝堂【在府治内明统志旧名无讼因产芝易名又百花堂在府治西偏俱宋建】十贤堂【明统志在海康县县西湖旁宋咸淳间建以寇凖苏轼苏辙秦观李纲王岩叟任伯雨李光赵鼎胡铨十贤为名文天祥有记又四徳堂在府治东南亦咸淳间建取郡守有名迹者张纮何庾戴之邵徐应龙四人祀于此】思亭【在府治内宋郡守张纮违其曽孙栻有记】总宜亭【在海康县西湖宋郡守戴之邵建】横舟亭【在海康县西宋郡守陈大震建】祭海亭【在遂溪县西南一百八十里英灵村港口明时毎嵗三月六日郡守祭东海神于此】贞女台【在徐闻县西北舆地纪胜雷州有贞女台相传昔有女子父死独居此因名明统志在县西北十里】蓬莱馆【在海康县东一名光华馆舆地纪胜太守戴之邵常于蓬莱坊因英禄山为馆】西馆【在海康县西宋防凖所居】
　　闗隘清道镇【在海康县西南一百二十里明洪武二十七年置巡检司今寓郡城东街旧有黒石巡检司在县东南九十里亦洪武时建崇祯三年裁今为黒石埠】湛川镇【旧在遂溪县西北五十里湛川村元至元三十一年设明洪武三年迁于县东南七十里旧县村置巡检司本朝康熙五年省九年复设又涠洲巡司亦至元时置在县西南二百里海岛中百里村今废】东塲镇【在徐闻县西南七十里明初置巡检司今因之通志自此渡海扺琼州府临髙县】宁海镇【在徐闻县东一百里明初置巡检司今因之】海康所【在海康县西南一百四十里西滨海北枕洪排港明洪武二十七年筑城周三百六十丈置千戸所　本朝康熙初裁八年复设千总防守】乐民所【在遂溪县西南一百六十里明洪武二十七年筑城周四百八十丈置千戸所　本朝顺治中所废拨千总驻防】海安所【在徐闻县东南二十里濵海明洪武二十七年筑城周四百九十四丈置千戸所天顺中尝迁县治于此　本朝改海安营设千总分防白沙三墩台汛】锦囊所【在徐闻县东北一百里明洪武二十七年筑城周四百六十六丈本朝初改锦囊营设千总分防各港台汛康熙二十四年并入海安】淡水寨【在海康县东南五十里淡水港口为县咽喉要地明崇祯十年知府朱敬衡建明统志有水军寨在城南二里宋置屯兵以备海道又澄海牢城二营在城北亦宋置皆久废】冠头寨【在徐闻县东南九域志海康县有冠头寨盖在今县冠头山下】白鸽砦【在遂溪县东南一百四十里明隆庆中置崇祯五年海贼刘香防砦县城为之戒严　本朝康熙三年迁界废八年复九年筑土城周三百五十丈西南二门设水师守备驻守】横山堡【在遂溪县西北六十里接髙州府石城县界明正统间置】武郎塲【在海康西一百三十里自亷州府合浦石康海至此泊舟北通遂溪乐民所明初置盐课崇祯三年裁今有武郎埠】雷阳驿【在海康县北又旧有将军驿在县南六十里今废】桐油驿【旧在遂溪县西北三十五里桐油村元至元十七年置明初改建于城内北街拱辰坊又城月驿在县西南九十里城月墟明洪武九年置】沓磊驿【在徐闻县东南二十里海安所城中其南有沓磊浦又英和驿在县西北八十里】
　　津梁阜民桥【在府治东宋郡守戴之邵建相近有状元桥宋郡守虞应龙建以文天祥作记因名】通济桥【在海康县南三里宋建】云津桥【在海康县西南三十里宋嘉泰间建长十二丈】惠济桥【在海康县西湖有二桥东桥跨东闸西桥跨西闸宋知州何庾建】云梯桥【在遂溪县东南七十里宋建】百丈桥【在遂溪县南一百六十里特侣塘中宋绍兴中建长五十丈叠右十五通水道十四】大水上桥【在徐闻县东十里长十五丈濶二丈路通锦囊所又东十里有大水下桥皆元大徳中建】葫芦桥【在徐闻县西北十里又亷賔桥在县西北四十里明洪武中建】南渡【在海康县南十里即擎雷水通津琼崖必由之路】
　　堤堰海堤【有三一在海康县北为北堤绵亘一万二千一百五十二丈五尺水闸三十九所一在海康县南为南堤绵亘一万三百四十四丈水闸六十所一在遂溪县西约四千五百二丈水闸六所】清水堰【在徐闻县西南二十里有闸引水灌讨纲村田县志县界凡有堰闸六】何公渠【在海康县西有三渠皆宋绍兴二十八年郡守何庾凿一自西湖西闸引水由西山南流灌白沙田一自西湖东闸直下南亭横迳通济桥而注之东一自特侣塘建闸南流与湖水合灌县东万顷洋田嵗久湮废惟西山活水如故】戴公渠【在海康县境有二渠皆宋乾道五年郡守戴之邵凿一以特侣渠近山易湮于渠东四百二十歩别开一渠导流而南防张熟塘水至东桥兴西湖渠水合长二千七百六十丈沿渠筑堤潴水堤置八桥以通往来开八渠以分灌溉各长一千八百丈东建万顷闸以拒水南启南亭闸以水增堤建六闸开二十四渠以沃东北上防之田各长一千二百丈凡渠首尾悉为闸以出纳一以南亭渠湮废于西湖东凿渠引水入城与东渠水合灌附郭髙壤田委流灌东洋田长四百二十丈俱砌以石明天顺正徳万厯间皆相继修】东溪陂【在遂溪县东北半里明嘉靖十年知县张惠筑灌南门西门等田又都贺陂在县南五十八里元县尹都贺筑灌云脚处等田】特侣塘【在遂溪县南一百六十里广四十八顷宋绍兴末郡守何庾开渠筑堤建闸灌东洋田四千顷下流与西湖水合亦名何公渠乾道中郡守戴之邵重修明万厯中再修砌为十闸又县南一百八十里有张熟塘】龙船塘【在徐闻县□四十里灌田百余顷又有迈果塘在县东六十里积水灌田大旱不竭又李家塘在县东七十里灌田四百余顷】
　　陵墓宋萧莞师墓【在遂溪县南傍塘馆侧】陈以镇墓【在徐闻县北六十里以镇宋驸马又有公主墓在县东三十里】明平纲墓【在徐闻县东南灌涛岭下嘉靖戊申迁于迈亭】
　　祠庙雷公庙【在海康县西南八里英榜山唐国史补雷州春夏多雷无日无之投荒録郡南滨大海雷声近在檐宇之上寰宇记在州西南七里】伏波庙【在海康县西南一里许舆地纪胜有威武庙祀汉两伏波将军邳离侯路博徳新息侯马援明统志防波庙在府城南三里】旌忠祠【在海康县西舆地纪胜有寇莱公庙在敬徳门外报恩寺西绍兴五年赐名旌忠明统志庙在西湖之东后郡守陈大震合祀苏轼苏辙于此】忠义祠【在海康县城内镇定坊祀明知县王麒】
　　寺观天宁寺【在海康县西关外唐大厯五年建旧名报恩宋苏轼书万山第一四字于门李纲赵鼎胡铨南谪时皆寓此】广济寺【旧名广教寺在海康县西八里梁建明洪武时改今名宋宼凖有诗】开元寺【在海康县城南调防坊唐开元中建有石塔髙五丈余】湖光庵【在遂溪县湖光岩北本灵惠侯祠宋靖康有僧琮改为禅庵李纲谪雷时尝避此】崇真观【在徐闻县西西宋建】
　　名宦宋杨维新【至道中以大子洗马出知雷州虑郡滨海无备始筑子城逾年工竣绍兴八年海防陈旺掠郡赖子城得全士民追颂其功】张纮【广汉人至和初知雷州延见父老授诸生条教又増治城垒辟田潴水为久逺计雷人戴之尝作思亭于州治自为记曰政简则身闲身闲则心纵能无思乎名以自警】王趯【绍兴中知雷州创筑外城以卫子城赵鼎胡铨南谪过雷趯皆厚待之秦桧怒坐谪全州】苏滉【泉州徳化人以张浚荐州雷州秩满赴阙面陈三劄一折纳徐闻丁米一籍海舟以缉奸盗一戒广西军寨不得差人囘易改知新州】李守柔【临桂人绍兴问令海康弭盗安民时赵鼎贬雷州守柔待以故相体秦桧闻之十年不调】何庾【舂陵人绍兴中知雷州下车即讲求民隠北潴特侣塘水使之南下西湖水使东注开渠防流灌东洋田万顷民名其渠为何公渠】戴之邵【庐陵人乾道五年知雷州何公渠外无堤咸潮时为禾害之邵沿海筑圩岸建桥闸以水并濬二渠之淤塞民名为戴公堤又建郡学城南自是人文渐盛】徐应龙【建宁人嘉定间知雷州为政寛厚爱民如子劝农兴学士民戴之】薛直夫【永嘉人嘉熙初知雷州始辟试闱修理堤防振举废坠雷俗病不知医专祀巫祷乃创立惠民药局教以医疗】明李希祖【河南人洪武七年通判雷州开荒田万余顷立社学敷条教在任数年未尝妄辱一人秩满去州人各饯一钱终不受】陈本【防稽人洪武中知海康县区别庐井招抚流亡逺近归者七百余家卒于官囊无余资】黄敬【天台人永乐七年知雷州府府多囚系敬至悉为剖决狱一空在任数年民安讼息】戴浩【鄞县人正统八年知雷州府仁恕清勤尝遇旱祝天曰愿减十年算祈降三日霖果大雨防事产芝三茎】王麒【太和人天顺中为海康知县时猺贼为患麒日以忠义激其民屡出击贼斩获无算副使毛吉壮其勇莭荐于潮迁雷州府通判未闻命与贼战于那栁村死之赠同知】黄瑜【南城人成化中知雷州府尽心抚字盗息民安以治行髙等加右参政仍莅府事】平纲【贵州人治中知徐闻县性清介而政平恕卒于官子孙因留家焉】王钰【山东人雷州卫指挥治间征信宜钰矢连毙数贼俄贼大至钰厉兵酣战日暮矢尽防泥泞马蹶中槊而死后有州指挥张熹武定人把总王道成晋江人正徳时与海贼战死百户吴贤思州人陈相蕲州人正徳时与山贼战死州指挥王廷辅宁波人嘉靖时与海贼战死百戸潘恩合肥人王隆庐州人隆庆时与倭防战死】王秉良【西充人正徳间知雷州府时守珠中官赵兰多不法秉良毎与之抗民恃以安兰诬搆逮京下狱嘉靖改元御史陈实疏革守珠中官诬始白】戴嘉猷【绩溪人正徳时谏南巡下狱谪临桂尉厯髙州同知摄雷州事不数月黜贜吏十余人刬除宿弊豪猾屏迹】洪富【晋江人嘉靖间知雷州府副使吴玭牙卒杀人玭欲寛之富不从爰书上帝怒易他官治之执益坚竟服辟】陆瓒【龙防人嘉靖间知雷州府有清操郡北有泉清洌民号陆公泉】喻萃庆【四川人崇祯十七年遂溪知县有政声大兵至与巡按王基固推官费长统同死】
　　本朝周熛【临潼人顺治十一年任雷州府同知亷敏有材与推官赵永助单骑入山招降山贼王翰等陞鳯阳知府】
　　人物南北朝宋阮谦之【徐闻人仕郡功曺迁奋威将军元嘉初从征林邑大败之振旅而还其后人多居遂溪今犹有阮家村】梁陈文玉【徐闻人涉猎书传有才智被荐辟为本州刺史精察吏治懐集峒落獠蛮相继输欵武帝降玺书褒之】宋吴国寳【海康人绍圣中为太庙齐郎退居于家苏辙安置雷州特筑室馆之未几坐罪无悔意】纪应炎【遂溪人寳祐进士初试澄迈主簿后宰南海皆清介有声】陈汝达【海康人隠居不仕宋亡病将死预刻碑曰有宋陈四五公之墓嘱其子曰慎勿改也其墓在擎雷山】元吴围寳【雷州人性孝友父丧庐墓大徳八年境内蝗害稼惟国寳田无损人以为孝感】陈【字楚材海康人领乡荐不仕读书山中究性命之学逺近学者咸受业焉所居里曰义江元末盗起过其乡相戒勿犯】明周徳成【海康人洪武中以明经擢休宁令裁剸如流多惠爱邑故冲四方游者接轸民不胜役乃自悬一车于县强索者身代舁之后非使命至者噤不敢请在任七年以他故逮法曹民诣阙讼得还又逮至兵部民诣之如初比得白寻以病卒众以防还休寕事其妻子终身】黄本固【海康人永乐进士知马平县劾奏冯内侍反为所搆削籍还】陈贞度【遂溪人永乐中举人厯官御史有亷洁声人不敢干以私奏建横山堡遂溪石城咸赖以安】冯彬【字用先雷州卫人嘉靖已丑进士任平阳县忧归补上海俗防多以火化有化人亭立毁之谕以礼有妇美而贞姑以所私害之亷得其情按以法擢御史按广西后补松江守民无智愚皆爱戴之】邓鉴【徐闻人厯官侍御史秉公执法不避权贵弹劾有声】文带【海康人技勇絶伦天顺中率乡勇御猺贼战毎防贼避其锋后于白沙坡战死人咸惜之今坡旁有义勇冢】柯有年【徐闻人嘉靖四年海防至有年语其兄扶父出走以身捍贼而死乡人祀之】
　　本朝陈璸【海康人康熙甲戌进士由县令厯官福建巡抚厉清莭官厨惟进菜整饬纪纲吏畏民懐三年卒于官諡清端】
　　流寓宋宼凖【下邽人再入相为丁谓所阻干兴元年贬雷州司戸叅军及丁谓贬崖州道经雷凖使人以一蒸羊逆境上闻家僮欲谋报仇乃杜门使毋出俟谓逺行乃止】苏辙【眉州人哲宗时谪化州别驾安置雷州】秦观【髙邮人绍圣中坐党籍编管雷州】明汤显祖【临川人万厯十八年抗疏陈时政谪徐闻典史】
　　列女元王谷荣女【名妙璘海康人至元间为猺蛮所执义不受辱赴水死】朱克彬妻周氏【海康人克彬早卒无子虑父母有他命自缢死】明吴金童妻庄氏【海康人成化初随夫避贼新防同佣工刘铭家铭恱其色屡诱不从乃贿乡人梁狗谋杀其夫于海中越三日氏心疑遍寻至海滨见一尸流岸侧手足被乃夫也即携女赴水抱夫尸而死明日三尸随流绕铭门乡人殡埋之后事泄有司置铭狗于法奏闻旌表】魏乞妻栁氏【徐闻人成化元年栁年十八为猺贼所执欲犯之栁绐以有银藏片引至投井死】郑浩妻黄氏【徐闻人浩死里豪陈某悦其姿强委禽焉黄不可陈乃逮其舅姑于讼黄曰天乎奸人以吾故辱及舅姑恶用生为扄戸自缢死】吴士价妻何氏【海康人年二十一士价死食贫守莭富民黄文寛谋夺其守诬讼于县比赴县门抽刀自刎死】陈大賔妻邓氏【徐闻人嘉靖庚申避贼匿于新仓窟贼搜出之不从刃其左臂厉声曰吾臂可断志不可夺贼刺其胷而死后大宾徙居锦囊倭防犯城亦遇贼而死】郑三妻黄氏【徐闻人王死殓毕即自缢】黄徳女【徐闻人许字生员邓宗昌未嫁而宗昌殁女服妇服比宗昌日自缢死】
　　本朝邓一柱妻莫氏【海康人夫妇守莭雍正八年旌表又同邑宋继统妻吴氏李壮观妻邓氏李振宏妻吴氏并夫死守莭乾隆年间　旌表又王临轩妻蔡氏守莭于乾隆年间给匾又闗氏女林日旺聘妻未嫁夫死守贞终身乾隆八年　旌表又孝女林氏林月女也乾隆十五年　旌表】王永霖妻梁氏【遂溪人夫死守莭雍正十二年　旌表同邑黎元煜妻林氏陈岘妻梁氏黄鸿谟妻王氏黄常艳妻梁氏林鼎嵋妻黄氏陈显斯妻周氏并夫死守莭乾隆年间　旌表又韩元伯妻陈氏郑际盛妻阮氏梁特棈妻陈氏守莭乾隆年间给匾又蔡那黑蔡其昌女未嫁拒奸不从致被杀乾隆二十三年　旌表】麦圣清妻陈氏【徐闻人被人调戏羞忿自刎乾隆元年　旌表同邑李氏女李之才妹调奸未成自缢乾隆六年　旌表又陈子成妻儋氏调奸未成自缢乾隆九年　旌表又陈氏女许字何其杰其杰早死守贞终身乾隆二十三年旌表】
　　土产丝【唐书地理志雷州土贡】葛【寰宇记徐闻不宜蚕桑惟种葛莞为衣】米豆【元和志州有米豆枝叶似栁花如乌豆一种之后数年收实寰宇记思灵岛产明统志淮南子云豆之美者有米豆】芥禾【寰宇记州地多沙卤禾栗春种秋收多被海雀所损相承冬耕夏收号芥禾又云再熟稲五月十一月再熟明统志谓之芥稲十一月种次年四月收】斑竹【唐书地理志雷州土贡】荔枝【明统志徐闻县出】孔雀【唐书地理志雷州土贡府志产于钦州非雷所有】鲨鱼【明统志有虎鲨鹿鲨锯鲨三种】药【寰宇记州产乌药髙良姜益智子海桐皮明统志海康出百部一名婆妇草可杀蝇蚋又出浮留藤即蒟苖也合槟榔食之辛香又名蒌藤　按旧志海康县产牛元和志项上有骨大如覆斗日行三百里尔雅所谓犦牛也府志今无谨附记】















　　钦定大清一统志巻三百四十九
&lt;史部,地理类,总志之属,大清一统志&gt;
&lt;史部,地理类,总志之属,大清一统志,琼州府图&gt;
&lt;史部,地理类,总志之属,大清一统志,琼州府图&gt;
&lt;史部,地理类,总志之属,大清一统志,琼州府表&gt;
&lt;史部,地理类,总志之属,大清一统志,琼州府表&gt;
&lt;史部,地理类,总志之属,大清一统志,琼州府表&gt;
&lt;史部,地理类,总志之属,大清一统志,琼州府表&gt;
　　钦定四库全书
　　钦定大清一统志巻三百五十
　　琼州府【在广东省治西南一千七百里东西距九百七十里南北距九百九十五里东至万州海岸四百九十里西至儋州海岸四百八十里南至崖州海岸九百六十五里北至海岸十里东南至陵水县海岸五百四十里西南至感恩县海岸八百一十里东北至文昌县海岸一百六十里西北至临髙县海岸二百八十里自府治至　京师九千七百一十五里】
　　分野天文牛女分野星纪之次
　　建置沿革禹贡州西南徼外地【汉书贾捐之谏伐珠崖疏珠崖非禹贡所及春秋所治】春秋战国为扬越地秦末属南越汉元封元年开置珠崖儋耳二郡始元五年省儋耳郡初元三年省珠崖郡入合浦为都尉治后汉仍属合浦郡三国呉赤乌五年复置珠崖郡晋平呉省入合浦隋大业中复置珠崖郡【治义伦县】唐武徳五年置崖州【治舍城县】贞观元年置都督府五年分置琼州【治琼山县】天寳初改崖州曰珠崖郡琼州曰琼山郡乾元初复曰崖州琼州俱属岭南道贞元五年移都督府于琼州五代属南汉宋开寳五年省崖州熙宁四年移琼州治崖州故地仍曰琼州琼山郡属广南西路政和元年升为靖海军节度使元初曰琼州至元十五年属海北海南道天厯二年改曰干宁军民安抚司明洪武初为琼州十四年升为府属广东布政使司
　　本朝因之属广东省领州三县十
　　琼山县【附郭东西距一百五十里南北距九十里东至文昌县界一百里西至澄迈县界五十里南至定安县界八十里北至大海十里东南至文昌县界一百里西南至黎界一百六十里东北至文昌县界五十里西北至海岸五十里汉初珠崖郡地后置朱卢县属合浦郡后汉曰朱崖县三国呉复曰朱卢县晋及宋齐因之梁陈时省隋初为武徳县属朱崖郡大业六年改置舎城县为珠崖郡治唐武徳五年于县置崖州五代因之宋开寳五年州废属琼州熙宁四年省舎城移琼山县来治仍为琼州治元为干宁军治明为琼州府治　本朝因之】澄迈县【在府西六十里东西距七十里南北距一百二十三里东至琼山县界十里西至临髙县界六十里南至黎峒一百二十里北至大海三里东南至琼山县界七十里西南至黎界一百二十里东北至大海十里西北至大海六十里汉珠崖郡地隋分置澄迈县属珠崖郡唐属崖州五代因之宋开寳五年改属琼州元属干宁军明属琼州府　本朝因之】定安县【在府南八十里东西距八十七里南北距二百四十里东至文昌县界四十七里西至黎界四十里南至黎界二百三十八里北至琼山县界二里东南至防同县界六十五里西南至儋州界一百十里东北至琼山县界十三里西北至澄迈县界六十五里汉崖州郡地唐为琼山县地咸通中置忠州寻废元至元三十一年始析置定安县属琼州天厯二年升为南建州属干宁军明洪武元年仍为定安县属琼州府　本朝因之】文昌县【在府东南一百六十里东西距一百二十里南北距二百十里东至海岸六十里西至琼山县界六十里南至防同县界六十里北至海岸一百五十里东南至海岸九十里西南至定安县界一百二十里东北至海岸一百二十里西北至海岸一百五十里汉珠崖郡地唐武徳五年分置平昌县属崖州贞观元年改曰文昌宋开寳五年改属琼州元属干宁军明属琼州府　本朝因之】会同县【在府东南二百九十里东西距五十五里南北距七十五里东至海岸三十里西至定安县界二十五里南至乐防县界二十五里北至定安县界五十五里东南至临高十里西南至乐会县界十五里东北至文昌县界七十里西北至定安县界五十五里汉珠崖郡地唐宋为乐防县地元至元三十年分置防同县属干宁军明属琼州府　本朝因之】乐会县【在府东南三百三十里东西距二百六十里南北距四十里东至海岸十五里西至黎界二百四十五里南至万州界二十五里北至防同县界十五里东南至海岸二十里西南至万州界七十里东北至防同县界三十里西北至定安县界四十二里汉珠崖郡地及唐为文昌县地显庆五年析置乐防县属琼州五代因之宋大观三年割属万安军绍兴初还属琼州元属干宁军明属琼州府　本朝因之】临髙县【在府西南一百八十里东西距一百十里南北距一百二十里东至澄迈县界六十里西至儋州界五十里南至黎界九十里北至大海三十里东南至定安县界八十里西南至儋州界七十里东北至澄迈县界六十里西北至大海八十五里汉珠崖儋耳二郡地唐武徳五年置临机县属崖州贞观五年改属琼州干封后仍属崖州开元元年改曰临髙贞元七年还属琼州五代宋因之元属干宁军明属琼州府　本朝因之】儋州【在府西南三百里东西距一百三十五里南北距一百四十里东至黎界一百里西至海岸三十五里南至黎界一百里北至海岸四十里东南至黎界五十里西南至昌化县界一百十里东北至临髙县界七十里西北至大海岸五十里汉初南越地元封元年置儋耳郡始元五年并入珠崖郡梁置崖州隋始置义伦县大业初于县置珠崖郡六年改儋耳郡唐武徳五年改曰儋州天寳元年改为昌化郡乾元元年复曰儋州属岭南道五代因之宋太平兴国元年改县曰宜伦熙宁六年废州为昌化军属广南西路绍兴五年废军以宜伦县琼州十四年复为军端平二年改曰南宁军元因之属海北海南道明洪武二年复改为儋州正统五年以州治冝伦县省入属琼州府　本朝因之】昌化县【在府西南五百五里东西距一百十里南北距一百四十里东至黎峒一百里西至海岸十里南至感恩县界四十五里北至儋州界九十五里东南至黎界六十里西南至感恩县界四十五里东北至儋州界五十里西北至海岸三十里汉儋耳郡地隋分置昌化县属珠崖郡唐属儋州五代因之宋熙宁六年省入宜伦元丰元年复置端平初属南宁军元因之明属琼州府　本朝因之】万州【在府东南四百五百里东西距二百五里南北距一百二十里东至海岸二十五里西至黎界一百八十里南至海岸二十五里北至乐防县界九十五里东南至海岸三十里西南至陵水县界一百里东北至海岸七十里西北至黎峒一百六十里汉珠崖郡地唐初为文昌县地贞观五年析置万安县属琼州十三年改属崖州龙朔二年于县置万安州开元九年徙州治陵水县天寳元年改为万安郡至徳二载改郡县俱曰万全乾元元年复为万安州仍改县曰万安贞元元年移州还治万安县属岭南道五代南汉改县曰万宁宋初曰万安州万安郡熙宁七年废为万安军属广南西路绍兴六年废军以县属琼州十三年复置万安军仍改县曰万安元亦曰万安军属海北海南道明洪武初改曰万州正统五年以州治万安县省入属琼州府　本朝因之】陵水县【在府东南五百七十里东西距九十里南北距一百五十里东至海岸三十里西至黎峒六十里南至崖州界六十里北至万州界九十里东南至海岸三十里西南至崖州界六十里东北至万州界九十里西北至黎峒一百三十里汉珠崖郡地隋大业六年分置陵水县属临振郡唐初属振州龙朔中改属万安州开元九年移州来治贞元元年移州治还万安以县属焉五代因之宋熙宁七年省为镇入万宁元丰三年复置县属万安军绍兴六年改属琼州十三年还属万安军元因之明属琼州府　本朝因之】崖州【在府南中隔黎峒由东路至府八百七十里西路至府九百六十五里东西距二百五十里南北距万州三十里东至海岸一百二十里西至海岸九十里南至海岸二十里北至黎界一百里东南至海岸三十里西南至海岸一百二十里东北至陵水县界二百四十里西北至感恩县界二百十里汉珠崖郡地隋开皇初置临振县大业六年置临振郡又分置宁逺县唐武徳五年于县置振州天寳元年改曰延徳郡乾元初复置振州属岭南道五代因之宋开寳五年改曰崖州熙宁六年省宁逺县又废州为朱崖军属广南西路政和七年改曰吉阳军绍兴六年又废军为宁逺县属琼州十三年复置军元亦曰吉阳军属海南海北道明洪武初复曰崖州正统五年以州治宁逺县省入属琼州府本朝因之】感恩县【在府西南六百四十五里东西距九十五里南北距一百二十五里东至崖州界八十五里西至海岸十里南至海岸三十里北至昌化县界九十五里东南至崖州界一百十里西南至海岸四十里东北至昌化县界九十里西北至海岸三十里汉儋耳郡地隋置感恩县属珠崖郡唐属儋州五代因之宋熙宁二年省入宜伦元丰四年复置南宋属南宁军元因之明初属儋州正统五年改崖州属琼州府　本朝因之】
　　形势海中洲居广袤千里【汉贾捐之传】周回二千里径度八百里【郦道元水经注】四州各占岛之一隅外环大海中盘黎峒【宋琼管志】
　　风俗雾露气湿多毒草虫蛇水土之害【汉书贾捐之传】姓好弓矢病无药饵但烹犬牛祀神【乐史太平寰宇记】妇女不事蚕桑止织吉贝【宋琼管志】俗皆卉服【王象之舆地纪胜】地四平嵗三获民生存古朴之风物产有瑰竒之状【明邱濬赋】
　　城池琼州府城【周一千二百五十三丈门三池广四丈八尺明洪武中因宋旧址増筑治中又于西门外增筑三百丈亦辟门三嘉靖中甃石崇祯中增建东门月城　本朝顺治康熙间屡修】澄迈县城【周五百八十丈门三明正统中土筑成化中甃石　本朝顺治康熙间屡修】定安县城【周五百二十七丈门三北临大江东西南三面濬濠广一丈五尺明正徳中筑　本朝康熙二十九年重修】文昌县城【周三百五十丈门二西南濒溪东北无濠明隆庆六年筑　本朝顺治康熙间屡修】会同县城【周三百八十丈旧门四无濠明嘉靖中土筑隆庆中甃石崇祯中塞南北二门　本朝康熙中修】乐会县城【周三百七十二丈门三环城有濠明隆庆中筑　本朝雍正元年修】临髙县城【周六百七丈门四因河为池北倚山岸明正统中筑正徳中甃石　本朝雍正七年修】儋州城【周四百七十二丈门四池广五丈明洪武中因唐宋旧址甃石　本朝康熙中修】昌化县城【周五百八十四丈门四濠广二丈明洪武中筑为千户所城正统中县城圮于水寄治于此　本朝康熙三十六年重修】万州城【周四百二十六丈门三濠广二丈五尺宋旧址明洪武中拓筑】陵水县城【周三百四十四丈门四池广二丈五尺明永乐中筑　本朝顺治康熙间屡修】崖州城【周五百十三丈门三池广一丈五尺宋庆厯中筑明洪武中拓筑　本朝顺治康熙间屡修】感恩县城【周三百五十三丈门三明正统中筑本朝康熙中修雍正十一年又修】
　　学校琼州府学【在府治东南宋庆厯四年建元末毁明复重建　本朝康熙中修入学额数十二名】琼山县学【在县治东明治中一年迁建本朝康熙中屡修入学额数十五名】澄迈县学【在县东东宋寳祐中建　本朝顺治康熙中屡修入学额数十二名】定安县学【在县城外东南一里元天厯二年建明永乐二年重建　本朝康熙中修入学额数十二名】文昌县学【在县治东明洪武八年迁建　本朝顺治康熙间屡修入学额数十二名】防同县学【在县治东明万厯十五年迁建　本朝康熙中修入学额数十二名】乐会县学【在县治东元延祐三年建　本朝康熙中门入学额数十二名】临髙县学【在县治东明洪武三年因宋旧址建入学额数十二名】儋州学【在州城东南明正徳七年迁建　本朝顺治十八年重建入学额数十五名】昌化县学【在县治东明成化十四年迁建入学额数八名】万州学【在州南城外明成化八年迁建崇祯中重建入学额数十二名】陵水县学【在县治北　本朝康熙二十三年迁建雍正七年修入学额数八名】崖州学【在州城外西南隅　本朝康熙六年迁建入学额数十二名】感恩县学【在县治东宋建明初移县治东北万厯中迁建所　本朝康熙中修入学额数八名】琼台书院【书院在琼山县丁字街　本朝康熙四十九年琼雷道焦映汉建阖郡生童肄业雍正乾隆年间续有整饰有东坡书院旧在县城北隅明天顺间移于小西门外成化四年再迁于府治东今名东坡祠又竒甸书院在城西北隅明邱濬建今为景贤祠又同文书院在府治西明成化中间今为叅将公廨又桐墩书院在县东五里明正统中门又石湖书院在县西西湖上嘉靖中建粟泉书院在县北金粟泉上万厯中建又零春书院在儋州东十里宋王霄建今并废谨附记各州县并设有义学社学】
　　户口【原额人丁十一万八百八百四十八又滋生人丁三千四百八十六】
　　田赋【田地山塘共二万九千九百七十顷二十五亩八分零额徴地丁银八万五百七十两三钱九分零米九千九百七十七石六斗五升八合零屯田一百七十八顷一十二亩五分五厘零额征米三千八百十一石一斗九合零】
　　山川苍屹山【在琼山县南二里石峰屹立水流其下其隂有仙人洞又名紫霞洞】琼山【在府城南六十里王存九域志琼山县有琼山舆地纪胜引图经云琼山县有琼山白玉二村土石皆白似玉而润种藷其上特美所产防榔其味尤佳】西石山【在琼山县西四十里舆地纪胜谓之马鞍山通志西石山多石下有洞可容数百人泉出清冽西南一里有递莲洞自洞口入曲径相通大小五洞甚深邃上有一门见天日旁一黑洞无火不能入相传深三十余里】灵山【在琼山县东南十五里旧名黑山俗名圣山自北来者渡海中洋即见之乔木防翳中有神祠至为显灵】扶山【在琼山县东南五十里隋书地理志武徳县有扶山明统志陶公山在府城东南五十里道书以此为第二十四福地下有巨潭水流三十六曲以达于江通志山左有五岭递相拥防故名扶山昔有陶公开之故又名陶公山山之西有苍廵洞】东石山【在琼山县东南七十里一名美两岭四畔平原中突一峯状若交椅旧置廵司于此又十里有了髻山】那射山【在琼山县东南舆地纪胜在琼山县之丰义山其人以射猎为生明统志又有龙堆山在县东南一百里山下息石初甚小歳乆渐大乡人祀以神为神旧志龙堆山在县东南八十里那射都故又名那射山分为二山者误】云露山【在琼山县西南六十里舆地纪胜中有三潭上潭林木防翳人不敢近次二潭有小石如橄防有窍可穿俗名橄防珠嵗旱祷雨多应】迈山【在澄迈县东寰宇记隋澄迈县以界内迈山为名九域志县有澄迈山通志县东十五里曰独株山突起一峯若树株然即古澄迈山也新志独株山在县东十里圆洁如珠下有泉名滴珠泉自独珠东折而南为迈山山势雄峻下有泉名七里泉乆旱不涸　按隋名县以澄江迈山同在境内故谓之澄迈山者似误】文裔山【在澄迈县南三十里明统志中有泉俗呼龙井通志龙泉出其阳三峯在其隂平原中连峙亦曰三峯岭县志下有泉五穴昔人琢石为五龙头水从龙口喷出名龙泉】五指山【在定安县西南旧名黎母山宋范成大桂海虞衡志山极髙常在云雾间黎人自辨识之山水分流四县熟黎所居已阻且深生黎之巢外人不复有迹黎母之巅虽生黎亦不能至舆地纪胜引图经云岛上四川以黎母山为主山特髙毎日辰己后云气收敛则一峯挿天至申酉间复蔽不见又引刘谊平黎记云天降雨山则祥光夜见望气者谓南极星降此山或谓婺女星现化下此山因名黎婺讹为黎母有水五派流入四县明统志黎母山在定安县南四百里山有五峯又名五指山屹立琼崖儋万之间旧志又有黎母岭在县西南三百里俗名光螺岭】铜鼓山【在文昌县东六十里舆地纪胜文昌县有铜鼓岭旧志铜鼔山盘亘海岸半入海中上有龙神春秋祀之出水晶石燕县志古传诸獠铸为鼔悬之置酒以招其同类富家女子至则以金银钗扣鼔留钗以答主人若仇杀相攻则击鼔集众后人于此掘得故以名山或谓鼔为伏波征交趾铸未知孰是】东峱山【在文昌县东一百里舆地纪胜其乡之民如猿峱山峱妇纺绩吉贝布缕细宻莹白谓之布笼旧志又有浮山在县东一百里屹立海中分潮水为东西流俗呼分洋洲】紫贝山【在文昌县南寰宇记文昌县有紫贝山元属紫贝县旧志在县南一里前有紫贝泉其隂有钓鼇矶】禁山【在文昌县南二十里上有神坛草木四时青茂民禁不取】玉阳山【在文昌县西北十里寰宇记文昌县有玉阳山舆地纪胜在县北二十里通志即青山岭林木青翠为邑之主山】抱虎山【在文昌县东北一百二十里舆地纪胜文昌县冇抱虎山通志山石状如虎左山回抱于右故名】苍山【在文昌县西北二十里通志在玉阳山之西】焚艛山【在文昌县西北舆地纪胜引平黎记云汉武兵到雷州海岸造艛船渡兵过海上岸黎人不出李将军乃于琼州海岸焚舟而回今号为焚艛通志在县西北一百三十里近大海汉楼船将军杨仆征黎至此焚船登岸因名】七星山【在文昌县北舆地纪胜在文昌县界海濵状如七星连珠明统志山有七峯亦名七洲洋山通志在县北一百五十里大海中上多茂林下出溪泉航海者必于此取水采薪明天啓时建塔其上其东有泉七孔昼夜混混不涸】端山【在会同县北城跨其上】叨甲山【在防同县东二十里下有清泉水流成塘少北十里有山鸡山地沃可种防榔】南塘山【在防同县南一里拱向文庙明时改曰玉几案】白鹤山【在防同县北十五里路通定安又五里有水尾山七峯连抱亦名七星岭又十里为木寨山】青晚山【在防同县北三十里路通文昌定安】钟禄山【在防同县西北三十里一名小禄山下有涧水分流灌田】隂阳山【在乐防县寰宇记乐防县有隂阳山县志山即今县治在万全河南流马河北两水环抱平地突起周七里山形竒偶相生土石相半因名寰宇记云云当时又未迁县故也】雷扑山【在乐防县东二里万全河南相传雷击其山石故名对峙者为印山】白石山【在乐防县西四十里脉自纵横岭绵亘而来周环数十里髙千仭其嵿皆有巨石风岩水洞竒胜百出】香炉山【在乐防县南三里一名南山秀耸特异县治学宫皆向之迤东二里为挂榜山又东三里为虬潭岭】金牛山【在乐防县东南十五里接万州界峻耸挿空海舟毎望以为凖】郎伦山【在临髙县南十六里下有郎伦村】番豹山【在临髙县北二十里志县境诸黎洞皆以番豹山为险路仅容一人】峩香山【在临髙县北二十里髙耸入云乡人立营其上以觇海冦】毗耶山【在临髙县西北寰宇记废富罗县有毗耶山山顶有虫似伏蛇里人以虫为毗耶舆地纪胜临髙县北有毗耶山神毎黎人叛则神驱蜂以御之官军遂大破黎人通志在县西北十里一名髙山上有吞人石其神灵能捍贼又特拔山在县北十五里毗耶分支】黎粉山【在儋州东二十里土白如粉寰宇记儋州有黎粉山】马蝗山【在儋州东二十里俗传汉时曽屯兵于此后人每掘得铜钲刁斗之属地多鬼火隂晴出没盖古战塲也舆地纪胜有黎郎冈在宜伦县东三十里疑即此】松林山【在儋州北隋书地理志昌化县有蕂山通志儋州北二十里曰松林山即隋志藤山也峯顶圆耸下垂八足形如鳉鱼土石五色为州主山】辅龙山【在儋州东北六十里旧马鞍山宋赵鼎南迁经此称为松林之辅山故名俗因村名呼为抱社岭】沙锅山【在儋州东南一百里生黎界状如覆釡极髙峻上有池下有涧泉甘美】黎毗山【在儋州西北三十里舆地纪胜存宜伦县北六十里明统志在州西北四十里旧志与林林山斜峙下有那细村又名那细山】黎晓山【在儋州西北舆地纪胜在宜伦县西四十里又有徳义山在县西六十里州志州西四十里曰徳义山俗呼黎晓山顶有巨石乡人以祠黎母神】狮子山【在儋州西北寰宇记有狮子石在义伦县西八十里海中形如狮子旧志狮子山在州西北五十里海中石峯蹲峙髙二十丈一名神尖山有一石在海中名狮子唇舟过祷必应之】九峯山【在昌化县东南六十里山有九峯盘旋百余里通志俗传有峨娘生九子皆为酋长分主九峒其下峨娘溪出焉】大陈山【在昌化县西北十里状如华葢东连三板山有石船石龙形甚竒险】峻灵山【在昌化县西北寰宇记有洛泊石神在县西北二十里石形如人着帽坐靣南土人往往祈祷苏轼峻灵王庙碑记昌化县西北有山秀峙海上有石巉然如人冠防靣南而坐者故里人谓之山落防五代有望气者言山有寳气上逹于天舣舟其下斵山求之夜半大风浪驾其舟空中碎之石峯之上人皆溺死今碇石犹存元丰五年诏封山神为峻灵王舆地纪胜落胜冈在县西北二十里明统志峻灵王在县北十五里上有落防冈通志县北十里曰朝明山濒海一名神山岭又名峻灵山】东山【在万州东二里明统志山南有髙石可百余尺又有华封岩在山东维石岩在山西旧志山周六里余上有石涧两旁壁立入处仅容一人山门刻珠崖第一山五字外有盘石周数十丈名补天石内有大巫峡小巫峡度仙桥诸胜】双华山【在万州西六十里两峯互峙髙挿云表中有田数亩井泉清冽产鱼蜂旧名马鞍山相传山上有彩云现则州出贵因改名】鹧鸪啼山【在万州西一百八十里熟黎居之南即生黎居之脉自黎母山来中多鹧鸪故名】小南山【在万州南二十五里髙平面海其上有普光岩又湳陵山在州西南二十里南渡大溪流绕冈阜】六连山【在万州北通志脉自黎母山来至是突起六峯起复连续三十里为州之主山州志在州北三十里内有荒田数亩麋鹿聚之名曰鹿市又有石洞如屋可容数十人】赤陇山【在万州东南九域志万宁县有赤陇山舆地纪胜在县东南三十里又谓之赤龙山明统志其土赤色故名新志在州东南六里】独洲山【在万州东南舆地纪胜在万宁县东南五十里林木茂盛山峯挿天旧志山在海中风顺半日可到周六十里又名榜山海舟多泊湾于此南番诸国进贡每视此山为凖的】博吉山【在陵水县东二里下有博吉水一名大河岭】声山【在陵水县东三十里寰宇记陵水县有声山甞有声如人言】小五指山【在陵小县西一百里生黎峒中与崖州接界脉自五指山至此挺立数峯黎人环居其下旧志下有温郎岭脚二峒明嘉靖中征黎甞分竒兵出此】独秀山【在陵水县西南半里一名文笔山又县南一里有南山】杨梅山【在陵水县东北五十里地产杨梅又东北三十里有多碌山﨑岖多石】黎峨山【在崖州东李百四十里郡县志在吉阳县东七十里明统志在州东五十里中产峨草】鹿回头山【在崖州东一百四十里上有连珠寨宋时临川土贼陈明甫据此东连鹦鹉嘴山去州一百八十里】钓台山【在崖州南舆地纪胜冇石船在南岭之南距海数歩长丈余旁有峻岭名试剑崖明统志试剑峯在州南海濵上有巨石宋知军毛奎题小洞天三字刻其上其南有石临海题曰钓台又入数歩名大洞天题曰海山竒观旁有石梯题曰仙梯旧志州南二十里曰钓台山中有试剑峯峯巅有石船】石版山【在崖州东南十五里旁有横石其平如版宋时知军事周邝结屋其止】鼇山【在崖州西南十里旧名南山明统志元王士熙尝游此以其枕海更今名通志壁立枕海为州屏障其上小石边一穴出泉曰万仞泉清冷可爱】澄岛山【在崖州西南寰宇记新崖州有澄岛山明统志在州西南十五里孤峭枕海】大雅山【在崖州西东十里髙百余丈为县治主山】息风山【在感防县东二十五里明统志在县东十里中有巨穴深不可测毎飓风作黎人祷之则止】黎虞山【在感恩县东祝穆方舆胜览在县东五十里黎人尝虞猎于此因名】小黎母山【在感恩县东二百里即峨茶岭脉自黎母山来危峯耸起崖石崎岖人迹罕到羣黎环居其下有巨石刻大元军马下营】感劳山【在感恩县东北九域志感恩县有感劳山明统志在县北十里下有平坡宋时大军平黎至此秋毫无犯土人感其徳而劳之因名】九龙山【在感恩县西北八里西枕海濵汉初九龙县置此】琼崖岭【在琼山县南十里下有古珠崖郡城址】虎村岭【在琼山县西南五十里雷虎村一名雷虎山脉自西石山来又名波秋岭南冇鸦卜洞周里余深数丈秋潦弥月不满其水流为西南岭】南岐岭【在琼山县西南一百六十里中有大石盘围十丈余上有一小石叩之其声如鼓又名石鼔岭稍南为盘塔岭上有十三峯下有温泉又南接生黎地】潭龙岭【在琼山县东北二十里登絶顶可望黎毋诸山下有卓泉】官茍岭【在澄迈县南一百二十里石势东险中有石峒名大坡洞可容千人旧志明洪熙间定安黎王官茍聚众于此因名相接者为南黎岭绵亘数十里皆黎人所居】大胜岭【在澄迈县西十里明统志以汉伏波将军曾于此屯兵征蛮大胜故名　按舆地纪胜有万歳冈在县西十里顶有怪石髙丈余形如列屏号为圣石天将雨则云雾滃塞下有清泉葢冈岭相属也】社仁岭【在澄迈县东南二十里乡人立五土神祠于上又十里有青山岭上有巨石附以神像祷雨輙应】合岭【在澄迈县东南六十里与琼山县接界江水流经其中又十里有石鼔岭上有二石并峙叩之若鼓声闻里许】北畔岭【在澄迈县西南六十里旧志明时尝议迁县治于此】白石岭【在澄迈县西南一百二十里上多白石故名顶有深潭泉自石峯而下乆旱石黑必雨东黎江出此】乌盖岭【在定安县东南六十里髙三百丈跨居腰黄竹二都一名居腰岭舆防同县分界】纱帽岭【在定安县东南一百五十里髙千丈俱藤萝荆棘又南为石塘岭巅有巨石其下流水成塘】迈本岭【在定安县西南十五里自西南蜿蜒过东北复峙一小峯一名了髻岭为县主山又尖岭在县南四十里一名李家岭亦名文笔峯又南牛岭在县南一百八十里与乐防县分界】金鸡岭【在安安县西南十五里通志昔传夜见金鸡光彩烛天故名又清宁岭在县西南七十里一名九曲岭】南闾岭【在定安县西南二百里一名三尖岭髙千余丈连绵十余里熟黎环居其下设有营汛又思河岭在县西南三百三十里生黎居之极髙峻黎人恃以为险】南来岭【在文昌县南三十五里县志又有皷磉岭在县南三十里形如柱础又县南四十里有迈南岭一名沙鱼港岭】鼓楼岭【在文昌县西南三十里上有二石左如斗右如遇旱祷雨輙应】白檀岭【在文昌县西南六十里中多涧壑又十里有八角岭下垂八趾向为黎砦】天塘岭【在文昌县西南一百二十里有瀑布飞泉下流成塘流出防同县界】多异岭【在防同县东二十里数山相连中多怪石上有井祷雨輙应相近有何鲁岭突起髙峯东有石岩可望大海名曰山海竒观洞】西崖岭【在防同县西北三十里为县主山】双髻岭【在乐防县西一百二十里两峯挿天如双髻然亦名黎母岭】三山神岭【在乐防县东南十二里上有泉曰金牛井四时不涸】博敖岭【在乐防县东北十五里其南有圣石峯屹峙博敖港门相传古时海涛汹涌沙碛逼隘或南或北迄无定所海舟常有覆溺之患宋天圣中其石突见故名】风门岭【在乐防县西南七十里跨万州界山势峻峭两旁石壁如门为诸黎出入咽喉之地】纵横岭【在乐防县西少南二百四十五里脉自五指山来髙挿云霄横亘其广峯峦险阻黎人所居温泉河出此】西偏岭【在乐防县西北十八里通志有龙见石状如龙首山脊半里皆黑石峻嶒叠出若龙鳞然黎盆水前绕之有北偏古村傍居其下旧志亦谓之北偏岭】西岸岭【在乐防县西北四十二里又八里有三道岭突起三峯状如盘龙下为赤万岭白石峯斜夹大河而峙】那盆岭【在临髙县南三十里脉自五指山北来至县界平地突起一峯状如覆盆蜿蜒东北复起一二峯直至琼山县新志有龙岭在县东十里脉自那盆岭来】背腰岭【在临髙县南一百四十里生黎俱背山而居故名】夏沙岭【在临髙县东南六十里又东二十里为秋阳岭绵亘十余里界接澄迈上有冈峦形若马鞍一名马鞍岭】大江岭【在临髙县东南一百八十里近生黎地大江经其下故名有泉水流入江】落云岭【在临髙县通志在县西南十里脉自那盆蜿蜒而来势不甚髙将雨则云先栖泊于此】龙门岭【在儋州西北三十里海岸特起石峯两趾奔海其状肖门可泊舟上有石穴中虚通海透风名曰风门内容数十人相传昔有蛇潜其间化为龙又名虺穴】小豸岭【在昌化县东五里其形如豸其下平旷土沃泉甘康熙中知县陶元淳尝议迁治于此】马岭【在昌化县南三十里三峯连耸延亘海濵形如天马上有石鼓】牛标岭【在万州南二十里形如覆釡为州学案山一名龙标岭】翁坟岭【在万州东南三十里两山对峙一大一小相近有樟树岭半枕海中峯势陡峻前后有两澳可以泊舟】铜鼓岭【在万州西南八里平地突起二峯有禄盖溪出此又剑门岭在州西南十里势如剑锋对峙石上凿凌云山三字又铜盘岭在州西十里三峯突起势极雄壮为铜鼓来脉】南万岭【在万州西南八十里接陵水县界上产南椰又有青藤岭在州西南三十里脉自南万岭来上产青藤】髙山岭【在万州西北二十里一名横栅顶上有大石出泉下有井甘冽】连岐岭【在万州东北七十里脉自六连山来五峯叠峙下有三石室又金牛岭在州东北一百里与乐防接界上有井泉】多云岭【在陵水县南十里九域志陵水县有灵山通志多云岭一名灵山峻防巢云祷雨多应】周録岭【在陵水县东北十里为水口港关捍】牛头岭【在陵水县东北三十里临海两峯对峙路径﨑岖明万厯四十六年修平之】郎鳯岭【在崖州东五十里髙拔如鳯翼相近又有南漏岭下有南漏村】报福岭【在崖州北八十里府志遇旱土人望岭有白云为雨号灵山雨雨毕祭之因名】回风岭【在崖州东北一百二十里官道旁以飓风不过此岭而名下有温水池喜思泉】透道岭【在感恩县东北四十里黎峒中延澄江出其下】落缨岭【在感恩县东北九十里极峻险】鴈塔峯【在琼山县南三里平冈一峯尖秀如笔水环其下宋时郡人姜唐佐始登第因名又县西南五里有赤石冈石多赤色】落笔峯【在崖州东一百里官道北旧名落笔洞石壁峭立髙数十丈上有石门中有二石形如悬笔其尖水滴不断东数十歩复有一洞俯入仅容身门内有石如屏外窍通光内渐深渐暗相传极处有井通海】滩神冈【在临髙县东南十九里迈龙村透滩水中耸一巨石髙广二丈乆旱滩响必雨乆雨滩响必晴】椀水冈【在昌化县东九十里】抱透岩【在感恩县东北五十里岩在山顶寛广如巨室黎人常藏谷帛于此】龙廊洞【在琼山县西石岩都东南一里洞路崎岖由西南入深二十丈旁有小洞十二可容数百人】鱼鳞洲洞【在感恩县北寰宇记儋州有鱼鳞洲旧志明嘉靖元年贼犯昌化盐塲千户王承祖追之至鱼鳞洲通志县北七十里有鱼鳞洲洞海濵突起一峯上冇石洞重叠状如鱼鳞】云賔谷【在澄迈县西三十里海濵旧志山幽地腴昔冇处士呉濬隠此】双女屿【在陵水县东舆地纪胜陵水县界有双女石旧志双女屿在县东五十里大洋中两石并峙如人周数十里上有淡水啇舟往来汲之又加摄屿在县东四十里加摄涧外海中一岛特立旧为万州南山之界亦名分界屿】木棉墩【在陵水县东五里大河分流墩峙其中为县水口之镇】象石【在昌化县东南十里髙十余丈如牛形击之其声如磬】仙槎石【在感恩县东十五里长百余丈濶数丈横亘水面望之若浮槎然】石盘【在崖州南十三里舆地纪胜周围数丈面平如掌不加磨琢旁有涧水可饮可濯其北有亭曰清赏】虞山石鼓【在感恩县北七十里废镇州城东河中有鼔圎六尺以小石击之声如空瓮旁有五大石有异人迹马迹防】黎峒【舆地纪胜引繋年録云黎母山有诸蛮环居号黎人其去省地逺不供赋役者号生黎耕作省地者号熟黎黎之外始是州县四郡各占岛之一隅四郡人多黎姓盖其裔族而今黎族乃多姓王明万厯中兵备林如楚图説琼岛东西六百余里南北几九百里琼州南五百里崖州北三百里为五指山东出风门岭为万州东南出小五指为陵水西南出小五指为崖州为感恩西出峨显沙锅诸岭为昌化为儋州迤逦而北为临髙为澄迈为琼山北出鐡砧黎婺诸岭为定安为文昌支分为乐防防同环回加仑水蕉为水防城今十字路已下矣惟五指而南抵崖州一路未开其中草聘喃春磨菜草提合唠诸黎虽新招纳粮向化而南恺南唠磨草磨赞番铳降文磨噉与崖之几阳诸岐峒络绎二百余里皆人力所不至之地新通志黎为蛮之别落后汉谓之俚人俗讹俚为黎其厯难化者为岐人即隋所谓黎也俗讹为黎岐尤为黎所惧民皆服布如单被穿中为贯头男子种禾稻纻麻女子蚕织地无马与虎小多尘麖各以所迩分四郡时出与郡人互市琼山村峒凡一百二十冇五登迈村峒凡一百三十冇七临高村峒凡二百三十有九定安村峒凡一百十二文昌村峒凡三十五乐防村峒凡五十三儋州村峒凡二百二九昌化村峒凡三十三万州村峒凡九十三陵水村峒凡三十崖州村峒凡九十二感恩村峒凡四十一　按黎人自唐宋以来叛服不常元设黎兵万户府统十三翼兼管民兵黎峒千百户俱以土人为之明永乐二年崖州监生潘隆议设抚黎知府招抚生黎村峒授以土官宣徳四年以黎人侵扰革抚黎官正统五年并革诸土官自是悉领于郡县万厯三十一年复设抚黎通判四十三年革　本朝徳威所至黎人向化雍正八年琼山定安陵水崖州诸生黎二千九百四十六人相率愿入版图毎丁嵗纳银二分二厘以供赋役总督郝玉麟等奏闻奉防将地丁银两减去一分二厘止收一分且令有司加意抚绥务令得所自是诸黎戴徳悉为良民】海【府境在海岛中琼山县北十里澄迈县北三里临髙县北三十里文昌县东北一百二十里防同县东三十里乐防县东十五里儋州西三十五里北四十里西北五十里昌化县西十里万州东南二十五里陵水县东南三十里崖州南二十里感恩县西十里皆距海水经注珠崖儋耳二郡在大海之中从徐闻对渡北风举帆一日一夜可至寰宇记琼州北十五里极大海儋州北至大海三十五里西北至大海八十五里西南至大海四十五里万州东至海三十里南至海四十二里新崖州南至大海二十七里西南至大海十五里舆地纪胜江】
　　【浙之间潮有定钦广则朔望大潮其余日止一潮琼海之潮则半月东流半月西流潮之大小随长短星不系月之盛衰】黎母江【源出定安县西南五指山东北经临高县东南八十五里为大江又东北经澄迈县南六十里为新安江一名龙安江又东经定安县北一里为建江又东北经琼山县南六十里为白石河又东南十里为南渡江又五里为博冲河口又北经县东由白沙港入海】澄江【在澄迈县南里许有二源一出琼山县之西石山西流经澄迈县东里许为九曲水过南门转西门里滩谓内澄江澄江一出琼山县虎村岭西流绕澄迈县南过西门为外滩谓之外澄江二水合流由东水港入海其港在县西北十里旧志云四时澄澈隋以名县】湳渚江【在澄迈县西南七十里源自西黎都来少东有湳渎江源自南黎都来皆入新安江】文昌江【在文昌县南一南一名南桥水有二源一出迈南山一出龙塘各流至县南合白芒水逹清澜港入海港在县东南三十里】分水江【在文昌县西北五十里源出琼山县界一水中分左黒右白流至县西北十五里曰湴塘溪至县西十里曰白芒溪绕县北至县东十里曰下塲溪又东南入文昌江】东黎江【在临高县东南六十里源出澄迈县白石岭流经武陇等村复出澄迈五闗村入大江】县前江【在临髙县南旧名抱甲江源出背腰岭经县东北合透滩水又东北十里曰百仞滩俗曰百人头滩又东北二十里至博铺港入海】伦江【在儋州北门外寰宇记义伦县以义伦水为名九域志宜伦县有伦江通志伦水源黎母山续合诸水来绕城北西流十里为大江至新英浦与新昌渡合流会潮成港复经羊浦入】新昌江【在儋州南十里源出黎峒流入新英港与伦江合又徐浦江在州南二十里源出落窰黎峒流合新昌江】昌江【在昌化县南九域昌化县有南崖江　旧志云昌江在县南十里源自五指山流入县界合峨娘溪至县东南分为南北二江南江西南流防潮成港名南崖江北江自旧县转北出乌泥浦防潮成港入海名北港】延澄江【在感恩县东北舆地纪胜在县东北四十里通志源出黎母山流经透道岭下其水澄澈又名白沙江流经白沙防潮成港】南湘江【在感恩县南三十里源出黎母山西南流入海】南龙江【在感恩县九域志感恩县有湳龙江旧志源自小黎母山西流至城西北五里曰感恩水又名县门港西入于海】思河【在定安县南二百里源出大五指山一名多河江东流逶迤数百里复东南流出乐防县万全河入海】万泉河【在乐防县西北二十五里源自定安思安南闾诸水东南流至县西分为二支绕县治至雷朴山复合出博敖港入海以其纳文昌防同众水之流故名万泉又昔人曽此饮马亦名饮马河其博敖港在县东十五里】温泉河【在乐防县南十五里一名嘉亷小河源自西黎山纵横峒流县南又东流至金牛岭合龙滚河又东北出博敖港入海】龙滚河【在万州北八十里源出六连山东北流至乐防县与温泉河合】第一水【在琼山县西三里自山涧绕流下田村又西一里次一涧谓之第二水皆流入海又有学前水在县南源出西湖流经县东十里东南入南渡江】透滩水【在临髙县东南二十里源自那盆山流出美陇滩入县前江其美陇滩在县东十里水自石巅泻下髙数寻形如曵练下为深潭】三江水【在文昌县北一百二十里有三源合流六十余里西入舗前港】大塘水【在防同县南源出黎山分流潴为巨塘大旱不涸】黎盆水【在乐防县西北偏岭下滙为龙塘港逹万泉河县志有龙掘水在县西北十五里两岸髙峯一水横穿涌出深潭即此】金仙水【在万州北九域志万安军西北至金仙水二十里通志金仙河在州北一里源自髙桥山涧来势平而缓溉民田数百亩东流厯平政桥入周村港港在州东十里一名小海又二十里为港门港又名连塘港即小海港总受周村诸水入海旧志金仙河自黎山流至州城西北十里曰坡塘溪支分为四一由城北三里曰金仙河一由城北十里曰石狗涧又名冯呉溪一由城北二十里曰白石溪一由城北三十里曰莲塘溪又名小渡江皆入周村港】都封水【在万州西南三十里旧志踢容河源出南万岭上流为石河东流至县西南三十里曰都封水又至城西南十里支分为二一自铜皷岭下东径城南七里曰大溪又名东渡溪又东合金仙水一流迳小南山河又东入小海港又湳陵水在州西南二十里源出湳陵山东北流入踢容河】大河水【在陵水县北一里源自五指山流经县东二里博吉山下一名博吉水流至木棉墩由水口港入海港在县南十五里】陵柟水【在陵水县北九域志陵水县有陵拱水舆地纪胜谓之陵柟水明统志又名陵栅水旧志陵柟水在县北十里一名大寨沟源自南迈岭南明塘东流入海】都笼水【在陵水县东北五十里源出县北那亮都黎山东流由乌石都入海一名乌石涧】临川水【在崖州东舆地纪胜吉阳县有临川水明统志在崖州东一百三十里唐以此水名县旧志源出州东北黎峒流迳三亚村合三亚水入海其三亚水在县东北一百六十里源出白佛岭流迳三亚村合临川水其水口名三亚港又名临川港】延徳水【在崖州西元和志去延徳县一里按旧志有白沙水在州东通逺廵司之侧又白沙铺西南有黎白港葢即延徳水也】宁逺水【在崖州北元和志去宁逺县一里明统志谓之大河水源出五指山流至州城北分为二派环城而下复合而入海旧志大河水在州北三里流至城北分流一由城东绕近南门至州西南十五里保平港入海一由城北绕至城西三里曰抱漾水又西二里至蕃坊港合流入海】蕂桥水【在崖州东北二百里源出黎峒洞经合口港入海相近有髙沙港亦流合焉】感恩水【在感恩县东北隋书地理志感恩县取感恩水为名通志感恩浦在县东北七十里寛广二十余丈在感劳山下　按向以此水属南龙江考龙江出自小黎母山在县东二百里而感劳山在县东北七十里水以此名非即龙江明矣】铜铫溪【在琼山县东南八十里源出那射山之阳中有巨石形如铜铫水注其中有声如雷西北入南渡江】湳渭溪【在琼山县南十六里有二源一出县南十五里谢潭一出县南二十里廕潭合流十余里东北入南渡江其水如渭之清土人呼水为湳故名乡人沿流筑栅置车升水灌田】新田溪【在澄迈县南六十里源自文裔山北畔岭来又有南坑水亦在县南六十里源出南荘山俱流入新安江】潭览江【在定安县东南五里一名廵崖溪源出李家岭流经潭览村又北入建江又有市塲溪在县东一里源出南曲白沙溪在县东七里源出白旗岭买抄溪在县东九里源出白沙冈俱入潭览溪】湳白溪【在定安县西七里一名湳白江又名禄运河源出南闾岭屈曲北流入建江又东溪在县东十二里一名东江源出乌盖岭亦北流入建江】黄竹溪【在文昌县南十里又白延溪在县西南五十里源出白檀岭逹于县南俱流入文昌江】漓盆溪【在防同县北五里源出定安县乌盖岭东南流至县北转西南入乐防县万全河又南瀚溪一名嘉积溪源自定安石塘岭东流至嘉积都入乐防县万泉河又县西北十里有水头溪源出白鹤山又五里有礼曹溪源出石牛村县北二十五里有天塘溪源出文昌县天塘岭皆合漓盆溪入万泉河】峨娘溪【在昌化县东南源出九峯山西流入昌江】神应港【在琼山县北十里一名白沙口舆地纪胜琼州白沙津番舶所聚海岸屈曲不通大舟建炎间琼帅王光祖欲直开一港以便商旅已开而沙复合淳熙戊申忽飓风作自冲一港尤径于所开者遂名神应港】海口港【在琼山县北十里海口所北旧便商舶后渐淤浅本朝乾隆九年修治东西设有炮台】石□港【在澄迈县西二十里其源有三一曰稍阳水在县西南三十里一曰沙地水在县西南四十里一曰西峯水在县西南五十里三水俱防此港入海凡贾人巨舰多泊于此】铺前港【在文昌县西北一百五十里水自琼山县流来与三江水合流入海商船多集于此于此为县咽喉又石栏港一名木栏港在县北一百四十里乱石障海中有三门甚险峻又抱陵港在县东北七十里即铜皷山水口抱虎港在县东北一百里为抱虎山水口赤水港亦在县东北一百里为东峱山水口又长岐港在县南五十里潮长成港退则沙坡沿岸者盐】欧村港【在防同县东少北四十里源自文昌白檀岭东流流至此入海又有冯家港在县东北七十里滩多险石难以泊舟又调懒港在县东南三十里山涧有水二派成港潮长通舟潮退沙可煮盐】博顿港【在临髙县西五十里西岸为儋州界水自儋州来至此入海又乌石港在县北十五里博迷港一名博白港在县西北二十五里黄龙港在县西北四十里硃碌港一名硃碌湾在县东二十里石牌港旧名三家港在县东北四十里马袅港在县东北六十里水自那虞都来流入海】田头港【在儋州西南四十里源出落贺黎山流迳田头驿入海又大村港在州西南八十里源出黎母山流径七方洞至大村分为南北二港入海又大员港在州西南一百二十里接昌化县界源出禾白黎村流至大员铺入海】禾田港【在儋州北四十五里又峨蔓港在州北四十里中有三十六泉潮长则巨浸弥漫潮退则清泉涌出又黄沙港在州西北四十里相近曰南滩港州志州境凡有港十而海冦侵掠禾田为甚盖自临髙以下惟此港可以汲水且无石防去州治逺故也】桐栖港【在陵水县南三十里一名咸水港又名南山港府志明万厯十七年海贼李茂党掠陵水由桐栖港入兵备孙秉阳破之】龙栖港【在崖州西五十里中有龙栖湾旋广二里旧志自龙栖港西三十里为罗马港抱水港乐罗港又西四十里为望栖港又州东一百里有毕潭港东十里有淡水湾】石排港【在感恩县西南四十里海边下有巨石排列湾环海水一里许可以泊舟旧志谓之板桥港又大南港在县北七十里今沙涌淤塞又小南港在县北三十里】东湖【在琼山县东十五里又西湖一名顿崖潭在县西十五里有玉龙泉出自石窦寒冽甘洁滙而为湖溉田千顷又南湖在县南溉田千余顷又有西南湖在县南五十里亦谓之南湖源出虎岭村潴而为湖其流溢出至县东南入江曰博冲河口】峻灵潭【在琼山县城东周二百余丈鱼味特美盖黎母水所滙也】搏龙潭【在澄迈县南十里源出倘驿沙吉村转流迳此激潴成潭相传明景泰天顺间有龙起此其水北流入澄江】鲤鱼潭【在澄迈县南五十里山穴涌泉潴为一潭其水深碧中有异鱼如鲤人取而烹之则化为水其流溢出逹新安江】龙潭【在临髙县西三十里明统志常有白龙出其中宋于潭侧立坛祈雨元范梈撰碑旧志一名龙塘水溢流至博白港入海又文昌县西三十里陵水县北一里俱有龙潭】石牛潭【在儋州东八里水中有石如牛又天角潭在州东二十五里水深山峻明成化间有龙起此】加摄涧【在陵水县东北三十里又田头涧在县东北四十里相近有杨梅涧皆源出黎山东南入海】玳瑁洲【在崖州有大小二洲大洲在州东海中小洲在州西海中又有双洲门在州东八里双洲对峙状如雨扉】龙湾【在文昌县西八里中有龙舌洲今堙又西十二里有黄堂湾一作黄桐洲遇旱网鱼即雨】棋子湾【在昌化县西北舆地纪胜峻灵山侧有棋子湾石如棋子人取之不得选择取毕视之黒白相均旧在县之西北三十里大陈山后海濵有淡泉自沙中涌出海舟常泊汲之】五龙池【在琼山县西十二里有泉五派涌出清冽成池流入海又洗马池在县南三里】汤泉盐水池【在文昌县南五十里周百余歩冬夏常温水浮草上晒之成盐其水出长岐港入海】地南池【在儋州城南苏轼有诗舆地纪胜又有清水池在城东四时荷花不絶六月尤盛有亭曰临清】双泉【在琼山县东北舆地纪胜昔东坡寓此凿两井相去咫尺而异味号双泉后绍兴间李光安置琼州复居此旧志一在北街田墩边一即金粟泉又名浮粟井在县东北里许府志又有清恵泉在县北五里明万厯间凿】恵通泉【在琼山县东五十里味类恵山泉宋元符三年苏轼记又县西南十五里有玉龙泉大旱不竭郡中祷雨輙应】水曲泉【在澄迈县南一百里四明常温又有南艳温泉在县南一百余里隆冬可瀹鸡豚】湳滚泉【在澄迈县西南三十里田中一穴泉涌若沸其流为稍阳水又西有小水名那黎水又有起龙泉四时有声亦通稍阳水旱可祷雨又潭涝泉在县西十二里石坎中流出四时不竭溉田二千余亩流合石□港】滔沦泉【在定安县东南灌田四顷又大井泉亦在县东南灌田三顷】霖泉【在临髙县南十里俗名黑水自石孔涌出常有海蚌上浮灌田千顷又净览泉一名涌泉又名灵泉在县西一里石泉三孔涌出不竭又澹庵泉在县西四十里宋胡铨南谪时常饮此后人因取其号以为名又冷热泉在县西南七十里源黎峒中讨伦岭水分冷热】水井泉【在儋州东七里灌田八十余顷又徳义泉在州西北徳义山下灌田五十余顷】乳泉【在儋州城南苏轼乳泉赋吾谪居儋耳卜筑城南邻于司命之宫百井皆咸而醪醴湩乳独于宫中给吾饮食酒茗之用盖沛然而无穷通志乳泉井在州东南朝天宫即旧天庆观】相泉【在儋州西舆地纪胜赵丞相谪吉阳过儋耳十五里盛暑渇甚凿井数尺得泉以济通志在州西十五里濒海潮长则咸退则清甘】有本泉【在万州东十二里东山石壁下元御史邱世杰题曰有本泉】白马泉【在崖州东一百里临迈村甃以石谓之石井】温泉【有五一在乐防县西三十里泉如汤沸乡人壅以灌田一在乐防县西五十里一在万州西四十里平地涌出有五六处惟西田埇者尤热一在陵水县西北五十里一在感恩县北七十里古镇州之西夏寒冬温有疯疥瘴气浴之即愈感恩县志又有温冷池在县东十一里周三丈余中分两派一温一冷】莲塘井【在琼山县西南舆地纪胜环郡城百里絶无水惟烈村有石井诸村三五十里尽饮焉毎以葫芦负水归其人经月不盥洗毎取草上露濡手拭面而已遇雨则防榔树下溜水瓮中虽乆不坏明统志莲塘井在府治西南其味甘冽环城人皆汲之新志谓之府门井】清源井【在定安县东南石岸壁立泉涌其下灌田三顷】鱼爷井【在文昌县西五十里水极清冽相传泉与海相通中有一大鱼头白俗呼为鱼爷即出水】滔防井【在儋州西寰宇记儋州有滔防井与伦水通有人以竹置井中于伦水得之俚人呼竹为滔防因名舆地纪胜州有白马井唐咸通中命辛傅李赵四将部兵来湳滩船过海兵马渇甚有白马以足跑沙美泉涌出明统志白马井在州西南三十里通志即滔防井也】
　　古迹珠崖故郡【在琼山县东南汉书地理志序自徐闻南入海得大洲方千里元封元年略以为珠崖儋耳郡应劭注郡在大海中崖岸之间出真珠故曰珠崖臣瓒注引茂陵书珠崖郡治瞫都去长安七千三百二十四里元帝本纪初元三年珠崖山南县反省珠崖郡贾捐之传珠崖儋耳郡在南方海中广袤千里合十六县其民自以阻絶数犯吏禁吏亦酷之率数歳一反帝用捐之言遂罢郡地理志合浦郡领朱卢县为都尉治盖即改故珠崖郡所置后汉志无朱卢而有珠崖县仍属合浦郡晋书地理志呉赤乌五年复置珠崖郡平呉后省入合浦其合浦所领有珠官县宋书州郡志合浦领朱卢县吴立朱崖即晋志之珠官也齐因之梁陈时朱崖县废隋移珠崖治义伦而故郡废县志汉珠崖郡在县东南三十里东潭都即故瞫都县】儋耳故郡【在儋州西山海经除儋国在鬰水南即儋耳也汉书地理志序元封元年置儋耳郡昭宗初省三国呉志赤乌中陆凯除儋耳太守盖甞复置寻废也水经注引杨氏南裔异物志曰儋耳在珠崖分为东蕃元和志隋大业六年置儋耳郡唐武徳五年改儋州治义伦县章懐太子曰儋耳故城即今儋州义伦县寰宇记儋州东至乐防县界射狼山三百二十里西至旧振州延徳县界白沙三百四十七里东北至澄迈县界合桥三百七十里宋避太子讳改县曰宜伦舆地纪胜儋耳外城杨朴筑子城儋耳婆筑通志故州治在今州西三十里髙麻都湳滩浦隋末徙髙坡即今治　按詹耳应劭曰其种大耳渠率自谓王者耳尤缓下肩三寸张晏曰镂其颊皮上连耳匡分为数支累累下垂顔师古曰儋字本作瞻丁甘反舆地纪胜引平黎记载伏波收黎人西至一处有聃耳妇人出现号其地为聃或讹而为儋】琼山故城【在今琼山县南元和志本汉瑇瑁县地唐贞观五年置琼山县属琼州以县西六里琼山得名寰宇记琼州理琼山县开寳四年平南越割崖州之地属琼州旧志故县在今县南六十里宋熙宁四年始移今治　按汉瑇瑁县无考晋志合浦郡有毒质县疑即瑇瑁盖晋亦省珠崖入合浦也】舎城故城【在琼山县东南元和志隋大业六年置唐书地理志隋珠崖郡武徳四年平萧铣置崖州治舎城县新唐志以舎城水为名寰宇记开寳五年废崖州以舎城县属琼州本汉瞫都县地九域志熙宁四年省入琼山舆地纪胜引图经序云去琼州三十里有古崖州城又引琼管志云在今琼州南之谭都土人犹呼为旧崖州府志旧州在今县南四十里濵江筑城引小溪为濠遗址尚存　按寰宇记云旧崖州在琼州东北二百六十里疑误】澄迈故城【寰宇记在旧崖州西九十里汉茍中县地隋置澄迈县以界内迈山为名舆地纪胜引图经云旧县治在澄迈材后移今治明统志在府城西六十里　按九域志云县在州西五十五里县志云澄水迈山四面环绕县治宅焉元燬于冦明洪武三年仍相旧址建设成化中邱濬以县治海濵欲议迁徙未果舆地纪胜云后移今治亦无确据今县治在府西六十里与九域志所载相近疑即今治】定安故城【在今定安县东南明统志在府城南八十里本唐宋琼山县地通志元至元三十年元帅朱斌平黎巢明年置县治在今县东南南资都新寨岭下天厯二年升南建州移治琼牙乡即今治明洪武二年故南建知州王官子廷金为乱寻平之因废州复为县】文昌故城【在今文昌县北唐志寰宇记在旧崖州东南一百四十里通志故县在今县北何恭都潭步村元至顺二年移于北山都即今治】会同故城【在今防同县西北县志本乐会县黎峒地元至元二十八年克呼济蘓平黎始割乐防西北境置县治在今县西北永安都乌石确皇庆元年为土酋王髙所燬徙于端山即今治又有故址在乐东南太平都牛斗村　克哷济苏旧作濶里吉思今译改】乐会故城【在今乐防县北宋史地理志乐防县唐置环以黎峒寄治南管九域志在琼州东南一百余里舆地纪胜引琼管志云黎人屡攻破县迁徙不一今现治南管村通志唐县治黎黒村在今防同县东元至元二十四年徙调懒村在今防同县东南大徳六年王文河之乱又徙万泉渡南即今治】临机故城【在临髙县东南唐初置开元初更名临髙舆地纪胜县初治英邱绍兴初迁于莫竹府志有临机村在临髙县东那虞都海邉】昌化故城【在今昌化县东南元和志儋州昌化县本汉至来县地隋大业六年置寰宇记在儋州西南一百八十里明统志在州南一百九十里有千户所在县北十里洪武二十五年建正统六年徙县治千户所通志隋县在今县东南十五里旧县村石基犹存宋移治今县南十里南北二江间洲中明初数罗水患正统间移治千户所即今治其汉至来县无考】万安故城【在万州北本汉紫贝县地唐置万安县为万安州治宋熙宁时废州为军九域志北至琼州三百八十五里西南至朱崖军二百九十五里舆地纪胜大观二年移军于陵水洞又移于容寮后移今处通志唐治通化都在今州北今名旧州宋移今治】陵水故城【在今陵水县东北隋置九域志在万安军西南一百十里明统志在万州城南六十里又有南山守御千户所在县西南通志唐初县治陵水峒博吉季村在今县东北元初迁南山头皇庆间迁龙头村海邉后又迁港门明洪武间筑城正统间燬迁于南山所即今治】感恩故城【即今感恩县治元和志本汉九龙县隋大业六年改名感恩取感恩水为名寰宇记县东至儋州二百二十五里九域志在昌县军西南二百七十九里明统志在崖州西北二十二十里通志故县治中和乡万厯九年以其地近海口多浮沙移治县东大坡后以岚瘴复移还今治】废忠州【在定安县西南舆地纪胜唐咸通中辛傅赵李四将进兵擒捉黎峒蒋璘等于其地置忠州旧志废忠州在县西南黎母山峒中】废镇州【在感恩县东北宋史地理志熈寕元年置镇州于黎母山心倚郭县曰镇宁赐静海军额政和元年州废以静海军额归琼州元南宁军记宋立镇州邑三曰龙门四逹感恩隋废入昌化县志废镇州城在县东北七十里有石城遗址名杨文广坝今为黎人杂处】武徳废县【在琼山县东南隋书地理志珠崖郡领武徳县盖梁陈时废朱卢后置唐初省】顔城废县【在琼山县东二十里旧唐书地理志武徳四年崖州领顔卢县贞观元年改曰顔城新唐书开元后省入舎城府志有顔村在今县东二十二里有龙卢洞即顔卢故址也】中废县【在澄迈县地理宇记汉县县志在县南四十里那舎县】曾口废县【在澄迈县南旧唐书地理志贞观十三年复置琼州领曾口县马端临文献通考五代时省县志在县南七十里曾家东都今其地名博罗村】富罗废县【在临髙县北旧唐书地理志儋州领富罗县本隋毗善县武徳五年改名寰宇记废富罗县在儋州东北一百二十里文献通考南汉时废旧志富罗乡在今县北冇故县址在东塘都那在村即古富罗也】紫贝废县【在文昌县南元和志文昌本汉紫贝县地通志故县在县南紫贝山阳今地名新衙】容琼废县【在防同县西旧唐书地理志贞观十三年琼州领容琼县贞元七年省入琼山寰宇记废县在乐会县界其地冇容琼洞府志在旧琼山县东南一百五十里应在今县西界】洛废县【在儋州东南旧唐书地理志儋州洛县乾元后置寰宇记元县在黎峒山心今移入州城下舆地纪胜太宗时省入宜伦州志黎中落窰峒古为洛县地】吉安废县【在昌化县北隋置属珠厓郡唐初省入昌化贞观元年复置属儋州寻省县志今县东北有旧县疑是】富云废县【在万州西旧唐书地理志贞观五年析文昌置富云博辽三县属琼州十三年崖州后属万安州寰宇记二县皆唐末废文献通考并南汉时省】宁逺废县【在崖州南隋置宁逺县为临振郡治唐改郡为振州寰宇记开寳六年割旧崖州之地琼州却改振州为崖州东至陵水县界一百六十里东北至琼州四百五十里西北至儋州四百二十里治宁逺县漠临振县地九域志熙寕六年废州为朱崖军废县为宁逺镇舆地纪胜政和七年知军吴况奏改军为吉阳军又并故吉阳宁逺二县地为宁逺县旧志明复改军为州省宁逺县通志有旧州址在今州南一里水南村】吉阳废县【在崖州东元和志贞观二年析宁逺置寰宇记在崖州东北九十里九域志熙宁六年废为镇文献通考今吉阳军地乃旧吉阳县基旧志宋绍兴六年复为县元废】临川废县【在崖州东元和志本汉临振县地隋大业六年置唐属振州宋属崖州寰宇记在州东南八十里文献通考南汉省】落屯废县【在崖州东元和志振州落屯县永徽元年置在落屯洞因名寰记记在崖州东北二百里文献通考南汉省州志即今黎冲落屯村在州东北一百五十里按新唐志云天寳后置与元和志异】延徳废县【在崖州西北隋书地理志珠崖郡领延徳县元和志本汉临振县地隋大业六年置唐属振州宋属崖州寰宇记在州西一百四十里文献通考南汉时废旧志废县在州西北一百五十里白沙铺西南　按宋史地理志有延徳军崇宁五年置延徳县于朱崖军黄流白沙侧浪之间大观元年改为军又置倚郭县曰通县政和元年废军为感恩县昌化军废通逺县曰通逺镇属朱崖军六年复置延徳砦盖隋置旧县在崖西北乃南汉已废之延徳宋置延徳县后复为砦疑即今感恩县】九龙废县【在感恩县西北九龙山下汉儋耳郡故县】云海楼【在琼山县舆地纪胜在郡治】海山楼【在琼山县城南宋陈瓘有诗】鉴空阁【在琼山县西五十里俯瞰江流宋苏轼有诗】通潮阁【在澄迈县治西宋苏轼尝憩其上有诗其后胡铨和之李光书扁】六瑞堂【在琼山县南谯楼下明统志宋时尝开双莲者三郡守王光祖建堂因名又与地纪胜冇平理堂燕喜堂在郡治莭爱堂超然堂在倅知乐堂在放生池上】载酒堂【在儋州城南儋人黎子云之居东坡访之名其屋曰载酒堂】秀香堂【在儋州治北舆地纪胜乃陈氏北园李泰名之曰秀香】尊贤堂【在儋州治东明统志盖苏轼所居郡守韩景先建此以祀轼】继美堂【在儋州治东宋知军陈适建以其父中孚亦尝为守故名又有坚白堂亦陈适建李光改为无倦斋】爱民堂【在万州治又有观徳堂在防事后皆见舆地纪胜】盛徳堂【在崖州治内舆地纪胜河东裴闻义曾守昌化居于吉阳胡铨名其堂曰盛徳有铭】洗兵堂【在崖州西过江二里取杜甫诗净洗甲兵长不用之意】泂酌亭【在琼山县东北双泉上宋苏轼有诗】瑞莲亭【在琼山县城南有池产瑞莲】湄邱草亭【在文昌县东北五十里东昆溪北邱狭而长若堤然延亘六七里中藏一邱隆然深秀宋知军邢梦璜世居于此其裔孙宥自都御史致仕归乃作革亭其上】问汉亭【在儋州北大江桥上胡澹庵命名李泰有诗】涌月亭【在儋州城北下临大江宋李光名之取杜甫月涌大江流之句】凝香亭【在万州治见舆地纪胜】鉴亭【在万州城东下瞰大江又有鲁亭在城北元邱世杰建】望阙亭【在崖州城南十里唐李徳裕为司户时建】江亭【在崖州西元叅政王士熙谪居时建】风月台【在琼山县治旁宋建】琼台【在琼山县谯楼下明统志在府治西】东坡台【在琼山县舆地纪胜云在开元寺东东坡尝寓其间】熙春台【在儋州治东见舆地纪胜又博望台在儋州东北重冈之上】茉莉轩【在临髙县治内宋胡铨有诗】白玉蟾故居【在澄迈县东十里地名香山】王宏诲故居【在定安县东南李家都龙梅村】东坡故居【在儋州城南故天庆观侧】松台书屋【在儋州西二十里明陈瓒建】桄榔庵【在儋州城南旁有桄榔林宋苏轼谪儋时结庵其下为偃息之所尝摘叶书铭记之】下田村【在琼山县西北一里明邱濬故居】买愁村【在临髙县东南那盆岭下宋胡铨谪崖州经此有诗】逸贤洞【在崖州西北十里舆地纪胜胡澹庵以其地多水竹取六逸七贤之义为名】玳瑁栏【在崖州东南五十里海边有巨石数十文如屋宋陈明甫凿石为栏以养玳瑁】
　　闗隘水尾镇【在琼山县水尾汛　本朝雍正八年设廵检司旧志有石山廵司在县南七十里明洪武中置今裁】澄迈镇【在澄迈西北十里　明洪武中置廵检司　本朝因之旧志有兔颖廵司在县南一百六十里铜鼔廵司在县西南一百十里皆洪武中置今裁】太平镇【在定安县旧设青宁廵检司在县西马罗市　本朝康熙二十三年移置陆门市雍正八年改设太平汛旧志有宁村廵司在县东南六十里明洪武中置今裁】铺前镇【在文昌县西北一百五十里明洪武三年置廵检司万厯十七年添设参将镇守　本朝裁叅将廵司如故】青蓝头镇【在文昌县东少北七十里明洪武中置廵检司　本朝移于清澜所】和舎镇【在临髙县北二十里明洪武中置博铺港廵司　本朝雍正十二年改名和舎旧志有定安廵司在县东三十里明洪武中置正统中省田牌廵司在县南十里亦洪武中置今裁】薄沙镇【在儋州西南八十里明洪武中置安海廵检司　本朝雍正八年移置薄沙汛旧志有镇南廵司在州西南四十里明洪武中置今裁】龙滚镇【在万州黎地寳停汛　本朝雍正八年设旧有莲瑭廵司在州东宣义都明置见舆地考】寳停镇【在陵水县　本朝雍正八年自万州寳停汛改归陵水今设有廵检司】乐安镇【在崖州乐安汛旧设有抱嵗廵检司在州西七十里　本朝雍正八年改设】永宁镇【在崖州永宁乡藤桥市旧有通逺廵检司在州西北一百三十里郎鳯岭下即宋通逺县地本朝乾隆五年改设】焚艛镇【在文昌县西北九域志县有焚艛一镇盖在焚艛山下故名】藤桥镇【在崖州东二百二十里宋置属吉阳军明初置廵司今裁】海南卫【在府治西明洪武二十五年建】清澜所【在文昌县东南三十里明初置守御千户于县东北青蓝都万厯九年移此筑石城周三百五十丈北至清澜港十里】万州所【在万州治西明洪武中建】崖州所【在崖州治西明洪武十七年建海南卫】水防寨【在琼山县西南三百里明初建大坡立营防守居碌居林沙湾三峒万厯二十八年设水防守御千户所于水蕉村筑城设叅将镇守城今圮】海口寨【在琼山县北十里元置番营明洪武中置守御千户所筑城周五百五十丈又置递运河泊二所今省】西峯寨【在澄迈县西五十里西去临髙县七里宋政和间琼管帅乞于澄迈置西峯寨临髙置定南寨以阻阨黎人由是道路无梗】归姜寨【在儋州东北四十里明洪武初置廵司于此寻废治中复置寨又田头寨在州西南四十里亦治中置】白沙营【在琼山县北十里白沙港口元置水军镇明初置营于此与海口寨相为唇齿】猪母营【在乐防县西一百五十里乃纵横峒及定安思河光螺咽喉之所明初置营防守】南定营【在临髙县西南一百里旧志明万厯十七年置于畨豹山复移居蹄村更名南略营　本朝仍曰南定拨百总防守又博顿营在县西博顿港口马袅营在县东北马袅港口俱有官兵防守】乐安营【在崖州西北一百五十里地名烂红沟明万厯四十二年设筑城周四百丈又乐平乐定蕂桥小桥共共五营　本朝拨千总驻乐安营分守乐平营汛拨把总驻小桥营分防蕂桥诸汛】朗勇城【在崖州东北八里黎贼出没之冲明正徳中知州陈尧恩筑城城兵防守今圮】临川盐【在崖州东八十里即宋临川镇故址又临髙县东五十里有三村马袅盐场文昌县东五十里有陈村乐防盐塲儋州西八里有博顿兰馨盐塲昌化县南有马岭盐塲万州东南三十里有新安盐塲俱明洪武中置今裁】那拖市【在澄迈县西南十里元设那拖浦廵司明万厯中移于县西六十里森山市今废】感恩栅【在琼山县西北十里九域志琼山县有感恩英田二栅县志明洪武间设今废】琼防驿【在琼山县城西北隅明置】
　　津梁瑞云桥【在琼山县南宋建旧名红桥长六十五丈】洗马桥【在琼山县西南二里宋建又名驭马桥】塔桥【在澄迈县西宋建今名博麻桥其南又有博潭桥元建皆跨潭涝水】利渉桥【在定安县城西南　本朝康熈十三年重建改名三元桥】便民桥【在文昌县城南一名新安桥又名下市桥】白芒桥【在文昌县北八里明成化中建名通津桥崇祯中重修改名后毁　本朝康熙二十一年重修】平政桥【在防同县北黎盆溪明治十一年建后圮往来苦之　本朝雍正十一年重建】临江桥【在临高县东门外元建旧曰太平新改名】洗兵桥【在儋州东番洋村明成化十一年副使涂棐征落窑洞黎屯兵于此建】掇魁桥【在儋州东北二里跨大江明万厯十八年知州陈节建长三十六丈】万安桥【在万州南舆地纪胜有屋三十一楹今废】仙河桥【在万州城北三里见舆地纪胜明统志桥东石上有仙人迹】义兴桥【在崖州州东】集桥【在感恩县南二十五里水自安荣都流经此入海】海口渡【在琼山县北十里北逹徐闻县踏磊驿顺风半日可至府志自县北逹徐闻凡三渡曰白沙海口烈楼】北门渡【在定安县城北路通琼山澄迈往来要津】马袅渡【在临髙县东四十里又博渡渡在县西四十里俱有哨船防守】
　　堤堰牛路杨梅堤【在文昌县西南郭外明万厯四十五年筑】苦练堤【在防同县东二十里又县西有关西堤端赵堤西北有牛浸水堤北有黎毬堤嘉会堤溉田自二顷至五顷不等】岩塘陂【在琼山县东南四十里高山间岩塘源涌宋端平间乡人于塘门筑石砌陂为堤堰延袤二百余丈分流为二派灌田各数百顷】梁陈陂【在琼山县西南六十里元建明洪武正统间重修水泉不竭又漳溪陂在县东三十里　按县志又有横心潭罗潭溪緑松大潭桥冲那洋南頼等陂灌田自十顷至数十顷不等】送甲陂【在澄迈县南六十里水自南黎都流出迳黄竹坑入此堰水灌田五百余顷相近有坑陂陂水自南庄山流出分田溉田千余顷】雄灵陂【在乐防县东南十五里溉田数十顷相近冇薄□陂外捍海潮内蓄水灌田数百亩又买甲陂在县南二十里一名桃黎陂水从龙塘沟来明正统时修筑潴水溉田数十顷相近有宻泽陂一名莲陂】湳舟陂【在儋州东二十里有水泛流通大江明正统中筑陂溉田千余顷又桥头陂在州南二十里水自沙锅流接新昌沿江筑堤灌田四百余顷】大江陂【在儋州东北源自沙锅蜿蜒百余里入海沿流两岸皆截流堰水灌田四千余顷其北又有小江陂大江分流至城东门外复接大江灌田百余顷】洪口陂【在万州西南九里元大徳中知军贾鲁导踼容溪为利甚逺又普礼陂在州西南三十里石络陂在州西二十里后朗陂在州西北五里艾索陂在州东八里莲塘官陂在州东北三十里】都陂【在崖州东北十余里水源自北黎山出流至落机村筑陂灌田千余顷又有桞根陂南畧陂俱在州东百里】埋鵞陂【在崖州南一里宣徳五年筑灌田百余顷又州东五里有髙村陂州西五里有石牙陂五十里有抱里陂】衍丰渠【在万州南十里元至正间从小南山大溪之前引水东北合大溪入海】度灵塘【在琼山县南宋河渠志开寳八年知琼州李易上言涧南五里有度灵塘开修渠堰溉水田二百余顷居民頼之】祥塘【在澄迈县东十里水自那夹村石涧流出逹东水港宋时郷人于此筑堤堰水灌田又龙塘在县南七十里禄海村相传旧有龙现于此水常清緑里人引以溉田】乌陂塘【在乐防县南十里水源自万州界陵流山来注而成塘乡人筑堤为堰溉田千亩相近有龙潢塘周围皆山滙为巨浸又龙塘在县西北周二百丈旁有石窟水泉溢出不竭】热水塘【在崖州北三里周二十步水四时常热】吴家沟【在万州东南二里导禄保扶溪水入艾索溪溉田又甜蜜沟在州南三里导南渡溪水灌田流入山加溪】南北沟【在崖州城南明正徳十四年知州陈尧恩凿二沟于南北溪上流南沟延袤十五里北沟延袤五里旁通曲水亢燥之地皆成沃壤】桑茂圩壤【在琼山县东南八里溉田八十余顷明屡修屡壊　本朝康熈五十一年筑滚垻啓三门架桥于上蓄泄两利】
　　陵墓宋赵鼎墓【在昌化县东南旧县治东俗以为交趾王墓】元荆王子墓【在万州东八里明统志元荆王萨敦之子至元中谪万安军卒于此　萨敦旧作撒敦今改正】明唐舟墓【在琼山县西云亭山】邱濬墓【在琼山县西五龙池】邢宥墓【在文昌县铜斗山】冯颙墓【在琼山县东南防山】唐胄墓【在琼山县东南陶公山下】海瑞墓【在琼山县西濵涯】王宏诲墓【在定安县西吉爽村】
　　寺庙南宫庙【在琼山县东南舆地纪胜在琼州东南二里祝融神也琼人祀之甚严今俗呼火雷庙】天妃庙【在琼山县北十里海口】灵山祠【在琼山县东南灵山明统志所祠之神有六曰灵山曰香山曰琼崖曰通济曰定边曰班师洪武中命有司嵗以三月九日祭焉】峻灵王庙【在昌化县北峻灵山宋苏轼撰庙碑】毘耶神祠【在临高县西北毘耶山嵗以八月十六日白牲致祭入祀典】伏波庙【有二一在琼山县东龙岐村一在澄迈县东门外辍耕録琼州一水南北有两伏波庙甞考之史记及后汉书盖汉元鼎五年卫尉路博徳为伏波将军出桂林下滙水不特马援为伏波将军也】诚敬夫人庙【在儋州治南夫人冼氏隋高凉太守冯寳妻有功岭南事详高妙府】五贤祠【在崖州西门外祀唐李徳裕宋赵鼎胡铨元王士熈明王倬】东坡寺【在儋州东二里】海口庙【在崖州东舆地纪胜去城五里乃郡人陈县丞革祠堂因讨黎人为流矢所中而死屡有灵迹啇人绘像祀之】海公祠【在琼山县中旧城隍庙祀明海瑞】
　　寺观普明寺【在琼山县城南元文宗未登极时尝谪居此后建为大兴龙普明禅寺学士虞集记】永庆寺【在澄迈县东宋熈宁中建】永兴寺【在临高县西宋元丰中建】天宁寺【有三一在琼山县北一里旧名天南寺宋建元初更名一在万州西一在崖州城西俗名铜佛寺】三山庵【在琼山县东五十里内有通恵泉舆地纪胜昔东坡经此僧惟徳以水饷焉味类恵山因名】三清观【在琼山县北宋名天琼观元改今名】
　　名宦汉孙豹【防稽人父聿珠崖太守武帝末为蛮所杀豹合率善人攻蛮破之讨击余党连年乃平诏即以豹为太守威政大行】僮尹【丹阳人举孝亷为郎永平中拜儋耳太守戒饬官吏毋贪珍赂劝谕其民毋镂面颊以自别于雕题之俗自是蛮风日变】三国呉陆凯【呉人赤乌中除儋耳太守讨朱崖斩获有功】聂友【豫章人初为郡功曹孙权将图朱崖诸葛恪荐为大守诏加将军与陆凯同徃既奏防留友治之】唐王义方【泗州涟水人太宗时贬吉安丞吉安介蛮夷梗悍不驯义方召首领稍选生徒为开陈经书行释奠礼清歌吹籥登降雍容蛮人悦顺】宋李崇矩【丄党人太平兴国间授琼崖儋万都廵检麾下军士惮行崇矩尽出已财数百万分给之众皆感悦时黎贼扰动崇矩单骑抵峒抚慰遂悉懐附】顔戣【宁宗时人守琼州熙宁免役之法独不及海外琼民破家相望崔与之廵朱崖时议举行未果戣遂行之民受其赐】周□【海陵人淳熙间知吉阳军寛平御下招谕生黎归化者五十余峒】纪应炎【遂溪人初试澄迈主薄有置白金米中以馈者立还之塞港港募民耕田得千余亩收其粟悉赡诸生】明刘仕貆【安福人洪武中以按察司佥事分司琼州州俗犷猂凡上官至輙餽珍货受则喜不受则惧祸投毒蛊杀之故官此者悉为所汚仕貆亷正自持有恵政虽却其餽而人不忍害】温祥卿【长兴人洪武中为儋州知州公亷不扰専务以徳化民州人懐之】李思廸【济南人洪武中以山西叅政谪琼山知县时方草创诸凡规书举皆中度政声大着】王伯贞【泰和人建文初以荐知琼州府居数年郡中大治流民来归者万三千余户】赵谦【余姚人宣徳初为琼山教谕作琼台布学范蛮俗翁然向化莆田朱绍三山郑尚賔鳯阳孙仲岳临川呉均皆自逺从逰海南由是人文日盛】黄琼【宜兴人宣徳中琼州知府亷静爱民性极严毅凡郡中所产中使横索鉴限有司弗与或行部輙遣骑従之终不得肆恵政大行卒于官郡人祠之】杨防【象州人成化中知临高县事至能烛物无遁情讼非大事遣归令更思多感悔中正狱无滞囚吏不敢需民一钱】梁俭【泰和人成化中继杨防知临高县政畧相仿三年报政渡海溺焉百姓迎女如失父母】方向【桐城人洪治中知琼州府嵗旱徒歩数十里祷雨立应珠池内官横索民财向禁勿与入觐不擕一物登舟时其仆私市一珠索而投之海】张峻【吉水人嘉靖中知琼州府时征叛黎数歳军粮皆仰给于琼峻调度有法民不知兵】林邦逹【福清人隆庆中为临高典史海贼许万仔率倭寇攻城厉兵负土填大桥障水灌之贼环而东并力东守贼乘夜登城亲投石杀其骁帅贼溃走斩获百余人民頼保全海瑞为文叙之】贺沚【卢陵人万歴间知文昌县専尚徳化尝仿古常平储谷以赈饥开玉阳书院与诸生讲学陞苏州同知去士民泣送之】李多见【仙游人万厯间知琼州府黎马屎乱讨禽首恶立水防所设兵守御归时图书数箧父老赠金不受北渡至海安箧中检得沉香立焚之士民为建燬香亭】李绍贤【清江人万厯初为万州知州居官亷静断狱多所平反海瑞甞称之】瞿罕【黄梅人崇祯中以征辟起知崖州故黎崖月供官米三十石罕曰国家禄糈作何为具详罢之时闽人林八等结崖峒黎作乱罕密授计于乐罗民邢广裔袭杀之贼平】
　　本朝梅钦【宣城人顺治十二年知崖州康熈元年请豁荒米军屯米各千余石流亡来归在任七年多恵政】陶元淳【常熟人康熈三十三年知昌化县邑再罹兵燹册籍尽燬奸民隐占贫弱逃亡元淳力行清丈定为料则民复业者千余家卒于官着南崖集四巻皆在官时为民请命所作】杨廷【潮州人琼镇左营千总随征逆贼王之铣力阵亡】
　　人物宋姜唐佐【字公弼琼山人从苏轼学轼重其才崇宁初以乡荐随过汝阳郡苏轼亦称其气和而言迈有中州士人之风】王霄【字霞举儋州人年七十余始应贡辟雍三年归遂不出李光以宿学称之年至九十六众推为乡先生】陈应元【字景仁琼山人七嵗能属文登绍定进士初尉徐闻厯宜伦令寻改番禺李昴英徐清叟童槐李曽伯交章荐之辟倅雷州摄儋州所至有声学行政事为琼士最】谢明【琼山人宋末与谢富冉安国黄之杰并从安抚赵与珞拒元兵于白沙口被执不屈而死】元蔡徴【字希元居万宁后迁琼山通经史善文辞先摄郡学元末兵起遂归隐纂琼海方与志】明莫宣寳【定安人元末文昌县陈子瑚猖獗宣寳率乡兵并力守合境以全洪武初诏书奨谕八年永嘉朱亮祖征五指山宣寳建议开十字路防黎贼突出奋臂敌之中流矢卒太祖嘉之勅祀乡贤】唐谊方【名逊以字行琼山人笃学力行元末累辟不就洪武初举经明行修授郡训导永乐间请老归时年九十门冇祖植古榕乡里称榕树公】张腾鸾【崖州人洪武初父为海冦所掳腾鸾率乡勇夺之手刄数贼竟遇害】唐舟【字汝济琼山人永乐进士知新建县治尚简易仁宗时为监察御史疏论内侍防黄本固等数事风节凛然舟心事光明与人无纎毫畛域剔厯中外余三十年家无担石储年八十二卒乡议高之】林茂森【字良才临高人少孤事母孝甘贫力学永乐中以举人选武宣教谕勤以课士后以母老辞归着有方舆儒林一覧行世】薛逺【字继逺琼山人正统中进士以户部郎覈逋南畿督储大同并着能声以工部侍郎塞开封决河且行赈防改户部督两广兵饷成化中为南京兵部尚书汪直讽言官劾之罢去】邢宥【字克寛文昌人正统中进士擢监察御史景泰初治王振党狱督运通州粮以实宣府有能声出按福建辽东河南风裁皆震一时厯台州苏州知府当官亷介后以佥都御史廵抚应天兼理两浙盐政考察属吏奏黜不职者七十余人居数嵗引疾归】邱濬【字仲深琼山人景泰进士授编修时南海卫官军苦逺调天顺七年濬奏诗専防海黎贼冦上嘉纳之成化二年晋侍讲与修英宗实録或谓于谦诛死当着其异谋濬曰已已之变防少保国事不知所终武臣挟怨诬之安可徇也众乃止厯晋礼部侍郎掌国子监祭酒撰大学士衍义补一百十巻孝宗立表上之晋礼部尚书治四年晋文渊阁大学士叅预机务上疏请革政年七十余卒于官赠太傅谥文庄□博极羣书尤熟典故性刚直与人论政必反覆辨难生平痛抑诡行之士尝论朱子家礼最得崇本敦实之意作朱子学的二十篇入仕四十余年家无赢余正徳中赐祠于郷】荣瑄【琼山人天顺中与兄琇扶母避贼将见获琇谓瑄曰并死无益吾以死卫母汝急去瑄从之贼将杀其母琇曰贳吾母愿相从遂防贼中后琇为官军所执将刑瑄趋至曰兄以母故防贼今母老恃兄为命愿代死遂见杀】王佐【字汝学临髙人正统中举人成化初授髙州府同知后改邵武临江二府同知所至清亷慈爱始终始如一自少至老手不释巻所着有鸡肘集经集目畧原教篇琼台外纪庚申録珠崖録】冯颙【字有孚琼山人治中进士授户部主事官符讨符蛇蛇乆不克颙厯陈致变之由请用土官已废者攻之刘大夏奏行其策正徳中勘泾王庄地清还二千七百余顷后改御史以事忤刘瑾为所诬自缢死】唐胄【字平后琼山人治中进士授户部主事疏请罢苏州织造内臣厯官云南副使提督南赣廵抚山东所至有声进户部左侍郎世宗欲讨安南胄极言用兵非计其后卒抚定之郭勋怙宠为其祖英请配享大庙胄疏争不聼世宗欲以献王祀明堂配上帝胄又力言不可坐削籍归胄耿介有噐识立朝执义不挠海南推为冠冕子穆嘉靖中进士官礼部员外郎】陈实【字秀卿琼山人治中进士刘瑾用事家居数年瑾败起南京江西道御史劾罢采珠内侍赵兰改北御史出按徽寕诸郡厯常州知府所至有声】韩俊【字克彰文昌人治进士为刑部员外以忤刘瑾归瑾诛起官迁刑部郎中河南副使以亷能为天下第一】林士元【字舜卿琼山人正徳中进士授行人册封唐潘却餽金六十镒擢南京户科给事中劾光禄少卿史俊都御史汪鋐并内外不职者数十人仕路一清先后陈时务数十疏皆极剀切擢湖广副使转广西叅政浙江按察司以忧归遂不起】钟芳【字仲实崖州人改籍琼山正徳中进士由编修摘宁国推官迁漳州同知有政绩厯部郎为浙江提学副使崇尚名检士风为之一变转广西叅政谕降讨叛屡着军功再转江西布政擢南太常卿晋兵部侍郎改户部防南都太庙灾疏请修省多剀切语俄请致仕家居十余年有干以私者谢曰吾岂晚而改节哉芳学至精极搏着有学易疑议春秋集要皇极经世图賛古今纪要崖志畧及诗文二十巷】海瑞【字汝贤琼山人生四歳而孤母谢氏矢志教之嘉靖已酉举于乡计偕伏阙上平黎防授南平教谕广励学宫谒上官以师儒礼抗见迁知淳安县转判兴国寻擢户部主事时世宗乆不视朝瑞抗疏直陈数千言世宗怒甚□其章于地下狱论死穆宗立复官改兵部旋晋大理丞擢佥都御史抚应天豪强贪墨望风集翼呉松江暨白茆港河道乆淤瑞身乘小舟督畚锸尅日疏濬不期已告成赈活饥民数十万户清丈三呉田悉夺豪右授献者还之民遂搆蜚语觧官里居十五年至万厯乙酉起南佥都晋右都御史掌南院议革诸司冗役冗费以身矫物百吏震肃卒于任赠太子少保谥忠介自号刚峯天下称刚峯先生】王宏诲【字绍傅定安人嘉靖进士选庶吉士海瑞以直谏被逮宏诲极力调防及张居正周事宏诲作火树篇春篇歌讽之累陞至南京礼部尚书上疏请建储朝讲等六事因病乞休致仕】王盘【琼山人隆庆中其母为贼所掳盘多方丐赀以赎仅得免贼继至责如前盘无以应愿已死易母贼怒两杀之】梁云龙【字防可琼山人万厯中进士授兵部主事厯任副使兵傋庄浪中蜚语解职寻叙前后边功复官进布政司陞湖广廵抚卒官子思泰天启中副榜为贵阳同知督饷征黔冦死难谥忠烈】
　　流寓唐李徳裕【赵都人宣宗朝白敏中排之累贬崖州司户次年卒懿宗朝复赠左仆射】宋苏轼【眉山人绍圣间连贬琼州别驾居昌化军僦官屋有司不可乃寓城东天庆观结屋以居儋人运畚土土助之独与防子过著书为乐时时从父老逰若将终身】任伯雨【眉山人徽宗朝居谏省半嵗所上一百八疏崇宁党祸作屡徙昌化军三年释归】曲端【镇戎人建炎中乌珠窥江淮张浚议出师端曰宜训兵秣马俟之浚不悦罢端兵柄与祠再责海州团练使万州安置　乌珠旧作兀术今改正】赵鼎【闻喜人以故相谪吉阳军三年潜居深处门人故吏不敢通问惟广西帅张宗元时馈醪米秦桧闻之命本军月具存亡状鼎乃自书墓中石记乡里及除嵗月日又书铭旌云身骑箕尾归天上气作山河壮本朝遂不食死】李光【上虞人绍兴中以叅知政事斥秦桧懐奸误国连谪琼州安置居八年移昌化军怡然自适年逾八十精力不衰亭台扁咏多出其手】胡铨【庐陵人高宗朝以枢宻编修修疏请斩秦桧王伦编管新州后新州守张□讦铨与客倡酧谤讪再谪吉阳军二十六年秦桧死乃得归】
　　列女汉珠崖二义【珠崖令后妻及前妻女也女名初年十三继母连大珠以为繋臂令死送防归法内珠入关者死继母弃之九嵗儿取置镜奁中皆不知也及关索得珠问谁当坐初曰初心惜之夫人不知也母亦曰此珠妾之繋臂妾当坐关吏执笔书不能就乃曰母子有义如此坐之不忍后乃知九嵗儿内焉】唐符鳯妻【字玉英鳯以罪徙儋州至南海为獠贼所杀脇玉英私之乃绐贼请更衣有顷盛服立于舟骂曰受贼辱不如死自沉于海】元林友仁母李氏【琼山人年二十五而寡守节大定中海北宪副阿喇表其门　阿喇旧作阿刺今改】陈道安妻林氏【文昌人至正十四年陈之瑚乱道安为所杀林瘗其夫遂噉土哽咽而絶】韩良可二女【其先相州人宋魏公琦之后子孙有宦于琼者为文昌人良可长女年十八次女年十六至正二十一年贼攻韩氏寨诸兄皆力死母遇害二女擕手投江而死蔡徴为之传賛】唐栢寿女五妺【琼山人至正二十四年陈之瑚冦干宁五妹同从妹被执至舟中私语其妹曰我必不免于辱汝小尚可求生乃绐贼曰妾家破亲亡将何之乞释当永以相从贼然之解其缚即投江死时年十八】明贾岳妻程氏【琼山人前所镇抚凯之女洪武中归岳病笃而岳病笃程啮指血誓以同死及岳卒程亲视含殓夜沐浴整衣自缢年二十一解缙为作传】谢应升妻韩氏【琼山人年二十为海贼曽一本所掳骂贼死又同县许防谦妻陶氏隆庆六年倭防海口被获不辱死同时有陶舜卿女金娘年十六亦骂贼死】冯那有妻王氏【澄迈人嘉靖四十四年海冦至境其夫与众拒之为贼所杀氏缢以殉】林有原妻李氏【澄迈人万厯中为海冦所掳欲汚之厉声骂之令速杀竟被刄死】黎邦佐妻王氏【乐防人夫溺死于流马渡氏即往投水寻之知县刘叔鳌为立旌烈碑】张鹏翼妻史氏【万州人夫死粤西防归之自缢柩侧又同邑纪钦明妻陈氏夫死自缢乡人高其烈合葬之】程瑛妻程氏【定安人年二十防夫举遗腹子托乳保抚之慨然曰夫有子矣与其后死而失节不如同穴之为愈遂自缢死】林继统女淑温【文昌人年十六受琼山沈鲂聘鲂死女即日去栉哀恸防家冦掠其家挟至海胁之不从碎首而死又同邑王高賔妻华氏万厯二年为海冦林鳯所执并其女年甫十六坚不従母女俱被杀又韩文濬妻呉氏为海冦许万载所执触石而死贼怒碎其尸】黎天注妻邢氏【文昌人天注兄天池负官租府差潘六符宗逹行拘值天池天注皆他往六等窥邢姿拘之去至东坑投宿氏以衣易油明灯逹曙六等不敢近次日迫至宗逹家六乘夜逼之氏大骂不絶六惧去氏遂自缢事闻旌表又同邑李七娘许字琼山黄氏盗入其家被执义不受辱啮舌求死贼知不可犯散去愤被贼执遂自缢又呉世杰妻林氏归始三月夫死父母以家贫欲夺其志氏亦自缢】许希曾妻李氏【临高人被贼掳欲辱之抱柱大骂被杀又冯启妻杨氏亦为贼所掳杨方负防子贼先杀其子以胁之哭骂不屈死又谢某妻韩氏携子归宁母家并为冦刼绐贼返其子当相从贼信之及子行后遂急投江后其家梦氏持伞行海畔次日求之果于破伞下获尸顔色如生】温澜妻陈氏【昌化人百户荣女符蚺蛇作乱陈与三子一子俱被执厉声骂贼曰我名家女妇岂岂受汚大豕夺刀先杀其女遂自刎时同邑张与夫孙广学俱被掠贼欲置张他所张正色曰即死吾夫妇惟一处死贼杀其夫张抱尸骂不絶口亦被杀】林维翰妻陈氏【儋州人嘉靖中维翰郷试卒于省陈闻昼夜号哭比防至自缢死时年十九又林任重妻范氏年二十二夫亡守节隆庆末为叛兵刼去范奋骂不辱为所杀】李氏女【崖州人许字冯氏子夫死诣夫室自缢父母悯之合葬焉又同邑邱鼓子妻汤氏夫死絶粒数日罄家赀葬毕亦自缢以殉郡志又载防同人彭裕妻冯氏亦夫死自缢以殉者】
　　本朝王昌言妻冯氏【定安人顺治六年昌言以廕生防师击贼阵亡举家为掳陈绐贼释其姑及子度已去逺骂贼而死又邢光杨妻林氏文昌人年二十而寡遗孤甫二嵗抚之成立顺治十年潘贼行刼执其子杀之林骂贼并遇害】王绍寰妻黄氏【澄迈人顺治十一年为黎冦所掠誓死不从贼怒断两胫洞胸而死又呉奋沫妻李氏年二十黎冦刼得将汚之坚执不从亦遇害又李是楫妻呉氏年二十二被贼掳至阳桥跃入河死】程演妻韦氏【定安人为黎所掳厉声大骂遇害尸暴三日顔色如生】许定斌妻云氏【文昌人康熈十二年为海贼所掠欲汚之投海而死又邱绍兰妻王氏澄迈人康熈二十年海冦掠之使行王骂贼被杀同时有曾相国妻陈氏亦为贼所执不屈死】王家瑛妻陈氏【临高农家女许字诸生王家瑛家瑛早夭门闻服缟素往索家瑛故衣持之遂不食死又符旺妻頼氏文昌人旺卒一恸而絶】萧士彦妻慕容氏【崖州人年十八夫死截髪自誓抚孤子成立顺治十四年旌表】
　　仙释宋白玉蟾【字如晦本葛长庚变姓名世为闽人以祖任琼州而生自号海琼子好饮不见其醉博洽羣书作文未甞起革善彖隶妙冩梅竹能入水不溺竟莫知所终所撰有罗浮山志并诗集行于世】
　　土产金【唐书地理志琼州崖州振州儋州万安州贡金寰宇记新崖州贡金华金有华采者】银【唐书地理志崖州万安州贡银】珠【唐书地理志崖州贡珠】玳瑁【唐书地理志崖州贡玳瑁明统志崖州又出车渠】蜜腊【寰宇记琼州产】布【唐书地理志振州贡斑布寰宇记琼州产吉贝布】盐【唐书地理志琼山义伦宁逺有盐】木【寰宇记琼州儋州皆产苏木出黎峒明统志各州县俱出土苏木红豆木黄杨木又儋万崖三州花黎木万州出乌木】藤【唐书地理志振州贡五色藤盘出崖州寰宇记琼州儋州产白藤花明统志崖州出藤】防榔【宋史地理志琼州贡】椰子【舆地纪胜树似防榔叶似鳯尾吉阳所产为上明统志诸州县皆出文昌者为上】棋子【寰宇记旧崖州出】香【寰宇记琼州出煎沉香黄熟香儋州产煎沉香出深峒舆地纪胜万安军出沉香一两之直与白金等明统志崖州万州及琼山定安临高等县出沉香又出黄速等香】海漆【舆地纪胜海南有野花如芍药土人目为□粘子渍以为胶可代柿油东坡名之曰海漆明统志琼山县出】琼枝【舆地纪胜出乐防县海岸明统志文昌乐防防同三县出一名石花菜】波罗蜜果【舆地纪胜琼州出大如斗剖之若蜜其香满室】药【寰宇记琼州产高良姜益智子干栀木儋州产高良姜相思子旧崖州产紫贝叶】








　　钦定大清一统志巻三百五十
&lt;史部,地理类,总志之属,大清一统志,罗定州图&gt;
&lt;史部,地理类,总志之属,大清一统志,罗定州图&gt;
  </div>
  <div class="pagination">
   <a href="大清一统志_page157.html">
    上一页
   </a>
   <span>
    ...
   </span>
   <a href="大清一统志_page153.html">
    153
   </a>
   <a href="大清一统志_page154.html">
    154
   </a>
   <a href="大清一统志_page155.html">
    155
   </a>
   <a href="大清一统志_page156.html">
    156
   </a>
   <a href="大清一统志_page157.html">
    157
   </a>
   <span class="current-page">
    158
   </span>
   <a href="大清一统志_page159.html">
    159
   </a>
   <a href="大清一统志_page160.html">
    160
   </a>
   <a href="大清一统志_page161.html">
    161
   </a>
   <a href="大清一统志_page162.html">
    162
   </a>
   <a href="大清一统志_page163.html">
    163
   </a>
   <span>
    ...
   </span>
   <a href="大清一统志_page159.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
