<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 688 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 688 页/共 698 页</h1>
    <div class="content">教宗主其传盖第八代自第五代入元朝皆赐号真人其四代宜追赐称号如全真氏故事制可赠其 
始祖曰无忧普济真人第二代曰大通演教真人第三代曰冲虚静照真人第四代曰体玄妙行真人 
同上増元王之纲创建天宝宫碑略圣天子践阼之初诏赠大道四代祖师雅号元贞改元其嗣教崇 
玄广化真人岳德文请于翰林学士李谦文诸翠琰而天宝兴建之由未有纪述二年夏德文复请记 
于余按大道之教发源于无忧普济真人刘君而大通演教陈君继之大通传之冲虚静照张君静照 
传之体元妙行毛君无忧之厌世也谓门弟子曰后五十年吾复来此及期而太玄郦君方嗣体玄法 
识者谓无忧后身也自是其教日盛宪宗即位之四年特降玺书赐名真大道中宫赐之冠服主教三 
纪传之通玄孙君通玄传之颐真李君崇玄接武于颐真其为代凡八初太玄之主法席也岁在丁亥 
冲虚高弟刘希祥等市燕故都开阳里废宇为焚修之所为殿为门像设俨然至元八年通元于琳宅 
之左创立殿五楹而又建层坛于中央敞三门于离位十年勅赐宫额曰天宝同上补马祖常祠星天 
宝宫作教命司诸席元辰集醮筵星君符介寿岁纪辑安躔炬焰天无夜熏焚树有烟音如缑岭上拜 
似竹宫前蘂笈祥延世飙轮俨御仙日余青炜接宿耀罽坛连象纬昭重润齐明祝大年步虚垂佩响 
奠币织文鲜诚感将馨祀神娱乐鼓渊藩厘归帝胄孚佑播农田石田集补袁桷次韵马伯庸过天宝 
宫作松暝碧云深鹤归人倦寻朝回香满室祠罢月生襟白鸟分山影黄鹂啭树阴小溪流不歇鸣咽 
似鸣琴清容居士集原都城南有道者居松鹤堂暇日同东平王继学为避暑之游因作聨句石田集 
原马祖常王继学松鹤堂聫句偃云耸层霄惊露落古雪虬枝喜垂涧鹭羽陋呜垤蟠石千岁苓顶朱 
百龄血胎禽哺春巢乳脂凝冱节舞盖竽籁喧啄粒苔藓啮玄玉熏麝煤碧胫隘鸡桀陟岳秦爵崇授 
甲卫轩劣沐髪豹雾深引吭凤竹裂风驭八极小河舟三翼拙鲁缟曵 褷夏社挺嶻嶭任重明堂材言 
归华表别拳缩包胥立坚刚伯夷烈延世饵芳液顾步　高洁作室擅兹美观物入独阅誓将束囊书 
从尔解佩玦同上増玉清观在黄土坡南尽头元一统志臣等谨按黄土坡无考后条朱彝尊原书载 
赵复玉清观碑略称观在甘泉坊按析津志有东甘泉坊西甘泉坊亦未详为何地也原赵复燕京玉 


清观碑略甘泉坊有东岳行祠燕有隠君子马天麟斥地数亩薙草除秽售材陶甓创建玉清观正殿 
四楹立元始像斋堂寝室庖湢蔬井经理备具罔有阙遗甘水仙源录朱彛尊原按元混一方舆胜览 
所载尚有崇天寿圣寿阳高真延祥长生神保元禧丹阳太清洞神时旸清微东华十四道观増长生 
观长春邱仙翁门弟崇德宋真人所创建在旧都丰宜关有崇德祠堂记长春宫元学讲经宣义大师 
史志经撰元一统志増长春宫之南有观曰元禧昔开远坊李忠道者尝建长春真人堂于此以奉香 
火甲午夏忠道以地归之真常李公乙未秋道众云集观始创建真常公名以玄禧北平王粹记其本 
末云同上增丹阳观全真道士通元子刘君所建也通元子年二十余辟王府参谋委任近宻一日散 
财弃妻子修全真教所交游达官贵人竞施财物助之买地致材以建此观至元十六年冬翰林学士 
王盘撰记同上増洞神观在旧城有虚舟老人太原李鼎所撰记葆光大师谷神子所创建也葆光先 
就云中拜长春为师傅法于圆明普照崇德宋真人其道行皆见于记至元十二年提点洞神观事王 
志谦立石同上増清微观在甄乐院东同上臣等谨按朱彛尊原按所引十四道观惟长生元禧丹阳 
洞神清微五观见元一统志余俱不载更无可考矣原正德四年二月以朝阳关外猫竹厂地给付大 
德元明宫初刘瑾奏请于朝阳关外作宫奉北极元帝祝延圣寿上既赐之额而瑾复请猫竹厂空地 
以赡香火上复许之命工部为之履亩定界所谓猫竹厂者工部亦无册籍可考军民庐于其内因而 
开种遂为己业或从便营葬无虑千家皆责令改迁力能迁者无几余皆发毁暴露寃号之声沸于郊 
外明武宗实录朱彝尊原按元明宫在朝阳关外新城筑后其在城内城外父老无能言之者故附于 
此原刘瑾既诛工部请以所占猫竹厂地并吞并民间房屋坟墓查还给主厂仍还本部堆放竹木明 
武宗实录原正德十六年八月工部左侍郎赵璜言刘瑾营造元明宫侵发居民田冢甚多瑾既伏诛 
当遂还主乃为奸臣献皇庄之说以蛊惑先帝及陛下登极之初有诏改正未几又内传仍旧臣等谓 
圣明在上岂有此事必太监王竚贾友仍持皇庄之邪说以误陛下耳夫一庄之利甚微而皇言所系 
甚大今开诏未数月而遽更恐非示天下以信也宜以其地为户部房屋归本部改正拆毁其有原被 
侵占而愿赎者听得旨悉依拟行明世宗实录原李梦阳元明宫行今冬有人自京至向我道说元明 
宫木土侈丽谁办此乃今遗臭京城东割夺面势创嶻业出入日月开帡幪矫托敢与天子竞立观忍 
将双阙同前屹石柱双蟠龙飞梁逶迤三彩虹宝构合沓殿其后俨如山岳翔天中金银为堂玉布地 
千门万戸森相通光景闪烁倐忽异云烟鬼怪恍杳蒙以东金榜祠更侈树之松槚双梧桐溟池岛屿 
鰋鲤跃孔雀翡翠兼罴熊那知势极有消歇前日虎豹今沙虫牕扉自开卫不守人时游玩摇玲珑陛 
隅龙兽折其角近有盗换香炉铜青苔生泥獍面锁野鸽哺子雕花栊忆昔此阉握干柄帝推赤心阉 
罔忠威刑霹雳缙绅毒自尊奴仆侯与公变更累朝意叵测掊克四海真困穷长安夺第塞巷陌心复 
艳此阉何蒙构结拟绝天下巧搜剔逐尽输倕工神厂择木内苑竭官坑选石西山空夷坟伐屋白日 
黑挥汗如雨斤成风转身唾骂阉讵知退朝督劳何匆匆人心嗟怨入骨髓鬼也孰复安高崇峨碑照 
耀颂何事或有送男充道童闻言怆恻黯无答私痛圣祖开疆功渠干烕福开者谁法典虽严奈怙终 
锦衣玉食已叨窃琳宫宝宇将安雄何宫不镌护勅碑来者但看元明宫空同集原何景明元明宫行 
君不见元明宫中满荆棘昔日富贵今寂寞祠园复为中贵取遗构空传孽臣作雄模壮丽临朝廷远 
势连袤跨城郭忆昨己巳年来事秉权自倚熏天势朝求天子苑暮夺功臣第江艘海舶送花石戚里 
侯门拥金币千人力尽万牛死土木功成悲此地碧水穿池象溟渤黄金作宫开日月虹霓屈曲垂三 
梁蛟龙盘拏抱双阙城中甲第更崔嵬亲戚兄弟皆阀阅戚里歌钟宾客游排门冠剑公卿谒生前千 
门与万戸死时不得一邱土石家游魂泣金谷董相燃脐叹郿坞宫前守卫无诃呼真人道士三四徒 
石戸苍苔生铁锁玉阶碧草摇金铺星宫昼开见行鼠月殿夜祷闻啼狐游客潜窥翠羽帐市子屡窃 
金香炉桑田须臾变沧海桃树不复栽玄都我朝中官谁最贵前有王振后曹氏正统以前不得闻成 
化之间未有此圣明虽能断诛罚作新未见持纲纪天下衣冠难即振中原寇盗时复起古来祸乱非 
偶然国有威灵岂常恃元明之宫今已矣京师土木何时止南海犹催花石纲西山又起金银寺君不 
見金書追夺铁劵革长安日日迎护勅大复山人集原韩邦靖元明宫行长安送客城东道柳叶杨花 
春正早元明宫前下马时一片烟花长萋草宫中道士邀我入素果清茶日未昃白河东下禁城西指 
点湖山三叹息正德三年与四年刘瑾専权斧扆前可怜帝主推心腹纵有邱张岂比肩帷幄空多戚 


里恩论思无复侍臣尊千官尽走东河下庶政全归左顺门震主倾朝不自知回天转日更谁疑金貂 
满座衔恩日朱绂升堂颂德时翻嫌仇李光荣薄郄笑曹侯意气卑谋生意拙还谋死更起元明作蒿 
里甲第侯王已莫论阴山将士那堪比土石西山半欲摧栋梁南国万牛回虚阁平临金阙抄假山下 
指凤城隈琪花瑶草寻常得万戸千门次第 千门万戸谁甲乙元明之宫推第一金盌常思埋甲盾铜 
驼不解生荆棘自古威权不到头九重一怒罪人收几人烈焰俱灰灭一旦冰山作水流水山烈焰事 
俱非座上门前客尽稀须臾蔓草萦枯骨宛转佳城属羽衣门掩官河十里长山藏陇树一千行今古 
谁存三尺土奸雄空作百年忙春风有燕时双入寒食何人奠一觞卧牛不得归冈势怨鹤空闻绕夕 
阳夕阳漠漠归鹤迟郄忆元明全盛时千人举杵万人和九仞为台十仭池雨露霜霾归喜怒层青丹 
碧岂珍奇万民累足臣屏息四海离心主不知从来偏重多忧患自古末流难障捍东京政事三公缺 
阉宦专权祸尤烈正统王振擅权时先朝李广亦恣睢只今不独刘瑾盛帝主傍前安可知倚社难熏 
古如此操刀必割谁能已三穴那能穷帝旁万几况复归司礼救枉扶偏本不同更张琴瑟始成功还 
期圣主思前事莫遣元明有别宫韩汝庆集原郑善夫元明宫行君不见元明宫中聚金碧云是权垱 
结真宅贝阙凭陵上帝居彤台照耀长安陌雕龙铸虎歘飞动至今赤日风云黑崖壑天开朔漠摇鲸 
鲵日吼沧溟仄采奇只见灵怪集矫首翻诧星辰迎西域祗园应渺茫六朝萧寺空千百白龙胡为作 
鱼泣想尔当年势辉赫土木经营动四方珍奇聨络来重译分明造化出其手左挥右霍何不得欲将 
燕市作蓬山便有仙人为驱石奸雄到死竞不悟骄奢之末无终极气数相乘可自由李猫赵鹿空回 
头君不见大市街头权幸路古来虀粉谁曽收少谷集原薛蕙元明宫后圃石山诗出郭仙城近探幽 
福地遥珠林行窈窕锦石上岧嶤云里仙人酒山中玉女箫蓬莱去何许东望海边潮西原集原刘节 
元明宫诗弱草芊芊卧断碑残阳脉脉柳条衰瑶函宝箓今安在华屋修廊更属谁狐兔祗看啼故穴 
风云那复动灵旗行人下马谈遗事惟有苍凉野老知梅国集原南大吉九日游元明宫诗城东三四 
里郁有元明宫九日经行近千门窈窕通瑶轩含紫雾琳殿挂丹虹侧想当时意经营亦太工瑞泉集 
原顾梦圭诗崔嵬元明宫宛在城东隅万夫执畚锸玉栋金为闾天子谓我兄公卿为我奴倾朝尽侧 
目盼睐天下无谁知原上鹰竟为釡中鱼元明今何处白露滋庭芜疣赘录原披云楼在京城南旧有 
题额是金章宗手书上有远树影虽风雨晦冥皆见春明梦余录臣等谨按析津志披云楼在旧城之 
大悲阁东南今无考原耶律楚材和韵题披云楼诗闲上披云第一重离离禾黍汉家宫窗开青琐招 
晴色帘卷银钩挹晓风好景安排诗句里闻愁分付酒杯中静思十二年间事聚散悲欢一梦同湛然 
居士集増路铎披云楼诗步上云端晓碧空恍然身似出樊笼斜阳飞鸟陶邱外淡月耕牛禹迹中聊 
混古今千榼酒不分宾主一襟风挽须笑语真难得明日泥沙印爪鸿四朝诗原南野亭在府南前临 
涧水明一统志臣等谨按南野亭今无考原宋褧赋苑主事南野亭诗女墙不隔凤城春柳色危亭枕 
水滨夜城松风吹几杖晓阑花露湿衣巾西邻池馆存碑石清胜园东里园林换主人禹柳园得似夫 
君能旷达百壶清酒日娱宾燕石集原虞集诗门外烟尘接帝扄坐中春色自幽亭云横北极知天近 
</div>
    <div class="pagination">
<a href="钦定日下旧闻考_page687.html">上一页</a><span>...</span><a href="钦定日下旧闻考_page683.html">683</a><a href="钦定日下旧闻考_page684.html">684</a><a href="钦定日下旧闻考_page685.html">685</a><a href="钦定日下旧闻考_page686.html">686</a><a href="钦定日下旧闻考_page687.html">687</a><span class="current-page">688</span><a href="钦定日下旧闻考_page689.html">689</a><a href="钦定日下旧闻考_page690.html">690</a><a href="钦定日下旧闻考_page691.html">691</a><a href="钦定日下旧闻考_page692.html">692</a><a href="钦定日下旧闻考_page693.html">693</a><span>...</span><a href="钦定日下旧闻考_page689.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
