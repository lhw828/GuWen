<!DOCTYPE html>
<html>
<head>
    <meta charset="UTF-8">
    <title>浙江通志 - 第 770 页/共 787 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>浙江通志 - 第 770 页/共 787 页</h1>
    <div class="content">　　西风初作十分凉喜见新橙透甲香迟暮赏心惊节物登临病眼怯秋光惯眠处士云庵里倦醉佳人锦瑟傍犹有梦回清兴在卧闻归路乐声长
　　九日寻臻阇黎泛舟至懃师院　【宋】苏　轼
　　湖上青山翠作堆葱葱郁郁气佳哉笙歌丛里抽身出云水光中洗眼来白足赤髭迎我笑拒霜黄菊为谁开明年桑苎煎茶处忆着衰翁首重廻【皎然有九日与陆羽煎茶诗余来年九日去此久矣】
　　去杭十五年复游西湖用欧阳察判韵
　　【宋】苏　轼
　　我识南屏金鲫鱼重来拊槛散斋余还从旧社得心印似省前生覔手书葑合平湖久芜漫人经丰嵗尚凋踈谁怜寂寞髙常侍老去狂歌忆孟诸
　　常润道中有怀钱唐寄述古　　【宋】苏　轼
　　草长江南莺乱飞年来事事与心违花开后院还空落燕入华堂怪未归世上功名何日是尊前检几人非去年柳絮飞时节记得金笼放雪衣【杭人以放鸽为太守夀】浮玉山头日日风涌金门外已春融二年鱼鸟浑相识三月莺花付与公剩看新翻眉倒晕未应泣别脸消红何人织得相思字寄与江邉北向鸿
　　烟雨楼【处州　　　　　　　　宋】郑　侠
　　仙人居处即鼇宫更作层楼峭倚空羣岫西来烟漠漠大江南去雨蒙蒙花镳栁防熙怡里耘笠渔簑笑语中别有夜楹千里月凭栏清兴与谁同
　　鉴湖道中　　　　　　　　　【宋】陈　造
　　风烟住处放归桡吟坐篷窗首屡搔万壑千岩争献状三江九堰自忘劳尚多菡萏张秋锦少待蟾蜍印夜涛缭碧深青谁子宅未容载酒访清高
　　智勇师归永嘉自言所居在万竹间乞诗送行
　　【宋】韩　驹
　　上人归去家何许万竹深围一把茅踏尽丛林参白足却来江槛俯青郊夜阶风翻箨春路冥冥雨放梢肯拚清隂分百十暮年思与子论交
　　游龙瑞宫次程公韵　　　　　【宋】秦　观
　　灵祠真馆閟山隈形势相髙对月台莓径翠依屏上转藕花红绕槛中开鹤啣宝箭排烟去龙防金书带雨来夹道万星攅骑火满城争看使君回
　　和孙莘老游龙洞　　　　　　【宋】秦　观
　　苇萧传火度冥冥乍入清都醉魄醒草隠月崕垂凤尾风生隂穴带龙腥壁间泉贮千钟碧门外天横数尺青更欲扶笻留顷刻却疑朝市已千龄
　　南漪堂　　　　　　　　　　【宋】沈　遘
　　山绕湖堂寺绕山平生愿向此中闲青云白水相浮荡野客髙僧独往还少壮无嫌轩冕累因循将恐鬓须斑南漪最是逍遥地且挹清波濯媿顔
　　舟过荻塘　　　　　　　　　【宋】沈与求
　　野航春入荻芽塘逺意相传接渺茫落日一篙桃叶浪薰风十里藕花香河回遽失青山曲菱老难容碧草芳村北村南歌自答悬知嵗事到金穰
　　登桐君祠堂　　　　　　　　【宋】杨　时
　　霜染溪枫叶叶丹翠鳞浮动夕波闲盘盘路转千峰表冉冉云扶两腋间掠水轻鸥晴自戏凌云飞雁暮争还结庐姓字无人防静对庭隂一解顔
　　腊月望日出郊探春游告成观谒大禹祠酌菲饮泉遂至龙瑞宫观禹穴薄暮而还
　　【宋】王十朋
　　禹稽山不记年丹青落尽庙依然神文秘在藏书穴俭徳流为菲饮泉龙瑞峰峦髙近日鉴湖烟水濶浮天东州仕处略经眼自笑探竒效马迁
　　林黄中少卿出守吴兴芮国器司业以诗送之有今日桐城王刺史昔时遗爱在吾州之句用韵
　　寄二公二首　　　　　　　【宋】王十朋
　　出处平时正且严犹于李谨疑嫌两溪水照新明月【湖州有明月楼】六客堂逢旧紫髯【孙莘老美须髯尝守吴兴】安定化应孚学校谢公恩已结闾阎湖山清逺使君好想见邦人慰所瞻
　　贤闗今日阳司业家在白苹溪上州笔下波澜含震泽胸中意气属清流弁山叠拜南金赠泉岭遥防明月投老去惟公独青眼一言褒借胜封侯
　　宿妙庭观【董双成故宅　　　　宋】王十朋
　　小小琳宫气象清云軿遐想董双成灵丹炼就覆金鼎仙鹤归来闻玉笙两絶老坡吟句境千秋太白曲中名尘埃奔走东归客寄卧一庵聴雨声
　　西湖泛舟　　　　　　　　　【宋】朱　松
　　望湖楼下照衰顔羞见尘埃两鬓斑风艇纵看山转侧烟隄尽逐水回还唤人归去城钟急触处相亲岭月弯不用新诗摹絶境定知长到梦魂间
　　伏承侍郎使君垂示所与少傅国公唱酬西湖佳句谨次高韵聊发一笑　　　【宋】朱　熹
　　越王城下水融融此乐从今与众同满眼芰荷方永日转头禾黍便西风湖光尽处天容濶潮信来时海气通酬唱不夸风物好一心忧国愿年丰
　　桐庐舟中见山寺　　　　　　【宋】朱　熹
　　一山云水拥禅居万里江楼绕屋除行色匆匆吾正尔春风处处子何如江湖此去随鸥鸟粥饭何时共木鱼孤塔向人如有意他年来借一籧篨
　　七字谢绍兴帅邱宗卿惠杨梅　【宋】杨万里
　　越絶诸杨胜一时与侬瓜葛不曽知老夫自笑吾衰矣此客何从梦见之也解过江寻徳祖政缘作尹是邱迟渠伊不是南村未分先驱事茘枝
　　沈虞卿秘监招游西湖　　　　【宋】杨万里
　　苏公堤逺栁生烟和靖园深竹映闗船入芰荷香处去人从云水国中还似寒如暖清和在欲雨翻晴项刻间能为蓬莱老仙伯一杯痛快吸湖山
　　余杭道中　　　　　　　　　【宋】范成大
　　落花流水浅深红尽日帆飞绣浪中桑眼迷离应欠雨麦须骚飒已禁风牛羊路杳千山合鸡犬村深一径通五栁能消多许地客程何苦镇匆匆
　　次韵韩无咎右司上已汛湖　　【宋】范成大
　　休沐良辰不待晴径称闲客此闲行春衫欺雨应敎冷病眼得山元自明抹黛浓岚围坐晚揉蓝新渌没篙清栖鸦未到催归去想被东风笑薄情
　　与长文正夫游北山　　　　　【宋】范成大
　　柳防松门胜处通马蹄踏雾入空蒙春光有力欺游子天色无情没断鸿雨脚逺连山脚暗杏梢斜倚竹梢红紽裘拥鼻吾衰矣年少犹嫌料峭风
　　李翚知县作亭西湖上余用东坡语名之曰饮绿
　　遂为胜槩　　　　　　　　【宋】范成大
　　芷葺莲巢唤客游芦鞭席帽为君留未论吹水堪添酒且要移床学枕流乍霁却隂梅酿雨暂暄还冷麦吹秋石湖也似西湖好烦向苍烟问白鸥
　　上虞逆旅见旧题嵗月感怀　　【宋】陆　游
　　舴艋为家东复西今朝破晓下前溪青山缺处日初上孤店开时莺乱啼倦枕不成千里梦坏墙闲覔十年题漆园傲吏犹非达物我区区岂足齐
　　雨后集湖上　　　　　　　　【宋】陆　游
　　野水交流自满畦芳池新涨恰平堤花藏宻叶多时在莺占髙枝尽日啼绣袂宝裙催结束金樽翠杓共提携白头自喜能狂在笑擘蛮牋落醉题
　　归云门　　　　　　　　　　【宋】陆　游
　　万里归来值嵗丰解装乡墅乐无穷甑炊饱雨湖菱紫篾络迎霜野柿红坏壁尘埃寻醉墨孤灯饼饵对邻翁防官行矣闽山去又寄千岩梦想中
　　自云门之陶山肩舆者失道行乱山中有茅舍小塘极幽邃求见主人不可意其隐者也
　　【宋】陆　游
　　陂池幽处有茅堂井臼萧条草树荒小鸭怯波时聚散病蔬伤冻半青黄儿童冲雨收渔网婢子闻钟上佛香我亦暮年思屏迹数椽何计得连墙
　　临安春雨初霁　　　　　　　【宋】陆　游
　　世味年来薄似纱谁令骑马客京华小楼一夜聴春雨深巷明朝卖杏花矮纸斜行间作草晴窗细乳戏分茶素衣莫起风尘叹犹及清明可到家
　　自上灶过陶山　　　　　　　【宋】陆　游
　　宿雨初收见夕阳纵横流水入陂塘家忌客门门闭茶户供官处处忙绿树村邉停醉帽紫藤架底倚胡床不因萧散遗尘事那觉人间白日长
　　云门感旧　　　　　　　　　【宋】陆　游
　　总角来游老未忘背人嵗月去堂堂穉松看到偃霜盖废寺忆曽开寳坊佛几古灯寒焰短斋防新粟午炊香兴防未忍登车去更倚溪桥立夕阳
　　东闗二首　　　　　　　　　【宋】陆　游
　　路入东闗物象奇角巾老子曳笻枝如黑蚁桑生后秧似青针水满时穿市不嫌防雨湿过溪翻喜坏桥危当年野店题诗处又典春衣具午炊
　　云蹙鱼鳞衬夕阳放翁系缆水云乡一笻疾歩人惊健斗酒髙歌自笑狂风暖市楼吹絮雪生村舍采桑黄东阡西陌无穷乐底事随人作许忙
　　戏咏山隂风物　　　　　　　【宋】陆　游
　　万里秦吴税驾迟还乡已叹鬓成丝城邉绿树山隂道水际朱扉夏禹祠项里杨梅盐可彻【太白梁园吟云玉盘杨梅为君设吴盐如花皎白雪不知杨梅酸者乃荐以盐佳品未尝用也】湘湖莼菜豉偏宜【莼菜最宜盐豉所谓未下盐防者言下盐豉则非羊酪可敌盖盛言莼羹之美耳】图经草草尚堪恨好事他年采此诗
　　与儿辈泛舟西湖一日间晴隂屡易
　　【宋】陆　游
　　逢着园林即欵扉酌泉鬻笋欲忘归杨花正与人争路鸠语还催雨衣古寺题名那复在后生识面自应稀伤心六十余年事双塔依然在翠防
　　梅市暮归三山　　　　　　　【宋】陆　游
　　白日蛮童佩一壶壶干时亦复村酤横林露塔逺犹见暮霭笼山淡欲无绿浦例凭菰作界画桡常遣鹭前驱此身元是沧浪客敢学髙人乞镜湖
　　梅市　　　　　　　　　　　【宋】陆　游
　　沙际人家半掩扉借炊小住不相违水生溪面大鱼跃风定草头双蝶飞竹院游僧闻鼔集烟畦老圃荷鉏归浩然物外真堪乐回首浮生万事非
　　自九里平水至云门陶山歴龙瑞禹祠而归凡四
　　日　　　　　　　　　　　【宋】陆　游
　　细雨如丝映晚晖店家小憇换征衣春农耕罢负犂去村社祭余懐肉归黄犊自依残照卧白鸥争傍小滩飞道邉旧识凋零尽谁记辽天老令威
　　老子山行肯遽回直穿荦确上崔嵬未夸脚力如平昔且喜眉头得暂开庙后故梁龙化去山前遗箭鹤衔来囊钱已尽君无笑草草犹能把一杯
　　舆似鸡栖寄两竿山程三月尚春寒麦苗吐穗初成实梅子生仁已带酸买饭犹胜乞墦客看耕借学劝农官还家莫道虚懐袖笋蕨随宜亦满盘
　　桃花糁绿苔入门倚杖意悠哉数声茶板斋初散一片溪云雨欲来老宿龙钟嗟独在髙松磊砢忆新栽世间万事俱难料他日重游更几回
　　项游龙井得一聨王伯齐同儿辈游因足成之
　　【宋】楼　钥
　　路入风篁上翠防老龙蟠井四山围水真绿净不可唾鱼若空行无所依胜处虽多终莫及旧游谁在事皆非只今匏系何由到徒羡聮镳带月归
　　海潮图　　　　　　　　　　【宋】楼　钥
　　钱塘佳月照青霄壮观仍看半夜潮毎恨形容无健笔谁知收拾在生绡荡摇直恐三山没咫尺真成万里遥金阙岧嶤天尺五海王自合日来朝
　　借居湖上　　　　　　　　　【宋】赵师秀
　　出仕归来贫似旧借园偶近画桥居纵观不用春携酒清兴何妨夜读书港小只通闲客櫂树低多碍故人车向时城里缘尘土久欲湖邉住嵗余
　　孤山寒食　　　　　　　　　【宋】赵师秀
　　二月芳菲在水邉旅人消困亦随縁晴舒蝶翅初匀粉雨压杨花未放绵有句自题闲处壁无钱难买贵时船最怜隠者髙眠地日日春风是管弦
　　郡中游观之地清风楼为第一前此诸公有诗似觉摹写未尽辄成唐律一篇约魏倅同赋
　　【宋】王　炎
　　山屏四面碧相重苕霅无声防玉虹万户连甍皆在下一楼飞栋独当中不容半浮尘到但觉无邉爽气通安得翛然辞物役披襟终日挹清风
　　墨妙亭　　　　　　　　　　【宋】王　炎
　　晋唐书草可同科药石雕镌更不磨几载雨淋兼日炙一朝云集又星罗要知访古搜求尽应为凝香暇逸多潇洒髙懐堪健羡簿书堆案意如何
</div>
    <div class="pagination">
<a href="浙江通志_page769.html">上一页</a><span>...</span><a href="浙江通志_page765.html">765</a><a href="浙江通志_page766.html">766</a><a href="浙江通志_page767.html">767</a><a href="浙江通志_page768.html">768</a><a href="浙江通志_page769.html">769</a><span class="current-page">770</span><a href="浙江通志_page771.html">771</a><a href="浙江通志_page772.html">772</a><a href="浙江通志_page773.html">773</a><a href="浙江通志_page774.html">774</a><a href="浙江通志_page775.html">775</a><span>...</span><a href="浙江通志_page771.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
