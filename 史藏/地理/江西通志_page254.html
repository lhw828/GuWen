<!DOCTYPE html>
<html>
<head>
    <meta charset="UTF-8">
    <title>江西通志 - 第 254 页/共 394 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江西通志 - 第 254 页/共 394 页</h1>
    <div class="content">　　邓氏南康县民邓子御之女字标秀许聘万安许承诏子将愈年十八未归将愈卒标秀闻讣号泣即登楼自缢死康熈五十六年旌表
　　刘梦祖妻黄氏安福人年十九矢志守节同邑郁展其妻刘氏刘髙梧妻王氏俱苦志守节各三四十年康熈六十年旌表
　　康待儒妻郭氏龙泉人年二十誓节歴四十八年康熈六十年旌表
　　郭玉达妻陈氏万安人年二十一守志凡四十六载雍正二年奉旌
　　邱鲁凤妻罗氏庐陵人年二十七以姑老子防誓节同邑裴一铨妻卢氏年二十三夫殁生遗腹子家贫纺绩以养舅姑刘天柱妻彭氏天柱游楚没竭力归葬刘士锦妻郭氏夫亡年十九邱象昊妻习氏罗世鼎妻戴氏李师靖妻彭氏黄惟宏妻欧阳氏谭恩妻彭氏戴廷传妻王氏李良騐妻王氏刘相铨妻娄氏胡卫臣妻旷氏俱年二十余守节各歴三四十年俱雍正四年旌表
　　黄裔大妻曾氏永丰人年二十守节三十三载而卒雍正四年奉旌
　　萧大成妻周氏吉水人年十九而寡抚两月孤同邑邓秀妻王氏年二十抚孤孤殁抚孙守节歴四十年俱雍正四年建坊旌表
　　刘禹三妻康氏泰和人年十八夫亡舅姑老且病康备极敬养抚遗孤至于成立同邑尹隆生妻萧氏刘峤妻彭氏萧崇桂妻曾氏俱年二十余守节俱雍正四年旌表
　　王譓妻刘氏刘斐泉妻王氏王天因妻刘氏文徳妻刘氏周瀚妻顔氏刘梁妻王氏顔令圭妻谢氏俱安福人年少矢节各歴三四十年并雍正四年奉旌
　　龙起范妻李氏永新人夫殁年十九外家劝之他适李怒以沸汤破面嚼指滴血誓无他志姑病值嵗饥李拮据药饵日不食者再姑寻卒竭力丧葬守节凡三十三载雍正四年旌表
　　欧阳振孚妻王氏安福人年十八振孚客死楚南王典衣被为迎柩资归葬如礼家贫纺绩养姑年八十七而卒雍正四年旌表
　　张之珽妻郭氏梁嘉作妻王氏张士飏妻陈氏俱龙泉人矢志守节各歴三十余年俱雍正四年奉旌
　　刘国琦妻丁氏安福人年十六国琦逺商滇南客死丁百计归其骨奉八旬翁备极孝养守节凡四十二年雍正四年旌表
　　刘匡勷妻陈氏龙云登妻左氏陈蟾枝妻耿氏龙协万妻江氏汤筹妻贺氏龙永庆妻谭氏贺奏勲妻刘氏俱永新人年少守节并雍正四年奉旌
　　刘配光妻王氏安福人年十九夫殁抚遗腹子成立苦节至七十一嵗雍正四年旌表
　　胡智天妻王氏庐陵人年十八夫殁无子值兵燹依叔母以居同邑曾于天妻李氏李秉干妻刘氏罗云妻彭氏刘国枋妻萧氏何昊妻傅氏李二玉妻曾氏游一品妻李氏丁良祥妻郑氏俱年二十余抚孤守节俱雍正五年旌表
　　艾国俊妻戴氏吉水人年二十一守志凡五十七年而卒雍正五年旌表
　　刘斌妻吴氏王防妻刘氏刘体元妻周氏万和妻周氏刘振墀妻朱氏万一本妻萧氏俱安福人矢节各三四十年俱雍正五年奉旌
　　张善楫妻吴氏万安人年二十二守志凡三十九载雍正五年旌表
　　周景韩妻萧氏龙泉人守节歴四十余年雍正五年奉旌
　　罗钦尧继妻李氏庐陵人年二十一钦尧卒矢志守节前妻女敬姑适李而壻夭慕母行归共守节丙戌兵入境未及逼李即赴水死雍正五年旌表
　　按罗节妇旧志或载入明末或谓康熈初年廵抚董卫国题旌皆误
　　李向荣妻张氏庐陵人顺治丙戌兵入境露刃胁之张不从遂遇害雍正五年奉旌
　　贺锦旟妻髙氏庐陵人年二十四夫殁无子时姑且老瞆家遭火髙负逃得免抚侄守志歴四十四年雍正六年奉旌
　　樊绍圣妻贺氏永新人顺治初随夫避地遇贼被执欲污之贺曰放阿夫便从尔贼释绍圣露刃胁之贺大骂见杀雍正六年奉旌
　　张元钿妻彭氏龙泉人顺治初山宼所在刦掠彭抱子随夫匿阳关渡口贼势迫彭语元钿曰家世清白不可受污以子遗夫投水死越四日元钿得其尸于紫阳观之曲水隈顔色如生雍正六年旌表
　　尹铣妻刘氏泰和人年二十二矢节雍正六年旌表刘文魁妻戴氏庐陵人年十八而寡遗腹子寻殇誓不他适引刀割肉以明志同邑罗中峯妻晏氏周徳让妻刘氏范肇文妻刘氏刘文纵妻孙氏俱青年矢节各歴三四十年俱雍正七年旌表
　　谢伍生妻黄氏谢恵邦妻周氏俱吉水人黄年十八周年二十四守志各歴四十余年俱雍正七年奉旌
　　王愈融妻刘氏泰和人年二十四守节雍正七年旌表刘虞裔妻王氏安福人抚孤矢志凡五十一年雍正七年旌表
　　解以正妻姚氏名仪一永丰人年二十八而寡艰辛训子友松成名誓节凡三十二载同邑聂其智妻陈氏年二十七守志孝奉继姑抚二子俱成立俱雍正七年建坊旌表
　　谢氏名活姑安福人性贞静九嵗时母病尝药及母卒哀痛擗踊水浆不入口者三日许聘同邑彭隆祖未嫁而隆祖卒氏闻不欲生夜乗家人不及觉自经死时年十五雍正八年旌表
　　龙时乗妻欧阳氏汪灿仁妻蔡氏萧汝哲妻郭氏叚霭四妻杨氏俱庐陵人矢志守节俱雍正八年旌表
　　黄长发妻李氏吉水人忠肃邦华曾孙女年十九而寡所亲微露以他适意李怒斥曰我生忠臣门当为守节妇奈何出此败伦语也纺绩训子矢志不二同邑郭其沆妻萧氏年二十誓节俱雍正八年旌表
　　萧从沛妻王氏泰和人进士愈扩女夫亡年二十无子抚侄守节凡四十一年雍正八年旌表
　　周氏吉水人年二十二适庐陵叚学半二载夫殁矢节三十三年雍正八年奉旌
　　胡任妻刘氏安福人年二十七而寡矢节凡四十五载雍正八年奉旌
　　萧公璵妻刘氏庐陵人年二十四夫亡守节六十一年事舅姑孝抚犹子续夫祀年八十有五又同邑萧华国妻蒋氏青年守志抚孤孝奉舅姑俱雍正九年旌表
　　胡文献妻邱氏庐陵人年二十五夫亡奉遗命事舅姑以孝闻抚孤续祀苦节三十六年又同邑萧肖虎妻李氏青年抚孤矢节三十四年夀五十九俱雍正九年旌表
　　钱泰逢妻王氏吉水人年十九夫亡抚四月孤成立苦节四十六年年六十五雍正九年旌表
　　周应选妻曾氏泰和人年二十三夫亡抚孤誓节四十年又同邑欧阳泰妻刘氏青年抚孤守节俱雍正九年旌表
　　周懋觉妻王氏安福人青年夫亡奉姑抚孤苦节三十余年雍正九年旌表
　　宋鹏年妻钱氏永丰人年二十二夫故钱愿以死殉因有身冀得一男以续夫祀迨产女痛絶不欲生姑力劝之乃勉从姑命食贫茹苦守节三十三年雍正九年题旌
　　陈禘尝妻解氏名友榕永丰人孝亷以敬女性贞静事父母极孝年十七归禘尝舅姑早殁氏奉遗容每食必荐八载夫病祷北辰愿以身代比卒哀毁不欲生时祖母张以节孝奉旌以是相慰勉氏矢贞苦节数十年夫有防妹氏抚之同所生为择配助奁教二子俱成立雍正九年题旌
　　刘懐亭妻甘氏安福人年二十三夫亡抚遗腹子守节家极贫糜粥养姑而自歠水浆或终日腹姑病笃甘祷于神誓以身代姑殁哀痛拮据丧葬如礼坐卧一小楼日夜纺绩以给抚孤子成立年八十以夀终
　　尹朝任妻刘氏永新人年二十一适朝任甫两月而朝任卒哀毁骨立经营丧葬持服四十九日投缳以殉焉祀节孝祠
　　蒋庆燫妻萧氏嫂周氏媳陈氏贺智虞妻曾氏郭状猷妻王氏郭中怡妻夏氏刘九畴妻李氏宋名儒妻曾氏姚同登妻郭氏郭钊妻李氏田用登妻欧阳氏萧乗龙妻杨氏郭镇方妻康氏陈旷妻周氏萧于嵩妻周氏王之宾妻康氏张如璧妻李氏黄宪叶妾陈氏孙媳欧阳氏赵通也妻萧氏彭应时孙媳叚氏罗氏女仲姑戴大徳妻髙氏胡本□继妻王氏匡山公妻叚氏龙元秋妻胡氏胡际晋妻萧氏裴名琼妻萧氏【俱庐陵县丙戌死难】
　　彭霭妻曾氏彭曰翔妻孙氏杨天挺二女名石卿端卿萧良杰孙女【俱泰和县先后死难】
　　习自得母权氏丁田生妻张氏符君禄妻张氏余归三妻罗氏李簪二妻汤氏汤禹彞妻熊氏王前未婚妻赵氏淮秀程宗元妻徐氏彭仕先妻杨氏罗盖六妻郭氏媳程氏【俱永丰县先后死难】
　　邓金奏妻周氏郭治隆妻康氏刘尚赏妻王氏欧阳光绣妻刘氏王才生女王斐山妻刘氏彭杜若妻王氏彭眉祝妻刘氏王磐千妻顔氏彭维新妻王氏及二女婢救贞汤尧臣妻王氏【俱安福县先后死难】
　　彭之玠妾郭氏张元钢妻彭氏郭玠妻罗氏曾国竒妻康氏方朔妻李氏李贤臣妻张氏【俱龙泉县先后死难】
　　曾尊儒妻彭氏萧汤显妻曾氏萧必望妻刘氏媳龚氏郭氏萧珩妻张氏萧谷方妻张氏萧法先妻张氏郭明徴孙女竒庄张之卓女萧文逵妻严氏【俱万安县先后死难】
　　周九贡妻刘氏金瑞生妻贺氏周振元妻陈氏刘守臯妻欧阳氏唐濬中妻刘氏龙删易妻萧氏左兴国妻朱氏朱海清妻刘氏左大器妻顔氏朱挟妻周氏刘子颛妻贺氏汪龙文妻谭氏尹生俊妻王氏刘济滂妻尹氏姚一鼎妻刘氏【俱永新县先后死难】
　　谢帝选妻李氏名锦娘永寜人【康熈丁巳冬死贼难】












　　江西通志卷九十九
<史部,地理类,都会郡县之属,江西通志>
　　钦定四库全书
　　江西通志卷一百
　　列女
　　抚州府
　　唐
　　萧氏女父歴为抚州长史父母俱卒萧年十六与女弟皆毁貌载二丧归贫不能给舟佣次宣州战马山舟人委其柩去萧结庐水濵与婢穿圹而葬朝夕哀临有驯乌缟兔菌芝之祥丧满不释衰人高其行或请昏女曰有能为我致二柩葬故里者请事之矣髙安尉杨含为载二丧归葬葬讫萧乃释服而适杨氏【函史】按萧氏非抚州人以旧志俱载存之
　　冶氏二女失其姓唐宝厯间金谿尝设冶金官收其课不及女父逮系二女愤之以身投冶死事闻父谴获释其冶场亦废众因即废场立二女庙颜曰烈孝二女祠
　　按二女林志不详其姓豫章书载葛祐女
　　宋
　　王益妻呉氏金谿人好学强记而恂恂自下于事未尝有所专益生七子长二人元配徐出也爱之甚于已子二子卒遇其嫠妇异诸妇处内外疎戚甚恩有谗讪置之未或藏怒也自奉养未尝择衣食而人以穷来归者分衣食急之嫁三从孤女如已女待长子之母族如已族方困时朝召其子安石官之至数十不起或曰盍强诸曰士各有志吾何可强之也及安石知制诰法得封其亲敇弗言已安石有归志以不足于养为忧氏曰义茍当去吾岂有不安哉其志行如此【函史】
　　呉氏临川人江宁府録事防军呉贲女年二十四归王令未及一年令卒独有遗腹一女其兄欲夺而嫁之号泣勿许归老父母之家屏迹田桑以事兄嫂荆钗素布不事涂饰如此三十二年后在黄池陂独居掌治陂事嵗率农夫千余人修治堤堰蓄水灌田利及一方一方人循禀教令子弟有不率者自携槚楚求治之诏赐粟帛以夀终【宋史】
　　徐氏女崇仁田家女也建炎初王世雄以众叛犯崇仁徐年甫笄有容色贼得之抗声骂曰身可死不可辱贼怒剜剔脔割楚毒备尝骂不絶口黄兴嗣作传宜黄李郛有溅血不灭当时心之句【豫章书】
　　晏氏临川相国殊曽孙女也父孝广为州尉建炎间兵南下城破孝广殉难女年十五有美色统帅欲娶之女延颈求死被杀
　　涂端友妻陈氏临川人绍兴九年盗起被驱入黄山寺贼逼之不从以刃加其颈叱曰汝辈鼠窃命若蜉蝣我良家子义不尔辱纵杀我官兵至尔其免乎贼知不可屈乃幽之屋壁居数日族党有得释者咸赍金帛以赎其孥贼引氏令归曰吾闻贞女不出闺閤今被驱至此何面目登涂氏堂复骂贼死【宋史】
　　黄君隽妻胥氏金谿自牧居士能谦女适黄未朞而寡服除自牧问其所志答曰不事二夫有古训在生为忠孝家妇死为忠孝家鬼葢以君隽实忠孝黄彦逺之裔也妇卒包恢称为节妇既为之铭又扁其祠曰古列女
　　何氏名师韫金谿何天棐女日诵千言父以比谢道韫适饶腴喜浮屠教遍阅华严诸经一日偕夫往白杨山寺作失假山偈曰片石云来嵗月深昔时求觅到如今谁知只在家山里枉费工夫别处寻四十孀居绍兴间魏公张浚迎侍母镇国太夫人帅门道出界山太夫人亦通禅学闻其名踵门求见与语契合呼为无生法友有诗集
　　杨某妻李氏乐安人徳祐间元兵至李避于郊为贼所获逼之且惧以死李抗骂曰吾宁死遂遇害【豫章书】
　　梁氏临川人归王生才数月防元兵至与夫俱被掠军帅欲污之妇绐之曰夫在情不忍为也乞归之而后可帅以金帛与其夫遣之并与一矢以却后兵妇度夫去逺骂贼死【函史】
　　谢方妻黄氏临川人逸之母也读书教子逸尝自解于前曰儿贫不能治生顾为亲忧母曰汝丰于行而廉于财吾志也得不得有命何戚焉故逸虽贫而不动于利黄卒潘邠老铭其墓
　　黄丙炎妻陈氏崇仁人性笃孝舅病瘫痪动止须人时寺簿丙炎以教授生徒未能旦夕侍侧陈奉甘防掖步履备极其劳后丙炎宦金陵与使长覆帖尝云糟糠之妻非惟夙同辛苦实能尽孝先亲奉养七年凡仆婢掩鼻望而走者皆夙夜躬执其役炎因得出馆以营薪水乃今依栖门墙裕于而家亦天之所以报此妇也
　　黄氏名四娘乐安人早寡甘贫守节姑病刲股救之有强之再适者自缢而死
　　元
　　洪生妻熊氏临川人儒学提举洪畊母也节孝贤慈既没翰林学士元明善爲之立传呉草庐署其后曰明善于人未尝轻可其文不易得得此特笔而洪母之贤益彰矣
　　虞汲妻杨氏崇仁人宋国子祭酒杨文仲女通语孟春秋左传及欧苏文子集甫三嵗即口授之闻呉草庐学行数赞于汲遣二子从游故集与槃之学人谓其成于母也
　　曽氏二女金谿人宋进士曽周南之女弟与女也俱在室元初冦至驱使行及临涧水二女相约不可汚偕溺而死
　　张孟敬妻黄氏名安贞乐安黄常之女孟敬统兵冦屡败欲自裁安贞曰君义不受屈我岂受汚以辱父母及君耶请先杀我孟敬刃之遂自杀闻者悲之
　　呉泰发妻黄氏名嗣真金谿黄以权女适临川呉氏性庄静好学泰发客死三衢黄迎其丧为文以祭其词悲凄激烈时年二十七亲教二子赋三十韵诗勉之大徳间郡上其事馆阁名卿皆为嗟叹得防复其家明宋濂题其诗后
　　周九成妻邓氏崇仁人性庄重知书史至元壬辰盗起邓徙居郡城戊戍八月鄂兵陷城奔匿草中兵执九成并其子邓急呼曰宁杀我母杀我夫与子随被执欲辱之骂曰岂受尔犬彘辱被杀【豫章书】
　　葛绎妻邓氏名贞定金谿人年二十八而寡至正乙未乡冦至邓氏左提资囊右挈其子窜林间逢盗夺其囊牵衣欲汚之邓絶袂骂曰我儒家女为寡妇宜急杀贼且笑且诱之拒骂愈厉被害【同上】
　　程氏名琼浙江鄞县人刑部尚书徐女生而聪慧父笃爱之适金谿陈介至正间京城破母金氏谓曰我为命妇汝进士妻不可失身程曰母命敢不奉俱赴井介感其义终身不复娶【同上】
　　曽希仁妻万氏乐安人生三女长者尚未嫁幼者亦及笄至正壬辰之乱闻冦将至三女同请于母曰时事至此度不能免茍或失身而生上负父母教且何以为人愿自裁母许之乃具酒馔饮食毕母女四人俱缢死【同上】
　　杨氏女名如春崇仁儒士伯雨女读书识大义至正壬辰贼入其家引索缚之如春号呌祖母呉争之贼挥刃伤其右臂隣族争以金帛赎脱之如春哭曰祖母以我故受伤我纵生天地间何益乃自缢死时年十五越三日呉亦卒里士赵徳庄哀其穷且义割地附葬奇湖之上【同上】
　　刘绍可妻熊氏崇仁人年二十五而寡呉文正为其子作栢堂记以表其节
</div>
    <div class="pagination">
<a href="江西通志_page253.html">上一页</a><span>...</span><a href="江西通志_page249.html">249</a><a href="江西通志_page250.html">250</a><a href="江西通志_page251.html">251</a><a href="江西通志_page252.html">252</a><a href="江西通志_page253.html">253</a><span class="current-page">254</span><a href="江西通志_page255.html">255</a><a href="江西通志_page256.html">256</a><a href="江西通志_page257.html">257</a><a href="江西通志_page258.html">258</a><a href="江西通志_page259.html">259</a><span>...</span><a href="江西通志_page255.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
