<!DOCTYPE html>
<html>
<head>
    <meta charset="UTF-8">
    <title>广西通志 - 第 92 页/共 315 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>广西通志 - 第 92 页/共 315 页</h1>
    <div class="content">　　应征实征折色米三千七百二十六石五斗九升二合零
　　应征折粮银一千三百三十八两八钱一分七厘零
　　宣化县原额南寜卫屯余田三百一十六顷一十三亩二分九厘零内除荒四十二顷七十四亩八分二厘零实征二百七十三顷三十八亩四分六厘零雍正九年附生遵例垦捐二十一亩又雍正八九两年首报未入全书一十三顷六十亩零五分八厘零共田八十七顷二十亩零四分零应征实征折色米二千三百八十一石四斗六升七合零
　　应征折粮银九百零五两六钱八分七厘零横州原额驯象卫屯田七十四顷零四亩六分五厘零全熟
　　应征额编折色米一千三百四十五石一斗二升五合零
　　应征折粮银四百三十三两一钱三分零
　　太平府属【止崇善一县有屯田不列府总】
　　崇善县原额屯田地塘共一十顷零六亩四分七厘零全熟
　　应征额编折色米五百零三石二斗三升五合零应征折粮银二百五十一两六钱一分七厘零桞州府属马平象州来宾原额屯田一百八十五顷二十三亩九分七厘零内除荒一十四顷七十四亩四分六厘零实征一百七十顷零四十九亩五分一厘零雍正七九两年里民首报垦熟共五顷七十四亩五分五厘零共田一百七十六顷二十四亩零七厘零
　　应征实征及首报折色米共七百三十六石四斗八升四合零
　　应征折粮银并附征熟饷银共一百五十七两八钱八分七厘零
　　应征马平县屯余丁三十二丁该丁银一十六两马平县原额桞州卫屯田一百七十八顷零三亩九分七厘零内除荒一十一顷九十四亩二分一厘零实征一百六十六顷零九亩七分六厘零雍正七九两年里民首报共五顷四十三亩九分零共田一百七十一顷五十三亩六分七厘零应征实征及首报折色米共六百四十二石四斗零四合零
　　应征折粮银一百一十二两四钱二分零
　　应征屯余丁三十二丁该丁银一十六两
　　象州原额守御所屯田四顷二十亩内除荒二顷六十一亩七分五厘实征一顷五十八亩二分五厘雍正七年里民首报一十二亩一分五厘共田一顷七十亩零四分
　　应征额编并首报共折色米三十四石零八升应征折粮银七两八钱三分八厘零
　　来宾县原额来宾千户所屯田三顷内除荒一十八亩五分实征二顷八十一亩五分雍正九年里民首报垦熟一十八亩五分
　　应征实征折色米六十石
　　应征折粮银一十八两
　　应征附征熟饷银一十九两六钱二分九厘庆逺府属宜山思恩二县原额屯田三十五顷五十四亩六分内除荒三顷零八分五厘实征三十二顷五十三亩七分五厘
　　应征实征折色米五百一十二石四斗九升五合零
　　应征折粮银二百三十一两四钱九分七厘零宜山县原额庆逺卫屯田九顷六十亩零一分全熟
　　应征额编折色米五十三石七斗六升五合零应征折粮银四十八两零五厘
　　思恩县原额屯田二十五顷九十四亩五分内除荒三顷零八分五厘实征二十二顷九十三亩六分五厘
　　应征额编折色米四百五十八石七斗三升应征折粮银一百八十三两四钱九分二厘思恩府属武縁及宾州迁江上林原额屯田一百八十七顷九十七亩零七厘零内除荒二十七顷五十三亩五分九厘零实征一百六十顷零四十三亩四分八厘零雍正五年编征新垦九十一亩七分八厘零共田一百六十一顷三十五亩二分六厘零
　　应征额编及实征本色折色米共一千五百五十六石五斗四升六合零内折色米一千三百五十三石八斗二升二合零宾州本色米二百零二石七斗二升四合零
　　应征折粮银七百一十七两四钱八分八厘零应征宾州屯丁及审増共一百一十八丁零一厘该丁银三十五两四钱零三厘
　　武縁县原额守御千户所屯田四顷零八亩全熟应征额编折色米二百零四石
　　应征折粮银一百一十四两五钱七分九厘零宾州原额屯田二十四顷三十一亩八分三厘内除荒三顷九十三亩三分五厘零实征二十顷零三十八亩四分七厘零
　　应征实征本色米二百零二石七斗二升四合零应征屯丁九十六丁零一厘康熈三十五年至五十年审増二十二丁共一百一十八丁零一厘该征丁银三十五两四钱零三厘
　　迁江县原额南丹卫屯田一百一十五顷三十一亩五分五厘内除荒一十四顷三十亩零二分实征一百零一顷零一亩三分五厘零
　　应征额编折色米四百三十二石三斗三升四合零
　　应征折粮银二百零三两一钱九分七厘零上林县原额南丹卫屯田四十四顷二十五亩七分零内除荒九顷三十亩零四厘零实熟三十四顷九十五亩六分六厘零雍正五年编征新垦陞科九十一亩七分八厘零共田三十五顷八十七亩四分四厘零
　　应征实征折色米七百一十七石四斗八升八合零
　　应征折粮银二百一十五两二钱四分六厘零直郁林州本州及附征陆川县四寨余田并北流县屯余丈复共七十六顷四十六亩九分一厘内除荒三顷四十七亩零四厘零实征七十二顷九十九亩八分六厘零雍正四年编征新垦一十七亩六分三厘零雍正七年里民首报五十三亩六分三厘零共田七十三顷七十一亩一分三厘零
　　应征实征及编征首报折色米共九百八十二石四斗零一合零
　　应征折粮银三百九十八两四钱六分四厘零郁林州原额守御千户所屯余丈复田共四十三顷五十六亩一分九厘零内除荒三顷四十七亩零四厘实熟四十顷零九亩一分四厘零附征陆川县四寨余田九顷一十五亩三分三厘共实征田四十九顷二十四亩四分八厘零雍正四年编征新垦一十七亩六分三厘雍正七年里民首报五十三亩六分三厘零共田四十九顷九十五亩七分五厘零
　　应征实征及编征首报折色米共六百七十五石八斗一升一合零
　　应征折粮银二百四十五两一钱六分九厘零北流县原额郁林所屯田二十三顷七十五亩三分八厘全熟
　　应征额编折色米三百零六石五斗九升零应征折粮银一百五十三两二钱九分五厘零








　　广西通志卷二十六
<史部,地理类,都会郡县之属,广西通志>
　　钦定四库全书
　　广西通志卷二十七
　　盐法【关税附】
　　盐铁始于齐征昉于汉彼夫天地山海之藏商市货物之聚公家量取以供经费而少寛田赋崇本抑未之微意经国所必筹也粤西食盐仰给粤东往昔官般商配法久而弊伪潜生我
　　皇上爱养元元事事为谋乐利西盐改销变通尽善复轸念灶丁艰苦饬议收私杜私各条引不滞而课易完民皆无忧淡食矣至如地不爱宝坑冶之役令行而奸自息非夫普美利于不言者欤若乃闗司桥市节制以宜而行旅益愿出于其涂仁固有先于且算者易曰有孚惠心惟勤哉志盐法附闗税
　　汉元封初盐官二十八郡岭粤之区有南海苍梧东汉郡有盐官随事广狭置令长及丞主盐税唐乾元元年籍游民业盐者为亭户免杂徭盗鬻者论以法后自淮北置巡院十三岭南其一捕私盐者奸盗为之衰息
　　干符中中书郑畋请以岭南盐铁委广州节度使韦荷歳煮海取盐直四十万缗市米以赡安南军食
　　宋广州东莞静安等十三场歳鬻盐二万四千余石以给本路及西路之昭桂州江南之南安军防州白石石康二场嵗鬻盐三万石以给本州及容白钦化防龚藤象宜栁邕浔贵賔梧横南仪郁林州又髙窦春雷融琼诸州各鬻以给本州无定额【初盐每一百一十觔为石后以亷州盐田月出不充差减其半】
　　天圣后东西海场十三皆领于广州嵗鬻五十一万三千六百八十六石以给东西二路
　　南渡二广之盐皆属于漕司量诸州嵗用而给之盐然广东俗富犹可通商广西地广漠而雕瘁食盐有限商贾难行自东广而出乘大水无滩碛其势甚易自西广而出水小多滩碛其势甚难建炎末鬻钞未几复止然官般客钞亦屡有更革东西两漕屡有分合
　　绍兴元年十二月复置广西茶盐司八年诏广西盐嵗以十分为率二分令钦廉雷化髙五州官卖余八分行钞法又诏广东盐九分行钞法一分产盐州县出卖广南土旷民贫赋入不给故漕司鬻盐以其息什四为州用可以粗给而民无加赋昭州嵗收买盐钱三万六千缗以七千缗代浔贵州上供赴经畧司买马余为州用及罢官卖遂科七千缗于民户谓之縻费钱焉
　　乾道四年罢盐钞令广西漕司自认钞钱二十万其后再行钞法而州县间率以钞抑售于民其害甚于官般九年诏广西复行官般官卖法
　　淳熈三年以广西转运司嵗收官盐息钱三分拨诸州七分充漕计从经畧使张栻请也栻去而漕臣赵公澣増盐直觔百钱为百六十钦州嵗卖盐千斛而五増之六年侍御史江溥以为言上黜公澣诏闽广卖盐自有旧额定直自今毋得擅増臣寮上言窃见广西州郡恃盐以为食而制其轻重之权者转运使也然一路地理之逺近舟车之便否户口之多寡商贾之去来郡异而县不同如邕宜融等州民户稀少不通行旅所卖之盐不过本处而常患数多昭贺与梧宾柳等州当东西水陆要冲食盐既多益而发泄而常患数少欲望我圣慈下臣此章于运司使之度一路利便之要别行裁定于公家无所亏于民间无所害实为一方久逺之利七年减广西诸州嵗贡盐数九年以胡廷直提广东同措置广西盐事十五年诏曰广南在数千里外疾痛难于上闻朕悯之尤切葢盐者民资以食向也官利其赢转而自鬻久为民疾朕为之更令俾通贩而杜官鬻民同以为利矣然利于民者官不便焉必胥动以浮言且朕知恤民而已浮言奚恤矧置监司守令以为民朕有美意弗广其推顾挠而坏之可乎自今如或有此必寘之法于是命詹仪之知静江府并广东西盐事为一司其两路卖盐嵗以十六万五千箩为额仪之等言两路盐且以十万箩为额俟三数年视其増亏乃増其额所有客钞东西路通货钱与免以便商贩十六年经畧应孟明言广中自行钞法五六年间州县率以钞抑售于民其害有甚于官般诏孟明朱晞顔与提举广西盐事王光祖从长措置经久利便毋致再有科抑之弊
　　绍熈元年冬十月减广西五县盐直五年八月诏嵗减广西盐额十万缗
　　元至元十三年初立广海盐课提举司办盐二万四千引三十年又立广西石康盐课提举司三十一年广西盐先给引于民而征其直私盐日横及官自鬻盐民复不售诏先以盐与民而后征之成宗元贞二年増盐价钞一引为六十五贯盐户造盐为十贯独广西如故
　　大德十年増一万一千引
　　至大元年又増余盐一万五千引二年十二月尚书省臣言盐价每引宜増为至大银钞四两广西者如故其煮盐工本请増为至大银钞四钱制可延祐二年正余盐通为五万一百六十五引明初湖广全省俱行淮盐后因两广用兵广西设厰于梧州并许行湖广衡永二府每盐一引纳米二斗成化间巡抚韩雍以收积米多改官盐一引许带余盐四引官盐一引纳银五分余盐每引纳银一钱后都御史秦纮又请官盐每引増带余盐二引仍前例抽收此外又多余盐觔准令自首毎引抽银二钱
　　正徳六年御史解冕条议官盐一引止许带余盐三引仍量其地方盐价贵贱抽收广西余盐一引纳银五分有引官盐并免纳银但有多余盐觔尽罚入官不准自首
　　嘉靖初督臣议请余盐仍例许带六引正盐免其纳银余盐毎引纳银一钱五分其夹带多盐仍许自首每引纳银二钱五分此外仍有隐匿不尽者各盘盐委官盘出入官治罪
　　隆庆五年巡抚殷正茂以古田之役出官帑万金市苍梧商盐上桂林鬻其息资戍兵饷
　　万厯二年题请遣官买运广盐置盐运司副提举二员于梧州使相灌输谓之官运八年题定嵗运盐五万四千四百五十四包每包工价银一分九厘顾运官往往图贱售或又欲取盈故议有成色三等盐有消卤盐有洗砂盐十三年屯盐佥事陈性学条行六事自是市盐皆酌时价其消卤洗砂三等盐皆罢
　　百粤风土记粤西食盐非地所产皆取给于粤东粤东饶而粤西瘠商不乐至不得已官自为市葢自唐刘晏行常平盐嵗取赢钱百余万以给军饷官禄行之至今国朝以楚之长宝衡永四郡郴道二州皆附于桂林行盐每嵗于粤东买七千五百引引十四包包百二十五觔官造船给直及往返工费一嵗二运遣官统之而商分任焉又许私带十之一谓之商盐与官盐搭配出售取其余息以饷营兵嵗可得二万缗但盐出于东东人往往齮龁西商商益重困而奸伪百出虽欲禁之不可得已
　　国朝原定额大引一万八千道康熈四年巡抚金光祖
　　题减九千道又湖广衡州寳庆改食淮盐割去四千五百零九道实存销大引四千四百九十一道又富川县额销东省大引八百道贺县额销东省大引六百七十道通共行销大引五千九百六十一道
　　康熈二十一年将富川贺县二县大引五百八十八道匀拨南太柳思四府属代销宣化县九十八道横州九十八道养利州四十九道永康州四十九道马平县一百九十六道武縁县九十八道富川县尚存销四百八十道贺县尚存销四百零二道
　　康熈三十二年毎大引一道改为小引十道计改小引五万九千六百一十道
　　康熈四十八年将灵川阳朔义宁三县小引三千四百三十五道改拨兴安全州灌阳三州县匀销灵川县拨全州二千一百零九道阳朔县拨灌阳县七百道义宁县拨兴安县二百六十九道灌阳县三百五十七道
　　又富贺二县小引四千六百二十道匀拨平乐永安修仁荔浦恭城昭平六州县代销富川县拨平乐县七百五十八道永安州六百七十道修仁县二百一十六道荔浦县四百二十道昭平县一百一十五道贺县拨恭城县一千八百七十八道昭平县五百六十八道
　　又宣化横州武縁三县代富川贺县行销东省小引各九百八十道共二千九百四十道改拨百色埠专销
　　怀集县行东省大引六百道其税解西省其饷径解东省
　　一盐觔每一大引行盐二千一百觔康熈二十年每引加盐二百六十二觔半三十二年改为小引每引行盐二百三十六觔四两雍正二年改照淮盐例每引配盐二百三十五觔通计行盐一千四百万零八千三百五十觔【懐集行销盐不在内】
　　一行销盐觔原系商贩水客康熈二十一年因商客无现银查佥殷实各商认领分运二十二年将南太思三府改食防州盐郁林等七州县改食髙州盐三十二年革去水客总归埠商办运四十六年将总商禁革令各州县自募土著殷商承充雍正二年将西省引盐改归官运官销【懐集商销额盐十二年奉准并归官运官销】十年准将秤头余盐价银于额盐外另买备盐二万四千包盘运梧仓存贮凡遇引盐迟缺拨销仍即抵还永为预备之用黔省古州新辟苖疆是年奏准广西酌拨善后盐五百包差平其直以资盐用设埠试销嗣后随将余盐拨引运梧令柳州府代运贮仓以备埠员接运售销黎平一府酌议通销广盐十二年将各场嵗收余盐酌拨西省运销自十一年引盐为始桂林平乐浔州柳州庆逺五府属賔州一州迁江上林二县及梧州之苍梧藤县太平之永康养利二州配运惠州白沙下二场生盐每额盐十包加销余盐二包共应销余盐一万二千三百七十包南宁太平思恩三府配运防场熟盐每额盐十包加销余盐一包共加销余盐六千三百五十一包内除三府加销一千九百零五包外其余分拨南宁太平思恩等府各土属及新改之宁明领销南宁之土忠州其原销新宁州引盐改归百色埠代销镇安府之归顺州及向武都康等土州向食交盐今亦应酌拨领销其奉议一州仍归百色埠销引郁林等五州县及梧州府之岑溪容县配运髙场熟盐每额盐十包加销余盐一包除七州县加销一千二百四十七包容县原代销陆川引盐三百九十一包仍令代销及带销加一余盐外容县岑溪北流三县再令销余盐二千九百一十二包共销余盐四千一百五十九包
　　一商引西税及富川贺县懐集西税共银三万二千一百七十四两七钱九分四厘零康熈二十年每引加盐二百六十二觔八两计加税银一万二千九百九十一两零二十一年将水客私加食费银二千三百四十七两一钱四分三厘零归入西税项下征收二十二年奉行豁免闰月引课三十二年广西盐课奉免加増通共税银四万七千五百一十四两六钱三分八厘零外船头银一百零四两
　　一原额东饷银一万一千五百四十六两零【懐集县径解饷费在内】康熈二十年加饷银六千二百两零二十五年奉行每引停征银五分计减银三百二十八两零三十一年加饷银二百八十二两三十二年革去水客将水客军饷余盐仓膳银八千八百四十三两零商人引饷余盐银二千三百九十一两零及额外时值银五百九十九两零共一万一千八百三十五两零归入额内名曰捆征总令埠商彚输四十六年将余费归入正项共银三万六千七百三十二两通共饷银六万六千二百六十八两二钱六分五厘零外黄江厰包税银三百七十五两零
　　桂林府属临桂灵川兴安阳朔永福义宁全州灌阳八州县原额大引共一千四百八十八道七分康熈三十二年每一大引改为十小引计改小引一万四千八百八十七道
　　额征西税银一万一千七百零二两零二分二厘零
　　额征饷费银一万八千八百二十三两六钱零八厘零
　　临桂县原额大引六百零八道六分康熈三十二年改为小引六千零八十六道
　　额征西税银四千七百八十三两五钱三分二厘零
　　额征饷费银七千六百九十五两三钱三分七厘零
　　灵川县原额大引四百一十道零九分康熈三十二年改为小引四千一百零九道四十八年将小引二千一百零九道改拨全州匀销实存销小引二千道
　　额征西税银一千五百七十一两九钱七分九厘零
　　额征饷费银二千五百二十八两八钱六分五厘零
　　兴安县原额大引七十三道一分康熈三十二年改为小引七百三十一道四十八年将义宁县小引二百六十九道归入本县共行销小引一千道额征西税银七百八十五两九钱八分九厘零额征饷费银一千二百六十四两四钱三分二厘零
　　阳朔县原额大引一百一十四道五分康熈三十二年改为小引一千一百四十五道四十八年将小引七百道改拨灌阳县匀销实存销小引四百四十五道
　　额征西税银三百四十九两七钱六分五厘零额征饷费银五百六十二两六钱七分二厘零永福县原额大引三十二道五分康熈三十二年改为小引三百二十五道
　　额征西税银二百五十五两四钱四分六厘零额征饷费银四百一十两零九钱四分零
　　义宁县原额大引一百零二道六分康熈三十二年改为小引一千零二十六道四十八年将小引三百五十七道改拨灌阳县又将二百六十九道拨兴安县匀销实存销小引四百道
　　额征西税银三百一十四两三钱九分五厘零额征饷费银五百零五两七钱七分三厘零全州原额大引八十八道八分康熈三十二年改为小引八百八十八道四十八年将灵川县小引二千一百零九道归入本州共行销二千九百九十七道
　　额征西税银二千三百五十五两六钱一分零额征饷费银三千七百八十九两五钱零五厘零灌阳县原额大引五十七道七分康熈三十二年改为小引五百七十七道四十八年将阳朔县小引七百道义宁县小引三百五十七道匀归入本县共行销小引一千六百三十四道
</div>
    <div class="pagination">
<a href="广西通志_page91.html">上一页</a><span>...</span><a href="广西通志_page87.html">87</a><a href="广西通志_page88.html">88</a><a href="广西通志_page89.html">89</a><a href="广西通志_page90.html">90</a><a href="广西通志_page91.html">91</a><span class="current-page">92</span><a href="广西通志_page93.html">93</a><a href="广西通志_page94.html">94</a><a href="广西通志_page95.html">95</a><a href="广西通志_page96.html">96</a><a href="广西通志_page97.html">97</a><span>...</span><a href="广西通志_page93.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
