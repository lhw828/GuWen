<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 370 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 370 页/共 698 页</h1>
    <div class="content">逺帆阁御制诗恭载首见之篇余不备录逺帆阁后为道寕斋国朝宫史臣等谨按道寕斋内聫曰风 
自凉经松越峭月原明映水逾清西室聫曰静叅倪筦禽鱼适悦可襟懐翰墨凭阁上聫曰石古泉清 
轩窗爽且静风恬露润花竹秀而鲜乾隆十八年御制道寕斋诗仲舒对制 道者治所繇诸葛戒中 
郎寕静匪外求是皆述公奭至论昭千秋虚斋颜道寕以道寕能不雕绘讵足尚澹泊有余休无益不 
可作自问殊难酬臣等谨按道寕斋御制诗恭载首见之篇余不备录漪澜堂之右有堂额曰晴栏花 
韵前有 与堂相对堂右为紫翠房国朝宫史臣等谨按晴栏花韵聫曰树将暖旭轻笼牖花与香风 
并入帘西室额曰壶天东室额曰宜雪紫翠房三楹即顺山房也乾隆二十五年御制紫翠房诗漪澜 
堂畔室假山围蒨峭偨池互罗落嶙峋入窅窱紫翠幻万状朗朗延曦照生色画屏张谁能观徼妙乾 
隆二十八年御制赋得晴栏花韵诗淡荡风情惠晏温旭色鲜催开无紊候弄影有余妍对埭真佳矣 
凭栏属偶焉浑成羣玉府讵祇养花夭香染荀郎袖韵宜谢客编春 予有志寕独锦蘤然臣等谨按 
紫翠房晴栏花韵御制诗皆恭载首见之篇余不备録紫翠房之东为莲华室相对有小室额曰真如 
国朝宫史臣等谨按莲华室内聫曰相于明月清风际只在高山流水间真如室内供梵王像聫曰黄 
花翠竹常住相仙露明珠自在心乾隆二十三年御制莲华室诗玉芙蓉上置精舍棂様都摹君子花 


偶至不妨结清习炷香阅妙法莲华臣等谨按莲华室御制诗恭载首见之篇余不备录漪澜堂后石 
洞出山顶有亭为折扇形额曰延南薫其东上有亭额曰一壶天地国朝宫史臣等谨案延南薫在漪 
澜堂后亭内聫曰五明招得薫风奏七寳修成璧月清一壶天地聫曰望宜银汉月清拟玉壶氷乾隆 
二十五年御制赋得一壶天地诗十笏无余地一壶有别天虚窗足揽结诘径偶延缘廖落四禅表希 
夷万景全神襟唯妙达俗虑不期蠲领要契元始入 得自然张申如蓦遇那拟问金编臣等谨按一 
壶天地御制诗恭载首见之篇余不备録一壶天地之东为环碧楼楼前有小石平 国朝宫史臣等 
谨按环碧楼上下四楹北向楼后接宇三楹南向在石壁之下者为盘岚精舍环碧楼聫曰西山翠色 
生岩复北渚清涟涨 隈楼上聫曰云敛琳霄目因逈水澄兰沼意俱深盘岚精舍聫曰无碍搜竒披 
谷霭有时延赏爱岩风室内聫曰林亭雨过峯峦秀花径风回锦绣香又曰岚飞生翠常疑雨峯有真 
姿不藉春乾隆二十一年御制环碧楼诗窈窕回廊宛转通到来层构耸壶中讨源每以初艰致得趣 
因之转不穷座挹山光将水态囱延秋月与春风凭高望逺真空阔正藉岩枝 鬰葱臣等谨按环碧 
楼御制诗恭载首见之篇余不备録环碧楼绕廊而下为嵌岩室国朝宫史臣等谨按嵌岩室聫曰涧 
筑松涛相问荅峯容波态总氤氲乾隆二十一年御制嵌岩室诗林壑入竒观烟云足佳致嵌岩拟陶 
穴峭旧饶清閟栋宇既不藉藻绘安容试门唯一洞幽席可十笏置俯仰托遥会栖迟得近憇堪蠲五 
葢累以受万物备纵匪木石居时复有此意臣等谨按嵌岩室御制诗恭载首见之篇余不备録延南 
薫西渡石桥有亭曰小昆邱亭西南上有平 石柱为铜仙承露国朝宫史臣等谨按承露 后垣额 
曰碧虚西南小楼三楹额曰得性楼聫曰俯临常似披图画得契宛堪悦性灵又曰拂座凉生高栝籁 
入 波漾白苹秋楼下额曰延佳精舍聫曰满窗松石无非古一屋云烟搃是清北小室额曰抱冲室 
楼之左右翼以山廊厯磴而下小宇一间颜曰邻山书屋聫曰境因径曲诗情逺山为林稀画 开又 
曰树色碧无碍山光静有余屋之前即为道寕斋矣自漪澜堂至此为塔山北面之景乾隆三十五年 
御制得性楼诗就逈为高筑小楼蜃窗万景毕来投静观物物契真性云得岂因自外求又御制延佳 
精舍诗上为得性楼下即延佳舍构屋寕在多其楹本一架揽景致不同会心原互藉譬如春气鬯万 
物含和化斯乃佳之最亦岂资延迓又御制抱冲室诗示谦谢庄赋训虚张华诗二义均切我静室则 
何知然我处室中夫岂无所思受益玩易象戒盈体书辞十笏亦渊然 息欣相宜又御制邻山书屋 
诗假山数百余年久久假乌知非故有书屋倚岩不计寛忘筌真似居林薮行将跸驻避暑庄玉岑精 
舍山庄内书屋名当凭牖忽然自笑失拘墟真假评量有是否臣等谨按得性楼诸处御制诗皆恭载 
首见之篇余不备録由白塔东下至山足为智珠殿后缘山径折而北为交翠庭国朝官史臣等谨按 
智珠殿三楹东向供文殊佛像恭悬皇上御书额曰般若香 聫曰塔影迥悬霄汉上佛光常现水云 
间交翠庭二楹聫曰波光入窗淡草色 阶新乾隆二十三年御制交翠庭诗择向开庭更向山萦青 
攅黛琐孱颜春阴琼岛疑迷路只在碧琳天地间臣等谨按交翠庭御制诗恭载首见之篇余不备录 
交翠庭北回廊环绕而下为 画廊下有石室中涵岩洞洞内供大士像别有小楼国朝宫史臣等谨 
按洞门上石刻真如二字小楼内聫曰天阔云非系波空月自明庭之下廊之侧攀援石洞而出为古 
遗堂三楹北向聫曰秋月春风常得句山容水态自成图对之者为峦影亭门额曰梢云曰霏玉古遗 
堂下为见春亭又按由 画廊折而东至山麓有石碣恭刋御书琼岛春阴四字为燕山八景之一御 
制诗章已恭载形胜卷内兹不复缀见春亭在琼岛春阴石碣之南自智珠殿至此为塔山东面之景 
乾隆二十年御制 画廊诗回廊诘曲称 画 者原为画里人歩歩景移朗朗照故知倪范鲜精神 
乾隆三十五年御制古遗堂诗明之琼华岛元之万岁山篑土自弗移称谓从改删古殿变沧桑今堂 
枕孱颜而山犹古遗额堂兴偶闗后视今犹昔不改者本闲又御制峦影亭诗山阴一笠亭恰与山相 
向山南液池北流峙景殊状取之无不宜契矣胥増畅山容与水态交映如揖让峦影讶在檐谛视漪 
澜漾乾隆三十四年御制见春亭诗琼岛犹余积素皴波光树色已因循山亭何繋人来往八柱依然 
此见春臣等谨按 画廊诸处御制诗皆恭载首见之篇余不备録承光殿之东与蕉园门相对者为 
桑园门入门循池东岸而北数百歩过陟山门誃门路西有水殿以藏御舟路东门三间西向入门循 
廊蹑山而北有堂据山巅北向者曰云岫西向者曰崇椒国朝宫史臣等谨按水殿十有一间即船坞 
也云岫厂聫曰风月清华赢四季水天朗澈绕三洲乾隆二十四年御制云岫厂诗坐来怪 湿衣襟 


却见英英出碧岑一缕欲飞何处去定知琼岛作春阴是处近白塔山永安寺旧传所谓琼华岛也乾 
隆三十一年御制崇椒室诗假山虽积篑亦自有高卑因迥筑书室凭窗堪目驰名之曰崇椒亦何不 
可为譬如泰岱岩其上空居之拘墟无一是契神那弗宜臣等谨按云岫厂崇椒室御制诗皆恭载首 
见之篇余不备录崇椒室长廊曲折北下有轩临池曰濠濮间国朝宫史臣等谨按濠濮间额曰壶中 
云石聫曰眄林木清幽会心不逺对禽鱼翔泳乐意相闗又曰画意诗情景无尽春风秋月趣常殊轩 
北石梁曲折池面北接石坊坊上石刻横书南向曰山色波光相罨画北向曰汀兰岸芷吐芳馨又石 
刻聫二南向曰日永亭 爽且静雨余花木秀而鲜北向曰蘅皋蔚雨生机满松嶂横云画意迎由石 
门而北门三楹入门为春雨林塘国朝宫史臣等谨按春雨林塘殿内额曰动静交养聫曰烟景入疏 
帘图书带润波光萦曲岸水木余清东室聫曰迥如碧宇吟懐旷闲寄白云幽兴长后轩额曰空水澄 
鲜聫曰两余山色深于黛风定波光正可人乾隆二十五年御制赋得春雨林塘霭霭纔弥谷凄凄遂 
洒春论时真及节称徳乃为仁林暗轻烟合塘明细浪皴 寒夫岂碍嘉泽更希均接上连枝杪入虚 
起藴沦情知绿野外明日出耕人臣等谨按春雨林塘御制诗恭载首见之篇余不备録池北相对为 
画舫斋国朝宫史臣等谨按画舫斋额曰竹风梧月东室聫曰诗句全从画里得云山常在镜中留又 
聫曰于澹泊中寻理趣不空色际忘言诠又曰常借青山作屏幛由来大块假文章西室门额曰浴徳 
曰汲古聫曰布席只疑天上坐凭栏何异镜中 室内聫曰云容水态不相厌画意诗情分与投又曰 
窗近春洲宛尔棹波闻欵乃帘开秋水恍然载月漾空明乾隆二十四年御制题画舫斋诗画舫乗来 
画舫斋是同是异费安排虚舟若悟南华 所遇欣之总大佳乾隆二十八年御制题画舫斋北岸轻 
舆复转东偷闲一带揽烟宫春光九十勾消尽是日三月晦逝水如斯昼夜空 不觧愁思麦雨坐疑 
徐进静帆风每当适意多惭面为有民艰黙忖中乾隆三十三年御制画舫斋诗氷床用异冬夏画舫 
名自古今爱仿欧阳室趣不学周砥醉吟周砥诗邀我醉眠书画舫青雀笑他侈意白鸥 藉盟心比 
似清河张丑相资犹欠书林乾隆三十四年御制题画舫斋诗斋似江南彩画舟坐来轩槛镜光流兰 
桨桂棹用无藉海阔天空兴有投原是不行何碍冻可知常住亦如浮商书十二篇曾读却复难形梦 
寐求尝谓高宗傅说之事非辟门□俊之正效而行之难矣臣等谨按画舫斋御制诗谨绎有关纪述 
事实者恭载卷内余不备録池上两廊各有室东曰镜香西曰观妙国朝宫史臣等谨按镜香室聫曰 
静与心谋寕有色香生鼻观亦无空又曰露湑花递馥风度水生纹乾隆二十五年御制镜香室诗洒 
然书室俯琳塘鉴古欣披潋滟光浄植真成佛土卉风前时散镜中香乾隆三十五年御制镜香室诗 
斋正室则厢原临一池上晓日照芙蓉其香镜中扬露叶珠光擎风葩霞影漾鼻根既已清心所亦因 
畅设拟对斋展画是周昉障画禅室所藏名画荟珍册有周昉纨扇图写莲塘景特妙臣等谨按镜香 
室御制诗谨绎有闗纪述事实者恭载卷内余不备録画舫斋左水石间有古槐一柯构亭其间颜曰 
古柯国朝宫史臣等谨按古柯庭聫曰金波长漾中秋月玉镜平分明圣湖庭东廊宇接一小厦额曰 
绿意廊与古槐相对聫曰虽是境蹊畧行转果然松竹不寻常廊之北曰得性轩乾隆二十四年御制 
古柯庭诗庭宇老槐下因之名古柯若寻嘉树传当去声赋角弓歌阅岁三百久成阴数畆多 须向 
王粲工拙较如何乾隆二十五年御制古柯庭诗古槐五百年几度荆凡阅春明迹已邈淳于梦亦歇 
闲庭构其侧几榻皆清絶树古庭因古偶憩辄怡悦满院绿琼阴一窗黄夹缬顾竹如得朋比榆自多 
洁壁间逸史画室中悬姚绶画云根老树槎材正与古柯写照云东逸史绶所自号也早为传神设臣 
等谨按古柯庭御制诗谨绎有闗纪述事实者恭载卷内余不备録古柯庭后有室西向额曰奥旷国 
朝宫史臣等谨按奥旷室聫曰山参常静云参动跃有潜鱼飞有鸢乾隆二十四年御制奥旷室诗月 
廊通曲奥云牖含虚旷得概既不一会趣亦殊状清音凭暗泉静寄对竒嶂位置信逺俗俯仰堪生畅 
而何每慊然未敢吾心放臣等谨按奥旷室御制诗恭载首见之篇余不备録画舫斋之右池上架石 
</div>
    <div class="pagination">
<a href="钦定日下旧闻考_page369.html">上一页</a><span>...</span><a href="钦定日下旧闻考_page365.html">365</a><a href="钦定日下旧闻考_page366.html">366</a><a href="钦定日下旧闻考_page367.html">367</a><a href="钦定日下旧闻考_page368.html">368</a><a href="钦定日下旧闻考_page369.html">369</a><span class="current-page">370</span><a href="钦定日下旧闻考_page371.html">371</a><a href="钦定日下旧闻考_page372.html">372</a><a href="钦定日下旧闻考_page373.html">373</a><a href="钦定日下旧闻考_page374.html">374</a><a href="钦定日下旧闻考_page375.html">375</a><span>...</span><a href="钦定日下旧闻考_page371.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
