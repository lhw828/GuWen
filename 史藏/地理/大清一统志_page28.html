<!DOCTYPE html>
<html>
 <head>
  <meta charset="utf-8"/>
  <title>
   大清一统志 - 第 28 页/共 202 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   大清一统志 - 第 28 页/共 202 页
  </h1>
  <div class="content">
   【赐巴图鲁号崇徳三年征明略地至山东济南六年围锦州战杏山并多斩获加世职二等轻车都尉顺治元年随入闗击破流寇加世职一等从定山西下太原至陜西破延安二年随征流贼湖广三年从
　　征四川屡立战功遇　　　　　　　恩诏加世职至一等男厯官副都统卒諡襄壮】希尔根【满洲正黄旗人姓觉尔察屡从征讨冇功崇徳元年征明分克昌平诸城并擒明总兵巢丕昌师还独以军殿二年从克皮岛五年从围锦州败松山援兵七年入黄崖口进围蓟州败明总兵白腾蛟军顺治初从讨流贼于西安湖广以功进三等男三年剿张献忠于四川六年讨逆镇姜瓖于山西论功加一等男晋太子太保内大臣康熈时卒赐祭】佟图赖【一名盛年汉军镶黄旗人父养正天命初来归以功授三等轻车都尉世职图赖袭职天聪五年征大凌河善防阵加二等轻车都尉世职崇徳三年授兵部右叅政七年取金塔口克塔山杏山有功进一等轻车都尉世职为兵部承政加都统八年取前屯卫中后所加一云骑尉顺治元年师进山东降四府七州三十二县七月师围太原图赖独前骑数骑相从东西绕城相度形势城中兵突出邀击至若风雨从骑尽惊图赖控马大呼敌兵披靡引此便欲入城一麾乗之城遂破二年从定河南征江南拔扬州加世职为二等男五年授定南将军驻师寳庆六年征湖广克全州还驻衡州指授诸将破平贼众加至三等子世职十三年乞休特加太子太保致仕十五年卒諡勤襄康熈元年赠少师十六年以孝康皇太后父赠一等公雍正元年追封佟养正一等公諡曰忠烈与图赖并赠太师建祠致祭】沙尔瑚达【满洲镶蓝旗人姓尔佳天命十年来归从征瓦尔喀部以功授骑都尉世职天聪元年随征锦州崇徳三年略归化城至红山口四年略锦州七年率兵征瑚尔哈部顺治元年征库尔喀部击流贼扵潼闗二年随征杭州论功晋一等轻车都尉六年平河间流冦加世职三等男累加至一等男七年驻防宁古塔十年擢都统十五年击败俄罗斯兵俘其梁卒十六年卒扵镇追赠太子太保諡襄壮】伯勒赫图【满洲正白旗人姓纳喇崇徳中从围锦州战松山杏山分兵畧寜逺并有功顺治元年击败流贼李自成之众于一片石及安肃望都等处蹙之潼闗二年下江南平福建五年平湖南执明大学士何腾蛟八年剿山东寇馘其渠十五年平云南爵三等子卒赐祭諡忠勇】鄂罗塞臣【满洲正蓝旗人姓郭络罗额驸达尔汉子屡有战功崇徳六年授二等轻车都尉世职擢副都统顺治元年征黒龙江等部抚定其地二年追流贼至潼闗俘其渠卒屡加世职为三等子任都察院承政寻镇守荆州康熈三年卒加赠太子太保諡果敏】觉善【满洲正红旗人姓李佳父通果任佐领觉善袭职从征开原沈阳辽阳俱有功授骑都尉世职天聪三年守御滦州五败敌众以守城力战功加世职为三等轻车都尉五年攻大凌河破张春军晋世职为二等崇徳五年任都统七年围锦州战松山乗夜却敌八年攻宁逺屡败敌兵顺治元年随入闗破流贼被创奋战从征湖广破贼扵荆州三年平山东土贼五年随大军讨江西叛镇金声桓等分下赣州信丰累叙功加二等男八年迁都察院左都御史遇恩诏加世职至三等子康熈三年卒諡敏勇】觉罗色埒【满州镶黄旗人武功郡王礼敦孙也累官至八大臣都统天聪五年攻明大凌河八年入边攻赤城皆有功崇徳二年攻朝鲜江华岛飞舸登岸破之获李倧妻子论功授骑都尉顺治初晋爵二等子卒赐祭諡勤慤】布克沙【满洲镶黄旗人姓尔佳初任防军校驻防牛庄崇徳二年从征皮岛先登得优赉五年从围锦州击杏山松山并有功七年复围锦州战松山败洪承畴三营歩兵八年从征明至山东略莱州攻防阴沂水先登以功加骑都尉世职顺治二年从征流贼陜西下绥徳破贼延安复追败流贼扵武昌转九江复东至池州俱多克获三年从追腾吉斯擒贼扵布尔噶图山又击败土谢图汗及硕类汗兵九年叙功晋一等轻车都尉官户部侍郎卒子贵复从征云南及征逆藩耿精忠俱着战功】阿哈尼堪【满洲镶黄旗人姓富察初任佐领崇徳二年从征朝鲜取江华岛五年征瑚尔哈部克雅克萨等城以功授骑都尉世职六年从围锦州战松山杏山多所斩获顺治元年入闗击流贼由蒲州济河协征复随大军平定河南江南攻扬州先登三年随追腾吉斯俘获无筭加世职一等轻车都尉四年任兵部尚书六年从征湖南贼渠王进才等破之沅水累晋爵至一等男卒】苏讷【满洲正白旗人姓纳喇当叶赫未灭时弃其同族来归尚公主以从征有功擢副都统天聪元年征明锦州率劲兵截塔山路遇明援兵击败其众三年追察哈尔逃众收获人口马畜五年授防军统领擢兵部承政从征大凌河四败敌兵授三等轻车都尉世职进至一等任都统崇徳元年攻雕鸮长安诸岭及昌平等城败敌五十六次后缘事革世职顺治五年卒子苏克萨哈以功授三等轻车都尉】
　　【世祖念苏纳为劳绩旧臣令其子并袭三等男】瓦尔喀珠玛喇【满洲正白旗人姓那木都
　　鲁世居瓦尔喀部幼事太宗以材勇称天聪八年授骑都尉世职】
　　【赐称瓦尔喀字以别同名崇徳二年从征额赫库伦诸路多俘获四年征明入边攻故城县先登击败其兵又从征索伦部设伏兵大败其众加授三等轻车都尉世职六年从围锦州力战松山破礟伤防殆防守锦州诸山寨明兵来犯击斩甚众任吏部理事官考绩称职进世职一等轻车都尉顺治元年入闗追破流贼三年随征四川六年从讨叛镇姜瓖屡立战功累晋一等男十年卒扵官弟伊玛喇亦着战功】蓝拜【满洲镶蓝旗人姓佟佳由佐领任防军叅领天聪八年略锦州多俘获崇徳四年随征索伦部设伏败其众拔雅克萨城六年从围锦州战松山有功任兵部叅政又破洪承畴三营兵调礼部叅政顺治元年入闗击破流贼叙功加世职三等轻车都尉三年从征湖南克岳州进兵长沙复桂阳拔道州进防沅州屡着战功擢都统晋世职二等八年以都统兼工部尚书转刑部九年征广东未定州县晋二等男十年镇守湖南贼党孙可望等不敢犯十三年加太子太保致仕康熈四年卒】觉罗阿克善【满洲正黄旗人】
　　【景祖兄索长阿三世孙也崇徳六年随征锦州败明总兵吴三桂及松山杏山援兵又连败明总督洪承畴兵八年攻前屯卫先登授骑都尉世职顺治七年任都统兼工部侍郎寻转兵部再遇】
　　【恩诏晋世职一等轻车都尉后縁事降世职为骑都尉十一年随征湖南败贼扵湘潭常徳龙阳及征海贼郑成功率师援罗源遇贼力战阵亡赠三等轻车都尉】尼堪【满洲镶白旗人姓纳喇率众来归以説降科尔沁功授骑都尉世职天命六年征瑚尔哈部获五百余户天聪初擢一等侍衡从征大同锦州俱有功天聪九年随贝勒岳托守归化城获喀尔喀约明间谍崇徳元年征瓦尔喀部出吉木海境破朝鲜援兵三年擢理藩院右叅政五年以称职晋世职三等轻车都尉顺治二年叙前功进世职为二等随定河南进世职一等轻车都尉从追腾吉思斩俘无算叙功进三等子卒】英俄尔岱【满洲正白旗人姓他塔喇勇敢善战天命四年随征开原斩明骁将阿布尔六年从沈阳授三等轻车都尉世职克辽阳晋二等天聪三年从攻遵化等城遂下之五年任户部承政崇徳元年使朝鲜还遇明皮岛兵击败之二年从征朝觧谕降李倧六年随围锦州及松山杏山八年加三等子顺治元年从入闗追击流贼叙功超授三等公四年复以考满进二等公任户部尚书卒】叶臣【满洲镶红旗人姓完顔初从】
　　【太祖败古兵于鐡岭天命六年从克辽阳授三等轻车都尉世职太宗即位设十六大臣理事叶臣与焉天聪元年随征朝鲜以八十人殱明侦卒进克羲州城先登寻以戍防古追斩逋逃加世职三等男四年随征明攻永平夜薄城破之称骁将晋三等子五年从攻大凌河殱祖大夀兵七年征旅顺口有斩获疏陈攻明策八年入得胜堡略大同崇徳元年从征明率偏师克安州及寳坻县是年从征朝鲜率兵入其国都二年攻皮岛斩守岛总兵沈世魁叙功加一等子四年率师出太平寨克明青山闗七年驻防锦州顺治元年统兵平定山西降郡邑招叛将抚居民山西厎定振旅凯旋复平土贼扵定州二年率师平定湖广流寇五年卒长子彻尔布以战功晋爵一等伯兼一云骑尉】洪尼雅喀【满洲镶红镇人姓乌扎库世居噶哈里为乌拉所掳弃之来归授佐领天聪二年从征明薄锦州城奋勇先登毁堞伤足其弟萨穆唐阿以防兄死焉八年叙功加世职为二等轻车都尉寻卒其弟萨苏喀任防军统领从征广宁冲坚防阵天聪三年从征明北京为前哨冇俘获五年随攻大凌河城两败明兵八年略前屯卫战大同并多斩获叙功授云骑尉崇徳五年从围锦州分守穆鲁河击却锦州兵六年进围松山败洪承畴兵八年征寜逺中后所前屯卫俱有战功顺治元年随人闗破流贼乗胜追击遂殁扵阵赠三等轻车都尉世职】阿山【满洲正蓝旗人姓伊尔根觉罗天命六年从征辽阳有功】
　　【太宗即位列十六大臣之列征扎噜特部多俘获天聪初从征朝鲜克义州三年征明燕京擒其总兵麻登云四年围永平以猛士二十四人登城功最五年败明兵扵松山九年败明副将刘应选等于大凌河崇徳二年攻皮岛先登六年围广宁攻锦州并有功七年从下山东屡战皆防顺治元年入闗追破流贼于平阳累以军功晋三等公二年从定江南浙江三年缘事降一等子四年卒】栋阿赉【满洲镶白旗人姓防郭初任防军叅领天聪八年从征锦州破敌扵南冈崇徳三年随入边败明将吴阿衡兵六年围锦州破敌扵松山北冈八年从征瑚尔哈部及攻宁逺中前所前屯卫并冇战功顺治元年入闗追击流贼以功加骑都尉世职三年随征湖广败贼党一只虎扵荆州四年驻防杭州破孝丰柏山土贼时海贼郑彩寇掠闽南督右翼兵征福建败贼同安进克建宁分定郡邑加一等轻车都尉世职卒】卓洛【满洲正白旗人姓佟佳巴都哩第三子也天聪八年袭爵三等男崇徳中从征明下山东畧锦州战松山屡有功顺治四年进剿湖南自岳州趋长河屡战皆防明桂王成由栁走广西九年以靖南将军征广东未定州县十三年再征湖广败贼于泸溪十八年平云南叙功晋爵二等伯赐祭諡忠袭】谭拜【满洲正白旗人姓他塔喇父阿敦官都统从攻抚顺招降李永芳谭拜初任佐领天聪五年围大凌河败祖太夀逸骑九年收察哈尔降众遂征明代州忻州设伏忻口有斩获崇徳元年薄明燕京败敌扵卢沟桥二年败明兵扵清河四年略锦州破敌扵城南叙功加一云骑尉擢兵部叅致兼都统八年以破明总督赵光忭等兵晋世职三等轻车都尉顺治三年擢兵部尚书随征陜西四川败叛镇贺珍扵鸡头闗败贼渠袁韬扵涪江及张献忠灭晋爵三等男嗣加二等七年卒】萨弼图【满洲正白旗人姓他塔喇父沙津率众来归萨弼图其长子也幼从征伐天聪八午授骑都尉世职崇徳四年随征瑚尔哈部索伦部俱有功五年从攻锦州七年克锦州破洪承畴兵叙功加三等轻车都尉世职是年入明边败明总兵马科兵顺治元年随入闗破流贼招抚山西下太原移师陜西破贼扵延安复击流贼扵潼闗大破其众晋爵二等男十八年卒弟博尔辉亦着有战功】萨璧翰【满洲正蓝旗人姓纳喇父三坦】
　　【太祖时来归及卒萨璧翰袭佐领职太宗即位列十六大臣天聪五年围大凌河有战功六年从攻锦州明兵自松山挑战萨璧翰先驱防阵身被数创战益酣大呼突围出嗣以创发卒于军】哈宁阿【满洲镶白旗人姓富察随其父阿尔图山率众来归即以其众编一牛录俾统领之从征雅兰等部有功天聪二年授防军统领三年随征明燕京以战广渠门功授骑都尉世职五年从攻大凌河八年畧大同崇徳二年擢议政大臣三年縁事革世职寻复任防军统领六年围锦州攻松山多所克获八年征瑚尔哈部俘掳无算得优赉顺治元年随入闗击破流贼二年叙功授三等轻车都尉世战追败流宼扵延安绥徳又随征武昌贼三年随征四川率偏师屡破贼营加授一等轻车都尉寻卒】雅秦【满洲正蓝旗人姓觉尔察达海长子也天聪八年袭父骑都尉世职崇徳三年大军攻明由董家口入至燕京还兵青山口雅秦以歩战败明兵又随围锦州击松山屡立战功任吏部理事官八年调户部顺治元年随入闗击破流贼加授三等轻车都尉寻擢吏部侍郎国史院大学士三遇恩诏加世职三等男卒康熈二十一年】
　　【圣祖追念前勲遣官祭墓】努山【满洲正黄旗人姓扎库塔授前锋叅领天聪八年从征大同擒明哨卒崇徳元年征明畧地至涿州击败明总督呉阿衡兵六年侦喜峯口随围锦州攻杏山累以功绩进世职二等防车都尉顺治元年追击流宼至陜州大防二年从征江南三年征浙江福建五年征湖广流贼屡着功绩六年趋湘潭擒何腾蛟及攻马进忠连战皆防屡遇】
　　【恩诏加世职至二等男任内大臣十五年卒】安达立【满洲正红旗人姓纳喇率众来归天命初遣兵刈铁岭田禾有降明防古拒阻安达立击走之天聪八年戍牛庄追斩逃兵攻永平同猛士冒礟先登克其城擢前锋叅领九年率兵攻崞县抜其城还伏忻口败敌兵多掳获叙功授骑都尉世职任副都统崇徳三年由墙子岭入攻畧地至山东五年围锦州明兵自松山来犯安达立连战皆防六年复围锦州有陷阵功七年卒子阿积赖以追破流贼从征山西湖南皆有功晋世职至一等轻车都尉】锡特库【满洲镶蓝旗人姓佟佳久努顔率属来归任佐领锡特库袭父爵天聪五年擢前锋叅领败明兵之犯耀州者从征大凌河击宁逺援兵八年以二十人殱降明防古兵百人扵西喇穆伦河崇徳三年攻真定三败敌兵扵运粮河六年围锦州战松山败其游兵七年败明宁逺兵扵连山后入边破明总兵白广恩晋二等轻车都尉授前锋统领顺治元年入闗破流贼从定山西二年从征湖广追贼至安陆获其战舰晋世职为一等三年随征腾吉斯追击数十里斩获无算七
　　年　　　　　　　　　　　　诏録叙旧臣累晋爵一等男康熈五年卒】舒里珲【满洲正黄旗人姓栋鄂初任防军校天聪四年从征大凌河顺治二年从追流贼至延安七战皆捷三年随追腾吉斯击败其兵六年从讨叛镇姜瓖击败贼众十五年从征贵州进攻云南破贼将李成蛟营多所斩俘加世职至三等男累官副都统卒】岱松阿【满洲正红旗人姓佟佳初授佐领天聪八年以克副任使加骑都尉世职九年从征黒龙江及征明昌平皆有功崇徳二年自葢州蹑敌踪至旅顺口多所斩获六年卒子阿纳海以顺治初从征陜西四川山西懋着战功十八年从征山东土贼于七阵殁赠爵三等男】觉罗巴哈纳【满洲镶合旗人年十七从征伐有功天聪九年任佐领顺治初以兵　畿南郡县皆下之复防师平定山西三年从定四川累官中和殿大学士康熈初
　　卒赠少师兼太子太师　　　　　　　　　赐祭諡敏壮弟普尔朋巴朗俱以入闗击流寇著绩】冝永贵【辽阳人正白旗汉军任佐领兼叅领崇徳五年从围锦州以礟攻克凉马山等处六年复围锦州战松山克髙桥南三台七年以礟克塔山附近各台及其城顺治元年任兵部理事官从征河南江南进克扬州破敌战舰六年破土贼杜全等九年任都统寻授仓场侍郎十三年由南赣巡抚调福建会海寇郑成功率众猝薄城下时官兵俱赴漳泉城守单弱永贵竭力拒守乗间出城斩俘无算贼锋顿挫一月解围康熈四年致仕叙福州全城功加至三等男卒】逊达哩【满洲正黄旗人姓噜布哩毎从征伐輙奋勇先登不少郤崇徳三年征明转战至山东克济南顺治初晋爵二等男康熈初剿茅麓山贼郝摇旗等复有功加太子少傅十四年卒】
　　【赐祭諡果壮】库哩【满洲正白旗人姓喜塔喇崇徳中围锦州战松山礟伤不少却再战松山功最顺治初督淮安漕剿平塩城庙湾刘庄诸贼累加世职一等轻车都尉兼一云骑尉】
　　【赐祭葬谥僖恪】金世徳【铁岭人字孟求学淹贯兼习国书国初以荫补内院编修凡有大著作恒午夜驰召之后因招抚闽海功累迁刑科都御史巡抚顺天喜读循吏传清白自矢卒諡清惠】锡罕【满洲正白旗人姓栋鄂随征朝鲜攻义州先登取其城后遇敌扵三塔力战身亡赠三等轻车都尉子鄂硕天聪时屡立战功晋三等伯赐祭葬諡刚毅】劳翰【满洲正蓝旗人姓他塔拉在行间十四年大小五十余战攻拔数十城皆获全胜天聪元年围义州乆不下值夜云宻布城上寂无声劳翰乃潜迹縁城将登伏发矢如雨下重创而死赠骑都尉】达素【满洲镶黄旗人姓章佳天聪五年从击败明参政张春兵于长山官防军叅领崇徳中从围锦州者再反攻瑚尔哈部并有功顺治初初定山西湖广四川屡破流贼五年从征叛镇姜瓖败贼右衞已而贼大至达素直前持战被重创襄创奋呼而进贼披靡明年讨李定国等于湖广十六年剿郑成功于福建着有勲迹康熈初卒】额色赫【满洲镶白旗人姓富察崇徳时擢秘书院学士明敏习事奉职恪谨大军先后平黒龙江克锦州下山东郡县厯着劳绩明往畧洪承畴以十三万众援锦州额色赫请驻乆以困之率擒承畴等顺治初叙功加世职一等轻车都尉累官保和殿大学士洊加少师兼太子太师康熈十八年卒】
　　【赐祭諡文恪】徐大贵【正白旗汉军天聪时任佐领崇徳五年从围锦州屡败松山杏山援兵并攻克髙桥南三台七年克塔山杏山二城八年克中后所前屯卫俱在事有功顺治初从定山西河南江南九年破海贼郑成功于海澄十二年败阮思等于卫水洋复舟山累以军功晋二等男加太子少保卒赐祭諡勤果】金砺【奉天人镶红旗汉军天命七年来归天聪时为兵部承政以训练有方赐鞍马崇徳八年攻前屯卫中后所有功顺治元年招抚山西攻克太原三年从征湖广败贼于武昌进师冲州长沙复奏捷六年授平南将军镇守浙江破明鲁王□以海于舟山九年剿海贼于万相闗七战皆捷前后叙功晋一等男兼一云骑尉加太子太保卒赐祭葬】赵廷臣【铁岭人镶黄旗汉军性至孝由江南山阳令厯官至贵州巡抚请干亷直多恵政民间称为赵佛晋云贵总督时兵燹初定力救残黎于汤火康熈初调浙闽总督去之日士民拥道攀号者万人及之浙抚驭有方海洋绥靖累加太子少保卒】
　　【赐祭諡清献】马国柱【辽阳人正白旗汉军天聪八年直内院崇徳三年授都察院理事官顺治元年巡抚山西馘土贼桥闗南海龙等境内悉平寻擢江西江南总督厯江北诸巨寇皆就擒并破叛镇金声桓贼党江西江北以次抚定先是伪国公张名振奉明鲁王朱以海窜舟山伪侯吴凯据大兰山之国柱抬凯降之名振势遂孤嗣名振由海道犯崇明等处水师击败之靖江又湖广贼赖龙等犯江西国柱会祖泽逺扰其巢斩之累加太子太保】
　　【赐祭祀名宦】王国光【正红旗汉军年十四勇敢善战崇徳中以副都统兼户部叅政八年从克前屯卫中后所二城顺治初剿流贼孙守法等于西安讨平叛镇姜瓖击败李定国等于永州破海贼郑成功于舟山皆厯着战功十三年授两广总督加太子太保为政严明果防十八年授镇海将军驻防湖州康熈三年馘碣石叛将苏利等先后叙功晋一等男卒】
　　【赐祭諡襄壮弟国诏亦知名】赵国祚【奉天人镶红旗汉军崇徳八年从征黒龙江有功顺治初从征江南克江阴十五年总督浙江败海贼郑成功于温州因成功陷镇江犯江寜论疎防罪夺岁俸康熈十三年逆藩呉三桂反以提督驻九江防逆藩耿精忠叛应三桂移师驻南昌屡败贼兵及精忠降乃转剿三桂十五年连败贼扵长沙寳庆武冈寻以创发卒】
　　【赐祭葬諡敏壮侄琏亦着有军功卒諡襄勤】彻克【满洲镶白旗人姓尔佳天聪八年入大同薄左卫城败明将曺文诏骑兵畧地至代州五防山还遇明将祖大弼兵败之崇徳三年从围锦州破洪承畴军顺治五年会剿逆镇姜瓖分兵援太原有功累官秘书院大学士加少师兼太子太师卒】
　　【赐祭諡文端】祝世昌【辽东人镶红旗汉军天聪五年从征大凌河六年以训练有方得优赏顺治五年巡抚山西时叛镇姜瓖作乱世昌力请殄灭理防数十万民覔扰贼平疏请豁逋赋并省徐丁晋民获安卒于官百姓巷哭赠兵部侍郎赐祭諡僖靖】柯汝极【辽阳人镶红旗汉军天命六年克辽阳冇降人欲叛汝极发其谋获间谍十四人顺治初累加世职一等轻车都尉驻防杭州卒子永蓁以都统讨明伪伯阮思等扵衡水洋定舟山叙功晋三等男从子永盛崇徳中从围锦州克松山杏山前屯卫中后所屡有功顺治初厯平山东江西湖广诸巨寇进师衡州屡破贼康熈初加左都督大子少保卒】
　　【赐祭葬】察哈泰【满洲镶红旗人姓萨克达天聪时屡从征伐积功至佐领崇徳元年征朝鲜败敌于纳穆山三年从攻明山东下济南六年围锦州败洪承畴于松山八年从取前屯卫中后所顺治初入闗破流贼进师西安从平福建江西屡有功六年献县任邱诸贼平之寻征山东土贼于七捣平贼巢康熈初加太子少保进剿逆藩吴三桂卒于军】
　　【赐祭】根特【满洲镶蓝旗人姓尔佳父尼努天命时来归以功授云骑尉世职根特袭职顺治元年入闗败贼将唐通于一片石追至望都六年剿逆镇姜瓖叛党于山西十年孙可望于湖皆屡立战功十一年败海贼郑成功之党阮思陈六御于衡水洋复舟山累以功晋一等男康熈中卒】
　　【赐祭諡襄壮】罗绣锦【奉天人镶红旗汉军天聪时为国史院学士顺治元年擢河南巡抚有抚功二年总督四川湖广时湖南诸冦叛服不常数年不靖屡烦　朝廷征讨绣锦疏言请分寘诸降人于腹地以防余孽煽诱世祖嘉纳其言九年卒于官】
　　【赐祭葬赠兵部尚书勒石纪功】觉罗郎球【满洲正黄旗人崇徳六年从围锦州设伏髙桥截击明兵追败之塔山殱其众顺治二年从征湖广有功累官礼部戸部尚书加少保兼太子太保康熈初卒赐祭】雷兴【辽阳人正黄旗汉军崇徳间累官秘书院都察院理事官顺治元年为天津巡抚土贼李映芳等平之并诣设战船扵大沽口以备海防二年迁陜西巡抚陜地甫经流贼扰乱后兴拊循绥辑与民休息世祖嘉之赐冠服裘马以旌寻防肃亲五破走叛镇贺珍请扵陇洮巩昌设镇分屯以防要害十一年卒赐祭】刘宏遇【辽东人正蓝旗汉军天命初与弟竒遇来归崇徳时授内院副理事官顺治初任山西道员陜西藩司考绩称最擢安庆巡抚英山等县贼平之调抚山西防民救灾多惠政卒祀名宦】李国英【奉天人正红旗汉军顺治三年从定四川留镇保顺间治兵阆中为政有体贼党谭洪等平之十四年以兵部尚书总督川陜兴屯田之利康熙初防茅麓山贼其渠李来亨授骨寇孽悉平国英前后镇蜀二十有一年以劳卒于官叙功晋二等男】
　　【赐祭諡勤襄雍正十年入祀贤民祠】徐勇【辽东人顺治二年以总兵镇长沙明流寇犯安仁勇一鼔殱之是冬贼党一只虎等率众薄长沙勇勒兵与战贼益众乃婴城坚守贼攻不下遁去寻调辰常总兵贼党张光翠等犯辰州勇与叅将张鹏等力战城防死之事闻加赠太子太傅爵一等男諡忠节乾隆三十二年上念緑旗官弁致命疆场者扵世职袭满时特予恩骑尉世袭罔替徐勇与焉】陈启泰【葢平人镶红旗汉军仕福建巡海道值逆藩耿精忠叛启泰宻与海澄公黄梧拒守会梧病事不可支妻刘氏及女先自缢婢妾二十余口相继死启泰从客引僚属入视皆相頋失色启防慷慨陈义无异平时且朝服拜乃自尽事闻累赠至工部侍郎諡忠毅雍正七年入祀昭忠祠乾隆十七年特予恩骑尉世职】李日芄【辽东人正蓝旗汉军顺治初由永平守厯迁至操江摄安庆巡抚事平徽州桐城潜山太湖等处巨盗屡败伪安西侯张名振兵名振不敢犯镇江州遁入海日艽以劳绩加兵部尚书太子太保卒諡忠敏】段应举【辽阳人镶蓝旗汉军康熈十五年进征逆藩耿精忠当克收福建全省时誓师戒杀秋毫无犯会寇并力犯海澄食尽援絶城防自缢死入祀昭忠祠】滕天成【汉军正白旗人承袭佐领康熈十五年征浙闽力战海澄猪儿山死之】马雄镇【汉军镶红旗人由荫生任广西巡抚康熈十二年逆藩吴三桂反孙延龄叛应之雄镇宻檄提督马雄防雄迁延不至因蜡疏□状并遣其子世济世永间道入京乞师后贼拥之胁降骂贼不屈阖门死者百余人事闻赠太子太保兵部尚书諡文毅雍正三年入祀昭忠祠乾隆十六年】
　　【特予恩骑尉世袭】范承谟【汉军镶黄旗人文程子也康熈七年巡抚浙江有惠政十一年总督福建会耿精忠反欲胁承谟降承谟不屈遂囚之骂不絶口卒为所杀事闻赠兵部尚书加太子少保諡忠贞雍正七年入祀昭忠祠承谟被幽时有画璧吟自述人多传之】甘文焜【辽东人正蓝旗汉军康熈八年任云贵总督宻陈吴三桂不法状十二年三桂及提督李□深以安顺应之文焜以省城不可守驰赴镇逺思招集楚兵扼险时副将姜义先已从贼各营向应文焜知不可为赴吉祥寺先缢其子自刎勅赠兵部尚书谥忠果】王之鼎【汉军正红旗人康熈十九年以】
　　【定海将军充四川提督恢复全蜀提兵进援永宁贼将尤廷玉胡国柱等围之数匝三阅月粮尽援絶犹率兵挑战士卒益奋贼以火药轰城城防被执拔刀自刎未絶舁至贵阳贼党百方劝脇不屈遂与总兵何成徳等十二人同时遇害事闻赠太子少保谥忠毅荫其子三等伯世袭雍正七年入祀昭忠祠】王忠孝【辽东人康熈十五年署左翼镇总兵进滇南冲锋破敌身先士卒引兵逼城深入防阵死】王昌龄【辽阳人官兾宁道殉叛镇姜瓖之难又宁武兵备道金元祥潞安知府杨致祥汾州知府黄廷栢□陉叅将佟国仕临县令张耀祖定襄令祝文光繁峙令崔尚贤襄垣令佟学诗屯留令陈思忠河东塩运同知郑宏图皆辽东人俱死于姜瓖之乱】李向禹【铁岭人顺治五年任陵川令姜瓖之乱禹妻王氏谓禹曰君职守土宜竭力报国勿以家为念禹出御贼王氏与二女先自缢城破禹死之又同县李向尧任助马路叅将合同尽节又辽东人佟养升养马大同姜瓖之乱巷战死之】王来觐【辽东人任河东分守道降霍州知州姜瓖之乱以霍为南北孔道攻益力来觐督兵以守城防血战死又长子令李允升文水令曺子贤岢岚兵备佥事徐淳俱殉姜瓖之难】髙天爵【铁岭人知建昌府耿精忠之变出募丁壮固缮城垣躬攘甲胄与贼战被执不屈死】喻三畏【辽东人在建宁同知耿精忠难作与福州守王之仪侯官令刘嘉猷同被害】李成功【辽东人任叅将湖镇刘进忠麾下康熈十三年耿精忠叛宻授伪职成功谋于国琏共诛之机泄被执不屈死】于国琏【辽东人授防御职与叅将李成功谋诛叛镇刘进忠事泄进忠击琏琏射进忠中臂力战三昼夜乃死】朱衣助【辽东人顺治五年知深州时土寇未尽披坚执鋭为士卒先捍卫抚循士民徳之厯任操江为海贼郑成功兵所获不屈而死】林中瑜【辽阳人恊镇太平奉檄抚麻姑港口两见虏功郡东小丑窃发中瑜领兵捣贼马防深堑死之】呉国用【辽东人知霍邱县时陈伯绍倡乱拥众入城国用挥刀跃马率甲士巷战力尽自刎】张必科【葢平人知庆云县甫两月宿尽革遇寇至即聚歩骑亲遂之会寇猝集励众战且守必科箭无虚发忽防手伤掷其弓曰命矣提戈下城至一书赍自焚死】涂廓【辽东人任河南河北兵巡道顺治六年寇防隆平延及武安廓亲率捕马□阵亡】唐士杰【辽东人顺治间除南漳县时土贼盘踞西山出没无常士杰毎挺身战贼势蜂拥力不能支遂自焚死】王希舜【辽阳人任河西分巡道寛简爱民王永彊作乱不屈死之】宋贤都【奉天人顺治五年知城武县时李化鲸变贤都猝不及备先以甘言怠其谋化鲸遂攻曺县贤都募死士夜薄其营化鲸觉还攻城武贤都力战死阖门二十八人皆被屠戮】徐大用【奉天人厯任叅议道分守莱州顺治十年胶州总兵官海时行嗾兵为逆逼勒大用同入海不从遂被害】李文学【奉天人顺治六年知定陶时李化鲸余党邢可观犹负固榆园文学莅任三月遇贼于白塔坡挺身与战身被数创而死】刘登科【奉天人知黄岩县顺治十四年海寇防城胁降不从遂缚投三江水中死】文运亨【辽东人任新田令值猺贼犯城运亨率兵拒守贼众大至城陷遂被害】魏万侯【奉天人武进士任浙江温镇左营逰击康熈甲寅夏闽寇围瑞安县万侯率师援击至北湖岭斩馘甚众以后军不至追保慈湖既而羣贼蜂集势不能支力战死之长子栋亦没扵军】廖有功【沈阳人官福州千总康熈甲寅三月耿逆会文武诸僚脇制府为乱有功不从手刄十数贼力竭死】于成龙【奉天人镶红旗汉军康熈初知江宁府兴利除知无不为防狱尤明允二十五年巡抚直政治严明责近有犯必惩事不便于民者悉除之迁河南总督去三十七年复以总督管直巡抚事民闻其来无不欲跃成龙所至有声与永宁于公并称于世】祖锡【奉天正白旗人素有孝行母殁庐墓三年康熈中旌之】王瓉【汉军正白旗人拔贡生素行纯笃其母病殁庐墓三年哀毁尽礼乾隆七年事闻　旌表】









　　钦定大清一统志卷四十一
　　钦定四库全书
　　钦定大清一统志卷四十二
　　奉天府【五】
　　流寓汉逢萌【北海都昌人王莽时解冠挂东都城门归将家属浮海客辽东因遂潜藏光武即位乃之琅琊劳山】王烈【平原人董卓乱避地辽东躬秉农器布衣蔬食不改其乐辽人化之强不凌弱众不暴寡市不二价丞相曹操累徴不起卒于海表年七十八】邴原【北海朱虚人少与管宁俱以操尚称黄巾起原将家属入海遂至辽东辽东多虎原之邑落独无虎恵尝行而得钱拾以繋树此钱既不见取而繋者愈多问其故答者谓之神树原恶其由已而成淫祀乃辨之于是里中遂敛其钱以为社供在辽东一年中往归原居者数百家游学之士教授之声不絶】管宁【北海朱虚人汉末大乱避辽东公孙度虚馆以候之宁因山为庐凿坯为室越海避难者皆来就之居旬月而成邑遂讲诗书陈俎豆饬威仪明礼让非学者不见由是度安其贤民化其徳度子康欲管宁以自辅终莫敢发言其敬惮如此宁所居屯落防井汲者或男女杂错或争井鬬□宁患之乃多买器分置井旁汲以待之又使不知来者得而怪之问知宁所为乃各相责不复鬬讼邻有牛暴宁田者宁为牵牛着凉处自为饮食过于牛主牛主得牛大惭以是礼让移于海表在辽东积三十七年乃归】凉茂【山阳昌邑人献帝时为乐浪太守公孙度在辽东擅留茂不遣之官然茂终不为屈】国渊【乐安葢人与邴原管宁等避乱辽东渊笃学好古常讲学于山岩士人多推慕之由此知名】太史慈【黄县人猿臂善射少好学为郡奏曹史因避仇之辽东孔融闻其贤数餽其母及融为黄中所围慈适从辽东还为融攻黄巾破之】晋髙瞻【渤海蓚人永嘉之乱卒数千家徙幽州后随崔毖如辽东及毖败慕容廆署为将军瞻称疾不起廆敬其姿品数临视之仍辞疾笃廆不平之遂以忧死】唐蒋俨【义兴人为兵曹防军太宗伐髙丽募为使者人皆惮行俨独请往及至为莫支离所困不屈纳之土室中及髙丽平乃归帝竒其节授朝散大夫】明王俨【湖广人由进士厯官侍郎亷静谨恪正徳间忤刘瑾谪成辽东侨居辽阳天王寺后赦还家】
　　本朝苗君稷【昌平人明季诸生遭时多难籍黄冠喜读儒书居　盛京之三官庙时时赋诗有隠者之风府丞姜希辙序而刻之】郝洛【定州人顺治中以御史巡按四川为呉三桂所搆谪铁岭读书讲学无间寒署着易鲜士人宗之康熙十四年召还留所居为银冈书院】
　　列女辽耶律珠展妻萧氏【小字额哩□舅博勒之女年十八归耶律珠展未几珠展卒既谓所亲曰夫妇之道如阴阳表里无阳则阴不能立无表则里无所附妾夫早嵗登朝有才不夀天祸妾身复何倚恃死者可见则相从地下不可见则当与俱逝遂自刃而卒展珠原作术者博勒原作贝勒今俱改】耶律中妻萧氏【小字绥兰韩国王蕙之四世孙及笄归耶律中天庆中为贼所执萧置刃于履誓不受汚至夜贼遁得免久之帝召中为五院都监中谓妻曰吾本无官情今不能免当以死报国汝能从我乎绥兰曰谨奉教及金兵循岭西中守节死绥兰跃马突至中所自杀绥兰原作挼兰今改】元耶律瑠格妻约啰氏【元太祖时瑠格为辽王纳欵于元瑠格卒约啰氏入奏防帝征西域皇太弟承制以约啰氏佩虎符权领其众者七年丙戌帝还约啰氏携其子善格特尔格永安及从子托尔多孙收国努见帝于河西湫城帝慰劳甚至约啰氏奏瑠格既卒官民乏主其长子色辰扈从有年愿以次子善格代之使归袭爵帝曰色辰从朕征西域已积功为巴图鲁不可遣当令善格袭其父爵约啰氏拜且泣曰色辰者瑠格前妻所出嫡子宜立善格者婢子所出若立之是私己而灭天伦也窃以为不可帝叹其贤遂以色辰袭爵而留善格托尔多于朝遣其季子永安从约啰氏东归瑠格原作留哥约啰原作姚里善格原作善哥特尔格原作铁哥托尔多原作塔塔儿收国努原作收国奴色辰原作薛□今具改】李君进妻王氏【辽阳人大徳八年君进卒卜将发引亲戚邻里咸防氏谓众曰夫妇死同穴义也吾得从良人逝不亦可乎因抚棺大恸呕血升余而死众殓之与夫连柩出葬送者数百人莫不洒泣】赵洙妻许氏【集贤大学士有壬之侄女至正十九年红巾贼陷辽阳洙时为儒学提举夫妇避乱匿资善寺洙以叱贼见害氏不知也贼甘言诱氏令指示金银之处氏大言曰吾诗书冠冕故家不幸遇难但知守节而死他皆不知也贼以刃胁之色不变已而知其夫死因痛哭仆地骂声不絶口且曰吾母居武昌死于贼吾女兄弟亦死于贼今吾夫又死焉使吾得报汝当醢汝矣遂遇害寺僧见氏死状哀其贞烈贼退与洙合之】文宗信妾白氏【宗信为辽阳行省丞病笃白氏昏旦潜祷于神至忘寝食宗信语之曰汝年方二十我死汝当奈何氏应曰妾草介赖夫子得以存活万一不讳妾不独生宗信死□殓氏尽出箱箧分给亲戚沐浴告别主母自缢而死亲戚义之与夫同葬】明巫氏【沈阳人农家妇正徳十年五月夫在田耕耘氏独行餽饷遇强暴持刃挟氏欲汚之氏坚执不从遂为所杀死后手中犹握血渍破衣一片巡抚立碑表其墓】萧士清妻丁氏【金州人奉姑至孝士清疾饮食俱废祝天愿以身代士清殁氏悲痛累日自缢而死正徳间旌表又张项妻朱氏张俊妻徐氏钱海妻许氏皆金州人夫亡守节又借氏金军余之妻夫死死守志四十余年又刘智才妻闵氏夫亡无子抚妾子如己出夫属军籍金州佣祍供衣食尤能以礼自防事闻旌之】刘氏志贞【三万卫镇抚刘呼喇图女防聪慧父母令女师授孝经列女传咸成诵年十六适同郡裴贵事舅姑以孝闻既而贵有疾刘潜刲股肉和糜以进弗效每夜祷天祈以身代夫疾革乃嘱曰吾危矣汝防善视后人氏泣曰奈何以犬豕畜妾当誓天效死安用生为遂入室而缢家人觉救之无及越一日夫殁事闻诏旌异之呼喇图原作忽鲁秃今改】髙门五节妇【刘氏光州固始人夫髙希凤江宁人戍辽东为乱军所掠拒而不服军怒断其腕刘抱腕且哭且骂遂被杀希凤有弟药师努妻李氏早寡因乱携子侄避难始终保全归守夫慕誓不再适希凤季弟巴延布哈为仇家所杀妻郭氏即自缢于马枥希鳯从子塔实廷为父讐讼陷而死妻金氏妾邢氏俱自缢一门五节事闻旌表巴延布哈原作伯顔不花塔实廷原作塔失丁今俱改】徐文中妻王氏【定辽人卫人嫁生员徐文中嘉靖中为冦所执强挟上马屡投地大骂不从遂断其手斫身数刃而去氏一息尚存见文中曰我名节无玷死无憾矣遂瞑目】王福妻臧氏【葢州卫人夫殁守节自誓事姑髙氏以孝闻居数嵗里人闻其贤欲娶之知氏不可夺乃谋氏兄私纳其聘欲强之氏向其姑泣曰本欲与夫同死以姑缺养故隠忍至此自今不得侍姑矣是夜自缢而死】髙琰妻潘氏【盖州人琰故无子氏年十九以纺织自养守节三十五年嘉靖间旌表】髙原昌妻金氏【辽阳人原昌素疾娶未逾月病笃母慰氏曰善视汤药莫辞劳苦汝年少无出自有名门择配氏泣曰夫死不嫁礼也何出此言原昌卒氏哭累日自缢死又邵伦妻张氏董钦妻刘氏韩连妻吕氏马汝麟妻寗氏皆辽阳人夫亡并自缢而死】李通妻程氏【通为海州卫千户生子芳甫三嵗通卒氏甘贫守节育芳成人袭职后戍边战死遗妻陈氏年尚糿守志事姑通弟正与文亦早亡正妻宋氏文妻陈氏俱守节不移时称一门四节】蔡遇春妻陈氏【沈阳人遇春死即欲自缢以殉以年未子防无依而止越三年卜抱子痛哭先一日缢死竟与夫合葬】顾澄妻杨氏【铁岭人遗腹三月产一男杨氏誓不贰适甘贫抚孤卒年七十九】陆淳妻邓氏【三万卫人淳死氏年十九哀毁不食殓毕自缢而死之日送者无不陨涕】赵云妻于氏【三万卫人年二十余云故氏自缢榇旁而死】髙鳯妻苏氏【鳯戍开原病故苏氏扶榇归抚教二子守节五十四载卒年八十有三鳯弟龙娶罗氏龙故遗腹四月生一男罗氏守志抚孤人称一门双节】
　　本朝宗室贝勒福晋
　　乌拉福晋【纳拉氏贝勒莽古尔泰次福晋也贝勒死欲从殉】
　　【宗文皇帝谕止之福晋固请遂至别室自尽侍妾一人亦从死焉】贝勒岳托福晋【纳喇
　　氏崇徳四年岳托薨福晋殉】
　　本朝陈士伟妻刘氏【承徳人年二十余夫亡孝事老姑抚防子姑病尝药涤垢逾月不寝及姑卒卜瓦沟山移夫柩祔投身圹中欲殉二子苦劝乃出寻病卒】毕国栋妻赵氏【承徳县人夫亡子防周嵗舅姑继丧赵氏孀且贫抚孤成立守节五十余载又同县刘连登妻曹氏赵进启妻冯氏举人呉涛妻李氏俱以苦节着】王命召妻滕氏【盖平城守滕天成姊嫁未期命召从征广东后自京移家往氏抵粤甫五日命召病亡乃号泣自缢】刘氏女【辽阳正黄旗人少失恃依嫂以居嫂与牛七通恐女发其事欲并汚之女抵死不从遂为所杀又州人康泰妻杨氏年十八归泰亦以拒强暴见害康熙中俱　旌表又辽阳州民石函喻妻李氏卢懋文妻王氏王育民妻唐氏谭世荣妻王氏刘儒义妻温氏武生吕翕如妻林氏俱夫亡守节】王守贵妻李氏【金州正黄旗人夫家近海地多流寓有山东人宫奉髙窥见氏遂逼之氏坚拒不从奉髙搯其喉至死事围　旌表】张雪儿妻唐氏【铁岭县人张病故唐氏奉姑育防子曲尽孝慈后值荒歉有谋夺其志者唐氏即欲自尽奸谋遂息又同县张世玉妻王氏李四□妻孟氏张国良妻马氏孙二妻冯氏邓天荣妻秋氏李廷栋妻刘氏巩尚友妻张氏巩尚已妻李氏皆矢志守节】傅华妻许氏【开原县人夫亡氏无子抚侄傅珏珏得以拔贡任浙江嵊县令又同县马显图妻宋氏赵世禄妻董氏王守良妻李氏俱以节着】塔塔拉氏女【奉天镶白旗人图拉女防纳聘代徳未娶代徳病亡塔塔拉氏仰天痛号誓不欲生父母防之甚密乗隙自缢乾隆十八年　旌】韩氏女【金州水师营人为范从贤未婚妻有山东人侯天保窥见氏起意逼之韩氏守正不汚天保以刃伤氏殒命乾隆三十九年　旌又复州栁国柱妻刘氏刘五妻于氏皆拒暴捐躯事闻　旌表】武常阿妻呉氏【鳯凰城正白旗人武常阿外出其弟何三小竟欲强汚之氏正色斥骂并言俟其父兄归时告令扑责何三小惧取铁镢伤氏至死乾隆四十一年事闻　旌表】铁季祖妻姜氏【承徳人夫故守节又同县髙起龙妻刘氏俱于乾隆四年　旌又周绍锦妻朱氏刘兴祖妻李氏乾隆十五年　旌徐炯纪妻髙氏乾隆十七年　旌魏庭昭妻杨氏陈兴魁未婚妻贞女于氏乾隆三十六年　旌林益初妻袁氏乾隆三十八年　旌吏员宣国栋妻孟氏监生王介福妻宋氏乾隆三十九年　旌】侯畿妻刘氏【辽阳人人康熙三十四年侯畿病故氏矢志守节又同州刘文善妻张氏刘国梁妻刘氏张凤阳妻赵氏王金妻刘氏乾隆四年旌谭佩妻马氏乾隆八年　旌郝士洪妻刘氏乾隆十六年　旌监生王振基妻汪氏张天荣妻刘氏刘元瑞妻陈氏王世爵妻刘氏张义明妻王氏王玺妻刘氏乾隆十七年　旌洪训妻赵氏乾隆二十二年　旌王龙章妻林氏乾隆三十八年　旌】赵琦妻韩氏【铁岭人夫故守节乾隆四年　旌又同县吏员温克勤妻杨氏乾隆八年　旌周万荣妻郝氏王维焕妻张氏陈亮妻张氏常成龙妻王氏乾隆十六年　旌崔富荣妻刘氏乾隆二十二年　旌】谢见性妻赵氏【复州人康熙四十三年见性病故氏年甫二十三矢志守节乾隆初年事闻　旌表】张宏器妻王氏【开原县人夫故守节又同县崔从麟妻郑氏乾隆十七年　旌】王际亨妻白氏【海城县人夫亡守节又同县李之俊妻林氏青年矢志俱于乾隆十六年　旌】赵廷瑚妻田氏【葢平县人夫故守节又同县韩氏女许嫁李天用未婚天用亡矢志不改聘俱于乾隆二十六年　旌】王兴元妻李氏【奉天镶黄旗人夫故守节又同旗兵桑社妻图英齐妻弼里克图妻孟祖克氏正黄旗兵保儿妻布朱理氏闲散李七鳯妻于氏李天柱妻万氏正白旗兵巴雅里妻乌扎拉氏正红旗兵古太妻鄂氏俄合图妻尔佳氏监生举防妻那拉氏闲散马荣官妻徐氏侍中魁妻姜氏镶红旗兵国朝鳯妻富氏李见龙妻鲁氏正蓝旗闲散刘文美妻齐氏苏玛拉妻韦氏领催敏尊妻多库洛氏兵孔四妻觉罗氏镶蓝旗兵古良妻扎苏相里氏闲散额登额妻于氏俱于乾隆元年　旌又镶黄旗领催五蓝太妻魏氏正黄旗兵桃保妻巴勒克氏雅尔纳妻觉罗氏笔帖式常保妻乌扎拉氏监生刘廷智妻罗氏兵雅海妻和佳氏领催扎尔都立妻顾氏兵白登周妻王氏闲散胡忠顺妻宋氏兵李国琳妻陈氏徐国弼妻李氏秋鳯仕妻王氏闲散李登孝妻萧氏姚进龙妻吴氏正白旗生员金景鳯妻李氏兵钟起禄妻陈氏闲散于正琨妻呉氏呉用起妻罗氏张文卿妻孙氏兵额尔克妻觉罗氏闗东妻梅合勒氏莽色妻莫尔徳勒氏哈苏勒妻巴雅拉氏萨哈连妻李氏杜尔拉妻呉氏宋国福妻郭氏闲散呉进选妻牛氏兵达图妻五扎拉氏壮丁金国彦妻何氏董朝训妻秦氏镶白旗兵瓮五绰妻马氏杨喜妻尔佳氏闲散张杰妻徐氏李国栋妻李氏何起林妻张氏姜文龙妻姜氏呉守信妻应氏呉忠斌妻卢氏李文锦妻孙氏萨穆保妻夏氏闲散蔡文元妻赵氏缪进忠妻髙氏万国栋妻李氏王二妻孙氏正红旗领催鞠国彦妻黄氏闲散夏进英妻孙氏张文逺妻张氏张宪妻郭氏马首魁妻何氏易国梁妻姚氏兵莫岱妻赫苏拉氏瑚什太妻萨克达氏徳特赫妻温氏镶红旗兵必弼里克图妻什克腾氏兵国文信妻赵氏王国斌妻苏氏张云腾妻傅氏乌色妻钮枯禄氏格徳里妻尔佳氏巴雅尔图妻杨佳氏满昌妻修玛拉氏水八妻尔佳氏萨尔太妻岱吉氏闲散沙浑妻觉罗氏兵那木拉氏李氏孟格图妻戴氏徳尔瑚讷妻李氏正蓝旗闲散众神保妻汪彦氏义太妻斐莫氏领催八十妻觉罗氏闲散禅布妻尔佳氏常保妻俄岳丘佛保妻俄岳氏阿都什哈妻赫叶勒氏王保住妻杨氏陈万魁妻禇氏王进杰妻于氏孙成彪妻李氏孙成王妻刘氏额尔哲图妻金氏镶蓝旗闲散五格妻郭氏兵五哩妻呉氏领催贝多妻赵氏兵达兰太妻苏莫拉氏巴彦图妻邵氏闲散秦逹库妻珠莫拉氏兵七嘉保妻玛扬氏屈文髙妻梁氏闲散法保妻富察氏三格妻寗氏刘天福妻石氏王进禄妻李氏镶黄旗包衣壮丁杨鳯妻康氏苏朝臣妻潘氏刘邦兴妻董氏氏库使髙世杰妻敖氏兵马朝云妻佟氏阿林妻宰氏福陵正白旗章京六格妻石氏】
　　【兴京正黄旗兵六十四妻李氏抚顺正黄旗兵王六妻姜氏辽阳正黄旗领催三达色妻鲁氏熊岳正黄旗兵新达孙妻马氏七尔徳妻布哩云氏岫岩镶黄旗兵七十妻那拉氏鳯凰城正白旗生员八十一妻乌吉哩氏俱于乾隆二年　旌又奉天镶黄旗笔帖式富克善妻唐氏闲散四格妻赵氏徳忍妻何氏兵西徳保妻傅氏正黄旗那木色勒妻卢氏正白旗闲散富柏妻祖氏镶白旗兵锁机妻额鲁特氏花色妻赫叶勒氏正红旗监生法保妻姜氏官学生明泰妻赵氏兵金州妻尔佳氏闲散三格妻刘氏祁蓝保妻乌扎拉氏团头妻董氏镶红旗兵布伦太妻龙氏柏瑚纳妻扎哈拉氏构色妻马佳氏正蓝旗兵刘克芳妻安氏赫达色妻翁牛特氏福陵防防正白旗闲散违思哈妻廖氏拜唐阿呉尔得妻郎氏昭陵防防镶黄旗壮丁金四妻梁氏刘成礼妻张氏复州正白旗轻车都尉哈里妻舒穆禄氏俱于乾隆三年方旌乂奉天镶黄旗兵诺里特妻窝觉特氏闲散田守容妻张氏田守殷妻金氏兵六格妻宁古图氏闲散金永福妻姜氏和上妻齐氏兵浑托贺立妻哈达海氏阿里顺妻尔佳氏闲散谈徳金妻元氏刘国臣妻黄氏韩有文妻呉氏包衣班第妻博哩珠氏回思明妻魏氏张文升妻孟氏刘国臣妻曽氏张文灿妻王氏赖他库妻王氏正黄旗兵四格妻逊佳氏杨登福妻夏氏杨中俊妻郑氏哈尔太妻富察氏闲散范八妻刘氏杨文成妻祁氏潘守相妻韩氏正白旗兵伊尔喀逊妻郭罗克氏闲散黄尚玺妻罗氏哪罗摩妻锡尔徳特氏兵雅哈那妻舒穆禄氏闲散杜尔巴妻张氏郝尔赫妻陶氏刘大妻李氏郭得玉妻程氏曽体信妻李氏韩朝聘妻陈氏兵张九思妻呉氏李朝向妻张氏领催索佳妻哈尔佳氏迈堪妻张氏郝尚妻闗氏闲散杨绾妻张氏兵萨太妻奚氏花硕妻蒋氏玛尔赛妻托郭络氏镶白旗兵福卡妻康阿礼氏赫色妻卓罗氏闲散陈太妻郭氏张瑞妻郑氏朴本善妻张氏郑天玺妻曹氏兵张文忠妻陈氏徳尔特妻那拉氏雅兰太妻富察氏八十四妻王氏墨哩赛妻刘闲散闗东妻章佳氏正红旗前锋拉哈礼妻乌扎拉氏兵稚图妻贾氏韩六妻髙氏张文亮妻杨氏呉仲选妻髙氏闲散陈贵妻张氏领催萨哈连妻王氏兵萨达色妻周氏徳特赫妻赫舍哩氏丰阿哈妻汪佳氏五格妻尔佳氏阿古古巴妻那拉氏担巴妻罗氏闲散索住妻富察氏兵保住妻钱氏郑守库妻刘氏镶红旗兵刘保住妻穆尔徳礼氏领催巴尔喀善妻尔佳氏英武妻闗氏盎起妻佟氏闲散米国睿妻段氏常永清妻金氏兵恒太妻赵佳氏金州妻马佳氏何自旺妻史氏班的妻传哩珠氏永保妻妻舒穆禄氏监生萧天禄妻刘氏闲散徐国柱妻姚氏萧天福妻刘氏陈国弼妻徐氏李芝芳妻赵氏顾鳯鸣妻徐氏正蓝旗笔帖式讷敏妻钮祜禄氏兵孟邦俊妻茅氏张云龙妻黄氏莫机邦妻觉罗氏都达哩妻富察氏担岱妻萨克达氏闲散色林太妻宋佳氏观音保妻尚佳氏查来妻尔佳氏二格妻赵氏领催勾儿妻章佳氏博哩善妻赫书哩氏闲散夏世妻胡氏路九景妻徐氏兵归勒额妻蔡氏镶蓝旗闲散增夀妻赵氏桑格妻边氏领催超海奈妻李氏兵富库妻安氏杨五□妻陈亲亲违布妻卜拉克亲氏闲散李应登妻林氏兵七十图妻托里浑氏五里妻巴林氏明阿妻撒哩氏氏赫达色妻撒玛哩氏扎布图妻赫叶勒氏依哩宻妻拜雅拉氏闲散侯世占妻呉氏二格妻戴氏博那妻汪佳氏兵石图妻汪佳氏阿玉什妻尔佳氏孙国柱妻赵氏】
　　【昭陵镶红旗兵阿蓝太妻李氏又奉天巨流河站正黄旗兵阿那图妻诺密勒氏辽阳州正黄旗兵卓那思图妻尔佳氏牛庄城镶蓝旗闲散尚从义妻乔氏葢州镶黄旗闲散范士辉妻李氏熊岳镶黄旗兵得寿妻李佳氏岫岩正黄旗闲散丰升阿妻温佳氏开原正黄旗兵皂保妻孙氏卜第妻呉氏噶布拉妻呉氏镶白旗闲散保住妻徐氏镶红旗兵拉巴妻柏氏闲散喀布拉氏张氏铁岭镶黄旗闲散尚明义妻王氏复州镶黄旗领催麻硕妻富察氏正白旗兵赛哈那妻舒穆禄氏金州镶黄旗领催麻色妻崔佳氏闲散绥哈妻乌扎拉氏鳯凰城正白旗领催艾图妻乌尔赫齐氏兵艾觉敏妻罗氏俱于乾隆四年　旌又奉天正白旗兵扎库那妻王氏闲散赫尚妻齐氏镶白旗闲散刘科登妻黄氏刘刚妻陈氏张文洪妻崔氏正红旗闲散于成当妻刁氏正蓝旗兵克什布妻富察氏闲散六十一妻扎苏特氏镶蓝旗闲散弼里克图妻黄氏镶黄旗包衣王国华妻车氏井世玺妻夏氏正黄旗包衣王国勲妻康氏王国清妻邓氏金成住妻刘氏王国福妻刘氏郑得魁妻崔氏正白旗包衣老格妻郭氏阿蓝太妻柏氏巨流河堡镶黄旗闲散刘起才妻谢氏镶红旗闲散黄国彰妻杨氏黄□清妻李氏熊岳正红旗闲散闗世勇妻雅礼氏希明妻郭络罗氏正蓝旗兵俄里和图妻尔佳氏七十妻和扎拉氏岫岩正黄旗兵桑阿勒吉妻尔佳氏正白旗兵铁昌妻希他勒氏胡班太妻汪佳氏鳯凰城镶黄旗兵哈太妻吉额勒氏正白旗闲散福太妻吉额勒氏俱于乾隆五年　旌又奉天镶黄旗兵丁文兀妻阎氏闲散苏文昆妻社氏正黄旗兵布彦妻尔佳氏闲散于辉龙李氏卓大八妻舒穆禄氏正白旗闲散呉相佩妻宋氏弓自清妻魏氏张敬祖妻王氏张登序妻王氏镶白旗兵徳禇妻蒋氏闲散呉维功妻于氏正红旗笔帖式巴林妻穆禅氏兵髙礼妻瑞和氏镶红兵髙礼妻瑞和氏撒哈妻赵佳氏闲散説色妻瑚瑚尔哈礼氏保岱妻觉罗氏呉守荣妻陈氏刘成得妻于氏正蓝旗兵井万礼妻周氏闲散夏进章李氏夏进华妻刘氏金文髙妻顾氏王朝明妻安氏王朝仕妻夏氏镶蓝旗兵岳果达妻赵佳氏赫尚妻兆氏穆宻诺妻姚氏闲散王庭相之妻傅氏福陵正白旗品级章京查尔太妻尔佳氏】
　　【昭陵镶蓝旗兵佛保妻于氏闲散鸟尔敦妻尔佳氏兴京镶白旗兵秦太妻孙氏牛庄镶红旗防御李应祖妻闗氏镶蓝旗闲散尚崇凯妻李氏金州镶黄旗闲散邴蒯妻阿克占氏正白旗兵李得方妻方氏鳯凰城正红旗闲散多和妻舒穆禄氏镶红旗兵李翰柏妻闗氏俱于乾隆六年　旌又奉天镶黄旗闲散书堂阿妻髙氏正黄旗兵五十妻戴佳氏福哩求妻赫勒氏瑚希哩妻尔佳氏闲散喜达哈妻马佳氏正白旗领催那木哩秦妻张氏兵倭多力妻尔佳氏陈保妻格吉勒氏闲散陈廷有妻屈氏和勒库纳妻马佳氏镶白旗兵四十一妻何氏福哩禅妻卓佳氏闲散赫色妻富察氏正红旗闲散那顔太妻李氏镶红旗兵恩吉图妻巴雅哩氏闲散刘清妻刘氏正蓝旗领催徳礼诺妻古氏兵古穆妻王氏闲散爱希妻冯氏六格妻富察氏那思图妻扎拉哩氏镶蓝旗兵勒特库妻富察氏闲散桑格妻郑氏福陵镶蓝旗闲散和雅图妻汪占氏辽阳正蓝旗闲散爱□妻戴佳氏熊岳镶蓝旗兵三达海妻萨克达氏珠林太妻刘佳氏岫岩镶黄旗兵班吉妻格吉勒氏复州镶黄旗兵领催桑格妻那木他拉氏正黄旗闲散海常阿妻周佳氏鳯凰城正黄旗领催额尔博萨吉勒氏俱于乾隆七年　旌又奉天镶黄旗觉罗拜思瑚兰妻孟氏巴彦图妻苏素氏罗氏俱于乾隆九年　旌又奉天镶黄旗兵哈岱妻尔佳氏闲散柏尔和图妻乌扎拉氏正黄旗闲散岳俊彪妻杨氏镶白旗兵觉和托妻赵氏正红旗兵卓礼克图妻布吉哩氏镶红旗闲散李洪妻常氏正蓝旗兵王有生妻石氏闲散杨文龙妻张氏镶蓝旗兵锡达玛妻图克赫勒氏鲁岱妻玛托氏岫岩正红旗闲散沙哈亮妻杨阿哩氏俱于乾隆九年　旌又奉天镶黄旗壮丁崔鳯鸣妻董氏闲散王永安妻张氏正黄旗兵海青妻房氏阿哩拉瑚妻扎拉氏正白旗领催阿蓝太妻张氏兵班第妻闗氏闲散瑚什太妻郑氏让太妻孙氏镶白旗闲散常明妻胡氏正红旗闲散妞儿妻白氏三格妻赵氏李六妻姚氏兵阎仲文妻宋氏镶红旗兵乌巴式妻都克赫勒氏闲散李登妻刘氏兆监妻觉罗氏兵硕得妻乌吉夏哩氏正蓝旗领催傅哈达妻闗氏兵布尔哈图妻乌扎拉氏闲散任登仕妻田氏髙登炳妻刘氏郭起聪妻任氏镶蓝旗兵傅学仁妻张氏徐邦俊妻侯氏花色妻柏氏闲散陈洪图妻孙氏闲散俄色妻李氏永陵镶黄旗闲散永明妻经佳氏正黄旗闲散徳锡诺妻马佳氏镶蓝旗兵松起妻佟佳氏福陵镶白旗闲散格图肯妻觉罗氏千丁聂士植妻费氏赵英妻刘氏王进礼妻蔡氏郭云禄妻王氏王文举妻秦氏李成龙妻刘氏曹让妻杨氏朱廷华妻李氏刘守恩妻刁氏昭陵正黄旗兵六十九妻王氏二格妻王氏巨流河镶黄旗兵髙从艳妻郑氏正黄旗兵五格妻杜氏辽阳正黄旗兵萨頼妻尔佳氏岫岩正白旗骁骑校俄升额妻那拉氏复州正黄旗领催久徳妻尔佳氏兵来色妻温都氏正白旗兵柏句妻段佳氏镶白旗兵七格妻东彦氏镶红旗兵保住妻六佳氏鳯凰城镶黄旗兵赫森徳妻祁穆勒氏正黄旗骁骑校巴束太妻姜阿哩氏镶白旗闲散伯哩特妻扎哩徳氏俱于乾隆十年　旌又奉天镶黄旗兵王玉妻谭氏正黄旗闲散马应诏妻常氏赵玉文妻郭氏兵憨班妻觉罗氏哈撒哩妻佟扎氏正白旗闲散莽佳图妻赫叶勒氏郭义玺妻窦氏永太妻佟氏兵米色那妻柏氏镶白旗兵佛保妻杜氏更格勒克竒妻赵氏格色尔图妻呉氏孟魁妻闗氏笔帖式福达哩妻佟氏闲散巴达玛妻呉氏六格妻张氏瑚什太妻姜氏三格妻王氏王太妻南氏正红旗兵三格妻扎苏瑚哩氏麻色妻温氏七太妻章佳氏闲散赫瑚妻觉罗氏托罗妻尔佳氏镶红旗闲散千金保妻觉罗氏图拉妻傅氏乌当妻徐氏兵生保妻和尔特氏金文相妻李氏伊尔布妻宋氏正蓝旗兵依林太妻柏氏三格妻尔佳氏陈万银妻陈氏秦有禄妻段氏闲散髙文金妻呉氏王二格妻佟氏舒布图妻张氏桑阿图妻乌扎拉氏镶蓝旗闲散张鳯耀妻扎尔竒氏辽阳正蓝旗闲散陆成妻章佳氏牛庄正蓝旗兵法度妻柏氏于绍忠妻徐氏周思敬妻冷氏邵吉贵妻张氏孙达哈妻谢氏闲散郭占花妻黄氏唐阿里妻马氏熊岳镶黄旗闲散九格妻觉罗氏撒玛哈妻扎瑚他氏兵杨寿妻安扎氏开原正黄旗兵常保妻钟氏闲散飞扬武妻郭氏正红旗闲散刘奉起妻王氏复州正红旗兵巴达克图妻尔佳氏鳯凰城正白旗闲散噶达哩什妻温佳氏俱于乾隆十一年　旌又奉天正黄旗兵众神保妻洪氏闲散佛保妻闗氏正白旗扎尔瑚妻林氏正红旗兵苏英额妻那拉氏镶红旗闲散龙保妻富察氏镶蓝旗闲散王永佐妻呉氏镶黄旗包衣张文升妻张氏赵进保妻周氏正白旗包衣孔义妻张氏哈达汉妻陈氏福陵正白旗闲散阿尔太妻萨克达氏】
　　【昭陵千丁张万举妻张氏张士魁妻王氏黄五色妻巴氏于登云妻杨氏徳保妻侯氏兴京正蓝旗闲散尼玛善妻商氏岫岩正红旗兵依勒尔图妻宁古塔氏复州正蓝旗兵诺林太妻扎思哈氏镶蓝旗兵萨哈哩妻钮格哩氏闲散瑚拉那妻钮格哩氏巴拉妻萨克达氏瑚什奈妻瑚佳氏鳯凰城正黄旗兵叅特赫妻曹佳氏俱于乾隆十二年　旌又奉天镶黄旗兵希他那妻柏氏闲散张防玉妻马氏张成孝妻田氏正黄旗闲散敖海妻闗氏赵洪基妻姜氏保常妻张氏兵额罗奈妻谭氏三格妻赵氏六品官巴海妻魏氏正白旗闲散让拜妻邴氏贺必图妻宫格勒氏张文举妻张氏王洪谟妻刘氏杨士英妻赵氏扎都妻闗氏黑格妻傅氏三格妻陈氏五十四妻呉氏兵乌哩图那思图妻扎拉氏徳赫纳妻那木都氏瑚什八妻温佳氏镶白旗兵阿什图妻扎尔佳拉氏兵散合绷额妻赫叶勒氏正红旗兵得格妻呉氏闲散音保妻闗氏阿色那妻西妻赫楞额妻他塔拉氏张有妻李氏周天锡妻金氏镶红旗旗前锋萨尔布妻尔佳氏闲散托经阿妻罗氏喀齐哈哩妻闗氏钟保妻杨佳氏正蓝旗兵王君佐妻姚氏闲散潘洪智妻郭氏满芝妻闗氏镶蓝旗兵黒格妻舒穆禄氏色克图妻闗氏马布妻白氏闲散崔七文妻王氏迈图妻崔氏】
　　【福陵壮丁徐连仲妻祝氏李自孝妻石氏闲散桑格妻张氏昭陵镶蓝旗兵明安图妻呉氏兴京正红旗兵开达哩妻闗氏徳保妻钱氏辽阳镶红旗领催们清妻尔佳氏牛庄镶红旗闲散罗暇妻呉氏莫罗青妻刘氏熊岳正白旗闲散锡特库妻李氏岫岩正黄旗兵福保妻富察氏开原镶黄旗闲散图思　妻宋氏金州正黄旗兵青云妻王氏鳯凰城正白旗兵四十九妻尔佳氏俱于乾隆十三年　旌又奉天正黄旗兵青云妻董音氏唐九妻托克罗氏闲散郑世相妻袁氏正白旗闲散髙达色妻赵佳氏刘文彪妻石氏镶白旗兵特穆特妻屠氏八十六妻闗氏卜尔坦妻乌扎拉氏柏守彩妻熊氏闲散三佛保妻孙氏张鳯臣妻杨氏正红旗兵布尔善妻李氏舒如洪妻张氏镶红旗闲散李元妻李氏正蓝旗兵王朝转妻戴氏闲散额何哩妻乔氏何哩库妻乌扎拉氏五格妻萨克达氏杨夏林妻孙氏镶蓝旗闲散二格妻李氏内务府镶黄旗兵年泰妻髙氏兵部站丁杨明升妻苏氏永陵正白旗闲散英寿妻索吉氏】
　　【兴京镶蓝旗兵和善妻张氏岫岩镶黄旗闲散□色妻张氏熊岳正白旗兵永福妻觉罗氏那苏图妻觉罗氏复州镶黄旗闲散和吉哩妻格吉勒氏金州镶蓝旗兵赫尔卜妻髙氏鳯凰城正白旗闲散二格妻魏氏镶蓝旗闲散三格妻李氏俱于乾隆十四年　旌又奉天镶黄旗闲散那木图哩妻孟氏正黄旗兵翁顺妻吴氏恒保妻侯佳氏闲散老格妻张氏李应第妻夏氏于绍英妻孙氏正白旗领催班扎布妻韩氏兵髙维雄妻聂氏查凌阿妻孟氏图尔赛妻柏氏河出图妻唐氏闲散陈云佐妻刘氏钟国正妻刘氏阿敦妻傅氏正红旗兵黑説色妻王氏闲散噶其卡妻王氏镶红旗兵乌云得妻裕齐纳氏乌达图妻闗氏桑格妻刘氏陈守林妻陶氏依尔赛妻郑氏闲散闗进寳妻柏氏四格妻傅氏正蓝旗兵图木路妻赵氏闲散钟廷琨妻王氏五格妻郭氏镶蓝旗前锋索住妻呉氏兵他兰太妻陈氏闲散索住妻髙氏昭陵正黄旗闲散玛尔赛妻王氏辽阳正黄旗监生沈荣妻尔佳氏熊岳正黄旗领催博齐奈妻觉罗氏开原正黄旗兵赫违色妻闗氏金州正黄旗闲散穆世荣妻王氏鳯凰城正白旗闲散二格妻李氏俱于乾隆十六年　旌又奉天正白旗兵色里特妻孟氏常禄妻李氏嘉里那妻傅氏领催孙达里妻闗氏镶白旗兵西达色妻巴雅拉氏闲散巴什妻乌扎拉氏正红旗兵阿哩哈木妻温氏闲散阿哩善妻何氏镶红旗闲散花色妻佟氏钟世杰妻张氏正蓝旗兵音布妻赵氏西白妻呉氏瑚什那妻徐氏雅图妻乌扎拉氏闲散拜什瑚朗妻傅氏镶蓝闲散散书伦妻李氏总佛保妻那拉氏兴京正蓝旗拜翰妻卜氏拜喜妻佟氏岫岩正白旗闲散松乌尔岱妻李氏复州正黄旗兵额尔登额妻闗氏俱于乾隆十七年　旌】
　　【昭陵镶黄旗拜唐阿五格妻曽氏于乾隆二十二年　旌又奉天镶黄旗兵布达拉妻莫氏赫英妻尚氏苏楞额妻徐氏闲散穆丹妻赫舍哩氏七格妻富察氏多和伦妻尔佳氏廖自智妻万氏呉鳯鸣妻苏氏艾金妻范氏正黄旗兵色克图妻扎瑚他氏六十三妻宋氏领催白□糼妻卓佳氏闲散刘天瑞妻魏氏正白旗章京品级雅保妻白氏兵玛的妻韩氏王保妻富氏白申太妻石氏常明妻赵氏五同保妻洪氏哈山妻呉氏得寿妻白氏五林保妻卓佳氏图拉太妻萨克达氏穆尔太妻李氏永寿妻佟氏闲散傅昌阿妻杭阿他氏七达儿妻孙氏乔桂妻王氏张佐臣妻傅氏镶白旗兵达扎妻张氏双徳妻那拉氏查拉太妻富察氏常海妻赵氏闲散明礼妻那拉氏那拉太妻卓佳氏正红旗兵福禄妻赵氏依丹土妻康佳氏领催得秀妻卓佳氏闲散黒豹妻呉佳氏福青额妻何氏四格妻那氏镶红旗兵常住妻巴尔佳氏领催得秀妻卓佳氏尔图妻萨克达氏闲散冲库罗妻乌扎拉氏正蓝旗兵白喜妻佟氏达色妻赵氏五十三妻周氏来保妻张氏闲散五格妻郭氏达色妻赵氏六十儿妻丁氏额尔登额妻赵氏镶蓝旗兵永太妻富察氏闲散卓克所托妻郭勒吉氏】
　　【兴京镶黄旗兵七十妻魁氏俱于乾隆三十年　旌又奉天镶黄旗领催皂保继妻那氏前锋额尔登布妻闗氏常三太妻马氏兵全保任妻呉氏三音布妻赵氏英保妻蔡氏正黄旗兵赖岱妻马氏托克托和妻王氏五云保妻赵氏闲散洪四妻杨氏领催鲁章阿妻王氏正白旗闲散六儿妻赵氏兵弼锡勒拉图妻何氏色勒妻色氏闲散五十一妻孙氏拉子妻彭氏镶白旗兵夏大小儿妻蔡氏常保妻沈氏赫伦太妻周氏武达齐妻王氏六十妻呉氏闲散敖巴什妻袭氏正红旗兵项起龙妻杨氏常夀妻丁氏尼勒竒妻白氏班的妻呉氏达拉妻安氏前锋五里布妻呉氏闲散萧服勤妻髙氏何达色妻李氏镶红旗兵六十三妻白氏福兴妻金氏阿舒勒瑚妻闗氏牧长老格妻赵氏正蓝旗兵扎拉芬妻呉氏巴什妻王氏双顶妻富氏七十一妻王氏监生五达儿妻呉氏闲散五森保妻王氏四格妻于氏三达子妻阎氏石柱氏陈氏髙国贤妻张氏王文相妻温氏王朝如妻张氏佟升妻邓氏镶蓝旗闲散张七儿妻王氏张正妻白氏兵孙维贵妻张氏侯世俊妻闰氏张广仁妻丁氏富喀吉妻闗氏鄂山妻齐氏四格妻冯氏诺木尹妻何氏七格妻姚氏萨吉妻呉氏库使常住妻张氏领催得保妻闗氏瑚和哩妻闗氏闲散张璜妻胡氏索住妻呉氏狗儿妻陶氏汤武色妻闗氏买图妻张氏三陵总管镶黄旗闲散他经秦妻徐氏正黄旗司香人雍图妻王氏兵永夀妻包氏闲散六格妻赵氏正蓝旗闲散丑儿妻莫氏镶蓝旗兵常明妻黄氏合加保妻刘氏闲散郎头妻闗氏迈特妻李氏福陵镶黄旗千丁赵廷臣妻刘氏沈国相妻曹氏陈正妻卜氏祁有正妻赵氏昭陵镶黄旗千丁石娘娘保妻范氏晋世贵妻王氏胡国礼妻程氏罗应弼妻丁氏金文臣妻沈氏李自贵妻赵氏王忠妻金氏杜茂妻耿氏冯朝良妻张氏】
　　【牛庄镶红旗兵阿什哈妻南氏庄头妻色氏闲散噶里塞妻王氏正蓝旗兵五哩布妻佟氏依起奈妻□氏盖州镶黄旗闲散范建漳妻杨氏方朝相妻李氏正白旗闲散马进贤妻闵氏杨国安妻黄氏杨永祚妻夏氏杨永懋妻金氏正蓝旗兵张自汉妻白氏闲散张自侯妻刘氏熊岳正黄旗兵那尔泰妻罗氏闲散老格妻张氏黒狗妻呉氏正白旗生员马昌阿妻张氏镶白旗兵巴达拉妻赵氏正红旗兵七格妻呉氏呢堪妻赵氏闲散三格妻尔佳氏张国禄妻徐氏镶红旗闲散四十五妻刘氏五十七妻冯氏岫岩镶黄旗闲散绰和洛妻张氏正黄旗闲散立住妻罗氏兵那拉太妻尔佳氏正白旗闲散闵文赞妻赵氏镶白旗闲散五格妻曹氏兵达勒罕妻石氏石得妻杨氏正红旗兵六十二妻张氏镶红旗兵哈兰太妻王氏宁徳妻何氏依徳妻王氏闲散双顶妻胡氏□子妻张氏镶蓝旗兵瓦拉妻尔佳氏闲散进山妻张氏复州镶黄旗兵巴哩妻陶氏正黄旗兵温得亨妻赵氏正白旗闲散金紫妻岳氏兵常海妻王氏镶白旗兵那思起妻兆氏闲散莫林住妻马氏八十妻呉氏正红旗兵阿拉哈木妻温氏镶红旗兵雅哩赛妻傅氏诺哩赛妻王氏巴他妻郭氏正蓝旗领催五蓝岱妻于氏兵音布妻兆氏额亦图妻温氏镶蓝旗兵达春妻洪氏格拉图妻韩氏含浑太妻傅氏闲散苏谈妻李氏五林太妻兆氏金州镶黄旗闲散萨起吉妻尔佳氏苏长荣妻呉氏金有玉妻石氏正黄旗兵洪国璠妻刘氏文廷功妻穆氏闲散穆斌妻周氏刘家斌妻刘氏薛文魁妻刘氏正白旗兵陈廷栋妻苏氏闲散李辉春妻刘氏金有运妻倪氏谭起祥妻雷氏王国成妻雷氏鳯凰城正黄旗闲散启他达妻闗氏俱于乾隆三一年　旌又奉天正黄旗闲散杨景妻夏氏董林林妻佟氏正白旗兵陶班妻呉氏闲散缪璘妻锡他拉氏和绷阿妻舒氏伍合妻胡氏镶白旗闲散法伦妻毕氏卜彦奈妻胡氏诺哩木妻温氏珠哩哈岱妻冯氏苏素讷妻刘氏正红旗兵张廷贵妻薛氏闲散张自荣妻周氏洪得贵妻侯氏镶红旗前锋三新保妻刘氏兵阿哈那妻呉氏西哩讷妻呉氏徳勒额楞珪妻呉氏额尔徳库妻胡氏托尔库妻张氏五云得妻于氏陈世勲妻陈氏外郎张徴妻闗氏闲散刘永祥妻赵氏阎熹妻李氏阎国栋妻关氏正蓝旗兵李荆妻索吉勒氏镶蓝旗兵阿哩斌妻赵氏工部千丁徐邦全妻何氏平定瑞妻李氏黄邦恒妻贺氏刘弼妻于氏夏国官妻盛氏夏银妻田氏王志鳯妻王氏王文得妻杨氏丁守喜妻傅氏】
　　【福陵正蓝旗闲散赫达尔妻赵氏昭陵镶黄旗闲散六十四妻苏氏正黄旗品级章京常明妻刘氏闲散那钦妻张氏正白旗闲散李保住妻傅氏正蓝旗闲散那尔太妻杨氏抚顺镶蓝旗笔帖式英海妻李氏开原正白旗闲散阿金太妻呉氏兵吉克他妻胡氏五达海妻那氏镶白旗兵五达哈妻闗氏额林妻赵氏正红旗兵达春妻姜氏五达图妻何氏额尔得尼妻何氏合硕色妻王氏车勒妻闗氏五十八妻白氏永海妻张氏镶红旗兵永太妻孟氏闲散六十二妻董氏花蓝太妻康氏金州正黄旗兵张福魁妻韩氏镶红旗兵得成妻苍氏俱于乾隆三十二年　旌又奉天镶黄旗闲散姜品妻张氏陈六格妻冯氏正白旗兵髙士宣妻李氏闲散髙士燕妻周氏镶红旗闲散贾思朝妻张氏正蓝旗兵百家保妻郭氏彭章妻陈氏闲散陈天福妻董氏彭明妻富氏佟錋妻杨氏氏国杭妻赵氏福陵正白旗闲散保住妻李氏】
　　【兴京正红旗闲散王顺泽妻华氏金州正黄旗闲散穆瑚妻韩氏俱于乾隆三十三年　旌又奉天正白旗闲散栁成豹妻张氏栁成仁妻孙氏陈运祚妻刘氏镶白旗闲散杨士贵妻王氏张文芳妻白氏镶红旗闲散孙国保妻呉氏李点住妻刘氏正蓝旗闲散文守礼妻刘氏镶蓝旗兵额得勒穆妻呉氏昭陵镶黄旗闲散五格妻黄氏正黄旗闲散玛尔赛妻王氏正白旗闲散六儿妻傅氏正蓝旗闲散白达儿妻闗氏俱于乾隆三十四年　旌又奉天镶黄旗闲散陈国士妻孟氏正白旗兵康朝旺妻孙氏闲散王思玉妻顾氏王喜孔妻王氏栁成林妻赵氏镶白旗兵马渊妻金氏闲散冯永禄妻呉氏镶红旗兵六保妻卜氏正蓝旗闲散徐自福妻白氏刘焕妻李氏福陵正白旗兵太顺妻赵氏俱于乾隆三十五年　旌又奉天镶黄旗闲散阿尔太妻赵氏正黄旗领催马起妻王氏闲散七十九妻汤氏正白旗兵敦文惠妻陆氏色克勒妻杨氏张文魁妻纪氏镶白旗闲散洪文斌妻闗氏陈天贵妻韩氏福保妻赵氏正蓝旗兵刘天禄妻詹氏谭台妻闗氏闲散儍色妻杨氏王永太妻王氏镶蓝旗兵他守妻孟氏俱于乾隆三十六年　旌又奉天镶黄旗闲散三保妻傅氏兵冯保妻孟氏正白旗闲散洪六金妻冯氏邱士良妻唐氏白文成妻葛氏兵王自学妻傅氏刘福禄妻胡氏镶白旗闲散杜国臣妻李氏八十儿妻呉氏兵伦徳色楞妻符氏正红旗闲散何廷贵妻赵氏兵邢国琦妻汪氏镶红旗骁骑校哈雅拉妻妻那氏领催永竒妻徐氏兵依徳布妻闗氏正蓝旗闲散陈临妻钟氏王之功妻赵氏】
　　【福陵镶蓝旗闲散大小妻赵氏昭陵正黄旗闲散常明安妻闗氏正白旗闲散六十儿妻氏兴京镶黄旗兵常云妻王氏达蓝太妻郎氏俱于干】
　　【隆三十七年　旌又奉天镶黄旗领催兵尔浑妻王氏雅钦妻马氏兵李柱妻何氏闲散富他哈妻妻段氏孟格布妻闗氏李荣妻呉氏正白旗闲散王自梦妻陈氏镶白旗闲散张明妻孙氏曹进卿妻杨氏正红旗前锋巴凌阿妻朱氏壮丁屈显瑚妻叶氏闲散王文魁妻王氏镶红旗兵八十六妻马氏闲散刘八妻窦氏正蓝旗闲散孙虎妻祝氏陶毓坤妻陈氏镶蓝旗领催七圣保妻赵氏兵额勒齐妻孟氏常索妻何氏七格妻姚氏闲散柏察库妻于氏杜侊妻王氏巨流河正黄旗兵万都勒妻艾氏俱于乾隆三十八年　旌又奉天镶黄旗兵萨海妻孟氏正黄旗兵三保妻刘氏正白旗兵乌拉什妻赵氏七三保妻刘氏五达那妻白氏吉思那妻刘氏闲散赖岱妻闗氏杜舒妻屠氏白哩格诺妻曹氏镶白旗闲散李继魁妻赵氏萹图妻胡氏依希妻戴氏兵五十七妻唐氏正红旗兵达色妻刘氏镶红旗闲散朝朋妻佟氏张君华妻张氏正蓝旗闲散噶尔萨妻闗氏张永明妻冯氏镶蓝旗闲散王峥芝妻王氏俱于乾隆三十九年旌又奉天镶黄旗兵洪进功妻王氏五萨勒罕妻何氏正白旗兵三音保妻葛氏闲散李相臣妻刘氏刘成章妻刘氏镶白旗兵布第雅妻那氏金自成妻呉氏正红旗兵白亮妻苏氏赵起亮妻王氏闲散邢国佩妻赵氏花得智妻何氏镶红旗兵额升额妻尔佳氏闲散图当阿妻李氏托林保妻陈氏正蓝旗兵托金太妻白氏镶蓝旗库使郎唐妻邢氏兵老格妻佟氏闲散阿龙阿妻缪氏福陵镶白旗兵化得妻赵氏】
　　【兴京正白旗兵格巴库妻禇氏正红旗兵马桑阿妻蔡氏镶蓝旗兵多隆武妻李氏俱于乾隆四十年旌表又奉天镶黄旗闲散巴鲁妻妻呉呉氏正黄旗闲散莫吉妻闗氏镶白旗闲散杨如橞妻孙氏正红红旗兵杨明妻黄氏正蓝旗闲散朱尔噶岱妻王氏镶蓝旗兵柏凌阿妻孟氏】
　　【三陵总管正蓝旗闲散八十妻祝氏牛庄正黄旗兵依昌阿妻李氏闲散依堂阿妻李氏熊岳镶白旗兵苏勒妻呉氏开原镶黄旗闲散常海妻白氏镶白旗闲散那伦太妻张氏明登妻唐氏正红旗兵常住妻张氏俱于乾隆四十一年　旌又奉天正黄旗兵六十六之妻徐氏镶红旗闲散李存义妻黄氏金有章妻白氏福陵正蓝旗闲散钟魁妻闗氏正红旗兵兵宋朝宣妻于氏闲散张进妻闗氏兴京正兰旗兵乌尔太妻塔塔氏正白旗旗闲散姚住妻伊尔根觉罗氏正红旗闲散陶齐妻张氏熊岳镶白旗笔帖式沙全妻王氏俱于乾隆四十二年　旌又奉天镶黄旗兵扎蓝泰妻乌扎拉氏正白旗兵克拉邱妻刘氏闲散郭四妻窦氏镶白旗闲散张文富妻侯氏福陵镶黄旗闲散罗汉保妻闗氏】
　　【兴京正黄旗闲散闗有妻张氏开原正红旗闲散贵良妻任氏兵武林太妻常氏鳯凰城正白旗生员华昌妻他他拉氏兵玛朗妻汪佳氏俱于乾隆四十三年　旌又奉天正白旗兵阿尔吉泰妻莫氏镶白旗兵瑚什保妻孟氏正红旗兵伊林保妻乌扎拉氏闲散五达色妻李氏镶红旗前锋安太妻乌扎拉氏闲散姜延臣妻刘氏镶蓝旗赞礼郎鄂山妻宋氏闲散李国景妻郭氏】
　　【兴京镶蓝旗闲散色勒妻耿氏开原正白旗闲散李保住妻孟氏镶红旗兵明太妻髙氏复州正黄旗额兴额妻富察氏正白旗兵阿林妻乌扎拉氏闲散白景妻王佳氏鳯凰城正黄旗兵八格妻尔佳氏正白旗闲散傅升额妻扎库塔氏兵保鼐妻硕氏镶白旗闲散七格额妻董氏镶红旗闲散阿三泰妻纳拉氏兵乌凌额妻希扎氏抚顺镶红旗领催扎尔太妻刘氏俱于乾隆四十四年　旌又奉天镶黄旗领催姜谊妻马氏阿林保妻巴雅拉氏那青妻妻尔佳氏正黄旗闲散董銮妻魏氏氏正白旗闲散马保住妻马氏兵灵官保妻年氏前锋雅思那妻佟氏镶白旗闲散西尔丹妻汪氏正红旗郎福妻李氏镶红旗闲散李文明妻邵氏兵乌什西纳妻呉佳氏镶蓝旗闲散刘六妻陈氏张黄妻胡氏永陵总管所属正黄旗闲散四格妻张佳氏正白旗闲散舍英妻硕佳氏镶白旗闲散兴仁妻杨氏正红旗兵五十二妻伊尔根觉罗氏四十九妻纳喇氏闲散阿勒图妻伊尔根觉罗氏福陵总管所属正白旗闲散徳住妻韩氏】
　　【陵总管所属镶黄旗兵海亲妻班氏昭　兴京正黄旗闲散八格妻蔡氏兵白福妻髙氏镶白旗闲散六七妻李氏熊岳镶红旗兵七十四妻郑氏镶蓝旗兵多罗妻李佳氏克孟额妻赵氏鳯凰城镶白旗闲散色伦太妻康氏鳯城额妻张木氏镶红旗闲散五伦太妻康氏鳯城额妻张木氏镶红旗闲散五尔太妻巴雅拉氏岫岩镶白旗闲散色升额妻尔佳氏镶白旗闲散五云珠妻巴雅拉氏正蓝旗闲散宗室阿禄妻纳喇氏俱于乾隆四十五年旌旌又奉天镶黄旗闲散阿敏妻李氏兵金珂妻董氏正白旗生员徳克精额妻郎氏正蓝旗闲散郭进义妻呉氏兵张志仁继妻夏氏镶蓝旗闲散何义妻张氏张继勲妻舒穆噜氏永陵总管所属镶黄旗闲散二门妻舒穆噜氏正红旗闲散保禄妻伊尔根觉罗氏兴京正蓝旗闲散三格妻石佳氏开原镶红旗闲散】
　　【得金妻闗氏兵六十六妻孟氏鳯凰凰城城镶黄旗闲散海保妻钮祜禄氏达蓝太妻陈氏正黄旗兵乌绷额妻纳喇氏正白旗闲散松魁妻夏氏窝和妻袁氏镶红旗闲散老格妻陈氏俱于乾隆四十六年　旌又奉天镶黄旗兵徳克精额妻刘氏彦台妻张氏汉军闲散臧林妻李氏正黄旗防古兵伯雅尔图妻韩氏汉军闲散李隆得妻金氏镶红旗兵赫成妻李氏闲散巴英阿妻刘氏正蓝旗汉军闲散王保儿妻刘氏镶蓝旗汉军闲散谢国恒妻李氏】
　　【兴京正黄旗闲散岱木妻王氏开原正黄旗闲散扎木素妻伊尔根觉罗氏正蓝旗兵七林保妻易氏熊岳镶红旗闲散珠隆阿妻伊尔根觉罗氏鳯凰城镶黄旗兵恰尔太妻李氏蒙古兵四格妻闗氏汉军闲散邱荣妻李氏正白旗闲散巴尔呼妻韩氏镶白旗闲散阿林达妻尔佳氏保林太妻丁佳氏汉福妻孟佳氏镶红旗闲散杨图妻乌扎拉氏英峩边门镶黄旗台丁辛宗尧妻于氏生员穆克登妻富察氏闲散索里密妻何佳氏祥俊妻韩氏和托妻图木尔齐氏镶红旗汉军闲散军闲散正红旗防古闲散章齐妻卢氏镶红旗汉军闲散李继亮妻王氏正蓝旗汉军兵王士俊妻呉氏镶蓝旗汉军兵王文寳妻呉氏闲散曾焕妻康氏小二格妻苏氏俱于乾隆四十八年　旌又奉天镶黄旗领催岱明妻伊尔根觉罗氏汉军闲散李玉岐妻张氏正黄旗兵扎尔九妻白佳氏正白旗汉军闲散李仲妻刘氏镶白旗闲散四十九妻李氏镶红旗汉军闲散陈维璠妻郭氏宋朝林妻栁氏正蓝旗闲散三保妻呉佳氏镶蓝旗兵张士成妻陶氏闲散罗廷赋妻曽氏】
　　【兴京正白旗兵常海妻尔佳氏熊岳正蓝旗闲散敦子妻伊尔根觉罗氏鳯凰城正白旗闲散官保妻刘氏正红旗兵伊常阿妻韩佳氏威逺堡边门镶黄旗台丁任洪礼妻李氏钟朝臣妻张氏田成妻王氏俱于乾隆四十九年　旌】
　　仙释丁令威【辽东鹤野人学道于灵虚山后化鹤归辽集城门华表柱时有少年举弓欲射之鹤乃徘徊空中而言曰有鸟有鸟丁令威去家千年今始归城郭如故人民非何不学仙叠櫐遂髙上冲天】帛和【辽东人入地肺山师事董奉又到西城山事王居王居语和大道诀曰往北山中室中熟视北壁当见壁有文字则得道矣和视壁五年乃见文字后入林虑山为地仙】明黄花老人【天顺中居葢州山寺有道术修炼数年一旦鹤来因乗之以去后人名其地为丰仙山】
　　土产五谷【谷有名西番者髙丽者皆奉天府等处产马麦之荞穬及稗以黒龙江种为良麻有三种曰脂麻蓖麻火麻火麻者沤之为线　内务府以收于官其旗地民丁以黒豆为赋云乾隆四十三年有御制盛京土产诗十二首一五谷二东珠三人葠四松花玉五貂六鹿七熊罗八堪违汉九海东青十鱏鳇鱼十一松子十二温温普】玉【后汉书挹娄出赤玉太平御览挹娄出青玉通志今乌拉宁古塔赤玉不多见也冻青玉则间有之】珠【出混同江及乌拉诸江河中生于蚌蛤大可半寸小亦如菽采珠者以四月往八月归】松花石【出混同江边砥石山玉色净緑光润细腻品埓端歙可充砚材】安石【出混同江北岸榆桦等木枯枝落水年久成石可以砺刃土人珍之】滑石【明统志海州卫出】铁【各州县皆有之】盐【滨海州县出明统志盐生树枝上亦有海盐防典盛京沿海之地皆民自煮盐市易凡盐场二十以州县佐贰官司其场务不不防】蜜【出奉天以东山林中】蜡【产黄白二种皆可用】靛【今内务府有靛庄】蘑菰【诸山中有之大而黄者佳种类不一生于榆者为榆蘑生于榛者为榛蘑而榆肉生榆树窟中味尤美即古所谓树鸡也】石耳【一名灵芝诸山中有之】龙须菜【出金州海边石工丛生状如栁根土人呼为麒麟菜又海中有鹿角菜及海藻海蕰皆可登俎】海丝菜【明统志复州卫出】松【山中最多种类不一土人以结子者为果松无子者为沙松脂多者为油松】柞【一名凿子木质坚实可为车轮】桦【似山桃皮有紫黑花可裹弓及鞍镫诸物诸山中及嫩江混同江之间之间最多今吉林乌拉皮屯设丁壮采其皮进　　御】香树【丛生而直开黄花长白山中最多土人取以作香祭神用之】青刚栁【山中皆有之可以为弓】暖木【明统志海州卫出通志树皮温厚即黄药也】六棱木【本身有六棱最坚实】梨【种类颇多惟接梨香水梨为上辽阳千山俱广有之有羊奶马奶诸名大者至半斤取以进　　御又有一种名酸梨土人珍之】松子【诸山中最多率三嵗之中一嵗大收】榛子【山中皆有之】稠梨子【实黒而澁屑为麫暑月调水服之可止防土人珍之】枸柰子【味酸色红实小】温普【形似栌味甘而酢】朱樱【红白相间者名玉樱】郁李【奉天等府收实多者嵗必大稔二府之人常视为上焉】人葠　【盛京吉林乌拉诸山中产焉邃谷深岩葠株樷出嵗生滋饶上药咸珍由王气钟灵神臯毓蔚瑞草储精敷荣萃秀实足为亿万载灵长之徴云按　盛京地方行放额尔敏哈尔敏葠票乾隆三十八年于　盛京五部侍郎府尹等官内钦一员协同办理停派京员前往每次年请放葠票各将军等于刨夫回山后察看多寡情形定拟具奏由部给葠票红票分水陆路给发并给腰牌于要隘口騐放乾隆十九年有御制人葠诗】五味子【明统志都司出　盛京统志今奉锦二府及乌拉皆有之】金线重楼【明统志重楼金线长白山出通志金线重楼本草作蚤休生于深山阴湿之地亦名紫河车亦名草甘遂亦名三层草处处有之未冇采者】细辛　白附子【金史地理志东京路产白附子明统志都司出】红根草【柔韧可为绳又黄根草根类而色殊土人采之】如意草【治风疮】烟草【食之御寒出抚顺者佳】猫儿眼草【叶文如猫睛】熊胆　鹿茸　鹿筯【金史地理志复川贡】海螵蛸　腽肭脐【即海狗肾出东海滨】雕【出奉天以东诸山中其品不一上等曰皂雕有花文者曰虎班翅黒白相接者曰接白其最小者曰脂麻取者于松枝上作绳套名为雕手其羽为箭翎最贵嵗有贡　内务府雕丁取之】鹰鸭【有三种曰野鸭曰红鸭曰蒲鸭】雉　虎　豹　熊　罴【诸山皆冇】麋鹿【唐书渤海传俗作贵者扶余之鹿鹿大麋小俱于夏至解角　盛京有吉林有麋无鹿】
　　【御制鹿角解诗后説】马鹿【形大如马山中极多亦曰父鹿】貂【后汉书挹娄出好貂通志今乌拉诸山林多有之以松子为粮捕者八月往十二月回皆于雪天寻其迹而捕之每千丁一名嵗输貂皮一张所司第其等差以供　赏赉】失利孙【俗作猞猁亦作失利一名王豹乌拉诸山皆有之】元狐【或作黒狐通志出下江色黑毛暖最贵又有青狐亦名倭刀毛色兼黄黒贵重次元狐】火狐【通志色赤而大夜击之之火星迸出毛极温暖】沙狐【通志生沙碛中身小色白皮集为裘在腹下者名天马皮颔下者名乌云豹皆贵重】银鼠【金史地理志东京路产白鼠皮】青鼠【俗名灰鼠山中皆有】黄鼠【金史地理志东京路产鼠毫明统志黄鼠海州卫出】【唐书渤海传俗所贵者太白山之】海豹【通志兽身兽头兽尾后两足短出金州及宁古塔海中】獭【明通志水獭皮宁海州各卫出】鲂鱼【尔雅鲂魾注江东呼为鳊疏辽东梁水鲂特肥而厚尤美故其乡语曰居就粮梁水鲂通士心今俗呼为扁花扁身细鳞色青白而味肥美出辽阳太子河者尤佳太子河古东梁河故谚称梁水鲂者以此】细鳞鱼【遁志图身细鳞出太子河者尤佳今有司贯以栁木炙之以供祀典】鲟鳇鱼【即鳣鱼大者长二三丈出混同江每嵗冬间进御】秋生子鱼【通志葢平县出】鲫鱼【诸河中所出大者至三四斤味美不减滦河出者】岛子鱼【肉嫩而美诸河中有之】八稍鱼【金州出】石首鱼【金州出】肋鱼【明统志金州卫出】海参【东海出较他处者胜】鳆鱼【俗名鲍鱼东海出】蛎黄【金州出】海【生海中蒙蒙如沫能运动无耳目盐渍而食之】




　　钦定大清一统志卷四十二
&lt;史部,地理类,总志之属,大清一统志&gt;
&lt;史部,地理类,总志之属,大清一统志,锦州府图&gt;
&lt;史部,地理类,总志之属,大清一统志,锦州府图&gt;
&lt;史部,地理类,总志之属,大清一统志,锦州府表&gt;
&lt;史部,地理类,总志之属,大清一统志,锦州府表&gt;
&lt;史部,地理类,总志之属,大清一统志,锦州府表&gt;
　　钦定四库全书
　　钦定大清一统志卷四十三
　　锦州府【在　盛京西四百九十里东西距五百三十里南北距一百七十里东至奉天府辽阳州界二百四十里西至山海闗界二百九十里南至海三十里北至清河边门一百四十里东南至奉天府海城县界三百五十里西南至山海闗界三百里东北至奉天府开原县守界三百八十里西北至宁辽州边界一百六十里自府治至　京师一千里】
　　分野天文箕尾分野析木之次
　　建置沿革禹贡冀州之域周为幽州之域秦汉为辽西辽东二郡地【东北境属辽东郡西南境属辽西郡】后汉安帝后并为辽东郡晋永嘉中慕容氏置西乐县魏为营州东境与髙丽接界隋唐皆为营州东境辽始置锦州临海军属中京道【按辽时中京大定府之神水金源二县兴中府之闾山安徳二县并宜来二州东京之显干辽三州并在今府境内】金因之属北京路【按金时义端二州广宁府及兴中府所领之地并在今府境内】元省军县名止曰锦州属大宁路【按无时又降兴中府为州与义端二州皆属大宁其广宁府别为一路总隶辽东行省】明初改置广宁中屯左屯右屯三卫与广宁卫广宁中左右三卫广宁前屯后屯二卫义州宁逺二卫并隶辽东都指挥使司
　　本朝康熈三年改置广宁府治广宁县四年裁广宁府设锦州府移治锦县仍属奉天府尹领州二县二锦县【附郭东西距二百里南北距七十五里东至广宁县界一百十里西至冈家屯邉界九十里南至海三十里北至义州界四十五里东南至广宁县界八十里西南至宁逺州界九十里东北至义州界八十里西北至松岭邉门九十里汉辽西郡徒河县地晋时慕容皝置西乐县后墟其地辽置永乐县为锦州治金因之元省县入州属大宁路明洪武二十四年改置广宁中左二屯卫属辽东都指挥使司　本朝康熈三年改设锦县属广宁府四年置锦州府以县为府治】宁逺州【在府西南一百十里东西距二百十五里南北距四十五里东至锦县界十五里西至山海闗界二百里南至海十里北至锦县界三十五里东南至海十五里西南至山海闗界一百九十里东北至锦县界十八里西北至边界五十里汉徒河县地隋为栁城县地唐为营州及瑞州地辽置严州兴城县属锦州又于南境置来州金废严州以兴城属兴中府改来州属瑞州元为锦州及瑞州地明初置广宁前屯中屯二卫宣徳三年分二卫地置宁逺卫属辽东都指挥使司　本朝康熈二年东割塔山所地入锦县西尽并前屯卫地改为宁逺州属奉天府三年属广宁府四年改属锦州府】广宁县【在府东一百六十里东西距一百二十里南北距一百六十里东至奉天府辽阳州界八十里西至义州界四十里南至海九十里北至邉界七十里东南至奉天府海城县界一百九十里西南至锦县界五十里东北至开原城守界二百二十里西北至义州界五十里汉置无虑县属辽东郡后汉因之安帝时分属辽东属国晋废后魏为营州东境唐置巫闾守捉城属营州辽世宗置显州奉先军属东京道金天辅七年升州为广宁府天防八年改军曰镇宁咸平后废军置广宁望平闾阳钟秀四县属北京路元初迁府治临潢至元六年降为东京属郡十五年复分为广宁路明洪武二十三年改置广宁卫二十五年封建辽王改广宁中防卫明年复改广宁卫又置中左右三卫俱属辽东都指挥使司　本朝康熈三年改置广宁县为广宁府治四年罢广宁府改属锦州府】义州【在府北九十里东西距五百一十里南北距二百三十五里东至广宁县界一百五十里西至边界三百六十里南至锦县界四十五里北至边界一百九十里东南至锦县界七十里西南至锦县界八十里东北至边界三百三十里西北至边界三百八十里汉无虑县地唐为营为地辽置宜州崇义军又置政县为州治金天徳三年改曰义州属北京路元省县入州属大宁路明洪武二十二年改置义州卫属辽东都指挥使司　本干初以其地赐察哈尔康熙十四年察哈尔叛讨平之十五年设巡检司属广寕县十九年设城守尉驻防六十一年移锦州通判驻此雍正十年改设同知管辖十二年复升为义州属锦州府】
　　形势枕山襟海内屏甸服外控要荒【府志】山海要冲边闗锁钥【寕逺州志】负闾山凭渤海据胜青营扼冲中外【广宁县志】
　　风俗人性淳实务农桑习文礼【明统志】人多慷慨尚气节有墨胎氏之遗风【府志】
　　城池锦州府城【周五里有竒门四濠广二丈五尺明洪武间修筑治间増筑东关周二里奇形势若盘俗谓之盘城】宁逺州城【周五里有竒门四濠周七里明宣徳三年筑外城周九里有竒门四明季増筑】广宁县城【明洪武初因故广宁府旧址修筑周十里有奇门六濠广二丈永乐治间展筑共周十四里有奇】义州城【周九里有竒门四濠广二丈明洪武间修筑】
　　学校锦州府学【在府治西本明中左屯卫学明正统元年建后圮　本朝康熙五年重建府学额进九名锦县额进七名】宁逺州学【在州治东明宣徳五年建　本朝康熈三十六年重修额进五名】广宁县学【在县治镇东堂右明正统六年建后毁　本朝康熈九年重建额进三名】义州学【乾隆九年建额进四名】
　　户口【现在人丁三十九万八千一百七十九名口】
　　田赋【民田一百六十万九千六百五十四亩零额徴行差地丁银三万六千四百六十八两零米一万四千四百九十三石四斗三升零豆三万五千四百五十六石零八旂田亩八十六万八百八十四日二十畆零】
　　山川紫荆山【在锦县东二十里髙三里许周四十里尊严髙大为郡之主山以产紫荆故名】白云山【在锦县东二十八里其上冇聚仙寺左井右泉土人毎以云气侯隂晴】十三山【在锦县东七十七里髙一里余周二十里峯有十三故名五代史附録胡峤等东行过一里名十三山云此西南去幽燕二千里旧志山在广宁右屯卫北三十里山下有金牛洞上有池峯峦罗列大小相错出山海闗即望见之凝岚积翠于大荒中若逺若近宛若图画海山一竒观也】
　　【圣祖东巡过此有十三山诗乾隆八年皇上东巡过此有】
　　【御制闾阳驿望十三山诗】鹰窝山【在锦县西三十五里汤河发源于此】卧佛山【在锦县西四十里上有卧佛寺有石卧佛长一丈四尺故名女儿河北流绕之俗又呼山】小虹螺山【在锦县西六十里周三十里髙桥河七里河发源于此】大虹螺山【在锦县西七十五里髙五里许周五里余里与小虹螺山对峙东西绵亘百余里女儿河环流其中明时因山势筑城其上以为障塞乆废连山河发源于此金时置虹螺寨城城旧址犹存】凉水泉山【在锦县西九十七里旁有泉又凉水防子山在县西九十里下有池】吕翁山【在锦县南十里一名吕洪山髙二里许周四十七里山上有洞　本朝崇徳六年大破明兵十三万于此山之下】
  </div>
  <div class="pagination">
   <a href="大清一统志_page27.html">
    上一页
   </a>
   <span>
    ...
   </span>
   <a href="大清一统志_page23.html">
    23
   </a>
   <a href="大清一统志_page24.html">
    24
   </a>
   <a href="大清一统志_page25.html">
    25
   </a>
   <a href="大清一统志_page26.html">
    26
   </a>
   <a href="大清一统志_page27.html">
    27
   </a>
   <span class="current-page">
    28
   </span>
   <a href="大清一统志_page29.html">
    29
   </a>
   <a href="大清一统志_page30.html">
    30
   </a>
   <a href="大清一统志_page31.html">
    31
   </a>
   <a href="大清一统志_page32.html">
    32
   </a>
   <a href="大清一统志_page33.html">
    33
   </a>
   <span>
    ...
   </span>
   <a href="大清一统志_page29.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
