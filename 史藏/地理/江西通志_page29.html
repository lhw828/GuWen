<!DOCTYPE html>
<html>
<head>
    <meta charset="UTF-8">
    <title>江西通志 - 第 29 页/共 394 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江西通志 - 第 29 页/共 394 页</h1>
    <div class="content">　　江西通志卷七
　　钦定四库全书
　　江西通志卷八
　　山川【二】
　　瑞州府
　　碧落山亦名鳯皇山在府治后上有碧落堂相传唐武德时应智顼刺郡鳯皇集于此山故名
　　小洞山在府城西北府学之右宋苏辙与知军毛维瞻探菊有句云菊花金粟未曽吐桂酒鵞儿空自黄明景防初知府夏泉建清风亭
　　逍遥山在府城西北唐元和十年徙元阳观于其上宋改为妙真宫有仙人李八百葫芦井
　　大愚山在府城东南朝阳门外山麓有真如寺宋吕祖俭上书忤韩侂胄安置韶州遇赦移髙安寓此因号大愚叟
　　龙化山在府城西南上蔡门外旧传东晋时有龙乗云化去故名
　　龙珠山在府城西北五十里下有石圆如珠更有竒石生成以易二字倒插凌霄文士多以易发科甲
　　白鹤山在府城西北七十里世传东晋时仙姑丁秀英乗鹤飞升旧有白鹤观又西北为髙胡山宋幸元龙坛记云陈夫乞萃徒辅髙祖论功封髙胡侯子程袭爵无后国除乡里立庙祀之旱祷如响有永平二年断碑可辨又白云山山下有超果寺东西两涧瀑布泉流柳州教授孙伯温有记谓之小麻姑
　　社山在府城西四十里豫章记云南有樟木枝叶郁茂上多竒鸟栖止土人异之立为社坛岁时祈祷又西为莲花山峰峦攒簇如莲花又西为坡山因东坡游此得名
　　西龙山亦名鸡笼山在府城西四十五里髙数百仞蜿蜒起伏如龙上有仙坛下有古洞天将雨则云雾以兴
　　鳯岭山在府城西七十里方舆记云刺史应智顼尝屯兵其上岭势峻拔逺望如鳯相近为飞霞山相豫章吴真人猛修炼之地每斋醮有鹤数百栖息于此旬日乃去复有彩霞覆之
　　米山在府城北二十五里其平坦通行处名米岭豫章记云四面流泉土地膏沃生禾香茂为米精羙唐武德七年因产香米奏改州名为米州
　　华林山在府城西北八十里半属奉新境华林实録云西王母第九子元秀真人于此筑坛以祭灵仙隋大业末应智顼遣义军罗武于坛西立三将军庙后遂号为罗武庙其山絶险元明盗据为巢详见武事志
　　荷山在府城南二十五里其前为琴岭豫章记云池有红莲昔仙人王子乔驾白象来游象化为石名白象石今山巅有丁王二仙坛下有栖霞观黄金城亦名小浮邱明廖暹有荷山赋陈邦瞻作荷华山放歌
　　钧山在府城南三十里山巓有刘仙翁洞又南十里为羊山俗名石炭岭宋山川记云山产燃石以水沃之即燃措鼎可烹
　　败伏山在府城南一百里方舆记云陈武帝与贼战此破其伏兵故名
　　防山在上髙县南三十五里方舆记云峭壁横险厥材千寻常有白云清霭防蔽其上宋庆元六年有银铅坑冶后复置银塲提举司以矿絶而废山有瀑布泉分为二派
　　末山在上髙县西六十里东连九峰唐人云韫映回合迥出云末故名有道诠禅师道塲宋阮阅诗有九峰深处古禅关之句
　　灵峰山在上髙县南二十五里旧传风雨晦冥之夜山有赤光其大如斗号曰金鸡土人以为神即其顶立灵峰庙相近有寳云山巉岩翠霭中有僧庐曰寳云院
　　镜山在上髙县东北二里许其山有三端圎如镜中一径通行者两山对峙如门县治之后照也其下为镜溪又县治北十歩许有观山登之可望数里县东水南五里许有屛山其势连亘若屏
　　石潭山在上髙县西五里许山下潭中心有龙门石湾溪水口相近者为柘湖山山麓坦乡人栽柘以饲蚕遇蜀水秋涨则弥漫如湖又有小水山横长七八里许起伏如浪
　　铁索山在上髙县西二十里形有九十九股
　　桃源山在上髙县西岿然如屏春月万花烂然宋幸元龙号曰人世仙境大书小桃源三字以顔之西有西岭三峰耸拔状若笔架南有天岭行者若登天然北有大王岭石峰插天
　　万石苍山在上髙县曲礼里之水口髙数十仞大可数百围其石紫而光润四源十坑之水皆潴于石苍之下而东石苍之外有圆峰十余如贯珠焉
　　栎头山在上髙县西一百里抵袁州万载界
　　白马山在上髙县北十五里旧传有白马啮草山头人至輙奔腾而没乡人异之因名
　　顾城山在上髙县西北十五里相传昔有顾王都其上每岁仲冬乡民相率祀焉按山南二里有古屯军营则顾城乃故城之讹也
　　黄冈山在新昌县西八十里山势峻拔为县内诸山之祖明万厯间贼据为薮因具题封禁
　　三台山在新昌县学桂峰第一楼之北县治南有案山今名緑秀山其下有澄潭
　　桂林山在新昌县东二十里旧传陶渊明所居
　　尉山在新昌县东北七十里旧传汉梅福为南昌尉上书言事不报携妻子隠此宋幸元龙记云新昌有小溪溪有桥曰迎仙西行六七百歩曰尉田子真所尝田也田去宅仙观半里许唐代改祠为老子宫厯宋开禧乃复焉
　　灵源山在新昌县东六十里苏辙有句云三年欲到官为碍百里相望意自通盖拟游洞山灵源未得也状元姚勉居山下其地名天德乡
　　石台山在新昌县南二十里下有清凉院东坡子由尝游此有诗又南十里为志留山旧传梁时志公驻锡于此下有定慧院
　　螺山在新昌县西十里俯瞰螺滩有东列螺西列螺俗呼贑山
　　鳯凰山在新昌县北三十里层峦耸峻下有仙人石在新防市之溪濵相近者为云溪山其下有度门院山幽泉清宋聂昌龚端读书于此
　　章平山在新昌县西北三十里瀑泉穿石飞雪数仞吉祥山在新昌县北五十里一名瑞云山唐悟本禅师居此上有聪明泉下有吉祥院
　　八叠山在新昌县西北九十里方舆记云叠嶂纵横断而复耸故名山接奉新及宁州界
　　五峯山在新昌县西北一百里上有归云积翠罗汉月桂佛岩五峰故名中有瀑泉髙悬如布宋崔鶠尝游此尚书倪思诗千岩万壑争献状秀色寒光夺人目
　　黄檗山在新昌县西一百里山之絶顶有寺曰鹫峰唐宣宗龙潜时游方至此尝与黄檗禅师观瀑布因共聨句一名鹫峰山
　　台峰在府城西北三十里斜溪之西三峰如台星故名慈云峰在府城西北六十里宋张商英曽游此有诗碧云峰在府城西南八十里上有雷祖殿其侧有祈梦馆又有员峤峰在府城南八十里与清江县接界
　　九峰在上髙县西四十五里末山之东北其峰有九曰云末飞云香炉翠霞苍玉芙蓉清流蛾睂天竺皆竒耸峻拔东有灵龟洞后有罗汉洞宋蒋之竒漕江西尝游此明邹文庄守益开剏讲堂皆有诗
　　多寳峰在上髙县南三十五里防山之下宋庆元间银铅大发故名
　　乌峰在上髙县南七里上产乌药故名又距县二十五里有梅峰祷雨立庙
　　折桂峰在新昌县东门外尖耸秀特俗呼火焰山宋县令刘明老刬平其巅以息火灾明成化间知县罗赞培之亦不为灾
　　石鼓岭在府治西与府学对峙下有潭上有石鼓及卧牛石明正德间知府邝璠伐石垒塔其上名笔峰今废
　　主岭在府城西北近华林山有南北岭三寳岭皆山势危峻明正德七年官兵分屯于此以讨华林山盗谚云若要华林败三寳去立寨
　　马鞍岭在府城东二十五里宋景定间民多避乱于此曦岭在府城西南三十里府学门对之峭峰如画又西南二十里为虎迹岭相传晏仙骑虎飞升之地石有虎迹
　　防冈岭在府城西南八十里有墟市设巡检司
　　李家岭在府城西北六十里下有石洞乡民尝避寇于中有插天石形如笋髙七八丈
　　敖岭在上髙县北三里即镜山最髙处也方舆记云晋敖真人得道之所上有磨剑石炼丹灶
　　蓬莱岭在上髙县西六十里相近有刁岭又有石嵩岭竒石耸如嵩岳故名
　　黄鳯岭在上髙县西九十里俗传昔有黄鳯集此寳珠岭在上髙县南三十里相连防山世传道明禅师自庾岭来卓锡夜以寳光珠照十方故名岭与新喻县连界
　　浮楼岭在上髙县西一百里末山之西山峰秀拔下有小溪俗以其形如楼之浮水故名其山半属袁州万载县
　　铜钉岭在上髙县西灵峰山侧一名铜精岭俗传许旌阳以铜钉钉蛟于此
　　谢君岭在上髙县西千春南乡亦名大乌尖岭髙数百仞旧传谢仲初于此得道谢本万载人尝寻真蹑其岭
　　袁州岭在上髙县南九十里末山之南其岭至分水界属上髙界外属宜春县
　　仓库岭在新昌县东南五里五盐岭在县治西南二里合盐泊盐洲盐渡盐溪盐歩为五故名
　　石门岭在新昌县北二里里人蔡疆凿石开途以便往来如门防峙县有八景石门长啸其一也
　　黄茆岭在新昌县北二十里脉自章平山来上有枫树三株大丈余云气磅礴絶顶凿石通道宋淳间有龙见居民羣聚鼔噪龙投山下须防地裂水涌近山田宅决没为湖者数顷因号其地曰龙破
　　金刚岭亦名万松岭在新昌县北五十里上有洞山寺后为云峰坛相传智慧禅师种万松于此每种一松輙诵金刚经一卷故名又县北有彭祖岭姚云诗彭祖岭头春草生逍遥洞口暮烟横
　　西岭在新昌县东北六十里形若拜舞俗名攀龙山又东北十里为北岭峰峦万叠中有瀑布又东北二十里为三圣岭
　　大姑岭在新昌县北八十里与八叠山相连县之关隘宋元设巡司于此上有仙姑翦刀石
　　云峰岭在新昌县西北九十里其山性腴四时之菜自生上有龙潭真武坛张梅二仙坛及仙人石迹又西北十里为分乡岭接南昌宁州界其下有溪
　　五龙冈在府城西下有潭深数仞上有庙先祀汉隂候灌婴后祀刺史应智顼今为城隍庙
　　龙冈在府城东一里梁太清间为龙冈寺唐即其地建靖州今为禅寂院
　　退田冈在府城西北二十里相传兄弟有讼田者至此而悔故名又西北二十里为青石冈暴雨后有石钱石磨等物如指头大者甚多
　　举子冈在上髙县西六十里唐进士易重居此相近为天则冈土髙一丈八尺冈南有遗甓故碑俗云古王者墓
　　旺贤冈在上髙县北二里学宫后镇一名黄田冈纽縓苍冈在上髙县南二十五里法忍寺北相传许旌阳炼丹于此山湫有蛟魅防为渊薮輙作洪水冲漂丹室乃遣神兵擒之钉于石壁寺前有丹井大旱不竭上有行祠产无名子
　　赤珠冈在新昌县东八里产红硃又县东南二十五里有柘木冈
　　防岩在上髙县防山下有二石洞相望数百歩能出云为风雨岁旱祷焉上洞不可游玉沼当户俯视惴栗下洞虚豁其广圅丈深不可究又有巨石屹立岩间上下无所附谓之无根石
　　茘枝岩亦名龙岩在上髙县九峰寺前有石盘其上生石宛似茘枝有洞曰龙洞
　　灵岩在新昌县三十七都亦名天隠洞石像甚竒右折百余歩有石岩青质白理隠成佛字拭之愈显
　　春洞在府城后碧落山每遇立春日阳气吹灰出外以鸡鵞羽贮其中輙轩舞而出谚云袁州更鼓瑞州春指此
　　迷仙洞在府治后即碧落洞又名李八百洞闭塞不可入苏辙有洞门藤蔓鎻烟霞之句绍兴壬申州守罗荐建屋洞旁
　　四基洞在上髙县南一百里旧志云洞基占上髙宜春分宜万载四县界故名明一统志作四溪洞
　　慈光洞在上髙县西四十里縁梯而下有门可入内可辟兵壁间题云唐干符二年黄巢作乱在此逃避相近有邓敖二仙洞
　　真游洞在上髙县西五十里润溪泉之侧洞极深广有佛像石乳及石棊局又西十里为石含洞洞有井乡民岁首以火烛井水溢岁丰涸则歉旱
　　龙王洞在上髙县西茆冈有泉流出早晚黄浊与潮候相应有石可坐百众距县百里许
　　小石龙洞在上髙县上马湖之右其山形势如屛洞窈黑非炬莫行傍有两台酷似龙头角鳞甲具备祷雨多应
　　龙泉洞在新昌县西十五里俗传源出离相院穿地十里乃出流于溪宋大观中崔鶠游此有记
　　九宜洞在新昌县西北盐溪中有灵石自成峰峦水涸可观云气上浮则风雨至
　　桃花洞一名雷孚洞在新昌县北二十里涧壑幽防明里人熊翀子经臣结茅居此号枫山逸
　　呀口石在府城西北近华林山明正德间剧贼陈枢一自诡其神杀人祀之用以骇众
　　火石在府城北调露乡其石黑色如铁旧传丁仙姑炼成者丁氏覆以亭世祀之髙安志云宋丁絪知韶州任满载还其説为允
　　金石在上髙县儒学前上有三丫司马地钤云金石口开丞相出罗汉石在县东罗汉院侧相传江涨石随水长
　　葫芦石在上髙县南十里状如葫芦又县东二十余里有白面石以形似人立故名
　　厌水石在新昌县东五里其石髙五尺径一丈相传许旌阳立此以厌邑之水灾
　　夜合石在新昌县东北五十里洞山寺水口相传其石昼开夜合今不复然
　　顾渊石在新昌县西南三十里半入凌江嶙峋髙耸明成化间豪民漆姓伐石烧灰学使钟珹给防禁止
　　锦江旧名蜀水自袁之万载发源至上髙合新昌水入江经府城东汇南昌之象牙潭入章江谚云锦水入市河朱紫满城多盖锦江贯南北两城之中分一支入南城也
　　钟口江在府城南三十七里源发荷山入锦江梁时人于此获古钟九乳形制竒古因以名江
　　凌江在上髙县南发源袁州万载八叠山于龙河渡东流分脉经县城与滕江合流经府城入章江
　　棠浦江在新昌县东四十里太平乡诸水合于此经上髙出安塘河入锦江
　　滕江在新昌县北三十里天寳乡诸水合于此逹盐溪出凌江口入锦江
　　清湖在府城东十五里其水四时清莹明巡抚韩雍访隠士朱孔彰于此杨润撰记
　　蒋家湖在府城南税课司之下又城东南有陈家湖市河经其中又白练湖在髙安县治后
</div>
    <div class="pagination">
<a href="江西通志_page28.html">上一页</a><span>...</span><a href="江西通志_page24.html">24</a><a href="江西通志_page25.html">25</a><a href="江西通志_page26.html">26</a><a href="江西通志_page27.html">27</a><a href="江西通志_page28.html">28</a><span class="current-page">29</span><a href="江西通志_page30.html">30</a><a href="江西通志_page31.html">31</a><a href="江西通志_page32.html">32</a><a href="江西通志_page33.html">33</a><a href="江西通志_page34.html">34</a><span>...</span><a href="江西通志_page30.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
