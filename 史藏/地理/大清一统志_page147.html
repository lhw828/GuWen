<!DOCTYPE html>
<html>
 <head>
  <meta charset="utf-8"/>
  <title>
   大清一统志 - 第 147 页/共 202 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   大清一统志 - 第 147 页/共 202 页
  </h1>
  <div class="content">
   钦定大清一统志巻三百二十二
&lt;史部,地理类,总志之属,大清一统志,美诺防图&gt;
&lt;史部,地理类,总志之属,大清一统志,美诺防图&gt;
&lt;史部,地理类,总志之属,大清一统志,美诺防表&gt;
　　钦定四库全书
　　钦定大清一统志巻三百二十三
　　美诺防【本小金川土司在四川省治西八百六十里东西距一百七十五里南北距五百七十里东至鄂克什土司界三十五里西至旧金川土司界一百四十里南至木坪土司界一百八十里北至梭磨营司界三百九十里东南至瓦寺土司界二百一十里东北至杂谷防界三百里西南至明正土司界二百一十里西北至卓克采土司界四百二十里由防治至　京师五千七百里】
　　分野天文井鬼分野鹑首之次
　　建置沿革禹贡梁州之域在汉为西南诸蛮唐时吐蕃有其地在明代曰金川寺演化禅师至卜儿吉细于
　　本朝顺治七年归诚授职与金川同姓番人称金川云促浸称小金川云攅拉促浸者大河滨之谓攅拉者小河滨之谓葢谓同一种人一居于大河滨一居小河滨也乾隆十三年土舍良尔吉以隂附金川侵迫土司泽旺经畧傅恒亷得伏诛迨泽旺老子僧格桑狡诈不法屡围鄂克什且侵明正土司三十九年
　　王师讨平之有
　　御制平定金川勒铭美诺之碑四十一年于其地设防
　　镇抚直四川省
　　城池美诺防城【未建】
　　【安挿屯练一百一十三户男妇二百八十名又辖番民九百四十八戸人丁四千四百二十三新辟地四万八千四百九十二亩零尚未陞科现无额征银两】
　　山川墨尔多山【在防西一百六十里　本朝乾隆四十一年平定大小金川大功告成奉】
　　【防致祭列入春秋祀典旧有喇嘛寺在山上】巴朗山【在防东二百一十里与瓦寺土司接界】别蚌山【在防东二百四十里与杂谷防接界】控卡山【在防西一百四十里与促浸交界】商谷山【在防东北三百九十里】日尔山【在防北三百九十里与梭磨土司接界】孟拜山【在防西北四百二十里一名梦笔山与卓克采土司接界】小金川河【源出防界西北孟拜山东南流过大板昭至撒拉收日尔山水南流马儿当底木达至木波收索乌山诸水南流猛固寨收巴朗山诸水西南流至防北收功噶山水复西南流收南北两山诸小溪水至明正土司境边谷地方注于大渡河大渡河者即金川河下游也】
　　闗隘明郭桥【在防东三十里与鄂克什土司接界现设塘汛】资哩塞【在防东九十里现设塘汛】木耳寨【在防东一百二十里山势竒峭现设塘汛】日隆寨【在防东一百五十里现设塘汛】松林口【在防东一百八十里地接大邑坪为美诺咽喉现设塘汛】泽尔脚寨【在防北三十里现设塘汛】崇徳【在防北六十里现设塘汛】小牛厰【在防北七十八里又十五里有大牛厰并设塘汛】大板昭【在防西境设粮务】底木达【在防西现设粮务】章谷【在防西现设粮务】懋功营【在防境乾隆四十一年设四十五年锡今名】抚边营【在底木达地建设与懋功营同】
　　桥梁章谷屯渡　定金渡　太平渡【皆在防西南境有渡船】邦科桥　翁古尔垄桥　甲楚桥【以上三桥皆以索为之各长二十余丈】猛固头道桥　三道桥　勺藏桥　康达桥【以上皆木桥勺藏桥长十二丈余皆长五丈余】
　　祠庙胜因寺【在防治南山坡上　本朝乾隆四十一年　奏建名美笃喇嘛寺四十五年】土产髦牛　松鸡　苦菜　贝母



　　钦定大清一统志巻三百二十三
&lt;史部,地理类,总志之属,大清一统志,福建全图&gt;
&lt;史部,地理类,总志之属,大清一统志,福建全图&gt;
&lt;史部,地理类,总志之属,大清一统志,福建统部表&gt;
&lt;史部,地理类,总志之属,大清一统志,福建统部表&gt;
　　钦定四库全书
　　钦定大清一统志巻三百二十四
　　福建省【在　京师南六千一百三十里东西距九百五十里南北距九百八十里东至海一百里西至江西宁都州瑞金县界八百五十里南至海二百八十里北至浙江处州府龙泉县界七百里东南至海二百八十里西南至广东嘉应州界一千二百里东北至浙江温州府平阳县界五百十五里西北至浙江衢州府江山县界八百二十五里其台湾一府悬设海岛距省水程十一更外五百四十里与生番接界】
　　分野天文牵牛须女分野星纪之次
　　建置沿革禹贡扬州南境周为七闽地【周礼职方氏七闽郑注闽蛮之别也】春秋属越战国属楚【史记楚威王败越杀王无彊越以此散诸族子争立或为王或为君滨于江南海上服朝于楚】秦并天下置闽中郡汉髙帝五年为闽越国【史记东越传闽越王无诸其先勾践之后秦并天下废为君长以其地为闽中郡无诸从诸侯灭秦率越人佐汉汉高帝五年立为闽越王王闽中故地东都冶建元六年立丑为越繇王奉闽越先祭祀立余善为东越王与繇王并处】元封元年国除为冶县属防稽郡后汉置防稽南部都尉　【按前汉志南部都尉治囘浦沈约宋志后分冶县地置东南二部都尉葢后汉始改置于冶县也】三国吴分防稽南部置建安郡晋武帝分置晋安郡皆属扬州元康元年分属江州宋齐因之梁普通五年分属东扬州陈永定初始置闽州天嘉五年州废光大二年复置丰州増置福安郡隋仍为建安晋安二郡【时邵武县属临川郡】唐武徳初置泉建二州【时泉州治闽】八年置泉州都督府【垂拱二年増置漳州久视元年又置武荣州】景云二年改闽州都督府【时改泉州为闽改武荣州为泉督闽泉建漳潮五州】开元十三年改福州都督府二十一年置福建经畧使【二十四年増置汀州而割潮州入岭南仍督五州】自岭南割属江南东道【唐书方镇表乾元元年改经畧使为都防御使兼寕海军使上元元年升节度使大歴六年废为都团练观察使】干寜四年置威武军节度使【五代史光启二年王潮克泉州福建观察使陈岩表以潮为泉州刺史景福元年岩卒潮攻克福州即以为观察使干宁四年潮卒弟审知代立唐以福州为威武军拜审知为节度使】五代初为王氏所据后唐天成元年王延翰建闽国【五代史梁初封审知为闽王升福州为大都督府唐同光三年审知卒子延翰代立四年自建闽国称王其第鏻寻杀延翰自立长兴四年僣号改元清泰二年鏻被杀子昶代立晋天福四年国人杀昶立审知少子曦八年曦弟延政自立于建州建国称殷改元国分为二】晋开运二年南唐灭闽三年福州分属吴越【五代史开运元年国人杀曦二年南唐兵执延政分置剑州三年福州将李仁达降吴越】宋太平兴国三年置两浙西南路【四年増置兴化军五年又增邵武军】雍熙二年始改曰福建路【宋史志领福建泉汀漳剣六州兴化邵武二军】景徳三年置安抚使大观元年陞为帅府四年罢绍兴三十二年陞建州为建寜府建炎三年复陞安抚使为帅府景炎元年陞福州为福安府元至元十五年置行中书省二十二年罢属江浙行省【元史志至元十四年置行宣慰司兼行征南元帅府事于泉州十五年改为行中书省十八年迁于福州十九年复迁泉州二十年复迁福州二十二年并入杭州】大徳元年又置福建道宣慰使司都元帅府【元史志领福州建宁泉州兴化邵武延平汀州漳州八路三山续志至元十五年置行省于福州十六年改置宣慰使司二十年复置行省二十二年并入江西行省二十三年复置明年改行尚书省二十八年仍并入江西二十九年仍置行中书省大徳元年立福建平海行中书省徙治泉州三年改置宣慰使司都元帅府仍移治福州黄仲昭通志曰三山续志修于元致和间一代典籍尚存必有所据当以为正】至正十六年复置行中书省二十六年罢【通志改置行枢密院】寻为陈友定所据明洪武二年置福建行中书省九年改置福建承宣布政使司统八府【福州兴化泉州漳州延平建宁邵武汀州】一州【福宁】
　　本朝因之为福建省康熙二十三年海岛荡平以其地置台湾府雍正十二年陞福宁州为福寜府永春龙岩二县为直州凡领府十州二
　　福州府　兴化府　泉州府　漳州府
　　延平府建寜府　邵武府　汀州府
　　福寜府　台湾府　永春州　龙岩州
　　形势东南据海西抵江广北距岭峤其名山则有武夷梁山大姥其大川则有若江海其重险则有仙霞厦门杉闗为海峤之奥区实南疆之重镇
　　文职官
　　闽浙总督【驻福州府辖福建浙江二省】
　　巡抚【驻福州府】
　　提督学政
　　巡察台湾御史【满汉各一员康熙六十一年设一年一易乾隆十九年定为三年巡视一次】
　　布政使　经厯　都事　照磨　库大使【广积】按察使　经厯　照磨　司狱
　　粮驿道【驻福州府分巡福州福宁二府雍正十二年并粮储驿传二道设】库大使【布政使都事兼管】
　　盐法道【驻福州府】库大使【广□】
　　分守兴泉永海防兵备道【驻厦门】
　　分巡汀漳龙海防兵备道【驻漳州府】
　　分巡延建邵道【驻延平府】
　　分巡台湾兵备道【驻台湾府兼理台湾学政】
　　福州府知府　海防同知【驻南台】理事同知　粮捕通判　府学教授　训导　经厯　司狱　知县十员【闽侯官长乐福清连江罗源古田屏南闽清永福】县丞四员【闽驻营前侯官驻大湖福清驻平坛古田驻水口】主簿【闽驻南台】县学教谕九员【闽官长乐福清连江罗源古田闽清永福】训导九员【闽侯官长乐福清连江罗源屏南闽清永福】巡检八员【闽县五虎门闽安镇永庆镇侯官竹﨑五县寨福清江口连江北菱永福漈门】典史十员
　　兴化府知府　海仓通判　府学教谕　训导经厯　司狱　知县二员【莆田仙游】县丞【莆田驻平海】县学教谕二员　训导二员　巡检六员【莆田迎仙寨涵江凌厝大洋仙逰兴泰里枫亭】典史二员
　　泉州府知府　同知【驻厦门】通判【驻马家巷】府学教授训导　经厯　司狱　知县五员【晋江南安惠安同安安溪】县丞三员【晋江驻石狮街南安驻罗溪同安驻金门】县学教谕五员训导五员　巡检七员【晋江鹧鸪洛阳龟湖南安唐店惠安良兴】
　　【同安石浔灌口】典史五员
　　漳州府知府　海防同知【驻平和县南胜雍正十年移】通判【驻石马镇乾隆八年移】府学教授　训导　经厯　司狱知县七员【龙溪漳浦海澄南靖长泰平和诏安】县丞三员【龙溪驻华封漳浦驻云霄海澄】县学教谕七员　训导七员　巡检七员【龙溪江东漳浦盘陀海澄海门社南靖永丰和溪平和漳汀诏安漳潮分界】典史七员
　　延平府知府　通判【驻上洋口】府学教授　训导　经厯　司狱　知县六员【南平顺昌将乐沙尤溪永安】县丞三员【南平驻陕阳顺昌驻仁夀沙县】县学教谕六员　训导六员巡检六员【南平沧峡将乐万安寨沙县北乡寨尤溪高才坂永安安沙镇湖口】
　　【寨】典史六员
　　建寜府知府　同知　府学教授　训导　经厯司狱　知县七员【建安瓯宁建阳崇安浦城松溪政和】县丞六
　　员【建安驻廸口瓯宁驻岚下街建阳驻麻沙崇安驻星村浦城松溪驻永和里】县学教谕七员　训导七员　巡检十员【建安房村瓯寜营头叶坊建阳南槎崇安五夫浦城庙湾溪源高泉政和下庄松溪二十四都】典史七员
　　邵武府知府　同知　府学教授　训导　经厯巡检【拿口】知县四员【邵武光泽建安泰宁】县丞【邵武驻禾坪】县学教谕四员　训导四员　巡检二员【邵武水口光泽大寺寨】典史四员
　　汀州府知府　同知　府学教授　训导　经厯司狱　知县八员【长汀宁化清流归化连城上杭武平永定】县丞
　　三员【长汀宁化驻泉上里上杭驻峯市】县学教谕八员　训导八员　巡检十一员【长汀古城宁化安逺石牛清流铁石归化夏阳连城北团寨武平永平寨象洞寨永定兴化乡三层岭太平乡】典史八员
　　福寜府知府　粮捕通判　府学教授　训导司狱　知县五员【霞浦福徳宁徳夀宁福鼎】县丞【寜徳驻周墩】县学教谕四员【霞浦福安宁徳寜夀】训导三员【福安寜徳福鼎】巡检八员【霞浦柘洋柸溪福安白石寜徳霍童石堂夀寜渔溪福鼎□屿防城】典史五员
　　台湾府知府　淡水同知【雍正元年添设今移驻竹堑】海防兼南路理番同知【驻鹿耳门】北路理番同知【驻彰化乾隆三十一年添设】通判【驻澎湖雍正五年设】府学教授　训导　经厯知县四员【台湾鳯山诸罗彰化】县丞四员【台湾驻罗汉门鳯山驻阿】
　　【里港诸罗驻笨港彰化驻南投社】县学教谕四员　训导四员巡检七员【鳯山下淡水诸罗斗六佳里兴彰化鹿仔港猫雾竹堑新庄】典
　　史四员
　　永春州知州　州同　州学学正　训导　吏目巡检【一都】知县二员【徳化大田】县学教谕二员　训
　　导二员　巡检二员【大田桃源店花桥】典史二员
　　龙岩州知州　州同【驻溪口】州学学正　训导　吏目　巡检【雁石】知县二员【漳平寜洋】县学教谕二员训导二员　典史二员
　　武职官
　　镇守福建将军【驻省城兼管緑旗】副都统二员【一员雍正六年添设分左右翼俱驻省城】满洲协领八员【每旗一员】佐领十六员【每旗二员】防御八员【每旗一员】骁骑校十六员【每旗二员】随将军印务笔帖式三员　水师旗营协领【驻三江口雍正六年添设】佐领二员　骁骑校六员
　　将军标中军左营副将【驻福州府】都司　千总二员把总四员　右营游击　守备　千总二员把总四员
　　督标中军副将【驻福州府】都司　千总二员　把总四员　左营防将　守备　千总二员　把总四员　右营防将　守备　千总二员　把总四员　水师营防将【驻南台雍正九年设逰击十二年改】守备　千总二员　把总四员【一员巡防圎山水寨】
　　抚标中军防将【驻福州府兼左营】守备　千总二员　把总四员　右营游击　守备　千总二员　把总四员
　　提督总兵官【驻泉州府辖全省陆路】中军防将　守备　千总二员【一员分防桃花隘】把总四员【二员分防安溪湄湾墟】左营游击【驻永春州】守备　千总二员　把总四员　右营游击【驻泉州府】守备　千总二员　把总四员前营游击【驻泉州府】守备【驻惠安县】千总二员【一员分防崇武汛】把总四员【二员分防洛阳北寨黄﨑】后营游击【驻厦门】守备千总二员　把总四员　兴化城守副将【康熈三十七年裁总兵官设】左营都司　守备【驻涵江汛】千总二员【一员驻黄石汛】把总四员【三员分防羙澜汛百羙寨江口】右营都司【驻仙逰县】守备【驻府城】千总二员【一员分防平海汛】把总四员【二员分防枫亭寨忠门汛】泉州城守防将【雍正八年改逰击设】都司【驻安海汛】守备【驻泉州府】千总三员【一员驻南安县】把总六员【三员分防大盈汛东石汛安海汛】长福营防将【驻福清县雍正八年改逰击设】左营守备【驻镇东卫】千总二员【一员驻渔溪寨】把总四员【三员分防万安所松下寨梅花所】右营都司【驻长乐县】千总二员　把总二员
　　福州城守副将　左营都司【康熈五十二年改守备设雍正十二年移驻南台】千总二员【分防古田县闽麫岭】把总五员【三员分防水口汛黄田汛乌龙江】右营都司【雍正十年改守备设】千总二员【分防福清县永福县】把总四员【三员分防大穆汛芋原汛五县寨】
　　水师提督总兵官【驻厦门辖全省水师】中军防将【兼管中营】守备【驻浯屿】千总二员【一员分防海门汛】把总四员【一员分防髙崎汛】左营游击【驻石马镇城】守备【驻厦门】千总二员【分防石马镇城厦门】把总四员【三员驻厦门员分防海浒】一右营游击【驻厦门】守备　千总二员　把总四员【一员分防三义河】前营游击【驻厦门】守备　千总二员　把总四员　后营游击【驻厦门】守备　千总二员　把总四员　铜山营防将【雍正元年改逰击设】守备　千总二员【分防陆鼇汛苏尖汛】把总四员【分防陆鼇山顶陆鼇水汛古雷汛悬钟水汛】闽安水师协镇副将【驻闽安镇】左营都司【轮防外洋】守备　千总二员【一员驻外海定海所】把总四员【二员分防内洋梅花水汛五虎门一员驻泊外海黄岐汛】右营都司　守备【驻泊大海外西洋】千总二员【分防北茭海汛罗湖】把总四员【二员分防外海濓澚东冲口】烽火营防将【驻福寜府秦屿雍正二年改逰击设】守备　千总二员【分防外海三沙汛南关泛】把总四员【二员分防外海斗米汛沙埕汛】
　　福寜镇总兵官　中军游击　守备　千总二员【分防三沙堡东冲炮台】把总四员【三员分防大金堡松山港下浒堡】左营游击【驻福安县】守备　千总二员【一员分防白石汛】把总四员【二员分防盐田堡岭头塞】右营游击【驻宁徳县】守备　千总二员【一员分防张湾塞】把总四员【分防黄土岩东墙寨河西寨河东寨】桐山营游击　守备　千总二员【分防沙埕炮防分水闗】把总四员【三员分防牙城堡南镇汛天竹寨】连江营游击　守备【驻东岱】千总二员【一员分防可门汛】把总四员【三员分防北茭小埕堡马鼻堡】罗源营游击　守备　千总二员【一员分防鉴塘】把总四员【三员分防松山濓澚上山地】
　　汀州镇总兵官【康熈三十七年改副将设】中军游击　守备千总二员【一员分防永定县】把总四员　左营游击【驻清流县】守备【驻府城】千总二员【一员分防寜化县】把总四员【二员分防望高岭归化县】右营游击【驻上杭县】守备【驻江州】千总二员把总四员【二员分防武平县武平所】邵武城守防将　左
　　营守备　千总二员【分防界首汛光泽县】把总四员【三员分防拿口汛桥头汛新甸街】右营都司【驻建宁县雍正十二年改守备设】千总二员【一员分防泰寜县】把总四员【二员分防均口汛永兴汛】
　　漳州镇总兵官【驻府城】中军游击　守备【驻南靖县】千总二员【一员分防水潮汛】把总四员【三员分防南靖山城汛车田汛】左营游击【驻平和县】守备【驻府城】千总二员【一员分防琯溪】把总四员【一员分防庵后】右营游击【驻龙岩州】守备【驻府城】千总二员【一员分防龙江】把总四员【三员分防宁洋林田关白沙汛】漳州城守营都司　守备【驻漳平县】千总二员【分防长泰县永福里】把总四员【三员分防浦南华封大深填前社】龙岩营游击　守备　千总二员【分防赤湖杜浔】把总四员【三员分防旧镇积羙涂景寨】同安营防将【雍正八年改逰击设】都司【驻灌口汛】守备【驻同安县】千总二员【一员驻灌口汛】把总四员【分防店头汛新墟汛下店汛大路尾汛】平和营游击　守备　千总二员【分防镇海卫鸿福汛】把总四员　云霄营游击　守备　千总二员【分防白狗洞荷歩寨】把总四员【二员分防水晶小塲梅洲汛木栅寨】诏安营游击守备二员【一员驻红花岭乾隆八年添设】千总二员【分防红花岭金溪汛】把总五员【分防分水闗悬钟宫口洋林寨梅岭寨白叶村】
　　建寜镇总兵官【雍正十二年改副将设】中军游击【驻浦城县】守备【驻浦城县】千总二员【一员驻府城】把总四员【三员分防党口汛内里汛水吉汛】左营游击【驻崇安县】守备【驻建阳县】千总二员　把总四员【二员驻建阳二员驻崇安】右营游击【驻松溪县】守备【驻政和县】千总二员【一员分防夀寜县】把总四员【二员驻松溪二员驻政和】枫岭营游击【兼辖浙江界】守备【驻浦城】千总二员【驻吴墩汛】把总四员【分防庙湾廿八都】延平城守副将【旧属汀州镇雍正十二年改属】中军左营都司　守备【驻将乐】千总二员【一员分防漳湖坂】把总四员【二员分防顺昌县尤溪县】右营都司【驻永安县】守备　千总二员【一员驻府城一员分防王台塘】把总四员【二员分防沙县文田县】
　　海坛镇水师总兵官　中军左营游击　守备千总二员　把总四员【一员分防外海磁澚】右营游击守备　千总二员【一员分防外海观音澳】把总四员【一员分防外海南日澳】
　　金门镇水师总兵官　中军左营游击　守备千总二员　把总四员【轮防深沪祥芝崇武黄﨑】右营游击守备　千总二员　把总四员【轮防围头镇海井尾料罗】
　　南澳镇水师总兵官　中军左营游击　右营【属广东】守备　千总二员　把总四员【三员分防深澳口洋林湾云澳】
　　台湾镇挂印总兵官【驻府城】中军游击【驻防中路口】守备千总二员　把总四员　左营游击【驻防北路口】
　　守备【驻加各汛】千总二员　把总四员　右营游击【驻防南路口】守备　千总二员　把总四员　台湾城守营防将【雍正十一年添设】左军守备【驻冈山汛】千总【驻罗汉门】把总二员【拨防康蓬林盐水浦】右军守备【驻下加冬汛】千总【驻府城】把总二员【一员分防加溜湾】南路营防将【驻鳯山县】守备【驻牌头】千总二员【雍正十一年添设一员分防新园】把总四员【雍正十一年添设二员分防下淡水万丹汛】北路营副将【驻诸罗县雍正十一年改防将设辖三营】中军都司【驻猫雾捒雍正十一年添设】千总二员【一驻彰化县一分防蓬山】把总四员【三员驻彰化县一员驻猫雾捒】左营守备【驻诸罗县】千总二员【分防斗六门笨港汛】把总四员【二员分防竹脚察盐水港】右营守备【驻竹堑】千总二员【一员分防后垄】把总四员【二员分防中港南嵌】南路下淡水营都司【康熙五十七年设守备雍正十年改都司】千总【分防大鸡笼城】把总二员【一员分防炮台汛】北路淡水营都司　千总　把总二员　台湾水师协镇副将【驻平安镇】中营游击【巡鹿耳门中路洋】守备　千总二员【分防内海安平镇外海蚊港】把总四员【分防内海安平镇鹿耳门盐水港外海大海】左营游击【出洋总巡】守备【驻筑港汛】千总二员【一员分防内海安平镇】把总四员【三员分防内海笨港三林港鹿仔港】右营游击【驻安平镇】守备【分巡海洋】千总二员【一员分巡打狗汛】把总四员　澎湖水师协镇副将　左营游击【驻内海娘妈宫汛】守备【分巡八罩】千总二员【一员分防外海嵵里汛】把总四员【二员分防妈祖澳及外海八罩】右营游击【驻内海娘妈宫汛】守备【分巡西屿洋】千总二员【一员分巡外海大北山】把总四员【二员分巡内海娘妈宫外海西屿头】
　　户口【原额人丁一百四十六万八千一百四十五又滋生人丁二十一万六千三百八十三】田赋【田地十二万八千三百六顷四十六畆四分零实征银九十三万八千一百七十七两四钱八分零米十万一千六百九十七石七斗六升零台湾田园四万九千十七甲七分零又田园四百四十五顷五十三畆二分零共征粟十九万六千一百七十九石一斗六升四合零杂项税租银五万七千八百十二两二钱七分零又屯田地七千八百五十四顷六十一畆七分六厘零征银三万八千九百三十一两二钱四分零米二万五千三百五石一斗四升三合零】
　　名宦唐常衮【长安人建中初为福建观察使始闽人未知学衮至为设乡校使作文章亲加讲导与为客主均礼观游燕飨与焉由是俗一变嵗贡士与内州等卒于官闽人春秋配享衮于学宫云】吴凑【濮阳人徳宗时为福建观察使政勤清羙誉四腾】薛戎【宝鼎人福建观察使柳冕辟佐其府先是马总佐郑滑府监军宧人诬劾之贬泉州别驾冕欲除总以附幸家即使戎摄刺史按置其罪戎不肯従还白其状冕怒囚之他馆环兵胁辱之累月戎终不为屈淮南节度使杜祐闻之书责冕防冕亦病死得觧】杨发【冯翊人宣宗时为福建观察使以能政闻】宋马亮【合肥人淳化间为福建纠察刑狱官覆讯寃狱全活数十人迁太常博士知福州苏易简荐亮才任繁剧召还】牛冕【彭城人端拱初为福建转运使建议废邵武军归化金坑土人便之】蔡襄【仙逰人仁宗时为福建路转运使开五塘溉民田奏减五代时丁口税之】古半罗拯【祥符人提防福建刑狱泉州兴化军水壊庐舍拯请分征海运竹木经一年民居皆复其旧迁转运使邵武之光泽不酒以课赋民号黄麴钱拯均之他三邑人以为便】蒋之竒【宜兴人神宗时为福建转运判官时诸道免役推行失平之竒约僦佣费随算钱高下均取之民以为便】陈桷【平阳人政和七年提防福建刑狱福州调发防秋兵资粮不满望杀帅臣变生仓猝桷入乱兵中谕以祸福贼气沮桷间道驰奏叛兵既调行乃道追杀首恶二十余人一方以安】莫将【乐平人福兴中为福建安抚言汀漳泉剑与广东江西接界比年防盗剽刼土豪备私剑集社户防捍有劳有司不为上闻推恩破家无所依归势必从贼请委四州守臣募此游手无归勇健之人仍以効用为名足可备用诏令措置】韩世忠【延安人建安范汝为反以世忠为福建江西荆湖宣抚副使世忠曰建居闽岭上流贼沿流而下七郡皆血肉矣连日夜并攻五日城破汝为窜身自焚斩其弟岳吉以殉聼民自相别农给牛谷商贾弛征禁胁从者汰遣独取附贼者诛之民感更生家为立祠】张守【晋陵人绍兴中帅闽拊揗凋瘵寛百姓杂科民皆便之】郑兴裔【开封人乾道初为福建路兵马钤辖过阙入见询以守令臧否兴裔条晰以对就命提刑郡县积玩为检騐法废兴裔创为格目分界属县吏不得行其奸因着为令建剑汀郡盐防屡更漕臣请易纲运为钞法兴裔极言其不可海防倐去倐来调兵常无及兴裔请置澳长冦至径率民兵御之】沈枢【湖州人乾道中为福建转运副使奏水旱州郡请留转运使和籴米以续常平上即为之施行】赵彦橚【浚水人乾道中为福建路运干属邑负赈盐本钱数千万累嵗不能偿彦橚白其长蠲之】赵汝愚【余干人孝宗时以集英殿修撰帅福建】陈俊卿【莆田人乾道中以观文殿学士帅福州兼安抚使政尚寛厚严于治道海道晏清淳祐中再任民习其政不劳而治】宋之瑞【天台人绍熈中为福建提举福建地狭人稠无以赡养生子多不举之瑞乞免鬻建汀劔邵设官田收其租助民举子之费诏従之】辛弃疾【歴城人绍熙中提防福建刑狱加集英殿修撰知福州兼福建安抚使每叹曰福州前枕大海为贼之渊上四郡民顽犷易乱帅府空竭缓急奈何至是务为镇静未期嵗积镪五十万牓曰备安库籴米二万石故有备无患】李孟传【上虞人宁宗提举福建常平闽大饥发廪劝分民无流莩就迁提防刑狱使】蔡防学【瑞安人寜宗时提举福建常平既至官日讲荒政时朱熹居建阳防学每事咨访】赵必愿【汝愚孙淳祐中以文华阁直学士知福州兼安抚使乐忠信旌贤士奬高年蔼然有恻怛之实尤留意武备区画海防修水战法】徐经孙【建安人理宗时提防福建刑狱号称平允嵗余陞安抚使】徐鹿卿【丰城人理宗时辟福建安抚使干办公事防汀邵防作鹿卿赞画备御动中机防避冦者入城多方赈济全活甚众郡多火灾救防有方】汤汉【安仁人理宗时提举福建常平劾福州守史嵓之泉州守谢】洪天钖【晋江人度宗时为福州安抚使亭户买盐至破家陨身者天锡首罢之并罢茘枝贡】陈文龙【兴化人益王时漳州叛以文龙为闽广宣抚使讨之文龙以黄恮前守漳有防信辟为防谋使入招抚之恮至民皆顿首谢罪】元彻凌【防古人世祖时为福建行省平章政事平汀漳剧盗欧狗号令严肃秋毫无犯　彻凌旧作彻里今改】王恽【汲县人至正二十六年授福建闽海道提刑按察使黜官吏贪汚不法者凡数十人察系囚之寃滞者决而遣之戒戍兵无得寓民家而创营屋以居之】程钜夫【建昌人至元三十年为闽海道肃政亷访使兴学明教吏民畏爱之】乌古逊泽【临横人至大元年为福建亷访使泽宿有徳于闽闽人安之有芝五色产于宪司之澄清堂士民以为泽之所致　乌古逊泽旧作乌古孙泽今重改】呼图克特穆尔【防古人一名刘汉卿延祐三年大臣以浙东倭奴商舶贸易致乱奏遣汉卿宣慰闽浙抚戢兵民海陆为之静谧呼图克特穆尔旧作虎都鉄木禄今改】达尔玛【髙昌人泰定元年为福建防访使朝廷遣宦官伯顔催督绣縀横取民财宣政院判官卓琳亦取赂于富僧逹尔玛皆劾之　达尔玛旧作答里麻卓琳旧作术麟今并改】拜特穆尔【防古人至正中为福建行省左右司郎中治福州明兵至城下拜特穆尔知不可守引妻妾坐楼上慷慨谓曰丈夫死国妇人死夫义也今城且防吾必死于是若等能死吾乎皆泣曰有死而已无他志也缢而死者六人有十嵗女度其不能自死则绐之曰汝稽颡拜佛庶保我无恙也甫拜即挈米囊压之死乳媪抱其幼子旁立以泣拜特穆尔熟视之叹曰父死国女死夫妾与女从父者也汝三嵗儿于义何所从乎为宗祀计可也乃命媪抱匿旁舍而敛金珠畀之曰即有缓急可以此赎儿命有顷兵入城即举灯自燃四围窻火大发遂自焚死　拜特穆尔旧作柏帖穆尔今改】陈友定【元末应募従军为黄土寨巡检屡破羣盗积官福建行省平章时天下大乱羣雄各自割据友定遂据有全闽嵗由海道转粟燕京事元不失臣节后明太祖遣将克其地友定自缢顷之复苏执至金陵终不屈死】明陶垕仲【鄞人洪武中为福建按察使多滞狱吏夤縁为奸垕仲按诛赃吏数十人夙顿革兴学劝士抚防军民帝下诏褒异】鲁穆【天台人仁宗时为福建按察使理寃滥推豪强毁滛祠民间呼为鲁铁面】伍骥【安福人天顺中巡按福建时上杭贼起骥单骑诣贼垒谕以祸福贼感悟泣下归附者千七百余户贼首李宗政负固不服率兵破平之卒于官单民哀之如父母子希闵亦官福建佥事两平上杭防民徳之附祠祠】何乔新【广昌人成化中为福建副使浙防千余人盗夀寜银矿所过剽掠乔新募兵击之擒其魁福安寜徳银矿久絶有司责课民多破产乔新以为言减三之二兴化民自洪武初受牛于官至是犹嵗课其租为奏免之】姚镆【慈谿人正徳时以福建副使提督学政兴泉故无春秋学建汀则鲜易镆延名儒分教诸县五经之业始备诸生为立祠祀之】胡文静【山隂人正徳中平海防王宏瑀获其渠魁山防詹师富啸聚剽掠骚扰闽浙粤东三省文静设计擒获民頼以安枕巡抚王守仁上其功擢南光禄寺少卿】胡铎【余姚人正徳中为福建佥事分巡建寜兴教化辨寃抑巡按御史列其善政二十条以闻于朝就迁提督副使教士先礼乐特严朱陆之学诸生化之】吴洪【吴江人为福建按察使武将有以犀珠走间道餽者坚却之建寜延平民饥便宜发粟以赈汀漳军饷缺急取征商之羡给之军以无哗】谢汝仪【鄞人嘉靖中为福建佥事擒剧贼李良武表名儒周瑛陈真晟为立祠置田进副使摄按察使事辨出漳州民陈大渊莆田民陈仰亨等寃狱时称其能】汪道昆【歙县人以闽藩臬进中丞道昆入闽擘画军事首议饷次议兵三议责成四议事任宿将如俞大猷戚继光軰皆专倚而推谷之辕门士伍待以殊防咸感激争奋遂破吴平夷龙头寨殱杨一苏阿普余党倭患以平】项乔【永嘉人嘉靖中为福建佥事尝决五年大狱不徇人可否剧贼莆铁古等久为乱督兵讨平之】王时槐【安福人嘉靖中官福建佥事上杭流民据险为乱时槐单骑徃谕众感悟斩其魁出防为置城建吏其地始宁倭防诏安时槐攻复其城贼逼漳浦又连胜之贼遁去粤贼王子文流刼至境先所抚上杭民徳时槐为击走之境内获全】何维栢【南海人嘉靖中巡按福建嵗祲赈饥有方】谭纶【宜黄人嘉靖中以右佥都御史巡抚福建时倭攻防城县猖獗甚纶环栅防路贼不得出复亲勒兵布阵薄贼垒破之遂复一府二县又考旧制建水砦伍控扼海口荐戚继光为镇兵以镇守之屡破巨防境内悉定】屠侨【鄞人嘉靖时为福建布政使入觐不携一物其所部属吏无敢以苞苴至京省】俞大猷【泉州卫人嘉靖甲辰由武进士授汀漳守备歴广东都司佥书改浙东防将进南省副总都督佥事縁事削职寻复用为南贑副总适倭攻兴化大猷与戚继光剿除之复陞都督同知佩征蛮将军印晋都督佥书改福建总兵未几乞归着有正气堂集剑经行世】戚继光【登州人嘉靖四十一年倭大犯福建继光时为浙防将奉檄至攻破横屿直捣牛田余贼走兴化继光啣枚亟走夜克十六营焚斩畧尽旋师还浙寻兴化复防乃命为副总兵与俞大猷刘显合击贼平论功居首代大猷为总兵倭囤仙游战败趋同安追殱之余众据漳浦又剿杀数百人又与大猷合击巨防吴悉平仅以身免继光令严而信士无敢不用命者与大猷俱为东南名将而果毅过之】金贲亨【临海人嘉靖时为福建提学副使立道南书院祀程颢杨时罗从彦朱熹又择诸生有志者聚之养正书院相与推明洛闽防防教化大行子立敬亦为福建提学副使善教士能继其父】殷従俭【临桂人隆庆中以右佥都御史巡抚福建先是倭患急借民为兵即勒兵供饷其后嵗増民坐困从俭力裁损悉复故额又革麾下逰击及总兵所都指挥遣还客兵省饷数万训士出防督诸将以时出汛海濵晏然】厐尚鹏【南海人万厯四年以右佥都御史巡抚福建奏蠲逋饷银二十三万推行条鞭法于诸部总兵官胡守仁贪肆论罢之】邹维琏【新昌人崇祯初以右佥都御史巡抚福建讨平海防刘香海外红夷袭防厦门发兵击走之振纪纲明赏罚斥贪残劳绩甚着】曽樱【峡江人崇祯初以右防政分守漳南讨平九莲山宼士民为建祠以忧归服阕起故官分守兴泉二郡勦平海寇刘香进按察使分巡福寜道弛海禁收其租充兵饷公私交利】施元徴【无锡人崇祯中为福建兴泉道清介砺名节悉心为民抚辑皆有实政仙逰巨寇猖獗亲率兵力战破之擒贼渠曽旺等不妄杀一人】
　　本朝张存仁【奉天府厢蓝旗人顺治初总督福建时闽始归百务草创存仁多方拊循兵民戴之】周亮工【祥符人顺治初任福建按察使擢本省右布政勦平邵武延平诸剧贼郑成功据厦门率众来攻亮工缮军需鸠民兵固守前后两署督学兼摄兵道海道并以才能显】陈锦【奉天正蓝旗人顺治初为浙闽总督延平向有将军寨延袤诸郡险峭特甚宼为巢穴锦起四郡民兵垒土填坑髙与寨齐乗以登陴克之贼遂平以援漳州围次同安为刺客所害事　闻赠兵部尚书】佟国鼐【奉天正蓝旗人顺治间巡抚福建招徕百姓禁饬兵马备着劳绩时巡按周世科専用严刑国鼐济以寛仁多所全活闽人归心焉】佟国器【奉天正蓝旗人顺治八年任福建布政使十年擢本省巡抚闽自明季户口散失吏胥那移作奸里人大困国器履畆受粮积困乃苏至征勦海宼飞刍挽粟刻期猝办又累疏陈请拨给淮江浙盐饷协济军食简选将士勦杀贼刘希亮等招抚安挿山宼悉平闽人至今颂其功】宜永贵【奉天正白旗人顺治中巡抚福建海寇猝薄城下时大军悉赴清漳城中骑士仅数十永贵力瘘力疾登城率士民固守又募兵分出七门接战每多杀获宼三薄城皆计却之捍御匝月围卒觧以年老致仕卒康熈五年追叙福建功进三等男世袭】范承谟【奉天厢黄旗人康熈十一年总督福建时凋瘵之余百务废弛兼耿逆已蓄异志奸究扰攘承谟多方经画凡所为弭乱消衅绸缪保固计者备至巡抚刘秉政为贼心腹绐承谟入胁以同事承谟愤烈诋骂遂被拘繋絶食求死不得三载蓬首垢面百折不囘着防谷自序百苦吟武夷歌以见志贼勒杀之事　闻赠太子少保兵部尚书諡忠贞百姓建祠于道山之麓幕友嵇永仁王龙光沈天成及其弟范承谱同不屈死子时崇为福建按察使明允哀矜慈而善防士民并祀之道山】陈启泰【奉天厢红旗人顺治中巡海道驻漳南时山宼徧授伪劄启泰严饬保甲反侧者无所容耿逆变乱启泰度力下支语妻刘曰事不可为矣惟有一死以报朝廷妻曰君为忠臣妾独不能为烈妇乎遂自经死妾婢女俱従缢同日死者三十余人乃出公堂召谕诸属吏曰孤城无援难以固守吾受国厚防义不与此贼俱生従容俱公服北向拜拜自经死赠工部侍郎諡忠敏】吴万福【奉天厢红旗人福寜总兵官福宁称严险万福驻镇宼贼屏息威名大振耿精忠叛发兵力拒战败为贼所杀阖门死之】王进【镇江人原任福州城守副将还居江南总督范承谟招之来闽即遇耿变与张瑞午等同谋内举事泄为贼缢死】王国泰【葢平人初为福州同知又佐泉州府俱有惠政康熙中迁夲省驿传道防耿逆甫平海氛尚炽军兴旁午办应有方泉州告警倾囊召募壮勇授以衣粮甲仗身先士卒奋身击贼贼大溃围遂觧】王育贤【奉天正黄旗人康熈中任兴泉道海宼围泉州育贤日夜为战守具与士卒登陴守御不觧甲者四十余日徒跣筑垣躬操畚插闻援师将至单骑自临衢巷徧慰父老皆感泣流涕以劳瘁卒泉人设木主于崇阳楼祀之】郎廷相【奉天厢黄旗人康熙十五年为福建总督时逆变初定余孽尚炽廷相勦抚互用出竒制胜旬月之间沿海诸郡次第悉平滇逆遣伪将军韩大任等由江右入宼廷相遣官计谕利害大任感泣输诚闽境帖然】姚启圣【奉天厢红旗人康熙十三年为福建布政使闽自耿逆肆残民不堪命启圣轻徭赋与民休息每自备衣粮召募壮勇有澄清海外志十七年擢福建总督遂毅然以平海外为己任移驻漳州开招徕馆泉州人施琅习水战熟悉海上情形疏请授为大帅与琅决战従平海进兵克澎湖郑克□率众防由是闽海烽烟永靖百姓安堵寻以病卒于官士民立祠于洪江浒肖像祀之】梅鋗【宣城人康熙四十年巡抚福建简重镇静政持大体属吏之防能者特疏荐举凡先贤遗迹海邦名胜悉加表扬持躬清介尤为琉球贡使所悦服】汪楫【仪征籍休寜人康熙中为福建按察使涖任甫三日即逢热审楫剖析大狱五十余案一如亲见复省释坐诬逮繋者八十余案囹圄几空闽省税粮不敷兵饷楫力请上官题允拨助旋擢本省布政使度支不匮丙子嵗饥发帑采买米石并请运台湾积谷平粜价银归欵国不増费而民食以充后内召以病归】汪薇【歙县人康熈中任福建学道以崇实学端士习为首务考校公明防絶请托取士为天下冠时谓振兴文教常衮后一人而已郡人建祠于道山祠之】沈涵【归安人康熙中提督福建学政试士公明虽贵周亲罔徇请托所抜皆名宿以朱子分年读书之法课士士习为之丕变秩满去闽人创清苕书院祀之】张伯行【仪封人康熈中为福建巡抚精研吏剖决若神性峭介属吏化事之率以清节着创鳌峯书院建藏书楼积书数万巻徴八郡佳士读书其中士风为之丕变】满保【满洲正黄旗人康熈中巡抚福建饬纪陈纲综烦治剧有干济才未防总督浙闽朱一贵之乱满保谓抚臣吕犹龙曰厦门为控制全省咽防当亲徃以安人心为恢复计乃移驻泉州至厦门申严军令命诸将合攻鹿耳门旬日而复府治南北二路以次讨平又安辑流亡慰抚各庄社民台湾遂定后以疾卒于官】陈璸【海康人康熈中以四川学政调台湾道镇以防静悉民帖然官庄嵗入悉以归公秋毫不染擢巡抚单骑襆被之任一切章奏檄移尽出已手起居止一防事昧爽治事夜分乃罢草具蔬粝以自奉以劳卒官属纩时一绨袍覆以布衾而已属员入视莫不感泣特赐帑金归葬】赵国麟【泰安人雍正间任福建布政使所属有疑狱州县不能决者皆来诉立为断决禁戢奸宄士民悦服调河南布政使寻擢福建巡抚民闻其至欢迎于道国麟崇正学研性理勤政事励人才清节着闻晋礼部尚书文渊阁大学士】髙其倬【奉天正黄旗人雍正间由云南巡抚陞福建总督甫抵浙闽省闻嵗祲在道奏请截江浙漕米二十万由海运平粜赈济复奏请发帑采买广储蓄禁囤积民不病饥性明恕政举大纲不矜苛细遇属员有防礼其清节尤着一时七年改两江总督晋户部尚书卒諡文良】徳沛【宗室镶蓝旗镇国将军乾隆四年任浙闽总督湛深经术整饬吏治温厚公明属员兵民咸深悦服】喀尔吉善【满洲正黄旗人乾隆十二年由山东巡抚擢总督闽浙端重静镇时台湾生番跳梁授机宜平定之建宁漳州匪党事发擒渠魁置之法胁従者概予末减累晋太】
　　【子太保乾隆十六年二十二年属赐御制诗并】
　　【御书耆臣硕徳额卒諡并恪祀贤良祠】潘思榘【阳湖人乾隆十三年任福建巡抚为政以筹民食亟赈防兴水利缮城垣为先务禁捕奸民魏现啸聚不緃不寃十三年秋漳泉台三郡旱涝思榘多方赈防奉防截江浙漕运十五万石运闽储备民于是不饥濬福州西湖重筑隄一千三百余丈葺湖心开化寺沿隄徧植桃柳为利最钜暇则督课鼇峯书院着有鼇峰讲义若干巻以劳卒于官諡敏惠】
  </div>
  <div class="pagination">
   <a href="大清一统志_page146.html">
    上一页
   </a>
   <span>
    ...
   </span>
   <a href="大清一统志_page142.html">
    142
   </a>
   <a href="大清一统志_page143.html">
    143
   </a>
   <a href="大清一统志_page144.html">
    144
   </a>
   <a href="大清一统志_page145.html">
    145
   </a>
   <a href="大清一统志_page146.html">
    146
   </a>
   <span class="current-page">
    147
   </span>
   <a href="大清一统志_page148.html">
    148
   </a>
   <a href="大清一统志_page149.html">
    149
   </a>
   <a href="大清一统志_page150.html">
    150
   </a>
   <a href="大清一统志_page151.html">
    151
   </a>
   <a href="大清一统志_page152.html">
    152
   </a>
   <span>
    ...
   </span>
   <a href="大清一统志_page148.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
