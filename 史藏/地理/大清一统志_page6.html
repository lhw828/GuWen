<!DOCTYPE html>
<html>
 <head>
  <meta charset="utf-8"/>
  <title>
   大清一统志 - 第 6 页/共 202 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   大清一统志 - 第 6 页/共 202 页
  </h1>
  <div class="content">
   【皇上廵幸天津经临中亭河有】
　　【御制诗纪事】通济河【在霸州东由苑家口逆流达栲栳圈经闗王堂山川坛转北入防城河每秋霖河泛舟楫直抵城下啇贾辐辏】子牙河【在大城县东即滹沱河及滏阳诸水之下流因经大城县之子牙河故得是名其上游自河间府献县之臧家桥流入大城境至张家庄分为正支二河达庄儿头经天津府静海县境仍入大城合流至天津府防南北二运河及大清河入海河归海一名塩河又名沿河大城县志沿河自河间县之龙华桥入县界东北流至县东南二十五里四呈口合黒龙港河亦名交河从而北折绕县东十二里赵扶村又北迳子牙村又北二十里迳王家口又分为二一西北流八十里出新桃河一北流迤东六十里由王庆坨入三角淀册説塩河在县南十里自河间流入分二支一西北流入文安县石城淀一北流又分三支西支入文安黑母淀东支入大小窝口中支入霸州文尔淀总滙于三角淀入白河通志子牙河总防南北二泊滏滹诸水而滹沱实为经流其性湍悍伏秋水河间以北静海以南皆被其害康熙三十九年】
　　【圣祖亲阅河工特授方畧于献县河间东西两岸筑长堤西接大城东接静海各二百余里又于东堤广福楼之焦家口开新河一道东北至贾口入淀特设分司一员董其事自是濒河之民始有寜宇其王家口入淀之处旧分二一派西流至文安赵家庄又分二支西支抵文安大堤而北至龙塘湾北支迳三滩里抵石沟河往往横截清流为隄防害一派东北流迳瓦子头抵台头防清河而东雍正三年怡贤亲王奏请障其西流东之归一后西支自淤正流俱由新河防台头河　按子牙河故道其上流从献县西之完固口出单家桥经杜林镇至青县鲍家嘴入南运河嗣以浊流淤运且运河当盛涨时水不能下于雍正四年塞完固口使由献县之臧家桥循张家庄至王家口入淀淀又被淤于乾隆十年筑格淀隄隔别清浑使子牙别由一道循隄东下至天津红桥滙运河及大清河入海其张家庄以下分为正支二河支河绕蔡家防至西子牙桥归入正河既而支河流畅其归入正河处形势稍有未顺二十九年兴修水利】
　　【皇上命改支为正并于东子牙村别濬新河二十里至洼子头滙入旧河合流至庄儿头而东三十二年圣驾巡幸天津临视河工复】
　　【命接筑格淀隄自庄儿头西至三滩里属于千里长堤俾清淀浊河永无浸溢之患并有御制各诗纪事至子牙河俗谓以太公钓台得名】
　　【圣制详据史记注水经注诸书以证太公垂钓处当去岐不逺必不在数千里外志乘之传讹附防于是旷若防矣】黑龙港河【在大城县南源出滹沱河上流有三一自县之西南迳南头村入境迤逦至四呈口与塩河防一自县之南曺家市北流至四呈口一自青县扈家店流至四呈口与塩河防流乾隆五年疏濬】黄汊河【在大城县东北八十里其上源即易水自文安县分流入县境东北入三角淀】沽河【在蓟州南源出遵化州东界日棃河西南流经州南西经蓟州南为沽河折而南与泃河防曰潮河即古庚水也汉书地理志无终县浭水西至邕奴入海过郡一行六百五十里注师古曰浭音庚即下所云入庚者同一水也水经注庚水出右北平徐无县北塞中南流厯徐无山得黒牛峪水又得沙谷水并出西山东流注庚水又迳徐无县故城又南与周卢溪水合又西南流灅水注之世亦谓庚水为柘水南迳燕山又南迳北平城西南入鲍邱水谓之柘口遵化州志梨河在州南十里源出迁安县界卢儿岭西流入州界至州西南七十里与诸水合名曰合河一名张子河入蓟州界名沽河蓟州志沽河在州南五里东接遵化玉田界至州南李家窝折南行至下仓店转西南行至觜头庄与泃河合为白龙港入寳坻县界漕运南来者自新开河泝流而上至李家窝以有永济桥亦名永济河　按旧志以遵化州玉田县之还乡河为庚水沽河为灅水今以水经注考之沽河即庚水还乡河乃巨梁水遵化州西之沙河葢灅水也】龙池河【在蓟州南半里一名渔河源出州北之鵞台下潴为鵞湖南流经州城西又东北入沽河又有阳河在州西五里亦名五里河源出州北芦儿口南入沽水水性暖遇寒不氷故名】马庄河【在平谷县东三里源出县东北海子庄南流入泃河】独乐河【在平谷县东北二十里或伏或见断绩无常西流入泃河水经注独乐水出北抱犊固南迳平谷县故城东又南流入泃即此】逆流河【在平谷县南八里源出泉水山西流九十九曲入泃河一名小碾河】芹城水【在昌平州东北四十里水经注芹城水出北山南经芹城又东南流注湿余水昌平山水记芹城在州东三十里有桥桥下有水出芹城北南流入于沙河】幢幢水【在昌平州西北虎峪山下飞瀑如布流二三里至鹁鸽岩隠流不见或云今州治西旧县西北城下虎眼泉是其复出处流入榆河后魏时常景遣别将破杜雒周于虎眼泉即此】渔水【在密云县南水经注渔水出渔阳县东南平地泉流西迳渔阳县故城南城在斯水之阳故名又西南入沽水】三城水【在密云县东北自口外流入又东南入潮河水经注三城水出臼里山西迳犷平城谓之三城永又迳三陉山又西迳石屈南又西北迳伏凌山南与石门水合又西南迳犷平城东南而右注鲍邱水县志有广硎水源出县东北广硎山下西南流迳县东入潮河】要水【在密云县东北八十七里源出古北口外自子峪流入西流防干塔河入潮河葢因后魏侨置要阳县而名俗谓之清水河】涿水【在涿州西水经注涿水世亦谓之桃水出涿县故城西南竒沟东八里大坎下数泉同出东迳桃仁墟北又东北与乐堆泉合又东北迳涿县故城西流注于桃太平寰宇记涿水源出范阳县西土山下东北流经县北五里又东注圣水　按旧志以狭水为涿水且谓源出保安州涿鹿山以求合应邵涿水出涿鹿县之説疑皆无据水经注寰宇记又似即今之拒马河今不可考姑録之以存古名】甘泉水【在房山县西北水经注甘泉水出良乡县西山北东南流迳西乡城西而南注鸣泽县志大房山南孤山口东八里有东西南北四甘池村亦谓之长沟峪西村之北水从石壁出凡七窦罗注为池池中生鱼止一目而味极美疑即古甘泉也又东北数里为黑龙潭】霸水【在霸州南三里上流自白沟河分流迳州界合拒马河今淤】清池水【在蓟州东十五里周顷余四山围绕岚光野色防灔可观】盘山水【在蓟州东水经注盘山水出山上其山峻险人迹罕交去山三十许里望山上水可高二十余里素湍浩然頺波厯溪沿流而下自西北转注于泃水旧志今有沙河在州西二十五里源出盘山流经沙岭之麓东南防五里河入沽河葢明成化间盘山水始□流而东南入沽河也】瀑水【在蓟州西二十五里源出石山之麓有泉自石罅喷出极清冷流经塔水之隂又白涧在州西四十里发源盘山西峪经罗家峪中皆白沙而水极清浅其地有行宫】
　　【皇上经临驻跸屡有御制诗】百泉溪【在宛平县西南十里丽泽闗平地有泉十余穴滙而成溪东南流为栁林河下流注于卢沟河】道人溪【在密云县东北石盘峪源龙门流迳县西入潮河　按水经注所谓道人溪在御夷镇东此葢县境之小水冠以旧名也】黑城川【在密云县北四十里平顶山后流入潮河相传唐镇逺军置此】车箱渠【在宛平县西北水经注高梁水首受湿水于戾陵堰水北有梁山山有燕刺王旦之陵故以戾陵名堰水自堰枝分东迳梁山南又东北迳刘靖碑北其词云魏使持节都督河北道诸军事沛国刘靖登梁山以观源流相原隰以度形势以嘉平二年道高梁河造戾陵堨开车箱渠依北岸立水门门广四丈堨长十丈山水暴戾则乘堨东下平流守常则自问北入灌田嵗二千顷至景元三年诏遣谒者樊良更制水门水流乘车箱渠自蓟西北迳昌平东尽渔阳潞县凡所润合四五百里所灌田万有余顷晋元康五年靖子监幽州诸军事复修治之又东南迳蓟县北又东至潞县注于鲍邱水魏书裴延防传肃忠时迁幽州刺史渔阳燕郡有故戾陵堰广袤三十里废毁多时延防表求营造未几而就为利十倍百姓赖之】寳带渠【在懐柔县城外县志白河直流南下　本朝初县人钟其潆凿渠引水绕城盘旋如带县境咸土自后遂成水曲】泉州渠【在寳坻县东南一名新河水经注泉州渠口故渎上承滹沱于泉州县故以泉州为名北迳泉州县东又北迳邕奴县东西去邕奴故城一百二十里其下厯水泽一百八十里入鲍邱河谓之泉州口魏志曰魏太祖以蹋顿扰邉将征之从泃口凿渠迳邕奴泉州以通河海者也今无水又新水故渎自邕奴县承鲍邱水东出谓之塩闗魏太祖征蹋顿与泃口俱导也世谓之新河又东絶庚水泃水】永济渠【在霸州东宋史河渠志塘泺縁邉诸水东起干宁军西至信安军永济渠合鵞巢淀陈人淀燕州淀大光淀孟宗淀为一水衡广一百二十里纵三十里或五十里】珠浦港【在通州东北二十五里中产莲藕苹茭大为民利】清沽港【在武清县南八十里西接安沽合丁字沽由直沽入于海】白祀沟【在永清县西北水经注白祀沟水出广阳县之娄城东东南流左合娄城水乱流东南经常道城西又东南入圣水今堙】八丈沟【在东安县东北水经注八丈沟水出县东北平地泉东南迳安次县城东又东南迳泉州县故城西又南右合滹沱河枯沟又南入拒马河今堙】岐沟【在涿州西南三十里即水经注所谓祁沟唐末设闗于此】七里海【七里海在寜河县之西北四十里旧属寳坻县通志七里海即北运河靑龙湾借以蓄泄者也地形洼下聚潦归焉其西北为后海后海之西为鲫鱼又北为香油淀其东南为曲里海雨水盛则极目无涯嵗旱诸淀皆涸惟七里海尚有宁车沽一道下通北塘潮汐往来水常不竭然水浅道狭舟楫不至居民苦之雍正五年怡贤亲王奉】
　　【防开濬宁军沽河起淮鱼达北塘口长百四十里估帆遂通】前湖【在　圆明园之南乾隆二十八年皇上以园之南岸地势洼狭多积水特命濬湖以便遵陆之车马工竣】
　　【赐名前湖　御制诗以记】　昆明湖【在宛平县西万夀山下乾隆十六年遵西山玉泉之水即旧所
　　谓西湖者广为疏濬周围三十余里】
　　【赐今名有御制昆明湖记间置桥闸以时节宣其西为蓄水湖水势稍高即昆明湖之上流也夹岸开稻田百顷资以灌溉弥望青畴宛然水乡风景中有战舰设水师营统之　按水经注洗马沟水上承蓟水西注太湖湖有二源俱出县西北平地导泉流结西湖湖东西二里南北三里葢燕之旧池也渌水澄澹川亭望逺为游瞩之胜所东流为洗马沟侧城南东门注又东入湿水旧志玉泉之水出石罅间潴而为池广三丈许东流滙为西湖周十余里荷蒲菱茨沙禽水鸟称为佳胜明季南人兴水田之利尽决诸洼堤塍菑畬宛似江南湖之浒□寺十俗名西湖十寺又太湖在府西南二十五里广袤十数畆流为洗马沟】裂帛湖【在宛平县】
　　【西玉泉山望湖亭下泉从石根出溢为湖渟方广数丈泉涌湖底状如裂帛其水澄鲜漾沙金色近年时加疏濬屡有御制诗】夏泽【在三河县西水经注鲍邱水又东南入夏泽南纡曲渚一十余里北佩谦泽一望无垠顾炎武曰知録今三河县西夏店疑用古夏泽为名　按通鉴晋隆安初魏将石河头自渔阳追慕容寳及于夏谦泽胡三省通鉴注泽去蓟州北二百余里顾祖禹方舆纪要谓平谷县东北百余里有海子或谓即故泽与水经注不合】鸣泽【在涿州西汉书武帝纪元封四年北出萧闗厯独鹿鸣泽注服防曰独鹿山名鸣泽泽名皆在涿郡逎县北界水经注洛水上承鸣泽渚渚方一十五里西则独树水注之又东迳西乡城又东迳垣县而南入垣水萧徳言括地志鸣泽在范阳县西十五里故逎县东】督亢陂【在涿州东南即燕太子丹使荆轲以献秦者刘向别录督亢膏膄之地水经注督亢沟上承涞水于涞谷引之则长潭委注遏之则微川辍流水徳含和变通在我东南流迳逎县北又东迳楼桑里南又东迳督亢泽苞方城县风俗通曰沆漭也言乎漭漭无涯际也其水自泽枝分东迳涿县故城南又东迳卢植墓南又东散为泽渚北屈注于桃水括地志督亢陂在范阳县东南十里迳五十余里旧志陂池广衍跨连新城固安二境】琅川淀【在东安县南七十里即白沟河诸水下流东入磨汊港】延芳淀【在通州西南辽史地理志漷隂县有延芳淀方数百里春时鹅鹜所聚夏秋多菱芡辽时每季春弋猎于此旧志今南海子侧有延芳村或谓延芳淀即南海子之旧名云】金盏儿淀【在通州北二十五里广袠三顷水上有花如金盏因名】不老淀【在三河县南四里】三角淀【在武清县南即古邕奴水也水经注邕奴者薮泽之名四面有水曰雍不流曰奴南极滹沱西至泉州邕奴东极于海谓之邕奴薮其泽野有九十九淀枝流条分往往迳通明通志三角淀周围二百余里即古之邕奴水也范壅口王家陀河掘河越河深河刘道口河鱼儿里河诸水所聚东防汊沽港入于海旧志淀在县南八十余里东西五六里南北十余里又东为四汊港四汛可四五里又东为西沽三十里合运河达于天津　按古时惟三角淀最大又当西沽之上故诸水皆防入于此今渐淤而小新志合相近诸淀泊总谓之东淀云延袤霸州文安大成武清东安静海之境东西亘百六十余里南北二三十里或六七十里为七十二清河之所滙潴永定河自西北来子牙河自西南来咸入之葢其地本皆古邕奴薮也】破淀【在寳坻县东五里】防思淀【在寳坻县东南四十里又东南三十里有小淀】月河淀【在寳坻县东南九十里】东游香淀【在寳坻县南八十里又县南二百五十里有草头沽淀及神堂儿淀】檾淀【在寳坻县西十五里又县西十八里有苏子淀三十里有商王淀】赵淀【在寳坻县东北五里又县东北二里有地扒拉淀】朱家淀【在寳坻县西连沙家淀东至鳯河南至九道沟北至厐家店为永定河归宿】曹定淀【在寳坻县鳯河之下游受永定河水滙入大清河】水纹淀【在霸州东宋史河渠志縁邉塘泺东起信安军永济渠西至霸州莫金口合水纹李淀大兰淀为一水横广七十里纵十五里或六里】大浪淀【在霸州东南七十四里旧名高桥淀周围百里其西为北桂图众流所聚也东南流为汊河东入文尔淀】文尔淀【在霸州东七十三里旧名堂二淀又东分二流行如八字亦名八字河下流俱入吕公河】火烧淀【在文安县东二十五里广四十余亩县东北有石沟河栁河急河三水皆聚于此东入衞河达于直沽】石城淀【在文安县东北四十八里又有慈老淀黒母淀落坡淀四角淀俱在县东北又赵家泊在县东北六十里即太平寰宇记所谓滹沱河东溢为赵淀也又隋志文安有狐狸淀寰宇记一名掘鲤淀】麻洼淀【在大城县北四十里又北十里有李字淀】三家淀【在大城县东北五十里与文安静海为三县之交文安大城之水从此北下明万厯四十二年静海民筑堤设口障水使不得下文大两县俱受水患县令梁纲请于抚按复开之】塌河淀【在宁河县源天津东流至西堤头入宁河县境又东至七里海达南涧沽入蓟运河】粮料淀【在保定县西北宋史河渠志缘邉塘泺东北起霸州莫金口西南至保定军父母寨合粮料淀回淀□一水横广二十七里纵八里】飞放泊【即永定门外　南苑亦名南海子注详前元史兵志冬夏之交天子亲幸近郊纵鹰隼击以为游豫之度谓之飞放祝穆方舆胜览下马飞放泊在大兴县正南广四十顷又北城店黄埃店俱有飞放泊广三十顷明统志南海子旧为下马飞放泊】七里泊【在宛平县西北三十五里地名碾庄亦名七泺源出西山一亩马眼诸泉绕出万寿山后滙为七里泺纡回向南行数十里入高梁河】燕家泊【在宛平县西北二十五里广袤五十余亩东南流入城西王渊潭】桃河泊【在东安县南五十里浑河水所滙也流入三角淀】莲花泊【在东安县南三十里东南流经葛渔城入武清县界】南新庄飞放泊【在通州南旧漷县南二十五里周八里又县西南二十五里有栲栲垈飞泊泊北八里有马家庄飞放泊】文安大洼【在文安县东南白龙牛台诸淀所潴也受河间任邱水旧有广安横堤障之以防其北漫但横堤东属于大城之千里长堤水无所泛滥可虞乾隆二十九年经督臣奏请于王蕃邨穿千里长堤建石闸二座外濬引河使水泄入于榆钱洼东注子牙河其广安横堤益加培筑于是文安南来之水有所归而大城亦免溃流之患】金水洼【在霸州东五十里旧本污池今为沃壤民多耕植其中】麒麟洼【在大城县北十里徐昌祚燕山丛録云昔时民家耕牛尝产麟于此今淤】飞鱼口【在霸州南太平寰宇记文安县有五渠水今名长鸣沟邢子颙三郡记云后魏延兴初文安县人孙愿捕鱼于五渠水有犀鱼从西来共以柴塞之忽有人谓愿曰须臾当得大鱼若欲求多宜勿杀也愿下网果得大鱼状如鲤而大遂杀食之俄风雨昼昏闻鸟飞声比风息雨霁有人乘船至者云前见羣鱼无数飞入于海因呼入海之处曰飞鱼口长安客话霸城南沙河与庚河合流处俗呼飞鱼口即鱼津洼也保定县志鱼津洼在霸州南少东上接栲栲圉浑河之水西南接范家口】玳瑁口【在文安县东南元志云河间路有黄龙港自□井口开凿至文安县玳瑁口通泺水经火烧淀转流入海今堙】积水潭【在宛平县西北三里东西亘二里余南北半之西山诸泉从高梁桥流入北水闗滙此折而东南直环地安门宫墙流入于】
　　【禁城为太液池孙国□燕都游览志积水潭内多植莲亦名莲花池或因水阳有净叶寺名净叶湖俗又呼为海子套按元时既开通惠河运船直至积水潭自明初改筑京城与运河截而为二积土日高舟楫不至是潭之寛广已非旧观故今指近徳胜桥者为积水潭稍东南者为十刹海又东南者为莲花泡子其始实皆从积水潭引导成池也乾隆二十三年重濬积水潭二十六年即潭中旧龙王庙改建滙通祠并于夹岸筑墙以为限有御制诗纪其事】黑龙潭【在宛平县西尽眉山下上建龙王庙康熙十年四月】
　　【圣祖祷雨于此甘霖立沛赐御书喜雨二字后重建庙有】
　　【御制碑记雍正三年重修亦有御制碑文】
　　【皇上每当望雨之候亲诣诚祷应时立沛】
　　【御赐匾曰恩敷广润屡有　　　　　　　　御制诗纪事又有黑龙潭在大兴县南黑窑厰】玉渊潭【在宛平县西十里元人丁氏故池栁堤环抱沙禽水鸟多翔集其问池上有亭亦以玉渊名为当时游宴之所】七里龙潭【在通州东二十里其地广袤顷许深处不可测旱祷多应】龙潭【在寳坻县有二一在县东五里一在县东十里又有龙潭在大城县南里许每遇霖雨诸水防聚澄清可爱】洗马潭【在涿州西五里俗传张飞洗马于此】青龙潭【在房山县西南二十五里又黑龙潭在西北五十里】文安潭【在文安县北十五里】鱼藻池【在崇文门外西南俗呼金鱼池刘侗帝京景物略金故有鱼藻池旧志池上有瑶池殿今遗址不可考居人界池为塘植栁覆之嵗种金鱼以为业每端午日走马于此】王莲池【在宛平县西北五华山下】九龙池【在昌平州西南翠屏山下泉出九穴穴凿□为龙泉出其吻潴而为池缭以重垣覆以黄】
　　【甓明时为车驾谒陵事毕临幸之所】月池【在涿州西南十八里盈三百畆渟澄澈其形如月又柴池在州西南十五里】干池【在涿州西十五里其地洼下为众流所归然未尝盈溢为患一名百尺干】龙湾【在香河县有二大龙湾在县南四十里又南为小龙湾夏秋时合流经寳坻县界入七里海】玉泉【出玉泉山泉从石罅溅涌潴而成池渟浄莹旧名玉泉垂虹为燕京八景之一乾隆十六年御题八景诗以其歕出水面类济南之趵突因改为玉泉趵突勒碑泉上又以泉味清冽品其轻重定为天下第一泉】
　　【御制有玉泉山天下第一泉记长安客话玉泉山以泉名泉出石罅潴而为池广三丈许水清而碧细石流沙緑草紫荇一一可辨燕都游览志玉泉山沙痕石隙随地皆泉山阳有巨穴泉歕而上淙淙有声或名之曰喷雪泉区懐瑞游叶云吕公洞稍东为龙王祠渟方广数丈涌泉如珠名裂帛湖然玉泉山傍每遇石缝即迸流溅雪不特裂帛湖也裂帛湖详前戴泃司成集京城西三十里有石洞泉自洞中出洞门刻玉泉二字泉味甘冽其在山之阳者澄百顷合流而入都城逶迤曲折宛若流虹都穆南濠集金章宗尝于此地建行宫】一畆泉【源　南范西北隅大亩许虽旱不竭东流过徳夀寺后凉水河自西北来入之水流渐壮至东红门又南过半邉桥出范墙折而东北至马驹桥又东至大石桥达张家湾入北运河乾隆三十二年重加疏濬并添建闸座以资蓄泄按昌平州西南十五里亦有一亩泉旧志谓即元时双塔河之源而通惠河之发源白浮村者亦与泉防今其源流亦不甚可考】董公庵泉【在宛平县西南五十里泉水涌出入良乡县界为义河之上源】龙泉【在良乡县西北十八里味甘美东流合塩沟河】抱榆泉【在昌平州东四十里】龙王泉【在昌平州东南五里龙泉山自东麓涌出下流入湿余河又有龙泉二一在州东一在州东北神岭山下势皆汹涌】新汤泉【在昌平州东南三十二里有海子水燠如沸康熙五年凿大池二砌以雕栏复流细渠旁流四注皆甃以白石莹防如玉】百泉【在昌平州西南四里许平地涌出不可胜数大者有三一曰原泉清深澈底一曰黄泉流沙浑漫一曰响泉其声似闸然广寛俱不过丈许】翠屏山泉【在昌平州西南一十五里东南流入沙河】温泉【在昌平州有二一在汤山下四时常温浴之可愈疮痍一在州西南三十二里汤峪山下】南安泉【在昌平州西南七十里】暖泉【在昌平州西旧县东北百许步流出成河有灌溉之利】广涧泉【在昌平州西北三十八里又西北二里有灌缨泉】蒙泉【在昌平州东北七十里银山下清冽甘美】珍珠泉【在昌平州东北百二十里流入懐柔县】曲水泉【在顺义县东北二十五里泉水涌出南流入白河】渤海泉【在密云县东三十里泉涌如珠】白玉石塘泉【在房山县西南五十里塘下突起一泉清洁如玉有灌溉之利其泉东流入涿州为胡良河之上源】黑马泉【在蓟州西北三里许又黒马泉在州东北三里皆在崆峒山下】白河涧【在密云县东北八十里有南北二道分流入涧口归潮河】金井【在大兴县南魏村社】满井【在安定门外东五里井径五尺余清泉涌出冬夏不竭好事者□栏以东之水常浮起散湜四溢】义井【在宛平县西十里或曰蜜井】赵惠井【在懐柔县东南八十里邵渠庄地高邱艰于汲引里人赵潆凿以惠民深五十丈乡人徳之因名】














　　钦定大清一统志卷五
　　钦定四库全书
　　钦定大清一统志卷六
　　顺天府【三】
　　古迹蓟州故城【在今大兴县西南史记周武王克啇封帝尧之后于蓟即此春秋时为北燕国都秦始皇二十一年取燕蓟城二世元年武臣韩广至蓟自立为燕王汉元年项羽更立其将藏茶为燕王仍都蓟五年入汉仍为国治后汉建武二年渔阳太守彭宠反攻幽州牧朱浮于蓟三年宠防蓟城自立为燕王五年宠平初平二年封公孙瓒为蓟侯瓒与幽州牧刘虞不相能于大城东南更筑小城以居晋建与二年防于石勒永和二年燕慕容儁攻拔蓟城因都之乐史太平寰宇记郡国记云蓟城南北九里东西七里开十门慕容儁铸铜为马因名铜马门也厯后魏隋唐皆曰蓟县为州郡治始改名析津今改名曰大兴元至元四年于中郡之东北置城迁都即今治也按礼记乐记武王封尧之后于蓟唐陆徳明释文今蓟县即燕国都孔安国司马迁及郑康成皆以蓟燕为一而召公即黄帝之后班固汉志亦谓召公封此或又谓成王时黄帝后封蓟者已絶故今封召公于蓟为燕其説与史记封帝尧之后及封功臣召公之文皆不合张守节史记正义召公始封盖在北平无终县以燕山为名后渐强盛乃并蓟徙居之其説是也又按明统志旧燕城在府西南辽金故都也朱彛尊日下旧闻谓今之西安门去唐幽州城东北五里则唐时蓟县幽都皆当在大宪二县之南】广阳故城【在良乡县东北汉置以其在广阳国亦谓之小广阳后汉初耿弇追贼至小广阳即此北齐省萧徳言括地志广阳故城在良乡东北三十七里旧书地理志之归义州归义县总章中置处海外新罗在良乡县之古广阳城又夷賔州领来苏县瑞州领来逺县神龙初皆寄治故广阳城顾祖禹方舆纪要唐上元三年史朝义自归义东奔广阳此广阳谓密云郡之废燕乐县所谓归义即此城也旧志广阳城在今良乡县东北十里】方城故城【在固安县南本燕方城邑汉置县郦道元水经注圣水东今方城县故城李牧伐燕取方城是也魏村刘放为侯国栝地志方城故城在固安县东南十七里乐史太平寰宇记固安县在涿州东六十里隋开皇九年自今易州涞水县移固安县于此取汉固安县为名唐武徳四年移理归义县界章信堡贞观元年又移今理故方城在今县南十五里高齐天保七年省县志方城即今县西南方城村】临乡故城【在固安县南汉置初元五年封广阳顷王子云为侯国属涿郡后汉省入方城县水经注地理风俗记曰方城南十里有临乡城故县也括地志临乡固城在固安县南五十七里】阳乡故城【在固安县西北汉初元五年封广阳王子发为侯国属涿郡后汉废晋复置长乡县属范阳国复魏曰苌乡北齐废魏书地形志范阳郡苌乡县有长乡城水经注地理风俗记曰涿县东五十里有阳乡亭即长乡县也　按太康地记涿有长乡而无阳乡县又寰宇记阳乡故城在今县西北二十七里亦谓之长乡城】安次故城【在东安县西汉置后魏改置安县魏书地形志安城县有安次城盖已非故治也后汉书注安次故城在今县东太平寰宇记县在幽州东南一百里本汉旧县东枕永济渠唐武徳四年城于东南五十里石梁城贞观八年又移理今西五里魏常道城开元二十三年又自常道城移耿就桥行市南元升为东安州明洪武初降州为县三年避浑河水患又移置常伯乡张李店即今治也县志汉安次故城在今县西北四十里其址尚存俗呼古县又东安旧州在古县西五里俗名旧州头今皆有集石梁城在今县东南旧州东南五十里】潞县故城【在通州东汉县以潞水为名水经注鲍邱水迳潞县故城西汉光武遣呉汉耿弇等破铜马五幡于潞东谓是县也世祖拜彭宠为渔阳太守治此旧唐书地理志崇州昌黎县鲜州賔从县神龙初皆寄治潞县之古潞城太平寰宇记潞县在幽州东六十里本汉旧县通鉴契丹既强冦抄诸州皆徧幽州东十里之外人不敢樵牧赵徳钧为节度使于州东五十里城潞县而戍之民始得耕稼州志今州东八里甘棠乡有古成周四里许如县故墟葢隋唐时潞县治　按水经注引魏氏土地记潞水在潞县城西三十里太平寰宇记亦据其説是潞县自唐以前虽尝迁改而水在城西则不异今潞水在州东辽金至明不闻迁改惟通鉴载五代时赵徳钓城潞县其去州道里较太平寰宇记少十里迁治葢在是时也】漷县故城【在通州南四十五里本辽所置漷隂县也辽史地理志析津府统漷阴县本汉泉州之霍村镇辽每季春弋猎于延芳淀居民成邑就城故漷阴镇后改为县在京东南九十里金史地理志大兴府漷阴县辽太平中以漷阴村置元史地理志元初漷阴县为大兴府属邑至元十三年陞漷州属大都路旧志县旧治在城南隅元陞为州迁于河西务至正间复移旧治明洪武五年降州为漷县属通州仍旧治正徳初始筑土城周二里门四万厯四年甃砖　本朝顺治十六年以地狭人稀省入通州】临泃故城【在三河县东南石赵置城于此以临泃水为名亦曰临渠城晋永和六年燕慕容霸伐赵乐安北平兵粮与其主儁防于临梁水经注河水经临河城北屈迳其东皆即此城也唐置临泃县开元中改置三河县以地近泃洳鲍邱三水而名太平寰宇记县在蓟州西六十里通鉴后唐长舆三年赵徳钧为节度使于幽州东北百余里城三河县以通蓟州运路邉人赖之城邑考旧城在今县三里泃河南被水冲废今城即赵徳钧所改置也又新唐志蓟州有临泃府府兵所居葢亦置于临泃故城内】邕奴故城【在武清县东汉置后汉建武二年封冦恂为侯邑晋以后皆仍旧名唐始改曰武清太平寰宇记县在幽州东南一百三十里县志故城在今县东邱家庄南东距白河七十里明洪武初因水患迁于县西八里元卫帅府镇府衙即今治也】泉州故城【在武清县东南汉置北魏废入邕奴县志泉州故城在今县东南四十里】昌平故城【在今昌平州东南汉置县三国魏文帝拜牵招使持节防鲜卑校尉屯昌平即此后魏初省水经注魏氏土地记曰蓟城东北一百四十里有昌平城魏书地形志军都县有昌平城括地志昌平故城在今州东南六十里】军都故城【在昌平州西汉县后魏置东燕州及昌平县于此魏书地形志东燕州天平中置寄治幽州军都城太平寰宇记昌平县在幽州西北九十五里本汉军都县后魏移军都于今县东北二十里更于故县置东燕州及昌平郡昌平县后州郡废而县隶幽州方舆纪要五代唐改曰燕平县徒治曹村又徒于白浮屠城在今州西八里顾炎武昌平山水记明景泰元年于昌平县东八里筑城徙长献景三陵卫于内名曰永安城三年并昌平县徙焉正徳元年改为州治州志今州东四十里有军都村亦曰县址又有故城在州西十七里又有大口故城在州东南五十里双塔故城在州西南十八里　按今州在旧县东八里以太平寰宇记道里计之唐时昌平县在旧县西即军都城也今州东军都村即顺义县志所谓军都城在县西三十里者乃魏齐时侨置非故县也】万年故城【在昌平州西南东魏置万年县属昌平郡隋开皇初省入昌平】狐奴故城【在顺义县东北汉县后汉书张堪为渔阳太守于狐奴开稻田八千余顷三国魏景初二年省晋仍置后魏废县志狐奴县旧城在县东北三十里】安乐故城【在顺义县西南汉置属渔阳郡后汉末废三国魏景初二年复置后封蜀后主禅为公国晋属燕国后魏太平真君七年并入潞县后汉书注安乐故城在今幽州潞县曰北县志县西北六里有安乐庄即故安乐郡城也按安乐郡城在今密云县界此曰汉县非后魏侨郡也】顺州故城【今顺义县治唐开元】
　　【中移燕州于此后改顺州旧唐书地理志燕州隋辽西郡武徳元年改燕州六年自营州南迁寄治幽州城内开元二十五年移于幽州北桃谷山天宝元年改归徳郡乾元元年复为燕州治辽西县太平寰宇记燕州东至檀州八十里西南至幽州九十里西至昌平县五十里辽史地理志顺州唐初改燕州防昌中改归顺州唐末仍为顺州　按顺州之本燕州止见于辽元二史旧唐志顺州贞观六年寄治营州南五栁城天寳元年改顺义郡乾元元年复为顺州治宾义县在幽州城太平寰宇记亦云四至八到与幽州同不云移治燕州改为顺州然通典太平寰宇记皆言归顺州为顺州北境是顺州又即燕州之地旧志以为唐建中二年燕州废后始自幽州移顺来治似为得之葢顺州本治幽州城内因燕州改置之幽都县亦入幽州城遂移顺州于故燕州耳】渔阳故城【在密云县西南史记燕筑长城自辽阳至襄平置上谷渔阳右北平辽西辽东郡秦二世发闾左戍渔阳即此汉置渔阳县为郡治三国魏郡县俱废晋复置晋书燕王机咸寜初以渔阳郡益其国赵録石虎建武四年有段辽渔阳太守马鲍降而晋志不载葢残阙也后魏移郡治邕奴以县属乌北齐废括地志渔阳故城在密云县南十八里渔水之阳县志渔阳故城在县西南三十里也】犷平故城【在密云县东北溪置县属渔阳郡后汉建安十年乌桓攻鲜于辅于犷平曹操渡潞河救之水经注鲍邱水西南迳犷平县故城东是也晋废葢在潮河西近古北口地】厗奚故城【在密云县东北口外犷平城东北汉置厗奚县属渔阳郡后汉曰傂奚孟康曰厗音题字或作蹄晋废魏书地形志密云郡皇始二年置治提擕城即傂奚之讹也又置白檀县为郡治北齐郡县俱废入密云　按旧志据旧唐志燕乐县旧治白檀城谓即古傂奚后魏之白檀也齐废县因移燕乐治之考隋志燕乐县为安乐郡治不言即后魏白檀旧志疑无据】密云故城【即今密云县治隋书地理志安乐郡领密云县后魏置密云郡领白檀要阳密云三县后齐废郡及二县入密云太平寰宇记檀州西至昌平县一百三十里南至潞县界五十五里北至长城四十五里东南至蓟州西南至幽州皆一百九十里东北至长安障塞一百十里　按汉白檀县在今古北口外后魏密云郡白檀县治汉傂奚城已非故治北齐废白檀入宻云而隋治密云县有渔水螺山则在故渔阳县界又非傂奚故治矣唐置檀州虽取古白檀为名宝非古县也旧唐志谓檀州后汉傂奚县亦非】燕乐故城【在密云县东北东魏时侨置魏书地形志安州广阳郡领燕乐县州郡治天平中防元象中寄治幽州北界隋书地理志安乐郡旧置安州后州改为元州开皇十六年徙州无终寻置檀州统燕乐县后魏置广阳郡后齐废大业中置安乐郡旧唐书地理志檀州燕乐县旧治白檀故城长寿二年移置新兴城即今治也太平寰宇记县在檀州东北七十里本汉傂奚县地宋白续通典燕乐县五代时废为燕庄其地平旷可屯】安乐郡城【在密云县东北后魏置魏书地形志安州领要乐郡延和元年置交州真君二年罢州置郡领县二土垠安市真君九年置隋书地理志密云县有旧安乐郡领土垠安市二县后齐废土垠存安市后周废安市入密云开皇初郡废县志安乐故城今在县东北五十里今土垠故城在县东北一百八十里陈宫山下】涿县故城【今涿州治汉置县为涿郡治魏晋以后皆为范阳郡治隋废郡以县属涿郡唐武徳七年改涿县曰范阳大厯四年幽州节度后朱希彩奏置涿州于此杜佑通典县在范水之阳汉涿郡放城亦在北太平寰宇记涿州东北至幽州一百三十里南至莫州一百六十里王曾上契丹事自新城七十里至涿州又六十里至良乡】西乡故城【在涿州西北汉初元五年封广阳顷王子容为侯国属涿郡后汉省水经注侠河东迳西乡县故城北世谓之都乡城按地理志涿郡有西乡城无都乡城葢世传之非也旧唐书地理志慎州逢龙县黎州新黎县神龙初皆寄治良乡之故都乡城太平寰宇记西乡故城在范阳县西北二十五里　按太平寰宇记又云广阳故城在县西南州志在县西南十五里皆误】良乡故城【在房山县东汉置县于此后汉至唐因之五代唐改置今良乡县故城遂废为良乡宛平范阳三县地金大定末以山陵所在改置万寜县于今治元改曰房山清防天文分野之书房山县本良乡之昌黎里旧志汉良乡故城在涿州北四十里】益昌故城【在霸州东北汉永光三年封广阳顷王子为侯国属涿郡后汉废水经注拒马水东迳益昌县故城南地理成俗记曰方城县东八十里有益昌城故县也】信安故城【在霸州东太平寰宇记本古淤口闗周显徳六年收复闗南于此置寨太平兴国六年置破虏军王存九域志景徳二年改信安军西至霸州五十里西南至保定军七十里金史大定七年降为信安县隶霸州元光元年伊拉仲奕努移屯信安高阳公张甫因奏保安本臣北境地当冲要乞槯改为府以重之诏改信安为镇安府元史张禧传金未张仁义从家益都元太宗下山东仁义走信安时燕蓟已下独信安犹为金守其主将知仁义勇而有谋用之左右守信安逾十年度不支乃举城内附旧志元时府县俱废今为信安镇在州东五十里　伊拉仲奕努旧作移刺众家奴今译改】文安故城【在今文安县东汉置唐徙今治后汉书注文安故城在今县东北太平寰宇记古文安城在今县东三十里县志今县东北栁河镇有古城上有汉县今赵防祠即文安故城也】丰利故城【今文安县治隋未置属河间郡唐贞观初省入文安太平寰宇记文安县西北去霸州五十五里隋大业七年征辽途经于河口当三河合流之处割文安平舒二邑户于河口置丰利县隋未乱百姓两移就是城唐贞观元年以丰利文安二县相遇遂废文安城仍移文安名就丰利城置县即今理也】东平舒故城【今大城县治汉置水经注漳水枝渎迳东平舒县故城南代郡有平舒城故加东魏氏土地记曰章武郡治世以为章武故城非也括地志平舒县在瀛州东北一百二十三里衡漳水在其界太平寰宇记大城县西北去霸州九十五里本汉东平舒县北齐为平舒县周显徳六年割霸州今改名大城王存九域志县在益津闗东南一百五里五代时所置也县志故城基址在今县北土垄回折又名赵州城今城仍旧址筑止得其半】西章武故城【在大城县南汉章武县在今沧州界后魏正光中分置西章武县属章武郡北齐省旧志章武城在今县南百十七里以在章武之西故加西也】无终故城【今蓟州治左传襄公四年无终子嘉父使孟乐如晋因魏庄子纳虎豹之皮以请和诸戎汉书异姓诸侯王表汉元年项籍立燕王韩广为辽东王都无终汉书地理志右北平郡无终县故无终子国水经注蓝水迳无终县故城东秦灭燕置右北平郡治此魏氏土地记曰右北平城西北一百三十里有无终城隋书地理志渔阳郡无终县开皇十六年徙置元州于此大业初置渔阳郡后汉书注无终山名因为国号故城在今渔阳县　按旧唐志无无终而有渔阳县云秦右北平郡治隋为渔阳当是大业初移渔阳郡名于故无终遂改县亦曰渔阳隋志未及改耳旧志皆以今玉田县为古无终今考玉田乃唐初析置之无终非汉县也】平谷故城【在今平谷县东北汉置后汉书光武纪建武元年尤来大抢五幡入渔阳遣呉汉等追战及平谷大破灭之注平谷故城在今潞县北魏书地形志真君七年并平谷属潞金史地理志蓟州平谷县大定二十七年以渔阳县大王镇陞县志古县城在今县东北十二里名城子庄】幽都故城【在今宛平县西南旧唐书地理志幽州领幽都县管郭下西界建中二年取罗城内废燕州廨置唐书地理志隋于营州之境汝州故城置辽西郡武徳元年改曰燕州六年自营州迁于幽州城中贞观二十五年徙治幽州北桃谷山天宝元年曰归徳郡建中二年为朱滔所灭因废为县辽史地理志宛平县本幽州县泰元年改今名】阴乡废县【在宛平县西南汉置属广阳国后汉省太平寰宇记在今蓟县南界良乡东界固安北界三县交入之地方舆纪要在府西南二十五里其遗址俗谓之笼火城唐武徳三年窦建徳遣将高士兴撃罗艺于幽州不克退军笼火城是也】广平废县【在宛平县西唐天宝初析蓟县置属幽州寻省至徳复置后又省刘若喆国门近逰録卢沟河南过长冈店西有县村疑是】玉河废县【在宛平县西五代时置辽史地理志刘仁恭于大安山创宫观师炼丹羽化之术于方士王若讷因割蓟县分置玉河县以供给之在京西四十里金废】通泽废县【在永清县西太平寰宇记永清县在幽州东南一百五十里本汉益昌县地隋大业七年今于县西五里置通泽县隋未废唐如意元年于今理置武隆县景云元年改防昌天宝初为永清县以边境永清为名县志今有北通泽村在县西】广武废县【在昌平州西后魏武定元年侨置偏城郡领广武沃野县县属东燕州北齐废】要阳废县【在密云县东南汉县在今古北口外后魏时侨置于此属密云县北齐省县志要阳故城在县东南六十里】行唐废县【在密云县东本定州属县辽太祖破行唐尽驱其民北至檀州择旷土居之凡置十寨乃名行唐县金废】益津废县【在霸州治东本汉益昌县地唐为永昌县地置益津闗于此后入辽五代周显徳六年世宗自干寜军至独流口泝流而西至益津闗辽守将终廷辉以城降遂以益津闗为霸州仍置永清县为冶金大定三十九年改置益津县明初省旧志霸州城宋将杨延朗修葺以控辽人当时号为北方重镇沿城有七十余井亦延朗所凿谓之防城井当】归顺废县【今懐柔县治唐书地理志归顺州归化郡本弹汗州贞观二十二年以内属契丹别帅折纥便部置开元四年更名县曰懐柔太平寰宇记归顺州即顺州之北境东至蓟州二百十五里北至檀州七十五里西南至幽州七十三里领懐柔县州所治旧志今改懐柔曰湿阳以在湿余河之北为名元废明复分密云苍头里迤西之地置县后唐故名曰懐柔按辽志顺州治懐柔金志州治温阳岂辽金时既废归顺又移顺州来治耶抑州县异治耶】废威州【在房山县界旧唐书地理志威州威化县寄治良乡县石窟堡又师州阳师县神龙中寄治良乡县故东冈城房山县志石堡村在县西北六十里】征北小城【在大兴县境旧志即后汉末公孙瓒所筑晋置征北将军尝治此因名建兴三年刘琨自太原奔匹防时匹防琨别屯征北小城是也今堙】回城【在大兴县东南旧唐书地理志沃州滨海县本寄治营州城内州防契丹乃迁于蓟州东南回城旧志有圆城在今县东南五十里】君子城【在宛平县西太平寰宇记司马彪郡国志云石勒每破一州必简别衣冠号君子城洎平幽州擢茍绰裴窓等还襄国经此俗讹为箕子城旧志今西上有君子口疑即君子城也】纳降城【在宛平县西南唐书地理志幽州城内有经畧军又有纳降军本纳降守捉城丁零川也西南又有安塞军赫连城旧志又有闗城在宛平县西南三十五里亦曰闗城故城址】
　　【在焉】牙城【在宛平县西南五里相传唐藩镇牙城也或云达金别都亦在此元迁都稍东旧城半入于朝市无迹可见西半尚存俗呼萧太后城】土城【在宛平县西北徳胜门外八里即元大都故城也或谓之土城闗】韩城【在固安县东南水经注圣水东南迳韩城东诗韩奕章曰溥彼韩城燕师所完王肃曰今涿郡方城县有韩侯城世谓寨号非也固安县志今名韩塞营在县东南十八里　按旧説皆以韩国在同州韩城县顾炎武日知録辨之曰水经注引王肃言方城县有韩侯城今固安县即汉之方城水经注又云湿水迳良乡县之北界厯梁山南高梁水出焉是所谓奕奕梁山者矣曹氏曰武王子初封于韩其时召襄公封于北燕实为司空王命以燕众城之同州去韩二千里即令召公为司空掌邦土亦当发民于近甸而已岂有役二千里外之人而为之筑城者哉况其追其貊乃东北之夷而蹶父之靡国不到亦似为韩土在北陲之逺也又考王符潜夫论曰昔周宣王时有韩侯其国近燕故诗曰溥彼韩城燕师所完汉时去古未逺当有传授今以水经注为定】武阳城【在固安县西北相传燕昭王所筑】常道城【在东安县西北三国魏甘露三年封燕王宇之子璜为常道乡公北魏主宏又封宇文英为常道乡公魏书地形志安次县有故苌道城皆此城也县志城在县西北五十里】崧州城【在东安县西北七十里相传辽古喇王所置】葛城【在东安县南三十五里相近有小河源自永清县界流来入小沟河宋追屯守于此】狼城【在东安县南四十五里接霸州界即来信安军之狼城寨也县志云有里外二狼城相距五里旧有河流经其间自浑河来者经北岸其流浊自邉家河来者行南岸其流清】古城【在香河县北五里相传唐太宗东征筑以屯兵者今遗址尚存高五尺许】紻城【在三河县西北水经注泊河南经紻城东旧志今有英城在县西北三十里即紻城之讹也】长城【在武清县西南三十里延袤数百里相传战国时燕筑县志始皇堤在县西三里旧长城遗址也隋书地理志昌平县有长城在今昌平州长城岭又有长城在文安县东南接大城县界延袤几百里相传燕赵分界处】秦城【在寳坻县东南十里相传秦始皇筑唐太宗征高丽尝驻跸焉】梁城【今寜河县治在寳坻县东南一百二十里亦曰军粮城相传五代时刘仁恭筑明永乐初置梁城守御千户所　本朝初设千总驻守今改为县】芹城【在昌平州东三十里郎蔚之隋图经昌平县有芹城】孤竹城【在昌平州界旧唐书地理志带州孤竹县神龙初寄治昌平县清水店】沮阳城【在昌平州东南四十里建置未详或以为即汉县误】古疑城【在昌平州东南二十五里南小口之西相传辽萧后屯兵于此】南河城【在顺义县东南三十五里相传旧尝置县】共城【在密云县东北括地志在檀州燕乐县界即舜流共工之地一作龚城县志共城在今县东北五十里】貍阳城【在密云县界史记赵世家悼襄王九年取燕貍阳正义故城在密云县南】博陆城【在密云县东南水经注洳水出傂奚县东南迳博陆故城北世谓之平陆城非也汉武帝封霍光为博陆侯国文颖曰博大陆平取其嘉名而无此县也食邑北海河东薛瓒曰渔阳有博陆城谓此也今在君山之阳处平陆之上匝带川流面据四水文氏所谓无县有嘉名也】庙城【在懐柔县南五里俗传辽萧太后家庙】垣城【在涿州此水经注坦水迳垣县故城北史记音义曰河阳有武垣县涿郡有垣县汉景帝中元三年封匈奴降王赐为侯国属涿郡世谓之顷城非也　按汉志止有武垣县无垣县】栾城【在涿州东二十里其相近有田城相传皆辽人所属】平曲城【在霸州东魏书地形志文安县有平曲城括地志平曲县故城在文安县北七十里太平寰宇记在永清县东三十二里汉景帝封公孙浑邪为平曲侯即此也旧志今州东二十五里台山里有平曲村　按又见闗隘莫金口寨】折城【在霸州东八十里宋杨延朗屯兵于此今为折城里】古南闗城【在霸州南九域志州为南城赵武灵王所筑以朝鲜有闗城故此云南闗】南北卢蒲城【太平寰宇记在文安县西二十七里左传齐侯放卢蒲嫳于北燕权置城于此】三角城【在文安县西北二十里石勒筑以备燕】广陵城【在文安县西北十二里兴保定县接界宋时聚粮于此以守益津闗】平陵城【太平寰宇记在大城县东北一百十里汉书苏建封平陵侯即此地也】二里城【在保定县北宋时积粮于此】雄武城【在蓟州东北唐天宝六载安禄山筑其后置军使于此为州境要地唐书地理志蓟州有雄武军故广汉川也】安逺城【在蓟州西北唐末置安逮军五代梁时晋周徳威攻燕刘守光拔安逺军】洪水城【唐书地理志蓟州东北九十里有洪水守捉又东北三十五里有盐城守捉】芦台军【在寜河县东南去宝坻县一百六十里五代时刘守光置俗名将台】平戎军【今保定县治太平寰宇记本莫州新镇之地太平兴国六年陞为平戎军以扼边邮之喉东至霸州三十里西至莫州七十里九域志本雄州归信县之地景徳元年改为保定军景祐元年析霸州文安大城二县五百户军】新仓镇【今宝坻县治五代特置盐仓于此辽为新仓镇今始置县金刘晞顔新建宝坻县记唐末刘仁恭帅燕其子守光置芦台军于海口镇后唐同光中赵徳钧镇其地因芦台卤地置盐塲相其地高阜平濶因置榷盐陀谓之新仓以贮盐辽时置新仓镇后分隶香河县大定十一年凿舆东巡幸此谓新仓镇人烟繁庶可改为县明年析香河东偏四乡置县谓盐乃国之宝取如坻如京之义命之曰宝坻】故兴州中屯卫【在良乡县治东明永乐四年建　本朝顺治九年裁】故通州卫【在通州治南明建文四年建又有通州左卫在通州卫东南通州右卫在州治东南俱明永乐中建又神武中卫在州治南明建文二年燕王建定边卫在州治西南建文四年建今俱裁】故营州后屯卫【在三河县治东明永乐二年建又兴州后屯卫在县治西永乐三年建　本朝顺治中俱裁】故密云中卫【在密云县治东明洪武四年建　本朝康熙三年裁乂密云右卫在古北口明洪武末建顺治九年裁】故涿鹿卫【在涿州治西南又涿鹿左卫在州治西涿鹿中卫在左卫西俱明永乐中建　本朝顺治九年裁中左二卫康熙二十七年裁涿鹿卫】故蓟州卫【仕蓟州治东北明洪武十年建又镇明卫在蓟州卫西明永乐中建营州右屯卫在州治北本即大寜卫永乐二年移此今俱裁】故营州中屯卫【在平谷县治东明永乐二年自大寜移此　本朝顺治九年裁】安墟【在东安县界旧志东安县古安墟黄帝制天下以立万国始经安墟合符釡山即此县志安墟在常道城】督亢亭【在固安县南后汉书郡国志方城县有督亢亭　按明统志谓在涿州东南十五里高丈余周七十步又见新城县】武平亭【在文安县北史记赵世家惠文王二十一年徙漳水武平西二十六年徙漳水武平东括地志武平亭今名渭城在文安县北七十二里县志今胜芳镇在县东北七十里浊漳滹沱防流于此疑即武平也】枣林【在通州南故漷县西北元时为畿甸东南要路】柳林【在通州南漷县西元至元十八年如漷州又如栁林自后皆以栁林为游畋之地建行宫于此】御马苑【在通州西二十里郑村坝明时牧养御马处大小二十所相距各三四里皆缭以周垣垣中有廏垣外地甚平旷仗马畜牧其间实録景泰三年造驼房于郑村坝天顺四年驾幸郑村坝阅仗马皆此地也】蕃育署【在大兴县东南七十里东安县东北六十里古安次县采魏里也明初为上林苑改名蕃育署土人合新旧而名之呼为采育】碣石宫【在宛平县西史记邹衍如燕昭王筑碣石宫亲往师之正义碣石宫在幽州蓟县西三十里寜台之东】临朔宫【在大兴县界隋书帝纪大业七年四月至涿郡之临朔宫唐书地理志蓟县有故隋临朔宫】长庆宫【在东安县西南县志宫旧在广平淀金天防三年移安次南五十里有大石桥以受诸国之礼一次平屯乃其旧址】神潜宫【在通州故漷县西南二千里辽后妃从猎行宫也遗址尚存】永福宫【在昌平州南二十里明治十七年建俗呼回龙观】瑞云宫【在房山县西北二十余里金太祖陵侧金史地理志奉先县有盘寜宫即此】黄金台【在大兴县东南任昉述异记燕昭王为郭隗筑台今在幽州燕王故城中土人呼为贤士台亦谓之招贤台乃贤集黄金台在大悲阁东南隗台坊内明统志台在府东南十六里又一曰小金台在府东南十五里燕昭王于易水东南筑黄金台延天下士后人慕其好贤之名亦筑台于此为燕京八景之一曰金台夕照】
　　【皇上有御制金台夕照诗　按史记昭王为郭隗改筑宫而师事之不言筑台后汉孔融论盛宪书始云昭王筑台以事郭隗然亦无所谓黄金台也至郦道元水经注及文选李善注引王隐晋书隋上国图经始有黄金台之名然皆在今易州惟述异记谓台在幽州后人缘此以筑耳】晾鹰台【在永定门外南海子内高十数丈周围一顷刘侗帝京景物畧海子中有殿殿旁晾鹰台台临三海子筑七十二桥以渡元之旧也】谎粮台【在大兴县东南六里相传唐太宗征高丽时尝虚设囷仓于此以疑敌人】聚燕台【在大兴县东九十里孙承泽春明梦余録台高一丈广三四十尺嵗秋社燕辞巢日必各将其雏数千百羣聚此台呢喃一二日然后分翔而去】宁台【在宛平县西史记乐毅传齐器设于寜台大吕陈于元英故鼎反乎磨室括地志元英磨室二宫皆燕宫在幽州蓟县西四十里寜台之下】拜郊台【在府西南七里金大定间拜天于此金史地理志金因辽旧俗以重五中元重九日行拜天礼重午于鞠塲中元于内殿重九于都城外】丰台【在宛平县西南草桥南为京师种花之所芍药之盛连畦接畛弥野绚烂相传元人园亭皆在于此　按朱彛尊日下旧闻金时郊台在南城外丰宜门者金之南门也丰台疑即拜郊台因门曰丰宜故目为丰台云耳】看花台【在宛平县西玉泉山隆教寺西长岭之半为金章宗故迹又有防花台在密云县西北三十里大水峪相传辽萧后尝登此】钓鱼台【在宛平县西花园村台下有泉涌出滙为池其水至冬不竭相传金人王鬰隐此】驻跸台【在宛平县西元史文宗纪至顺二年发军士筑驻跸台于承天防圣寺东】雀台【在固安县西南十八里相传赵李牧所筑旧志谓当作将台寺譌耳】武毅汉军台【在永清县南二十五里又有武毅番军台相传皆宋初所筑】奕台【在东安县西八里在奕村宋为左奕卫台高一丈六尺周一百二十步制如土楼元时点军于此】呼鹰台【在通州故漷县西南二十五里元至大初所筑亦名晾鹰台高数丈周一顷元时游猎多驻于此】将台【在通州西二十五里曹学佺名胜志将台有三其二在州城西徐建建或曰唐薛仁贵征辽所筑用席垒土为之其一在州城北通京师东直门中路旧传慕容氏拜将台也又保定县志县西南有将台相传宋杨延朗演武于此】虚粮台【在通州城东有台千余相传赵徳钧屯兵于此因军中乏粮筑台以诳敌】驻马台【在宝坻县南五里相传金章宗尝驻此一名歇马台】龙虎台【在昌平州西旧县四十里居庸闗南口地势高平如台广二里袤三里元时车驾嵗幸上都往来皆驻跸其上】仙台【在懐柔县东十里高十丈下有深河可容百人】孤台【在懐柔县北三里高十余丈】展台【在涿州西南二十里旧传燕昭王所筑】燕昭王台【在涿州西南五十里亦称仙台水经注濡水出燕王仙台东台南三峯甚崇峻腾云冠峯高霞翼岭岫壑冲深含烟罩雾者旧言燕昭王求仙处】华阳台【在涿州城内西北隅相传燕丹与樊于期置酒华阳馆即此】金章宗歇凉台【在房山县西二十里茶楼山顶遗址犹存】龙门台【在房山县西南二百里四面皆山其下深涧莫测南有一窍上有龙神祠】霸台【在霸州州治后相传宋时将台也今圯改题于州治左谯楼之台】孟母台【在文安县东北栁河台下有洞深广不测】钓台【在大城县东北子牙镇盐河中相传太公尝居此所谓北海之濵也其台浮出水面土人云常随水高下虽大浸不没】鳯凰台【太平寰宇记在大城县东北十五里晋石勒四年鳯凰见于此因筑台】三台【明统志在平谷县北十五里中曰发箭东曰擂鼓西曰望马相传金章宗出猎登此县志望马台摩鼓台在县东二十里发箭台在县北二十里又有看花台在县南五里】燕角楼【在大兴县东南辽建明统志在府西南四十里误】披云楼【在大兴县南旧有题额金章宗手书楼上有逺树影即风晦明皆见元耶律楚材诗间上披云第一重即此】齐政楼【明统志在府西海子东岸元建取齐七政之义】卷幔楼【孙国敕燕都游览志玉泉山有吕公岩下临一潭广丈余山上有看花台卷幔楼】雁月楼【在永清县信安镇】土楼【在东安县东六里宋时为土皃卫台高一丈二尺周一百六十步旧建楼其上以为四时歌乐之所】酒楼【在霸州州治东澄清街元华亭管讷为州学正有东城酒楼花满烟之句今废】崇文阁【在西直门内元延祐六年建呉澄撰碑即今国子监彛伦堂址也】中心阁【在府治西元建以其当都城中故名阁东十余步有台缭以垣上有碑刻中心台三字乂有天堂在府治后】万柳堂【在大兴县南花园村元防希宪别墅陶宗仪辍耕録堂临池数亩池中多莲绕池植栁数百株每夏栁荫莲香风景可爱】遂初堂【在大兴县南元詹事张九思别业明统志花竹水石之胜甲于都城九恩常以休沐与公卿贤大夫觞咏于此从容论説古今以达于政理非直为游乐也】天主堂【在宣武门内东城隅大西洋奉天主教者明万厯中利玛窦自殴逻巴国航海入中国神宗命建第于此其左建天主堂祀耶苏　本朝以来西洋人之来京师者授为钦天监监正监副等官居此　按西安门内光明殿后亦有天主堂】玩芳亭【在大兴县南元栗院使别墅马祖常王士然薛元卿皆有玩芳亭诗】南野亭【在大兴县南前临涧水元宋褧虞集皆有诗】垂纶亭【在大兴县西南元学士宋本故居】匏亭【在大兴县南十里明统志亭多野趣元赵参谋别墅　按参谋赵禹卿尝种匏以制饮具当时目曰赵匏王恽诗所谓君家匏尽鼎彛也】双清亭【在大兴县东南通惠河上元都水张经厯园也宋褧有诗】潄芳亭【在朝阳门外元道士呉金节建陶宗仪辍耕録初燕地末有梅花呉全节从江南移至防以穹庐顔曰潄芳亭道士张伯两造其所不觉熟寝于中梦觉赋诗有风沙不惮五千里将身跳入仙人壷之句】东郭草亭【在大兴县东南明兴济伯杨善别业朝士休暇宴游饯迎賔友或憇于此】婆娑亭【在广宁门内元马文友别墅又有饮山亭亦文友所筑】鰕菜亭【在徳胜门水□西明戴大图建】雅集亭【在宛平县西南卢沟河畔相传元符氏建】望湖亭【畿辅通志在宛平县玉泉山裂帛湖上睨瞰西湖明如年月明李梦阳何景明皆有诗】飞泉亭【在宛平县五峯山西北有泉自山畔涌出建亭于上以翼之泉水东南流逾寻丈许伏而不见至玉泉山趾涌出葢玉泉之源也】崔氏园亭【在通州故漷县内陈卫寰宇通志邑人崔礼仕金为四乡学谕后隐居于此作园亭植花卉以自娯元人时往游观焉】通潞亭【在通州东南水经注以为王莽所建】郦亭【在涿州楼桑村南三里后魏郦道元故居】初月亭【在密云山南山麓有二泉相逾仅数尺滙为一流故称圣水泉泉上有初月亭】避暑亭【在蓟州西北五里相传金章宗避暑于此】干越王廨【在大兴县界宋王曾上契丹事燕京子城南门外有千越王廨为宴集之所】永平馆【在大兴县南十一里辽时朝士宴集之所王曾上契丹事燕京南门外永平馆旧名碣石馆清和后易之】望京馆【在大兴县东北五十里辽建为南北使臣宿昔饯饮之所王曾上契丹事出燕京北门至望京馆沈括梦溪笔谈幽州东北三十里有望京馆】金沟馆【在密云县东北四十里王曾上契丹事檀州五十里至金沟馆将至馆川原平旷谓之金沟淀梦溪笔谈金沟馆东北三十余里至中硕过顿屈折北行峡中济滦水道三十余里钩折投山隙以渡所谓古北口也】大安馆【在房山县西北大安山刘仁恭师事方士王若讷于此】鹿园【在东便门外大通桥东方广十余里地平如掌古树偃仰传是金章宗时故址今曰蓝靛厰】杏花园【在东直门外元董宇定建植杏千余株至顺二年王用亨舆华阴杨廷镇高安张质夫莆阳陈众仲防集于此虞集为之记】李戚畹新园【在大兴县三里河东明武清侯李伟别业有金鱼池梅花亭又有鸥台鳬楼船桥鱼龙诸亭厯二水闗长廊数百间水岸设村落宛如江浦鱼市】曲水园【在大兴县东明驸马万炜围也园石墙一径皆竹竹尽而西迢迢皆水曲廊亭台皆东西濵水其中有松化石其半尚存木质又冉驸马宜园石假山名万年聚亦在东城】韦园【在左安门外二里明正徳中太监韦霦建水木清幽为当时胜地】栗园【在广寜门外辽史百官志南京栗园司典栗园即此又在固安县界括地志固安之栗天下称之为御栗因有栗园】万春园【在宛平县西积水潭元时进士登第恩荣娄后防同年于此宋聚诗临水亭台似曲江是也】奇太保园【在徳胜门外元延祐四年诏作林园于建徳门外以赐太保奇齐耶赵孟頫名其堂曰贤乐亭曰燕喜　奇齐耶旧名曲出且今译改】梁园【在宛平县西南宣武门东南旧城边明时都人梁氏建引凉水河入其中亭榭花木极一时之盛今废】张园【在宛平县西嘉兴观西二里明惠安伯张元善别墅牡丹芍药各数百亩】米家园【在宛平县西北海淀明米万钟建曰勺园又曰风烟里都人称曰米家园为当时郊外胜地】独秀园【在通州南故漷县北二里辽司徒郭世珍建】桑园【在宝坻县西十五里明嘉靖中知县张元相置后废知县唐链重筑垣墙植桑课蚕】神木厰【在广渠门外二里许有大木偃侧于地高可一人一骑明初搆宫殿遗材也相传其木有神因名皇上经临其地有】
　　【御制神木謡】楼桑村【在涿州西南十五里蜀志先主少孤与母贩屦织席为业舍东南角篱上有桑树高五丈余遥望见童童如小车葢往来者皆怪此树非凡或谓当出贵人先主少时尝与宗中诸儿于树下戏言吾必当乘此羽葆葢车水经注督亢沟水东迳涿县郦亭楼桑里南即刘先立旧里也旧志楼桑村在涿州西南十五里又南三里许为郦亭】北台村【在涿州东三里宋太祖故里今为清凉寺】张华村【在固安县东北八里有八角井相传即华故宅　按宛平县西亦有张华村在西直门外八里庄相近晋书华方城人当以在固安者为是】桃庄【在涿州西北一里相传即张飞旧里】相公庄【在文安县治西北三里唐工部尚书张仁宪故里】窦氏庄【在蓟州东三里窦禹钧故里又有燕山窦氏庄在昌平州东山口内二里相传有古槐大数千围中可容十人坐今无】卢植故宅【在涿州东十五里地名卢家滦】刘越石坛【在永清县东南拒马河之阴相传晋刘琨与毁匹防同盟处遗址犹存】卢王屯【在东安县常道城东南二十五里相传汉卢绾屯兵于此与刘贾夹攻取燕今名卢村】柴市【在北城教忠坊西北隅元至元十九年宋丞相文天祥殉节于此】灯市【在中城崇文街西亘二里许燕都游览志灯市南北两防珠玉寳器日用微物靡不毕具相对俱高楼楼设毺帘幙为宴饮地夜则燃灯于上望如星衢市自正月八日始十八日罢鬻灯在市西南今名灯市口】石鼓【在国子监　文庙防门内世传周宣王猎碣凡十辞类风雅字画葢籕文大径二尺余高可三尺其形如鼓而顶微圆初在陈仓野中唐郑余庆取置鳯翔县学而亡其一宋皇祐四年向师得之民间十数乃足大观二年自京兆移汴梁初置大学后移保和殿字涂以金靖康二年金辇至燕置王宣抚家复移大兴府学元大徳未虞集为大都教授得之泥草中始移今所鼓文多剥落宋治平中存字四百六十有五元至元中存字三百八十有六今所存者仅三百余字】
　　钦定大清一统志卷六
&lt;史部,地理类,总志之属,大清一统志&gt;
　　钦定四库全书
　　钦定大清一统志卷七
　　顺天府【四】
　　闗隘天津闗【在宛平县西二百十五里一名天门口一名大口外通保安州一百里内至宛平县沿河口三十里又西南有天桥闗口黎园岭口洪水口西龙门口支锅口南接涞水县马水口】居庸闗【在昌平州西北去延庆州五十里闗门南北相距四十里両山夹峙巨涧中流悬崖峭壁称为絶险即吕氏春秋九塞之一也汉书地理志上谷郡居庸县有闗后汉书光武纪建武十五年徙雁门代郡土谷三郡民置常山居庸闗以东郦道元水经注居庸闗有闗阳城东南六十里居庸界湿余水导源关山南流厯故闗下谿之东岸有石室三层其戸牖扇扉悉石也盖古闗之台芙南则絶谷累石为闗址崇墉峻壁山岫层深巉岩褊狭林鄣防险路才容轨其水厯山南径军都县界又谓之军都闗又南流出闗谓之下口隋书地理志昌平有闗官唐梁载言十道志居庸闗亦名蓟门闗杜佑通典居庸闗北齐改为纳欵唐书地理志昌平县西北三十五里有纳欵闗即居庸故闗亦谓之军都闗程大昌北邉偹对居庸闗太行山最北之第八经也东西亘横五十里而中间通行之地才濶五歩元史睿宗于居庸闗立南北口屯军邀廵盗贼各设千戸所至大四年枢宻院奏居庸闗古道四十有三军吏防守之处仅十有三旧置千戸位轻责重于是改千戸所为万戸所分诸军屯驻东西四十三处置隆镇上万戸以统之皇庆元年始改为隆镇卫亲军都指挥使司延祐二年又以哈鲁勒军千戸所焉顾祖禹方舆纪要居庸闗明洪武二年大将军徐逹叠石为城三年置守御千户所永乐二年置隆庆卫领千户所五以为京师北靣之固旧志居庸闗城在州西北四十里跨水筑城夹両山间周十四里南北二门　本朝初设将驻守后改都司千把总属焉闗城之南有南口城去州二十五里亦南北二门自南口而上両山之间一水流焉道出其上十五里为闗城又八里为上关有小城亦南北二门又七里为弹琴峡又七里为青龙桥道东有小堡又三十里为八逹岭岭上有城亦南北二门人以此为居庸北口今有把总戍守　哈鲁勒军旧作哈儿鲁军今译改】慕田峪关【在昌平州北一百二十里勃海所北有堡今设把总其北又有田仙峪砦贾儿岭口又东即宻云亓连口也】亓连口闗【在宻云县西北三十里其南有亓连口堡黄花镇东第十一関口也西北接昌平之察石口东北为神堂北口河防口文东为大水峪又东为小水峪白道峪牛盆峪东水峪西石城骠骑诸堡又东接石塘岭诸闗口皆属宻云所辖而近懐柔县北】石塘岭闗【在宻云县北五十里大水峪东北有城周二里有竒旧设叅将　本朝改设石塘路都司今改守偹县志石塘岭闗东自陈家峪西抵亓连口延袤二百四十七里辖闗寨二十二册説石塘路兼领营堡二十三】黄崖口闗【在宻云县西北八十里石塘路西北有堡其东有髙家荘石佛民冯家峪三堡又北即白马闗也】白马闗【在宻云县西北八十里东去潮河川九十里有城设把总戍守其东有陈家峪堡其西有髙家堡其北为白马正関东接响溪口西驼骨口西为白崖峪冯家峪口接黄崖口】西驼骨闗【在宻云县北一百二十五里白马闗东北其东有陈家峪外口又东为河七寨口皆有堡又东即潮河川也】古北口闗【在宻云县东北一百二十里亦曰虎北口唐书地理志燕乐县东北八十五里有东军北口二守捉古北口长城口也金史地理志宻云县古北口国言曰留干岭元史古北口千户所在檀州北面东口置州实录永乐入年塞古北口小闗及大顺门外仅用一人一马頋炎武昌平山水记唐荘宗取幽州辽太祖取山南金之破辽兵败宋取燕京皆由古北口故中居庸山海而制其扼塞者古北喜峯二口焉县志古北路东自卢家安砦而抵蚕房谷砦延袤一百四十七里辖闗寨十六册説古北路兼领营堡八通志古北口有营城周四里有竒雄踞山巅至为险峻明洪武十一年置守御千户所三十年改为宻云后卫嘉靖以后设将驻守　本朝顺治初改为都司康熙三十二年设提督为重镇】曹家砦闗【在宻云县东北一百四十里司马台城东西去潮河川营六十里有城周六里有奇为古北口东第十三闗口明设将　本朝改设都司县志曹家砦闗东自小台儿砦西至将军台砦延袤一百三十五里辖闗寨二十二册説曹家砦路兼领砦堡十】黒峪闗【在宻云县东北一百六十里有城有水闗设把总戍守其西有汉儿岭口倒扳岭口土墙栢岭安口又西接古北口其东转而南有烧香峪口南峪沟口走马安口大虫峪口又南接大黄崖口】小黄崖闗【在宻云县东北九十里墙子岭北又北一里为大黄崖闗皆有堡又北即黒谷关也】墙子岭闗【在宻云县东北九十里有城周一里有奇有水闗旧设将本朝改设墙子路都司县志墙子县闗东自鱼子山西抵大黄崖口延衮二百三十一里辖堡寨十一册説墙子岭路营堡十五】唐刀峪关【在宻云县东北九十里墙子岭东又东南为南峪寨口皆有堡】黄门口关【在宻云县东八十五里镇罗闗北】镇罗関【在宻云县东六十里有二城东为新城西为旧城北去墙子岭三十里有把总戍守其北为北水峪口又北为黄门口其南为南水峪口鱼子山口皆有堡接蓟州之将军関】黄松峪関【在平谷县东又东与宻云县将军石闗相接闗北为熊儿峪闗又西为熊儿峪营今邉界分属密云而其地则逼近县境】将军闗【在蓟州西北七十里接宻云县界有把总】黄崖闗【在蓟州北四十里将军関东南有上下二营设把总戍守其北三十五里曰寻思峪又北十五里为柞儿峪皆有堡又车道峪堡在黄崖峪东又东为青山岭口古强峪口】大通闗【在通州南张家湾之长店百货彚集处明永乐中置廵司正徳中革】岐沟闗【在涿州西南三十五里即今岐沟店市】益津闗【在霸州马端临文献通考永清县唐置益津関后入契丹太平寰宇记周显徳六年复三関遂于益津置霸州】王平口【在宛平县西一百二十里西去沿河口九十里即金章宗游处明初华云龙言自王平口西至易州西北五十里之官坐岭闗隘有九相去约五百余里俱冲要地宜设兵屯守宏治　中尝筑城于此设有廵司】沿河口【在宛平县西二百里其东里许有沿河城旧设守御千戸所　本朝改设守备今设都司驻此又东即昌平州洪镇山城也】石港口【在宛平县西一百九十里东去沿河口二里今有廵司又西十里有东龙门口又西即天津闗也】洪镇山口【在昌平州西少北一百六十里有城亦曰洪镇山圆城其西接宛平县沿河口稍东为唐虞庵水口又东有唐虞庵小口又东为直巷岭有城又东为火口岭稍折而北分水岭又东为牛腊渚为口穈子峪口再东即石崖峪也】石峡峪口【在昌平州西北八十里糜子口东口内有石峡峪堡旧设守偹后改把总又东北为花家窑口又东为黒豆峪又东即八逹岭南临居庸】黄峪口【在昌平州北少西六十五里八逹岭东又东为青龙桥口又东为石佛寺口】西水峪口【在昌平州北六十五里石佛口东又东为撞道口内皆有堡】头道闗口【在昌平州北六十里撞道口东又北五里为二道闗口其西为鸡子口内有鸡子峪堡】小长峪口【在昌平州北六十里其北有万涧口南接小长峪北接二道関墙有掎角之势】大长峪口【在昌平州北六十里小长峪束内有堡其东北为南治口大榛峪口芦鞍岭口磨石水口擦石口内俱有堡又东即宻云县界自洪镇山以下皆州境第一道边城也】锥石口【在昌平州西北三十二里西接居庸関北接黄峪为州境第二道邉城】陈友谅口【在昌平州西北四十里锥石口南其西南接居庸関其东为雁门関又东为石城谷水口有堡为州境第三道邉城】徳胜口【在昌平州北二十里又名翠屏口北去雁门口五里又东有贤荘口】龙岭口【在昌平州北四十里有把总驻守其西接贤庄口其北有门家口又北即黄花镇】灰岭口【在昌平州北西去雁门口十八里自居庸関东至黄花镇凡九十一口而灰岭为冲要】孤山口【在房山县南五十六里涿易二州分路防也】苑家口【在霸州东南十八里明景泰中置口头司廵司今裁】张青口【在保定县凸峙众流之中舟舶徃来所必经啇贾辏集最为繁盛】拱极城【在宛平县西四十里卢沟桥东明崇桢间筑名曰北拱门二南曰永昌北曰顺治特设将控制之　本朝更名拱极城屡有修葺改永昌门曰威严设西路捕盗同知廵司及游击驻守】张家湾城【在通州南十五里以元时万戸张瑄督海运至此而名东南漕运至此乃运入通州为南北水陆要防又自河路南至长店四十里水势环曲官船客舫常骈集于此旧设仓以储粮嘉靖三十一年筑城周九百五丈有竒门四又为便门一水闗三今设都司驻防】巩华城【在昌平州东南二十里其地本名沙河店明永乐中建行宫于此嘉靖十九年筑城环之周四里门四设守偹驻防　本朝设北路捕盗同知及都司驻此】镇邉路城【在昌平州西一百里接宛平县界明正徳十五年筑东西跨山周三里门二设守御千戸所后又増筑一城于其西曰镇邉新城门三　本朝顺治初设叅将驻守后改都司今旧城已废】横岭城【在昌平州西北八十里镇边城东北明治十八年筑东西跨山南北当両山之冲周一里有竒门三旧设守偹今改把总】长峪城【在昌平州西北八十里横岭城南明正徳十五年筑城上跨両山下据西山之冲周一里门二后又筑小城于其西亦曰长峪新城旧设守驻守今改把总】白杨城【在昌平州西四十里长峪城南亦曰白羊口元置白羊千戸所于此明正徳中建城跨南北両山下当両山之冲周三里有竒门二后又建新城于其西南嘉靖后设守偹驻此　本朝驻把总戍守其东为苏林口汤峪口又东即居庸闗南口也】黄花路城【在昌平州东北一百里旧名白海所明治中置千戸于此万厯初移置于墓田峪四年复还旧治　本朝顺治初改设黄花路将驻守后改都司今又改守偹】石匣城【在密云县东北六十里亦名石匣营营西有石如匣因名明治十七年筑城周四里有竒　本朝特设副将驻守后改为游击乾隆十年二十六年城俱重修其东北十里为瑶亭子建有　行宫又一里为新开岭又十里为稻黄店又十二里即古北口皇上銮舆所经皆屡有】
　　【御制诗】潮河川营城【在密云县东北一百里南去石匣城四十里西有小城曰潮河川堡旧设潮河川守御千戸所今改把总其东为龙王峪亦有堡】司马台营城【在宻云县东北一百二十里潮河川城东又东有吉家营城皆有把总城守】信安镇【在永清县东南五十里兴霸州接界即宋信安军详见古迹】马头镇【在东安县西又桃河头镇在县南四十里】王庆坨镇【在武清县南八十里里其地川薮错综东通大海有千总驻此静海营都司】芦台镇【在宁河县东南去寳抵县一百四十里即故芦台军元至元十九年立芦台盐使司明亦设芦台塲置廵司本朝初裁廵司今复设】黄花镇【在昌平州北八十里有城元置千戸所于此当居庸古北二闗之中北连四海治为京师北门明置守偹叅将驻此　本朝初裁今有把总戍守】宋城镇【在顺义县东北二十里唐时置戍守处】红螺镇【在懐柔县北十里】栁河镇【在文安县东北有集】胜芳镇【在文安县东北七十里居民万余家贸易时轴轸千计】苏家桥镇【在文安县北四十里霸州界当水陆之冲百物云集明建文初燕王自固安渡巨马河驻师苏家桥即此】狼虎庙镇【在文安县西北二十里为南北通冲】李坛镇【在大城县南四十里又广东镇在县西南十八里皆有堡有集】子牙镇【在大城县东北四十里与静海县接界东北去静海县四十五里有东西二村东属静海西属大城以盐河中流为界】马伸桥镇【在蓟州东三十五里又别山店镇在州东南三十里】上仓店镇【在蓟州南三十里又南三十里有下仓店镇又邦均店镇在州西三十里】采育营【在大兴县东南七十里即故蕃育署今设都司及廵司于此】旧州营【在东安县西旧州城　本朝顺治六年设都司驻守】马驹营【在通州西南三十里旧设守偹今改千总】胡家营【在三河县北五十里兴宻云县接界】王甫营【在寳抵县北三十里有把总戍守】汤泉营【在昌平州汤泉康熙五十四年设守偹驻守】漕河营【在顺义县东北牛栏山东南有把总戍守】杨村务【在武清县东南五十里明置廵司万厯十五年改设管河通判　本朝初设守驻防今武清县主簿皆移驻于此舆程记由杨村而东南二十里为桃花口又二十里为丁字沽由杨村而西北四十里为黄家务又三十里为河西务皆运道所经也】河西务【在武清县东北三十里自元以来皆为漕运要途元史世祖纪至元二十四年浚河西务漕渠又食货志至元二十五年于河西务置漕运司领接海运事旧志今为商民攅聚舟舫辐辏之地明设戸部分司又置廵司隆庆四年筑城周二里许门四外环以池　本朝裁戸部分司设游击管河主簿及廵司于此】磁家务【在房山县北二十里有廵司】石槽寨【在顺义县西北三十里其地有三石槽以东南北为名南石糟有　行宫】
　　【皇上廵幸驻跸于此】峩眉山寨【在宻云县东北一百十里东接黄松峪闗西接鱼子山寨】莫金口寨【在霸州南王存九域志莫金口城汉封公孙浑邪为平曲侯即其地旧志在州南十五里去桃花寨五里】鹿角寨【在霸州东南六十里九域志文安县有刘家涡刀鱼莫金口阿翁雁头黎阳喜涡鹿角八砦宋史地理志政和三年改刘家涡曰安平阿翁曰仁孝雁头曰和宁喜涡曰喜安】周河寨【在霸州东九域志信安军有周河寨在军西五里有刀鱼寨在军北三田家寨在军东十里狼城寨在军三十五里佛圣涡寨在军东五十里李详寨在军东六十里旧志今惟有狼城村在州东北】桃花寨【在保定县北九域志保定军有桃花寨在军北七里又父母寨在军西北十一里宋史地理志政和三年改父母曰安宁而桃花仍旧今皆废县志桃花寨今称旋马一名结达相传杨延朗所筑父没寨在县西八里延朗守平戎时感父业死敌祭父于此今称寨上盖即父母寨也】牛□堡【在固安县南四十里与覇州接界堡周八百丈乆废今有集徃来者以此为中顿为县南巨镇】礼让堡【在固安县西南四十五里明嘉靖中筑乆废今有集】牛栏山堡【在顺义县北二十里】齐家荘【在宛平县西北今有廵司】门头村【在宛平县西八里徃西山者以村为门径因名】长杨店【在良郷县东北十里为南北要道】马头店【在通州东南故漷县东明永乐中设廵司万厯八年革今移州判驻此】烟郊店【在通州东十里亦曰燕郊店】
　　【皇上銮舆所过有烟郊　行宫】夏店【在三河县西三十里明初置廵司于泥漥铺后移此今裁有集】南店【在三河县南门外东西约三里】琉璃河集【在良乡县西南四十里里元延祐四年置琉璃河廵司于此】渠口集【在香河县东二十五里旧有土堡今圮】刘宋屯集【在香河县东南三十里旧有土堡今圯】崔黄口集【在武清县东南六十里今有守备驻防】灰厰【在宛平县西南卢沟桥西北三十里】廵河厰【在宛平县西髙梁桥稍西门外临流内环渚水】防同馆【在大兴县东王府街明永乐六年改顺天府燕台驿为之今为在京牧养驿马之所有馆大使】固节驿【在良乡县南门外】涿鹿驿【在涿州治西南眀嘉靖中建】潞河驿【在通州旧城东门外潞河西岸明永乐中置又驿西旧有逓运所今革】和合驿【在通州东南三十五里旧名合河驿以白榆浑三河合流而名明永乐中置万厯间移置张家湾改今名今有驿丞】三河驿【在三河县南门外县旧有驿二东曰公乐西□夏店去县各二十里明正徳七年废二驿改建三河驿于此今裁】河西驿【在武清县河西务今以廵检摄驿丞事又杨村驿在杨村务有驿丞】榆河驿【在昌平州城内旧在州南三十五里榆河店明嘉靖三十六年移置于此　本朝顺治十六年裁后复置】顺义驿【在顺义县城内】宻云驿【在宻云县南门外明洪武十二年建今因之又石匣城中旧有石匣驿亦洪武中建　本朝康熙二十九年置站又古北口入古北口站康熙三十九年置】大良驿【在霸州东八十里明置又州东二十五里旧有河泊所今皆革】渔阳驿【在蓟州城东南旧在州南三里明天啓二年移置于此又州南旧有南闗逓运所今裁】
　　桥梁玉河桥【在正阳门内玉河上凡三一跨长安东街一跨文徳坊一近城垣】银锭桥【在地安门西北一名玉河桥为城中水际防西山最胜处桥东西皆水多芰荷菰蒲南望宫阙北有琳宫西眺城外诸峯逺近毕露】万宁桥【在府西积水潭东岸跨玉河上流】徳胜桥【在徳胜门内积水潭东水注桥下东行】正阳桥【在正阳门外有坊又崇文门宣武门外亦有桥跨防城河上】三里河桥【在正阳门外三里河上明天顺中建长七丈有竒】大通桥【在东便门外】草桥【在右安门外南十里刘侗帝京景物畧桥去丰台十里中多亭馆孙国敉燕都游覧志草桥众水所归种水田者资以为利十里居民皆莳花为业】髙梁桥【在西直门西半里跨髙梁河桥上牌坊二东曰长源曰永泽西曰广润曰资安旁有竒虹堂】
　　【圣驾经行传膳于此】普济桥【在广宁门外　本朝康熙中建又各门外皆有桥今举其最著者载
　　之】麦庄桥【在昆明湖之南与长春桥相接】
　　【皇上有御制麦荘桥记】青龙桥【在宛平县西北三十五里】
　　【御制屡有过青龙桥诗】卢沟桥【在宛平县西南三十里卢沟河上金史河渠志大定二十九年以卢沟河流湍急命建石桥明昌三年成名曰广利元史百官志延祐四年卢沟桥置廵检司明统志卢沟桥正徳九年七月重修长二百余丈栏刻为狮形每早波光晓月上下荡漾为燕京八景之一名曰卢沟晓月府志桥当徃来孔道　本朝康熙八年帑修筑】
　　【圣祖御制碑文以记】广济桥【在宛平县北三十里清河上明永乐中建】朝宗桥【在宛平县北六十里跨沙河】琉璃河桥【在良郷县南四十里明嘉靖二十五年重建　本朝时加修葺】长杨桥【在良乡县东北十里广阳水上】八里桥【在东安县东罩马河上浑河支流自六道口经此北入鳯河县志大石桥之流为东川西浮桥之流为西川八里桥迤西之流为南川是为三川晋刘琨守此以拒石勒】大通桥【在东安县南浑河上一名大石桥北通长庆宫南通信安寨】通济桥【在东安县西左奕堤之东亦跨浑河上一名西浮桥南通益津闗北通耿就桥】济公桥【在东安县北七十里明嘉靖初建又永年桥在东沽港中流明嘉靖三年建】南薫桥【在通州东関外稍南通恵河上为寳香河大路俗名哈叭桥】运粮桥【在通州旧城内関跨城河明万厯中建　本朝顺治十二年重修】南浦桥【在通州城南跨大通河旧有闸后废今复建】土桥【在通州南张家湾北二里许下通北运明改建石桥】仁桥【在通州西南三十里浑河上旧名马驹桥明天顺七年改建赐名长二十五丈为洞九以酾水】虹桥【在通州东三十里】永通桥【在通州西普济闸东明正统十一年敕建长二十丈为陆运京储通道以去州治八里亦名八里桥】浮桥【旧在通州城东门外白河上明洪武二十四年建设把总驻守　本朝改移北门水浅处额设桥船五十只】错桥【在三河县东五里泃河上一名草桥明宣徳三年车驾驻跸于此今圮】小河桥【在三河县南门外泃河支流上东通错桥西达金鸡塘境接通蓟为徃来要道旧为浮桥以渡明正徳十二年改建石桥　本朝顺治七年重修】漫漫桥【在武清县东十里又南宫桥在县东南三十里俱通运河】顿邱桥【在武清县东南四十里有东西二桥亦通运河】海濵桥【在寳诋县东门外又南门外有广川桥西门外有望都桥】安济桥【在昌平州巩华城南二里南沙河上又朝宗桥在巩华城北俱明正统间建】红桥【在昌平州西南十五里元文宗为燕特穆尔建祠立碑处乆废燕特穆尔旧名燕帖木儿今译改】永福桥【在昌平州西南三十五里榆河北】叠翠
　　桥【在顺义县北门外】北采桥【在顺义县东十八里】五郎桥【在顺义县东二十五里】大石桥【在宻云县城北三十五里旧名罗家桥其地建有　行宫】永济桥【在涿州北郭外旧名拒马河桥又胡良桥在州北十里俱明万厯初建各长三十余丈　本朝乾隆二十五年皇上以胡良拒马二河河身稍徙而桥尚存舟楫徃来了不闗渉特命改葺旧桥为涵洞十有八而于旧桥之南移建九空新桥仍筑石堤下为涵洞二十有二属之城北门通新旧桥长二百丈有竒改　　赐今名有】
　　【御制重修涿州石桥记勒石】侠河桥【在涿州北二十五里】范水桥【在涿州西郭外架木以通行人每年冬设秋撤随水势曲折无定所】甘池桥【在房山县西南三十里】长沟桥【在房山县西南三十五里】独树桥【在房山县西南四十八里】永济桥【在霸州东南苑家口　本朝康熙三十三年勅建赐额】苏家桥【在霸州东二里文安县北四十里当徃来孔道相传宋苏洵为文安主簿时建对河长村有苏簿祠乾隆三十二年】
　　【皇上廵幸天津经此以洵由修礼书食主簿俸身实未至文安】
　　【御制四诗以正旧志之悮焉】南赵扶桥【在大城县东二十里又普济桥在县王家口】龙池河桥【在蓟州南门外】永济桥【在蓟州南沽河上为徃来要道明天顺四年建万厯中重修】通济河桥【在蓟州西五里跨沙河亦名五里桥明宣宗尝驻跸于此】马伸桥【在蓟州东三十五里】垂杨渡【在东安县东沽港之北下通静海县夹岸垂杨数里】白龙港渡【在寳氐县东二十八里又八门城渡在县东八十里山岔口渡在县北十里】梁城渡【在宁河县南一里又芦台渡在县东南二十里】萧各庄渡【在蓟州南二十里】
　　隄堰闸坝千里长堤【起保定府厯河间至霸州文安大城诸州县子牙防同両河间绕诸淀外廻环千里　本朝康三十七年创筑雍正四年重修乾隆元年以来嵗有修筑】格淀堤【在大城县东北乾隆十年建以隔絶子牙河之水以免入淀淤垫起自庄儿头东厯静海抵天津西沽长八十四里有竒乾隆三十二年圣驾廵视河淀以庄儿头西至三滩里堤不相属者十六里特令接筑直抵千里长堤以资捍御俾附近田庐永无漂溢之患】永定河堤【在府境永定河南北両岸绵延二百余里康熙三十七年新筑乾隆元年以来相河之形势屡加修筑】遥堤【在永定河北堤外乾隆三年筑自永清县属赵百戸村营起厯东安至武清属北鳯河西岸止乾隆二十一年二十八年重修又文安县西北遥堤自白家道口至上五哥庄长八里明万厯四十二年筑】浑河堤【在固安县西南元筑明天顺万厯间重修】黄埚堤【在东安县南四十里桃河镇之南俗呼黄家堤又马家堤亦在桃河镇相近又有靑阳堤】鳯河堤【在东安县鳯河南沿流延亘数十里】左奕堤【在东安县西十里辽时谓之西堤又十里堤在县东八里辽时谓之东堤】县北长堤【在通州东起自州东北境南至张家湾直抵故漷县北门县亘三十余里又杨景芳堤马头店堤白浮店堤曺家庄堤皆在州南漷县东南界】运河堤【在武清县运河两岸自北而南厯河西务杨村下达直沽长百余里有县丞主薄把总等员分驻其地随时防筑】潮河堤【在寳抵县东自县西北金陵口抵县东南江湟口二百余里外御潮夕泛溢最为冲要】红心堤【在宝抵县东南二百里相传秦始皇所筑潮汐虽涌而堤不没】永渡堤【在昌平州西镇边城内及北门一帯明嘉靖二十年筑以遏山水暴溢之患】渔厰堤【在霸州东十五里】横堤【在霸州东十八里南抵苑家口北抵栲栲圈西来诸水至此敛入防同河乾隆二十九年培筑】赵哥庄堤【在霸州东三十里自园里村抵蔡园村明知州刘衍筑】马貉堤【在霸州东四十里自田家口至信安镇宋杨延朗筑】临津堤【在霸州东七十里髙桥淀侧自涿州东境接固安县至州之苑定口绵延四十里明治十一年筑】花达墓堤【在霸州东上接台山下至信安镇緜延四十里又南堤自堡家荘起至邢家务口长三十五里俱明万厯初副使钱藻筑】白坟堤【在霸州东南自煎茶铺北抵白坟明万厯二年筑】髙哥庄堤【在霸州南自南関抵平曲村明治九年筑以障浑河】清河北堤【在霸州南十里自保定县燕子口抵文安县潘平绵亘九十里金刺史伊拉里所修伊拉里旧名移刺益今译改】长屯漕河堤【在霸州南一百二十里长三里口岸六处】沙城堤【在霸州北南孟店北一里西自固安界东抵信安緜亘八十里明洪武十六年筑以障浑河】煎茶铺堤【在覇州东北自刘花营经州城北抵信安镇延袤百里】六郎堤【自霸州老堤头起至新城县交界齐家埝止长十四里四分乾隆二十七年培筑】营田堤【在霸州南堤长三里八分东堤长三里九分营田围堤并下六工埝一道围内蓄水渠一水沟一乾隆二十一年修】沿河堤【在大城县西自河间府接县西界至县北三岔口接文安县界迤逦几百余里又有古堤自县南接文安县境约长五十里或谓之长城堤又谓之防城堤】白浮堰【在昌平州东南顾炎武昌平山水记元郭守敬兴水利上自白浮村筑堰引水由神山泉防马眼等泉过双塔榆河一亩玉泉诸水经瓮山泊至西水门入都城】玉泉新闸【在宛平县玉泉山康熙二十二年建】昆明湖闸【在　淸漪园湖堤乾隆十五年建】惠山园闸【在恵山园东北乾隆十八年建】青龙闸【在宛平县西北青龙桥下】白石闸【在青龙闸东二十里元至元二十九年建】广源闸【在西直门外七里元至元二十六年建　本朝时加修筑又府西南有文明上下二闸今废】髙梁闸【在西直门外迤北一里元至元二十九年建名西城闸　本朝时加修筑】澄清闸【在万宁桥西元至元二十年年建名海子闸】庆丰闸【在东便门外王家店至大通桥八里元至元二十九年建上下二木闸名借东至顺初易以石改名庆丰明嘉靖七年并二闸为一又裁主事于通州置郎中兼领今有闸官　本朝康熙中于上流増建一闸曰新闸】平津闸【在大兴县东有上下二闸上闸西至庆丰闸十五里下闸距上闸七里俱元至元二十九年建初为木闸名郊亭延祐后易以石改名平津明宣徳七年重建】大通桥闸【在东便门外大通桥下又朝阳东直二门外桥下俱有闸其下又有廻龙闸皆康熈中建】长源闸【在宛平县西北防清河上流自下有长清安丰顺成云津天兴翔帆凡十闸俱康熈四十六年建】普济闸【在通州西十二里旧有上下二闸相距五里又西去平津下闸十三里元至元二十九年建木闸名扬尹闸延祐中昜以石改今名今并为一闸】通流闸【在通州治西旧有上下二闸下闸在州南门外西北至上闸五里上闸在州西门外西至普济下闸十二里皆元至元二十九年建今在州城中并为一闸有闸官又旧有广利闸在张家湾城东上至通流下闸十一里下至闸河口三里亦元至正中建今废】石坝【在通州城北明嘉靖七年建京粮从此盘入大通河又土坝在州城东通粮从此起车运入西仓南仓中仓明万厯二十二年建新闸以济漕】
　　陵墓金太祖陵【在房山县西北二十里云峯山下名曰睿陵相近有太宗防陵　按金史贞元三年迁太祖太宗梓宫葬大房山正隆元年又葬始祖以下十帝于大房山大定二十八年改葬熈宗于峩眉谷曰思陵盖海陵以前诸帝皆葬此】世宗陵【在房山县西北大房山东北名曰兴陵相近有章帝道陵宣帝徳陵　本朝顺治初于金诸帝陵特设守陵五十户每嵗春秋设祭】
　　【圣祖御制碑文以记乾隆十六年皇上特降谕防命即金太祖太宗二陵修葺享殿缭垣
　　工竣皇上亲诣展奠并有】
　　【御制诗】明成祖长陵【在昌平州北二十里天夀山南】仁宗献陵【在天夀山西峯下东南距长陵一里】宣宗景陵【在天夀山东峯下亦名黒山南距长陵一里半】英宗裕陵【在昌平州石门山东东炬献陵三里】景帝陵【在宛平县西金山口距西山不十里凡诸王公主夭伤者俱葬金山口与陵相聨属】宪宗荗陵【在昌平州聚寳山东少南距裕陵里许】孝宗秦陵【在昌平州草架山东南距茂陵二里】武宗康陵【在昌平州金岭山东北距秦陵二里】世宗永陵【在昌平州十八道岭嘉靖十五年改名阳翠岭西距长陵二里】穆宗昭陵【在昌平州大谷山东北距长陵四里】神宗定陵【在昌平州小谷山东距昭陵一里】光宗广陵【在天夀山西峯之右东距献陵一里】熹宗徳陵【在昌平州双鎻山之檀子峪西南距永陵一里】荘烈帝思陵【在昌平州锦屏山昭陵西已上在昌平者共十三陵　本朝定鼎以来于明代诸陵隆礼备至设司香太监及守陵人戸有司以时修葺顺治十六年世祖巡幸畿辅】
　　【亲诣诸陵及思陵前为文以祭复命缮修思陵申禁樵采】
　　【圣祖屡饬所司加意防防世祖又求其后裔封以侯爵俾守宗祀】
　　【皇上御极特锡佳名为延恩侯每嵗春秋给假往祭乾隆五十年皇上亲诣明陵祭奠特降谕防修葺诸陵享殿缭垣一切规制务臻坚乆优崇之典古罕有也】周乐毅墓【皇甫鉴城冢记在良乡县南三里】汉蒯彻墓
　　【在府东广渠门外八里荘古阜墓前有井　按于钦齐乘蒯彻墓在临淄东二里汉书彻范阳人髙祖曰彻齐办士未知孰是】乐巨叔墓【太平寰宇记在文安县东南二十五里乐发生间间生巨叔汉髙祖求毅后封巨叔为华成君后卒葬于此】公孙浑邪墓【在霸州东长安客话公孙浑邪卒葬于平曲城俗名花逹墓在霸州东二十里】韩延夀墓【在文安县东南朝村又明统志在宛平县西韩家山】周堪墓【王存九域志霸州有周堪墓旧志在州南二里】张堪墓【在保定县西南二里】马成墓【在平谷县东二里】卢植墓【在涿州东河村里土人呼为南台】晋张华墓【在大兴县东南六十里】刘琨墓【在东安县东二十里楼桑村】唐罗士信墓【在寳抵县北三十里罗荘村】哀忠墓【在宛平县西十里相传唐太宗葬征辽将士处】袁天纲墓【在涿州东北浮落冈】张仁宪墓【在文安县西北相公庄即仁宪故里有庙】贾岛墓【在房山县南十里】辽韩泽墓【在东安县西北五十里更生村】金刘枢墓【在三河县西五十里】巨构墓【在平谷县南八里】元耶律楚材墓【畿辅通志在宛平县西北三十里瓮山下墓东有祠今石像犹存乾隆十五年建　清漪园楚材墓相近园门】
　　【皇上念其清忠亮节特命保防修葺并建新祠为奠馈巾酌之地】
　　【命侍郎汪由敦为碑记又御制诗勒石】刘秉忠墓【在宛平县西卢沟桥北】史天泽墓【在永清县西南二十里黒岱村】王伯胜墓【在文安县东南二十五里岳村】李孟墓【在宛平县西北香山石井村】欧阳原功墓【在宛平县石井村】宋本墓【在宛平县西三十里橛山村】星吉墓【在宛平县西北玉河乡吉以江西行省平章死难宋濓撰碑】明姚广孝墓【在房山县东北四十里】朱能墓【在昌平县东北一百二十里】王真墓【在昌平州东北八十里】李濬墓【在昌平州东北七十里】陈贤墓【在昌平州东北九十里】张辅墓【在宛平县芦沟桥南长新店】徐亨墓【在昌平州东北五十里】李庆墓【在顺义县西四十里】李斆墓【在涿州南永丰店】刘中敷墓【在通州北安徳乡】杨善墓【在大兴县东南十五里】李侃墓【在东安县北五十里鳯河之阳】岳正墓【在通州南故漷县西南二十里坚村】李东阳墓【在宛平县西畏吾村】欧信墓【在蓟州东三里】燕忠墓【在蓟州东三里】周能墓【在昌平州西柳林村畔】王仪墓【在文安县北十八里张哥荘】杨中行墓【在通州东召里荘】孝子王原墓【在文安县相公荘之南】王遴墓【在霸州东】刘体干墓【在东安县北门外一里许】傅好礼墓【在固安县东知子营】金墓【在东直门外六里屯】巩永固墓【在永定门外】成徳墓【在懐柔县寅洞里】王承恩墓【在昌平州思陵西承恩大监从庄烈帝殉难】
　　祠庙黄帝庙【在平谷县东北十五里渔子山上】东岳庙【在涿州北関明万厯二年重修规制敞丽皇上御赐匾曰震亨育物又碧霞元君庙亦在北闗】
　　【御书匾曰碧虚云驭】药王庙【在地安门海子西明天启中建本朝雍正二年重修皇上御赐匾曰福资夀世又北药王庙在旧鼓楼大街北乾隆二十二年重修皇上御书匾曰利益羣生】永定河神庙【在宛平县卢沟桥南　本朝康熈三十七年桑干河工告成】
　　【赐名未定河并建河神庙御制碑文记之又惠济庙在　京西石景山雍正十年敕建世宗御书匾曰安流泽润有碑文】
　　【皇上御书匾曰畿辅安澜又御制碑文并诗勒石又新街口龙王庙】
　　【皇上御制碑文以记又乾隆十六年奉特防固安县东旧河神庙为东惠济庙城西河神庙为西惠济庙】灵应龙祠【在武清县东北河西务】汉昭烈庙【在涿州西南楼桑村昭烈故里也唐干宁四年建庙碑文存金承安初重修王庭筠有记明宏治二年再修以関张配享】
　　【皇上有御题昭烈帝庙诗　按宛平县西金城坊旧有元世祖庙今圮】尚父庙【在大城县东北四十里子牙镇明万厯二年建】赵君祠【在文安县东北魏书地形志文安县有赵君祠县志今名仙公堂在近郭荘北祀汉县令赵防】张太守庙【在蓟州治北西隅祀汉张堪】三忠祠【在大兴县东南大通桥东祀汉诸葛亮宋岳飞文天祥祠后有濯缨亭】张桓侯庙【有二一在涿州城内一在城外庙外有石碑曰桓侯故里】霍原祠【在良乡县魏卢道将为燕郡太守下车表乐毅及原墓为之立祠】狄梁公祠【在昌平州西旧县北门外元大徳中重建】刘谏议祠【在昌平州学宫内明景泰三年改建祀唐刘蕡　按祠旧为諌议书院昌平州西南五里旧县东详前学校】芦台圣母庙【在宁河县芦防镇相传五代时南北分界幽燕絶盐嵗余百姓病忽有老母语人曰此地可煮土成盐遂教以煮法不数日失母所在居人因祀之号为圣母】吴越王祠【在正阳门外东南芦草园本朝雍正三年】
　　【敕封诚应呉越武肃王裔孙世章建】杨令公祠【在宻云县东北古北口祀宋杨业】文丞相祠【在顺天府学西明永乐六年建祠西有懐忠防馆唐李邕云麾将军碑二础在祠中府尹吴涵有记】刘文靖祠【本书院在房山县西南十里祀元刘因详前学校】刘猛将军祠【在府治畿辅通志神名承忠吴川人元未官挥有功适江淮飞蝗千里挥剑逐之蝗尽死后殉节投河民祀之　本朝雍正二年敕建各州县多有祠】雍于少保祠【在崇文门内东半里额曰忠节祀明兵部尚书于谦即谦赐第也】岳文肃公祠【在通州治西　文庙东明嘉靖中敕建祀岳正】名宦祠乡贤祠【在府学文庙防门左右每嵗春秋仲月丁日祭各省府州县制同】忠孝祠　节义祠【忠孝祠在府学内合祀古今忠义孝弟之人节义祠在学外合祀前后节孝妇女二祠俱雍正二年】
　　【勅建并令直各省府州县卫俱建每年春秋两祭】附普济堂【在广宁门外二里康熙三十六
　　年房山县民王廷献等建圣祖御赐匾曰膏泽回春并制碑文】
　　【世宗频颁谕防帑金以不给乾隆十三年十二月皇上特命给福徳银嗣是每年皆给千金以昭施惠赈乏之意又功徳林在徳胜门大阕北康中僧元章雍正五年増修廨舍至百三十间以収养贫民所济至众圣祖】
　　【世宗皆有赏赉皇上御极以来每嵗仿普济堂例给福徳银千两有世宗御制碑文】育婴堂【在广渠门内】
　　【世宗频帑金以助御赐匾曰功深保赤并制碑文】
　　寺观嵩祝寺【在　景山东马神庙北】
　　【皇上御书正殿匾曰妙明宗镜其东有法渊寺】智珠寺【在嵩祝寺西】
　　【皇上御书正殿匾曰寳纲光音】普胜寺【在东安门内南箭亭顺治八年大学士寗完我奉】
　　【勅勒碑乾隆九年工部侍郎励宗万奉勅勒碑】嘛哈噶拉庙【在东安门南池乾隆三年修葺二十五年又修皇上御书匾曰觉海慈航】万夀兴隆寺【在西华门外康熙四十一年建又静黙寺亦在西华门外慈云寺在西安门内俱康熙五十二年建】隆福寺【在东城大市街之西北明景泰四年建　本朝雍正元年重修每月之九十日有庙市百货骈阗为诸市之冠有世宗御制碑文又】
　　【御书真如殿匾曰慈天广福乾隆十一年皇上御书匾二曰法净心宗长乐我境】贤良寺【旧在东安门外帅府胡同雍正十二年建本怡亲贤王故邸舍地为寺】
　　【世宗赐名贤良寺御撰碑文以记乾隆九年】
　　【皇上御制心经塔碑勒石扵寺二十年移建于氷渣胡同】广济寺【在西四牌楼旧为西刘村寺明
　　景泰间僧善慧重修天顺间改今名圣祖御书大殿匾曰种诸善根有】
　　【御制碑文　　　　　皇上有御制诗刻石】鹫峯寺【在宣武门内城隍庙之南本唐时淤泥寺有贞观二十二年唐人所书心经石刻寺向供旃檀佛像以灵异着闻元程钜夫有记今在　皇城仁寺中】防国寺【在　皇城外西北隅旧名崇国寺元至元中建有赵孟頫所书寺碑明宣徳中重建赐额大隆善防国寺　本朝康熙六十一年奉敕重修有】
　　【圣祖御制碑文每月七八日庙市最盛】隆长寺【在西四牌楼北乾隆二十一年修皇上御书匾二大殿曰般若观空后殿曰莲花净界又有御制诗碑】妙应寺【在阜城门内辽夀昌二年建塔制如幢色白如银元至元八年加铜网石栏十六年改名圣夀万安寺明天顺二年改名妙应寺本朝康熈二十七年重修有】
　　【圣祖御制碑文乾隆十八年皇上特命重修】
　　【御制碑铭以记又御书心经一卷及梵文尊胜咒并大藏真经全部藏于
　　寺】慈善寺【在鼓楼南】
　　【圣祖御书匾曰慧根真相】拈花寺【在徳胜门内大石桥旧名千佛寺明万歴九年建　本朝雍正十一年重修赐今额有世宗御制碑文又】
　　【御书匾曰觉岸慈航】长椿寺【在宣武门外土地庙斜街明万厯四年孝定刘太后为僧明阳建所谓水齐禅师者也　皇上御书匾曰大觉真源】法源寺【在宣武门外西南旧为悯忠寺唐贞观十九年太宗为东征阵亡将士建寺中有髙阁谚云悯忠髙阁去天一握是也东西有砖塔髙可十丈云是安禄山史思明所建又有唐重藏舍利记二及苏灵芝行书寳塔颂　本朝康熙中】
　　【圣祖御书匾曰觉路津梁曰不二法门雍正十一年奉敕重修改今名皇上御书匾曰法海真源】慈仁寺【在广宁门内明宪宗为孝肃周太后弟吉祥建辽金时有报国寺在寺之西北隅吉祥先居报国故俗仍呼慈仁寺为报国寺寺内有窑变观音像古松二相传金时旧植今已无存后有毘卢阁在有槐楼每月朔望及二十五日有集乾隆二十一年重修易名曰大防国慈仁寺】
  </div>
  <div class="pagination">
   <a href="大清一统志_page5.html">
    上一页
   </a>
   <a href="大清一统志.html">
    1
   </a>
   <a href="大清一统志_page2.html">
    2
   </a>
   <a href="大清一统志_page3.html">
    3
   </a>
   <a href="大清一统志_page4.html">
    4
   </a>
   <a href="大清一统志_page5.html">
    5
   </a>
   <span class="current-page">
    6
   </span>
   <a href="大清一统志_page7.html">
    7
   </a>
   <a href="大清一统志_page8.html">
    8
   </a>
   <a href="大清一统志_page9.html">
    9
   </a>
   <a href="大清一统志_page10.html">
    10
   </a>
   <a href="大清一统志_page11.html">
    11
   </a>
   <span>
    ...
   </span>
   <a href="大清一统志_page7.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
