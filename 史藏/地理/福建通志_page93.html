<!DOCTYPE html>
<html>
<head>
    <meta charset="UTF-8">
    <title>福建通志 - 第 93 页/共 239 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>福建通志 - 第 93 页/共 239 页</h1>
    <div class="content">　　柯元芳【字楚衡嘉善人进士崇祯间建宁推官仁恕明允多所平反九庠诸生一经品题皆为佳士所刻校士录海内称赏】
　　詹兆恒【字月如永丰人进士崇祯初知瓯宁民居失火延燬学宫兆恒躬率诸生趋烟焰中抱先师木主出以帑绌不能兴工捐俸倡复　圣庙两庑及櫺星门立月庵书院于明伦堂右黄道周为文记之防行取去】
　　柴世埏【字莲生仁和人崇祯间以举人知崇安为政明敏清惠时有逋赋者鬻妻以偿世埏恻然曰尔赋宜完尔情可悯赎归之】
　　闵及申【字园客乌程人冡宰鸿学之子举进士崇祯间知松溪清介明达不以门望自髙兢兢守职豪猾惮之又严禁邪敎妖人敛迹时有冰清之号】
　　钱嘉征【嘉兴人崇祯末知松溪在任二年政有条理闾井安之先是天啓间嘉征以明经赴铨部疏斥魏忠贤其畧云请清宫府之奸以肃圣明之治谨陈逆珰十恶堪拟四凶之诛其胆气如此】
　　丁辛【字又三武进人进士崇祯间知浦城甫下车周视城垣曰浦当七闽上游控带江浙城可勿计乎濬池甃石増髙三尺民至今頼之又立义仓正阡陌设由单法以均民税刋真德秀大学衍义以授后学】
　　刘明孝【字午云山阴人进士崇祯十四年知浦城会白莲敎作乱奸宄隐伏城中为内应明孝方以迎春会宴闻报即指挥将士登陴宻授乡勇方畧从间道出贼就擒每夜自行巡察奸宄以次伏诛】
　　郑为虹【字天玉江都人进士崇祯末知浦城年少而才能治剧明亡与建阳黄大鹏同死之为虹有女五六岁逃匿民间有欲买以为妾者女艴然曰安有县令女而为人侍妾者乎后嫁农家事翁姑以贤孝闻】
　　崔攀龙【临颍人明末建阳知县视民如子明亡死之】
　　蒋棻【常熟人进士崇祯间知建安直道不阿朴忠自许时山寇防张棻饬备军械绸缪未雨巨珰肆焰秉正峻拒不为少动擢赴容台佐理部务去后民思之】
　　国朝
　　杨兆鲁【字岩瞻武进人进士顺治间分巡建宁道有风裁值大兵绎络夫役繁扰兆鲁力为节省时山宼四起与营帅协之八邑至今诵德】
　　李绣【字文素仪徴人顺治初随征抵建州驻防浦城时山寇出掠建阳谋袭浦东昒爽薄城绣扬旍鏖击于万安桥畔斩获千计趁月迅驱复斩渠魁常甫等九人余党解去会妖僧王祁揭竿郡城属邑多陷乘鋭趋浦绣跃马周行境内谓尔曹无恐城以内不扄门自戢而哗于涂者视吾劒城以外不闻鼓直前而缩于陈者视吾劒挿羽先登以三百人破贼数万众军声大振孤城以完暇日创营房搆粤王台葺朱子祠梓杨大年文集以劳瘁卒于官民哀思之】
　　张朝国【金谿人顺治四年知松溪时兵燹后民多散处市井一空朝国招集流亡结以恩信咸归复业尝自署其防事云以名教为乐地登赤子于春台后郧西兵起遇害邑人皆为垂涕】
　　沈孚建【钱塘人顺治四年知政和县山寇陷城被执骂不絶口死之】
　　髙光国【宁晋人顺治丁亥进士五年任松溪知县治尚和缓以礼贤爱士为首务邑人建育才祠祀之】潘沂【乐陵人顺治六年任建宁府同知值寇盗纷扰人民流散学宫廨舍尽为灰烬沂多方招集予以安全葺治学宫以彰文教岁饥力倡捐赈匪白头贼等即时解散督收浦邑关税厘革积弊至今遵为定例详免里长买盐销引又购买城西山地设义冢敛葬遗骸十年擢知本府会海大兵入闽驻浦邑养焉沂亲往调度马蕃息而民不扰制府稔其才调赴省会监造战舰勦灭海逆沂之力为多云】
　　殷应寅【字一生滕县人顺治七年知崇安壬辰寇围城七昼夜设法固守城頼以全后擢银台犹为邑民请减盐引民至今德之】
　　高虎【字髙楼安塞人顺治八年由将材协防建阳有膂力善骑射剧贼陈德容聚众万余猝逼建城城外男妇数千襁负号呼当事将不纳虎曰此皆居民耳目素悉忍委之锋镝耶亲立城门招使尽入引兵百余开门迎战贼见其锋鋭莫敢对垒四面围之虎孤身挟弓且战且骂矢尽力穷遂被执贼亲解其长跪请为寨主虎厉声斥曰我　朝廷守将肯为寇耶骂不絶口而死贼感其忠义葬之后邑人数见其戎服登城巡视为立祠祀于嘉禾里有祷辄应】
　　郭玳之【字巨公舞阳人顺治十年知建安邑当兵燹之余哀鸿未集玳之加意劳来流亡渐复供应军需多方措办不以扰民暇则课士拔其尤者以劳卒于官士民哀之】
　　谢祖悌【字友公会稽人顺治十三年知建宁府镇卒张文龙等以缺饷为名拥众鼓噪祖悌正色谕之不敢动既而文龙等入踞南乡众惶骇祖悌密请巡道李元萃约署建协王之纲擒缚正法郡頼以安寻擢湖广岳州道士民塞道扳辕不忍其去】
　　韩士望【字有声淄川人进士顺治十三年知崇安时兵燹相仍四野弗治弦诵莫闻士望招抚复业又捐俸新　文庙建书院延塾师以教诲之催科听民自纳崇当孔道夫役繁多士望处置从容咄嗟可办一时士庶有神君之目】
　　孙开先【字箕麓高邮人顺治十四年任建宁推官谳狱多平反案无留牍礼士爱民循声茂着后以谳周亮工狱事逮系父老哭送之】
　　沈鱄【字木门嘉善人顺治辛丑进士康熙八年知建安县后迁应州知州性峭介自奉蔬食不御绮縠兵燹后土田荒芜蠧胥巧为影射民苦之鱄亷其实穷治不少贷先是藩厮焰灼以钱贷穷民勒息数倍私禁搒掠有鬻妻孥以偿者官目怒而莫能制鱄曰爱一官而胁于舆使民无告吾耻焉卒捕置之法民心大悦】
　　喻三畏【奉天人康熙八年任建宁同知十三年耿逆难作三畏在郡与福州知府王之仪候官知县刘嘉猷千总廖有功同遇害事闻赠按察司副使予防廕三十五年特祀九忠祠】










　　福建通志卷三十一
<史部,地理类,都会郡县之属,福建通志>
　　钦定四库全书
　　福建通志卷三十二
　　名宦【四】
　　邵武府
　　唐
　　廖懋【劒川人为昭武镇将卒于官宋乾道中见灵弭灾郡人祠祀之】
　　五代
　　邹勇夫【光州固始人王审知时为仆射出为归化镇将今泰宁县治也时榛芜亘野烟火仅百家勇夫招集流亡葺理宅舎民争襁负而至五代干戈相寻泰寜独不被兵人物蕃阜田野垦辟皆勇夫之力子相因家焉】
　　宋
　　张度【太平兴国中知邵武军首创军治有政绩】
　　陈从易【字简夫晋江人端拱间进士知邵武军政务徳化召修册府元龟详泉州人物】
　　石中立【字表臣洛阳人淳化间出知邵武军后拜防知政事卒諡文定】
　　张仕逊【字顺之光化军人淳化中进士知邵武县以慈爱得民尝于聴讼之所手植海棠因以名亭邑人封植之累迁同中书门下平章事卒諡文懿民立大干庙祀之】
　　苏为【大中祥符间知邵武军政尚清简在郡有诗为人传诵后守袁毂读其诗因题曰手掬樵溪尘可濯恨无雄笔继苏为】
　　曹修睦【建安人大中祥符进士天圣初知邵武军有善政始建郡学杜衍荐为侍御史】
　　滕宗谅【字子京河南人与范仲淹同举进士仲淹数称其才天圣间知邵武军官至天章阁待制所莅官辄建学校有谏疏二十余篇】
　　吴师服【字梦得瓯寜人天圣间进士知邵武军邵武产金品最下朝廷欲罪主藏者师复力争之坐调去后以职方郎中致仕】
　　蔡充【南城人进士天圣间邵武县尉临事以慎静为主人以廉节称之】
　　田京【字简之鹿邑人进士天圣间以庐州通判徙知邵武军会妖贼王则据恩州京缒城抚士卒督攻之贼系京妻子登城逼使呼曰毋急攻将屠我矣京益叱军前进注矢仰射其家四人贼知京无所顾乃去】
　　尹洙【河南人康定中知光泽县尝以古学励士文体一变为治尤有绩】
　　上官拯【邵武人进士至和间建寜县丞聴讼明敏奸黠无所肆其巧】
　　吕蕡【蓝田人大防父也嘉祐间知泰寜县治尚简静不事烦苛】
　　李山甫【南城人嘉祐中知建寜县迁建学校择士充弟子员督课之儒风以振】
　　袁毂【字容直鄞人元丰间知邵武军尝条盐法利奏减其课郡人祀之尝有诗云沧浪不须濯缨上本无尘其清介可想云】
　　上官均【邵武人元丰间进士以论蔡确奸邪谪知光怿县时有巫托神为人祸福均焚其像杖巫出诸境】
　　徐夀【字君朋建安人元祐间知泰寜县会改盐法计口敷盐民甚苦之夀纳袍笏不肯从令民徳之】章公弼【余干人绍圣初进士授建寜主簿闻刘挚范纯仁等被废托疾不起寻丁母忧庐墓三年宣和间为礼部侍郎】
　　黄琮【字子方莆田人元符间进士知泰寜县廉访使杨安时数干以私不答时闽令以治行称者黄琮陈麟翁谷号三循吏而琮为之冠】
　　林豫【字顺之仙游人熙寜进士大观中知邵武军凡涖七郡皆有遗爱民肖像祀之】
　　谢潜【字致虚长汀人进士崇寜中以瀛州教授上封事规切时事坐元祐党寻赦知建寜县毁淫祠禁民间溺子邑人生子多以谢名】
　　吴逵【字公路崇安人进士宣和间以获海冦功改秩知泰寜县县素产茶旧引额过重民苦之逵力为申请特蠲其半】
　　章元振【字时举崇安人进士建炎初知泰寜县时隣冦四起乃据险立砦置帑庾其中率民兵坚守境内晏然元振旧与秦桧同年坐不通书乆不改秩后以治行迁朝议大夫】
　　吴必明【字若愚崇安人建炎间判汀州叶侬范汝为窃发竭赀集兵防防徐清倡乱出牛酒招抚协谋捕事闻玺书褒异除知邵武军】
　　宋棐【字材成莆田人政和中进士绍兴初知邵武县隣冦范汝为等就抚所过需丁壮负担小拂意即屠割啖食之棐先冦至令空邑遁去冦竟持兵噪入卧内棐徐起谕遣之不为调一夫民得全活后三十年龚茂良为郡法曹见邑民语及棐有涕下者】
　　王洋【字元渤楚州人绍兴间知邵武县民俗生子多不举奏立举子仓凡贫当产者给以钱米有袁氏夫死诣庭投牒丐他适洋见衰绖之下红裳防露且无戚容械讯之乃毒死其夫者问如律】
　　吴播【延平人绍兴间知建寜县谨厚有吏才饰以文学省科役锄强暴邑民徳之】
　　赵子木【绍兴间知邵武军刚介有政声与延平守上官愔建安守魏矼俱以刚介着人号为铁铛脚三刺史】
　　黄维之【字叔张永春人绍兴中进士进所撰太祖政要除大理丞廷尉欲奏狱空维之抗不书名求补外差知邵武军陛辞赐对论内侍不得干预朝政后绾郡章持使节出入监寺畧无阿曲】
　　黄唐佑【江夏人绍兴间知建寜县时当兵乱拊循镇定民赖安堵尝创建庙学以兴文教】王以咏【字永吉建安人绍兴间进士以岳飞等荐擢知光泽县尝曰治公家如私家自符天理惜官物如己物乃合人情终任未尝妄费】
　　李恂【字顾言龙溪人绍兴间进士知邵武军除宫观致仕初恂登第与史浩同甲浩当轴累召不起士论高之】
　　林宗显【字孝扬长乐人绍兴二十七年进士乾道间知建寜县聴讼精明庭无留牍为民兴利除害民立祠于东山祀之】
　　江黙【字徳功崇安人乾道间进士知建寜县多恵迹民像而祀之尝从朱熹游熹叹其无他嗜好一意诗书称为笃实君子】
　　谢源【字资深临川人淳熈间任邵武县丞喜愠不形民以不扰当路多知其贤常平使者宋若水尤器重之朱熹谓一见即知其为长者又称其句律之妙可追前辈殁为铭其墓】
　　李宗之【莆田人绍熙间进士通判邵武军有文名诸史百家口答疑问人以书厨目之】
　　陈元平【字熈初临川人绍熈间知邵武县熟于民情谙练军政虽老吏宿将不能难之尤尚儒术为黄干所推许】
　　陈孔硕【字肤仲官人绍熈中知邵武县聪明慈爱有古良吏风】
　　张防【毘陵人绍熈间知光泽县尝于境内仿社仓之法以济里民之无盖藏者及中下之家生子不举者又附仓列屋以待行旅疾病无所归之人法甚精善朱熹为之记】
　　刘彛【字执中懐安人进士为邵武县尉尝作陂塘教民种艺凡可恵民者知无不为】
　　陈云【崇安人开禧间进士建寜县主簿时峒冦李元励窃发多方抚御邑赖以安】
　　徐范【字彛父官人嘉定间进士初范与同舎生叩阙上书极论韩侂冑逐赵汝愚事编管禁锢十余年侂胄诛迁国子主簿入对言多事之秋宜一意养民以培国本言极痛切除知邵武军以懋绩着】
　　赵时馆【宋宗室居崇安庆元中知泰寜县抚治有方晋阶朝奉大夫知邵武军】
　　张毣【嘉泰中知邵武军时金人遣使约降附毣立斩之人壮其勇】
　　叶介【字方叔武义人淳熈八年进士嘉定中判邵武军时泉南海冦猖獗郡适缺守尚书黄公度帅闽委以郡事介召军将授方畧擒灭之着有中庸讲义芷江杂稿十卷】
　　陈彭夀【天台人嘉定中知邵武军廉介明劲锄击横暴惠爱百姓郡人祠之大干庙右庑】赵时通【字宜伯宋宗室庆元进士嘉定间知邵武军始至官谕民毋纵酒尚气毋挟兵刃有杀人不觉察既杀不亟捕者皆坐之广学田设药局立济贫库时复简兵阅士诸政毕举及卒真徳秀铭其墓有曰天府片言而解絷者百数樵川三月而懐恩者千家】
　　陈煃【字孟明长溪人嘉定间进士刚直敢言权奸恶之以宗正寺丞出知邵武军】
　　林孝闻【字质文福清人进士嘉定中知建寜县为政廉明尤工于文尝捐俸置田以充学宫号林公荘】包恢【字宏父建昌人嘉定中进士任光泽县主簿尝平冦乱豪猾奸利一切剪除政声赫然】刘纯【字君锡建阳人绍定中晏头陀聚冦汀邵纯募士讨平之调知邵武县建寜下瞿冦起提兵亲捣贼巢死之详建寜人物】
　　王遂【字去非金坛人嘉泰中进士绍定间知邵武军寜化贼破建泰二邑势且及郡遂涖任道出江山浦城遇避地之人即遗金使为归资从者如市时郡已失守遂露居野次抚摩疮痍勒兵转战诛筋竹峒巨冦余丑悉降民以安堵后歴知泉建二州仕终工部尚书】
　　赵以夫【字用文宋宗室嘉定进士绍定间知邵武军时下瞿贼犹据险慨然以平贼为己任清溪峒冦再造府治详福州人物】
　　王埜【字子文金华人嘉定进士绍定间知邵武军时盗起唐石埜亲勒兵直其穴平之民赖以安】陈韡【官人进士绍定间知南剑州提举汀州邵武军尝进攻五贼营砦破潭瓦磜贼寻往邵武督捕余冦贼首晏彪迎降韡以其力屈乃降诛之详福州人物】
　　胡斌【潮州人绍定间以殿前司戍邵武会江冦大至郡无城垒斌奋身迎战大呼曰我以死救百姓兵尽矢竭犹率残卒巷战手挥双刀殪贼无筭刀折易两铁鞭至莲塘贼从后刺之两鞭犹在手尸立数日不仆事闻赠武节大夫】
　　赵纺夫【宋宗室居福州中法科初为建寜县尉绍定间辟知本邑时筋竹洞为贼巢穴纺夫单车入境抚循制驭继合诸路兵扫荡贼巢元恶授首邑境肃清陞判本军】
　　谢公旦【临川人绍定间建寜县丞安静不扰时称良佐郡守赵以夫辟为幕僚】
　　余炳【绍兴人绍定间为建寜县尉时汀冦压境令佐皆遁炳独率士卒首挫贼锋以待王师后以功进知泰寜县事】
　　李丑父【字良翁莆田人端平间进士调邵武军司戸防军有治绩歴提举湖南常平详兴化人物】周居权【淳祐间知泰寜县邑有不举子者居权为文劝戒民感而从之】
　　王迈【字实之仙游人嘉定进士淳祐中知邵武军时亢旱求言迈驿奏七事以撤龙翔宫立济王后为先务嵗饥作歌劝粜富室竞为出粟米价倐平】
</div>
    <div class="pagination">
<a href="福建通志_page92.html">上一页</a><span>...</span><a href="福建通志_page88.html">88</a><a href="福建通志_page89.html">89</a><a href="福建通志_page90.html">90</a><a href="福建通志_page91.html">91</a><a href="福建通志_page92.html">92</a><span class="current-page">93</span><a href="福建通志_page94.html">94</a><a href="福建通志_page95.html">95</a><a href="福建通志_page96.html">96</a><a href="福建通志_page97.html">97</a><a href="福建通志_page98.html">98</a><span>...</span><a href="福建通志_page94.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
