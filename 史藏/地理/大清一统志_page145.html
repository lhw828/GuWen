<!DOCTYPE html>
<html>
 <head>
  <meta charset="utf-8"/>
  <title>
   大清一统志 - 第 145 页/共 202 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   大清一统志 - 第 145 页/共 202 页
  </h1>
  <div class="content">
   酆陵驿【在酆都县东北二里旧为水驿今裁】白渡驿【在垫江县东旧为马驿今裁驿设马站】太平驿【在梁山县西明嘉靖中置水驿扵此路通大竹今裁驿设马站】
　　津梁天生桥【在州东城外有石梁长三丈似桥】折桂桥【在州南】天仙桥【在酆都县东其水出白鹿山东流三里入江】碧潭桥【在梁山县西九十五里】
　　陵墓周巴蔓子墓【在州西北一里】三国汉严顔墓【在州西南二十里】唐陆贽墓【在州南方舆胜览在屏风山玉虚观南五十步宣公尝藁于此后巳归葬此特虚塜耳然杜子美归偃师而耒阳之墓自若李太白称殡青山而采石之塜犹存则宣公之墓宜封殖之】明来知徳墓【在梁山县西十里】
　　祠庙禹庙【在州南过江二里唐杜甫有诗】严将军祠【在州治北祀蜀严顔】陆宣公祠【在州治南一名懐忠堂】
　　寺观治平寺【在州东一里唐建名龙昌宋改今名本朝康熈五年重修四十二年】
　　【赐御书振宗禅寺及妙光二额】万寿寺【在梁山县西】酆都观【在酆都县平都山唐建本名仙都宋改名景徳又名白鹤观相传汉王方平隂长生得道处有隂长生石本金丹诀吕洞賔平都访仙诗及唐碑十】
　　名宦唐李吉甫【赵郡人忠州刺史初为陆贽所出及贽贬忠州别驾吉甫置怨交欢人重其雅量】刘晏【南华人兴元载有隙贬忠州刺史为国理财民不加赋而国用饶】房式【河南人琯之族孙忠州刺史徳政懋着韦臯表为云南按察使】李萆【临江令有中官挈妓而行所在肆横殴吏取贿萆径入舟取妓岸上草奏将劾之其人惶惧逊谢士大夫壮之】陆贽【嘉兴人贞元中以论裴延龄奸佞出为忠州别驾在忠十年避谤不著书地苦瘴疠祗为古今集騐方五十篇示乡人云】白居易【下邽人元和中贬忠州刺史轻徭赋育贤才不废吟咏而庶政毕举】宋赵尚寛【河南人仁宗时知忠州俗畜蛊杀人尚寛掲方书市中教人服药索为蛊者穷治之于理大变其俗转运使持盐数十万觔课民易白金期防促尚寛发官帑副其须徐与民为市不扰而集】卞坚【忠州防御使建炎初金人围陜州坚引兵救之围觧后为金人所执坚曰吾来为觧围也城苟全吾何憾焉叱金人使速杀之云】马堃【宕昌人守咸淳府元兵破城堃巷战死】常庆福【云中人淳祐初知咸淳府视民犹子蠲死籍减和籴开贡院防梁万二州之士试其才贤者贡之于朝有瑞麦嘉禾双犊金鲤之应】韩璩【知忠州平防保民民立生祠】明赵登【祥符人永乐时礼科给事中以言事谪忠州判官在职十年公亷有惠爱】周清【徳化人天顺间守忠州政平讼理忠民爱之留任十载始迁】陈秉彛【成化中守忠州时嵗荒劝赈验口给粮民防实惠俗祀巴蔓子一烛至费百金秉彛以淫祀耗财严禁絶之】金铠【昆明人治中知垫江县时蓝贼猖獗有保障功】时植【通许人正徳中为梁山主簿摄县事鄢蓝之乱力战死之妻贾氏自缢一女赴火死】胡平表【云南临安人歴忠州判官天启元年樊龙陷重庆平表缒城下诣石砫土官秦良玉乞师号泣不食饮者五日良玉为发兵巡抚朱爕元檄平表监良玉军】
　　人物三国吴甘宁【巴郡临江人先依刘表后归吴陈计于孙权谓宜先取黄祖鼓行而西防椘関即可渐窥巴蜀权深纳之遣寕擒祖尽获其士众寕屯兵夏口从周瑜破曺操攻曺仁拜西陵太守曺操出濡湏寕为前部督啣枚出斫敌敌惊退为时名将权曰孟徳有张辽孤有兴覇足相敌也兴霸寕字也】晋文立【巴郡临江人防太学传毛诗三礼师事谯周入为太子中庶子上表请诸葛亮蒋琬费袆等一子孙用以慰巴蜀之心诏从】明邹成【垫江人洪武间以太学生拜御史巡按八闽振扬纪纲吏民畏服】陈瑞【忠州人治初拜给事中劾中官郭镛并乞罢内侍官不得参机务终光禄寺卿】赵趣【梁山人为诸生正徳中蓝鄢贼众攻城同友人黄甲李鳯何景萧鋭徐宣杨茂寛赵采誓死拒守城陷皆死御史林俊嘉其义立祠祀之囙时有徐敬之者亦梁山人流贼起众推为部长陷阵死林俊为文祭之题其墓曰忠勇义士】来知徳【梁山人防有至行有司举为孝童嘉靖时举于乡归飬不出其学以致知为本以尽伦为要有司疏荐授翰林待诏不赴所着有易注省觉録省事録理学辨疑等书行于世】秦民屏【忠州人女将良玉弟也万厯末授为守偹调援潘阳与兄邦屏力战浑河邦屏死焉民屏后与安邦彦力战于大方而死其姊良玉上其功赠都督同知官其二子及邦屏子翼明厯官湖广总兵时贼多聚郧□翼明屡破之弟拱明屡迁副总兵与云南土酋普明声战死秦氏父子兄弟多死王事】李资孝【梁山人天启中旌表孝行】髙倬【忠州人天启进士崇祯初授御史遇事敢言以巡视草塲失火罢归逾年官擢右都御史提督操江帝欲召倬别用未赴而亰师陷福王立于南京用为刑部尚书　大兵入南京倬投缳死本朝乾隆四十一年　赐諡忠节】
　　本朝李如星【酆都人有胆畧当流贼猖獗时欲罗致之如星坚不赴贼遣将张启杀之次子嗣湲请代不许抱父尸同死】林明儶【酆都人该洽经史初献防陷蜀从阁部王应熊讨贼策多竒中后以病归屡徴不出隐居著述有胆逺堂巴子园桐桐居诸集】黄瑶【忠州人顺治四年知陜西安塞县有能名六年王永强作乱瑶守城力尽死之　赠按察司佥事】叶宗藩【梁山人乾隆七年以孝子　旌表】
　　列女明吴大有女【垫江人年十八正徳中流贼至欲犯之吴投于水贼怒即水中刺之死】赵趣女【梁山人年十五遇贼陷城被执骂贼贼怒械其首几死事闻赐贞烈坊】许继文妻彭氏【梁山人继文卒彭年二十抚孤守节】
　　本朝赵维舒妻熊氏【忠州人维舒卒熊自缢以殉】文赞妻髙氏【忠州人归赞甫六月赞溺于水髙哭三日亦赴江死】徐正林女三姑【酆都人早防母出汲为邻人逼汚不从投井救出之复缢死】谢昌永妻李氏【梁山人年十二许字未嫁母党周姓强娶之女绐言负薪门外自缢】杜鹤年妻李氏【忠州人少寡苦节乾隆二年　旌表同州潘超麟妻周氏毛兆鳯妻罗氏黄孚妻李氏周思兼妻朱氏王瑞妻周氏并以节孝于乾隆年间先后　旌表】曾上珍妻李氏【酆都人居守节乾隆二年　旌表同县冯轮妻李氏隆于麟妻易氏侯之绅妻王氏曽徳裕妻王氏并以节孝于乾隆年间先后　旌表】陈璋妻瞿氏【垫江人少寡守节乾隆七年　旌表同县瞿宏声妻刘氏姜文举妻殷氏并以节孝于乾隆年间　旌表】吴良柱妻秦氏【梁山人夫亡矢志不嫁乾隆二年旌表同县古剑妻野氏秦洪道妻谢氏刁文开妻防氏凃暹妻张氏曽述圣妻蒋氏周尚荣未婚妻贞女刘氏魏国柱妻王氏并乾隆年间先后　旌表】
　　土产金【唐书地理志忠州贡生金】铁【唐书地理志南賔有铁】盐【华阳国志临江县有盐官】绵【九域志梁山军贡绵】防【唐书地理志忠州贡绵防】药【寰宇记忠州产巴防黄连天门冬麦门冬又苦药子梁山军亦出性寒去热觧一切毒】甘橘【方舆胜览咸淳府产】蜜腊【府志梁山出】文铁刀【唐书地理志忠州贡文刀】苏薫席【唐书地理志忠州贡段氏游蜀记垫江县以苏薫为席丝为经其色深碧】纸【府志梁山出纸】


　　钦定大清一统志巻三百十六
&lt;史部,地理类,总志之属,大清一统志,酉阳州图&gt;
&lt;史部,地理类,总志之属,大清一统志,酉阳州图&gt;
&lt;史部,地理类,总志之属,大清一统志,酉阳州表&gt;
&lt;史部,地理类,总志之属,大清一统志,酉阳州表&gt;
　　钦定四库全书
　　钦定大清一统志巻三百十七
　　酉阳州【在四川省治东少南一千七百四十里东西距三百八十里南北距五百六十里东至湖南永顺府龙山县界二百里西至贵州思南府婺川县界一百八十里南至贵州思南府印江县界一百八十里北至湖北施南府利川县界三百八十里东南至湖南永绥防界二百九十里东北至湖北施南府来鳯县界二百三十里西南至贵州沿河司界一百二十里西北至重庆府涪州界二百八十里本州疆域东西距三百八十里南北距二百九十里东至湖南龙山县界二百里西至贵州婺州县界一百八十里南至贵州印江县界一百八十界北至州属黔江县界一百一十里东南至州属秀山界一百百三十里东北至湖北来鳯县界二百三十里西南至贵州沿河司界一百二十里西北至州属彭水县界二百里由州治至　京师七千四百五十里】
　　分野天文轸翼分野鹑火之次
　　建置沿革禹贡梁州之域汉为巴郡涪陵武陵郡迁陵二县地三国汉尝侨置酉阳县寻废晋永嘉后没于蛮獠后周为黔州地隋开皇末置务川县属巴东郡唐武徳初于县置思州寻改务州贞观四年仍改思州领务川思卬宁夷三县开元四年置思卬县亦属州五代后没于蛮宋政和八年复置思州宣和四年废州为城绍兴元年复为州元置酉阳州属懐徳府明玉珍又改为沿邉溪洞军民宣慰司洪武五年归附为酉阳州八年升州为宣抚州冉氏世守其地属四川都司永乐十六年改属重庆府天启初又改为宣慰司
　　本朝顺治十五年归附仍属重庆府雍正十二年改黔彭防十三年于司治设县乾隆元年升县为州直四川省领县三
　　秀山县【在州东南二百二十里东西距三百里南北距二百三十里东至湖南永顺府保靖县界二百里西至贵州麻兎司界一百里南至贵州松桃防界一百三十里北至本州界九十里东南至湖南永绥防界一百六十里东北至本州界九十里西南至西南至贵州钊一百二十里西北至本州界一百四十里汉为酉陵迁陵二县地三国汉为酉阳县地后没于阳周及隋并属黔州地唐及宋并属思州地元为酉阳州地明属酉阳宣慰司地　本朝雍正十三年始设县黔彭防乾隆元年防废属州】黔江县【在州北二百二十里东西距二百五十里南北距一百七十里东至湖北施南府恩施县界七十里西至彭永州界一百八十里南至本州界一百一十里北至湖南府利川县界七十里东南至本州界一百三十里东北至湖北大唐崖土司界五十里西南至彭水县界一百二十里西北至石砫防界二百四十里汉涪陵县地复汉建安六年刘璋分置丹兴县属国都尉三国汉属涪陵郡后废隋开皇五年置石城县兼置庸州大业初州废县属巴东郡唐武徳年改属黔州天寳元年改曰黔江宋因之南渡后属绍庆府元因之明洪武初改属重庆府本朝初因之雍正十二年改属黔彭防为防治乾隆元年防废属州】彭水县【在州西北二百里东西距二百里南北距二百九十二里东至黔江县界一百里西至重庆府南州县界一百里南至贵州思南府婺州县界一百里北至忠州酆都县界一百九十二里东南至本州界二百三十里东北至石砫防界七十里西南至贵州婺川县界一百里西北至重庆府涪州界六十里汉置涪陵县属巴郡后汉建安六年刘璋置属国都尉三国汉为涪陵郡治晋初因之永嘉后废后周置黔州于此隋开皇十三年始置彭水县为黔州大业初为黔安郡治唐复为黔州治宋南渡后为绍庆府治元因之明洪武初府废以县属涪州　本朝初属重庆府雍正十二年改黔彭防乾隆元年防废属州】
　　古蛮蜑聚落为楚西南徼道【祝穆方舆胜览】外镇诸洞
　　内靖涪彭【旧志】
　　风俗杂居溪洞多是蛮獠其性犷悍其风滛祀【乐史太平寰宇记】隂雨多晦草木少凋少有蚕丝人多衣布【旧黔州周经】
　　城池酉阳州城【未建】秀山县城【土城　本朝乾隆二年筑】黔江县城【周三里有竒门四明洪武中石筑　本朝康熈二十四年重修】彭水县城【周二里门四明嘉靖中筑】
　　学校酉阳州学【在州治东本酉阳司学明永乐中建本朝乾隆元年升为州学入学额八名】秀山县学【未建】黔江县学【在县治西　本朝康熈三年迁建入学额数八名】彭水县学【在县治东　本朝康熈三年迁建入学额数八名】
　　【原额户一万九千三百九十七滋生户二万九千六百五十四】
　　【上中下田地四千八百三十八顷六十亩零额征丁条粮银五千一百一十九両一钱三分零】
　　山川酉阳山【在州北一百五十里接黔江县界州以此得名】龙山【在州东一里旁有龙家砦】火山【在州东三十里山甚髙耸日射返照其色如火因名】荷敷山【在州东五十里王象之舆地纪胜山周二百五十里髙十五里】三江山【在州东南九十里】唐店山【在州东南一百二十里又何家山在州南一百里皆以山旁居民之姓为名】巴惯山【在秀山县一百五十里山崖多板石土人呼板石为巴惯又南有石崖土人呼为宻那崖崖石峻中间空洞长有有流泉】隘山【在秀山县东一百五十二里旧志前代于此把隘】髙秀山【在秀山县西一百八十里髙立千丈丹崖翠秀色如图画县以此名】擎团山【在秀山县南九十里里四面峭壁擎摩霄汉又鼎柱山在县南九十六里三山齐耸屹如鼎立】黄牛山【其山在县南一百里山旁土地膏膄颇宜于耕相传昔时王土官杨四舟髙殿自贵州乌罢来此喜槌牛相庆因名】韭山【在秀山县南一百八十里昔有遗韭种植于山顶长丈余四时荗盛民防取食】夀山【在秀山县南一百十里屹立层汉四时林木鬰然】白嵗山【在秀山县西南二十有五里髙耸挿天土人毎以山有积雪则有年故名白嵗山】山仰山【在秀山县西南二百二十里巍然秀防仰望可爱】狼山【在黔江县东二里舆地纪胜黔州有狼山出野狼眼生背上能食诸兽】羽人山【在黔江县东接湖北恩施县界寰宇记一名神仙山山顶皆澧州分界明统志有无极水源发此】栅山【在黔江县西三十里其两山壁立若门中寛衍有平陆数顷可以耕屯又西五里有金鸡箐山】武陵山【在黔江县西九十八十元统志山周四百三十五里髙一百十五里本名髑髅山唐天寳元年改名有可通水出此】斑竹山【在黔江县南七十里产斑竹】八面山【在黔江县北二里山分八面上有池周百顷四时不竭大水溪出此】羊头山【在黔江县北三里以形似名】黄连大垭山【在黔江县东北西十二里又有小垭山在县东北四十九里】小歌罢山【在黔江县东北五十二里又有大歌罢山在县东北一百九十里接施南府界旧置歌罗驿于此】梅子闗山【在黔江胜西南四十里七十八溪出此】老鹰砦山【在彭水县东二里山形若鹰宋元豊中当屯兵于此以御蛮寇】甘山【在彭山县东黔中山水佳丽者少惟此山有竒峰秀岭清泉荗树环鬰可观　按元统志以摩围山即甘山与此不合】独勇砦山【在彭水县东二十里山势险峻昔人避寇居此蛮獠不敢攻】伏牛山【在彭水县东隋书地理志彭水有伏牛山寰宇记在黔州东一百里　按李吉甫元和志谓县北一百里明统志谓在县南三百四十里皆误】壶山【在彭水县西二里寰宇记山形似壶马援防战于此按马援所战壶头山在今湖南辰州府此非其地】摩围山【在彭水县西隔江西里舆地纪胜图人呼呼天曰围言此山摩犬故名明统志遂家以为洞天福地山下有五龙台】十二盘山【在彭水县西二十里山甚髙险盘折十二始至其巅】洪杜山【在彭水县南元和志洪杜县因县东一里洪杜山为名】丹阳山【在彭水县南寰宇记在都濡县南十五里有丹阳水涌出焉】盈川山【在彭水县西南元和志洋水县南有盈川山】青岩【在黔江县治东北旧志县境有二十五岩皆藏蜂产居人取以为利】月岩【在彭水县西壶头山巨石也宋冉永震月岩铭中窦一穴透明而圆皎如秋月翳絶云岩旁辅三隙如星之聨】卧佛岩【在彭水县南一里岩石欹悬有一窍甚圆仰窥之又有一窍其中虚明有横石如卧佛状】故子崖【在州北一百里崖下有小路通州治有水自崖悬洷行者过此行以济渴】柜子崖【在黔江悬西五十里峭壁中有水柜人迹不倒】恶崖【在彭水县西八里髙峻险恶有小路出思州】梅子坡【在彭水县东一百七十里路通贵州思南府为襟要处】侧坡【在彭水县北五十里崎岖险侧有小路可通防州】酉筹洞【在州东二十里相近有打袄家洞又息宁洞在州东三十里宋浓洞在州东四十里皆蛮民所居又鲁碧潭洞在州东四十里接湖北保靖县界南容洞在州南二十里为南容所居又宣王洞在州南十里晚森洞在州南二十里皆獠民所居又云罗洞在州南二十里九江洞在州南三十里皆獠民所居又巴息洞容坪洞感坪洞地隆阡洞皆在州南二十里地寅洞在川南三十里沿西洞在州西三十里上际洞在州北三十里九灵洞在州北一百五十里皆汉民所居是谓十八洞】诸葛洞【在秀山县西南石崖屹立旁有石洞数丈相传武侯征九溪蛮时尝留宿于此】黔江【自贵州思南府北流入境经州西界又北经彭水县城西又西北入涪州界即为江下流亦名涪陵江又名延水江水经注黔水即至巴郡涪陵县注更始水道元注更始水即延江枝分之始也延如水北入涪陵水涪陵水出县东堪为县防公孙述述击堪同心义士选习水者筏渡堪于小别江即此水也其水北至枳县入江元和志黔州西有巴江水一名涪陵江自牂牁死厯播费思黔等州北注岷江寰宇记涪陵江在洪杜县西北百步北流入彭水县界一名内江左州西五十步又西北经信宁县东二里北流入武龙县界王存九域志巴江又名白沙水舆地纪胜涪江自思州之上费溪发源流经五十八节名滩方至黔州既与蜀江防水常湛然澈底经彭水县凡五百余里与蜀江防水常湛然彻厎以其出于黔州呼为黔江旧志防江自思府府治河司流入酉阳州界北流经司治西南十里凡一百五十里入彭水县界又西流入一百至县城西又二十里至木梭滩三十里至上新滩十里至鹿角滩十里至石蛇滩水势最险舟行经此必尽行所载然后可行又十五里有曲尺下岩下新替蛇土脑五滩水势畧平过此至江口镇入武隆境始为安流　按水经注延江枝分为更始入东入巴东之南浦县又谓之西郷水间闗二百许里方行出山又二百余里东南入迁陵县至酉阳入酉水今施州江旬湖北流入合黔江东流至辰州合酉水者为酉阳境内之叠溪然非黔江枝流岂古今水道不同或传闻有讹旧志为黔江自黔州分流入黔江县界亦名施州江径县南又东北入湖广施州卫界以来入之水为分出之水误】阿蓬水【在黔江县东南自湖北恩施县界流入又西南迳州西北界入黔江寰宇记阿蓬水一名太平水东北自施州清江县界来西南流经黔江县北一里又南入洪杜县界元统志蓬江去黔江县一百八十里源出穿禁山林箐溪洞极险不可行舟西南流合思州江旧志今曰东小溪黔江县东五里源出施州卫大唐崖司峡口西南流七十里至酉阳鱼滩与七十八溪合流又六十里径酉阳司北为南溪去司六十里又六十里龚州湍达彭水县界入黔江　按舆图此水源出湖北恩施县西南金洞龙潭诸土司界曰麻地坝河南唐崖土司界曰唐崖河自黔江县东北入境西南至流州北界有北河自湖北漫水司界滙诸水西流合焉此下谓之南河溪西南至龚滩入黔江即旧所谓施州江也】七十八溪水【源在今黔江县西南源出梅子闗山东北流四十里至县西南沙子坝合大水溪又东流八里至鱼滩入东小溪其大木溪源出八面山东南流三里入七十八溪】四十八渡水【在黔江县西二十里源出栅山曲折流四十八湾滩积鳞比舟楫不同】可通水【在黔江县西西南流入彭水县界寰宇记彭水县有可通水源出黔江县界武陵山西流北余里经州理北注内江水旧志今有西小溪源出黔江县西金鸡箐山西南流二十里入彭水县界经亭子闗又五十里经郁山又四十里至鹿渡又三十里入江　按舆图黔江之西彭水之东北共数合流其正出自湖北中路土司界南流经沙溪司西曰龙觜河自黔江县白岩闗西入境曰中清河又西南经郁山镇北其东有小水流入之即所谓西小溪也其西有后江河自北流入之又西南有木洞河亦自北来入之又西南东防一小水至彭水县城北入黔江旧志畧其正司为西小溪非是】都濡水【在彭水县南元和志在都濡县西北六十里　按舆图有长溪自真安州旧城发源东北流至彭水县南入黔江即都濡水也寰宇记都东水在洋水县南七十里亦即此】洋水【在彭水县西南亦名南洋水元和志在洋水县西三十里寰宇记流入蜀信宁县界藩志南洋水南流彭水县西二里自真隶州东北流一百里至县西南入江　按洋水上流即芙蓉江自真安州防诸水流入东北经彭水县西界至江口镇入黔江距县八十余思旧志谓在县西南二里误】温水【源在彭水今县东北二里又有安志江在县北八十里七住溪在县西北四十里大花溪在县西北一百八十里小花溪在县西北九十里　按舆图今县东北有合溪北流入江疑即温汤水又县北有木棕河上流曰麝香溪自石砫防接界处发源西流入余里入黔江疑即安乐江也大花溪则在县西南界东北流入洋水】清溪【在州西八十里源山州境大厓西南流入十七里入江又祐溪在州西北八十里源出杏树山山流七十里至三层崖沟伏入石洞又土溪在州北七十里源出白浪山流八十里至顔家山伏入石洞又庙溪在州北九十里源出杀狗垭流六十里至土鹿坝伏入伏水洞】叠溪【在州东南九十九上流曰凯歌河自贵州铜仁府平头着可司界三洋溪发源北流径废邑梅司西北十里又北九十里径废石司东入黔州界名买赛河又东北十里至三江山下防秀山县之哨溪始名叠溪转东流六十里入湖南保靖县界东注常州大江亦名酉水下流统名北河】容溪【在州南源出何家山东南流至山江山入叠溪又后溪在州东四十里源出湖南漫水司界南流五十里入境又南流转东一百十里至张家坝入叠溪】哨溪【在秀山县西南二百二十里源出白嵗山东北流五里合满溪满溪亦出白嵗山以水常溢不竭故名东流五里与哨溪合又东北流一百二十里至州东南防买赛河为叠溪】地溪【源在秀山县南一百七十五里其水清澈可鉴毛髪源出县山山谷中东流可里合遵岫溪遵岫溪在废邑梅司西十五里源出夀山与此水合流又东北十里入凯歌河】龙潭【在秀水县西南两旁山崖陡峻潭中水深不测又有泉水在县北石洞中四时不涸】济渇井【在秀山县西南其水清甘夏月行者多汲饮之】盐井【在彭水县东元和志伏牛山左右有盐泉本道官收其寰宇记今见置灶煑以充军用县志在伏牛山左右有盐井左曰鹁鸠鸡鸣右曰郁井飞井通志今彭水县盐井有上井一眼中井二眼下井二眼】
　　古迹酉阳废县【在州北舆地纪胜溪州三亭县西北一百九十余里别有酋阳城乃刘蜀所置即此唐末黄巢之乱酉阳蛮叛驸马冉人才征之留守其地其后遂世有之旧志宋置酉阳县元置州明洪武五年冉如彪纳土归附升为宣抚司仍令世守其地所属有九溪十八洞其民分为三种曰冉家曰南容曰犵獠】涪陵故城【今彭水县治汉置华阳国志涪陵巴之南郡従枳县南入沂舟涪水秦司马错由之以取黔中汉后有都尉守之山险水滩人多戅勇地多獠蜑之民建安六年涪陵谢本白刘璋求其丹兴汉葭二县为郡初以为巴东巴国后遂为涪陵郡元和志黔州西北至涪三百三十里东南至思州界二百八十里北渡江至忠州四百里本汉涪陵县地后汉献帝时分为四县置属国都尉理涪陵蜀先主又増置一县改为郡晋永嘉后地没蛮獠经二百五十六年至宇文周保定四年涪陵蛮帅田思鹤以地内附因置奉州建徳三年改为黔州大业三年又改为黔安州因周隋州郡之名遂与秦汉黔中郡犬牙难辨贞观四年自今州东九十里故州城移于涪陵江东彭水之南考唐天寳六年萧充济以旧城倾欹移筑城于江畔旧志有故县在今县西壶头山之麓　按元和志彭水县下又曰本汉酉阳县之地自吴至梁陈并为黔阳县地寰宇记云汉酉县在在今溪州大乡界与黔州相去约千余里今三亭县西北百九十余里里别有酉阳地乃刘璋所置非汉之西阳隋国经及贞观地志并言刘璋所置为汉酉阳盖误认汉涪陵之地也元和志黔州总序既以为即汉涪陵且力办州郡称黔之非至彭水县下仍旧文自相矛矛盾矣】丹兴废县【在黔江县华阳国志建安六年刘璋置置时省出出名丹寰宇记丹兴故县葢在今黔州东二百里黔江县是】石城故县【在黔江县东南二十里隋书地理志巴东郡石城县开皇初置庸州大业初州废元和志黔江县西至黔州二百里隋开皇五年置石城县属庸州大业五年废唐武徳元年又置天寳元年改名黔江寰宇记武徳元年移就无慈城贞观四年又移今所九域志县在州东一百八十三里元统志县昔为蛮洞侵梫移住老鹰砦南至酉阳溪界一百百二十里东至清江县二百三十里西北至龙渠县二百九十里】汉葭废县【在彭水县东后汉建安六年刘璋分置陵置晋时省寰宇记晋太康地记言汉葭在涪陵郡东百里葢今州东九十里故黔州城是】汉复废县【在彭水县南寰宇记蜀先主増立汉复县晋太康地记涪陵郡移理汉复胡三省通鉴注汉复北至涪陵九十里在故洪杜县】洪杜废县【在彭水县南元和志县北至黔州一百三十里武徳二年析彭水县于今县北十八里置因洪杜山为名麟徳二年移于今理寰宇记贞观三年北移于洪杜溪麟徳二年移理龚湍即今县理九域志嘉祐八年省为砦入彭水】洋水废县【在彭水县西南元和志县在黔州西南一百六十里武徳二年于今县东一百六十里置盈隆县贞观十年移于今理先天元年改为盈川天寳元年改为洋水九域志嘉祐八年省为砦入彭水熙二年又改为镇】都濡废县【在彭水县西元和志县北至黔州二百里贞观二十年析洋水县置九域志嘉祐八年省为镇入彭水】信宁废县【在彭州县西北寰宇记县在黔州西北一百三十里隋大业十一年于今县西南七里置信安县以地踞信安山为名唐武徳二年改信宁宁属义州贞观四年自故城移于今理十一年改为黔州九域志嘉祐八年省为镇入彭水】废石耶洞长官司【在秀山县东一百五十里本酉扬州地宋时有杨业之裔世居于此元置石耶军民府明洪武八年改置长官司属酉阳司　本朝初因之雍正十二年改黔彭防乾隆元年裁今置唐泛】废邑梅洞长官司【在秀山县南一百里宋末亦杨氏据其地元置佛郷洞长官司明玉珍改为邑梅沿边溪洞军民府明洪武八年改为邑梅洞长官司属酉阳司永乐初改属重庆卫　本朝初属酉阳司雍正十二年改黔彭防乾隆元年裁今置唐汛】废地坝长官司【在秀山县西南一百里土官杨氏于本朝顺治十六年归附授副长官司属酉阳司雍正十二年改黔彭防乾隆元年裁今置塘汛】
　　废平茶洞长官司【在秀山县西南二百里宋宗和中置平茶洞羁縻属思州亦杨氏世守其地元初改溶江芝子平茶等处长官司属司师州安抚司明洪武八年改平茶洞长官司酉阳司永乐初改属重庆卫　本朝初属酉阳司雍正十二年改黔彭防乾隆元年裁今置塘汛】采芹城【在彭水县东山半相传明洪武中蓝玉征施南叛酋筑此屯兵兵士】万巻堂【在彭水县治东宋黄庭坚聚书于此因名】
　　闗隘石胜闗【在黔江县东五十里又石牙闗在县东七十里老鹰闗在县东南七十里皆明嘉靖十年置以控扼诸蛮】梅子闗【在黔江县西南四十里】白岩闗【在黔江县西六十里彭水县东北八十里接中路沙溪司界】亭子闗【在彭水县东北一百里接黔江县界】龙潭镇【在州东一百里界连江楚　本朝雍正十三年设县丞分防于此乾隆元年改为州同理所】龚滩镇【在州西一百八十里川盐入黔要隘本朝雍正十三年设立廵检司于此】石堤【在秀山县东北一百一十里各土司河道总滙　本朝雍正十三年设立巡检司于此】盐井镇【在彭水县东九域志县有盐井玉山洋水信宁都濡玉镇舆地纪胜盐井去县八十里按玉山即即今都山也】郁山镇【在彭水县东六十即即今煮盐之所旧有郁山盐课司在县东三十里今裁】通达砦【在州东南一百五十里元置通达等处五路蛮夷洞长官司明洪武初废为砦又有黄斑苖砦在废平茶司东南二百三十里苖地生砦在司南二百九十里】
　　津梁通蜀桥【在秀山县西南跨哨溪上以路通蜀境为名又相近有宁恩桥亦跨哨溪】龙槗【在黔江县南五十里又阮公桥在县西一里】福庆槗【在彭水县南一里水出东山谷流经桥下江又懐逺桥在县南二里】
　　陵墓唐长孙无忌墓【在彭水县西北废信宁县黔江西岸岐山之麓】宋田祐莫祖墓【在彭水县东盐井镇南】
　　祠庙伏波祠【在彭水县西壶头山之麓通志今有三贤祠在西琴山祀马援及长孙无忌黄庭坚】
　　名宦唐士郗美【为黔中经畧观察使溪州贼向子琪以众八千岨山剽掠士美讨平之】张君平【磁州阳人黔州指挥使獠兵入冦君平引兵击破之】宋句涛【新繁人建炎初通判黔州田祐恭兵通境上涛白守燕劳之祐恭感恩厚下郡得以无犯湖湘贼王辟破秭归桑仲郭守忠攻茶务箭窠砦将犯夔州夔州素单弱宣司檄祐恭捍御涛率黔兵佐之贼溃去】明聂元济【丰城人知彭水县兴学校劝农桑以徳化人民建祠祀之】
　　人物
　　本朝汤学尹【黔江人年十二能赋诗康熈癸邜举人黔江兵燹之后经学失传学尹阐明易理教授生徒寒暑不倦以勉庵名其居】陈我尧【彭水人家极贫不能忍寒饿竭力营甘脆奉清亲病我尧昼夜侍疾畧无倦容】李方升【黔江人亲亡贫不能治丧夫妇质身营俛首服役人或劝之去方升曰吾以父母故质身岂思负之素有胆气土蛮扰境方升率众捍御乡人恃以安堵】
　　列女
　　本朝田陞妻冉氏【酉阳州人夫亡守莭四十四年于乾隆三十六年　旌表又同州有谢再维妻任氏龙再防妻冯氏陈如蟠妻杨氏并于乾隆年间　旌奨节孝】洪运士妻吴氏【秀山县人少寡苦节三十余年于乾隆三十三年　旌表又同县有杨昌富妻田氏亦以节孝于乾隆年间　旌奨】张永祥妻罗氏【彭水县人夫寡守节于乾隆十六年题旌】李伟妻王氏【彭水县人夫亡苦三十五年于乾隆三十五年于乾隆又同县有曽子明妻彭氏黄在职妻张氏冉政荗妻张氏并以节孝于乾隆年间先后　旌表龚沛妻刘氏亦在乾隆间旌奨】
　　土产麸金【寰宇记黔州产麸金】水银【寰宇记黔州产】丹砂【华阳国志涪陵丹兴县出唐书地理志黔州贡光明丹砂寰宇记黔州产朱砂】布【元和志黔州贡竹布苎麻布】蜡【元和志黔州贡黄蜡】犀角【唐书地理志黔州贡】

　　钦定大清一统志巻三百十七
&lt;史部,地理类,总志之属,大清一统志,叙永廰图&gt;
&lt;史部,地理类,总志之属,大清一统志,叙永廰图&gt;
&lt;史部,地理类,总志之属,大清一统志,叙永廰表&gt;
　　钦定四库全书
　　钦定大清一统志巻三百十八
　　叙永防【在四川省治东南九百九十里东西距二百五十里南北距三百里东至贵州遵义府仁懐县界二百里西至叙州府建武城界五十里南至云南昭通府镇雄州界二百二十里北至泸州纳谿县界八十里东南至贵州大定府毕节县界一百五十里西南至镇雄州界七十里东北至仁懐纳谿二县界一百二十里西北至建武城界八十里自防治至　京师八千七百八十里】
　　分野天文井鬼分野鹑首之次
　　建置沿革禹贡梁州南境汉为犍为郡地晋宋及唐俱为蛮獠地【按明统志唐元和中置蔺州而唐志不载】宋为泸州江安合江二县地元初置西南番总管府至元二十五年改为永宁路【按元史本纪是年改后又见二十七年郭子章黔记作中统元年改为路而元志皆不详】四川行省至正中改永宁宣抚司【见天顺统志黔记作元统元年改为永宁镇邉都元帅军司宣抚司】明洪武四年改为永宁安抚司又増置永宁卫分属贵州都司八年复升安抚司为宣抚司四川布政使司天启三年始置同知辖之隶叙州府【时宣抚司已废】
　　本朝康熈初仍置同知四川叙州府以永宁卫贵州威宁府二十六年改卫为县仍隶威宁府雍正五年并为永宁县改属叙州府八年复设同知领永宁一县直隶四川省
　　永宁县【防治东西距七十里南北距一百八十里东至本防界十里西至云南昭通府镇雄州界六十里南至本防界三十里北至泸州纳谿县界一百五十里东南至贵州大定府毕莭县界一百里西南至本防界四十里东北至本防界十里西北至叙州府兴文界一百二十里建置置与防同】
　　形势环城皆山叠翠如屏马口崖镇其北渔漕溪横其南【明统志】东连贵播西接叙泸南距芒部北抵合江水陆交通黔蜀分界【黔记】
　　风俗习俗鄙陋性格野朴不事啇贾惟务农桑【明统志】城池【有东西二城东城在永宁河东旧为永宁县治周二里有竒门二水门一西城在河西旧为永宁卫治周三里有竒门五水门二皆明洪武五年筑　本朝乾隆三十三年重修以东城为防治西城为县治】
　　学校叙永防学【在防治西　本朝康熈九年建入学额数十二名】永宁县学【在县城东门内即旧卫学明正统八年建入学额数十二名】
　　户　【原额户六千六百四十口滋生户一万八百六十六】
　　田赋【田地三千六百二十顷十八亩六分一厘零额征丁条粮银七千八百九十四两五钱三分八厘零　下地六顷二十一亩四厘零额征银七两二钱八分五厘零】
　　山川天马山【在防城东门外又有文笔山亦在城东】寳真山【在防西二里】青龙山【在防南二里形如青龙】狮子山【在防东南明天启初永宁逋贼奢崇明借兵水西安邦彦遣兵过赤水河到狮子山即此】红崖山【在防东北十里山多赤石如列锦屏旁有红岩砦明天启初川兵追奢崇明连克红崖天台二砦三年贵州总兵鲁钦自遵义直入贼巢进营红岩砦山即此】乌降山【在防西北五十五里林木蓊郁中有大冢俗谓之仙婆坟相传昔有老妪笃于道行能知休咎卒塟于此】土保山【在县城内昔有夷人土保居此因名】西珠山【在县城内山形圆莹如珠黔记城内有寳珠山又有钟鼓二山】雪山【在县东一百里赤水卫北二十里明统志髙峻巉岩幽隂莫测方冬积雪春尽始消】海漫山【在县西五十里延袤八十余里如海之汗漫】疋绢山【在县西七十里山顶瀑布飞流宛如疋绢】木案山【在县东南十五里上多林木下平如案县志在普市所东二里】秀林山【在县东南废普市所南二里竹柑蔚然森秀又所北有锦屏山】马口山【在防西南又有南华崖在防西一百六十里又西二十里为梅子坎】龙洞【在防西一百里祷雨有应相近又有鱼洞滩髙二丈许春夏之交鱼多跃出】关索石【在防南二十里大道旁旧志相传关索恶此石截路以戈击之一留道旁一飞堕道东刀防宛然】罗付大河【在防东接贵州遵义府界其下流东南入乌江】永宁河【在防城西南一名水东河亦曰界首河有二源合流于城南贯两城而东北又北至泸州纳溪县入大江旧志永宁河一名定水一自西南小井坝发源六十里至水宁城一自东鐡矢坎石穴流出三十里至永宁城合流八十里入纳溪县界河流峻急滩石险恶自昔不通舟楫明洪武二十四年景州侯曹震凿之起纳溪至永宁皆为坦流】赤水河【在县东一百八十里源出镇雄州界水脑洞流经赤水卫又东北合永宁河明初郭英等出永宁败贼于赤水河即此】甘溪【在防南十里又西北五十五里有铜鼔溪下流皆入永宁河】通江溪【在防西南源出贵州界东北流经九姓长官司南东北流入永寜县境又东北出防于江门峡亦名落卜姑溪】漕溪【在防西南八十里一名鱼槽溪自九姓长官司东五十里马口崖下流迳此与通江合溪防江门峡】落窝溪【在县城东南普市所东七里所东南六里冇龙泉涧源出山谷流至所南潜入洞后出为落窝溪遇有祷雨冇应】天生池【在防西北六十里四面山绕水积于中不假穿凿】金鵞池【在防西北九姓司西南五十里旧志相传昔冇天鵞羽如黄金防池内至暮飞去因名明成化三年都掌蛮为乱议者欲分兵三路南路从金鵞池进攻大坝既而督臣程信分遣别将罗秉忠由金鵞池进捣都掌蛮】陶公滩【在防东南即罗付大河所经也】灵湫泉【在防西五十里有山洞深二丈许泉出其中四时不竭】双井【在防南四十五里又有古井在普市所城内】
　　古迹永宁故城【在今县西黔记永宁旧治在城西八十里马口崖渔漕溪之间即元永宁旧址明洪武五年李文忠迁于今治】废蔺州【在防治东九十里唐元和初置有碑在唐朝坝今剥落宋干徳二年废】废未利城【在防治北八十里有大田常无水旱忧米谷成熟故名】废赤水卫【在县东一百八十里明洪武中置属四川都司　本朝康熈年间裁】废太平长官司【在防西地名大坝广二百余里元置大坝军民府明初废成化四年改大坝为太平川设太平长官司后废今为大坝营】废界首茶课司【在防西北二里明洪武六年建后废】废普市守御所【在县东南五十里旧志明洪武二十二年普定侯设普市所于木案山下因士民曾为市贸易于此故以为名　本朝康熈二十六年省入永宁县】
　　关隘鄢家关【在防西北八十里】吼西关【在防南一百二十里与镇雄州接壤】鱼涪关【在防东三里明洪武四年建又有箐口关在防东箐口岭上赤水河闗在防东一百五十里】雪山闗【在县东一百六十里里】镇远关【在县西】青冈闗【在防西三十里亦曰青冈坪明天启初巡抚朱燮元讨奢崇明败贼于青冈坪直抵城下一鼓防之又有苗儿闗在防西五十里旧为苖人出没处】三块石关【在防西北六十里】江门关【在防西北一百里即江门水驿也道出泸州纳溪县】梯口关【在防北九十里又有大鬬坎口闗在防北百里旧皆为戍守处】赤水镇【在县东故赤水卫　本朝雍正七年移永宁县丞驻此】古蔺州巡司【在防东古蔺州地　本朝雍正七年増置】大坝营【在防西六十里有城周三里有竒明置太平长官司　本朝设都司驻防】龙营【在永宁县东南一百三十里今有守备驻防】永宁驿【在防南又普市驿在普市赤水河驿在赤水镇俱现设马站】
　　津梁上桥【在防城东南隅今名蓬莱桥】下桥【在防西南隅今名永和桥】通济桥【在防东南二里】永福桥【在防北十五里】
　　寺观崇福寺【在防南半里水中山上亦名定水寺明洪武中建】万夀寺【在防西一里明永乐元年建】
　　名宦
　　本朝周尚功【丰城人康熈年间任永宁逰击贼将胡□柱陷城被执不屈骂贼而死一家二十口俱罹害】鲁明芝【钟祥人康熈十一年任永家中营守偹以不从吴三桂弃官家永宁十九年贼将胡国柱围城明芝奋勇率士卒登陴守御城陷死之】费雅达【满洲正白旗人陜西汉羌镇总兵官康熈十九年调守永宁贼将围城同提督王之鼎协力固守孤军乏援城陷与贼战杀贼无算力尽死之】
　　人物明张令【蔺州土人初为奢崇明土目崇明叛令斩崇明子寅首以献擢为副总兵官崇祯末调守防闗流贼拥众猝至令徒步战于下闗城力尽死之】刘佐圣【宣武庠生奢崇明叛佐圣晓以大义贼刃之】杨兴旺【永城里人崇祯末为献贼将孙可旺所获骂贼死妻徐氏及三子俱被害】李忠臣【永宁人官松藩参政家居奢崇明之乱募死士宻约总兵官杨愈懋令以大兵薄贼已为内应事泄阖门遇害】胡缜【永宁人预防奢崇明必反上书当事当事不为意后贼起被执严刑锢狱中第纬倾家救免之乃纠义徒潜结贼将张令等执伪相何海若部勤行阵自当一面数有斩防贼甚畏之既而为火药焚死】
　　本朝阎有贵【永宁人康熈十九年呉三桂改永寜城陷被执不屈死】
　　列女明闻克明妻樊氏【永寜宣抚司人少寡苦节教子道立领乡荐】周登顺妻张氏【永宁宣抚司人夫亡守节教子于用成名出仕】
　　本朝刘泽逺妻解氏【叙永防人年十七夫亡守节于乾隆十三年　旌表又李茂庄妻孟氏鲁长发妻张氏并以节孝于乾隆年间先后　旌奬】
　　土产黄精　笻竹　椶竹　冬笋　月竹【高径尺余每月出一笋】苦练子【以上俱见旧志】




　　钦定大清一统志巻三百十八
&lt;史部,地理类,总志之属,大清一统志&gt;
&lt;史部,地理类,总志之属,大清一统志,松潘防图&gt;
&lt;史部,地理类,总志之属,大清一统志,松潘防图&gt;
&lt;史部,地理类,总志之属,大清一统志,松潘防表&gt;
&lt;史部,地理类,总志之属,大清一统志,松潘防表&gt;
&lt;史部,地理类,总志之属,大清一统志,松潘防表&gt;
　　钦定四库全书
　　大清一统志巻三百十九
　　松潘防【在四川省龙安府西少北三百里东西距二百七十七里南北距二百二十里东至小河营界八十七里西至生潘界一百九十里南至叠溪营界一百九十里北至漳腊营界三十里东南至平畨营七十六里西南至杂谷土司界二百里东北至南坪营界三百里西北至黄胜闗草地界八十里】
　　建置沿革禹贡梁州之域周氏地汉置湔氏道属蜀郡后汉因之晋改置升迁县属汶山郡后废后魏为吐谷浑地后周天和元年始置扶州总管府及龙涸郡嘉诚县隋开皇初府废三年郡废七年州废以县属同昌郡唐武徳元年复于嘉诚县置松州贞观二年置都督府督覊縻二十五州后多至一百有四州皆生羗部落属陇右道永徽改属剑南道天寳初改交州郡乾元初复曰松州广徳初防于吐蕃宋仍为吐蕃地元属吐蕃等处宣慰司明洪武十二年置松州潘州二卫寻并为松潘卫二十年改松潘等处军民指挥使司隶四川行都司嘉靖四十二年复改松潘卫
　　本朝因之属龙安府雍正九年改设抚民防直隶四川省
　　形势东南雪岭西北洮河雨雪多寒山川险峻【松潘志】风俗刻木契以成交易炙羊以断吉凶番多汉少【松潘志】
　　城池松潘防城【周九里有竒门五东南面平西北枕山大江贯其中城南有外城周二里门三明洪武十七年石筑】
　　学校松潘防学【在防城东南明景秦三年建　本朝康熙中重修入学额数六名】户口【三千零九戸人丁一万零二十四】
　　田赋【地粮二百石三斗一合二勺额征屯租银一百二十四两七钱八分八厘下地二十八顷六十五亩额征丁条银三十一两五钱一分五厘】
　　山川崇山【在防城内西北隅城垣跨其上盘旋上行十有九折通红土坡黑水等寨】金蓬山【在防东五里】雪栏山【在防东三十里山势蟠延积雪不消俗呼寳鼎山亦名雪岭上有闗】风洞山【在防东五十里髙险盘旋数里始建其巅东北有洞深不可测多恶风每午辄作则灰沙蔽天人马俱辟易寒气袭人触之即死否则喘息旬日而后止】雪山【在防东八十里隋书地理志嘉诚县有雪山李吉甫元和郡县志春夏常有积雪故名乐史太平寰宇记山在交川县西南百里出朴硝其色如银外有蚕崖路险人罕得到】红花山【在防南十五里岷江所迳下有屯田名红花屯】牛心山【在防东南五十里峰峦圆秀若牛心然又东四十里为火焰山山无草木色如赭】岷山【在防西北一作汶山书禹贡岷山山河图括象地岷山之精上为井络帝以防昌神以建福史记封禅书自华以西名山曰渎山蜀之汶山也汉书地理志湔氏道禹贡岷山在西徼外江江所出蜀志秦宓曰蜀有汶阜之山江出其腹常璩华阳国志岷山一名沃焦山其附曰羊防江水所出隋书地理志汶山郡左封县有汶山沈存中括地志岷山在溢乐县南连绵至蜀几二千里皆名岷山太平寰宇记羊防山在平康县欧阳忞舆地广记岷山在归山县西北俗民铁豹张敬夫西岳碑记在茂州列鹅村其跗曰羊防书经地理今释岷山跨雍梁二州自陜西巩昌府岷州卫以西大山重谷谽谺起伏西南走蛮箐中直抵四川成都府之西境凡茂州之雪岭灌县之青城皆其支脉而江之处则在今松潘卫北西番界之浪架岭汉志所云在湔氐道西徼外是也　按明杨慎丹铅録云蜀山之大者曰岷山其川曰岷江岷字説文作防省作岷汉人隶书作汶据史记引禹贡岷嶓既艺及岷山之阳岷山江皆作汶盖古字通用也今诸巻中岷汶二字多互见谨识于此】云峰山【在防南叠谿营东六里髙耸凌云】犛牛山【在防南叠溪营东三十里明正统中官军追番贼遇伏于牛山败绩即此明统志作在所东五里误】七顷山【在叠溪营西元和郡县志卫山县有七顷山一名落石山此路山岩峻阻平地惟有七顷因名后周于山下置翼州】大雪山【在叠溪营西元和郡县志大雪山一名蓬婆山在柘县西北一百里】排栅山【在叠溪营南五里明统志洪武十一年大军至此屯驻立栅为营故名旧志在叠溪营南十五里】蚕陵山【在叠溪营北旧唐书地理志卫山县在蚕陵山旧志在营北五里】石镜山【在叠溪营东南郦道元水经注蚕陵南下六十里至石镜隋书地理志翼针县有石镜山元和郡县志在翼水县东南九里山侧有石圆径二尺明彻如镜因名】小分水岭【在防北九十里其山平坦有龙潭又大分水岭在卫西北二百三十里　按舆程记冇大分水岭在卫西北二百二十里有二一东南流为江一西南流为大渡河或曰即古羊防岭也】甘松岭【在防西南隋书地理志通轨县有甘松山唐书开元十九年吐蕃请交马于赤岭互市于甘松山宰相裴光庭曰甘松中固之阻不如许赤岭元和郡县志岭在嘉诚县西南南五里太平寰宇记按山海经云甘松岭亦谓之松叶岭江水发源于此土人谓之松子岭明统志在司城西北三百里卫志今入西夷　按元和志岭本近在卫西南境明统志谓去司三百里卫志遂谓入夷界误】松岭【在叠溪营北元和郡县志在柘县北八十里岭北三十里至白崖驿与吐蕃接界】大江【自徼外流入南迳防城又南迳叠溪营西又南入茂州界一名汶江亦曰岷江俗名潘州河书禹贡岷山江荀卿曰江出岷山其源可以滥觞汉书地理志岷山在西徼外江水所出东南至江都入海过郡七行三千六百六十里水经注引益州记曰大江泉源即今所闻始彂羊岭下縁崖散漫小大百数殆未滥觞东南下百余里至白马岭而歴天彭闗自此已上至防弱所谓发源滥觞者也自白马岭回行二十余里至龙涸又八十里至蚕陵县又南下六十里至石镜又六十余里而至北部始百许步杜佑通典甘松岭江水所发源元和郡县志翼州西枕大江又大江水经翼水县西二百步太平寰宇记江源记云羊山下冇二神湫乃大江始发之所范成大吴船録江源自西戎中来由岷山涧壑中出而合于都江今世所云止自中国言耳明统志潘州河在松潘司城西北六十里又汶江在叠溪所城西三里经所西南与黑水合流入茂州旧志潘州河源出西夷哈吗鼻浪架岭分二一西南流合出灶沟一东南流歴东砦至尖槖合滴漏水水出滴漏山岭亦分二一西南流为出灶沟入西番界一东流迳鹅落村至尖槖与浪架水合流入黄胜闗下又四十里至虹桥闗北合漳腊河其河源出生番弓杠其山岭水亦分二一东流入上羊峒生番界一西南流至漳腊境又南流四十里径漳城西之南合波漓泉又十里至虹桥闗北与潘州河合流又曲流二十八里至松潘城东入城出城西而南折又东流南一百八十里合众山溪水过平蕃营入叠溪营界是岷江又南五十里合黒水经营城西又东南流曲四十里入茂州界　按舆图今江源在黄胜闗外西北有东南二在东者出冈出山东南曲流百里许在西者出那哥多母精山东南流二百余里合流又百里许入黄胜闗冈出即旧志所名滴漏那哥即浪架也二山之北又各有一出冈出山者名多拉昆都仑出那哥山者名多母打秃昆都仑皆西北流数百里合流滙众山溪水入黄河即旧志之出灶沟元史河源附録所名竒尔玛尔楚二水也竒尔玛尔楚旧作乞儿马出今俱改政】涪江【在防东东南流入龙安府平武县界旧志源出卫北小分水岭东南流入小河所北二里又东南至龙安其水浅隘又名小河一説兴隆泉在卫东南六十里源出雪栏山风洞岭黄龙寺后厯红岩三舍堡聚众山溪水成河东南流一百四十里经小河营南门外又东南流三十里入平武界是为涪江之源】黑水【在叠溪营西此旧志源出黒水生番界东流至营城北五里入江　按舆图黑水源出番界九里古拉岭名楚那哥河其南有一水东北流合焉又东南流数百里至叠溪营南长宁堡西入江旧志谓在营北五里入江误】翼水【在叠溪营南东南流入茂州界入江亦名黒水元和郡县志翼水出翼水县南下明统志在叠溪所城南五十里有二源一出松潘卫地一出黒水又合流如张两翼故名】济众泉【在防西门蟠绕崇山上下陡坎约及十四里汲水甚艰　故引深山之水由西门沟以入岷江居民利之】波漓泉【在防东北四十五里平地涌出一百八窦冬温夏凉绕漳腊城入江】玉津泉【在叠溪营城南砌以铁瓦石甗缘坡接引直抵城下居民取汲甚利】七里溪【在叠溪营西七里源出松坪砦流入岷江又饮马沟在营城东源出云峰山顶悬崖而下入岷江】天涌池【在叠溪营前明正沟水潴其中以便居】
　　古迹古湔氐道【在防西北秦置晋改升迁县宋省水经注江水东迳氐道县北县本秦始皇置后为升迁县】嘉诚废县【今防治即古涸涸地亦曰龙鹤龙鹖华阳国志蜀时以汶山险要自汶江龙鹤皆置屯守魏书太和九年仇池镇将穆亮帅骑次于龙鹄击走吐谷浑立梁弥承为宕昌王而还益州记自龙涸八十里至蚕陵县周书武帝纪天和元年吐谷浑龙涸王莫昌率部落内附以其地为扶州隋置嘉诚县周置并龙涸郡及扶州总管府开皇初府废三年郡废七年州废元和郡县志松州南至翼州一百八十里古西羗地后魏邓至王象舒治者白水羗也世为羗豪因地名自号为邓至王其后子孙舒彭者遣侠内附拜益州刺史甘松县开国子后魏末平邓至统有其地后周保定五年于此置龙涸防天和元年改置扶州领龙涸郡开皇三年废龙涸郡置嘉诚县与扶州同理大业三年改扶州为同昌郡隋末防贼武徳元年改置松州其龙涸故城俗名防浑城在翼州卫山县北八十一里城之北境旧是吐谷浑所居故曰防浑通典松州东南到通化郡三百里西北到吐蕃界五十里唐书地理志松州广徳元年没吐蕃其后松当悉静柘恭保真干维翼等为行州以部落首领为刺史明统志嘉诚废县在松潘司城内　按隋志同昌郡西魏逐吐谷浑置邓州开皇七年改曰扶州旧唐书志同昌县西魏逐吐谷浑于此置邓州及邓宁郡葢以平定邓至羗为名隋初改置扶州是隋之同昌郡魏大邓州也周之扶州于隋唐为喜诚县而元和志谓隋改周扶州为同昌误矣】平康废县【在防西南三国汉置属汶山郡晋因之宋省后周复置隋仍属汶山郡唐属松州宋省蜀志延熙十年汶山平康夷反姜维讨平之元和郡县志平康县西至当州六十里显庆中因古平康城置在平康水西属翼州寻废垂拱元年复置交州及通轨翼针置天寳元年隶松州】兴乐废县【在防西北晋置属汶山郡按宋书州郡志南晋夀郡兴乐县下引晋太康地记云元年更名本曰白马属汶山葢因白马岭为名华阳国志元康八年汶山兴乐县黄石等与康柔平康羗有仇遂叛是也宋时侨置非故地矣】交川废县【在防南隋书地理志汶山郡交川县开皇初置有闗官元和郡县志县北至松州三十四里本周天和中置属龙涸郡旧唐书地理志后周置龙涸郡隋废为交川县太平寰宇记以其地通胡越道路东西相交故名卫志在卫南五里即今红花屯】江源废县【在防西周置属汶山郡隋因之唐废按元和志江源镇在交川县西北三十里葢即故县为名】废轨州【在防西北本党项羗】
　　【地唐书西域传党项汉西羗别种魏晋后微甚周灭宕昌邓至而党项始强其地古析支也东距松州西业防南舂桑迷桑等羗北吐谷浑山谷崎岖大抵三千里姓别为部贞观三年其酋细封歩頼举部降以其地为轨川其后诸酋长悉内属以其地为崌奉岩逺四州后拓防赤辞亦内属以其地为懿嵯麟可三十二州以松州为都督府后内从地属吐蕃】废濶州【在防西北境相近又有废诺州俱唐贞观五年置以处党项等降羗属松州都督府十五年吐蕃破党项白兰诸羗屯松州西境寻进攻松州败松兵濶州诺州遂叛归吐蕃寻复内属后仍入吐蕃】废潘州【在防北四百八十余里旧志相传汉武逐诸羗渡河湟居塞外筑此城置防羗校尉唐广徳初松州以北皆陷于吐蕃宋崇三年以秦鳯招纳司言阶州生蕃纳土得邦潘叠三州潘州葢属吐蕃首领潘罗支故名又分潘州为上中下三州元属吐蕃宣慰司明初并设松州潘州二卫后并为松潘卫今阿尖砦即上潘州班班族即下潘州旧漳腊堡设于此二州之间即中潘州也去卫二百五十余里】蚕陵废县【在叠溪营西汉置属蜀郡晋分属汶山郡东晋后废元和郡县志汉元鼎中开梁大清中萧纪于旧县置铁州寻废旧唐书地理志蚕陵故城在卫山县西明统志在叠溪所城北三里周改为翼针】废翼州【在叠溪营西隋书地理志汶山郡翼针县后周置及翼针郡开皇初郡废元和郡县志翼州北至松州一百八十里西至悉州二百二十里治翼针县周武帝置本汉蚕陵县地周天和元年□蚕陵县于七顷山下置翼州以翼计水为名隋大业元二年州改置利山镇唐武徳元年复置其城西枕大江南面临大江唐书地理志翼州隋汶山郡之翼斜县武徳元年分置翼州六年自左封移州治于翼针咸亨三年移就悉州城内上元二年移还旧治天寳初改为临翼郡乾元初复为翼州治卫山县本隋翼针县治七顷城贞观十七年移治七里溪天寳元年改为卫山太平寰宇记翼州南至茂州一百二十里西南至悉州一百五十里明统志翼州城在叠溪所城南卫山废县在所西五里　按隋唐志皆作翼针元和志作翼计旧唐志寰宇记作翼斜今从隋唐志】翼水废县【在叠溪营南隋书地理志汶山郡翼水县后周置龙求又置清江郡开皇初郡废县改曰清江十八年又改名焉元和郡县志县北至翼州六十里本汉蚕陵县地】峨和废县【在叠溪营北元和郡县志县南至翼州六十里本汉蚕陵县地天寳十一年置以县有峨和山为名明统志在叠溪所北六十里永镇桥】废当州【在叠溪营西北隋书地理志汶山郡通轨后周置县及覃州并覃州荣乡二郡开皇初郡废四年州废元和郡县志当州东北至松州二百十里东南至翼州二百七十里本蚕陵县地贞观三年置通轨县属松州二十一年于县置当州仍以首领为刺史旧唐书地理志州初治利川镇仪鳯二年移治逢臼桥天寳元年改江源郡乾元元年复为当州太平寰宇记大厯五年移州入山险要害之地以备吐蕃宋史地理志茂州领羁縻当州】利和废县【在叠溪营西唐置属当州元和郡县志县西南置当州至三十里周天和元年于此置广平县寻废显庆三年于广平旧城东又有谷和县东至州六十里文明元年开先羗置】废悉州【在叠溪营西隋书地理志汶山郡左封县周置曰广平及广平郡左封郡开皇初郡并废仁夀初县改名又周置翼州大业初废元和郡县志悉州东至翼州二百二十里西南至静州六十里显庆元年分当州置在悉唐川因以为名其首领任刺史识臼县郭下与州同置地名识臼因以为名领左封县东南至州二十里周天和元年于此置广平县开皇十八年改为左封又领归城县西南至州八里本生地垂拱二年从化三年置县以处之　按新旧唐书地理志左封本隶防州武徳元年于左封置翼州六年移州治翼针而县废贞观四年复置县二十年属当州显庆元年置悉州于悉唐以县属之咸亨元年移州来治载初元年移理东南五十里匪平川天寳初改归城郡乾元初复曰悉州葢显庆初治悉唐非识臼与元和志不同】废静州【在叠溪营西南元和郡县志州东至悉州八十里东北至当州六十里西北至柘州六十里本汉蚕陵县地天授元年置其地据山甚险固治悉唐县领静居县西至州二十四里又领清道县并显庆元年与悉州同置天授元年割属旧唐书地理志静州本当州之悉唐县显庆元年于县置悉州咸亨元年与悉州置翼州都督府移悉理左封封仪鳯二年翼州还治翼针于悉唐县置唐和州天授二年改为静州属陇右道隶松州都督后割属剑南县治在悉唐川也太平寰宇记州西至恭州界六十里西北至柘州三十五里宋史茂州诸部落有静州蛮】废柘州【在叠溪营西元和郡县志仪鳯元年置以山多柘木为名其城四面险阻易于固守治柘县前上元二年置又领乔珠县东至州五十里与州同置旧唐书地理志永徽后置天寳元年改蓬山郡乾元元年复为柘州太平寰宇记州南至维州三百里与隋书地理志不同】废恭州【在叠溪营西南元和郡县志州西南至维州二百五十里东此至柘州一百里开元二十四年分静州部落于柘州西置治和集县旧曰广平县属静州天寳元年改名领博恭县西至州二十五里又领烈山县西至州五十里旧唐书地理志天寳元年改恭化郡乾元元年复曰恭州　按以上诸州唐广徳后皆陷吐蕃】白岸城【在叠溪营西唐书地理志翼州有白岸城　按唐贞元中韦臯破吐蕃论莽热兵进屯白岸西山诸羗皆降即此】鸡栖城【在叠溪营西南唐贞元十九年韦臯讨吐蕃遣将邢玭出黄崖畧鸡栖老翁城太平寰宇记鸡栖川在悉州东南一百里　按元统志又有鸡栖村在茂州东北一百七十里有三路一通茂州一通龙州一通绵州皆吐蕃险要之地在今石泉界非此地也】石臼故戍【在叠溪营西元和郡县志在卫山县北六十里大江之西口峩和县界】故叠溪长官司【在叠溪营北一里领渇卓等五砦又鬱郎长官司在营西十五里领松坪等五砦皆明永乐四年置本朝顺治初革】
　　闗隘望山闗【在防东七里又东胜堡在卫之东金蓬山后十一里东路闗堡之首也】雪栏闗【在防东二十二里里雪栏山之上】洞闗【在防东三十七里】黑松林闗【在防东五十七里地多松林因名一名松林堡】红崖闗【在防东七十二里一名红岩堡又伏堡在防东九十七里】三舍闗【在防东一百十七里一名三舍堡又镇逺堡在防东南一百二十七里小闗堡在防东南一百四十二里松垭堡在防东南一百五十七里三路堡在防东南一百六十七里师家堡在防东南一百七十七里四望堡在防东南一百八十七里又东二十里即小河营也又峰崖堡在小河东南十五里木堡在河河东南三十里叶堂堡在小河东南四十里又东四里接平武县界马营堡旧志三舍闗为自卫至小河适中之地旧有偏将驻守所辖上至望山下至四望共十三闗堡四岩絶壑一线仅通羊肠鸟道峭磴危巘艰险万状】西宁闗【在防南二十五里又红花堡在防南五里南路闗堡之首也又雄溪堡一名熊桢屯在防南十五里云屯堡在防南三十五里】安化闗【在防南四十五里又百胜堡在防南五十五里】新镇闗【在防南七十里亦名新塘闗又净江堡在防南八十里一名龙韬堡】归化闗【在防南九十里自防南至叠溪之永镇堡此为适中之地又北定闗在防南一百五里】镇江闗【在防南一百二十里旧名蒲江闗又南六里即平蕃营也】平夷闗【在防南平蕃营南十里亦名平夷堡又金缾堡在平蕃南二十里镇平堡在平蕃南三十里镇蕃堡在平蕃南四十五里靖夷堡在平蕃南五十五里平定堡在平蕃南六十五里设闗又南八里接叠溪界永镇堡边畧松潘至茂州三百里山嘴险恶一蛮掷石百人不能过其路随河曲折蛮下山抢掠为易宜有以制御】流沙闗【在防西十里外通毛儿草生蕃地又有静沙堡在防北五里】虹桥闗【在防北二十八里其地有落虹桥长二十丈为饷道必经之地】黄胜闗【在防西北漳腊西北四十里闗外即西夷地大江由此流此今有官兵戍守】南桥闗【在防北叠溪营南五里又中桥闗在营南十五里彻底闗在营南三　里小闗在营东五里叠溪桥闗在营西五里永镇桥闗在营北四十里镇平闗在营北六十里俱明洪武十二年置是为七闗】叠溪营【在防南二百三十里本汉蜀郡蚕陵县唐置翼州宋元皆为羗地明洪武十一年平西羗改置叠溪右千戸所属茂州卫二十五年改叠溪守御军民千戸所直隶四川都司　本朝改为叠溪营设游击驻防管辖七族寨大姓松坪诸番夷属松潘镇城周七里有竒门三明景泰初筑】平番营【在防南一百二十六里地名黄沙坝其地寛平可容千骑为四十八砦番夷出入之地明万厯十四年建城堡周一里有竒今有都司驻防管辖丢骨寨呷竹寺云昌寺等三土千戸】小河营【在防东一百九十里东南去龙安府　百八十里地名涪陪明宣徳四年调成都前卫后所于此改曰小河守御千戸所筑城周二里　本朝曰小河营设游击驻防】漳腊营【在防北四十里明初置于下潘州后徙而南明嘉靖二十年于此筑城堡置官军　本朝改为漳腊营设游击驻防旧管逺近番寨数十今辖商巴寒盻祈命等十六寨及新抚之上中下阿坝上中下郭罗克上中下阿土树等十一寨余分属松潘中左二营及潘州城周一里有竒雍正七年重修】南坪营【在防东北其地为番夷出没之所最为险要　本朝雍正七年筑城周一里半设守备驻防管辖羊峒芝麻隆康等各番民附近又有防龙隆康二闗雍正七年筑城各周一百四十丈皆有官戌守】潘州营【在防北四百八十余里即潘州故址东北通甘肃之洮河二州有竹利铁布鹿哨甘家等番西通归徳西宁有合坝上下作革播下等番及插汉丹津部落西落有阿坝郎堕郭罗克毛儿革等悍夷杂处其间为松潘之屏障　本朝雍正八年创设官兵驻防统辖附近番夷其南一百八十余里地名达寺寺距黄胜闗一百二十里为潘州黄胜适中之地亦设官兵戍守】南坪巡司【在防东北本朝雍正十年设】镇卤堡【在防西北漳腊北十八里】马路堡【在防南叠溪营南又南为小闗堡与实大闗相接】新桥堡【在叠溪营北十里】太平堡【在叠溪营北三十里又北为永镇堡】
　　津梁古松桥【在防城内】通远桥【在防城东】迎恩桥【在防城南门外】松风桥【在防东一百三十里】合江桥【在防东一百七十里】积雪桥【在防东七十五里】归化桥【在防南一百里】靖安桥【在防北十一里】浦江桥【在防南一百三十里】笮桥【在叠溪营北元和郡县志在卫山县北三十七里以竹蔑为索架北江水】永镇桥【在叠溪营北四十里】
  </div>
  <div class="pagination">
   <a href="大清一统志_page144.html">
    上一页
   </a>
   <span>
    ...
   </span>
   <a href="大清一统志_page140.html">
    140
   </a>
   <a href="大清一统志_page141.html">
    141
   </a>
   <a href="大清一统志_page142.html">
    142
   </a>
   <a href="大清一统志_page143.html">
    143
   </a>
   <a href="大清一统志_page144.html">
    144
   </a>
   <span class="current-page">
    145
   </span>
   <a href="大清一统志_page146.html">
    146
   </a>
   <a href="大清一统志_page147.html">
    147
   </a>
   <a href="大清一统志_page148.html">
    148
   </a>
   <a href="大清一统志_page149.html">
    149
   </a>
   <a href="大清一统志_page150.html">
    150
   </a>
   <span>
    ...
   </span>
   <a href="大清一统志_page146.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
