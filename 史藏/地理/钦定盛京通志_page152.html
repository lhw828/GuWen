<!DOCTYPE html>
<html>
<head>
    <meta charset="UTF-8">
    <title>钦定盛京通志 - 第 152 页/共 330 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定盛京通志 - 第 152 页/共 330 页</h1>
    <div class="content">　　锦县儒学
　　在府治西北康熙四十四年知县裘奏捐建
　　圣殿三楹
　　崇圣祠三楹五十年知府唐之防知县冷又煦同捐建东西庑防门各三楹及泮池缭垣等处雍正二年知县王承孟教谕时雨倡率绅士等重修
　　殿庑并建棂星门三楹照壁一座名宦乡贤祠各一楹乾隆十七年知府富起通判徳尔得等捐赀重修【谨案县学生员及儒学事宜乾隆三十七年裁教谕后俱锦州府学兼辖】
　　宁逺州儒学
　　在州治东明宣徳五年建景泰四年重修旧有
　　圣殿五楹东西庑各十楹防门一座櫺星门三楹内东偏有乡贤祠三间已多倾圯
　　本朝康熙二十二年府尹高尔位捐俸修葺三十六年知府李文熈于旧址捐修
　　圣殿三楹
　　崇圣祠一楹东西庑防门各三楹大门一座明伦堂三楹大门内西偏増建忠义孝弟祠三楹乾隆元年知州吴秉礼捐修二十八年知州永亮重修三十三年知州克升额倡率众绅士捐赀增建
　　崇圣祠为三楹并修理棂星门防门照壁池垣等处
　　广宁县儒学
　　在城内西北隅考旧志元置广宁府路儒学在广宁右卫西北明初于旧址设学正统辛酉都御史王翺改建于镇东堂之右成化间都御史滕昭彭谊防政尚纲郎中毛贵重修廵按御史王嵩造祭器治间副使李贡设乐器正徳间都御史刘宪増号舍葺泮宫嘉靖戊子都御史满珍凿泮池于棂星门外长六大引大恵泉注之明季俱废
　　本朝康熈五年知县佟湘年于
　　圣殿后建
　　崇圣祠九年知县顔凤姿因旧址重修
　　圣殿三楹十六年知县张文治建棂星门砌缭垣十七年改建
　　崇圣祠于殿东二十七年知县项蕙建东西庑各三楹三十二年训导王子梴修明伦堂三楹三十九年知县王国柱重修
　　圣殿及照壁并凿泮池成板桥建东西木坊二座乾隆三十五年众绅士捐修门庑泮池防门等处义州儒学
　　在城内东南隅雍正十二年设州治议建儒学乾隆九年始建
　　圣殿三楹东西庑各三楹防门一座櫺星门三楹崇圣祠三楹明伦堂三楹忠义节孝祠各三楹角门二座东西下马木牌二座木坊一座照壁一座并凿泮池
　　吉林儒学
　　在城内东南隅乾隆七年永吉州知州魏士敏捐建
　　圣殿三楹
　　崇圣祠三楹东西庑各三楹大成门一座櫺星门一座泮池一座照壁一座明伦堂三楹三十年同知图善増建奎星楼三十五年
　　奏请重修殿庑
　　宁古塔儒学
　　在城内东南隅乾隆三十五年众绅士捐建
　　圣殿三楹大门一座
　　钦定盛京通志卷四十三
　　钦定四库全书
　　钦定盛京通志卷四十四
　　学校【二】
　　释奠礼典
　　课士规条
　　官学义学经制
　　奉天府官学
　　书院规条
　　各州县义学
　　各州县学田
　　吉林各属官学
　　黒龙江各属官学
　　入学员额
　　公宴賔兴等礼
　　直永平府辽学裁并附载
　　山东复州金州二衞学裁并附载
　　钦定四库全书
　　钦定盛京通志卷四十四
　　学校【二】
　　释奠礼典
　　文庙每年春秋致祭俱于仲月上丁日奉天府学定例府尹主祭几先期斋戒省牲俱如防典仪届期府尹及该教官等率诸生质眀将事荐帛奠爵豆登簠簋铏笾以次序列陈牺牲设舞乐悉如防典
　　仪礼既成始受胙于学即古释奠之义各州县则令州牧知县主之至每月朔望该教官率诸生于
　　先师神位前上香焚帛俱用常仪
　　课士规条
　　明伦堂之左
　　世祖章皇帝勅刋立卧碑顺治九年设所以晓示诸生敦行励学永为遵守又每月朔望各儒学教官传齐该学生员于明伦堂设香案恭捧康熙四十一年所颁
　　圣祖仁皇帝御制训饬士子文雍正三年所颁
　　圣谕广训万言谕宣讲训示令该生等咸知恪凛嵗科两
　　试新进生员覆试学臣令诸生黙冩
　　圣谕广训一条又雍正元年
　　题定各学生员由学臣饬令教官等立定课程每月两次令其齐集学舍面加考校其新进生员照国子监坐监之例令在学舍肄业俟下案新进生员至学为满或有亲老家贫不能久居学舍亦必分题校艺无使旷业年终令该教官编定诸生甲乙册彚报学臣所以示陶成而分优拙奉天府各属课士章程俱府丞董其成
　　官学义学经制
　　雍正九年
　　题定州县于大乡钜堡各置社学一区俱由该管官选择生员学优行端者补充教习免其差徭量给
　　廪饩其民间自立者即概称义学凡子弟年十二以上有志学文者俱令入学肄业奉天各官学俱设冇助教旗籍子弟俱令习满汉文并造姓名册结于府丞试时甄别奨励务期启发童防成就俊乂是即三代党庠术序之法所有各属官学义学详志于后各属官学义学书院学田
　　奉天府
　　左翼官学一所在城内东南隅右翼官学一所在金银库西俱康熙二十年建每翼额设学生四十名满学二十名习满书汉学二十名习满汉书并马步箭满学设满文助教各一员汉学设满汉文助教各一员每学教习各二人由奉天府尹选生员充补
　　盛京礼部董其事雍正十年每翼増设内务府学生三十名肄业
　　盛京三旗每旗额设学生二十名肄业八旗汉军每旗额设学生十五名肄业
　　宗室学一所觉罗学一所共二十二间俱在天祐门外乾隆二年建每学额设学生十名肄业书院规条
　　沈阳书院在学宫右工部侍郎李永绍建乾隆七年府尹霍备率属置买地基捐建讲堂五楹东厢五楹西厢五楹羣房十一楹三十一年府丞李绶因书院膏火无资
　　奏请借帑营息三十二年将军社图肯等
　　奏定于奉锦二属学田内每年徴收银两彚交奉天府治中存贮以作书院经费掌教每年束修银二百两薪水银三十六两肄业生员二十四名每名月给膏火银一两五钱每年奨赏银十三两有零萃升书院三楹在府尹署东任奕防建今废原设学田一百四十一亩九分三厘五毫湮没已久乾隆三十年于丈出民人余地内拨给学田二千亩徴银一百二十两
　　辽阳州
　　义学五楹在州治东雍正元年知州王瀚建辽左辽右二书院明治时建今废
　　习武书院明嘉靖中御史胡文举建今废
　　原设学田七十亩零二分乾隆三十一年于余地内拨给学田九百二十九亩八分共田一千亩徴银六十两
　　海城县
　　海州书院三楹在南门外乾隆三年知县戴惟橒建
　　原设学田一百五十亩内湮没二十八亩乾隆十四年増拨学田二百四十五亩三十一年于余地内拨给学田六百三十三亩共田一千亩徴银六十两
　　葢平县
　　义学三楹在县治西雍正七年知县曹涵建原设学田五十二亩乾隆三十一年于余地内増拨学田九百四十八亩共田一千亩徴银七十两开原县
　　义学三楹在学宫东南隅雍正三年建
　　乾隆三十一年于余地内拨给学田一千亩徴银五十两
　　铁岭县
　　银冈书院在县治南御史郝浴建
　　学舍三楹在学宫西北
　　乾隆三十一年于余地内拨给学田一千亩徴银五十两
　　复州
　　乾隆三十一年于余地内拨给学田一千亩徴银七十两
　　宁海县
　　南金书院一所乾隆三十八年知县雅尔善倡率众绅士捐建
　　乾隆三十一年于余地内拨给学田一千亩徴银七十两
　　锦州府
　　义学一所在学宫内明伦堂西
　　原设学田七百六十亩乾隆三十一年于余地内拨给二百四十亩共田一千亩徴银七十两义学学田七百四十五亩二分零知府李大绶捐置每年徴收银两以资修葺
　　锦县
　　原设学田八百八十五亩乾隆三十一年于余地内拨给学田一百十五亩共田一千亩徴银七十两
　　宁逺州
</div>
    <div class="pagination">
<a href="钦定盛京通志_page151.html">上一页</a><span>...</span><a href="钦定盛京通志_page147.html">147</a><a href="钦定盛京通志_page148.html">148</a><a href="钦定盛京通志_page149.html">149</a><a href="钦定盛京通志_page150.html">150</a><a href="钦定盛京通志_page151.html">151</a><span class="current-page">152</span><a href="钦定盛京通志_page153.html">153</a><a href="钦定盛京通志_page154.html">154</a><a href="钦定盛京通志_page155.html">155</a><a href="钦定盛京通志_page156.html">156</a><a href="钦定盛京通志_page157.html">157</a><span>...</span><a href="钦定盛京通志_page153.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
