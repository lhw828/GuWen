<!DOCTYPE html>
<html>
<head>
    <meta charset="UTF-8">
    <title>江南通志 - 第 62 页/共 731 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江南通志 - 第 62 页/共 731 页</h1>
    <div class="content">　　【儒学】教谕署　训导署俱在明伦堂后
　　绩溪县知县署在城东南宋建今仍旧　典史署在县治东
　　大有库在县堂右　架阁库在县堂左　狱在县治西
　　濠寨廵捡署在杨山乡冯村
　　常平仓在县东北　　义仓每都一所
　　预备仓二一在上乡程里一在宣政乡上田后并为一移署左顺治间知县郭四维重建亷惠仓在县南三里明知府张芹建知县陈嘉防重建
　　仁济仓在县南三里明知县李旦建
　　济仓即旧亷惠仁济二仓知县胡叔才改建常盈仓在镇头明知县陈嘉策建
　　常丰仓在登源庙明知县陈嘉策建
　　养济院在县南门外
　　【儒学】教谕署在明伦堂左　训导署在明伦堂右宁国府
　　知府署在陵阳山第一峯之麓晋以后悉治此元改肃政亷访司明初为行枢宻院又为元帅府洪武己酉改为府署
　　总捕同知署在府署东
　　管粮通判署在府署东　经歴署　照磨署俱在府署西
　　永实库在府堂右　架阁库在府堂左　銮驾库在府署中门西　兵器库在经歴署旁　狱在府治西街北
　　军储仓在泰和门内府治东街北明知府陈灌建知府袁旭区越屠应坤相继重修
　　【儒学】教授署在明伦堂后　训导署在学宫内宁国营叅将署　中军守备署俱在府城
　　宣州衞守备署在府城内即明织染局
　　宣城县知县署在府治西北元万户府故址　县丞署　主簿署俱在县署西　典史署在县署东
　　县库在县后堂旁　架阁库在县堂右　狱在典史署西
　　水阳廵检署在本镇　黄池廵检署在本镇预备仓在县署西北明知县姜竒方修建水阳仓在水阳镇河西明知府袁旭建知县姜竒方重建
　　养济院在旧宛陵驿南明知府沈性建知县姜竒方修
　　【儒学】教谕署　训导署俱在明伦堂右
　　宁国县知县署在独山东自三国呉始治此宋绍兴间重建
　　国朝顺治五年知县名逺重修　典史署在县治西县库在县后堂旁　架阁库在县堂右　仪仗库在县堂左　狱在典史署前
　　湖乐廵检署在县西九十里　岳山廵检署在石口镇
　　东仓在土神祠左　　　西仓在县仪门西均义仓即预备仓在仪门西
　　济农仓在典史宅前明知府袁旭建
　　便民仓在县西二里
　　养济院在社坛前宋名安养院元名孤老院明改今名知县钱矩建主簿何伦复建知县王廷相重修
　　【儒学】教谕署在明伦堂左　训导署在明伦堂右泾县知县署在敬天坊西
　　国朝顺治六年知县孔延禧建　县丞署在县治东主簿署在县治西　典史署在县治南
　　库在县后堂旁　狱在县署北偏
　　茹麻廵检署在县东南六十里
　　预备仓旧在县治内后移儒学北知县习全史重建
　　聚粮仓旧在县北二里后移儒学北
　　丁粮仓在县南二里明知府袁旭建
　　兊军仓在县北九十里宣城之湾沚明知县胡永成建
　　水次仓在芜湖明知县钟鼎建
　　全泾总防仓即坊隅义社仓在儒学东明知县刘世亨建
　　常平仓在县城西南雍正八年知县胡啓文领帑建
　　养济院在县治南一里明洪武四年建知县祝宗文重建
　　【儒学】教谕署在明伦堂东　训导署在明伦堂西太平县知县署在城内明洪武初建
　　国朝康熙四年知县陈恭重建　典史署在县治内东库在县堂左北　西库在县堂右北　架阁库在县堂右廊　狱在县堂西北
　　宏潭廵检署在县西一百二十里
　　预备仓在典史宅后明知县朱守为建知县张廷榜修
　　国朝顺治间知县陈善政康熙四年知县陈恭相继重修兑军仓旧在芜湖南明知县张廷榜建
　　国朝顺治间知县鹿兆图移建东河康熙四年知县陈
　　恭重修
　　养济院旧在南门内明知县孔文昭建知县刘元凯移建山川坛右知县张廷榜重修
　　【儒学】教谕署　训导署俱在明伦堂后
　　旌德县知县署在城东唐寳应间建元季燬明洪武初重建
　　国朝顺治间推官杨光溥重修　典史署在县治西
　　库房在县堂左　狱在县署更楼西
　　三溪廵检署在三溪
　　大命仓在县治西明知县朱实昌建知县卢洪昌修
　　兑军仓在芜湖明知县苏宇庶建【附】蘓守庶重
　　建芜湖仓记【是旌德县官仓也其在芜湖何也邑刍挽之役至是有所递受之也其未有所递受之也必有贮焉仓而后有贮也古有之非自今昉也古有也而不可以贮何也址当河下流阳侯之所激射也岁乆倾圮邑输长以刍挽至者茍措诸地覆之用茅而已矣风雨至大则漂流小则朽腐卒于输长取盈焉累良苦也盖今所修者填其土高三尺矣是可以无为阳侯之所激射以不易倾圮粟有所贮以不漂流朽腐输长可不苦赔累也称百世利焉昔之君子之莫兴斯役何也呜呼此其故余难言之矣勿论世之君子秦越其民即使蒿目忧之欲为之计度非得三百金不可是将于公帑乎取耶县官方搜赢索孔鳃鳃焉铢积寸累不暇何暇作一钱事哉不佞之得兴斯役何也异时徴于里者不输于仓输于仓者不徴于里岁乙未而更其制合徴输焉则或逮于输或不逮于输也逮于输者相率诣余白令不逮输者各出金修仓以均前累而兴后利则诸不逮输者唯唯聴焉余乃按其赋区敛之得金二百八十就今所为仓矣是役也其逮输者不佞因议焉其不逮输者不佞因财焉诸父老之力也余何力之有仓既成余廼为之记其岁月规制焉】济农仓明县丞李鹏建
　　义仓在县左即预备仓
　　均役义仓县丞陈贤建
　　养济院在招坊惠济桥左明知县秦文防重建知县乔明旃重修
　　【儒学】教谕署在明伦堂东　训导署在明伦堂西南陵县知县署在城籍山西南明洪武间建
　　国朝顺治十年知县杨必逹重修　县丞署在县治东
　　典史署在县治西
　　库在县堂右　狱在县仪门右
　　公馆驿丞署在县治
　　存留仓即旧济民仓在县仪门外
　　预备仓在崇教寺西旧在县东明知县郜永春移建顺治间知县杨必逹増修
　　社仓四一在县东蒲桥一在县西戴家防一在县南三里店一在县北新美乡
　　水次仓在芜湖县江口铺前旧在县北明知县林鸣盛移建瀂港河北知县沈尧中移建今地
　　国朝顺治间知县杨必逹重修
　　养济院在县治西洪武间知县甘润建知县沈尧中修
　　育婴堂在小南街康熙四十五年知县康五瑞募建
　　【儒学】教谕署在尊经阁东偏　训导署在土地祠后池州府
　　知府署在府城通逺门内明洪武初建
　　江防同知署在府治东
　　管粮通判署在府署西　经歴署在府治西咸宁库在府堂左　仪仗库在府堂右　狱在经歴署南
　　阜成仓在府仪门右雍正五年知府李士杰建
　　【儒学】教授署　训导署俱在学宫内
　　池州营游击署在府城塔上街　守备署在府城北街
　　贵池县知县署在府治北柯山之前洪武三年建
　　国朝康熙七年知县张应薇修　县丞署在县治东
　　典史署在县治西北
　　永宁库在县堂左　狱在县署西南
　　李阳河廵检署在城西六十里
　　预备仓康熙间通判田庶改建为池营兵米仓常平仓在县仪门内
　　清溪漕粮仓旧在池口康熙间知县刘光美移建于下清溪镇
　　马田仓在县署左知县李愈昌建
　　养济院旧在栁林巷明知府王崇移建迎恩门内
　　国朝康熙十年知府喻成龙重建
　　【儒学】教谕署在明伦堂后西　训导署在明伦堂左青阳县知县署在县城北明初建　典史署在县治西北
　　耳房库在县堂左　仪仗库在县幕防后　狱在县署门外旌善亭后
　　预备仓在申明亭后明知县张牧建
　　漕粮仓旧在童埠镇明知县苏万民移建铜陵大通镇
　　水次仓明知县王化澄迁于县治右预备仓前常平仓在县署西雍正九年知县陈慰祖建养济院旧在县西明推官李云移建永安桥知县苏万民重建于望池门外
　　【儒学】教谕署在明伦堂左　训导署在明伦堂右铜陵县知县署在县城中洪武三年从顺安镇迁建于此　典史署在县治仪门东
　　钱粮库在县堂左　仪仗库在县堂右
　　黄册库在县后堂侧　狱在县仪门右
　　大通廵检署在城外四十里大通镇
　　预备仓在县治西明知县熊荩臣建
</div>
    <div class="pagination">
<a href="江南通志_page61.html">上一页</a><span>...</span><a href="江南通志_page57.html">57</a><a href="江南通志_page58.html">58</a><a href="江南通志_page59.html">59</a><a href="江南通志_page60.html">60</a><a href="江南通志_page61.html">61</a><span class="current-page">62</span><a href="江南通志_page63.html">63</a><a href="江南通志_page64.html">64</a><a href="江南通志_page65.html">65</a><a href="江南通志_page66.html">66</a><a href="江南通志_page67.html">67</a><span>...</span><a href="江南通志_page63.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
