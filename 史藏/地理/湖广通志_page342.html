<!DOCTYPE html>
<html>
<head>
    <meta charset="UTF-8">
    <title>湖广通志 - 第 342 页/共 373 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>湖广通志 - 第 342 页/共 373 页</h1>
    <div class="content">　　何处笛声三四弄坐听疑隔楚江濆落梅折柳怨清夜激羽流商哀白云月上山楼人独倚风高秋院客先闻洞庭空濶潇湘冷缥缈余音送雁羣
　　桃源　　　　　　　　　　　　何景明
　　桃川道士来相送指点仙踪玉观西云锁洞门何处觅花开溪路几人迷石桥自发新秋草丹灶长封旧日泥落日山中不胜思松隂竹色冷凄凄
　　岳阳楼　　　　　　　　　　　何景明
　　楚水滇池万里游使车重喜过巴邱千家树色浮山郭七月涛声入郡楼寺里池亭多旧主城中冠盖半同游明朝又下章华路江月湖烟绾别愁
　　湘江怀古　　　　　　　　　　罗洪先
　　秋风江上易生悲寂寞寒流去欲迟汉室几人忧贾傅楚狂今日吊湘累长沙地近家谁识渔父歌残舟自移总为天涯多往事至今斑竹尚低垂
　　洞庭春兴　　　　　　　　　　罗洪先
　　帝里朝辞供奉班客程宵济洞庭湾湘君鼓瑟清泠外鲛女鸣机缥缈间青草波光连梦泽苍梧云物隔疑山故园亦有岷江水垂老生涯钓艇闲
　　蕲州江中怪石　　　　　　　　李东阳
　　崒兀山城抱此州江间怪石拥戈矛随波草树愁生隙骇浪蛟龙却避流岂有岧嶤能砥柱只多冲突向行舟凭谁一试君山手月落江平万里秋
　　和秦武昌赤壁怀古　　　　　　李东阳
　　楚云荆树拥嵯峨一棹曾冲万里波时代不同嗟我晚江山如此奈人何地从割据终全盛天遣文章为不磨闻説宦游兼吊古鹤楼东下水声多
　　登岳阳新楼　　　　　　　　　李东阳
　　突兀髙楼正倚城洞庭春水坐来生三江到海风涛壮万水浮空岛屿轻呉楚乾坤天下句江湖廊庙古人情中流或有蛟龙窟卧听君山笛里声
　　游岳麓寺　　　　　　　　　　李东阳
　　危峯髙瞰楚江干路在羊肠第几盘万树松杉双径合四山风雨一僧寒平沙浅草连天在落日孤城隔水看蓟北湘南俱在眼鹧鸪声里独凴栏
　　与钱太守诸公游岳麓寺席上作　李东阳
　　衡岳地蟠三百里羣峯将断复崔嵬嵓间古刹依山转谷口晴云满树来北海书存谁问价少陵诗罢独怜才扁舟已谢长江险又是匆匆一度回
　　江上奕棋与谢寳庆　　　　　　李东阳
　　江上陈兵二垒同都将一笑定雌雄乌林得计周郎便淝水乘桥谢傅功蕉底梦回风雨散橘中人老歳年空一枰欲尽斜阳色独立青山在眼中
　　流河驿懐谢宝庆先生兼懐鸣治侍讲　李东阳
　　林下清风迥絶尘天涯旧路独伤神长船载酒官河夜芳草怀人楚水春应学杜陵寻北郭兼逢小阮作南隣嗟予忝出皇华使犹向河边咏伐轮
　　汉江　　　　　　　　　　　　李梦阳
　　汉江江上鶗鴂鸣汉江游客无限情青山日落一帆影芳草月明闻棹声黄鹤矶头暮云尽鹦鹉洲边春水生莫倚仲宣能作赋洞庭南接桂阳城
　　楚望望襄中形势　　　　　　　李梦阳
　　楚望峯头望楚云遥怜紫盖紫阳君庐荒不断盘龙气碑灭犹存堕泪文地转江淮浮逺戍水同巴峡堑雄军里名冠盖非吾事愿访鹿门麋鹿羣
　　黄鹤楼　　　　　　　　　　　杨　慎
　　江上危楼海内名登临不尽古今情风前估客蒲帆影夜半仙人玉篴声春水雪消巴子国烟波晴接汉阳城东南暇日多佳防笑指浮云望太清
　　六亭春色　　　　　　　　　　谢　省
　　岭上曾经架六亭至今人说旧时名阳回地防花先发林近人游鸟不惊莺语巧随管细蝶飞忙逐柳花轻时清挽得春长在处处讴歌乐太平
　　送耒阳谢御史　　　　　　　　罗　伦
　　曾见湖西柱史歌长歌三日遏云和雷霆白昼果在地牛女清秋无渡河淮西草木色不改衡阳花柳春何多几时携取陈夫子【白沙先生】淡月踈星醉碧萝
　　谷日登郧城北楼时四山雪霁因题曰春雪楼
　　王世贞
　　郧城东北似齐宫四塞烟峦望望同忽结楼台银海上尽收天地玉壶中纵他栁絮能千点笑杀梅花仅几丛抚罢朱君自听那能不让郢人工
　　题张学士仰宸楼藏赐书　　　　唐顺之
　　瀛洲别馆切清虚诏赐绨缃出石渠秘典自惊坟索上祥光遥映壁奎余檐前鸟下疑翻字草际萤来为照书借问邺侯三万巻何如今日沐恩殊
　　题张学士阳峯巻　　　　　　　唐顺之
　　阳山秀色满南州薜荔丛生楚客游三峡猿声偏入夜千岩枫叶早知秋仙人结宅云烟近太史藏书洞壑幽便欲焚鱼应未得共言明主待谟谋
　　沔阳报恩寺　　　　　　　　　李　濂
　　珠阁晴云迥抱城上方钟磬晓来清风尘荆北仍王粲流滞湘南又贾生远浦渔歌催暝色空江木叶送潮声逢迎幸不妨诗律潦倒聊堪适宦情
　　舟泊汉江望黄鹤楼　　　　　　张居正
　　枫霜芦雪净江烟锦石游鳞静可怜贾客帆云里见仙人楼阁镜中悬九秋槎影横清汉一篴梅花落远天无限沧洲渔父意夜深髙咏独鸣舷
　　登衡岳　　　　　　　　　　　沈　恺
　　偶来九月风日晴千峯万峯朝太清凌空自珠态入耳泠泠非世情盘屈松桧不知岁参差岩壑俱有名吾将于此巢云窟采真白日要长生
　　柏子园青芸阁　　　　　　　　杨　涟
　　官阁凌空汶水深金飇初动客登临浮云易改三山色落叶先惊万里心江上美人贻杂佩城南少妇试清砧繁台兔苑今禾黍日暮凭阑思不禁
　　碧霞台送杨掌院涟赴司败　　　甘　筹
　　破帽青衫赋北征一天风雨暗山城得全忠孝原无死漫比龙逢浪掷生唐相笑谈藏利器汉家党锢坐虚名伤心不为孤臣别念到同文泣五更
　　游衡山　　　　　　　　　　　蔡汝楠
　　为躭名岳赴炎荒更问禅宗厯上方只为新秋余伏暑不知初地倐清凉南岩久废传灯室诸寺空开説法堂但对寒山证空寂何劳半偈使心降
　　送训导凌震任黔阳　　　　　　文徴明
　　短棹沅湘路不迷黔阳更在武陵西平生志业轻千里晚岁文章到五溪荏苒雪泥鸿雁迹隂深云水鹧鸪啼莫言游宦伤行役剩有江山入品题
　　北上次赤壁别儿　　　　　　　呉国伦
　　北风何意揽征裘无奈浮生寄逺游江涌乱云蒸赤壁客乘踈雨过黄州尊前涕泪三湘暮别后音书九塞秋我向燕台望乡国飞鸿落木使人愁
　　除夕　　　　　　　　　　　　薛　纲
　　暂停使节宿龙标万事伤心酒一瓢最苦异乡为异客可怜今岁尽今宵官因老至风斯下鬓遇春来雪不消细向灯前算残齿一周花甲是明朝
　　三峿寺　　　　　　　　　　　周　澄
　　习气殊非少小时江花江草乱题诗尘埃巳破三春梦风雨仍烦一钓丝但许我来闲徙倚也由人笑太迷痴山僧防説因缘话未必山僧尽得知
　　真观暮秋晚眺　　　　　　　蔡　潮
　　千里平湖见此楼孤帆暂为夕阳留未登髙垄云连野鹭下晴空雪点洲羽客候门疑好事萍踪随寓记曾游羇懐触物能生感落叶归鸿一片秋
　　题天台别意图赠李士龙　　　　耿定向
　　层岩崒嵂与云平一望闗门紫气横地坼东西分汝汉天连南北见嵩衡丹丘几度虚游子白发孤征念友生此去秣陵江万里临流应忆濯长缨
　　道士洑　　　　　　　　　　　袁　向
　　羣峯尽处障江湄峭壁崚嶒薜荔垂树里青烟防露寺岸边丰草半藏碑千寻石洞飞云迥百室村墟夕照迟湍悍生憎矶下水去帆临浪故逶迤
　　桃源　　　　　　　　　　　　崔　桐
　　仙扉双掩石嵯峨沙迳逶迤有客过虎穴霾云深玉树鹊桥悬影倒银河絶怜白昼生雷雨不倦青山扪薜萝当日沉沦何处所几回皓首叹蹉跎
　　游双清亭　　　　　　　　　　杨廷芳
　　幽亭髙耸镇丹崖崖下悠悠二水来两岸山光摇剑防一潭波影浸楼台望穷青草湖边景隔断黄茅岭外埃乘兴几回登絶顶恍疑身已在蓬莱
　　合江亭　　　　　　　　　　　刘尧诲
　　隔水林晖送晚愁半空萧瑟入江楼寒烟树色千帆度落照城隂二水浮槛外青山皆北向尊前日月看西流苔矶自适江湖逺犹有风尘接素秋
　　秋日登魏夫人黄庭观　　　　　伍　让
　　与客寻真到翠防山花寂厯映秋衣石坛旧隐丹炉在仙子凌空白日飞古殿半欹荒草路寒云独掩薜萝扉都自有逍遥境华表千年鹤未归
　　茅坪寺　　　　　　　　　　　伍　让
　　女萝丛桂隐溪光兰若精深与世忘定后老僧谈往事梦回山叟煮黄粱饥猿乘月窥香积野鹿听经下竹廊此地废兴曾几度古碑横砌草苍苍
　　湖山寺迎春　　　　　　　　　欧大生
　　盈盈归信听江梅为识湖山一面来客到钟声昨夜梦花含林影隔年胎分隂渐惜千金价初地新飞亿刼灰白雪几人余古调青阳此日报香台
　　宜都一览楼　　　　　　　　　韩守益
　　层台飞搆壮宜都云影天光入画图千里莺花连陇蜀一江风月接荆呉烟霏山色时浓淡雨杂滩声自有无几度凭栏倍惆怅白云飞去寸心孤
　　送友人还永州　　　　　　　　曹学佺
　　看山兴尽马蹄忙賸有烟霞满客囊潇水入湘终古碧零陵生草至今香月明不度孤峯雁菊信还迟十月霜叹息愚丘人已逝空余欸乃过沧浪
　　九疑秋怀
　　次第平生汗漫游无如兹地对髙秋直凌山迥潇湘上一览天南楚粤收黄菊正宜彭泽令清风如在武昌楼无端丛桂能招我我已腰肢付督邮
　　夏日同客集崇兴禅阁　　　　　张文燿
　　郭外招提此最幽清虚那羡玉壶游何人到处凭双屐似我同君自一流花落石坛晴亦雨风生珠阁夏疑秋平原旧侣欢相聚莫厌清樽十日畱
　　傅陵九郡伯入觐单骑归省秋复还鄂携家抵湖
　　南观察任　　　　　　　　　谭元春
　　燕霜蜀雾厯将周始见髙牙复永州路为君亲行万里署封儿女到三秋浯溪颂好云边石钴鉧潭深郭外丘颇有文如元与栁前贤讁处是佳游
　　同宋明麓诸公登双清亭　　　　车大任
　　白苹凉露楚江东对水看山巾舄同双棹正逢溪水合百钱何惜杖头空秋生花树葳蕤后人在楼台紫气中明日路岐南北异不知何处听征鸿
　　巴陵即事　　　　　　　　　　王啓茂
　　楼头日夜听潺湲邑在烟波翠壑间堪入画图湖上市不闗尘世水中山江畱禹迹沙沉檝地接湘祠竹染斑试过城南问松鹤仙人何处御风还
　　谒张文忠公祠　　　　　　　　王啓茂
　　袍笏依然故宅残入门人自肃衣冠半生忧国眉犹锁一诏旌忠骨巳寒恩怨尽时方论定边疆危日见才难眼前国是公知否拜起还宜拭目看
　　登双清亭　　　　　　　　　　钱邦芑
　　髙揽双清俯十洲霜空松老鹤呼俦潭烟新卧蛟龙宅天镜晴开李郭舟六岭回旋随地转两江分合抱城流桃源溪共寻仙路不向渔郎问旧游
　　中山寺　　　　　　　　　　　钱邦芑
　　陟降纡回到上方人天花雨绕经堂千竿竹翠侵衣碧十里松隂入袂凉飞瀑过墙僧浴鉢紫芝当槛鹤休粮此中一日堪忘世况复秋深晓梦长
　　湘上感懐　　　　　　　　　　蔡道宪
</div>
    <div class="pagination">
<a href="湖广通志_page341.html">上一页</a><span>...</span><a href="湖广通志_page337.html">337</a><a href="湖广通志_page338.html">338</a><a href="湖广通志_page339.html">339</a><a href="湖广通志_page340.html">340</a><a href="湖广通志_page341.html">341</a><span class="current-page">342</span><a href="湖广通志_page343.html">343</a><a href="湖广通志_page344.html">344</a><a href="湖广通志_page345.html">345</a><a href="湖广通志_page346.html">346</a><a href="湖广通志_page347.html">347</a><span>...</span><a href="湖广通志_page343.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
