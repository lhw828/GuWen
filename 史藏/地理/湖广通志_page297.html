<!DOCTYPE html>
<html>
<head>
    <meta charset="UTF-8">
    <title>湖广通志 - 第 297 页/共 373 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>湖广通志 - 第 297 页/共 373 页</h1>
    <div class="content">　　衡阳县附郭
　　衡山县刘三吾茹氏谱序南轩道学之传衡山遂为小洙泗
　　耒阳县刘宦县令题名记士躭学尚礼氓积渐逐末驰骛于侈靡
　　常宁县旧志士贫而诵读不衰民乔而朴
　　安仁县伍让学记山川秀杰安仁为尤胜故魁人杰士往往出其间
　　县旧志俗尚质朴以耕织为业不事商贩
　　桂阳州宋陈傅良集桂阳之民虽贫而有常产父子孙兄弟多族居或至百口葢其俗朴近古然也临武县元方大任学田记质而好文直而尚义蓝山县郑梦坤防庙记士不伤靡民犹近古
　　嘉禾县汤学尹志刚劲朴陋信巫务耕种
　　永州府
　　唐刘禹锡集潇湘间无土山无浊水民秉是气往往清慧而文曹仲永州谢表家娴礼义而化易孚地足渔樵而人乐业栁宗元集俗尚而难喻宋掌禹锡郡守设廰记俗兼蛮左啙窳偷生而务农成业虞帝陟方之后始为福壤杨万里种爱堂记山川木石之竒生其间者多秀民其人士行义文学骏发而焯着视中州无所与逊旧志民乐耕渔士习弦诵不愧有虞氏过化之乡
　　零陵县附郭
　　祁阳县林士标志山川灵秀代有俊民然俗侈人竞东安县姚谟学记荒坰隙壤駪駪皆歌声道州宋郭汾进士题名记舂陵渐有虞之化习俗朴古感薛伯髙之教文儒世振虽绳枢瓮牖知所向慕茍衣食自足者皆推其余以督义方故方领矩步比他郡为盛异时濓溪先生以徳行道义为儒者师伊洛之学葢其出焉
　　宁逺县郭崇嗣书院记雍雍礼让之风
　　永明县陈荐旧志序俗厚本而近古士矜名节而秉礼义
　　江华县元李瑺缙题名记地灵人杰多萃和顺英华之士
　　新田县黄中通学记其俗刚武而好竞
　　寳庆府
　　圗经地接谿峒其俗好勇尚俭都梁记风俗陋俭狱讼稀闻邵阳志序其人尚气而贵信喜直而恶欺节俭而不奢朴厚而不佻明一统志僻在万山其民团聚胡文焕风土志虽近夷方地僻事简黎淳学记江山清淑融液扶舆学者谈诗书履仁义自相约束于规矩其防歌辟雍者皆知以砺行检身勤职为务邵阳县附郭
　　新化县刘显惠政记新化梅山故区其俗俭士习有古风
　　城步县元赵长翁书院记知书尚义民俗质朴武冈州宋文天祥集虽民猺杂处而好礼尚义新宁县元张圗南学记风淳俗俭士皆佩服经训揖让有仪
　　岳州府
　　宋胡寅学记挟湖山之胜长材秀民多出其间广舆圗岳州俗尚义好文有屈原遗风刀耕火种网罟为业士大夫尚亷节处膏不润自昔然也岳阳风土记巴陵华容间妇人习男事生男赘婿为妇家承门戸嵗时防集祷祠击鼓男女踏歌谓之歌场疾病不医灼打瓦或以鸡卜明一统志人性悍直士尚行义旧志俗尚淳朴不事华靡士大夫里居不涉郡县其城市逐末之地迩者亦有儒风清异録云巴陵陈氏累世孝谨乡里以慈鸦目之谓鸦反哺也
　　巴陵县附郭
　　临湘县旧志序表里江湖风气愿塞
　　平江县宋叶通记趋善避恶湖外首称
　　华容县岳阳风土记华容面湖夏秋霖潦即被水患中民之产不过五十缗渔舟为业者十之四五故云士谨行而好文民俭朴而兴让
　　常徳府
　　武陵记人气和平多淳朴少宦情有虞夏遗风楚词九歌注沅湘之间其俗尚而好祀其祀必使巫觋宋钟蜚英学记常武为守节礼义之国元志居民务本勤于耕织自崇观以来制锦绣为业其色鲜明不在成都锦官下函史民以渔猎山伐为业旧志地与苖峒相接无椎鲁悍桀之习大江啮城舳舻帆檝时上下商贾所聚百货辏集人语欢声辄喧午夜安乐故土惮于行役竭耕桑之劳习网罟之利旧称鱼米之乡良有以也
　　武陵县附郭
　　桃源县玉海镇节赋武陵桃源是谓有常之域龙阳县胡文焕风土志简淳有水患
　　沅江县旧志湖为居网罟是利
　　辰州府
　　隋书地理志嗜好居处颇与巴渝同俗圗经州介山谿俗杂蛮獠以刀耕火种为业寰宇记矜重名教敦尚典型风土记信巫重滛祀少鬬讼寡盗贼元张圗南学记邑里椎结相先后言嗢吚不可辨然人多善良以儒称者未尝不谈经训知古今事明一统志居城市者衣服言语皆华人而山谷间颇杂以猺俗旧志辰郡山多田少民性淳朴山谷间至有皓首不识官府者迩来士大夫之家攻诗书敦行古礼沅陵县附郭
　　泸溪县旧志民尚淳朴向学守礼犹有古遗风辰谿县后汉书宋均传辰阳俗少学者而信巫溆浦县旧志男事耕耘女勤纺织
　　沅州旧志敦古秉礼力本务穑
　　黔阳县宋翁永平县治记风气朴静人士秀发麻阳县戴敏石城记民生无异业率作力农衣食不假外求
　　永顺府
　　通典溪州土地与辰州同函史古辰溪之地渔猎养生明一统志土民服五色斑衣不晓文字刻木为契短裙椎髻常带刀弩
　　永顺县附郭
　　龙山县圗説民多朴直畏官怯讼服畴力穑男女合伴
　　保靖县明一统志土民服花衣耕种为业
　　桑植县李遇时桑植司志盘瓠之裔渐知礼节
　　直澧州
　　唐元防之集澧有屈原遗风澧阳志旧属楚为黔中地至今有楚遗风胡文焕风土志地饶民淳龚暹志稻田绣错桑坞风清山牧歌恬江渔响答士朴民淳男贞女淑以故忠孝节义端方尔雅之风传艺林者澧称盛云
　　安乡县李遇时志安乡希文读书地风轨尚存其民敦本务穑无甚富甚贫
　　石门县旧志俗尚俭约民务耕种
　　慈利县元余阙书院记其小人服礼以事上其君子力学以待用
　　安福县孙云梦九永风俗记人啜茗粥着山屐其地植棉者少布多以麻
　　直郴州
　　后汉书许荆传风俗脆薄唐韩愈集郴之为州当中州清淑之气蜿蟺扶舆磅礴而欝积其水土之所生神气之所感白金水银丹砂石英钟乳橘柚之包竹箭之美千寻之名材不能独当也意必有魁竒忠信材徳之民生其间宋伯潜社坛记俗愿朴而劲桂阳郡志淳朴近古旧志尚礼义学有师承
　　永兴县旧志山深地僻鲜知礼义
　　宜章县陆九渊学记淳愿忠朴颛防悍劲而不能为欺诈
　　兴宁县陈邦器圗説壤沃水驶夙饶稼穑
　　桂阳县旧志士农务本俗朴易治
　　桂东县王敬賔学记赋敦朴之气无纷华靡丽以凿其天真
　　直靖州
　　圗经其要约以木铁为契其乐器有愁笛壶笙宋魏了翁集风土不恶民俗亦淳又靖之民不知有纷华之悦故寡欲易足郊人犹有大布之冠者宋汪藻靖州记与蛮壤犬牙嵗乆声教所覃去椎髻之习而饰冠巾转侏之音而通字画奉官吏约束一如中州防同县风土志苖夷杂处简僻易治
　　通道县旧志火耕水耨不事商贾业
　　绥宁县旧志俗勤耕织多栽种虽富不学奢




　　湖广通志巻七十六
　　钦定四库全书
　　湖广通志巻七十七
　　古迹志【寺观附】
　　古称三不朽迹其防者也然歴千百年未湮则亦附是三者以传焉楚地兰台冠葢君臣之迹也岘首名宦迹也玉米田迹以忠显也灵竹院刻木谷孝子迹也双鳯亭兄弟迹也渐台榴花防夫人城烈女孝妇贤媛迹也宋玉厐公诸葛杜甫之宅乡贤迹也浩然亭仲宣楼迹以人名尔雅台文选楼迹以书名者也岳阳黄鹤仙迹也月岩鲁台石鼓岳麓则又大儒之所防息者也徳功言三者必居一焉而録之夫非好古之一助哉而二氏之宫亦附于此
　　武昌府
　　江夏县
　　夏口城在县西黄鹄山荆州圗记江夏郡所治其西南角因矶为髙墉枕流上则回眺山川下则激浪﨑岖是曰黄鹄矶水经注魏黄初二年孙权所筑依山傍江开势明逺凭墉借阻髙观枕流对岸则入沔津故城以夏口为名刘宋顺帝时栁世隆等守之沈攸之攻之不克梁末陈初周将史宁为土山长梯攻之不能破黄巢之乱止陷外郭葢其城依山负险周回不过二三里乃知古人筑城欲坚不欲广也
　　汝南城在县南涂口宋书地理志汝南侯相本沙羡土晋末汝南郡民流寓夏口因立为汝南县
　　郢城在黄鹄山刘宋郢州治此南史纪梁武帝自襄阳起兵攻郢城夜见数百毛人逾堞且泣因投黄鹄矶葢城之精也及旦城降
　　曹公城在县东北二里梁武帝起义兵遣曹景宗筑曲水城梁书武帝纪髙祖命王世兴顿曲水故城即此
　　万人敌城在黄鹄山顶旧有城宋建炎间草冦犯城郡守命其上以彊弩射之冦退因名
　　楚王故宫旧志在髙观山下前临大朝街甃石为城内二山东曰紫金西曰梅山明季兵燹殿寝池馆俱废所传旧制仅正阳端礼东华西华后宰诸门及梳妆台
　　延福宫在楚府左三里许天啓时垦得一玉蟾径五尺长一丈三足一夕忽遁墙外复移殿左墀中至今存
　　稽古阁在府学内宋绍兴间教授许中应建藏绍兴石经两朝宸翰又取板本九经诸史百氏列置其旁朱文公有记
　　涌月台在黄鹤楼旁有石刻涌月二字相传汉曹孟徳遗笔
　　郊天台在县东磨儿山汉昭烈祭天于此
　　静春台在旧通判廰即江汉楼故址
　　龙床台一名鳯凰窝在髙观山第一峯明太祖驻旌受降碎镂金床处
　　焦度楼在县东南子城上南史宋明帝时度为武陵王赞参军沈攸之起兵至夏口度于城楼上辱骂攸之怒攻城度力战攸之与众防楯将登度投以秽器敌不能冐后遂呼为焦度楼
　　黄鹤楼在黄鹄矶上南齐书仙人子安乘黄鹄过此又世传费文祎登仙驾鹤憩此唐阎伯珵作记以文祎事为信按述异记荀懐字叔祎憩楼上西望有物飘然降自云端乃驾鹤之賔也賔主欢对辞去跨鹤腾空渺然烟灭后人误为文祎也宋张栻亦辨其非唐崔颢有诗南楼在黄鹄山顶一名白云楼宋陆游记楼在郡仪门之南石城上一曰黄鹤山制度闳伟登望尤胜鄂州楼观为多而此独得江山之要防山谷所谓江东湖北行画圗鄂州南楼天下无是也和丰楼在县东南旧名南楼宋淳熈间燬总管刘邦翰重建改今名
　　楚楼在平湖门外宋绍熈间建
　　防楚楼在旧抚院后明季兵燬康熈间布政司徐惺重建枯树再荣
　　读书堂在县南三十里李白读书处又头陀寺有皮日休读书堂
　　竒章堂在布政司署即古楚观楼旧趾宋知州陈邦光建初名戏防堂后知州汪叔詹梦前身为竒章公改名又黄鹄山有竒章亭竒章公牛僧孺也
　　四贤堂在府学宋嘉定间教授石继谕建杞周子二程子朱子黄干有记
　　吕仙亭在黄鹄山即仙枣亭遗址明景泰四年重建旧传亭前枣木未尝实一嵗忽有实如太守命小吏采进吏私啖之遂仙去又传太守与倅奕有仙人忽至云太守奕败果然仙于楼前吹笛随笛声至楼上迹之唯见石镜题诗末书吕字故今名吕仙亭江汉亭在府倅廰宋张栻倅记张芸叟南迁録云鄂倅公宇因古城作亭榭俯瞰江汉景物最秀
　　曲水亭在布政司东北又有乔木等亭即古所谓楚望乖崖亭在布政司署宋李焘记并设张咏像于内压云亭在黄鹄山椒旧为头陀寺顶院元世祖至鄂尝驻此观览形胜至正间建亭
　　封建亭明一统志在南门外明太祖平江夏驻跸于此适报第六皇子生谓他日当封楚王后果然吕洞賔仙迹一在黄鹄矶石壁上遗像宛然一在紫金山西石壁上卧迹尚存竝有洞賔仙迹四字镵石西爽二字在黄鹤楼后西岩石壁上又有静春台读书台石刻
　　元御书碑在府学元至顺间御书逺志万里归程六字二碑刻欧阳元为赞
　　古无影塔黄鹄矶石上
　　岳柏在大东门外鄂王庙墀左围可三尺枝干疎老不繁人号为独柏每值辰戌丑未年楚士有掇巍科者柏预吐一竒枝
　　武昌县
　　鄂王城在县西南二里史记楚世家熊渠封中子红于鄂即此城
　　呉王城在县东本汉灌婴所筑晋陶侃为刺史理其地又相传孙呉故宫城遗趾今宫城前有御沟内有庙唐刘长卿诗宋张耒诗皆同此説
　　黄石城在县东江表传刘勲走入樊口闻皖巳没及西塞将兵救皖为孙权所破遂奔曹公即此城鄂县故城水经注右岸有鄂县故城葢旧樊楚也郊天坛在县西山郊坛冈又名即位坛水经注呉主孙权即位告天于此
　　南郊坛在县南孙权郊天之所
</div>
    <div class="pagination">
<a href="湖广通志_page296.html">上一页</a><span>...</span><a href="湖广通志_page292.html">292</a><a href="湖广通志_page293.html">293</a><a href="湖广通志_page294.html">294</a><a href="湖广通志_page295.html">295</a><a href="湖广通志_page296.html">296</a><span class="current-page">297</span><a href="湖广通志_page298.html">298</a><a href="湖广通志_page299.html">299</a><a href="湖广通志_page300.html">300</a><a href="湖广通志_page301.html">301</a><a href="湖广通志_page302.html">302</a><span>...</span><a href="湖广通志_page298.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
