<!DOCTYPE html>
<html>
<head>
    <meta charset="UTF-8">
    <title>福州府志乾隆本 - 第 53 页/共 388 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>福州府志乾隆本 - 第 53 页/共 388 页</h1>
    <div class="content">　　常平库在旧威武库东偏，附于军资库。
　　居养院安济坊在馆前街发政坊内。元符元年置。以处民之贫之不能自存者，月以丐者赡米之半给之。
　　元
　　义冢二所一在东门外旧同庆寺基，一在南门外吉祥寺废地，泰定四年置。
　　明
　　养济院在法海寺前，洪武间设。以处老弱、废疾及孤独不能自存者，月有米，岁有衣，疾则给药，死则斥官地葬之。正德六年，巡按御史贺泰令有司外建宫厅，内四周为屋。十三年，巡按御史周宛鸟又建养济院一于东门外易俗里官窑厂，为屋三十七间，以处恶疾。
　　城东丛冢在东门外易俗里金鸡山。弘治间，知府蒋氵荧因旧有漏泽园，遂易其名。
　　城南丛冢在南门外嘉崇里吉祥洋上。二丛冢俱元之义冢址也。成化十七年，知府唐珣因更辟之，揭以今名。
　　侯官县
　　元
　　养济院五所在乌石、文儒坊、北禅三合社坛，俱府城西南隅。
　　义冢三所一在文林坑，宋时建。一在湖边兴福庵后，泰定四年建。俱草市都。一在一都高安山。
　　明
　　养济院在右三坊文儒坊内，即元之故址。洪武间重建，后改西关外。
　　城西丛冢在府城西门外草市都云林坑，即元义冢址也。洪武间，创于贵安山，正统末，镇守尚书薛希琏以其逼临官道，乃徙于灌洋坑。成化间，知府唐王旬复建今所，辟而大之。
　　旧怀安县
　　元
　　惠民药局在总管府仪门之西，隆道侯庙之东。
　　明
　　养济院在右二坊太平桥边，洪武间置。
　　城北丛冢在府城北门外太平里，旧闽山院废地也。县旧有义冢，在太平山。宋绍兴间，郡令芙蓉寺僧营男左、女右各四六，广二丈二尺，深二丈，以待不能葬者。乾道六年，监簿黄启宗又为三坟于其东。永乐中，圯于洪水。成化十七年，知府唐珣更建今所。
　　古田县
　　元
　　惠民药局在县治北。
　　明
　　养济院旧在县治北之后林，洪武八年置。弘治初，知县屠容改创于十二都彭泽。
　　义　冢在县治西北伏龙冈。初在县治北二里许，宋县令吕晋夫建。后县令刘元亮移今所。
　　闽清县
　　宋
　　常平库在县治。
　　明
　　养济院在县西屋山下。
　　义　冢在县治东南。成化十八年，知县王氵堂立。
　　长乐县
　　宋
　　常平库在县厅侧。
　　明
　　养济院在县西隅。
　　义　冢在郑山，距县十五里。
　　漏泽园在县西南隅。弘治十三年，因旱灾，部檄郡县建置。知县王涣得官地一所，名曰回回墓，广二亩，仍买其旁民人黄珣园三亩五分足之。墙并基高七尺，周围八十六丈。邑人刘则和为记。
　　连江县
　　宋
　　常平库在县东。
　　元
　　义冢二所一在观音塔边，一在兑锋庙边。
　　明
　　惠民药局在宣化桥南左偏。成化十九年，知县凌玉玑改建。
　　义冢三所一在清河观首塔西，一在钦平上里北禅寺侧，俱县西。一在县南新安里西泉山。
　　罗源县
　　元
　　义冢三所一在圣水寺，一在回明山，一在铁障山。
　　明
　　义冢三所俱安金里。一在铁障山下，宋元符二年，北溪张尉创。一在莲花峰下圣水寺侧，宋宝庆间环溪陈显伯创。一在四明下山元双石桥，少师董棆三世孙垓创建。
　　永福县
　　宋
　　常平库在县治东。
　　明
　　养济院在县治西，元时建于县五里，洪武十四年移置今所。
　　义　冢在县东五里。宋时建，元及明皆因之。
　　福清县
　　宋
　　常平库在县厅西街上。
　　元
　　养济院在州西隅北溪，旧在北门，大德四年，知州母逢辰移今所。
　　明
　　养济院在县西隅后，洪武间建。成化十九年，知县庞王从重建。
　　义　冢在县北隅弥陀寺后山。宋宪使李迪舍立。
　　　　盐　法
　　国初鹾政，差御史分巡督课，设运使、分司、提举、吏目、大使等官，按数征课，分地拨销。顺治三年，题准福建正盐引目，府属南路二百引，每引课银二两五钱八分一厘零。永福港五十五引，每引课银二两一钱七分三厘二毫零。又南路六澳，每澳征课银六十七两七钱二分一厘。顺治十八年，撤巡按，归巡抚衙门管理。其福州府属之闽县、长乐、连江三县，有征收六港澳课。永福县认销南路引额。康熙十六年，题准每正引加课五分。十七年，题准东南二路每引加斤银三分。二十三年，奉文按丁派引。三十一年，复准复设盐差运司，刊由单呈该御史报部，又复准海、牛二场，依山附海，一田两赋，田地被海潮冲没，其盐折与本色盐斤，免其征收。又题准增闽县壶江澳课银四十五两，长乐县石澳课银三十两，连江奇达、定海、北茭、依山、馆头、四澳课银三百二十两。三十二年，先后题增补引添课各县，始有商有引。雍正元年，复准将盐院衙门各官及商人尽行裁革，应征课饷照广东琼州府之例，均摊各场，交与各州县照数收纳。兴泉道管辖解交司库，仍令每场选派佐贰官一员，监管盐务，所有公费照数充饷，引停不行。四年，始招水客定额试办，于年额外多销者为盈余。乾隆七年，复行请引，佥商府属各县，每引载盐一百斤，完课费银一钱五分。惟罗源县之鉴江，煎出细盐，每引完课费银七分五厘，系票配运行销。其长乐、福清二县以附近盐场，照旧归官办运。福清之平潭，以系隔海，仍归商办。按各县原征额，课分为正额配销正引，盈余额，配销余引。其福清场出产盐斤，分配西、东、南三路，及郡属各县，委总场一员管理，团官三员分办，设立书役、哨丁、督晒、缉私。晒盐灶丁则编立团长、甲长督率，日晒盐斤尽数上仓，听商坐养。按上仓盐斤给价，请领由票赴场配运，所有各县引目课额附后。
　　闽　县南路正额二万八千四百五十三引二十四斤，征课费银四千二百六十七两九钱八分六厘八丝一忽一微九纤五沙六尘。壶江澳正额三千九百二十引三十六斤，征课费银五百八十八两五分四厘四毫。壶江澳盈余五千四百七十九引六十四斤，征课费银八百二十一两九钱四分五厘六毫。
　　侯官县南路正额二万五千一百三十六引九十六斤，征课费银三千七百七十两五钱四分五厘一毫三丝八忽四沙四尘。盈余四千二百八十七引二十一斤半，征课费银六百四十三两八分一厘零。
　　古田县正额六千一百三十七引四十一斤，征课费银九百二十两六钱一分一厘四毫六丝七忽。
　　屏南县正额三千六十八引七十斤半，征课费银四百六十两三钱五厘七毫三丝三忽。
　　闽清县正额二千四百八十九引四十斤，征课费银三百七十三两四钱一分四丝。盈余三千九百一十引六十斤，征课费银五百八十六两五钱八分九厘九毫六丝。
　　长乐县正额三千八百四十六引八十一斤，征课费银五百七十七两二分一厘四毫八丝。盈余一万三千一十一引三十斤，征课费银一千九百五十一两六钱九分九厘五毫二丝。
　　连江县正额一万四千七百三十二引六十二斤半，征课费银二千二百九两八钱九分四厘二丝四忽四微五纤三沙六尘二埃一秒二漠。盈余八千五百六十七引三十七斤半，征课费银一千二百八十五两一钱五厘九毫七丝五忽五微四纤六沙三尘七埃八秒八漠。
　　罗源县正额五千五百五十九引三十九斤，征课费银八百三十三两九钱八厘五毫七丝三忽八尘。又正额细盐二千引，征细盐课费银一百五十两。盈余八百八十引，征课费银一百三十一两九钱九分九厘九毫二丝六忽九微九纤九沙二尘。盈余细盐二千二百四十引，细盐课费银九十三两。
　　永福县正额五千八百八引三斤，征课费银八百七十一两二钱五厘七毫一忽六微七纤七沙。
　　福清县额征盐折盐斤银三千四十六两一钱七分八厘九毫四忽三微三纤八尘六埃三秒七漠，此项银两系出盐田地亩完纳。正额一万七千二百五十二引七十斤，征课费银二千五百八十七两九钱五厘四丝。盈余二万六千七百四十七引三十斤，征课费银四千一十二两九分四厘九毫六丝。
　　福清县盐场
　　王祥团、赤上团、杞店团、后周团、洪淡团、曰沙团、三小团。
　　灶丁共三千九百九十一名。
　　盐土屚共一万五千二百五口。
　　盐埕共五万九千九百三十丘。
　　年约计出产盐三十五六万石或四十万不等。西东南三路商人，配引行销。
　　罗源县盐场
　　鉴江团出产细盐，听本邑商人配销。
　　明　盐　法
　　明制，设转运使以主盐政。按丁征课，无论男妇，计口食盐，输银于官，为上供。以其余存留各县，派则有差，遇闰则增之。无闰年计征银三千九百五十两四钱三厘九毫六丝九忽八微七纤六渺，有闰年计征银四千三百六两五钱四分二厘九毫二丝四忽四纤七渺。郡之福清为场者二：一为海口场，一为牛田场。其卤地皆掌于司，附海为盐户，主煎作，依山为灶，户供薪木，后专曝晒。令灶户以银代薪为雇直，盐灶户每米一石，准夫一丁，著令复其身，仍给工本钞，日办盐一斤四两，积三百六十日为一引四百五十斤以入于仓。严私贩之禁，计民男女成丁者，岁给盐三斤，征米八升，谓之盐粮。后罢米折钞，每丁口岁纳钞六贯，每贯折钱二文，中半折之为钞，三贯钱六文。闰月则算而加之。仓盐给口食，余者以给商贩。久之，民不复支盐，纳钞如故。其私盐担负不及数，于法无禁。私贩多白盐，易售，入仓类低黑，肴殳杂卤壤。贾入又虑就场险阻，辄置引，市私盐充数。由是仓盐积久亏耗，丁夫困于赔累，依山户县又不免其杂役，编户重困。后遵户部奏准各折银米，以是军需遂罢办盐入仓之例，工本钞亦复住支。
　　闽　县每丁口派银一分六厘五毫六丝八忽八微三渺。该银七百九十四两六钱七分二厘九毫八忽二微六纤。有闰年，每丁口派银一分八厘六丝二忽五微二纤二渺二尘，该银八百六十六两三钱一分四厘六毫八丝九忽七微七纤二渺。
　　侯官县并怀安县每丁口派银一分七厘二毫三丝二忽一微九纤八渺三尘一埃五漠，该银六百七十七两六钱二分一厘七毫三丝四忽三微三纤二渺。有闰年，每丁口派银一分八厘七毫八丝五忽七微三纤四渺七尘七埃二秒五漠，该银七百三十八两七钱一分一厘五丝五忽二微三纤。
　　长乐县每丁口派银一分三厘四毫一丝四忽九微一纤六尘，该银六百七十九两三钱三分一厘七丝二忽六微一纤六渺。有闰年，每丁口派银一分四厘六毫二丝四忽二微九纤八渺九尘，该银七百四十两五钱七分四厘四毫九丝四忽七微二渺。
　　连江县每丁口派银一分三厘六毫五丝五忽七微九纤八渺，该银二百二十七两九钱四分二厘五毫七丝二渺。有闰年，每丁口派银一分四厘八毫八丝六忽九微三渺，该银二百四十八两四钱九分二厘一毫七丝一忽八微八纤六渺。
　　罗源县每丁口派银一分五厘九毫四丝九忽二微五纤七渺七尘三埃四秒三漠，该银一百五两四钱二分四厘五毫九丝三忽六微二纤四渺。有闰年，每丁口派银一分七厘三毫七忽一微二纤三渺八尘四埃，该银一百一十四两九钱二分八厘八毫八丝八忽五微七纤八埃。
　　古田县每丁口派银一分六厘一毫九丝一忽六微一纤六渺，该银三百九两四钱五厘六毫二丝八忽八微四纤八渺。有闰年，每丁口派银一分七厘六毫五丝一忽三微三纤二渺，该银三百三十七两二钱九分九厘三毫三丝二忽三微五纤。
　　闽清县每丁口派银一分三厘五毫一丝三忽二微八纤二渺五埃，该银四十五两二钱八分九厘七毫六丝四忽八微四渺。有闰年，每丁口派银一分四厘七毫三丝一忽五微三纤八渺七尘六埃七秒，该银四十九两三钱七分二厘七毫五丝二忽一微六纤三渺。
　　永福县每丁口派银一分四厘五毫六丝六忽一纤三渺五尘四秒，该银六十四两八钱六分二厘四毫五丝八忽一微二纤。有闰年，每丁口派银一分五厘八毫七丝九忽一微七纤六渺六尘二埃六秒，该银七十两七钱九厘九毫七丝三忽五微一纤六渺。
　　福清县每丁口派银一分八厘七毫六忽一纤四渺，该银一千四十五两八钱五分二厘二毫三丝九忽二微六纤。有闰年，每丁口派银二分三厘九丝二忽四微八纤九尘，该银一千一百四十两一钱三分九厘五毫六丝五忽八微四纤五渺。
　　海口场附海一千一百一十七引八斤一十一两四分八厘。每引折银六钱，该银八百六十两二钱一厘。依山八千九百二十六引二百九十七斤一十四两六钱五分，该银二千二百三十两七钱四分八厘七毫五丝。
　　牛田场附海六百五十二引五十一斤二两二钱五分。每引折银六钱，该银三百九十一两二钱七分七厘五毫。依山八千九百七引三百九十一斤十三两三钱五分，每引折银二钱五分，该银二千二百二十六两九钱九分四厘九毫。
</div>
    <div class="pagination">
<a href="福州府志乾隆本_page52.html">上一页</a><span>...</span><a href="福州府志乾隆本_page48.html">48</a><a href="福州府志乾隆本_page49.html">49</a><a href="福州府志乾隆本_page50.html">50</a><a href="福州府志乾隆本_page51.html">51</a><a href="福州府志乾隆本_page52.html">52</a><span class="current-page">53</span><a href="福州府志乾隆本_page54.html">54</a><a href="福州府志乾隆本_page55.html">55</a><a href="福州府志乾隆本_page56.html">56</a><a href="福州府志乾隆本_page57.html">57</a><a href="福州府志乾隆本_page58.html">58</a><span>...</span><a href="福州府志乾隆本_page54.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
