<!DOCTYPE html>
<html>
<head>
    <meta charset="UTF-8">
    <title>江南通志 - 第 640 页/共 731 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江南通志 - 第 640 页/共 731 页</h1>
    <div class="content">　　卢氏女无锡人父文烈幼与讲古人节孝事颇省悟父病亟谓曰汝母年尚少二弟幼汝适人将谁依乎女泣曰愿终身不字与母弟相守耳父亡鬻女红自给
　　薛氏女无锡人许字叶印晟未婚夫亡讣至已葬哭扵墓依孀姊终身
　　顾氏女无锡人许字秦防未婚防卒食贫矢志虽至戚不闻笑语之声
　　张氏女无锡人许字陆亨年十三夫亡誓不嫁天啓年旌
　　华氏女无锡人许字叶之藩夫亡女诣夫家哭临成服誓死守贞
　　胡氏女无锡人许字张鼎烈夫亡守贞截发毁容父母不能夺崇祯年旌
　　沈氏女江隂人性至孝母病防殆刲股进之立愈曹氏女江隂人许字李善详未婚夫亡奔丧成服终丧归母家幽居小楼食蔬衣缟以终天啓年旌缪氏女江隂人许字张振美未嫁夫亡守贞耿氏女江隂人许字周寅奭未嫁夫亡守贞韩氏女江隂人许字徐复魁未嫁夫亡守贞张四维妻虞氏宜兴人刲股疗姑
　　周重智继妻陈氏宜兴人姑卒舅老病不能起陈奉汤药尽孝舅曰孝哉愿生佳儿报汝耳后果生子鼎
　　邵维材妻陈氏宜兴人姑疾笃不能延医陈刲股以救病复作又割肝以进姑乃痊
　　徐潮妻吴氏宜兴人割股救姑
　　史氏女宜兴人许字邵一龙未嫁夫亡奔丧成服归即湼中心不改四字扵面以誓无二万歴年旌吴氏女宜兴人许字蒋允岱夫亡守贞崇祯年旌范字女靖江人许字朱氏子夫亡终身不字史氏女许字储啓夏夫亡守贞
　　国朝郑氏女无锡人许字庠生马瑜未婚夫亡女闻以首触火焚发至尽泣请扵母愿过夫家执丧母未应即掷身坠楼折左臂闻扵夫家具礼迎之守贞七十年卒
　　吴氏女宜兴人许字袁永广夫亡归袁守志以上顺治年
　　旌表
　　王氏女许字孙凤仪未嫁夫死归孙拜舅姑如礼嗣子殇哭之成疾不食死
　　华氏女无锡人许字长洲施垲夫亡归施守贞以上康熙年
　　旌表
　　殷氏女无锡人许字侯歴未嫁夫亡守贞不二潘氏女武进人许字刘廷勷夫亡诣刘成服营穴冢旁以示死必归刘之意
　　邢氏女江隂人许字周且侯夫亡归周孝事舅姑抚育嗣子
　　周氏女江隂人许字杨名陛夫亡守贞
　　以上雍正二年
　　旌表
　　蒋氏女武进人许字唐汉棠年十九夫亡讣至氏泣流血仆地赴唐视殓立侄为嗣
　　雍正三年
　　旌表
　　秦氏女无锡人许字谈宜聪未婚夫亡守贞三十一年卒
　　于氏女宜兴人幼许字夏绣文绣文十歳得癫疾不辨昏晓两家父母俱愿解盟女固持不可夫亡立侄为嗣守贞终身
　　以上雍正四年
　　旌表
　　方氏女无锡人许字汤荣聘未婚夫亡阖戸自经死而复苏者再泣请扵母奔丧送葬供木主小楼日卧处扵侧守贞五十二年卒
　　雍正五年
　　旌表
　　单氏女无锡人许字刘毅生未嫁夫亡奔丧成服抚侄为嗣嗣孤早世又抚幼孙守贞四十二年华氏女无锡人许字刘宏绪夫亡守贞
　　陈氏女宜兴人许字徐长祥夫亡奔丧日坐小楼与夫木主相对者四十余年
　　以上雍正六年
　　旌表
　　刘氏女武进人许字杨朝相未嫁守贞
　　骆氏女金匮人许字陆跃元夫亡守贞
　　以上雍正八年
　　旌表
　　薛氏女武进人许字曹继芳夫亡徃视含殓断发自经亟救得免遂归曹守贞
　　郑氏女金匮人许字卢瑞星夫亡归卢立嗣守贞以上雍正九年
　　旌表
　　赵氏无锡赵定九女许字金匮陈燿未婚燿亡过门成服立侄由为嗣守节四十八年今现存毛贞女武进人
　　徐贞女江隂人
　　以上雍正十一年
　　旌表
　　华氏女无锡人许字曹濬未婚夫亡奔丧成服设榻柩旁持斋奉佛以终
　　徐氏女江隂人许字承王言
　　雍正十三年
　　旌表
　　张氏女无锡人许字秦汝舟未婚夫亡誓不再适居六年疾甚谢医药饮食卒
　　顾氏女无锡人许字秦中威年十三失母即养扵秦未婚夫亡搏颡号咷随向舅姑索斩服出誓言守贞以老
　　张氏女无锡人许字蔡嘉瑞夫亡守志年六十八卒
　　诸氏女无锡人许字陈氏子夫亡依兄以守庄氏女无锡人许字黄曽□夫亡成服恸哭成疾卒
　　唐氏女江隂人许字徐士诚夫亡过门成服守贞六十余年
　　王氏女江隂人许字祝道亨未婚夫亡依母守贞缟素终身
　　缪氏女江隂人许字张季叔夫死守贞年七十四卒
　　谭氏女江隂人许字陈琏琏亡归陈守志
　　陆氏女江隂人许字俞某夫亡欲临奔丧父母不可即絶粒誓死卒诣夫家守志事舅姑极尽孝养陈氏女江隂人许字宣文鼎夫亡归宣成服食贫守贞
　　陈氏女江隂人许字鲁氏子鲁亡守志以终徐氏女江隂人许字吴朝柱夫亡守志
　　钟氏女江隂人许字张运贞夫亡奔丧因留张奉养舅姑立嗣守贞
　　孔氏女江隂人养亲不字抚弟成立
　　孙氏女江隂人许字杨安基夫亡奔丧成服葬毕自经
　　呉氏女江隂人母丧兄亡养父不字依孀嫂同居毕氏女武进人许字孙行复夫亡奔丧守志纺绩以养舅姑
　　毛氏女武进人许字周景阳夫亡立嗣守志张氏女武进人许字殷徳明夫亡奔丧誓不改字张氏女武进人许字朱澜澜故守贞
　　周文范女武进人母盲弟幼女志不适人以养亲育弟为己任弟长家政皆女主之年逾六十卒任氏女宜兴人许字徐中杰夫亡归徐守贞四十余年
　　任培元妻许氏荆溪人母病割股以疗事舅姑尽孝歉嵗甘防必具余则推及小姑小叔而自啮草根抚兄之子及诸侄如己子
　　钱茂千女阳湖人字律贞性至孝有弟早殁女誓终身不字以代子职弟遗腹生子与弟妇陈氏共抚之
　　魏氏女阳湖人许字顾圣辉夫亡衰绖奔丧守贞终身
　　龚氏女金匮人灿曽妹许字秦某性至孝未嫁夫亡归秦守贞
　　徐氏女无锡人许字华姓未嫁守贞
　　许婺聘妻吴氏宜兴人未嫁守贞
　　李氏女宜兴人许字丁新运丁客广东别娶女悲惋誓不他适
　　胡氏女许字吴某未嫁夫亡守贞宜兴人
　　周氏女宜兴人许字吴兆祥未嫁守贞
　　陆氏女宜兴人许字马氏子未嫁守贞
　　吴纶妻储氏割股疗翁疾宜兴人
　　镇江府
　　周史氏女黄山里人伍员奔吴乞食溧阳值女击绵瀬上筥中有饭员跪而乞飱饭毕曰掩子壶浆勿令其露女子叹曰嗟乎妾独与母居三十年自守贞明何宜馈饭而与丈夫越理亏义妾不忍也子行矣遂自沈扵瀬后员克楚还过瀬投金水中而去
　　明杨氏女丹阳人许字孙垕未嫁夫亡女白父母奔丧不返守贞六十余年嘉靖年旌
　　殷氏女丹徒人孝子士望女弟也家被盗盗其母欲加挞女哀号请以身代盗曰孝女也两释之嘉靖年旌
　　史义姑溧阳人许字宜兴邵一龙夫亡女衰绖赴之以中心不改四字湼其面事公姑甚谨万歴中旌
　　李氏女金坛人许字段应亨为继室夫亡徃夫家抚前妻子女如己出守节终身天啓年旌
　　李臬妻于氏金坛人少丧夫姑病为尝粪祈祷懐宗中旌
　　吴氏女丹徒人许字金坛曹氏子曹亡守节终身懐宗中旌
　　王氏女金坛人许字孙箴未嫁夫亡守节不二有司嘉奨
　　于氏女金坛人许字贺鼎为继室鼎以防系狱恐不测寄书辞婚女不从曰义无再字鼎父孟岩忧悸成疾女请于父曰舅老子不在侧请归贺氏父许之后鼎狱释寻死立后治丧皆有礼
　　吴贞女许字冯氏子冯夭矢志守贞不二至老端坐而逝
　　狄氏女溧阳人许字周姓夫亡守贞
　　罗氏女溧阳人许字周有灏夫亡刺字于面归周守志
　　强氏女溧阳人许字陈纲夫亡守贞
　　杨氏女溧阳人父母死抚弱弟刺守贞二字终身不嫁
　　国朝丘氏女丹徒人许字生员龚雄雄亡过门守贞李氏女丹徒人许字朱世庆庆亡守贞夫家以上雍正二年
　　旌表
　　张与可妻何氏丹徒人刲股疗父疾伤重夭殁徐名贻妻张氏封礼部侍郎张九徴女夫亡奉姑尽礼姑病割股时称节孝
　　庄天泽妻吕氏金坛人姑患痈氏口吮之不懈夜梦神语云上帝感汝诚孝特延一载痈果渐瘥明年以他疾终
　　张贞女丹阳人许字王飏廷廷以父嬖妾而虐其母抑郁成疾垂死女语侍婢白父愿徃视一见而瞑留执丧未防父劝之归归十余年复徃省姑亲戚咸语其舅媳为若子守宜少分与赀产舅性鄙而狠溺爱妾子反欲嫁媳以免分财若不能旦夕容者女念进退俱不可夜自经姑寐而惊急救苏里党愤其舅欲诉之官女告父曰以儿故讦翁短他日何以见其子地下乃已有司表其门
　　贺贞妇武进唐氏女字丹阳贺和衷贺殀居二年父母欲为择配女愿归贺氏事舅姑以女贞尽妇道人称为贞妇云
　　刘氏女金坛人许字姜景正正垂殁过门永诀克尽妇道
</div>
    <div class="pagination">
<a href="江南通志_page639.html">上一页</a><span>...</span><a href="江南通志_page635.html">635</a><a href="江南通志_page636.html">636</a><a href="江南通志_page637.html">637</a><a href="江南通志_page638.html">638</a><a href="江南通志_page639.html">639</a><span class="current-page">640</span><a href="江南通志_page641.html">641</a><a href="江南通志_page642.html">642</a><a href="江南通志_page643.html">643</a><a href="江南通志_page644.html">644</a><a href="江南通志_page645.html">645</a><span>...</span><a href="江南通志_page641.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
