<!DOCTYPE html>
<html>
<head>
    <meta charset="UTF-8">
    <title>福建通志 - 第 207 页/共 239 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>福建通志 - 第 207 页/共 239 页</h1>
    <div class="content">　　江氏【名真奴龙岩查福隆妻福隆死遗孤二歳因夫旧业制扇为生人讽以改适啮指出血指扇自誓永乐间知县徐拱辰诣庐礼之】
　　连氏【名新玉龙溪张六一妻六一死子方八月家贫姑恶负薪于道日谨事之姑感而慈焉歳大饥姑曰不能两存莫图便否连终无他意年七十五终】
　　陈氏【龙岩翁汝贡妻年二十一贡殁抚遗腹子巳生孙又殁复抚孙底于成】
　　叶氏【名妙玉适龙岩杨希白夫死家贫辛勤奉姑非大故不轻至父母家】
　　刘氏【龙岩倪璇妻年二十适璇甫朞璇卒遗腹七月生一男忍艰鞠育夀至八十有七】
　　刘防姑【龙岩诸生翁朝妻朝卒有娠恸欲从死舅姑劝为存后计未几生子龙州艰辛贞守以终】黄寛姐【龙岩诸生张凤翼妻凤翼疾革黄取铜钱中剖之系半于夫之襟自藏其半誓曰此钱终当合于地下及夫死子又殇舅姑夫弟相继沦没妯娌亦更适人乃取夫侄字之嘉靖季年为流贼所执受刄不屈贼义释之以夀终】
　　张氏【漳平陈如玉妻年二十四夫亡遗腹生女或讽以无嗣张曰子之有无命也吾知不负吾夫而巳后女不育姑又丧防防无依志操不改年逾七十终】
　　陈氏【漳平诸生杨格妻年二十五而格故水浆不入口者数日誓以死殉其姑念孙幼无恃多方调防得不死泣血三年未尝见齿】
　　蒋二姑【龙岩诸生蒋宇女许字丘铎逮请期铎疾革请于父母往视入门与诀恸哭几絶上堂拜尊嫜自称为妇立夫兄鏸子为嗣以寿终　以上节孝】
　　明
　　王氏【漳平杨端妻嘉靖时饶贼攻劫土楼势不能支王抱周歳儿投井中其夫急往援之王曰尔男子也可以求生吾妇人义不可辱有死而巳遂絶袂溺死】
　　丘五姑【寜洋吴从学妻年十七于归再歳从学病革与詇许以死从学既卒五姑出嫁时衣饰尽散所亲曰寡不可饰越二日自缢其殡殓衣衾俱宻自缝就当事勒碑墓次　国朝雍正五年祀节孝祠】
　　蔡　姑【龙岩苏秉文妻年十七夫亡罄鬻服饰为丧具毕盥饰更衣托姑于伯氏遂服药死】魏敏姑【龙岩诸生杨时策妻年二十七夫亡絶粒十八日死】
　　蔡介姑【龙岩王命﨑妻夫卒蔡年二十一粒浆不入口九日起拜舅姑再拜于夫之灵遂絶】苏氏【寜洋学正邓茂藩妻时草冦乱苏被执于百级岭誓不受辱投于万丈岩下岩半有藤棘绊身得不死众皆异之　以上贞烈】
　　未经立传者附后
　　陈琼姑【丘键妻】廖长姑【丘钥妻】苏氏【柯朴轩妻曽孙元伯进士官御史　以上俱龙岩州人】
　　杜氏【陈辅继室】邓氏【陈希聘妻】郑氏【诸生陈钟凤妻】李氏【陈格非妻　以上俱漳平人】
　　罗氏【诸生廖志光妻】范氏【孝亷王镜妻　以上俱宁洋县人】
　　国朝
　　郭氏【龙岩诸生杨仲文母生仲文弥月而夫死年方二十守志课子艰辛四十余年】
　　吴氏【龙岩杨彩妻年二十而寡孝奉舅姑抚遗腹子成立夀逾七十而卒】
　　廖坤姑【龙岩儒士郑邦锴妻年二十二夫卒遗一子二歳勤俭抚孤乡人称之】
　　黄氏【龙岩儒士苏维垣妻年二十四夫亡孀居五十九载雍正三年　旌表入节孝祠】
　　杨氏【龙岩儒士廖深妻年十九于归甫三月而夫死氷操自持经四十三载雍正三年　旌表入节孝祠】蔡氏【龙岩儒士邱成妻年二十一夫卒矢志七十余载雍正三年　旌表入节孝祠】
　　洪氏【龙岩诸生魏彬妻年二十三夫亡子甫周家贫赁舂作苦以养姑姑殁负土成坟抚孤成立夀七十有三雍正四年旌表入节孝祠】
　　章氏【龙岩诸生吴汝楫妻年二十五守节供甘防以养翁姑抚遗腹子成立夀八十三卒雍正四年　旌表入节孝祠】
　　魏氏【龙岩诸生邱俊登妻年二十二夫殁坚操自持至八十歳卒雍正四年　旌表入节孝祠】汤氏【龙岩诸生詹鹏飞妻年二十一寡事舅姑抚幼子苦节四十七年雍正六年　旌表入节孝祠】林氏【龙岩诸生吴升妻年二十二而寡养舅姑抚孤子苦节三十六年雍正七年　旌表入节孝祠】蒋氏【龙岩诸生吴玠妻年二十六寡奉姑育子守节三十四年雍正七年　旌表入节孝祠】杨氏【漳平陈可雄妻年二十九而寡苦节二十三载雍正八年　旌表入节孝祠】
　　张氏【贵州人嫁龙岩谢姓夫死遗二女苦死抚育家无粒食乡隣敛谷食之二女嫁毕病不服药遂卒以上节孝】
　　林二姑【龙岩张万藻妻年十七广冦掳至西门外不屈缢死】
　　范氏【寜洋人年二十归诸生曹元瑜顺治戊子冦乱筼筜寨破范被执抱子不脱及暮恐贼汚之自经死】廖氏【寜洋诸生曹暲妻年十七适暲生子应瑞方在抱而暲殁顺治戊子冦乱廖母子被执义不受辱将兵之氏哭曰曹氏一块肉亡矣因抱瑞颈同受刄逺近哀之】
　　邓氏【名顺漳平人五岁通论语稍长能诵诗每读王婉容满江红词及文山和句濡睫澘然葢怜其薄命也年十九适蒋元和未期而元和死家贫无子父母绐归欲嫁之度不能免乃治殓衣服铅粉死将死乞合蒋族舁归与元和同窆】
　　陈氏【侯官人适龙岩翁石卿石卿卒氏絶粒旬余不死痛哭与庶姑诀遂自缢】
　　王氏【名防龙岩人适郑坚事翁姑以孝称坚殁王遂自经】
　　游尾姑【龙岩陈斗庆妻年二十夫死姑继亡有强欲委禽者剪髪以誓不免因自缢死】
　　林氏【龙岩张兆亨妻兆亨病疯林事之三年无倦色痛剧投井中林从之水浅皆不死隣人拯出之逾月兆亨卒林哀毁欲絶父令改适曰儿不能为夫节妇也讫投缳死】
　　卢氏【龙巗人年十七适谢姓夫死哀泣三年服阕自缢】
　　谢氏【龙岩人嫁庄姓甫六月而夫亡谢送触柩而死】
　　谢氏【龙岩人许配于魏未防夫死奔丧守志立三孤俱不育自缢而亡】
　　张氏【龙岩人幼字黄苑青年十二失怙恃归育于夫家苑青以岐黄术外逰病归女年十七矣未成防也苑青死女絶食数日投缳而死】
　　林氏【龙岩陈元玉妻夫卒合殓毕自经从之】
　　刘氏【名闰姑漳平人陈少韩未防妻少韩卒闰姑闻讣欲奔丧父母不可遂絶粒缢死尸归于陈合焉雍正五年　旌表入节孝祠　以上贞烈】














　　福建通志巻五十九
<史部,地理类,都会郡县之属,福建通志>
　　钦定四库全书
　　福建通志卷六十
　　方外
　　饥者需粟以为食而太和山有辟谷之草寒者需布以为衣而李辅国有常春之木暗者需火以为烛而魏惠王有照乘之珠谓吾巳有食吾巳有衣吾巳有烛俱足于用不必资彼以为用可也而谓彼之无用不可也彼二氏之敎可以不用而不可谓之无用者何以异是今三乘筏邈浩劫轮徂窃其似而乱其真者有矣人其人而火其书可乎闽中山水竒奥仙人之所窟宅曹溪之宗黄蘗嗣焉载在往牒谅不诬也或谓化色五苍修习四禅秦汉以来方有三代之世罔闻是有説焉石韫玉而山辉水怀珠而川媚山不必借玉而髙水不必借殊而深也且玉与珠之出也有时方其未出则亦不见其为玉与珠也巳志方外
　　福州府
　　汉
　　徐登【永福人少时牧牛山椒遇异人得仙术时有东阳赵炳者相遇于髙葢山各试所能登能禁水不流炳喷酒着树辄成花今所居名花林村有徐赵二真君祠】
　　董奉【字君异侯官人少得道尝逰交州刺史杜燮死三日奉以三丸药纳之口中食顷更生奉治病不受人物但令种杏一株山居种杏至七万株虎为之守乡有白鼍能作祟驱符斩之遂絶其妖】
　　庄君平【夷坚志云福有老人常见老叟同室歳余告之曰吾乃庄君平也取一书授之天明叟出不归视其书皆修身度世之説今但记其语云事业与功名不直一杯水又云独立秋江水】
　　梁
　　王霸【自齐时渡江入闽居西郊之外少好黄老术尝于怡山凿井炼药能为黄金嵗饥则鬻炼金市未以济贫者至唐贞元中观察使即其宅建冲虚宫祀之并祀徐登董奉任放为四仙祠】
　　唐
　　任放【天宝中修炼于福州大鹏山后于此山上升因名升山今洗药池升仙台遗址犹存】
　　临水夫人【古田人陈昌女唐大厯二年生归刘夙慕修年二十四卒邑临水有白蛇洞巨蛇常吐气为疫疠一日有朱衣人执剑索蛇斩之乡人诘其姓名曰我江南下渡陈昌女也遂不见乃知其神立庙洞上凡祷雨驱疫求嗣无不灵应宋淳祐间封崇福昭惠慈济夫人赐额顺懿八闽多祀之】
　　僧铨【居连江独觉岩宣宗时与怡山大沩为友峯顶有巨石铨指叱之诘旦移山下俨成一室铨趺坐其中岩有猛虎为猎矢所中铨为防去后数日虎来谢出入相随至政和元年勅赐慈惠禅师】
　　章夀仙人【永福人幼牧羊于罏峰遇王谢二仙而得道尝斩蛇于延平后峰白日升天峰旁石壁刻有章仙峰三字】
　　黄太和【侯官人好导引术年三十余弃家入鼓山大顺初趺坐蹵鼇桥黄璞逰山见之问其家世则璞五世祖也璞悲泣请还家不听明日率家人往谒不复见】
　　李头陀【初从百丈禅师往洪州后还母庐墓三年题诗石上曰守坟三载念生縁种树为隂出世恩划石寄言相嘱咐一重孙付一重孙题毕石自开头陀遂端坐于中石复合后人因其题刻之石至今犹存】
　　义収【不知何许人后梁时居万歳寺时春不雨至五月义収积薪通衢自焚以祷烟举而雨降后客洪州将归会大旱民俗遮留乃截左臂与之曰去后不雨出以祷臂入境而雨作】
　　五代
　　神晏【姓李氏其先大梁人年十二出家梁开平初年闽主迎主鼓山尝诵经灵源洞水声喧轰叱之水逆流东涧】
　　僧行修【陈氏子生而异香满室七歳犹不能言或曰痖耶忽应声曰不遇作家徒撞破烟楼耳后叅雪峰义存梁开平间至四明山独栖松下説法天花纷雨又趺坐龙尾巗结茅为葢百鸟啣花飞绕后唐同光二年至杭之法相院依石为室禅定其中乏水给饮卓锡岩际清泉进出】
　　宋
　　张耜【字季益闽县人蚤有文誉师白玉蟾得太乙刀圭火符之术隐居鹤林与妻潘蕋珠烹炼九鼎厥后俱尸解诏封鹤林真人】
　　张圣【永福农家子貌絶丑采薪山中遇异人噉以苦桃又饮以瓢中水自此絶粒素不知书忽援笔能作字言人休咎多竒中卒而乡人祀之】
　　蔡道者【永福人乡人于水得樟木欲雕长睂老佛适道者至自言精于雕刻遂木登楼去梯寂然无声乡人登楼不见道者惟木像在遂送方广岩中至今犹存】
　　佛灯禅师【俗姓阮号晦庵为僧于建之登科院后住持闽之鼓山寺归本里造云居塔一座显迹现存作镜妖记圆寂后自能放光宣和四年闻诸朝勅赐佛灯晦室禅师】
　　妙心【本州西禅寺侍者母患疯疾不能歩履乃焚香告天曰妙心母老而苦疯疾闻世取肝割股以行孝今愿破脑出髓救母余年遂对空再拜以左手持斧置顖门右手执木椎击之应手头裂髓出如鸭卵大殊不痛楚急归煑粥和服粥成一室皆香母一啜而尽手足轻快宿疾顿瘳】
　　元
　　义髙【姓陈长乐人有道术世祖召赐金帛晋王北征命从行欲试其术时六月令髙祈雪髙执皂旗麾之须臾六花飞洒军中】
　　王与敬【少逰湖海叅访髙真留雷州遇亢旱析祷甚应城中妖兴夜闻人马声与敬治之顿灭朝廷宣赐至道贤应通妙法师至大二年奉防还山防冲祐观】
　　周颐真【字养元福清人至元中徙永嘉遇西蜀异人授以隐书及壬遁返闭之秘歳旱请祷每出雷电于袖中有讦其左道者捕之颐真立桥侧捕者不能见自号山雷子有洞浮老人集】
　　明
　　宗乘【福寜人洪武中以竹竿为筏逆风浮海三百余里至连江山中将火化乡人请曰师去何以为惠乃于火中跃出一杯一履以遗去后之思云】
　　善縁【长乐人姓许住连江山庵有诸生读书庵中会灯节生到庵曰花灯何寂寞缘曰热閙必须苏杭请同居士一玩生斥其诞缘令静对合眼顷刻间如梦遍阅西湖诸名胜从此敬信之嘉靖间自焚是日有乡人樵归至北岭遇善縁以锡杖挑僧鞋一只因曰烦将此鞋回敝庵交某手乡人回诣其庵僧众方火化大为诧异】
　　真升【福清人俗姓陈人称曰老四佛八歳茹素随祝髪闭关年五十不谙文字归省母寺在双金山初建时乡人虑无材木升曰无庸越数日水涨有大木数百根顺流而下直入港口遂建其寺曰东金居数年坐化先一日命徒剃髪剪爪嘱曰闭我四十八日髪长则龛以祀我至期开视顔如生髪渐长乃龛祀蜕不朽败】
　　陈铿韶【年二十余丧妻散家资学长生术时至鼓山絶顶黙坐竟日久能辟谷遂逺游大茅武当诸名山途遇乡人间有识之者辄不与言数年归以药囊遗母乡士大夫慕而迎致亦不与言后莫知所终母唘视囊悉干桑叶也】
　　国朝
　　释曹源【讳海溋江氏子年十七落髪为僧既而徧叅诸方乃倾心于博山无异和尚和尚贻以偈曰宝林香水人先办知是西方分来更问最初流出意祖庭深处不须猜源遂嗣之结庵于长基岭万松内后坐化于山中】
　　隆琦【福清人叅金粟费隠和尚继黄蘗法席住狮子巗下有侧石如舟逰者以不平为憾琦持咒黙祝曰此石若平禅道大行次蚤石果自平着有语录十卷灵涛集一册】
　　兴化府
　　汉
　　九何仙【汉武帝时何氏兄弟九人父任侠有竒气与淮南王安防娶张氏生九人目俱盲独长者一眼朗然如日为诸真人前行师大罗学辟谷法自九江入闽始即石竹鼓山居焉月余复逰莆谒胡道人饮龙津庙中井水眼尽开胡曰子名巳登金台玉堂不患不仙子其寻鸡子山往矣因留词以别九人乃西行六十里结枫为亭而处其上巳过九仙山经鸡子城遂逾岭入湖见重岗叠巘怪石交列湖底云水潺潺九人爱之结庐以居日炼药湖中丹成有九鲤鱼化为龙白日乘之升天】
</div>
    <div class="pagination">
<a href="福建通志_page206.html">上一页</a><span>...</span><a href="福建通志_page202.html">202</a><a href="福建通志_page203.html">203</a><a href="福建通志_page204.html">204</a><a href="福建通志_page205.html">205</a><a href="福建通志_page206.html">206</a><span class="current-page">207</span><a href="福建通志_page208.html">208</a><a href="福建通志_page209.html">209</a><a href="福建通志_page210.html">210</a><a href="福建通志_page211.html">211</a><a href="福建通志_page212.html">212</a><span>...</span><a href="福建通志_page208.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
