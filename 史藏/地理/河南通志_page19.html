<!DOCTYPE html>
<html>
<head>
    <meta charset="UTF-8">
    <title>河南通志 - 第 19 页/共 276 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>河南通志 - 第 19 页/共 276 页</h1>
    <div class="content">　　十七年河南大饥
　　十九年夏五月河南北诸郡大水　太康蝗二十一年十一月黄河清【自陜州平陆三门至孟津五百里皆清凡七日】
　　明太祖洪武二年正月丙申夜太阴犯房荧惑入斗五年六月开封府诸县蝗
　　八年正月河决开封府
　　九年正月庚午夜太阴犯房宿
　　十五年七月河溢荥泽阳武
　　十七年河南大水　六月睢州巴河决　九月夜彗星扫翼宿
　　二十年河溢【冲汴由安逺门入渰没官私廨宇甚众】九月凤凰集汲县岗【羣鸟随从鸣噪翺翔三日而去】
　　二十八年洛阳产嘉谷
　　成祖永乐元年虞城产嘉谷　五月汝宁山中野蚕成茧
　　二年八月禹州神后山产驺虞【周王获献于朝】
　　五年五月南阳境麦多两岐
　　十六年十月扶沟县产灵芝三茎
　　宣宗宣徳七年郑州有妇一乳三子【诏给粟帛】
　　英宗天顺三年秋八月济源东产嘉禾【有一茎五穗者】五年黄河溢【决开封府城由安远门入渰没官廨民庐甚众】
　　七年八月延津产嘉谷【一茎二穗二十余亩】
　　宪宗成化九年通许桃李冬花
　　十四年黄河决汴
　　十八年六月河南北诸水溢
　　二十年大饥
　　孝宗治六年正月有大星陨光芒烛地【其年冬大雪深丈余】十一年斗粟十钱
　　十二年白豕见
　　十五年考城地震
　　十六年叶县五龙挂于城北十里【顷之坠地蜿蜒不能起已而云雾晦防遂失所在】考城牛生犊一身二首
　　世宗嘉靖元年冬十二月雷电雨雪
　　五年鹿邑有妇一乳三子
　　七年灵宝冯左渡黄河清
　　十年洧川秀麦生【二岐者百余本】
　　十二年阌乡获白鹿
　　十三年三月鹿邑麒麟生　五月秀麦生【有三岐二岐至五岐者三百余本】
　　十七年春大饥
　　二十年归徳府瑞麦生【有一茎数穗者】
　　三十二年大饥
　　三十三年春夏河北大水　秋七月怀庆产嘉谷三十五年南阳天雨黒水如墨　十二月南阳地震有声
　　三十六年汝宁飞蝗蔽野
　　三十七年新野地震【声自西北来鸟兽皆惊】偃师有紫虫食麦
　　三十九年庚申偃师伊洛泛溢害稼　生员乔惟重家雌鸡化为雄
　　四十年夏四月偃师大雨雹
　　四十一年汝宁大风【偃禾拔木】偃师夏大旱　五月五日偃师雨麻子荞麦
　　四十二年南阳雨粟豆荞麦【着地能生牲畜不食】
　　四十三年三月三日午时归徳黒风昼晦【对面不能辨貌执鎗刀以防不虞刃头皆有火光至次日天明始复旧】西平民防忠家产麟【其家以为怪毙之知府徐中行感而作瑞麟图赞】
　　穆宗隆庆二年秋汴城大雨三日【城中用水车撤水出城】三年衞辉大水
　　四年汝宁大雨伤麦
　　五年春内乡雨荞豆
　　六年夏新野大水　九月梨花盛开
　　神宗万厯九年七月汝宁雨雹伤稼
　　十年衞辉旱蝗
　　十一年衞辉西南境大雨雹
　　十二年正月二十六日大雨震电
　　十三年光山县产麟【有司以事闻取其皮藏之内府】
　　十四年衞辉大旱
　　十五年三月三日申时地震【有声如雷城堤皆摧】大饥　大疫
　　十六年汴城西至河南北大疫【死者相枕】衞辉大旱十八年汴城大风霾【自西北来画晦】三月初三日汝宁黒风【自西来沙拔木天日昼昏裕州亦然】
　　十九年七月二十七日未时裕州有星自干入巽【白气如练经天移晷不散】天鼓鸣
　　二十年汝宁汝水忽变【其味甚恶饮者辄泻人皆汲泉水为炊旬日后始如初】
　　二十三年正月初八日夜分汝宁雷电大雨【是时严寒浃旬禽兽毙者十之七】七月涉县石钟崩【有声如雷】
　　二十四年武安李满妻一胎三子　秋衞辉蝗【食禾殆尽至啮人衣】
　　三十年三月裕州黒风【自北来途中人多吹堕溪中有火光如绳夜半乃止】三十一年春汝宁淫雨七旬
　　三十二年十月南召桃花牡丹盛开
　　三十三年开封府学火
　　三十四年二月十二日孟津县地震山崩　淅川大疫　淅川水溢【撑舟入舎】
　　三十六年冬裕州民家驘口吐一驹【大如兔正赤色守上其事寻以为怪止之】
　　三十七年怀庆大旱
　　四十一年秋洛阳飞蝗蔽天【食禾尽草木叶一空民间厠灶皆满】四十二年淅川雨雹【大如鹅卵】四月星陨有声【陨于县北之沟形如白石】
　　四十四年开封蝗
　　熹宗天启元年九月裕州日生晕【日边有五环少顷有黒蛇形在日中良久不见】
　　三年凤凰见禹州
　　六年黄河清【自洛至徐三日】
　　庄烈帝崇祯二年洛阳延秋里草木结人马兵戈之状【鄢陵科臣常自裕上其事】
　　七年孟津产异草【如龙凤形】济源大疫　洛阳鵽鸠至【其鸟黧身连爪千百成羣夜宿于地数日而絶或以为莺或以为反燕皆非也按字彚鵽鸠大如鸽似雌雉防脚无后趾岐尾为鸟憨急羣飞出北方沙漠地一名防雉见则有兵乱】
　　八年黄河冰结如石　汤阴县蝗
　　十一年冬十一月怀庆大雾木介【数日不解】洛阳旱蝗【赤地千里】九月洛阳养济院贫妇孙氏年七十余生髭须　十七日洛阳卯时地震【从西北起隠隠有声】
　　十二年怀庆旱蝗【缘雉堞入城遇物皆啮结块渡河】春汝宁黒夜鬼火遍野
　　十三年永城遍地黄豆【形如人首睂目须发皆具】三月洛阳地震【从西北起良久乃止】衞辉大风沙霾昼晦　六月日躔柳六度日旁有紫气【钦天监占主有叛将献城在周分洛阳周分也次年果有王兵献城之祸】七月洛阳大雾木介【占云大人恶缺】
　　汝宁蝗蝻生【人相食】洛阳【缺】

　　十四年天狗星坠宋野【占曰天狗所落杀人遍地天狗下食其血至次年三月流冦破宋屠城】衞辉大蝗　汝宁春大饥　夏大疫【人相食】
　　十五年九月流防引河水灌汴城【官舍民居尽没死者百万戸】十七年元日日无光　二月十一日三日并见雨土如霰昼晦
　　皇清
　　世祖章皇帝顺治元年秋温县河北塌三十里【时村落尽没】
　　四月十一日淅川天鼓鸣
　　二年正月孟县渡口村至海子村河清二日四年嵩山产芝草
　　六年夏五月息县淮水溢【坏民舍田禾平地水深数尺牛畜俱渰死】七年二月十五日商城地震有声次日复震　夏
　　秋无雨【禾尽槁米贵如珠】
　　八年秋大雨伤稼
　　九年汝阳地震　秋大雨伤稼
　　十年春正月十五日夜地震【有声如雷】大雨伤禾【武陟沁决浸及修武】温县大水【漂民居庐舍数十村】
　　十一年三月朔汴城北门外大风雨【车辆石碓随风离庄四五里】冬汝宁地震
　　十三年二月十六日宁陵陨物如石砚【坠墙内取出甚热渐冷巡抚亢上疏以闻】七月济源淫雨伤禾雹大如升　十二月归徳雨红雪
　　十五年汝南五月至八月大雨【淮洪潢汝之水皆溢民稼为伤】七月洛阳西北境涧水溢【水高二丈漂没近水庐舍人口畜产及将实禾稼】十六年正月登封县西北山鸣　四月十一日汤阴县雨雹【大者如拳广数十里麦禾无遗】济源县雌鸡化雄　汝南五月至六月多雨【汝水啮府城南至黄岗镇四十里皆以船行息蔡濵淮诸地秋稼尽溺】六月归徳大雨弥月【平地水深数尺城内行船】七月洛阳孟津雨雹【小者如鸡卵大者如升人多伤树木禽兽皆死】南阳先涝后旱【斗米千钱】新郑县生白雀
　　十七年新郑县生白雀二雏
　　圣祖仁皇帝康熈元年镇平大有年　　宜阳地震　六月开封黄练口河决【祥符中牟阳武县通许尉氏扶沟七县田禾尽被渰没】七月淇县沁水溢【浸入民田甚众】八月大雨伤稼【开封归徳怀庆所属】项城地震【声如巨雷震倒城垣二百余丈民房数百间】县地震九月太康地震
　　三年六月县河决　彗星见东南　八月洛阳地震
　　四年三月陜州地震　四月虞城河决【虞城永城夏邑三县庐舍田禾多被渰没】秋霖雨【彰徳衞辉所属伤稼】
　　五年凤凰集唐县西南　三月汝宁异风【吹折城北门拴城垜口三丈】十月孟县地震
　　六年延津大有年　洧川考城辉县罗山宝丰旱蝗　六月祥符地震
　　七年六月地震【开封归徳彰徳衞辉怀庆南阳汝宁汝州所属】七月彰徳府属大雨【河水涌涨平地水深五尺官舍民房倒塌无算】陈州彗星见西方　八年五月淇县麦有两岐莲生并头　夏陈州商城地震淫雨三月【开封归徳汝宁伤禾为甚】七月河内瑞谷生　八月淇县产瑞谷【有一茎二穗】九月济源民李邦纯妻一产三子【事闻　诏给布米】卢氏城东五色云见大有年　十一月宝丰杨公渠冰悉成梅花形九年春夏大旱
　　十年夏邓州麦两岐
　　十一年虞城黄河水溢　二月郏县雨土为钱文夏六月辉县大水　秋七月陜州灵宝蝗
　　十二年郾城大水　秋汝阳大雨无禾
</div>
    <div class="pagination">
<a href="河南通志_page18.html">上一页</a><span>...</span><a href="河南通志_page14.html">14</a><a href="河南通志_page15.html">15</a><a href="河南通志_page16.html">16</a><a href="河南通志_page17.html">17</a><a href="河南通志_page18.html">18</a><span class="current-page">19</span><a href="河南通志_page20.html">20</a><a href="河南通志_page21.html">21</a><a href="河南通志_page22.html">22</a><a href="河南通志_page23.html">23</a><a href="河南通志_page24.html">24</a><span>...</span><a href="河南通志_page20.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
