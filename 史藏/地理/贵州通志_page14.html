<!DOCTYPE html>
<html>
 <head>
  <meta charset="utf-8"/>
  <title>
   贵州通志 - 第 14 页/共 141 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   贵州通志 - 第 14 页/共 141 页
  </h1>
  <div class="content">
   顶箐山【在城内旧多山樝树故又谓州为樝城今襍植蕉竹桃柳建草亭其巅顔曰屡迁】二龙山【在城东五里一名雾露山山半有双洞二水分流】鸡公背山【在城东四十里旧为滇黔大道山如鸡背险峻难登相传山畔昔有石鸡尝鸣后被窃去其迹尚存】髙宗观山【在城南一里四面悬岩上有石洞流泉不竭建有真武殿】肇普山【在城西一里】安笼箐山【在城西慕役司北山峦相接林木蓊密周四十里旧入滇路经其中险阻难行秋冬多雾昏晓不辨又有香树坡小箐口坡白口东坡胡树凹打罕坡行者苦之】靛山【在慕役司水回山转其中深箐可种蓝嵗必异地以植】红岩山【在城西北八十里壁立万仞岩侧有洞深广数十丈或时闻洞中有铜鼓声恍见岩上红花如雨则其年必有瘴疠夷人或一年或三年用乌牛白马祭之以祈嵗稔世传武侯南征曽驻兵于此】云亮山【在城北一里】箭眉山【在城北顶营司山势极髙大周四十余里河流潆纡其下】象鼻岭【在城东七里入滇旧路左右皆岩箐万仞中有道如梁】关岭【在城西三十里山势陡峻曲折而上凡四十三盘方至顶上有关索庙旧志索蜀汉汉夀亭侯子从武侯南征有功土人祀之山半有马跑井相传索统兵至此渇甚马踣地出泉故名又有哑泉饮之能令人哑立石以戒行者】水帘洞【在城东八十里地名那大关四面悬岩大山洞内可容万人大水泛涨不能淹及】聚僊洞【在城南五里门径委折伛偻始入渡一小桥渐髙敞顶有窍光明下注石牀石钟俨然】畱节洞【在城西南十余里石乳凝结状若盘龙鳞鬛生动上有字如蝌蚪不可辨识更进益幽邃中一石墖左右曲房天然不假椎凿昔有刘烈妇避兵其中遇贼不屈死因以为名】蜂洞【在城西南沙营旧司山巅洞深曲有水上为悬岩有蜜蜂房大如车轮毎春夏则来霜降前后则去可卜一岁之丰俭如霜降十日五日前早去则一嵗全荒仅先后一半日则半熟或后十日五日去则大稔苗人取蜜从悬岩上秋千而下以击其房如猿猱然】观音洞【在城西北三十里从关岭北行歴落数峯青翠欲滴洞中轩辟若城垣危磴叠梯而上数十武有石平广可罗拜祀大士于巅折而右俨若长廊大厦悬幔流苏靡不毕具有白石若龟龙鳞甲生动乃积澑所成昔人勒字曰神龟玉液寂坐良乆觉暗泉细雨从空中石窍生】伯牙洞【在城北从北极观遡流而上可五里至洞洞口低窄伛偻而进数丈徐中始平广有水出洞间】盘江【在城西三十里源出乌撒可渡河流入广西泗城州界武侯平南中战于是水之南水经注云水广百余步甚有瘴气朱褒之反李恢追至盘江即此】落叶河【在城东澄水多游鱼相传潭内有潜龙人不敢渔】北口河【在城东二十里水归盘江】灞陵河【左城东三十五里】郎公河【在慕役司东南三十望湍流急疾不能为桥设舟以济往来】者马河【在城西北六十里即普安州之者卜河自安南县流入境下流注于盘江河】白水河【在城东北四十余里大路旁色白异于他水从髙飞落直下数十丈白练千条轰雷雪注入绿潭虽天气晴朗而激湍喷溅如行大雾中澎湃之声逺闻数里外其飞落处内有洞曰水帘昔孙可望至此见水中有神物欲涸水以索之而潭水絶深戽数日不可竭乃止洞中有碑刻雪浪穿霞四字】
　　清镇县
　　笔山【在城东郭外峯峦尖耸如笔】马鞍山【在城南一里】铜鼓山【在城西四十五里相传武侯南征于此获铜鼔】桂华山【在城西北五十里昔有僧名广逺卓锡结茅其上手植桂子于岩阿至今桂树犹存髙数丈花时香闻数里】云归山【在城北二里云起山巅人以其聚散卜晴雨】羊耳山【在城北五里明天啓初副将张彦方败水西贼于此又西北五里有蜜蜂山】耸翠峯【在城北相传明建文帝曽寄宿于此】香炉岭【在城西山峯陡峻形如古鼎】曹木洞【在城南一里明敞如堂】云龙洞【在城西南十里一名华盖洞又名凉伞洞可容数十人其上有气氛氲望之如云变幻万状相对有扁洞洞口扁窄而中寛】天柱洞【在城西北六十里悬岩千仞一径盘回洞极宏敞中有大石柱孤撑洞顶后有河水声吼如雷土人常避兵于此】滴澄河【在城西入陆广河】甲池河【在城西北九十里俗名鸭池河与黔西接界即陆广河之上流】汲波塘【在城西南二十里滙诸溪涧溉田甚广】
　　安平县
　　金鳌山【在城东三里诸峯奔赴浪涌波翻独此山髙耸插云俨若金鳌特峙】髙峯山【在城东二十里昔有僧自然栖息于此手植栢树千株飘然而去】龙鼓山【在城东南七里万山攒叠忽展云坪曲径盘旋半山石壁下有门如砌稍入数步宏敞若堂门左一穴湫水注焉碧灔隐深莫可底极相传有灵物居内春时尝有声如鼍鼓或闻八音具奏乍响乍沉亦逺亦近数年始得一闻五七日方止】马头山【在城东南二十五里羣山聨络髙耸凌云状如马首】圆帽山【在城南一里又南八里有蹲狮山又南三里有笔山】龙凤山【在城南五里峯廻四合秀水双湾僧自然登巅览胜拂一袈裟于地谓可为众僧禅定之所后因建寺焉】鹿角山【在城南十里石峯峙立形如鹿角】天台山【在城南二十里乱云断石中特起孤峯俨若百丈金茎石壁崭截危嶝接云絶顶楼阁庄岩乃白云僧所开多有诗词纪其胜】天马山【在城西】梵刹竒岩【在城内西南隅山半石屛铺云挂月浮图精舍上下参差面枕清流涵光影翠四时松栢蒙茸鸟语溪声与梵音相和】藏甲岩【在城东五里一名金银山崇山峻岭石壁嶙峋一户双扄限阈俨然相传昔人藏甲于此下有废垒】爆石岩【在城东二十里巉岩髙峻山半泉出石窦中流注深潭祷雨辄应】袈裟岩【在城南五里削壁千仞如展袈裟相接有包玉岩】洛阳洞【在城东十五里下有洛阳河】南僊洞【在城东南十五里石壁髙十丈入洞二十余步地势平广可容千人西有深潭】蚺蛇洞【在城西三里半山闲洞左右二门中有碧潭深邃莫测昔大路经其下相传有蚺蛇在内时出伤人因改路穿城而走】玉龙洞【在城东十里界首铺羣峯峭壁中一洞玲珑竒巧内有一石平坦如牀上蟠石龙鳞爪生动相传明建文帝曽憇息其中经旬始去】穿空石【在城东三里山若画屏中有一孔直穿山背晶光四射】惊蛰鱼石【在城南十里普济桥边碧漪翠浪中白石齿齿毎年惊蛰前后数日鱼丛聚石边土人网之以为乐因名】虾蟇石【在城西十五里溪水环带两峰对峙上有大石屹然状类虾蟇】洛阳河【在城东十里溪流中有两穴方围十数丈栏楯若井甃然鱼从楯跃出土人伺取为利】车头河【在城南十里水势百折渔舟往来其间又南十里有麻线河汇流入于鸭池河】东溪【在城东源出东北石洞中流灌田畆人赖其利】文笔水【在文庙前迤而来自防转兑逆折回旋一澄如鉴术者云此邑文盛玆水之灵】龙洞泉【在城南二十五里龙洞堡侧亦有灌溉之利】圣泉【在城西门外百步平冈之下泉从石罅中流出淙淙有声一时之内再盈再缩曾不少辍春时词人游女或置香花或插簪珥再拜祈请泉即淜湃鱼虾竝出前汇一大池清可濯缨】喷珠泉【在城西沙作铺路旁深数尺寛广如之泉色清澈微碧客至諠哗鼓掌则数千百珠迸逗而出明叅政焦希程勒石纪胜名曰喜客泉　本朝总督甘文焜更名喷珠泉】龙井【在城东南十五里水极清甘上尝有烟雾居民遇旱磔狗厌之则风雨随至】
　　郎岱同知
　　毛口河【在城西三十二里源出永宁州盘江之上流今新路渡口也水势汹涌雨水暴涨髙辄数丈】
　　平越府
　　平越县【附郭】
　　福泉山【在城内明张三丰修僊处山形灵秀上有髙真观礼斗亭前有浴僊池夏不盈冬不竭旁有古桂一株久枯忽有丐者来浴于池山僧秽之丐曰无伤也吾能活此树乃掬水沃其根挂巾于树而去是年桂复荣人以为三丰再来也桂至今犹茂池水云可疗病四方汲者不絶亭有三丰手书聨名人题咏碑刻颇多】防峩山【在城东一里一名莪万山山势崇嶐为郡镇山乃防峩寨故址】石关口山【在城东南二里旧时官路经其中】叠翠山【在城东南十里大小百峯峻秀揷天中峯名老人或云近此居者多夀九十九峯在江外一峯独在江内名将军峯三江防其下独砥中流平越絶景】月山【在城南半里山形如半月下有月山古刹】文笔山【在城南三里髙耸卓立】獬豸山【在城南十里苍翠突兀俨如豸冠】大水山【在城南三十里上有古寺雄壮可观】百里山【在城南四十里谿深箐大为苗人窟穴】杨山【在城西十里杨义司旁有玉笏峯前为凝真观】云雾山【在城西四十里明崇祯间总兵胡从仪征苗屯兵于此营址尚存】杉木箐山【在城西六十里峯峦髙峻苗倚为险】滃霾山【在城北六十里山髙林深霾雾滃郁】玉屏峯【在城西南五里】玉笏峯【在城西十里端拱如卓笏】七盘坡【在城东三里】倒马坡【在城西南五里】白螺洞【在福泉山后】犀牛洞【在城南其上即髙真观洞中有物若牛明正徳间观僧夜闻洞外鬬声如雷起撞钟失钟所在有顷闻钟声一路震响而来及旦视之钟上有水草始悟夜所闻声乃钟与牛鬬后衅之乃止明隆平侯张信父葬于洞内相传为张三丰所授】僊人洞【在城西南五里洞数层曲折幽深明崇祯间太守陈绍英建迎僊阁于洞外】新开洞【在城西门外西山下康熙元年三月大雷山石崩中开一洞深莫能竟】燕子洞【在城西三里毎冬来燕子千百蛰其中】百人洞【在城西十里一名川洞清泉涌出可容百人】麻哈江【在城东五里两岩壁立舟渡甚艰明万厯间郡人葛镜始建桥详载关梁】鱼梁江【在城东十五里】芦坪江【在城东三十里】三江口【在城东南七里马塲羊塲麻哈三水防合波流潆洄为郡之胜】诸梁江【在城南三里】马塲江【在城南四里与羊塲江通其水湍急而深中流如沸合流于麻哈江】羊塲江【在城南二十五里】皮陇江【在城西二十里】羊河【在城东二十里】杨老河【在城东三十里】龙潭河【在城东南三里】南河【在城南门外】武胜河【在城南五里】清水河【在城西四十里其上流来自贵阳贵定源逺流广雄吞诸溪北经乖西巴香诸苗界而入乌江】隆河【在城北三十五里】白水河【在城北三十里】地松河【在城东北十五里其地名松屯南流入麻哈江】冷溪【在城西南四十五里】广济泉【在城内东隅其源分自防峨山下明治间叅将赵胜因城中乏水凿阴渠引水入城为井】福泉【在福泉山上】月山泉【在城南月山寺】翰墨池【在城南潮音阁下】海螺井【在叠翠山之南地名乐冈有石穴形如螺殻水自中涌出】黄平州
　　梅花山【在城东郭俗呼鼓角梅花】狮山【在城东五里其形如狮】架梁山【在城东四十里即岭山孤峯挿天一望千里】鼓台山【在城南五里顶平如鼓四周堑削凿梯挽铁絙乃可上】铜钉山【与鼔台相雄长尖峯髙耸雄峙东南】宜娘山【与铜钉山相近山顶平衍可容万人上有垒址相传宋时有宜娘屯兵于此故名】香罏山【在城西南十五里峭拔髙竦与清平接】金星山【在城西三里正临兑方下有蟠桃洞】斗岩山【在城西五里亦曰西岩山有洞髙五尺濶一丈左侧有虗岩泉涓涓下流】都凹山【在城西北三十里】龙岩山【在城北一里下为龙洞又名狼洞山势巉岩水色深碧传有龙潜其中能出云雨相近有掲榜山石壁峻峭又有北辰山】五星山【在城北如五星环列】太翁山【在城北二十里雄特出诸山之上】马鞍山【与太翁山对峙岩石甚胜】岑舟山【在城北三十里山形雄杰一名太阳山】石林山【在城北八十里山麓有长松庵相近有髙岚山】中华山【在城北九十里上有太平寺】九龙山【在城北九十里上有九龙庵相近有百花山】岑东峯【在城西十里为州治賔山】马鬃岭【在城东四十里大路所经接镇逺石阡二府界岭阳有马蹄井】飞云岩【在城东二十里大路旁岩倚山麓势如垂天之云岩下颇轩敞中有小洞深黒不可究极左有瀑布淙淙作佩玉声前一小峯特起上构圣果亭有明王守仁碑记又有古栢十数株千余年遗植也又有月潭古寺为黔中第一竒境天下名胜记载具有图】梯子岩【在城南五里蜿蜒曲折髙揷云表州属竒观也】七里谷【在城东五里俗名七里冲两山壁立中通一路杨应龙叛时屯兵二十七营于此以窥黄平】梅子洞【在城东三里中多梅树】截洞【在城南十里明景泰初苗贼韦同烈纠众数万屯聚截洞官军击败之遂退据香罏山洞盖与香罏山接】白岩洞【在城西十余里洞口敞朗内极深邃】燕子洞【在城西十五里紫燕千百为羣潜藏于此】葛浪洞【在城北二十里一山绵亘中多洞穴昔人于此避兵】重安江【在城东三十里发源麻哈合清江入楚】两岔江【在城西南十五里水有二源一出上堂一出大原合而为一流入府界即麻哈江也】冷水河【在城东三里水白而寒三伏不可涉流入两岔江又城东南有苗里水下流入镇阳江】西门河【在城东三十里旧城西即镇阳江之上流可行舟直达楚沅江因有施秉诸葛洞之险艰于上下故开而复塞顺治十六年疏滩凿石以通楚运挽舟衔尾而上集于城下】处洞河【在城西十里源出苗境东流合北门河入镇阳江】北门河【在城北】北攸河【在城北三十里原名都凹水即防江之源水经注云沅水出防柯且兰县为旁沟水山海经所谓出象郡镡城西是也】秀水溪【在城东三十里东坡堡下】髙溪【在城西北旁有髙溪屯下流合秀水入重安江】纸房潭【在城北里许中有沙洲毎夕鹭鸶千百集于上】翁播潭【在城北十里两岩壁立潭在其下深莫能测大旱不竭每遇嵗旱土人于此祷辄应】王井【在城南明洪武间岷王封于滇经此凿井得泉味甚甘美因名】
　　瓮安县
　　旗山【在城东南五里山顶有洞一名穿岩】花竹山【在城南二十里山顶有九泉天旱邑人常祷雨于此】太和山【在城南五十里】北斗山【在城西南五里】云雾山【在城西南六十里上建大佛寺】僊桥山【在城西十里山髙千丈顶有石中空如桥上建真武殿】白乐山【在城西三十里地名飞练明杨应龙反败官兵于飞练即此鸟道盘旋而上山顶寛平幽邃山麓有祖师殿】百果山【在城北十五里】伏龙山【在城北旧草塘司山麓有报恩寺】万丈山【在旧草塘司东南二十里岩壁髙峻矗立万丈】岑口山【在旧草塘司东南四十里初为苗蛮窟穴平播后土官宋世孝凿山通道立哨防守】九峯山【在城东北十五里地名鼠坝九峯迭起延亘数里】玉华峯【在城北六十里上揷云霄下临流水顶颇平旷山有池莹彻如月明嘉靖间平越指挥王之臣建梵刹数重飞阁翔空梵呗之声遥闲数里】双箭峯【在旧草塘司东双峯竝峙尖削如箭下有石名晴明石天久雨将晴其色如玉久晴将两其色如墨】石笋峯【在旧草塘司西石峯直立山巅又司北有后岩沿岩曲折而上两旁石壁环列如雉堞】青龙【在城南五六里昔人呼为状元旗其下有鼠通平越】黄金【在城南与青龙相近可容万人四壁悬陡路通一线为瓮水第一险境】龙马【在城东北猴场坝明隆庆间恒有天马见于草间故名】龙洞【在城北三里洞有潭奫沦莫测上横跨石梁寛平可歩中有神鱼土人不敢取取亦不得】震天洞【在城北四十里江界河上流两旁峭壁百仞中亘石坎三级水势倾泻湍急舟不可近】太和洞【在旧草塘司南洞在山腰水从下出其声如雷】殷家洞【在旧草塘司南地名擦耳岩洞髙十余丈岩壁陡峻非攀援不可上明时道人殷均阳开】水落洞【在旧草塘司西凡草塘诸水皆防于此出江界河】老鹰洞【在城东北红头堡洞有二容六七千人可以避兵】瓮安江【在城南水自髙坪司由干溪里至县流入江界河】乌江【在城西北五十里县境诸山溪之水皆流合焉】白岩河【在城南二十里滙众溪经刘家堡入瓮安江】三河口【在城南老寨窰厰王公桥三河之水同滙于此故名】城西河【在城西中有阜垤曲折可观】蛇子河【在城北三十里】江界河【在城北五十里入乌江通四川】长滩水【在城南十里】青坑水【在城西六里山麓巃嵸一池莹澈每卯酉二时水潮涌沸之弗爽土人相传尝见一老叟须眉皓然扶杖径行水畔疑以为神凡旱涝辄祷于此】
　　余庆县
　　官山【在城东三里广袤数十里】古佛山【在城东七里四面陡絶止一径可上两溪环绕上有精舍】紫霄山【在城东旧白泥司东山势危耸上凌霄汉】翠萝山【在城东南三里突起一峯上多古树四时苍翠后抱一岭如萝附木故名】太平山【在城南即县治之主山俗呼太平囤】中华山【在城南十里髙接云表登山逺望黄平施秉等处皆若指掌】拱辰山【在城南一百五十里以山势向北而名】僊峯山【在城西南二十里俗名杨僊峯相传昔有杨僊居此】九龙山【在城西三十五里危峯排列唯中峯最髙耸下有龙泉产鱼巨口细鳞甚美】狮子山【在城西四十五里又五里有画笔山】玉屏山【在城西九十里鳌溪之南为县治镇山下有大石特立如人旁有数石列侍稍卑亦如人形】招隐山【在鳌溪南山不甚髙而竒峯怪石特为幽秀】立钟山【在鳌溪左圆正而中空又有艾门山两山壁立如门其西有洞名曰停畱洞】他山【在城西一百六十里地名蒲村山多竒石下有柳湖及仙奕洞可游可隐】天台山【在城西北十里最髙险顶有古刹】雷坡山【在城西北十五里悬岩峭壁时有风声如雷其相近有鬼洞山】梦峩山【在城北五里髙峯特耸悬岩壁立相传昔有异人修炼于上】佛顶山【在城北麻子坝山髙二十余里悬岩峭壁陟者心惧】九龙金凤山【在城北大溪山形如凤下有九泉蜿蜒如龙故名】崆峒山【在城北杉溪其山空虚多洞穴故名清音洞畱云洞俱在其阳】五云山【在城北余庆司一名江家山横跨余湄两邑最为竒险上有云深寺其西有白露山西北又有笔架山】翠屏山【在城东北二里列帏如屏青翠可观】牛塘山【在城东北二十里髙数十里巅有犀牛塘广数畆水四时不涸上构石殿古木隂森夏犹积雪为邑之胜】僊人墩【亦曰三里墩在城西北八十里乌江渡有三大石髙丈余方圆四五丈横立江中土人传有僊人欲于此造梁故名】庆云洞【在城东十里两水交会洞前洞内可容百人洞口有古栢二株左右森挺苍虬屈曲天色晴明常有五色云结其上土人遇旱祷雨于中】玉虚洞【在城西七里明巡抚郭子章建凖提庵于洞口】鵞水洞【在鳌溪南一里髙可丈许中出泉旱涝如一土人赖以灌溉】慈云洞【在城东北二十五里内有天生石大士像洞前石笋髙数十丈一水绕前左右怪石林立毎云封洞门则澍立至明知县韩任甫因题曰慈云】白泥江【在城南即牛渡河源瓮安流合乌江由思南而入于岷江】小乌江【在城西三十里】岩门江【在城西北八十里即乌江之下流】新村河【在城东源出响水绕翠萝山由冷水小城寨入白泥江】新街河【在城东源出官山下至县治前流入白泥江】鳌溪【在城西九十里发源鱼鼓洞流入岩门江】杉溪【在城北源出佛顶山其水清泠特异】小溪【在城西发源立钟山流入鳌溪】船溪【在城北中产大鱼深不可测】柳湖【在城西他山之下大可百畆中有十九泉旁生大柳数百株明都御史钱邦芑避乱结庐居此湖上有堤曰桃源堤有桥曰宛转桥】瓮钟水【即金竹水在鳌溪东三十里每月明之夜见泉中有钟影故名】三潮水【在他山之西潭水毎日涨溢三次不爽时刻】龙塘【在鳌溪西旁有小山上立一石形如凤头名凤冠石】
　　湄潭县
　　回龙山【在城内一名东山自县脉左旋绵亘逆转陡峙东南城筑于山腰有回龙顾祖之象】玉屏山【在城内山如列屏县署在其址】凤凰山【在城东十五里山形翔舞如凤故名】佛顶山【在城南十里甚髙耸顶有平田清泉明邑人李少岩建僧刹钟梵声出云际】象山【在城南二十里形如象鼻】牛星山【在城南二十里极髙峻登其巅虽阴暝亦见星斗】马头山【在城西南十五里山下有清泉幽谷竒花异木极林壑之胜】觉僊山【在城西南四十里髙十余里延广倍之林茂箐深上有铁瓦寺山顶有云辄雨邑人以占阴晴】朝阳山【在城西一里下临流水悬岩峭壁日初出时顶有彩色晖映于上下有朝阳洞】玛瑙山【在城西十五里三面石壁多五色后日初光彩尤丽】狮子山【在城北三里山势雄昻县城北障】金条山【在城西北二十余里山势雄伟中有闲道从葛藤箐径达遵义府】平灵台【在城北四十里马蝗箐中四面悬岩多茂林其竹可为纸名平灵纸顶上方广十里有茶树千丛】湄溪【在城南弯环如眉因名】大洞溪【在城南流入湄溪】花水溪【在城北二十里水中浮蔓生花如兰蕙四时不凋】三江水【在城西南容山司有三源俱出苗界东流入乌江】
　　都匀府
　　都匀县【附郭】
　　东山【在城内建鼔楼于上四望极逺】凤凰山【在城东南都匀司】六洞山【在城西南平州司山险峻上有大六洞寨】陇黄山【在城西南旧丹平司南】摆铺山【在丹平司东二十里】藤茶山【在城西南旧丹行司西】覩虎山【在丹行司西十里】洞得山【在丹行司东北三十五里】龙山【在城西二里逶迤若龙有圃可畦有泉可汲有洞可栖俯临劒河天将雨则云生一缕渐绕峯峦郡人以此卜阴晴初名蟒山明迁客张翀易今名】观音坐山【在城西有洞与龙山洞相望号鸳鸯洞又西里许曰筓山】小孤山【在城西三里】凯阳山【在城西平浪司上有凯口周十余里髙四十丈四壁陡絶独一径仅尺许盘旋始登有天池虽旱不竭明时部苗阿向阿凹皆据此为乱后讨平之改为灭苗镇添兵守御】鸡冠山【在城西邦水司】箐口山【在邦水司髙险多箐】笔架山【在城西北一里三峯髙耸竝列】养牛山【在城西北十里其上有寨】龙戏珠山【在城西北五十里二山环抱中有圆山状若珠】梦遇山【在城北一里俯临劒河众水汇流波光浩淼有碑识曰僊人张三丰观澜处】七星山【在城北七里拱列如七星内有洞梯石而下如闻风声初甚纡暗行数武便得平地极寛中有潭风急涛骇寒气逼人隐有一船随波往来人不能近】黄土坡【在城南都匀司】雨花岩【在城内巉岩曲磴万木丛阴春时桃李盛开落英缤纷宛若雨花】都匀洞【在城东十里前门北向髙广俱一丈五尺后门南向髙广四五尺洞中乱石类状象鼻杂草丛生】九龙洞【在城西九十里洞有石鳞鬛宛然或悬或伏若游若飞变态多端盖不止九】观音洞【在城西悬岩峭壁下临深潭上建飞阁】雄黄洞【在平浪司西北】鱼王石【在城北河中毎春夏水涨鱼皆溯流朝之逐亦不去】便河【即城濠明正徳间副使李麟因苗警自北门厯西南一带环濬为河引水绕城下守者赖之万厯间副使袁应文重濬日久堙塞　国朝知府王钟珣复疏通】长河【在城西南一曰劒河即清江之上流有二源俱出山涧至城东合流出湖广之黔阳县向多怪石不通舟楫雍正七年知府王钟珣详请总督鄂尔泰巡抚张广泗开凿自城起厯三百余里达施秉入黔阳界】麦冲河【在城西南相传内有巨鱼二不轻出出则羣鱼随之其年必有兵屡验后鱼为暴雷震死】藤茶河【在丹行司西南】平州河【在平州司】邦水河【在城西自邦水司发源下经独山州东流为都江过古州合车江溶江南流出广西懐逺县界】甲港溪【在丹行司东十五里流入瓮城河】胡公堰【在城北二里明指挥胡纲筑引水灌城西诸田厯久而圮雍正七年知府王钟珣复筑】龙潭【在城南一里深滙不可测嵗旱祷有应】
　　麻哈州
　　皮陇山【在城东十里又东有天台山】贵人山【在城南二里髙耸独立又南有天马山】玉屏山【在城西三里端方竦立如屏又西有百里山】铜鼓山【在城西五里山麓有水毎日凡三溢】马场山【在城西乐平司东北与牧马场相连】杨古山【在城西北平定司又司南三十里有平孔山】龙头山【在城北五里自下而上约五里上有古寺清泉颇堪眺望】凤凰山【在城北二十里昔时建城于此】龙洞【在城东二里有内外二洞中界碧潭有石如牀如碁局游者若过碧潭以探内洞则风起火炬皆灭无能进者世传有龙蛰在内】马蹄洞【在城东二十里又名天焦洞昔日悍苗毎恃此为窟穴】麻哈江【在城南五里其上源为两岔江又为算水下流入于清江】摆递河【在城南三里】平定河【在城东平定司源发于郡河通清平县之凯里司向多怪石梗塞不通舟楫雍正七年知州杜理疏濬】舟溪【在平定司东】乐平溪【在乐平司南下流合于麻哈江有紫姜苗夹溪而居】独山州
　　文笔山【在城南二十里】镇夷山【在城南三十里山髙顶平土人结寨其上以镇苗蛮】羊角山【在城西南六里两峯斜出如羊角】独山【在城西南二十五里羣山相连一峯独峙州以此名】行郎山【在城西八十里山峻路险用梯以登苗蛮所居上有泉水】髙岩山【在城北十里矗立千仞山半有泉喷出】丙王山【在城东北烂土司髙数百丈】三角【在城南二百里都江水所经为由粤西抵黔赴滇更换夫马舟楫之要冲今设州同驻其地】梅花洞【在城南五里岩水喷泻白石齿齿作梅花状】都江【在城东南即独山江之下流一曰紫泉一曰遯水一曰防柯山海经所谓泿水水经注所谓南至郁林东至苍梧又东至髙要由番禺入海者也汉武帝伐南越发夜郎精兵下防柯江同防番禺疑即此】独山江【在城南源出都匀邦水河下流为都江经古州诸苗寨入广西懐逺县界】深河【在城北】龙兴泉【在州署东】官井【在州署西】城隍井【在城内城隍庙前】
　　清平县
　　碁盘山【在城东三里又名东山三峯髙鋭顶有平石如碁盘可坐数十人又东二里有马鞍山】天榜山【在城东二十里壁立如张榜相近有笔架小华望城诸山】瓮坝山【在城东南十五里山径险巇竹木丛密明时苗贼依之遗有营垒】香炉山【在城东南四十里四面陡絶三叠而上有田有井有潭可容万众明时苗据为乱正统间总督王骥勦之不能尽天顺间巡抚邹文盛叅议蔡潮等平之置防兵建仓贮粮于上后裁】木案山【在城东南凯里司明一统志载茂林修竹青翠如屏障今已无】水箐山【在城南十五里两山夹峙中通一径径旁有古桂一株花时香闻数里】盔山【在城西二里形如覆釜】葛贡山【在城西五里】石僊山【在城北上有三石屹立如人对语】双乳山【在城北六里两山竝峙如乳又数里有罗仲山】双童侍讲山【在城北二十里中为玉屏山旁两山突起分峙左右如人】王家坡【在城东一里又城北二十里有观音坡】龙王坡【在城南四里上有龙王庙祷雨辄应今圮】木级坡【在城南五里两木交生如阶级苗蛮出没于此为戍守要地】老君洞【在城东十五里黄茅山下洞髙十余丈阔如之中悬一石空其中而出乳洞左循级而上有石室内有石牀又左通一径有天生桥长十余丈桥下有泉秉炬至此豁然天开列坐桥上洞中灵异一一可见】天然洞【在城北十五里一名小空洞宏敞幽深石乳倒垂如莲花万朶明嘉靖间总兵石邦宪开其左为太极洞】云溪洞【在城北二十里一名大风洞即道书峙苍洞天也后门在杨老西深二十余里中有苍龙白虎石钟石鼔入里许则寒风刺骨暑月须披裘以游至半有天穴透日光照见一切】将军石【有二一在城南三里一在城南三十里龙路旁皆平地突起髙十余丈】城河【在城内明指挥司勲引溪水入城以备不虞】山江河【在城东五十里源出香炉山】涌胜溪【在城南九里又城北五里有凯旋溪下流皆合于山江河】济生池【在城内明正统间苗贼围城凡十四日军民赖此以济】皮井【在城内水清而味甘】龙井【在城北十里洛登哨山下源深流长广资灌溉】葛贡连塘【在城西北五里】荔波县
　　永长山【在城东七十里】水岩山【在城西五十里下有水从岩中出四时不竭】方林山【在城北三十里】劳村江【在城东南其源二一自黒猫一自烂土司合流而入县境焉】
　　八寨同知
　　得鹿山【在城西千寻壁立据八寨咽喉路通鸡贾城今设太平汛】甲些坡【在城西十五里山势髙耸乌道偪仄苗民向恃以为险今凿成孔道直达府城】鸡贾河【在城西四十里即剑河之下流南注为清江东入湖广之黔阳县】龙塘【在城东北二十里广可十畆深不可探相传产异鱼能伤人】龙井【在城西十里其水清洁味甘四时不涸】
　　丹江通判
　　九门山【在城西南山势盘旋中有九洞俱极轩爽】衙门山【在城西羣峯罗列一水环流宛如垒壁】丹江【在城西发源城南髙坡上有泉名大塘溢而下流合诸山之水以成江下流入台拱之小江】九股河【在城东发源九摆寨山中东北经凤党诸寨入于清江】防里河【在城东发源城东防里寨山中西经桃绕寨入丹江】髙坡河【在城南发源城西南囊路寨山中经乔港趱坡诸寨南入都江】乌尧河【在城北发源城东乌尧寨山中流经乌耶关入于清江】
　　都江通判
　　柳叠山【在城西竒峯拔起近置汛其上】都江【在城西发源独山州之旧烂土司山中六十里至三角江流渐广可以浮舟又百余里过城西又南经来牛定旦诸寨至古州城东防车江溶江南流入广西懐逺县之容江】
　　镇逺府
　　镇逺县【附郭】
　　石屏山【在府治后髙千仞端立如屏府之镇山也山半有石窦久窦中有水下泻如虹则江必溢居民避水以此为候】中河山【在城东两水夹流山居其中石壁鑴有楚桥风顺四字】香炉山【在中河山畔巨石水中上丰下削形若香炉岩上鑴有泝流光三字】观音山【在城东十里地名观音塘岩石错立髙数十丈中有洞广一丈袤三丈髙如之内涵清漪连舫可进洞牛有窍如上有石如佛像洞顶色碧石文隐起若龙蛇北岸有观音小龛】太平山【在城东二十五里其山最髙有积水斗许土人祷雨取以书符辄应】马首山【在城东卭水司南其山东昻西伏状如马首又司东南有岑陵山司西有金潮山】笔岫山【在城东南五里】巴邦山【在城东南四十五里周围陡絶土人尝于此避兵】思卭山【在城东南八十里】都波山【在城东南九十里旧思卭县界东接唐锦州洛浦县】都来山【在城东南九十里旧思卭县东唐锦州常丰县与此接界】五老山【在城南五峯相连山麓即镇逺县治】吉祥山【在城西南隅形如燕窝俯临江水】天枢山【在城西下有北极宫故名】平昌山【在城西三里双峯圆耸江水环其前四山回合中有平原可居演武在焉】狮子山【在城西四里自东南望之如狮自北望之如展旗又西十里有双石柱临江骈立一大一小髙数十丈】西峡山【在城西十里山势若楼台叠起有飞瀑数处挂岩端若轻绡】铁山【在城东北一里髙峻突兀石色如铁】石岩山【有大小二山俗呼岩门大岩山在镇逺县后苗自卭水由金堡狗洞来者由此小岩山在镇逺卫后苗自施秉鼓楼坡来者由此昔人于大岩山垒石筑门以守之于小岩山建营鼓楼坡以守之】二僊峯【在城西五里文徳关二峯并立如人】马坡【在城东十五里两旁皆谷中仅一道如线苗自卭水白虫入犯者于此遏之所谓丸泥可塞者昔建大胜堡于此】鼓楼坡【在城西南二十五里重冈峭阜望之如谯楼上有双峯并立毎晴朝挂云辄苗自施秉来者必由之明万厯中都督陈寅建戍营于此】弹子岩【在城西十五里两山对峙相去数百步左山顶有一石圆如弹丸右山中虗一窍明透如牖】太和洞【在府治东中河山南广丈余袤倍之旁有大洞深黒不可入亦名南洞】东岩洞【在城东北隅较南洞更深广】凌元洞【在城东五里分水岭北俗呼七间屋颇有胜致】华岩洞【在城西三十里大路旁洞口宏敞石乳凝结有石大士像左右石罗汉内渐狭而黒更入丈余复得空旷日光不烛为水所限不能穷】岑药洞【在卭水司西崆峒深邃莫测其际】石柱【有二一在城西十里一在偏桥司南十五里山石崛起皆髙数十丈】石厂【在铁山石屋如厂前俯清流可濯可游】镇阳江【在府治前即潕溪亦作防为五溪之一黄平兴隆诸水合流至此东入沅水通舟楫】宛溪【在城东十五里】焦溪【在城东四十里为往来通津】梅溪【在城东五十里旧为清浪驿又东六十里有秋溪皆滙于镇阳江】松溪【在城西南三里可以灌溉】牙溪【在城西五里】小由溪【在城西十里】勇溪【与小由溪相近犵狫所居】白水溪【在城西三十里自盘石奔注入江其色如雪】铁溪【在城东北三里防岩壑水南流入镇阳江中产蠏及小鱼味佳自宛溪以下所谓镇逺九溪也】浮石潭【在铁溪口有长潭潭之北岸为铁山南岸石委积为洞中流入镇阳江江边羣石错立急湍奔泻其势若浮又东有石侧立名古牛岩郡之名胜也】平宁坡【在城西六十里溉田数千畆四时不竭】卭水【在卭水司南源出苗寨下流入沅江】云根五漏泉【在城西五里文徳关侧有石生五窍泉自窍中迸出】云露泉【在城东北一里出山半石窦中循岩婉转西下达于铁溪】小瀑布【在城东半里髙二丈许飞瀑如练】大瀑布【在城西六里有瀑布数条自岩巅飞下髙百余丈为郡竒观】龙池【在城北一里地名翁种四面髙山中有池云气蓊郁白日晦防相传有神物居之】味井【在府治西味甚甘冽】
　　施秉县
　　飞凤山【在城内西隅从空倒垂如凤舒翼报恩诸寺在其麓】僊飞山【在城东南一里又五里有羊子岩】岑麓山【在城东南旧城内冈峦重复四面陡絶】岑鳌山【在旧城北明季设防于此垒址尚存】三台山【在城南峯峦连峙如画】云台山【在城西北三十里独立万山中如台几然云停烟结仄径纡回攀缘而上及巅平衍可数百畆旁有石如列屏羣峦皆拱伏环望无际石壁藤萝虬龙倒挂诚异境也】巴施山【在城北十五里圆耸揷天状如卓笔】相见坡【在城东三十里两坡对立中阻小溪行者相去数里而彼此招呼如在咫尺】癞头坡【在城北十五里旧时军民防哨于此】漏日岩【在城北二里髙峯壁立有窍通明】打杵岩【在城东北一里壁立河干为水所迫常有栈阁以通行者故曰偏桥今屡经修凿成坦途矣】诸葛洞【在城东十里一名瓮蓬洞飞岩夹岸踞镇阳江之上流束县境大小江诸水而出于其间石滩三层縦横巉防碍难行舟故舟自镇逺而止明巡抚郭子章凿通之久复淤塞雍正四年知县沈遴详请总督鄂尔泰修凿复通】钟鼓洞【在云台山前与望元关相对中有石钟石鼓扣之有声】前江【在城南上为重安江下即清水江】小江【在城南源出黄平北门河至城东合大江】大江【在城北源出黄平之都凹水过旧州为西门河入县境受瓦窰杉木等水至城东合小江谓之两江口下诸葛洞至镇逺为镇阳江】杉木河【在城北合大江】江凯溪【在城东合大江】秉溪【在城南】别溪【在城南】凤溪【在城南】鹤溪【在城南】涌珠泉【在城内西隅泉出如贯珠】响泉【在城南泉声触石如雷】
　　天柱县
　　凉伞山【在城东十里其形如伞峯峦最秀】凤山【在城东二十里髙数百丈相传昔有凤栖于此】林排山【在城东三十里山势排列如壁又东十里有岑朗山形如垂翅】茨岭山【在城东四十里两山对立峡长数里旧设太平堡为县扼要之所今裁】新舟山【在城东五十里山形如舟流水环其下林木参差蔚然可观又东十里有髙云山】元正山【在城东六十里林木苍翠朝烟暮霭俨然图画】太灵山【在城东七十里上有佑圣宫】烟墩山【在城南三里为县城发脉之山】春花山【在城南三十里山畔有池半畆夜发清光晦明皆然】黄少山【在城南七十里与茅坪接壤对面有五龙岭】幞头山【在城西三十里山形下覆有雾笼罩即】莲花山【在城西六十里山如莲瓣】叠山【在城北五里峯峦层叠迤而南】尖山【在城北五里如浮屠揷天髙不可极】柱石山【在城北十五里山上一峯直峙天际宛如柱石县之得名以此】急澑山【在城北三十里前后有溪山当急澑之中故名】蓬莱山【在城北八十里三山列峙俗传如蓬莱三岛故名】白云山【在城东北六十里上有梵刹】小水岩【在城东二十里岩下有洞深不可测投之石响逾时毎有白气上腾则雨立至气敛则止】观音岩【在城北数百步累级而登傍壁为阁洞门髙敞可以游观】邦洞岩【在城北十五里峭壁临水凿石开路】铁山坪【在城西二十里寛敞可容万人三面环山一面绕水山隈常积雪如至春不消即兆丰年】分水凹【在城北七十里沅州界水自凹分一归沅州一归鉴江】千佛钟鼓洞【在城西二里洞中可容数百人进数十步时有微雾恍见千佛隠见悬石有若钟鼓者击之皆有声清流从洞中出冬温夏凉明邑令朱梓题于石曰天下第一竒洞】清水江【在城南六十里发源都匀下流入楚黔阳江歴系生苗盘踞雍正八年贵东道方显招抚开通舟楫可行】西江【在城西北发源圭拈寨至城北合流入鉴水江】鉴水江【在城北又名北门江发源新溪绕城而下与清江合】青龙涧【在城东南又名白水冲郭外之田咸资灌溉明知县朱梓筑堤更今名】古木潭【在城北五里旧传有一木长三丈余流至此沉入潭中土人犹时于暮夜见其形云】龙塘【在城东南十五里】白龙井【在城东二十里】仙姑井【在城东五十里】金溪井【在城东南二十里】台拱同知
　　台雄山【在城西南苗民依山而栖结屋如巢乃大小台雄及台盘诸苗踞险处山径峭仄人迹罕至今开辟道路可通行旅往来】平蛮坡【在城东北五里山势险峻向苗蛮作逆蚁聚于此雍正十年讨平之遂以名坡】莲花【在城西北三十里险峭入云中有一径如线攀援而上诸峯拱向宛若莲瓣今于其上设番招汛】小江【在城西南发源城南之牛皮箐北流经城南绕城西北入于清江】
　　清江通判
　　公鵞山【在城南城即建其上髙峯突兀增壮垣墉】摆尾山【在城西三十里峭拔险峻冠于诸山】柳罗山【在城东北十里耸峙清水江畔为羣苗出入之要路水陆之急冲】清江【在城东北发源都匀之东山经麻哈州之瓮城清平县之凯里黄平州之岩门司施秉县之下秉入境东经柳罗山又东过黎平之黄寨又东至天柱之瓮东入于湖南之黔阳合于沅水】思南府
　　安化县【附郭】
　　中和山【在城内山势纡折上多古栢俯瞰江流为郡大观】万胜山【在城东一里下临徳江髙数千仞四面陡絶麓有龙洞泉可灌田千畆相传灵物在内祷雨辄应背有丹台为上阳子炼丹处顶有真源井清澈一潭旱甚不涸】东胜山【在城东三里孤峯竦峙秀丽如画】思唐山【在城东四里方舆胜览作唐山昔人因名郡曰思唐】半月山【在城东五里形如半月】马鞍山【在城东三十里以形似名】象山【在城东朗溪司山麓形如象鼻】天马山【在城南二里下有朝阳洞】三台山【在城南五里左有开仙洞下有风神洞于此祷雨辄应】思王山【在城西南三百里一名门山为古费州扶阳县界旧有思王城】万圣山【在思王山南四面陡絶上平坦可耕】岩门山【在城西二里两山对峙岩壁险峻左曰大岩门右曰小岩门大道出其中永胜武胜二关依岩而立为郡之门戸】稽公山【在城西三里一峯特起平地昔有稽道人庐其上仙去因名又西四里有白鹿山】四角山【在城西十五里四峯鋭起相对俗名四个山】石柱山【在城西三十里黒鵞溪侧又名石柱坡山巅有石屹立如柱】琴徳山【在城西三十五里林木苍翠洞壑最胜】金竹山【在城西二百里多产竹】浮禹山【在城西北五十里唐置多田县于其下】双峯山【在城北五里两峯秀丽下临大河与白鹭洲相对】观音山【在城北五里相近有纱帽山】磈岩山【在城北二百里髙百丈许延袤二十里接酉阳界】蒲竹山【在城北二百五十里约髙数百丈上产蒲竹】笔架山【在城北二百七十里山挺三峯时有烟云缭绕其上】石马山【在城北二百八十里峯峦耸拔独冠诸山中有燕子洞深阔险峻】腾山【在石马山东髙数百丈四面陡絶毎壁下有水皆清冽昔人避兵其上】髙山【在城北沿河司髙二十里崒嵂难登相对有菫竹山髙十里脉自石马山发】铜锣峯【在城东十五里水出山峡中声如雷鸣】峯【在城西南五十里峯甚髙峻上有古寺故址居人尝掘出铜磬诸物】九老峯【在城北一里羣峯环列者九】髙歇峯【在沿河司壁立云表久雨云出则晴久晴云出则雨居人以为占验】沙子坡【在沿河司东坡旁涌水极凉又司东有大龙坡】手巾岩【在城南七里岩下黒白相间缕缕如帨】穿岩【在城西一百二十里两石相对峙人从中间穿出】大桐岩【在城北五里有大桐数珠故名又城西五十里有红岩又西七十里有日头岩】碑摸岩【在沿河司髙数十丈上有仙书红字又有仙岩数处皆有古篆书明嘉靖间酉阳司来侵地界募人铲去】开先洞【在城南四里明知府舒应龙建亭于上旁植松栢】人洞【在城南三十里因与古迹仙人家相近故名村人厌胜火灾塞之　国朝知府刘谦吉开治层级而上有寺有亭为近境胜览题咏甚众】石芝洞【在城西四里洞门北向可布数席明副使徐九臯刻有石芝洞天四字】藏春洞【在城西六里洞不甚深广而壁石竒润林木乔郁妍花异卉盛产其中思南之胜无有出其右者相近有迎春洞】钟鼔洞【在城西地名洞子头洞有二孔乳倒悬而下击之作钟鼔声又西十里有迎仙洞】狮吼洞【在城北三十里有泉下泻十余丈声如狮吼洞中两石对峙如门又有石壁若鱼形俗呼为鲤鱼朝天洞下为湖底滩商贾在此易舟达川江接荆楚】大墩石【在城东半里形状瑰伟下临徳江昔人平其上建净修阁】四方石【在城北三百里髙阔俱五丈四壁崭然】徳江【在城西南一里其上为乌江下流入四川涪水合岷江水经注云江水东至枳县西延江从防柯郡北流西屈注之亦曰涪陵水唐史乐城县西一百五十里有涪陵水方舆胜览云思州有巴江水即此秦司马错泝舟此水取楚黔中地宋延熙中邓芝伐徐巨射元猨于此中流乱石林立激水成滩行者苦之有石状如牛眠为牛犊滩有石如僧趺跏为和尚滩又有齐袁九门七星香炉相公诸滩最险者无如龚滩波涛汹涌震声如雷长十余里行舟至者尽虗其中乃得过焉】河由江【在沿河司源出铜仁之乌罗司乱石横江水势最险司北五里为五门滩其下为湖白滩以水色白故名去湖白十里为黎滩险峻出诸滩右又有涪塔滩松滩野猪虎口诸滩皆江流所经也】石马江【在沿河司西下流合于徳江】暮溪【在城东三里其地多雨疑有龙物】昔乐溪【在城东十里流入徳江】仁溪【在朗溪司治前一日三潮又名三潮溪居人引水以溉田中有洲突起土人立川主庙于上】宪溪【在城南五里滙于徳江】掌溪【在城南二十里】青鸾溪【在城西三十里俗称黒鵞溪郡人安康序云昔有青鸾集其地土人不识呼为黒鵞遂以名溪】鹦鹉溪【在城北三十里产茶甚佳】马蹄溪【在城北五十里】亭子溪【在沿河司水自龙冈中流出又北七里有后溪自马鬃岭流出俱入河由江又司西南七十里有甫南溪又司南九十里有鵞溪又司北十里有桃竹溪】上费溪【在城东北百里旧费州以此名北流入四川黔江县界曰黔江东北入湖广施州界曰清江】石牛潭【在城西南三十里澄清深广水际有石如牛卧】白鹭洲【在城东北五里烟水微茫多产文石游者采之以供清玩广舆记云烟水萧踈颇似中土】鮎鱼峡【在城西徳江内峡长十余里两岸之间古木阴森碧浔澄静最为幽胜】灵泉【在朗溪司东北其水从石底上升不消不长冬温夏凉】马公泉【在城南十二里泉自山麓流出势如瀑布俗称白水泉】金盏泉【在城西三里其水清澈】稽公泉【在稽公山下盖稽公垂钓处有小鱼每以夏四月潜于泉底至明年雷动乃出渔人相聚网之】汲溪泉【在城西北八十里日有消长】黄鱼泉【在城北五里产鱼皆黄色】珍珠泉【在沿河司南水自石窟涌出若贯珠然又颇温亦名温泉】天鵞池【在石马山之北】绿井【在朗溪司其水绿色尝有绿鸠羣浴其中】杨柳井【在城北山麓间一泉甚清中有赤碧色小蛇遇大旱出即雨】一碗水【在朗溪司东四十里山巅有井方圆止若一碗不盈不涸饮之不竭】印江县
　　文笔山【在城东二里山削如笔】峩岭山【在城东三里逶迤绵亘二十里山势髙耸自县治望之叠翠重岚宛如屏嶂】十种山【在城南三里羣峯叠翠宛如图画】河缝山【在城西十里即观音岩髙可二三十丈上有石龛下有石洞深不可测去岩里许有石形垂如肺人呼为金石肺】大圣登山【在城北五里端正耸拔顶平阔三里许昔人建鐡瓦寺于上后废每冬雪深数尺入夏始解不异峨眉又呼大石墩石可作杯皿名为黒玉其麓有叶鱼洞】石笋山【在城北五里又北一里有交椅山】铜鼓山【在城北地名花岩有山壁立击之其声如鼓】白水坡【在城南五里山路夹拥有石壁立髙可二十丈每春水四溢则众流咸滙于此水自壁中悬瀑里人每以瀑流有无觇嵗时丰歉】滴水洞【在城西五里有细流从石窦中滴下听之清越如琴声】思卭江【在城南源出朗溪司北流入徳江后譌卭为印遂以名县】桶溪【在城北二里溪流环抱若桶因名】网陀溪【在城北二十里】中洲【在城南两水环流而洲处其中平旷一线长可二里】双峡【在城西二里】白水泉【在城南三里水自岩出飞流如练】龙津【在城南一里印江不通舟楫河皆浅多石而湍急至此畧潴小津居人每夜汛舟捕鱼逺望火光如星】
　　婺川县
　　潜山【在城东二十五里列嶂之上一峯拱北如朝旧产硃砂】大岩山【在城东八十里洞壑深广为游眺之地又城东二里许有山壁立亦名大岩门】泥塘山【在城南五十里产硃砂】华盖山【在城西十里岩壑深邃为前代避兵处】无党山【或云即华盖山】卧龙山【在城北五十里】安峯山【在城北相近有笔架山】岩前山【在城东北二十里】长钱山【在城东北五十里地名板】木悠峯【在城东四十里上有水月宫】凤凰峯【在城东五十里山以形似名】梦子坡【在城北七十里坡顶平广上有石炉髙大约数丈】万卷岩【在城西五里石累万卷俨如缥缃】山羊岩【在城西五里地名熊林岩形如青箱文类蝌蚪】金藏岩【在城西五十里地名祥川岩上有鹿井鸦池】云岩洞【在城东一里中甚寛敞可容百人外有石柱柱上纹迹如霞稍前复有大石方正如玉几然】蟠龙洞【在城南里许山下洞寛水深壁有盘龙化四字】金牛洞【在城南二十里地名牛塘山半洞内有石如牛】倒羊江【在城北五里或作晓羊江其水由山谷溪流所聚至隘溪渡滙丰乐河】丰乐河【在城东五十里其水由龙泉湄潭折入县境至洪渡入龚滩北滙川江】隘溪【在城东北五里】何只水【在城东十里】罗多水【在城东八十里何只罗多皆獠之姓名其流合于丰乐河】龙泉【在城东二十里其泉一日三潮消则澄清长则混浊居人资以灌溉】香墨池【在城西三十里其水清香汲以注砚可发墨光】暖塘【在城北五里水至冬尤暖秋分后鱼皆聚此而鲤鱼更多又皁池坝有温泉四季皆温】来雁塘【在城东北三十里地名江边昔有三雁来集其上后申祜邹庆邹奭一时并举人以为三雁之兆】
　　石阡府
　　镇东山【在城东一里为府治镇山】知府山【在城东三里其后有侯山】金鸡山【在城东十五里髙可百仞翠色如黛】龙山【在城东南一里髙冈悬岩雾聚则雨散则晴】九龙山【在城东南十里本府水源皆从此出】松明山【在城南一里温泉出其下故又名温塘山】十万山【在城南六里昔杨再兴屯兵之所其上平衍中有土田】琵琶山【在城南四十里月夜常闻琵琶声】岩门山【在城西南五里两山相并如门岩上有洞深广莫测又西南有挂榜山】骆驼山【在城西三里又西为飞马山】云堂山【在城西五里谷深林茂昔为苗贼潜藏之所】排衙山【在城西五里】万夀山【在城西二十里地名乐桥山下有洞传有神羊出入人逐之即化为石】金顺山【在城西旧葛彰司东山下有石防泉广一丈深三尺余夏涨冬消水极清泠】狮子山【在旧葛彰司东有二山皆髙耸又东有飞凤朝阳山】隘门山【在旧葛彰司北两峯相峙险隘如门】马鞍山【在城西北苗民司山势昻耸又东有黄杨山上多黄杨树】香炉山【在城北十里平地突起一山四面陡絶攀援而上可容数百人】青山【在城北七十里髙耸多林木又北五里有文笔山】迎仙峯【在城西北五十里下有龙塘泉又苗民司西有大夫峯旧葛彰司西有三尖峯】朝天岭【在城西三十里俗名纱帽山】长沙岭【在城西北苗民司东甚髙峻】望江岩【在城西一百六十里下有泉】岩【在苗民司西髙广方丈如屋】寒林箐【在城西以竹树阴森而名又西北有杉木箐多杉木】香炉【在城北十里平地髙二十丈可容五百人避苗寇者倚此以为险】坪耕箐【在旧葛彰司南又有方竹岩头葛蔓诸箐皆以岩险隂翳而名又西有山丹绵花诸坪亦险隘之处】太虚洞【在城南五里一名燕子岩中有万佛岩石大士像及石龙石虎】秋满洞【在城南梭砦隔岸洞门宏敞后通池塘砦平茫溪有泉长流资以灌溉】龙洞【在城西南三里龙底江上中产竒石大如鸡卵有文可观】风神洞【在城东北十里人不敢深入入则大风飘发】龙底江【在城西南三里其上源为包溪流经城东黄茅囤合大溪绕府前入思南界注于乌江】乌江【在城西一百五十里东流合思南江入蜀即方舆胜览所载珍州思溪与南平军朗溪合者此也】乐回江【在旧葛彰司南其源有三至方竹箐合为一流注深溪而入乌江中有淹龙滩】新开河【在城西二十里中流巨石森列明万厯间知府郭元賔疏凿通舟民利赖之】大溪【在城南流合龙底江】深溪【在城西北二十里又西八十里有各容溪皆西流而注于乌江】洋溪【在城北十里其源出铜仁府提溪司山下西南流入界又西经龙泉县界合桶口河流入乌江】大龙潭【在苗民司北深澄不测有灌溉之利】温泉【在城南一里大小二泉泉水温暖清可鉴髪】望江岩泉【在城西北六十里水颇甘冽四时不涸亦资灌溉】登沙塘【在城南二里民筑堤蓄水备旱又南六里有湾塘鱼泉春则鱼出秋则鱼入民张笱以时取之】
　　龙泉县
　　凤凰山【在城内县署右形如凤凰为县之镇山又儒学前有卓笔峯】东山【在城东二十里峯峦秀拔为一县之胜又有金鸡山与东山并峙锦鸡最多】义阳山【在城东二十里唐义州故址】石牛山【在城东五十里上有巨石如牛状】中华山【在城东九十余里山岩髙峻上有古刹山麓多古梅】将军山【在城东南五十里宋绍兴间任正隆之变都监安文誓师于此因名】石繖山【在城西三里山上有石髙十余丈端图如繖】绥阳山【在城西北三十里唐绥阳县故址】鸡翁山【在城北二十里唐鸡翁县故址】石笋山【在城北五里其峯尖耸如笋】玛瑙岩【在城东三里髙峻险絶】山羊岩【在城东五十里髙数十丈上有山羊岩三字相传系唐人书】夜郎岩【在城西十里上刻夜郎古甸四字相传唐李白经此后人纪焉】洗甲岩【在城北三里上刻天河洗甲四字明帅刘綎平播凯旋经此磨岩勒石】黄蜡箐【在城东又北有隘头箐又有穿帘谷三跳石义阳江水发源之处】黄杨【在城东三十里巉岩絶壁有大河环绕其上可容数万人宋时屯兵营堑犹存】青竹岩【在城东北一名深箐又北有中宗岩】龙穿径【在城北二十里泥水地方左右皆石峡中通一线仰窥太空虽酷暑亦清凉可憇】腾云洞【在城南二十里左右有五石石顶有文类太极图故又名太极洞】野人洞【在城南邑人于此立便民场】兑溪洞【在城南九十里洞中寛平外壁峻絶非悬梯引绠不能上土人尝避兵其中洞水可资灌溉】龙泉坪【即今县治旧长官司以此名】义阳江【在城东北五十里环抱县治通思南大江】泥水河【在城东发源东山通义阳江中多鮎鲤】桶口河【在城东一百三十余里县属众水滙流于此合成大河下流直抵思南入川江】石贯塘河【在城北二里上流由老木桥三跳石二水防成大河下流过清江溪至泥水山羊等处合桶口河】犵木溪【在城南环绕县治入于清江溪】清江溪【在城北五里许纡回如带流入桶口河】龙泉【在城内凤凰山下泉自洞中流出大旱不竭一邑资其灌溉县之得名以此城外又有小龙泉水甘冽取以烹茶味甚佳】鱼子孔泉【在城东四时常盈深不可测常有小鱼自石孔中出故名】五眼塘【在城西】暖塘【在城北门外泉水长温虽严寒不冰】
　　思州府
　　踞胜山【在府治后旧名松园明知府蔡懋昭筑踞胜台于上故名　本朝知府陈元迁台于山麓】岩前山【在城东十五里】龙塘山【在城东六十里旧产铅铁】旗头山【在城东百余里上有甘泉古栢旧设哨防守】黄岩冲山【在城东黄道司西南山势险固其中平广有据险避苗】防灯山【在城南一里峯峦髙耸夜常有光如灯】莪山【在城南三里羣峯聨起】飞山【在城南三里梁刺史杨再思有功徳及民郡人为立庙于此】圣徳山【在城南九十里为万山之尊郡人多祈祷于上】盘山【在城西门外自镇逺盘曲而来百余里结为府治】岑巩山【在城西二十里峯峦层叠绵亘百里昔为宣慰田氏牧马处】住溪山【在城西三十里诸溪之水流经山下潴而复流】龙坑山【在城西三十里昔产硃砂】桥山【在城西三十里】鳌山【在城西八十里上有古寺人迹罕到】瑰楼山【在城西九十里俗名楼山相近有总山又名隐山】天应山【在城西百里最髙耸土人常祷雨于此谓呼天而可应也为思州江水发源处】红岩江【在城北以色名】六农山【在城北二十里洞苗出没之所】金豹山【在城北五十里】土麻山【在城北都素司又东北三十里有江头山亦名弹岑山傍有歇路坪土人毎遇节序则相聚笙歌于此】独峭山【在城东北一里孑然孤峭卓异羣峯】狮口山【在城东北平牙寨洞苗出没之隘设防于此】漾头山【在城东北施溪司南三里又司西三十里有火龙山又司北里许有玉屏山又北三十里有蜡傍山产蜡】九曲坡【在城东黄道司山势险峻路径盘曲】打寳坡【在城南十里一石两分中有圆孔相传昔人于此得寳而去】岑贾坡【在城南百里外接红江旧时苗尝出没为患设哨防守】杨柳岩【在黄道司西岩峻险多蜡树】白岩【在城西五里髙峻难登中有洞下临深潭】白溪岩【在城北三十里铜仁府分界处】独径岩【在城东北施溪司路最险仄设隘御苗】田堧坪【在黄道司北四山围绕中有广原沃野】十万【在城西五十里其地平广昔田宣慰屯兵于此】天平【在城北都素司之南】泉洞【在城北五十里上有飞瀑下有澄潭】防阳江【在城东南合府境诸水而入于湖广沅江】磨寨河【在城西十里设舟以渡】铁山溪【在城东十里昔产铁】异溪【在城东五十里西通洒溪】田塍岩溪【在城东八十里设渡为往来要道】黄道溪【在黄道司西南又司北有淘沙溪】洒溪【在城南一里防注溪绕城而东合架溪出两河口入防溪】架溪【在城南架木溪上以济往来】注溪【在城西南三十里宣慰田氏子孙世居于此】龙溪【在城西相传土人击铜鼓于此而龙出因以成溪又有凹溪东岸有油鱼洞西岸有铜鱼洞俱流合于清江】养苗溪【在城西北八十里源出岩洞中有巨石障流土人架木槽引以灌田】海龙溪【在城北六十里都素司境上相近有牛角黄栢水银三山昔红苗啸聚于此明知府胡柟合思南石阡铜仁三府兵勦灭之至今民犹颂徳】马口溪【在都素司即洒溪之上源也又司南有左溪西南有冷水溪下流俱入清江】施溪【在城东北三十里】星石潭【在城东七里产石有金银星防者可琢为砚】铜锣潭【在城北十里相传有龙穴于此数十年一见】龙泉【在黄道司北其水清而甘居民赖以灌溉但不可以涤垢涤垢则水不出】
　　玉屏县
　　玉屛山【在县治后屹立如屏】月屛山【在城东三里俗名龙塘坡山形如屏每望时月从此出因名】三台山【在城东五里山顶最髙处突起三峯】天马山【在城东南一里形势奔逸雄峻】道定山【在城南三里与双荐峯并峙】界牌山【在城南二十里为卬水湳洞鬼庐诸苗出入要路明时设有防堡今裁】狮子山【在城西二里雄踞山口】象鼻山【在城西二里与狮子山对峙野鸡河之左右有若门户中通一涧架桥其上为黔楚要隘】飞凤山【在城西五里中峯髙耸如凤首两翼夹峙上有朝阳观】七星峯【在城南半里与学宫相对逶迤起伏有七峯如星象】双荐峯【在城南三里较羣山独髙每天雨云雾先于此兴】石莲峯【在城北二里分披如莲瓣】卓岭【在城北十里昔设有哨】万卷书岩【在城东一里垒石如卷帙髙数十丈岩顶有寺】铜鼓岩【在城东五里上有石洞击之铿然有声】挂榜岩【在城东十里】白岩【在城西十里】团岩【在城北三十里上有古刹】蜡岩【在城北六十里通铜仁施溪六洞水银等山诸苗路最为险要昔尝集乡兵防守】兔儿坪【在城内有明尚书郑逢元书院】坝坪【在城南六十里南通革溪天塘西通新溪湳洞等处明时立堡驻兵防守】野鸡坪【在城西】柴冲洞【在城东南二里邑人于此祷雨辄验】金银洞【在城北五里】白水洞【在城东北十里】平江【在城北上流为镇阳江至府境滙洒溪异溪诸水下流入沅江即古雄溪五溪之一也中有显灵滩水势最为险恶】文水河【在城东防诸涧水入平江】易家河【在城东流入平江】野鸡河【在城西源自西溪梭溪诸水防合经飞凤山野鸡坪象鼻山入于平江】太平河【在城西三十里】龙塘【在城西二十里太平堡下为卭水诸苗出没要路明时苗寇薄城由此】青溪县
　　瑞云山【在城内岭多云气上建瑞云宫楼阁巍峩登之可望百步外】北障山【在县治后突兀峥嵘城围其半为县治屛障】东山【在城东三里山势嵯峩万峯环抱上有东山寺】竹屏山【在城南三里】灵寳山【在城西一百余里地名铁山屯】玉屏山【在城西北二百里地名戎满屯】寳炉山【在城北一百五十里相传昔有异人炼丹于此】竺云山【在城东北三里】观音山【在城东北一百一十里地名栗子屯】青溪江【在城西即镇阳江之下流经玉屏县入沅江】竹坪河【在城南】描龙河【在城南】铁厰河【在城南】
　　铜仁府
　　铜仁县【附郭】
　　东山【在城内突兀竒峭俯瞰大江絶壁鑴云彩江声四大字明嘉靖中知府李资坤建大观楼于山顶久毁顺治十八年知府梁懋宸复建双峯阁】石笏山【在城东五里髙拱云端俨然笏立】天乙山【在城东南一里有石屹立山顶每色赤即有火灾明嘉靖中知府魏文相凿池山麓以厌之】文笔山【在城东南五里髙挿云汉】天马山【在城南五里又南一里曰晒袍山俱秀耸】玉屛山【在城南三十里】大万山【在城南二百里旧产硃砂】新坑山【在城南旧大万山司北五里岩谷幽邃可以避兵】席帽山【在城西二里又一里曰三台山其相接者半月山皆以形似名】诸葛山【在城西十里形势突兀俯瞰诸山有如坵垤上有武侯屯营故址】百尺山【在城西一百里层峦叠嶂髙不可攀】层嶂山【在城西一百二十里峻壁间有一石门泉从门出嵗旱祷之每验】独岩山【在城西二百里一峯独峙险不可攀】五云山【在城西省溪司常出五色云又有江头山罗江水所从出】磴山【在提溪司东二里山髙险有石磴萦纡而上】滥泥山【在城西提溪司】翀凤山【在城北三里回峯翥汉势如凤飞】将军山【在城北六十里旧名狮子山】森岩山【在城北平头司峯峦髙耸林木蓊郁望之如云】石梁山【在城西北乌罗司东山石横亘如梁又东有琴阁山又东有木降山】迎虹山【在乌罗司西南髙出羣峯之表朝旭初升山光四映又有云朶山秀丽如云】梵净山【在乌罗司北一名月镜山羣峯耸峙分为九支中涌一峯周围仅四丈突兀陡絶其髙千仞中如斧划隔五六尺许名曰金刀峡峡有飞桥相接左右皆立梵宇广阔可容数十人寺侧有石曰说法台陟者攀絙上下如蹈空而行寺在极顶风峭不可瓦冶以铁千里风烟可一览而尽有拜佛台香炉峯绵絮岩链丹台藏经岩有井曰定心水山后有池曰九龙池又相有辟支佛遗迹山下有九十九溪环绕纡折黔中胜槩无逾于此】双贵峯【在城南十里以两峯竝峙而名】正人峯【在城西三里原名岑嶂又名文笔洞明督学沈思充改今名有明人倡和诗勒于岩上】木耳坡【在乌罗司治旁官道经其上俯视羣山森列于下苍翠郁然】铜岩【在城西南隅当两水合流处壁立千仞明正徳间叅议蔡潮建跨鳌亭于岩上毁于兵康熙八年知县赵景福重建相传元时有渔人没江底得三铜人挽而出之郡之得名以此】岑桃岩【在城西百二十里岩中有泉常出云祷每应】万胜磴【在乌罗司西南上有洞可容百人】观音囤【在乌罗司西岩壁峭峻卓然天险上有三洞可容五百人】黄蜡洞【在城东五里又城北四十里有川江洞皆深邃】仙女洞【在省溪司北】铜仁江【在城西南发源四川酉阳司防府境诸水流至湖广麻阳县入沅江】宙罗江【在省溪司北源出江头山】乜江【在乌罗司南上纳乌罗溪羊溪二水下合铜仁江】小江【在城西北源出瓮济洞至城东合于大江】前溪【在城南旧大万山司源出大万山东北流入铜仁大江】提溪【在城西提溪司源出滥泥山流入铜仁江又府东一里有印江流合提溪】乌罗溪【在乌罗司东】木耳溪【在乌罗司南其流纡曲东抵平南寨有九十九折】云舍泉【在省溪司嵗旱磔犬投之可致雨】甘梗泉【在城北平头着可司石隙中一源涌出清浊分流有如泾渭取其清者酿酒味甚美】飞瀑泉【在城北十八里】
　　松桃同知
　　石榴坡【在城南三十里山势嶙峋树木蓊郁大路经其上】牛角河【在城南三十里】黎平府
　　开泰县【附郭】
　　五龙山【在城内山有五支二水夹流中为南龙山即府治又名腾蛟山】万福山【在城东二里山多竒石】楚营山【在城东四里有楚王垒明初征苗时所筑】太湖山【在城东五里】石门山【在城东十里上有石如门】天府山【在城东六十里】龙见山【在城东一百里相传昔有龙见于此】石岩山【在城东洪州司东又司南有都莫山又司西南有特洞山洒洞山】龙洞山【在洪州司下有龙潭潭水清泠西为莲花池】丑家山【在城东南二十里为苗贼巢穴】太平山【在城东南六十里夜恒有光如灯】石井山【在城东南八十里福禄江之源出此】巴龙山【在城东南九十里】寳带山【在城南二里】南泉山【在城南五里多古松如虬】大岩山【在城南西山司其西有髙峯岭西南有西山东有天有山】天井山【在城西南四十里】四寨山【在城西南一百二十里】铜关铁寨山【在城西南潭溪司西其山髙峻三面俱险惟南可登顶平广可容千人】磨盘山【在潭溪司西北上有石如磨遇旱击之以祈雨】天桥山【在潭溪司又名湾寨山】寳唐山【在城西北一百二十里】龙标山【在城西北龙里司唐王昌龄谪龙标尉即此】六叠山【在城西北新化司西盘回六叠至顶】银赖山【在城西北旧三郎司南十里旧有银赖洞砦】苗沙山【在三郎司西容江之源出焉一名苗沙洞又司南三十里有髙伟山西南七十里有髙镜山二山俱有溪流入新化江】锦屏山【在城北一里府治后崒嵂如屏旁列二凤山为一郡之镇】石流山【在城北湖耳司东飞泉迸出又东有九牛山】邦寨山【在城北欧阳司西】东茶山【在欧阳司溪水潆洄其下】罗丹山【在城北亮寨司西相近又有龙池山皆髙胜】程岩山【在亮寨司状如覆釡】八舟山【在城北八舟司石立如人又名仙人峯】摩天岭【在城东南九十里一峯揷天髙接云汉】白云岩【在湖耳司】铜鼓岩【在城东北二十里有洞髙大如屋深里许中有溪水横流】石岩【在潭溪司东四壁峭絶中容二百人】响水洞【在湖耳司水自洞出声震林木】罗团洞【在城东北十五里洞门寛广有石凳如牀可容二百余人】洪州江【在洪州司】潭洞江【在洪州司东】平茶江【在城东南源出太平山流合洪州江】大岩江【在西山司源出大岩山东南流入于永从县之福禄江】容江【在城南曹滴司】寳带江【在城西南源出庄家潭流绕寳带江】新化江【源出城西其上流为八舟江下流合于清水江】清水江【在城西北源出都匀受平越诸水经新疆苗地至赤溪两江口合新化江流入沅江】九曲河【在城北】寗溪【在城东源出丑家山北流入敛村溪】敛村溪【在城东】上黄溪【在洪州司东南源出洒洞山】潭溪【在洪州司】朗溪【在湖耳司东源出石流山亦名变溪】东茶溪【在欧阳司东北源出东茶山流入亮寨界】洒洞泉【在洪州司洒洞山下又名神泉】磨刀泉【在城北一里其水甚清汲饮可以疗疾】清泉【在湖耳司西南两石相向中有泉穴深不可测于此祷雨每应】神鱼井【在城南井有五色鱼不恒见】永从县
　　禄髙山【在县治后为邑之镇山凭髙逺眺诸峯罗列一水澄澈宛然图画】笔架山【在城东五十里三峯屹立如笔架】鹿背山【在城东南二十余里多佳竹甘泉】大力山【在城南一里许其势奔腾向县】苍山【在城南三里为县治朝山】云洞山【在城南五里山上有洞景最幽竒】上皮林山【在城南三十里有皮林洞髙敞寛广可容数百人又二里有下皮林山一名过化山石壁上有明叅将邓子龙题过化二字寨民相传嵗用石灰填之否则多病目者】啸天龙山【在城西南八里山势蜿蜒如龙啸天门】标瑞山【在城西南六十里羣石布列如人奔马腾状】龙图山【在城西南七十里蟠曲奋迅其状如龙】江头山【在城西五里】古方山【在城西十五里俗名老荒山深林掩映蓊翳蔽天】贯通岩【在城西南七十里】僊鵞磴【在城南四十里孤峯特越四面石壁如削中开一坪可容数千人】滑石阪【在城南十五里石磴绵延滑不留足传昔有仙人饮水于此掌膝之印至今犹存】管团洞【在城西南二十里山势壁立在半山中多雕鸟春来冬去】洒洞【在城西南四十里洞中冷气逼人寛广可容百余人】福禄江【在城南源出石井山至府西境为古州江东合彩江为福禄江又东合大岩江为南江流入广西柳州界】万育江【在城南沈口水势汹涌怪石差参】双江口【在城南水有二源一出鹿背山一出古方山合流而下】乐民溪【在城东南源出鹿背山流合福禄江】从龙溪【在城西南源出老荒山民田多利赖之流入广西大溶江】和济溪【在城西南流合福禄江】沙平溪【在城西溪水常盈大旱不竭一方资其灌溉】石牛潭【在城北五里潭水深澄昔有善水者入潭捕鱼见石牛蹲踞岩洞如吞噬状惧不敢入】荷花塘【在城南二里】三异井【在城东】冲虚井【在城西泉水清澈】
　　锦屏县
　　双峯山【在城内两峯并峙形势陡絶】楚营山【在城东五里明初楚王桢征苗劄营处】天龙山【在城东三十里祷雨每应】石榴山【在城东南十里山髙林茂气朗则晴阴晦则雨】笔架峯【在城东五里】梅花峯【在城东十里】白云岩【在城西三里岩石耸秀有溪环抱上有古刹景物清幽常有白云封防】白衣洞【在城内东北隅岩穴中有石笋滴乳作琴筑声相传昔时有白衣巨人立洞口后建观音寺遂灭迹焉】响水洞【在城西北五里石峡巉岩飞泉喷声如雷】城东溪【在城东二里发源于苗山经府属之湖耳司迤达于楚之黔阳县】马跑井【在城东三里昔人传诸葛武侯南征经此士马渇甚泉忽开云】城心井【在城中泉水清冽合邑共汲大旱不竭】桂香井【在学宫旁】三眼井【在城南】双眼井【在城西】
　　古州同知
　　笔架山【在城东六十里三峯耸秀髙下相顾象形以名】俾飞山【在城西南林木苍翠望之蔚然】摆喇山【在城西南与俾飞山并峙】诸葛洞【在城东都江车江容江合流处洞口可容数百人稍进又一洞縁梯而上广亦如之中黒闇无光相传诸葛武侯南征时斩蛮帅首藏于此】车江【在城北因绕车寨得名】溶江【在城西北合众小溪以成江至城北与车江防至城东与都江防南流入于粤西】孖女江【在城南苗人谓山之髙者曰岑水之分者曰孖每取以名其寨如车溶两水将合处形如八字有寨焉即名曰八孖之类孖女江之水下流合于都江】
　　大定府
　　万松山【在城东一里连山皆松枝骈响接望若羽葆】凤山【在城东三十里俗名公鸡山髙入云霄数百里外皆见之山形似凤距二十里有凰山俗名母鸡山对峙亦峻】五老山【在城西三十里五峯低昻拱向】双山【在城西北二十里大路旁两峯矗立如天阙】文龙山【在城北一里上有禅林颇称杰构】比渡坡【在城东南路极隘塞】落趣坡【在城西四十余里】阿北【在城西北二十余里上寛濶十里有田土池塘周围悬岩髙百丈余凿石通道一线羊肠下绕长河抵平逺巴浪界】九里箐【在城东十里大路由其中】簸罗箐【在城东四十里】筩箐【在城西三十里茂林丛棘崭絶难登】以列箐【在城北五十里自遵义出水西赤水经此】笼几箐【在城东北四十余里地势最为深阻】陇跨大箐【在城东北五十里与黔西州接界】凉风台【在城东南一里众山环列地最髙敞虽炎天凉飔袭人】穿洞【在城东南百余里髙阔三丈余深三十丈余】桃源洞【在城西南三里许髙阔数十丈洞口桃树百株旁有书卷岩落水洞众水悉注于中泉声铿然】红岩洞【在城西南五十里石色如涂朱】阿作洞【在城西南七十里石径纡回竒险洞口一潭颇深广以筏渡入可藏万人】阁鸦洞【在城西北十五里悬崖絶壁下临阁鸦江洞中深广不可测登降以梯又城南有岩底水洞深广二十余里】僊洞【在城东北十里清流直达于外内有石亭相传为神仙之宅】角溪洞【在城东北十里最深险又有险水洞阿母遮洞皆苗蛮据守处】白土洞【在城东北六十里髙大险峻可容万人土人常避兵于内】龟石【在城东南十里石磴﨑岖怪木丛生一桧大数十围黛色参天旁一树离竒夭矫根夹巨石形似龟土人于此祈雨】乌西河【在城东二十里源出仲麦龙潭入六归河】总已河【在城东南源自七星关过天生桥出以列至木空河同入六归河】六归河【在城南五十里断岩千尺旧为絙索以渡今易以舟】喇雍河【在城西南三百里源自乌撒入大定常平里至果尾出安顺西堡司界】落折河【在城西北二十里当两山间夏秋之交尤为湍疾】陇溪河【在城东北一百五十里发源陇几箐防安乐河出三重堰合黔西渭河】灵塘【在城北一里丈龙山下有池一区荇藻不生惟产异草莫识其名叶如兰随日影东西为向背岸旁木脱飘入其中辄为乌争啣去】
　　平逺州
　　东山【在城东二里髙百仞凌空峭拔有洞逶迤百折上建佛寺杰阁层楼登临极目城郭林峦宛然如画】纱帽山【在城东又东一里有玉屏山又东一里有天马山】悬雾山【在城东五十里四壁悬絶路通一线山顶平阔百畆有二池泉水澄碧晨夕常多云雾】火石山【在城东七十里】茶山【在城东南六十里】狮子山【在城南五里】石柱山【在城南二十五里山巅有石双耸如柱】凤凰山【在城南三十里髙二十里突起孤峯如凤首昻霄俯视万峯每嵗秋冬常有百鸟骈集翔舞一日夜乃去传有凤凰巢其上故百鸟集焉】白岩山【在城西十里岩如白壁横亘数里】碧山【在城西二百里岩石耸崒皎防如玉下有大河深不可测】墨续山【在城北十里一峯耸起水环山半攀萝扪壁始陟其巅修篁古木怪石珍禽异于凡境】双峯【在城北三十里】西岭【在城西十五里逶迤绵亘十余里若障若屏每遇冬初积雪早见】滴水岩【在城东三里有水从石窦中出防滴歴落如琴声】牛角【在城东一里山顶寛平四面絶壁】画眉【在城东九十里近簸朶河大路上可容千余人】白马【在城西三百里上可容万人】马陇箐【在城东十里入省大路纵横约三十里内有可容千人即织金关】比徳箐【在城西一百二十里悬岩鸟道行者却步】以个箐【在城西三百里接威宁界蓊荟深翳险扼要道】陇峩箐【在城西北十里树林丛密纡回深阻中颇寛广昔为蛮人恃险处】小穿洞【在城东二里洞中一水清流曲径﨑岖内有石台可坐数十人】大穿洞【在城东三里髙百余丈形似覆钟洞口时有云气虽溽暑凉风侵肌】石佛洞【在城东三里洞殊髙阔中有白石似佛髙丈许石钟石鼓击之则鸣】果忠洞【在城东六十里岩壁最髙土人避兵之地】补卧洞【在城东一百二十里四壁天险层岩峻峭】白鹤洞【在城南四十五里洞中通明视之影如白鹤】白马洞【在城南五十里】双洞【在城西五里两岩相对如合壁洞在岩下二水分流其声潺潺似天然音乐】补作洞【在城西三十里从水窦中入中最寛隙光下透众妙皆见】莲花洞【在城东北三里洞顶石形似莲花水从中滴出下有池池中石笋宛若人形】三台石【在城东磊落天成髙数丈许】织金河【在城东三十里】簸朶河【在城东一百里源出安顺下流入六归河】比古河【在城南五十里】堕极河【在城西北三十里】武着河【在城西北六十里】以墨溪【在城东三十里】平溪【在城东五十里】渡路溪【在城南五里通安顺大路水涨难渡】墨溪【在城北十里墨续山下】慕恩溪【在城北五十里】回龙潭【在城内其水与河通二水合流潆洄曲折】三潭【在城东三潭相连形如鼎足其声涌沸如雷每晴明则澄清荡漾月映波心州人建寺于其上】杨柳井【在城北三里】一碗井【在城北五里水从石隙流出方圆若碗四季不盈不涸】
　　黔西州
　　狮子山【在州署后首东尾西形像酷似逺百步有山小而圆名绣毬山】牛饮山【在城内上有石如牛相传尝夜饮于河】印山【在城东半里山出平田中形如印】东山【在城东一里毎夕阳在山则金紫万状】扣钟山【在城东三十里】金鸡山【在城东八十里山顶有石鸡旧入夜常鸣有营葬其下者忽见人马驰骤逼之则隐因毁其首遂不鸣其石犹存】白墖山【在城西北百里冈麓皆土顶矗一石峯莹如白墖上有泉极清凉】轿子山【在城西三十里石壁悬竪下有小溪石桥与西溪相接】将军岩【在城西北百里巍峩独峙相传吼则兆兵革升平寂然】箭筒【在城南三十里下临大河顶有泉冬夏不竭】十万溪箐【在城东悬崖絶壁无径可行四面皆设砦又东北有杓里箐路近遵义中有平川可容万人入路极险其西有莫陇法地危峯突峙四面皆絶壁惟后有间道可登】比喇箐【在城西北三十里崇岩茂林四面修阻中平广可容数万人】万家洞【在城南箭筒下洞口一石障若垂洞内石上人迹宛然深防莫测土人传有白衣者常牵犬出入疑为仙人所居云】罗圏洞【在城西三十里层岩峭壁险峻独絶】白玉洞【在城东北十里亦曰黄岩洞极险恶】鸭池河【在城东南五十里即猡革之下流】猡革河【在城南发源于安顺府属三岔河至平逺为簸朶河至大定为六归河至州境为猡革河】西门河【在城西上洪下洪二水合而成河其下流为沙坝河又流为洛则河入渭河】西溪河【在城西出岩洞小溪合流成河为大定界其下流入六归河】六广河【在城东北九十里即鸭池之下流由此下为乌江】黄沙渡河【在城东北百里即六广河下流沙溪之水来防于此】雷涧溪【在城西】沙溪【在城北百里入六广河】龙潭【在城东北泉出山麓滙为潭潭内晦夕犹有月光】三涨水【在城西永丰里有异人经之则一日三涨】一碗水【在城东北四十里道旁一石方二丈许中凹如碗有泉不溢不竭挹之甘冷异常】
　　威宁州
　　飞凤山【在城东】大隐山【在城东三里】百级山【在城南二里山势巍峩翠壁可观】石龙山【在城南七十里蜒蜿起伏大路经其上】火龙山【在城西半里山上有庙以镇火灾】了髙山【在城北二里一名凤岭山势絶髙可以眺逺】乌门山【在城东北一里石径岖﨑两岸相峙】翠屏山【在城东北二十里山峦秀拔上多杉桧望之蔚然】得胜坡【在城西北十里】普陀岩【在城内】千丈岩【在城西南七十里下临可渡河】赤囤【在城东北五十里】乌防箐【在城西五十里为云南昭通大路山岩陡峻石磴嶙峋林深木茂晴日路亦泞泥】华盖洞【在城东南百七十里有门可入中容百余人】清源洞【在城北】五道河【在城东野马川性恶不可饮】可渡河【在城东南九十里与云南宣威州界流入盘江】七渡河【在城西】南海子【在城南门外地广而平惟夏秋有水开渠泻流其地可耕或曰州多雾雨暑月犹寒昔人有种植者率皆秀而不实】八海子【在城西南十里列石凡八如人状】官坊海子【在城西六十里云南昭通大路】北海子【在城西北三里昔人筑二坝引水卫城】桃花溪【在城南八十里两岸皆植桃又城西南百里有九十九渡水皆流合可渡河】龙潭湾【在城东南八里羣山中其深莫测】龙泉【在城东山下乍清乍浊相传有灵物潜焉】涌珠泉【在城北喷沫如珠累累不絶】三潮水【在城北其水一日三潮如鼔乐音】
　　毕节县
　　青螺山【在城东半里即东山上建文昌阁登眺城郭原野一览可尽】崧山【在城东二里明兵备道黄镆建墖山巅为学宫文峯】东陵山【在城东三里】木稀山【在城东四十里巉岩陡峻石磴﨑岖仅容一马设关以守其险又东二里有东壁山】猿窝山【在城东山势险阻猿猱窟穴】南霁山【在城南二里有雾即雨一霁则晴】翠屏山【在城西三里元何士明杨慎俱有诗】天鼔山【在城西二十里】七星山【在城西八十里上有七星关传为诸葛武侯祭星处明洪武中颍川侯傅友徳筑城于上置兵戍守为控制要害之地】香炉山【在城西北百二十里赤水城西】青龙山【在赤水城东蜿蜒如龙作镇江口】北镇山【在城北二里中通一径上有北镇关为云南镇雄路要隘】石笋山【在城北五里孤峯特立如笋】脱頴山【在城南三里双峯脱起】灵峯【在城西五里一名云峯有雾即僧建寺曰灵峯寺】石船冈【在城西二十里】白岩【在城北百里石壁如铁中有白石一片莹然可爱下有镇市乃入川要隘】撑天岩【在城北十里周围削壁明天啓中安邦彦叛军民三百余家立栅守之夷兵不敢近】石鼓坪【在城东北八十里】丰乐原【在城西十里平原沃野水秀山明】猪场洞【在城南三十里髙敞寛豁深可五里中又有小洞洞口仅容一人其中髙阔土人避兵于此】鼍音洞【在城南五十里一名响鼓洞中有水滴如鼓乐音】贾姑洞【在城北三里昔有隐者居之】通天洞【在城北十里势如虹桥有幽兰十数本名曰兰壁一水潆洄旁有聼鱼石朝阳洞半仙洞遗珠洞系星石诸胜】永清河【在城内自响水河流入城注于通津门月城内之惠泉下入东门河】东门河【在城东即响水之下流】威镇河【在城东十里】杉木河【在城东一百里】落折河【在城东南八十里】南加河【在城南十里即头铺河】七星河【在城西八十里七星山下乌江之上源也两岸壁立旧以铁索系渡康熙三十四年总兵唐希顺建木桥覆以楼设汛为滇蜀通津】赤水河【在城北源出云南镇雄由赤水卫城下东流经仁懐县至四川合江县入于岷江】响水河【在城东北三里两山夹岸一水通流中有石梁横亘作三叠而下水势迅激声吼如雷灌溉田畆人赖其利】龙潭【在城东三里有灵物居之祷雨辄应】清水塘【在城西十五里】惠泉【在城东南通津门月城内明指挥林晟凿今为县中泄水之区】福井【在城东郭内普惠寺今呼为双井寺井水清甘异于他水】泽井【在城东郭内】徳沟【在城东南十里平畴夹岸风景殊佳】
　　南笼府
　　龙井山【在城东半里下有珍珠泉即东龙井】将军山【在城东一里挺然特立威严雄壮故名】兴隆山【在城东二十里旧名坡叠山四面巉岩惟鸟道一线盘旋而上至半山岩下突开一缝阔三四尺人从中过百步始至山顶建有兴隆寺】桅杆山【在城南三里耸秀卓立髙出羣峯为郡文星】九峯山【在城西五里周围十余里髙二里上分九峯中有水泉田土昔时为櫺鉢寨】天榜山【在城西北半里一字平冈髙数十丈峭壁嵯峩上有古刹】万夀山【在城北半里尖峯特立树木苍森上建万夀宫】玉屏山【在城北一里】笼纳山【在城北六十里自普安县境抵永丰西南绵亘数十里丛林密箐中有一溪源深流长灌田数千畆相传山中所生瓜果之属人不可携去携即不得归路】观音洞【在城西一里水由洞出极清泠洞中垂一石笋色白形如手掌俗呼为观音手】跃鱼洞【在城北门外海边石长丈余状如鱼跃头向城门】红江【在城南发源广西黔粤于此分界】都威河【在城西三十八里】阿棒河【在城北五十余里】绿海【在城东北十里众水所归深数丈阔数里】以冲海【在城南深不可测旁有窦水注而入如尾闾】北海子【在城东北环绕潆回上抵北关下连绿海延袤三十余里】招公堤【在城东海中　国朝游击招国遴以水无关鎻捐千金筑石堤髙阔各一丈许上建亭台杂植花柳后圮仅存遗址】珍珠泉【在城东半里上建龙王庙故又名龙井其泉方二丈涌水如珠】虾蟆井【在城北十五里井上有石仰面向人如虾蟆状】
　　永丰州
　　六合山【在城东四百里罗斛州判地突耸双峯其髙揷天】白云山【在罗斛无分阴晴白云环拥不散土人号曰白云窝】者山【在城西南一百五十里册亨州同地烟岚幽邃望之如层城叠嶂苍郁可爱人莫穷其境】小寳山【在册亨形如钟月夜望之常有寳光发现】坡邓山【在册亨冈峦峻险人不可攀四时隂雾迷漫】南望山【在册亨诸峯环列耸然森秀】老人峯【在罗斛地旧传土人男女未配者相约于元旦定婚此峯下取偕老之意故名】文笔峯【在城南三里一峯特出约髙四丈如文笔】双峯【在城西北十八里峯如二仙拱立】飞凤岭【在罗斛】者党岭【在城西南二十里】花江岩【在城北九十里】桑郎【在罗斛髙三里许土人祈报旱潦皆于此致祷】珉球柱【在城西一里山有石笋髙三丈余似柱】罗炎河【在城东一百二十里即永宁州盘江河下流入广西红江可行小舟】搏防河【在罗斛又西北有克渡索防河水自定番而下二水交流防合入红江】巴歪河【在罗斛为本州要津水势深迅设有渡船猛雨则不能渡】冗渡河【在册亨流入龙渣河至者迤而归红江】乐繁河【在册亨东北南流为达岭河又南为百乐河南入于红江】八渡河【在册亨即红江下流通云南罗平州达粤西界乃黔粤之要津】石匣泉【在城南一名安乐井水清味甘灌田数十顷】双龙泉【在册亨州同署西双流四时不竭】二泉【在罗斛州判署东汉夷各汲一泉田畆亦资灌溉】清泉【在罗斛州判署西后山性凉病热者饮之即解】
　　普安州
　　八部山【在城东三十里诸峯皆石矗然摩空】新盘山【在城东七十里新兴站在其上】格孤山【在城东四百五十里山势雄峻界连滇蜀明傅友徳自曲靖率师循格孤山而捣乌撒即此】得都山【在城东南四百二十里一名白岩旧产雄黄水银】丹霞山【在城南三十五里孤峯揷汉霞气常腾】杨那山【在城南一百六十里】和合山【在城西南二里形如双髻】石象山【在城西南六十里有石形如象】党壁山【在城西南二百七十里四山环防东南一箐外狭中寛可容数百家夏月土人常迁此避暑故又名躱瘴山】夹牛山【在城西百里旧乐民所在其上】香罗山【在城西二百里古平夷县旧治】番纳牟山【在城西北一里峯峦髙峻为州之镇驿道旧由此号云南坡冈阜连亘往来行石齿中】广午山【在城北九十里一名八纳山髙数十里有七十二小山顶有龙泉九滙为大池池旁多翠鸟凡树叶落水中鸟即衔出之】尾洒山【在城北一百六十里髙出羣山苗言尾洒犹汉言水下也】罗磨墖山【在城北一百八十里四面峭壁上有寨惟一径可达盘江在其下】捧诰山【在城东北三十里九峯摩霄一泉奔泻旧州治在其下】斗郎箐【在城东五十里列当驿西山势峥嵘万木隂森新开驿路此为险峻】碧云洞【在城东里许甚髙敞有小溪水居人云水自外入则无警自内出则有兵歴验不爽洞门内有石磬二击之铿然有声稍进有石龙一石蛇一由地而升挂于石壁长十余丈鳞甲宛然顶上透光一隙下射洞中朗照如日有石如金瓜悬于隙下光闪璀灿旁有石类人者八再进有水人无有竟之者】玉阳洞【在城南三里】天桥洞【在城西百里有石如桥】拖长江【在城东七十里源出沙陀石岩中下通盘江】软桥河【在城东三十五里又南板桥河在城东八十里上接城南三十余里之大水塘俱流入盘江】者卜河【在城东南一百八十里入盘江】新石河【在城南】三一溪【在城东七十里其源有三一出沙河庄一出目前山一出云南坡三流合一故名入于城南水洞】深溪【在城东一百二十里流经黄草坝入乌泥江】响水【在城南五十里水入石洞声闻数里】洗心泉【在城内东岳庙左】普济泉【在城内味甘人多汲饮】香乳泉【在城东南二十里车塘西半坡水清味甘】温泉【有二一在城东南八十里其水如沸一在城西百里乐民所水温可浴】
　　普安县
　　磨盘山【在城南八十里下有马别河山髙水深岩间挂瀑者三】鹦鹉山【在城西二十五里俗名鹦哥嘴有鹦鹉寺】九龙山【在城西四十里髙出层霄昔时建城于上今呼为旧城坡】松岿山【在城西北三十里礶子窰驿虬松翠竹秀色可餐巅有招提楼阁参差为新路名胜】江西坡【在城东二十里入滇旧路明初为安南卫治崇祯间叅政朱家民建一城曰有嘉今圯】鲁沟河【在城东八十里险要足恃】马别河【在城南八十里磨盘山下为通滇大道设有塘汛】大桥河【在城北四十里为滇黔之要津】
　　安南县
　　天马山【在城内叠嶂回峦面临大池建学于此】独秀山【在城东一里耸秀独立】飞凤山【在城东二里】盘江山【在城东三十里跨永宁普安界鸟道百折兵民下江汲水甚艰　国朝总督髙其倬捐金于数十里外凿山引水以济之】玉枕山【在城南一里】断山【在城南八十里悬岩峭壁一径中通若断若续山巅有池四旁皆竹极丘壑之胜昔建梵刹于上今毁】白驹山【在城西南二十余里一名白基山自鸦关绵亘至西坡河山势嵯峩旁有峭壁苍翠如屏相传上有白驹见则嵗大丰】晴龙山【在城西五里崔巍峭防为县治祖脉】龙翔山【在城东北五里一名巍山俗呼歪山山顶有洞洞中有生成石碓石炉泉水四时不涸祷雨有竒验】爆石岩【在城东二十里巉岩挺出山半有泉出石窦中流注深潭于此祷雨常应】白石岩【在城西南五里岩壁陡峭有飞泉千仞暑天过之寒气侵肌】朝阳洞【在城东三里石隙流泉极为澄澈】海马洞【在城东十二里大路旁洞中可容百人相传昔有海马见于此故名】碧玉洞【在城东南三十五里悬岩峭壁上有三小洞若居屋数椽并开三牕者明崇祯间有樵人见牕洞一藤垂下攀援而上得至石屋乃援壁凿路通焉中有寒泉一四时不竭居人曽避寇于此】清源洞【在城西三里道旁洞有清泉岩石竒古行人憇焉】大章河【在城东四十里有舟渡】阿黑河【在城东南十余里蹊径幽僻有水一深不可测大树覆其上叶落水面鸟辄衔去】白麓泉【在城南一里源出晴龙山涧中】清涟池【在城内县署前向时池水涸即有火患守备周士达浚池蓄水以厌之】东门池【在城东门外广数畆恒蓄鱼以供祀事】双清井【在城内西北二井相连水极清甘】遵义府
　　遵义县【附郭】
　　凤山【在城东一里形如凤翥】双荐山【在城东二里府学宫后】湘山【在城东二里上有防国寺】龙镇山【在城东十里一名髙岩上有川主庙】香风山【在城东二十里上有石洞石几俱出天成】玉屏山【在城东二十里相近有仙人山又城南四十里亦有玉屏山】聚秀山【在城东四十里一名水园山林壑隠秀望之蔚然山麓有清水桥】板角山【在城东九十里势极险峻】锦屏山【在城东南二里形如屏障】南宫山【在城南十五里又旁有三木山又三十里有天台山】岩孔山【在城西南二百里有石脉涌泉为乌江发源】放牛山【在城西十五里为府治镇山又二十里有马坎山三十里有天马山】元寳山【在城西四十里上有溪水瀑布】大水田山【在城西四十里上有池可资灌溉又相近有崆峒山】雷变山【在城西八十里山麓有池寛平数十丈可以灌田】洪关山【在城西八十里山有温泉】石笋山【在城西百里突出如笋髙揷云霄】龙山【在城北二里】眠象山【在城北十五里其相近者曰兰山曰白鹿山】蟠龙山【在城北二十余里首尾蟠曲如龙】紫霞山【在城北三十里其相近者曰七星山】龙岩山【在城北四十里怪石巉岩其相近者曰金藏山】定军山【在城北四十里唐宣慰司杨端驻军于此】永安山【在城北六十里外髙内平有田二千余畆】岩门山【在城北六十里两山对峙如门】娄山【在城北九十里俗名大楼山峭壁揷天路通一线为入郡第一险要】越宁峯【在城东四十里相近又有十三峯】碧云峯【在城西十里四峯并峙中一峯逈出色碧如云】太乙峯【在城北五里又三十里有万年峯】伴云峯【在城北四十里又名黄钟岩一峯插天悬岩如削上有普贤川主各庙】滴水岩【在城东南五十里有石洞可容万人又西北二十里有列坐岩又西南七十里有老龙】柜岩【在城北三百里髙百丈广半之中有一石穴穴前有一石如柜故名】藏玉丘【在城北十五里前有莲花月池】海龙【在城北四十里居万山之巅四围陡絶上有飞升岩旧为杨应龙巢穴今建寺于上又十里有芝山】白云洞【在城东三里】桃源洞【在城东三里石壁防有僊诗】僊女洞【在城东五里】卿云洞【在城北十里相近又有景僊洞】湘江【在城东四里一名穆家川源出龙岩山流经湘山南与桃溪水合纡回五百里入乌江】洪江【在城东四十里源出大楼山合仁江入乌江】仁江【在城东南五十里源出永安驿山涧下流合湘江入乌江】乌江【在城南八十里源出黔西州经县界与湘洪仁三江合由思南府北流入涪江】芙蓉江【在城北二十里又正安州亦有芙蓉江】龙坪河【在府南四十里】黒水河【在城西七十里出洪关入偏岩】沙溪河【在城西一百里源出岩孔山流入乌江】防川河【在城北五里又名九节滩】凤凰溪【在城东四十里亦名长滩有石洞】桃溪【在城南十里源出城北六十里上庄山溪水滙流为罗家河至坝竹水罗防水又数里与湘江合流入乌江】龙马溪【在城北十五里】金鼓潭【在城西南四十里流合乐闽水入湘江】乐安水【在城东七十里源出绥阳之金竹里南流为绿塘河经乐安里穿出袁门山与乌江合】湄潭水【在城东一百里源出湄潭县经三渡关外流入乌江】乐闽河【在城西南四十里源出雷变山东流八十里合湘江而入乌江】龙泉【有二一在府治北六十里一在正安州西南六十里俱深沉莫测相传有龙居其中】易氏井【在城南一里泉水甘美清防】海风井【在城西南八里井上多风相传昔有异人指曰此南海风也遵义有此可保永无劫难矣】跃龙井【在城北龙山井有三一在山顶一在山腹一在山麓三井相通冬温夏凉】
　　正安州
　　凤举山【在城内学宫后】覆钟山【在城内州署后】大武山【在城内州署前秀丽如云锦】东松山【在城东五里】翠屏山【在城东南七十里旧州东一里】豹子山【在旧州北八里多产豹虽晴明亦常有雾】聚秀山【在城南一里】龙门山【在城南十里】罗山【在城南六十里唐志有罗防县即其地】罗支山【在城西南九十里明嘉靖中平寇于此】云顶山【在城西南百里】双凤山【在城西一百七十里】文笔山【在城北五里秀頴甲于羣峯】防山【在城东北二十里州治发脉于此】林溪坝【在城西十里羣峯环拱地势寛敞】芙蓉江【在城南一百里源出川县经州境入岷江】三江【在旧城北五十里源出羊毛坡流注四川彭水县界入岷江】北溪【在旧城北】林溪【在城西南五里】虎溪【在城西南七十里流经州南入三江】贯珠溪【在城西南八十里源出州西杉木门流入州境落水孔】思溪【在城西七十里源出南川县牛角寨流入三江】卯溪【在城北山后】
　　桐梓县
　　魁岩山【在城东半里山上有池】石女山【在城东十里上有石如女立】九龙山【在城东九十里相近有明月山】牛星山【在城南半里与县对峙】金马山【在城南里】一鼎山【在城南十里踞羣山之巅周围削壁其形似鼎】金鵞山【在城西一里山下有井井中尝见二鵞羽色如金故名】玉屏山【在城西二里】虎峯山【在城北半里相近又有苍龙山】凤鸣山【在城北二里】天禄山【在城北三里】猫儿山【在城北一百三十里】扶欢山【在城北二百里古扶欢县以此名】楚米坡【在城东二十里平播时楚人挽米至此故名】陈头箐【在城南四十里上有古庙】夜郎小箐【在城北三十里】龙罩台【在城西四十里】桐梓原【在城北十五里】三夜郎坝【在城北七十里有古夜郎城旧址】三元坝【在城北九十里】蟠龙洞【在城西南六十里洞口寛敞中甚幽邃一石一级皆有竒致深壑中有一石龙鳞甲宛然】防渡河【在城北七十里传汉唐渡此因名】母渡河【在城北一百二十里】坡头河【在城北一百四十里】溱溪【在城东二里】青龙溪【在城西半里】黄龙溪【在城西一里】天桥水【在城东五里】南溪水【在城南二十里】清溪水【在城南二十五里溪中有井每日三潮】葫芦水【在城西五里溱南二溪水防此】斋郎水【在城西六十里古有苗名斋郎者居此故名流出县东楚米坡至米粮渡防赤水河入大江】蟠龙水【在城西八十里】赵洋水【在城西九十里】官堂水【在城北十里为诸水所经】
　　绥阳县
　　望京山【在城东七里又东二里有达摩山】永山【在城东南二里】彭山【在城南三里】冠子山【在城南十二里】拱辰山【在城南一百五十里山势北向故名】平木山【在城西南五里有宋人冉璡故居】扁桶山【在城西九里又西里许有笔架山】金子山【在城西十五里相近有辰山风坎山】人山【在城西十六里上有石坪遗迹】石牛山【在城西二十里绵亘数里常有积雪不消又西五里有朗山】长干山【在城西北六里一名白玉山为县治来脉又西北四里有西山与长干山相连】天台山【在城北二里上有池大可五畆四时不涸】望霭山【在城北十里】何家山【在城北一百五十里山形髙大两峯揷天昔有何道者栖此居址尚存见仙释】香炉岩【在城东十五里】银子岩【在城西十八里又西二里有朴老岩】萧家洞【在城西金子坝萧家沟相传中有灵物】碧霄洞【在望霭山周广可四五里中有天生石牀盘盂等相传昔有仙人栖此故又名神仙洞又相近有燕子洞】小乌江【在城东北六十五里源出椒溪流入正安州经南川界入涪江】清水河【在城南源出黒泽水流入伞水】合口河【在城北源有二一出黄鱼溪一出羊岩】渡头河【在城北即合口河下流至此浸大过大滩入正安州】石梁河【在城北源出桶关与渡头河合】达溪【在城东南源出杨柳水经达摩山西流与朗水合】源溪【在城北十里】黄鱼溪【在城北二十里流入正安州】朗水【在城西又名螺水源出朗山】瀼水【在城东五十里】浦浙水【在城东一名大滩源出湄潭山箐中与渡头河合】伞水【在城东南合达溪朗水诸流出遵义】厚水【在城东南源出赵家里经长滩入遵义】三朝水【在城北百余里水自洞出毎日辰午酉刻三至不爽相传中有灵物】温泉【在城北旺草里】紫莲池【在城东里许康熙十一年荒田数畆浸而为池自生紫莲因名】金子池【在城西金子坝大可百畆】
　　仁懐县
　　翠帱山【在城东十五里形势起自西南迤回旋由东转北绵亘百余里县治祖山也】夕阳山【在城西里许落照衔峯半规隐树景致絶佳】端山【在城北半里端秀如垂绅正笏立于玉屏山之下】玉屏山【在城北二里许势如屏障县治坐山也】福徳山【在城北四百五十里旧县城内】紫气山【在旧城东五里卓立髙昻如笋如笏】楼子山【在旧城东五里】纱帽山【在旧城东南二十里】五花山【在旧城东二十里又东有天台木莲诸山】雨标山【在旧城东南二十里】冠葢山【在旧城西八里旧治镇山髙大雄伟为诸山之冠】石锭山【在旧城西十里】笔架山【在城东北十五里四时青葱为学宫文笔】关门【在城南二十里峣峤耸秀平列一十七峯】书画岩【在城南五里岩石壁立黒白成章】手爬岩【在城北悬岩天险】赤水河【在城西十五里源出毕节县之旧赤水卫经新城过旧城下合岷江平时舟楫可抵旧城上一百余里之猿猴滩自猿猴滩以上再加疏凿可宜抵新城】玉溪河【在城东北一名鱼溪河】□溪【在城东数十步两岸石壁髙峙千仞溪出地底自东注西与赤水河合】福泉【在城南门外涌泉如珠其味清冽灌田百畆】鱼泉【在城南七里其泉有二俱在溪边每春三月出鱼如鯈味甚佳过期即不复出】温泉【在城西十五里泉水常温相传浴之可愈疾】
  </div>
  <div class="pagination">
   <a href="贵州通志_page13.html">
    上一页
   </a>
   <span>
    ...
   </span>
   <a href="贵州通志_page9.html">
    9
   </a>
   <a href="贵州通志_page10.html">
    10
   </a>
   <a href="贵州通志_page11.html">
    11
   </a>
   <a href="贵州通志_page12.html">
    12
   </a>
   <a href="贵州通志_page13.html">
    13
   </a>
   <span class="current-page">
    14
   </span>
   <a href="贵州通志_page15.html">
    15
   </a>
   <a href="贵州通志_page16.html">
    16
   </a>
   <a href="贵州通志_page17.html">
    17
   </a>
   <a href="贵州通志_page18.html">
    18
   </a>
   <a href="贵州通志_page19.html">
    19
   </a>
   <span>
    ...
   </span>
   <a href="贵州通志_page15.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
