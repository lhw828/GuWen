<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 66 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 66 页/共 698 页</h1>
    <div class="content"> 至元时改为万岁山或曰万寿山至明时则互称之或又谓之大山子本朝曰白塔山者以顺治年间 
建白塔于山顶然考燕京而咏八景者无不曰琼岛之春阴故予于辛未年题碣山左亦仍其旧所为 
数典不忘之意耳山四面皆有景惜春明梦余録及日下旧闻所载广寒仁智之殿玉虹金露之亭其 
方隅曲折未能尽高下窈窕之致使人一覧若身歩其地而目覩其 盖地既博而境既幽且禁苑森 
严外人或偶一窥视或得之传闻其不能覩之切而记之详也亦宜兹特界为四面面各有记如栁宗 
元之钴鉧石城诸作俾因文问景者若亲厯其间尝鼎一脔足知全味云尔御制塔山南面记承光殿 
之北跨太液为桥南北各有坊南曰积翠北曰堆云过堆云坊即永安寺殿曰法轮殿后石磴拾级而 
升得稍平道左右二亭曰引胜曰涤霭复因迥迭石中仍拾级左右各为洞玲珑窈窕刻峭嶊崣各极 
其致盖即所谓移艮岳者也穿洞而上适与拾级而上者平洞之上左右各有亭覆之曰云依曰意逺 
平处为佛殿前曰正觉后曰普安两厢各有殿东曰圣果西曰宗镜又自永安寺墙之东縁山而升路 
中有振芳亭再升为慧日亭稍西则顺治年间建塔碑记及雍正年间重修碑记复畧升则进普安殿 
之东廊矣其寺墙之西亦縁山而登半山有亭扁曰蓬壶挹胜再登则为悦心殿偶临塔山理事引见 
恒于此其后为庆霄楼每逢腊日奉皇太后观冰嬉之所也悦心殿东侧书屋为静憩轩转石屏入墙 
门则仍普安殿自殿后陟石阶将百磴即山顶白塔建于此塔前琉璃佛殿曰善因考日下旧闻山顶 
为广寒殿盖即建塔之所山中为仁智殿则今普安佛殿是塔后列刹竿五或谓之转梵经或谓之资 
瞭逺其下为藏信礟之所八旗军校轮流守之盖国初始定燕京设以防急变者雍正年间复申明其 
令载在史 其发信礟金碑则藏之大内予因思之比及藉此知守其失守已多矣然而覩此知惧凛 
天命畏民碞戒盛满之志系苞桑之固则信礟之制岂非祖宗之良法美意万世所当慎守者乎御制 
塔山西面记室之有髙下犹山之有曲折水之有波澜故水无波澜不致清山无曲折不致灵室无髙 
下不致情然室不能自为髙下故因山以构室者其趣恒佳庆霄楼既据山之髙楼西縁廊而降有二 
道其一向南不数武为一房山盖房中覆湖石成山云厯磴以下为蟠青室回廊环其外縁廊北降达 
山之西凭廊向南俯睇有深渊东则山之西脚而山半腰有亭曰揖山乃从悦心殿西角门而出者其 
下峭壁挿入滉然靓然若龙湫之有神物也波与太液通石桥鎻其口桥之南歩堤东转可通悦心殿 
及永安寺前桥之北则琳光殿前为山西总路矣又其一转而北有亭焉曰妙鬘云峯厯石磴而下则 
水精域其下有古井古井向有记辟诸家记载谓引金水河转机运　之非及辇土压胜之谬凡山之 
阴山之麓所为屈注飞流线溪亩池皆绠汲此井以成其势水精域之下为甘露殿又下为琳光殿则 
就平陆为山西之路转而北为阅古楼楼壁砌三希堂法帖碑版攀梯而登与地平稍北则亩鉴室窗 
临清池即凿山溪引古井之水也阅古楼后楹平临山溪石桥驾其上度桥有小石亭梁柱皆泐诗过 
亭 岈崱屴径祗容人摄齐而上出岩墙门与庆霄楼后门相望而山西之景畧毕御制塔山北面记 
自阅古楼岩墙门出转而东则邀山亭又东北则酣古堂堂之东室倚石洞循洞而东则写妙石室堂 
与室之南皆塔山之阴或石壁或茂林森峙不可上而室之东间乃楼也踏梯以降复为洞窃窱窅暎 
若陶穴若嵌 旋转光怪不可殚极若是者行数百武向东忽得洞门出则豁然开朗小厂三间曰盘 
岚精舍而其南则仍石岩陡立然羊肠之径可以跻而上达 画廊廊属山东景兹不复缀自精舍转 
而北至环碧楼縁飞廊而下则嵌岩室折而西小山亭额曰一壶天地又西扇面房额曰延南熏其盘 
岚精舍之西由洞门北行数十武亦达扇面房自房而西为小昆邱葢亩鉴室水盈池则伏流不见至 
邱东始擘岩而出为瀑布沿溪赴壑而归墟于太液之波又西为铜露盘铜仙竦双手承之高可寻尺 
此不过缀景取露实不若荷叶之易则汉武之事率可知矣又西为得性楼为延佳精舍为抱冲室为 
邻山书屋名虽殊而因高以降或一间或两架皆随宛转高下之趣而各与题额又自亩鉴室北墙门 
而出縁山蹊亦可达此至邻山书屋则就平地廊接道寜斋矣其东乃漪澜堂盖山之北以堂与斋为 
主室而围堂与斋北临太液延楼六十楹东尽倚晴楼西尽分凉阁有碧照楼逺帆阁分峙其间各对 
堂与斋之中南瞻窣堵北俯沧波颇具金山江天之概故登楼与阁偶有吟咏无不以是为言由漪澜 
堂而东则莲华室以奉大士及妙法莲华经得名出墙门而南则为塔山东面之境矣若夫各室内或 
题额或聫语率铭意寄兴无闗于景 之全斯则不悉载御制塔山东面记因旧置而修饰之谓之沿 
易新建而剏为之谓之革山之南沿者多而建者少山之北革者伙而置者稀然东北泐琼岛春阴之
 石幢虽出于新建亦实述其旧置由石幢登山径为 画廊其上则交翠庭庭之下廊之侧攀援石洞 
以出为古遗堂对之者峦影亭自堂蹑梯以下仍依洞以出为见春亭遂循东岸可至半月城前而自 
交翠亭歩岭路至智珠殿者分左右阶而下亦达半月城前盖殿原据城上埤睨即平殿基也过石桥 
则陟山门而白塔山四面之事偹矣白塔建自顺治八年辛夘至于今盖百有二十年矣夫士民之家 
尙以肯构为言况兹三朝遗迹地居禁苑听其荒废榛薉为弗当然予自辛酉壬戌之间始稍稍有所 
葺建至于今凡三十年而四面之景始毕成而为之记虽云发内帑以徐为之然而视春明梦余録日 
下旧闻所载有过之无不及矣知我罪我吾岂能辞哉涤霭亭后由甬道拾级而上左右有方亭二东 
曰云依西曰意逺正中为正觉殿殿后为普安殿国朝宫史臣等谨按云依意逺亭下各有石洞其东 
洞有额曰楞迦窟普安殿内 悬皇上御书额曰慧根圆相又曰如如不动聨曰真缔总涵华海露慈 
光长仰徳山云又曰心镜朗悬空色相智灯长满烛人天普安殿前东为宗镜殿西为圣果殿殿后石 
磴层跻为善因殿国朝宫史臣等谨按善因殿内供梵铜佛像殿后即白塔也永安寺墙之左縁山而 
升为振芳亭再升为慧日亭又南穹碑二国朝宫史臣等谨按慧日亭碑一为顺治八年建塔恭记文 
一为雍正十一年重修恭记文今皆附録卷内顺治八年建塔诸臣恭记碑文恭惟皇上仁孝性成天 
纵太平之主也亲政以来拳拳以爱飬斯民为念是以雨晹时若岁称大有天心眷頋此其明征有西 
域喇嘛者欲以佛教阴赞皇猷请立塔建寺寿国佑民奉 果有益于国家生民朕何靳此数万金钱 
为故赐号为诺木汗建塔于西苑之髙阜处庀材鸠工不日告成因命臣等而为之记雍正十一年重 
修碑文白塔在皇城西北隅创自顺治八年辛夘世祖章皇帝从喇嘛诺木汗所请而俾之驻锡结香 
讽呗祝厘者也至雍正八年庚戌既经八十余载我皇上念兹塔之建实惟世祖为民祈福之盛心今 
寰宇乂安民物丰阜耕食作息浩荡熈游盖慈云慧日广大愿力固亦有黙助焉爰发帑金命官修葺 
以岁之十二月肇工凡用金钱五万二千有竒阅十一年七月告成饰其颓敝鲜其漫漶岿然寳刹更 
复旧规黄教缁流骈集交庆用以承世祖创建之志而福庇兆民于无穷也岂独増壮丽于皇都以为 
耳目之观哉因敬记其岁月而勒之于石永安寺之西山半有亭又西由山麓蹑而上为悦心殿国朝 
宫史臣等谨按永安寺西亭额曰蓬壶挹胜悦心殿东室聨曰员峤晓烟连碧汉曲池春雨念苍生又 
曰是处畅观颇役目此间閟景足澄心西室额曰静挹古香聨曰云端旷奥轩疑画树杪髙低圃是悬 
乾隆九年御制悦心殿作永安寺即明之琼华岛也顺治年间建白塔于此俗又名白塔寺别殿构其 
旁颜曰悦心几余临幸即景成什飞阁流丹切颢空登临纵目兴无穷北凭太液平铺镜南接金鳌侧 
饮虹冬已半时梅馥馥春将逥处日融融摩娑艮岳峯头石琼华岛金人取宋艮岳石为之千古兴亡 
一览中乾隆二十一年御制悦心殿诗纳逺虚窗万景罗往来清憩此为多金仙露下清秋气玉蝀风 
生太液波自是山林在廊庙不妨黼芾入松萝是日御殿后即于此更衣故云问予底是心知悦晹雨 
刚时蔚黍禾乾隆二十二年御制夏日悦心殿诗绿树重阴晓露浓崇基朶殿暑安容视朝每厪勅 
要因视朝预日进宫驻辇偏懐修已恭琼岛罨图峯崒嵂金鳌夹镜水沄溶适来 骑城西路聊合于 
斯悦为农乾隆二十五年御制冰床至悦心殿诗筠冲锡宴有余闲琼岛韶光暖镜间尙可翠鸾轻柁 
试徐过玉蝀一桥弯冻酥岸觉 波漾春到物知听雁还是日闻回雁声今日悦心真恰当牕凭积素 
慰开颜乾隆二十八年御制腊日悦心殿侍皇太后膳即景得句年年慈豫奉嘉平更喜琼华岛名雪 
始晴千里麦欣壅秋本几峯树讶发春荣彩屏节事遐龄祝镜浦冰嬉例赏行每岁冬月陈冰嬉既因 
使习众艺亦欲藉以行赏也此日悦心真是悦然吾岂敢忘去声持盈乾隆二十九年御制腊日悦心 
殿侍皇太后膳迭去歳诗韵髙低四寸雪铺平万岁峦光暎座晴琼华岛元时为万岁山一例腊前沾 
恺泽去岁腊前一日得雪今岁腊前二日得雪千林培后毓和荣每逄雪后令歩军收培树根既不虚 
瑞泽亦因以行赏迩年以来率成例矣皑皑玉巘画中列辘辘冰床镜里行今日慈心真是悦寿筹添 
拟海山盈乾隆三十三年御制悦心殿即事诗乘兴维舟复陟山殿在永安寺山之麓即元时万岁山 
之故址载临朶殿翠微间春阴恰喜琼华润明季琼岛春阴为燕山八景之一亦即此地见春明梦余 
録及日下旧闻诸书细浪从披太液潺花木且迟二月景诗书聊伴片时闲悦心漫道于斯悦遥缱军 
情那觧颜时正筹征缅军务日夜问邮章乾隆三十四年御制新正悦心殿诗三冬频望雪鲜有悦心 
时春泽今真渥榖朝幸在兹是日正月八日为谷日浓云犹作势集霰又先期笑似老农矣何曽苖硕
 知又御制悦心殿诗南郊承祭罢北淀问安旋畅春园圆明围俱在都城之北俗名海淀而其中又自 
分南北是处更衣惯轻舆取路便露浓林似沐夏浅卉犹鲜揽景兹无暇心仪爱日悬又御制悦心殿 
诗玉塔耸崔巍琼岛围罗列浸映太液光精神堪澡雪冕黼于焉换御太和殿传胪后至此更衣视事 
竹素于焉设展卷恰虞书知人云则哲惟帝其难之得贤心庶悦乾隆三十五年御制新正悦心殿诗 
跃龙邸第炷香还路便因之到渎山元之渎山即明季之琼岛也树态峯姿濯雪后屏南砚北伴 闲 
三冬望泽心那悦一晌行春意始憪烟火皇都凭富庶可能此象遍区寰又御制由液池东岸遂至悦 
心殿漫题三首液池祇是一湖水明季相沿三海分好去声为张大娱人主仇士良言夙所闻淑清院 
名在瀛台东北角石径出宫墙东岸夤縁二里强琼岛春阴景正好遂登山殿揽烟光山殿岧嶤号悦 
心悦心得不易难谌祈农敕政先忧切卅五年初励至今臣等谨按悦心殿御制诗谨绎有闗纪述事 
实者恭载卷内余不备録悦心殿后为庆霄楼楼后有亭曰撷秀悦心殿之东为静憩轩国朝宫史臣 
等谨按庆霄楼南向上下各七楹额曰云木含秀聨曰得水之情盆鱼有乐领山之趣拳石皆竒又曰 
延赏亭台皆入画向阳景物又从新静憩轩聨曰悦性适因静会心何必遐又曰暇当绨几身聊憩景 
</div>
    <div class="pagination">
<a href="钦定日下旧闻考_page65.html">上一页</a><span>...</span><a href="钦定日下旧闻考_page61.html">61</a><a href="钦定日下旧闻考_page62.html">62</a><a href="钦定日下旧闻考_page63.html">63</a><a href="钦定日下旧闻考_page64.html">64</a><a href="钦定日下旧闻考_page65.html">65</a><span class="current-page">66</span><a href="钦定日下旧闻考_page67.html">67</a><a href="钦定日下旧闻考_page68.html">68</a><a href="钦定日下旧闻考_page69.html">69</a><a href="钦定日下旧闻考_page70.html">70</a><a href="钦定日下旧闻考_page71.html">71</a><span>...</span><a href="钦定日下旧闻考_page67.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
