<!DOCTYPE html>
<html>
<head>
    <meta charset="UTF-8">
    <title>浙江通志 - 第 166 页/共 787 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>浙江通志 - 第 166 页/共 787 页</h1>
    <div class="content">　　文献通考干德元年诏诸州于所属县各置义仓自今官所收二税石别税一斗贮之以备凶歉给与民五年令诸州置惠民仓如谷稍贵即减价粜与贫民不过一斛景德三年诏于京东京西河北河东陜西淮南江南两浙各置常平仓
　　文献通考司马光言常平仓者乃三代圣王之遗法非独李悝耿寿昌能爲之也谷贱不伤农谷贵不伤民民赖其食而官收其利法之善者无过于此比来所以隳废者由官吏不得其人非法之失也今闻条例司尽以常平仓钱爲青苗钱又以其谷换转运司钱是欲尽壊常平专行青苗也国家毎遇凶年供军仓自不能足用固无羡余以济饥民所赖者只有常平仓钱谷耳今一旦尽作青苗钱散之向去若有丰年将以何钱平籴若有凶年将以何谷赒赡乎臣切闻先帝尝出内藏库钱一百万缗助天下常平仓作籴本前日天下常平仓钱谷共约一千余万贯石今无故尽散之他日若思常平之法复欲收聚何时得及此数乎臣以谓散青苗钱之害犹小而壊常平仓之害尤大也
　　续文献通考隆兴二年诏司农少卿陈良弼往浙东防检常平等仓良弼言比防检七州常平仓其间失陷借支坏烂失收米麦共二十七万六千二十余石并常平钱一万四千四十余贯乞委提举官徧诣所属刬刷余省钱米偿纳如所偿未足俟收纳秋苗日尽偿从之
　　续资治通鉴乾道七年提举浙西常平李结乞以见管营田拨归本司同常平田立官庄梁克家亦言戸部营田率爲冇力者下价取之税入甚微不如置官庄岁可得五十万斛
　　文献通考乾道八年知台州唐仲友言鳏寡孤独老幼疾病之人乞依乾道七年例取拨常平义仓赈给上命以常平米抵价出粜以义仓米赈济
　　朱子延和奏劄臣比因讲求荒政复有事虽非今日拯救之急而实异时久逺之利不敢不言臣所居建宁府崇安县开耀乡有社仓一所系昨乾道四年乡民艰食本府给到常平米六百石委臣与本乡土居官朝奉郎刘如愚同共赈贷至冬收到元米次年夏间本府复令依旧贷与人戸冬间纳还臣等申府措置每石量收息米二斗自后逐年依此敛散或遇小歉即蠲其息之半大饥即尽蠲之至今十有四年矣其支息米造成仓厫三间收贮已将元米六百石纳还本府其见管三千一百石并是累千人戸纳到息米己申府照会将来依前敛散更不收息毎石只收耗米三升系臣与本乡土居官及士人数人同共掌管遇敛散时即申府差县官一员监视出纳以此之故一乡四五十里之间虽遇凶年人不阙食窃谓其法可以推广行之他处而法令无文人情难强妄意欲乞圣慈特依义役体例行下诸路州军晓谕人戸有愿依此制立社仓者州县量支常平米斛责与本乡出等人戸主执敛散每石收息二斗仍差本乡土居官员士人有行义者与本县官出纳收到息米十倍本米之数即送元米还官却将息米敛散毎石只收耗米三升其有富家情愿出米作本者亦从其便息米及数亦与拨还如有乡土风俗不同者更许随宜立约申官遵守实爲久逺之利其不愿置立去处官司不得抑勒则亦不至搔扰伏望圣慈详察特赐施行取进止
　　朱子奏衢州官吏擅支常平义仓米状窃惟常平之法所以准备灾伤广行赈给民命所系利害非轻今衢州当职官不能计度军储应副支遣而坐指常平储蓄之备以爲一时之用虽原其情实未必有他情弊而隳废法度耗散储蓄渐不可长故臣昨来不欲便具奏劾只具状申尚书省乞与敷奏依法施行意谓朝廷必须薄行责罚以戒后来今乃一无所问亦不畧行戒约即在本司何以约束诸郡况今来旱势已成衢州尤甚城中米价已是七十文足一升兼本州水路浅澁尤宜爱惜不可违法妄有侵耗欲望将本州当职官吏畧加责罚或念其委实欠阙军粮即乞朝廷别行应副严行约束今后不得辄将常平官物妄有侵支实爲久逺之利伏候勅防
　　续文献通考嘉熈三年九月以江湖浙东旱伤诏诸路提举常平司覈所部州县常平义仓之储以备赈济仍饬制总司今后毋輙移用违者坐之
　　元史食货志常平仓至元六年始立八年以和籴粮及诸路仓所拨粮贮焉
　　续文献通考至大二年九月立常平仓延禧四年二月勅郡县各社复置义仓至治元年五月御史刘恒请兴义仓泰定二年九月以郡县饥勅有司治义仓至元元年立常平仓
　　明会典洪武初令天下县分各立预备四仓官爲籴谷收贮以备赈济就择本地年高笃实民人管理
　　续文献通考正统五年正月令六部都察院推选属官领勅分诣两畿各省府州县立预备仓发所在库银籴粮贮之军民中有能出粟以佐官者授以散官旌其门
　　明实録成化中勅藩司言异时州县设预备四仓所以广储蓄备旱潦爲民赖也比久废弛宜覈实见在储蓄有无多寡之数仍尽各处在官赃赎籴爲备有不敷听于存畱粮内借拨或于各里上中戸劝助以充其防守仓者于附近里分令殷实有行止者主之至通司官吏实收虚放爲侵盗者论如律衞所地亦如之
　　明实録嘉靖中侍郎王廷相言备荒之政莫善于古之义仓若立仓于州县则穷乡就仓旬日待毙宜贮之里社定爲规式一村之间约二三百家爲一会每月一举第上中下戸捐谷多寡各贮于仓而推有德者爲社长善处事能会计者副之若遭凶岁则计戸而散先中下者后及上戸上戸责之偿中下者免之凡给贷悉听于民第令登记册籍以备有司稽考则既无官府编审之烦亦无奔走道路之苦从之
　　续文献通考嘉靖十二年戸部尚书许瓒言郡县赎锾引税多干没无稽宜令籴谷备赈从之
　　国朝事例
　　大清会典凡常平等仓顺治十一年
　　诏各府州县俱有预备仓及义仓社仓积贮备荒责成该道员稽察旧积料理新储每年二次造册报部该部察积谷多寡分别议奏以定功罪　十二年题准各衙门自理赎锾春夏积银秋冬积谷悉入常平仓备赈置簿登报布政司彚报督抚岁终造报戸部如有假公润私匿漏报者督抚查叅其乡绅富民乐输者地方官多方鼓励勿勒定数勿使胥吏侵克及加耗滋弊　十三年又议准积谷赈济务令修葺仓厫印烙仓斛选择仓书籴粜平价不许别项动支　十七年议准常平仓谷春夏出粜秋冬籴还平价生息务期便民如遇凶荒即按数给散灾戸贫民有司实力奉行　十八年议准捐输赈荒见任官员乡绅愿纳米一千石或银一千两以上者加级纳米一千石银一千两以下至米一百石银一百两以上者分别纪録商民纳米五十石银一百两者给扁旌奬纳米一百石银二百两者给九品顶带纳数多者递加职衔生员俊秀准纳米入监读书　康熙十八年题准地方官整理常平仓毎岁秋收劝谕官绅士民捐输米谷照例议叙乡村立社仓鎭店立义仓捐输积贮公举本乡敦重良善之人管理出陈入新春月借贷秋收偿还毎石取息一斗年终州县将数目呈详上司报部管仓人储谷繁多题明给顶带荣身有官吏掊克者照侵欺正粮例处分有强派抑勒借端扰民者该督抚题叅治罪　十九年覆准直省常平仓谷畱本地备赈义社仓谷畱本村备赈永停协解外郡
　　康熙二十八年十月戸部爲积贮天下本计等事覆河南道御史条奏一欵内开嗣后文武官员捐谷四百石或米二百石准纪録一次比此多捐者照所捐数目准其纪録俊秀人等捐谷四百石或米二百石廪生捐谷一百六十石或米八十石增生捐谷二百石或米一百石附生捐谷二百四十石或米一百二十石青衣生捐谷三百石或米一百五十石俱准作监生富民捐谷四百石或米二百石给九品顶带荣身捐谷一百石或米五十石该地方官给扁旌奬又敬陈微臣一得之愚等事覆直隶巡抚题富民捐谷六百石或米三百石准给八品顶带荣身将此一欵应入各省常平仓捐纳事例之内令其捐纳所捐米谷交与州县官将常平等仓修理收贮该地方官照仓斛收取按季造册申报督抚如陆续捐输米谷积蓄若多该督抚题请停止其捐纳米谷仍照前捐纳银两州县衞所官陞迁离任同正项钱粮一并交代接任官若有浥烂侵蚀短少等弊该督抚指名题叅此项捐纳米谷该地方官出给实收之时注明米谷交仓月日申报该抚咨报戸部到日换给执照将所捐月日转咨吏礼兵三部俟
　　命下之日通行直隶各省督抚遵行可也奉
　　防依议
　　康熙三十一年五月初二日大学士伊桑阿等奉
　　上谕积贮米谷最爲要务倘能实有葢藏则岁遘凶荒必不至于饥馁但小民不知储蓄毎于丰稔之年恣意糜费一遇歉岁即坐困不支今正値麦石收获之时应行各该地方官劝谕百姓令各戸量力捐输积贮该州县官以输纳之人姓名数目详记册籍其秋禾收获以后亦以此例举行如春月转贷于乏谷之民俟秋月即照此数偿还备用毎岁当收获遵行此捐输之法不数年间米谷充裕纵使岁偶不登何至闾阎艰于粒食尔等与九卿詹事科道会议具奏钦此臣等遵奉
　　上谕今正値麦石收获之时应行各该督抚令州县衞所官员劝谕乡绅士民人等令各戸量力所能不论几石几斗听便捐输该州县衞所官员将输纳之人姓名麦石数目造报该抚秋收后亦照此捐输积贮若将米麦贷于乏谷之人俟收获时即照原领米麦之数交纳如有不肖官员混行抑勒多收情弊事发即照私派钱粮例处分每岁收获时俱照此遵行至于收纳米麦该州县衞所官员于所属地方城市乡村适中之处酌量设仓几所于本地方绅衿耆老内令公举诚实可任者交付管理敬谨收贮无致浥烂一切借贷偿还该管之人俱造册呈明地方官用印存案凡此捐输乃爲小民代谋积贮如有竟不捐输者将姓名另记一册设遇蠲免钱粮此戸不准蠲免其地方官员将此捐输米麦应不时稽察交代收受时俱照正项钱粮交代收受该知府于岁终察勘详明该抚该抚将捐输总数造报戸部遇有司荐举时于事迹内注明劝输有法字様方准荐举若有官吏侵蚀等弊即照亏空正项钱粮例处分可也奉
　　防依议
　　康熙三十二年正月戸部爲钦奉
　　上谕事议覆浙江巡抚张鹏翮会同总督兴永朝疏称浙省产麦无多所收不敷民食且夏麦贮仓易于浥烂而乡绅士民咸愿夏秋并作一次毎亩捐谷四合如零星小戸力不能输者听从其便至于修理仓厫如有旧设仓基该地方官设法修葢如无仓基之处择于空濶寺院亦令捐修备贮毋许派扰里民仍举诚实绅衿耆老管理至次年耕种之后听民借贷借存各半以备不虞定限十月内还仓其管理之人不许扣克侵运并州县等官不许抑勒多收如有违者照私派例处分交代照正项钱粮收受各府毎于岁终详明报部等因应照该督抚所题可也奉
　　防依议
　　康熙四十九年九月戸部爲请照江南开例捐监积贮等事议覆浙江巡抚黄秉中疏称江宁开例纳监部覆奉
　　防允行江浙二省爲财赋之地人民繁庶今若止于江南开例捐纳则湖广江西之米俱聚集江南粜卖不能到浙而浙省捐纳之人亦必将米运赴江南浙米势必腾贵民食愈致艰难请于浙江亦开纳监之例杭嘉湖三府各捐米十万石或谷二十万石其八府各捐米五万石或谷十万石俟捐足之日即行停止至客商贩米来浙路程较江南稍逺故价値亦稍贵捐纳数目应量爲酌减庶捐纳之人无有趋避等因查先经江宁巡抚张伯行会同总督噶礼以各属仓廪空虚积贮之法请开常平仓纳监事例经九卿议覆奉
　　防依议钦遵在案今该抚请于浙江亦开纳监之例以裕仓储应如所题照江南捐纳监生之例捐纳监生俟捐足之日即行具题停止再查杭嘉湖等府与江南交界米价自应画一且台温等府连年丰收米价亦属平贱应将该抚所请捐纳数目量爲酌减之处无庸议可也奉
　　防依议
　　康熙五十三年七月十二日钦奉
　　上谕【恭纪首卷】行令总漕截畱漕米五万石拨运浙江杭州府以备积贮随经大学士萧永藻等议准又将截畱江南江宁府之十万石米内拨出五万石一同运至杭州府收贮
　　康熙五十三年十一月十七日钦奉
　　上谕【恭纪首卷】浙江再截畱漕米十万石收贮杭州府以备
　　赈济
　　康熙五十四年十二月戸部爲钦奉
　　上谕事议覆浙江巡抚徐元梦题称浙省奉
　　上谕先后截畱漕米二十万石加谨收贮以备不时之需先经平粜米十万石时已秋成买补在即后次截畱之十万石俱经收贮仁钱等九县仓厫但各县仓房昔年俱照额征米数建造今届开征新粮之际难以并贮议在省城之广丰仓旧址建造仓厫二百四十间收贮现在饬行兴建委员督造外所需工费臣等率同司道府县各官捐济相应题明等因前来应移咨该抚俟仓厫造完之日题报可也奉
　　防依议
　　康熙六十年十二月戸部爲吁恳
　　皇恩等事议覆浙江巡抚屠沂题称浙省人稠地狭民间素少葢藏每遇岁歉米价腾贵小民多致乏食我
　　皇上轸恤民于康熙五十三年间两次截畱漕米二十万石预备积贮是以五十五五十八两年水旱灾荒不待挽运即支动截漕米内赈米一十二万二千五十五石零今秋被旱成灾之仁钱等二十八县二所已经题请蠲赈其续报之于潜等十一州县三衞所乏食灾黎亦俱引领望赈但二次截畱米内止存米七万七千九百四十四石零目下动赈之后将来未有积贮其常平仓陆续收捐存仓米谷查宁台温处四府连谷折筭米二十万一千一百八十七石零俱系环山滨海拨运维艰久经题明畱备本处之用至于杭嘉湖绍金衢严七府属收捐米谷连谷折算及义田余租共米四千四百余石现在尽数拨赈毫无储蓄宜早爲筹画庶几有备无虞请于浙省本年应征漕米内截畱二十万石以裕积储杭州府存贮十五万石金衢二府各分贮二万石严州府分贮一万石其赈过及现动之原畱漕米仍于生俊捐纳案内补项再照浙地卑湿米贮日久不无浥烂之虞请于夏秋青黄不接之时借放兵匠月粮俟冬征南米照数拨还等因会同督臣满保合词具题前来应如所题将浙省六十一年起运六十年分杭嘉湖三府属应征漕粮内均派截畱二十万石分发各府加谨收贮毋致浥烂如遇应用之时题请动用再查截畱漕粮原爲预备积贮使临事免转移之劳若将前项所截漕米借放兵匠月粮恐不能按时还项如遇应用之时反致有悮应将该抚题请畱漕米石于夏秋借放兵匠月粮之处毋庸议本月十一日奉
　　防依议
　　康熙六十一年九月戸部爲仰体
　　圣衷等事议覆原任浙江巡抚屠沂疏称浙省年来屡被灾荒捐谷不敷赈济已将五十三年截畱漕米尽数动赈复动新漕凑用前项漕米应于收捐生俊案内米谷补还縁从前海塘开捐以致常平之例暂停今海塘之例已停常平事例复开是可捐补还项但常平之例数重人皆趋少避多报捐寥寥以致漕米不能速补惟有仿照河工捐贡捐监之例米石数目无论本省外省俱准于杭州府永济仓捐纳庶原项易于补足俟补清之日分别州县于常平仓收捐备赈等因会题前来应如该抚所请照六十年题定河工之例先于杭州府永济仓收捐补项照数补完之日分别州县于常平仓收贮备赈将四十九年所题杭嘉湖三府各收十万石其余八府各收五万石之数拨补满足即行具题停止可也奉
　　防依议





　　浙江通志卷七十七
　　钦定四库全书
　　浙江通志卷七十八
　　积贮【中】
　　雍正二年闰四月初二日钦奉
　　上谕社仓之设原以备荒歉不时之需用意良厚然往往行之不善致滋烦扰官民俱受其累朕意以爲奉行之道宜缓不宜急宜劝谕百姓听民便自爲之而不当以官法绳之也近闻各省渐行社仓之法积蓄于丰年取资于俭岁俾民食有赖而荒歉无虞朕心深爲嘉悦但因地制宜须从民便是在有司善爲倡导于前畱心照应于后使地方有社仓之益而无社仓之害此则尔督抚所当加意体察者也又闻民间输纳钱粮用自封投柜法亦属便民之道但偶有短少之处令其添补每至多索数浮于所少之外理应将原银发还仍于原封内照数补足交纳庶可免多索之弊此虽细事督抚大吏亦不可不畱心体察严饬有司以除民累特谕
　　雍正三年九月二十五日钦奉
　　上谕【恭纪首卷】因浙江等省丰收宜及时储蓄畱爲缓急之
　　需仓贮亏缺者速行买补
　　雍正三年十二月十七日戸部奉
　　上谕【恭纪首卷】因江南浙江丰收着督抚动项就近采买谷石于省仓及府州县应贮之处加谨收贮
　　雍正三年十二月二十八日钦奉
　　上谕积贮仓谷关系民生最爲紧要朕屡降谕防令该督抚等严饬州县及时买补亏欠昔年之数无如茍且迟延奉行不力即如原任直隶总督李维钧仍奏称各属仓谷已补足七八分及今冬发仓赈济亏空甚多若非截畱漕米发给通仓穷民几至失所昨据月选官陈克复条奏亏空仓谷请支动正项买补一面严追本官还项朕已交与九卿议行今直省地方俱定限三年将一应仓谷务期买补完足不得颗粒亏欠三年之后朕必特差官员前往盘查如有亏空定行从重治罪倘有不能补足情由着该督抚题奏凡亏空钱粮犹可勒限追完无损国帑若亏空仓谷则一时旱涝无备事关民瘼非小是亏空仓谷之罪较亏空钱粮爲甚自宜严加处分并着内阁九卿确议定例具奏钦此
　　雍正四年五月戸部爲钦奉
　　上谕事议覆浙江巡抚李衞疏称奉
　　上谕湖广今岁收成丰稔着动支库银采买谷石收贮此时只宜陆续采买若民间谷价稍昻即便停止俟明年再行采买江南浙江今岁俱获丰收着落该抚就近商酌若亦可动项采买着即一面定数奏闻一面采买钦此经前署抚臣傅敏准咨行司钦遵去后兹据布政使佟吉图详称杭嘉湖绍四府属县于秋成收谷之后尽行礲米贮谷者少应俟今岁秋成采买同存谷数多之象山定海黄岩太平永嘉乐清瑞安平阳泰顺丽水青田遂昌云和龙泉庆元景宁等县毋庸购买其宁台金衢处等府系产谷之处但浙江潮湿难于多贮今应量爲陆续采购雍正三年分耗羡解司积储银一万七千五百六十两六钱一分不敷备谷之需应再酌动库银一万三十九两三钱八分通共银二万七千六百两先匀给鄞县慈谿奉化鎭海临海宁海金华兰谿东阳义乌永康武义浦江西安龙游江山常山建德淳安等十九大县毎县各发银一千两又天台仙居汤溪开化遂安寿昌桐庐分水缙云等九中县毎县各发银八百两又松阳宣平二小县毎县各发银七百两共符前数饬令各属采买可得谷五万五千余石俟各县送到实贮仓收之后核价验明报部照例盘查以备不时赈粜之需等因请题前来理合奏
　　闻其今秋买谷之处容【臣】细加酌量另行请
　　防等因应令该抚将分发鄞县慈谿等县买补谷银二万七千六百两速令采买谷石贮仓仍委员不时盘查毋致浥烂亏空至杭嘉湖宁绍台金衢严处等府属县俟今岁秋收再行酌量分别多少买谷存贮之处应令该抚细加酌量另爲题请可也奉
　　防依议
　　雍正四年九月戸部爲遵
　　防酌议预备等事议覆浙江巡抚李衞疏称福建地方今年米价昻贵浙江所产米谷即丰年不足食用原无多余可以协济查四川米价较各处颇贱若就川省多行购买庶于闽浙两省民食均有攸赖【臣】前具折奏请奉
　　硃批甚好速具题前来臣钦奉
　　谕防即于浙省存库盐院笔帖式等归公项内借动银十万两委员星赴四川地方分头买米十月冬收之时即可买齐年内陆续运到再爲酌定再各省米价贵贱难以预料倘遇川省米价亦昻将解去之银暂存川省藩库乘其贱时再行买运等因应令该抚俟川省买米运到之日酌量闽浙两省缓急通融以济民食至运到之米或系存贮或应作何动用之处逐一分晰报部查核可也奉
　　防依议
　　雍正四年十月巡抚浙江都察院右副都御史【臣】李衞题爲遵
　　防事准戸部咨开雍正四年八月内阁交出大学士等
　　奏称【臣】等遵
　　防议得据高其倬奏报目今福建已经得雨田禾茂盛米价大减小民不忧乏食但须商酌积贮备用之法前奉
　　防令江西运米十五万石往闽济用今改爲三十万石谷由海运闽是福建已得谷三十万石矣伏思我
　　皇上轸念闽省欲令多贮米谷以备用请将浙江漕粮截畱十万石易谷二十万石就近运送最爲妥便等因奉
　　防依议钦此行文到【臣】除行司遵照外查杭嘉湖三府民间收获之后即砻米完租纳银不存稻谷向例已久若令以谷二石抵完漕米一石则事属创始民情未谙且今年谷颇湿润恐难久贮若俟收米易银买谷必待来年秋成方能购齐运闽又致稽迟【臣】再四思维现于钦奉
　　上谕事案内奉
　　防浙江今年采买谷石预备积贮【臣】已先后二次题明动银十二万七千余两分发各县预爲采买约可得谷二十余万石今现有【臣】题明赴川买运之米今冬来春运回可以接济此项谷石原系积贮备用莫若于此谷内除不通海口之处仍行贮仓外其余可通水路之县将现买谷石运至海口知会闽省领运即将截畱漕米十万石抵补此数存贮浙省分积各属俟来春青黄不接之时粜米易银于秋成仍然买谷照数发给还仓一转移间闽浙皆有积贮彼此两无岐悮矣奉
　　防着照该抚所请行该部知道
　　雍正四年十二月戸部爲众商感沐
　　圣恩公输积贮等事议覆浙江巡抚兼理两浙盐务李衞疏称两浙杭嘉绍松等所商人汪中立等呈称商等生逢
　　盛世共乐升平又荷
　　皇仁轸恤蠲课加斤浮费尽除
　　恩膏叠沛商等无不乐効挽输争先销办今年正引指日销足羣商愿竭顶踵之微以効涓埃之报伏念
　　皇恩养育万民加意积贮见奉动支公帑买谷备储众商愿公输银十万两分作三年交纳解归藩库分发买谷以备积贮等情【臣】不敢壅于上
　　闻伏乞
　　皇上睿鉴施行奉
　　防据李衞奏称两浙众商公输银两爲地方预备积贮甚属可嘉着议政大臣大学士九卿悉照两淮盐义仓之例定议具奏钦此钦遵该【臣】等会议得两浙盐商愿输银十万两分作三年交纳运归藩库用备积贮杭州府治爲浙江省会之区即隣省亦舟水相通于此建仓实爲便利应令该抚李衞将众商愿输银十万两分作三年完纳交与该盐政照两淮盐义仓之例遴选老成殷实之商交其办理一面建造仓厫建仓之地务择高燥寛闲之处或于城内或于城外分作几处应建若干座约费银若干两着该抚李衞督率办理之商酌量妥议先将众商第一年所输银两料理建仓若工用有余畱爲买米之用如或不足于第二年商输银内支补其第二年第三年商输银两分年就产米之处照时价分路采买或应贮米或应贮谷亦着该抚李衞与办理之商斟酌定议所贮米谷交与选出之商管理该盐政仍不时稽查毎年于青黄不接之时照存七粜三之例出陈易新或于米贵之时开仓平粜总至秋成时籴补倘地方有赈济之用该抚一面题请一面动支管理之商人每年将出易粜补动支之数呈报该抚核实奏报其出陈易新平籴平粜之内或有盈余即以增买米谷如此则贮藏日富缓急足恃于商民均有裨益俟三年交完之日该盐政将捐输商人姓名分别造册具题到日交与该部照例议叙可也奉
　　防依议
　　雍正五年四月戸部爲仰体
　　圣衷敬陈管见事议覆浙江巡抚李衞疏称足民之道积贮爲先查浙省储备未丰臣于雍正四年八月间将从前已准开捐之仰体
　　圣衷等事一案具题请仍照河工捐纳贡监之例接捐买备常平部覆以照江南旧例数目收捐数月以来报捐不过三五人盖縁米数既多价亦过昻且江南常平捐监之例又经议改准照河工事例数目将银两折收米谷如俊秀捐监比浙省少米七十余石其他以此递减人情莫不避重就轻岂肯趋多弃少臣查江浙两省戸口之繁庶相等上年之被水皆同仓储积贮均属急务今各省事例数目皆少而浙江独多势必有开例之名无捐收之实仰恳
</div>
    <div class="pagination">
<a href="浙江通志_page165.html">上一页</a><span>...</span><a href="浙江通志_page161.html">161</a><a href="浙江通志_page162.html">162</a><a href="浙江通志_page163.html">163</a><a href="浙江通志_page164.html">164</a><a href="浙江通志_page165.html">165</a><span class="current-page">166</span><a href="浙江通志_page167.html">167</a><a href="浙江通志_page168.html">168</a><a href="浙江通志_page169.html">169</a><a href="浙江通志_page170.html">170</a><a href="浙江通志_page171.html">171</a><span>...</span><a href="浙江通志_page167.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
