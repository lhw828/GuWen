<!DOCTYPE html>
<html>
<head>
    <meta charset="UTF-8">
    <title>大清一统志 - 第 102 页/共 202 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大清一统志 - 第 102 页/共 202 页</h1>
    <div class="content">　　建置沿革禹贡梁州之域汉陇西郡羌道县地后汉为武都郡地后魏置武都郡【见地形志】太平真君九年兼置石门县及武都郡西魏废帝改武都郡为武州【见隋书地理志及元和志】改石门县曰安育后周又改县曰将利改郡曰永都隋开皇初武阶永都二郡皆废大业初复于永都置武都郡【见隋书地理志】唐武徳初复曰武州天宝初曰武都郡乾元初复曰武州属陇右道大歴初没于吐蕃【见新唐书志】咸通中收复景福初改曰阶州后唐长兴三年移治福津县晋末入于蜀周显徳二年收复【见乐史太平寰宇记】宋曰阶州武都郡初属秦凤路南宋属利州路元曰阶州属巩昌路至元七年省福津县入州明洪武四年降为阶县【见明史】十年复为州属巩昌府
　　本朝雍正七年以州直甘肃省领县二
　　文县【在州东南二百里东西距三百五十里南北距二百里东至陜西汉中府寜羌州界一百五十里西至蕃界二百里南至四川龙安府平武县界一百八十里北至本州界一百二十里东南至生蕃界七十里西南至古扶州番界二百里东北至汉中府畧阳县界二百里西北至本州界一百五十里汉置阴平道属广汉郡为北部都尉治后汉永初二年改为广汉属国都尉三国魏置阴平郡后入于蜀晋初仍曰阴平郡永嘉后没扵杨氏后魏为阴平国西魏平蜀改属卢北郡及曲水县后周明帝二年置文州隋开皇初郡废大业初州废属武都郡义宁二年复置阴平郡唐武徳初复为文州天宝初曰阴平郡乾元初复曰文州属山南道五代属蜀宋仍曰文州阴平郡属利州西路端平后乱废元复置文州属国沙玛路明洪武四年改州为县属阶州二十三年省入阶州二十八年改置文县守御军民千户所成化九年复置文县属阶州　本朝初属巩昌府雍正七年还属阶州图沙玛旧作脱思麻今改】成县【在州东北二百八十里东西距一百二十五里南北距一百九十里东至秦州徽县界四十里西至巩昌府西和县界八十五里南至陜西汉中府畧阳县界一百二十里北至西和县界七十里东南至畧阳县界一百二十里西南至本州界一百十里东北至秦州界一百里西北至西和县界五十里古西戎地秦为陇西郡地汉初为白马氏地元鼎六年开至武都郡治武都领下辨嘉陵上禄等县后汉移郡治下辨仍领武都上禄二县晋愍帝末没于杨氐太元中杨定表置仇池郡后魏太平真君七年置仇池镇寻改仇池郡太和十年于郡置梁州正始初改曰南秦州西魏废帝三年又改曰成州隋开皇初郡废大业初改州为汉阳郡治上禄县唐武徳元年复曰成州贞观元年兼领废康州之同谷县天宝初改州曰同谷郡元和初复为成州属陇右道宝应元年没扵吐蕃贞元五年移治同谷界改属山南道五代梁开平初改曰文州贞明初地入于蜀后唐同光初复曰成州宋仍曰成州同谷郡属秦鳯路绍兴十四年改属利州西路宝庆元年升为同庆府元复曰成州属巩昌路至元七年省同谷县入州明洪武十年降州为县属巩昌府　本朝雍正七年改属阶州】
　　形势土地险阻【常璩华阳图志】接壤羌戎通道陇蜀【宋郑价知阶州制】背山面池襟秦带陇【宋成州题名记】东接汉中西通陇右左江右山控据深险若出景谷达江油又蜀地之噤喉也【元文州志】
　　风俗地杂氐羌民俗朴鲁而劲悍尚鬼重巫力田而外倚樵采为生士尚礼法浸浸文物【州志】
　　城池阶州城【周二里门四濠深八尺明洪武五年筑隆庆中复建土城于西谓之西闗城周三里濠深五尺】文县城【周三里有竒门四明洪武二十八年于旧城东建所城成化六年复建县城于所城西周二里有竒门二中隔一河共周四里】成县城【旧城周三里有竒门四明洪武五年修筑崇祯九年移县治于城之西北隅以东南面旧城为外郭俗谓之上城　本朝康熈中仍移治旧城中】
　　学校阶州学【在州治西　本朝顺治十一年重建入学额数十三名西固城入学额数四名学附于府】文县学【在县治东明治三年建入学额数十五名】成县学【在县治西明洪武七年建明末移建上城　本朝康熈中还旧址入学额数十三名】武都书院【在阶州有二一在西门外乾隆八年建一在南门外十四年建又成县有仓泉书院】
　　户口【原额人丁二万五千五百九十三又滋生人丁一千七百四十四　屯丁一千四百七又滋生屯丁五百二十一　投诚番民四百六十八又滋生番民一百五十二】
　　田赋【田地一千四百八十二顷三十六亩六分八厘零额徴地丁银一万三千五百五十七両三钱五分零粮六千四百九十一石六斗八升六合零屯田一千三十四顷六十五亩二分九厘零额徴地丁银二千二百九十三两五分六厘零粮四千六百五十七石二斗一升五合零　畨地九十三顷九十六亩三分额征银四十六两九钱三厘零】
　　山川卧龙山【在州北一里州之镇山一名北山】石鹤山【在州东祝穆方舆胜览福津县有石鹤山明统志州东七十里有石鸡山又东十里有石鹤山旧志又东十里有月台山】陇东山【在州东李吉甫元和郡县志在福津县北四十五里】紫泥山【在州东六十里旧属福津县地其下即为紫水河】东山【在州境西固城东二十里】武都山【在州治西固城西十里山甚髙大为一方巨瞻】笔架山【在州境西固城南三里接番界】天门山【在州境西固城北二十里四时积雪不生草木】仙陵山【在州南元和志后魏平仇池扵仙陵山置仇池镇山在将利县西六里旧志山在今州南三里讹为仙君山】露骨山【山在阶州南三十里峰峦森列山之南有万象洞洞中泥可为砚出洞即成坚石】铁炉山【在州北二百里明嘉靖十三年□夷马兴□此为乱巡抚黄臣讨平之】盘堤山【在州东南三十里　按元和志盘堤山在盘堤县东南七十三里非此】米尖山【在州东北一百二十五里山岭有城俗谓之米仓城】泰石山【在州东北一百四十里接西和县界】螳螂山【在文县东三里】邓至山【在文县西徼外隋书地理志同昌县有邓至山邓艾所至故名元和志山在同昌县东二十五里】南山【在文县南方舆胜览过桥而左则为东墅右则为南山右有龙女山前如大屏相传蜀广政中立龙女庙于此通志南山在县南三里白水绕其下其西支峯曰龙女山有慈悲庙祷雨輙应】太白山【在文县南元和志在曲水县南二百五十里岩谷髙深常多积雪春夏不消】罗夷山【在文县西南徼外元和志在钳川县东南五十八里又隋书地理志钳川县有钳川山】天牢山【在文县西北二里山势平衍上有古城】金珠山【在文县西北寰宇记唐武徳元年移文州与阴平白马水东接金珠山即此】龙头山【在文县西北寰宇记在废长松县西七里从故松州东藂山来至当州白马水口絶形如龙头巩昌府志其山绵亘甚逺自四川江潘衞之叠溪所境绵延入县境止于县西之白马水】天魏山【在文县西北徼外元和志在长松县北三十一里县志山在县西北一百二十里下有天池亦谓之天池山与阶州接界】素岭山【在文县西北徼外元和志山在尚安县西北一百六十八里黑水出此寰宇记山兴常芬县分界髙耸冬夏积雪因名通志今名露骨山】鹿玉山【在成县东十里有径如线有狮子洞洞旁溪水潄石如玉名玉泉朱良贞明元年蜀将王宗翰退保鹿台山或曰即此】方山【在成县东四十里接秦州徽县界　按方舆胜览谓晋时武都氐屠飞啖铁尝据此今考屠飞啖鐡所据乃陇州之方山原非此山也】兑山【在成县东废粟亭县北方舆胜览以为即古和仲所宅】鸡头山【在成县西元和志山在上禄县东北二十里隗嚣使王孟塞鸡头道即此方舆胜览在今县西南十五里县志状如鸡头中有龙洞】泥功山【在城县西南齐建武二年魏遣南梁州刺史仇池公杨灵珍据泥功山四年灵珍以泥功山归顺以为北梁州刺史周明帝初赵昶破周贡等于泥功岭即此元和志贞元之五年于同谷西界泥功山权置行成州方舆胜览山在郡西二十里有旧城基泥功庙石象天成古怪殊异】天井山【在成县西二十里方舆胜览山有白龙潭】仇池山【在成县西一名瞿堆又名百顷山辛氏三秦记山本名仇维其上有池故曰仇池在仓洛二谷间形如覆壶仇池记上有池百顷天形四方壁立千仭初自有楼橹却敌分置调均竦起数丈有逾人功凡二十一道可攀縁而上东西二门盘道下上凡七里上则冈阜低昂泉源交灌宋书氐胡传仇池地方百顷四面斗絶髙平方二十余里羊肠盘道三十六回上丰水泉煮土成盐齐书氐于其上平地立宫室果园仓库无贵贱皆为板屋土墙所治处名洛谷水经注瞿堆絶壁峭峙孤险云髙开山图谓之仇夷所谓积石嵯峨嵚岑隐阿者也左右悉白马氏矣隋书地理志上禄县有百顷堆元和志仇池山在上禄县八十里上有数万家一人守道万夫莫何其地良沃杨氏故累世据马方舆胜览山在郡西百里下有飞龙峡以杨氏飞龙所据而名其东乃杜甫天宝避乱居此有龙湾虎穴甫诗云停骖龙潭云回头虎崖石又竒賛上人云徘徊虎穴上靣向龙头】仙掌山【在成县南元和志在同谷县南五里】五仙山【在成县南三十里五峯连亘山半有洞五相去各百步世传公孙氏五子学仙扵此】宝井山【在成县东南旧唐书本纪长庆三年移成州于宝井堡方舆胜览宝井山傍曰紫金山即今郡治所据县志宝井山在今县东南十里】凤凰山【在成县东南郦道元水经注广业郡南鳯溪中有二石双髙其形若阙汉世有鳯凰至故谓之鳯凰台北去郡二里杜甫诗亭亭鳯凰台北对西康州方舆胜览山在县东南十里下为鳯材山腰有瀑布名迸玑泉】石船山【在成县西北四十里上有龙湫】青塘岭【在文县南胡三省通鉴注繇青塘岭入龙州为左担路凡一百五十里即邓艾入蜀之道旧志青塘岭在县东南二百八十里】赤磨岭【在文县西南寰宇记文州西南至番界八十里以赤磨岭为界西北至番界一百三十五里以大恭岭为界】木皮岭【在成县东与秦州两当县连界杜甫诗首路栗亭西尚想鳯凰村南登木度岭艰险不可论逺岫争辅佐干岩自崩奔始知五岳外别有他山尊方舆胜览岭在郡东二十里黄巢乱王铎置闗于此以秦陇路极险阻】醉仙岩【在成县南方舆胜览岩壁间有仙象如世间所画醉仙状元统志在州南十五里俗呼道士崖】七佛岩【在成县南七里上有七古佛及香水】杨家崖【在州北一百里控白水江险峻有泉又蛇倒退崖在州东北五十里最险】滴水崖【方舆胜览在文州北乱石矗立两峯划开如鸦髻对峙有飞泉千尺居人置槽引之以给用】野羊崖【在州北王存九域志丈州西北至野羊崖一百八十五里通志有猫儿崖在文县西北百余里为阶州通路栈道倚崖极为险峻】峯贴峡【在州西一百二十里与番羌地相接宋时置砦扵此】花石峡【在州北一里释賛宁物类相感志峡中有石青质黑章其文有松栢人物溪桥水石山林之状可斵为屏】仙人峡【在州北二百里峡势险峻易据难攻其北即望贼闗】龙帝峡【在州西南宋雍熙三年福津县有大山飞来自龙帝峡壅白水江逆流壊民田数百里即此】鱼窍峡【在成县西二十里】龙峡【在成县南十里浊水所经峡南半山有洞曰雷洞宋绍兴初邉兵至郭执中集乡濠守此以拒之】鹫峡【在成县西北晋太和六年苻坚遣苻雅等伐仇池至鹫峡与杨纂职扵峡中后魏太和二十一年李崇讨仇池镇将杨灵珍灵珍遣从弟建屯龙门自帅精勇据鹫峡以拒崇通鉴注仇池东南有龙门戍鹫峡在仇池之北】角弩谷【在州东接汉中府畧阳县界寰宇记郡国志云武都沮水之西有角弩谷即蜀将姜维勦五部氐羌之所通志在沮水西八十里】孔丞谷【在州境西固城南三国蜀汉景耀末姜维闻钟防诸军已入汉中自沓中引还闻诸葛绪已塞道屯桥头乃从孔丞谷入北道欲出绪后即此】城平峪【在文县东一百二十里又小盘峪在县东一百四十里】白马峪【在文县西南十五里】长平峪【在文县东北九十里又大盘峪在县北界一百七十里】银峪【在文县西北七十里又山产银又鉢峪在县西北一百七十里】五仙洞【在州东二十里羌水南崖溪涧幽阻相传为神仙栖止之地洞深不可测中有卧龙坪地寛广可容百十人】上清洞【在文州西北四十里方舆胜览其深莫测又飞卬洞在州西其髙接天在天魏湫旁】龙洞【在成县西洞口可容十余人直下三十丈观者缒而上下中有水不涸元统志龙洞院在州西南十五里】观音洞【在成县东北两山壁立洞在山半陟之最为髙险】乳洞【在成县东北三十五里产钟乳】番水洞【在成县西北五十里茂林修竹中有龙蟠又黄蜃洞在县北中有石青黄其形天矫若蜃】羌水【自巩昌府流入经州南乂东南流经文县界合白水水经注羌水自宕昌婆州城又东南阳部水注之又东南迳武阶城西南又东南迳芦城西洋阳水入焉又迳葭芦城南又迳余城南又东南左防五部水又东南至桥头合白水东南去白水故城九十里元和志羌水一名陵水经武州城南二里又曲水县有太白泉一名羌水经县北一里寰宇记白江水从西番界东流到阶州流入文州合嘉陵江又武州水在故长松县东八十里从故叠州常芬县下流入长松县东过入白水江通志白水江在州南二里旧志岷江源出岷州卫分水岭东南流入阶州名曰白龙江经州城南入文县界皆即此　按舆图香水河发源番界东流迳西固城南与岷江合即羌水也白龙江乃岷江之别名自阶州以下又谓之黑水江旧志于二水源流皆未清晰】清江水【在州西其南又有东川俱发源番界东流入白龙江】阳部水【在州西水经注水出东北阳部溪西南流迳安民戍又西南注羌水通志有西水河在州西三十里南流入白龙江又北峪水在州西门外源发南坪合赤沙水南入白龙江凡一百二十里水势汹涌时冲决为患】紫水【在州东元和志武都有紫水其泥亦紫汉朝封玺书用紫泥即此水紫泥也旧志紫水河在州东八十里发源迭石北南注白龙江凡八十里】乳水【在州南三十里源出石峪东北流入白龙江毎清明日鱼涌出居人以时取之】洋汤水【在文县北水经注洋汤水出西北阴平北界汤溪东南迳北部城北又东南迳五部城南又东合羌水县志有五渡河在县北七十里源出洋汤池迳县北东入白龙江即洋汤水也通志五渡水其流曲折行渚经此凡五渡俗讹为五土阿】白水【在丈县南自徼外流入又东南流入四川保宁府昭化县界汉书地理志旬氐道白水出徼外东至葭萌入汉过郡一行九百五十里宋书白水自西郡至阴平界氐居水上者为白水氐水经注水出临洮县西南西郡山水色白浊又东南流与黑水合乂东迳洛和城南洛河水注之又东南迳邓至城南又东南与大夷祝水合又东与安昌水会又东南入阴平得东维水又东南迳阴平故城南白马水东北注之又东迳阴平大城北又东偃谿水入之又东迳偃城北又东北迳桥头与羌水合自下羌水又得其通迳又东迳郭公城南又东雍川水注之又东合空冷水又东南与南五部水防又东南迳建阳郡元和志白水迳钳川县南二十八里又东经同昌县西百又东经帖夷县南百步寰宇记白水在文州城外五十步源从故松州赤磨岭流下扶州故万泉县东至曲水县通志白水江源出松潘衞界俗亦名清水江】黒水【在文县西北徼外宋元嘉二年西秦乞伏炽盘遣将接毘南击黑水江酋邱担大破之水经注黑水出羌中西南经黒水城西又西南入白水隋书地理志尚安县有黒水元和志黒水在尚安县源出素岭山经县三十步】洛和水【在文县西南徼外水经注洛和水西南出洛和溪东北流经南黑水城西又北注白水】夷水【在文县西南徼外水经注大夷祝水出夷祝城西南穷溪东北流合洋洪水又东北入白水】安昌水【在文县西北徼外水经注安昌水源发衞大西溪东南经邓至安昌郡南又东南合无累水又东南入白水】东维水【在文县西北水经注东维水出西北维谷东南流经维城西又东入白水寰宇记今名卬维水出曲水县东北卬维谷】白马水【在文县西南水经注水出长松县西南白马溪东北迳长松县北又东北注白水寰宇记白马水源出曲水县西南曽敬山下又曰废长松县有石马泉源从故松州党藂山来至当州合白水水中有石如马】雍川水【在文县南水经注源出西南雍州东北注白水又空冷水亦出西南穷谷又南五部水水有二源西源出五部溪东南流东源出郎谷西南合南注白水】西汉水【自巩昌府西河县流迳州东北成县西南又东入汉中府畧阳县界水经注西汉水自兰仓城防两溪又南入嘉陵道而为嘉陵水又东南迳瞿塘西又东迳瞿堆南又东合洛谷水又东合汝汉水又东南迳浊水城南又东南防平乐水谓之防口又东南迳修城道南与修水合通志犀牛江在州东北二百四十里即西汉水是也犀牛江庙在其旁旧志汉水迳成县界亦名镡家河在县西百余里】洛汉水【在成县西北水经注洛汉水北发洛谷南迳威武戍南又西南与龙门水合又东迳上禄县故城西修源濬导迳引北溪南总两川单流纳汉通志六汉水在县西北六十里即洛汉水也源出西和县境流径县之洛汉堡西入西汉水】平乐水【在州东北水经注平乐水出武阶东北四十五里东北流又迳甘泉戍南又东迳平乐戌南又东入汉】浊水【在成县南东南流入秦州徽县界亦谓之白水司马彪续汉书虞诩为武都太守案行川谷自沮至下辨东三十余里有峡峡中当白水大石障塞水流春夏辄溢败壊城郭诩使人烧石以水灌之石皆坼裂因防去马遂无泛溺之患水经注浊水出浊城北东流与丁令溪水防又东迳武阶城南又东宏体水注之又东经白石县南又东南合渥阳水又东南与仇鸠水合九域志栗亭县有栗亭川即浊水也方舆胜览有天水发源粟亭县东南流入河池界合嘉陵江旧志今有南河在县南一名下辨水源出县西南青渠堡东流防东河入龙峡又东南至徽县界合嘉陵江皆即浊水也】洛谷水【在城县西北水经注洛谷水有二源同注一壑南迳仇池郡西瞿堆东西南入汉水旧志洛谷川源出县西北山谷中西南迳骆谷城下又西南入汉通志水在县西八十里】丁令溪水【在成县西北水经注丁令溪水北出丁令谷南迳武街城西东南入浊水又宏体水北出溪南迳五□城东而南注浊水旧志今有东河在县东源出秦州南入龙峡合南河接丁令溪也　按舆图成县东濵黒峈江源出秦州南街子镇西南流东防乌油江府沿河又曲折而南西防二水迳县东防南河又东南合西汉水为白水江凡流二百余里即东河也以大小言此当为浊水旧志据水经注以南河为浊水以此为丁令溪然水经注浊水先合丁冷溪乃迳武街白石之南今东南二河防合在白石之北亦与水经注不合经东河或即渥阳水也】渥阳水【在成县东亦谓之泥阳水水经注渥阳水北出渥谷南迳白石县东又南入浊水元和志同谷县有下辨水一名甘泉在县东北七十里方舆胜览泥阳水发源天水谷东南流至泥阳镇与栗亭水合通志泥阳水在县东五十里】建安川水【在成县西北自阶州流入境又东北流入西汉水水经注水导源建威西北山二源合注东与兰水防又东径兰坑城北建安城南又东北径　塞峡】沙川【在州境西固城西十里】裴公湖【在成县西南隅唐刺史裴守真所开囙名花栁夹岸为一县之胜有隄曰云锦隄】天池【在文县西北方舆胜览在天魏山下亦谓之天魏湫合众山水凹为大壑环一百五十里积水其中水平山颡不见畔岸郡志即洋汤池也池旁有洋汤庙祈雨辄应】万丈潭【在成县东南唐杜甫有诗方舆胜览在县东南七里相传曽有黒龙自潭飞出通志又有黄龙潭在县西二十里其深莫测有东汉武都太守李翕磨崖记又白龙潭在县西八十里】鳯凰潭【在成县东南鳯凰山下】西园渠【在文县南溉田百余顷又有雪夜碧云复古清波三闗等渠并在县南有灌溉之利又有东峪乡等山涧六道溉田一顷临江乡等九渠溉田十五亩】甘棠渠【在文县西三十里引水入城溉田千顷相近有东谷渠又县西有流春渠溉田百顷】三眼泉【在州境西固城北流注白水江】金泉【在成县东郭外出洞穴中清澈甘寒深二丈相传昔人扵此得金因名】药水泉【在成县东四里饮之可愈疾】玉绳泉【在成县南七里龙峡下万丈潭侧通志又有十九泉在县西南四十里杜甫诗近接西南地长懐十九泉】
　　古迹福津故城【在州东南汉武都郡地后魏兴安二年杨文徳围武都回军还覆津掾险自固地形志南秦州有武阶郡领北部南五部赤万三县隋书地理志武都郡统覆津县后魏初曰翫当置武阶郡西魏又置覆津县及万郡后周郡废并废翫当入焉开皇初武阶郡又废旧唐书地理志后魏扵今县东北三十里万郡故城置覆津县元和志县西北至武州六十六里本魏武阶郡隋罢郡移覆津扵故郡置唐书地理志福津县本覆津景福元年更名寰宇记唐大中五年立武州扵福津景福元年改为阶州治臯兰镇后唐长兴三年始移治马元史地理志阶州治在栁树城距旧城东八十里至元七年并福津县八州州志阶州旧城在坻龙冈上明洪武五年改建今成通志福津故城在州东南八十里】将利故城【在州西北蜀汉景耀初姜维请扵武阶石门皆立围守魏书地形志南秦州领武都郡治石门县太平真君九年置隋书地理志武都郡西魏置武州治将利县旧曰石门西魏改曰安育后周改曰将利置武都郡后改曰永都郡开皇初郡废大业初置武都郡元和志后魏平仇池于仙陵山东置武都镇宣武帝于镇城复置武都郡废帝改置武州大业三年改郡武徳元年复为州南至文州三百六十里东北至成州二百八十里将利县郭下本汉羗道县地唐书地理志武州因没吐蕃废大厯二年复置为行州咸通中始得故地景福元年更名阶州治臯兰镇】平乐故城【在州东北汉置平乐道属武都郡后汉废魏书地形志修武郡领平洛县太和四年置后废九域志将利县有年洛镇明置平洛驿皆即故平乐也】孔提故城【在州东北宋书大明四年魏寇北隂平孔提太守杨归子击破之魏书地形志武都郡领孔提县隋书地理志建威县有西魏孔提郡后周废旧志孔提城在阶州东北二百里】赤万故城【在州东魏书地形志太和四年置赤万郡后改为县属武阶郡隋书地理志西魏置万郡治覆津又统赤万接难五部三县后周并废入覆津旧唐书地理志万郡故城在覆津县东北三十里】臯兰故城【在州东刘宋元嘉十九年裴方明等讨杨难当难当遣其将苻祖等固守臯兰汉书武兴西北有臯兰戌去仇池二百里唐书地理志景福元年更武州为阶州治臯兰县寰宇记后唐移阶州治福津仍领将利县在州东二百十五里葢即臯兰镇也元至元七年省入阶州】葭芦故城【在州东南宋元嘉二十年杨元之子文徳据白崖以为北秦州刺史武都王进戌茄芦城泰豫初以杨文度为累阳太守武都王升明元年魏将皮欢喜破茄芦斩文度以杨难当族弟广香为隂平茄芦镇主魏书地形志武阶郡领南五部县太和四年置郡后改隋书地理志武都郡领盘堤县西魏置曰南五部后改民并立武阳郡及葭芦县后周郡废并县入焉元和志盘堤县西北至武州一百五十里本汉河池县地后魏废帝于此置武阳郡隋罢其县城魏邓艾与蜀姜维相持于此筑城置茄芦戍后于此置县寰宇记县在州南一百三十五里废帝前二年置武阳郡领盘堤县恭帝元年于今州东南一百四十二里移盘堤县于故郡因山为名武州陷后废旧志葭芦故城在阶州东南七十里】阴平故城【在文县西北古羌氐地汉武帝开西南夷置隂平道属广汉郡为北部都尉治后汉安帝永初二年广汉塞外防狼降分北部为汉国都尉蜀汉建兴七年诸葛亮遣陈式攻武都阴平克之景耀六年姜维请遣张翼等分防隂平桥头既而魏将邓艾自隂平入蜀华阳国志蜀克隂平魏亦遥置隂平郡属雍州及蜀亡始合为一属秦州晋书地理志隂平郡泰始中置治隂平县永嘉六年隂平都尉董冲据郡叛降李雄太宁元年氐帅杨难敌克隂平刘宋升明初魏以杨广香为隂平公葭芦镇主亦通于齐建元元年以广香为沙州刺史二年进西秦州刺史后魏神龟元年以氐酋杨定为隂平王梁天监初以杨崇祖子孟孙为沙州刺史隂平王魏孝昌中杨法琛据隂平附魏废帝元年以为黎州刺史二年与种人相攻成州刺史赵昶分其部落更置州郡以处之元和志隂平自晋永嘉以后氐据之不为正朔所颁故江左诸志不録至后魏平蜀始于此置文州理隂平郡隋大业二年罢州县属武都郡武徳元年复为文州西至湖州一百六十里北至武州二百五十里治曲水县本汉之隂平道也永嘉末地陷李雄后魏平蜀置曲水县大厯十四年西戎犯边刺史弃城南走建中三年以旧城在平地窄小难守遂移于故城东四里高原上即今州理也寰宇记曲水县在南北二江之曲因名唐建中中移就州东麻闗谷口邓艾姜维故城置方舆胜览故城在直西五里平地唐徙高阜号曰文台】下辨故城【在成县西汉置汉初曹参从平三秦攻下辨故道地理志下辨道属武都郡后汉曰下辨县为武都郡治元初二年参狼寇武都迁虞诩为太守击破之建安二十四年先主进兵汉中使吴兰屯下办为魏将曹洪所破至建兴七年诸葛亮遣陈式攻克之晋时仍为郡治华阳国志武都郡治下辨一曰武街是也建兴五年氐帅杨难敌与弟坚头分部曲难敌号左贤王屯下辨坚头屯河池难敌子毅嗣立仍自称下辨公宋元嘉十九年杨难当以子顺为雍州刺史屯下辨后魏高祖初皮喜为仇池镇将夷酋强奴子等归附置广业固道二郡以居之地形志东益州有广业郡领广业广化二县水经注浊水东迳武街城南故丅辨县今广业郡治隋书地理志后寻废下阪县入修城通典后魏下辨为下阪也旧志下辨故城在县西三十里按今成县县治乃北魏之同谷县隋书地理志同谷县旧曰白石置广业郡元和志同谷县魏宣帝于此置广业郡寰宇记县本汉下辨道地水经注以为广业郡治即故下辨县与诸书不合】同谷故城【今成县治元和志县西北至成州一百八十里本汉下辨道地魏宣帝置广业郡及白石县恭帝改白石为同谷唐书地理志成州本治上禄寳应元年没吐蕃贞元五年于同谷之西境泥功山权置行州咸通七年复置徙治寳井堡治徙治同谷又同谷县武徳元年以县置西康州贞观元年州废来属咸通十三年复置寰宇记梁开平初改为文州后唐同光初复旧宋史地理志成州宝庆三年以理宗潜邸升同庆府元史地理志元仍为成州至元七年并同谷县入州】武都故城【在成县西古白马氐地汉书本纪高后三年武都道山崩地理志武都郡元鼎六年置治武都县天池大泽在县西后汉移郡治下辨以武都县属之西南夷传武帝开白马氐以广汉西白马为武都郡寰宇记魏黄初中徙武都于美阳在京北好畴界其时以故地为武都西部都尉理属建兴七年诸葛亮遣陈式攻武都隂平二郡始入蜀后属晋复为郡至愍帝末氐豪杨茂捜王于武都之地至杨难当为宋所灭其地遂废后魏徙置镇于仙陵山东】汉阳故城【在城县北本名歴城又名建安城宋书氐胡传太元八年氐胡杨定据陇右治厯城城在西县界去仇池北二十里水经注建安水经建安城南其地古西县之厯城也后改为建安太和元年皮欢喜讨杨防于仇池军到建安鼠弃城遁隋书地理志汉阳郡治上禄县旧置仇池郡后魏置仓泉县后周废阶陵丰川建平城阶四县入焉开皇初郡废大业初置汉阳郡旧唐书地理志成州本杨难当所筑建安城隋为汉阳郡武徳元年改置为州天寳元年改为同谷郡唐书地理志寳应元年没于吐蕃咸通后徙治同谷】仇池故城【在城县仇池山宋书氐胡传汉末陇右豪族杨腾子驹居仇池地方百顷因以百顷为号四面斗絶高平地方二十余里至晋太元中杨定求割天水之西县武都之上禄为仇池郡齐书氐于其上平地立宫室果园仓库无贵贱皆为板屋土墙所治处名洛谷魏书地形志洛谷城太平真君七年置仇池镇太和十二年为梁州正始初置南秦州隋书地理志西魏曰成州大业初改置汉阳郡治上禄通志仇池城在西和县南百里旧志洛城在县西八十里】栗亭故城【在成县东寰宇记北魏正始中置广业郡领白石栗亭二县后废为镇县在成州五十里后唐清泰三年置为县理栗亭川宋因之元史地理志嵗壬寅田世显挈成都府归附令迁于栗亭行栗亭管民司事不成州寻废通志栗亭废县在县东七十里】建威废县【在州北魏书地形志武都郡领白水县太平真君九年置郡后改隋书地理志武都郡领建威县后魏置白水郡后废改为白水县西魏复立郡改为绥戎后周郡废改为建威县并废洪化县入焉旧唐书地理志贞观元年省建威入将利】道废县【在州境西固所西北汉置属陇西郡后汉属武都郡晋省魏书地形志武都郡石门县有道城明统志西固城千户所在岷州卫南元置汉畨军民千户所明改名巩昌府志元至元二年以元帅汪鄂勒哲特穆尔守其地二十六年设西固千户所汪鄂勒哲特穆尔旧作汪元者帖不儿今改】长松废县【在文县西南后周本纪明帝二年以葭芦郡置文州隋书地理志武都郡统长松县西魏置建昌又置文州及卢北郡开皇初郡废十八年改县曰长松太业初州废元和志县西南至文州七十里后魏之建昌县也属卢北郡卢北故城在县东五十二里因葭芦镇为名寰宇记废长松县在曲水县西一百里后周武成二年与同和郡同徙于此隋改长松以地多乔松为名唐贞元六年废入曲水　按水经注有长松县在白水之南隂平西南界葢晋魏时人之所置今县乃在隂平之北近葭芦镇葢此取故名非故地又寰宇记云在曲水西亦与元和志不合】正西废县【在文县西南隋书地志西魏置后属武都郡唐书地理志贞观元年省入曲水旧志故城在县西南五十五里】甸氐故道【在文县西汉置甸氏道属广汉郡后汉属广汉属国都尉华阳国志属隂平郡地李竒曰甸音胜顔师古曰甸之证反】废扶州【在文县西徼外隋书地理志同昌郡西魏逐吐谷浑置邓州开皇七年改曰扶州治尚安统同昌县西魏置元和志扶州古西戎之地秦汉迄晋皆属畨夷后魏讨定隂平邓至立为寜州分置昌寜帖夷等郡后改为邓州因邓至为名隋改扶州大业三年改同昌郡武徳元年重置扶州东北至文州一百六十里西南至松州驿路三百三十里西北至故芳州三百里治同昌县本后魏旧县废帝前元年置寰宇记扶州大歴五年以吐蕃扰叛移入山险以理之寻陷入蕃大中二年収复今废为扶州镇文州】尚安废县【在文县西北隋书地理志同昌县治尚安县西魏置县及邓宁郡开皇初郡废大业初改置同昌郡元和志尚安临东南至扶州一百十里后魏恭帝后三年置属武进郡旧唐书地理志万全县后魏置武进郡又改为上安郡隋废郡为尚安县旧治刺利村长安二年移治黒水堡至徳二载改为万全】帖夷废县【在文县西隋书地理志同昌郡统帖夷县西魏置又置昌寕郡开皇三年郡废元和志帖夷县西至文州一百里后魏废帝元年置旧唐书地理志万嵗通天二年改为武进县至神龙初依旧为帖夷县】川废县【在文县西隋书地理志同昌郡领钳川县西魏置有钳川山元和志钳川县东至扶州一百三十里后魏废帝二年置因钳川山为名巳上三县皆在徼外唐时没吐蕃废】泥阳废县【在成县东隋书地理志同谷县境有泥阳县西魏废入朱梁贞明初蜀将王宗翰趋秦州与李茂贞将郭守谦战于泥阳即故县也】上禄废县【在成县西南汉置县属武都郡后汉因之宋书胡氏传晋太元中杨氏求割天水西县武都上禄置仇池郡水经注上禄故城在仇池东南隋改仓众为上禄在仇池北非汉故县也】阶陵废县【在成县西北魏书地形志南秦州仇池郡领阶陵县太平真君四年置又领仓泉县太和四年置隋书地理志汉阳郡治上禄县旧置仇池郡后魏置仓前后周废阶陵丰川建平城阶四县入焉元和志汉上禄县后魏改为阶陵周武帝改为仓泉隋改为上禄唐书地理志上禄县没吐蕃后废通志上禄废县在县西北里　按地形志阶陵本仇池郡首县又考水经注阶陵在仇池之北上禄在仇池之南又考唐时上禄实在仇池之北则非上禄故县及故仇池而为阶陵地可知参取元和志之説葢周时省阶陵入仓泉仍移仓泉治之隋又复汉故名也其元和志谓上禄本汉旧县通典谓即洛谷皆误】郭公城【在文县东水经注白水东迳郭公城昔郭淮之攻廖化于隂平也筑之因名焉】邓艾城【在文县东元和志在曲水县东七里魏景元四年邓艾伐蜀时所筑又姜维故城亦在县东七里后主令维于此筑城与邓艾相守】邓至城【在文县西徼外后魏本纪太和五年邓至国朝贡诸夷传邓至者白水羌也世为豪地地名自称邓至其地自街亭以东平武以西汶岭以北宕昌以南俗与宕昌同周书魏防帝元年邓至王像檐衍失国来奔太祖令于文导率兵复之水经注白水东南迳邓至城南元和志邓至故城在同昌县城南三里】安昌城【在文县西北徼外水经注安昌水源发卫大西溪东南迳邓至安昌郡南又东南入白水即邓至所置郡也元和志安昌城在帖夷县东北三十二里后魏废帝遣仪同宇文昶殄隂平邓至二蕃立宁州修筑安昌故城】黒水城【在文县西徼外水经注黒水西南迳黒水城西唐贞元八年山南西道节度使严震奏败吐蕃于芳州及黑水堡即黑水城也】建威城【在成县西北后汉末所置戍守处蜀汉建兴七年诸葛亮遣兵攻武都阴平自出至建威遂取二郡景耀初姜维请于西安建威立诸围戍又周改白水为建立非此】浊水城【在成县西南亦曰浊水戍宋元嘉十九年裴方明伐仇池与杨难当将苻祖战于浊水破斩之二十年秦州刺史胡崇之行至浊水去仇池八十里魏将拓拔齐等邀败之五代志城在上禄县东南武阶东北】龙门戍【在成县西南仇池东南后魏李崇讨杨灵珍灵珍于龙门北数十里中伐树塞路以拒魏兵水经注龙门水东南迳龙门戍东】赤亭【在成县西南后汉元初二年羌众□围赤亭太守虞诩击破之宋元嘉十八年裴方明伐杨难当破其子和于修城追至赤亭　按刘昭郡国志注下辨县有赤亭而虞诩传注以为即南安之赤亭误】绛帐台【在成县东北七十里旧志相传汉马融设教处】杜甫宅【在成县西元统志在飞龙峡东】石鼓阁【在州东九十里月台山】清晖阁【在文县旧州治宋张觉本有赋】飞仙阁【在文县西十五里山岩刻飞仙阁三字】邀月阁【在成县旧州治又有拓仙发兴二阁皆宋时建】八景楼【在成县治西裴公湖侧八景取仇池子美祠鳯皇台醉仙岩仙人龛鹿尉山泥功山裴公湖也宋张舜名诗八景更从何去覔一湖惟有此楼髙】安静堂【在文县旧州治防后吕凝之诗云峡束秋空一线亭青山相对翠珑此堂虚旷无余物四面齐开碧玉屏】坐啸堂【在文县旧州治吕凝之诗使君坐啸无他事杨栁隂中卑放衘】湖山堂【在成县裴公湖云锦堤上】双梧堂【在成县旧州治宋张行成记】清风轩【在成县旧州冶叠障前后为之屏几宋晁补之记】得要亭【在文县东十里吕凝之诗使君独具登临眼亭上江山画不如】
　　闗隘七防闗【在州东二百里路通汉中府畧阳县明设巡司于此又白马闗在州东二百四十里有州判分驻又青崖闗在州南九十里】望贼闗【在州北一百七十里道出秦州有兵戌守】平定闗【在州境西固城西北三十里宋史地理志福津县有平定闗】化石闗【在州境西固城北九十里又城西二里有武都闗】化马闗【在州境西固城东五十里明成化十九年筑又牛圈巷在所东九十里正徳元年筑皆在山麓】火烧闗【在文县北二十里両山壁立中通一径】玉垒闗【在文县东南一百二十里路通四川剑州】临江闗【在文县西北一百二十里本临江砦其下即临江渡也为陇西通衢又老防闗在县西北阶州通路】黄渚闗【在成县北七十里万山中明设巡司今裁】青阁【在州东南方舆胜览福津县有青阁牛阁赤阁鵞鼻阁旧为往来险道】安化镇【在州北九域志福津县有安化利亭石门角弓河口故城六镇旧志安化镇在州东北利亭镇在州东南一百二十里谷化为栗亭石门镇在州西义西为角弓镇即故角弓峪】平落镇【在州东北九域志将利县有兰臯平落新安东故城四镇旧志平落镇在州东北一百五十里即故平落县乂东故城镇在州东南】扶州镇【在文县西九域志曲水县有扶州永定宕由道路方维五镇旧志扶州即废州也方维在县州北详见四川】泥阳镇【在成县东即故泥阳镇九域志破亭县有泥阳镇又同谷县有府成西安二镇元统志府城镇本龙门　镇后改又西安镇在县西】贴峡砦【在州西九域志福泮县有峯贴峡武平沙滩三砦旧志三砦俱在州西境峯贴峡　本朝设千总驻守】杨家砦【在州北一百里方舆胜览阶州有杨家崖即家计砦控白江月掌山路建炎绍兴间吴玠兄弟□保蜀口时四川皆有成命各州皆择地为砦而家计砦最为扼险阻又素有丰于水泉冦至常攻之不能破】重石寨【在又县界九域志县有重石毗谷张添磨蓬留劵罗移思村戎门特波九寨水银一务】铁炉寨【在文县南四十里又哈南坝寨在县西南六十里隂平寨在县西八里即故县】西固堡【在州西本属巩昌府本朝乾隆十八年来属城周六百丈设州同都司驻防又杀贼桥有外为防守属西固堡】阶州在城驿【在州治北旧置东至文县临江驿一百四十里至杀贼驿一百二十里北至小川驿二百五十里】杀贼桥驿【在州西北一百二十里明置西至西固防六十里西北至岷州西渒驿一百四十里】文县在城驿【在县治西北隅明置至临江驿一百里】小川驿【在成县东四十里州东北二百五十里旧名平洛驿今改名旧有驿丞本朝雍正七年裁归县管】临江驿【在文县西北临江闗为陇蜀孔道】成县在城驿【西至小川驿四十里东至秦州徽县九十里】
　　津梁南桥【在州城南造舟为梁跨白龙江】上板桥【在州北八里其南一里又有合板桥】红丹桥【在文县东四十里又新津桥在县东三十里】什方桥【在文县西三十里江水所经】阴平桥【在文县南门外跨白水上所谓阴平桥头也水经注白水东经桥头昔姜维之将还蜀也诸葛绪邀之即此后期不及故维得保剑阁而钟防不能入也通志桥在县西南一里白水急流中有石二道就石立柱成桥长二十余丈】广济桥【在文县西南一百十里又玉垒桥在县东南一百十里皆跨白水】哈南桥【在文县西南六十里路通生番界】
　　陵墓南北朝杨难当墓【在成县西四十里九域志墓在阶州】宋杨政墓【在成县东】
　　祠庙周文王庙【在文县治西北】武王庙【在州城内】唐公庙【在成县东南县志祀唐髙祖之祖李虎】杜工部祠【在成县治左】忠烈庙【在成县西祀宋将刘维甫】忠节祠【在文县治西祀宋刘鋭赵汝向】
　　名宦汉孔奋【扶风茂陵人光武中除武都郡丞时陇西余贼隗茂等夜攻府舍杀郡守畏奋追击乃执其妻子欲以为质奋年已五十惟有一子终不頋望穷力讨之吏民感义莫不用命遂擒灭茂等奋妻子亦为所杀世祖下诏褒美拜五都太守举郡莫不改操为政明断甄善疾非郡中称为清平】亷范【京兆杜陵人当显宗时为武都太守随俗化导各得其治宜】虞诩【武平人安帝时羌冦武都以诩有将帅才累迁武都太守诩日夜兼行令吏士各作両灶日增倍之羌不敢过既到郡兵不满三千而羌众万余攻围赤亭数十日诩多方设计掩击大破之羌由是败散乃筑营三百八十所以招流亡假赈寛贷郡遂以安先是运道江险也按行川谷自沮至下辨烧石剪木开漕船道扵是水运通利嵗省四千余万诩始到郡户裁盈万未逾年间遂増至四万余户塩米丰賋十倍于前】隋杨文思【华阴人周天和初为武都太守十姓獠反文思讨平之】唐裴守真【绛州稷山人武后时为成州刺史政不务威严史民懐之徙宁州送者千数出境尚不正】五代唐郭琼【平州卢龙人清秦初刺阶州城垒未葺蜀人屡寇琼徙城保险民乃无患受诏攻文州防二十余砦生擒数百人】宋李渭【和阳人知鳯州兼阶成州钤辖初属户冠防阶州沙滩砦渭至诘所以然者乃都校赵钊扰之奏流钊道州以恩信谕酋帅复其砦】景泰【普州人仁宗时知成州常奏平戎十五篇】宇文之邵【汉州绵竹人英宗时为曲水令转运以轻缣髙其价使县鬻扵民之邵言县下江上山地挟人贫耕者无几方嵗俭饥羌人数入冦不可复困之以求利运使怒防神宗即位求言上疏不报遂致任】刘昌祚【真定人神宗时知阶州讨平毋冡等族又平垒州】蒲卣【阆州人通判文州有献议者欲开文州径路达陜西卣言洮岷积石至文为甚迩自文出江油邓艾取蜀故道也异时鬼章欲从此窥蜀为其阻隘而止夏人志此久矣可为之通道乎议遂塞】家愿【眉山人大观中通判文州郡守郑行纯凭内侍势自恣罢蕃夷互市启邉衅愿争之不从径下令复其旧守怒交章互奏俱报罢】安丙【广安人宁宗时调曲水丞吴挺为帅知其才邀致之】刘鋭【知文州嘉熙元年北兵来改鋭与通判赵汝向乗城同守率军民昼夜搏战杀伤甚多拒守两月援兵不至鋭度不能免集其家人尽饮以药皆死家素有礼法幼子同哥才六嵗饮以药犹下拜受之左右感恸鋭及二子皆自刎死汝向宣城人善射城破犹提双刃入阵中十六矢被执以死事闻为立庙】明朱显忠【如臯人太祖时从传反徳征蜀克文州留显忠守之蜀将丁世真诱蕃贼来攻或劝出城求生显忠厉声曰为将守城城亡与亡岂有求生将军耶决战而死赠都指挥使】周尚文【西安后魏人武宗时守偹阶州计禽叛番】孙仲嗣【肤施人性慷慨好侠烈崇祯初由嵗贡生为阶州学正流寇充斥当事知其才委城守寇惮之不敢攻后以大众防其城与妻子十余人并死之赠国子博士】
　　本朝毛洪麟【夏县人初以军功授秦州知州改阶州康熈十五年贼复防阶州洪麟退守州西之冈旗寨竭力捍御大兵过境供餽无缺以民未复业力请蠲免荒粮三千八百余石民屯亡丁一千有余州人立碑颂徳】
　　人物南北朝魏杨大眼【武都氐人少骁防跳走如飞太和中用为军主以功封安城县子累除平东将军荆州刺史大眼拊循士卒呼为儿子及见伤痍为之流泣自为将帅恒身先兵士当其锋者莫不催拉淮泗荆沔之间童儿啼者恐之云杨大眼至无不即止】宋牛皓【福津人为川陜宣抚后军中部将绍兴五年金萨理罕至秦川宣抚副使遣诸校分道伺之皓至瓦吾谷与金将遇皓所部步卒不满二百金人欲招之皓力战死萨理罕旧作撒离噶今改】张诏【字君卿成州人少张俊帐下积功至和州守尝被防介使金孝宗闻其拜祐献二陵像事嘉之后帅兴州甚得士心】丁焴【字晦叔福津人为人刚直不受私谒累官太府少卿嘉定间为利州路安抚使兼知兴元府决事明白吏民信服魏了翁尝曰武阶一人而已】张威【字徳逺成州人居贫卖药自给或言其才勇乃令戍邉开禧用兵以功累擢沔州都统制屡败金兵张福作乱威擒戮之终杨州观察使威为将每战辄克临阵战酣则精采愈奋两眼皆赤时号张鹘眼每战不操它兵有本棓号紫大虫挥之掠阵敌皆靡又创撤星阵分合数变以此辄胜御军严整兵行无声每与百姓避路】曹友闻【字允叔栗亭人武恵王彬十二世孙少有大志与弟仲友不逺千里寻师取友登宝庆二年进士官天水军教授北兵再至友闻与弟万率所部战败之以功累授闗外四州安抚权知沔州北兵五十余万大至制置使赵彦呐檄友闻控制大安以保蜀友闻与弟万俱战死北兵遂长驱入蜀秦巩人汪世显还师过战地叹曰蜀将军真男儿汉也盛礼祭之事闻赠龙图阁学士谥曰节万赠武翼大夫】
　　本朝韩国元【藁城人任西固守偹康熙四十八年番夷入掠邉民国元身先士卒与贼战杀数十人力屈遇害时西固所千总洪章同安人亦败死】郭俊实【文县人以孝闻于乡里乾隆元年旌表】
　　列女明窦氏二女【阶州人万厯中矿贼左朝登作乱二女被刼至窦家坪投崖死】齐朝儿妻王氏【阶州人嫁甫七日江水大涨朝儿被溺氏沿江哭三日求死不得遂从夫溺处跃入后于下流见二尸防手而出又文县杨忠妻张氏忠因救父为番所害氏即自经一门节孝并着生员郭万春妻米氏万春为虎所啣氏追击虎虎舍其夫而食之事闻俱旌表】石华如妻权氏【成县人为贼所逼不从连被数刀气未絶乃触石死乂文县米绍元妾王氏王植妻米氏成县陈尚表妻姚氏任某妻李氏皆以拒贼见杀】
　　本朝张明徴妻防氏【文县人夫死守节顺治四年遇土寇变避入山寨寨破擕其女投岩下死】张于太妻何氏【成县人夫死守节吴三桂伪将欲逼娶之氏断髪忿詈誓死不从又阶州夏铏妻张氏夏志妻武氏皆早寡守节厯兵荒遭强暴始终不辱】张荣徳妻何氏【阶州人为强暴所逼不从遇害康熙间　旌表】王天眷妻李氏【阶州人事继母以孝闻天眷以役戍殁扵戍所李痛不欲生有为议再嫁者氏即自经死又州人谭献廷妻韦氏宋徳隆妻姚氏文县母月娃妻王氏皆殉夫死】赵旸妻张氏【阶州人乾隆六年　旌又同邑陈常修妻罗氏焦可动妻杨氏赵寅妻李氏郭凤翛妻李氏杨廷桂妻吴氏寇弼教妻蹇氏窦时妻谢氏俱以大亡苦节乾隆年间　旌表】杨梓妻何氏【文县人乾隆三年　旌又同邑郭献瑞妻韩氏张龙奎妻韩氏俱以节孝同时　旌表】赵正嘉妻卢氏【成县人夫亡守节又同邑节妇张渭妻陈氏武殿畿妻郭氏俱乾隆年间旌表】
　　土产金【唐书地理志文州贡麸金明统志文县有金窟在麻仓与昭化县接界窟如井取之甚难】布【元和志武州贡】防【唐书地理志文州贡】绵【唐书地理志文州贡】麻布【旧志文县出】盐【寰宇记阶州贡石盐】雄黄【元和志武州出上品雄黄色如鸡冠明统志阶州出雄黄】水银【寰宇记阶州土产九域志将利县有水银务】玛瑙漆【西固所出】緑矾【寰宇记阶州产】云石砚【郡志出阶州】马【寰宇记阶州贡】熊　麂【明统志俱文县出】鹿茸【唐书地理志成州土贡】狨皮【寰宇记阶州土产】麝香【唐书地理志阶州文州成州俱贡麝香】羚羊角【唐书地理志阶州土贡】山鸡尾【唐书地理志阶州土贡】蜜【唐书地理志阶州文州土贡】蜡【唐书地理志成州文州阶州俱贡蜡烛】漆【郡志成县出】柑【唐书地理志文州贡】椒【元和志武州贡寰宇记阶州贡山椒花】药【元和志成州贡防葵狼毒唐书地理志扶州贡当归芎防寰宇记阶州出大黄巴防明统志文县出天门冬麦门冬】











　　钦定大清一统志卷二百十一
<史部,地理类,总志之属,大清一统志>
<史部,地理类,总志之属,大清一统志,肃州图>
<史部,地理类,总志之属,大清一统志,肃州图>
<史部,地理类,总志之属,大清一统志,肃州表>
　　钦定四库全书
　　钦定大清一统志卷二百十二
　　肃州【在甘肃省治西北一千四百七十里东西距四百里南北距一百五十里东至甘州府张掖县界三百一十里西至安西府玉门县界九十里南至金佛寺南山一百二十里北至边墙三十里东南至张掖县界一百八十里西南至雪山一百八十里东北至张掖县界二百八十里西北至本州野麻湾堡边墙七十里本州境东西距一百九十里南北距一百五十里东至髙台县界一百里西至安西州玉门县界九十里南至邉界一百二十里北至邉墙三十里东至髙防县界一百四十里西南至雪山一百八十里东北至本州金塔寺边墙一百里西北至边墙六十里自州治至　京师五千五百一十里】
　　分野天文井鬼分野鹑首之次
　　建置沿革禹贡雍州之域古西戎地战国时月氏戎居之汉初为匈奴昆邪王分地武帝元狩二年【见本纪地理志作太初元年不同】开置酒泉郡治禄福县【后汉晋志皆作福禄】后汉晋因之义熈初李暠都此称西凉后属北凉后魏太武平凉以酒泉为军属敦煌郡孝昌中复置酒泉郡隋开皇初郡废仁夀二年分置肃州大业初州废以福禄县属张掖郡义宁元年改县曰酒泉唐武徳二年复置肃州八年置都督府贞观元年府罢天宝初复曰酒泉郡乾元初复曰肃州属河西道大歴元年陷于吐蕃宋景祐初属西夏元至元七年置肃州总管府属甘肃行省明洪武二十七年改置肃州卫属陜西行都司
　　本朝雍正二年裁卫并甘州府七年改置肃州直隶甘肃省领县一
　　髙台县【在州南二百七十里东西距二百里南北距一百二十五里东至甘州府张掖县界四十里西至本州界一百六十里南至边界一百二十里北至边墙五里东南至张掖县界一百四十里西南至本州界一百八十里东北至张掖县界四十里西北至本州界一百七十里汉置表是县属酒泉郡后汉曰表氏晋因之前凉氏又分置建康郡后魏因之后周废入张掖县唐证圣元年置建康军天宝后废宋属西夏元属甘州路明初属甘州卫景泰七年始分置髙台所属陜西行都司　本朝雍正三年改置髙台县以镇彛所倂入属肃州】
　　形势河山襟带为羌戎通驿之路【元志】南有雪山嵯峨万仞北有紫塞延袤千里羌番入贡之要路河西保障之咽喉【通志】
　　风俗织毛褐勤耕牧务本业尚释敎【旧志】
　　城池肃州城【周八里有竒东南北三门环以濠广八丈三尺明洪武二十八年因旧改筑成化二年増筑东闗厢城东西二里南北一里有竒亦环以濠】髙台县城【周四里门三濠广一丈五尺　本朝乾隆二十九年重修】
　　学校肃州学【在州治东南即旧卫学明成化三年建入学额数十二名】髙台县学【在县治东北即旧所学明嘉靖二十三年建入学额数十五名】酒泉书院【在州城东南隅明嘉靖二十六年建本嘉靖二十三年所建新兴学舎旧址】
　　户口【原额屯丁五千八百九十一又滋生丁一千八百二十】
　　田赋【田地六千五百四十六顷六亩四分五厘零额征地丁银一百一十二两九钱一分五厘零粮二万八百七十八石一斗七升零　更名田一顷三十八亩额征粮六石九斗】
　　山川洞庭山【在州西李吉甫元和郡县志在酒泉县西七十里四靣悬絶人不能上遥望焰焰如铸铜色山中出金乐史太平寰宇记酒泉县有鸿鹭山穆天子传云天子循黒水至于璧玊之山谓此今为鸿鹭所栖故名明统志有嘉峪山在州西一名玉石山旧志嘉峪山在卫西七十里即璧玉山西麓即嘉峪闗也】祁连山【在州南隋书地理志福禄县有祁连山行都司志在肃州卫南一百六十里亘凉肃之界西陲今畧山在卫永安堡一百二十里相连者冇火山崔鸿十六国春秋酒泉南有铜驼山人言犯之者輙有大雪沮渠蒙逊永安九年遣工取之得铜万斤今无考】黑山【在州北一百八十里屹立沙漠中一名紫塞其山口在西北一百四十里又有黒山在镇夷所东北二十里】观音山【在州东南一百八十里与雪山相连又有红山在州东南一百六十里寒水石山硫黄山在州南一百五十里西陲今畧观音山北麓在金佛寺西南二十里虽与祁连相连相去甚逺也自观音而西为红山寒水石山硫黄山皆相连杜佑通典酒泉县有九龙山寰宇记九龙山在县南一百里周地圗记云昔有神人坐张掖山方山上西射酒泉郡西金山之北神射得九筹画此山上遂成九陇因名或曰即今清水堡之九陇山也】文殊山【在州西南三十里两峯南北对峙水泉中流昔人多凿石穿穴绘神塑佛像又名罗汉洞西陲今畧又有泥山一名淖泥山在西南百余里文殊山髙其山多水泉地泞泥故名】昆仑山【在州西南竹书纪年穆王十七年西征昆仑邱见西王母汉书地理志金城临羌县西北塞外有西王母石室昆仑山祠十六国春秋张骏时酒泉太守马岌上言酒泉南山即昆仑山体也周穆王见西王母乐而忘归即谓此山上有石室玉堂珠玑镂饰焕若神宫禹贡昆仑在临羌之西即此明矣宜立西王母祠以禆朝廷无疆之福骏从之隋书地理志福禄县有昆仑山魏王泰括地志昆仑山在酒泉县西南八十里明统志山在肃州西南二百五十里东与甘州山连其巅峻极经夏积雪不消世呼雪山西陲今畧昆仑山在夘来泉堡西南一百八十里俗呼雪逹巴东北又有小雪逹巴即祁连山祁连至此渐卑故加小云　按明统志今畧所云与括地志道里不合今畧又云嘉峪闗西二十里地名大草滩滩南有山名昆仑此乃古之昆仑山而明统志所云乃祁连之西麓耳　达巴旧作打板今改】牌楼山【在州西南百里夘来泉南堡形如牌楼】大干粮山【在州东北下古城堡东北六十里一名沙山其侧有小口子又有金山在州东北八十里元和志玉门县东六十里有金山出金以里数计之应即是此】孤红山【在州东北金塔寺东北三百五十里凡往来哈密北山者必聚于此又狼心山在堡北六百里南去镇夷所五百里为夷人往来之路】榆木山【在髙台县南四十里上产榆树故名东起棃园西尽暖泉延长百余里】合黎山【在髙台县北东接张掖郦道元水经注合黎山在酒泉防水县东北张守节史记正义山在张掖县西北二百里行都司志在髙台县北十里镇夷所东北三十里与黒山相接西陲今畧合黎山起山丹石峡至于镇夷延长三百余里其山产茶】白城山【在高台县西南八十里石磴曲折有林泉之胜】崆峒山【在髙台县西镇夷所城南隋书地理志福禄县有崆峒山元和志山在福禄县东南六十里黄帝西见广成子于崆峒汉武帝行幸雍祀五畤登崆峒并为此山也　按隋志元和志虽皆言山在福禄县然隋之福禄即今肃州唐之福禄乃改汉乐涫所置在肃州东百里非一地也其山乂在东南则应在今髙台县旧镇夷所南界又按隋时乐涫之地废入福禄则谓二志所言即一山亦可明统志于镇夷所不载而于肃州卫则仍云山在东南六十里是引元和志之言混在隋县之中误矣】石硖山【在髙台县西北镇夷城西北七里亦曰石硖口张掖河所经也其水自此北流两崖石峡壁立若门】鹅头山【在髙台县西镇夷城西北五十里以形似名】红崖【在髙台县西镇夷西十五里其色赤形如屏障】讨来河【在州南下流合张掖河即古呼蚕水也汉书地理志福禄县呼蚕水出南羌中东北至防水入羌谷寰宇记呼蚕水一名潜水俗谓之福禄河西南自吐谷浑界流入行都司志讨来河在肃州卫北一百里源出祁连山下合清水河同沙河迳古防水县入张掖河肃州志讨来河水与城东水磨渠同至威虏城又名广福渠又东至岔口与镇夷黒河合流一名天仓河在卫东北三百里西陲今畧讨来川在金佛寺南一百十里西北绕南山之后其势甚急至夘来泉堡西南分流北流谓之讨来河又折而东北迳渭城西北合清水红水白水沙河又东迳下古城南折而北流出邉为天仓河又东迳金塔寺北三十里至岔口合张掖河　按舆圗今讨来河发源州西南五百余里番界中有三最西曰讨来河其西又有辉图巴尔呼河北流百余里与讨来河合又东北百余里南有巴哈额齐讷二河分流二百里许合流又北数十里与讨来河防为一又东北流二百余里入边绕州南至州东北合西来之水又东北出边过金塔寺稍折而北又转东与张掖河合又北五百余里入居延海其发源甚逺与汉志出南羌中寰宇记出吐谷浑界流入之説相合都司志谓在州北百里今畧又以为西流皆误　辉图巴尔呼旧作哈土巴尔呼巴哈额齐讷旧作巴哈额济馁今并改】张掖河【自甘州府张掖县流入经髙台县北又西北经故镇夷所城南出边即弱水之下流也禹贡弱水余波入于流沙史记正义合弱水迳张掖县又北流经合黎山折而北流迳流沙碛之西入居延海司马贞索隠弱水西北至防水入合黎山腹行都司志黒河在髙台所北二百步又在镇夷城西四里迳城西北出口即张掖河也西陲今畧黒河自髙台所南发源东北流迳甘州复折而西北流出所北环所三面又西流迳深沟堡北折而北流出石硖与讨来河合谓之天仓河又东北入居延海】清水【在州北五十里源出州西北清水泉东流入讨来河又有黒水在州西北一百二十里源出黑水泉会清水流】红水【在州东南三十里源出南山北流合白水至下古城东南入讨来河水有红色又有沙河水源出州西南二十里下合红水又有沙河在州东四十里源出雪山北流入讨来河】白亭海【在州东北元和志在酒泉县东北百四十里一名会水以众水所防故曰防水以北有白亭故曰白亭方俗之间河北得水便名为河塞外有水便名为海　按汉志呼蚕水至会水入羌谷今讨来张掖二河防流之处在州东北三百余里此白亭海当指讨来河潴水之处非汉志之防水也】黄草坝渠【在州西南十五里自西南至东北长六十余里又沙子坝在黄草南去州西南三十余里长七十里免儿坝在州西南文殊山口长二十余里俱引讨来河水溉田　按肃州引讨来河为渠十四共溉田五百余顷又红水坝在州南二十五里长一里其北有花儿垻长十五里洞子垻长十里俱引红水　按红水共引渠十二溉田四百余顷又丰乐川垻在州东南其下又分为河东河西等十垻共支渠十四溉田二百二十余顷皆引丰乐川水溉清水金佛寺河清等堡田又有暖泉垻在河东三十里乃乱石堆北湖中有滚锅泉水流成渠溉小泉儿暖泉堡田又鉢和寺垻在州西北四十里溉新成堡田】纳凌渠【在髙台县东南二十里分渠十灌田一百九十顷又有站家丰稔永兴黒泉等五渠俱在县东南五垻至十垻五渠在县之东北西北红崖橙槽河东河西上中下三坝暖泉古城毛家等十渠俱在县西南皆分引黒河及山泉水共溉田八百余顷　按　本朝乾隆十八年甘州府设抚彛防以肃州之八垻九垻二渠及橙槽渠下垻渠暖泉渠俱因就近抚彛归防管理】千人坝渠【在髙台县镇夷所城南二百八十里引山水溉田一百二十七顷　按髙台县新旧渠道俱引黒水摆浪等水源出祁连山东共三十八渠溉田一千六百四十二顷】放驿湖【在州东南一里周六里余亦名站家湖】铧尖湖【在州东南二十里有二湖皆放牧之所】郑家湖【在州北七里郑家堡前又苍儿湖在州北二十五里俗谓之大湖场又花城儿湖在县北八十里地属新城堡】五坝湖【在髙台县东十二里又大芦湾湖在县东北二十里黒家站家湖在县东四十里】鸳鸯湖【在髙台县西十里又七垻湖在县西十五里月牙湖髙台站家湖皆在县西北五里水磨湖海底湖皆在县西北十里苇荡湖在县西北十五里狼窝湖李家湖皆在县西北二十里】官军湖【在髙台县镇夷所城东南三里又局匠湖在城东南十里旧为牧放之地夜不收湖在城东北五十里胭脂堡旁】大湖【在髙台县镇夷所城西一里又乌鲁讷湖在城北边外五百里　乌噜讷旧作兀鲁乃今改】鸳鸯池【在州东北四十里下古城北四里产白盐夷人至秋毎牧于此】盐池【在髙台县镇夷所城西南元和志在福禄县东北八十里周廻百姓仰给焉行都司志有白盐池在所西南四十里产白盐】酒泉【在州东北应邵地理风俗记酒泉郡其水若酒故曰酒泉也顔师古汉书注旧俗传云城下有金泉泉味如酒肃镇志有崔家泉在城东北一里崔家庄侧涌出清泉碧澄北流人疑以为酒泉但色味不同又有路家海子在城西二十五步汪洋不竭水色稍黄人亦称酒泉西陲今畧城东北一里许有泉色黄而味类酒】暖泉【在州东十五里大湖中有涌泉不涸不冻】夘来河泉【在州西南二百五十里滥泥山下有泉水东北流】榆树泉【在州西北八十五里小鉢和寺山口】羊头泉【在州北二百三十里金塔寺北一百二十里又九眼泉在州北三百八十里又沙枣泉在州东北二百三十里金塔寺北一百七十里】
　　古迹酒泉故郡【今州治汉置十六国春秋苻坚建元二十一年吕光自西域东还凉州独酒泉太守宋皓城守不下光攻杀之段业天玺三年酒泉太守王徳叛自称河州刺史业遣沮渠蒙逊讨之徳焚城奔晋昌防逊永安二年李暠遣唐瑶攻酒泉获太守益生及暠建初元年自敦煌迁都酒泉是为西凉蒙逊元始八年杀暠子歆于临泽进克酒泉后魏太延五年灭北凉沮渠牧犍弟酒泉太守无讳奔晋昌帝使元洁守酒泉太平真君元年无讳围酒泉诱元洁执之遂陷酒泉二年复遣奚眷讨酒泉无讳战败遂弃敦煌渡流沙元和志后魏太武平沮渠氏以酒泉为军属敦煌镇孝昌中改镇立州复置酒泉郡开皇三年罢郡立酒泉镇所领县并属甘州仁夀二年以境守辽逺分置肃州隋末陷贼武徳二年复置肃州大歴元年陷于西蕃东至甘州四百里西至州四百八十里南至吐蕃雪领二百五十里酒泉县郭下本汉福禄县义宁元年分置酒泉县唐书宣宗纪大中五年张义潮以肃州归于有司宋史景祐二年赵元昊攻唃厮啰取沙肃三州元史地理志肃州宋为西夏所置元太祖二十一年西征下之至元七年置肃州路总管府　按郡治之福禄县前汉志本作禄福后汉志始作福禄而魏志厐淯传及皇甫谧列女传载厐娥事所云禄福赵君安之女又云禄福长尹嘉当时仍作禄福疑自晋以后始改为福禄也然元和诸志皆不详】表是故城【在高台县西汉置属酒泉郡后汉曰表氏五行志灵帝光和三年酒泉表氏地动涌水民舎皆倾县易处更筑城郭周书史宁传建康表氏人葢魏时分属建康郡而地形志误失也隋废章懐太子曰表是故城在张掖西北】建康故城【在髙台县南晋置十六国春秋咸康元年张骏分建康郡属凉州吕光大安元年张大豫求救于岭西诸郡建康太守李隰起兵应之龙飞二年沮渠男成自乐涫进逼建康推太守段业为主称凉州牧建康公后魏废唐书地理志甘州西北百九十里祁连山北有建康军证圣元年王孝杰以甘肃二州相距回逺置名胜志建康城在髙台所西南四十里旧志建康军城在所东南十里】乐涫故城【在髙台县西北镇夷城西南汉置属酒泉郡后汉晋因之十六国春秋吕光龙飞二年沮渠男成自福禄败奔乐涫酒泉太守垒澄等来讨男成拒败之遂进攻建康李暠建初元年以张体顺为建康太守镇乐涫后魏废隋书地理志福禄有后周置乐涫县寻废元和志肃州管福禄县西至州一百里本汉乐涫后魏太武帝平凉改县为戍隶敦煌镇孝文帝改为乐涫县隋改县为镇武徳二年改置福禄县取旧名也旧唐书地理志福禄县于乐涫古城置】会水故城【在髙台县镇夷城西北汉置属酒泉郡地理志北部都尉治偃水障东部都尉治东部障后汉晋因之阚骃曰众水所防故名后汉废】安弥废县【在州东汉置绥弥县属酒泉郡后汉改曰安弥晋因之十六国春秋苻坚建元二十一年吕光自西域还凉州刺史梁熙遣其子拒之于酒泉光将彭晃与战于安弥贬之沮渠蒙逊永安七年李暠于酒泉至安弥去城六十里暠出战破之后魏县废】髙台站【今髙台县治行都司志本汉乐涫县地明洪武五年冯胜定河西置髙台站因西有台子寺为名正统中张掖人刘寛建言于镇城西一百六十里设所景泰七年始设髙台千户所于此旧志髙台在所西二十里有古台基相传李暠所筑后人建寺其上】镇夷所【在髙台县西北一百二十里旧志明洪武二十九年都指挥马溥于黒河之北筑堡为哨马营三十年设镇夷千户所三十三年废永乐初复置后为黒河冲决天顺八年徙治东南筑城周四里东至髙台所界六十里西至来州卫界四十里南至肃州卫界五十里北至边界五里　本朝雍正二年裁所并入髙台县今为镇夷营也】威逺城【在州东北唐书地理志肃州有酒泉威逺二守捉城肃镇志威逺城在卫东北三百八十里明初立为所后废其地有旗杆山即当时立旗招叛民之处】威虏城【在州东北明初置威虏卫寻废嘉靖七年番夷雅尔穆喇等内附巡抚唐泽议于肃州迤北境外威虏旧城及天仓墩毛目城白城子等地散处其众二十八年巡抚杨博檄副使王仪等修葺威虏并金塔寺古城添设白烟墩等城堡凡七墩台十有二安置番帐七百余所肃镇志威虏城在卫东北一百三十里又白城子在卫东北一百二十里今皆废金塔寺城在卫东北六十里今为堡雅尔穆喇旧作牙木兰今改】胭脂城【在髙台县镇夷城东南六十里周一里】毛目城【在髙台县镇夷城北一百五十里又有平朔城在城北二百二十里二城皆周二里相传皆元时守御属威逺卫】古连城【在髙台县镇夷城北一百八十里】遮虏障【在州北元和志在酒泉县北二百四十里李陵与单于战处隋镇将杨元于其地得铜弩牙箭镞寰宇记酒泉有故长城在县北汉书谓之遮虏障旧志古长城在卫北四百里东自狼心山西至哈密北山一带俱有遗址又卫城极北有北大路元时为往来通道久废辙迹犹存　按汉遮虏障在居延城去今州境尚逺元和志所记道里与汉书不合】祁连戍【在髙台县镇夷城南元和志在福禄县东百二十里】
　　闗隘嘉峪闗【在州西七十里嘉峪山西麓明初置洪武五年冯胜下河西乃筑州以嘉峪闗为中外巨防西域入贡路必由此城周二百二十二丈治七年匾闗曰镇西嘉靖十八年修筑近闗边墙隆庆二年设守备驻防　本朝康熈十三年改设逰击西陲今畧闗西北五十里有石闗儿石硖天险硖外有扇马营去州一百六十里】儿闗【在髙台县西北镇夷城北四十里】镇夷营【在髙台县西北即故镇夷所　本朝设逰击驻防】王子庄堡【在州北一百里初察罕巴勒子莽格和尔耕牧之地后与诸番族互相攻杀遗众流散其地遂空罕本朝乾隆二十七年以州同分驻　察罕巴勒旧作察黒包莽格和尔旧作满个虎力今并改】金佛寺堡【在州东南九十里东至清水堡五十里城在近山周二里四十丈今有把总西陲今畧又有永安堡在金佛寺堡西十里观音山口州境诸口多隘惟此口路濶山寛丰乐川从此发源引渠溉田又红山庄在永安堡西十里红山口西北至文殊山口四十里】河清站堡【在州东少南一百里东南至清水堡西南至金佛寺皆五十里明置名上河清堡并置驿于此城周二百五十丈万歴三十一年以地僻移驿于双井堡四十四年废为民堡西北又有中河清下河清堡又永定堡在州东南三十里】邜来泉堡【在州西南七十里东南至金佛寺七十里西北至嘉峪闗四十里城在半山周一百四十丈倚山为险今有把总】两山口堡【在州北少东二十五里东至下古城堡二十五里西至新城三十里北临边墙城周一百二十丈今有把总】临水堡【在州东少北四十里东至双井堡六十里东南至河清堡七十里城周三百六十丈今有把总以上六堡皆属金塔寺营】下古城堡【在州东北五十里东至双井堡四十里南至临水堡十里北临边墙东北至金塔寺五十里城周二百八十丈今有守备西陲今畧有大口子在堡北二十里】金塔寺堡【在州东北一百里即金塔寺城也周一百九十丈　本朝初设逰击驻守今改设副将西陲今畧威虏城在堡北六十里天仓墩在堡东北二百六十里明时墩军呼为鬼门闗其西十里有夜摸墩皆戍守处】野麻湾堡【在州西北七十里西南至嘉峪闗五十里北近边墙城周一百四十丈今有把总】新城堡【在州西北三十里西至野麻湾二十里北临边墙城周二百十五丈今有把总】红崖堡【在髙台县西南一百二十里西北至肃州清水堡五十里明初置城周二里有竒　本朝设守备其东北三十里有暖泉堡亦明初置后废】黒泉堡【在髙台县西五十里西南至红崖堡八十里城周三里有竒明置并置驿于此又安定堡在县西三十里】四坝堡【在髙台县东北二十里在黒河之北城周二里有竒东至三坝湾十里西至五坝十里南至黑河半里北至边墙一里又西十里有五垻堡城周一里旧皆属甘州卫今属髙台】九坝堡【在髙台县西北四十里西至肃州胭脂堡二十里城周一里有竒自县西北至东又有八垻七垻六垻等堡皆久废】清水堡【在髙台县镇夷城西南一百五十里东至红崖堡五十里西至肃州金佛寺五十里南至南山口二十里西北至河清堡五十里城周二百七十五丈明初置属肃州卫万歴中改属镇夷所　本朝初设守备今改都司兼辖盐池双井深沟三堡西陲今畧有九九山在东南三十里山口可通西宁重冈复岭狭隘难行】盐池堡【在高台县镇夷城南少西五十里东至深沟西至双井皆四十里城周一百八十丈明置驿于此今有把总】双井堡【在髙台县镇夷城西南七十里西至肃州临水堡六十里城周一里二十四歩今有把总】深沟堡【在髙台县镇夷城南二十里黒河南西至盐池堡四十里城周二百丈明置并置驿于此今有把总又有临河堡俗名花墙儿在深沟东南二十五里亦明置今废】草沟井堡【在髙台县镇夷城南一百里东至甘州三湾堡六十里城周二百三十二步】胭脂堡【在髙台县镇夷城东南五十里东至九垻堡十里南至黒泉堡二十里北至边一里城周二百四十丈】沙碗堡【在髙台县镇夷城东二十五里黒河北南至深沟堡十里北至边一里城周二百丈】边墙【自州西嘉峪闗南起至州东北讨来河西岸止长一百二十余里又髙台县边墙西北自镇夷城北张掖河东岸起东南至平川堡北接张掖县界长一百六十余里】酒泉驿【在州城东闗西至嘉峪闗七十里又临水驿在州东四十里临水堡皆明置】髙台驿【在髙台县南闗又黒泉驿在县西北五十里黒泉堡又西北五十里至深沟堡有深沟驿又西北三十里至盐池堡有盐池驿又西四十里至双井堡有双井驿东去临水驿六十里皆明置盐池双井二驿旧有驿丞一贠兼管　本朝乾隆七年裁驿丞设巡检兼管二十八年归髙台县管理】
　　津梁楚坝桥【在州东南金佛寺观音山口内跨讨来河山水漂浮林木至此纷纭交积水从下流其木日久坚定人马皆行其上明嘉靖中参将崔麟曽砍断以御寇后嵗久又复成梁】天生桥【在州南永安堡南八十里讨来河水从西来至此入地伏流不数武而复出人行地上如桥然可通人行】黑河渡【在髙台县西北镇夷城西十里】
　　陵墓南北朝西凉武昭王墓【在州西十六国春秋王塟建世陵元和志在酒泉县西十五里】
　　祠庙西王母祠【在州西南昆仑山前凉张骏建】
　　名宦汉辛庆忌【狄道人元帝时为酒泉太守所在著名】段彭【永平末为酒泉太守北匈奴及车师后王围戊巳校尉耿恭遣彭救之建初元年彭讨击车师大破之于交河城】翟酺【广汉雒人延光三年为酒泉太守叛羌千余骑从敦煌来钞郡界酺赴击斩首九百级羌众几尽威名大震】尹嘉【汉阳人为禄福长厐娥之刺李夀也诣县请受戮嘉解印绶纵娥娥不肯去遂强载还家】唐公孙武逹【京兆栎阳人贞观初为肃州刺史突厥入寇谋南趋吐谷浑武逹以精兵二千与战薄之张掖河潜命上流度兵虏已半济乃两岸夹击斩溺畧尽玺书劳之】王方翼【并州祈人髙宗时为肃州刺史时州城荒毁又无壕堑数为寇贼所乘方翼发卒濬筑引多乐水环城为壕又出私财造水碾硙税其利以养饥馁宅侧起宅十余行以居之属蝗起诸州贫人死于道路而肃州全活者甚众州人为立碑颂美】
　　人物三国魏厐淯【字子兾酒泉表氏人初以凉州从事守破羌长防武威太守张猛反杀刺史邯郸啇猛令曰敢有临商防死不赦淯闻之弃官奔走号哭防所七首诣猛门欲因见以杀猛猛知其义士敎遣不杀由是以忠烈闻太守徐揖请为主簿后郡人黄昻反城陷揖死淯乃收敛揖防送还本郡行服三年文帝践祚拜驸马都尉迁西海太守赐爵闗内侯】杨丰【本名阿若字伯阳酒泉人建安中郡中强族黄昻杀太守徐揖重募取丰单骑入南羌中合其众得千余骑趋郡未到三十里令骑下马曵柴扬尘酒泉人望见以为东大兵至遂破散羌捕得昻杀之黄初中举郡孝亷州表其义勇即拜驸马都尉】晋祈嘉【字孔宾酒泉人少清贫好学年二十余西至敦煌依学官诵书贫无衣食为诸生都养以自给遂博通经传精防大义西游海渚敎授门生百余人张重华征为儒林祭酒朝士守令受业独拜床下者二千余人】隋赵才【字孝才酒泉人少骁武便弓马炀帝时从征吐谷浑以功进金紫光禄大夫再迁右侯卫大将军毎有巡幸才恒为斥将幸江都才入谏请还京师帝大怒以属吏旬日出之】明苪宁【肃州人任逰击将军正徳中土鲁番苏尔坦玛苏尔寇肃州宁率千户许钊百户张玺吴吴陈泰王忠刘威至黄草垻遇贼宁中流矢死全军陷殁赠都督同知世指挥使建祠祀之　苏尔坦玛苏尔旧作速坛满速儿今改】
　　列女汉厐淯母【赵氏女字娥酒泉人父安为同县李夀所杀娥兄弟三人时俱病物故仇喜自贺娥隂懐感愤乃潜备刀兵常帷车以讐家十余年不能得后遇于都亭刺杀之诣县自首遇赦得免州郡表其闾太常张奂嘉叹以束帛礼之】明刘体干妻髙氏【肃州人氏年二十一夫亡哀痛双目为瞽乡里称之】
　　本朝李兴魁妻韩氏【肃州人年二十二兴魁病殁氏抚三子成立康熈年　旌同里张应业妻郭氏亦夫亡守节为乡里所旌】福赐爵妻某氏【髙台人年二十赐爵亡氏孝敬翁姑抚孤成立雍正十二年　旌】马良骥妻萧氏【肃州人又同邑武靖国妻尉氏张奇珍妻程氏俱乾隆二年　旌又刘继缙妻崔氏张宏义妻杨氏柴用宏妻张氏郭仲杰妻冯氏武辅妻葛氏生员车大用妻张氏生贠张鸣谦妻黄氏阎觉妻田氏崔慥妻张氏皆乾隆五年间　旌表】王恊和妻郭氏【髙台人又同邑节妇武举景日华妻蒋氏段喜妻谈氏俱乾隆年间旌表】
　　土产金【元和志酒泉县洞庭山出唐书地理志肃州贡麸金】盐【唐书地理志福禄县有盐池】茶【西陲金畧合黎山产茶】野马皮【元和志肃州贡】砺石【元和志肃州贡】药【元和志肃州贡肉苁蓉柏豚根等件】


　　钦定大清一统志卷二百十二
<史部,地理类,总志之属,大清一统志,安西州图>
<史部,地理类,总志之属,大清一统志,安西州图>
<史部,地理类,总志之属,大清一统志,安西州表>
<史部,地理类,总志之属,大清一统志,安西州表>
　　钦定四库全书
　　钦定大清一统志卷二百十三
　　安西州【在甘肃省治西北三千一百四十里东至肃州界西至流沙界南至南山界北至哈密界本州境东西距一百六十里南北距三百八十里东至三道沟七十里西至芦草沟九十里南至南山三百里北至半泉八十里自州治至　京师六千一百一十里】
　　分野天文井宿分野鹑首之次
　　建置沿革禹贡雍州之域古西戎地春秋时谓为州秦时大月氏居之汉初为匈奴浑邪王地元狩中属酒泉郡元鼎六年分置防安属敦煌郡后汉因之晋元康五年于县分置晋昌郡后周并为凉兴县隋开皇初改为常乐县属敦煌郡唐武徳五年置州七年又改曰晋昌为州治大厯十一年陷于吐蕃大中五年收复后又废宋景祐初入西夏元至元十四年复置州属沙州路属甘肃行省明永乐三年为沙州卫地成化十五年改置罕东左卫后废
　　本朝雍正五年移置安西卫于此为安西防治乾隆二十四年以安西栁沟二卫地改置渊泉县为安西府治二十七年移府治于敦煌以渊泉属焉三十八年改渊泉为安西直隶州属甘肃省领县二敦煌县【在州治东北二百七十里东西距四百四十里南北距二百九十里东至甜水井一百四十里西至大营盘二百九十五里南至南山一百里北至青墩峡一百九十里西北至哈喇淖尔二百八十里汉置敦煌县为郡治后汉因之后周改县为鸣沙隋大业初复曰敦煌唐武徳初为州治建中二年陷于吐蕃五代时为归义郡治宋景祐二年入西夏元为沙州路治明置沙州卫】
　　【本朝雍正四年复置沙州卫属西安同知乾隆二十五年改置县二十七年为安西府治三十八年改渊泉县为安西州治以县属之哈喇淖尔旧作哈拉浑尔今改】玉门县【在州治西六百九十五里东西距二百七十里南北距二百五十里东至肃州界一百四十里西至渊泉县界一百三十里南至雪山界一百里北至盐池界一百五十里汉置玉门县属酒泉郡后汉因之东晋时西凉分置会稽郡后魏又分置玉门郡后周玉门郡改置会稽县隋开皇初又废会稽郡改会稽县曰玉门属敦煌郡唐初改属肃州开元中废为玉门镇天宝十四载复置后陷吐蕃废宋属西夏元属肃州路明永乐二年置赤斤防古卫以处故元丞相古什子塔尔尼后为土鲁番所侵内徙肃州遂废本朝康熙五十七年复置赤斤卫雍正四年裁卫改所属靖逆同知乾隆二十四年改为玉门县古什旧作苦兀塔尔尼旧作塔力尼今并改】
　　形势国当干位地列艮墟水有县泉之神山有鸣沙之异川无蛇虺泽无兕虎【旧志】雪山为城水为池前阳闗而后玉门控伊西而制沙漠全陜之咽喉极邉之锁钥【通志】
　　风俗与甘肃州同人物尤繁富【乐史太平寰宇记】美水草可耕屯【旧志】
　　城池安西州城【周三里三分外用砖甃门四濠广七尺　本朝雍正六年筑乾隆三十三年移建旧治南二里】敦煌县城【周三里三分东西南三门濠深七尺　本朝雍正三年建九年于东西北三面加筑外郭周五里七分东南北及西南共四门】玉门县城【周二里三分南北三门　本朝康熙五十六年因旧城改筑】
　　学校安西州学【在州治城内乾隆二十四年建入学额数共三十二名】敦煌县学【在城内偏西旧沙州卫署　本朝雍正六年建乾隆二十八年改为学入学额数二十九名】玉门县学【在县治城内乾隆二十四年建入学额数二十九名】
　　户口【原额屯兵七千三百又滋生丁一万一千四百四十】
　　田赋【田地二千一百三十四顷三十一亩二分六厘零额征粮一万一百三十七石六斗五升一合七勺零】
　　山川南山【在安西州南五十里一名雪山亦名祁连山髙峰叠巘积雪至夏不消入河溉田山自葱岭分支由和阗之南绵亘而东经一州二县皆曰南山李吉甫元和郡县志雪山在晋昌县南一百六十里东南连吐谷浑旧志雪山在栁沟卫南三百里东西绵亘不絶今亦名南山】北山【在安西州东北一百四十里】鸣沙山【在敦煌县南郦道元水经注敦煌县南七里有鸣沙山李吉甫元和郡县志鸣沙山一名神沙山其山积沙为之峰峦危峭逾于石山四面皆沙陇背有如刀刄人登之即鸣随足頽落经宿风吹辄复如旧有一泉名沙井绵厯古今沙填不满水极甘美寰宇记鸣沙山一名沙角山辛氏三秦记云河西有沙角山其沙粒麄黄有如干又河西旧事云沙州天气晴朗即沙鸣闻于城内】羊膊山【在敦煌县南寰宇记敦煌县有羊膊山多岩石少树木甚似鲁国南邹山又有王母樗蒲山山有盐池在县西南行都司志羊膊山在沙州城南】三危山【在敦煌县东南三峰耸峙如危欲坠故名尚书舜典窜三苗于三危禹贡雍州三危既宅三苗丕叙孔安国传三危西裔之山桑钦水经三危山在敦煌县南魏书太平真君六年讨吐谷浑杜丰追被嚢度三危山至雪山生擒之隋书地理志敦煌县有三危山唐书地理志敦煌县东四十七里有三危山括地志山在敦煌县东南三十里山有三峰故曰三危俗亦名卑羽山寰宇记俗亦名为升雨山】龙勒山【在敦煌县西南三百里汉龙勒县因山以名括地志龙勒山在夀昌县南一百六十五里旧志龙勒山在沙州卫西南】金山【在玉门县赤金所东元和志在玉门县东六十里出金寰宇记十三州志云金山在延夀县有玉石障】赤斤山【在玉门县赤金所西三十里即赤金防古之山硖也当北来西去之通道明防将崔麒败贼于此】独登山【在玉门县赤金所北元和志在玉门县北十里其山出盐鲜白甘美有异常盐取充贡献又玉门县南有红山】寛台山【在玉门县赤金所东南嘉峪闗西山寛如台故名】白龙堆【在敦煌县西汉书西域传楼兰国最在东垂当白龙堆乏水草地理志敦煌郡正西闗外有白龙堆沙旧志沙形如卧龙无头有尾髙大者二三丈卑者丈余东倚三危北望蒲昌绵延起伏西尽流沙之地是为西极要路】流沙【在敦煌县西尚书禹贡导弱水至于三危余波入于流沙山海经流沙出钟山西行又南行昆仑墟西南入海顔师古汉书注流沙在敦煌西八十里郭义恭广志流沙在玉门闗外南北二十里东西数百里有三断石名曰三陇晋齿张骏使杨宣越流沙伐兹鄯善魏书太平真君三年沮渠无讳渡流沙据鄯善周书鄯善西北有流沙数百里夏日有热风为旅行之患风之欲至惟老駞知之即鸣而聚立埋其口鼻于沙中人每以为候亦即将璮拥蔽鼻口其风迅驶斯湏过尽若不防者必立至于危毙】南籍端水【在州北汉书地理志宴安县南籍端水出南羌中西北入其泽元和志晋昌县防水自吐谷浑界流入大泽东西二百六十里丰水草宜畜牧　按舆图及新志今有苏赖河亦名布隆吉尔河发源靖逆卫南山曰昌马河北流转而西经旧栁沟卫北会十道沟水为苏赖河又西经州北三十里又西经敦煌县西北党河自南来注之又西流三十里许入哈喇淖尔其流长七百余里池方数十里即古南籍端水也今州县屯田俱借此水灌溉】氐置水【在敦煌县西汉书地理志龙勒县有氐置水出南羌中东北入泽溉民田旧志氐置水在沙州卫西　按舆图今有党河亦名锡尔噶勒津河发源敦煌县东南山中北流二百余里折西流百余里防南来之一水又折北流绕沙州旧城之东新城之西流百余里入苏赖河溉田甚广当即古氐置水五代髙居诲使西域记沙州西渡都乡河亦即此但汉龙勒即唐夀昌在沙州西一百五里今此水近傍沙州与汉唐志不甚合疑今沙州或唐以后西徙龙勒之境今不可考又元和志夀昌县有龙勒水在县南一百八十里龙勒山上即李陵至东浚稽山徘徊观虏处按李陵所至龙勒水在居延北塞外此非其地　锡尔噶勒津旧作西勒哈金今改】石脂水【在玉门县赤金所东南刘昭郡国志注博物记曰延夀县南有山石出泉大如筥□注地为沟其水有肥如煑肉泊凝膏然之极明不可食谓之石漆元和志石脂水在玉门县东一百八十里泉中有苔如肥肉然之极明水上有黑脂人以草盝取用涂鸱夷酒嚢及膏车周武帝宣政中突厥围酒泉取此脂然火焚其攻具得水愈明酒泉赖以获济明统志石油出肃州南山通志今赤金所东南一百五十里有石油泉土人取以然灯即石脂水也旧志石脂水在赤金所东南】窟窿河【在州境双塔堡东源出土葫芦沟西北流至双塔堡入苏赖河内多大穴深不可测畜产误入即不能出旧志窟窿河在栁沟卫西四十里又黑水河在旧栁沟卫西九十里其水微黑】西几马河【在玉门县赤金所西源出所南草地有数派会流而北又折东北流三百里注于阿拉克池又呼济尔河在所东上源亦有数派北流折东北亦注于阿拉克池池周数十里　按寰宇记玉门县有众泉北流入延兴海即此】昌马河【在王门县西南一百二十里源出南山北流迳卫西又西北入栁沟卫界为布隆吉尔河即南借端水之河也肃州新志昌马河旧口直趋四道沟过桥湾而西滙诸沟之水达于党河之尾归于哈喇淖尔康熙五十八年于嗒喇图筑靖逆城始堰昌马河口逼水东流分为靖逆东西二渠溉田　嗒喇图旧作达尔图今改】三道沟【在州东二百五十里自此而西至栁沟卫二里又有四道五道六道七道八道九道十道共七沟皆草地出泉北入苏頼河惟四道沟泉流独盛即所云昌马河乃苏赖河之源也其头二道沟在玉门县靖逆卫界按汉置渊泉县阚骃曰地多泉水盖即指此】屯田渠【在州东自州东北至州西长九十里又回民渠自东至西南长六十里余于渠东西长三十五里皆引苏赖河水以溉田】通裕渠【在敦煌县分党河水溉田长二十里又普利渠长二十三里永丰渠长三十二里庆裕渠长十七里大有渠长四十二里皆分党河水以溉田】布鲁湖【在州东北即苏赖河昌马河下流经行停潴之处澄波千顷葭苇弥望浴鳬飞鹭宛然泽国由是西行榆栁沟城为古南借端水旧志布鲁湖在栁沟卫东北一百二十里】盐池【在敦煌县东元和志在沙州敦煌县东四十七里池中盐常自生百姓仰给焉又党河西四十里有西盐池四面皆沙山】月牙泉【在敦煌县南十里鸣沙山麓南隣党河渊渟澄澈映月无尘环以流沙虽遇烈风而泉不为沙掩旧传水产铁背鱼七星草服之可长生旧志在沙州卫南十里】药泉【在敦煌县东南石堡城味略如酒相传饮之愈疾水有二源北流合一又北流为水峡未至踏实而没又渊泉东南一百四十里有大泉南三百五十里有塔儿泉】防黄洲【在敦煌县境寰宇记敦煌县有防黄洲其土出防黄丹砂因产物以为名】
　　古迹晋昌故城【在州东汉置防安县属敦煌郡晋咸康五年分置晋昌郡十六国春秋苻坚建元二十一年吕光自西域还晋昌太守李纯以郡迎降段业神玺二年晋昌太守王徳以郡降李暠庚子元年晋昌太守唐瑶移檄六郡推暠为沙州刺史沮渠防逊元始十年晋昌太守唐契叛周书魏大统十二年州民张保叛晋昌人吕兴等害郡守郭肆以郡应保隋书地理志敦煌郡统常乐县后魏置常乐郡后周并凉兴大至防安渊泉合为凉兴县开皇初郡废县改为常乐元和志州晋恵帝置晋昌郡周武徳改为永兴郡开皇三年罢郡县属州武徳五年别于晋昌置州大厯十一年陷于西蕃州境东西三百九十三里南北六百八十四里东南至肃州四百八十里西至沙州三百里晋昌县郭下本汉防安县因县界防水为名开皇四年改为常乐县武徳七年又改为晋昌县唐书大中五年张义潮以州来归宋史夏国传景祐二年元昊取州元史地理志州宋初陷西夏夏亡州废至元十四年复立隶沙州路二十八年徙居民于肃州但名存而已明统志州城在肃州西五百二十六里】广至故城【在州西汉置属敦煌郡地理志宜禾都尉治昆仑障后汉因之晋元康五年分置宜禾县皆属晋昌郡十六国春秋段业天玺中分敦煌之凉兴乌泽晋昌之宜禾三县为凉兴郡进李暠都督凉兴以西诸军事隋书地理志后周并凉兴大至冥安渊泉为凉兴县开皇初改为常乐所云大至即广至也唐改隋常乐为晋昌而别置常乐县于此属州章怀太子曰广至故城在常乐县东今谓县东堡元和志常乐县东至州一百十五里本汉广至县地魏分广至置宜禾县后魏明帝改置常乐郡隋于此置常乐镇武徳五年置常乐县寰宇记广至故城在常乐县西北恒以大石栈之稍开即有风暴至伤人又有宜禾故城汉置宜禾都尉所居在晋昌县西北界魏正光元年侨立防稽郡于此旧志有凉兴城在废州西一百七十里】渊泉故城【在今州东旧栁沟卫东汉置属敦煌县阚骃曰地多泉水故以为名后汉书注渊泉故城在今晋昌县东北】州故城【今敦煌县治古瓜州亦月氐戎地左传襄公十四年范宣子将执戎子驹支亲数诸朝曰昔秦人迫逐乃祖吾离于州又昭公九年詹桓伯曰允姓之奸居于州汉书西域传大月氏本居敦煌祁连间至冒顿攻破月氏而老上单于杀月氏以其头为饮器月氏乃逺去武帝纪元狩二年匈奴昆邪王来降以其地为武威酒泉郡元鼎六年分酒泉置敦煌郡地理志敦煌郡武帝后元年分酒泉置治敦煌县中部都尉治步广侯宫杜林以为古州地生美应劭曰敦大煌盛也崔鸿十六国春秋延康元年张骏分敦煌晋昌髙昌三郡及西域都尉戊巳校尉玉门大防军三营为沙州以杨宣为刺史永和十年张祚改敦煌郡为商州隆和元年复故苻坚建元二十一年吕光自西域还至玉门敦煌太守姚静以郡迎降段业神玺二年敦煌太守孟敏以郡降以为沙州刺史敏卒众推效谷令李暠为敦煌太守庚子元年暠自称沙州刺史凉州牧建初元年迁都酒泉李歆嘉兴四年沮渠逊入酒泉以索元绪为敦煌太守魏书太平真君三年沮渠无讳走渡流沙李暠孙宝据敦煌遣使内附元和志沙州汉敦煌郡前凉张骏于此置沙州因鸣沙山为名后魏太武于郡置敦煌镇明帝罢镇立州取故地为名寻又改为义州庄帝又改为州大业三年又罢州为敦煌郡隋末陷贼武徳二年复置州五年改为沙州建中二年陷于西蕃东至州三百里北至伊州七百里敦煌县郭下本汉旧县周武帝改为鸣沙县大业二年复为敦煌　本朝以敦煌为敦煌唐书吐蕃传宪宗时沙州刺史周鼎为唐固守賛普徙帐南山使尚绮心攻之鼎请救回鹘逾年不至议焚城郭东奔兵马使阎朝杀鼎自领州事城守者八年又二嵗粮械皆竭于是出降大中五年沙州首领张义潮奉沙伊肃甘等十一州地图以献诏号归义军节度使八年义潮入朝十三年以长史曺义金领州务后中原多故诸城多没五代史唐庄宗时沙州留后曺义金遣使附回鹘以来拜为归义军节度使晋天福七年沙州曺元忠遣使来周世宗时又以元忠为归义军节度使宋史太平兴国七年曺元忠卒子延禄来贡咸平五年为从子宗夀所害大中祥苻末授宗夀子贤顺本军节度元史地理志沙州宋景祐初陷西夏元太祖二十二年破其城以隶八都大王至元十四年复立州十七年升为路去肃州千五百里旧志明洪武二十四年沙州首领阿鲁哈锡哩遣使朝贡永乐三年置沙州卫以授其首领坤济勒宣徳七年上言诸夷侵掠愿徙居察罕城不许正统十一年其首领讷格以困于卫喇特率部属来归徙置内地卫遂废古州在新州西十五里东距涧泉县城四十五里有土城明史西域传自赤斤防古西行二百里曰苦峪自苦峪南折而西百九十里曰州　阿鲁哈锡哩旧作阿鲁哥失里坤济勒旧作困即来纳格旧作喃哥卫喇特旧作瓦刺今并改】龙勒故城【在敦煌县西汉置属敦煌县后汉及晋因之后魏置夀昌郡后周时郡县俱并入鸣沙唐改置夀昌县属沙州后废元和志夀昌县东至州一百五里本汉龙勒县因山为名周武帝省入鸣沙县大业十一年于城内置龙勒府武徳二年改置夀昌县因县南夀昌泽为名唐书地理志夀昌县永徽元年省干封二年复置开元二十六年又省后复置治汉龙勒城　按旧唐志寰宇记皆云后魏改夀昌县防攷隋志盖后魏于县置夀昌郡非改县名也】效谷废县【在敦煌县西汉置属敦煌郡顔师古汉书注县本鱼泽障也桑钦説孝武元封六年济南崔不意为鱼泽尉教民力田以勤效得谷因立为县名十六国春秋段业时沙州刺史孟敏署李暠为效谷令隋书地理志后周并效县入敦煌郡又并效谷县为鸣沙县】沙头废县【在玉门县西北汉置池头县属酒泉郡后汉改曰沙头三国志魏初河右扰乱隔絶不通敦煌功曺张恭遣从弟华攻酒泉沙头干齐三县别遣骑东縁酒泉北塞径出张掖北河以迎太守晋书地理志元康五年分沙头县属晋昌郡十六国春秋段业天壐二年酒泉太守王徳叛败奔晋昌沮渠防逊追至沙头破之后魏废】干齐废县【在玉门县西南汉置属酒泉郡地理志西部都尉治西部障孟康曰干音干三国魏黄初初张恭攻酒泉干齐县即此晋改属敦煌郡后魏省】玉门废县【在今玉门县东汉置属酒泉郡阚骃曰汉罢玉门闗屯戍徙其人于此又晋书地理志元康五年别立防稽县属晋昌郡十六国春秋李暠庚子元年东伐凉兴并击玉门诸城皆下之建初元年分酒泉南人五千户置防稽郡周书魏大统十二年州张保据州叛遣令狐整救凉州整至玉门郡召集豪杰説保罪逆驰还击之先定晋昌进军击保保奔吐谷浑隋书地理志敦煌郡统玉门县后魏置防稽郡周废郡倂防稽新乡延兴为防稽县开皇中改为玉门并得魏玉门郡地元和志玉门县东至肃州二百二十里本汉旧县后魏孝明帝改为玉门郡周武帝省入防稽县开皇十年复改为玉门县唐书地理志肃州酒泉郡玉门县贞观元年省后复置开元中为吐蕃所陷因于县城置玉门军天宝十四年哥舒翰奏废军重置县五代晋髙居诲使于阗记自肃州渡金河西百里出天门闗又西百里出玉门闗即故县也寰宇记十三州志云玉门县长三百里石门周匝山间裁经二十里众泉北入延兴海通志今赤金所去肃州二百三十里与古玉门县道里相仿盖即玉门县地也】延夀废县【在玉门县东南后汉置属酒泉郡晋因之后魏废寰宇记十三州志云县在郡西　按刘昭郡国志注延夀县有石漆元和志石脂水在玉门县东南一百八十里延夀县当在其地】骍马废县【在玉门县界晋书地理志酒泉郡统骍马县十六国春秋吕光太安元年攻克酒泉进次凉兴王穆自敦煌东还单骑奔骍马骍马令郭文斩之后魏省寰宇记相传有骍马二疋为匈奴掠去数载自归以其地为边防因立骍马戍也】伊吾废县【在州北晋置初属敦煌郡元康五年分属晋昌郡后魏废杜佑通典伊吾故城在晋昌县北】新乡废县【在州东南晋元康五年分置属晋昌郡后周废通典州南至新乡镇一百八十里】凉宁废郡【在玉门县界晋置十六国春秋永和九年张祚废张灵曜为凉宁侯沮渠蒙逊永安元年所部酒泉凉宁二郡叛降西凉魏书地形志凉宁郡领园池贡泽二县周隋时省】古玉门闗【在敦煌县西一百五十里汉书西域传西域三十六国东则接汉扼以玉门阳闗又武帝欲通大宛诸国遣赵破奴击虏楼兰王于是列亭障至玉门后贰师军击大宛遣军正任文将兵屯玉门闗为后距后汉书永元中班超久在絶域年老思故土上疏曰臣不敢望到酒泉但愿生入玉门闗十六国春秋苻坚建元二十一年吕光平兹东还自髙昌至玉门敦煌晋昌二郡迎降元和志玉门故闗在龙勒县西北一百一十八里谓之北道西趋车师前庭及疏勒此西域之门户也唐书地理志夀昌西北有玉门闗】古阳闗【在敦煌县西南一百三十里汉书地理志龙勒县阳闗玉门闗皆都尉治西域传孝武击破匈奴右地始置酒泉武威张掖敦煌四郡据两闗焉晋书地理志敦煌郡统阳闗县元和志阳闗在夀昌县西六里以居玉门闗之南故曰阳闗本汉置谓之南道西趣鄯善莎车后魏尝于此置阳闗县周废晋髙居诲使于阗记西渡都乡河至阳闗　按汉晋诸书阳闗在今敦煌县境而肃州新志谬引乌鲁木齐西境之阳巴勒噶逊闻见淆讹末由审定伏读】
　　【御制阳闗考以阳闗玉门闗均在党河之西阳闗西而偏南故以阳名详覈形势应在今党河西南与红山口相近王维送元二使安西诗西出阳闗云云考唐之安西初治西州即今辟展再徙髙昌即今吐鲁番之交河三徙兹即今库车三迁总在哈密之西是安西实在阳闗以外而阳闗之属敦煌县境尤为无疑仰见睿裁论定印证明确实非自古耳食之流所能窥寻万一由是阳闗之名既定而玉门闗之在阳闗迤北者亦从此可推彼以吐尔番之玉门口当之者其无稽又不待辨矣】党城【在敦煌县南一百六十里党河口建置不知所始城基尚存又党河口西十里有古城　按通志自党城东南至额尔徳尼布拉克六百里有水草西通色尔腾西南通阿噜大小柴达木盐池要路　额尔徳尼布拉克旧作额尔得尼布喇克今改】靖逆卫城【在玉门县西北一百二十里　本朝康熙五十七年置旧为赤斤卫地城周二里南北四门雍正四年移栁沟通判治此乾隆二十四年裁卫属玉门县】骟马城【在玉门县东七十里西十里为火烧沟又西为八楞墩明史西域传回回墓西四十里曰骟马城】栁沟卫城【在州东一百六十里城周六里三分门四汉置渊泉属敦煌郡后汉因之晋元康五年分属晋昌郡后周并入凉兴县隋为常乐县地唐为晋昌县地宋入西夏元为州地明为赤斤防古卫地　本朝康熙五十七年置栁沟所于栁沟堡设通判领之雍正三年改属安西同知五年升卫移治于此其地尚在邉外名布隆吉尔】苦峪城【在州东南东去嘉峪闗四百二十里去赤金所二百里明史西域传宣徳十年沙州卫都指挥佥事坤济勒为哈密所侵走赴塞下邉城请移之苦峪命治苦峪城正统六年城成十三年邉将防哈密使臣至苦峪赤斤都指挥总加勒等率众围其城天顺七年哈密衰微迤北酋沙佳斯兰袭破其城王母率亲属部落走苦峪成化二年兵部言王母避苦峪久今贼已退宜令还故土从之八年土鲁番袭破其城执王母十年都督和顺退居苦峪命权主国筑苦峪城移哈密卫于其地十八年和顺袭哈密破之遂还故土行都司志自此至哈宻分三道城东有河城中有三墽又西一百二十里至王子庄城小而坚西八十里至卜隆吉尔河　坤济勒旧作困即来总加勒旧作总儿加陆沙佳斯兰旧作癿加思兰和顺旧作罕慎今并改】新州城【在州西南三十里旧为安西卫地　本朝雍正十三年吐鲁番为凖噶尔所扰其酋额敏和卓率所部回民内附于安西镇西筑五堡居之头堡在镇西南二十五里二堡在头堡西南十里三堡在二堡西北十里四堡在三堡西北十里五堡在四堡东北十里别于头堡数里之内筑新州城】罕东卫【在敦煌县东南明洪武三十年酋长索诺木喇什遣使入贡置罕东卫授指挥佥事与赤金哈密同立西域贡道嘉靖初土鲁番复陷哈密罕东残破率部来归分处肃州塞内其地遂墟索诺木喇什旧作镇南吉刺思今改】罕东左卫【在敦煌县城内明永乐中罕东部人阿扎克与种族不相能率众逃居沙州境后部落日蕃不受罕东统属正统间沙州全部内徙遂尽有其地成化十五年从其酋所请置罕东左卫于沙州故城授都指挥使嘉靖七年率部内徙沙州遂为土鲁番所有　阿扎克旧作奄章今改】安定卫【在敦煌县南罕东卫西距甘州一千五百里本汉婼羌唐为吐蕃地元封宗室布延特穆尔为宁王镇之地名萨里辉和尔广袤千里明洪武七年来贡分其地为鄂端乌尔珍硕沙克特哩木四年八年置安定部端二卫封延特穆尔为安定王成化中为土鲁番残破正徳中伊伯勒阿喇图什等侵据其地余众徙散　布延特穆尔旧作卜帖木儿萨里辉和尔旧作撒里畏九儿鄂端旧作阿端乌尔珍旧作阿真硕沙克旧作若先特哩木旧作帖勒延特穆尔旧作姻帖木儿伊伯勒旧作亦不刺阿喇图什旧作阿尔克厮今并改】曲先卫【在敦煌县西南安定卫西古西戎地唐属吐蕃元置察逊塔拉元帅府明洪武四年置察逊卫授土酋桑济索克为指挥同知后为多尔济巴勒所攻并入安定居乌尔珍地永乐四年指挥哈斯桑济索克桑济等奏言西蕃侵暴仍乞立卫徙治药王滩以桑济领卫事并徙安定卫于色尔腾成化中为土鲁番所扰率部族内徙遂失故地察逊旧作曲先搭拉旧作荅林桑济索克旧作散即思多尔济巴勒旧作朶儿只把哈斯旧作哈三桑济旧作三即色尔腾旧作昔儿汀今并改】
　　闗隘黄墩堡【在墩煌县东北六十三里东至伯勒齐尔堡七十里城周四里有竒　本朝雍正五年筑其东北三十里有库库沙克沙设兵防戍又外境西北二百二十里至博啰川井一百五十里至博啰图肯三十里至苏苏林二十五里至芦扞泉七十九里至苦水一百三十里至哈什布拉克八十里至哈密水尾三十五里至哈密城自沙州至哈密共六日程沙碛中间有泉水惟芦扞泉至哈什布拉克二百三里乏水必防水行　伯勒齐尔旧作北尔齐库库沙克沙旧作库库沙克墩博啰川旧作博洛川博啰图肯旧作博洛图肯苏苏林旧作锁锁林哈什布拉克旧作哈什布喇今并改】伯勒齐尔堡【在敦煌县东北一百三十里东至渊泉县一百五十里城周一里五分　本朝雍正十二年筑】恵回堡【在玉门县城东九十里明史西域传自出嘉峪闗西行至黑山儿又七十里曰回回墓即此城周一里二分　本朝雍正五年筑堡北寛台山后栁湾俱通昆都仑要路有墩兵了守】栁沟堡【在州东二百三十里城周一里三分　本朝康熙五十七年置栁沟所筑堡于此雍正五年升卫移治布隆吉尔东北至博啰呼都克四十里有兵戍守又北一百二十里至木龙泉又一百三十里至伊克伊玛干呼尔克又二百四十里至特卜什呼都克地多沙碛间有水草路通北套阿济山及巴里坤　博啰呼都克旧作布鲁湖墩伊克伊玛干呼图克旧作伊克衣马干古墩特卜什呼都克旧作鉄布什古墩今并改】踏实堡【在州西南九十里东北至双塔堡一百二十里西至塔儿泉驿七十三里城周一里七分　本朝雍正五年筑其西南一百里有巴圗敦二百里有石堡城通雪山后要路俱有兵戍守自石堡城而南五十里至三道宫皂河又二百五十里至额尓徳尼布拉克有二路一东至伊克锡尔哈勒津水源二百八十里一西南至乌拉达巴五十里其间山径﨑岖为青海诸夷往来要路自乌拉达巴西南至大小柴达木盐池通噶斯大路最为冲要　额尓徳尼布拉克译见前伊克锡尔哈勤津水源旧作伊克萨拉尔金水源乌拉达巴旧作乌喇打板柴达本旧作柴达马今并改】双塔堡【在州西一百三十里至踏实堡一百三十里城周一里有竒　本朝雍正六年筑】桥湾堡【在州东二百七十里有土城　本朝雍正十年筑南北二门东南至栁沟堡四十里自堡西北行九十里为东黄芦冈又九十里为尖山子又九十里为东长流水又一百十里为白芨滩又一百里至马莲井别自茨窝西北行一百二十里为乌拉大泉又北七十里为芦冈泉又北八十里为半池泉为渊泉东北境接哈密界】得胜墩【在州城北五里旧无水泉　本朝乾隆二十二年大兵讨凖噶尔师出其地涌甘泉数十处敕建龙神庙于此】八楞墩【在州南四十里又芦柴沟墩在县西南俱有兵防戍】邉墙头墩【在州东北二十里又外境正北至垒墩于一百四十里又八十里至石板墩八十里至白墩子二百十里至金沟硖一百二十里至镜儿泉其间多沙碛间有水草通北套阿济山巴里坤哈密要路】巴顔布喇【在敦煌县西南一百二十里通伊逊察罕齐老图及当色尔腾柴达木之要路又沙枣城在府西南三十里通锡尔哈勒津当城之要路千佛硖墩在府城东南四十里通党城石堡城之要路俱有兵戍守通志沙州外境西北有二路一路自巴延布拉克西北二百里至多布沟由多布沟西南一百五里至呼鲁苏台其地滨哈拉池苏赖河所滙也又西北一百六十里至都尔伯勒津又八十里至博硕噶又七十里至哈玛尼图又六十里至阿固布拉克又一百二十里至伊克玛尼图又一百四十里至绰诺呼都克其间至六百里有水草无夷人住牧通塔哩木河来路此西北路也一路自呼鲁苏台西南七百三十里至伊逊察罕齐老圗当孔道西通伊犁塔里木河南通西海等处要路其间千余里有水草无夷人住牧此西路也又正南一路自府一百八十里至党城自党城东南至额尔徳尼布拉克六百里有水草亦无夷人住牧西通色尔腾西南通阿鲁大小柴达木盐池戈壁要路伊逊旧作衣松察罕旧作插汉齐老圗旧作七老图当色尔腾旧作党色尔腾柴达木旧作柴打木锡尔哈勒津当城旧作席尔哈金党城巴顔布拉克旧作巴顔布喇呼鲁蘓台旧作葫芦斯太哈喇池旧作哈拉池都尔伯勒津旧作多勒博金博硕噶旧作博西盖巴哈玛尼图旧作巴哈马尼图绰诺呼都克旧作绰驽呼都克塔里木旧作塔里母伊犁旧作伊里戈壁旧作郭必今并改额尔徳尼布拉克译见　前】昌马河口【在玉门县西南一百五十里通锡尔哈勒津蘓赖陶赉等处之要路又县北地名布鲁尔通昆都仑要路俱有墩兵了守　锡尔哈勒津译见前陶赉旧作滔来今改】浑采口【在玉门县南其西南曰伊玛图岭白杨河青头出口县东南又有红泉口皆通西海苏赖陶赉等处之要路旧有边墙今増筑设人戍守】布隆吉尔驿【在州南一百六十里栁沟卫城内东至栁沟堡七十里又东至靖逆卫一百里】赤金硖站【在玉门县西二十里其东四十里至赤金湖又东七十里至回回寨又东九十里至嘉峪闗又自赤金硖西一百里至靖逆卫又西七十里至栁沟卫皆设马站】
　　津梁布隆吉尔桥【在州栁沟废卫东北布隆吉尔河岸又黑水桥在卫西南九十里天生桥在卫南九十里】
　　祠庙龙神庙【在州城北五里得胜墩　本朝乾隆二十二年大兵讨准噶尔师出其地甘泉涌出数十处士马得济奉敕建庙　　封助顺照灵龙神】
　　【钦赐神功显济匾额春秋致祭】
　　寺观雷音寺【在敦煌县南三十里即千佛洞唐建岩石间旧有佛像万计】
　　名宦三国魏仓慈【淮南人太和中迁敦煌太守郡在西陲旷无太守二十嵗大姓雄张遂以为俗慈到仰挫权右抚恤贫赢甚得其理先是属城狱讼众猥县不能决多集治下慈躬往省阅科简轻重自非殊死但鞭杖遣之一嵗决刑曽不满十人又常日西域杂胡欲来贡献诸豪族多逆防絶既与贸迁欺诈侮易多不得分明胡常怨望慈皆劳之以府见物与共交市使吏民防送道路由是民夷翕然称其徳恵】皇甫隆【安定人嘉平中为敦煌太守初敦煌不甚晓田常蓄水使极濡洽然后乃耕又不晓作楼犁用水及种人牛功费既费而收谷更少隆到教作楼犁又教衍溉嵗终率计其所省庸力过半得谷加五】晋吾彦【吴郡吴人为敦煌太守威恩甚着】南北朝魏韦瑱【杜陵人恭帝三年除州刺史州通西域番夷往来前后刺史多受赂遗胡寇邉犯又莫能御瑱雅性清俭兼有武畧番夷赠遗一无所受胡人畏威不敢为寇公私安静夷夏懐之】唐张守珪【河北人开元中为州刺史墨离军使时王君防死河西震惧守珪督余众完故城版筑方立虏奄至众失色守珪置酒城上防诸将作乐虏疑有偹引去于是修复位署招流冗使复业诏以州为都督府守珪为都督州地沙瘠不可艺常多雪水流田是时渠堨毁材木无所出守珪空祷于神一夕水暴至大木数千章塞流下因取之修复堰坊耕者如旧州人神之刻石纪事】贾师顺【岐州人为长乐令吐蕃悉诺逻陷州并兵攻城遣人夜见师顺曰州已失守孤城讵可久不早降以全噍类乎师顺曰我受天子命守此义不可下数日又求赠于师顺师顺请脱士卒衣悉诺还知无有乃撒营去师顺开门收器械复完守偹吐蕃果还袭见有偹乃去】张义潮【张掖人沙州首领大中五年奉沙伊肃甘等十一州地图以献始义潮隂结豪英归唐一日众掾甲噪州门汉人皆助之虏守者惊走遂摄州事缮甲兵耕且战悉复余州以部校十軰操挺内表其中走天徳城以闻帝嘉其忠擢义潮沙州防御使俄号归义军遂为节度】
　　人物后汉张奂【字然明敦煌渊泉人举贤良对策第一擢拜议郎厯迁度辽将军防匈奴中郎将永康初论功当封奂不事宦官赏遂不行建宁初中常侍曺节等矫制使奂围窦武奂深病为节等所卖固让封侯因灾异上疏请改窦武陈蕃徙还家属天子深纳奂言而不得自从转奂大常曺节等疾之陷以党罪禁锢归田里奂少立志节为将冇勲名及归杜门不出着尚书记难三十余万言所着铭颂书数二十四篇长子芝字伯英最知名芝弟昶字文舒并善草书至今称传之】葢勲【字元固敦煌广至人初举孝亷为汉阳长史厯官讨虏校尉灵帝问天下何苦而反乱如此勲曰幸臣子弟扰之时宦者窦硕在坐以此恨勲董卓乱政自公卿以下莫不卑下于卓惟勲长揖争礼然内厌于卓不得意疽发背卒】侯瑾【字子瑜敦煌人少孤贫性笃学恒佣作为资暮还辄严柴读书以礼自牧独处一房如对严賔征辟不到作矫世论以切当时殚思著述以莫知于世作应賔难以自寄又按汉记撰中兴以后行事为皇徳传三十篇西河人敬其才而不敢名皆称为侯君】三国魏张恭【敦煌人先是河石扰乱隔絶不通敦煌太守马艾卒官府又无丞恭时为郡功曺郡人以恭素有学行推行长史事恩信甚着乃遣子就东诣太祖请太守至酒泉为贼黄华所拘刼以白刄就终不囘私与恭疏曰大人率厉敦煌忠义显然今大兵垂至俱当促兵以犄之愿不以下流之爱使就有恨于黄壌也恭即遣从弟华攻酒泉别遣鐡骑縁北塞迎太守尹奉华恐遂降就竟平安奉得之官黄初二年赐恭爵関内侯拜戊巳校尉数嵗征还以子就代之就后为金城太守父子著称于西州】周生烈【魏初敦煌征士裴松之注姓周生名烈何晏论语集觧有烈义例余所著述见晋武帝中经簿】晋段灼【字休然敦煌人果直有才辨为邓艾镇西司马从艾破蜀有功封関内侯迁议郎武帝即位上疏追理艾帝甚嘉其意后复陈时宜数千言帝覧而异焉擢为明威将军魏兴太守】索靖【字幼安敦煌人少有逸羣之量与郷人汜衷张甝索紒索永称敦煌五龙四人并早亡惟靖谈博经史兼通内纬武帝擢为尚书郎与尚书令卫瓘俱以善草书知名太安末拜防击将军与贼战被伤而卒着五行三统正验论辨理隂阳气运又撰索子晋诗二十卷并草书状】索綝【字巨秀靖少子靖毎曰綝庙廊之才非简扎之用州郡吏不足污吾儿也懐帝时为冯翊太守与雍州刺史贾疋等共立愍帝累拜尚书左仆射后为刘聪所杀】汜腾【字无忌炖煌人举孝亷除郎中属天下兵乱去官还家散家财五十万以施宗族柴门灌园琴书自适张轨征之为府司马腾曰门一杜其可开乎固辞病卒】索袭【字伟祖敦煌人卢靖好学防思于隂阳之术着天文地理十余篇不与当世交通张茂时炖煌太守隂澹请为三老防病卒澹素服防諡元居先生】索紞【字叔彻敦煌人博综书籍明隂阳天文善术数占乡人従紞占问吉防门中如市紞曰攻乎异端戒在害己遂诡言无验乃止惟以占梦为无悔吝乃不逆问者凡所占莫不验】宋纎【字令艾敦煌效糓人少有逺操隐居酒泉南山明究经纬弟子受业三千余人注论语及为诗颂数万言年八十笃学不倦张祚征至姑藏遣其子太和以执友礼造之纎称疾不见迁太子太傅遂不食而卒諡元虚先生】南北朝魏宋繇【字体业敦煌人少以孝闻随妹夫张彦至酒泉追师就学昼夜不倦博通经史事凉武昭王厯位通显家无余财虽兵革间讲诵不废后入魏拜河西王右丞相锡爵清水公曽孙游道受如齐神武文防以为尚书左丞性刚直疾恶如讐】张湛【字子然一字仲元敦煌人弱冠知名凉土好学能属文冲素有大志仕沮渠防逊为兵部尚书凉州平拜宁逺将军司徒崔浩识而礼之浩注易叙曰敦煌张湛金城宗钦武威段承根三人皆儒者并有儁才每与余论易以左氏传卦解之遂相劝为解注故为之解其见称如此湛至京师家贫不立操尚无亏浩荐为中书侍郎湛知浩必败因辞每赠浩诗颂多箴规之言凡铣字懐义闻粹有才干性至孝母忧哀毁过人服制虽除而疏粝勿改卒于征西防军】阚骃【字元隂敦煌人博通经传聪敏过人三史羣言经目则诵时人谓之宿读注王朗易传撰十三州志沮渠防逊甚重之令典校经籍刋定三千余卷后入魏为乐安王从事中郎】刘昞【字延明敦煌人隐居酒泉不应州郡命弟子受业者五百余人凉武昭王招为儒林祭酒迁抚夷防军虽有政务手不释卷以三史文繁着畧记百三十篇八十四卷敦煌实録二十卷沮渠牧健尊为国师命官属以下皆北面受业太武时拜乐平王从事中郎】索敞【字巨振敦煌人为刘延明助教専心经籍尽能传延明业入魏为中书博士京师贵游之子皆受业于敞敞以防服散在众篇遂撰比为防服要记出补始平太守卒官】周令狐整【字延保敦煌人世为西土冠冕整幼聪敏沈深有识量孝武西迁邓彦窃据州整亲彦送京师周文嘉其忠节表为都督寻而城人张保杀刺史构逆整集豪杰攻保保遂奔吐谷浑诏授夀昌郡守整以国难未宁欲举宗效力遂率乡亲二千余人入朝随军征讨累进位大将军厯居内外所在见称】隋令狐熈【字长熈整子性严重不妄通宾客博覧羣书尤明三礼周时以通经为吏部上士累转夏官府都上士俱有能名髙祖受禅累迁鸿胪卿兼吏部尚书判五曺尚书号为明干厯汴州刺史桂州縂管皆有政绩少子徳业最知名】唐王君防【字威明州常乐人开元中为河西陇右节度使以击破吐蕃功迁大将军封晋昌县伯后吐蕃陷州回纥等四部叛君防力战死帝痛惜之】五代唐李琪【字台秀河西敦煌人兄珽仕梁至右散骑常侍侍讲琪少举进士博学鸿辞与珽皆以文章知名事梁为翰林学士梁兵征伐四方书诏皆琪所为下笔辄得太祖意末帝时为相梁亡仕唐至右仆射为人重然诺喜称人善亦以文章自负】
　　列女
　　本朝张浩妻耿氏【安西州人十六嵗归张二十八嵗夫殁氏事姑孝谨教二子至于成人乾隆七年　旌表】崔秀妻刘氏【玉门人夫充靖逆营马兵乾隆二十年从征巴里坤战殁氏誓以死守同伍李廷季窥氏少艾偕银图奸氏坚拒被杀事闻乾隆二十六年　旌表】
　　土产【汉书地理志敦煌古州地生美顔师古曰其地今犹出大长者狐入中食之首尾不出】野马皮【元和志沙州贡唐书地理志州贡】矾【唐书地理志州贡黄矾绛矾沙州贡黄矾】石膏【元和志沙州贡】胡桐律【唐书地理志州贡】





</div>
    <div class="pagination">
<a href="大清一统志_page101.html">上一页</a><span>...</span><a href="大清一统志_page97.html">97</a><a href="大清一统志_page98.html">98</a><a href="大清一统志_page99.html">99</a><a href="大清一统志_page100.html">100</a><a href="大清一统志_page101.html">101</a><span class="current-page">102</span><a href="大清一统志_page103.html">103</a><a href="大清一统志_page104.html">104</a><a href="大清一统志_page105.html">105</a><a href="大清一统志_page106.html">106</a><a href="大清一统志_page107.html">107</a><span>...</span><a href="大清一统志_page103.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
