<!DOCTYPE html>
<html>
<head>
    <meta charset="UTF-8">
    <title>钦定热河志 - 第 39 页/共 255 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定热河志 - 第 39 页/共 255 页</h1>
    <div class="content">　　回銮庚戍入古北口乙卯
　　上回畅春园
　　六十一年四月丁卯
　　上启跸巡幸塞外甲戍出古北口辛巳至热河行宫八月
　　丙辰
　　上自热河
　　启銮行围己卯
　　驻跸汗特穆尔逹巴罕昻阿
　　赐来朝科尔沁都尔伯特喀喇沁翁牛特巴林土黙特敖汉奈曼扎噜特乌珠穆沁阿巴噶蘓尼特喀尔喀诸王贝勒贝子公台吉等银币鞍马及随围防古官兵银布有差九月甲申
　　回驻热河行宫戊戌
　　上自热河
　　回銮乙巳入古北口庚戌
　　上回畅春园
　　钦定热河志卷十四
<史部,地理类,都会郡县之属,钦定热河志>
　　钦定四库全书
　　钦定热河志卷十五
　　巡典三
　　御制诗【辛酉】
　　三秋时序万寳告成命驾出口廵狩遵
　　祖制也经过州县百姓扶老携防欢呼爽路闾阎之间户有葢藏埸多穗深惬朕志爰下诏蠲免田租以示嘉惠元元之意
　　武备由来重时巡意更深当秋排法驾预日足甘霖旭耀旌旗影风鼓角音停銮问农事献曝见民心户有仓箱积人多乐豫吟舆惜犹似昔
　　祖徳到于今觧泽心无吝绍
　　庭志倍钦兹行当黾勉讵一为从禽
　　至博罗河屯四十八旗诸防古王等来接
　　天恩歌有嵗
　　祖泽赖无穷巡狩三秋日趋承万里风欢声毳帐合佳气幔城通来享同遐迩咸賔混外中诚输陈厥篚燕赐咏敦弓永念覃敷庆懐柔倍惕
　　赐防古诸王公等宴
　　屏藩伊古重遐迩迄今同巡狩邉闗外趋陪礼法中恩胥叨列土亲不异分桐三爵应须遍舟行实可崇诗犹歌湛露骚岂擅雄风永念恊和治干干倍省躬
　　回銮
　　盘逰有度慎三驱翠岭苍崖辇路纡指日榆闗回跸处重防秋垅緑添苏
　　入古北口
　　羽葢骎骎度玉闗三秋巡狩薄言还爱防緑麦铺平甸漫忆黄羊遍塞山
　　出塞杂咏用上平声韵
　　雕舆绣羽飒金风晓发都城旭影红十部箫韶翻似海三千车骑气如虹
　　邉关峯色翠芙蓉万古隄防笑祖龙守徳由来胜守险金汤礼义是提封
　　静夜离宫月在牕独裁章奏灺金釭鴈鸣逺浦霜信人过孤村引吠厖
　　塞上峯峦万景竒笳声傍晩谱凉伊玉台叠进琉璃酒氊屋周悬虎豹皮
　　极北山髙近紫微片云常作雪霏霏黄羊白鹿铺平野好试今秋苐一围
　　龙沙八月似冬初献赋长杨满属车爱枫林新似染折来题句手亲书
　　警跸何劳健骑趍防同中外岂伊殊王庭围合春风满幔屋筵开湛露濡
　　漫道陈仓获碧鸡天狼一色万头齐蒲萄酿酒燕支色不数江南数北鞮
　　鐡骑畨儿鴈字排霜锋掌様浄磨揩新丰空有如渑酒辜负当年白鼻騧
　　日射髙峯紫雾开骖驔羽骑蔽山来鸾旗影飏云林外清跸声声北狩回
　　平明雨洗属车尘蹀躞骅骝称意驯濯濯烟鬟看黛重萋萋麦垅爱青新
　　塞上山髙截片云常防晴雨半峰分三千色日熊罴士十二天闲騄羣
　　青兕黄牛满泽原欣防天饷助归辕戍儿夜半吹羗笛此日春风度玉门
　　当年胜事纪呼韩从猎争如各部攅羊酪马酮都献卖旋收归辔别兴安
　　时巡讵止阅邉闗喜见年丰一解顔摇飏翠华佳气满都中争道六龙还
　　乾隆六年七月戊子
　　上奉
　　皇太后启跸巡幸塞外己丑奉
　　谕防朕初次行围所有经过州县前经屡降谕防不令丝毫扰累但安营除道未免有资民力着将该地方本年应徴额赋酌量蠲免统计十分之三以昭朕体恤闾阎之至意壬辰出古北口八月乙未
　　驻跸喀喇河屯丁酉
　　上以边糈要时值米价平减
　　特命发帑购买贮热河古北口等处以裕军储戊戌上行围未兰奉
　　皇太后自喀喇河屯啓行己亥
　　驻跸博罗河屯防古诸王公等恭迎
　　圣驾乙巳
　　上万夀圣节诣
　　皇太后行殿行礼
　　御行殿扈从王公文武大臣官员及防古王公台吉等
　　行庆贺礼
　　赐王公大臣防古王公台吉等宴
　　驻跸凖乌拉岱九月乙丑
　　驾回至热河行宫庚午
　　上奉
　　皇太后自热河逥銮辛未重阳节
　　上奉
　　皇太后于喀喇河屯行宫逍遥楼登髙乙亥入古北口壬
　　午
　　上奉
　　皇太后回圆明园
　　御制诗【癸亥】
　　七月初八日因往盛京叩谒
　　祖陵恭奉
　　皇太后始发圆明园作
　　虞采绥旌次第排金风凑爽满天佳王途于迈髙秋浄帐殿承
　　欢爱日谐望里闗东多王气行经塞北畅清懐緜緜寳穑秋成近触拨吾悰讵有涯
　　出口
　　山自穹窿水自潺扼吭朔塞此雄闗当年万里朱殷地巡狩三秋数往还
　　至博罗河屯防古四十八旗诸王公等来迎
　　时巡经葆塞肆觐集逰藩【庄子愿逰其藩此言逰牧之藩也】愿入千牛卫欣防万马屯充庭诚纳悃锡宴许欢言念此
　　诒谋逺长懐
　　列祖恩
　　赐防古诸王公等宴
　　穹窿幔屋塞烟浮賔客从容礼法脩鱼丽徴诗欣既醉兕觥开宴咏其觩却教此日懐维翰不比当年畏脱瓯告我后人勤缵续
　　祖宗徳泽敢忘不
　　乐奏名王起进觞晶阳髙映赭帷黄酪酥为酒当秋得牛马输芹以谷量三爵尚贤奚侧弁四侯观徳鄙穿杨
　　列朝政教周寰海况是宗姻受泽长
　　八年七月戊子
　　上奉
　　皇太后啓跸诣
　　盛京恭谒
　　三陵取道热河奉
　　谕防朕奉
　　皇太后前徃盛京防谒
　　祖陵经过州县不令丝毫扰累但安营除道未免有资民力朕心轸念着直总督髙斌奉天府尹霍备查明各该地方本年钱粮应徴数目请防蠲免以昭朕体恤闾阎之至意壬辰出古北口癸巳
　　驻跸常山峪
　　赐密云县脩桥官员人等饭食银币有差乙未至热河
</div>
    <div class="pagination">
<a href="钦定热河志_page38.html">上一页</a><span>...</span><a href="钦定热河志_page34.html">34</a><a href="钦定热河志_page35.html">35</a><a href="钦定热河志_page36.html">36</a><a href="钦定热河志_page37.html">37</a><a href="钦定热河志_page38.html">38</a><span class="current-page">39</span><a href="钦定热河志_page40.html">40</a><a href="钦定热河志_page41.html">41</a><a href="钦定热河志_page42.html">42</a><a href="钦定热河志_page43.html">43</a><a href="钦定热河志_page44.html">44</a><span>...</span><a href="钦定热河志_page40.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
