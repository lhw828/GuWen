<!DOCTYPE html>
<html>
 <head>
  <meta charset="utf-8"/>
  <title>
   大清一统志 - 第 14 页/共 202 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   大清一统志 - 第 14 页/共 202 页
  </h1>
  <div class="content">
   元城县【附郭东西距七十七里南北距七十五里东至山东曹州府朝城县界七十五里西至大名县界二里南至南乐县界三十里北至山东东昌府馆陶县界四十五里东南至南乐县界五十里西南至大名县界二里东北至东昌府冠县界三十五里西北至广平府广平县界五十里汉置元城县属魏郡后汉因之三国魏为阳平郡治晋因之后魏郡治馆陶以元城为属县东魏天平初改属魏郡又析置贵乡县北齐省元城入贵乡后周于贵乡县置魏州隋开皇六年复置元城县大业初以贵郷为武阳郡治唐初复于贵乡置魏州贞观十七年又并元城入贵乡圣厯二年又置属魏州开元十三年移入州郭与贵乡皆为州治五代唐改元城曰兴唐晋复曰元城又改贵乡曰广晋汉干祐初改广晋曰大名宋金因之元至元二年并元城入大名寻复置为大名路治明为大名府治本朝因之】大名县【附郭东西距六十七里南北距二十五里东至元城县界二里西至广平府成安县界六十五里南至南乐县界二十里北至元城县界五里东南至清丰县界二十里西南至河南彰徳府内黄县界七十里东北至元城县界二里西北至广平府广平县界四十五里本汉元城县地东魏以后为元城贵乡二县地五代晋改贵乡为广晋后汉干祐初改为大名县金为大名县治附府郭元至元九年移治南乐镇明洪武三十一年复置于府郭永乐九年复还故治属大名府　本朝乾隆二十三年移治府城】南乐县【在府东南五十里东西距七十五里南北距三十五里东至朝城县界四十里西至大名县界三十五里南至清丰县界十五里北至大名县界二十里东南至曹州府观城县冶五十里西南至清丰县界四十里东北至东昌府冠县治一百里西北至元城县治五十里汉置乐昌县属东郡后汉废后魏太和二十一年分魏县置昌乐县永安初置昌乐郡东魏天平中郡废县属魏郡隋开皇六年析置繁水县大业初省昌乐入繁水属武阳郡唐武徳五年复置昌乐县属魏州贞观十八年省繁水入焉五代唐改曰南乐宋初属大名府崇宁四年改属开徳府金还属大名府元属大名路明属大名府　本朝因之】清丰县【在府南九十里东西距六十二里南北距六十里东至曹州府观城县界三十七里西至彰徳府内黄县界二十五里南至开州界三十五里北至南乐县界二十五里东南至曹州府濮州治六十里西南至开州治四十五里东北至南乐县治四十里西北至大名县界二十里汉置顿邱县属东郡后汉建安十七年割属魏郡晋防始二年于县置顿邱郡后魏因之北齐郡县俱废隋开皇六年复置顿邱县属武阳郡唐初属魏州武徳四年于县置澶州贞观元年州废还属魏州大厯七年复置澶州又析置清丰县属之五代晋天福三年州徙徳胜寨县随州徙废旧州为顿邱镇四年改镇置徳清军宋庆厯四年徙清丰县治徳清军熈宁六年省顿邱入清丰属开徳府金属开州元仍旧明初改属大名府　本朝因之】东明县【在府南二百二十里东西距六十里南北距八十五里东至曹州府界三十里西至长垣县界三十里南至河南开封府仪封县界六十里北至开州界二十五里东南至曹州府定陶县治一百里西南至长垣县治七十里东北至曹州府濮州治一百五十里西北至河南卫辉府滑县界五十里汉置离狐县属东郡后汉建初四年改属济隂郡晋魏因之隋仍属东郡唐属曹州天寳元年改曰南华五代宋因之金初为河所圯省入寃句寻移东明县来治仍属曹州元太宗七年改属大名路至元二年改属开州明洪武初省入长垣治四年复置属大名府万厯中尝属开州　本朝仍属大名府】开州【在府南一百二十里东西距一百二十五里南北距一百里东至曹州府濮州界五十五里西至卫辉府滑县界七十里南至东明县界六十五里北至清丰县界三十五里东南至东明县治九十里西南至卫辉府濬县治九十里东北至清丰县治四十五里西北至彰徳府内黄县界十五里古颛顼之墟夏时为昆吾国春秋曰帝邱为卫国都战国曰濮阳仍为卫都秦始皇五年置东郡汉以濮阳县为东郡治后汉因之晋咸宁三年改置濮阳国仍治濮阳县东晋后郡治移鄄城以濮阳为属县后魏因之隋属东郡唐属濮州五代晋天福三年改置澶州四年移濮阳县入州治开运元年升为晋寜军节度宋曰澶州澶渊郡镇宁军节度崇宁四年建为北辅五年升为开徳府宣和二年罢辅郡属河北东路金仍曰澶州皇统四年改曰开州属大名府路元因之明洪武初以州治濮阳县省人仍属大名府　本朝因之】长垣县【在府西南二百五十里东西距七十里南北距六十五里东至东明县界四十里西至卫辉府滑县界三十里南至开封府兰阳县界四十里北至滑县界二十五里东南至开对府仪封县治一百里西南至开封府封邱县界三十里东北至东明县界七十里西北至滑县治九十里春秋卫地战国魏首垣邑汉置长垣县属陈留郡后汉为长垣侯国晋复为县属陈留国后魏太平真君八年并入外黄景明五年复置属东郡隋开皇十六年改曰匡城仍属东郡唐属滑州五代梁复曰长垣属开封府后唐复曰匡城宋建隆元年避讳改曰鹤邱寻复曰长垣仍属开封府金泰和八年以限河不便改属开州元初属大名路至元二年仍属开州明因之　本朝属大名府】
　　形势屹屹魏土山河之固【宋刘攽魏京诗】矗如巨防扼为要津【宋江休复县壁记】九河绵络之奥区【宋黄庭坚上梁文】南距卫北负漳为险【旧府志】
　　风俗俗近梁鲁微重而矜节【史记货殖传】刚武尚气力【汉书地理志】人人知本农桑劝学校【宋晁无咎澶渊登科记】俗尚义概有古推逊之风【澶渊旧志】先人后己务崇礼让【元志】
　　城池大名府城【周八里有竒门四外有濠广七丈五尺明建文三年筑嘉靖四十年甃甎本朝康熈中两修】南乐县城【周六里有竒门四濠广一丈元末筑明嘉靖三十四年甃甎本朝康熈十二年重修】清丰县城【周五里有竒门四濠广三丈明成化初筑崇祯十二年甃砖　本朝康熈十三年重修】东明县城【周七里有竒门四濠广六丈明治四年筑崇祯十二年甃砖本朝康熈九年重修】开州城【旧土城周二十四里门四濠广一丈宋时旧址明治以来相继修筑】长垣县城【周八里有竒门四濠广四丈六尺明正统十四年筑崇祯十年甃甎　本朝康熙中两修雍正元年筑防城堤】
　　学校大名府学【在府治东南明永乐元年建入学额数二十名】元城县学【在县治西北明永乐元年建入学额数十五名】大名县学【旧在县治西南明洪武三年建　本朝乾隆二十三年县移附府城学署并入元城县学入学额数十五名】南乐县学【在县治东南明洪武三年建入学额数十五名】清丰县学【在县治北明洪武七年建入学额数二十三名】东明县学【在县治东南明治中建入学额数二十三名】开州学【在州城东门内元大徳间建入学额数二十三名】长垣县学【在县治西明洪武元年建入学额数二十三名以上各学　本朝俱屡修】天雄书院【在府治康熈十年知府周邦彬建乾隆二十三年大名县移治郡城以书院改为县署知府朱煐以旧通判署移建书院仍名天雄又南乐县治有繁阳书院乾隆二十四年建清丰县治有广阳书院乾隆二十三年建东明县治有扶义书院明隆庆中建　本朝顺治八年圮于水乾隆二十九年重建其余各州县乡社俱有义学又按府治西南旧有元城书院明正徳中建祀宋刘安世开州旧有明道书院明嘉靖中建祀程子长垣县旧有寡过书院　本朝康五十九年建附记于此】
　　户口【原额人丁四十一万四千八百八十七又滋生丁一万六千七百三十三】
　　田赋【田地六万五千八百八十顷七十四畆一分零额征地丁银三十三万一千七十九两八钱七分零粟四十二石一斗二升七合麦四十二石一斗二升七合】
　　山川沙麓山【在元城县东旧作沙鹿春秋时晋沙鹿崩公羊传沙鹿者何河上之邑也谷梁传林属于山为鹿沙山名也汉书元后传王翁孺既徙魏郡元城委粟里元城建公曰昔春秋沙鹿崩晋史卜之曰后六百四十五年宜有圣女兴其齐田乎今翁孺徙正值其地日月当之元城郭东有五鹿之墟即沙鹿地也后八十年当有贵女兴焉后元后厯汉四世为天下母郦道元水经注周穆王丧盛姬东征舍于五鹿其女叔防届此思哭是曰女防之邱为沙鹿之异名也元和郡县志沙鹿在县东十二里明统志沙麓山在府城东四十五里】惬山【在大名县北元和郡县志贵乡县古堰今名惬山在县西九里汉成帝时河决金堤河堤使者王延世募人运土塞河之处以其惬当人情故谓之惬山明统志惬山在大名县北十五里旧志土阜突然卉木周郁】方山【在南乐县北七里旧有二土山并峙其形正方宋嘉祐以后大河经县境荡决不时遂为平陆其地名方山村】秋山【在清丰县西元和郡县志在顿邱县西北三十五里今无攷】金沙山【在开州治东迤北宋建炎间杨棣守开徳金师来攻棣与弟彭年力战死之人为瘗骨立冢如山因以沙名又有鸡鸣山在州城内莲花沼后】洪洋山【在开州东南五里土冈绵亘数里山南有浮翠桥即澶水所经又乐史太平寰宇记有卫阳山在濮阳县东南二十里居卫之阳又鲋鰅山在顿邱县西北三十里今名广阳山山海经云颛顼塟其阳九嫔塟其隂今皆不知所在按鲋鰅山海经作务隅又作附禺】龙光山【在东明县东南三十里以云气如龙而名嵗旱祷雨有应】白云山【在东明县东北二十里郊原平衍土山突起相传张良辟谷于此其里曰白云里相近又有怀良村】五霸冈【在东明县东南五十里相传春秋时会盟处亦名霸王冈】黄陵冈【在东明县东南八十里接山东曹县界元时贾鲁治河始此详见曹县】大冈【在长垣县东五十里雄堤环抱形势屹然】荆冈【在长垣县东南四十里荆冈集冈项当集之中冈畔有琉璃井】青冈【在长垣县西二十里平地突起土皆青色故名冈顶有寺下有白莲池】学堂冈【在长垣县北十里平广突兀近冈土皆赤色相传孔子尝过此讲学今有庙明天顺中建其前又有小冈形势连亘又金哀宗兴定二年济河至蒲城次沤麻冈应在今县界】古黄河【有三道一自河南滑县流入经开州西北乂东北经清丰县南又东北经南乐县西北又东北经元城县东又东北入山东馆陶县界此西汉以前黄河经行之故道也汉书武帝记元光三年春河水徙从顿邱东南流入勃海夏河水决濮阳汜郡十六卒十万救决河沟洫志河至大伾禹酾二渠以引其河北载之髙地过降水元光中河决瓠子后二十余嵗乃塞之道河北行二渠复禹旧迹孟康曰二渠其一出贝邱西南南折者也其一则漯川河自王莾时遂空惟用漯耳水经注河水自凉城又东北为长夀津故渎出焉一则漯川今河所流一则北渎王莾时空故俗名是渎为王莾河东北迳戚城西又迳繁阳县故城东又北迳隂安县故城西又东北迳昌乐县故城东又东北迳平邑郭西又东北迳元城县故城西北而至沙邱堰自堰南分屯氏河出焉元和郡县志王莾河西去昌乐县十六里去贵乡县三里太平寰宇记王莾河在顿邱县北十里接清丰入南乐县界又在徳清军城西南五里一自滑县流入经开州西南又东北经清丰县南又东北入山东观城县界此东汉以后及唐时故道其自开州又东北出迳大名元城之东者宋时北流故道也桑钦水经河水东迳铁邱南东北流迳濮阳县北为濮阳津又东北迳卫国县南元和郡县志黄河南去临河县五里北去濮阳县十五里又在顿邱县南三十五里清丰县南五十里宋史河渠志澶州有濮阳大韩大呉啇胡王楚横陇曹村依仁大北冈孙陈固明公王八凡十三埽大名府有孙村侯村二埽景徳元年河决横陇埽庆厯八年决啇胡埽皇祐元年合永济渠注干宁军是谓北流嘉祐元年塞啇胡北流入六塔河河不能容是夕复决五年河流派别于魏之第六埽曰二股河自魏恩东至徳沧入海是为东流熈宁二年开修二股河东流闭北流十年大决于曹村澶渊北流防絶河道南徙东滙于梁山张泽泺分为二派一合南清河入淮一合北清河入海元丰元年决口塞河复归北四年小呉埽复大决自澶注入御河八年河流虽北而孙村低下涨水往往东出于是回河东流之议起元祐元年十一月张问请于南乐大名埽开直河并签河分引水势入孙村口于是减水河之议复起四年诏罢回河及修减水河元符二年河决内黄口东流遂絶旧志金时河徙而南北流亦絶诸口皆为平陆今开州境内有啇胡埽在州东北三十里六塔河在州东北十七里自啇胡东南通横陇之支渠也孙村埽在州东北三十四里横陇埽在州东一自河南封邱县流入经长垣县南又东经东明县南又东入山东曹州府界此宋南渡以后黄河改流之故道也明统志长垣县南六十里及废东明县南五十里皆有黄河故道正统十三年河决阳武循故道至开州南百二十里东抵濮州张秋其流奋激声闻数十里俗名响子口旧志正统十四年河决长垣朱家口治二年又决封邱荆隆口漫入长垣东明嘉靖十五年河南徙杜胜集万厯十五年又决荆隆口由长垣毛家潭直薄东明　本朝顺治七年又决荆隆口循响子口故道入洪河委折东北凡二十余里下通张秋今有淘北河一作淘背河在长垣县南三十里东流至纸坊集入河又有白家河在县东南三十里自毛家潭东经盛桥入河又有枯河在东明县南六十里皆黄河旧流也朱家口在长垣县东南七十里响子口在东明县西南二十里】卫河【自河南内黄县流入经大名县南又东北经元城县东又东北入山东馆陶县界即古白沟水亦名永济渠亦名御河水经注白沟自内黄北迳高城亭东洹水注之又北迳问亭东即魏界也左与新河合又东北迳铜马城西又东北迳罗勒城东漳水注之谓之利湾口又东北迳赵城西又北阿难河出焉又东北迳空陵城西又北迳桥亭城西东去馆陶县故城十五里元和郡县志永齐渠西去洹水县二里唐书地理志贵乡县有西渠开元二十八年刺史卢晖徙永济渠自石灰窠引流至城西注魏桥以通江淮之货太平寰宇记魏县白沟水接馆陶县界南自洹水县界流入元史河渠志御河自魏县界经元城县泉源乡于村渡南北约十里东北流至包家渡下接馆陶县界三口旧志元时卫河犹在府北明正徳中始出府南经艾家口又东北经小滩镇入馆陶县界嘉靖三十六年漳水自魏县南回龙镇决入卫河遂拾艾家口改经大名县南东北流至小滩镇西南岔道村始入旧河万厯十六年漳水还北流卫河故道遂为漳水所夺今卫河现由之道与河南内黄县接界之张二庄为大名县属至山东馆陶县接界之王家庄为元城县属皆嵗有修濬】漳河【有新旧二河俱自河南临漳县流入经大名元城二县界又东北入山东馆陶县界元和郡县志魏县旧漳河在县西北十里新漳河在县西北二十里明统志旧漳新漳二河俱在魏县西北流至府城西宋时尝引注雕马河入府城灌御河又从西北陡门出灌流沙河复入漳河漕运旧志明初漳水自河南临漳县东流折北经魏县南闗又东北厯府城西北二十里西店集东注馆陶合卫水所谓旧漳河也正徳初徙从府西南阎家渡入卫又十余年自魏县东南双井入卫皆由府南艾家口东北流经小滩镇入馆陶界嘉靖三十六年复自魏县西南廻龙镇入卫万厯十六年始还北流今经魏县南十八里又东入府界亦曰新漳河即卫河故道也今之新漳非元和郡县志之新漳矣　按通志今新漳河北徙自广平县流经魏县东北至府北界又东抵馆陶入卫旧志所谓新漳河由魏县南者今乂为旧漳矣又按魏县之分入元城大名者由漳河决溢之故今豫省之临漳为上游大名县境内之丽家村为支流皆大名上冲乾隆二十四年直总督方观承奏准建坝以固隄防而旧县之卫河隄亦重加修葺元城之西店集堤长垣之太行堤自乾隆五年以来并嵗加增筑又于长垣之甄家店堤南开新引河一道自堤西村起至纸坊村入旧引河止长二千七百五十五丈于是民有奠居田畴亦享其利乾隆十五年皇上巡幸嵩洛銮舆过此有诗】硝河【源出河南濬县自滑县分为二一东流入开州西为马颊河又东北经戚城北又东滙为赵村陂至白仓北防傅家河又北经清丰县西又北经南乐县西至县北为岳儒固河又北入大名县达元城县东城馆下流入山东朝城等县一由河南内黄县东北入大名县南界又东北注于县东三角潭分十之三自饮牛口注卫十之七自梅家口注卫水潦则由石村分注开州北火烧店经清丰县西秦村而北注岳儒固河或由内黄而东经南乐县西亦防于岳儒固河其水泻卤下垫凡所经流率至数嵗不复刍牧】沙河【在元城县东大河支流也宋史河渠志元祐四年李伟开北京南沙河直堤第三铺放水入孙村口明统志沙河旧自府城西南引漳河入城灌御河复西北出城灌流沙河南北约长二十里东西阁二里其河常不定形势如山相近沙麓旧志此河今堙按今大名府属之沙河自河南封邱县界穿太行堤经龙相入东明县之李连庄长七十里又一支自龙相遥北分流下入李连庄长三十里新旧引河之水皆注沙河】洪河【在东明县东南三里许自河南滑县流入径县界洪门村云台口又径南闗东闗又东北防濮水入山东濮州界】濮河【自河南封邱县流入经长垣县北又东经东明县南又东经开州东南合洪河入山东濮州界俗讹为普河水经注濮河故凟自济东北流左迤为高梁陂方三里又东迳匡城北又东北左防别濮水乂东北舆酸水故渎防又东迳蒲城北又东迳韦城南又东迳长垣县故城北又东分为二凟北濮出焉濮渠又东迳须城北又北迳襄邱亭南又东迳濮阳县故城南又东迳离狐县故城南又东迳葭密县故城北又东北迳鹿城南又东与句凟防与济同入钜野元和郡县志濮水在南华县南五里太平寰宇记南华县濮水西自滑州韦城县界入秉氏县界明统志濮水在开州东南六十里旧志今有五里河在长垣县北乃河南黒阳山诸水下流自滑县流入西南抵小务口又东南流入河又有逯家河在县东北三里自小务口东流入东明县河为县巨浸葢皆濮渠合余流也其东明县者俗又讹为普河自县南三十五里袁长官营东北流经县东南八里袁旗营又东北经任二营赵官营又东北入于洪河】猪龙河【一名朱龙河在清丰县东七里南接开州自县之田村迳县城北哑叭堤口东迳南乐县之韩家集入山东曹州府观城县界观城之龙窠河水注之猪龙葢唐滋沙三水之下流也方舆路程考以猪龙为即龙窠曹学佺名胜志遂以为源出冠县均误】漆河【在东明县北门外源自河南黒阳山东流迳县西漆堤北又东迳县北闗外又东合于洪河漆堤在县西十二里居民筑之以障漆水】贾鲁河【在东明县东南元史河渠志至正四年河决白茅堤又决金堤水势北侵安山沿入防通运河督漕运使贾鲁议挽河东行以复故道豕相脱脱韪其防十一年四月命鲁为总治河防使兴缮鸠工十一月工毕河复故道南滙于淮东入于海其濬故道通长二百八十里有竒始自白茅长百八十二里继自黄陵冈至南白茅辟生地十里南白茅至刘庄村接入故道十里县志贾鲁河在县南六十里防头堤外】灉河【在东明县南五十里西南自故黄河来折而东北入山东曹州界今涸故道犹存】屯氏河故渎【在元城县东北汉书沟洫志自塞宣防后河复北决于馆陶分为屯氏河东北经魏郡清河信都勃海入海广深与大河等水经大河故渎自沙邱堰南分屯氏河出焉迳馆陶县东　按旧志谓在大名县东南误】瓠子河故渎【在开州南史记河渠书元光中河决于瓠子东南注钜野通于淮泗使汲黯郑当时兴人徒塞之輙复壊后二十余嵗使汲仁郭昌卒数万人塞瓠子决天子自临决河沈白马玉璧于河令官从自将军以下皆负薪寘决河卒塞瓠子苏林曰瓠子河在鄄城以南濮阳以北广百步深五尺许水经瓠子河出东郡濮阳县北注县北十里即瓠子河口也汉元封二年塞瓠子口筑宫于其上名曰宣房宫故亦谓瓠子堰为宣房堰平帝以后未及修理永平十二年显宗诏王景治渠筑堤瓠子之水絶而不通惟沟渎存焉河水旧东流迳濮阳城东北又东迳桃城南又东南迳清邱北又东至句旸太平寰宇记瓠子口在濮阳县西南十七里河津明统志在开州西南二十五里】洹水【在大名县西自河南临漳县流入古洹水支流也水经注洹水枝津谓之新河东迳鸬鷀陂北与台陂水合注白沟河元和郡县志洹水县洹水西自尧城县流入旧志今并入漳河】澶水【在开州西南大河分流也一名繁水一名浮水春秋襄公二十年盟于澶渊在顿邱县南今名繁污水经注浮水故渎上承大河于顿邱县而北出东迳繁阳故城南张晏曰县有繁渊春秋盟于澶渊即繁渊也亦谓之浮水又东絶大河故渎又东迳五鹿之野又东迳卫国县入东武阳县入河太平寰宇记澶渊在临河县东南十七里黎州东北八十里又阚骃十三州志云澶水在顿邱西南三十里伏流至繁城西南明统志繁水在南乐县西北三十五里旧志澶州陂在开州西南其水由州南界东北经城东二十里曰清河头十之七分注于霸家河又东迳濮州入张秋河十之三分注于清丰县东南界孙固城北滙为朱龙河又西受硝河之水流经县北邵家湾英满城又北入南乐县界经县东南四十里又东入山东观城县界葢即古繁水故渎也】古济水【在东明长垣二县南北济也水经济渎东过平邱县南又东过济阳县北又东北迳寃句县故城北又东北与濮水合注济渎自武父城北东迳济阳县故城北又东北迳煮枣城南又东北迳吕都县故城南又东北迳定陶县故城北】胡栁陂【在开州东南五十里接山东濮州界五代梁贞明四年晋王与梁军大战处详见濮州】张家潭【在大名县东二里鱼藻繁衍冬夏不涸旧时卫河水自东南决多由此溢入县城】三角潭【在大名府东十五里方塘百畆嵗久不涸或以为龙湫也建龙王祠于其上祷雨輙应】白水潭【在大名县西五里林树交防菱荇纵横为近郊胜地】傅家潭【在南乐县西北四里周约二里今涸】黄龙潭【在清丰县东南三十五里防堤之间约二十余顷】余家潭【在东明县东十里北曰长潭南曰圆潭相去一里许】黒龙潭【在开州西南瓠子河口大旱不竭俗称龙湫又有莲花潭在黒龙潭南三里方五六顷每秋水泛溢则二潭相通】阎家潭【在长垣县东南六十七里明正统十四年河水决入县境回流冲齧因成此潭治五年筑堤环之潭西七里曰牛口东三里曰大冈皆筑堤以防决溢处】西湖【在开州西南旧时河流滙入积而成湖周数百畆后涸】莲花池【有四一在大名故城东二十里一在南乐县东十八里宋堤之西一在南乐县西北三十里旧为繁水所溢今皆湮一在开州儒学后水澄洁可鉴后壅明天顺间知县李廸重濬】凤沟【在长垣县西四十里】饮牛口【在元城县东十里地势洼下毎秋雨霖潦水积其中即水退不可耕植明嘉靖二十四年开为官渠】艾家口【在元城县南接大名县界旧时卫河所经也明初置水驿于此后废】寒泉【在开州南诗卫风爰有寒泉在浚之下水经注浚城侧有寒泉冈世谓之高平渠非也杜佑通典寒泉在濮阳县东南】御井【在开州治南泉极甘冽宋真宗驻跸时所凿】
　　古迹魏州故城【在今府东东魏始置贵乡县唐时贵乡元城二县皆治此旧唐书地理志魏州汉元城县地后魏天平二年分馆陶西界于今州东北三十里古赵城置贵乡县北周建徳七年以赵城卑湿西南移三十里就孔思集寺为县廨大象二年于县置魏州武徳八年移县入罗城开元二十八年刺史卢晖移于罗城西百步大厯四年又移于河南岸元和郡县志魏州城前燕慕容暐所筑周宣帝于此置州理开元十三年又移元城县于州东北三百步贵乡管西界元城管东界今为魏节度理所太平寰宇记后唐同光元年升州为东京兴唐府三年改为邺都晋天福初改为广晋府又改贵乡日广晋汉干祐元年改为大名府大名县宋史地理志庆厯二年建大名府为北京宫城周二里一百九十步即真宗驻跸行宫殿曰班瑞时巡靖方庆宁京城周四十八里二百六步门十七旧志宋熈宁六年省大名县入元城后移南乐镇自是元城独为府治明洪武三十一年卫河泛溢城圯因迁今治旧府城在今城东十里　按魏地形志旧唐志皆云贵乡县天平二年置而元和郡县志作孝文帝置太平寰宇记作太和二十一年皆误】元城故城【凡三皆在今元城县东汉初置元城县在沙麓旁应卲曰魏武侯公子元食邑于此故县氏焉歴晋魏至北齐始废隋开皇中复置唐又迁此旧唐书地理志隋元城县治古殷城贞观十七年并入贵乡圣厯二年又分贵乡莘县置治王莽城开元十三年移治州郭下古殷城在朝城东北十二里旧志王莽城在旧州城东北二十余里王莽河北岸亦谓之故元城五代梁贞明二年晋王自贝州还击刘鄩追至故元城是也】马陵故城【在元城县东南春秋成公七年同盟于马陵史记魏惠王三十年齐孙膑击魏大败之马陵杀其将厐涓隋书地理志元城县开皇六年又置马陵县大业初废元和郡县志马陵在元城县东南一里太平寰宇记在县东南十里旧志在今县东南五十里】魏县故城【有三俱在大名县西汉置魏县应卲曰魏武侯别都也北齐省入昌乐隋开皇六年复置元和郡县志县东至魏州四十里旧唐书地理志汉旧县在今县南天寳三年移于今所明统志故魏县城在府西三十五里今为旧县店旧志故城在今县东三十里俗名旧县村宋宁中移治洹水镇明洪武三年复为漳河所冲齧始迁五姓店在府西北四十里　本朝乾隆二十三年县废并入大名】洹水故城【在大名县西故魏县西南三十里汉内黄县地晋置长乐县属魏郡后魏省孝文复置长乐县北齐省入临漳北周建徳六年又分临漳东北界置洹水县隋属魏郡唐属相州元和郡县志县西南至相州一百二十里天祐三年改属魏州太平寰宇记县在魏州西南九十三里宋史地理志熙宁六年省洹水县为镇入成安旧志故城在成安县东南三十里后改属魏县今入大名】漳阴故城【在大名县西北故魏县西隋开皇十六年析魏县置漳隂县属魏州大业初省入唐武徳四年复置贞观元年仍省入】昌乐故城【在南乐县西北魏书地形志昌乐县太和二十一年分魏置元和郡县志县北至魏州五十里本汉旧县属东郡后汉省后魏孝文帝于汉旧城置昌乐郡及昌乐县周武徳改属魏郡隋属魏州旧唐书地理志昌乐县晋置属阳平郡后魏置昌州今县西古城是也隋废昌乐县入繁水武徳五年复置隶魏州今治所武徳六年筑明统志五代唐改昌乐为南乐名胜志昌乐故城在今治西北三十五里俗讹为昌意城谓黄帝子昌意所筑　按水经注以昌乐为即汉东郡属县元和郡县志□之旧唐志又以为晋置而晋志不载各书参错不一今考汉志本作乐昌名既不同且地在黄河西亦非东郡之界疑本魏县地惟地形志足据诸书之説恐皆有误】平邑故城【在南乐县东北本赵地史记赵献侯十三年城平邑汉为元城县地东魏天平二年分置平邑县属魏郡北齐废隋开皇十六年复置大业初并入贵都萧徳言括地志平邑故城在昌乐县东北四十里明统志在南乐县东北七里唐马燧尝援兵至北今有浮屠旧志今为平邑村有马燧营遗址】防水故城【在南乐县西北隋开皇六年分昌乐县置大业初废昌乐县入之唐初属魏州贞观十八年省入昌乐县志故城在县西北三十五里】顿邱故城【在清丰县西南春秋卫顿邱邑在今河南濬县界汉置顿邱县于此属东郡晋为顿邱治后魏因之北齐郡县俱废隋开皇六年复置顿邱唐时置澶州治此元和郡县志澶州北至魏州一百十里南至濮阳县三十里太平寰宇记古顿邱县在清丰县东南十五里本旧澶州理所晋天福三年随州移于徳胜寨于旧州置顿邱镇四年改镇为徳清军开运二年又移军于陆家店此城废胡三省通鉴注九域志清丰县有旧州镇即顿邱城也明统志顿邱故城在清丰县西南二十五里】隂安故城【在清丰县北汉置县属魏郡元朔三年封济北贞王子不害为隂安侯五年又封卫不疑于此后汉永安五年为肃宗女吉食邑仍属魏郡晋属顿邱郡后魏真君三年并入魏国太和十九年复置仍属顿邱郡北齐省入顿邱县旧唐书地理志顿邱县后移治于隂安城今县北古隂安城是也旧志隂安故城在清丰县北二十里】清丰故城【在今清丰县西元和郡县志县东至澶州十五里本汉内黄县地大厯七年于清丰店置因以为名旧唐书地理志清丰县割顿邱昌乐二县界四乡置以县界有孝子张清丰门阙魏州田承嗣请为县名太平寰宇记县在澶州西北五十五里旧志按宋志庆隆四年徙清丰县治徳清军废此城为镇王存九域志清丰县有清丰镇即此】徳清军故城【在清丰县西北太平寰宇记晋天福四年改顿邱镇为徳清军开运二年又移徳清军于陆家店在新澶州北七十里南至旧澶州二十五里北至南乐县二十五里西南至清丰县三十里宋史地理志庆厯四年徙清丰县治徳清军即县置军使隶澶州旧志徳清城在今县西北三十里　按清丰县自庆厯中移治徳清城其后以水患又迁今治今不可考明统志清丰故城在今县西北十八里宋时因水故迁今县葢即徳清城也明志不知宋庆厯中移清丰治徳清城乃谓徙徳清军治清丰又别载徳清城在开州北七十里皆混】濮阳故城【在开州西南汉县本古帝邱也春秋僖公三十一年卫迁于帝邱左传昭公十七年梓慎曰卫颛顼之虚也故为帝邱史记卫嗣君五年独有濮阳元君十四年秦徙野王县而并濮阳为东郡汉书地理志东郡冶濮阳县卫成公自楚邱徙此故帝邱颛顼虗元和郡县志濮阳县东至濮州八十里本汉旧县隋开皇十六年改属濮州太平寰宇记晋天福四年诏移濮阳县于澶州之南郭为理所胡三省通鉴注五代以前濮阳在河南宋澶州治之濮阳晋天福四年移就澶州南郭者也旧志故城在开州西南二十里　按明统志又有帝邱城在滑县东北七十里土山村即卫成公所迁葢即濮阳城境相接也】徳胜故城【在开州有南北二城今州治即北城也其地本名徳胜渡为河津之要五代梁贞明五年晋将符存审于徳胜渡南北筑两城守之谓之夹寨梁贺瓌攻徳胜南城不克晋王寻自魏州徒数万广徳胜北城自后梁晋相争于此小大凡百余战石晋时虑辽兵为患遂移澶州跨徳胜津并顿邱徙焉太平寰宇记晋天福三年自旧澶州移于夹河造舟为梁顿邱县亦随州移理四年又移濮阳县于州之南郭汉干祐元年移州就徳胜寨故基周世宗又移今理明统志徳胜寨在开州南三里汉干祐初自夹河移澶州于此周世宗又迁于夹河与徳胜寨南北相直故居人有南澶州北澶州之日宋初州治顿邱县而濮阳县在州东门外景徳初辽兵入犯冦准劝帝亲征驾至澶州南城驻跸准固请渡河御北城门楼葢是时州治南城也熙宁十年南城圮于水移治北城惟以濮阳县为治明初始省入州】昆吾故城【在开州东诗商颂韦顾既伐昆吾夏桀国语昆吾为夏伯左传哀公十七年卫侯梦于北宫见人登昆吾之观杜预注卫有观在古昆吾氏之虗今濮阳城中濮书地理志濮阳本颛顼之虗夏后之世昆吾氏居之隋书地理志濮阳开皇十六年分置昆吾县大业初入焉旧唐书地理志武徳四年分濮阳置昆吾县八年并入濮阳括地志昆吾故城在濮阳县西三十里昆吾台在县西百步太平寰宇记颛顼城在临河县东北三里隋于城内置昆吾县昆吾台在城中台高二大】临河故城【在开州西汉黎阳县地后魏永安元年分置东黎县属黎阳郡北齐废隋开皇六年置临河县属汲郡唐武徳初属黎州贞观十七年州废属相州元和郡县志临河县西北至相州一百二十里其城本春秋时卫筑新城也太平寰宇记县在澶州东六十五里魏东黎县也隋置临河县南临黄河为名唐天祐三年属魏州晋天福九年澶州马端临文献通考绍兴间临河县为黄河水渰废明统志废临河县在开州西六十里　按府志在内黄县南三十里滑县志又谓在县之北六十里葢境相接也】澶水故城【在开州西二十里本临河内黄顿邱三县地隋开皇十六年置澶渊县以南临澶渊为名属汲郡唐初避讳改曰澶水属黎州武徳四年属澶州贞观元年澶州废还属黎州十七年省入临河太平寰宇记废澶渊县在临河县东四十里】离狐故城【在东明县东南元和郡县志南华县东南至漕州一百二十里本汉离狐县属东郡旧传初置县在濮水南尝为神狐所穿穴遂移城濮水北故曰离狐后汉属济隂郡魏志李兴从太祖迁离狐太守然则魏时为离狐郡也晋属济隂郡开皇三年罢郡县属曹州天宝元年改曰南华太平寰宇记离狐故城在今县西北三十三里后改移今地通考南华县金时为黄河渰废旧志故城在东明县东北十里西台集又曰在曹州西四十里李二庄葢境相接也又山东单县有离狐城乃刘宋侨置非故县】东明故城【凡有三其一在河南兰阳县界即故阳武戸□乡□置曰东昬县王莾改曰东明晋省宋复置东明县其二在今东明县界金时东明以河患徙河北□句故地今日南东明集在县南三十里明洪武初徙治云台集寻废今曰西东明集在县西十五里治四年复置县于大单集即今治也按旧志概以阳武户牗汉宋东昬东明事混入今县皆误】长垣故城【在今长垣县东北汉置县本魏之首垣邑也战国防韩侈谓秦王曰进齐宋之兵至首垣逺薄梁郭史记赵肃侯七年公子刻攻魏首垣水经注长垣故首垣秦更从今名圈称陈留风俗传曰县有防垣故县氏之孝安帝以建光元年封宋俊为侯国隋时移治故匡城北改名曰匡城又分韦城置长垣县大业初仍省入韦城唐武徳初又分匡城置长垣县属滑州八年又省入匡城括地志长垣故城在匡城县东北二十七里宋初改匡城为长垣县金初迁县于栁村明洪武元年以水患又迁于蒲城即今县也县志旧长垣集即栁在县东北四十里地名鲍堌今有废城寛垒深濠犹然险固　按明统志秦长垣县城在今县西南三十五里误参考括地志太平寰宇记当在今县东北十余里】故匡城【在长垣县西南春秋僖公十有五年盟于牡邱遂次于匡杜预注匡卫地在长垣县西南论语子畏于匡后汉书郡国志长垣有匡城又平邱有匡亭戴氏北征记匡城周三里元和郡县志匡城县西北至滑州一百里隋开皇十六年于此置匡城县属滑州故匡城在县西南十里太平寰宇记隋于妇姑城置匡城县谓县南有古匡城为名朱梁割属开封宋初改为长垣县在开封府东北一百里县志今县西南有司家坡即古匡城也】故蒲城【今长垣县治春秋桓公三年齐侯卫侯胥命于蒲杜预注蒲卫地在长垣县西南家语子路治蒲三年孔子过之三称其善括地志故蒲城在匡城县北十五里太平寰宇记在长垣县东北十里旧志明洪武初迁县于此】平邱故城【在长垣县西南本卫邑春秋昭公十三年防于平邱即此汉置平邱县属陈留郡后汉因之晋省杜预左传注平邱在长垣县西南魏书地形志长垣有平邱城太平寰宇记平邱城在陈留县北九十里县志在今县西南五十里】长罗故城【在长垣县北汉宣帝本始四年封常恵为侯国属陈留郡后汉建武五年封樊宏长罗侯十五年徙废水经注圈称曰长垣县有罗亭故长罗县也后汉省并长垣有长罗泽又有长罗冈太平寰宇记长罗县城在长垣县东北四十里明统志长罗城在旧长垣县西南三十里】南乐故镇【在大名县南旧为县治本汉乐昌县地东魏于今府东置贵乡县唐为魏州治五代汉改曰大名宋熙宁六年省入元城绍圣二年复置政和六年移治南乐镇金仍徙县入府郭南乐仍为镇属南乐县元至元九年复为县治今仍附府郭此废　按名胜志县故城距今治十三里有台曰恵王台魏王所筑今不知所在疑指唐时贵乡故治也】五鹿城【有二一在元城县东一在开州南左传僖公二十二年晋公子重耳过卫出于五鹿乞食于野人杜预注五鹿卫地今卫县西北有地名五鹿元城县东亦有五鹿水经浮水故渎东经五鹿之野注晋文公受块于野人即此处也京相璠曰今卫国县西北三十里有五鹿地今属顿邱县元和郡县志五鹿墟在元城县东十二里太平寰宇记濮阳县五鹿城在县南三十里】阳狐城【在元城县东北史记齐桓公四十三年田庄子伐晋围阳狐括地志阳狐城在元城县东北三十二里】几城【在元城县东南史记赵恵文王二十三年楼昌将攻魏几不能取十二月亷颇将攻几取之括地志几城在元城县东南】空陵城【在元城县东北魏书地形志贵乡县有空陵城】魏武侯城【在元城县南十里相传魏武侯所置旧有坛亦曰武侯坛】昌城【在南乐县南晋永和六年赵将张贺度等会于昌城将攻冉□于邺魏书地形志昌乐县有昌城明统志南乐县界有昌意城黄帝子昌意所筑即此】朝城【在南乐县东二十五里近山东朝城县界唐置朝城县以此为名今名韩张堡】观泽城【在清丰县东史记赵武灵王九年齐败我观泽括地志观泽故城在顿邱县东十八里】卫城【在清丰县东南四十里相传卫灵公所都又有聂城在县东北春秋僖公元年齐师次于聂北或以为即此城之北又有瓦屋头集在县东三十五里或谓春秋隠公八年宋齐卫盟于瓦屋即此】孙固城【在清丰县东南十五里周五里宋时大河经流处即所谓孙村也又六塔集在县东南三十里亦即六塔河之故渠也】浚城【在开州南诗鄘风在浚之城水经注濮水极津东迳浚城南北去濮阳三十五里】干城【在开州北诗风出宿于干后汉书郡国志卫国县有竿城水经注云河之西岸有竿城葢即干城之讹也今州北有干城村又清丰县志在县西北三十里】咸城【在开州东南六十里春秋僖公十有三年会于咸杜预注咸卫地濮阳县东南有咸城】戚城【在开州北春秋文公元年公孙敖防晋侯于戚杜预注戚卫邑在顿邱县西水经注戚卫之河上邑汉高帝十二年封将军李必为侯国括地志故戚城在澶水县东三十里太平寰宇记在澶州北十里明统志在开州北七里又滑丰县志戚城在县南三十五里】　懿城【在开州西北左襄公二十六年晋讨卫戚田取卫西鄙懿氏六十以与孙氏杜预注戚城西北五十里有懿城因姓以名城也】訾娄城【在长坦县西左僖公十八年卫侯师于訾娄元和郡县志訾娄城在匡城县西北十八里　按滑县志谓在县西南六十里葢境相接也】龙城【在长垣县南魏书地形志长垣有龙城太平寰宇记龙城在县东南二十里昔夏臣龙逄所居因以为名县志今名龙相村】妇姑城【在长垣县南十里县旧治于此故墟犹存旧有妇姑庙今移南闗厢或云庄姜死卫人愍而祀之也】祭城【在长垣县东北后汉书郡国志长垣有祭城杜预左注长垣县东北有祭城县志今县东北有祭城村　按杜注以此城为郑祭封人邑今考此乃卫地不应为郑臣采邑】鹤城【在长垣县西南栝地志故鹤城在匡城县西南十五里俗传卫懿公养鹤于此城因名】旄邱【在开州西诗卫风旄邱之葛兮太平寰宇妃在临河县西南四十步按尔雅前高为旄邱】铁邱【在开州北春秋哀公二年晋赵鞅及郑罕逵战于铁左赵鞅】
　　【纳卫太子于戚与郑战卫太子登铁上望见郑师众自投车下杜预注铁邱名在戚城南五代史晋开运二年阅马于铁邱太平寰宇记铁邱在顿邱县西北五里又县北十里有蒯瞆台　接元和郡县志谓铁邱在卫县东南十里误】清邱【在开州东南七十里春秋宣公十二年同盟于清邱杜预注清邱卫地在今濮阳县东南水经注瓠渎又东南迳清邱北京相璠曰在濮阳县东南三十里魏都尉治元和郡县志在临濮县西三十五里通鉴后唐同光元年李绍兴败梁游兵于清邱驿】瑕邱【在开州东南十八里义井里礼记檀弓公叔文子升瑕邱蘧伯玉从文子曰乐哉斯邱也太平寰宇记瑕邱在濮阳县东南三十里高三丈又有延邱在县东南四十里延陵季子适卫憇此旧志瑕邱在州东南十八里延邱在州东南文冈里】沙亭【在元城县东南春秋定公七年齐侯卫侯盟于沙左传作盟于琐杜预注元城县东南有沙亭琐即沙也晋地道记县南有琐阳城即此】宛亭【在长垣县西南左传僖公二十八年武子与卫人盟于宛濮杜预注长垣县西南有宛亭近濮水水经注濮溪之侧有漆城竹书纪年梁恵成王十六年邯郸伐卫取漆富邱城之者也亦谓之宛濮亭太平寰宇记漆城在长垣县西二十里】苍亭【在南乐县西二十里其地有苍颉陵及造书稾亭因名后汉灵帝中平元年皇甫嵩与黄巾战于苍亭晋时冉闵败张贺度等于苍亭皆即此】蘧伯乡【在长垣县东水经注陈留风俗传曰长垣县有蘧伯乡一名新乡有蘧亭曹大家东征赋曰到长垣之境界兮察农野之居民覩蒲城之邱兮生荆棘之蓁蓁蘧氏在城之东南兮民亦飨其邱坟县志县东南有伯玉村】龙渊宫【在开州西南汉书武帝记元光三年起龙渊宫水经注河南有龙渊宫葢武帝起宫于决河之旁龙渊之侧故曰龙渊宫也太平寰宇记宫在濮阳县东十里又县西南八里有赤龙涡有决口故道葢古之龙渊也非筑宫之所州志在州南别驾里】宣房宫【在开州西南史记河渠书塞瓠子筑宫其上名曰宣房宫旧志宣房宫在州西南十七里瓠子堤上】潜龙院【在清丰县旧澶州城内太平寰宇记后唐明宗宅后为僧院旧志又有御店亦在故城内宋太祖太宗微时邸舍也徽宗时改为潜徳观】铜台【在大名县东北五里积土畆许葢战国防盟处】礼贤台【在大名县西旧名魏台相传魏文侯所筑賔礼段干木处久废明万厯十九年重筑易今名】重华台【在开州治南九域志开徳府有卫灵公台亦名重华台】楚王台【在开州南相传项羽追章邯于濮阳驻军于此后人因立此台】烽火台【在开州东南旧志澶濮间濵河逺近多有土台连络相望葢皆五代及宋初所筑以备辽兵处】文台【在东明县东北战国防无忌谓魏王曰秦七攻魏边城尽防文台堕括地志文台在寃句县西北六十五里旧志在今东明　县北数里又县东北十五里有东台】荆台【在东明县南四十里俗传即田氏兄弟三人紫荆宅故处】康王台【在东明县南五十里宋靖康间康王总帅河北招集义旅筑台于此故址犹存】骑山楼【在府城东旧府治西园宋韩琦留守北京时建】披云楼【在开州治南宋真宗幸澶渊时建】安正堂【在旧府治宋韩琦留守时建有宋韩琦重九防安正堂诗】清心堂【在旧府治内宋冯京留守时建又观徳堂亦在府治西园后周符彦卿所创射堂京改名观徳　按府志西园在旧府治堂后宋韩琦于府治立三堂曰安正养善雅集后园即晩香亭西园曰骑山楼又别置东园于城南】众乐堂【在旧府治西园宋文彦博为留守时建每春日许郡人游赏故名又有九思亭亦彦愽建】贤乐堂【在旧府城内宋通判黄庭坚建】爱景堂【在开州城内宋何承矩建】金波亭【在元城县东故魏州城南五代史梁分魏相六州为两镇惧魏军不从遣王彦章将五百骑入卫屯金波亭以御变即此】瑶碧亭【在开州治西南五代时建】喜亭【在旧府城东五代时王彦超建】临河亭【在开州宋史真宗纪咸平二年驻跸澶州幸浮桥登临河亭赐澶州父老锦袍茶帛景徳元年冬帝次澶州渡河幸城南临河亭赐凿淩军绵繻】晚香亭【在旧府治宋韩琦为留守重九日宴诸监司于后圃有诗云莫嫌老圃秋容澹且看黄花晩节香后人因以名亭又有望春亭亦琦所建】雪香亭【在旧府城名胜志韩魏公琦于压沙寺种梨千树方花繁盛时邦人士女日携觞酣饮其下寺僧创亭花间取唐人诗句名之文彦愽有诗刻石尚在】梦山亭【在南乐县西二里元隠士张淳筑姚燧牧庵书其额其有古文山其上三峯东崖曰月窟西崖曰云堆今废遗址犹存】梨园【在旧府城内旧有梨树数千本宋吕夷简判大名又植桃数千本间之筑亭于中后人因其进封许国公遂名为许公亭】百花坞【在旧府城内宋王拱辰留守时于西园筑坞遍栽杂卉名曰百花】操刀营【在南乐县西三十里其东有留曺营相去六里相传宇文周灭齐遣兵追高纬此其故垒】五花营【在南乐县北十八里唐时河北五镇防兵于此因名后人因其壁垒聚居成镇今名五花村又有建成营在县北八里武徳中太子建成驻兵处】王彦章营【在南乐县南门外彦章驻兵之所】五礼碑【曹溶金石表宋徽宗五礼碑在大名府旧城内按五礼碑徽宗御书】
　　镇堡小滩镇【在元城县东北二十五里卫河濵自元以来为转输要道河南漕运以此为转兑之所明初设廵司嘉靖三十七年又设税课司于此今裁】束馆镇【在元城县东六十里以其地有束晢庙而名亦曰束庙也】李固镇【在大名县西唐文徳元年朱全忠救乐从训自白马济河下黎阳临河李固三镇九域志魏县有李固镇】双井镇【在大名县西二十里当漳卫合流之冲明嘉靖中建】北皋镇【在大名县西与成安临漳二县接界明嘉靖三十年筑城与双井沙口皆称境内巨镇】囘龙镇【在大名县西南六十里接内黄县界相传宋真宗北征时回銮经此】韩张镇【在南乐县东二十五里金志朝城县有韩张镇即此】土楼镇【在开州西宋永初末北魏奚斤等防宋滑台进击翟广于土楼破之即此九域志临河县有土楼镇】古定镇【在开州东南六十里旧置廵司俗称小濮州】大冈镇【在长垣县东南七十里明洪武初置巡司今裁旧志明嘉靖中于县境筑四堡曰版邱在县南曰樊相在县西北曰南岳在县东北其一即大冈也】杜胜营【在东明县南六十里明治六年设通判主簿驻此専理河务　本朝初设守备把总康熈中増设巡司后裁雍正十年改守备为都司十一年复设巡司又増置千总】黄军营【在东明县西南明洪武初徐达取河北遣宜春侯黄彬出大名彬驻师大喜集西南三里依河而阵檄谕诸县皆望风降服大名遂定因名其地为黄军营】台头堡【在元城县南门外其地有高台相传魏惠王拜郊台堡因以名又黄金堤堡在县东北十里儒家砦堡在县西北四十里皆商民辏集处】沙口堡【在大名县西二十里当元城大名之冲为要隘处明嘉靖中建】主簿寨堡【在清丰县东南三十里又许村堡在县西南三十里马村堡在县东北二十里皆有小城】庆祖堡【在开州南二十五里又井店堡在州西北五十里卫硝二河列其左右】杨村【在开州西南十五里旧时大河要口也五代梁贞明五年晋王军于徳胜梁王瓒据上游十八里杨村夹河筑垒后唐同光初梁将王彦章攻唐徳胜自杨村乗流而下遂克南城今为杨村铺】赵征村【在开州东北宋嘉祐元年六塔河决内侍刘恢往视还言河口乃赵征村于国姓御名有嫌大兴　剧非便今其地名赵村铺】北张集【在大名县东南十二里又边马集在县西南三十里】裴子岩集【在东明县南五十里与长垣接界】白茅集【在长垣县东一百二十里接东明界元贾鲁治河始此】
　　津梁杨家桥【在元城县西北】长桥【在大名西北旧魏县东郭化龙村长十里以防漳水】漳宁桥【在大名县西北旧魏县东郭外为内黄等处通衢】乐清桥【在南乐县西北四里跨岳儒固河明嘉靖间建】西河桥【在清丰县西郭外又旧城桥在县南三里大河桥在县北三里】玊带桥【在东明县北门外跨漆河又吴胜桥在县东十五里普河桥在县东南八里】石川桥【在开州东门外明嘉靖中建】浮翠桥【在开州东南五里洪洋山南】南溪桥【在开州东南八十余里河头】大通桥【在长垣县东北二里许跨逯家河明万厯五年建】
　　堤堰金堤【在元城县旧府城北十九里南自滑县接界绕古黄河厯开州清丰南乐大名元城东北楼馆陶界即汉时古堤也汉书成帝建始四年河决东郡金堤太平寰宇记金堤在顿邱县北十里清丰县南四十五里徳清军城东南五里下入南乐县界】附城堤【在天名县城外环绕县治明正徳间漳卫二河决溢入境知县呉拯増筑植栁千株亦名呉公栁堤】逯家堤【在大名县东三里许起自南乐县界经县境抵卫河濵葢古堤也又有诸公堤张公堤俱在县西二里李茂堤在县南八里范胜堤在县东北十八里俱明嘉靖中筑以捍漳河泛溢】漳河堤【在大名县西南岸起自临漳延袤八十里北岸起自成安延袤五十里俱由县境抵元城县界明永乐中筑　本朝以来嵗有修筑】红船湾堤【在大名县北艾家口明治初因卫河决溢筑以障御】卫河堤【在大名县西北五里明成化间筑起濬县之新镇下达馆陶延袤二百余里本朝以来嵗有修筑】河门堤【在元城县东旧城外旧志府内有河门旧堤魏帅乐彦桢尝因以筑罗城】宋堤【在南乐县东十八里古黄河西岸自清丰县六塔集来宋时所筑故名】王村堤【在南乐县西北三十里旧繁水所经延袤六十里入元城县界】防城堤【在东明县城外周八里许明万厯十六年筑　本朝康熈十年重修】孟华堤【在东明县南二十五里西起滑县东抵山东界绵亘二三百里　按胙城有孟华潭流入滑县界堤葢以障此水下流故名】白茅堤【在东明县东南长垣县之纸坊集东东南去曹州七十里又金堤在县东南七十里西接黄陵冈东抵小张家湾元贾鲁创筑明治间修凡二百余里】海头集堤【在东明县东北二十里】复闗堤【在开州西太平寰宇记在临河县南三百步黄河岸北】鲧堤【在开州西太平寰宇记在临河县西十五里自黎阳入界鲧治水所筑旧志今俗所称鲧堤在州西十里又州南一里有宋堤相传宋时所筑州界南抵长垣北至大名其间长短无名之堤不可数计城南堤自滑县来经州东七十里鄄城乡分五道入山东范县界城北堤亦自滑县入至清丰葢皆宋时遗迹】韩村堤【在开州南七十里】长堤【在长垣县南黄河之北自县西接河南仪封县界迤而东厯东明县南杜胜集至纸坊集仍属长垣接河南仪封山东曹州界绵亘三百余里自明以来相继修筑　按长堤亦谓之太行堤　本朝乾隆十六年豫省黄河漫溢县迤东之堤齧十七年于平家庄修筑新堤与故堤相接长二千七百九十九丈】三尖口堤【在长垣县东三十五里元时贾鲁治河筑堤始此】小务堤【在长垣县西五里起自县西北青冈集缭城南东至黄家渡口约六十里有余　明嘉靖二年知县王三省以水溢开小务口道水由城北东行】
　　陵墓苍颉冡【明统志在南乐县西三十五里县志又有赫胥陵在县东四十里皆傅防也】夏闗龙逢墓【在长垣县南太平寰宇记在龙城东墓侧有祠】周卫康叔墓【元和郡县志在顿邱县东北九十里】栁下惠墓【在开州东南大寨村】卫灵公墓【在长垣县东北十里乂见顺徳府平乡及山东朝城县】蘧伯玊墓【在长垣县南十五里陈留风俗传长垣县有蘧伯王太平寰宇记在长垣县东七里祠在墓侧明统志在县南十五里县志在县南八里】孔悝墓【太平寰宇记在顿邱县北三里】子路墓【水经注聂城东有子路冡明统志子路墓有三一在清丰县西南三十里一在开州北十里一在长垣县北三里旧志一在开州戚城之东门外有正大光明坊享殿三楹四壁石刻题咏甚多东西庑庖湢皆其一在清丰县西南二十里赵让村一在长垣县东闗外又见河南滑县】闵子骞墓【在东明县西北二十里墓旁有祠　按济南府及宿州皆有闵子墓名胜志又谓在清丰县西南二十里卫人塟其衣冠处】公西华墓【在东明县闵子墓东二十步】王孙贾墓【在东明县东二十里俗名王孙孤堆】庄周墓【在东明县东北漆园城有庙】汉齐王冡【在东明县西南二十里史记齐王田儋死临济亭葢即此】审食其墓【在清丰县北魏书地形志隂安有审食其冡】娄敬墓【在开州东南名胜志汉娄敬墓在州东南六十里录士望社内】汲黯墓【太平寰宇记在濮阳县西南六十里黯自淮阳太守归塟于此】葢寛饶墓【在大名县西元和郡县志在魏县东南八里明统志久被水冲没】王翁孺墓【元和郡县志在元城县东二百步翁孺元后之祖也】呉恢呉祐墓【在东明县西二十里吴家村故址及石人马尚存】晋束晢墓【元和郡县志在元城县东二十五里旧志在今县东六十里东馆镇前有祠】唐张公谨墓【在南乐县西三十五里故繁水城南】罗信墓【在大名县西北十八里】五代梁王彦章墓【在开州南徐镇里一名忠陵】晋王清墓【在南乐县西北三里晋开运初清与辽兵战死塟于此】周劔甲墓【在大名县南八里许后周太祖遗诏塟战劔甲于此】宋晁宗慤墓【在清丰县西北四十里】杨棣墓【在开州东门内金沙山明万厯中知州沈尧中建碑表其墓】元张淳墓【在南乐县西南二里】明魏允贞墓【在南乐县南闗外】成基命墓【在府城南闗】
　　祠庙双忠祠【在长垣县南闗祀闗龙逢北干明治中建】栁下恵祠【在开州东北栁村里明万厯中建】卫灵公祠【太平寰宇记在长垣县东北旧长垣城内】蘧伯玉祠【在长垣县南街旧为子路祠明嘉靖中改祀蘧伯玉于此】子路祠【有二一在开州北墓所一在长垣县北街明嘉靖中建】二贤祠【在东明县东二十里祀闵子骞公西华明嘉靖间建】赵文君祠【在大名县西北废魏县治内祀汉县令赵夔旧在县东南二十三里明嘉靖中徒今所】张清丰祠【在清丰县南廓外清丰隋时孝子明嘉靖中建祠】三贤祠【明统志在旧府城文庙东南祀唐魏征狄仁杰宋韩琦】狄梁公祠【明统志在府城南门外唐狄仁杰尝为魏州刺史有异政故民为立祠旧有双碑一李邕文张继处书开元中立一冯宿文胡证书元和立中又元和郡县志有祠在魏县东南四里今废】四贤祠【在府治内祀唐狄仁杰宋冦准韩琦刘安世明嘉靖中建】南将军祠【在清丰县北门外祀唐南霁云】防莱公祠【在开州东门内】程明道祠【在开州城内】忠烈祠【在开州治东元郭嘉死辽东之难明洪武初旌其忠烈命有司立祠】灵津庙【在开州西南别驾里宋孙洙灵津庙记元丰元年曹村新　　堤成赐名堤曰灵平庙曰灵津】阿萨尔祠【在开州由义坊阿珠瑚元人屡立战功世祖器重之时开州有大狱株连千余家阿萨尔为剖辨得雪至元初散军卫于河北民祓其虐阿萨尔悉防以法故州人感而祀之阿萨尔旧作阿术律今译改】
　　寺观兴隆寺【在旧府城内名胜志兴隆寺佛殿西楹下有魏宫弹基局魏文帝时故欵也】普照寺【在府治西宋元时在旧府城内明永乐初徙建于此　按清丰县亦有普照寺寺中有明威寜伯王越碑记】大安寺【在元城县东旧府城内宋时建东壁画真宗幸大名府时仪□□簿及扈从百官首列冦莱公】白马寺【在大名县城内西南隅宋建寜中有佛放光如白马驾车状因勅建寺名曰白马作浮屠五层极土木之□后□明万歴间重葺今名白佛寺】文殊寺【在大名县西胡管庄相传金元以前建规模宏扩为境内名刹】旧贤寺【在东明县东南六十里其地有厐居士荘相传汉厐居士世居于此练行成道唐开元中建寺荘前名曰旧贤】太平兴国寺【在开州治东宋时勅建本朝康十年重葺】延昌寺【在开州东南小濮州创于后唐旧名法空寺元世祖在藩邸曾驻跸于此生皇子后即位赐金改名延昌至元三十八年重修有刘元碑记】龙泉寺【在开州清河店北冈之上去州十里靣河背山木幽翳后有土山高三丈】洪福寺【在开州新店去城数里创于后周修于宋明隆庆万歴时屡修寺中有塔碑文云寺即宣房故墟也洪洋拱其东龙潭滙其西平冈曲阜岩壑深邃林木蔚茂为澶铁刹】清凉寺【在开州之郭村去城十里唐太和中比邱洪贞建宋至明屡加修葺中有石香亭记其始末州之古刹推为第一】白塔寺【在长垣县西门内明洪武八年建塔相传有钟不叩自鸣】万夀观【在开州城东元时明道真人修炼之所防定二年建曰元都万夀观】














　　钦定大清一统志卷二十二
　　钦定四库全书
　　钦定大清一统志卷二十三
　　大名府【二】
　　名宦汉韩延寿【燕人宣帝时徙为东郡太守上礼仪好古教化聘贤士表孝弟有行修治学宫春秋乡射陈钟鼓盛升降揖让及都试讲武习射御之事治城郭收赋租先明布告其日吏民敬畏趋乡之又置正五长相率以孝弟不得舍奸人接待下吏恩施甚厚而约誓明或欺负之者延夀痛自刻责吏闻者自伤悔在东郡三嵗令行禁止断狱大减为天下最】王尊【髙阳人成帝时迁东郡太守河水盛溢泛浸瓠子金隄尊躬率吏民沈白马祀河伯亲圭璧使巫防祝请以身填金隄因止宿庐居隄上吏民叩头救止尊终不去及水盛隄壊尊立不动而水波稍却廻还吏民皆壮尊之勇节白马三老朱英等奏其状诏秩尊中二千石加赐黄金二十斤数嵗卒官吏民祀之】耿纯【宋子人光武时为东郡太守时东郡未平纯视事数月盗贼清宁居四嵗坐事免从击董宪道过东平百姓数千随车驾涕泣曰愿复得耿君帝曰纯治郡乃能见思若此乎建武八年东郡济隂盗贼群起帝以纯威信着于卫地使与李通王常防兵东郡击之东郡闻纯入界盗贼九千余人皆诣纯降大兵不战而还玺书复以为东郡太守而吏民悦服】张酺【细阳人肃宗初出为东郡太守酺虽儒者而性刚断下车擢用义勇搏击豪强长吏有杀盗徒者酺輙按之以为令长受赃犹不至死盗徒皆饥寒佣保何足穷其法擢用郡吏王青且上防荐其三世死节帝幸东郡引酺及门生并郡县掾史咸防于庭帝先备弟子之仪使酺讲尚书一篇然后修君臣之礼视事十五年】鲁丕【平陵人永元二年迁东郡太守修通溉灌百姓殷富数荐逹幽隠名士】三国魏胡质【夀春人太祖召为顿邱令县民郭政通于从妹杀其夫程他郡吏马谅系狱为证政与妹皆耐掠隠抵谅不胜痛自诬当反其罪质至官察其情色更详其事检騐具服】晋郑黙【开封人武帝时出为东郡太守值嵗饥黙輙开仓赈给乃舎都亭自表待罪朝廷嘉黙忧国诏书褒叹比之汲黯】隋元晖【洛阳人开皇中拜魏州刺史有患政】杨文思【华阳人开皇中为魏州刺史甚有恵政及去职吏民思之乃立碑颂徳】张琚【河东人开皇中为洹水令以清正闻】杨徳深【农人文帝时迁贵乡长为政清静不严而治会兴辽东之役徴税百端人不堪命惟徳深一县有无相通所求皆给而百姓不扰于时盗贼羣起诸城多沦防唯贵乡独全寻转馆陶长贵乡父老诣阙请留有诏许之馆陶父老复诣郡相讼郡不能决防持节使者韦霁杜整等至断从贵乡贵乡吏人歌呼满道馆合境悲哭因从而居住者数百家】慕容遐【燕人大业中为澶水丞汉王谅反抗节不从以诚节闻】唐潘道毅【魏州总管武徳四年刘黒闼防魏州道毅死之】权威【魏州刺史武徳四年刘黒闼防鄃县威死之】孔昌寓【山隂人贞观中为魏州司马有治状帝为不置刺史为政三年玺书褒美】李灵龟【唐宗室歴魏州刺史为政威严盗贼不发凿永济渠通新市百姓利之】苏干【武功人埀拱中迁魏州刺史河朔饥前刺史苛暴百姓流徙干检吏督奸劝课农桑由是流冗尽复以治称】狄仁杰【太原人万嵗通天中契丹防冀州河北震动擢仁杰为魏州刺史前刺史惧贼至驱民保城修守具仁杰曰贼在逺何自疲民万一贼来我自办之何预若辈悉纵就田贼闻亦引去民爱仰之为立祠】韦景骏【万年人为贵乡令有母子相讼者景骏曰令少不天常自痛尔幸有亲而忘孝耶教之不孚令之罪也因呜咽流涕付授孝经使习大义于是母子感悟请自新遂为孝子】宋璟【南和人睿宗时为魏州刺史】阳峤【洛阳人睿宗时为魏州刺史以清白闻既徙荆州为本道按察使魏人耳阙下请峤为刺史故再治魏】张廷珪【济源人开元中徙魏州刺史初景龙中宗楚客纪处讷武延秀韦温等封户多在河南河北讽朝廷诏两道蚕产所宜虽水旱得以蚕折租廷珪谓两道倚大河地雄奥股肱走集宜得其欢心安可不恤其患而殚其力若以蚕桑所宜而加别税则陇右羊马山南椒漆山之铜锡铅锴海之蜃蛤鱼盐水旱皆免寜独河南北外于王度哉愿依贞观永徽故事准令折免诏可在官有威化】苗晋卿【壶闗人天寳中徙魏郡太守即充河北采访使居三年政化大行魏人为营生祠立石颂美】李防【赵人为南华令大水化县饥人至相属防为具粥及去糗粮送之吏为立碑】五代周魏丕【相州人世宗镇澶渊辟司法军有盗五人狱具丕疑其寃缓之不数日果获真盗世宗嘉其明慎】辛仲甫【汾州孝义人显徳初郭崇出镇澶渊署仲甫掌书记崇所亲吏为厢虞侯部民有被刼杀者诉隂识贼魁即捕盗吏也官不敢诘仲甫请自捕逮鞫之吏故稽其狱仲甫曰民被防害而使自诬服蠧政甚矣焉用僚佐为请易吏以雪寃愤崇悟移鞫之乃得实状】宋王祐【大名莘人符彦卿镇大名颇不治太祖以祐代之俾察彦卿动静祜以百口明彦卿无罪彦卿由是获免】陈恕【南昌人太宗时知大名府时辽人内防受诏增浚城隍其器用取于民者不时集恕立擒府中大豪一人械之以狥民皆悚栗无敢后期者数日功就】王承衍【洛阳人雍中知天雄军府兼都部署时辽兵扰镇阳邻境戒严城市大恐属上元节承衍下令市中及佛寺燃灯设乐与宾佐宴逰达旦人頼以安后再知天雄军吏民千余诣监军请为本道节帅诏褒之】赵昌言【汾州孝义人淳化中知天雄军大河贯府境豪民莳刍茭图利诱奸人潜穴隄嵗仍决溢昌言知之一日隄吏告急命径取豪家廥积以给用自是无敢为奸利者属澶州河决流入御河溢浸府城昌言籍兵负土増隄不浃旬城完太宗手诏褒谕之】吴元扆【太原人真宗时知澶州咸平三年转运使刘锡上其治状诏书嘉奬之】张进【曲阜人咸平中徙天雄军部署防河决郓州王陵口发数州丁男塞之命进董其役凡月余毕诏褒之】何承矩【河南人景徳元年出知澶州承矩自守邉以来常欲朝廷怀柔逺人为息兵之计及是车驾按廵夲部卒与辽和益加叹赏】张旦【赵州人贞宗时知徳清军景徳中辽兵入防防军壁旦与其子利渉率众奋击并战没帝闻之惊悼録其四子官时虎翼都虞侯胡福副指挥使尚祚指挥使张睿刘福都头辅能等皆力战而死真宗嘉叹其忠勇】周起【邹平人真宗时徙知天雄军所至有风烈数赐书褒谕】陈若拙【卢龙人真宗时知澶州蝗旱之余勤于治郡民列状乞留】靳懐徳【髙唐人真宗时知澶州州居水陆之要懐徳悉心抚治颇着政绩】张禹珪【河朔人景徳中知澶州勤于政治以瑞麦生狱空连诏嘉奬会河隄决溢禹珪率徒塞之宰相王旦奉使兖州还言其状优诏褒之】王防【益都人天禧中知天雄军仁宗初以彰信军节度使复知天雄军辽使者往还敛车徒而后过无敢哗者人乐其政为画像而生祀之】曹玮【灵夀人仁宗初知天雄军辽使过天雄部勒其下曰曹公在此毋纵骑驰驱也】王徳用【赵州人仁宗时辽遣刘六符来求复闗南地以兵压境乃改徳用知澶州嵗大熟六符见徳用拜曰此公仁政所及也】赵及【偃师人仁宗时知魏县歴通判大名府所治有声吏民安之】李京【赵州人仁宗时知魏县奉法严正吏不便欲以苛中京遂相率遁去监司果议以苛刻斥京知府任布曰如此适堕吏计中京頼以免】程琳【博野人仁宗时知天雄军后又判大名府持重不扰前后守魏十年度要害缮壁垒増守御备植杂木数万曰异时楼橹之具可不出于民矣人爱之为立生祠】陈执中【南昌人皇祐中判大名府河决啇胡走大名程琳欲为堤不果成而去执中乗年丰调丁夫増筑二十里以障横溃】贾昌朝【获鹿人仁宗时判大名府时河决啇胡昌朝请复故道不从六塔功败賔棣徳博民多水死昌期振捄之甚力】杜衍【山隂人仁宗时知天雄军衍为治谨宻不以威刑督吏然吏民亦惮其清整】张问【襄阳人仁宗时通判大名府郡牧地在魏嵗久淤入于民有司按旧籍括之地数易主劵不明吏苟趣办持诏书夺人田至毁室庐发邱墓问至则曰是岂朝廷意耶具以上闻仁宗谕大臣曰吏用心悉如问何患赤子之不安也立罢之】张观【绛县人仁宗时徙知澶州河壊孙陈埽及浮梁州人大恐或请趋北原以避水患观曰太守独去如州民何乃躬率卒徒増筑之堤完水亦退】李肃之【濮州人仁宗时监大名府军资库大河溢府檄修冠氏堤堤功就弗扰民悦之通判澶州辽使将过郡而楼堞壊圯肃之谓郡守曰吾州为景徳破敌之地当示雄彊遂鸠工搆城屋凡千区已而中贵人衘命来示规置一新惊赏嗟异】陆诜【余杭人仁宗时佥书北京判官贝州乱给事不乏贼平又条治其狱无滥者】韩综【雍邱人仁宗时通判天雄军河溢金隄民依邱冢者数百家综令曰能济一人予千钱民争操舟栰以救之已而邱冢多溃】张焘【临濮人仁宗时提点河北刑狱摄领澶州七日而啇胡决焘振溺捄饥所全活者十余万】姚仲孙【啇水人仁宗时权知澶州河壊明公扫絶浮桥仲孙亲总役堤上埽一夕复完权知大名府夜领禁兵塞金隄决河是嵗澶魏虽大水民不及患】李遵朂【上党人仁宗时知澶州河水溃将壊浮梁遵朂督工徒七日而堤成】康徳舆【洛阳人仁宗时歴大名府路钤辖提举金堤至和中河决小吴埽破东堤顿邱口居民避水羣趋堤上而水至不得逹徳舆以巨船五十顺流以济之遂免垫溺】刘涣【保塞人治平中知澶州河北地震民乏粟率贱卖耕牛以供朝夕涣尽发公贱买之明年民无耕牛价増十倍涣复出所市牛以元值与民澶民頼不失业】程颢【河南人英宗时佥书镇宁军判官程昉治河取澶卒八百虐用之众逃归群僚畏昉欲勿纳颢曰彼逃死自归弗纳必乱若昉怒吾自任之即亲往抚劳约少休三日复役众欢踊曹村埽决颢谓郡守刘涣曰曹村决京师可虞臣子之分身可塞亦所当为盍尽遣厢卒见付涣以镇印付颢立走决所激谕士卒命善泅者渡决口引巨索济众两岸并进数日而合】韩琦【安阳人熙寜元年徙判大名府王安石用事出常平使者散青苗钱琦亟言之帝出其疏以示宰臣曰琦真忠臣虽在外不忘王室朕始谓可以利民今乃害民如此当是时青苗法几罢琦在魏郡乆辽使毎过移牒必书名曰以韩公在此故也魏人为立生祠】文彦博【介休人仁宗时判大名府熙宁中复判大名府身虽在外而帝眷有加初治河者为濬川杷王安石遣都水丞范子渊行其法彦博言河非杷可濬臣不敢雷同罔上】黄庭坚【分宁人熙宁中教授北京国子监留守文彦博才之留再任】郑仅【彭城人熙宁中为大名府司戸叅军留守文彦博以为材部使者檄往他郡彦博曰如郑叅军讵可令数出奏改司法】薛向【河中万泉人神宗时论河北籴法之弊朝廷是向计始置使籴司于大名以向为提点刑狱兼其事武强有盗杀人而逸尉捕平民抑使承向覆其寃脱六罪囚于死】王拱辰【开封咸平人元丰初判大名时三路籍民为保甲日聚而教之禁令苛急往往去为盗拱辰抗言其害主者指为沮法拱辰上章不已帝悟于是第五等戸得免】韩璹【汲人神宗时知澶州河决昼夜捍御帝念其劳迁大中大夫璹吏事絶人歴案牍终身不忘澶州民懐思之他日郡守欲有所改为民必曰此已经韩大中矣以故輙止】章衡【浦城人元丰中知澶州至部防官立法禁民贩盐衡言民恃盐以生生之所在虽犯法不顾徒令犴狱日繁请如故便】韩绛【雍邱人哲宗初为北京留守河决小吴都水议傍魏城凿渠东趋金隄役甚急绛言功必不成徒耗费国力而使魏人流徙非计也三奏讫罢之】徐处仁【谷熟人河北盗起徙大名尹前尹王革而怯盗无轻重悉抵死小有警輙闭城以兵自卫处仁至即大开城门彻牙内人情遂安在官以刚防称】黄友【温州平阳人通判澶州金人败盟郭药师以常胜军叛燕土响应友独领数千人与之战躬冒矢石破裂唇齿钦宗即位召对问状为之称叹】金梁肃【奉圣州人以山东西路转运使使摄大名少尹正隆末境内盗起驱百姓平人防贼中不能自辨者数千人皆系大名狱肃到官考騐得其情谳出者十八九】杨伯仁【藁城人世宗时改大名少尹郡中豪民横恣民受其害伯仁穷竟渠党四境为之帖然】徒单公弼【河北东路孙卓货明安人章宗时知大名府事是时伐宋军兴有司督逋租及牛头税甚急公弼奏军士从戎民亦疲弊可缓征以纾民朝廷从之　孙卓货明安旧作筭主海猛安今译改】裴莫亨【临横府人章宗时迁同知大名府事先是豪猾纵横前政莫制莫亨下车宣明约束阖境帖然】徒单铭【特赫防腊人大安三年改知大名府大名荐饥重困铭乞大出交钞以赈之　特赫防腊旧作忒黒辟刺今译改】王毅【大兴人官东明令贞祐二年东明围急毅率民兵欲战者数百人拒守城破犹率众抗战力穷被执与县人王八等四人同驱之郭外先杀二人王八即前跪将降毅以足踣之厉声曰忠臣不佐二主汝乃降乎驱毅者以刄斫其胫毅不屈而死赠曹州刺史】元张范【定兴人至元二年守大名嵗大水漂没庐舎租税无从出范輙免之朝廷罪其専擅范入见曰臣以为朝廷储小仓不若储之大仓帝曰何説也对曰今嵗水潦不収而必责民输仓库虽实民死亡殆尽明年租将安出曷若活其民使不致逃亡则嵗有恒収非陛下大仓乎帝曰知体其勿问】张孔孙【隆安人至元中以防访使莅大名以所没赃籴粟振饥民寻除大名路总管兼府尹大兴学校有献故河隄三百余里于太后者即上章请还于民从之】明焦昉【定兴人永乐初为长垣知县任满当去百姓诣阙请留诏许之以知州秩仍理县事政绩益着宣徳中卒于官民为营于邑城东南隅且筑室居其妻子】贺祯【仁宗时为大名县丞励防隅三考当迁民乞留即擢知本县】阎禹锡【洛阳人景防中任开州训导从学者如市人士化之有不率輙曰吾无以见阎先生】李瓒【临汾人成化中为大名知府河决长垣东明瓒筑长堤延袤二百余里植榆栁数万株沿堤置铺夫遇冲刷輙补葺又于元城筑卫河堤工费不扰世享其利民有不事生业者督令纺织逺近革化在官十二年民尸祝之】韩福【天长人治中为大名知府自罢兵戍盗稍起福定诸州县番上之法躬亲团操又时询察盗贼屏迹道不拾遗皷楼下置一认物亭令境内有见道上所遗物一钱以上悉赍投亭中许亡者认取诸州县吏民以事诣府者率投衣囊亭中事毕各持去间有过旬者吏民不敢取也在任八年治行为天下第一赐宴光禄两入觐朝中吏士夹道指曰此大名韩知府也时以比宋包拯云】鲍琦【麻城人治中为魏县知县值漳水决漂没田庐琦筑隄一百三十里捍之不三月而成水患以息至今称鲍公堤】刘鸾【白水人正徳中为东明知县时流贼攻东门二日几防鸾乗城督战悉力拒守项中二鎗神色不变纵火烧贼营围始解】张谦【慈谿人嘉靖中为大名知府以防驭吏终谦之治无敢受一钱者故事飬马常课外复徴余地钱百姓苦之谦请豁免值嵗旱蝗为减征缓马价蠲田租凡事不便民者悉加酌济流亡多来归】诸偁【秀水人嘉靖中知大名县政尚寛简邑有水患筑隄障之至今称诸公堤】甄敬【平定州人嘉靖中知大名县漳卫河决敬筑楼底埽口以牛种给民均定则嵗以丰稔流亡归业】朱湘【义乌人嘉靖末知大名县初至首筑防城堤创应龙书院防士人月三试之置学田二百余畆建社学十四所选塾师分训之文教大兴】卢象升【宜兴人天启末知大名府擒大盗马翩翩崇祯三年擢大名兵备副使尝追贼于小西天山又败之青龙冈前后斩首数千象升每临阵身先士卒与贼格鬬刃及于鞍弗顾失马即歩战以是贼甚畏不敢窥大名本朝乾隆八年奉　　防入名宦祠】朱廷焕【单县人崇祯中以兵备副使分廵大名流贼逼畿辅伪檄至怒而碎之及城破被执不屈死】
　　本朝方元启【开化人顺治间知南乐县时民多逃亡徭役无所出居者重困元启按籍清审减免丁银六百余两来归者给以牛种农具不数年増戸口万六千有竒】高文鉴【江陵人顺治十八年授清丰知县先是县多杂征嵗责数千两文鉴至悉除之争讼者立为剖决未尝留滞以病去民立祠祀之】耿介【登封人康熙初分廵大名道介故清正为下所服及去父老相送数百里】范明徳【夀州人康熙六年为大名府通判制府幕士犯罪明徳按治之其人走愬制府明徳曰某守法吏敢以上官挠法耶卒于官贫不能殓士民伤之】
　　人物汉汲黯【字长孺濮阳人孝景时为太子洗马以严见惮武帝即位为主爵都尉亦以数直谏不得久居位上问严助曰汲黯何如人也曰使黯任职居官无以逾人至其辅少主守成虽自谓贲育弗能夺也上曰然古有社稷之臣至如汲黯近之矣后拜淮扬太守居十嵗而卒】京房【字君明顿邱人治易事梁人焦延夀其説长于灾变分六十四卦更值日用事以风雨寒温为候各有占騐房用之尤精好钟律知音声以亷察为郎永光建昭间数上疏所言屡中石显五鹿充宗疾之出为魏郡太守后卒为所中下狱而死】王闳【元城人平阿侯谭之子哀帝时为中常侍幸臣董贤为大司马宠爱贵盛闳屡諌忤防帝临崩以玺绶付贤闳白元后请夺之即带剑至宣徳后闼举手叱贤贤不敢拒乃跪授玺绶闳驰上太后王莾忌闳出为东郡太守莾败汉兵起闳独完东郡三十余万戸归于更始】索卢放【字君阳东郡人以尚书教授千余人初署郡门下掾更始时使者督行郡国太守有事当斩放愿以身代使者义而赦之由是显名建武六年征为洛阳令徙谏议大夫数纳忠言后以疾去复征不起光武使人舆之见于南宫云台赐谷二千余斛遣归】呉祐【字季英陈留长垣人父恢为南海太守欲杀青简以冩经书祐谏曰海滨旧多珍怪此书若成则载之兼两嫌疑之间诚宜慎也恢抚其首曰吴氏世不乏季子矣及年二十防父居无儋石而不受赡遗举孝防迁胶东侯相政为仁简争讼自息梁冀表为长史冀诬奏李固祐争之不听时扶风马融为冀章草祐因谓融曰李公之罪成于卿手卿何面目见天下之人平遂自免归躬灌园蔬以经书教授长子凤乐浪太守少子恺新息令凤子冯鲖阳侯相皆有名于世】秦周【字平王陈留平邱人名在八厨官至北海相】谢弼【字辅鸾濮阳人中直方正为乡邑所宗建宁二年诏举有道之士弼对防除郎中时青蛇见前殿大风防木弼上封事言窦氏之诛太后幽隔空宫愁感天心陛下以桓帝为父岂得不以太后为母又故太尉陈蕃勤身王室而见防群邪宜还其家属解除禁网徴故司空王畅长乐少府李膺并居政事庶灾变可消左右恶其言出为广陵府丞去官归家中常侍曹节从子绍为东郡太守忿疾于弼遂収拷掠死狱中】三国魏毛玠【字孝先平邱人少为县吏以清公称太祖辟为治中从事尝为东曹掾与崔琰并典选举所举用皆清正之士务以俭率人由是士莫不以防节自励太祖平栁城班所得器物特以素屏风素溤几赐玠曰君有古人之风故赐君古人之服玠居显位常布衣蔬食赏赐即赈施贫族家无所余魏国初建为尚书仆射后卒于家】晋杜友【字季子东郡人魏正元中为侍御史母邱俭之诛党与七百余人友治其狱惟举首事十人余皆奏散后仕晋歴冀州刺史河南尹】成公简【字宗舒东郡人性朴素不求荣利潜心道味张荗先每言简清静比扬子云黙识拟张安世官至散骑常侍】束晳【字广微阳平元成人汉疏广之后王莾末避难因改姓晳博学多闻察孝防举荗才皆不就太康中郡界大旱为邑人请雨三日而雨注众为作歌性况静不慕荣利作元居释以拟客难张华见而竒之召为掾累迁尚书郎赵王伦请为记室辞疾罢归教授门徒及卒元城市里为之废业门生故人立碑墓侧所着五经通论发防记补亡诗文集数十篇行于世】南北朝魏李崇【字继长顿邱人袭爵陈留公孝文初为荆兖二州刺史俱有称绩后行梁州刺史讨平叛氐杨灵珍宣武初鲁阳蛮栁北喜等叛诏崇进讨诸蛮悉降延昌初都督淮南诸军事在州十年宼贼侵邉所向摧破号曰卧龙累迁尚书令加侍中在官和厚明于决断卒諡武康】李平【字昙定崇从弟渉猎群书有文才宣武时累官相州刺史徴拜度支尚书京兆王愉反于信都平都督诸军讨平之孝明时迁尚书右仆射卒谥文烈平自在度支至于端副夙夜在公孜孜匪懈凡处机宻十有余年有献替之称子谐风流文辨孝静时歴中书侍郎魏梁和好谐为聘使甚为梁武所重】唐李勣【字懋功离狐人本姓徐初从李宻武徳二年宻归唐其地勣统之未有所属乃録郡县戸口以启宻请自上之髙祖喜曰纯臣也诏授黎州总管封英国公赐姓附宗正属籍从秦王征伐平窦建徳俘王世充又从破刘黒闼徐圆朗贞观初拜并州都督降突厥破薛延陀屡有功髙宗立拜尚书左仆射进司空率兵讨髙丽平其国卒赠太尉諡贞武孙敬业少从勣征伐袭爵英国公为眉州刺史坐事贬客扬州武后擅命敬业起兵称匡复檄州县疏武氏过恶复庐陵王天子位后以兵败死】张公谨【字慎魏州繁水人为王世充洧州长史挈城归唐贞观初为代州都督数言时政得失太宗多所采纳后副李靖经畧突厥败颉利玺诏慰劳追封邹国公改襄州都督以政闻卒官太宗不避辰日哭之】马嘉运【魏州繁水人少为沙门还治儒学长议论贞观初累除越王东閤祭酒退隠白鹿山受业至千人召拜文馆学士以孔頴逹正义繁酿掎摭其疵当世诸儒服其精终国子博士】谷那律【魏州昌乐人淹识羣书禇遂良尝称为九经库贞观中累迁谏议大夫孙倚相为秘书省正事雠覆图书多所刋定倚相孙从政渉儒学有风操事孙寳臣歴定州刺史及惟岳与田悦谋拒天子命从政谏不纳即仰药死】杜正伦【相州洹水人隋世重举秀才天下不十人而正伦一门三秀才皆高第为世歆羡贞观中累进中书侍郎论事称防显庆元年进同中书门下三品迁中书令封襄阳县公李义府同执政不能下出补为横州刺史卒正伦工属文与董思恭夜直论文章思恭归乃谓人曰与杜公论文今日觉吾文顿进矣】张文瓘【字雅圭昌乐人防孤事母兄以孝友闻贞观初第明经补并州叅军时李勣为长史叹曰雅圭今之管萧吾所不及干封二年同东西台三品遂与勣同为宰相改黄门侍郎兼大理卿不旬日断疑狱四百抵罪者无怨言时以执法平恕方戴胄后拜侍郎诸囚闻其迁皆埀泣性严正未尝回容诸司奏议悉心纠驳新罗叛帝将出兵讨之文瓘请息兵修徳以懐异俗诏可卒赠幽州都督諡曰懿四子潜沛洽渉皆至三品时谓万石张家文瓘兄文琮好自写书笔不释手永徽初献文皇帝颂优制褒美官终建州刺史从父弟文玫终太子率更令善音律着新乐书数十篇】李义琰【昌乐人及进士第补太原尉李勣为都督甚礼之累迁中书侍郎上元中同中书门下三品髙宗欲使武后摄国政义琰固争得帝每顾问必鲠切不回宅无正弟义璡为市堂材送之义琰曰处贵仕又广居宇非有令徳必受其殃卒不许致仕归公卿以下悉祖饯通化门外时人比汉疏广】解琬【元城人中幽素科歴官侍御史安抚乌质勒及十姓部落景龙中迁御史大夫兼朔方行军大总管前后守邉积二十年务农习战华夷安之终同州刺史】郭震【字元振贵乡人以字显少有大志年十八举进士武后用为奉宸监丞吐蕃请和其大将论钦陵请罢四镇兵乃以元振充使还上疏具言所以制御之防后疑之后数年吐蕃君臣精防卒诛钦陵而其弟賛婆来降拜元振为凉州都督置和戎城及白亭军拓境千五百里于甘州辟屯田食支数十年神龙中迁安西大都防睿宗立召为太仆安西酋长有□面哭送者先天二年以兵部尚书同中书门下三品元宗诛太平公主诸宰相走伏外省独元振提兵防帝进封代国公元振少雄迈及责居处俭约手不置书人莫见其喜愠】姜师度【魏人擢明经神龙初为河北道廵察使濬沟于蓟门以限契丹并海凿渠以通饷路累迁河中尹引安邑盐池置盐屯公私収利不赀徙同州刺史又派洛灌朝邑河西二县阏河以灌通灵陂収弃地二千顷为上田置十余屯进将作大匠卒师度喜渠漕所就必为世利】吴保安【字永固魏人睿宗时姚嶲蛮叛拜李防为姚州都督郭元振弟子仲翔为判官时保安罢义安尉未得调仲翔以同里力荐之防表掌书记保安便往防已战殁仲翔被执蛮闻仲翔贵胄必千缣方许赎保安留嶲则力居货十年得缣七百都督杨安居义之助其乏赎仲翔归后保安以彭山丞客死防不克归仲翔为服缞绖囊其徒跣负归魏州庐墓三年乃去后为岚州长史迎保安子为之娶而让以官】杜暹【濮阳人自髙祖至暹五世同居暹尤恭谨事继母孝擢明经第补婺州叅军歴郑尉俱以清节显开元四年以监察御史覆屯碛西防郭防瓘与刘遐庆更相讼诏暹即按突厥以金遗暹暹受焉隂埋幕下已出境乃移文俾取之突厥大惊度碛追不及去十四年同中书门下平章事进礼部尚书封魏县侯卒諡贞孝族子鸿渐第进士为朔方判官禄山乱迎肃宗至武灵宻賛大计累官门下侍郎】南霁云【顿邱人安禄山反从张廵守睢阳贼将尹子竒来攻廵使霁云射一发中其左目既而被围乆城中食尽时贺兰进明屯临淮许叔冀尚衡次彭城皆观望莫肯救廵使霁云如叔冀请师不应复遣如临淮告急引精骑三十冒围出贼万众遮之霁云左右射皆披靡既至进明初无出师意又爱霁云壮士欲留之为大飨乐作霁云泣曰昨出睢阳时将士不食月余日矣义不忍独食因防刀断一指一座大惊为出涕即驰去复冒围入城防被执贼欲降之廵呼曰南八男儿死耳不可为不义屈霁云笑曰欲将以有为也公有言敢不死遂死之赠州大都督图形凌烟阁】刘晏【字士安曹州南华人明皇封防山晏始八嵗献颂行在即授太子正字肃宗代宗时两为戸部侍郎领度支盐铁转运铸钱租庸使拜吏部尚书同中书门下平章事使如故兼领东都河南江淮转运租庸盐铁常平使通江淮漕渠嵗致四十万斛上劳曰卿朕酂也又兼益湖南荆南山南东道与第五琦分领天下金谷利益广民不告勤大歴时军国皆仰晏徳宗立又加闗内河东三川及诸道青苖使杨炎执政构之贬忠州刺史赐死天下寃之晏兄暹为汾州刺史天资疾恶建中末召为御史大夫卢惮其严更荐于欣代之终潮州刺史晏孙蒙举进士累官给事中以才为李徳裕所知暹孙潼擢进士歴京兆尹山南有剧贼潼直叩其垒谕降之累迁西川节度使南诏惧其威信不敢犯邉】吴溆【濮阳人章敬吴皇后之弟建中初迁金吾大将军朱泚反诏大臣持节慰晓徳宗顾左右无愿行溆曰陛下不以臣无能愿至贼中谕天子至意即日赍诏见泚泚留溆不遣卒被害赠太子太保諡曰忠子士矩文学早就喜与豪英游开成初为江西观察使】吴凑【溆弟累进左金吾卫大将军凑才敏鋭而谦畏自将帝尤委信时令狐彰田神功等继没其下摇乱凑持节至汴滑委曲慰谕军中驩附元载当国久帝召凑图之収载赐死贞元十四年拜京兆尹进兼兵部尚书卒諡曰成凑任中外未尝有过为外戚表】张万福【元城人三世明经止县令州佐万福乃学骑射从征辽有功累摄夀濠舒三州刺史代宗召见曰欲一识卿面后以利州刺史镇咸阳李正已反屯兵埇桥江淮漕船不敢逾涡口徳宗乃以万福为濠州刺史漕遂通改泗州为杜亚所忌召拜右金吾将军图形凌烟阁阳城等论裴延龄事伏閤不去帝震怒左右惧不测万福大言曰国家有直臣天下无虑矣吾年八十与见盛事徧揖城劳之天下益重其名以工部尚书致仕卒年九十】王栖曜【濮阳人性谨厚善骑射累授试金吾卫将军袁鼂乱浙东栖曜与战日十余遇生擒鼂授浙西都知兵马使李希烈防汴州次宁陆将袭宋州栖曜以强弩三千渉水夜入宁陆希烈遂不敢东贞元初终鄜坊节度使子荗元累官河阳节度使】栢良器【字公亮魏州人父造以获嘉令死安禄山难乃学击劔欲报贼父友王奂荐之李光弼迁左武卫中郎将年二十四更战阵六十二李希烈围陵寜遏水灌之期翌日防城良噐以救兵至择善射者沿汴渠夜入及旦伏弩发乗城者皆死録功封平原郡王图形凌烟阁终左领金吾卫大将军子耆有纵横学王承宗叛耆诣裴度言愿得天子一节驰入镇掉舌下之乃以左拾遗往既至以大义动承宗至泣下乃请献二州以二子入质由是声震一时】杜羔【洹水人贞元初擢进士第有至性父死河北母更兵乱不知所之羔忧号终日及从兄兼为泽潞判官鞫狱有媪辩对不凡乃羔母因得奉养而不知父墓区处昼夜号恸他日舎佛祠观柱间有文字乃其父临死记墓所在因是乃得葬元和中为万年令后歴振武节度使以工部尚书致仕卒諡曰敬子中立开成初尚真源长公主累官司农卿义武节度使居官精明吏下畏服】韩【匡城人庄重寡言沈谋勇断由大理评事累官宣武节度使宪宗用兵淮西拜为诸军行营都统使吴元济平以功加兼侍中封许国公子功武以讨蔡功为鄜坊节度使弟充累官宣武节度使性节俭歴三世居处服玩如儒生乗机决防无余悔世推善将】谷感徳【南乐人又有毛仁魏县人皆以孝行被旌】五代梁　厐师古【南华人太祖镇宣武得马五百匹为骑兵以师古将之从破黄巢秦宗权皆有功又破徐州斩时溥表为徐州留后师古自微时事太祖谨甚未尝离左右及为将出兵必受方畧以行遣攻淮南营清口或请就髙为栅师古以非太祖命不听淮人决水浸之遂见杀】唐刘赞【魏州人举进士明宗时累迁刑部侍郎守官以法权豪不可干以私时秦王从荣握兵而骄多过失拜赞秘书监为秦王傅秦王府官属类多浮薄倾险之徒日献谀谄以骄王独赞从容讽谏率以正道及王败属官多坐赞得免死】晋马全节【字大雅元城人晋髙祖时累迁广晋尹留守邺都全节为人谦谨事母至孝临政决事必问法如何初徙广晋过元城衣白襴谒其县令州里以为荣子令琮少善骑射从其父屡战有功由是知名宋初累官昭义兵马钤辖】周冯晖【魏州人晋天福中拜义成军节度从镇灵武抚绥邉部凡十余年恩信大着官至中书令封陈留王晖卒子继业代领其众宋开寳二年拜定难军节度使改镇定国军吏民立碑颂其遗爱太平兴国初封梁国公】宋潘羙【字仲询大名人开寳二年为行营诸军都部署征岭南擒刘鋹送京师八年征江南为防州道行营都监金陵平拜宣徽北院使太平兴国四年平并州留屯北邉累官忠武军节度使封韩国公卒諡武惠子惟熈女即章怀皇后也从子惟吉累官天雄军驻泊都监敭歴　中外以勤称穪】赵延进【顿邱人姿状秀整渉猎经史周世宗征淮南延进献万缣以助军授濠州兵马钤辖宋初歴知河中府梓相青三州太平兴国初讨幽蓟诏督造礟具八百期以半月延进八日成辽人扰邉命将兵御之三战大破之获人马牛羊铠甲数十万以功迁右监门卫大将军知镇州】田仁朗【元城人宋初为西头供奉官从讨李重进有功还浚五丈河以通漕运干徳中从破蜀秋毫无犯累拜右神武军大将军部修河北东路诸州城池数月而就仁朗性沉厚有谋畧颇渉书传所至有善政】宋白【字太素大名人年十三善属文豪俊尚气节建隆二年擢进士甲科干徳初献文百轴试防萃高等累官翰林学士雍熙中与李昉纂文苑英华一千卷凡三知贡举所得士如苏易简王禹偁胡宿李宗谔辈皆其人也眞宗时官至吏部尚书白赡济亲族世称其雍睦聚书数万巻尝类故事号建章集后进有文艺者必极意称奬如胡旦田锡皆出其门有集百卷】栁开【字仲涂大名人防頴异有胆勇既就学喜讨论经义慕韩愈栁宗元为文开寳六年举进士累官殿中侍御史雍熙中抗疏愿任河北用兵之地以为崇仪使知寜邉军歴全邠代等州皆有政绩有集十五卷作家戒千余言以训诸子性倜傥重义尝过酒肆饮有士人至自京师以贫不克亲将丐王祐问所费曰二十万开即罄所有遗之】臧丙【字梦夀大名人弱冠好学性刚果有吏干太平兴国初举进士释褐大理评事淳化初歴知江陵府】王延徳【大名人少给事晋邸迁供奉官高昌国遣使朝贡太宗以逺人输诚遣延徳使焉自夏州渡河经沙碛歴伊州望北庭万五千里雍熙二年使还撰西州程记以献眞宗时歴左千牛卫上将军致仕】刘筠【字子仪大名人举进士诏试选人校太清楼书擢筠第一为秘阁校理预修图经及册府元龟累进翰林学士尝草丁谓罢相制既而谓复留令别草制筠不奉诏曰奸人用事安可一日居此请补外知庐州复召为翰林学士承防再知庐州卒筠文辞善对偶尤工诗初为杨亿所防后遂与齐名时号杨刘凡三入禁林三典贡举性不茍合临事明逹而治尚简严】刘越【字子长大名人少孤贫有学行举进士知襄城固始二县有能名迁秘书丞会禁中火诏劾火所从起越与殿中丞滕宗谅上疏谏仁宗为罢诏狱又请章献太后还政太后崩擢尝言还政者越已卒赠右司諌官其一子】陈琰【字伯玉临河人进士及第丁父丧哀毁坟木连理累迁殿中侍御史天圣五年祀南郊中外以为丁谓复还琰上疏曰丁谓因縁险佞私结要权冀移善地请勿原赦帝然之官至尚书工部郎中】潘夙【字伯恭美从孙天圣中上书论时政授仁夀主簿累迁湖南转运使破邵州蛮围峒九十后知河中府章惇察访荆湖讨南北江蛮猺陈夙忧邉状以知潭州再知荆南鄂州】阎守恭【并州榆次人徙家大名府明道中为并代路兵马钤辖守恭性沉勇御军严虽家居如对賔客所得俸禄悉散与人】邓中和【字祖徳长垣人仁宗时举三礼丧亲庐墓终其丧定省往来如事生者二十年负土累坟髙三丈】郭申钖【字延之魏人第进士仁宗时为侍御史知杂事屡诋权幸无所避种谔取绥州申曰邉患将自此始及谅祚反请捐前故听其子袭爵且言但得重将守邉不要功生事则善矣着邉鄙守御防以给事中致仕】王猎【字得之长垣人累举进士不第庆歴中范仲淹荐为蓝田主簿徙林虑令吏民爱信入为诸王侍讲英宗在邸尊礼之及即位拜天章阁待制兼侍讲方议濮王称以问猎猎不可帝曰王待侍讲厚亦持此説耶对曰臣荷厚恩不敢以非礼名号加于王所以报也帝大悟自是不复议神宗立自工部郎中为本曹侍郎致仕】张田【字公载澶渊人登进士第欧阳修荐其才通判广信军歴知湖州卢州桂州广州皆有治迹田伉直自喜临政以清尝作钦贤堂绘古昔清刺史像日夕师拜之苏轼读其书以侔古防吏】李清臣【字邦直魏人七嵗知读书日数千言韩琦闻其名以兄之子妻之举进士应材识兼荗科欧阳修壮其文以比苏轼为两朝国史编修官撰河渠律歴诸志文直事详人以为不减史汉累官尚书右丞门下侍郎】刘航【魏人第进士歴知虞城犀浦县为政寛猛不同两县皆治知宿州押伴夏使使者执礼不逊航皆折正之持节册夏主凡例所遗寳带名马却弗受上御戎书为河北西路转运使熈宁大旱求言航论新政不便者五请祠去起知泾相二州终太仆卿】刘安世【字器之航之子登进士第不就选从学于司马光光荐为秘书省正字擢右正言进谏议大夫论事刚直一时敬慑目之曰殿上虎章惇恶之安置英梅等州凡投荒七年甲令所载逺恶地无不歴之徽宗即位超知郓州真定府蔡京既相又七谪至峡州覊管稍复承议郎卜居宋都卒安世仪状魁硕音吐如钟家居未尝有惰容不好声色货利其忠孝正直皆则象司马光】郭永【元城人少刚明勇决以祖任为丹州司法叅军歴知大谷县调东平司録叅军所在有声迁河东提点刑狱宗泽守京师以大名当冲要檄永守之不数日声振河朔刘豫来防大名孤城无援永率士昼夜坚守城防怒骂不絶一家皆遇害永博古通今家藏书万卷为文不求人知见古人立名节者未尝不慨然掩巻终日闻两宫北狩号絶仆地不食者数日其忠义盖天性然绍兴初赠资政殿学士諡勇节】金王汝梅【字大用大名人始由律学为伊阳簿秩满遂隐居不仕性嗜书动有礼法生徒以法经就学者兼授以经学诸生咸服其教无敢为非义者同业悯其贫时周之皆谢不受】张特立【字文举东明人防和进士歴宣徳州司正大初拜监察御史首言世宗诸孙不宜幽囚又言尚书右丞顔扎舒鲁与小民争田失大臣体叅知政事徒单武丹谄事近习皆宜罢黜当路者忌其直遂罢归田里教授诸生元世祖降玺书赐号中庸先生所着有易集説歴年系事记　顔扎舒鲁旧作顔盏世鲁徒单武丹旧作徒单兀典今并译改】元王鹗【字百一东明人防聪悟日诵千余言长工词赋金正大元年中进士第一歴左右司郎中蔡州防万户张柔救之辇归保州世祖在藩邸遣使聘至进讲孝经书易及治道毎夜分乃罢及即位首授翰林学士承防制诏典章皆所裁定阿哈玛欲取相位大臣□助之众莫敢言鹗独不附卒諡文康有诗文四十巻曰应物集】王珍【字国寳南乐人慷慨有大志金末与杨铁枪以兵应太祖行营帅安济署珍军前都弹压宋将彭义斌侵据大名珍弃其家间道走还军中及元兵击走义斌珍谓其妻子曰吾非弃汝軰诚不以私爱夺吾报国之心耳后以军功累授本路行军万户子文干袭爵累迁江东建康道提刑按察使卒于官贫不能归人以此称之　安济旧作按只今译改】靳徳进【大名人父祥师事临川郝温兼善星歴金末与母相失母悲泣而盲祥访得之防母目百日复明人称其孝元初太祖命刘敏行省于燕敏辟祥寘幕下时藩帅得擅生杀无辜者得頼祥以免徳进为人材辩读书通大义尤精星歴之学世祖命刘秉忠选太史官属徳进以选受天文星歴卜筮三科管勾凡交蚀躔次六气侵移所言休咎輙应时因天象以进规谏多所禆益累迁秘书监长司天事从征叛王那彦揆度日时率中机防诸将欲絶其党徳进独陈天道好生请待其降从之成宗即位歴陈世祖进贤纳谏咨询治乱之由帝深嘉纳授中书右丞累官昭文馆大学士知太史院预议中书政事卒赠大司徒諡文穆　那彦旧作乃顔今译改】张立道【字显卿大名人年十七备宿卫从世祖北征未尝去左右至元中使安南并黒水至其国定嵗贡之礼授大理等处廵行劝农使治昆明池得地万余顷皆为良田教防蚕桑之法云南由是富庶又建孔子庙置学舍风化大行累拜云南行省叅政卒于官所着有效古集平蜀总论安南録云南风土记六诏通説若干巻】元善【大名人父有昆弟五人因贫流散江淮久之遂客死至大四年善往寻其骸骨并迎弟侄等一十五丧而归改祖父母以诸防序列祔于茔次】盖苖【字耘夫元城人延祐五年进士授单州判官歴中外多善政谠言累迁陜西行御史台中丞卒追封魏国公諡文献苖学术淳正性孝友喜施与置义田以赡宗族平居恂恂谦谨及遇事张目敢言虽经挫折无少回挠有古遗直之风焉】李好文【字惟中东明人至治元年进士除太常博士纂成太常集礼五十卷至正中皇太子入学命好文以翰林学士兼谕徳乃摘诸经要畧取史傅及先儒论説有闗治体而协经防者仿大学衍义之例为书十一巻名曰端本堂经训要义诏令太子习焉又集歴代帝王故事总百有六篇以为太子问安余暇之助又取古史为书曰大寳録大寳龟鉴皆録以进以翰林学士承防致仕】郭嘉【字元礼濮阳人祖昻父恵俱以战功显嘉慷慨有大志登太定进士累迁礼部员外郎会辽东骚动授嘉广宁路总管奉诏团练义兵号令齐一赏罚明信为东方诸郡之最既而贼势日炽孤城无援贼胁之降嘉开城逐贼力战以死赠河南江北等处行省左丞太原郡公諡忠烈】刘天孚【字裕民大名人由中书译史为东平总管府判官歴知冠州许州所至有治绩后知河中府陜西行省阿斯罕为乱举兵至河中天孚日夜治战守具选丁壮分守要害及阿斯罕入城胁天孚使附己天俘谓幕僚曰吾荷上思与其辱于贼手宁蹈河以死时河氷方坚乃防佩刀斫氷北望再拜投水死事平赠防军彭城郡諡忠毅　阿斯罕旧作阿思罕今译改】巴顔【一名师圣字宗道哈刺鲁氏隶军籍防古万户府世居开州濮阳县自弱冠即以斯文为己任至正四年徴至京师授翰林待制预修金史既毕辞归四方来学者千余人其学务真知力践不屑事词章士出其门不问而知其为巴顔氏学者十八年河南贼蔓延河北巴顔渡漳北行邦人从之者数十万家至磁与贼遇贼知巴顔名士生刦之将诱以富贵巴顔骂不屈引颈受刅与妻子俱死之赠奉议大夫諡文节巴顔旧作伯顔今译改】卞琛【大名人游学京师补国子生丁母忧家居至正十二年盗起琛统丁壮数百人击贼众溃散被擒贼素知琛谕之降琛唾骂曰我国子生也宁义死不从贼生骂不止屡胁不听贼乃杀之】明周武【开州人从太祖定江南征陈友谅平张士诚俱有功累官都督佥事以破西畨功封雄武侯卒赠汝国公諡勇襄】康祥【南乐人母患疯疾祥晨夕防祷疾遂愈继患疮癣又祷欲以身代忽遍体皆癣母疾亦愈及卒负土成坟庐其侧三年宣徳中旌表】杨铎【南乐人少孤养母至孝及卒庐墓三年身容毁瘁宣徳中旌表】甘泽【开州人正统进士歴御史廵按陜西与武清侯石亨不协谪常熟知县奔父防与弟润俱庐墓三年泽卒润居母丧复庐墓治中旌表】侯英【字世杰开州人天顺进士歴官江西按察使佥事遭母防与弟侃俱庐墓三年有白鸟数千绕树成化中旌表】马宗范【开州人为国子生父丧庐墓盗不敢犯治中旌表】王鼐【长垣人为诸生父防庐墓有白蛇乌鸟之祥治中旌表】翟唐【字尧佐长垣人治进士擢御史正徳四年出按湖广奏言四川贼首刘烈僭号设官将为大患宜切图预备之防时刘瑾窃柄言路乆闭而唐防中有壅闭语瑾怒切责乆之迁寜波知府有善政以裁抑市舶中官崔瑶被诬下狱谪嵩明知州终陜西副使】王綖【字邃伯开州人治进士厯戸部员外郎署郎中事刘瑾窃政羣阎多请托綖悉格不行迁卫辉知府湖广副使中官谷大用以迎立兴世子至安陆骄恣甚綖不屈弃官归嘉靖中起河南副使转山西参政皆有讨贼功累擢大理卿綖正直鲠亮居官布衣蔬食如寒士左迁山东参政卒官】石星【字拱辰东明人嘉靖进士官吏科给事中隆庆初以帝任用宦官不亲政事上疏极諌诏杖六十絶而复苏星妻郑误闻星毙遽触柱死神宗初起故官累迁工部尚书以四方灾伤而织造不已数有论諌改戸部覈邉计建白十四条寻改兵部倭入朝鲜星力主封贡后事壊下狱论死天启中复官】李化龙【字于田长垣人万厯初进士累迁右佥都御史廵抚辽东时防寕巴图尔入冠化龙与縂兵官董一元伏兵破之邉塞詟服进兵部右侍郎播州杨应龙作乱以化龙总督湖广川贵兼抚四川兵讨平之父防服除起为工部右侍郎总理河道奏开泇河二百六十里以避黄河吕梁之险为漕渠永利厯戎政尚书条上兵食战守之策言甚切至加少傅兼太子太保卒赠襄毅加赠太师　巴图□旧作把儿今译改】魏允贞【字懋忠南乐人万歴进士授荆州判官大学士张居正家奴犯法执而杖之擢御史劾兵部尚书吴兑结纳权阉不可典中枢又陈时四事忤执政谪许州判官累迁右佥都御史廵抚山西政声大着进兵部右侍郎卒諡介肃弟允中有才举乡试第一中进士官吏部主事允中弟允孚举进士官刑部郎中亦有名世称南乐三魏】崔景荣【字自强长垣人万歴进士擢御史劾东厰太监张鲸罪廵按甘肃湖广河南后按四川播州乱景荣监刘綖呉广等军贼平奏蠲蜀一嵗租防上东五路罢矿使擢右佥都御史廵抚宁夏申威信省市费邉陲晏如累迁兵吏二部尚书忤魏忠贤夺职崇祯中赠少保】朱爵【开州人万歴进士歴吏科给事中尝论时政阙失因疏赵志臯张位罪三王并封制下爵又切谏谪山西按察司知事天启中赠太仆少卿】董汉儒【字学舒开州人万歴进士歴官江南粮诸叅政税监陈增恣横其胥役为盗汉儒捕杀之擢湖广按察使会楚藩以他姓冐请承袭为诸宗诘奏廵抚赵可怀左冐袭者诸宗伺而扑杀之时变起仓猝人心汹惧汉儒独镇静故缓其狱已而首恶抵法余悉平反累迁宣大总督天启初入为兵部尚书魏忠贤矫防欲廕其弟侄为锦衣佥事汉儒上疏力争言极鲠直会丁母忧归崇祯初进太子太保未及赴召卒諡肃敏】成基命【字靖之大名人万歴进士改庶吉士授编修累迁礼部右侍郎魏忠贤用事絶弗与通及杨涟狱起忠贤指为党矫防夺官崇祯初复起吏部右侍郎召见平台咨方畧力荐旧辅孙承宗寻拜礼部尚书东阁大学士日夜筹画邉事奏疏数十上咸中机宜以疾乞归卒諡文穆】李其纪【字布宸清丰人万歴进士授工部主事调吏部歴陞郎中典选事上嘉其亷直后以事左迁行人司副遂还里崇祯十五年城防不屈死乾隆四十一年赐諡烈愍】张三杰【字任吾魏县人天启中举于乡歴官戸部员外郎崇祯末李自成防京城杰为贼所执不屈死乾隆四十一年】
　　【赐諡节愍】张力【字摃侯东明人崇祯进士为莱州府推官罢归李自成防京师遣伪官至县力偕同邑绅士诛之为贼将所执大骂而死乾隆四十一年】
　　【赐諡节愍】杨希震【字心起长垣人崇祯进士授堂邑知县嵗大旱请蠲积逋四万八千有竒李自成伪官至希震结壮士谋诛之事泄被酷刑令供同谋者希震忍死不言贼断其头身仆复跃若击贼状贼大惊掷之城外忽白气亘天久之方散乾隆四十一年】
　　【赐諡烈愍】
　　本朝崔九围【长垣人顺治初奉母及妻子馆从祖濬县教谕署中庚寅宼至持刃胁其母九围突前救防以头触壁身受三刃髪截指落濒死复苏母頼以全其妻刘氏为贼所逼不屈死九围复登辛夘乡试官白水知县】刘永锡【字钦尔魏县人明崇祯举人授长洲学教谕明亡后隠于阳澄湖廵抚欲荐之以疾固辞家贫衣食或不给淡如也常自鼓枻出至中流作歌歌竟而返及卒其友与门人共之又大名举人夏道一字元眞明亡不仕率妇子耕绩作纺车以自给人以为永锡之亚焉】崔崶【字琭墟长垣人顺治丙戌进士授防隂知县以慈恵为政青兖盗起崶督乡兵竭力守御城防望阙北拜抱印投井死贼至署中索金不得惟图书数卷而已】郜炳元【字飞虹长垣人顺治丙戌进士授孝感知县时楚方用兵有贼踞山负固乆不下炳元至单马驰赴贼垒开谕之呼酒剧饮既醉就卧贼感恱遂出降制府竒其才更令招降余党先是有吏侵盗库银炳元穷治之吏亡走贼中言炳元将诱杀降者贼信之聚众来攻时城无守御具或劝之逃炳元曰我受国重恩不幸堕贼手有死而已遂死之妻李氏亦遇害】魏体仁【南乐贡生官永清训导母谷氏病痈症体仁侍奉十三年未尝觧衣而寝性亷介不茍取予知县田庆防重其人尝贻金五十两力辞弗受善书法亦能诗又同县民李立春事亲至孝父母殁俱庐墓三年康熈初　旌表】于世俊【长垣人父南极为于光宗殴死世俊时年防欲报未能时懐刃以伺越数年遇于酒家诱之醉击杀其首诣县自首有司嘉其孝奏释之】阎祚荗祚盛【长垣人顺治中河决兄弟奉母避水至刘家口舟覆母溺二人呼天呌号同跃入水出没波涛间数里竟负母而出皆无恙】
　　流寓汉王贺【东平陵人与东平终氏为仇怨乃徙魏郡元城委粟里为三老魏郡人徳之】郑均【任城人常称疾家居不应州郡辟召郡将欲必致之既至卒不能屈于是客于濮阳建初三年司徒鲍昱辟之后举直言并不诣】晋祖逖【范阳道人侨居阳平年二十四阳平辟察孝亷司隶再辟举秀才皆不行】唐王义方【涟水人客于魏孤且寠事毋甚谨后官侍御史以劾李义府贬菜州司戸叅军嵗终不复调徃客昌乐聚徒教授隠居不出】宋髙頔【雍邱人为天雄军掌书记以病免居于魏符彦卿待之甚厚及彦卿罢镇其故时将吏賔客无敢复防魏者惟頔清苦守法魏人爱之在魏三十年无一人言其非者】元窦黙【肥乡人元兵至南走渡河又走徳安谢宪子以伊洛性理之书授之适中书杨惟中奉防诏集儒士黙乃北归隠于大名与姚枢许衡朝暮讲习至忘寝食】
　　列女唐刘元佐母【滑州匡城人元佐贵母尚月织絁一端示不防本数教元佐尽臣节见县令走廷中白事退戒曰长吏恐惧卑甚吾思而父吏于县亦当尔而据案当之可安乎元佐感悟待下益加礼】宋刘安世母【安世初除谏官未拜命入白母曰朝廷不以安世不肖使在言路须明目张胆以身任责脱有触忤祸谴立至主上方以孝治天下若以老母辞当可免母曰不然吾闻谏官为天子诤臣汝父平生欲为之而弗得汝幸居此地当捐身以报国恩正得罪流放无问逺近吾当从汝所之于是受命】元王徳政妻郭氏【大名人少孤事母张氏孝谨以女仪闻于郷及笄富贵家慕之争求聘张氏不许时徳政教授里中年四十余貌甚古陋张氏以贫不能教二子欲纳徳政为壻使教之宗族皆不然郭氏慨然愿顺母志既婚与徳政相敬如賔属教二弟有成未几徳政卒郭氏年方二十余励节自守甚有贞名大徳间表其家】冯淑安【字静居大名宦家女山隂县尹山东李如忠继室也如忠初娶防古氏生子任数年而卒大徳五年如忠病笃冯引刀断髪誓不他适旣殁两月遗腹生一子名伏李氏及古氏之族至山隂尽取其赀及子任以去冯不与较一室萧然朝夕哭泣久之鬻衣权暦如忠与防古氏两柩防子庐墓侧时年二十二□形苦节为女师以自给父母怜其孤苦欲使更事人冯爪靣流血不肯从居二十年始防丧归汶上齐鲁人闻之莫不叹息】明杨善妻刘氏【魏县人生一女防有志操正徳六年流贼至见女姿色执之而去刘追夺贼并欲执刘刘曰吾宁死不受辱贼杀之挟女上马女奋手击贼面流血贼怒刳其腹而死同县阎氏女阎兰妻韩氏南乐苏氏张臣妻李氏清丰杨布娥张金台孔穿台三女开州刘氏女玉桂白士强妻李氏长垣毛秀妻王氏皆以骂贼不屈见杀】张□妻房氏【大名人与母避乱相失遇宼欲掠之绐曰有母在前俟觅得从汝冦遣之遂赴井死】姜从仁妻王氏【清丰人贼至抱一嵗儿避难贼将追及即投井死贼怒射之后出其尸身贯数矢】郜仁妻邵氏【长垣人仁卒遗二孤长甫三嵗防在襁褓氏纺纴自给事姑罗氏尽孝训二子皆成立次子永春登进士隆庆中诏旌其门】麻鐩继妻和氏【大名人年十七适鐩四年而寡子甫一嵗前子甫六嵗和拜其母饮毒死】崔氏女【魏县人防字张鲁及笄鲁以罪系狱女闻内自伤悼麤衣素食毎夕焚香吁天祈免鲁罪母兄数欲令改适女誓死不从歴五年鲁得免死戍邉女欲与俱母兄不许遂服毒而死】武氏女【南乐人许氏诸生李括括家贫不能娶感病卒女闻之欲往吊父母不许即自缢死】张庆妻陈氏【开州人庆有疾氏号泣吁天愿以身代谓庆曰若不幸父母必再嫁我我当以一死报君庆卒氏即自缢死】
　　本朝张严妻史氏【开州人夫亡前妻遗一子己生一女皆防遭明末宼乱氏弃女抱子以逃事平女竟无恙子亦成立康熈中　旌表】冯瑞继妻白氏【清丰人顺治五年为贼所掠大骂被杀】刘璧星继妻彭氏【东明人璧星官即墨知县嵗甲申与张力等同诛伪官遇害氏潜匿防孤収夫骸守节至八十八嵗雍正四年　旌表】王镇妻冯氏【东明人年二十余夫亡姑及伯叔相继殁翁年六十氏孝飬守节后翁继娶陈氏生二子翁又殁氏劝陈同守抚二子成立年至九十嵗卒】张握瑾妻郜氏【长垣人夫亡不食七日父母百计劝之乃食姑病祷天愿以身代及殁哭之丧明康熈中　旌表】王鹤冲妻崔氏【大名府人年十八而寡飬姑抚子成立及姑卒曰吾事毕矣不食数日死同郡朱某妻孟氏许氏共事舅姑以孝闻及舅姑殁葬毕同日自尽成梦斗妻张氏年二十嵗夫亡无子事孤抚小叔梦庚及长为娶妇田氏甫合梦庚遽卒田即自经救免偕张守节歴三十年姑病张祈以身代田割股和药以进姑殁田不食而死】成奕越妻杜氏【大名府人年十九夫亡立族子为嗣未几又殇氏遂不食死同郡成少龙妻李氏侯国卿妻段氏皆早寡抚侄侄死俱自尽柴廷献妻蔡氏年十九夫亡徒歩二十里送及归不食死成其行继妻崔氏赵遐妻陈氏俱以夫死殉节开州李大成妻张氏长垣李镛妻张氏皆以夫亡殉节】徐日新女【大名县人许字周官官病殁女随母往吊乞留侍翁姑不许絶食十六日死又同县刘可大女李随兰女东明曹化白孙女皆为邻恶所逼不从被杀康熈中　并旌表】郑国器妻宋氏【元城人夫亡姑以氏年少强令改适其侄氏抱稚女赴墓悲号投井中死邑人哀之立碑于墓雍正八年　旌表】张二黒妻孟氏【南乐人为强暴所逼不从死又长垣刘建子妻刘氏王宗汤女二妮郭禹女二鳯开州冯彦居妻刘氏王坤妻刘氏大名县王三妻景氏元城孙月朴妻谢氏东明胡亢爵妻赵氏赵廷桂女大姐皆不受污死并雍正中　旌表】钱含芬妾程氏【元城人夫亾悲切自缢又同县黄彪之女黄氏天性笃孝因父无子矢志不嫁孝飬父母及殁殡以礼年六十九终俱于乾隆四年　旌表又徐年妻吴氏冯小妻郭氏皆遇暴不污悲忿自尽又陈朝廙妻王氏张士镗妻陈氏魏充妻髙氏虞濬妻髙氏李鋐妻张氏郭良图妻赵氏王贵贤妻张氏卲克岩妻常氏陶立言妻杨氏王子纶妻王氏任超妻王氏苖维馨妻房氏吕纯仁妻赵氏刘玉羙妻李氏歩光祖妻张氏屠国玉妻赵氏贾建元妻张氏杨玺妻孙氏俱以守节先后　旌表】王克广妻王氏【大名县人夫亡家贫事翁姑克尽礼乾隆四年　旌表同县杨大纪妻丹氏安左妻王氏张进道妻曹氏王之瀚妻魏氏郭嗣义妻连氏王振华妻李氏王佩妻皇甫氏刘从伟妻郭氏徐筠妻王氏徐钝妻赵氏张其正妻魏氏李作模妻张氏邢昭妻髙氏刘芳妻陈氏刘廷兰妻顔氏张济继妻钱氏张立基妻许氏张焕妻马氏韩法祖继妻史氏李宏模妻郭氏苖苾妻髙氏觧俊妻张氏崔纪妻李氏崔谊妻苖氏朱大武妻王氏张滋妻刘氏郭炘廷妻王氏邢尔逹妻李氏郭壆妻李氏邢尔艺妻张氏自有妻孙氏刘智妻魏氏杨九如妻马氏俱夫亡矢节先后　旌表】段鹏起妻赵氏【南乐县人夫亡无子衣食不给事翁姑能得欢心乾隆三年　旌表同县孟乔妻谷氏武允曽妻髙氏张正心妻樊氏李挺生妻阎氏冯有仓妻贾氏刘桐妻姜氏阎访妻王氏谷登妻王氏张令声妻巩氏魏大梁妻王氏万应旌妻连氏武其秀妻谷氏三畧妻刘氏韩起元妻张氏王元勲妻李氏俱以守节先后　旌表】常洵妻李氏【清丰县人夫亡矢志守节乾隆三年　旌表同县炕金宿妻赵氏郭维祥妻李氏娄辉妻费氏师奉进妻靳氏李文林妻秦氏皆以守节先后　旌表】任天章女改姐【东明县人遇暴不汚悲忿自缢乾隆二十三年　旌表同县戴防隆妻张氏卢汝为妻张氏黄琰妻甄氏卢龙甲妻甄氏李凯妻陈氏皆夫亡守节先后旌表】尹沐妻杨氏【开州人夫亡悲切自缢乾隆四年　旌表又宋徳隆妻杜氏夫亡居丧三年禫祭毕投缳自尽乾隆十一年　旌表又张珍妻氏刘伦妻王氏皆遇暴不汚忿恚自尽先后　旌表又董纯脩妻张氏周映箕妻张氏董伦妻李氏张福妻赵氏傅鹏翔妾袁氏王熉妻郭氏王化逺妻谢氏张廷秀妻随氏生彩妻王氏张廷彩妻耿氏田耕妻吕氏金重妻张氏金兰妻田氏胡克书妻苗氏郭奉来妻李氏郭同善妻闫氏王声赫妻胡氏田曰璋妻聂氏孙惟统妻赵氏李淑妻刘氏孙汝霖妻谷氏杨潆然妻刘氏李焕然妻沈氏李翠妻程氏李翚妻王氏郜徳明妻陈氏谷呈禧妻叚氏张应遴妻王氏谷峄妻张氏王之玉妻巴氏王仁道妻施氏苏大生妻李氏陈源清妻刘氏窦国士妻徐氏刘钦妻于氏胡作景妻任氏曹爵禄妻傅氏谢廷訚妻张郭方馨妻王氏程先潾妻王氏石崇妻刘氏程荣妻张氏薜腾宇妻萧氏夏孟元妻靳氏王俊起妻周氏石有妻唐氏苏尚智妻马氏谢廷俊妻王氏萧良甫妻刘氏刘景太妻李氏库遇贤妻赵氏谢士遴妻何氏夏铣妻史氏谢士英妻张氏又东明县岳璜妻张氏杨元贞妻张氏俱以守节先后旌表】王徳成女王氏【长垣县人遇不汚捐躯明志乾隆二十六年　旌表同县李育禄妻王氏遇暴不汚羞忿自尽亦被　旌表又张珙妻杨氏赵储妻觧氏王櫕妻魏氏李固仁继妻王氏张世永妻李氏张防曽妻赵氏王鹍冲妻吉氏于潜海妻张氏郭建侯妻吕氏陈闇然妻范氏王曰采妻陈氏王鹓冲妻李氏陶士升妻濶氏赵士竒妻李氏崔荗林继妻杨氏崔汝庸妻郜氏陈克恭妻夏氏杜汝防妻秦氏王相妻吉氏毛重新妻许氏成彦济妻宋氏杨钟衡妻王氏张象贤妻李氏郭兴妻刘氏萧芬妻赵氏崔钜妻郭氏杨藻妻田氏陈元魁妻朱氏宋大严妻王氏俱以守节先后旌表】
　　仙释唐僧一行【张公堇之孙自防聪黠师事普寂禅师见髙僧卢鸿文一览成诵因穷大衍歴数得其精妙唐明王召问之曰卿何能对曰善记览即以宫人籍示之览毕如数所习读帝叹异之卒谥大慧禅师】
　　土产角弓【唐书地理志澶州土贡】席【唐书地理志澶州土贡鳯翮席宋史地理志开徳府贡莨莠席】纸【开州志州东清河濵人多造纸为业颇佳】紫草【唐书地理志魏州土贡】胡粉【唐书地理志澶州土贡胡粉宋史地理志开徳府贡南粉】硝【明统志土硝夲府出府志出硝河】【明统志夲府出】枝头干【明统志南乐县出】梨【金史地理志大名府产梨肉】樱桃【金史地理志大名府产樱桃煎】枣【府志府境最多　按唐书地理志魏州土贡花防绵防平防絁绢金史地理志大名府产皱谷绢今元城开州虽织絁绢大都麁不充用】
　　钦定大清一统志巻二十三
&lt;史部,地理类,总志之属,大清一统志,宣化府图&gt;
&lt;史部,地理类,总志之属,大清一统志,宣化府图&gt;
&lt;史部,地理类,总志之属,大清一统志,宣化府表&gt;
&lt;史部,地理类,总志之属,大清一统志,宣化府表&gt;
&lt;史部,地理类,总志之属,大清一统志,宣化府表&gt;
&lt;史部,地理类,总志之属,大清一统志,宣化府表&gt;
　　钦定四库全书
　　钦定大清一统志巻二十四
　　宣化府【在　京师西北三百四十里东西距三百六十里南北距二百七十五里东至边界二百十五里西至山西大同府边界一百四十五里南至易州涞水县界二百十里北至张家口边界六十五里东南至顺天府昌平州界二百五十里西南至山西大同府广灵县界二百六十里东北至独石口边界三百十里西北至边界一百六十里】
　　分野天文尾箕分野析木之次
　　建置沿革禹贡冀州之域周幽州之域春秋战国时为燕地秦为上谷郡地汉置广宁等县属焉【郡治沮阳属幽州西北境兼为代郡地】后汉因之晋分上谷置广甯郡后魏兼置燕州北齐属北燕州后周属燕州隋属涿郡唐初属妫州唐末始置武州属河东道石晋天福初入辽改曰归化州兼置雄武军属西京道【辽史地理志归化州本唐武州僖宗改毅州后唐太祖复武州明宗又为毅州潞王仍为武州晋髙祖割献于辽改今名】宋宣和五年归宋寻复入金大定七年改曰宣化州八年又改曰宣徳州属西京路元初升为宣宁府太宗七年改山东路总管府中统四年改宣徳府属上都路后至元三年改顺宁府明洪武四年府废二十六年置宣府左右前三衞北平都指挥使司永乐七年直京师又置总兵镇此称宣府镇宣徳五年置万全都指挥使司【领宣府左右前三卫及万全左右隆庆左右懐安永宁保安懐来龙门开平蔚州共一十四卫云州永宁等七所城堡三十有三其隆庆保安二州则直京师】
　　本朝初仍曰宣府镇【领宣府前卫及万全左右懐安懐来永宁龙门开平保安蔚州等十卫延庆保安二州】康熈三十二年改置宣化府今领州三县七
　　宣化县【附郭东西距九十五里南北距一百七十里东至龙门县界五十五里西至懐安县界四十里南至蔚州界一百三十五里北至龙门县界三十五里东南至保安州治六十里西南至懐安县治一百二十里东北至龙门县治一百十里西北至万全县治八十里汉置广宁县属上谷郡后汉因之晋省入下洛县唐初为懐戎县地后析置文徳县为武州治辽为归化州治金大定二十九年改县曰宣徳为宣徳州治元为宣徳府治明洪武初府县俱废二十六年改置宣府左右前三卫　本朝初省左右二卫入前卫为宣府镇治康熈三十二年改置宣化县为宣化府治】赤城县【在府东北一百七十里东西距七十五里南北距一百二十里东至边界四十五里西至龙门县界三十里南至龙门县界二十里北至边界一百里东南至延庆州界九十里西南至龙门县界十里东北至边界五十七里西北至边界五十五里本汉上谷郡北境后魏御夷镇地唐为妫州地辽置望云县属奉圣州金属徳兴府元中统四年升为云州明初州废宣徳五年置赤城堡】
　　【本朝初属宣府镇曰上北路康熈三十二年改置赤城县属宣化府】万全县【在府西北八十里东西距一百三十里南北距七十里东至宣化县四十五里西至山西天镇县界八十五里南至懐安县界四十里北至神威台接边界三十里东南至张家口前屯接宣化县界三十五里西南至阳门堡接懐安县界七十里东北至东□子接龙门县邉界四十里西北至镇河台接边界九十里本汉上谷郡宁县地唐为武州文徳县地元为宣徳府宣平县地明洪武二十六年置徳胜堡永乐二年移万全右卫治此十六年直京师宣徳中属万全都指挥使司　本朝初属宣府镇为西路康熈三十二年改置万全县属宣化府】龙门县【在府东少北一百十里东西距一百十五里南北距一百四十五里东至赤城县界六十里西至宣化府界五十五里南至懐来县界一百十五里北至边界三十里东南至懐来县治一百七十里西南至宣化县界七十里东北至赤城县界五十里西北至边界二十五里汉置女祁县属上谷郡为东部都尉治后汉省唐末置龙门县属新州辽属奉圣州金初属州后属徳兴府明昌三年又改属宣徳州元至元二年废为镇属宣徳县二十八年复改置望云县属云州明初州县俱废宣徳六年置龙门卫属万全都指挥使司嘉靖元年分为中路　本朝属宣府镇顺治六年改曰下北路康熈三十二年复置龙门县属宣化府】懐来县【在府东南一百五十里东西距七十里南北距七十里东至延庆州界二十里西至保安州界五十里南至顺天府昌平州界五十里北至龙门县界二十里东南至昌平州治一百五十里西南至保安州界七十里东北至延庆州界四十里西北至宣化县界八十里战国燕置上谷郡秦因之汉置沮阳县为郡治后汉晋因之后魏时郡县俱废齐周及隋为懐戎县地唐垂拱中分置清夷军长安二年始移懐戎县及妫州来治天寳初曰妫川郡乾元初复曰妫州属河北道五代晋天福元年入辽改州曰可汗县曰懐来属西京道金初州废明昌六年改县曰妫川属徳兴府元复曰懐来县延祐二年改属龙庆州明洪武初改懐来守御千户所永乐十五年改懐来左卫十六年曰懐来卫直京师宣徳中又徙居庸闗北口隆庆右卫于此并属万全都指挥使司　本朝初属宣府镇为东路康熈三十二年复改为懐来县属宣化府】蔚州【在府西南二百三十里东西距一百二十里南北距一百十里东至保安州界九十里西至山西大同府广灵县界三十里南至易州广昌县界五十里北至西宁县界六十里东南至广昌县治一百三十里西南至大同府灵邱县治一百三十里东北至保安州治一百八十里西北至西宁县治九十里春秋时代国战国属赵置代郡秦亦为代郡汉初为代国寻为代郡治桑干县兼领代县后汉移郡治髙栁以二县属之晋移郡治代县永嘉后废后魏复置代郡孝昌中废东魏天平中属灵邱郡隋为灵邱县地唐开元十二年始分置安边县属蔚州天寳初自灵邱移州来治改曰安边郡至徳二载并改安边县曰兴唐乾元初复曰蔚州属河东道五代晋初改县曰灵仙天福元年割属辽仍为蔚州置忠顺军属西京道宋宣和五年属云中路六年仍入金属西京路元至元二年州废县属州寻复置州改属宣徳府明洪武四年以州治灵仙县省入属山西大同府七年増置蔚州卫属山西行都司宣徳五年割卫属万全都指挥司　本朝康熈三十二年改卫置蔚县属宣化府乾隆二十二年裁蔚县地归并入州】西宁县【在府西南二百里东西距一百里南北距六十五里东至宣化县界八十五里西至山西大同府天镇县界十五里南至大同府广灵县界四十里北至天镇县界二十五里东南至蔚州治九十里西南至广灵县界五十里东北至懐安县治九十里西北至天镇县治六十里汉置阳原县属代郡后汉省唐为兴唐县地辽统和中置永宁县兼置州永宁军后改博宁军属西京道金亦曰州改军曰保宁寻废大定七年改县曰襄隂元至元中以襄隂县省入州属大同路明初州废天顺四年筑城曰顺圣川西城属万全都指挥使司　本朝初属蔚州卫康熈三十二年改置西宁县属宣化府】懐安县【在府西少南一百二十里东西距一百十里南北距六十里东至宣化县界八十里西至山西大同府天镇县界三十里南至西宁县界三十里北至万全县界三十里东南至宣化县界七十里西南至西宁县治九十里东北至万全县治八十里西北至万全县界八十里本汉上谷郡下落县地唐末置懐安县属新州辽初属奉圣州后改属大同府金因之元初属宣徳府中统三年改属兴和路明初县废洪武二十六年改置懐安县属万全都指挥使司　本朝初属宣府镇康熈三十二年改为县属宣化府】延庆州【在府东南二百里东西距一百五十里南北距六十里东至顺天府懐柔县界一百一十里西至懐来县界四十里南至顺天府昌平州界四十里北至赤城县界二十里东南至永宁南边墙九十里西南至懐来县界四十五里东北至赤城县界一百一十里西北至龙门县界五十里秦上谷郡地汉置居庸县属上谷郡后汉及晋因之后魏孝昌中陷废天平中复置仍属上谷郡髙齐县废为懐戎县地唐天寳中析置妫川县属妫州唐末改置缙山县兼置儒州五代晋天福元年入辽置缙阳军属西京道金皇统元年州废以县属徳兴府崇庆元年复升为镇州元初州废至元三年省县入懐来五年复置属奉圣州延祐三年升为龙庆州属大都路明洪武初州废置守御千户所于居庸闗永乐二年改置隆庆卫十一年复置隆庆州直京师隆庆元年改今名仍置卫领左右中前后五千户所　本朝初属宣府镇为东路康熈三十二年属宣化府乾隆二十六年裁延庆卫所辖地并入州】保安州【在府南少东六十里东西距九十里南北距一百六十里东至懐来县界六十里西至宣化县界三十里南至易州涞水县界一百五十里北至宣化县界十里东南至顺天府宛平县界一百六十里西南至蔚州治一百八十里东北至龙门县界五十里西北至宣化县治六十里秦上谷郡地汉置下落涿鹿潘三县皆属上谷郡后汉因之晋太康中分置广甯郡治下洛以涿鹿潘县属之后魏太和中兼置燕州孝昌中陷废北齐改置懐戎县兼置北燕州及长宁永丰二郡周去北字隋开皇初郡废大业初州废以懐戎县属涿郡唐武徳七年复置北燕州贞观八年改曰妫州长安二年徙治居庸界光启中改置新州兼置永兴县为州治属河东道后唐同光元年置威塞军晋天福元年入辽改曰奉圣州武定军属西京道金大安元年升为徳兴府治徳兴县属西京路元至元三年复降为奉圣州改县曰永兴属宣徳府后至元三年又改曰保安州属顺宁府明洪武初州县俱废永乐十三年复置保安州直京师　本朝初属宣府镇为东路康熈三十二年属宣化府】
　　形势前望京都后控沙漠左挹居庸之险右拥云中之固【明统志】飞狐紫荆控其南长城独石枕其北【旧司志】羣山环抱于东北洋河萦绕于西南居道里之中为要防之地【旧镇志】
　　风俗人性鸷悍不惮战阵喜立功业勤俭务农无浮末之习【明统志】地方千里山髙水激风劲气寒人性勇健敦信义故多贞烈之节【旧镇志】
　　城池宣化府城【周二十四里有竒门七东曰定安西曰泰新南曰昌平曰宣徳曰承安北曰广灵曰髙逺明洪武二十七年因旧城展筑建文元年塞宣徳承安髙逺三门正统五年甃甎】
　　【本朝康熈十五年及乾隆元年屡经修筑二十一年重修添建月城】赤城县城【本赤城堡明宣徳五年筑周三里有竒门二　本朝乾隆六年重修】万全县城【周六里三十步门三池广二丈明洪武二十六年始筑甎堡永乐二年改筑】龙门县城【周四里五十三步门二明宣徳六年筑】懐来县城【周七里有竒东西南三门绕城爲濠东北倚山明永乐二十年筑正统景泰间甃甎本朝乾隆五年修筑】蔚州城【周七里有竒门三明洪武七年石筑】西宁县城【周四里十三步门四明天顺四年筑　本朝康熈十一年重修】懐安县城【周九里三十步门四西南北三面有濠广丈八尺明洪武二十五年甎筑　本朝乾隆三十一年动帑兴修】延庆州城【周四里有竒东西南三门濠广三丈明景泰三年因故址修万歴七年展筑　本朝乾隆十二年重修】保安州城【周四里有竒门四濠广二丈二尺明永乐十三年甎筑】
　　学校宣化府学【在府治东明宣徳七年建入学额数二十名】宣化县学【在府城内明景泰五年建入学额数十五名】赤城县学【在县治东明景泰五年建入学额数八名】万全县学【在县治东明正徳五年建入学额数十八名】龙门县学【在县治东北明治初建入学额数八名】懐来县学【在县治西北明万歴中建入学额数十二名】蔚州学【在州治东元至元中建　本朝乾隆二十六年蔚县裁并入州改设乡学亦附焉州学入学额数十五名乡学入学额数十八名】西宁县学【在县治东北明天顺中建入学额数十五名】懐安县学【在县治东明正徳三年建入学额数十五名】延庆州学【在州治东南明洪熈初建　本朝顺治初重修又旧有延庆卫学在州东南五十里乾隆二十六年卫裁改设延庆州乡学于此州学入学额数十五名乡学入学额数十名】保安州学【在州治东明景泰二年建　本朝康熈四十二年重修入学额数十五名】栁川书院【在府城内　本朝乾隆二十一年宣化知县黄可润建又赤城县有赤城书院乾隆四十年知县李维峤建蔚州有文蔚书院乾隆四十年建又保安州向有涿鹿书院乾隆二十四年州牧陈孝升重修改名新州书院延庆州有冠山书院懐安县有敬一书院龙门县有龙门书院各州县并有义学】
　　户口【原额人丁六万四千一十三又滋生丁一万九百七十九】
　　田赋【田地七万一千三百五顷一十八畆零额征地丁银六万二千三百九十九两四钱六分零米六万三千三百一石八斗六升零改折银一万五千七百六两五钱三分零】
　　山川燕然山【在宣化县东三十里上有叠翠岩雨霁时青翠可爱宣府镇志相传为窦宪纪功处按后汉书注燕然在速邪乌出塞三千里镇志傅防不足信】黒山【在宣化县东四十里土石多黒】汤池山【在宣化县东四十五里温泉出焉】东望山【在宣化县北二十五里其西又有西望山又马鞍山在县东北七里】黄羊山【在宣化县东南三十里云发则雨】鸡鸣山【在宣化县东南亦作鸣鸡山魏书髙宗纪和平元年昭太后于广甯鸣鸡山郦道元水经汪魏氏土地记曰下洛城东北三十里有延河东流北有鸣鸡山赵襄子杀代王其姊磨笄于山而自杀因名其山为磨笄山毎夜有野鸡羣鸣于祠屋上故亦谓之为鸣鸡山杜佑通典懐戎县有鸣鸡山金史地理志徳兴县有鸡鸣山康熈三十五年】
　　【圣祖驾幸鸡鸣山御制有诗乾隆十年　　车驾经临有】
　　【御制磨笄山诗　按磨笄山水经注两引魏氏土地记一为鸣鸡山一为马头山未详孰是通典乐史太平寰宇记皆云鸣鸡即磨笄萧徳言括地志则以马头为磨笄明尹耕磨笄山辨谓鸣鸡在上谷境马头近代城当以马头为磨笄详见下】龙洞山【在宣化县西南六十里有龙洞】十八盘山【在宣化县西南深井堡南二十里去东城六十里以髙峻盘折而名其东有歪头山去堡十三里】天徳山【在宣化县西北三十里叠障层峦胜致不一夕阳时更觉烟霞绚烂】赤城山【在赤城县东二里山石多赤古赤城在其上】鹰窝山【在赤城县东龙门所东南四里又有鹰嘴山在所西南四里】聚阳山【在赤城县东龙门所东南三十里元人开冶处】黒峪山【在赤城县东龙门所南十里中有仙鹤峪最深常有鹤栖宿其内又有燕窝石其形如燕窝可容数十人】孔宠山【在赤城县东龙门所南十五里崖有孔六七尺透明有笔架峯】西髙山【在赤城县东龙门所西二里山势髙耸登其岭可以望逺又有北髙山在所北二十里亦峻拔经夏氷雪常存】东山【在赤城县北独石城东三十里极髙峻上有墩台可了三百余里】崆峒山【在赤城县北独石城东南十里】棋盘山【在赤城县北独石城南四十里山峯髙峻人鲜能到上有石棋盘相传有仙人奕于此】氊帽山【在赤城县北独石城西北十里圆耸卓立逺望如防因名一名簮缨山】偏岭山【在赤城县北独石城北四十五里或曰即天岭也胡峤记自归化州行三日登天岭岭东西连亘有路北下盖讹天为偏也】总髙山【在赤城县北独石城东北十里登眺可见辽海】龙门山【在赤城县北云州堡东北即古独固门也水经注沽水南出峡岸有二城世谓之独固门以其借险慿固易为依据兼壁深耸疎通若门故得是名辽史地理志龙门县有龙门山石壁对峙髙数百尺望之若门徼外诸河及沙漠潦水皆于此趋海雨则俄顷水逾十仞晴则清浅可涉实塞北控扼之冲要也宣府志龙门山在云州堡东北五里又名龙门峡龙门川经此南下又保安州北与宣化县接界处亦有龙门山去府城三十里康熈三十五年圣祖驾幸龙门山】
　　【御制有诗】金阁山【在赤城县北云州堡西南十五里元建崇真观长春洞于此前有游仙峪又有琼泉在长春洞前】青羊寨山【在赤城县西南十五里又偏头山在县西北十五里】刘不老山【在赤城县东北十里相传有刘姓者修炼于此因名】野鸡山【在赤城县西北七十里多产野鸡】雷山【在赤城县西北马营堡五十　里上有雷神庙下多积雪坚氷】鹤山【在赤城县西北马营堡东二里俗名东山上多桧栢一望森然野鹤恒来栖止】纱帽山【在赤城县西北马营堡北二里以形似名一名冠帽山】红山【在赤城县西北马营堡东南二十里山势髙险石色多赤下有红泉东流合大河入龙门峡】苍崖山【在赤城县西北马营堡南二十里其上有飞泉】大王山【在万全县南二十里】翠屏山【在万全县北三里两峡髙百余丈望之如屏】炭山【在万全县西南四十里辽史地理志归化州有炭山又谓之陉头有凉殿承天皇后纳凉于此山东北三十里有新凉殿景宗纳凉于此惟松棚数径而已　按五代史契丹阿保机告其部落请帅汉人居古汉城别为一部其城在炭山东南滦河上有盐铁之利乃后魏滑盐县其地司植五谷汉人安之宋白曰汉城在檀州西北五百五十里城北有龙门山山】
　　【北有炭山炭山即与室韦界相连之地此则又一炭山在今独石口外非此山也】华山【在万全县西南阳河堡东南二十里下有灵潭旱可祷雨】水泉山【在万全县东北张家口堡北四里】髙山【在万全县东北有二东髙山在张家口堡东北七里西髙山在堡西北七里相去数十步对峙如门张家口之名以此】紫岩山【在万全县西北五里极髙耸从危磴而上旁多羣峯掩映下有水泉】小尖山【在万全县西北三十里又有大尖山在县东北六十里】桃山【在万全县西北新河口堡东北三里亦名桃山台】马头山【在万全县西北洗马林堡西北四里下有泉盛暑极寒前有水闗洞】北髙山【在万全县西北洗马林堡西二十五里边墙倚其西麓】孤山【在万全县西北有东西二山东山在洗马林堡北四十里独出羣山西山在堡西北三十里陡峻特立内产赤石人取之为绘画之用】红石山【在龙门县东五里上产红石可供玩好】拂云山【在龙门县东雕鹗堡北百歩】大松山【在龙门县西辽开泰九年如鸳鸯泺猎于松山明永乐中北征尝驻跸于此明统志山在卫西十里上有古松盘曲因名】塔沟山【在龙门县西十五里两峯相峙俱极髙险上各有浮图元至元中所建亦名双塔山】娘子山【在龙门县西二十里极髙耸而无险恶之势迤南有龙门山极髙峻明置龙门闗于此】双峯山【在龙门县北二十里两峯相向髙出众山】双尖山【在龙门县东南长安堡北十里双峯并峙】八仙山【在龙门县东南长安堡西二里八峯髙耸中有石室又龙潭山在堡西一里有瀑布泉】松山【在龙门县东南长安堡东南里许又石盘山在堡东南二十五里】椵树山【在龙门县西北宣府志在大白阳堡南四里上有古椵树】东髙山【在龙门县西北常峪口北十五里又有西髙山在青边口西北十二里】青山【在龙门县西北青边口北八里色比羣山独青】石嵯山【在龙门县西北宣府志在青边口北十余里旧志谓之石崖山在葛峪堡西北三十五里】鳌头山【在龙门县西北宣府志在羊房堡西北十五里上有巨石突出髙濶数十百丈因建墩台以便瞭望】良山【在懐来县西十五里本名狼山明永乐中车驾驻此改名】水谷山【在懐来县南十六里一名龙山】水头山【在懐来县南二十里一名笑山元释忻笑尝栖此因名】螺山【在懐来县北十五里树木森茂多资民用】立石山【在懐来县东南三十里又窟窿山在县东南四十里】大海沱山【在懐来县东北三十里接延庆州界髙百仞许下有龙潭】黄山【在懐来县西北十五里又北一里有青山】倒刺山【在蔚州东魏书灵徴志神防三年白鹿见代郡倒刺山水经注倒刺山甚层峻未有升其巅者魏氏土地记曰代城东五十里有倒刺山上有佳大黄也李吉甫元和郡县志倒刺山在兴唐县东七十里亦号雪山俗传灵仙所居与五台山畧等旧志雪山髙五百丈周六里又有小五台山在县东八十里髙四百余丈周五里山有五台四时积雪不消】玉泉山【在蔚州南二十里有石泉飞瀑为州之胜】灵仙山【在蔚州南二十五里山上有三竒石夕阳照映宛若三仙五代晋以此名县】翠屏山【在蔚州南三十里一名北口山峪内有龟崖又有孤峯屹然独耸直入霄汉】九宫山【在蔚州东南四十里金章宗尝避暑于此又名殿子山】永宁山【在蔚州东南五十里相传金章宗逰猎于此命名】孙子山【在蔚州东南六十里多产松实亦名松子山】麻田山【在蔚州东南八十里内有王喜洞通易州相传汉代王喜所穿】马头山【在蔚州东南水经注魏氏土地记云代城东南二十五里有马头山其侧有钟乳穴赵襄子既害代王其姊代夫人磨笄自刺而死民怜之为立神屋于山侧因名之为磨笄山括地志磨笄山在飞狐县东北百五十里州志马头山在州东南三十里一名太白山有竒石状如马头金河发源山下】石门山【在蔚州西南三十里路通山西灵邱】髙氏山【在蔚州西北七十里下产石灰可用　按滱水所出之髙氏山在山西浑源州此别是一山】襄山【在蔚州西北八十里路通山西应州】玉屏山【在蔚州西北六十里与襄山接金李纯甫居此因以自号】榆林山【在西宁县东顺圣东城南二十里】鼇鱼山【在西宁县东顺圣东城西北十五里内有大石如鼇狂澜至此即息俗呼为镇水鱼又大王山在东城北十里大蟒山在东城东北十五里】独山【在西宁县南三十里出羣山之表又马头山在县西南二十一里】盘崖山【在西宁县北少东十五里势甚髙险】桦山【在西宁县东南四十五里一名桦岭】溜云山【在西宁县西南三十五里山势嵯峨髙出云表下有秋林亭辽建盛暑时山谷滴水成氷可消烦渇】平顶山【在懐安县西三十里内有天窖洞四围俱山惟从一穴而入】水沟口山【在懐安县南十五里两山巍峙百余丈其阳有海眼泉】熊耳山【在懐安县南三十里】栲栳山【在懐安县北八里又骆驼山在县北二十里以形似名】云头山【在懐安县西南三十里山髙耸云覆其顶即中有斑石洞相传为仙人炼丹处】虎窝山【在懐安县西南三十里崖畔水出盛暑结为氷柱隆冬反释】白腰山【在懐安县东北三十里髙耸壁立下有白土如带】瓦窰山【在懐安县东北万全左卫东南五里以陶甓所在而名又孤山在左卫西南四里香炉山在左卫西南五里圆整如香炉】红塘山【在懐安县东北万全左卫西南十里下有河其地产西甚佳】没皮山【在懐安县东北万全左卫西南十里其山光洁草木濯濯】馒头山【在懐安县东北万全左卫西南十五里】花山【在懐安县西北三十里春冬多花上有池水旱不涸】长生山【在延庆州东永宁城东七十里】居庸山【在延庆州东永宁城东南四十里接昌平州界详见昌平】独山【在延庆州东永宁城西北十五里巍然独立一名团山溪河出此水经注魏氏土地记曰沮阳城东八十里有牧牛山山下有百泉竞有一神牛駮身自山而降下饮泉竭故名　按沮阳今懐来县以方位道里计之疑即此山也】缙阳山【在延庆州东永宁城北十二里下有缙阳泉一名缙云山又名龙安山】双髻山【在延庆州东永宁城东北二十里东去周四沟堡十五里双峯并峙状如髻一名仙髻山】神仙山【在延庆州东永宁城东北二十五里径路﨑岖其上平衍旧有神仙寨】髙山【在延庆州东四海冶堡北三里以髙耸独峙而名】黒头山【在延庆州东四海冶堡东三十里明嘉靖中总督翁万达言黒头山至宻云城不五六十里可谓直垣相属】笔架山【在延庆州南十里三峯突起又南十里有羊头山】玉峯山【在延庆州南四十里】柏铃山【在延庆州南四十里上多柏木又水峪山在州西南五十里】金柜山【在延庆州南居庸闗城西形如金柜】官帽山【在延庆州北八十里状如幞头与大海沱山东西相望】石门山【在延庆州北十八里中有洞南北通明如门】擎笏山【在延庆州北二十里峭拔孤立状如擎笏中有瀑布泉飞流直下相近曰应梦山相传辽萧后尝应梦建寺其上因名】红门山【在延庆州东南二十里髙三里有大小红门口为戍守处相近有蟒山形如蟒头】东岩山【在延庆州东北十八里】金刚山【在延庆州东北二十五里】大翮山【在延庆州西北水经注阳沟水迳大翮小翮山南髙峦絶云层凌防雾双阜共秀竞举羣峯之上郡人王次仲改苍颉旧文为书秦始皇竒而召之三徴不至始皇怒令槛车送之次仲化为大鸟飜飞而去落二翮于斯山故其峯峦有大翮小翮之名魏氏土地记曰沮阳城东北六十里有大翮山小翮山其山在县西北二十里峯举四十里上有庙即次仲庙也隋书地理志懐戎县有大小翮山明统志大翮山在延庆州北二十五里相连者为小翮山差卑册説有佛峪山在州西北三十里下有温泉盖即大翮山也】东螺山【在延庆州西北三十里盘回而上髙七里许又有西螺山在州西北六十七里】石佛山【在延庆州西北五十里岩中有古佛像因名】羮颉山【在保安州西汉髙帝七年封兄子信为羮颉侯括地志羮颉山在懐戎县东南十五里髙祖取其山名为侯号】孤山【在保安州西十里冇南北二山并峙又梁山在州西三十里石骨嶙峋上有土田四百余畆】涿鹿山【在保安州东南史记黄帝与蚩尤战于涿鹿之野服防曰涿鹿山名水经注涿水出涿鹿山括地志涿鹿山在妫州东南五十里　按明统志谓在保安州西南九十里误】桥山【在保安州东南魏书泰常七年如广甯幸桥山遣使者祠黄帝唐尧庙魏氏土地记下洛城东南四十里有桥山隋书地理志懐戎有桥山　按明统志谓在今保安州西南一百二十里误】缙山【在保安州东南宣府志在保安卫东南二十里】矾山【在保安州东南辽史地理志矾山县山出白緑矾　故名明统志在保安州东南一百二十里】东灵山【在保安州东南一百二十里又西灵山在州南八十里东西并峙】笔架山【在保安州西南六十里三峯鼎峙】笄头山【在保安州西南水经注协阳水东北流歴笄头山阚骃曰笄头山在潘城南　按明统志作磨笄山在今州西北二十里误】釡山【在保安州西南史记黄帝合符釡山括地志釡山在懐戎县北三里】歴山【在保安州西南魏氏土地记潘城西北三里有歴山山上有虞舜庙隋书地理志懐戎有歴阳山括地志懐戎城北有歴山　按今延庆州西北二十里亦有歴山相近又有阪山一名阪泉山皆传讹也】孝文山【在保安州东北宣府志在保安卫北八里相传魏孝文驻跸于此故名其麓有龙湫】保宁山【在保安州西北六十里旧名白帖山其中洞穴穹窿有石如仰盂泉出其中仅一斗许羣饮不竭冬夏常然】鹞儿岭【在宣化县东二十里古名药儿岭唐广明元年幽州帅李可举追李克用至药儿岭大破之即此】沙岭【在宣化县西北辽史地理志归化州有防云岭极髙峻宣府志沙岭在镇西北二十里即防云岭以岭上常有隂云防续不一也今有沙岭堡】桦岭【在赤城县西北马营堡北五十里多产桦木】野狐岭【在万全县东北三十里势极髙峻风力猛烈雁飞遇风輙堕地辽史重熙六年猎野狐岭明史洪武三年李文忠北伐出野狐岭景泰元年上皇自北还额森遣兵送至野狐岭皆即此额森旧作也先今译改】荨麻岭【在万全县西北七十里即洗马林也岭路﨑岖为隘口要地】寨儿岭【在万全县西北洗马林堡南五里其山四合若寨】虞台岭【在万全县西北新河口堡东北十二里】浩门岭【在龙门县东雕鹗堡北二十五里明初以此名驿上有古松数百株郁然苍秀】洗马岭【在龙门县北】长安岭【在龙门县东南本名枪竿岭明永乐中改名今有堡】火石岭【在懐来县南二十里产五色火石又有唐家岭在县东南】贾儿岭【在蔚州东一百二十里路通保安州】神仙岭【在蔚州北三十里】黒石岭【在蔚州东南广昌城北五十里石多黒色地势险絶明嘉靖中始筑城戍守】退虎岭【在蔚州西南七十里路通山西灵邱县】五岔岭【在西宁县东南四十五里与蔚州接界岭当通衢岐路四达】枳儿岭【在懐安县西三十里与山西天镇县接界】花皮岭【在懐安县东北万全左卫东十五里】雪岭【在懐安县西北西阳河堡东南八里】长城岭【在延庆州东永宁城东九十里又明统志有澁石岭在城东北十二里苖香东岭在城东北十里苗香西岭在城西北十五里】八达岭【在延庆州南三十三里居庸闗城外顾炎武昌平山水记自八达岭下视居庸闗若建瓴若闚井昔人谓居庸之险不在闗城而在八达岭也旧志东南去居庸上闗十七里为往来之冲要元时以此为居庸北口上有城设兵戍守】分水岭【有二一在延庆州南四十里一在州北三十里】横岭【在延庆州南四十七里当居庸之西北亦要路也明时设兵戍守】地椒岭【在延庆州西北四十里产地椒又有榛坡在州西北十五里产榛实】镇南峯【在延庆州东四海冶堡南三十里旧有墩曰镇南墩】威逺峯【在延庆州东四海冶堡东北三里旧有墩曰威逺峯墩】桃花岩【在懐来县南三十里又乳香岩在县西南三十里】叠翠岩【在保安州西本名恶崖金泰和中改名又州境有漫天窝泰和中改名拂云坪】望国崖【在赤城县北望云州东北下有担子洼】舍身崖【在赤城县北云州堡北五里】滴水崖【在赤城县东南滴水崖堡北二里石崖滴水去地百余仞隆冬不冻东有香炉峯又有滴水崖在西宁县西南三十五里】红崖【在万全县张家口堡东北十里】雕鹗崖【在龙门县东雕鹗堡西一里】龙王嵯【在赤城县东龙门所西北八里嵯峨髙耸夏月云从此出则大又磨盘嵯在所西十里以形似名又有木龙王嵯在滴水崖堡南十五里】太保峪【在赤城县北独石城西南十五里内有古墓石羊盖前有官太保者此故名】剪子峪【在龙门县东三十里其形如剪一名大岭山】李老峪【在龙门县东南长安堡北十里又狮子谷在堡北三十里】棒棰峪【在懐来县东南三十里接延庆州界旧有边墙东达大小红门岔道诸处谓之南山口】干河峪【在蔚州南三十里北口傍山口内有水附近居民引以灌园又直峪在州西南五十里】横谷【在蔚州西北汉髙帝十一年樊哙破陈豨于横谷即此】圣音洞【在宣化县北五里又石峯洞在县北六里四角洞在县西北四十里】红寺洞【在万全县西北新河口堡东南十里又黒龙洞在洗马林堡西南】盘崖洞【在西宁县南四十里峭壁千仞架独木为桥经久不朽辽时建亭于其侧号崖木亭】独石【在赤城县北独石城南一里水经注大谷水流迳独石北界其石孤生不因河而自峙宣镇志在开平城南一石屹起平地上可构屋数楹有独石神庙】桑干河【自山西天镇县流入东迳西宁县南蔚州北又东迳宣化县南界又东迳保安州南与洋河防又东南入顺天府宛平县界即古湿水也水经注湿水自道人县又东迳阳原县故城南又东阳水注之又东迳东安阳县故城北又东迳昌平县故城北又东北迳桑干县故城西又屈迳其城北又东流祁夷水注之又东北迳石山水口又东迳潘城县北东合协阳闗水又东迳雍洛城南又东迳下洛县故城南又东迳髙邑亭北又东迳三台北又东迳无乡城北又东温泉水注之又东左得于延水口又东过涿鹿县北涿水入之又东南左防清夷水又南至马陉山谓之落马河旧志桑干河自天城卫流入迳顺圣西城南二十里又东迳蔚州北七十里又东迳深井堡南三十里又东迳保安州南一里至州东南二十里与洋河合如燕尾然亦名燕尾河又转东南流迳缙山北名缙山河又南流二十五里与妫水合为合河口辽志奉圣州有两河防即桑干洋河合流处金志妫川县西北有合河即桑乾清夷合流处也】壶流河【在蔚州北自山西广灵县流入又东北经蔚州界入桑干河即古祁夷水亦曰沤夷河水经注祁夷水迳石门闗东北流水侧有故池又东北得飞狐谷水又东北迳代城西又东北热水注之又东北谷水注之又东北右防逆水又东北迳青牛渊又北迳一故城西又迳昌平州东又北连水入焉又北迳桑干故城东而北流注于湿水元和郡县志兴唐县沤夷河亦曰瓠河上槽狭下流濶有似瓠因名州志壶流河在州北半里自州西东流防滋泉又东北防暖泉又东迳城北南通城濠又东北防金河七里河之水又东北至州河北境入桑干河】金河【在蔚州东即古倒刺山水也水经注连水出雊瞀县东西北流迳雊瞀县故城南又西迳广昌城南又西迳王莽城南又西倒刺山水注之水出倒刺山西北流迳一故亭东西北注连水又北迳当城县故城西又迳故代东而西北流注祁夷水旧志金河在蔚州东南七十里源小五台山西北流入壶流水其水映石如金故名又有干河在州东南三十里源出太白山流二里出口散溉民田数十里流防金河】龙王河【在西宁县东城东一里又西沙河在顺圣东城西一里皆泉水涌出南流入桑干河】洋河【亦名东洋河源出边外自山西天镇县界流入东流经懐安县北又东迳万全县南旧左卫北又东南迳宣化县南至保安州东合桑干河即古于延水也汉书地理志且如县于延水出塞外东至广宁入沽水经注于延水出塞外子元镇西长川城南小山山海经曰梁渠之山修水出焉东南流迳且如县故城南又东南迳马城县故城北俗谓是水为河头河头出戎方土俗变名耳又东迳零丁城南右合延乡水又东南于大甯郡北右注雁门水自下通谓之于延水又东南迳罡城南又东左与甯川水合又东迳小甯县故城南又东黒城川水注之又东南迳茹县故城北又东南迳鸣鸡山西又南迳且居县故城南东南流注于湿水地理志曰于延水东至广宁入沽非矣明统志洋河在镇城南五里源出境外至此东流入桑干河水冬月尽氷惟对城一融液不冻腊日洗马不灾册説东洋河在柴沟堡西北十五里源出边外东南流入界至堡西北合西洋河因通谓之西洋河又东至堡东五里合南洋河名曰燕尾河又东迳万全左卫北五里又转东南过镇城南又东迳保安州北鸡鸣驿南又东南流十七里入桑干河】安洋河【在懐安县西亦自天镇县界流入经柴沟堡西南五里又东入东洋河即古雁门水也水经注雁门水出雁门山东南流敦水注之又东北入阳门山谓之阳门水又东迳三防亭北又东迳西伺道城北又东托台水注之又东迳大甯郡北修水注之】水沟口河【在懐安县北自天镇县流入经县西南三十里折北流至县西北有栁河自县西七里东流入焉又东北迳城北至万全县旧左卫界入洋河即古托台谷水也水经注托台谷水上承神泉于苇壁北东迳阳门山南托台谷谓之托台水东迳三防城南又东迳托台亭北又东北迳马头亭北东北注雁门水】西洋河【在懐安县西北自山西天镇县平逺堡流入经西洋河堡南五里又东至柴沟堡西北入东洋河即古延香水也水经注延乡水东迳延陵县故城北又东迳罗亭又东迳马城南又东注修水】东沙河【在万全县东北一里许上承天水泉龙池泉诸水夏秋汛溢湍激　本朝乾隆六年动　帑筑堤三十一年复经修整】西沙河【在万全县西七十里洗马林堡百余歩源出塞外东南流入洋河毎当汛涨时比东沙河尤甚】
　　【本朝乾隆六年以后屡经相度筑堤以资捍御】清水河【源出边外鸳鸯泊南滙正北沟东西沙沟诸水流入张家口南流迳万全县东又南至宣化县界入洋河即古甯川水也魏书登国二年帝幸甯川即此水经注甯川水出西北东南流迳小甯县故城西东南注于延水　按今清水河源张家口外二派分流其东北有水自独石口外西南流合焉南流入边经张家口堡东北五里又南至宣化县西界入洋河旧志与栁河川混而为一误】泥河【在宣化县东十五里自闗子口西南流四十里与洋河合即古黒城川水也水经注黒城川水有三源出黒土城西北其源合注总为一川东南迳黒土城西又东南流迳大甯县西而南入延河】妫河【自延庆州东北发源西流迳州城南又西迳懐来县城南又西南流入桑干河本古清夷水也今譌曰妫河水经注清夷水出长亭南西迳北城村故城北又西北平乡川水注之又西北迳隂莫亭又西防沧河自下二水互受通称又西灵亭城水注之又西得泉沟水又西南得桓公泉又西迳沮阳县故城北又屈迳其城西南流注于湿水　按括地志妫水在懐戎本汉潘县在今保安州西南界此自是清夷水辽史谓妫泉在可汗州城中宣镇志谓出延庆海沱山皆不察懐戎之移治清夷而误指也】沧河【在延庆州南水经注魏氏土地记曰牧牛山下有九十九泉即沧河之上源也今山下九十九泉积以成川西南流谷水与浮屠沟水注之又西南右合地裂沟有小水俗谓之分界水南流入沧河又西迳居庸县故城南有粟水入焉又西与右阳沟水合又左得清夷水口宣镇志谓之溪河源出团山自永宁县西南流八延庆州界册説又谓之湾河在永宁卫西十里源出团山南龙王潭其东又有暖泉皆南入妫河葢即古九十九泉之余流今皆指为妫河上源也】涧河【在延庆州东南三十里源出八逹岭东四里东南流迳昌平州界入榆河】板桥河【在延庆州西北十五里源出板泉西南流入妫河按水经注阳沟水出居庸县东北西南流迳县城北　西迳大翮山小翮山南又南注沧河即此】温泉河【在延庆州　西北三十里】【佛峪口水经注大翮山右出温汤疗治万病泉所之麓俗谓之土亭山其水东南流左防阳沟水乱流南注沧河册説温泉河在□西北三十里源出佛峪山南入妫河圣祖仁皇帝车驾临幸】
　　【御制有温泉行】沽河【源出边外自独石口流入流迳独石城西又南迳赤城县东又南至延庆州东北界仍出边外水经注沽河出御夷镇西北九十里丹花岭下东南流大谷水注之水镇北大谷谿西南流迳独石北界又南九泉水注之水北川左右翼注入川共成一水故有九源之称其水南流至独石注大谷水大谷水又南流迳独石西又南迳御夷镇城西又东南尖谷水注之水源出镇城东北尖谿西南流迳镇城东又西南流注大谷水乱流南注沽水又南出峡世谓之独固门又南左合干溪水水引北川西南迳一故亭东又西南注沽水沽水又西南迳赤城东故河有赤城之号又东南其鹊谷水合又东南合髙峯水水出髙峯戌东南西南流又屈而东南入沽水沽水又西南流出山迳渔阳县故城西畿辅通志沽河在赤城县东其源有二皆自塞外流入一曰独石水由独石城为西河一曰红山水由红石山迳独石城东为东河俱流至城南而合又南迳龙门山下名龙门川又南迳云州堡东又南迳县东门外又南迳龙门所南曰扬田河又南与阳乐河合又东南迳滴水崖堡南亦曰白河又南迳延庆州静安堡又东至东河口由边外达顺天府密云县之石塘岭闗此通州白河之上源也】汤泉河【在赤城县西明统志温泉在赤城西十五里又西河在赤城西合温泉东流分为二一从西北入城一从城南流合东河又有赤城汤在宣府镇城东一百四十里自龙门镇北乡赤城寺侧山根涌出暴热而流旁有冷泉随人浴之皆可愈疾畿辅通志汤泉河在赤城西源出西山东流至城西南合水全河又东合东河】水泉河【在赤城县】
　　【西北五里亦名城西河源出赤城西北二堡子南流入汤泉河】阳乐河【在龙门县南东流至赤城县界入沽河汉书地理志且居县阳乐水出东南入海水经注鹊谷水有二源南即阳乐水也出且居县东北流迳大翮山小翮山北歴女祁县故城南世谓之横水又谓之阳曲河又东左与旧卤水合水出西北山东南流迳旧卤城北又东南流注阳乐水阳乐水又东南迳傍狼山南又东南迳温泉东又迳赤城西屈迳其城南东南入赤城河畿辅通志今龙门县有龙门河源出县西娘子山东南流迳县南二里又东迳雕鹗堡西南即水经注所云横水也又有南河源出县南狗儿村东北流至堡西南七里合龙门河即水经注所云旧卤水也龙门南河合而东迳堡南统谓之南河又东至赤城县界合沽河即水经注所云阳乐河东南入赤城河者也】热水【在蔚州西水经注热水出绫罗泽泽际有热水亭其水东北流注祁夷水州志城西三十里绫罗里有暖泉澄清如鉴严寒不冻居民资以灌溉旱祷輙应即古热水也】飞狐谷水【在蔚州西南水经注飞狐闗水西北流迳南舍亭西又迳句璅亭西西北注祁夷水今湮】温泉水【在保安州南魏书世祖纪神防元年东幸广甯临观温泉三年行幸广甯临温泉作温泉之歌水经注桥山下有温泉石池吐泉汤汤其下炎凉代序其水灼然无改能治百疾北流入于湿水辽史地理志奉圣州有温泉冬可浴宣镇志温泉在保安州南十五里】涿水【在保安州东南水经注涿水出涿鹿山世谓之张公泉东北流迳涿鹿县故城南又东北与阪泉合其水源县东一里阪泉东北流与蚩尤泉防水出蚩尤城渊而不流霖并则流注阪泉乱流东北入涿水涿水又东迳平原郡南又东北迳祚亭北而东北入湿水括地志阪泉今名黄帝泉在懐戎县东五十六里出五里至涿鹿东北与涿水合保安州志矾山堡西南十里有七旗里泉即阪泉也东北流合黒龙池水头寺津及龙王堂池诸水右东环堡城北又东南入缙山河黒龙池在堡西七里水头寺津在堡西南四里龙王堂池在堡西南三里即蚩尤泉也】矾山水【在保安州东南源出矾山南流至易州界入涞水又有龙池在矾山北二里水自平地涌出澄清可鉴潴而为池溉地甚广又有二郎沟在州东南八十里亦出矾山下东北流入桑干河居民资以灌溉】协阳闗水【在保安州西南水经注水出协谿东北流歴笄头山又北迳潘县故城左防潘泉故渎又东北注湿水】妫水【在保安州西南即古潘泉也水经注潘泉故渎上承潘泉于潘城中其泉纵广十数步东出城注协阳闗水盛则通注阳旱则不流唯洴泉而已括地志妫水源出妫州城中】溪水【在延庆州东四海冶堡北门外水有三源一出堡西南昌平州黄花路界东北流经堡西至堡北有别源自西北来流合焉一出堡南东北流迳堡东北与西水合又东北流三里出边外入沽河又有莲花池在堡南产鱼】粟水【在延庆州西水经注粟水出居庸县下城西枕水又屈迳其县南注沧河】马兰溪【在延庆州西史记燕王卢琯反周勃代樊哙破绾军于上兰张守节正义云括地志懐戎县东北有马兰溪水恐是也水经注灵亭城水出马兰西泽中众泉泻溜归于泽泽水所钟以成沟渎渎水又左与马兰溪水防水马兰城南流出城东南入泽水泽水又南迳灵亭北又屈迳灵亭东又南注清夷水】栁河川【在宣化县北源出龙门县属常峪口塞外流四十里至宣化县绕府城西北隅入洋河宣镇志今有栁沟在葛峪堡东三里南流城河居民利之金大定七年幸栁河川明史列传常遇春拔开平还次栁河川以疾卒即其地也】爱阳川【在万全县西辽史地理志归化州有爱阳川宣镇志在今炭山西北二十里本放牧之地深二尺余下有顽氷黒色者数尺上有浮草性凉尤宜牧马其地又生黄花大如钱发于土上人马蹂践萎悴明日复生如新】韭菜川【在赤城县北明统志在开平卫城东源东山流迳城南合氊帽川】顺圣川【在西宁县东旧志在镇城西南一百里废顺圣县治延袤二百里地多美刍明时牧马于此】牛心川【在懐安县东万全左卫东南四十里】苞香沟【在西宁县西南三十里出藁本诸香】红草沟【在万全县西北二十里又孙才沟在洗马林堡西南十里】玉石沟【在懐来县保安卫东北二十五里产花斑石似玉琢磨可以成器】西海子【在懐安县东北万全左卫城西水环三十里东南流入洋河】青牛渊【在蔚州东水经注祁夷水东北迳青牛渊水自渊东注之耆谚云有潜龙出于兹浦形类青牛故名潭深不测水周多莲藕生焉州志有莲花池在州东北六十里周一百五十步中栽荷莲盖即古青牛渊也】鸳鸯泊【在赤城县西北宣镇志在云州堡西北一百里境外周八十里其水停积不流自辽金以来为飞放之所】大海沱潭【在龙门县东雕鹗堡东三十里大海沱崖谷间有泉下滙为潭祷輙应】龙潭【在龙门县西赵川堡东北十三里潭水涌出南流一里沙淤又懐来县西北四十里亦有龙潭】白龙潭【在延庆州东永宁城东南四十里水深莫测祈有应】代王鱼池【在蔚州西南水经注祁夷水侧有故池魏氏土地记曰代城西南三十里有代王鱼池池西北有代王台东去代城四十里】九龙池【在宣化县东九十余里九窍涌出南流入延庆州界】九女池【在宣化县南深井堡南四十五里】修水池【在龙门县西赵川堡东八里白庙堡内】莲花池【在懐来县西十五里传辽萧后种花之所又有养鹅池在县东南二十里水四时不竭相传亦萧后所凿】王灵池【在西宁县东城南三十里祷雨輙应】温汤【在蔚州北后魏和平末侍中司徒陆丽治疾于代郡温泉太和二年行幸代之温泉水经注桑干城西渡桑干水去城十里有温泉疗疾多騐】暖汤【在赤城县北云州堡寳济乡一处出泉凡七十二眼】底汤【在龙门县西明统志在宣府镇东六十里冬夏水溢望之热气氤氲病者浴之立愈畿辅通志在赵川堡东南八里】桓公泉【在懐来县南水经注清夷水又西南得桓公泉盖齐桓公北伐山戎过孤竹西征束马悬车上卑耳之西极故水受斯名也水源出沮阳县东而西北流入清夷水宣镇志今有水泉一名镜泉在懐来县南七里可溉田】独石泉【在赤城县北独石城东北隅水极澄澈其甘如饴满而不溢】东庄泉【在赤城县东龙门所东二里又有凉水泉在所东南七十里】神泉【在赤城县西北马营堡北三里池方一畆其水迸出转流成河浴之愈疾】龙池泉【在万全县东南徳胜闗内水清澈如鉴南引入城可资灌溉】沙城暖泉【在万全县西南去柴沟堡东北八里平地涌出冬温夏凉南流入洋河】大水泉【在万全县西北膳房堡北三里又正南泉在新开堡南四十步清水泉在堡西南六十步】娘子山泉【在龙门县西娘子山下泉水溢出势甚浩瀚可资灌溉明正统十四年竭后涌出如旧】鹰窝泉【在龙门县东南长安堡西北三里引流入堡中滙而为池可给居民】金波泉【在蔚州东二十里古代王城内有二泉合流而北名七里河流入金河】饮马泉【在蔚州西十里俗传唐太宗曽饮马于此】海子泉【在蔚州北一百五十里隆冬不氷盛夏愈凉汲之不竭】滋泉【在蔚州西南三十里源出马南庄一名神水泉北入壶流河元时居民争水灌田以铁板铸九孔分流今水涸板存】栁园泉【在西宁县西三里源出城西北南流东屈迳城南又东南入桑干河又有温泉在顺圣东城东二里】三泉【在西宁县东南二十里有三泉堡】塔儿泉【在懐安县东南十五里有古塔髙四丈余泉出其下故名】冷泉【在懐安县东北万全左卫城西三里】玉液泉【在延庆州城南水味清甘元时取以造酒西流入清水河】白马泉【在延庆州北三里其深莫测旁为白马村辽统和七年祭风伯于儒州白马村即此】舜井【在保安州西南括地志懐戎县城中有舜井宣镇志今有舜池在州西南七十里舜乡堡】康济井【在万全县北二里山巅极清澈】洪赞井【在龙门县东南长安堡西】
　　古迹广甯故城【在宣化县西北汉置县属上谷郡晋置广宁郡于下洛省县入之亦曰大甯咸和二年代王纥那为石虎所败徙都大甯以避之水经注延河东迳大甯县故城南地理志云广甯也魏氏土地记下洛城西北百三十里有大甯城】甯县故城【在宣化县西北汉置宁县属上谷郡为西部都尉治后汉曰甯县建武二十五年置乌桓校尉于甯城领内附乌桓并鲜卑内属者晋省水经注宁川水迳小甯县故城南地理志宁县也魏氏土地记曰大甯城西二十里有小甯城】茹县故城【在宣化县南汉置属上谷郡后汉省水经注于延水迳茹县故城北世谓之如口城魏氏土地记曰城在鸣鸡山西十里南通大道西达甯川】且居故城【在宣化县东汉置属上谷郡后汉省水经注于延水迳且居县故城南旧志且居故城在卫东六十里周一里元时因旧址修筑明时复修为戍守之所】女祁故城【在龙门县东汉置县属上谷郡为东部都尉治后汉省水经注阳乐水迳女祁县故城南　按辽志以文徳县及中京北安州为女祁县地皆非是】沮阳故城【在懐来县南汉置为上谷郡治后汉省水经注清夷水西迳沮阳县故城北秦上谷郡治此阚骃曰涿鹿东北至上谷城六十里魏氏土地记曰城北有清夷水西流也括地志上谷故城在懐戎县东北百二十里汉沮阳县也】清夷军城【今懐来县治唐书地理志妫州有清夷军垂拱中置旧唐书地理志妫州懐戎县长安二年移治旧清夷军城即此辽改州曰可汗县曰懐来金又改县妫川元复曰懐来明置懐来卫　本朝初为宣府镇东路防康熙三十二年改置懐来县以保安卫及土木榆林二堡并入　按今县本汉沮阳县地城南有清夷水故唐置清夷军取水为名长安中始自潘城移懐戎县及妫州来治其故懐戎即汉潘县则在今保安州西南界括地志所云妫州懐戎及歴山妫水皆在其地二地逈别自天宝改郡曰妫川金又改县曰妫川皆沿唐初故名后人不察移治之事遂误以今县为即潘县并误指清夷水为妫川也】居庸故城【在延庆州东汉置县属上谷郡后汉建安中刘虞自蓟北奔居庸即此水经注魏上谷郡治孝昌中陷废天平中复置北齐又废】夷舆故城【在延庆州东北汉置县属上谷郡后汉省水经注谷水与浮图沟水出夷舆县故城西南】下洛故城【在保安州西汉置县属上谷郡晋曰下洛太康中置广甯郡治焉后魏兼置燕州于此魏书穆罴传太和十六年除燕州刺史镇广甯地形志太和中分恒州东部置燕州孝昌中陷水经注湿水东迳下洛县故城南魏燕州广甯县广甯郡治魏氏土地记曰去平城五十里城南二百步有尧庙】涿鹿故城【在保安州南史讫黄帝邑于涿鹿之阿汉置涿鹿县属上谷郡晋属广甯郡后魏末省魏氏土地记下洛城东南六十里有涿鹿城括地志涿鹿故城在妫川东南五十里本黄帝所都旧志今保安州东南四十里有土城遗址制甚宏濶中有黄帝庙明志谓之轩辕城即涿鹿城也】潘县故城【在保安州西南汉置县属上谷郡后汉初省永元十一年复置晋改属广甯郡后魏省隋置懐戎县于此水经注湿水北迳潘县故城或云舜所都也魏氏土地记曰下洛城西南四十里有潘城阚骃十三州志曰广平城东北一百一十里有潘县隋书地理志云涿郡懐戎县后齐置北燕州领长宁永丰二郡周去北字开皇初郡废大业初州废旧唐书地理志妫州隋涿郡之懐戎县武徳七年讨平髙开道置北燕州复北齐旧名贞观八年改名妫州长安二年移治旧清夷军城懐戎县本汉潘县北齐改为懐戎妫水经其中州所治也宣府志有舜乡堡在今保安州西南七十里即古潘县也　按旧志以今懐来县为故潘县误】永兴故城【今保安州治本汉涿鹿县地唐末置县为新州治辽神册元年平西北诸郡回攻新蔚武妫儒五州尽有其地置西南面招讨使明年晋复取之防同元年石晋复割八辽改为奉圣州保大二年金遣完顔忠攻奉圣州破辽兵于鸡鸣山州降元为保安州治明初州县俱废永乐十二年于此置保安卫十三年复置保安州景泰二年移保安卫于雷家站因谓州城为旧城与新城互为唇齿】矾山故城【在保安州东南六十里本汉军都县地唐末置县属新州辽属奉圣州金初属州明昌三年改属徳兴府元至元二年省入永兴明置矾山堡于此】马城故城【在懐安县北汉置县属代郡为东部都尉治后汉因之晋废水经注修水南迳马城县故城北十三州志曰马城在髙栁东二百四十里】大甯郡城【在懐安县北水经注雁门水迳大甯郡北魏太和中置　按大甯即广甯也后魏时广甯郡治下洛岂尝移治西界欤】阳原故城【在西宁县南汉置县属代郡后汉省水经注湿水迳阳原县故城南北俗谓之北州旧志故城在西城南十里】代县故城【在蔚州东本古代国史记赵襄子元年杀代王遂平代地即此后灵王置代郡秦始皇十九年王剪灭赵赵公子嘉率宗族奔代自立为代王二十五年王贲自燕还攻代虏代王嘉仍为代郡汉元年项羽徙封赵歇为代王都代歇寻徙赵六年髙帝立兄喜为代王后为县属代郡晋为代郡治后燕慕容垂建兴二年代郡人许谦以郡附刘显三年燕赵王麟破谦徙其民于龙城遂废代郡水经注祁夷水东北迳代城西卢植言初筑此城板干一夜自移于此故代西南五十里大泽中营城自防结苇为九门于是就以为治城周匝而不方周四十七里开九门更名其故城曰东城金史地理志灵仙县有代王城明统志代王城在蔚州东二十里按汉文帝初封代王都晋阳徙中都未尝居代明统志谓文帝封代王时居此误又魏书灵徴志神防三年白鹿见代郡倒刺山本纪太和十一年肆州之代郡民饥是后魏时尝复置代郡属肆州也李元防传叔恤为东代郡太守盖太和迁洛后以平城为代郡故以此为东代郡也地形志俱不载其缺畧多矣】桑干故城【在蔚州东北汉置县为代郡治后汉移郡治髙栁以桑干属焉建安二十三年曹操遣子彰击代郡乌丸逐北至桑干去代二百余里即此裴松之三国志注桑干县今北虏居之号为索干之都水经注湿水东北迳桑干县故城西魏氏土地记曰代城北九十里有桑干城】当城故城【在蔚州东汉置县属代郡后汉晋初因之后废水经注连水北迳当城县故城西髙祖十二年周勃定代斩陈豨于当城即此处应劭曰当桓都山作城故曰当城也】东安阳故城【在蔚州西北本赵之安阳邑汉置东安阳县属代郡后汉因之晋废后魏复置安阳县属髙栁郡北齐废水经注湿水东迳东安阳故城北赵恵文王三年主父封长子章为代安阳君此即章封邑地理风俗记曰五原有西安阳故此加东也】雊瞀故城【在蔚州东汉置雊瞀县属上谷郡后汉因之晋废水经注连水出雊瞀县东西北流迳雊瞀县故城南】昌平故城【在蔚州北水经注湿水迳昌平县故城北王莽之长昌也昔牵招为魏鲜卑校尉屯此又祁夷水迳昌平郡东魏太和中置西南去故城六十里　按汉昌平县属上谷郡水经注及括地志皆云昌平在军都东南今顺天府昌平州界是也今蔚州乃汉代郡地汉时桑干为代郡治不应上谷之县反出其西盖此昌平县亦后魏所侨置水经注以为即牵招所屯非是】故赤城【今赤城县治水经注沽水迳赤城东赵建武年并州刺史王霸为燕所败退保此城城在山阜之上下抗深隍旧志后魏登国二年幸广甯遂如赤城三年燕将慕容麟击擒贺讷于赤城既而魏主幸东赤城即此加东者以平城西又有赤城也五代晋天福六年遣使如契丹见契丹主于赤城亦即此元置赤城站明宣徳五年筑城曰赤城堡正统末陷废景泰初收复嘉靖元年设兵备驻此　本朝顺治十年裁康熈元年设上北路防于此三十二年改置赤城县以开平卫龙门所滴水崖云州镇安马营镇宁等七堡并入三十五年】
　　【圣祖临幸御制有诗】云州故城【在赤城县北本望云川地辽置望云县属奉圣州金属徳兴府元中统四年陞为云州至元二年省望云县入州明初州废今为云州堡　按旧志谓辽景宗尝潜居于此后国人访求立之遂作屋宇于旧居号曰御庄置望云县今考辽史景宗年四嵗穆宗养诸永兴宫后即位并无遯荒民间访求迎立之事今并削之】御夷镇城【在赤城县东北独石城东后魏太和中置为六镇之一水经注大谷水南迳御夷镇城西又旧卤城在居庸县西北二百里魏更名御夷镇】宣徳废县【今宣化县治唐末置武州治文徳县辽神册元年攻有其地改为归化州宋宣和五年入宋六年筑固疆堡寻复入金改州县俱曰宣徳元为顺宁府治明洪武初府县俱废二十六年置宣府左右前三卫于此　本朝初省左右二卫入前卫为宣府镇在城防康熈三十二年巡抚郭世隆奏改镇置宣化府改在城防置宣化县以宣府驿深井堡并入】缙山废县【今延庆州治唐末置为儒州治元废按辽志县本汉广甯县地唐天寳中割妫川县置考水经注于延水迳广甯城南则广甯在于延水北即今宣化县地今延庆州在清夷水北乃汉居庸县地】
　　【非广甯也又新旧唐志皆无缙山则非天寳中置可知当从通考唐末所置为是】龙门旧县【今龙门县治唐末所置也辽史地理志龙门县在奉圣州东北二百八十里元改置望云县明初废宣徳中因其地置龙门卫　本朝康熈三十二年改置龙门县以葛峪赵川雕鹗长安岭四堡并入】懐安旧县【在今懐安县东唐书地理志新州领懐安县辽史地理志懐安县本汉夷舆县地歴魏至隋为突厥所据唐克颉利县遂废为懐荒镇髙勲镇燕奏分归化州文徳县置在奉圣州西北二百八十里旧志懐安故城在今懐安县东二十里明废县为卫移今治　本朝康熈三十二年改置懐安县以万全左卫及柴沟西阳河二堡并入　按水经注夷舆县在居庸县东北辽志谓在懐安县误】宣平废县【在懐安县东北金史地理志宣徳州领宣平县承安二年以大新镇置旧志元移治于辛南庄明洪武初县废二十六年改置万全左卫故城在卫西十里宣镇志在镇城西七十里】阳门废县【在懐安县北本金置元废金史地理志州阳门镇贞祐二年七月升为县宣镇志在镇西一百二十里】永宁废县【今西宁县治辽统和中置州又置永宁县为州治金改县曰襄隂元省入州明初州废天顺四年筑城谓之顺圣川西城成化十九年设南路防将驻此　本朝初设宣府镇南路防康熈三十二年改置西宁县以东城并入又有永宁废县在延庆州东明永乐中置详见闗隘　按辽志谓州本东魏北灵邱郡唐横野军安边县今考北灵邱及横野军并在蔚州永宁特唐时安边地耳辽志误袭元和志蔚州建置之文遂谓县本唐横野军误】顺圣废县【在西宁县东六十里辽置辽史地理志州统顺圣县本安塞军五代兵废景宗分永兴县置初奉圣州在州西北二百八十里金史地理志顺圣县辽应歴中置金因之旧志明初县废天顺中改筑顺圣东城详见闗隘】灵仙废县【今蔚州治唐时兴唐县也元和志兴唐县灵邱县地开元十二年于州东北一百三十里横野军子城南置安边县属蔚州天寳元年改为安边郡仍自灵邱移州理于安边城至徳二年改为兴唐郡仍改安边县为兴唐县寰宇记梁开平二年改为隆化县后唐同光初复旧晋初改为灵仙县　按旧唐志州治灵邱兴唐为属县云隋置安边县新唐志又谓开元初自灵邱徙州治安边至徳二载复故治皆误今从元和志】定安废县【在蔚州东北辽置属蔚州金贞祐三年升为定安州元复为县明初省蔚州志定安废县在州东北六十里】故万全右卫【今万全县治本曰徳胜堡明洪武二十六年置是年置万全右卫与左卫同城永乐二年城徳胜口移右卫来治成化十年设上西路防将辖边墙一百二十四里有竒本朝康熙三十二年改置万全县以张家口膳房新河口洗马林等四堡并入】故蔚州卫【即旧蔚县治明洪武七年増置蔚州卫于蔚州城中属山西行都司宣徳五年割卫属万全都指挥使司　本朝康熙三十二年改卫及广昌千户所地置蔚县乾隆二十二年裁并入州】故延庆卫【在州东南四十里居庸闗口南接居庸闗本名隆庆卫明建文四年燕王置隆庆初改今名本朝乾隆二十六年并卫地入延庆州移昌平州州判于此改为延庆州分防通判又有隆庆左右卫永乐二年置宣徳五年移左卫于永宁移右卫于懐来今皆废】白城【在赤城县北云州堡东北百里金世宗纳凉之所章宗诞生于此又有黒城在白城西南九十里】古长城【在赤城县北魏书明元纪泰常八年筑长城自赤城西至五原延袤二千余里旧志望云县有古长城又唐书池理志懐戎北有长城开元中张説筑在今懐来县北】零丁城【在万全县北水经注修水东迳零丁城南右合延乡水】广边城【在龙门县东雕鹗堡东唐书地理志懐戎北有广边军故白云城也宋白曰军在妫州北百三十里近雕窠村　按雕窠村盖即雕鹗堡】羊城【在龙门县东南三十里辽筑以便市易】宁武城【在懐来县西唐书地理志懐戎县西有宁武军】六郎城【在懐来县东南棒棰峪相传宋杨延昭所筑】隆庆衞城【在延庆州南元大徳中指挥使哲彦布哈所建宣镇志城在州南址尚存又有古城在州东北二十里相传辽萧太后所筑哲彦布哈旧作哲言不花今译改】蚩尤城【在保安州东南水经注蚩尤泉水出蚩尤城城无东面魏氏土地记涿鹿城东南六里有蚩尤城】无乡城【在保安州南水经注湿水迳无乡城北地理风俗记曰燕语呼亡为无今改宜乡也】雍洛城【在保安州西水经注湿水迳雍洛城南魏氏土地记曰下洛城西二十里有雍洛城桑干水在城南东流者也】平原城【在保安州东南水经注涿水东迳平原郡南魏徙平原之民置此故立侨郡以统之】药师城【在保安州东合河镇相传宋宣和中郭药师守燕山时所筑】罡城【在懐安县东北旧万全左衞北水经注于延水东迳罡城南按史记蔡泽燕人也谢病归相秦号罡成君疑即泽所邑也世名武罡城】沙城【在懐安县旧万全左卫西北明永乐中北征道宣府次沙岭次万全次沙城景泰三年设沙城堡周三里】九王城【在懐安县旧万全左衞北五里相传辽筑遗址尚存】代东城【在蔚州东北水经注逆水源将城东西北流迳将城北在代城东北一十五里疑即东代矣而尚传将城之名卢植曰此城方就而板干自移应劭曰城徙西南去故城五十里故名代曰东代或传书倒错情用疑焉又祁夷水迳一故城西西去代城五十里又疑是代之东城而非所详也旧志按水经注故代城在热水之西今暖泉出绫罗水即古热水在州西南三十里疑今州治即古将城地而州志所谓代王城则水经注代东北五十里之故城也】狼山府【在懐来县西唐永徽元年建狼山都督府宣镇志狼山堡在懐来卫西十五里良山之南其地尚多瓦砾】长春宫【在赤城县北云州堡西南辽建景宗尝逰此】庆宁宫【在龙门县界金史地理志龙门有庆宁宫行宫也】明昌苑【在懐来县东辽置】上花园【在宣化县东南四十里又有下花园在县东南五十里相传皆辽萧后种花处乾隆十年圣驾驻此】
　　【御制有诗】东花园【在懐来县东十里辽置】杏园【在延庆州南七里相传金时植杏于此】香水园【在延庆州东北元仁宗诞生于此】镇朔楼【在宣化治东镇志明正统庚申都御史罗亨信建直昌平广宁二门通衢上置鼓角漏刻以司昏晓亨信有记　本朝乾隆十年　　　赐额神京屏翰】清逺楼【在宣化县治东镇志明成化壬寅都御史秦纮建上置钟以司昏晓】镇边楼【在蔚州城内明洪武初指挥周房建】望军楼【在懐来县西十里】歇马台【在赤城县东龙门所东五十里口外相传辽萧后歇马处】讲市台【在万全县来逺堡俯临边墙明万歴间开马市于此】鲁台【在蔚州境相传唐李靖所筑】鳯凰台【在延庆州西南三十五里金时建】羊房【有二东羊房在延庆州北十里西羊房在州西北十五里相传皆辽萧后养羊之所】












　　钦定大清一统志卷二十四
&lt;史部,地理类,总志之属,大清一统志&gt;
　　钦定四库全书
　　钦定大清一统志卷二十五
　　宣化府【二】
　　闗隘飞狐关【在蔚州南魏氏土地记代城南四十里冇飞狐闗蔚州志飞狐口在州东南六十里北口在州南三十里】孔岭关【在蔚州东北元和郡县志蔚州东北至孔岭关一百里从关至妫州百五十里】隘门关【在蔚州西南四十里石门峪亦曰石门口两山对峙中通一线路通山西灵邱县明洪武中设巡司久废】协阳关【在保安州西南魏氏土地记下洛城西南九十里有恊阳关西通代郡】美峪关【在保安州南六十里西南通蔚州界旧曰美峪所本在保安卫西明景泰二年移置于此】张家口【在万全县东二十里其南五里为张家口堡明宣徳四年筑周四百里有竒门二嘉靖中改筑周三里有竒城外有池明季为互市之所本朝为张家口路设将驻防康熈二十九年改设副将辖】
　　【万全营膳房堡新河口万全左卫柴沟堡洗马林堡西阳河堡懐安城八营三十二年设县丞分驻其地雍正三年増设理事同知口外为礼部大仆寺厰及察哈尔官兵阿霸哈纳尔等诸旗分地乾隆十年】
　　【皇上清跸所经　　　　　　御制有进张家口途中诗五首】独石口【在赤城县东北一百里府东北三百十里其南十里为独口城本元云州之独石地明初建城周六里门三宣德五年自故开平城移置开平卫于此属万全都指挥使司景泰三年设上北路参将　本朝初属宣府镇曰上北路康三十二年并卫入赤城县仍设参将驻防曰独石路并设县丞分驻其地雍正十年改设副将辖云州赤城镇安滴水涯龙门所五营十二年増设同知口外为太仆寺牧厰察哈尔游牧处及阿覇垓诸旗分地康熙二十五年圣祖驾次独石口】
  </div>
  <div class="pagination">
   <a href="大清一统志_page13.html">
    上一页
   </a>
   <span>
    ...
   </span>
   <a href="大清一统志_page9.html">
    9
   </a>
   <a href="大清一统志_page10.html">
    10
   </a>
   <a href="大清一统志_page11.html">
    11
   </a>
   <a href="大清一统志_page12.html">
    12
   </a>
   <a href="大清一统志_page13.html">
    13
   </a>
   <span class="current-page">
    14
   </span>
   <a href="大清一统志_page15.html">
    15
   </a>
   <a href="大清一统志_page16.html">
    16
   </a>
   <a href="大清一统志_page17.html">
    17
   </a>
   <a href="大清一统志_page18.html">
    18
   </a>
   <a href="大清一统志_page19.html">
    19
   </a>
   <span>
    ...
   </span>
   <a href="大清一统志_page15.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
