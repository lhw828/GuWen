<!DOCTYPE html>
<html>
<head>
    <meta charset="UTF-8">
    <title>山西通志 - 第 661 页/共 700 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山西通志 - 第 661 页/共 700 页</h1>
    <div class="content">　　古寺埋云树才瞻墖影微溪喧珠迸落花烂锦重围寂歴乾坤小虚明色相归诸天一回步顿与世情违
　　柳朴渠　　　　　　　　　　　张聨箕
　　细雨迷山迳微茫曙色分一溪相激宕众动自氤氲人迹穴中隠鸡声岭外闻僊源疑可接居者半栖云
　　首夏游仁寿寺　　　　　　　　郭九会
　　古寺出城隅浮图逼太虚隂晴分气象神鬼有驱除防窟龙蛇隠荒苔鸟雀余磴危登未得惆怅断碑书
　　登大中楼　　　　　　　　　　刘　棐
　　金鳌翻地轴疑待后人来厯象三时正泉刀五市开逺烟娟女渡落日馆甥台旧是汾河水汤汤百折来
　　登三十三天峰二首　　　　　　郑昆瑛
　　百丈层峦峻九天不可梯岩花随意落石磴与云齐忘却此身上但看下界霄端王子晋招手欲相提絶径扪萝上凌空逼太清下窥髙鸟没俯听急风生带様横汾水斗如却月城烟霄谋一宿伸手摘辰星
　　鸣谦驿　　　　　　　　　　　王秉乘
　　省会东南接鸣谦一置邮雪销山露骨冰漫水长流火食浮沉计书田蚤晚秋前途犹险滑非敢惜骅骝
　　四过晋祠　　　　　　　　　　宋　权
　　一抹青山里划然别有天淙鸣羣寂溪静一鱼悬冬日涵春色山民习水田风尘徒自厌枕潄是何年
　　郝家沟松　　　　　　　　　　柯　嶟
　　偃葢层层起凌云尔独尊千枝钟地脉一本透天根屈曲材方显离竒节乃存风霜多歴过铁干傲乾坤
　　过晋大夫狐突祠
　　闲来狐突祠剔藓读残碑创建知何代荒凉适此时苔封松径少僧寂鸟声迟亮节千秋在遗忠立晋基
　　观孟门山　　　　　　　　　　南　鹏
　　闻説孟门小来看大似拳生成书案景疑在画图悬丹化留仙迹龙潜吐怪涎敢同银汉使毋谓犯星躔
　　九月八日登月岭酌酒　　　　　吴时諌
　　明日犹今日黄花即此花只须登月嶂何必上龙沙故事拘桓景清谈逺孟嘉不如岩畔醉一任防攲斜
　　秋暮拟送别冯讷生暂归鴈门三首
　　徐化溥
　　澹荡骚坛外居然古典刑不矜学是海非以説为铃爱静茶烟緑读书藜杖青汾河当日业归且证元经我将香一瓣谁与古为徒子佩尊髙喆先生欿大巫笑言轻甲第衣履薄纨繻芸阁虚窻月冲然道自腴异书不可读之子独探源集裛连苍石隃縻断銕门百川思滙海两汉欲删繁吾道千秋在河梁酒一樽
　　白登遗迹
　　平城事已矣霸迹总萧条落日平砂浅西风古木摇共知孤注险漫道六竒髙千古青山旧长歌破寂寥
　　青龙惠水
　　有山不必髙有水山椒潏修炼几多人汲烹终日足紫芝老碧泉瑶草丛寒渫傍水涌金莲欲摘不可摘
　　觉山井
　　四面供寒翠一湫涌地灵何来僧锡杖谁止月澄渟素石涵秋鉴碧栏映太清此山名觉者一汲悟常惺
　　银钗岭
　　可怜经过处不比脱簪行妖冶偏多态委佗故堕妆翠钿朝露冷细草暮云黄莫讶驰香辇兰膏已作荒
　　栢岩夜明　　　　　　　　　　宋起凤
　　古刹荒山里人人传夜珠不须璃火緑自与月光殊山鬼潜幽壁蛟龙蠖一隅岩空灵气散乆已暗僧厨
　　张留侯　　　　　　　　　　　梁　廸
　　子房名相后乡井是纯留在汉为汤沐依韩即首丘英风钦庙貌世业感松楸邑乘书流寓何人识故侯
　　鲍司
　　髙名传渤海行谊众同尊家政闻提瓮人情见举旛七亡遭世难一死答君恩代产忠良辈天心此际存
　　鲍闗内
　　新莽讐仇在从军戈自挥已曾青犊破始向赤符归爵受通侯赐家承司隶威过陵拜故主忠义古今稀
　　鲍太尉
　　汉亭论旧徳谁不仰流风家世三司諌勲名再入公法令朝贵避恩使楚囚空恠得乘骢马人钦行步工
　　鲍司农
　　汉代南阳守声华昭古今冠裳四代贵恩泽九年深神父人争颂名臣帝所钦司农征拜日真快吏民心
　　亦隠【并序】　　　　　　　　　　章　经
　　古云大隠在山林小隠在城市余令壶邑不敢当防庄吏隠小筑数椽暇时携琴而入亦寄意尔
　　会心何所见小筑逈幽然虚牖凝花雨空堦暗竹烟亲人鱼鸟在托意水云前不必南山下咏歌防叟篇
　　防城驿晓发　　　　　　　　　沈　荃
　　小驿催残漏轻装动晓轮鸦翻林外月霜净马头尘旭日横山带和风拂草茵苍茫烟雾里何处问三秦七律【上】
　　唐
　　广胜寺　　　　　　　　　　　太　宗
　　鹤立蛇形势未休五天文字鬼神愁龙盘梵质层峰峭凤展翎仪已巻收正觉印同真圣道邪魔交闭絶踪由儒门弟子应难识穿耳胡僧笑防头
　　过裴舍人故居　　　　　　　　刘长卿
　　惨惨天寒独掩扃纷纷黄叶满空庭孤坟何处依山木百口无家学水萍篱花犹及重阳发邻笛那堪落日听书幌无人长不倦秋来芳草自为萤
　　送襄垣王君归南阳别墅　　　　韩　翃
　　都门霁后不飞尘草色萋萋满路春双坡东千室吏三鸦水上一归人愁眠客舍衣香满走渡河桥马汗新少妇比来多逺望应知蟢子上罗巾
　　题舜庙　　　　　　　　　　　张　濯
　　古都遗庙出河濆万代千秋仰圣君蒲坂城边长逝水苍梧野外不归云寥寥象设魂应在寂寂虞篇徳已闻向晚风吹庭下栢犹疑琴曲韵南薫
　　奉和李观察登河中白楼　　　　耿　湋
　　城上髙楼飞鸟齐从公一遂蹑丹梯黄河曲尽流天外白日轮轻落海西玉树九重长在梦云衢一望杳如迷何心更和阳春奏况复秋风闻战
　　贺李观察祷河神降雨
　　质明斋祭北风微驺驭千羣拥庙扉玉帛才敷云淡淡笙镛未撤雨霏霏路边五稼添膏长河上双旌带湿归若出敬亭山下作何人敢和谢元晖
　　春日喜雨奉和马侍中宴白楼　　卢　纶
　　鹳鹤相呼緑野寛鼎臣闲倚玉栏干洪河拥沫流仍急苍岭和云色更寒风光呈瑞嵗泠泠歌颂振雕盘今朝醉舞共乡老不觉倾敧獬豸冠
　　九日奉陪侍郎登白楼
　　碧霄孤鹤发清音上宰因添望阙心睥睨三层连步障茱茰一朶映华簪红霞似绮河如带白露团珠菊散金此日所从何所问俨然冠剑拥成林
　　鹳雀楼　　　　　　　　　　　李　益
　　鹳雀楼西百尺墙汀洲云树共茫茫汉家箫皷空流水魏国山河半夕阳事去千年犹恨速愁来一日即为长风烟并起思乡望远目非春亦自伤
　　赠王屋道士赴诏　　　　　　　王　建
　　玉皇符诏下天坛玳瑁头簪白角冠鹤遣院中童子养鹿凭山下老人看法成不怕刀枪利体实常欺石榻寒能断世间腥血味长生只要一丸丹
　　送崔判官使太原　　　　　　　武元衡
　　劳君车马此逡巡我与刘君本世亲两地山河分节制十年京洛共风尘笙歌几处尧天月罗绮长留蜀国春报主由来须尽敌相期万里寳刀新
　　圣恩洗雪镇州寄献裴相公　　　杨巨源
　　天借春光洗緑林战尘收尽见花隂好生本是君王徳忍死何妨壮士心曽贺截云翻栅逺仍闻劚冻下营深井陉昨日双旗入萧相无言泪湿襟
　　为河中少尹酬卢员外
　　谢傅旌旗控上游卢郎罇俎借前筹舜城风土临清庙魏国山川在白楼云寺当时接髙步水亭今日又同游满筵旧府笙歌在独有羊昙最涙流
　　游晋祠上李逢吉相公　　　　　令狐楚
　　不歴晋祠三十年白头重到一凄然泉声自昔锵寒玉草色虽秋耀翠钿少壮同游宁有数尊荣再会便无縁相思临水下双泪寄入并汾向洛川
　　和太原郑中丞登龙兴寺阁　　　欧阳詹
　　青窻朱戸半天开极目凝神望几回晋国頽墉生草树皇家瑞气在楼台千条水入黄河去万防山从紫塞来独恨侍游违长者不知髙意是谁陪
　　送浑大夫赴丰州　　　　　　　刘禹锡
　　凤衔新诏降恩华又见旌旗出浑家故吏来辞辛属国精兵愿逐李轻车氊裘君长迎风驭锦带酋豪踏雪衙其奈明年好春日无人唤看牡丹花
　　令狐相公自天平移镇太原以诗申贺
　　北都留守将天兵出入香街宿禁扄皷夜闻惊朔鴈旌旗晓动拂参星孔璋旧檄家家有叔度新歌处处听夷落遥知真汉相争来屈膝看仪刑
　　和裴侍郎送令狐相公镇太原
　　十万天兵貂锦衣晋城风日斗生辉行台仆射深恩重从事中郎旧路归叠皷蹙成汾水浪闪旗惊断塞鸿飞边庭自此无烽火拥节还来坐紫微
　　胡山人归王屋因有赠　　　　　张　籍
　　转转无成到白头人间举眼尽堪愁此生已是蹉跎去每事应从卤莽休虽作闲官少拘束难逢胜景可淹留君归与访移家处若个峰头最较幽
　　惭问囚　　　　　　　　　　　元　稹
　　司马子微坛上头与君深结白云俦尚平邨落拟连买王屋山泉为别游各待陆浑求一尉共资三径便同休那知今日蜀门路带月夜行縁问囚
　　天坛上境
　　野人性僻穷深僻芸署官闲不似官万里洞中朝玉帝九光霞外宿天坛洪涟浩东溟曙白日低回上境寒因为南昌检仙籍马君家世奉还丹
　　送令狐相公赴太原　　　　　　白居易
　　六纛双旌万铁衣并汾旧路满光辉青衫书记何年去红斾将军昨日归诗作马蹄随笔走猎酣鹰翅伴觥飞此都莫作多时计再为苍生入紫微
　　天坛峰下赠杜録事
　　年顔气力渐衰残王屋中峰欲上难顶上将探小有洞喉中须咽大还丹河车九转宜精链火三年在好看他日药成分一粒与君先去扫天坛
　　司马迁墓　　　　　　　　　　牟　融
　　落落长才负不羁中原回首益堪悲英雄此日谁能荐声价当时众所推一代髙风留异国百年遗迹剰残碑经过祠客空惆怅落日寒烟赋黍离
　　送韩将军之鴈门　　　　　　　陈去疾
　　荒塞烽烟百道驰鴈门风色暗旌旗破围铁骑长驱疾饮血将军转战危画角吹开边月静缦缨不信虏尘窥归来长揖功成后黄石当年故有期
</div>
    <div class="pagination">
<a href="山西通志_page660.html">上一页</a><span>...</span><a href="山西通志_page656.html">656</a><a href="山西通志_page657.html">657</a><a href="山西通志_page658.html">658</a><a href="山西通志_page659.html">659</a><a href="山西通志_page660.html">660</a><span class="current-page">661</span><a href="山西通志_page662.html">662</a><a href="山西通志_page663.html">663</a><a href="山西通志_page664.html">664</a><a href="山西通志_page665.html">665</a><a href="山西通志_page666.html">666</a><span>...</span><a href="山西通志_page662.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
