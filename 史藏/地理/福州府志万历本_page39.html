<!DOCTYPE html>
<html>
<head>
    <meta charset="UTF-8">
    <title>福州府志万历本 - 第 39 页/共 280 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>福州府志万历本 - 第 39 页/共 280 页</h1>
    <div class="content">　　枢　密　黄祖爱
　　秘　书　王　蘋
　　大　祝　黄颜荣
　　侍　郎　林　粟正德七年，提学姚镆革，嘉靖九年复祀。
　　太学士　陈贵谊
　　签　判　敖陶孙
　　迪功郎　林亦之　陈　藻
　　处　士　林文之　林公遇
　　奉　议　林　珪
　　国　朝
　　御　史　邬　孟
　　参　政　韩　弘
　　布政使　何　宜
　　御　史　谢天锡
　　御　史　陈伯谅
　　副都御史　陈仕贤
　　布政使　翁世经
　　主　事　郭万程
　　员　外　李　庶
　　参　政　薛　曾
　　知　州　叶朝宗
　　主　事　方懋学凡二十四人。
　　论曰：祀之有名宦，盖其有功烈于民者也；祀之有乡贤，盖其没而可祭于社者也。溯观古昔，代不数人，降及挽近，俎豆于学宫者，趾相错焉。何今之隆，古之替欤?鸣呼!此其故亦难言之矣。堂构已宏，尸祝岂皆畏垒；膴华可托，仰止不必高山。呼之者以顺风，应之者为空谷，得于子曰孝，施于友曰忠。鼠璞同称，象齿罔忌，虽明德之馨，世未尝乏，而末流之滥，长此安穷?司风教者，诚为吾道爱乎?则鉴古衡今，慎无令洙泗之门，称为川泽山薮也，则善矣。
　　府庙正殿
　　丁祭品物万历三十八年，提学佥事熊尚文核定。
　　计开：大生鹿一只，银六两，春闽县出，秋侯官出。
　　正祭猪一口，春闽县出，秋侯官出。一二猪六口，闽县三口，侯官三口。正祭羊一只，分祭羊五只，闽县三只，侯官三只。以上猪羊祭毕，本学送胙，用总算。
　　活兔四只，银一两六钱，闽县二只，侯官二只。大绢帛一端，银四钱，春闽县出，秋侯官出。白绢帛八端，每端银二钱，共银一两六钱，闽县四端，并上大帛，共九端，俱要。侯官四端，精好成匹，送县用印。真大降香三炷，银三钱，春闽县出，秋侯官出，俱要的真，不许用假。碎降香五斤，银八分，闽、侯各一半。檀束香八两，银八分，闽、侯各一半。马牙香五斤，银一钱五分，闽、侯各一半。末香一官斗，银二分，闽、侯各一半。檀线香四百条，银二分，闽、侯各一半。金黄钱纸四百张，银四分，闽、侯各一半。大元宝四提，银二分，闽、侯各一半。正殿并送胙，用黄蜡烛共二百二支。
　　计开：一烛二支，二烛二十支，三烛二十支，四烛四十支，五烛五十支，六烛六十支。以上共用黄蜡十六斤，银二两四钱；白蜡五斤，银一两五钱；茶油五十斤，银一两；灌烛心二百零二条，银一钱；灌烛火炭一百斤，银八分；灌烛匠六名，工雇银二钱；饭食三餐，银一钱二分；共计油蜡工料用银五两五钱正，春闽县出，秋侯官出。
　　计用烛数：
　　正殿数
　　读祝位一黄烛二支，神座上二黄烛八支，神座前灯四黄烛一支，四配位二黄烛共八支，三黄烛共十六支，两哲位三，黄烛共四支，四黄烛共十六支，两庑□□五黄烛共十支，六黄烛共五十五支。以上用一黄烛二支，二黄烛十六支，三黄烛三十支，四黄烛十六支，五黄烛十六支，六黄烛五十六支。共计：正殿两庑用过一百三十七支，更剩二黄烛四支，四黄烛二十三支、五黄烛五十四支、六黄烛四支，共剩烛八十五支。今除送各衙门黄烛三十一支外，更剩黄烛三十一支，查照旧例，分送各乡宦用。
　　点灯红烛一百支，重一十斤，银二钱，闽、侯各一半。分给师生红烛五百支，重五十斤，银一两五钱，闽、侯各一半。黍稷稻梁米各二官斗，银四钱八分，闽、侯各一半。硎盐四十斤，银八分，闽、侯各一半。枣干三十四斤，银四钱五分，闽、侯各一半。榛子四斤，银六分，栗子三十四斤，银四钱五分，闽、侯各一半。莲子二斤，银八分，闽，侯各一半。莲角六百个，银四分，闽、侯各一半。米位糕三盘四斤，银八分，闽、侯各一半。黑白饼一百个，银五分，闽、侯各一半。拖炉饼一百个，银五分，闽、侯各一半。蕊鱼五尾，银八分，春闽县出，秋侯官出。鲜笋十斤，银五分，闽、侯各一半。和羹肉六斤，银一钱二分，闽、侯各一半。肉脯肉六斤，银一钱二分，闽、侯各一半。鹿醢二十二罐，鹿脯三十六块，俱神库内将大鹿分办。羊脯肉六斤，银一钱三分，闽、侯各一半。芹韭菜三十斤，银一钱，闽、侯各一半。胡椒、川椒、花椒、茴香各三两，银一钱二分，闽、侯各一半。杏仁、砂仁、白芷、黄栢等料各四两，银一钱，闽、侯各一半。白糖一斤，蜜一斤，银六分，闽、侯各一半。香油二罐，银六分，闽、侯各一半。红曲二包，银一分，闽、侯各一半。盥巾五条，银五分，春闽县出，秋侯官出。麻布二丈，银六分，春闽县出，秋侯官出。肚杂篮十二个，银四分，闽侯各一半。销金绣袱二件，银一钱，闽、侯各一半。笔砚墨全，共银二分，春闽县出，秋侯官出。草席十四领，银一钱四分，闽、侯各一半。祀纸纱板全，银二分，春闽县出，秋侯官出。酒一埕，银五钱，春闽县出，秋侯官出。每埕价银五钱，须用上好官白，不得以薄酒抵塞。宰牲所用火柴三百斤，银九分，闽、侯各一半。神库烹炮等项用火柴二百斤，银六分，闽、侯各一半。饮福酒一罐，银三分，春闽县出，秋侯官出。大白酒罐三十个，银二钱四分，小白醢罐一百个，银三钱，俱闽、侯各一半。爱胙羊五斤，银一钱一分，春闽县出，秋侯官出。磁白碟二百个，银一钱二分，闽、侯各一半。庭燎六十竿，银三钱，闽、侯各一半。火炉十六架，银四钱，闽、侯各一半。柴心一百块，银一钱二分，闽、侯各一半。磁砵头二十个，银八分，闽、侯各一半。
　　花　灯：
　　头门内两廊各三盏共六盏，二门下内外横过各六盏，共十二盏，两庑插灯三十盏，两庑廊下花灯各二十盏共四十盏，上正殿两边门口各二盏共四盏。囗查得各灯以前俱欠齐整，今限一式高大，红纸宫灯每盏银五厘，计灯八十二盏共囗，该银四钱一分，闽、侯各一半。
　　柳丝亭三十座，银一钱二分，闽、侯各一半。木烛斗五十个，银一钱，闽、侯各一半。竹兔橱四个银四分，闽、侯各一半。修造鹿橱一个，银一钱，春闽县出，秋侯官出。修造猪橱七个，银三钱五分，随所出祭猪办用。装祭品大篚盘四十个，银四钱，闽、侯各一半。修做羊橱六个，银二钱四分，随所出祭羊办用。神库烹焙用笊篱、鲎杓各二把，银四分，闽、侯各一半。宰牲所用鲎杓、笊篱各二把，银四分，闽、侯各一半。装祭品小篚盘二十个，银一钱六分，闽、侯各一半。瘗毛血盘七个，(正殿五个，启圣祠二个)银三分五厘，春闽县出，秋侯官出。包黄蜡烛并祭品用黄红纸各二百张，共银一钱，神库封各醢黄红纸八十张，银二分，二项闽、侯各一半。竹槓二十二条，银四分，闽、侯各一半。麻纟索四十条银五分，闽、侯各一半。裱褙文庙正殿两庑神库官房窗门纸面，银一钱二分，春闽县出，秋侯官出。心红一两，银三分，春闽县出，秋侯官出。彩亭二座租红布缎，银共六分，闽、侯各一座。租拜毯银六分，闽、侯各一半。分赏乐舞生饼六百个，银三钱六分，闽、侯各一半。本学斋夫领办，机兵租车迎祭品，银三钱，闽、侯各一半。其车听神库收用，次日发领。租送胙食萝，银三钱，闽、侯各一半。搭拜亭工食，银八分，闽、侯各一半。管神库管生员晚饭一餐，银五钱，闽、侯各一半。写榜纸札，银二钱，春闽县出，秋侯官出。观乐烛十四条、线香一百，共银六分，春闽县出，秋侯官出。司道府馆县观乐茶饼共十架，银四钱，闽、侯各一半。司道府馆县祭毕酒盒共十架，银六钱，闽、侯各一半。宰牲所宰杀各牲厨工，银四钱，闽、侯各一半。神库焙肉脯烹各醢厨工，银二钱，闽、侯各一半。箍猪桶整牲盘，共银六分，闽、侯各一半。租空房安顿家火，银一钱，闽、侯各一半。送胙酒十八罐，共银五钱四分，闽、侯各一半。火炭六十斤银六分，闽、侯各一半。受胙漆盘一个银一分五厘，春闽县出，秋侯官出。租锅灶，银四分，闽、侯各一半。送胙手本并各项纸札，共银一钱，春闽县出，秋侯官出。火把四十条，银一钱，闽、侯各二十条。府学雇夫送各衙门、乡官胙，银一两，闽、侯各一半，该学丁前四日发门斗赴县领出，以便雇请。
　　以上祭品除猪羊送胙总算外，共计用银三十一两九分。
　　启圣祠
　　计开：正祭猪一口，分祭猪一口，共二口，闽、侯各一口。正祭羊一只，分祭羊一只，共二只，闽、侯各一只。以上猪羊祭毕，本学送胙用，总算。
　　白绢帛九端，每端银二钱，共银一两八钱，春闽县出，秋侯官出。大降香一炷，银一钱，春闽县出，秋侯官出。马牙、黄檀、碎降香、线香、末香全，共银八分，闽、侯各一半。祝纸并纱板，银一分五厘，春闽县出，秋侯官出。元宝金银纸全，银三分，春闽县出，秋侯官出。大黄烛二支，中黄烛十二支，银四钱，春闽县出，秋侯官出。大小红烛四十八支，银二钱，闽、侯各一半。盥巾二条，银二分，春闽县出，秋侯官出。佥祝笔一支、砚一个、墨一笏，共银二分，春闽县出，秋侯官出。栗子八斤，银一钱二分，闽、侯各一半。枣干八斤，银一钱二分，闽、侯各一半。囗枝干四斤，银六分，闽、侯各一半。莲子一斤，银三分，闽、侯各一半。榛子二斤，银三分，闽、侯各一半。菱角二百个，银一分，闽、侯各一半。和羹肉四斤，银八分，闽、侯各一半。鲤鱼醢四斤，银八分，闽、侯各一半。鸡醢十一斤零八两，银二钱五分，闽、侯各一半。黍稷稻梁米各六升，银一钱二分，闽、侯各一半。鲜笋八斤，银四分，闽、侯各一半。芹韭菜共二十斤，银六分，闽、侯各一半。硎盐十六斤，银四分，闽、侯各一半。香油、红曲、茴香各料全，银一钱二分，闽、侯各一半。上爵饮福酒共二樽，银六分，闽、侯各一半。受胙羊五斤，银一钱一分，春闽县出，秋侯官出。大盆架土炉六架，柴心四十块，共银一钱二分，闽、侯各一半。庭燎十二竿，银一钱二分，闽、侯各一半。两庑并二门花灯六个，银二分，闽、侯各一半。火把二十条，银六分，闽、侯各一半。火柴一百斤，银三分，闽、侯各一半。受胙盘一个，银一分，春闽县出，秋侯官出。府学写榜纸札银一钱，春闽县出，秋侯官出。烹祭品厨子工食，银八分，闽、侯各一半。租家火，银六分，闽、侯各一半。瘗毛血碟盘俱神库转给，免另派。
　　以上除猪羊送胙总算外，诸项共计用银四两五钱九分五厘。
　　名宦祠
　　计开：猪一口，羊一只，祭毕分胙，用总算。绢帛一端，银一钱二分，送府验用印，大红烛八枝重二斤，银三分，金黄钱纸冥财，银三分，马牙、碎降线香、末香，共银三分，三饼二糖，银五分，枣干二斤，银三分，栗子二斤，银四分，黍稷稻粱米，银三分，芹韭菜盘，银一分，硎盐，银五厘，上爵酒一尊，银二分，祝文板笔砚全，银二分，受胙羊三斤，银六分六厘。
　　乡贤祠
　　计开：猪一口，羊一只，祭毕分胙，用总算。绢帛一端，银一钱二分送府验用印，大红烛八支重一斤，银三分，金黄钱纸冥财全，银三分，马牙、碎降线香、末香，共银三分，三饼二糖，银五分，枣干二斤，银三分，栗子二斤，银四分，黍稷稻粱米，银三分，芹韭菜一盘，银一分，硎盐，银五厘，上爵酒一尊，银二分，祝文板笔砚全，银二分，受胙羊三斤，银六分六厘。
　　常公祠
　　计开：猪一口，羊一只，祭毕分胙，用总算。绢帛一端，银一钱二分，送府用印，大红烛八支，重一斤，银三分，金黄钱纸冥财全，银三分，马牙，碎降线香、末香，共银三分，三饼二糖，银五分，枣干二斤，银三分，栗子二斤，银四分，黍稷稻粱米，银三分，芹韭菜一盘，银一分，硎盐，银五厘，上爵酒一尊，银二分，祝文板笔砚全，银二分，受胙羊三斤，银六分六厘，三嗣引礼执事生员六名，各折胙银五分。
　　以上三嗣，向系闽县供办，除猪羊附正殿送胙总算外，共计祭品等银一两七钱四分三厘，仍先一日买办一齐，迎送神库交收。
　　开后总数：
　　春秋二祭，原派共银四百五十四两三钱八分，今据上丁祭品祭胙，一祭该银一百一十两三钱零四厘正，二祭合计二百二十两六钱零八厘正。戊祭北坛，己祭南坛并闽越王庙祭品祭胙，一祭该银六十两七钱二厘，二祭合计一百二十一两四钱四厘。至于下丁灵济、忠懿暨道南各祠，总计二祭共用一百零二两三钱七分四厘，大都原派之银与所费之数亦足相当。今一一核实置，春秋二祭通计只四百四十四两三钱八分六厘，更减省有十余金在也。且各衙门时有缺员，各学生时或不到，所派胙肉并攒盒点心囗费囗有免办存剩者，每祭又不下二三十金。此皆系圣祭之余物，难以供别项之支销，该县每丁祭完日，造册报道，或遇文庙黉舍之宜葺，祭器、乐器之宜修，该府县查详报道，方准支用。正额不耗于旁侵，而赢余归诸实用矣。
　　论曰：礼有五经，莫重于祭。我国家之祀先师，典郅隆重矣!频年以来，沿简袭敝，明信之质不昭，溪涧之毛罔肃。博士等于赘疣，儒生视为绵蕞。笾实筦之，胥吏膰胙，滥于舆台，俎豆骏奔，徒取文具。海滨邹鲁，礼教谓何?近学宪熊公尚文更陋习，立成规，定为祀典，汇册以垂诸后，曾不旋踵而积胥为政，欲去其籍，卒莫有每事问者。夫君子之祭也，必亲身莅之，故惟贤者能尽祭之义。端其义而教生，则顺之至也；均其惠而政行，则泽之大也。余故以其先簿正者，详纪于乘，后有秉礼者出，能备而能祭，易易矣。

　祀典二
　　坛　壝
　　

　　社稷坛
　　在郡城北天王山下。旧在城南七里，唐观察使杨发，迁于南涧寺东，伪闽时迁于乌石山之阴，元初迁法海寺北，国朝洪武六年，知府杨士英移建今所，七年，定礼制，刻石于坛。其坛北向，四方各二丈五尺，高二丈，东西南北陛各三级，立石主一于坛之南，又置木主二，曰府社之神、府稷之神。七县云其县。其傍有神库、库厨、宰牲房、洗牲池、斋房。岁以春秋二仲上戊日，郡太守莅祭，礼毕藏玉于库。
　　风云雷雨山川坛
　　在郡城南钓龙基故址。洪武三年建惠泽山，六年移今所。国初，令府州县得祀境内山川，其后又令风云雷雨并城隍合祭，坛一而设位四。中祀风云雷雨之神，左祀府境内山川之神，右祀府城隍之神，悉向南，日本琉球、浮泥山川之神，祀西隅，东向。岁春秋二仲上巳日，布政使率诸司莅祭如社稷礼。
　　郡厉坛
　　在郡西北宝福山，立石刻祭文，洪武间所颁也。岁以清明、中元、十月朔日三祭，先期牒告城隍，祭日迎神主之。洪武三年，建于马鞍山之后，八年，移今所。
　　闽县、侯官县以上三坛俱附府，不别建。
　　古田县
　　社稷坛在县治西七里。
　　风云雷雨山川坛在县东南。
　　厉　坛在县治北二里许。
　　长乐县
　　社稷坛在西分司后。
　　风云雷雨山川坛在县西南，三峰塔下。
　　厉　坛在县治西三里许。
　　闽清县
　　社稷坛在城隍庙前，旧在县北，今圮。
　　风云雷雨山川坛在怀德庙前。
　　厉　坛在县治北七里。
　　连江县
　　社稷坛在玉泉山麓，旧在县治前，庆政街西。
　　风云雷雨山川坛在新安里。
　　厉　坛在县治北，钦平上里。
　　罗源县。
　　社稷坛在西隅棣华坊。
　　风云雷雨山川坛在县治东隅，沈尉桥之西。
　　厉　坛在县治东一里。
　　永福县
　　社稷坛在一十三都桥溪北。
　　风云雷雨山川坛在县南，沙湾桥之南。
　　厉　坛在县治北，十二都。
　　福清县
　　社稷坛在南隅龙门江之右。
　　风云雷雨山川坛在县北隅玉，屏山之北。
　　厉　坛在县治北，鳌峰山下。
　　以上各坛，七县祭期、祭品、俱与府同，又各里都有社稷庙、坛，里人祀之。


　
　祀典志三
祠　庙(上)
　　

　　城隍庙
</div>
    <div class="pagination">
<a href="福州府志万历本_page38.html">上一页</a><span>...</span><a href="福州府志万历本_page34.html">34</a><a href="福州府志万历本_page35.html">35</a><a href="福州府志万历本_page36.html">36</a><a href="福州府志万历本_page37.html">37</a><a href="福州府志万历本_page38.html">38</a><span class="current-page">39</span><a href="福州府志万历本_page40.html">40</a><a href="福州府志万历本_page41.html">41</a><a href="福州府志万历本_page42.html">42</a><a href="福州府志万历本_page43.html">43</a><a href="福州府志万历本_page44.html">44</a><span>...</span><a href="福州府志万历本_page40.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
