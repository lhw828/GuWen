<!DOCTYPE html>
<html>
<head>
    <meta charset="UTF-8">
    <title>山西通志 - 第 507 页/共 700 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山西通志 - 第 507 页/共 700 页</h1>
    <div class="content">　　申尚义妻王氏夫疾笃氏先自缢夫顷亦亡
　　黄鉴妻靳氏嘉靖辛丑北部入境氏潜匿山谷中被执不屈剖腹视胎以去其同宗有嫔于荆者有通名张氏子者俱义不受辱同时遇害人称靳氏三烈
　　郗还初妻尚氏夫卒誓不独生投缳以殉
　　蔡芳妻尚氏避流寇于王徳寨攻寨急氏曰贼欲得我也我死贼则解矣姑曰尔死我何用生为抱子俱投崖死
　　王伫妻某氏为闯卒所掠逼之氏掣刀刺贼死随自刎蒲城知县朱一统妻延氏一统任蒲城闯陷京兆州县皆望风降一统谓氏曰吾家七世衣冠受恩深矣吾誓与城俱尽老亲幼子一以嘱君氏泣受命逾日城失守一统尽节孺人事育尽道卒不负托
　　侧鱼某氏嫁石某为继妻抚前二子如己出后被贼掠氏佯为顺从绐贼释其二子遽投崖死之
　　唐廷举妻苏氏生员唐宠妻刘氏生员郗桐妻费氏生员康辙妻葛氏生员赵一徳妻白氏生员郗梅妻王氏生员白云鶠妻李氏生员李蓁妻唐氏生员杨晰妻孙氏常师孔妻赵氏晋诏妻孟氏任国才妻张氏葛御妻张氏赵启儒妻光氏乔绳愆妻李氏以上俱守志节
　　国朝
　　潘一鸣妻刘氏年二十夫卒方抱娠祝曰幸举一子以存夫祀犹愈于死已果得男抚成之歴五十余年卒顺治十三年建坊旌表
　　举人魏亨妻杨氏年二十夫亡奉姑抚子终始一节康熙二十七年疏请旌表
　　甄大冶妻葛氏少孀矢守抚子昭成进士旷食廪饩康熙四十一年奏请旌表
　　李在妻赵氏年二十六夫亡子义甫四歳励志守节侍姑病衣不解带者年余延师课子食饩于庠
　　大理卿张三谟妾郭氏夫卒矢殉嫡子慰止之氏屏容饰絶防防言动胥敛抑全节而终
　　生员康廷翼妻张氏夫殁无子依兄弟守志抑郁而死赵氏茹越口千总蔡又齐妻年二十四而寡家计萧条饥馑洊至氏拮据事育课二子俱列庠序年四十六卒
　　生员苗国器妻任氏年二十夫卒苦节四十余年学使者表之
　　刘禄妻潘氏及筓归刘相夫绰有贤声夫遘疾侍汤药唯谨病殁矢不独生越三日自缢死
　　生员延令名妻葛氏少寡同姑李氏守志郡守以双节旌其庐
　　生员安宅妻张氏苗尚贵妻段氏晋之珩妻延氏魏宜滚妻戎氏生员张晨妻晋氏霍名廷妻赵氏冯三桂妻姚氏生员延四门妻李氏王良臣妻张氏葛瀚周妻晋氏生员景妻董氏武生王宪武妻郝氏张福逺妻潘氏生员葛世醇妻张氏张辰妻晋氏以上俱守志节
　　夀阳县
　　明
　　岳昙妻武氏昙疾夜叩北斗愿以身代昙卒氏年二十五抚孤崇登贤书授河间府同知治间题请旌表都御史陈璧志其墓
　　贾文林妻徐氏年二十余文林应乡试卒于省子泰方四歳氏抚成为邑诸生娶妇陈氏生子侃亦以应试卒于省陈年二十五守节课子侃后魁秋试有司上其事并诏旌表
　　举人袁万里呉冠同年友也胥早卒无子万里妻傅氏冠妻赵氏共期守志誓死不渝家贫同事纺绩互相依倚廵抚曾檄县歳给粟帛赡养之
　　岳思仁妻任氏思仁有膂力应募赴边死于阵父母以任幼欲嫁之任曰夫死义我愧节非妇也志卒不夺知县白檀闻其贤特加优防
　　生员闫大辂妻武氏年二十大辂殁奉舅姑抚遗孤守节以终知县白檀旌其门
　　张良臣妻石氏夫遘疾知不起氏具棺及悬纩毕乃潜入别室自缢家人斧牕救免后以节终
　　阎洪范妻李氏嘉靖间北部入境被掠氏肆骂不辱死之廵按李旌其门夫感其妻不复再娶
　　任善妻王氏年十七适善逾年善卒孤孑无倚所亲咸劝改醮氏以死自誓年五十九而终
　　王麟妻郝氏夫亡遭冦变氏扶老携幼匿山谷间濒死者再卒获免人谓节孝所致子来聘仕歴行人以母节闻奉诏旌表
　　生员李宾旸妻赵氏年二十四夫亡家贫抚三孤百折劳勚节操弥坚卒年八十有五
　　监生贾调元妻邢氏夫卒无子清贫坚守没世不渝生员岳凌晋妻张氏夫亡或劝之嫁氏曰吾之不死特为岳氏孤耳君等迫我是不欲存岳氏也言者语塞子镇东以乡荐歴任沙河尹奉敇旌表
　　王冕妻赵氏子存道妻阎氏存徳妻赵氏俱早寡两世三孀同心守志御史吉扁奬曰一门三节
　　生员孙光先妻王氏年十八适光先二十八而寡无子女矢节坚贞歴四十八年卒
　　廪生张元庆妻冀氏呉思恩妻李氏呉镇妻李氏李崇仓妻冀氏任天惠妻安氏弓琼妻朱氏张应斗妻白氏李廷明妻赵氏王廷厫妻周氏王天禹妻阎氏廪生阎洪化妻傅氏马廷卿妻刘氏魏汝成妻赵氏以上俱守志节
　　国朝
　　御史呉玉妾张氏玉年五十无子纳张生子二氏年二十玉卒会闯贼告变索饷绅士嫡傅氏被絷氏请以身代转侧刑狱间霜操益烈尝泣语家人曰吾何难一死以藐孤未成呉氏一脉系此耳后两子甫入泮相继殒含辛抚孙复令成立其勤劳以事嫡节俭以御众美多足纪云
　　生员马煋妻郝氏年二十三夫卒抚孤子复抚孤孙孀居四十二年邑令旌之
　　省祭傅廷选妾解氏年二十五夫卒誓不他适事主母以敬处家庭以和操中馈以俭励童仆以勤年七十五卒
　　郝文英妻呉氏年二十二而寡守节三十余年抚子成立
　　生员梁础母赵氏年二十三歳夫逝纺绩以养舅姑训子础逰庠邑令呉祚昌旌其节
　　刘铭妻杜氏妾杨氏胥守志节抚子有成
　　生员孙枝秀妻刘氏年二十五枝秀故无子饮冰茹蘗歴四十年不少变
　　霍继光妻李氏年十七夫亡逾月遗腹生子唐氏祖李让欲夺而嫁之泣曰无子宜守幸有子宁死不二也卒不易操
　　张氏适李年未筓归宁纺绩墙下恶少窥其穉弱欲汚之逼以白刃氏被重创卒不从其母至乃解去氏招其夫告以故送之门诀曰君行矣妾断不贪生以辱君也遂自缢其夫讼之官执恶少而付诸法一时怜其贞烈云
　　刘世辅妻李氏年十七于归阅十月世辅卒氏痛哭求死姑防之甚至半载后姑意稍弛得间自缢当道旌以劲烈维风之匾
　　张胆妻李氏年二十七胆殁氏剪发明志舅姑病祝天愿代丧葬胥合礼孤侄抚之孤甥女嫁之尤为乡党所称
　　生员祁文溥妻张氏生员祁昌妻李氏监生潘育正妻王氏监生潘尔介妻李氏廪生孙业妻岳氏生员王缵之妻邢氏生员王章武妻赵氏生员安学顔妻李氏赵讷妻王氏以上俱守志节
　　盂县
　　唐
　　侯氏张暌妻会昌中暌戍边十年氏绣回文诗作龟形云暌离已是十年强对镜那堪理旧妆闻雁几回修尺素见霜先为制衣裳开箱叠练先垂泪拂竹调玷更断膓绣作龟形献天子愿教行客早还乡诣阙献之暌得归
　　后周
　　柴氏世宗女禀性贞烈不欲适人潜逃县北七里原仇山东渇思水扣地泉随涌出饮毕自经于树下乡人立庙祀之旱祷辄应因称为烈女山
　　宋
　　二程夫子母侯氏封上谷郡君幼聪悟过人好读史书而不为词章见世之妇女以文章书劄传于人者深以为非父丹徒君爱之过于子以政事问之雅合其意年十九归河南程大中相敬如宾虽小事必禀命大中凡有怒多为寛解惟诸儿有过则不掩也二程才数歳行而踣必呵责之曰汝若安徐能至踣乎常食絮羮亦呵止曰幼求称欲长当何如虽使令辈不得以恶言加之故程氏兄弟平生于饮食衣服无所择不以詈言及人要亦教之使然也夫人嘉言善行不能尽述详见二程全书
　　明
　　周经妻郭氏年二十夫故子思恭甫二歳家贫纺绩课守节令终正徳间请旌赐子冠带
　　髙思敬妻韩氏年二十二夫亡遗腹生子有痴疾氏茹苦守志垂五十余年具题旌表
　　髙有贤继妻刘氏适贤二载而寡族人谋夺其产氏只身搘拄屹不为动抚前二子全节以终
　　张玳妻崔氏年二十夫卒遗二女家贫氏誓不转适苦节终其身
　　李定妻髙氏年二十二夫亡抚子延庆庆妻郭氏卒并抚孙知柔孀居歴五十余年
　　生员髙季方妻李氏年二十三生女才数月季方卒祖母欲夺而嫁之己受聘氏誓死不从卒全其志
　　施广才妻厐氏年二十一夫亡守节子庆妻魏氏庆子永杰妻任氏胥少寡三世冰霜如出一辙
　　陈玉继妻王氏适玉五载而寡抚前三子无异己子子鑛妻荣氏年二十七亦寡与姑同志守贞时称双节
　　郝麒妻任氏郝麟妻侯氏嘉靖间胥被兵掠任至龙池投渊死侯至河村先掷幼儿崖下跃身从之人称郝门双节
　　杨明妻李氏隣人李奎春窥其色挑之氏怒骂不从自缢以见志
　　刘碧妻呉氏年二十三夫亡守节碧弟璋妻侯氏继之璋弟环妻任氏又继之一门三节抚孤俱防于成各以夀终
　　生员张其纪妻刘氏父环母任氏以节闻及筓适张张死氏从之廵按奏请旌表
　　赵成妻李氏年二十七而寡媳李氏年二十九而寡妇姑同志抚孤邑令旌其门曰两世双节
　　赵汝敬妻李氏年少孀居抚五子俱成夀百有三歳郡邑官绅争表其闾
　　石氏上社村人十余歳母搆讼至郡鬻于世宦潘云翼家性敏慧侍潘侧见读书喜形于色潘因导以学遂通书史后纳为妾明末闯陷太原云翼被拘备极拷掠家人皆逃避氏垢面服男子服乞食奉潘潘死氏仰天哀恸投井死
　　监生张宗顔妻荣氏李鹤妻史氏吕世崇妻孙氏庠生刘云柱妻史氏徐寛妻栁氏杨之伦妻白氏王安妻胡氏田芮妻荣氏以上俱守志节
　　国朝
　　廪生史必传妻髙氏端重寡言笑年二十四夫亡有子女守志养亲冰霜自励歴二十余年卒
　　生员刘自淐妻朱氏故明宗室女年十六自淐亡遗腹生子光久既娶寻卒遗孙全斌抚训为邑诸生
　　生员李斐妾赵氏年二十九斐卒遗子二氏奉嫡吕甚谨事姑以孝闻抚孤入泮夀登八十
　　生员史珍妻赵氏年二十三珍殁偕孀姑同抚三孤苦节以终
　　知事张炟妻赵氏年二十一夫故无子抚侄徳基视若已出守节歴数十年卒
　　生员赵敬基妻张氏年二十四夫亡训孤力学防庠翁病亲调汤药经年不懈乡里幼孩有失养者氏为给粟乳之
　　李应荐妻赵氏杨应鹏妻樊氏隆平令张继妻樊氏拔贡张温养妻赵氏监生张炽妻杨氏左州知州孙发妻胡氏生员郑奎妻李氏以上俱守志节
　　乐平县
　　明
　　侍郎乔毅侧室髙氏燕人本名家女事毅惟谨毅疾稽颡吁天愿以身代疾革毅谓髙曰吾殆不起汝年少无子奈何髙泣曰公脱不讳妾固当死从公地下耳毅卒哀毁殊甚引绳欲自缢为家人所制不得乃取生平服饰投诸火以示勿用从毅子凤扶柩抵家得间缢死柩旁有司上其状奉诏旌表李东阳为之传
　　甯氏顺天人侍郎乔毅妾年二十余毅卒守节四十年具题旌表
　　宛平刘氏仪真许氏胥尚书乔宇侧室也初宇遘剧疾几殆刘许约俱殉私启生平服饰尽散诸妇以示必死既而宇疾瘳后十载宇卒时刘年二十六恸曰妾今从公于地下矣是夜遂经死许年二十四亦死之里人以双节称
　　参议李天衢妻乔氏李卒孀居三十余年足不履户外廵按苏旌其贞节
　　张文卿妻李氏年十六歳夫亡抚子侃为诸生娶郭氏三年侃亦卒郭善承姑志协守终身有司上其事旌曰双节之门
　　生员申尚义妾王氏夫病誓从死病危潜入他室先自缢有司以闻旌表
　　赵启儒妻光氏年二十四夫卒哀恸欲絶不亲匕箸者五日所亲多方劝谕勉食饘粥事姑与祖母终年课子思道成立当事旌之
　　乔绳愆妻李氏年十七夫卒遗娠四月生子虑矢抚成之有司旌奬
　　李植妻乔氏少寡族人利其产逼令改适氏刺一目以示志抚子四十余年子卒无倚八十而终
　　生员赵防妻常氏夫早丧家贫苦节四十余年子国鼎发解登第有敇褒节孝坊
　　乔应祥妻李氏夫被贼杀苦节五十年夀八十卒生员赵曰炡妻宋氏年十九而寡赵曰燝妻甄氏归曰燝四十日而寡胥守志节殁身无玷建双节坊顔曰内政流芳
　　国朝
　　生员赵曰炼妻刘氏少寡事翁抚子孀居三十余年卒李缵妻宋氏夫死家贫抚孤三子入庠诸孙林立守节歴四十余年卒
　　生员李綦隆妻常氏綦隆击贼战殁氏亲诣阵所购尸恸哭垂毙苦守四十余载训子有成
　　李道明妻焦氏年二十七夫亡矢守歳祲糟糠自餍奉姑甘防无缺训子拱极为儒夀八十四歳卒
　　刘芳逺妻张氏年二十六夫亡无子女翁老姑盲种畦防绩治生计侍养三十余年翁姑殁氏亦继亡逺近咸哀其苦节
　　李朝初妻赵氏年二十夫亡二子在襁褓训诲成名清操无玷有司旌其门
　　赵夀昌妻李氏夀昌佣工弱河客死氏年二十四无子痛夫骸暴弃哭告隣里宗族敛钱诣死所购棺归葬既毕人有议嫁者不听乞养族子为后浣濯缝纫博升斗以自资歴二十余年志行如一
　　忻州
</div>
    <div class="pagination">
<a href="山西通志_page506.html">上一页</a><span>...</span><a href="山西通志_page502.html">502</a><a href="山西通志_page503.html">503</a><a href="山西通志_page504.html">504</a><a href="山西通志_page505.html">505</a><a href="山西通志_page506.html">506</a><span class="current-page">507</span><a href="山西通志_page508.html">508</a><a href="山西通志_page509.html">509</a><a href="山西通志_page510.html">510</a><a href="山西通志_page511.html">511</a><a href="山西通志_page512.html">512</a><span>...</span><a href="山西通志_page508.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
