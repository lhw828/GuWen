<!DOCTYPE html>
<html>
<head>
    <meta charset="UTF-8">
    <title>钦定皇舆西域图志 - 第 63 页/共 111 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定皇舆西域图志 - 第 63 页/共 111 页</h1>
    <div class="content">　　鞭杆泉
　　必栁布拉克
　　巴克塔什布拉克
　　哈里勒齐马克布拉克
　　阿纳尔布拉克
　　哈套布拉克
　　乌拉台布拉克
　　哈什马克布拉克
　　察罕哈什马克布拉克
　　和赖布拉克
　　塔勒纳沁郭勒
　　纳林乌里雅苏台布拉克
　　和洛鲁克布拉克
　　哈喇垓图布拉克
　　塔里雅图布拉克
　　纳林布拉克
　　库克雅尔布拉克
　　萨勒竒台布拉克
　　博罗布尔噶苏布拉克
　　巴尔库勒淖尔
　　图尔库勒
　　托来布拉克
　　哈毕尔噶布拉克
　　乌尔图布拉克
　　阿拉克椿济郭勒
　　哈喇乌苏
　　和尼乌苏














　　钦定皇舆西域图志巻二十四目録
　　钦定四库全书
　　钦定皇舆西域图志巻二十四
　　水一
　　安西南路
　　白杨河
　　白杨河在玉门县恵回堡南六十里南山中河有二源东南流二十五里合流十余里当孔道折而西南流四十里名哈洮河
　　恵回堡河
　　恵回堡河源出恵回堡北山中西南行四十余里至恵回堡北分东西流夹堡而趋各南流三十余里入于地
　　火烧沟
　　火烧沟在骟马城西三里南流二十余里入于地
　　赤金湖
　　赤金湖在骟马城西三十七里源在玉门县南草地有数派合流三十五里由县西南境北行迳赤金峡酾为三渠北流各三十里许至县西北境复合流而西又一支流自县西南境分流迳县南东行三十余里折而北酾为二源北流各三十里许过县东境复合流而西与西三渠合流之水合复折而东北流三十里统名赤金湖入于阿拉克池亦名花海子其县西境最西一渠名西沙河
　　︹寰宇记︺玉门县有众泉北流入延兴海
　　︹一统志︺西几马河在赤金所西原出所南草地有数派防流而北又折东北三百里注于阿拉克池又哈济尔河在所东上流亦有数派北流折东北亦注于阿拉克池池周数十里
　　按玉门县地兼汉时防水池头两县阚骃注云众水所防故曰防水今赤金湖由玉门县南分五渠环县城北行曲折入北山中其下流地名花海子以形势求之应即汉书注所谓众水所防寰宇记所云众泉北流者又考一统志载西几马河在赤金所西哈济尔河在所东源有数派北河合注河拉克他防古语谓花为阿拉克是今花海子即阿拉克池亦即寰宇记之延兴海也
　　石油河
　　石油河在玊门县南九十里南山中东南流三十里西有龙王庙
　　︹刘昭郡国志︺延夀县南有山石出泉注地为沟其水肥如煮肉洎【肉汁也】凝膏然之极明不可食谓之石漆
　　︹元和志︺石脂水在玉门县东南一百八十里泉中有苔如肥肉然之极明水上有黒脂人以草盝取用涂鸱夷酒囊及膏车周武帝宣政中突厥围酒泉取此脂然火焚其攻具得水愈明酒泉赖以获济明一统志石油出肃州南山
　　按石脂水在玉门县东南与今石油河方位适合且石漆石脂石油义本相同其为然膏旧迹无可疑者
　　苏赖河
　　苏赖河源在玉门县靖逆城东南三百二十里出南山中西北流百余里昌马河东北入之合流二十余里出南山口分两大支其东北一支行七十里折而北又分二支北流六十里出塔儿湾堡之西北境河流渐细其西北一支直趋三四道沟合流入布鲁湖又南防十道沟水又南防窟窿河又西经安西州治北三十里为南籍端水又西经敦煌县治西北二百里南防党河又西流三十里入哈喇淖尔初两河合流出山西北一支东流三十里分为靖逆东西二渠不通布鲁湖而溉田甚广乾隆四年接引西渠余水折北而西仍入布鲁湖于是苏赖昌马两河下流分而复合经流一州二县之地土田悉资灌溉水利倍饶
　　按苏赖与昌马合流而苏赖之名较着寻其源委则自滥觞南山归墟黒海皆可以苏赖名之矣苐如十道沟窟窿河党河自南来防同流异源者又当别为一河即以苏赖经流全体而论在栁沟衞城东北者古称布鲁湖在安西州城北者古称南籍端水虽以古证今其名或着或否而审定形势则较然不诬允宜随地立名以资考证今举全河经流形势于此而因地著名之迹仍分着于后焉
　　昌马河
　　昌马河源在靖逆城西南一百五十里南山下东北流百里与苏赖河合流二十里出山余详见苏赖河条下
　　布鲁湖
　　布鲁湖在栁沟城东北一百二十里即苏赖昌马两河下流经流渟潴之处澄波千顷葭苇弥望浴鳬飞鹭宛然泽国由是西行逾栁沟城为古南籍端水
　　十道沟
　　十道沟在玉门县安西州交界二道沟以东属玉门县三道沟以西属安西州草地涌泉北流入于布鲁湖其第三四道沟南承昌马河上流夹栁沟堡城而北注所谓栁沟即第四道沟旧多柽栁故名也玉门县者一道沟东距县城一百五十里二道沟东距县城一百六十里安西州者三道沟西距州城二百五十里四道沟西距州城二百三十里五道沟西距州城二百二十里六道沟西距州城二百十五里七道沟西距州城二百十里八道沟西距州城二百里九道沟西距州城一百七十里十道沟西距州城一百六十二里
　　按汉书渊泉县注阚骃云地多泉水盖即指此
　　窟窿河
　　窟窿河在安西州双塔堡东西距州城一百三十里东西分流经双塔堡东入苏赖河内多窟穴上小下大深邃不测盘涡湍急流不及逺南为土葫芦沟即窟窿河发源处也
　　︹明史西域传︺成化九年都督哈森【旧作罕慎今改正】及齐勤【旧作赤斤今改正】罕东诸部集兵进讨土尔畨兵至布隆吉尔【旧作布隆吉儿今改正川】川
　　按栁沟卫城地名布隆吉亦称布隆吉城窟窿河居其西亦称布隆吉河明史布隆吉尔川即谓此水也
　　南籍端水
　　南籍端水在安西州治北上承布鲁湖西出之水经流安西州全境亦苏赖昌马两河下流也又西行防南岸河渠三道西南流西距州城六十里曰屯田渠长九十里绕州城南西注州五堡间又东逾小湾堡五里曰回民渠长六十里经州五堡南又东二十里曰余丁渠长三十五里自南籍端水西行防党河入哈喇淖尔
　　︹汉书地理志︺冥安县南籍端水出南羌中西北入其泽
　　︹元和志︺晋昌县防水自吐谷浑界流入大泽东西二百六十里南北六十里
　　按苏赖昌马二河旧经五卫故地在今安西州北者槩谓之苏赖河顾考今安西州旧为渊泉县即汉防安县唐晋昌县地则此州北经流之水为汉之南籍端水唐之防水无疑汉书云出南羌西北入泽元和志云自吐谷浑界流入大泽皆举其全体而言之耳
　　黒水河
　　黒水河在安西州东南九十里水色防黒有鱼发源迤东之沙窝西流入芦水沟河上有桥名黒水桥厥名颇着
　　宫皁河
　　宫皁河在安西州踏实堡南二十里南山下有三道南通金鸡岭西南有毛兔泉北距州城一百七里又西南有蛇窝泉北距州城一百三十里
　　药水泉
　　药水泉在石包城东泉有二源北流合一又北流为水峡又州治东南一百四十里有大泉南三百五十里有塔儿泉
　　︹汉书地理志︺酒泉郡注应劭曰其水若酒故曰酒泉也师古曰旧俗传云城下有金泉泉味如酒按一统志载药泉在沙川衞东南石堡城味畧如酒相传饮之愈疾疑药泉即汉书酒泉金泉之旧
　　茨窝泉
　　茨窝泉在安西州城北五百里
　　东长流水
　　东长流水在茨窝泉西北五十里东南距州城一百里
　　乌拉大泉
　　乌拉大泉在安西州青山子北七十里东南距州城七百二十里
　　芦冈泉
　　芦冈泉在乌拉大泉西北九十里东南距州城八百十里接哈宻界
　　︹魏书髙昌传︺髙昌王马儒求内徙割伊吾五百里以儒居之至羊榛水
　　按伊吾为今哈密自伊吾五百里至羊榛水宜在今哈密东南五百里之地今芦冈泉西北去哈密约五百里疑与古羊榛水为近
　　月牙泉
　　月牙泉在敦煌县南鸣沙山麓南隣党河渊渟澄澈映月无尘环以流沙虽遇烈风而泉不为沙掩旧传水产铁背鱼七星草服之可长生
</div>
    <div class="pagination">
<a href="钦定皇舆西域图志_page62.html">上一页</a><span>...</span><a href="钦定皇舆西域图志_page58.html">58</a><a href="钦定皇舆西域图志_page59.html">59</a><a href="钦定皇舆西域图志_page60.html">60</a><a href="钦定皇舆西域图志_page61.html">61</a><a href="钦定皇舆西域图志_page62.html">62</a><span class="current-page">63</span><a href="钦定皇舆西域图志_page64.html">64</a><a href="钦定皇舆西域图志_page65.html">65</a><a href="钦定皇舆西域图志_page66.html">66</a><a href="钦定皇舆西域图志_page67.html">67</a><a href="钦定皇舆西域图志_page68.html">68</a><span>...</span><a href="钦定皇舆西域图志_page64.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
