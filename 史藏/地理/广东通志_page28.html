<!DOCTYPE html>
<html>
<head>
    <meta charset="UTF-8">
    <title>广东通志 - 第 28 页/共 352 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>广东通志 - 第 28 页/共 352 页</h1>
    <div class="content">








　　国朝雍正七年督臣孔毓珣请改连州为直隶州领二县
　　阳山县









　　国朝因之雍正七年以后属本州
　　连山县









　　国朝因之雍正七年以后属本州















　　广东通志卷五
<史部,地理类,都会郡县之属,广东通志>
　　钦定四库全书
　　广东通志卷六
　　编年志【一】
　　史有分门析户皎若列眉者有年经月纬累若贯珠者周礼诵训掌道方志注以为载一方之山川物产然则志从乎分门析户而不从乎年经月纬明矣虽然昔之方志有师年经月纬义者若九州春秋呉越春秋交广春秋此物此志也意者古往今来提纲挈领或有取尔因荟萃大畧厘编年二卷始于颛顼五帝前此典坟散佚百无一考不足徴信也歴今雍正八年后此
　　寳祚灵长万有千嵗更俟续函也其祭典别详礼乐朝贡别详外番惟志其原始及尤要者而已名曰编年遵刘勰编年缀事起讫虑踈之敎焉志编年
　　五帝纪
　　颛顼创制九州南至于交趾
　　尧命羲叔宅南交
　　舜廵狩至衡之南
　　旧志奏韶乐于其上因名韶州
　　三王纪【周以后纪事书年】
　　夏禹声敎讫于四海
　　通典至南海交趾
　　商汤始定南越献令
　　汲冡周书成汤问伊尹以诸来献方物定为献令伊尹请定南蛮令以珠玑瑇瑁象齿文犀翠羽菌鹤短狗为献
　　周武王十三年己夘定南海为藩服【嗣后建置大者例书】
　　通厯王正九服彻法以南海地在东南扬州之裔定为藩服乃经土地而井牧其田野以距于海
　　成王七年壬辰周公测景至于南海
　　通厯周公摄政七年礼乐成问于大夫商髙立周碑以测日景明算王厯其后有荣方者述而成之言周公测景时北极出地至朔方而益髙南极入地至南海而益下
　　王会诸侯南人致众者皆北向
　　南南越也今广东地详见外畨志【叅补】
　　宣王二年乙亥命召公虎平淮南疆理南海【嗣后武功大者例书】显王三十五年丁亥越伐楚楚子熊商大败之越遂散处江南海上是为百粤
　　秦纪
　　秦始皇帝二十五年己夘遣将王翦南征百粤悉定其地
　　二十六年庚辰置南海郡以屠睢为南海郡尉史禄为南海郡监
　　二十九年癸未南越叛秦
　　三十三年丁亥遣任嚣赵佗定南越置南海桂林象郡以嚣为南海郡尉佗为龙川县令谪徙民五十万戍之二世皇帝元年壬辰以女无夫家者万五千人予南越西汉纪【嗣后纪事书月间有未考姑阙疑】
　　汉髙帝元年乙未冬十一月南海尉任嚣卒赵佗代任嚣为尉击并桂林象郡
　　佗改南海为南武自立为南武王都番禺
　　十一年乙巳夏五月遣陆贾封佗为南越王南越王佗入贡筑防朝汉
　　西京杂记南越王尉佗献髙祖鲛鱼茘枝髙祖报以蒲桃锦四疋佗筑朝汉防朔望升拜以朝汉
　　髙后吕氏五年戊午春二月南越王佗背汉称制文帝元年壬戌秋八月遣太中大夫陆贾谕南越王佗称臣奉贡
　　武帝建元四年甲辰南越王佗卒孙胡嗣
　　六年丙午夏六月闽越王郢攻南粤遣大行王恢大司农韩安国击之闽人杀郢以降
　　汉书闽越王郢兴兵南击边邑南越守天子约不敢擅发兵而使人上书以闻上多其义大为发兵遣两将诛闽适会闽越王弟余善杀王以降于是罢兵
　　遣中大夫庄助使南越以世子婴齐入宿衞
　　元朔六年戊午南越王胡卒世子婴齐嗣
　　元狩二年庚申夏五月南越王婴齐卒世子兴嗣元鼎四年戊辰遣谏议大夫终军等谕南越入朝夏四月遣校尉韩千秋摎乐伐南越南越相吕嘉反屯兵石门御之
　　汉书王兴与母后治行装重资为入朝具吕嘉年长得众心愈于王上书数谏不聴至是汉兵至嘉遂反王兴与其母后俱被害杀使者终军
　　吕嘉立髙昌侯建徳为王以兵击杀千秋等
　　汉书初婴齐粤妻生子建徳封髙昌侯至是嘉立之
　　秋遣伏波将军路博徳楼船将军杨仆击南越
　　六年庚午冬十月路博徳杨仆师入番禺南越将军毕取及南海太守弃皆降于博德遣司马苏等追获王建徳相吕嘉遂平南越置南海苍梧鬰林合浦交趾九真日南七郡
　　元封元年辛未置儋耳珠厓二郡【得海上大洲故】
　　宣帝甘露二年己巳交趾珠厓郡反夏四月遣防军都尉张禄将兵击之
　　元帝初元二年甲戌击珠厓不克师还
　　三年乙亥春诏弃珠厓
　　成帝绥和元年癸丑春三月设交趾合浦郡都尉东汉纪
　　光武帝建武十六年庚寅春交趾女子徴侧徴贰反汉书徴侧者麊泠县雒将之女也嫁为朱防人诗索妻甚雄勇交趾大守苏定以法绳之侧忿故反以其女弟徴贰为副于是九真日南合浦蛮俚皆应之凡略六十五城自立为王都麊泠交趾刺史及诸太守仅得自守
　　十八年壬辰春二月马援击徴侧等于浪泊大破之十九年癸巳夏四月徴侧徴贰伏诛
　　汉书马援军至浪泊上与徴侧等战大破之四月斩徴侧徴贰传首洛阳封援为新息侯食邑三千户援请以其地立封溪望海二县许之援所过辄为郡县治城郭穿渠灌溉以利其民条奏越律与汉律驳者十余事与越人申明旧制以约束之自后骆越奉行马将军故事
</div>
    <div class="pagination">
<a href="广东通志_page27.html">上一页</a><span>...</span><a href="广东通志_page23.html">23</a><a href="广东通志_page24.html">24</a><a href="广东通志_page25.html">25</a><a href="广东通志_page26.html">26</a><a href="广东通志_page27.html">27</a><span class="current-page">28</span><a href="广东通志_page29.html">29</a><a href="广东通志_page30.html">30</a><a href="广东通志_page31.html">31</a><a href="广东通志_page32.html">32</a><a href="广东通志_page33.html">33</a><span>...</span><a href="广东通志_page29.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
