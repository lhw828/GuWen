<!DOCTYPE html>
<html>
<head>
    <meta charset="UTF-8">
    <title>钦定热河志 - 第 126 页/共 255 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定热河志 - 第 126 页/共 255 页</h1>
    <div class="content">　　楼无百尺高山有千寻卓置楼于山巅恢恢横碧落属霄因以名讵缘耸榱桷怡情迥超凡纵目适畅乐别有会心处君子慎所托
　　却炎榭【戊子】
　　秋田都喜暴时晹婪热虽腾正不妨敞榭雅宜古松下却炎千里祗饶凉
　　却炎榭【己丑】
　　山岚谷霭飒朝晡氊防绵衣时或须便是午暄宜晩稼坐来炎意一些无
　　却炎榭口号【庚寅】
　　风飒林梢日入檐坐来犹欲毳衣添塞山秋仲如秋季那更重儓说却炎
　　却炎榭【辛夘】
　　已经处暑近白露况在高山防宻林拟欲却炎炎早却祗饶恬淡恱秋心
　　却炎榭【壬辰】
　　清原因迥静因深风满檐楹凉满襟不说却炎炎早却为他松下有佳隂
　　却炎榭【癸巳】
　　迩日山庄颇觉炎坐来山榭爽风添副名妙趣有如此身为【去声】清凉意为恬
　　却炎榭口号【甲午】
　　避暑庄中榭却炎片时徙倚爽而恬虽然转语应宜念美善由来忌并兼
　　却炎榭口号【乙未】
　　松隂枫籁飒然清不脱衣衫峭爽生到此翻无炎可却弗循名乃善循名
　　却炎榭口号【丙申】
　　炎如诚有应言却是处炎无却亦无似此额题乃虚设寻思万事类斯乎
　　却炎榭【己亥】
　　此处应无炎可却以无炎却却炎称因思名实胥兼半能所孰为真所能
　　却炎榭【辛丑】
　　三间敞榭歩檐巡风物如秋总畅神借问其炎何以却香山七字早知津
　　却炎榭【壬寅】
　　迩来雨过觉风凉翻以纱衣换葛裳虚榭却如有所语【去声】莫观其暂请观常
　　就松室【戊子】
　　百之松不可移三间之室实易筑迩来解会个中趣每就乔松葺朴屋嘉隂却暑张童童静籁翻凉吹谡谡致有片时坐掞笺犹觉长言之不足
　　就松室【己丑】
　　一树当庭满院凉山中知几阅沧桑就松为室室亦古憩室看松松自苍种代有谁传姓氏披风无意傲羲皇未曾清夜根傍坐月下应辉琥珀光
　　就松室【庚寅】
　　就松作新室松古室亦古乃知附青云马迁非虚语秋仲复既望红紫绘岨峿而此弗改者翠恒防庭宇便是鲜几闲尚应坐少许
　　就松室口号【辛夘】
　　苍顔贞德信非虚乐道吾闻诸子舆管仲且犹不可召允当筑室就之居
　　就松室【壬辰】
　　榭尚云其敞室更爱此幽都因就古松随宜有额留天风拂间【去声】间【平声】六月如九秋泠泠披恰当谡谡听未休设使覔新种【去声】百年待则悠
　　就松室【癸巳】
　　松乃千年余室以三间足室固来就松松亦欣覆屋度月影泠泠吟风声谡谡然此胥人为意谓费搆筑太古是山中乔柯未嫌独
　　就松室有会【甲午】
　　松无就室理室有就松道老干那可移新宇原易造及至室对松相得益彰好我闻贤比松贤实君之寳贤岂自来就君善求为要【叶】所以白驹篇风人示怀抱
　　就松室【乙未】
　　百年古松不可移三间今室易为置盘盘翠盖防屋檐泠泠谡涛涤尘气拂席偶坐消小年底须梅竹堪佳憩松弗就人人就松因之更悟招贤意
　　就松室【丙申】
　　筑室本就松人亦恒就室究因松爱古匪为室图逸是则松室间賔主分【去声】当悉坐来谡涛听九夏炎如失报我良不爽而松无意必
　　就松室【辛丑】
　　室本就松为松如就室茂无松室那古匪室松孤秀资殷得益彰胥借良缘凑良缘无如何防笔吟章就
　　就松室有会【壬寅】
　　种松老何时就松室自老室以土木成岂解就之好则人使就之半朴半属巧我来坐松隂复有就之道谁主更谁賔松室两不晓
　　积嘉亭【戊子】
　　横岭竪峯周且遮山亭十笏锁谽谺庭前松树百年外积健为雄防复嘉










<史部,地理类,都会郡县之属,钦定热河志,卷四十一>
　　山近轩　轩在山庄西北峯峦窈窕环抱檐楹当万山深处
　　命名山近纪实也宫门三楹南向正殿五楹殿西三楹额曰清娯室东五楹额曰养粹堂堂之南为延山楼层构凌云飞甍出树因高得旷于延山宜面西敞亭三楹亭外奇石嵌空廻廊曲注额曰簇奇廊踞东峯顶草亭一区有松苍然额曰古松书屋
　　御制诗
　　题山近轩【己亥】
　　古曰入山恐不深【入山惟恐不深见韩愈文集】无端我亦有斯心丙申初构己亥得【是轩经始于丙申秋今于己亥夏落成】仲夏新来清晓寻适兴都因契以近摛词那敢忘乎钦防予非彼幽居者偶托聊为此畅襟
　　再题山近轩
　　已在万山中更图山之近于得不厌多人情率堪哂而轩乃蹈之葱蒨尽以蕴虽云静何碍讵殊欲为准彼但徇欲者失静害则允
　　山近轩题种松【庚子】
　　山近非逼仄轩高仍廓朗茍非穷幽深何以畅俯仰昨嵗种穉松今来盈尺长谓当待十年可与旧松仿十年则八旬艰期约弗爽
　　山近轩对雨【辛丑】
　　塞雨时作止山轩小憩停乍飞一川白顿失万峯青拟议如观幻画图难写形须臾云敛尽岩瀑尚余听
　　题山近轩【壬寅】
　　一能消万斛愁轩称山近得来游林回生意才逭旱籁挟凉声飒似秋防砌依然欣雨落归峯故尔惜云流殷雷未放十分霁渇亟吾仍冀霈优
　　延山楼得句【己亥】
　　出树有高楼山举目收四隣若可摄一意与相投妙理闲中悟清吟静里搜蓍占需上六不速客之俦
　　题延山楼
　　山本静非动楼惟虚故延曾无费来徃自得与周旋生翠罨牕牖清晖照几筵爱兹真徐孺陈榻觉卑焉
　　题延山楼【庚子】
　　山祗静为体楼乃延之来而楼岂解延以人慿牕开三者设阙一斯名托谁哉子舆亦知此曰万物我该愁觉执我矣未若顺应恢
　　延山楼【辛丑】
　　近山轩左侧楼复号延山一再宁非甚性情偶寄闲开牕纳苍翠梯几俯孱顔防笔便宜者无劳事陟攀
　　延山楼【壬寅】
　　岩廊过奇处山楼得延所其延乃在安理会于斯可启我八牕虚纳彼万峯岨是谓不速客敬之吉易语
　　清娯室口号【己亥】
　　窈窕中藏室一区远尘因以号清娯虽然讵可恒安此吏治民生总系吾
　　清娯室有会
　　山清室可娯清娯额檐际而我来兹室因绎清娯义九有大清国万民永娯事养欲及给求思之甚艰致岂谓清供目岂谓娯满志惟益増惕干遑敢恣留憩
　　清娯室【庚子】
　　芸斋枕崿嵁飒景称【去声】吟探晴牖峯远近风林叶两三秋惟佳塞北潦陡忆江南【睢寜郭家渡漫工虽现据萨载等奏水势循流下注楷料亦在儹运而合龙尚难预期下游田庐尚被淹漫未经涃出实深厪念】我自忧劳者清娯讵可耽
　　题清娯室【辛丑】
　　为室由来必有隣书轩山近歩廊循取之左右适其可耐以周旋任彼真过雨山容翠如濯摇风树韵静而伦清娯欲得心无滓养此寸田福万民
　　清娯室【壬寅】
　　山庄半月始临吾疎懒由来有是乎书室润芳延万景清娯今日识清娯
　　簇奇廊【己亥】
　　穿石入壶天借岩架云戺岚霭荡胸怀摇刖变尺咫攒簇列镜中生动揽画里无之而不奇祗惜移歩履
　　簇奇廊【庚子】
　　奇者正之对亦视用所宜于武偶借此于文当戒兹又如恒居心贵正岂贵奇至夫偶骋目赏奇亦正资歩廊顾其名即景解若斯
　　簇奇廊【幸丑】
　　奇者正之对正恒奇秪偶好正泰之机尚奇否之友兹廊称簇奇乃因山景有横岭与峯青松及丹桕【叶】尽态复极妍而廊无不受受则弗失正而奇亦非丑五字志所会是亦一道否
　　簇奇廊口号【壬寅】
</div>
    <div class="pagination">
<a href="钦定热河志_page125.html">上一页</a><span>...</span><a href="钦定热河志_page121.html">121</a><a href="钦定热河志_page122.html">122</a><a href="钦定热河志_page123.html">123</a><a href="钦定热河志_page124.html">124</a><a href="钦定热河志_page125.html">125</a><span class="current-page">126</span><a href="钦定热河志_page127.html">127</a><a href="钦定热河志_page128.html">128</a><a href="钦定热河志_page129.html">129</a><a href="钦定热河志_page130.html">130</a><a href="钦定热河志_page131.html">131</a><span>...</span><a href="钦定热河志_page127.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
