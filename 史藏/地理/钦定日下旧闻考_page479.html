<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 479 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 479 页/共 698 页</h1>
    <div class="content">助教满洲十有六蒙古八掌分教八旗子弟算法馆助教汉一人掌分教算学生俄罗斯学助教满汉 
各一掌分教俄罗斯子弟于官学及六堂助教内委员兼司之笔帖式满四人蒙古汉军各二掌文移 
翻绎大清会典国子监在安定门内文庙西堂曰彛伦堂堂左右为绳愆博士二厅率性修道诚心正 
义崇志广业六堂门曰集贤门街曰成贤街大清一统志臣等谨按彛伦堂东廊为绳愆厅为鼓房有 
率性诚心崇志三堂西廊为博士厅为钟房有修道正义广业三堂彛伦堂额及壁间圣经石刻皆圣 
祖御书又堂额曰文行忠信前列训辞曰学者文行并重尤以忠信为本故孔子垂为四教成均造士 
之法无踰于此世宗御笔也彛伦堂后为敬一亭恭勒康熙四十一年圣祖训饬士子碑并御书四碑 
一曰功存河洛一曰嵩高峻极一曰灵渎安澜一曰昌明仁义外有明嘉靖间敬一箴碑及宋儒范氏 
心箴程子视听言动箴各一最后为御书楼内尊藏圣祖御制文集世宗御制文集板及御纂诸经并 


十三经二十二史各板本皆贮焉又有兰亭记乐毅论明王同祖及本朝谢履忠丁香花诗石刻彛伦 
堂后穿堂内祭酒司业题名碑四后堂恭悬上谕一通又老彭观井石刻一东有崇实振雅二轩记石 
刻康熙五十七年祭酒李周望譔穿堂内古文孝经石刻二东北隅为文公祠南学在国子监南方家 
胡衕雍正九年建为诸生肄业之所又按国子监署有明洪武学制五朝上谕正统新建太学及庙学 
全图四碑今皆摧蚀不可读增八旗官学在八旗分地雍正五年以就学者众即各旗官房容百人诵 
读者建为官学隶国子监大清一统志臣等谨按八旗官学镶黄旗在安定门大街圆恩寺胡衕正黄 
旗在西四牌楼北祖家街正白旗在朝阳门内南小街新鲜胡衕镶白旗在东单牌楼观音寺胡衕象 
鼻坑正红旗在阜成门内南巡捕厅胡衕西口镶红旗在宣武门内头髪胡衕正蓝旗在东四牌楼南 
新开路镶蓝旗在西单牌楼干石桥东斜街俱于乾隆三十四年重修増顺治九年世祖章皇帝临雍 
幸彛伦堂讲书赐赉有加四氏子孙随班观礼者俱送监读书广监生郷试额十五名康熙八年圣祖 
仁皇帝临雍亦凖顺治九年例雍正二年世宗宪皇帝诣学御彛伦堂讲书广监生郷试额十八名郡 
县学量増入学名数琉球国自康熙二十七年遣子弟入监读书后至是复遣就学而俄罗斯亦遣子 
弟入监读书另设助教以训课之后以四方拔贡入监者多于国子监南构房舍数百间谓之南学岁 
发帑银六千两给诸生膏火乾隆三年正月皇上亲诣辟雍释奠于先师孔子御彛伦堂讲书赐赉有 
加广监生郷试额十八名特颁谕旨训勉多士五年御制碑文赐南学大清一统志増顺治九年皇帝 
勅谕国子监祭酒司业等官李奭棠古尔嘉浑等圣人之道如曰中天上资之以图治下学之以事君 
尔等当严督诸生尽心训诲诸生当敬奉师教身体力行教有成效时唯师长之功学有实用方尽弟 
子之职如训导不严怠肆失学师生俱难免咎戾尚其勉之故谕増康熙八年皇帝勅谕国子监祭酒 
司业等官贾禄宋治宜等朕唯圣人之道高明广大昭垂万世所以兴道致治敦伦善俗莫能外也朕 
缵承丕业文治诞敷敬仰先圣至德令行辟雍释奠之典将以鼔舞人才宣布教化尔监臣当严督诸 
生潜心肄业诸生亦宜身体力行朝夕勤励若学业成立可禆实用则教育有功其或董率不严荒乃 
职业尔师生难辞厥咎尚其勉之勿忽故谕増雍正三年皇帝勅谕国子监祭酒司业等官塞楞额王 
传等朕唯圣人之道昭掲日月弥纶天地万世帝王下逮公卿士庻罔不仰遵成宪率由教言我国家 
尊崇至圣远迈前代朕纉承大统古训是学维日孜孜兹雍正二年三月朔日亲诣辟雍祇谒先师孔 
子行释奠礼思以鼓励羣英丕隆文治尔监臣宜严督诸生善为导诱尔诸生亦当殚心肄业实践躬 
行秉端方以立身敦忠孝以兴谊勿营奔竞勿事浮华文必贵乎明经学务期乎济世俾品成谊进以 
副朕教育至意此尔多士之庥亦唯尔监臣董率之功也慎勿怠荒职业以贻尔羞诸师生其共勉之 
故谕臣等谨按国子监署内列圣训谕凡通行黉序者例皆敬谨立石兹卷既以官署标名唯纪其关 
于本署者恭载垂训成均各条余详国子监志増乾隆三年皇帝勒谕管国子监事尚书孙嘉淦祭酒 
国琏李凤翥等仰唯我朝列圣以圣人之道治天下用开太平鸿业圣祖世宗重道隆师超越百代作 
人造士化洽寰区朕嗣守丕基勤求至道思所以广励学宫祇绍前烈越乾隆三年三月二日亲诣辟 
雍释奠于先师孔子升堂进讲嘉与诸生阐明圣教之本原帝治之盛轨夫端教术育贤才厥唯师儒 
之功正身心修德业以为国家之用诸生其可弗勉哉诗曰古之人无斁誉髦斯士放勲曰使自得之 
又从而振德之我祖宗教泽涵濡薫陶长养百年于兹正学昭明掲若日月尔监臣钦承至训振作而 
鼓舞之罔有怠斁诸生率乃攸行敦本务实希贤希圣夙夜罔愆俾国家文治光裕于亿万年懋哉懋 
哉特谕増先师庙在安定门内太学左南向街门西为特敬门西向大成门崇基石阑前后三出陛门 
左右列戟二十有四石鼔十右石鼔音训碣一左右各一门门内东西列舍北向大成殿崇基石阑三 
出陛两庑东西向殿东西列舎南向西庑南燎炉一西北瘗坎一甬道左右御碑亭大成门外东为神 
厨宰牲亭井亭各一西为神库致斋所更衣亭毎科进士题名碑分列左右凡正殿正门碑亭皆覆黄 
色琉璃后为崇圣祠大清会典臣等谨按文庙门殿乾隆二年奉上谕易改黄瓦三十二年钦定大门 
额曰先师庙二门额曰大成门殿额曰大成殿并御书题牓又殿内恭悬康熙二十四年圣祖御书额 
曰万世师表雍正三年世宗御书额曰生民未有乾隆三年皇上御书额曰与天地参聫曰气备四时 
与天地鬼神日月合其德教垂万世继尧舜禹汤文武作之师三十四年御书聫曰齐家治国平天下 
信斯言也布在方策率性修道致中和得其门者譬之宫墙甬路东西分列碑亭恭勒康熙二十五年 


圣祖御制至圣先师孔子赞二十八年御制颜曽思孟四赞雍正六年世宗御制仲丁诣祭文庙诗乾 
隆四年皇上御制临雍纪事碑五年御制仲秋释奠诗九年御制仲春释奠诗十八年御制仲秋释奠 
诗二十一年御制仲春释奠诗二十四年御制太学古槐诗三十三年御制重修文庙碑三十四年御 
制仲春释奠诗恭载卷内若乃鸿谟骏烈掲示成均以昭在泮告功之盛者则有康熙四十三年圣祖 
御制平定朔漠告成碑雍正三年世宗御制平定青海告成碑乾隆十四年皇上御制平定金川告成 
碑二十年御制平定凖噶尔告成碑并御制伊犁勒铭二十四年御制平定回部告成碑四十一年御 
制平定两金川告成碑全文具载国子监志兹卷唯敬纪其事及岁月云增顺治十四年谕工部文庙 
崇祀先师孔子所关典礼甚重今已年久倾圮若不速为整理后渐頺壊葺治愈难朕发内帑银三万 
两特加修葺尔部即传谕行増雍正元年谕礼部孔子道冠古今为万世师表薄海内外无不俎豆尊 
崇国学乃四方表率其制尤重圣祖仁皇帝临雍释奠典礼优隆朕纉承大统景仰先型羮墙如见念 
国学为造士之地圣教所被莫先于此恐历岁既久有应加修葺之处尔部会同工部详加阅视凡文 
庙殿宇廊庑及讲堂学舍务须整理周备俾庙貎聿新以申景慕朕将亲诣焉增乾隆二年谕礼部至 
圣先师孔子天纵神圣师表万世尊崇之典至我朝而极盛皇考世宗宪皇帝尊师重道礼敬尤隆阙 
里文庙特命易葢黄瓦鸿仪炳焕超越前模朕祇绍先猷切思国子监为首善观瞻之地辟雍规制尤 
宜崇饰大成门大成殿着用黄瓦崇圣祠着用绿瓦以昭展敬至意国子监志増乾隆三十三年谕内 
阁修葺文庙现届落成太学规模式昭轮奂唯门题殿牓尚应详考彛章用申景仰向来正殿称先师 
庙二门曰庙门而大门未有书额葢沿明代旧文未加厘正夫庙门之号于礼经所称祖庙既渉嫌疑 
而先师庙额掲诸殿楹名实尤多未称应于大门増先师庙额其正殿改为大成殿二门改为大成门 
庶符会典定制朕亲书牓字涓吉恭悬以彰崇道尊师之至意同上増又奉上谕国学崇祀先师规制 
法程羙备是饬我列祖右文重道尊礼有加朕于临御初即诏易黄瓦仪唯其隆迩以殿庑岁久弗葺 
特发帑金二十余万鸠庀鼎新敕大臣董厥成轮奂视旧增益工就告蒇而门殿诸额向沿明张璁陋 
议非所以肃观瞻明折中也既依会典定名躬为牓书并宣谕厘正大指兹复亲制碑记具修建原委 
且于几暇手书付锓表示郑重将以明年仲春诣学释奠落成之彰盛典焉遐稽阙里庙堂有后汉时 
牺象诸尊以为羙观爰择内府所藏周范铜鼎尊卣罍壶簠簋觚爵洗各一颁置太学陈之大成殿中 
用备礼器夫孔子志在从周楹间列周朝法物于义唯允所司其敬凛将事典守勿替以克副朕意钦 
此同上臣等谨按乾隆三十三年钦颁陈设庙庭礼器牺尊一雷纹壶一子爵一内言卣一康侯鼎一 
盟簋一雷纹壶一召仲簠一素洗一牺首罍一皆周时法物补京师设国子学教授诸生于随朝百官 
集赛及蒙古汉儿官员选择子孙弟侄俊秀者入国子学元典章原至正十五年六月中书参知政事 
实勒门言旧立蒙古国子监寺教四集赛并各爱满官员子弟今宜谕之依先例入学俾严为训诲从 
之二十年十月朔甘露降于国子监大成殿前柏木元史顺帝纪按实勒门满洲语鹞子也旧作实理 
门爱满满洲语部落也旧作爱马今俱译改原中统元年许衡为国子祭酒未几谢病归至元八年以 
集贤大学士兼国子祭酒帝亲为择蒙古弟子俾教之衡闻命喜曰此吾事也元史本传原至元八年 
先生授集贤大学士国子祭酒有旨教蒙古生四人后又奉旨教七人又四方及部下愿受业者俱得 
与其列即南城之旧枢密院设学先生奏召旧弟子散居四方者王梓韩思永苏郁耶律有尚孙安高 
凝姚燧及其弟炖刘季伟吕端善刘安中白栋皆驿致馆下为伴读国学事迹原先生之教人也恩同 
父子义若君臣因其所明开其所蔽而纳诸善时其动息而张弛之慎其萌蘖而防范之其日渐月渍 
不自知其变也日新月盛不自知其化也其言谈举止望而知其为先生弟子卒皆为世用也考岁略 
原延佑元年四月立回回国子监元史仁宗纪原延佑七年四月罢回回国子监元史英宗纪原皇庆 
元年二月朔徙大都路学所置周宣王石鼓于国子监二年六月建崇文阁于国子监元史仁宗纪补 
崇文阁元藏书之所也今东讲堂有碑存明太学志原国子监候日影到堂后梨树散学金台集补至 
大四年八月芝生国学大成殿延佑二年三月芝生大成殿五年七月芝生大成殿元史五行志原先 
是太学因元之旧吏部主事李贤上言国家建都北京以来佛寺时复修建太学日就废弛举措舛错 
何以示法天下请以佛寺之费修举太学从之正统九年正月太学成上临视祇谒先圣行释奠礼退 
</div>
    <div class="pagination">
<a href="钦定日下旧闻考_page478.html">上一页</a><span>...</span><a href="钦定日下旧闻考_page474.html">474</a><a href="钦定日下旧闻考_page475.html">475</a><a href="钦定日下旧闻考_page476.html">476</a><a href="钦定日下旧闻考_page477.html">477</a><a href="钦定日下旧闻考_page478.html">478</a><span class="current-page">479</span><a href="钦定日下旧闻考_page480.html">480</a><a href="钦定日下旧闻考_page481.html">481</a><a href="钦定日下旧闻考_page482.html">482</a><a href="钦定日下旧闻考_page483.html">483</a><a href="钦定日下旧闻考_page484.html">484</a><span>...</span><a href="钦定日下旧闻考_page480.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
