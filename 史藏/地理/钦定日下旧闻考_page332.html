<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 332 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 332 页/共 698 页</h1>
    <div class="content">王委以足边储以充匪残元之漂溺异秦一石而费数钟成祖知其可以动众而兴功也于焉司农度 
费司空指画使胡寛而经营命输尔乃削墨其余攻木范金伐石设色陶冶砖埴百工匠作莫不竞勤 
赴功譬云雷兴而蛰虫为之振跃天启其心巨灵作力地产神木山出文石于焉因金元之遗趾乃文 
乃质仿南都之规模伊淢伊匹坛庙首建层城广屹五门洞辟次第崚嶒万方之所辐辏朝贺之所必 
经爰有正阳大明向离重光奉天渐髙端门将将楼名五鳯下临无地冠云飞窗燕雀欲栖而恐坠羣 
鸟朝暮而集翔掖分左右华设东西复道萦纡而靓穆万户赫戏以焜煌饰金碧而非泰杂黝垩以景 
彰殿则华葢谨身文华武英皇极中极世宗易名青龙蚴蟉于东厢白虎躨跜于西清前后覆 夷堕 


周章弹谁中于贲鼓书或惫乎仲将侈非井干俭陋斯干画亏赫日夜接广寒察之无际视之无端拟 
天近而地邈信鳯翥而龙盘宫则慈孝仁寿干清坤宁大内深秘不可殚称莫不琼窗 绣户宝树瑶甍 
顺阴阳以开阖辨方位而纵横征窈窕于桂阃朝命妇于中闱鸣环曳履共瞻淑姿统理阴教实惟母 
仪尔乃盛夏含冻沆瀣冰壶隆冬负暄温谷乐都乔木千章百仞 乎周庐荷流香而感鼻莺声杂乎 
笙竽游烟泛乎兰水冷风薄于绮疏云汉回于梁极虹霓带于棼楣玉女攀星于网户仙娥纳月于璇 
题西苑特盛爰自世宗殿名无逸亭扁豳风齐居决政务本重农我后好约于焉休憩虽逺殿廷罔敢 
怠废又有金鳌玉蝀御水分沟波光摇漾禁籞周流驾鹳唼喋鳬鹥沈浮芳塘含春曲治澄秋丝杨被 
浦香荰盈洲顺时张弛以遨以游乗龙舟而上下疏饱满以夷犹又有南北海子惟水泱泱蕃畜鸟兽 
洽洽泳翔渊澄不浊品物遂昌义取三驱乐无太康非上林之侈夺岂羽猎之淫荒极北之地四时代 
序春深则燥土多旸风融气出雉雊莺迁花秾草宻夏至则北陆临胸火徳靡忒伏阴莫干雷雨满溢 
秋则大火初流残暑遂去霜露以时凄清顺度冬则沙漠织寒长风负雪层冰峩峩胶劲肤裂虽时过 
于亏盈然未若东南之偏戾夏霜而冬雷春凋而秋荣也唯燠少而寒多故土宻而气厚其人无不杼 
首箕□髙冠长袖骁健武勇沈毅质直背如负钟丰伟颀硕东望永平孤竹风清抗希代之奇节擅百 
世之令名引壁睨柱之壮寒风易水之歌望诸悲乎昌国思赵泣乎亷颇崔卢则济美文献郦元则櫽 
括山河圣水连湿余而阻闗仙台望隐沦而嵯峩出郭门而登眺直凭陵乎宇宙望宫阙乎云沦见山 
川兮错绣沧海之秋色泱漭陵壑之风气深茂于是乎物力坚好都鄙淡冶烟树连云黍麦被野枣栗 
称乎苏秦筋角着于尔雅滮池浸香稻而荐御泉源出西山而注 冀之北土素产良马甡甡纭纭轠 
轠辚辚羣饮源槁回食野赭编户成羣方春游牝百里之间轮蹄络绎 铃之声昼夜殷轸引重致逺 
摧锋陷阵虽驽骏之不同然取之而莫尽也至若九剧三条五都之市货物隧分珍玩鳞萃冨如武库 
烂若文肆红尘合沓纷秾繁丽于是五侯贵胄游侠公子子都姣好□瑕风美黄金作埒歌舞不已鬬 
舞不已鬬鸡走马华佩靃靡至乃花朝陌 月夕波长燕姫赵女靓饰明妆经辇道而媻珊踏河桥而 
婀娜托亲宁其恣盻驾驱疾以腾蛾尔乃大小九卿仿乎周制门施行马廨聫阙雉有要有繁有统有 
隶铜浑测曜灵台占气铨叙人才筹储国计礼乐刑工展采错事府部诘兵鱼书羽卫台省论思出入 
禁近职司封驳官称雄俊时惟仲春歳当 计羣百群之亷考集四海之计吏共髙柱玉之名咸庆风 
云之 乃有翰林清选秘籍探求石渠纪述天禄校雠珥彤书笏盈缣积籕辟雝太学育士成均尊礼 
先师统一圣真内阁尊崇实惟补哀既备顾问亦师政本咫尺天颜朝夕梐楯腹心帷幄统乎乡尹乃 
若扶桑晓色金阙曙钟仙掌承露阁阖生风清道若闻于天上鸡人似唱于云中星拱 垣鹭振周雝 
序列千班快覩宸容载御文华陈说经史堂陛泰交公卿列侍广询民瘼讲求治理景移回辇朝下鸣 
驺朱轮文茵绎络道周萧欣朱公兮结绶田怨窦而倾席大泽并育乎龙蛇深山兼藏乎玉石小大异 
分清浊殊质巧拙邪正之不同博雅孤陋之非一葢自昔而已然又何怪乎今日也若夫万寿诞辰元 
会殷礼或有嘉淑或逢庆喜天子乃御正殿负黼扆冠通天佩玉玺广乐翘襟升歌耳正位南面垂拱 
北辰受万国之图籍膺四海之贡珍日月衮旒星辰簪笏水苍佩珩山龙黼黻逺迩爻闾左右双阙其 
余髽首贯胸穴处鼻饮非冠带之伦者莫不栈山航海膜拜匍 蹶角稽首而来宾南绥哀牢北极空 
峒东至太平西至太 是以珍禽异兽奇物善马自周王会之所载颜师古之所图无不充牣于府廐 
结辙于象胥也若乃一阳初复天子有事于圜丘于是乃宿斋戒竭精诚崇质朴贵内心躬九献奏八 
音孤竹之管云和之琴通爟火燎芳薪紫烟游冠青云配太祖迈思文神之出眷宗子歆豆登锡繁祉 
又如祖陵鬰郁王气所钟春雨秋露享祀必躬于是发鲸鱼鲣喤镛乗云 驾虬龙奉圣母偕六宫陈 
卤薄盛国容侍从如云旌纷如虹符彩耀辉洪洞朗天神鱼舞河荣光泛川陟降松楸楸然怵惕肃然 
凄怆独太祖神灵之逺栖望桥山而缅然兴想又如校车徒以讲武躬万乗而大阅司马戒期军容具 
设輶车霆撃炮火虹起奔电驱遗风驶繁弱之弓忘归之矢既分营而列阵亦简力而程能葢所以张 
皇六师而抚安万灵者也肇考卜而至今何笃庆而寖昌紫气浮乎陵寝祥光烛于庭皇乗利见而定 
天保敛畴福而祝华封获岂同于宝鸡梦多恊乎惟熊天瑞降而地符升景星耀而甘露零十圣济治 
代光绍明嗟乎地灵人杰气化有常是以颈处险而瘿齿居晋而黄龙龟必灵于河洛鸾鳯必鸣于髙 
冈原幽燕之地髙光爽嵦实为沃壤神京故能奔走六合居重制轻君身以强固主徳以清明其视江 


左风流之地浮薄柔软若瑶楫玉弧不可以涉险而及逺也大哉乎皇都允矣黄唐之居四方之极愿 
主上思祖宗创业之艰难益増修令徳以固皇图于万亿阳秋馆集原扬雄幽州牧箴荡荡平川惟冀 
之别北阨幽都戎夏交偪伊昔唐虞实为平陆周末荐臻廹于獯鬻晋溺其陪周使不徂六国擅权燕 
赵本都东限濊貊羡及东胡强秦北排蒙公域壃大汉初定介狄之荒元戎屡征如风之腾义兵涉漠 
偃我边萌既定且康复古虞唐盛不可不图衰不可或忘堤溃蚁穴器漏针芒牧臣司幽敢告侍旁艺 
文类聚原邓林皇都大一统颂天作神京山河巩固圣皇宅之永隆宝祚大明启运定鼎金陵皇上继 
统再营北京维彼金陵俯临淮甸龙飞渡江洪基肇建维此北京冀或尧封龙潜旧邸王气所钟昔在 
太祖心存北顾允惟圣王是简是副圣皇文武谟烈祗承聿追来孝聿观厥成歳在丁酉星中营室正 
于四方元龟告吉工师効力山川献材四方和 庶民子来爰法天经爰因地义断自宸衷率由旧制 
乃营三殿三殿堂堂乃立九门九门将将乃筑圜丘乃除方泽父天母地于焉昭格乃严庙社乃定市 
朝规模位置秩焉有条龙楼中屼凤阙前峙禁城万雉邦畿千里乃廊阿阁玉户金铺赫然壮观伟矣 
宏模府第星罗庐井栉比万象一新两京骈丽歳在辛丑告厥成功元日甲子帝御九重虎卫严宵鸡 
人报晓雨露颁恩丝纶下诏万国执玉八蛮贡琛天下一统臣民同心洪惟圣皇与天合徳营此北京 
象彼北极维北有极环拱众星维北有京包举八瀛洪惟圣皇徳备文武郡县南交衣冠朔土洪惟圣 
皇治备圣神六合为家一视同仁拜手稽首圣皇万寿与天同长与地同久拜手稽首圣皇万年博厚 
配地髙明配天日月贞明山河带砺圣子神孙本支百世简编有纪金石宜镌臣作颂章永世其传退 
庵集原郝经入燕行南风緑尽燕南草一桁青山翠如扫骊珠画擘沧海门王气夜寒居庸道鱼龙万 
里入都会澒洞合 何扰扰黄金台边布衣客拊髀激叹肝胆裂尘埃满面人不识肮脏偃蹇虹霓结 
九原唤起燕太子一樽快与浇明月英雄岂以成败论千古志士推奇节荆卿虽云事不就气压咸阳 
与俱灭何如石晋割燕云呼人作父为人臣偷生一时快一已遂使王气南北分天王几度作降虏祸 
乱衮衮开其源谁能倒挽析津水与洗当时晋人耻昆仑直上寻田畴漠漠丹霄跨箕尾陵川集原宋 
本燕都诗抛郄渔竿沧海边拂衣来看九重天画阑几曲桥如月緑树千门雨似烟南国佳人王幼玉 
中朝才子杜樊川紫云楼上如渑酒孤负春风二十年绣错繁华徧九衢上林初赋汉西都朱门细婢 
金条脱紫禁材官玉鹿卢万里星辰开上界四朝冠葢冀皇图东邻白面生纨绮笑杀扬雄卧一区卢 
沟晓月堕苍烟十二门开日色鲜海上神山无弱水人间平地有钓天宝幢珠珞瞿昙寺豪竹哀丝玳 
瑁筵春雨如膏三万里尽将嵩呼祝尧年形势全燕拥地灵梯杭万国走王城狗屠已仕明天子牛相 
宁知别太平元武勾陈腾王气白麟赤雁入新声近来朝报多如雨不见河南召贾生至治集原宋褧 
诗万户千门气郁 汉家城阙画图中九闗上彻星辰界三市横陈锦绣丛玉盌金杯丞相府珠幢宝 
刹梵王宫逺人纵睹争修贡不用雕戈塞徼通豪杰纷纷白玉京汗颜血指战功名九重见帝多因鬼 
万里封侯不用兵肥马尘深心独苦鲋鱼波涸事难平西山小隐烟罗暗依旧春犁趂雨耕风物鲜妍 
饰禁城豪家戚里竞留情花围锦幄清明宴香拥珠楼乞巧棚叱拨马揺金辔具帡幪车扬绣帘旌他 
年定拟持铅椠细数繁华纪太平流珠声调锦琵琶韦曲池台似馆娃罗袖舞低杨栁月玉笙吹绽牡 
丹花龙头泻酒红云滟象□吹香緑雾斜却笑西邻蠧书客牙籖湘帙费年华燕石集原刘崧早春燕 
城怀旧诗金水河枯禁苑荒东风吹雨入宫墙树头槐子干未落沙际草芽青已黄北□晩阴犹有雪 
蓟门春早渐无霜城楼隐映山如 笳鼓萧萧送夕阳宫楼粉暗女垣欹禁苑尘飞辇路移花外断桥 
支屃赑花间壊壁缀罘罳酒坊当户悬荷叶兵垒缘渠挿栁枝不见当年歌舞地空余松柏鎻荒祠海 
内苍生困乱离宫中舞女鬬腰肢金渠水暖龙船出彩槛花香翠辇移松树盘空皆偃葢栁枝拂地更 
垂丝迷楼不独江都恨鸟窜龙沙更可悲槎翁集原王廷相帝京诗帝京南面俯中原王气千秋涌蓟 
门渤澥东波连肃慎太行西脊引昆仑九皇天运坤维奠万国星罗北极尊尧舜升平见今日按图形 
胜不须论家藏集原呉国伦燕京篇拟赋燕京胜三都未足夸霸图雄雁塞古戍扼龙沙北谷回阳令 
西山拥帝家天平恒岳回地险蓟门賖秦楚惭鸡□侯王属犬牙重城开御气双阙倚明霞芳树华阳 
馆髙台易水涯谈天曽碣石望海即琅琊带甲环三辅梯航走八遐风云森剑佩雨露足桑麻紫陌新 
丰酒红楼宛洛花轻尘飞白练旭日丽青緺雪色并儿剑星杓汉使槎羽林矜节侠戚里竞纷奢接轸 
趋长乐扬鞭过狭斜悲歌闻撃筑斥堠警鸣笳七校传清跸诸陵望翠华竖儒何寂寞抱影独长嗟甔 

</div>
    <div class="pagination">
<a href="钦定日下旧闻考_page331.html">上一页</a><span>...</span><a href="钦定日下旧闻考_page327.html">327</a><a href="钦定日下旧闻考_page328.html">328</a><a href="钦定日下旧闻考_page329.html">329</a><a href="钦定日下旧闻考_page330.html">330</a><a href="钦定日下旧闻考_page331.html">331</a><span class="current-page">332</span><a href="钦定日下旧闻考_page333.html">333</a><a href="钦定日下旧闻考_page334.html">334</a><a href="钦定日下旧闻考_page335.html">335</a><a href="钦定日下旧闻考_page336.html">336</a><a href="钦定日下旧闻考_page337.html">337</a><span>...</span><a href="钦定日下旧闻考_page333.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
