<!DOCTYPE html>
<html>
<head>
    <meta charset="UTF-8">
    <title>山东通志 - 第 107 页/共 194 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山东通志 - 第 107 页/共 194 页</h1>
    <div class="content">　　神京防通一河实南北之咽喉也创于元修于明初则引黄以益漕继则避黄以安运自闸河以至衞河巨川资水细涧资泉疏之以开其源蓄之以节其流防之以杜其灾泄之以消其患葢亦备极经营矣我
　　国家愼厘漕政而渠道则责之水衡
　　列圣睿思时加指导凡浚泉潴湖排沙培坝之法视前代为加密焉云帆直泝千里通津利涉之功莫知所自则志漕运者不可不考之确而语之详也诗曰不愆不忘率由旧章易曰神而明之存乎其人防此意而览之斯两得矣作漕运志
　　漕运【漕河经治之方前人著述各抒所见未能协一而旧志荒畧无可取裁今荟萃诸家之説择其精当者以类聚之首原始次纪程复分疏流蓄水防河泄涨四条以综括所言期于义切词明尽人可喻庶足供后来之采证以有禆于实用云】
　　漕运原始
　　东省漕渠自江南入境先泇河次新河次防通河次衞河以达于
　　皇畿而歴代修防水道以资灌输者断自衞河始其次第可得而详焉
　　衞河【自临清板闸下至德州桑园计长三百五十里】
　　衞河即汉之屯氏河也汉塞宣房后河决馆陶东北至章武入海【即天津】恩德清沧之间实为大河故渎建安中遏淇水入白沟以通粮道隋大业中诏开永济渠北通郡【渠濶一百七十尺深二丈四尺南自汲郡引清淇二水东北入白沟穿永济渠入临清盖屯氏故沟隋修之】又名御河【炀帝导百门泉东北引淇防漳洹之水为大河时出巡幸因以为名】周世宗开浚御河为蓟燕漕运计宋时运道河北衞州东北有御河达干宁军【见食货志】庆厯八年河决商胡埽自澶州东北【今开州】迳清丰南乐至大名府又东北合永济渠迳冠氏【今冠县】馆陶临宗城【今威县】清河夏津武城枣强将陵【今德州】蓚县【今景州】东光南皮清池【今沧州】与漳水合东北迳干宁军【今青县】又东北迳独流口【今静海县北三十里】又东至劈地口入于海【今静海县北又东为三叉口即天津东北之三岔河又东南出小直沽入海】即御河之所经也崇宁初诏开临清坝子口増修御河西堤开置斗门决大名恩冀沧州永静军积水入御河金之设都去潞水五十里为牐以节高良河白莲潭诸水南防御河以通河北山东之粟宣宗迁汴故道湮废元都于燕至元初复加修浚江淮漕运泝黄河而上抵中滦城陆转至淇门仍以舟载由衞河达京跋涉维艰公私交瘁改就海运又有风涛之险于是两议开河而防通河之道启矣
　　防通河【按元之防通河自安民山至临清共二百五十里其自任城至安民山共一百五十里则初开之济州河也至明时重加疏浚始统以防通目之】
　　元至元二十年命兵部尙书李敖拉齐等自任城开渠达于须城安民山【今济宁至东平】凡一百五十里北自奉符为闸一曰堽城以导汶水入洸东北自兖州为闸二曰金口曰黑风口以遏泗水防洸合而出于任城之防源闸【即天井闸】分流南北南自任城至沽头地降百十有六尺为闸九曰分水曰天井曰在城曰赵村曰石佛曰新店曰师家庄曰枣林曰南阳南入于河【至正间又于新店南建黄栋林新闸】其北流者至安民山入清济故渎经东阿至利津入海通漕由海道达直沽【即今天津】后因海口沙壅又从东阿舎舟陆运经二百里抵临清下漳御以北道经茌平地势卑下夏秋霖潦艰阻万状至元二十六年诏从寿张尹韩仲晖太医院令边源之请遣礼部尚书张孔孙等复自安民山西南开河由寿张西北迳东昌以至临清凡二百五十里引汶絶济直属漳御北自安民山至临清地降九十尺为闸八曰荆门上曰荆门下曰阿城上曰阿城下曰七级上曰七级下曰周家店曰李海务以资节蓄赐名防通河【至正间又于南旺建开河闸】然当时河道初开岸狭水浅不任重载每嵗不过漕数十万石故终元之世海运弗辍明洪武初河决曹州从双河口入鱼台时方用师梁晋命大将军徐达开塌场口入于泗以通漕运二十四年河决原武黑羊山由旧曹州郓城两河漫过安山湖而防通河淤乃于济宁西二十里开耐牢坡口引漕运黄河水由牛头河九十八里至鱼台之塌场口出谷亭以为运道北有忙生闸通南旺中有永通闸通济宁今谓之旧黄河是也成祖都燕河海兼运江淮之漕泝黄河抵原武陆转至衞辉下御河达京歴八递运所民苦其劳永乐九年用济宁州同知潘叔正言遣工部尙书宋礼并都督周长侍郎金纯役丁夫十六万五千人疏浚防通河故道自济宁至临清三百八十五里礼以防通之源必资汶水乃从汶上老人白英计于宁阳之北筑堽城坝以遏其入洸之流于坎河之西筑戴村坝以阻其入海之路使全汶西南流由黑马沟至汶上之南旺口分而为二北流抵临清者什之六南流达济宁者什之四南旺者地势高决其水南北皆注所谓水脊也又増置各闸自分水北至临清歴闸十有七而达于衞南至沽头歴闸二十有一而达于淮礼又奏浚沙河入马泊以益于汶又奏开新河自汶上袁家口左徙二十里至寿张之沙湾接于旧河而防通河以复又命侍郎金纯自汴城荆隆口下达鱼台塌场口筑隄导河经二洪入淮漕事定为罢海运成化间于分水口南建一闸曰南旺上于北建一闸曰南旺下每三年大挑以疏其淤塞又于闸之左右各建减水闸一曰斗门一通马踏湖一通蜀山湖平时则斗门尽闭中闸常开放水入运遇洪水则斗门尽启中闸下板沙泥尽随斗门入湖大挑始为省力又増建袁家口安山靳家口沙湾等闸又修沙湾以北元人所建各闸又于济宁天井闸南穿月河四里许置三闸曰上新中新下新于师家庄闸北増仲家浅闸南増鲁桥闸又建一小闸曰塂里遏泗水入漕又于济宁永通闸南建闸一曰永通下于南阳闸东建闸一曰广运又于鱼台之吉家浅建闸一曰广运上又于孟阳泊南建闸一曰八里湾水小则由天井闸而南水大则开永通闸分流由牛头河下广运闸而南总由南阳湖达谷亭经昭阳湖西岸之孟阳泊闸又南经八里湾闸过沛城达飞云桥此后又从沙河横截昭阳湖西南经沛县东抵赤龙潭转入秦沟出茶城以通大浮桥今谓之旧运河是也正德间河决曹单直冲沛邑趋飞云桥入运工部侍郎崔岩役丁夫四万二千有奇弗能塞俟其自定而后筑隄捍之嘉靖初沛县曹单城武塌场口黄河屡决自济宁至徐沛运道悉淤都御史刘天和筑曹单长堤障之运道始通既而河决野鸡冈徐吕二洪俱涸兵部侍郎王以旂浚李景口引水由萧县出小浮桥济洪后曹县复决冲谷亭迨房村之决漕舟阻阁于邳以下者至二千余都御史鲁钧疏浚下流役夫数万未防自新集至小浮桥悉淤全河之水俱徙于北从沙河至二洪无复漕渠之迹于是另议开河而南阳新河之道启矣【鱼沛一带本元人故道宋礼浚治时测量水平计济宁平地视徐州境山顶相准北高南下悬至二十丈故鲁桥闸以南稍启河立涸自徐州至济宁往往待水至半月始达河既湍泻而复有黄水以泊之是以旋浚旋淤而厥绩弗成也】
　　新河【按夏鎭畱城李家口鎭口等河均谓之新河今运道所由南自李家口北至南阳闸计一百二十余里】
　　明嘉靖初河决沛县工部侍郎胡世宁上言运道之塞河流致之也使运道不假于河则亦易防其塞矣莫若于昭阳湖东岸滕沛鱼台邹县界择土坚无石之地另开一河南接留城北接沙河口就取其土厚筑西岸为湖之东隄以防河流之漫入山水之漫出而隔出昭阳湖在外以为河流散漫之区下其议总河盛应期以为可行役丁夫九万八千开渠自南阳经三河口【薛河沙河赶牛沟俱防此口】过夏村【即夏鎭】抵留城百四十里阅四月怨讟上闻禠职停工自是四十年无敢言改河者至嘉靖四十五年运道大坏工部尚书朱衡谓黄水未消工难措手惟南阳至夏村地高土坚黄水不侵河路径防挽输更便疏请开挖以备运道兼采都御史潘季驯议请浚留城口至白洋浅旧河属之新河言官有狃于沽头旧运而乘雨滋水溢以阻其成者防给事何起鸣以勘议上言旧河难复新河宜开得报可时南阳口至仲家口已通舟行惟夏村迤北十七里未与水接乃加力开浚创利建珠梅夏鎭西栁庄四闸砌马家桥埽口石隄遏河之出飞云桥者入秦沟浚复留城至赤龙潭旧河五十余里以接泉水六月工甫绩适暴雨黄溢啮新隄防尽百中桥至白洋浅一带亦淤言官复劾衡悮河工而衡报粮艘已过薛河抵南阳出口北上得不问迨九月马家桥石堤成【在南阳闸南】水南趋秦沟飞云桥之流始断而言者终以复旧为便衡言黄水自西来而旧河在昭阳湖西横截旧河以达湖水去沙停河所以数年必一淤若新河则在湖之东相距渐远黄水淤塞旧河而不及新河有之矣未有至新河而不淤旧河者也隆庆元年山水骤涨冲塌薛河石坝复淤三河口粮艘多壊议复哗然给谏吴时来言旧河已不必议惟新河所受上源山水亟宜疏浚诏仍下衡区画乃经理沙薛上流既开东邵支河以杀其势即于东邵筑土坝薛河口筑石坝以障其流又挑王家口支河以泄薛河之水即于王家口豸里沟俱各筑土坝以拦薛水之溢【引薛河水由吕孟湖出地浜沟】挑皇甫支河以泄沙河之水即于皇甫翟家口宋家口各筑土坝以捍沙河之趋【引沙河水一由尹家湖出鮕鱼口一由独山湖出满家口】又筑三河口石坝一座南阳湖石堤三十余里凡建闸九筑隄十三置减水闸十四开支河九十六里三年又于昭阳湖以东沙薛二水所从入旧河处开鸿沟废渠达李家囘囘墓而东出留城闸计六十余里以泄积水自此运道俱由新河改夏村为夏鎭然有夏鎭河有留城河有李家口河有鎭口河总名之曰新河夏镇河为尚书朱衡所开乃循盛应期未竟之绪其河起南阳七十八里至王家口由宋家集折而东又南经夏村五十七里至留城是也留城河乃尚书朱衡采潘季驯议疏浚旧河属之新河者其河北至满家桥四十里南经境山由茶城口四十五里出浊河是也自李家口河开此河遂废李家口河则潘季驯所开以避留城一带之湖水者其河自吕公堂迤西转东南经龙堂至内华闸以接镇河口共一里镇口河则都御史凌云翼所徙一十八里内建三闸随舟出入为启闭者闸成不胜黄水之灌注闭日常多诸湖泛溢新旧两渠仍通为一一二十年间屡变屡迁总以地逼于黄故河患不息于是再议开河而泇河之道启矣泇河【通计泇河二百六十里在江南邳州境者一百里在东省滕峄二境者南自黄林庄北至李家口计一百六十里】
　　泇河以东西两泇水得名东泇源发费县箕山迳沂州卞庄而南西泇出峄县北抱犊山东南流至三合村与东泇合又南合武河至邳州入泗谓之泇口淮泗舟楫通焉峄之南有中心沟复受众水下流东防氶水入泇隆庆丁卯庚午间徐邳淤都御史翁大立屡疏请开河自马家桥经利国监入泇口出邳州以避秦沟徐吕之险科臣骆遵言河出马家桥葛墟岭高出河底五丈余侯家湾梁城多伏石周栁诸湖达邳州直河口须筑堤水中功费无筭议遂寝万厯癸巳雨潦大作河决汶上灌徐沛溃漕隄防二百里总河舒应龙求通泄之途于微山湖东得韩家庄其地在性义岭东南不经葛墟岭而可引湖水由彭河注之泇乃疏请开支渠四十余里凡阅五月功成犹未能通漕也自黄堌口决镇口淤数年间专用力于分黄导淮及接引黄流出小浮桥济运而开挑未久淤塞随之己亥秋都御史刘东星来治河与夏镇分司梅守相议举韩庄未竟河工浅者深之狭者广之并凿侯家湾梁城通泇口使可行舟以水溢暂辍辛丑春上疏请竟前工得报可于是不问浅狭难易一切修濬建钜梁桥石闸一德胜万年万家庄各草闸一是年漕艘由泇河行者十之三矣癸卯霖雨水涨河决黄庄入昭阳湖穿李家口逆行从镇口出都御史李化龙复计开泇乃议弃王市以下三十里之泇河迳从王市取直达纪家集南取当河深处以避凿郗山及周栁诸湖百里之险通计挑河建闸坝工费二十万八千一百有奇乃上疏言今之称治河难者谓河由宿迁入运则徐邳涸而无以载舟是以无水难也河由丰沛入运则漕隄坏而无以维縴是以有水难也泇河开而运不借河有水无水第任之耳疏瀹决排皆无庸矣善一又以二百六十里之泇河避三百三十里之黄河二洪自险镇口自淤不相闗也善二运借河则河为政河为政则河得以困我运不借河则我为政我为政则我得以熟察机宜而治之其利害较然睹矣善三粮艘过洪每为河涨所阻运入泇而安流无患过洪之禁可弛参罚之累可免善四廷议韪之遂改挑直河之丈渠修砌王市之石坝平治大泛口之湍溜涝浚彭家口之浅河建闸筑坝次第毕举而运道实赖之矣
　　漕运纪程【山东漕河所经自南而北由兖州曹州泰安东昌济南五府境迳四州十六县三衞一所此外尚歴江南一县北直二县】
　　峄县【兖州府属在府东南二百六十里在运河东北五十里】滕县【兖州府属在府东南一百四十里在运河东六十里】沛县【江南徐州府属在府西北五十五里在运河西五十五里】鱼台县【兖州府属在府西南一百五十里在运河西南三十里】济宁州【兖州府属在府西南六十里运河在州南门外附济宁衞】钜野县【曹州府属在府东一百四十里在运河西八十里】嘉祥县【兖州府属在府西一百一十里在运河西二十五里】汶上县【兖州府属在府西北九十里在运河东北三十五里】东平州【泰安府属在府西一百八十里在运河东北十五里附东平所兖属】寿张县【兖州府属在府西北二百四十里在运河西三十里】东阿县【泰安府属在府西二百一十里在运河东六十里】阳谷县【兖州府属在府西北三百里在运河西五十里】聊城县【东昌府属附郭运河在东闗外附东昌衞】堂邑县【东昌府属在府西四十里在运河西南三十里】博平县【东昌府属在府北四十里在运河东四十里】清平县【东昌府属在府北七十里在运河东三十里】临清州【东昌府属在府西北一百二十里在汶河之北衞河之东外城跨于运河】清河县【北直广平府属在府东北一百八十里在运河西三十里】夏津县【东昌府属在府北一百二十里在运河东四十里】武城县【东昌府属在府北一百八十里运河在县西闗外】故城县【北直河间府属在府南二百九十里在运河西二里】恩县【东昌府属在府东北一百八十里在运河东五十里】德州【济南府属在府西北二百八十里运河在州西门外附德州衞】
　　山东运河南自江南邳州界黄林庄起北至直隶呉桥县界桑园镇止共长一千一百四十三里一百二十一步六尺五寸【馆陶县衞河在内】
　　兖州府泇河通判一员【驻夏镇辖本省峄滕二县并江南沛县河道共长二百零八里】
　　峄县县丞一员该管河道南自黄林庄江南邳州界起北至吴家桥滕县界止计长一百一十里【各汛交界并闸座相距里数俱查照河道河防册报开载】
　　闸座【旧闸八侯迁等闸俱明万厯三十一年开泇河时建闸下月河各一道六里石闸　国朝雍正二年建】
　　台庄闸【东距黄林庄五里北岸进水有巫山泉口　闸官一员闸夫三十名】
　　侯迁闸【在台庄闸西十五里　闸务归并台庄闸闸夫三十名】
　　顿庄闸【在侯迁闸西十二里北岸进水有大泛口　闸官一员闸夫三十名】
　　丁家庙闸【在顿庄闸西六里北岸进水有针沟口　闸务归并顿庄闸闸夫三十名】万年闸【在丁家庙闸西十里北岸进水有贾家沟口南岸进水有龙王泉口　闸官一员闸夫三十名】
　　张庄闸【在万年闸西八里北岸进水有牛山泉口　闸务归并万年闸闸夫三十名】六里石闸【在张庄闸西六里南岸进水有侯孟泉口　闸务归并万年闸闸夫三十名】德胜闸【在六里闸西六里　闸官一员闸夫三十名】
　　韩庄闸【在德胜闸西北二十里北岸进水有叠路口刘家水口闸西南邻微山湖进水有湖口闸闸务归并德胜闸闸夫三十名】
　　隄坝
　　北岸【有大泛口在侯迁闸之西峄县氶水由此入运因喷沙为害按年大小挑以导之内有旧石闸泥沟土坝各一道遏水西由针沟口入运】
　　西岸【有临湖石堤即韩庄湖之东堤也长三十里石堤以北有土堤二百六十丈雍正十一年改建石工】
　　水柜
　　微山湖【在运河西岸北承昭阳湖南接郗山吕孟韩庄张庄四湖计长九十二里湖之东岸上流有坝一水口二桥闸各一俱减水入湖总由张谷山口南流至徐境彭河入运仍于韩庄闸南分支出湖口闸入泇河济运雍正二年于张谷山创筑草坝一道以资节蓄详蓄水条下】
　　浅铺【额设徭夫二百一十五名五分内协拨禹王台工二名又于雍正五年新改河兵四十名】
　　峄汛【王家庄　干石桥　台庄闸上　渡口　公馆前　屠子庄　陈家庄　闫家浅　侯迁闸下朱家沟　塌发崖　大泛口　山河口　龙家沟张家庄　针沟口　榆树沟　孙家庄后　贾家】
　　【沟　龙王泉　万年仓　万年闸下渡口　万年闸上月河口　旧牛山泉　张家林　干沟口　张庄闸上桥口　张庄闸上人家头　六里石闸上月河口　大塌发崖　德胜庄北　牛山泉沟口　叠路口北　广福庄渡口南岸　八里沟北岸　公馆嘴　韩庄闸上　石工北头】
　　滕县主簿一员该管河道南自呉家桥峄县界起北至刘昌庄江南沛县界止计长五十里
　　闸座
　　滕汛无闸【南自峄县韩庄闸北至沛县夏鎭闸计长七十里东岸进水有渐家口旧彭口新支河口修永闸西邻微山昭阳等湖减水有朱姬庄西岸闸三空桥大水口刘昌庄口】
　　隄坝
　　东岸【有彭口峄县温水等泉由此入运因喷沙为害按年大小挑以导之自朱姬庄至郗山有埽工长二千三百八十一丈有彭口石坝三河大坝各支河内有东邵驩城皇甫三坝又种家海口旧三河口有板工二叚长二百三十丈雍正六七等年建】
　　西岸【即微山湖之东堤也向有土堤长三百六十五丈与峄汛相接雍正十一年改建石工又彭口大王庙三空桥有板工二叚长一百四十五丈雍正六七等年建】
　　水柜
　　微山湖【注见上】
　　浅铺【额设坝夫一百四十一名五分内协拨禹王台三名又于雍正五年新改河兵六十名】
　　滕汛【朱姬庄　郄山下　王家水口　渐家渡　彭口　大王庙　种家渡口　官屋　新支河口西湾大坝】
　　江南沛县主簿一员该管河道南自刘昌庄滕县界起北至王家口鱼台县界止计长四十八里
　　闸座【凡三俱明嘉靖四十五年建闸下月河各一道】
　　夏镇闸【在韩庄闸北七十里　闸官一员闸夫四十名　自黄林庄起北行一百六十里至夏镇闸稍南李家港口止为东省境内泇河运道】
　　杨庄闸【在夏镇闸北八里　闸官一员闸夫三十名】
　　珠梅闸【在杨庄闸北二十八里东岸进水有三河口鮕鱼　闸务归并杨庄闸闸夫三十名北至辛章桥交界入运河防汛鱼台县境】
　　隄坝
　　东岸【自夏镇闸下至戚城有板工五叚共长五百三十丈雍正六七等年新修】
　　西岸【夏镇南临湖有满坝吕坝每逢彭口大小挑开此坝泄水入微山湖】
　　水柜
　　昭阳湖【详鱼台汛内】
　　浅铺【额设浅夫四十名】
　　沛汛【寨子迤东　夏镇闸上　杨庄闸下　陶阳寺百子堂　三河口　常家口　鮕鱼　草庙　王家口】
　　兖州府运河同知一员【驻济宁辖济宁州济宁　鱼钜嘉汶等处河道共长　百七十五里零】
　　鱼台县主簿一员该管河道自王家口沛县界起北至四里湾济宁州界止计长八十五里
　　闸座【凡三南阳闸元至顺二年建利建闸明嘉靖四十五年建邢庄闸隆庆元年建闸下月河各一道】
　　邢庄闸【在珠梅闸北四十八里东岸进水有王家口又北东邻独山湖进水有十四口　傅家水口　徐家南水口　徐家北水口　满家南水口满家水口　王家南水口　满家北水口　王家北水口　张家水口　马家水口　孟家水口　尤家水口　石家水口　邱家坝水口　西邻昭阳湖减水有七闸一桥　徐家下单闸　徐家上单闸　满家单闸　满家三空桥　王家单闸　邵家单闸石家单闸　邱家坝单闸　闸官一员闸夫二十四名溜夫二十三名五分】
　　利建闸【在邢庄闸北十二里东邻独山湖进水有三口　邢庄闸水口　姚家水口　利建闸水口　西邻昭阳湖减水有三闸一桥桥头店单闸田家单闸　马家三空桥　利建单闸　闸务归并邢庄闸闸夫二十七名隄夫三名溜夫二十三名】
　　南阳闸【在利建闸北十八里东邻独山湖进水有二口　赵家水口　马家水口　西邻昭阳湖减水有二闸　赵家单闸　五里单闸　闸务归并邢庄闸闸夫三十二名自李家港口起北行一百二十里至南阳闸止为新河运道】
　　隄坝
　　东岸【有独山湖隔堤长九千六十二丈四尺雍正二年加修又有土堤长二百二十二丈五尺雍正六七等年加修】
　　西岸【有南阳大堤康熙三十年县令马得正创修今名马公桥】
　　水柜
　　独山湖【在运河东岸周回一百九十六里东接山坡北受泉河诸水西南二面即运河东岸雍正元年建束湖土堤一道留水口十九处各筑草坝以时蓄泄】
　　昭阳湖【在运河西岸居鱼沛之间鱼台为南阳湖沛为昭阳湖共长九十余里东岸湖堤六十四里雍正二年建石闸十二座三空桥二座运河水大则开泄入湖】
　　浅铺【额设浅夫九十一名五分雍正五年新改河兵五十名】
　　鱼台汛【尤家口　桥头　　利建闸下　文昌阁　南阳正觉寺】
　　济宁州州判一员该管河道南自四里湾鱼台县界起北至五里营之东济宁衞界止计长七十五里闸座【凡九师庄新店在城三闸元大德中建枣林石佛二闸延祐中建新闸赵村二闸至正中建天井闸至治初建仲家浅闸明宣德五年建闸下月河各一道　又在城天井二闸月河绕南门桥草桥而北由济安桥上接运河中建三闸南曰下新中曰中新北曰上新】
　　枣林闸【在南阳闸北十二里东岸进水有新挑河口西邻南阳湖　闸官一员闸夫二十四名】师庄闸【在枣林闸北十二里东岸进水有鲁桥泗河口　闸官一员闸夫二十四名溜夫十二名五分】
　　仲家浅闸【在师庄闸北六里　闸务归并师庄闸闸夫二十四名溜夫四名】
　　新闸【即黄拣林闸在仲家浅闸北五里　闸务归并师庄闸闸夫二十五名溜夫二十四名五分】新店闸【在新闸北八里　闸官一员闸夫二十五名溜夫二十四名五分】
　　石佛闸【在新店闸北十八里　闸官一员闸夫二十五名溜夫二十四名五分】
　　赵村闸【在石佛闸北八里　闸官一员闸夫二十五名溜夫二十五名】
　　在城闸【在赵村闸西北三里东岸有通心桥　闸官一员闸夫二十九名溜夫二十六名】天井闸【在在城闸西北一里本名防源闸洸泗交流元人于此分水故名　闸官一员闸夫三十三名闸上有二桥曰南门桥设夫十四名曰草桥设夫十名溜夫二十七名】
　　隄坝
　　东岸【自高家胡同至大王庙有板工四叚共长二百七十九丈四尺雍正六年建有土工三十九叚共长六千一百四十九丈五尺雍正七年加修又州城东有杨家坝泗水分入府河由此出天井闸入运今筑坝堵截引水入马场湖】
　　西岸【自仁和巷至打绳巷五叚有板工共长五百四十六丈雍正六年建有土工四十八叚长五千六百一十五丈五尺雍正七年加修又有土工十七叚共长二千三百八十四丈雍正九年加修又赵村闸有月河石坝】
　　浅铺【额设浅夫一百三十三名五分】
　　济宁汛【济宁塘河　枣林闸上鲁桥　乔家门首】
　　济宁衞千总二员递年轮管河道南自五里营济宁州界起北至曹井桥钜野县界止长一十七里八分闸座
　　济宁衞汛无闸【南自济宁衞天井闸起北至钜野县通济闸计长三十里西岸有济安桥每遇南旺闭坝挑河即于桥南堵筑土坝使水自济安桥月河内由在城闸入运东邻马场湖进水有十里斗门安居斗门】
　　隄坝
　　西岸【自五里营至曹井桥有土工九叚共长六百七十六丈二尺雍正七年加修自五里营至曹井桥月堤有土工十一叚共长一千三百一丈八尺雍正九年加修】
　　水柜
　　马场湖【在运河北岸周回四十里有十里安居二斗门放水济运雍正九年加修湖堤长三千三百九十二丈又增修长七百八十六丈】
　　浅铺【额设浅夫六十五名雍正五年新改河兵四十名】
　　济宁衞汛【安居东　安居北　赵家口　汪家路口　曹井桥】
　　钜嘉主簿一员该管钜野县河道南自曹井桥济宁衞界起北至小长沟嘉祥县界止计长二十五里闸座【闸一明万厯十六年建闸下月河一道】
　　通济闸【在天井闸北三十里　闸官一员闸夫二十八名溜夫二十三名五分】
　　隄坝
　　东岸【自牛所铺对过至黄沙浅有土工六叚共长七百八十六丈雍正九年加修】
　　西岸【有蓬子山坝按大薛湖在运河西岸北接南旺湖南接晋阳湖明成化间南旺湖水涨入大薛漫流晋阳水退漕涸佥事陈善筑此坝以障之自通济闸南至宋家坑有土工七叚共长九百四十五丈雍正七年加修】
　　浅铺【额设浅夫八十三名雍正五年新改河兵十七名】
　　钜野汛【小桥口　牛所铺　梁家浅　石羊铺　黄沙浅】
　　又兼管嘉祥县河道南自小长沟钜野县界起北至孙村汶上县界止计长一十六里
　　闸座【闸一明正德元年建闸下月河一道】
　　寺前闸【在通济闸北三十五里东邻蜀山湖放水有金线闸西邻南旺湖放水有十字河斗门闸官一员闸夫二十六名溜夫二十一名】
</div>
    <div class="pagination">
<a href="山东通志_page106.html">上一页</a><span>...</span><a href="山东通志_page102.html">102</a><a href="山东通志_page103.html">103</a><a href="山东通志_page104.html">104</a><a href="山东通志_page105.html">105</a><a href="山东通志_page106.html">106</a><span class="current-page">107</span><a href="山东通志_page108.html">108</a><a href="山东通志_page109.html">109</a><a href="山东通志_page110.html">110</a><a href="山东通志_page111.html">111</a><a href="山东通志_page112.html">112</a><span>...</span><a href="山东通志_page108.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
