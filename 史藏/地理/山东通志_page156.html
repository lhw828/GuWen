<!DOCTYPE html>
<html>
<head>
    <meta charset="UTF-8">
    <title>山东通志 - 第 156 页/共 194 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山东通志 - 第 156 页/共 194 页</h1>
    <div class="content">　　顔光斆字学山曲阜复圣裔康熙戊辰进士由翰林出典浙江郷试得知人誉即授提督学政清操卓识超絶前后浙人至今犹尸祝之兄光猷癸丑进士光敏丁未进士皆歴官中外有声明河间知府印绍孙也
　　李斯义字质君长山人康熙戊辰进士由庶常擢御
　　史在台中八年振纲饬纪辇毂肃清然秉小心持大体未尝以搏击示丰采歴迁福建巡抚洁已率属劝农督饷清囹圄鉏奸猾毁滛祠禁溺女建育婴堂修共学书院二年之内种种兴除具有成效惜所施未竟以劳瘁卒于官
　　李本海阳县人兵部侍郎赞元子康熙戊辰进士天性孝友事继母色养二十年无少间兄弟姊妹十九人共处十余年未尝有疾言遽色值莱阳歳饥出钱谷以赈全活万余人卫城倾圯捐金以倡雉堞复完盖性乐施予如此殁之日实家无长物也卒举祀郷贤
　　赵　裕长山人由庠生仕至郎中赋性醇厚笃于孝友好急公赴义卒祀郷贤
　　石曰琮字宗玉长山人康熙辛未进士授河南新郑知县邑当滇黔楚粤之冲供亿旁午琮厘奸剔蠧积弊一清中州漕米题归改折旧例发帑采买途逺费繁民苦转运因自赍帑金豫籴于小滩水次里民便之迁寜羗知州寻陞平凉知府卒于官
　　李振玑字正桓金郷人康熙辛未进士初任新河再任贑县又移宰江南五河县所治皆有循声而五河为最邑苦卑瘠加以淮汛偶涨秋禾輙被水振玑屡为请赈请蠲不遗余力亦不以频仍为嫌民甚感之后归里卒
　　张世瑢钜野人康熙丙子举于郷性孝友年十二居祖丧即能尽哀尽礼宛如成人家贫每自噉粗粝而甘防奉亲无少缺与胞弟世城同居三十年了无间言而疾则亲药饵卒则具丧葬盖备极亲爱焉卒祀郷贤
　　袁云蒸长山人性孝友好行其徳老而不倦里闾待以举火者常数十家康熙丙子举郷饮大賔卒谢　琰福山人嗜读书重立品生平以孝友敦厚重于戚党教子家法尤极严慎以此二子诸孙俱成科甲其子孙亦凛遵家训不失清白声卒祀郷贤吴汝亮字仲闇霑化人壬午举人授江南江寜令时邑漕一石常费至数石由里胥而上皆取盈于漕汝亮既至并条粮耗羡悉去之时会城频火动烬数百家迹之得火者与火具诣审则旗厮也竟置诸法以疾卒于官所着有徒水钓草半紫楼稿藏于家李　泰字阳复单县人性纯孝十七歳失怙恃哀毁骨立因推爱其姊及甥饮食衣服以及僮仆田产皆与已共且析授之尤乐善好施歳饥捐钱粟数千金存活无算仲子树目登进士为内阁中书泰躬逢赠典人以为孝友之报
　　马翀汉邹平人由贡生任云南罗次知县性孝友筑华蕚楼率诸弟攻苦皆使成立以己产益庶母弟人称其贤
　　张令仪东阿人事亲孝父文芳患疯痹医药不効令仪乃断一指和药以进病渐瘳事闻建孝子坊于门外
　　路允修字万备汶上人由恩贡授江南常州通判寻陞淮安同知絶苞苴勤聴断留心民莫凡兴除不遗余力两郡民甚感之
　　路允厘汶上人淮安同知允修之弟天性纯孝好善乐施时汶境土冦猖獗皆相戒勿犯路善人家允厘性朴素惟躭书史后耄年医学尤精贫病者资以参芩不少倦年八十有二卒郷人为之请祀
　　李斯佺字松客长山人由难防初任江南高淳知县邑四面环水斯佺修筑巨堰民赖以安陞四川茂州知州地界苗蛮数出焚掠斯佺恩威并用诸蛮相率请降寻知云南大理府滇地民承屯赋十倍民粮民素苦之斯佺请以军丁视民例起科民咸悦之丁母忧服阕补福建建寜府旋陞盐运使卒于官
　　孟其人阳谷人端方谅直雅好读书手业一卷盖寒暑无间也所着有蓼莪咏诗鸣集行世
　　冯　源诸城人由贡生授曲阜县训导生而頴异端方不茍以理学自任卒祀郷贤
　　王文炤胶州人性孝友好读书由选贡初任宛平县县丞寻擢江南松江府通判洁已爱民所至有绩郡人有神明之颂卒于家
　　李初妍寜海州人由歳贡任青城训导竭诚教育捐俸买田以赡士之贫者致仕归因寜海有代赔文登钱粮一项久为閤州之累初妍挺身力辨遂得清除后以寿考终于家公举入祀
　　孔衍洪圣裔以恩贡任江南武进令劝农兴学均徭减耗歳小饥自出米煮粥以赈居乡乐施婚丧资其力者甚众卒祀郷贤
　　杜履端海丰人拔贡生初授陜西绥徳知州值旱蝗立为歼捕仍授法属县务期捕灭且捐俸赈粥申请免粮合州赖以全活陞正定府同知案无留牍丕振文风益着勤慎旋以疾致仕卒祀乡贤
　　朱　纲字子骢歴城人浙闽总督祚子自防从父宦游四方讲求经世之学以例贡初授兵部主事歴中外所至有声由豫臬楚藩雍正初年授以滇抚凡所条奏皆称
　　上意调抚福建感懐父绩益自刻厉以疾卒于官諡曰勤恪其弟绛亦以部郎至粤藩同时皆以干济称何世璂字澹庵新城人少负节气端方自处不肯随世谐俗康熙己丑成进士官检讨处翰苑十余年无失言失色雍正元年出典江西郷试随视学两浙未期年改两淮盐运使弊絶风清商民胥悦寻巡抚贵州招抚獠蛮生苖归化者万余人陞刑部额外侍郎又以吏部右侍郎总督直察吏安民事事实心行政不辞劳瘁不避嫌怨年六十四卒于官諡曰端简孔毓珣字东美至圣裔由恩贡累官广西按察使晋四川布政以亷干为举朝所交荐随巡抚广西核实常平积谷雍正元年以兵部尚书总督两广请拨粤西仓谷分贮粤东以备赈粜议建各营仓储仿常平例春借秋还兵民皆受其赐七年总督河道殚心规画不避劳瘁以疾卒于官諡曰温僖
　　袁景芳字兰馥长山人内行纯笃以孝友着闻由歳贡授中书歴部郎出守广西桞州府寻调思恩军民府时兴隆土苖仇杀多年景芳至剿抚咸宜獠洞慑服治南有河阔二十余丈山水暴涨舟行多覆溺景芳捐赀建长桥以便行李旋陞陜西平庆道庆阳固原连年荒旱景芳设法赈济吏无中饱民霑实惠值丁外艰台宪留之不可得服阕仍以副使効力军前凡一切军需事无贻误劳勚成疾告归歳庚戌邑中大水比戸艰食景芳兴役寓赈里党借以存活者无算后子承糼亦以例贡知桞州府先后嫓美时人比之郑文昭云
　　闫福玉安邱人由行伍初授浙江昌国营守备歴黄岩镇标左营游击训练士卒奋勇当先康熙五十一年巡哨至牛头门遇贼相持尽日中飞炮而死
　　赐祭塟赠副总兵廕一子以守备用
　　滕国祥蓬莱人由行伍出身累陞登州水师游击信赏必罚性极耿介体恤兵卒不啻父之于子以故其下皆乐为用号称鋭师每出哨望见贼艘必并力以赴贼多畏遁居民甚赖之康熙五十一年遇贼于鸡鸣岛为贼药鎗中伤胸臂仍带创杀贼数十人气尽乃仆赠骠骑将军　赐塟廕一子
　　张世思济寜人防极孝友事父母六十年无少懈与兄共防七十余年性乐奬掖后学郷之英俊借其课训以成名者甚多至康熙五十四年寿登百有一歳建坊旌表又三年卒公举入郷贤祠
　　梁心始嘉祥人县学生事亲孝尝居哀过礼服至五年墓必百拜人或非之心始曰吾自尽吾心非为人也先王之礼吾虽过之不犹愈于不及者乎五世一堂年登百有一歳康熙六十一年建坊旌表
　　赛枝大文登人雍正初为云南【缺】　令乌防苖叛掠【缺】　城枝大死之
　　魏嘉祚曲阜人事亲甚孝同时有钜野县民李肃亦以孝闻俱雍正六年旌表
　　崔　仁益都人亲丧庐墓终身不改雍正十二年旌表　按雍正六年以前旌表过庐墓孝子歴城邢起龙懐世昌长山段彦桂徐万言齐河马朝才临邑贺伦寜阳张文月司进选单县蒋台鼎郓城刁鸿举临朐张嘉賔诸城赵清栖霞杨守节杨守禄蒋应恒掖县李栵新泰王节武定州今改惠民县曹大成阳信齐焕然乐陵郑四知蒲台王天福濮州祁三竒以上皆庐墓孝子也现在饬遵核实咨请留祀今备志之以昭不匮云
　　李黄裳歴城人亲病割股和药以进病遂愈　按康熙二十五年以后旌表过割股孝子歴城钱士贤淄川沈润徳平马廷佐邹县杜嘉徴冠县顾良刘思臣丁圣任临朐张则久安邱任如春孙五郭培诸城张显成姜豹文登董光灿阳信周以孚朱鹏日照张賔李翘出王显是皆割股救亲之孝子虽不合于典常而皆防
　　特恩旌表坊碑可据又似无可庸其厘剔者也今备志之
　　按山左承洙泗源流修鲁齐礼让人物之盛至道同归元明以前夐乎尚矣我
　　国家培养恩深百年教育岳灵川媚人杰物华而兹集所采不过二百五十人其旧志所载者存而不刋事因乎前善善欲长也至各州县志中所録与郷贤祀典所仍者宜乎无所区别于其间然而
　　功令煌煌慎加简核自雍正四年以至十三年凡陆续咨部留祀者方可入志外则
　　赐防
　　赐諡经
　　庙堂之定议增简册之余光其他虽稗野所传郷人所好皆不敢广收博揽以贻来世之口实也至有已经入祠【雍正三年定例以前】而尚未咨部及已经咨部而尚未覆准者八十一人其事迹虽有可稽而不敢遽为论断以俟后之作者所谓歴久而弥彰者也济南一十五人【章邱胡世藻牛天宿郝竒璋焦日培淄川高珩新城王士禄齐河徐升之齐东张惟养张梦蛟张翼飞济阳周新邦艾馥临邑邢王佐长清于茂元董国瓒】兖郡一十六人【滋阳孙元振曲阜黄道寜陈懐真顔伯珧顔伯璟魏肯构毛干霄邹县潘重选鱼台刘澄济寜熊士伟汶上岳崇功路衍淳路衍祐嘉祥冯康世阳谷刘琰孟长人】东郡二人【恩县李珪武城苏光奎】青郡九人【博兴路登云李敬修高苑张绍龄寿光魏琯桑凤蛟张济世诸城李鼎梅冯世巩王銊】登郡一十三人【文登刘辉吕玮吕琨元和毕多馨于可均于可托于可寄于鹏翰于应第于性笃海阳赵景星荣成戚崇进】莱郡一十二人【掖县王信璧王堦潍县郭知逊王廷猷于泽长昌邑黄在中胶州王柱今高密王飏昌即墨蓝再茂孙兆禧周效周日灿】沂郡四人【隂李彦儒日照厉瞻李永禧安大观】泰安一人【东平吕兆璘】曹郡九人【单县刘天眷李树目城武祝喻钜野郭万侯郓城李长庆李光陛张洞宸魏希徴范县孙光祚】则东省所祀之郷贤其昭然在人耳目间者约畧如此夫撷尼防之秀色虽草木亦有余香瞻泰岱之防风即培塿尽皆引领既已列于几筵谁复念其鼎足然而乔梓竝茂不嫌父食之先华蕚聨芳竟似兄终之及以陈常之
　　令典夷为亵越之私恩珥笔徬徨惄焉如捣矣要之松柏自有本性瑾瑜不匿竒光好恶冺而是非自着公论定而直道斯存大道之行三代之英也其人其文尚慎旃哉







　　山东通志卷二十八之四
<史部,地理类,都会郡县之属,山东通志>
　　钦定四库全书
　　山东通志卷二十九
　　列女志
　　夫妇人伦之始闺门王化之原柔顺利贞坤德茂着此列女所由志也渤海以西大河以东地灵而泽厚虽巾帼能知大义标贤植美秩然可观而彤史所书
　　国朝尤重斯典自显懿以逮幽芳岁以迹闻罔勿扬表
　　皇纶光被嘉范昭垂内则之隆非近代之所得而儗也今采而集之着于篇常则爲淑孝爲静好爲徽音变则爲孤贞爲苦节爲竒烈六者具列而独于履变之行谊倍加详焉盖从一而终之死靡忒譬若岁寒之松栢疾风之劲草以之广励闺闱于世教重有禆益云作列女志
　　列女【各州县俱照原志所载而采辑畧分先后节先于烈从容忼慨之义也烈之中凡临难捐躯与轻生自好者又有间矣故稍次之以时代爲序自明以上皆本原志无所増损　本朝贞烈则以已旌者列于前未旌者亦附载于后仍各本所见以实之所以阐潜德之幽光而遗芳名于奕世也烈女附于节妇之后已旌未旌分别各叙】
　　济南府
　　歴城县晋辛氏【名宪英魏侍中毗女适平阳羊耽耽卒归辛氏以贤淑爲弟子师初魏嘉平元年宣王闭门收曹爽爽司马鲁芝约叅军辛敞同斩阙出敞谋于姊宪英宪英曰从众而已敞遂止事定敞曰吾几不获于义咸熙元年钟会奉命侵汉防请宪英子琇爲叅军宪英戒之曰防素纵恣非持乆处下之道行矣勉之军旅之间可以济者其惟仁恕乎防果以平蜀后逆命琇竟以全节归朝廷知琇尝谏防赐爵闗内侯琇从兄祐出镇荆襄遗琇锦被宪英恶其华而却之其明俭如此】宋李氏【名清照礼部员外格非女归翰林承防赵明诚又号易安居士文学得其家传倡随资其润色明诚着金石录三十卷易安爲后序又自着有潄玉集】元晋氏【马万妻贞节至元年旌】刘氏【李名妻防定年旌】萧氏【刘公翼妻至正问毛贵叛围济南氏语公翼曰妾诗书家女自持氷雪倘一旦被辱虽悔何追夫曰事未可知也何豫急焉越翌日城防萧仓皇自缢而死】明刘氏【王云妻抚孤守节子允仕至布政使】胡氏【指挥同知邓瑜妻洪武间瑜奉调出征嘱胡氏曰我爲人臣当死忠汝爲人妇当死节胡许诺瑜竟战死胡守节终身其子镛袭职调卫东昌镛妇霍氏亦以节着详东昌府】朱氏【张斗妻同舅姑避难于途中产一子时平斗不知所终或劝其改志朱曰子在即夫在也抚之成立后生四孙皆及见婚娶而终】王氏【东乡人汉王高煦行猎至标山下见汲水妇美而留之讯其姓曰王氏讯其夫名则坚不肯言是夕迫之不从遂见杀当时惧祸莫敢言者相传爲东乡王氏妇云】彭氏【赵天祐妻】丁氏【卢海僧妻】蔡氏【孙梦麟妻一作梦麒】孟氏【方复初妻】刘氏【赵应时妻】韩氏【范贵妻】井氏【李廷印妻】米氏【王崇儒妻】张氏【孟训妻】冯氏【刘法妻】孟氏【洪绶妻】宓氏【周官妻】胡氏【靖疆妻】张氏【党习书妻】王氏【周之爵妻　以上俱夫亡守节终身】林氏【康钺妻正德六年遇流贼死节】项氏【举人贾槐妻崇祯十五年城破氏遇难投井死】费氏【举人张元英妻兵难自缢死】石氏【赵化军妻一作赵培兵难投河死】吴氏【王纲妻兵难挟其子女将逃女曰宁死于室乃自缢仍偕其子仓皇匿孤庙至歴山顶皆遇害】许氏【生员尹辅汤妻城破时纵火焚房氏坚闭不出偕一子一女死之】张氏李氏　于氏【张氏生员赵之硎妻李于其弟妇也遇兵难相携投水死】张氏【生员】
　　【李茂华妻闻城破率四女皆投井中钩拽之皆相抱不肯出乃投石尽杀之】彭氏【赵清印妻闻兵难辄自缢】钟氏【叶汝蕃妻兵难自缢死】范氏【王啓前妻兵难投井死】周氏【朱邦基妻兵难逼随营抱其防女投城河死】壬氏【周之爵妾守节十余年兵难被掠不屈死】陈氏【生员韩济美妻闻城破自投百花桥下死】李氏【生员刘普孝妻兵难不从被杀】史氏【韩敬侯妻闻兵难辄自缢】孙氏【生员叶承基妻承基协守西门与孙诀曰兵退则生还城破则必死女自勉之氏指井誓曰倘仓卒欲相见可于此中求之闻南门不守亟投之承基亦爲兵所杀】满氏【张斗光妻兵难投明湖死】王氏【傅以中妻兵难投井死】陈氏【举人胡显宗妻兵难投明湖死】叶氏【秦焕妻兵难赴火死】傅氏【生员陈明德妻兵难赴火死】赵氏【韩之琦妻遇兵难驱子天机并妇陈氏俱投防华桥下死】刘氏【指挥陶羽大妻羽大遇难刘被执不从亦见杀】殷氏【生员周来鹤妻遇兵难夫妇俱见杀】张氏【教谕陈陞妻城破擕其媳刘氏投歴亭湖内死】李氏【生员胥啓明妻城破啓明被杀氏同一子二女投井死】李氏【生员朱溶妻兵难率子妇并防孙女投湖死　按明崇祯十五年壬午　我兵东徇山左一百余城无一坚者其时珠沉玉碎纸不胜书而各州县志详畧不同湮没无闻可胜悼哉】石氏【张禄妻夫亡自缢死】汪氏【指挥辛镇都妻镇都殁于阵汪闻之竟自缢】程氏【百户马斯才妻斯才殁于莲贼柩归程迎而奠之奠毕遂自经】冯氏【杜梅妻夫亡自经】丁氏【吴环妻夫亡不食死】吕氏女【选爲泰安王妃未婚王薨女遂犂面毁容不食而死】郭氏女【郭明经女正德间遇贼不辱投河死】郑氏女【郑梅女遇贼不辱投河死】乔氏女【乔三省女崇祯末遇兵难不辱见杀】李氏女【李成南女崇祯末被掠不从缚之于树射目断喉而死】卢氏女【名桂香吴爱众养女爱众爲仇所杀家人俱惊避惟桂香扭其衣仇刅之死不释手遂被获抵焉】
　　皇清吕氏【赵士琦妻年二十八夫亡遗一子甚防尝于风雪中亲负土成夫坟苦节四十余年抚孤成立】马氏【周楠妻】刘氏【周楠子元焞妻】习氏【周正妻】杨氏【举人赵明征妻年二十五夫亡苦节六十年敎子成名长于京康熈辛酉举人次于蕃蜚声庠序寿八十余建坊旌表】申氏【监生李养泰妻养泰客死江南申守节抚孤三子皆成立季子灏犹以武功显】文氏【李灿妻灿迎父养泰之柩江南哀劳致疾卒文苦节贞守】翟氏【罗成印妻】邢氏【冯昌继室】王氏【聂秀妻】孙氏【刘文逵妻】居氏【曹宜彬妻】马氏【州同郭思正妻】尹氏【刘之经妻】路氏【赵防初妻】陈氏【王一相妻】王氏【李永芳妻】高氏【黄抡妻】郭氏【刘观光妻】崔氏【刘超尹妻】朱氏【王存印妻】李氏【王陞妻】于氏【任嗣妻】李氏【张志强妻】章氏【张振宗妻】戴氏【监生朱懐本妻】柴氏【邢曰玠妻】居氏【段成章妻】王氏【董文运妻】张氏【监生邢起龙妻】唐氏【徐世正妻】张氏【刘复隆妻】杨氏【张防智妻　以上俱夫亡守节康熈年旌】刘氏【王允利妻夫亡守志足未尝逾阈外抚侄如子克承先业】孙氏【李鳯鸣妻】赵氏【王安邦妻】王氏【杨英妻】史氏【李进美妻】祝氏【吴瑶妻　以上俱夫亡守节雍正年旌】附何氏【浙闽总督朱祚妾祚卒氏年二十有一生一子抚孤教廸卒登贤书能克守遗绪云】朱氏【守备王妻夫早逝妾顾氏生子苹抚之如己出事姑孝谨备至问视必亲课子义方读书成进士顾亦矢志全贞操作不倦邑人称爲双节】范氏【总兵李灏继室于归甫一载而灏卒范抚前妻子继芳如己出继芳复殀又以侄继芬子仪嗣守节四十年】冯氏【施正宗妻以上见郡邑志】
　　章邱县隋卢氏【房元龄妻元龄微时病几殆谓卢曰吾病革尔年少不宜寡居善事后人卢泣剔一目以见志元龄寻愈甚加爱敬后元龄爲唐贞观时贤相卢封梁国夫人】元刘氏【盛时中妻盛一作尚】王氏【游贞妻】王氏【刘聚妻俱天歴年旌】王氏【赵让妻】晋氏【马荣妻俱至正年旌　以上俱夫亡守节】明于氏【逯经生妻经生病卒于闭户孀居家贫甚常数日不举烟火隣妪怜而餽之粟不受县官闻而廪之借以存活时邑武令亦遗腹子也尝式其庐请一见辞曰孀居以来誓不见男子素承长官惠人所共知而背弃誓言人将谓我何敢辞县官拜于门外叹息而去】弭氏【于跻妻家贫夫亡无子而守节甚坚其姊颇富常见其衣敝以布贻之不受后病死衵衣浣补如衲其姊殓之不易其衣哭曰吾不忍女伤其志也】夏氏【监生郭兰妻】马氏【生员刘思仁妻】夏侯氏【李君侍妻】魏氏【李黄中妻】江氏【李重光妻】郭氏【王际泰妻】李氏【孙韦妻】李氏【生贞潘雨田妻】姜氏【王逊妻】华氏【刘瑁妻】逯氏【唐介妻】吕氏【巩朴妻】徐氏【刘巨相妻】明氏【谢九道妻】刘氏【王鸣凤妻】郑氏【季泰妻】李氏【谢九棘妻】高氏【杨进妻】张氏【邱金妻】毕氏【周一相妻】马氏【高必上妻】刘氏【王礼子妻】谢氏【赵梦璧妻】苏氏【鲁国春继室　以上俱夫亡守节】杨氏【韩震吉妻震吉病革语杨曰若能从吾游地下乎杨曰果尔吾愿先之震吉含笑而逝杨一恸几絶翁姑及父母知其志决防防惟谨一日偶懈杨即乘间缢于东壁下】张氏【生员董正道妻正道死张即缢于柩旁】杨氏【生员姜守身妻守身病卒杨辄阖户自缢家人惊觉破牖抉垣救之嗣后其母令诸婢女循环守防杨每拊棺痛苦咄咄若与美语诸婢皆盛泣惟盛儿解杨意常慰喻而防导之阅数月将葬杨使诸婢役墓所而独留盛儿侍杨沐浴盛儿亦浴杨对镜理妆盛儿爲之栉髪杨缢棺侧盛儿亦缢杨氏旁如生前侍立之状比诸婢自墓返已肉寒久矣事闻勅建双烈庙】申记儿【旧军镇民家女也记儿生而艳年十六端庄沉重不茍言笑正德辛来流贼入境邑中妇女或避或不避记儿随避者走爲贼所得渠魁见而悦之记儿惟誓一死百计诱之不从又令诸被掠妇女甘言惑之记儿骂不絶口贼大怒欲刅之而惜其貌诸被掠者怂惥之曰我辈皆其戚属隣里被难不得已皆在其目中岂可留此以增辱贼乃援槊刺其腹而死】
　　皇清张氏【候选知县王延英妻夫亡守节抚孤毁家纾变邑人皆称其贤】李氏【术聪妻】韩氏【寗敬修妻　以上俱夫亡守节康熈年旌】王氏【刘起妻起素懦而贫王晨炊出汲隣有恶少年自后调之王怒归而愬起起曰姑忍之彼将不利于我氏知愤不能泄乃绐起出扄户自经死邻里鸣于官罪人斯得雍正十年旌】附韩氏【生员李熈妻熈卒氏年十六遗孤方数月抚育教训迄于成人事舅姑生养葬祭皆如礼宗族贤之】郭氏【进士焦毓庆妻毓庆宦江西永新令妾刘之任留氏家居代供子职奉舅姑充孝后毓庆殉金声桓之难氏闻之欲自絶舅姑劝止之曰独不念藐诸孤耶氏勉遵严命苦志贞守歴五十年如一日年八十余终见邑志】刘氏【永新令焦毓庆妾随夫抵任时逆镇金声桓弄兵豫章毓庆抗节遇害氏闻变自缢见郡志】张氏【刘源泮妻夫亡遗孤甚防氏精于女红借以供饘粥抚子粗立得孙而子殀复抚其孙得曾孙而孙又殀三世孤婴躬亲鞠育氏年八十余犹日事鍼黹目力不衰人皆称其苦节贞寿云】刘氏【生员张铎妻】吕氏【郭如龙妻】郭氏【明伦妻　以上俱夫亡守节见郡邑志并各传】
　　邹平县汉伏氏女【伏生女也衞宏古文尚书序云伏生老不能正言言不可晓也使其女传言教弟子晁错错颖川人也齐人语多与颖川异错不知者什二三畧以意属读而已】元张氏【李伍妻伍一作午至元间与从子零以事戌福宁氏以舅姑年老伍无兄弟子嗣故未之从也舅姑病氏凡四割股以愈之后伍卒于戌迟数年舅姑亦卒丧葬无缺礼一日召亲族邻里然告曰妾夫死数千里外妾不能归骨以葬者以舅姑在也今不幸已死而夫骨终暴弃远土妾敢爱死乎乃大书其事于衣爲丐者以行至福宁见零问夫葬地则榛莽不可辨夫忽附童子言平生事甚悉且指示骨所在处如其言发之果得氏持骨祝曰尔信妾夫耶入手当粘如胶试之验乃负以归事闻使零防之归给钱以葬】明刘氏【李进妻】王氏【杨焕妻】滕氏【韩杰妻】贾氏【生员王庭芝妻】王氏【生员魏圣綂妻】冯氏【生员孙嘉庆妻】王氏【贾钟岱妻】夏氏【孙尔勤妻】滕氏【监生刘炳妻】吕氏【熊树东妻】赵氏【生员孙煜然妻】张氏【生员孙熈然妻】徐氏【生员张毓坤妻】孙氏【刘元望妻】韩氏【王增禄妻】王氏【刘同武妻】孙氏【刘汝锡妻】刘氏【宋仪妻】王氏【生员魏伟妻】王氏【张毓兑妻】赵氏【生员张光耀妻】王氏【生员左永宏妻】薛氏【生员程企范妻　以上俱夫亡守节】张氏　倪氏【张氏武生成端徴妻倪氏其妾也正德时流贼攻城端征委守陴中礮而死倪闲之辄自缢张抚孤歴尽艰苦年七十有五竞以哭夫目遂盲】梁氏【王自申妻崇祯末遇兵难不辱遇害】王氏【生员梁濳妻遇兵难王已避匿闻姑被执即出救之姑得脱俟其既逺乃大骂不受辱遂遇害姑爲之报服终其身】李氏【夏嘉植妻遭兵难夫妇俱被掠至水寨妇谓夫曰我不死女不能生乃服毒死嘉植乘间逃归】孙氏【生员吕从周妻夫病不食氏亦不食夫亡即自缢于柩旁】李氏【韩玫妻夫亡将葬先一日自缢遂合葬焉】王氏女【王宗贤女年十六遭兵难被掠遂投井死】纪氏女【年十八防字耿珠珠贫不能娶其父母改许他姓氏于将嫁之前一夕挟簪珥镮瑱之属偕保母潜适耿氏拜其姑遂合焉越三日归宁父母拒之不纳遂拜门外而去】王氏女【王隆女许字孙守祖守祖未婚而夭女守志不嫁年八十四岁而终】王氏女【王应科女防字康黑汉黑汉七岁死女纺织以自赡终身不再嫁】
　　皇清刘氏【生员张憉居妻夫亡抚孤守节姑又死贫不能葬氏乃勤劳织纺能于田约中日节数文积二十五年始与夫丧并举康熈年旌】附于氏【生员张万程妻夫亡守节事姑以孝闻】赵氏【进士马骕妾骕任江南灵壁知县娶兴化赵氏爲妾骕卒于任赵曰吾欲从夫子于地下奈未入马氏之门是犹未得爲马氏妇也因扶柩归里葬有日矣乃自经】孙氏【李作舟妻年二十夫亡遗孤甫三岁未几子复殇氏遂自缢　以上见郡邑志】张氏女【东乡农家女岁饥鬻于高唐朱氏及长主母爲之择配女泣曰妾防时父母已许嫁某氏今改适死不敢从主母嘉其志访所原订其人已娶矣却之女遂不食死】
　　淄川县唐徐氏【校书郎卢惟清妻惟清贬播川尉徐家居闻之急治装往播至荆州而惟清已死羣奴尽刼其资去徐间闗万里卒扶柩归葬焉】宋刘氏【王复妻复守徐州狥难刘闻讣不食死诏赠咸平郡夫人】元张氏【王德用妻】苏氏【公孙颙妻】郑氏　李氏【郑氏张鲁妻李则其孙妇也郑守节抚孤歴二十余年至正间一家男女同时疫殁惟郑与李独存李亦事郑克孝诏旌其门曰双节】胡氏【原志王某妻　以上俱夫亡守节】明张氏【举人戴天锡妻】董氏【刘继业妻】李氏【陈贞妻】赵氏【王业妻】赵氏【张暹妻】张氏【尚敦妻】张氏【尚素妻】刘氏【蒲延芳妻】司氏【谭尚臣妻】宋氏【孙秉连妻】王氏【蒲绍芳妻】张氏【王冠妻】刘氏【汪杰妻】王氏【高妻】黄氏【王廷试继室】王氏【毕际壮妻】王氏【蒲栋妻】刘氏【生员孙化妻】郭氏【孙化妾】王氏【刘隆妻】徐氏【刘隆子复兴妻】高氏【刘复兴子增寿妻】孙氏【段旺妻】王氏【举人张泰来妾　以上俱夫亡守节】韩氏【知县王防妾策宦河南郏县其父可嘉有疾医药罔效韩割股以疗之其疾遂瘳】张氏【生员王世睿妻夫亡生遗腹女守节六十年后其女因夫亡不食死而张犹在】周氏【孙芳妻夫卒三男皆防时有欲夺其志者周常匕首以自卫遂得免年饥邻里多攘窃独相戒毋犯孙节妇家其后三子俱成立年八十八岁而终】崔氏【刘汝俊妻年二十岁汝俊死炭井中氏号泣三昼夜众皆哀感爲舁其尸葬荒冢间以子防舅姑皆年老而家贫如洗氏日则佣汲夜则辟纑以供朝夕越五年舅姑相继殁氏行乞于市乡人怜而助其丧亲负土葬焉】牛氏【张美妻崇祯十五年城破美遇害牛见夫死持梃奋撃因并杀之】苏氏【知府孟珍妻崇祯十五年被掠中途投井死】王氏【张其侯妻即王世睿遗腹女也其母张氏守节抚之年十七嫁其侯期年而其侯卒生遗腹子子又亡乃不食死】赵氏　张氏【赵氏富家女防许生员安恂如笄而病瞽赵氏请辞婚恂如不许曰娶妻爲嗣续计何用目爲氏父母因代聘张氏与女偕适后恂如病革二氏争先死以明志遂同夕自缢翌日恂如始卒】胡氏【韩汴妻汴病胡侍汤药持斋焚祷愿以身代汴卒胡五日不食复自缢】苗氏【刘光宇妻夫亡三日殓毕自缢】韩氏【王祐永妻夫亡愿以身殉于将葬之前一夕缢于柩旁】王氏【成象妻象病瘵俗有传染之忌其父劝之归宁以避之氏曰是何言死生当共之未几象卒氏终日伏尸哀号三日不食唇焦齿黑其父以勺水劝氏曰吾心觉凉甚无庸水也又三日声息渐微犹向父叩首乞木其父果以木来视讫而瞑】郑氏【生员韩灿妻夫亡不食死】
　　皇清胡氏【生员刘应蛟妻十九岁夫亡子振元甫三岁贫不自给严冬无炉火姑尝名其室曰氷房岁歉姑女迎母于家防大雪姑遥向涕曰氷房中寡妇孤儿奈此夕何使人视之氏方寘子于懐以口哺食皆榆皮荠根杂以秕稗姑女遗刍米辞不受曰奉我姑受赐多矣顺治丁亥山贼窃发氏预于堐侧潜凿一洞而庐其洞口防至匿姑及子于洞中借以得免后振元食饩于庠氏年七十六岁而终】吕氏【生员丁郕妻十八岁夫亡遗一子父母欲夺其志氏以死自誓教子列于庠而子复殀又抚两孤孙成立年七十岁而终】张氏【薛欢妻夫亡守节顺治初土防掠城氏伏蒿莱中搜攫五次皆得免一日晨炊出汲所居室遽摧不罹于险人皆谓苦节所感】袁氏【贡生孙琰龄妻生二女长女适生员韩至临防女在室顺治丁亥山贼掠城时长女适归宁母女三人同匿土窖中爲贼所发长女乘机投井死贼锢袁及季女于一室母女二人密纫衣袽贼夜啓门袁突出赴井死季女爲贼所迫号哭大骂贼怒杀之亦投之井】翟氏【生员高玫妻闻山贼入城积薪楼下登楼自焚死】谭氏　高氏【谭氏张泰瑞妻顺治丁亥山贼防城泰瑞骂贼不屈遇害氏日夜号泣辄欲自尽因次男谱娶妇高氏甫十八日虑其年防乃日夜与之同处一室懐带防中且示以生死大节高曰姑以我爲累不如先之乃相继自缢死】马氏【唐之杰妻与诸难妇皆被掠行至南山石门河自崖纵身投水死】贾氏【太仆寺典簿韩茂椿妻遇贼以身蔽姑贾被杀而姑竟得全】毕氏【生员徐之大妻之大病亟毕自刲股和药进之卒不起乃守节终身】毕氏【韩茂枢妻年二十而寡手植白杨百株于夫墓前守节四十年而卒树无一枯者】殷氏【王泮继室泮卒遗三女一子岁大饥或劝之鬻女以养殷曰此夫所遗也躬织纫以度日子则间日一餐女则三日一饱备尝艰苦免于流离卒之男婚女嫁年六十余而终】吴氏【韩茂寅妻】张氏【中书韩公扬妾　以上俱夫亡守节康熈年旌】李氏【郭安妻安爲仇所诬系狱死李讼之得伸抵仇罪谳成辄不食六日死时年十八岁】孙氏【生员王闳妻】孙氏【韩烑妻】郭氏【张体豫妾】车氏【王揆正妻】孟氏【车克巩妻】高氏【刘好新妻】李氏【谭荣妻】王氏【韩广居妻】蒋氏【冯明登妻】王氏【生员袁汾妻　以上俱夫亡守节雍正年旌】附孙氏【段旺妻年二十一岁夫亡遗婴甫七月守节抚孤岁饥奉舅姑饔飱弗缺自食糠秕野菜里党贤之】袭氏【生员张敬胜妻年十八岁而寡堂有老姑遗孤尚未弥月氏矢志守贞奉姑抚子艰苦歴四十余年而卒】李氏【宋钟妻年十七适钟二年夫亡遗孤一岁屡欲自尽家人救免因慰之曰尔能养尔姑抚尔子即所以存尔夫也氏乃毁容矢节克尽孝慈歴四十年终】邹氏【高僴妻夫亡守节　以上俱见郡邑志并各传】
　　长山县元尚敬温妻【原志逸其氏至正间旌】明高氏【刘天赐妻年二十夫亡守节六十年子一相按察副使孙鸿训大学士恩纶屡锡皆亲及见之】刘氏【武进士王应元母】王氏【生员房哲妻】史氏【王积仁妻】徐氏【生员刘懐妻】徐氏【生员王琳妻】房氏【吕兴诗妻】于氏【王慎躬妻】魏氏【许周继妻】周氏【刘灿妻】徐氏【安曙妻以上皆夫亡守节终身】程氏【左文表妻正德时爲流贼所掠大骂遂遇害】孟氏【陈应奎妻夫亡初缢于柩侧家人救之后复缢于内室遂合葬焉】崔氏【胡志秀妻婚未逾期年志秀暴亡因自缢】石氏【孙文贞妻夫亡守节逾年子复殇夫兄强欲夺其志遂服毒死】张氏【李扬休妻夫亡自缢】李氏女【名自在正德时骂贼不受辱贼支解之】吴氏女【年十七未字崇祯壬午遭兵难不屈被害】
　　皇清韩氏【顺治丙戌科进士王祯妻次年丁亥淄川山冦将掠邑境城中妇女皆惊避氏曰我乃命妇也不可先去以爲民望翌日被掠骂贼而死】郭氏【提学副使高尹妻顺治初山贼入城大掠郭坐不爲起贼掖之大骂被杀】王氏【生员沈鼎妻事舅姑克孝鼎病亲侍汤药衣不解带者月余及鼎亡尽鬻簪珥以周身之具届四虞氏于夫柩前以麻绖自缢殓之日顔色如生　以上俱康熈年旌】张氏【廕生李禁之妻】李氏【生员孙世良妻】孙氏【赵宏祚妻　以上俱夫亡守节】张氏女【贡生张永年女年十七未字有邻居无赖子窥而遇之不从遂见杀　以上俱雍正年旌】附刘氏【王肇京妻年二十八岁夫亡事姑至孝抚子锡域教以义方后锡域官两淛运判有清白声皆氏啓牖之也板舆迎养时年已八十余寿至九十三岁终】徐氏【王某妻贡生王孙校母年二十六夫亡欲以身殉时祖姑杨素严毅以抚孤大义责之氏不敢违教子成通儒以明经世其业寿至八十六岁而终】徐氏【许古处妻于归月余而夫卒痛欲自殉念舅姑无依以截髪自誓承欢奉养朝夕惟谨舅姑怜其志继一子嗣之八年子又殀含凄数载竞以疾卒】孟氏【李炽妻夫亡一子甫两月姑怜其青年劝之改适氏乃尽剪其髪抚孤成立事姑以孝闻】王氏【生员房楫妻】苗氏【刘绥猷妻】李氏【生员孙德滋妻】李氏【监生刘导妻】耿氏【生员王廷抡妻】李氏【陈贞吉妻】许氏【亷岚生妻】李氏【生员徐赞两妻】张氏【李之坪妻】王氏【李之垓妻】韩氏【明斯慧妻】李氏【徐邦翰妻】林氏【徐宏仁妻】岳氏【徐宏恕妻】徐氏【许光韩妻】李氏【王载恪妻】王氏【李之纲妻】李氏【王廷谔妻　以上俱夫亡守节见郡邑志】李氏【许光前妻年十八光前卒氏兄欲夺其志因自缢】张氏【李可兴妻年十八夫亡常以绳带自随家人知其意曲防之日则姑与之俱夜则与祖姑同卧起　日因天暑姑侍祖姑盥潄乘间自缢】刘氏【总兵王应綂继室应綂病亲调汤药病革氏即服毒不死应綂殁遂自缢　以上俱见郡邑志】
　　新城县　铁山孝女【不知何时人相传初开冶镕铁不就即被戮有孝女跃身冶中铁遂就】明荆氏【王贡妻】于氏【生员耿克敬妻】杨氏【郑龙妻】孙氏【毕孝妻】王氏【毕九迁妻】耿氏【沈周士妻】田氏【王成业妻】曲氏【李伯臯妻】李氏【生员伊傅妻】张氏【郝保妻】王氏【耿耀妻】韩氏【宗绍妻】伊氏【王者栋妻】王氏【生员张蔚然妻】韩氏【罗玘妻】孙氏【荆敦妻】杜氏【宋英妻】李氏【岳庆妻】张氏【何宗泗妻】耿氏【钱玘妻】王氏【郑云鸿妻】李氏【光禄寺少卿王重光妻】徐氏【耿焜妻】刘氏【布政使王象坤妾】张氏【举人王士熊妻】高氏【王士雅妻】刘氏【张三朋妻】胡氏【王印昌妻　以上俱夫亡守节】郝氏【刘前徽妻崇祯四年叛将李九成等发难吴桥反戈而南破山东一郡五县惟新城受祸更烈盖毒王氏也城防之日郝被执贼饮之酒郝掷杯于地骂曰朝廷以我等桑麻汗血备边筹饷尔等祖孙父子坐饱终日今一闻征调便倒戈作贼残害乡里吾恨不能食尔等之肉敢肆横耶贼怒矐其目割其乳骂愈厉乃断其舌而支解之事平诏建表忠祠祀狥难男妇十有五人郝其一也】孙氏【生员王与龄妻孀居闻城防仓皇赴井死】张氏【生员王士和妻城防自缢后士和在京邸狥国难】张氏【叅将王象丰妻城防同防子与满投井死】王氏【徐元祺妻城防抱防女投井死】辛氏【监生于在瀛妻城防投井一女年十五亦相继而入越五日出其尸母女相抱如生】耿氏【王与珍妻】毕氏【王士防妻】郑氏【王士扬妻】张氏【贡生王士騠妻】王氏【张炅然妻】高氏【张炳然妻】沈氏【张冲然妻】王氏【耿旦妻】张氏【王士表妻　以上俱崇祯辛未壬午前后遭兵难殉节死】于氏【御史王与印妻崇祯末与印以建言被斥家居闻李自成防京师恸哭自缢死氏曰帝后尚随龙驭上升我不可以后之亦自缢子士和曰父死忠母死节儿独何心尚偷生人世乎亦自经于其旁】毕氏【翰林检讨王象节妻象节卒于京邸乃恳告伯姒以侄亮爲嗣遂自经死】李氏【叅议耿鸣世妾夫亡自经以殉】武氏女【武宣女洪武初遇强不从被杀】吴氏女【不知何时人今县西三里有碣题吴烈妇墓】王氏女【邑典史王天民女崇祯末遇兵难投火死】
　　皇清沈氏【贡　王与玫妻前崇祯壬午与玫殉难氏守节　孤三十余年教子士骥成康熈甲辰进士年六十八岁终】郑氏【生员耿宏烈妻宏烈死前明壬午之难遗孤三歳氏抚之成立年七十以寿终】李氏【王啓頵妻】李氏【张其晖妻】于氏【王兆炎妻】何氏【张庆半妻】胡氏【荣宣妻　以上俱夫亡守节康熈雍正等年旌】附周氏【生员侯爵妻在室时事继母甚孝及于归克修妇道爵母性严急常以非礼虐之氏曲意承奉惴惴恐不能得其欢心以是忧欝成疾卒殁后姑乃追悔见邑志】
　　齐河县明王氏【房巍妻】郭氏【王国柱妻】赵氏【刘应熊妻】钟离氏【郑安民妻】滕氏【陈忠妻】董氏【彭朝相妻】贺氏【田兴立妻】安氏【何鸣臯妻】何氏【生员李鹤龄妻】杨氏【宋承运妻】孙氏【王苏妻　以上俱夫亡守节】高氏【魏山妻夏津县人正德六年氏偕夫归宁于夏途遇流贼迫之不从皆被杀】车氏【张绍琦妻遇强不从竟剖其腹而去】宋氏女【宋辇女许字杜永实未婚而永实死女誓终身不嫁其父设计强之女乃潜佩永实原聘物密纫衣裾间遂自缢】
　　皇清齐氏【郝一相继室年十六归郝生一女而一相死前妻遗有三子氏鞠育教诲各底成立守节寿终】朱氏【王蕃嗣妻】傅氏【周梦祥妻】孙氏【房象南妻】张氏【房立唐妻】董氏【王安国妻】王氏【杨有声妻】董氏【孙应节妻】张氏【赵永防妻】刘氏【生员黄瑄妻以上俱夫亡守节康熈雍正等年旌】
　　齐东县元孙氏【柴文志妻夫亡守节至元间旌】明卢氏【张佩妻从夫戌京师生子昌甫二岁佩卒氏徒行扶柩归葬守节事姑克尽妇道以寿终】吕氏【张昌妻即佩之子卢氏从戍所归爲昌娶吕氏昌亦早卒氏亦以节终】冯氏【郗六妻】信氏【卢秉彛妻　以上俱夫亡守节】汪氏　周氏　武氏【都御史张梦鲸妾梦鲸以王事殁于边三人筑一楼去其梯辘轳以通饮食居凡十年崇祯壬午知城将破预积薪自焚死】李氏二女【李良代女父母相继卒痛家贫弟防无人承祀乃共誓终身不嫁勤女红以抚其弟后长女七十九岁次女七十岁各以寿终遂合葬焉】
　　皇清杜氏【韩春魁妻年二十一夫亡遗二女抚而嫁之未几长女亦亡惟次女生二子乃取外孙爲韩后曰是亦一线可寄也苦节六十余年年八十四岁卒】阎氏【生员李琈妻】戴氏【张翰妻】张氏【生员马云鳌妻】吕氏【张天经妻】陈氏【刘亨正妻　以上俱夫亡守节康熈雍正等年旌】附刘氏【赵莹妻顺治初淄川山冦掠邑境氏罹于难就其地瘗焉阅三年备棺改葬顔色如生】毛氏【叅政张维养妾维养卒氏哭泣四十六日昼夜不絶声后至哽咽而絶】
　　济阳县明李氏【张纲妻】刘氏【郭让妻】庄氏【董贞妻】马氏【陈仁妻】王氏【张达道继室】李氏【指挥孙仰宗妻】郭氏【田业妻】张氏【鲁啓延妻以上俱夫亡守节】吴氏【崔瑞妻正德间白莲妖贼四起氏从夫佣赁而归道经莱芜遇贼杀其夫挟之上马氏投崖而死】萧氏【杨一忠妻夫亡自缢】刘氏【孙之埕妻夫亡饮酖自杀】
　　皇清张氏【骆见麟妻夫亡守节抚孤惟严篝灯谍诵虽寒暑不辍厥后子孙以诗礼起家皆氏之教也】王氏【新安令高自诣继室守节抚孤克承世业卒以寿终】高氏【王公凤妻公鳯卒遗孤櫆年甚防且王氏族姓蕃衍而櫆年孑然藐孤氏抚之甚危爱之甚切凡遇内侵外侮氏概置不校惟广延名师友以啓廸其学业后櫆年贡于乡诸孙九人各蜚声庠序间氏终日含饴弄孙足未尝一至户外宗族皆贤之其长孙妇艾氏亦守节二十年与氏同起居无间】吴氏【骆起瑞妻】常氏【闫似古妻】李氏【闰信古妻】彭氏【杨化鳌妻】王氏【张慎省妻】高氏【马阡妻】赵氏【马偦妻以上俱夫亡守节雍正年旌】
　　禹城县宋崔孝女【崔志女父殁母卧病思食生鱼时严寒氷冻不可得女焚香告天卧氷上求之得鱼三尾鳞鬛稍异于常爲羮进之母病顿愈因名其村曰孝女村事在政和年间详古今説海】明訾氏【杨天玺妻本元节妇至永乐十年旌】朱氏【生员于先觉妻】邱氏【蔡文奎妻】司氏【举人马骢妻】段氏【司九叙妻】徐氏【生员李岳甫妻】于氏【杨佩妻】刘氏【杨鸿妻】张氏【杨承恩妻】陈氏【杨承业妻】崔氏【任思孝妻】李氏【孙可大妻】于氏【生员王子诰妻】彭氏【生员张应璿妻】杨氏【张培龄妻】曹氏【马璇妻】刘氏【韩邦器妻】范氏【刘存义妻】蒋氏【于停妻】相氏【王弼妻】张氏【李豸妻　以上俱夫亡守节】于氏【刘继业妻继业卒抚子金成进士姑年九十氏年六十犹每晨夕率子妇勤问寝视饍之礼故邑人又称其贤孝】张氏【王师孔妻师孔卒家颇富族人素不睦张曰吾据此厚产爲他人所忌何以全吾节乃燬家散于宗族之贫者止留瘠田数十亩择宗人子嗣之守节而终】陈氏【李恭妻正德时流贼入境村落爲墟陈不避匿曰妇人不出闺门岂可草间求活虽侥幸茍免而跄攘露心迹何以自明卒遇贼迫之不从被杀】
　　皇清纪氏【魏宏度妻年二十夫亡遗二子抚之十年相继病殀乃依居母家以弟之子爲嗣又十余年而嗣子复殀弟怜其孤苦请赡养之氏曰吾命不辰不能安坐饱也纺绩自给非其力不食年七十余犹沤麻络纬无间寒暑云】宋氏【韩思孝妻思孝父病且殆与宋言欲割股疗之宋曰事亟矣乃自刲其股爲羮以进公病获痊】刘氏【卢楫妻守节寿终以上康熈年旌】附王氏　刘氏【生员于明俊妻王氏刘乃其弟明杰妻也明俊兄弟相继疫殁俱无子而又家贫姑老且病二氏守节奉姑纺绩以供甘防夫弟明伟钦其苦志而又孝行命二子各爲之嗣以洋依王以灏依刘未几洋又病殁王誓不欲生姑曰尔二人同心一子何分彼此乃共抚灏至于成立邑人称爲双节】刘氏【孙凤仪妻夫亡守节　以上俱见郡邑志】
　　临邑县明孙氏【赵循义妻治九年旌邑志云景泰间邑有赵循义仕至府同知此其继室耶或田间别有同名者未可定也】王氏【刘瑀妻】马氏【刘瑀子自勉妻】许氏【李爱民妻】李氏【陈防妻】蔡氏【李艾妻】侯氏【李蒂妻】李氏【生员邢王路妻】李氏【马应寅妻】厐氏【生员刘勣妻】李氏【闗知性妻】张氏【刘国瑛妻】闗氏【许尔贤妻】刘氏【生员王贷妻】高氏【副使王再聘妻】邢氏【生员许尔康妻　以上俱夫亡守节】田氏【杨宣妻正德间流贼入城强逼汚之不从被杀】李氏【生员任兆林妻崇祯壬午兵难夫妇同匿地窖中被发曵夫出拷之氏知不免欲自经恐儿惊啼以纸塞儿口乃自缢于窖中同时又有夏懐忠妻赵国玺妻俱被胁不从死惜未详其氏俱未表】于氏【闗知柔妻夫亡自缢】李氏【生员赵联璜妻夫亡不食死】贾氏女【贾儒女许聘郝尚士年十六将婚而尚士卒女闻讣自缢】
　　皇清董氏【生员王奏绩妻】刘氏【许勿妻　以上俱夫亡守节顺治年旌】王氏【生员邢王允妻】王氏【董其纕妻俱夫亡守节康熈年旌】附殷氏【邢王赏妻年十七夫亡抚孤成立守节五十余年以寿终】樊氏【李正芳妻】李氏【郝文选妻　以上俱夫亡守节见郡邑志】邢氏【李天开妻顺治初途遇土防不从被杀】白氏【马务谦妻年二十六而务谦卒先生一子甫四岁遗腹又生一子姑又病不能起氏艰难辛苦事姑则大事无缺教子则细行必矜其后长男娶媳李氏生一子而亦少寡姑妇防防氷霜愈凛氏复以教子者移而教孙而李亦能孝养其姑人称世节世孝　以上俱见邑志】
　　长清县元任氏【杨惟俭妻惟俭病革谓氏曰吾病将不复起诚能终养我父母吾瞑目矣随卒氏矢志坚贞事舅姑极尽孝敬二亲相继逝丧葬皆如礼服阙遂自缢至元间旌】粦氏【户部主事赵野妻父宾叔原籍苏州人乆寓京师尝尹愽平与野父西臯善故以女字野及野病亟遣迎氏于归中途即闻讣氏哭踊尽哀卧守殡侧其兄劝归再嫁坚执不从后以思痛年二十六卒按旧志与济南郡志俱载赵野妻柳氏惟邑志系粦氏岂因俗有□字而误之耶今从邑志】明王氏【赵信妻】崔氏【周固妻】赵氏【宋才甫妻】边氏【苗可乆妻】任氏【杨雄剑妻邑志作俭】刘氏【张施妻】赵氏【徐邦祯妻】刘氏【徐入道妻】张氏【李克举妻】李氏【张惟简妻】郭氏【耿儒妻】赵氏【生员郭东郊妻】李氏【孟应登妻】徐氏【生员张渡妻】姚氏【郭一龙妻】董氏【生员李灿妻】路氏【马之敏妻】李氏【程鸿儒妻】张氏【程鸿儒长子世芳妻　以上俱夫亡守节】刘氏【生员林育妻年二十四夫亡惟妾生一子而痴族众利其产百计揺之不能夺乃绐其痴子立券贷德府金不期年德府差官校五十人尽籍其财贿器用而逐其母子氏忧忿死子死崇祯壬午之难】刘氏【张礼妻正德间遇流贼死节】张氏【王继宗妻正德问遇流贼死节】王氏【知县张肇祚妻崇祯壬午邑被兵肇祚死之氏与子缤亦被创而复苏兵退乃收夫尸葬之每日纺绩糊口子稍长舌耕以养母年八十余卒】姚氏【生员张綉妻綉殉崇祯壬午之难止遗一女伶仃孤苦与女纺绩度日每遇岁时令节必设舅姑夫主于短垣之下拜献诚恪哭泣尽哀闻者坠泪】吴氏【副将鲁宗文继室宗文殁于王事氏截髪自誓守节终身】李氏【生员朱俞妻俞卒氏犁靣断髪终身守节】杨氏【赵同象妻夫亡不食死】张氏【李干妻夫亡抚遗腹子承节十五岁游庠未几而殀氏曰吾向之不死者爲此子也乃不食死】
　　皇清萧氏【生员张璠妻】梁氏【生员朱右紫妻】马氏【李文才妻】王氏【张秉铨妻】董氏【石立妻　以上俱夫亡守节康熈雍正等年旌】附梁氏【韦守官妻自防许字守官明末岁荒其父氏就食河南竟鬻于富室及笄其主爲之择配氏泣以防许韦姓不愿改适乃使人逹韦韦往迎归持妇道甚谨已而守官病殁亲族谋欲嫁之氏曰吾夫不嫌饥馑远迎我于河南吾岂不能相从于地下乎乃投大清河众救得不死乃自治一棺曰有欲娶我者即以此畀之众议乃寝崇祯壬午以匿于棺内得免顺治二年征南兵马过其村氏惧积薪于户外入棺中自焚而死】张氏【生员董梦奎妻夫亡守节顺治初山防入其家杀男妇五人以氏苦节免之俱见邑志】
　　陵　县明许氏【王来聘妻】马氏【邢端妻】张氏【邢端子东妻】孙氏【生员康诏妻】王氏【厐任妻】于氏【张长春妻】陈氏【李克畅妻】张氏【李克畅妾】许氏【刘恩妻】马氏【生员冯振妻】郑氏【蔡玉朝妻】徐氏【吴建宁妻】崔氏【李宣妻】于氏【陈亮采妻】杨氏【生员许徴妻】赵氏【刘川妻】钟氏【康丕振妻】李氏【生员马尔亷妻】邢氏【生员康俊彩妻】赵氏【石维城妻】张氏【王孟春妻】王氏【陶瑜妻以上俱夫亡守节】王氏【马广妻正德时爲流贼所执逼汚之不从被杀】王氏【李堂妻正德时与妇同避流贼之难俱爲贼所得时妇年十四贼欲汚之姑妇相抱不解乃并杀之】
　　皇清林氏【邓双全妻】马氏【邓双全子显才妻】卜氏【邓显才妾】靳氏【邓显才子可远妻】王氏【高琏妻】康氏【卢佩妻】赵氏【康懋采妻　以上俱夫亡守节康熈年旌】邓氏【姜得奉妻邓于田中挑菜遇强暴欲汚之不从竟见杀雍正年旌】
　　德　州元刘氏【吕彦能妻明兵入陵州时彦能之姊闻变谓刘氏曰我二十年寡妇又无子不死何俟遂投井刘语彦能曰妾爲君家妇二十八年兹不负君矣君亦当自裁勿令人笑不姊若也亦入井彦能乃率二女子妇王氏并女孙皆入井一门死者凡七人】明徐氏【刘亨妻有妾张氏方娠而防亨卒徐号恸欲絶既而谓张曰赖尔得延先人嗣谁爲保防之者我不可以硁硁谅也越三月果生一子名嘉印与张共相顾复未几张卒徐独抚之后嘉印得中贤书徐年七十坐卧一室守节五十余年足未尝一至闗外】李氏【杨淮妻】吴氏【周纪妻】曾氏【姜淳妻】王氏【何文卿妻】郑氏【何文卿子大清妻】吴氏【生员周相妻】吴氏【陈瑀妻】曾氏【张宗礼妻】史氏【德州卫刘杰妻】陈氏【党恭妻】马氏【杨俊妻　以上俱夫亡守节】萧氏【刘聪妻崇祯壬午之难与邻妇李某妻马氏俱被杀】谢氏【生员周光烈妻夫亡自缢】周氏【王敏妻夫亡自缢】项氏【左卫吴景荣妻夫亡不食死】潘氏女【防字刘某未婚而刘卒女闻讣服弃往吊刘家贫无以殓女于防中出簪珥之属易围身之物殓之以归终身不笄以女红自给十年而终遂合葬焉】
　　皇清吕氏【陈复显妻年十八夫亡苦节贞守四十年】朱氏　秦氏【朱氏秦士栋妻生一女崇祯壬午兵难士栋被掳不知所终氏抚女及笄赘生员于晋泮不数年晋泮亦亡氏曰女无所出当谁依女曰依母乃相守三十年而朱氏亡女哀痛卧柩侧立嗣子以奉烝尝先于后秦始终无间】谢氏【任明翰妻年十九夫亡号痛不食欲以死殉既而曰上有舅姑无奉之者下有孤婴无抚之者我岂能以死塞责耶乃矢志贞守尽孝尽慈凡三十五年而卒】顾氏【陈日明妻夫亡守节值姑病割股以愈】金氏【生员张应防妻夫亡不食死】王氏【何文卿妾夫亡守节以上俱康熈年旌】陈氏【梁永谋妻】吴氏【赵廷选妻】张氏【蔡有志妻　以上俱夫亡守节】李氏女【户部侍郎涛女字曲阜孔传钜未婚而传钜卒女誓终身不嫁孔父母闻之曰此真吾家妇乃备彩舆载木主迎女女见彩舆不登恳其母易素车乃缟衣抱木主号泣而去雍正年旌】附梁氏【赵养防妻年二十七夫亡守节抚孤厥后长子景星登贤书次子其星成进士寿至八十余歳】刘氏【邹塽妻】张氏【陈醇妻】刘氏【生员王朝鼎妻】郉氏【袁恩封妻】金氏【张印防妻】康氏【梁国标妻】罗氏【何觉妻】郭氏【宋之龙妻】陈氏【邹骐生妻】顾氏【李诚明妻】李氏【刘日嵘妻】吴氏【程晋妻】俞氏【生员吕燮妻】王氏【汤德胜妻】刘氏【何继宗妾　以上俱夫亡守节见州志】
　　德平县明王氏【进士吴溥妻】信氏【郭明妻】朱氏【纪寿妻】殷氏【刘恕妻】刘氏【黄臣妻】田氏【孟延俸妻】安氏【于汉妻】苏氏【时觐妻】王氏【齐弟妻】张氏【刘大壮妻】刘氏【季守业妻】葛氏【刘继慈妻】窦氏【葛引生妻】闗氏【生员葛如防妻】李氏【于邦勋妻　以上俱夫亡守节】李氏【靳佑妻生三子尚防佑病革与李诀曰守节事诚难姑俟三子稍长何如氏潸然曰与其后夫而死以致疑孰若先夫而死以示信遂自缢翌日佑亦卒】
　　皇清陈氏【举人王日爲妻顺治初爲土冦所害康熈年旌】许氏【罗基妻】葛氏【罗坊妻】马氏【李永伦妻】徐氏【宋玉福妻　以上俱夫亡守节雍正年旌】附刘氏【举人李图南继室滨州虞城令刘加隆女生而夙慧读书晓大义善吟咏兼工水墨花卉自号菊牕女史所着有绯雪编菊牕吟稿年二十九卒见郡志】
　　平原县唐卢氏【崔绘妻绘卒卢年二十二适女儿爲李思冲妻病亡思冲即求卢爲继室归币三百举卢不可曰吾岂再辱于人有没身爲婢尔断髪自誓武后闻之诏爲浮屠尼以终】明赵氏【董瑶妻】王氏【徐尚义妻】李氏【生员刁崇妻】叶氏【赵见熊妻　以上俱夫亡守节】朱氏【知县刘存礼妾正德时存礼御贼被杀朱诣死所备棺盛殓遂自缢】
　　皇清任氏【赵重诰妻夫亡守节雍正年旌】附张氏【生员董奕秀妻夫亡守节五十年见郡志】孟氏　王氏　陈氏【举人姚希欧妻孟氏王陈其二妾也希欧病故无所出孟痛哭不食期于必死姑以移孝勉之乃守节事姑二妾感其义同心纺绩以佐不逮各以节终见郡邑志】兖州府
　　滋阳县唐郑氏女【郑神祚女防许牙兵李元庆神祚战殁庆州时女年二十有四尚未嫁也闻父丧归乃剪髪毁容迎其柩而葬焉庐于墓侧手栽松柏成林遣人谢元庆令其别娶终身不嫁节度使以闻诏旌之】元史氏【刘洋妻夫亡守节】明狄氏【季琳妻琳病笃嘱氏善自图慎勿携子去谓他人父也氏泣剪髪自誓琳终服既除舅姑怜其防欲嫁之氏出所剪髪以示无他志抚孤成立而终寿至九十五岁】赵氏【黄纲妻生子祯尚在襁褓而纲故赵养翁姑抚孤成立娶媳胡氏生孙永康而胡故赵复抚之及永康娶张氏生曾孙而张又故赵又抚之家贫守志抚养三孤寿六十九以无疾终】李氏【杨腾妻】禹氏【缪虎妻】殷氏【苏祯妻】徐氏【张周妻以上俱夫亡失节】杨氏【邓俸妻正德时遇流贼死节】贾氏【顔从道妻甘贫尽孝事夫以礼从道病亟贾宻令匠氏作两椁以期同穴从道卒举家防防惟谨氏于夜投石井中故遗其衣饰于井上家人仓皇聚观正欲捞救而氏已乗隙潜出后园自缢于树】郭氏【龙国教妻夫亡自缢】
　　皇清禇氏【生员范懐仁妻于归甫一载而懐仁病卒氏时年十六生遗腹女舅姑以其青年而又无可嗣者劝之改适氏不从又令其父母劝之氏以石灰揉其两目遂成双瞽寻以病卒】李氏侯氏【生员张国辅妻李氏其弟国弼妻侯氏前明壬午城破国辅兄弟二人皆殉难李氏有孤三岁侯氏无所出或有劝侯改适者侯曰吾惧辱吾夫异日孤当有子必不使吾夫无后遂相依守节终身邑人因美其双节】范氏【前明举人杨献吉长子惟聪妻也壬午之难献吉父子四人俱殉难惟献吉妻刘氏与媳范氏以远避而免范无所出幸刘遗腹生一子姑媳相依而族人多利其产屡欲谋害其遗孤刘因忿恨致疾卒范慨然以庄宅分给族众而与防叔携持保抱殆二十年未尝一日稍离也其后遗孤成立得延杨氏一脉皆范之力云】边氏【郑东齐妻年十八而夫死有遗孕每朝夕必祷于夫柩前曰生男则俱生生女则俱死果育一男乃俟其成立然后爲夫举棺营葬寿至八十一岁而终】张氏【生员臧文载妻年十八夫亡生子甫一月家素赤贫衣食不给氏勤劳艰苦卒抚孤成立名振胶庠氏年八十余岁】朱氏【生员宋璜妻夫故誓不欲生翁泣告曰我年老两孙防若尔以节殉夫置我翁孙何地氏乃勉遵翁命菽水承懽与姒张同以节孝被旌】张氏【宋璜兄生员映昌妻年二十四映昌卒乏嗣遵翁命以娣朱次子爲子妯娌和睦三十余年无间翁病吁天愿以身代竞以忧劳先翁卒年五十五】邱氏【监生李殿妻年二十夫亡无子尽脱簪珥爲其侄置妾遂得延嗣人服其智】韩氏【监生王克恭妻年二十二夫亡时翁有庶出二防叔命氏育之后二叔又相继殀惟防叔有一遗孤氏复抚之成立后临终遗嘱曰伯固不可无嗣叔祀其可斩耶惟尔后人克善承之言讫而瞑】赵氏女【赵岚晓女许字汶上县郭某郭外出乆无音耗其父谋爲之改适女闻之遂自缢　以上康熈年旌】何氏【杨文荣妻】时氏【黄节妻俱夫亡守节以上俱雍正年旌】附王氏【前明举人王前女防字杜某前殉崇祯壬午之难复经革故氏得子归而杜家业中落竟无资生之防氏躬自灌园以养舅姑舅姑卒负土爲坟以葬终身无怨言】朱氏【孙正心妻前明壬午正心爲兵所掠氏尽归奁具于姑所服嫁时衣请假归宁姑疑其有他志也听其自行至途中入尼庵去其衣饰身皆缟素束髪皆以纸自缢于佛座下】张氏【王文□妻夫亡守节崇祯壬午诸村望风而逃时氏遗孤方在襁褓而姑病不能行氏弃子负姑越旬余兵退而还子竟无恙训育成人早年入泮人以爲节孝之报】万氏【生员郭琏继室于归载余琏病卒氏缢死柩旁】王氏【监生金大甡妻】史氏【生员孙昆妻】刘氏【韩国祥妻】张氏【刘玉晓妻】蔡氏【刘玉晓孙之砥妻】张氏【刘登峻妻】梁氏【生员何夣麟妻】朱氏【谢振妻】张氏【田可蒿妻】李氏【刘学向妻】周氏【程化龙妻】耿氏【张铎妻】范氏【滑宗福妻】赵氏【孙复隆妻】周氏【生员许辅鼎妻】张氏【苗芸妻】孔氏【李敬妻以上俱夫亡守节见郡邑志】
　　曲阜县周臧氏【鲁武公朝周宣王立其仲子戏爲世子时少子称尚在襁褓使臧氏保之臧寡而子少与称等常携以入宫武公薨子戏即位伯御作乱弑戏而自立乃求称于臧氏臧乃衣其子以称之衣卧称之寝伯御杀之臧乃抱称而出遇穪舅于外使负之以逃后宣王伐鲁杀伯御立称是爲孝公】季敬姜【莒女名戴已鲁大夫公父穆伯之妻文伯之母穆伯卒教文伯以勤学思劳文伯卒敬姜朝哭穆伯暮哭文伯戒其妾曰好内女死之好外士死之今吾子夭死吾恶其以好内闻也二三妇之辱其先祀者请母色母搯膺有降服无加服从礼而静是昭吾子也孔子闻之曰季氏之妇可谓知礼矣】黔娄妻【黔娄先生死曾西往吊之尸在牖下覆以布被手足不尽敛曾西曰斜引其被则敛矣其妻曰斜而有余不如正而不足曾西不能对出语人曰惟斯人也而有斯妇】母师【鲁九子之寡母腊月休作归视私家使少子仆天阴还失早至阁外而止鲁大夫从台上见而怪之对曰妾不幸早失夫独与九子俱腊月礼毕事间从诸子谒归与诸妇孺子期夕而返妾恐其酺醵醉饱人情所有也妾返大早故止闾外期至而入大夫言于穆公赐号母师夫人诸姬皆师之】陶婴【鲁陶门之女少寡养孤织袵爲业鲁人将求焉婴乃作黄鹄之歌以自明其志求者乃止之】明杨氏【孔彦禟妻】沈氏【孔防妻】霍氏【孔承赞妻】宫氏【孔公焘妻】吴氏【孔諰妻】欧阳氏【孔擎妻】王氏【孔闻勑妻】顔氏【孔公系妻】顔氏【孔进妻】郭氏【孔贞干继室】朱氏【孔贞雷妻】顔氏【孔素妻】顔氏【孔素子闻器妻】刘氏【孔彦珍妻】院氏【孔承展妻】范氏【孔承元妻】朱氏【孔尚彖妻】王氏【孔柱妻】朱氏【孔尚祯妻】陈氏【孔山妻】闫氏【孔承筠妻】李氏【孔闻义妻】王氏【孔印桂妻】孔氏【王杰妻】孔氏【吏目陈思寛妻】孔氏【王思晋妻】孔氏【陈意善妻】张氏【薛巽妻】赵氏【董三思妻】刘氏【东野义妻】刘氏【陈应庆妻】王氏【傅时雍妻】郭氏【顔印宗妻】陈氏【徐思明妻】顔氏【孙梅妻】吕氏【毛文科妻　以上俱夫亡守节】王氏【孔彦诘妻二十五岁而寡寿至一百二岁】孔氏【陈思道妻崇祯壬午兵难投井死】氏【刘拱辰妻兵难投井死】胡氏【孔彦霄妻兵难投河死】王氏【孔彦臣妻】顔氏【孔公田妻】张氏【孔公雷妻】寻氏【孔公杨妻】陈氏【孔德泽妻】宋氏【孔彦琳妻】贾氏【孔宏宪妻　以上俱崇祯壬午遇兵难被杀】周氏【鲁王府镇国将军妾夫亡自缢以殉】涂氏【孔承矩妻夫亡自缢】顔氏【傅皓妻夫亡不食七日死】武氏【顔宏绪妻夫亡不食死】祝氏二女【祝荣之女长曰志坚防曰志白因父母无子愿终身不字以奉养逮父母殁坚年五十六白年五十三结庐墓侧以终老焉】孔氏女【孔谂之女许字王纶未婚而纶卒女闻讣自缢遂合葬焉】顔氏女【顔素女防许字孔闻训年十七将婚而闻训天女易衣请往吊父母不许遂自缢】孔氏女【孔贞干女邹平王府奉国将军观灿聘爲妻未娶而夫故遂守志终身特诏旌之】孔氏女【孔公晋女年十七爲贼所执駡贼不絶口贼怒而支解之】
　　皇清顔氏【孔兴防妻夫亡誓以身殉数日不食其姑勉以代终大义乃遵姑命守贞事姑甚谨问寝视饍夙兴夜寐者数十年如一日所生子殇以侄毓堠嗣教之成立人称其贤】陆氏【孔毓玠妻防读书明大义年十七归毓玠伉俪甚笃越四年毓玠卒氏哀恸必失声而止服除乃易服登堂事舅姑以礼姑病焚香吁天愿以身代及姑卒事继姑尤谨厥后翁亦衰病乃请于翁于犹子中择一嗣焉训以义方宗族称其贤孝】朱氏【孔尚恪妻年二十四夫亡遗一子一女未几子又殇以夫伯兄子衍溥爲嗣爲之娶妇不数年而衍溥与妇皆相继殁其女其壻其甥无一存者氏曰妾之命一至此耶天也年逾中寿不死何待屡欲自絶时仲姒亦早寡以次子衍泽继之乃相依以节终】顔氏【孔尚侗妻】王氏【孔兴人妻】顔氏【陈大经妻俱夫亡守节以上俱康熈年旌】傅氏【孔兴调继室】黄氏【孔兴嗣妻】傅氏【孔兴学妻】陈氏【孔兴京继室】吕氏【孔毓琰妻】叶氏【孔毓洙妻】孙氏【孔海妻】孔氏【顔懋贤妻】孔氏【赵之芳妻】王氏【顔振之妻】田氏【赵建新妻】汪氏【王峻烈妻　以上俱夫亡守节雍正年旌】附孔氏【郭某妻夫亡守节抚孤娶妇生孙而子亡又抚孙娶妇生曾孙而孙又亡未几曽孙又殀凡三代皆先氏殁苦节一生奄奄白髪见者伤之】宋氏【孔尚仔妻年十七夫亡守志四十五年宗党欲举其节氏厉色曰妇人守节从夫之常岂以是弋名耶坚辞不举】孔氏【顔绍范妻抚孤成立艰苦万状后届五旬宗族公举其节氏婉言谢之曰幸生圣贤之门纲常所系吾两家岂以节重耶其子进曰此朝廷逮下之仁乃常行通例也氏曰我两家世受恩荣虽有例当于村落妇女中求之世禄之家岂可充塞寒微地位坚辞不许乡党皆称其贤】胡氏【孔兴妻夫亡守节以上俱见郡邑志】
　　宁阳县周鲁义姑【逸其姓齐伐鲁姑抱子携侄而奔军将及之弃所抱抱其所携齐将问故对曰所抱者兄之子也所弃者妾之子也全私爱如公义何齐将以爲义使人言于齐君曰鲁未可伐也其妇人犹知义而况于朝臣士大夫乎遂不伐鲁鲁君闻之赐以束帛号曰义姑】明程氏【巩敬妻】齐氏【许超妻】朱氏【孟绪妻】李氏【于藩妻】郝氏【邵谥妻】李氏【吕让妻】赵氏【吕希贤妻】吴氏【孟惟魁妻　以上俱夫亡守节】郑氏【杜方美妻夫亡止遗一女氏年二十五岁典鬻簪珥爲夫营墓碑刻铭期以同穴人或谓其过矫适其夫兄受富室金强欲嫁之氏遂投缳死】阎氏【刘诚妻夫亡自缢】许氏女【名慕贞许斗之女防许汶上县刘梦席未婚而梦席死时斗在京师不知女之志复许张姓纳采于门女号泣自缢其母救之乃截一耳束之以鞋送嘱其姑纳梦席圹中以示惟尔同谐之意父知之甚悔张亦愿辞其婚正德间有司以事闻以年未四十格于例至嘉靖丙申奉勅建坊旌表殁后侑食鲁义姑庙】
　　皇清朱氏【生员程应世妻前明壬午城破应世殉难氏扶姑避山泽中姑卒于道氏抱尸归葬人称其节孝夀至九十余】朱氏【生员周又从妻夫殉前明壬午之难氏时年二十五抚孤成立守节三十年卒】禇氏【徐奋义妻于归未一载而夫卒屡欲自尽其姑令其女与之起居不得间既而小姑将嫁氏爲之治奁具施膏沐欢忻踊躣姑不疑也及姑送其女出门归而视之氏已扁户自缢】许氏【寗橘龄妻年二十二夫亡止生一女守节孝姑及姑亡与夫丧竝举等杀皆中礼焉】孔氏【寗俞经妻年十八于归仅三月而夫故幸有遗腹子抚之成立】程氏【张琰妻】顔氏【周琳妻】王氏【刘东阳妻】屠氏【刘东阳妾】马氏【王志起妻】陈氏【薛国让妻】沈氏【徐方正妻】冀氏【沈志让妻】吴氏【厐守贵妻】戴氏【周伯祥妻】周氏【刘印汉妻】朱氏【王成玉妻】黄氏【王文显妻】孙氏【李成笃妻】马氏【栁洪枚妻】薛氏【张锦妻】孙氏【生员吴应升妾　以上俱夫亡守节康熈雍正等年旌】附杨氏【生员刘之芹妾明崇祯壬午城不守氏与从姑古氏各抱防子奔逃中途乏窘古氏先将其子投于井继以身殉氏以子属婢曰刘氏絶续在此一子尔速携之远避望南而行吾当佑女言讫亦投井死其后子昌祚自南归以其事诉于官邑令曰吾苐收入县志待旌可也见壬寅续郡志】赵氏【毕超羣妻】王氏【闫文显妻　以上竝见郡邑志】
　　邹　县周漆室女【战国时漆邑之女过时未嫁倚柱而叹邻妇问其故曰忧吾君老太子防邻妇曰此卿大夫之忧也曰不然国有患君臣父子被其辱妇人独安所归乎今城在县西五里】元祝氏【房天骥妻夫亡守节】明樊氏【路云衢妻】王氏【董雨妻】吴氏【王儒妻】巩氏【张尚义妻】惠氏【刘懐仁妻】赵氏【鲍致曲妻】高氏【樊兴之妻】王氏【路学易妻】董氏【张璀妻】彭氏【张璀子诚妻】杭氏【孙廷贡妻】黄氏【杭良儒妻】田氏【彭希孔妻】冯氏【王尚信妻】李氏【路一杨妻】刘氏【杜珩妻】杜氏　　　【妻以上俱夫亡守节】刘氏【张四教妻天啓时白莲妖冦起四教挟妻避乱中途遇贼四教被杀逼氏不从亦刅之而未殊至半夜复苏家人潜负而归遗孤尚存守之成立年五十而终仍称全节】冯氏【董昻妻正德时流贼掠之上马不从被杀】邵氏　季氏【邵氏张一桂妻季氏其妾也夫亡守节遇流贼被掠贼舍邵携季去邵大骂曰亡夫以妾托我岂受尔逆贼之辱贼怒杀之季自知不免绐贼曰邵尽投金于后园井中曷同取之园有二井贼寻所在季徉赴井示其处急跳之贼牵其裾不得入季哭曰主母爲我死吾岂独生强之不从遂遇害】李氏【王稷妻姑患心疼李割股和药以进姑入口呕出防数条而愈】欧氏【王继统妻夫亡自缢】仲氏女【仲承绪女年十六未字崇祯辛巳土冦姚三掠邹境女闻之以衣防面投两川桥而死】
　　皇清冯氏【生员岳虞咨妻年二十夫亡抚孤成立娶媳孙氏生一孙而子殀氏与孙贫苦艰辛相依守节各以寿终】孟氏【生员刘仪淑妻年二十一夫亡坚贞守节教二子读书皆入泮】孔氏【生员潘景焕妻景焕死前明壬午之难氏投井中幸水浅爲邻人救起一家散失后兵退氏亲访姑于江南之尼庵获子于邻境又于积尸中检殓夫骸归葬祖墓不数年墓爲土冦所发氏亲入圹中爲之合棺封墓经歴艰苦皆人所难】孟氏【李文芳妻】蒋氏【巩继先妻】杜氏【生员张四维妻】郑氏【董存教妻俱夫亡守节终身　以上俱康熈雍正等年旌】附孙氏【刘光傅妻抚一子至十岁白于姑曰吾向之不死者以此子未长成尔今已十岁愿遂初志闭户自经死】杜氏【薄子温元配娶期已定氏忽染病数年不愈父见其难疗乃爲壻另娶王氏生一子甫两岁而子温与王相继殁氏病霍然乃易衰往吊凭其柩而哭之哀遂矢志守节不归事舅姑克孝抚遗孤如己出守节四十年邑人贤之】刘氏【举人周愿孔妻】徐氏【高维霍妻】秦氏【尹成甲妻】李氏【刘万章妻】周氏【刘仪楷妻】杭氏【郭三畏妻】杭氏【孙之经妻】高氏【司鼎妻】刘氏【张其标妻】张氏【孔闻诠妻】周氏【段德元妻】孙氏【戴元子妻】马氏【张泽妻】岳氏【秦隆中妻】段氏【赵玉镜妻】张氏【孙凝禄妻】孟氏【监生张咨妻】路氏【郭一鹗妻】马氏【生员惠生举妻】王氏【张素妻】张氏【生员秦藻妻】纪氏【秦潬妻】段氏【徐之凤妻】宋氏【生员刘勲妻】朱氏【郉象干妻】徐氏【欧懐德妻】孔氏【钮如麒妻】李氏【秦沛继室】张氏【田成贵妻】蒋氏【潘方防妻】孔氏【刘汉龙继室　以上俱夫亡守节见邑志】张氏【生员秦生铤妻前明壬午遭兵难死】贾氏【秦生铤弟生钥妻前明壬午城破纵兵大掠入秦氏之室既刅张氏乃胁贾恐之贾引颈无惧色卒被害时生钥卧病在床闻变惊起大骂不少屈亦被害见续郡志】李氏女【名贞许配冯秉谦未婚而秉谦卒女焚香告天自经死见郡邑志】
　　泗水县明唐氏【朱杰妻】秦氏【周雄妻】乔氏【王应龙妻】张氏【王惟谦妻】章氏【张三复妻】李氏【三复子张应登妻】王氏【秦某妻】司氏【杜明楝妻】崔氏【曹进策妻】管氏【生员陈璋妻】王氏【杜珽妻】秦氏【李万称妻　以上俱夫亡守节】张氏【陈三谟妻崇祯壬午城防三谟与妻皆甘蹈白刅而死】杜氏　赵氏　夏氏【杜氏生员王光扆妻赵夏其弟妇也光扆兄弟三人皆殉难氏俱守节终身人称一门节义】刘氏【王汝登妻汝登疾革其父母娶刘过门冲喜言明即日归刘入门拜舅姑于堂拜夫于床遣舆归告家人曰吾王氏妇也生死当从夫越三日汝登卒氏触棺不死遂自缢】
　　皇清陈氏【杨国正妻年十八夫亡生一子名印隆抚之成立氏性好读书闻有名师益友必令印隆负笈从之其居家讲习门盈倒屣氏调停饮馔必丰必洁真有截髪剉荐之风印隆亦克承母志年十七游庠十八廪氏年六十六岁卒遗命广开家塾尽庄田岁入以供脯修故邑中子弟多成就焉】秦氏【尤广基妻】巴氏【谢鼎祥妻】高氏【丁尔发继室】张氏【生员李桂芳妻以上俱夫亡守节雍正十三年请旌】
</div>
    <div class="pagination">
<a href="山东通志_page155.html">上一页</a><span>...</span><a href="山东通志_page151.html">151</a><a href="山东通志_page152.html">152</a><a href="山东通志_page153.html">153</a><a href="山东通志_page154.html">154</a><a href="山东通志_page155.html">155</a><span class="current-page">156</span><a href="山东通志_page157.html">157</a><a href="山东通志_page158.html">158</a><a href="山东通志_page159.html">159</a><a href="山东通志_page160.html">160</a><a href="山东通志_page161.html">161</a><span>...</span><a href="山东通志_page157.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
