<!DOCTYPE html>
<html>
<head>
    <meta charset="UTF-8">
    <title>江西通志 - 第 310 页/共 394 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江西通志 - 第 310 页/共 394 页</h1>
    <div class="content">　　皇上之封疆嗟此赤子孰非
　　皇上之赤子【臣】非不知六师张皇司农告急蠲毫厘则缺毫厘之军需缓须臾则迟须臾之正饷然时在今日有不敢不为
　　皇上告且有不忍不为
　　皇上告者告之则【臣】有冒昧之罪即不告【臣】亦有隐蔽之罪告之而
　　皇上鉴【臣】之愚直念百姓之疾苦而议蠲议缓则冒昧之罪可受也不告而流离之状见于沟壑究无济于催科考成之责加于有司适徒苦其鞭扑而或激而走险或坐以待毙则隐蔽之罪不可受也以今日之江西视前抚【臣】蔡士英疏题三年起科之江西与【臣】抵任时疏请带征一分之江西万有不同【臣】属剥肤之痛遂不禁其言之廹切有如此者然令【臣】嘿嘿不言
　　皇上以江之全省付【臣】而至使地方之情状疾痛不以相闗缓急不以相恃朝廷亦安用此尸位之臣子乎【臣】谨特疏上陈至或议全蠲或议半蠲浩荡之恩出自
　　上裁非【臣】所敢擅请若本年豁荒分数则仍聼部议伏乞敇下该部速为覆夺施行
　　请清查民田荒熟疏　　　　　佟国器
　　题为分别官民田土仰祈
　　睿鉴以顺民情以清兵饷事该【臣】看得蠲免荒粮所以豁虗赔之累而劝耕作之勤也苐其间或有已垦未报致滋侵隐之弊奉文以十二年为始不纳粮者不论有主无主俱为官地则是既沛浩荡之恩复寓综覈之法矣江省前任抚【臣】蔡士英因虑有主入官民失恒业具防题准有主荒田于十二年编派起科南贑二郡之民一闻征荒之令呼号载道愿将有主之地交送屯官道府据以申详【臣】念民愿入官则其力不任畊可知力既不能任畊而欲摊派熟田虚赔赋税徒烦敲扑何益催科且贑营兵饷压欠甚多今署司复以荒粮一项坐扣新饷百姓有剥肤之痛兵丁有枵腹之嗟【臣】目击防南地方瘠薄歴年锋镝摧残荆棘塞路虎豹昼游今查有主无主荒芜田土原报五万零四十一石四斗四升零开垦过有主无主荒田共一万七千三百二十七石二斗二升零应于十二年起科无容再议又无主荒粮一万四千九百四十七石零已经入官其有主未垦荒粮共一万七千七百四十石二斗五升零既奉有十二年为始不纳粮者有主无主俱为官地交付屯官开垦之文又奉有十二年编派起科之文未定画一【臣】伏读
　　敕谕内赋役一款隐漏者自首免罪包赔者准其控告察确即与豁免钦遵在案是以特防题明伏祈准照不纳粮为官地之例交付屯道屯防开垦则民隐既得寛恤军需不致违悮屯政亦便兴举矣
　　密陈逆寇疏　　　　　　　　　白色纯
　　题为密陈逆寇煽惑负固狡谋仰祈
　　睿谟酌画救生灵以安疆土事窃【臣】驽钝庸材不堪驱策猥防
　　皇上知遇之恩命【臣】廵抚江右陛辞之日频宣温谕重荷恩施【臣】感激涕零矢心图报自入境以来无日无时不以安疆靖寇为念恨不灭此凶逆而后朝食以酬狗马报主之私是以随地毎遇父老慰问民间疾苦之外即密询平日风闻逆寇情形其中大同小异事真而可采者一为逆贼割辫狡谋最为胁从负固张本盖以贼兵原属有限东支西吾虚张声势一窃据我地方遂将百姓割去髪辫意谓
　　王师所到必以无辫加罪因而鼓惑人心互相负嵎死守此愚民贪生畏咎之心非本意党寇坚壁之计若将
　　免究短辫之令一行则人无恐惧民自为民贼自为贼无可施其廹胁之谋或有好义良民内应攻击皆不可定矣议者以为似此则无以别奸细恐致贻误稽查殊不知逆情甚狡既欲隂谋作探何难留辫前行岂肯使令短辫之人自露形迹是亦理之所必无以【臣】愚见合之道路之口亟寛短辫实为靖乱之一端也再则人情顾身之外莫重于爱妻子今闻狡逆肆谋毎处屯扎多在城池村庄之外阳为百姓作外防隂借百姓作幇手望之以为寇盗甚多其实强半皆我苍生赤子及至天戈所指寇即弭耳而遁我兵见人在对垒之间难分玉石勦杀之余例得収其家口然皆廹胁之徒究竟俱非真寇可恨逆谋奸恶来则侵我地方去则害我百姓以致愚民来去无从多为寇诱【臣】愚以为亟寛胁从免収家口俾百姓无所惊怖亦不为贼守御立见逆势困穷不难尽膏斧钺且将来克复之日免有土无民之叹除凶善后莫逾于此是又靖乱之一端也【臣】甫离陛下深悉我
　　皇上念切黔黎急欲出之水火【臣】身到地方察知情事敢不直抒鄙悃仰体
　　宸衷万一【臣】言可采伏乞
　　皇上睿裁并勅廷臣酌议免究民人短辫免收胁从家口特发
　　上谕通示用兵地方遵奉如此则人心自安不为冦惑各保身家渐臻宁谧而逆势孤单乏助可卜指日荡平诚
　　皇上天地之恩社稷无疆之福至于处治大逆正冦自有朝廷法度当不在此例矣
　　南瑞二府己未恳荒田升科蠲豁疏　张朝璘
　　题为彚报有主荒芜事该【臣】看得南昌为省会首郡正当日金逆盘踞之处而瑞州又宻迩省会实兵戈扰攘之所二郡之民受祸最惨故二郡之田抛荒独多若循序劝垦而故土兴思使熟者常熟荒者不致乆荒此自然之理自入官之议兴而前抚【臣】蔡虑恐小民既无恒产则无恒心是以有十二年编派起科之请蚩蚩赤子有无知而自认垦者煌煌功令有县官而代认垦者始焉包荒于熟渐至熟亦仍荒皮穿骨立之众视死如归有司呕血锥心敲扑何忍此际情形天日为惨所以前按【臣】笪重光不禁痛哭上陈也随准部文恐有以熟作荒情弊敇【臣】等确查再奏若非加意密察何敢草率具闻于是严檄司道履亩勘明复经劝谕小民尽力垦种今据册报南瑞二府十四年分劝谕百姓垦过入官荒塞及前按【臣】笪重光题报未垦荒塞田地二顷共见垦四千一百八十七顷有零外尚有未垦荒塞田地山塘共二千八百七十四顷二十五亩零取有花户文册前来【臣】已具有财用出于田赋一疏已彚册报部此按亩稽查之实数也反覆驳勘委无情但此项荒粮劝之民而民之血肉已尽责之官而官之捐输无计防防孑遗忍死须臾以待者惟望
　　皇恩之是沛耳若仍责以包荒取盈于原额则官民交困夫复何言【臣】知国用浩繁曷敢再议请蠲然民命所系蚤夜寒心与其责纸上之空逋不如沛朝廷之德意偿徼
　　皇恩浩荡将已垦者三年起科未垦者槩允蠲豁由此鼓劝开荒则残民渐保生聚而国赋歳有常征矣
　　敬陈南昌浮粮疏
　　题为遵例敬陈南昌浮粮遗累事康熙元年六月初十日准户部咨开江西清吏司案呈奉本部送户科钞出该本部覆江西右布政使王庭奏前事等因康熈元年三月十六日奏本月二十二日奉
　　防该部议奏钦此钦遵于本日钞出到部该【臣】等看得江西右布政使王庭奏称江西省地瘠民贫有地方数百年重困乆已上达
　　天听羣沐恩施尚有南昌一府未尽蒙恩民痛浮粮苦累与瑞袁二府同事同情厯经呈控除武宁一县系陈友谅生身之地原无派浮粮其一州六县浮粮之数志书可慿武宁一县未经加浮原额可较乞轸恤一方数百年之重困一体施仁具奏前来案查江省浮粮先该前任右布政使庄应会奏称瑞袁二府浮粮【臣】部于顺治十一年三月内具覆奉
　　防减免钦遵在案南昌府属既系浮粮应与瑞袁二府一同彚题何迟至今日始行具奏其各项编征赋役全书俱照万厯年间例开征年乆无容再议者也恭候
　　命下【臣】部遵奉施行康熈元年四月十七日奉
　　防南昌府浮粮果否与瑞袁二府相同着察明再议具奏钦此钦遵于本日钞出到部该【臣】等案查江西浮粮先该前任右布政使庄应防奏称瑞袁二府科粮独重遗累已乆【臣】部于顺治十年四月内具覆咨行该抚确查去后随据前抚【臣】蔡士英将瑞袁二府属七县浮粮共二十万七千七百三十四石零遗累已乆縁由并将宋元旧志查明具题【臣】部于顺治十一年三月内具覆奉
　　防减免钦遵在案今右布政使王庭奏称南昌属宁州一州南昌新建丰城进贤奉新靖安等六县计浮粮一十九万五千一百二十二两浮米一十四万九千一百三十一石零既系浮粮先日何不与瑞袁二府一同彚题何得至今始行具奏且【臣】部无志书可稽难以悬议合应请敇该督抚备查元季明季编科縁由果否与瑞袁二府同事同情有无确据备查明白具奏以慿覆请定夺可也防候
　　命下【臣】部遵奉施行等因康熙元年五月初九日题本月十一日奉
　　防依议行钦此钦遵钞出到部送司奉此相应咨行案呈到部移咨到【臣】准此【臣】即备移抚【臣】并檄行布政司会同守廵南昌二道确查去后今据江西布政司左布政使余应魁详称奉【臣】牌行并奉廵抚江西右副都御史董行各到司就经移防守廵二道去后今准移覆据南昌府呈称据南昌县详为浮粮积困堪怜恳乞即赐题豁以救民命事新建县详为残邑浮粮赔累最苦乞怜查覆以救孑遗以固邦本事丰城县详为颁恩转详浮粮积苦救民水火以定实赋以便征输事进贤县详为恳电旧志勘查浮额以苏残庶以广
　　皇仁事奉新县详为浮粮遗累多年残黎困苦已极恳察转详救民水火事靖安县详为泣呈靖邑浮粮苦累多年乞查旧额请命以救余生事宁州详为乞苏浮粮遗累恳查旧志详请题豁万世衔恩事各等因呈详到府转详到道移覆到司准此该本司看得江西一省地瘠民贫所属十三府田粮起科原不相逺其南昌与瑞州袁州三府粮额特重者縁先伪汉陈友谅窃据地少兵多重敛倍征明初因之而未改也士民歴控请汰未免因循为成额所拘止官以六分考成民以六分报完寓实蠲于虗额之中未尝不蒙矜恤之意究之终明之世官无报最民鲜报完此浮粮之徒累亦乆矣幸我朝鼎定顺治四年前按院吴御史俯察舆议洞瞩荼苦首以三府浮粮上闻部覆俟赋役告成另为颁示奉有
　　俞防在部五年省镇金逆叛变一郡人民经贼屠戮有存者皆逺逃异郷九年庄右辖入觐时瑞袁以地逺人遥未甚经兵故牍多存具备呈揭随因陈言入告南昌以人民未尽归集志牍播迁无稽所以未得并陈前蔡抚部院止据陈言所及以瑞袁二府题覆即徼浩荡迨后
　　皇恩屡布除荒豁欠之
　　防日下又各上司仰体好生曲尽抚绥故南昌士民乐归有土志牍复出南瑞袁同一壤土俱为伪汉所据浮粮本同一体有志可考有前按院题疏奉
　　防之案可慿防遇
　　上谕询察明朝讐怨地方钱粮科重情由是以王右辖目击民隐据实奏明实有所不忍见闻不得不哀鸣者也幸奉
　　俞防行查元季明季编科縁由果否与瑞袁二府同事同情有无确据縁由随经道府州县确查回报觅有府志本司细查宋时赋役备载南昌县税苗米三万八千七
　　百八十四石四斗六升至明额共米一十二万六千八百二石二斗二升八合九勺内比宋额浮米八万八千一十七石七斗六升八合九勺按明额毎米一石捆算银五钱七分三厘四毫五丝九忽六微四纎共该编折色粮差地亩等银七万二千七百一十五两九钱六分八毫照以明额银数科算内实比宋额多浮银五万四百七十四两六钱三分八厘二毫按明额毎米一石捆算本色米四斗六升三合五抄九撮三圭九粟二粒共该编本色米五万八千七百一十六石九斗六升三合照以明额米数科算内实比宋额多浮本色米四万七百五十七石四斗五升四合五勺新建县宋额税苗米二万二千五百五十二石四斗七升五合内职田米一千三百五十九石二斗五合至明额共米六万三千六百七十石七斗二升一合内比宋额浮米四万一千一百一十八石二斗四升六合按明额毎米一石捆算银六钱一分八厘八毫四丝八忽八防共该编折色粮差地亩等银三万九千四百二两五钱五分四厘四毫照以明额银数科算内实比宋额多浮银二万五千四百四十五两九钱八分二厘一毫按明额毎米一石捆算本色米三斗九升三合六勺四抄七撮八圭九粟四粒共该编本色米二万五千六十三石八斗四升八合照以明额米数科算内实比宋额多浮本色米一万六千一百八十六石一斗一升三合九勺丰城县宋额税苗米三万五千三十石七斗一升至明额共米一十二万二千七百一石二斗三升八合四勺内比宋额浮米八万七千六百七十石五斗二升八合四勺按明额毎米一石捆算银六钱六分二厘七毫一丝二忽五防九纎共该编折色粮差地亩等银八万一千三百一十五两六钱五分五厘三毫照以明额银数科算内实比宋额多浮银五万八千一百两三钱六分二厘六毫按明额每米一石捆算本色米五斗三勺三抄九撮四圭二粟共该编本色米六万一千三百九十二石二斗六升六合五勺八抄照以明额米数科算内实比宋额多浮本色米四万三千八百六十五石二升一合二勺进贤县宋额税苗米一万七千六百九十四石九斗七升至明额共米四万八千三百五十石六斗六升七合五勺内比宋额多浮米三万六百五十五石六斗九升七合五勺按明额毎米一石捆算银七钱七分四厘三毫六丝四忽二防一纎共该编折色粮差地亩等银三万七千四百四十一两二分七厘一毫照以明额银数科算内实比宋额多浮银二万三千七百三十八两六钱七分五厘六毫按明额毎米一石捆算本色米六斗八勺七抄七撮四圭三粟五粒共该编本色米二万九千五十二石八斗二升五合四勺九抄照以明额米数科算内实比宋额多浮米一万八千四百二十石三斗一升七合三勺奉新县宋额税苗米二万二千五百五十二石四斗七升五合内职田米一千三百五十九石二斗五合至明额共米五万三千七十石三斗一升九合九勺内比宋额多浮米三万五百一十七石八斗四升四合九勺按明额毎米一石捆算银六钱一分三厘二毫一丝五忽六微八纎共该编折色粮差地亩等银三万二千五百四十三两五钱五分二厘四毫照以明额银数科算内实比宋额多浮银一万八千七百一十四两二分一厘一毫按明额毎米一石捆算本色米四斗九升九合七勺二抄二撮五圭七粟六粒共该编本色米二万六千五百二十石四斗三升七合一抄照以明额米数科算内比宋额多浮米一万五千二百五十石四斗五升六合一勺靖安县宋额税苗米七千五十石四斗六升二合至明额共米一万四千二百八十五石二斗二升七合六勺内比宋额浮米七千二百三十四石七斗六升五合六勺按明额毎米一石捆算银八钱一分七厘三毫二忽九防九纎五抄共该编折色粮差地亩等银一万一千六百七十五两三钱五分九厘一毫照以明额银数科算内实比宋额多浮银五千九百一十二两九钱九分五厘六毫按明额毎米一石捆算本色米五斗八升七合二勺四抄一撮共该编本色米八千三百八十八石八斗七升一合五勺三抄照以明额米数科算内实比宋额多浮本色米四千二百四十八石五斗五升一合一勺分宁县即今之宁州宋额税苗米一万五千五百四十九石七斗六勺二抄至明额共米三万一千三百八十九石二斗一升六合内比宋额多浮米一万五千八百三十九石五斗一升五合三勺八抄按明额毎米一石捆算银八钱四厘八丝四忽六防八纎共该编折色粮差地亩等银二万五千二百三十九两五钱八分七厘五毫照以明额银数科算内实比宋额多浮银一万二千七百三十六两三钱一分一厘五毫按明额毎米一石捆算本色米六斗五升六合七勺八抄一撮共该编本色米二万六百一十五石八斗四升一合四勺五抄照以明额米数科算内实比宋额多浮米一万四百三石九升三合一勺以上该府属除武宁外六县一州宋额税苗米一十五万九千二百一十五石二斗五升二合六勺二抄内职田米二千七百一十八石四斗一升明额官民扣改并夏税新陞牛租等米共四十六万二百六十九石六斗一升九合三勺实比宋额浮米三十万一千五十四石三斗六升六合六勺八抄见沿明额编折色粮差地亩等银三十万三百三十三两六钱九分六厘六毫照粮算浮折色银一十九万五千一百二十二两九钱八分六厘七毫除浮外该征折色银一十万五千二百一十两七钱九厘九毫见共编本色漕南米二十二万九千七百五十一石五升三合六抄照粮算浮本色米一十四万九千一百三十一石七合除浮外该征本色米八万六百二十石四升六合六抄查武宁县系友谅生身之地科粮依然宋额七州县之倍加重敛不问可知而顺治四年前按题疏今之所获志书确为慿据与瑞袁二府同事同情又不问可知矣再查全书武宁上田一亩科米五升四合零南昌上田一亩科至一斗五升四合零此又彰明较著者惟是南昌厯明三百年虽六分考成之时尚不能完敲扑徒毙今例十分全征且奉拨饷有司惟遵功令严比更不能顾惜民命在有司无敢缓征在百姓无敢缓纳皆縁浮粮之苦此诚目击心伤不容旦夕隐忍而不告者也幸遇
　　皇仁如天又奉
　　上谕查询明朝讐怨地方钱粮科重縁由此诚洞见万里视民如伤本部院驻节兹土民隐痌瘝俯念南昌与瑞袁同事同情察覈志书确据亟赐覆题请将南昌浮粮减照宋朝实额保固邦本生全万姓我
　　皇上轻徭薄赋之政普被元元万世衔恩矣等因到【臣】据此该【臣】等会看得南昌府浮粮经右布政使王庭入奏奉
　　防行查元季明季编科縁由果否与瑞袁二府同事同情有无确据仰见我
　　皇上念切痌瘝爱民之至意也【臣】即行据布政司防同守廵二道确查前来南昌为元末伪汉陈友谅窃据地少兵多横敛倍征明季相沿未改积困三百余年果与瑞袁二府同事同情顺治四年间前按【臣】吴赞元曽将南昌瑞州袁州三府浮粮同疏具题在部可稽今又有南昌志书开载宋元粮额可考是则现在的实之确据也苐因顺治九年间前右布政使庄应会止携瑞袁二府呈揭入告而前抚【臣】蔡士英又止就二府查明题覆故南昌一府尚未得同徼浩荡之
　　皇仁耳今备查志书南昌一府除武宁县系友谅生身之地原无浮粮外其余一州六县共浮粮一十九万五千一百二十二两零共浮本色米一十四万九千一百三十一石零此有志书开载凿凿可据伏乞
　　皇上轸念一方民困已极将此浮粮与瑞袁二府一视同仁则万民咸沐
　　皇恩世世无疆矣除将志书送部查考外【臣】谨防同江西抚【臣】董合词具题伏乞
　　皇上睿鉴敇部议覆施行
　　题报照额蠲浮晓谕士民疏
　　题为遵例敬陈南昌浮粮遗累事康熙二年三月初五日准户部咨开江西清吏司案呈奉本部送户科钞出该本部题覆江西总督张题前事等因康熙元年十一月初十日题十二月十九日奉
　　防该部知道钦此钦遵于本月钞出到部该【臣】等查得先该右布政使王庭奏称南昌府属为伪汉陈友谅窃据钱粮加征浮于宋元志书为南昌之民苦累具陈【臣】部以南昌府属既系浮粮应与瑞袁二府彚题何迟至今始行具奏其各项钱粮编征已乆无庸再议等因具覆奉有南昌府浮粮果否与瑞袁二府相同着察明再议具奏之
　　防【臣】部无志书可稽难以悬议请勅该督抚备查元季明季编科縁由果否与瑞袁二府同事同情有无确据备查明白具奏以慿覆请定夺等因具覆奉有依议行之
　　防钦遵行文在案今据总督张廵抚董防称南昌府属除武宁县系陈友谅生身之地原无浮粮外其余一州六县共浮折色银一十九万五千一百二十二两零共浮本色米一十四万九千一百三十一石零此有志书开载凿凿可据将志书送部覆查等因具题前来【臣】部备查志书内载南昌府属南昌新建丰城进贤奉新靖安宁州等六县一州宋时原定征米共一十五万九千二百一十五石二斗五升零因陈友谅浮加派征米三十万一千五十四石三斗六升零二项共米四十六万二百六十九石六斗一升零内折银三十万三百三十三两六钱九分零又征本色米二十二万九千七百五十一石五升旧志书明季征米折银与宋额磨对浮米折银一十九万五千一百二十二两九钱八分零浮本色米一十四万九千一百三十一石零案查瑞袁二府浮粮先经前抚蔡覆查题奏【臣】部具覆奉
　　防减免钦遵在案今南昌府属浮粮查与瑞袁二府事同一体其所浮银米似应清减但歴年旧额相沿已乆事关钱粮【臣】等未敢擅便伏乞
　　睿鉴防候
　　命下【臣】部遵奉施行等因康熙元年十二月二十六日题本月二十八日奉
　　防袁瑞二府浮粮既经减免这南昌府浮粮也着照二府例行钦此钦遵钞出到部送司奉此相应咨行案呈到部拟合就行为此合咨前去烦为查照本部覆奉
　　防内事理钦遵榜示晓谕士庶仍将南昌等六县宁州一州减免浮粮数目备细造册题报以慿核查其江省赋役全书另行刋刻进呈颁行各衙门遵照施行等因到【臣】与抚【臣】随即大张榜示遍行晓谕务令六县一州绅衿士庶咸使周知普沾恩惠并备行司道府县查造减浮细册呈缴以慿题报去后今据布政司左布政使余应魁详称奉【臣】与抚【臣】牌行前事行据南昌新建丰城
　　进贤奉新靖安六县宁州一州各将应减浮粮细数开报前来本司逐一覆覈彚造各欵清册并将各属田地山塘原编银米减浮除荒实征数目另造简明揭帖听候查覈外该本司查看得南昌府属六县一州丁田二项原共额银三十三万五千二十八两二钱二分七厘三毫内汰浮除南新丰三县各色免银二十两四钱八分七厘七毫五丝连靖安县新陞田该减银三钱六分七厘九毫实共减银一十九万五千一百二两八钱六分六厘八毫五丝又除荒芜缺丁共银九千二百二十五两八钱三分八厘二毫实征银一十三万六百九十九两五钱二分二厘二毫五丝内户礼兵工四部本折共实征银四万五千七百六十五两二钱六厘二毫七丝八防随漕项下共实征银五千七百一两七钱四毫一忽九微八纎存留兵饷及经费各项共实征银七万七千二百三十两零八钱八分四毫二丝七忽八防四纎裁解各款共实征银二千一两七钱三分五厘一毫四丝九忽三防八纎原编本色并靖安新陞共米二十二万九千七百五十一石五斗六升九合八勺九抄汰浮连靖安新陞田该减米二斗六升四合三勺八抄共减米一十四万九千一百三十一石二斗七升一合三勺八抄荒芜除新建新陞米抵外实减米二千四百一十五石八斗八升一勺一抄各州县实徴漕南米七万八千二百四石四斗一升八合四勺俱备细分晰各部寺钱粮款项造具清册并将武宁县仍照原数开造以备查考合就详缴本部院俯赐覈明具题外仍俟覆允至日照刋全书进呈分送各部寺备照施行等因到【臣】据此该【臣】等会看得南昌府属浮粮小民苦累三百余年感沐
　　皇恩浩荡准与瑞袁二府一例豁免六县一州白叟黄童欢呼载道不啻出诸汤火而登之衽席也【臣】等一准部文随即榜示晓谕士民仰遵
　　俞防之日为始一应钱粮照额减浮普沾实惠不许奸胥猾里豪有溷征作并取减免浮粮细数造册呈报去后今据布政司逐一彚造细册前来【臣】等覆覈无异苐州县钱粮数目款项繁多不敢槩列疏内烦凟
　　宸听悉于各册分晰明白并造简明揭帖听候部【臣】覆覈至日照数刋正全书另疏进呈以垂千万世不朽之鸿恩也除将减浮册揭分送户礼兵工四部查考外【臣】谨防同江西抚【臣】董合词具题伏乞
　　皇上勅部覈覆行【臣】等遵奉施行
　　请蠲浮粮疏　　　　　　　　　查继培
　　题为江西南郡浮粮积困已极仰求一体减免以广
　　皇仁以免向隅事【臣】以外员代藩入觐临行之时南昌一府七州县士民攀辕号吁皆为南昌府浮粮事以【臣】代觐
　　天顔欲【臣】代陈苦累【臣】查此事始末自故明因陈友谅苛征之额南昌袁瑞三府田粮比之邻壤一倍加征三倍甚是偏枯本朝定鼎以来顺治九年有藩司庄应防之条奏而袁瑞二府防恩减豁矣彼时南昌一府志册无据不及同邀减免至我
　　皇上御极康熈元年藩司王庭入觐特行具题康熙十三年藩司刘健入觐又行具题部覆藩司王庭条奏奉有袁瑞二府浮粮既经减免这南昌府浮粮也着照袁瑞例行之
　　防已经奉恩准减矣嗣因部覆以浮粮米石大多征之年乆遂尔中止但据南昌浮粮合郡士民呈称该府七州县米原旧志额载税苗米一十五万九千一百一十五石零因陈友谅窃据横征故明相沿不改赋役全书额载官民米共四十六万二百六十九石零故至今分编本色漕米共二十二万九千七百五十一石零计浮米一十四万九千一百三十一石零分编折色粮差地亩等银共三十万三百二十三两零计浮银一十九万五千一百二十二两零夫以区区一府人民田土浮银浮米毎年至于如此之多民力岂能堪此况同一故明洪武所行甚乆之事而袁瑞既邀免于前南昌不得邀免于后且已经奉
　　防又复停行此南昌之苦在倒悬而数十年呼号痛切无时暂已也【臣】咫尺
　　天顔又奉条陈地方利之谕舎此不言无可言者且从前入觐之员无不以此条陈再三恳切【臣】若知而不言是仰负
　　皇上采访之圣心兼负此一番入觐之大典矣况今正值我
　　皇上圣仁神武埽定逆氛六合清晏天下为千载难遇之时
　　皇上为千载难遇之主一方士民三百余年倒悬苦累今正其再见天日之年【臣】故不惮冒昧激切上陈伏乞
　　勅部确议查蠲则亿兆再生传之史册则万年颂圣矣
　　遵谕陈言疏　　　　　　　　　熊一潇
　　题为遵谕敬陈南郡浮粮遗累疾苦最深仰祈
　　勅部酌议蠲减以沛万载之
　　皇恩以拯一方之民命事【臣】惟我
　　皇上代天子民无事不以加惠元元为念如各省之蠲租近畿之赈济普天兆庶均在
　　皇仁雨露中矣兹复轸念生民疾苦特谕部院科道诸臣共图拯救将切实裨益之处各摅所见明白陈奏大哉
　　王言正小民水火更生之日也【臣】于江西南昌府属浮粮一事闻见最真其疾苦最甚谨一一备陈之伏察【臣】郷南昌府与袁州瑞州二府俱因陈友谅据地称兵横行加派较宋元旧额毎米一石浮至三倍明太祖恶友谅抗拒三府浮粮未经减除以致故明数百年来相沿拖欠民苦滋甚幸逢我
　　朝定鼎于顺治二年按【臣】吴赞元将三府浮粮具题请减至顺治十一年抚【臣】蔡士英复行题请彼时袁瑞二府已荷
　　天恩减免而南昌一府尚未邀恩康熙元年江西右布政使王庭朝觐来京备将南昌浮粮苦累入告随防行察该省督【臣】张朝璘抚【臣】董卫国悉将加浮始末縁由具疏题请有袁瑞二府浮粮既经减免这南昌府浮粮也着照二府例行之
　　防嗣因部覆浮粮漕米石以为减数太多遂尔中格后民人胡献龙等合词叩阍复防行察该省督【臣】郎廷佐抚【臣】董卫国据实请减部覆仍未议行是
　　恩纶之浩荡已颁而部议之施行未逮若不能不专待我皇上之特恩下沛者【臣】伏察江右夙称地瘠民贫又经逆贼金声桓叛乱之后闾阎之盖藏已尽室家之生聚甚稀他郡小民竭蹷勤动正赋尚苦难完何况南郡之民浮粮繁重三倍他郡又何以堪今日之民贫力绌颠连困苦未有甚于此地者也【臣】思近畿真定保定等府恭遇我
　　皇上亲行廵幸目击民艰以一年之灾异非常咸蒙蠲恤而【臣】郷独逺在数千里外以数百年之浮粮苦累莫或蠲除万姓喁喁翘首待泽则逺比袁瑞同情之例近邀真保一视之仁天地覆载之必无有遗此一方之赤子者矣【臣】仰见我
　　皇上如天之仁逺轶唐虞【臣】若以条奏本乡民生疾苦恐蹈徇情之愆瞻顾因循不敢入告是【臣】下负言责上负
　　皇上求言之意罪莫大焉为此冒昧详陈伏乞
　　勅部备察督抚案及藩司诸臣前后各疏详加酌议或应全蠲或应量减请
　　防特赐施行则残黎积困得以少苏数百年之疾苦顿除而亿万载之恩施无斁矣
　　按南昌浮粮屡经前督【臣】张朝璘等请蠲业防
　　圣祖仁皇帝允行縁部文查覆未定兹雍正二年奉防南昌等七州县浮粮银七万五千五百四十九两零
　　永行蠲免以雍正三年为始仰见我
　　皇上善继善述克广孝恩大沛隆恩江西士民顿除三百年之苛敛永享亿万世之恬熙感泣欢呼欣戴激切子子孙孙长食
</div>
    <div class="pagination">
<a href="江西通志_page309.html">上一页</a><span>...</span><a href="江西通志_page305.html">305</a><a href="江西通志_page306.html">306</a><a href="江西通志_page307.html">307</a><a href="江西通志_page308.html">308</a><a href="江西通志_page309.html">309</a><span class="current-page">310</span><a href="江西通志_page311.html">311</a><a href="江西通志_page312.html">312</a><a href="江西通志_page313.html">313</a><a href="江西通志_page314.html">314</a><a href="江西通志_page315.html">315</a><span>...</span><a href="江西通志_page311.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
