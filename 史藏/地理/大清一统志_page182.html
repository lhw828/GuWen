<!DOCTYPE html>
<html>
<head>
    <meta charset="UTF-8">
    <title>大清一统志 - 第 182 页/共 202 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大清一统志 - 第 182 页/共 202 页</h1>
    <div class="content">












　　钦定大清一统志巻四百二
<史部,地理类,总志之属,大清一统志>
<史部,地理类,总志之属,大清一统志,遵义府图>
<史部,地理类,总志之属,大清一统志,遵义府图>
<史部,地理类,总志之属,大清一统志,遵义府表>
<史部,地理类,总志之属,大清一统志,遵义府表>
　　钦定四库全书
　　钦定大清一统志巻四百三
　　遵义府【在贵州省治东北二十五里其东西距七百九十里南北距三百六十里东至平越府湄潭县界一百五十里西至四川叙永防界六百四十里南至贵阳府修文县界一百二十里北至四川重庆府綦江县界二百四十里东南至思南府婺州县界一百五十里西南至大定府黔西州界一百五十里东北至四川重庆府南川县界五百四十里西北至四川泸州合江县界五百四十里自府治至　凉师七千九百二十里】
　　分野天文井鬼分野鹑首之次
　　建置沿革禹贡荆梁二州之域秦为巴郡南徼地汉为牂牁郡地后汉至隋因之唐初入于蛮贞观九年置郎州寻废十三年复置改曰播州【乐史太平寰宇记贞观九年分牂牁北界置郎州领恭水贡山髙山柯盈邪施释鷰六县十一年省十三年又于其地置播州取播川为名其明年改恭水为罗蒙县高山为舍月县贡山为湖江县柯盈为带水县邪施为罗为县释鷰为胡刀县十六年又改罗蒙为遵义县】景龙三年置都督府先天二年府罢天寳初改播川郡乾元初复为播州属黔州道后没于蛮【曹学佺名胜志干符中没于南诏太原人杨端収复之遂】
　　【世其土】宋大观二年复置播州乐源郡宣和三年废为城属南平军【宋史地理志播州乐源郡大观二年南平夷人杨文贵等献其地建为州领播川琅川帯水三县宣和三年废为地南平军端平三年复以白绵堡为播州三县仍废】嘉熙三年复置播州安抚所属防州路元至元十五年置播州军民宣抚使属顺元宣慰司二十八
　　年改属四川行省【元史地理志至元二十八年播州杨汉英言向所授安抚职仍顺元宣慰司其所管地于四川行省为近乞改为军民宣抚司直四川行省从之以播州等处管军万户杨汉英为绍庆珍州南平等处沿邉宣慰使行播州军民宣抚使播州等处管军万户仍】
　　【虎符】明洪武四年归附仍曰播州宣抚司六年升宣慰司万厯中始改曰遵义府【名胜志万厯二十六年杨应龙反荡平改府取唐遵义县之名】属四川布政使司
　　本朝因之雍正七年改贵州省领州一县四遵义县【附郭东西距二百三十里南北距一百九十里东至绥阳县界八十里西至仁懐县界一百五十里南至贵阳府开州界一百里北至桐梓县界九十里东南至贵阳府修文县界一百四十里西南至大定府黔西州界一百五十里东北至绥阳县界九十里西北至仁懐县界一百六十里汉置鄨县属牂牁郡□汉因之晋永嘉中改属平夷郡宋齐因之复废隋为牂牁县地唐贞观五年置芙蓉县属夷州九年始置恭水县为郎州治十一年废恭水县十三年复置为播州治十四年改恭水曰罗蒙十六年又改曰遵义二十年始以芙蓉县属播州宋初皆废大观二年建遵义军及遵义县属播州宣和三年废为砦属珍州开禧二年复升军嘉定十一年又废嘉熙中复置播州不领县元因之明洪武九年置播州长官司万厯二十七年复置遵义县为遵义府治　本朝因之】
　　桐梓县【在府城北一百二十里东西距一百二十五里南北距二百九十里东至绥阳县界五十五里西至仁懐县界七十里南至遵义县界三十里北至重庆府綦江南州县界二百六十里东南至遵义县界三十五里西南至仁懐县界二十里东北至正安州界三百里西北至綦江县界一百四十里汉牂牁郡地役没于蛮唐贞观十六年开山洞置夜郎县兼置珍州天寳初曰夜郎郡乾元初复曰珍州属黔州都督府元和三年州废以夜郎属溱州后复置珍州宋干徳四年改曰高州寻曰西高州后复没于蛮大观二年复置夜郎县属溱州宣和三年废元为珍州地明洪武初置桐梓驲属播州宣慰司万厯二十七年始改驲置县属遵义府　本朝因之】绥阳县【在府城东一百里东西距一百二十里南北距八十五里东至平越府湄潭县八十里西至遵义县东界四十里南至遵义县界三十五里北至梓桐县界五十里东南至湄潭县界四十里西南至遵义县界五十里东北至正安州界一百五十里西北至桐梓县界一百五十里汉牂牁郡地隋大业七年始置绥阳县兼置明阳郡八年又置寕夷县十一年又置都上县皆属之唐武徳四年于寕夷县置夷州贞观元年废四年复于都上县置夷州则天时夷州治绥阳县天寳初曰义泉郡乾元初复曰夷州属黔州都督府宋初为覊縻蛮地大观三年改建承州仍治绥阳县宣和三年废承州以绥靖县属珍州元废县为珍州地明万厯二十七年复置绥阳县属遵义府　本朝因之】正安州【在府城东三百六十里东西距三百里南北距四百四十里东至思南府川县界二百里西至绥阳县界一百里南至婺川县界一百四十里北至四川重庆府南川县界三百里东南至川县界】
　　【一百里西南至川县界二百四十里东北至南川县界五百里西北至南川县界四百里汉牂牁郡地唐贞观十六年始置乐源县属珍州宋初为覊縻蛮地大观二年复置乐源县兼□珍州咸淳末属播州安抚司元曰珍州思寕等处长官司至正末明玉珍改为真州明洪武十六年改曰真州长官司万厯二十七年始置正安州属遵义府　本朝因之】仁懐县【在府城西北一百八十里东西距七十里南北距四百九十里东至桐梓县界四十里西至四川叙永防永寕县界三十里南至遵义县界四十里北至四川泸州合江县界四百五十里东南至遵义县界四十里西南至大定县黔西州界七十里东北至四川重庆府綦江县界四百二十里西北至合江县界四百五十里汉县为郡符县地隋唐为泸州地宋大观三年置仁懐县宣和三年废为播州地明万厯二十七年始分置仁怀县属遵义府　本朝因之】
　　形势西连僰道南极牂牁【府志】重山岭陡涧深林【元史陈天祥传】土地旷逺跨接溪洞【图经】
　　风俗敦厐淳固以耕织为业天资忠顺悉慕华风【图经】椎髻披氊射猎为业信巫鬼好诅盟【明皇舆考】土辟民聚恱诗书崇俭朴【府志】
　　城池遵义府城【周三里有竒门四明万厯中建　本朝康熙五十八年修葺乾隆二十二年重修】桐梓县城【周三里门四明万厯中建　本朝乾隆二十七年重修】绥阳
　　县城【周三里有竒门四明万厯中建　本朝康熙元年重修】正安州城【周二里有竒门四　本朝康熙十五年建乾隆二十二年重修】仁懐县城【周二里有竒门四　本朝雍正九年迁建】
　　学校遵义府学【在府城东鳯山前明洪武中建　本朝康熈元年二十七年相继重修入学额数十二名】遵义县学【在县城西　本朝康熙八年建二十四年增葺五十年五十五年相继重修入学额数十五名】桐梓县学【在县治东　本朝康熙六十年建雍正元年十二年先后增修入学额数八名】绥阳县学【在县城东　本朝康熙二十八年建五十四年五十七年修雍正三年重修入学额数十二名】正安州学【在州治西明万厯三十年建本朝乾隆年间重修入学额数十二名】仁懐县学【在县城东北　本朝雍正十一年迁建入学额数八名　按旧志有太白书院在桐梓县夜郎里隔溪又乐源书院在正安州西六十里相传汉尹珍教授处又州南六十里有乐道书院今并圯废谨附记本府及各州县俱设有义学】
　　户口【原额人丁一万七千九百九十三又滋生人丁共五万四千六百一十一】
　　田赋【田地共九十二万二百四十五畆一分零额徴地丁银二万三千四百八十八两三分九厘零米八千九百五石二斗四合三勺零】
　　山川鳯山【在府城东一里府志形如鳯翥】湘山【在府城东二里明统志在湘江上】双荐山【在府城东二里府学宫后】香风山【在府城东二十里有石洞石几】聚秀山【在府城东四十里一名水园山山麓有清水桥】板角山【在府城东九十里极险】畬陵山【在府城西寰宇记在遵义县东四十五里】元寳山【在府城西四十里又西八十里有洪闗山】大田水山【在府城西四十里上有池可资灌溉又相近有崆峒山】永安山
　　【在府城西北六十里外高内平有田二千余畆为杨应龙旧巢】雷变山【在府城西八十里落闽水出此山有大池灌田百亩】石笋山【在府城西一百里】龙山【在府城北二里明统志层蛮叠翠为一郡之主山】龙岩山【在府城北四十里冈峦盘曲怪石崭巉湘江出此其西曰盘龙山明统志首尾盘曲如龙】定军山【在府城北四十里龙岩山东明统志杨端驻军于此因定名焉】岩门山【在府城北六十里】大楼山【在府城北九十里亦名娄山洪江出】
　　【此上有闗】锦屏山【在府城东南二里明统志茂林修竹状如锦屏】崖孔山【在府城西南一百二十里有泉水流入乌江】紫霞山【在府城东北三十里】魁岩山【在桐梓县城东半里山上有池】虎峯山【在桐梓县西一里】金鵞山【在桐梓县南一里又南一里冇鳯鸣山】鼎山【在桐梓县西一里】扶欢山【在桐梓县北二百里古扶欢县因此名】九龙山【在桐梓县东北九十里一名保龙山】绥阳山【在绥阳县东十五里李吉元和郡县志在绥阳县北二十九里县因以名祝穆方舆胜览在珍州西二百四十里】南宫
　　山【在绥阳县东八十里相近有北埽山焉】永山【在绥阳县南二里】拱宸山【在绥阳县南十里明统志在余庆长官司南一百五十里山势北向因名】仙人山【在绥阳县北三十里】波利山【在绥阳县北二十里】峻岭山【在正安州西八十里】罗支山【在正安州西一百五十里相近又有云顶山铜锣山】石场清净山【在正安州南二百里又有举子山在州南二百四十里】罗防山【在正安州南方舆胜览在州西南二百七十里唐志有罗防县此山之高逺瞰罗防县因名】松山【在正安州南有二方舆胜览东松山在州南三百五十里西松山在州南三百二十五里山皆多松树】防子山【在正安州西南九十里又飞鳯山在州西南一百四十里】豹子山【在正安州北八里名胜志山多产豹故名】五花山【在仁懐县东二十里】石锭山【在仁懐县西十里】雨标山【在仁懐县东南二里】楚米坡【在桐梓县东二十里平播时楚人挽米至此故名】碧云峯【在府城西城倚其麓有碧泉或曰即古芙蓉山也名胜志四峯并峙中央逈出青碧如云】伴云峯【在府城北四十里又名黄钟岩一峯挿天悬崖如削上有普贤川主各庙】滴水岩【在府城东南五十里】倒坐岩【在府城西北二十里】黄虫崖【在府城西南七十里相近有老虎】柜崖【在桐梓县东北百余里明统志高百丈广半之中冇石穴穴前一柜徃来者悉见之】木瓦崖【在桐梓县西北四十里】蔵玉邱【在府城北十五里前有莲花月池】桃源洞【在府城东南元妙观西明统志其洞高濶彷拂武陵桃源因名名胜志石乳天垂见者目有美哉亭】楠木洞【在府城北一百四十里其南又有山阳洞简台洞名曰三洞由綦江之东溪入府路必经此素称竒险明万厯中川帅刘綎讨杨应龙由綦江而进贼力保三洞以御官军綎直前奋击贼不能支遂克之】碧霄洞【在绥阳县北十里名胜志洞濶数十丈悬石嶙峋天成万态如刻如画】化蒿坪【在府城西北五十里】栗子坪【在正安州西南一百七十里】中
　　山坪【在仁懐县西南一百五十里】陈头箐【在桐梓县东南五十里】黄泥箐【在正安州西南二百里】刀子箐【在仁懐县东南二百三十里】乌江【在府城南八十里自黔西州流入又东入思南府湄潭县界亦曰鄨水延江胡江涪陵江又见石阡府汉书地理志不狼山鄨水所出东入沅过郡二行七百二十里水经注鄨水出鄨县西不狼山东与黚水合又与县东注延水又兴汉水合又北至涪陵寰宇记胡江水在胡刀县东北流又涪陵江在舍月县东九十里明统志乌江在宣慰司东七十里源出水西南闽地逺播州南与湘洪仁三江合入思南府转入涪江】仁江【在府城西寰宇记仁江在芙蓉县西一里东南流注水又水在县东三十里南流明统志仁江在宣慰司东南五十里源自永安驿山涧下流合湘江入乌江又湘江在司东一名穆家川源出龙岩山麓流经湘山南与仁江合又洪江在司东四十里源出大栖山合仁江入乌江按洪江葢即古水也】小乌江【在绥阳县东北寰宇记绥阳县有安微水一名孤微水西】
　　【自绥养废县来东流经县南八里又东南入都上县界又有涪江水在县东十八里南流注安微水又都上县有涪水一名洑野水西北自绥阳县界流入经县西十四里又折西南经废鸡翁县南三里经费州城乐县界长明统志小乌江在余庆官司南六十里源出椒溪南流入涪江　按乌江一名涪陵水此水亦名涪水故谓之小乌江】芙蓉江【在正安州南明统志在真州长官司南一百里源出西南夷界东经过思义寨北流入黔州界】三江【在正安州南一名明溪又思溪在州西北一百八十里源出南平军与明溪合又有虎溪在州东十七里明统志三江在州南五十里源出羊毛坡东南流合虎溪又思溪在真州长官司西七十里源出南川县界下流入三江又虎溪在真州长官司西南七十里源出播州委家里经旧珍州下流合于三江】蒙渡河【在桐梓县城北七十里相传汉唐防渡此因名】合口河【在绥阳县北源有二一出黄鱼溪一出羊岩】乐安水【在府城东七十里自绥阳县流入由金竹里南流穿袁门坉入江明统志源出金竹埤里山涧转流入乌江舟楫济此无险得以乐安故名】湄潭水【在府城东源出湄潭县金桥洗马河西流经县东三渡闗外入江明统志在宣慰司东一百里下流入乌江经思安府逹于黔州】巴水【在府城东南寰宇记湘江县有巴水在县南三十四里】胡刀水【在府城西南寰宇记胡刀县有胡刀水在县南一里东流合胡江水】落闽水【在府城西南四十里源出雷变山东流合仁江中有金鼓潭明统志源出水烟里东流入乌江】罗为水【在府城西南寰宇记罗为县又罗为水源出县西百里罗为山流迳县南一里又东至湖江县界入涪陵水】
　　带水【在府城西北元和志带水县北有带水寰宇记带水源山带水故县西大出东流迳县城又东至废胡刀县界注湖江】夷牢水【在府城西北元和志遵义县有夷牢水迳县北一里】芦水【在桐梓县西五里奏南二溪水防此】斋郎水【在桐梓县北明统志在宣慰司北二百里古有苖齐郎者居此因名源出县东西流入仁懐县界入仁懐水名胜志司北有苖斋郎故宅】
　　【寰宇记谓斋郎水出自蒿芟里楚米坡经小溪里入泸江即此】离支水【在绥阳县西寰宇记义泉县有离支水东北自废绥阳县流入迳县里又由东南入废乐安县界　按今遵义县东乐安水葢即此水下流以故县为名也】三涨水【在绥阳县北三十里明胜志即罗甘溪也其源出于古井每日辰午申三潮不爽】伞水【在绥阳县东南合逹溪郎水诸流出遵义】安乐
　　水【在仁懐县西自永寕衞流入又北流入合江县界应璩华阳国志平夷县有安乐水】仁水【在仁懐河西南亦名仁懐水又谓之仁懐县即永寕赤水河入县境二百里至县城西又北流三十里入合江县界名胜志仁水在县西南一里流注水此仁懐县之所由名也】鳯凰溪【在府城东四十里亦名长滩有石洞】桃溪【在府城南十里源出上庄山滙流为罗家河与湘江合流入乌江】僰溪【在桐梓县北一名小溪在县北一百里源出山箐北流入南川綦江县界即綦江之上流也亦曰夜郎溪】虎溪【在正安州西南七十里流经州南入三江】贯珠溪【在正安州西南八十里方舆胜览在州东南二十里明统志源出虹转山下流屈曲合三江】九莭
　　滩【在府城东南乌江中明万厯中永寕贼奢崇明作乱其子寅据遵义官军讨之战于九莭滩复追败之于南城外锣冈渡遂复遵义】紫莲池【在绥阳县东里许荒田数畆浸而为池自生紫莲】金子池【在绥阳县西金子坝大可百畆】天王池【在仁懐县东南三百里】龙泉【在府城北二十里又正安州西南亦有龙泉明统志龙泉有二一在宣慰司北二十里一在真州长官司西南六十里俱深沉莫测相传有龙居其中】温泉【在仁怀县西十五里泉水常温相傅浴之可愈疾】鱼泉【在仁懐县南七里其泉有二俱在溪邉每春三月出鱼味甚佳过期即不复出】易氏井【在府城南明统志其泉味甘四时淳防不涸古有易姓者居其侧】跃龙井【在府城北龙山井有三一在山顶一在山腹一在山麓三井相近冬温夏凉】海风井【在府城西南明统志井上多风相传昔有异人指此曰此南海风也遵义有此可永保无刼难矣】
　　古绩鄨县故城【在府城西汉武帝置属揵为郡复割属牂牁晋犍改属平夷梁魏时废汉书地理志注孟康曰鄨音鷩华阳国志犍为郡孝武建元六年置时治鷩县鄨有犍山】遵义故城【在府城西唐置为播州治宋末废元和志播州遵义县本恭水贞观十四年改为罗防十六年改今名宋史地理志大观二年播州建遵义军及遵义县宣和三年废以遵义砦为名珍州开禧三年□军嘉定十一年复为砦】琅川故城【在府城北唐初置县州寻改播州宋改县曰琅州宣和中废唐书地理志义州贞观五年以废州之琊州之十六年州废以琅川播州又开元二十六年省琅川入芙蓉宋史地理志播州乐源郡领琅川县宣和三年废为城南平军】绥阳故城【在今绥阳县治东北绥阳山隋置县唐初属义州贞观中属夷中唐末废宋大观中复置为承州治宣和中州废县属珍州后废元和志绥阳县本汉牂牁郡地隋大业十二年巴郡丞梁粲招慰所置寰宇记绥阳故城在县西三里贞观十二年移于今治宋史地理志大观三年承州领绥阳县宣和三年以绥阳县珍州郭子章黔记今为绥阳场在龙泉县西北二十里】义泉故城【在绥阳县北隋置属义州唐属夷州宋宣和中废唐书地理志夷州义泉本明阳郡武徳二年以信安义泉绥阳三县置义州五年曰智州贞观十一年曰牢州徙治义泉元和志义泉县隋大业十一年招慰所置以带山泉为名属义州唐武徳中于此置牢州贞观十七年州废以县属夷州宋史地理志大观三年建承州领义泉县宣和三年废】乐源故城【在正安州西七十里唐置属秦州宋末属播州后废唐书地理志秦州注贞观十六年开山洞置珍州并置夜郎丽臯乐源三县元和二年州废县皆来属宋史地理志嘉熙三年复设播州充安抚使咸淳末以珍州来属县一乐源】真安旧城【在正安州东北二百四十里明万厯中建　本朝康熙中迁今治于古鳯比城遂废】仁懐旧城【在仁懐县西明万厯中建崇祯中圮　本朝康熙中移建今治此城遂废】养马城【在府城北五十里杨氏据播时所筑】竹王城【在桐梓县北七十里久废旧址方圆里许今尚存】湖江废县【在府城东南唐置属播州寻废唐书地理志贞观九年置贡山县十四年更贡山曰湖江显庆五年省寰宇记在芙蓉县东南四十里以界内江水为名】舍月废县【在府城东南唐置属播州寻废唐书地理志贞观九年置高山县十四年更高山曰舍月显庆五年省寰宇记在芙蓉县东南九十里以界内舍月山为名】胡刀废县【在府城西南唐置属播州寻废唐书地理志贞观九年置释鷰县十四年更释鷰曰胡刀开元二十六年省入芙蓉县寰宇记在芙蓉县南五十里以胡刀水为名】罗为
　　废县【在府城西南唐置属播州寻废唐书地理志贞观九年置邪施县十四年更邪施曰罗为显庆五年省寰宇记在芙蓉县西南二百里以罗为水为名】芙蓉废县【在府城西唐置】
　　【属播州寻废唐书地理志播州芙蓉贞观五年置州十一年并琊川牢州开元二十六年省琊川胡刀入焉元和芙蓉县志贞观五年置在芙蓉山上因名后移于山东三里即今治是】带水废县【在府城西唐置属播州寻废宋复置宣和中废元和志带水县贞观九年置柯盈县属朗州十三年属播州十四年改为带水县因县北有带水为名寰宇记带水故县在今县西北八十里天寳中移于今冶唐末废马端临文献通考宋大观二年南平夷人杨文贵等献其地建为州领播州琅川带水三县宣和三年废为城南平军】废珍州【在桐梓县东正安州西唐置后入于蛮宋复置元设珍州长官司至正末为明玉珍所据因避其名更名真州明洪武中改为真州长官司宋史地理志珍州唐贞观中开山洞置宋末没于夷大观二年大骆解上下旗帅献其地复】
　　【建为珍州四夷攷明玉珍时其将江中立筑旧州城以守州将郑昌孙据石城扼之明兵至昌孙执中立以献因得有其地其判官有骆姓者即宋时上下骆族之裔也明统志元为珍州思寕等处长官司播州宣抚司至正未改珍州曰真州洪武十七年改为真州长官司】夜郎废县【在桐梓县东唐置为珍州治宋宣和中废元和志珍州贞观十六年置夜郎丽臯乐源三县并在州侧近或十里二十里随畬田处移转不常厥所杜佑通典州治荣徳县领夜郎等三县名胜志桐梓县有夜郎里又曰夜郎城在今县东二十里明统志汉置属牂牁郡后废唐贞观中复置属珍州后属溱州宋初废熙寕中复置宣和中废　按汉夜郎县即故国为牂牁江所出在今贵州省西界唐初有三夜郎一属夷州寻省在今绥阳县界一为业州治改名峨山在今湖南沅州界一即当县皆以牂牁郡地置取汉故县为名耳】废溱州【在桐梓县北接四川重庆府南川县界唐置治荣懿县宋景炎中废元和志溱州本巴郡之南境贞观十六年有渝州万夀县人年智才上封事置于西南夷窦渝之界招慰不庭建立州县至十七年置以南有溱溪水为名荣懿县贞观十七年与州同置明统志废溱州在宣慰司北二十五里唐贞观中置宪宗时尝以珍州省入宋熙寕中复置并置溱溪县景炎三年废】播川废县【在桐梓县西宋置寻废宋史地理志播州乐源郡大观二年建为州领播川县宣和三年废为城属南平军王象之舆地纪胜播川城在南平军正南三百八十里以播州夷杨光荣纳土置】鼎山废县【在桐梓县南宋寳祐五年析南川县置属南平军后废】鸡翁废县【在绥阳县东接石阡府龙泉县界唐武徳四年置属夷州永徽后废详见石阡府】绥养废县【在绥阳县北唐初置寻废唐书地理志武徳四年析寕夷置绥阳县属夷州贞观十六年省寰宇记其地在故绥飬之西义泉之北】洋川废县【在绥阳县北接石阡府界唐初置属牢州后属夷州唐末废宋大观中复置宣和中又废详见石阡府】高富废县【在绥阳县东北唐置永徽后废唐书地理志夷州武徳四年析置高富县及州废以高富务州贞观六年后置州十一年又以高富来属永徽后省】乐安废县【在绥阳县南唐置属智州寻废唐书地理志贞观六年以应川之乐安智州十六年州废省乐安】思义废县【在正安州东南唐初置属夷州寻改务州后废唐书地理志夷州武徳四年析置思义县及州废以思义务州】平夷废县【在仁懐县西南汉置唐初没于夷獠汉书地理志牂牁郡平夷三国蜀志李恢传先主以恢为庲降都督使持节领交州刺史佳平夷县建兴七年以交州属吴觧恢刺史更领建寕太守宋书州郡志晋懐帝永嘉五年寜州刺史王逊分牂牁朱提建宁立平夷郡后避恒温名改平蛮太守按唐志有平夷县属盘州在今云南陆凉州界非此县也】草堂废司【在府城东明统志在宣慰司东一百二十里元为旧州草塘等处长官司播州宣抚司洪武十七年改为草塘安抚司】播州废司【在府城东宋大观中置播州治播川县在今桐梓县界端平中复置播州治白绵堡在今南川县界宋史地理志大观二年南平夷人杨文贵献其地建为州宣和三年废为城端平三年复以白绵堡为播州明统志元为插州军民都镇抚司播州宣抚司洪武九年改为长官司府志明初置长官司于郭内授土酋王慈子孙世守万厯中改于白田坝复置遵义县葢今州治即唐芙蓉县之地】家训碑【在府城北白绵堡宋忠烈公杨璨以十训刻石示子孙曰如能顺从则世享福夀】孤本堂【在正安州西六十里乐源书院内今废】懐白堂【在正安州南二十里明统志昔人建以懐李白】防仙亭【在府城东南桃源洞元建】贯珠亭【在正安州西南贯珠溪上明统志因溪得名】白鸠亭【在正安州东北故城】玉卢亭【在正安州境相传为仙人李珏上升处】威逺楼【在府治前明洪武二年建】二冉故宅【在府城东为宋末播州人冉璡冉璞故居地名冉家村】
　　闗隘三渡闗【在府城东八十里有上渡中渡下渡三闗】乌江闗【在府城西南乌江旁明洪武中建其北有老君闗其东有河渡闗】落蒙闗【在府城西三十里又崖门闗在府西北五十里黒水闗在府西北九十里路出泸州】太平闗【在府城北一百里大楼山上亦曰楼山闗亦曰楼闗万峯挿天中通一线名胜志李白诗石笋如掉笔悬于山之巅谁为不平者与之书青天今楼山闗石笋叅天是白题诗处也】桑木闗【在绥阳县东五十里路通正安州又九抒闗在县东二十里石卯闗在县东三十五里】板角闗【在绥阳县东南六十里接湄潭县界】郎山闗【在绥阳县西南三十里接遵义县界】白石口隘【在府城北大楼山南又九盘隘在大楼山北三十里】青蛇囤【在府城北】沙溪囤【在府城西南九十里又有水烟大旺洪头高坪新村诸囤皆在府西南又松坎大阡都坝诸囤在府北】海龙囤【在府城北三十里名胜志为杨酋穴垒四靣斗絶后有侧径仅通一线许】白绵堡【在府城北三百里明统志昔杨光荣子孙承袭守此宋端平于此置播州】思义堡【在正安州东方舆胜覧珍州有白崖丽皐思义安定夀山五堡】岩头砦【在府城西南一百里接水西界】南山砦【在正安川西南七十里亦谓之石城即郑昌孙屯据处】湘川驿【在府城东二里湘江上】乌江驿【在府城南八十里】永安驿【在府城北少西六十里逹桐梓县界】播川驿【在桐梓县西】夜郎驿【在桐梓县北五十里】桐梓驿【在桐梓县北一百里】松坎驿【在桐梓县北一百五十里达南川县界】乐源驿【在正安州东六十里】乐道驿【在正安州西南六十里又乗鳯驿在州西南一百二十里逹绥阳县界并新置】永镇驿【在仁懐县治】儒溪驿【在仁懐县东南六十里小金沙冈】永定驿【在仁懐县东四百二十里】遵义底塘铺【在府境又冇土鱼井舗清溪铺忠荘铺半邉街铺养马水铺懒板櫈铺董村铺新站铺螺蛳堰铺刀靶水铺泥沟铺乌江铺马坎闗铺八里水铺落民城铺金刀坑铺鸭溪口铺白蜡坎铺豊盛铺井坝铺石子铺防子桥铺排军铺鸡喉闗铺四渡站铺板桥铺白石口铺皆戍守处】中堡铺【在绥阳县境又有黄鱼硚铺牛心山舗永兴场铺朗闗铺金鸡庄铺长滩铺桑木坝铺大闗铺渡头河铺旺草塲铺石卯闗铺毛家铺龙洞闗铺长磏铺五里坎铺皆戍守处】牛角巷铺【在正安州境又有大坎铺李子凹铺蒲桃了铺米粮渡铺川洞铺平渡坝铺红花铺水麻溪铺土坪铺闗渡河铺皆戍守处】仁怀在城铺【在仁懐县又有生界舗骡子铺大毛坡铺井坝铺皆戍守处】
　　津梁巨济桥【在府城东又冇通逺普济二桥】狮子桥【在府城东南】太平桥【在府城南】獭水桥【在府城西南跨落闽水】马桑木桥【在绥阳县城西螺水中通志一大木横水靣围四尺五寸不知其自来水漂亦不动相传昔有欲伐之者方施斧雷电忽作今斧迹尚存】永济桥【在正安州南】防渡桥【在桐梓县北九十里通志即汉唐蒙发卒治道为西黔蜀要道】张王坝【在府城东南一百里又官坝在府城西北】
　　陵墓明三抚墓【在绥阳县赵家里名胜志古迹考云赵家里之望鱼楼旁有三抚墓　按杨酋家庙碑三抚姓赵氏鄱阳人干符初播有白龙太子之乱其父当寨团练使偕杨祖平之遂入籍而生三抚既长读书于赶水镇尝骑马归今赵庙前有上马埒刻壬戌年等字墓在庙后二十丈许】汉七王墓【在桐梓县南五里相传即竹王父子之墓】宋二冉墓
　　【在绥阳县郎水里冉璡为合州知州冉璞为合州通判俱祀乡贤】
　　祠庙桞宗元祠【在绥阳县朗水里名胜志朗水里之溪源地有宗元书院　按子厚以栁易播尚未得请播人重其义为立祠】二公祠【在府城东三里许桃源洞口　本朝康熙五十五年通判胡期恒建祀明搃督李化龙縂兵刘綎】崇徳庙【在府城南二里祀蜀郡守李冰】
　　普泽庙【在府城南二里祀合泸刺史赵延之又府西有忠烈庙祀宋杨璨忠显庙祀宋杨价并度宗时赐额】
　　寺观福光寺【在府治明统志铜佛像在宣慰司福光寺内　按杨氏宣徳庙碑其先有名选者猎于荒榛中见古佛像斋戒徙于观音院今徙本寺】大徳防国寺【在府城东湘山上】海朝寺【在府城北海龙囤旧为白龙寺名胜志海龙相传昔白龙太子据此今为白龙寺】万寿寺【在府城北龙山上即龙山寺宋嘉定初建】甘露寺【在桐梓县三坡砌石为径高下回异行人憇此每苦渇甚因建寺相砦度势斵水为槽引水五里因名】普明寺【在正安州东元延祐间建】寳象寺【在仁懐县治又祝庆寺在县南景福寺在土城里西禅寺在二郎里】元妙观【在府城东宋嘉定间建又府西有集贞观元至正间建】冲虚观【在正安州北元建】
　　名宦唐杨端【太原人干符初南诏防播州端应募领兵复播州授安抚使谕以威徳縻以防信蛮人懐服子孙世袭其职宋开禧中赠太师】　田景迁【干德三年以珍州刺史内附开寳元年上言本州连嵗灾沴乞改名高州诏从之寻以岭南属高州复加西字铸五溪防御使印赐之】江彦清【徳祐初为珍州守将元兵至泸彦清力战死之】元洪维翰【江南人万厯末知桐梓县天启元年奢崇明防城与典史王启明死之维翰赠尚寳卿启鸣赠重庆通判】冯鳯雏【遵义推官奢崇明攻城挺身御之被创死】简登【坝阳把总率众御奢崇明被执骂贼死】王佐圣【崇祯末知遵义县土贼郭士琦等倡乱骂贼死　本朝乾隆四十一年　赐諡莭】
　　人物宋骆世华【珍州人大观间与杨文贵等以其地内附授奉训大夫内殿崇班使忠国爱民久而弗替】杨璨【端十三代孙景泰初袭播州安抚使开禧初蜀师吴防乱璨输金钱战马以助国用卒赠大将军忠州防御使追封威毅侯其子价亦以邉功授閤门宣賛舍人】王震
　　生【播州人端平初元兵至蜀震生率众拒谷口以功授重庆路兵马铃辖】郑昌孙【珍州人嘉熙间元兵至蜀剽掠州境昌孙集民兵御之授本州总制】冉璡【播州人与弟璞俱有文武才前后辟召皆不赴及余玠安抚四川璡兄弟闻其贤遂谒玠玠与庭分抗礼待之甚至久而无言】
　　【使人窥之惟相对据地以垩画地为山川城池状旬日见玠曰蜀口形胜之地莫若钓鱼山诮徙合州城于此茍得人守之贤于十万师逺矣玠大喜奏闻即以璡为承事郎以发遣合州璞为承务郎通判州事徙城事悉以任之后果赖焉】元杨汉英【璨五代孙其父邦宪为播州安抚使】
　　【汉英以防孤袭职尝奏安邉事宜世祖嘉之大徳初宋隆济及蛇莭等叛汉英请以已力讨之以功加防国将军至大四年征黄平蛮卒于军諡忠宣】明杨鉴【汉英从孙洪武初率其属张坤】
　　【赵简来从累随大军讨平叛贼卒赠懐安将军】袁□【仁懐人副总兵袁鍪弟也天启二年奢寅叛□帅兵与相拒于县之竹瓦寨力战三日兵败被执骂贼而死】陈王谟【遵义人厯官至副将崇祯十年流防陷蜀王谟战死之本朝乾隆四十一年　赐諡莭】周镇【遵义人崇祯末为遵化参将以战死举家殉难本朝乾隆四十一年　赐谥莭】马千乘【石蛙宣抚使播州之役与其妻秦良玉俱从征为战功第一已而千乘死良玉代领其职奢崇明反遣使赍金帛求援良玉斩其使发兵解成都围复重庆授良玉都督佥事充总兵官流防躏川中良玉屡败之及张献忠入蜀良玉分兵严防四境献忠遣使徧招土司独有一人敢至石蛀者】
　　列女明杨□妻田氏【遵义人永乐中□卒于京田闻之哭泣不食暨柩至自经死】周镇妻汪氏【遵义人防通经史镇为遵义叅将死于难汪闻变泣血作絶命歌八章偕姑及夫妹俱投缳死】王治民妻都氏【遵义人流防陷城治民率家属避居湄潭之菖蒲塘遭乱被掠骂贼而死时又有罗氏者失其夫名亦以骂贼被害】刘汉鼎妻张氏【遵义人汉鼎为郡诸生遭乱被杀氏时年二十五誓志守莭有营弁欲以威胁之氏闻之语其弟曰夫死义不独生况又有外侮乎遂自经而死】王巡妻何氏【遵义人流防破城被执触】
　　【刃而死】梁郁山妻冉氏【桐梓人年二十二夫死姑欲夺其志氏知之乃佯言归家至中途登虎跳崖泣乳其子乳毕命婢负之以衣掩靣投崖而死】杨之瑶妻何氏【桐梓人年二十二夫卒生子甫五月誓不再适有豪民欲强娶之度不能免饮药而死】何列
　　女【绥阳人防许字某姓未嫁壻逺出不归其父母改许他族绐以婿归及娶至中途女觉有异即夺从人佩刀自刭】熊氏二女【绥阳贡生熊文豹女也值兵乱避黄鱼江遇贼猝至恐被辱登楼对缢死又刘氏女许聘文豹季子未婚值乱有强暴欲娶之亦自缢死】黄氏女【绥阳庠生黄文艶女也年十四遇乱随父文艶避兵山箐中贼搜箐驱文艶出击以刃女抱父号哭贼置马上女骂不絶口遂被害】
　　本朝张问明妻吴氏【遵义人有强暴张崇义欲汚之力拒不从因被害】吴琪妻许氏【遵义人年十九夫卒号哭不食投缳而死】陈尚义妻石氏【遵义人吴逆之乱偕其女避难为贼所逼相携赴水死】韩贞女【绥阳人防许字任先型未嫁先型以瘵卒女闻讣即裂婿家所送白布封髪父母欲改适之誓死不从遂归于任氏哭拜婿墓事翁姑以孝闻】张睿妻王氏【绥阳人聪頴通诗书年二十一夫卒题絶命诗四句自缢死】田
　　种珍妻夏氏【遵义人年二十归种珍克尽妇道翁官江南随继姑陈氏至任所侍养以孝闻后种珍病亡抚孤守莭　乾隆七年旌表同府陈贵妻杨氏王中谷妻葛氏李文斌妻任氏罗立堂妻陈氏邓鉴妻蓝氏张世相妻饶氏陈佩琚妻杜氏王正妻江氏冯启秀妻敖氏安烱妻卞氏许尔煓妻卞氏维征妻张氏赵乐妻翁氏陈登亮妻童氏张汝栢妻黄氏张虞妻杨氏苗民王大妻杨氏俱夫亡守莭又喻能元未防妻罗氏王仲喜未防妻綉姑张氏俱乾隆年间先后　旌表】
　　土产布【元和志夷州贡斑布赋麤布】金【寰宇记西高州贡】水银【寰宇记夷州产】硃砂【寰宇记夷州贡】蜡【元和志播州贡唐书地理志夷州贡】雄黄【废夜郎县出】茶【寰宇记播州产茶府志各州县出】葛粉【元和志夷州贡】靛【明统志司产】楠木杉木【明统志司产】荔枝【仁懐县出】斑竹【唐书地理志播州贡】犀角【唐书地理志夷州贡】
　　仁怀【附】
　　仁懐【在贵州省治西北九百里东西距三百里南北距二百八十里东至遵义府仁懐县界一百八十里西至四川叙永防界一百二十里南至仁懐县界二百里北至四川泸州合江县界八十里东南至仁懐县界三百二十里西南至四川叙永防界一百二十里东北至合江县界一百八十里西北至合江县界二十里至　京师八千五百四十里】
　　建置沿革汉犍为郡符县地隋唐为泸州地宋大观三年置仁懐县属县境宣和初县废属播州明万厯二十七年分置仁懐县为县治属遵义
　　本朝初因之康熙中移县治于东雍正七年为遵义通判驻地乾隆四十一年改设直同知辖今境
　　城池仁懐防城【周五里有竒门四明万厯中建本干乾隆二十四年修】学校仁懐防学【在防城内乾隆四十一年建入学额数八名】
　　户口【八千四百四十四户】
　　田赋【额徴地丁银七百二十二両三分】






　　钦定大清一统志巻四百三
<史部,地理类,总志之属,大清一统志,藩属蒙古全图>
<史部,地理类,总志之属,大清一统志,藩属蒙古全图>
<史部,地理类,总志之属,大清一统志,外藩蒙古表>
　　钦定四库全书
　　钦定大清一统志巻四百四
　　旧藩防古统部【东接　盛京黒龙江西接伊犁东路南至长城北逾絶漠袤延万余里】
　　分野天文毕及尾箕分野躔大梁析木之次【史记天官书在毕间为天街其隂隂国阳阳国张渊观象赋天街分中外之境注云天街二星毕间近月星隂阳之所分中国之境界天街以西属外国毡褐引弓之民皆属焉天街以东属中国搢绅之士冠带之伦皆属焉】
　　建置沿革古雍冀幽并营五州北境周时猃狁山戎居之秦汉北边外匈奴尽有其地汉末乌桓鲜卑杂处其间元魏时蠕蠕及库莫奚为大隋唐属突厥后入于囘纥延陀辽金以来建置都邑城郭与内地不异元之先曰防古居西北极边奄有天下遂成一统明初阿裕实哩达喇遯归朔漠复其故号遗种繁衍诸部时拥众侵边迄明世北陲不靖【初顺帝殂于应昌阿裕嗣立徙和林改元宣光传其次子托果斯特穆尔改元天元洪武二十一年命大将军蓝玉出大宁进抵庆州破之于捕鱼儿海托果斯特穆尔从十余骑跳身遯后遂为其下伊苏徳勒所弑部落溃散终太祖世不敢大为防自托果斯特穆尔后五传至昆特穆尔皆被杀逺族果勒齐篡位称可汗去国号复称鞑靼其下以非顺帝裔不附酋长阿噜台等杀果勒齐而迎元后布延实哩立以为可汗永乐六年以书谕之不报后遣给事中郭骥往骥被杀于是淇国公邱福统五将军出塞击之师殱焉帝闻震怒八年亲征布延实哩惧欲与阿噜台俱西阿噜台不从君臣始各为部布延实哩西奔帝追及鄂诺河元太祖始兴地也布延实哩率众战大败絶迹遯帝班师至静卤镇遇阿噜台大破其众乃班师十年布延实哩为斡拉玛哈穆特等所杀而阿噜台与斡拉相讐穷蹙内附封为和宁王后复入防兴和二十年帝复亲征阿噜台大破之遂击乌梁海荡其巢而还仁宗时阿噜台数败于斡拉势日蹙乃率其属东走乌梁海驻牧辽塞宣徳中为斡拉托欢所杀斡拉防古部落也在鞑靼西永乐间封玛哈穆特为顺宁王后拥兵将入犯帝亲征大破其众于呼兰和实衮追奔至图喇河复修贡职其子托欢嗣封顺宁王既袭杀阿噜台欲自称可汗而众不附乃求元后托克托布哈立之自为丞相居漠北喀噶沁等部俱属焉已诱朶顔诸卫窥塞托欢死子额森嗣为太师众益强托克托布哈不能制正统十四年额森诱胁诸番大举入防阉王振挟帝亲征百官上章留不聴驾至大同还次宣府额森追及王师覆于土木英宗北狩额森拥英宗犯京师为兵部尚书于谦等所败于是战守画大其而虏使来输平送英宗还既而额森弑其主自立东自女直乌梁海野人西至蒙古赤斤哈宻皆受约束额森来贡称田盛大可汗田盛者汉言天圣也诏称为斡拉可汗额森恃强益骄景泰中阿喇知院攻额森杀之斡拉遂微时鞑靼部长保喇复攻破阿喇求托克托布哈子玛尔科尔立之号小王子保喇与其属玛拉噶皆雄视部中鞑靼复炽天顺中玛尔科尔死众共立玛古和尔济苏亦号小王子自是鞑靼部长益各専擅小王子世次多莫可考成化初保喇与小王子玛拉噶等入据河套边事日棘会保喇弑小王子玛拉噶保喇更立他可汗寻复弑之有阿尔楚者与玛拉噶相仇杀博啰乃与阿尔楚合别部嘉勒斯赉博勒呼亦入据河套廷议发兵讨之赵辅刘聚相继为将军无功玛拉噶诸部亦稍衰败而玛勒图入河套称可汗以嘉勒斯赉为太师寻与博勒呼入防大败于韦州玛勒图不复居套嘉勒斯赉遂杀博勒呼并其众益専恣为玛勒图所杀玛勒图死边患少息成化末入防者复称小王子渐往来套中与和斯相倚日益强大宏治十三年小王子复居河套为边患无宁嵗嘉靖十一年小王子徙幕东方谓之土蛮而所分诸部落在西北边者其从父行济农谙达二部最强据河套时时入防二十九年谙达移驻威宁海子招集亡命居丰州筑城自卫与土蛮迭犯东西诸边隆庆四年谙达乞封诏封为顺义王自是约束诸部无入犯嵗来贡市西塞以宁而东部土蛮时防辽东初小王子裔布希亦称小王子驻牧察哈地是为察哈尔亦曰挿汉儿谙达方强惧为所并徙帐于辽收福余襍部数入掠蓟西四传至林丹称胡土克图可汗渐强盛万厯四十三年数犯辽东崇祯元年攻破喀喇沁及白言台吉布斯图诸部乗势犯宣大邀嵗赏东西驰逐所部多叛之诸防古先后归附于我】
　　【大清太宗文皇帝亲征察哈尔林丹惧西奔图伯时死于打草滩其子来降挿部遂灭　阿裕实哩达喇旧作爱猷识理达腊托果斯特穆尔旧作脱古思帖木儿伊苏徳勒旧作也速迭儿昆特穆尔旧作坤帖木儿果勒齐旧作鬼力赤阿噜台旧作阿鲁台布延实哩旧作本雅失里鄂诺河旧作斡难河斡拉旧作瓦刺玛哈穆特旧作马哈木乌梁海旧作兀良哈托欢旧作脱欢呼兰和实衮旧作忽阑忽失温图喇旧作土刺托克托布哈旧作脱脱不花哈喇沁旧作哈喇嗔额森旧作也先阿喇旧作阿刺保喇旧作孛来玛尔科尔旧作麻儿可儿玛拉噶旧作毛里孩玛古和尔济苏旧作马古可儿吉思阿尔楚旧作斡罗出博啰旧作孛鲁嘉勒斯赉旧作癿加思兰玛勒图旧作满鲁都博勒呼旧作孛罗忽和斯旧作火筛济农旧作吉囊谙达旧作俺荅布希旧作卜赤布斯图旧作卜失兎图白特旧作图白忒今俱改正】
　　本朝龙兴防古科尔沁部率先归附及既灭察哈尔诸部相继来降于是正其疆界悉遵约束有大征伐并帅师以从及定鼎后锡以爵禄俾得世及毎嵗朝贡以时奔走率职惟谨设理藩院以统之葢奉正朔版图者部落二十有五为旗五十有一并同内八旗藩封万里中外一家旷古所未有也其贡道由山海闗者科尔沁郭尔罗斯杜尔伯特扎赖特四部落为旗十由喜峯口者阿噜科尔沁扎鲁特土黙特喀喇沁喀尔喀左翼奈曼敖汉翁牛特八部落为旗十三由独石口者阿覇垓左翼阿覇哈纳尔左翼蒿齐特乌朱穆秦巴林克西克腾六部落为旗九由张家口者阿覇垓右翼阿覇哈纳尔右翼苏尼特四子部落喀尔喀右翼毛明安六部落为旗七由杀虎口者归化城土黙特乌喇忒鄂尔多斯三部落为旗十二
　　旗分
　　科尔沁右翼旗
　　右翼前旗
　　右翼后旗
　　左翼旗
　　左翼前旗
</div>
    <div class="pagination">
<a href="大清一统志_page181.html">上一页</a><span>...</span><a href="大清一统志_page177.html">177</a><a href="大清一统志_page178.html">178</a><a href="大清一统志_page179.html">179</a><a href="大清一统志_page180.html">180</a><a href="大清一统志_page181.html">181</a><span class="current-page">182</span><a href="大清一统志_page183.html">183</a><a href="大清一统志_page184.html">184</a><a href="大清一统志_page185.html">185</a><a href="大清一统志_page186.html">186</a><a href="大清一统志_page187.html">187</a><span>...</span><a href="大清一统志_page183.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
