<!DOCTYPE html>
<html>
<head>
    <meta charset="UTF-8">
    <title>山西通志 - 第 219 页/共 700 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山西通志 - 第 219 页/共 700 页</h1>
    <div class="content">　　河中王竒溶晋庄王第三子諡悼怀子康简王表梈袭薨子知炬袭
　　襄隂王竒瀴晋庄王第四子諡安惠子宣懿王表楗袭无嗣
　　新化王表槏晋靖王第二子諡恭裕子端和王知防袭薨子新防晋封晋王
　　安溪王表椈晋靖王第三子以镇国将军卒追封无嗣靖安王表柣晋靖王第四子薨子知焝袭
　　旌德王表栺晋靖王第五子諡怀安子荣穆王知袭无嗣
　　荥泽王表檈晋靖王第六子諡安懿子端简王知□袭无嗣
　　代简王桂太祖第十三子母郭惠妃洪武七年七月十八日生十一年封豫王二十四年四月十三日改封代二十五年十月二十五日就藩大同粮饷艰逺令立衞屯田以省转运桂与蜀王椿同母性暴建文时废为庶人成祖初复爵永乐九年条桂三十二罪谯让之召入朝不至再召乃至遂革其三护衞王妃中山王徐达女骄而妬桂不恱勅王善视妃正统十一年桂薨寿七十一葬采掠山世子逊煓先卒諡悼戾孙隐王仕壥嗣追封世子为戾王仕壥尝言总兵郭登有功大同非登不能守朝廷为劳登天顺五年以代隘徙封怀仁于霍山阴襄垣于蒲灵邱于绛宣宁隰川于泽仕壥恶其子定安博野二王请并徙上曰王不仁乃欲逺其子然竟徙定安于忻天顺七年薨子惠王成链嗣治二年薨子聪沬先封武邑王革爵已居丧益淫酗废为庶人迁太原久之惠王妃为疏理复封武邑王卒子懿王俊杖袭封代王乃追封聪沬为思王嘉靖三年大同军围王宫廹具奏请赦俊杖东走宣府赐书慰问宣府总兵官傅铎奏欲诣阙陈罪诏毋来事宁送回藩嘉靖六年薨子昭王充燿自泰顺王嗣十一年大同军又变充燿复东走宣府再赐慰问十八年乐昌王聪涓乞徙代州礼科都给事中丁湛上言不可已而竟徙朔州二十四年和川奉国将军充灼坐罪夺爵怨望乃与襄垣中尉充□谋入大同鞫实伏诛总督翁万达疏言大同土产狭瘠禄饷不支代宗孕育日繁众聚而贫且地近边易生反侧请量移和川昌化诸府于山陜隙地诏改迁于山西先是景泰间昌化王仕墰乞移封不许至是乃迁代宗自简至懿封郡王者凡二十有三而外徙者十王二十六年充燿薨子恭王廷埼自泰兴王嗣三十年捐禄五千两以济军费勅褒之饶阳王充□数以事侵廷埼恐得罪乃以陈边事为名先暴镇廵官之恶世宗为逮系廵抚何恩总兵徐仁等充□益骄遂与廷埼互讦廵抚侯赵奏夺其禄充□怒不承遣司礼少监王瑜卽讯乃伏锢髙墙万厯元年廷琦薨子定王鼐铉嗣二十二年薨弟鼐钧嗣嫡妃无子从姬裴生子鼎渭已请名矣裴死次妃张生子鼎莎有宠奏以为嗣礼官谓鼎莎母虽封不得称嫡鼐钧不奉诏内阁礼部屡上章言之不报后十余年鼎莎死复请以其弟嗣神宗怒镌鼐钧禄鼎渭始得嗣鼐钧薨子康王鼎渭袭封崇祯二年薨子彝嗣薨子传济嗣十七年三月李自成入大同阖门遇害
　　广灵王逊□代简王第二子諡荣僖子庄裕王仕□袭薨子顺简王成□袭薨子宣和王聪汉袭薨子康定王俊槻袭薨子荣昭王充煡袭薨子廷埘袭
　　潞城王逊□代简王第三子諡僖顺子安简王仕埬袭薨子荣安王成□袭薨子宣惠王聪蒗袭薨子端宪王俊棱袭薨子充熀袭
　　山阴王逊煤代简王第四子天顺五年以代隘徙王蒲州諡康惠子端裕王仕堸袭薨子荣靖王成防袭有四十八子子僖顺王聪澍袭薨子俊栅袭
　　襄垣王逊燂代简王第五子諡恭简天顺五年徙王蒲州子仕防袭以罪诛子孙废为庶人弟安恵王仕坯冒袭薨子成鍨袭长子聪瀺长孙俊渠俱先卒鲁长孙充煌以安惠冒袭递降辅国中尉理府事诸王就藩非请命不得定省逊燂念大同不置作思亲篇词甚悲切代人传颂之其后宗人聪瀺聪泈俊防俊俊□俊杓俊噤充焞皆娴文章俊噤字若讷尤博学不慕荣利居五姓湖自号芦花散人有佩兰集行世姊陵川县君适裴禹卿殉节旌为贞节县君
　　灵丘王逊烇代简王第六子宣宗时封好学工诗有云溪稿尤善医剂药遍给天顺五年徙王绛州成化十一年薨諡荣顺子仕□嗣治六年薨諡僖靖子成鈠嗣治十年薨諡庄和子聪滆嗣自仕□至聪滆三代皆以孝旌子俊格善属文聚书数万卷尤好古篆籕墨迹手摹六十余种勒石名崇理帖世宗时献皇储明堂二颂兴献帝后挽歌赐金帛着天津集卒子充□亦卒聪滆乞封其曽孙廷址为曽长孙礼官奏无故帝以王寿考特许之已而复封廷址子鼐镰为元长孙嘉靖三十四年聪滆薨年八十三諡端懿鼐镰袭聪滆尝奏叔父成防庐墓负土垒冢赐金币奬谕追封俊格康悼王充□悼懿王廷址怀僖王鼐镰后削爵弟鼐鈇以中尉理府事
　　宣宁王逊炓代简王第七子諡靖庄天顺五年徙王泽州子和僖王仕□袭薨子恭安王成□袭薨子康靖王聪袭薨子昭荣王俊相袭薨子充灿袭
　　怀仁王逊烠代简王第八子諡荣定天顺五年徙王霍州子镇国将军仕防先卒子恭和王成釲袭追封镇国安僖王恭和薨子温惠王聪淑袭无子弟镇国将军聪洌理府事子庄简王俊榭袭晋镇国康僖王庄简薨子充淤以父冒袭降奉国将军理府事
　　隰川王逊熮代简王第十子諡懿安天顺五年徙王泽州子恭僖王仕燧袭薨子庄隐王成钧袭薨子康肃王聪防袭薨子庄惠王俊栢袭无子従弟辅国将军俊檖理府事
　　昌化王仕墰代戾王苐二子諡温宪子荣僖王成锾袭薨子端襄王聪浕袭无子
　　安定王成鏻代隐王第二子天顺五年徙王忻州諡悼隠长子聪潏居丧失礼宪宗停其封卒子俊桯奉祀卒子充爝封奉国将军卒子镇国中尉廷埽俱奉勅理府事
　　博野王成鐭代隐王第三子諡悼恭子端穆王聪溙袭薨子庄宪王俊櫍袭无子从孙奉国将军廷墧奉祀
　　和川王成镘代隠王第四子諡悼僖子宣懿王聪潪袭薨子恭惠王俊防袭薨子荣康王充烰袭薨子廷堿袭
　　宁津王成鉖代隐王第五子諡怀康子懐庄王聪滴袭无子弟温穆王聪泠袭薨子俊椂袭
　　饶阳王成鋈代隠王第七子諡悼昭子荣庄王聪瀓袭长子俊榬先卒子充□袭晋俊榬康僖王后充□以罪废为庶人
　　乐昌王聪涓代惠王第二子王朔州諡康懿长子俊福先卒子充煄袭追封父荣简王
　　进贤王俊樻代思王第二子諡庄惠子恭懿王充烢袭无嗣
　　河内王充燨代懿王第四子子恭宪王廷堄袭无嗣富川王充煜代懿王第五子諡悼定子康简王廷垶袭薨子镇国将军鼎铧
　　寳丰王充□代懿王第十一子諡悼顺无嗣
　　砀山王充□代懿王第十二子諡悼懐无嗣
　　泰兴王鼐铉代恭王第一子
　　新宁王鼐钧代恭王苐二子万厯三年以罪革禄永庆王鼐钰代恭王第三子
　　成□隰川王诸孙父仕□幽凤阳卒成□微服走凤阳视丧上疏自劾乞负父骨归葬泽州卽不得愿为庶人止墓侧许之乃奉丧归弟成鐎亦好学嘉靖十三年上言云中叛卒幸获销弭防其衅端实贪酷官吏激成之臣虑天下之祸隠于民心异日不独云中而已指陈切直下廷臣饬行时论兄弟为二难万厯二十年西夏弗宁山隂王俊栅奏诗八章寓规讽旨代处塞上诸宗洊经事变其言皆忧深思逺中朝士大夫多愧之
　　廷鄣代宗室崇祯中为巩昌府通判署秦州事有防直声十六年冬贼陷秦州拥见贼帅使跪叱曰头可断膝不可屈贼欲活之大呼曰今日惟求一死坐自若乃见杀
　　沈简王模太祖第二十一子母赵贵妃洪武十三年八月初二日生二十四年四月十三日封永乐六年五月初二日就藩潞州宣宗时请展府上曰毁民庐以展王府不可命工部往阅宣徳六年薨子康王佶焞繇武乡王嗣景泰中数防州官廵抚朱鉴以闻令诸王非时令寿节不得辄会有司饮酒着为令天顺元年薨子九长夭次庄王幼防天顺三年嗣有贤声正德十一年薨子七长诠钲正徳十三年以西阳王世子嗣嘉靖六年薨子勋□封福山王前卒子印桤摄府事九年薨无子以庄王次子灵川王诠鉌孙印栘摄府事凡十年乃嗣封时铨铿子吴江王印勋及宜山王诠鏋并争立皆切责之而令印栘嗣乃追封勋□靖王印桤懐王亦追封诠鉌安王生父勋潪惠王而以勋潪次子印庭为徳平王续灵川王之后二十八年薨子宣王恬烄嗣好学工古文词万厯九年薨子七长子王珵尧嗣仁孝恭慎弟珵垣珵防封郡王而不与王禄万厯中薨子効滽嗣
　　武乡王佶焞沈简王第一子晋封沈王
　　陵川王佶煃沈简王第二子諡康肃长子幼□先卒子康简王诠□袭父追封怀懿王康简薨长子勋瀼先卒追諡悼康王子庄安王尹杲袭薨子恬燆袭
　　平遥王佶煟沈简王第三子諡僖靖子惠恭王幼□袭无嗣以唐山悼僖王子镇国将军诠蓥奉祀
　　黎城王佶燏沈简王第四子諡昭僖子庄惠王幼□袭无嗣以清源庄简王第五子诠鏴袭后归宗以清源荣僖王第三子勋洺奉祀
　　稷山王佶焨沈简王第五子諡悼靖子庄靖王幼垬袭薨子荣和王诠鋈袭薨子端简王勋防袭薨子昭靖王尹柯袭薨子恬炠袭
　　沁水王佶煴沈简王第六子諡悼懐子安恵王防塐袭薨子端懿王诠鐕袭薨子荣穆王勋瀶袭薨子庄和王尹欀袭薨子昭定王恬烆袭薨子珵堦袭隆庆元年嗣爵工诗喜士往来多布衣交着衡漳藁沧海披沙集词多可观前此有徳平王印梃负儁才与宗人衡府新乐王载玺周府中尉睦防襄垣府俊噤晋府康衢秦府玉华齐名俊噤着五懐诗述其事复有镇国将军恬烷子辅国将军珵圻与珵垸珵塯珵堛结词社时称沈国多才焉
　　沁源王佶防沈简王第八子諡恭定子端宪王幼琦袭薨子荣清王诠钟袭薨子康僖王勋溱袭薨长子印杨先卒追諡悼和王子恬炜袭
　　清源王幼防沈康王第三子正綂十一年封博学能文有饮河集二十五卷续集八卷家训咏史诗諡庄简子荣僖王诠鏴袭薨子端和王勋瀳袭薨子印防袭辅国将军勋涟字叔文嗜吟诗与从子印杉印柠印析及诸名士和皆清源之后也
　　辽山王幼墏沈康王第四子諡宣穆子端和王诠袭薨子勋澄袭
　　内丘王幼□沈康王苐六子諡恭僖长子诠鋷先卒諡悼顺王子端靖王勋漴袭长子印柲先卒諡安裕王子恬熙袭
　　广宗王幼□沈康王第七子諡怀靖无嗣
　　唐山王幼墧沈康王第八子諡悼僖子荣康王诠铍袭薨子恭懿王勋澂袭长子印楀先卒子恬□袭
　　永年王幼塨沈康王第九子諡荣安长子诠先卒孙勋浚亦卒子恭裕王印橚袭追諡诠爝懐僖王勋浚悼顺王恭裕薨子庄宪王恬袭薨子珵封袭无嗣
　　西阳王诠钲沈庄王第一子諡恭
　　灵川王诠鉌沈庄王第二子諡荣懿子恭裕王勋潪袭薨子献王入继
　　宜山王诠□沈庄王第三子諡康僖子勋渥袭
　　宿迁王诠鏅沈庄王第四子諡荣简子端惠王勋泽袭子印柠先卒子恬烟袭无嗣
　　吴江王诠鉴沈庄王第五子諡昭和子勋淯袭
　　定陶王诠鑨沈庄王第六子諡恭靖长子勋澐先卒子印櫏袭
　　云和王诠□沈庄王第七子无嗣以吴江王子镇国将军奉祀
　　福山王勋□以从子印栘晋封沈王追諡恭和
　　徳平王尹榳沈惠王第二子
　　镇康王恬焯沈宪王第五子隆庆二年穆宗勅褒曰孝义纯良
　　安庆王恬爖沈宪王第七子隆庆二年穆宗勅褒曰孝敬经济
　　保定王珵坦沈宣王恬烄第二子
　　德化王珵玑沈宣王第三子
　　忻王见治英宗第七子母宸妃万氏成化二年八月十二日封未之国在位七年薨年十五諡穆
　　虞王雄英懿文太子长子洪武十五年五月朔卒追封諡怀
　　潞王翊镠穆宗第四子国衞辉　周府汾西王安漕鲁府翼城王当澐　肃府汾川王贡淙　庆府寿阳王台濠　韩府襄陵王冲秌　临汾王冲防　乐平王冲□　髙平王偕栾　以上诸王封域胥不隶晋故不详録
　　定襄王希忠成国公朱能四世孙万厯元年追封十一年以给事中余懋学疏论追夺王爵
　　宣宁侯曹良臣洪武三年十一月封禄九百石予世劵子泰袭坐蓝玉党爵除
　　东胜侯汪兴祖洪武三年冬封禄千五百石旋夺诰劵四年蜀平诏都督兴祖殁于王事授其子原封侯爵
　　太平侯张轨景泰七年正月封嵗禄一千三百石卒赠裕国公子墐袭天顺二年降指挥使
　　威宁伯王越成化十六年以掩击威宁海功封禄一千二百石十七年复以盐池功増禄四百石十八年再以功増禄五十石十九年夺爵
　　髙平伯谷大寛太监大用弟正徳七年以平寘鐇封禄千石【弇山堂集云正徳五年弟大用冒诛刘瑾功封十六年革】
　　平鲁伯江彬正徳十三年冒应州功封十六年诛夏国公顾成永乐十二年繇镇逺侯赠
　　兴国公郭亮永乐中繇成安侯赠
　　芮国公李瑾治初繇襄城伯赠
　　太原郡侯王鼎太平府院判太祖卽吴王位追封太原郡侯王道同处州知府太祖时追封
　　翼城侯孙岩永乐中繇应城伯赠
　　榆次伯张亷宣徳七年追封
　　清源伯冀杰宣徳中赠
　　威逺伯方政正綂四年赠
　　广昌伯刘玺治十七年赠
　　太原长公主仁祖女适王七一洪武初追封命有司具礼改葬
　　寿阳公主穆宗女侯拱辰尚主
　　静乐公主神宗女早世
　　灵丘公主神宗女早世
　　长平公主庄烈帝女周显尚主




　　山西通志卷六十三
<史部,地理类,都会郡县之属,山西通志>
　　钦定四库全书
　　山西通志卷六十四
　　氏族一
　　古者诸侯以字为氏以諡为族官有世功则有官族邑亦如之后世或氏于国于諡于官于爵于氏于居于志于事者不一姓居上氏居下列代姓氏晋尤盛于齐秦豫是故望隶晋郡邑胥载之又有望不隶晋而其原本出于晋曁代北诸氏族尤著者亦具列焉以附后魏官氏志唐宰相世系表之义志氏族
　　赵氏出自嬴姓颛顼裔孙伯益帝舜赐以嬴姓十三世孙造父周穆王封于赵城因以为氏其地河东永安县是也六世孙奄父号公仲生叔带去周仕晋文侯五世孙夙晋献公赐采邑于耿河东皮氏县有耿乡是也夙生共孟共孟生衰字子余諡曰成季成季十八世孙嘉为代王后降于秦秦使嘉子公辅主西戎西戎怀之号曰赵王世居陇西天水西县　汉京兆尹广汉世居涿郡宋僖祖生长于燕卽其后也　元按扎尔永古特族人居云中幼孤鞠于外大父卓裕勒嘉譌为赵家因氏赵平章世延其后也
　　孙氏一出自妫姓武为吴将军孙髌髌八世孙询字防宗安定太守询曽孙福为太原太守遇赤睂之难遂居太原中都
　　李氏咎繇为理氏裔孙理利贞之后　赵郡李氏出自秦司徒昙次子玑字伯衡秦太傅三子云牧齐牧为赵相封武安君始居赵郡赵纳顿弱之间杀牧齐为中山相亦家焉卽中山始祖也牧三子汨鲜汨秦中大夫詹事生谅左车仲车左车赵广武君生常伯遐遐孙秉字世范颍川太守因徙家焉秉八世孙膺子瑾避难复居赵鸡田李氏本河南部落稽阿跌之族良臣袭鸡田州刺史子光进振武莭度使赐姓李弟光顔河东莭度使守司徒兼侍中　代北李氏本沙陀部落姓朱邪氏执宜代北行营招抚使蔚州刺史子赤心赐姓李附郑王属籍赐名国昌代北莭度使检校太尉
　　周氏明阳曲周庄懿瑄文端经父子赐諡瑄南京刑部尚书经太子太保礼部尚书
　　王氏出自姬姓周灵王太子晋子宗敬为司徒时人号曰王家因以为氏十五世孙翦秦大将军生贲字典武陵侯生离字明武城侯二子元威元避秦乱迁于琅邪后家临沂都乡南仁里太原王氏出自离次子威汉扬州刺史九世孙霸居太原晋阳后汉连聘不至霸二十世孙泽雁门太守生昶魏司空京陵穆侯昶五世孙缉散骑侍郎生慧龙后魏宁南将军长社穆侯孙琼四子遵业广业延业季和号四房王氏韩愈王仲舒神道碑王氏皆王者之后在太原者为姬姓春秋时王子成父败狄有功因赐氏　戴少年王荣碑自翦至魏凡三十四代有昶　自王昶父汉雁门太守泽已有名称忱又秀出绥亦著称八叶继轨轩冕莫与为比焉　白居易王士寛墓志翦为秦将军三世而生珣珣居太原故今为太原人又十九代而生琼　自王慧龙入魏国三世一身至琼有四子时人语曰英英济济王家兄弟　魏髙祖置中正从容谓郭祚曰并州中正卿家故应推王琼也祚退谓寮友曰琼真伪今日未辨我家何为减之然此第李冲吹嘘之说尔　王勃倬彼我系诗倬彼我系出自有周分疆锡社派别支流居衞仕宋臣嬴相刘廼武廼文或公或侯粤自太原播徂江澨自东旋西择木开宇田彼河曲家乎汾浦　国史补四姓荥阳郑冈头卢泽底李士门崔皆为鼎甲太原王亦四姓之匹而呼为钑镂王家喻银质而金饰栁芳姓系録论今流俗独以崔卢李郑为四姓加太原王氏号五姓王顔追树十八代祖王卓神道碑后魏定氏族佥
　　以太原王为天下首姓故古今时谚有鼎盖之名盖谓盖海内甲族着姓也　太原王氏唐有大房王氏第二房王氏河东王氏乌丸王氏汾州长史王氏乌丸王氏霸长子殷后汉中山太守食邑祁县五世孙允懋懋七世孙冏后魏度支尚书防乌丸校尉广阳侯因号乌丸王氏生神念　中山王氏亦出晋阳后魏王叡封中山王号中山王氏　汾州长史王满亦太原晋阳人其后为播起　太原王氏世居祁县后徙平州至缙从侯希逸南迁居河内温县子智兴宣武节度使守太傅雁门郡王　王望出太原周灵王太子晋之后世传晋登仙是王家太子遂称王氏又二十一望中河东乃天水等九望之一也殷王子比干之后北海陈留乃齐王田和之后也　介子推姓王名光
　　冯【始平】望一出上党周文王十五子毕公髙之后毕万封魏食采冯城因氏　冯跋传毕万之子孙食采冯乡　冯亭为韩上党守入赵赵封为华阳君战没长平宗族由是分散或留潞或在赵在赵者为官帅将官帅将子为代相及秦灭六国而冯亭之后冯母择冯去疾冯刼皆为秦将相焉汉冯唐卽代相子又潞冯奉世以良家子选为郎
　　陈【颍川】出自妫姓虞帝舜之后夏禹封舜子商均于虞城三十二世孙遏父为周陶正武王妻以元女大姬生满封之于陈赐姓妫以奉舜祀是为胡公九世孙厉公他生敬仲完奔齐以国为姓旣而食邑于田又为田氏　陈妫姓也然伍员曰虞思妻之以二姚是又为姚姓也盖妫姓始于周姚姓自夏有之然则尧赐舜姓赐以姚也谓为嬀误矣姚姓有虞国至商有遂国未知虞存于商否至周则遂虞皆为姬姓国矣而封胡公于陈自是陈称妫不复言姚
　　衞【河东】羽音　周文王第八子康叔封于衞以国为氏韩【南阳】韩氏出自姬姓晋穆侯防少子曲沃桓叔成师生武子万食采韩原生定伯定伯生子舆子舆生献子厥从封遂为韩氏　路史万唐叔十一世孙杜预以为出曲沃或以为成师之子俱妄　韩有韩何横侠罂言贾褐李吕及韩侯无忌公族韩褐韩籍韩婴韩信信都之氏
　　杨氏出自姬姓周宣王子尚父封为杨侯　路史杨侯曽孙失国平王以赐晋封叔肸后氏为杨一云晋武公子伯侨生文文生突羊舌大夫也又云晋之公族食邑于羊舌凡三县一曰铜鞮二曰扬氏三曰平阳突生职职五子赤肸鲋虎季夙赤字伯华为铜鞮大夫生子容肸字叔佃亦曰叔誉鲋字叔鱼虎字叔熊号羊舌四族叔向晋太傅食采扬氏其地平阳扬氏县是也叔向生伯石字食我以邑为氏号曰杨石党于祁盈盈得罪于晋并灭羊舌氏叔向子孙逃于华山仙谷遂居华隂　杨氏有六唐叔虞之后封杨以封为氏又周宣王子尚父封后为氏又周景王之后又晋之公族食邑于羊舌凡三县一曰杨氏　杨【农】唐叔虞之后伯侨自晋归周封杨家食采于杨因氏一云周宣王曽孙封为晋所灭其后为氏焉　杨【天水】扬雄自序平阳别一族周宣王子尚父封为杨侯　扬雄自序曰其先出自有周伯侨者以支庶初食采于晋之因氏焉不知伯侨周何别也在河汾之间周衰而扬氏或称侯号曰扬侯防晋六卿争权韩魏赵兴而范中行智伯弊当是时偪侯侯逃于楚巫山因家焉汉兴溯江上处巴江州季官至庐江太守复遡江上处防山之阳曰□自季至雄五世而传一子故雄无他于蜀　危素杨氏族谱序予读宋侍讲学士无为杨公序其家谱分新昌院淮南院蜀院闽院丹阳房荥阳房其先皆羊舌氏之后而华阴最先盛矣　盛事録杨公博以师傅位太宰而子俊民以防魁历提学太仆少卿俊卿武防试第一至锦衣衞都指挥俊士举进士余荫叙又二人【时俊民未任尚书也】
</div>
    <div class="pagination">
<a href="山西通志_page218.html">上一页</a><span>...</span><a href="山西通志_page214.html">214</a><a href="山西通志_page215.html">215</a><a href="山西通志_page216.html">216</a><a href="山西通志_page217.html">217</a><a href="山西通志_page218.html">218</a><span class="current-page">219</span><a href="山西通志_page220.html">220</a><a href="山西通志_page221.html">221</a><a href="山西通志_page222.html">222</a><a href="山西通志_page223.html">223</a><a href="山西通志_page224.html">224</a><span>...</span><a href="山西通志_page220.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
