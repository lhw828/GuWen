<!DOCTYPE html>
<html>
<head>
    <meta charset="UTF-8">
    <title>畿辅通志 - 第 629 页/共 974 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>畿辅通志 - 第 629 页/共 974 页</h1>
    <div class="content">　旨出仓谷以赈黄河水阻巨奉檄调发不二日而陆运三 　　　万余石由潼闗达长安民得以苏欢声动地以忧　
　　　　归补湖广江陵县筑堤以捍水患民咸德之西陵 有有地无粮者有有粮无地者巨一一彻查抵补　
　　　　一时翕服红苗窃发峙糗粮备方畧不数旬 殄平之以老乞归康熙四十九年祀乡贤　
　　谭从简　山海卫人由副贡授灵邱令兴利革弊有能 声再知河曲娄县改孟津摘奸发伏人以神　
　　　　明目之讨吴逆日屏当军需有条有理以荐擢知 晋寜州刚柔并用人畏其严又乐其寛士民皆安　
　　　　堵焉以老乞归康熙 五十四年祀乡贤　
　　宋国宾　迁安人由贡生知陜西隆德县刚方果断卓 有政声隆邑赖其保障后候补家居读书山　
　　　　村人重 其品　
　　张作砺　玉田人拔贡生知山东招远县招邑丁粮独 重于他邑民多避役逃亡砺至适当编审力　
　　　　请豁免民大悦擢嘉兴府同知闽疆告变延及温 台砺经理过徃兵马鎭静无哗民得安堵入嘉金　
　　　　两郡及招逺名 宦本邑祀乡贤　



　　穆廷栻　字符公山海卫人康熙丁未武进士初授蔚 州路守备整饬营务有敏干名康熙四十年　
　　　　以永寜协副将 陛见升授苏松水师总兵官五十二年冬奉　
　旨押江南漕米十万石从海道运交闽广赈饥无悞 特简江南全省提督五十四年调补福建陆路提督六十　
　　　　年台湾告变廷栻统精鋭厚赏犒厦门策应反侧 瓦解嗣因闽疆米价翔踊会两台设法平粜兵民　
　　　　咸庆剿平永春德化安溪三邑小丑以劳卒官遗 疏　
　闾赠左都督 赐祭葬荫子光禄寺署正　
　保定府
　　明
　　何　礼　清苑人洪武时以才行异等举荐历兵部尚 书奏准令各省卫马草不许征収马料不许　
　　　　支给其各卫军士年老者许替役又奏准天下卫 所善射者十选其一于冬月赴京师校射赏罚有　
　　　　差礼历任清 勤人物推重　
　　高嗣兴　唐县人洪武中以秀才上疏敬陈王道奏官 民利病太祖嘉奬即擢兵部主事累官至尚　
　　　　书多所 建白　
　　刘知微　清苑人洪武中为礼部侍郎凡有建白悉见 采纳使安南宣布威德国人畏服卒于使所　
　　　　衬归予 祭葬　
　　邸　鹏　唐县人洪武中进士擢御史亷直敢言当坐 法籍其家止木匙二张木筋五双故乡物也　

　　　遂复 其官　
　杨　泽　定兴人起戎行有勇畧以靖难功累升山西 都指挥佥事永乐中北征有功加都督同知　
　张　哲　蠡县人永乐进士任大理评事有寡妇私与 人通忌其子诬以不孝系狱哲令狱卒以计　
　　　得其情子得释时久旱是日大雨咸以为洗寃雨 迁江西佥事捕获巨寇叶宗刘等特赐金带以佥　
　　　都御史抚 云南卒　
　杨　瓒　蠡县人永乐进士任山西赵城知县亷能有 声为天下贤令第一升鳯翔知府复以贤守　
　　　赐宴并衣一袭迁浙江左布 政使陶得二作乱谕平之　
　王　哲　清苑人永乐中由乡举入太学擢监察御史 歴官湖广布政使哲亷正严明所至有声民　
　　　歌之有曰心无私人不苦囊 无钱衣有补民爱之如父母　
　冯　珪　安肃人永乐中以举人授南京理问折狱详 明升行太仆寺丞禁革奸马大蕃息擢太　
　　　仆卿 致仕　
　吴　祥　蠡县人永乐中知嵩县为政寛和逋民自归 者二百余户县向有猛虎剧贼之害祥祷神　
　　　祈逐未几获虎二十余贼党亦各散去邑赖以安 秩满当去吏民诣阙请留许之在任三十二年卒　
　李　敏　字好学新安人宣徳初以举人歴安庆鳯阳 两府同知有治绩累迁应天府尹寛严兼济　
　　　士民敬爱景泰二年升戸部侍郎代周忱 抚江南寻加尚书专督漕储以疾致仕卒　
　王　瑾　安肃人宣德中由举人知咸阳县锄强植善 兴学劝农丁外艰归民思不置陈于上特旨　



　　　夺情视事寻以秩满新尹来代民犹不忍其去复 陈于上特晋六品秩留任二年擢延安知府九载　
　　　考满抚按各具军民请留状诏允 之加三品秩升河南布政使卒　
　宋　杰　字廷英定兴人宣德中进士累官右都御史 巡抚苏松杰和厚质实历任中外埀四十年　
　　　所在以 静鎭称　
　马　恭　唐县人由乡荐任杭州推官正统二年擢御 史奉命巡邉协赞延绥军务景泰二年以杀　
　　　贼功迁右副都御史恭在邉十年 军政修明兵民咸服以疾致仕　
　李　俊　字文英定兴人以明经荐擢御史正统十三 年勅董浙江银冶处州盗起俊督兵剿捕贼　
　　　散去明年贼复合攻处州城空无备俊誓众死守 命善泅者潜出调兵水陆夹攻大破之贼平擢山　
　　　西按察使屡雪寃 狱以忤执政归　
　田景旸　字时中高阳人景泰进士授御史以敢言称 累迁大理寺卿持法不挠详谳平允进礼部　
　　　尚书 卒　
　冯　贯　蠡县人景泰进士擢御史秉公执法风裁凛 然升大理寺卿每议辟以天理为先人命为　
　　　重历升南京工部尚书 老成持重为一时仪型　
　杨　宣　新城人景泰进士累官礼部侍郎掌鸿 胪寺曹石用事宣疏劾之一时传诵　
　王　道　蠡县人景泰进士初授行人历戸部郎时荆 湘流民倡乱山谷道请郡县其田悉入编戸　
　　　乱遂沮累官副都御 史抚郧阳有靖寇功　

　王宗彛　字表伦束鹿人景泰进士累官四川叅议戢 平松茂诸番迁河南叅政剿捕剧贼马鳯等　
　　　歴升提督辽东军 务都御史致仕　
　贾　俊　字廷杰束鹿人景泰中以举人授御史五为 巡按所至奨亷斥贪锄梗植弱成化中历迁　
　　　工部侍郎河南饥奉勅往赈 多所全活未几迁尚书致仕　
　韩　文　字贯通新城人天顺进士授行人擢给事中 奉使琉球严礼度宣上意辞所馈仪物还为　
　　　户部郎会畿内山东水上疏陈便宜十事迁陜西 叅议削平岷寇擢抚寜夏文器宇宏润以平易为　
　　　政时人 称之　
　吴　槚　博野人天顺进士授礼科给事中遇事敢言 历官陜西布政使闗中饥条陈救荒数策皆　
　　　见采纳擢湖广巡抚都御史德威 并着寻进总督南京粮储致任　
　杨　潭　新城人成化进士授刑部主事累迁戸部尚 书潭有文武才征流寇修运道屡着勲节性　
　　　端悫武宗常称为 版杨以年老致仕　
　丁　鳯　字应诏蠡县人成化进士授戸部主事累迁 顺天府尹活系囚数百进戸部侍郎正德中　
　　　以左都御史督三邉着 武功世荫锦衣百戸　
　王　寅　字敬夫容城人成化进士刚正严介官大理 却金以正死刑历广西按察使征苗有功累　
　　　升工部侍郎理易州山厂完通负 二十余万改戸部以忤刘瑾归　
　张　谦　清苑人成化进士授礼科给事中建白皆闗 大体宪宗识其貎每于俦人中优异之命勘　



　　　两广大臣事迹以执法称历迁南 太仆寺卿条上马政四事卒于官　
　刘　瑀　蠡县人成化进士授御史出为苏州知府郡 素骄侈瑀以静镇风俗丕变擢山西叅政岁　
　　　饥盗起瑀赈贫缉盗民赖以安累迁都御 史督南京粮储凡巨猾积厘革殆尽　
　孙　中　新城人成化进士任戸部主事以绩着迁河 南参政累升右都御史巡抚辽东未任卒荫　
　　　子绍锦衣卫 总旗世袭　
　张　贯　蠡县人成化进士初授河南知县累迁陜西 佥事弘治中哈密犯顺贯平之赐彩币擢贵　
　　　州按察使以持法忤刘瑾左迁山西叅议旋起辽 东巡抚都御史谨烽堠修城堡凡兵马刍粟率有　
　　　成效玺书褒 之卒于官　
　侯　观　雄县人成化进士授登封令勤惜民隠时大 疫观祷嵩岳祈以身赎旣而疫解岁稔部使　
　　　者以治行异等荐授户部 主事累迁戸部侍郎卒　
　刘　恺　字承华新安人弘治进士任刑部主事历升 漕运副都御史山东盗起陈便宜十事征调　
　　　兵马屯拒要害河决鳯泗恺为文祭告河 复故道寻升兵部侍郎进礼部尚书卒　
　王尧封　字伯圻定兴人弘治进士授襄阳推官谳狱 详明擢御史按两浙有声绩累官至戸部尚　
　　　书 卒　
</div>
    <div class="pagination">
<a href="畿辅通志_page628.html">上一页</a><span>...</span><a href="畿辅通志_page624.html">624</a><a href="畿辅通志_page625.html">625</a><a href="畿辅通志_page626.html">626</a><a href="畿辅通志_page627.html">627</a><a href="畿辅通志_page628.html">628</a><span class="current-page">629</span><a href="畿辅通志_page630.html">630</a><a href="畿辅通志_page631.html">631</a><a href="畿辅通志_page632.html">632</a><a href="畿辅通志_page633.html">633</a><a href="畿辅通志_page634.html">634</a><span>...</span><a href="畿辅通志_page630.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
