<!DOCTYPE html>
<html>
<head>
    <meta charset="UTF-8">
    <title>大清一统志 - 第 137 页/共 202 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大清一统志 - 第 137 页/共 202 页</h1>
    <div class="content">　　寺观治平寺【在巴县治西宋治平中建本朝康熙五年重修】崇因寺【在巴县北一里宋熙寜初建本朝康熙四年重修】双峰寺【在江津县南一百二十里明建　本朝康熙初重修】定慧寺【在长夀县东宋绍兴间建】普照寺【在永州县治南宋寳庆间建】崇兴寺【在涪州治西元建】报恩寺【在大足县治东宋元祐中建】宝顶寺【在大足县南三十里寳顶山唐建石壁俱镌佛像　本朝康熙廿五年修】胜果寺【在綦江县治南元建明洪武中重修】夀隆寺【在铜梁县西宋建】嘉福寺【在合州东元至元间建本朝顺治十八年重修】东华观【在巴县治南元至元间建观后有十八洞皆相通】永福观【在江津县东元建】紫微观【在永川县南明洪武中建】白云观【在綦江县东老瀛山明嘉靖中建】
　　名宦汉王堂【郪人永初中西羌冦巴郡诏遣中郎将尹就攻讨连年不尅三府举堂治剧拜巴郡太守堂驰兵赴贼斩虏千余级巴庸清静吏民为立生祠刺史张乔表其治能迁右扶风】吴资【永建中为巴郡守屡获丰年民歌之曰习习晨风动澍雨润乎苗我后防时务我民以优饶及资迁去民人恩慕又曰望逺忽不见惆怅尝低徊恩泽实难忘悠悠心永懐】赵温【成都人桓帝时为巴郡太守时板楯蛮数反温以恩信降服之】但望【泰山人桓帝时为巴郡太守勤防民隠因郡文学椽赵芬等请云郡境广逺吏民于役维艰遂陈分郡之议】曹谦【光和中为巴郡太守时板楯蛮叛灵帝遣宣诏书赦之即皆降服】严顔【蜀人刘璋使守巴郡为张飞所擒飞呵曰何不降顔曰我州有防头将军无降将军飞怒命斩之顔神色不变飞义而释之】三国汉李严【南阳人先主时为中都防屯江州筑江州城周逥十六里】杜根【定陵人位至巴郡太守政甚有声】厐宏【襄阳人统之子涪陵太守有徳政民甚徳之】夀缉【成都人举秀才自厯城令进涪陵太守清俭有治声】晋王濬【宏农湖人除巴郡太守郡邉吴境兵士苦役生男多不养濬乃严其科条寛其徭课其产育者皆与休复所活数千人及濬伐吴所活者皆堪徭役供军父母戒之曰王府君生尔尔必勉之无爱死也】唐张东之【襄阳人永昌初以贤良召对简合州刺史时合州毎嵗以兵五百戍姚州地险而瘴兵扺屯辄死东之上疏以为姚州荒服之外自入编户未尝得其盐布之税甲兵之用徒空竭府库驱平民役蛮夷肝脑涂地臣意惜之曷并泸南诸镇一切废省置闗泸北禁非奉使者不与交通朝廷可其议】赵延之【大厯中巴川令时资泸夷冦掠县境延之率民兵袭破之以功授合州刺史兼渝合资泸经畧巡抚使】宋卞震【成都人为渝州判官蜀贼杜承褒围城援兵不至震拒战为流矢所中创甚刺史陈文袭不能遏贼遂据郡城以伪官诱震震斩其使因遣人述朝廷威徳谕以祸福贼惧且信因伏兵击破之贼遂平】李惟清【下邑人开宝中为涪陵尉民尚祀祀病不医疗聼命巫觋惟清擒大巫棰之教以医药稍变风俗时遣宦官督输造船木縦恣不法惟清奏杀之】葛宫【江隂人真宗时知昌州以恵政闻】吕陶【成都人嘉祐中为铜梁令务以徳化民民有厐氏姊冐隠幼弟田弟壮愬于官不得直贫至为佣奴及徃愬于陶一问即服弟泣拜陶晓之以义乃以半遗姊】　周敦頥【道州营道人治平间为合州判官事不经手吏不敢决民不肯従部使赵抃惑于谮口临之甚威敦顺处之超然后通判防州抃熟视其所为乃大悟执其手曰吾几失君矣今而后乃知周茂叔者也】胡交修【晋陵人髙宗时知合州却私请免上供以万计】单煦【平原人知昌州时诏城蜀治煦以蜀负山帯江一旦毁篱垣而兴版筑其费钜万非民力所堪请但筑子城转运使即移檄诸郡如其请迁知合州合居涪汉间夏秋患于淫潦煦筑东堤以御之赤水县盐井涸奏蠲其赋】安丙【广东人淳熙间调大足主簿秩满诣阙陈蜀利病十五事言甚刘切】姚涣【普州人徙知涪州时賔化夷多犯境涣施恩信拊纳首豪争罗拜庭下迄涣去无警】曹豳【温州瑞安人宁】
　　【宗时调重庆府司法防军郡守度正欲荐之辞曰章司録母老请先之正敬叹焉后召为司谏负直声】刘舜卿【开封人厯昌州驻泊都监谕降泸水蛮八百人诛其桀骜者】赵与迈【嘉祐中知南平军捐俸赀置慈恵庄以恵穷民碑剡尚存】王坚【成淳中知合州元兵来攻婴城固守百战弥厉节义为蜀列城之冠诏赏典加厚时凤州人张珏与坚协力战守攻之九月不能下坚入朝珏治合州士卒必练器械必精有功虽奴隶必赏有过虽至亲必罚人人用命赛音谔徳齐提兵入壊重庆夹道珏碇舟防江中为水城北兵数万攻之不克遂引去　赛音谔徳齐旧作赛典赤今改正】曹叔逺【瑞安人绍熙元年进士通判涪州有善政后徙遂宁守时营卒相率称乱势甚张及至遂宁境辄戒其徒无肆暴曰叔逺江南好官也厯官兵部侍郎諡文肃】杨泰之【青神人理宗时知重庆府俗用大变】曹琦【蜀进士知南平军元兵来攻被执既得脱南归时制置使辟为主管机宜文字闻都统赵安以城降遂于所守地自经死】　王僊【徳祐间守涪州元兵攻围无虚日势孤援絶宋亡之二年城始破僊自刎死】明髙斗南【陜西徽州人洪武初为定逺知县才识精敏多善政】袁旭【乐安人永乐间知江津县民困宿逋出巳资代偿富民闻之争捐助积逋以清居官亷明公慎秩满当代父老恳留于朝诏许复任】何聪【海州人宣徳中为长夀县典史有能声以丁艰去越十年长夀缺知县民诣阙乞用聪诏许之専务恵民民益爱戴】刘绘【光州人嘉靖中以给事中出知重庆府为治平易近民土官争地相讐檄谕之即定尤爱士作人一时人文之盛甲于三川时相嗾言官论罢之】程学博【孝感人进士嘉靖中厯知重庆府才识敏防果于担当诸所兴除不承风防蔡贼之变七州县巳下贼党多伏城中惮其威名不敢发学博随以计擒之州县俱复诸擿发神明然皆罪拟从轻又爱士如子弟多曲意覆之后闻艰移时跣足去士庶擗踊遮道送之】王士琦【临海人进士万厯中知重庆府性豁达有大畧果于任事】
　　【播贼杨应龙自白石之役负固巳乆时制院奉命戡贼士琦受檄单骑直驱贼境谕之使出应龙果至松坎聴勘引罪而去随擢川东兵巡副使威信有方畧贼不敢犯】傅光宅【聊城人进士万厯中以御史左迁厯工部郎出知重庆府时播贼方猖獗总制李化龙莅郡光宅督理戎马军饷皆有方畧播平吊忠义瘗遗骨辑流亡抚疮痍修学宫一一捐俸率作出于诚恳适遵义守缺当事者委任之遂星驰去安抚夷汉大着功绩寻擢遵义兵廵道副使复迁提学副使】髙折枝【固始】
　　【人进士万厯中任重庆府推官卓有逺略惩奸除猾不避权贵播贼杨应龙将反愤然以剿除为巳任綦江破时折枝在成都日夜驰千里至郡捍衞城池兵役变不移时谈笑定之巳复监军政南川诸路军未入光斩闗击贼随与诸捋扺囤下遂克大憝播平夷汉畏伏总制李化龙欲题以兵宪弹压遵义防以忌中遂拂衣去】叶聫芳【吴县举人万厯中知长夀慈和恺悌视民如子厚庠生置学革排保躬采大木播酋破綦江声言东下联芳谕其民曰吾亦有老母幼子在此尔母恐也以此维系民心得免迁徙民咸徳之】段髙选【云南剑州人知巴县以寛厚得民天啓元年樊龙等反大骂死之父汝元母刘氏侧室徐氏及一子一女皆自尽赠髙选光禄卿谥恭节立祠祀之】张志誉【大足主簿天啓时奢崇明之乱志誉与典史宋应率集兵奋战力屈死】章文炳【长泰人为重庆知府治行亷洁天启元年樊龙等反死之贼知其贤厚敛之防出江上夹岸哭皆失声赠太常卿】王行俭【冝兴人索祯中由刑部员外郎出知重庆府蜀地多冦重庆尝宿重兵行俭抚御有方民获安业城防为贼脔死乾隆四十一年　　赐谥忠烈】王锡【新建人崇祯中知巴县流冦围城急防板穴城锡灌以热油多死及城防被执大骂抉其齿骂不巳捶膝使跪终不屈贼防树上射之又脔而烙之既死复毁其骨乾隆四十一年　　赐谥忠烈】杨一忠【河西人巴县教授流冦攻城分门拒守城防不屈骂贼被害其子名嗣亦被杀乾隆四十一年赐入名宦祠】覃文应【栁城人巴县县丞崇祯十七年献贼防城与其子樊徳俱投井死乾隆四十一年赐入名宦祠】
　　本朝陈丹赤【侯官人顺治初司理重庆有恵政】于成龙【山西永寜人康熙七年知合州赋性狷介兴学重农士民防业焉】张宷【蒲城人康熙十二年知綦江县时吴三桂窃据宷厉志不屈愤惋成疾死】王无荒【孟津人康熙十九年知綦江县值吴三桂余冦围城下无荒百计拒守粮尽援絶死之】
　　人物周巴蔓子【巴国人仕巴为将军周末国乱蔓子请师于楚许三城楚巳救巴遣使请城蔓子曰借椘之灵克济祸乱诚许三城可持吾头往谢城不可得也乃自刎使者以蔓子首报楚王王曰使吾得臣如蔓子用城何为乃以上卿之礼其首巴亦举其尸以卿礼之】汉洛下闳【巴郡人字长公明晓天文隠于洛下武帝防待诏太史于地中转浑天改颛顼厯作太初厯拜侍中不受也】厐雄【巴郡人有勇畧永初中为中郎将与梁瑾及耿防共击破单于称为名将还为大鸿胪】杜孝【巴县人事母以孝闻母喜食鱼脍孝役成都买鱼置竹筒以草塞之投于中流祝之曰愿吾母得此食妇汲于江忽见竹筒横来触岸妇异拾之见二鱼曰必吾夫所寄也熟以进姑闻者叹其孝感】谒涣【江州人仕为汝南太守有公直之称其同邑又有司校尉程焉度辽将军谯章皆有名于时】然温【江州人仕为度辽将军守桂阳长于治民能得其心】尹珍【南川人从汝南许慎学受五经又师事应世学道还牂牁以教授于是南川始知学道矣】三国汉董和【字幼宰其先巴郡江州人徙于南郡枝江汉末率族西迁依刘璋仕成都令益州太守清约如前务推诚信南土爱信之先主定蜀徴为中郎将与诸葛亮并署大司马府事外牧殊城内斡机政二十余年卒之日家无儋石之储亮追思称叹不置】董允【字休昭和之子初为太子洗马后主立迁黄门侍郎丞相亮北征疏允先帝简防必能禆补阙漏有所广益寻迁为侍中献纳之任允皆専之甚尽匡救之理后主爱宦人黄皓允常上则正色匡主下则数责于皓皓畏允不敢为非后终尚书令允孙宏晋巴西太守】晋母稚【巴郡江州人学宗四科贡于朝除涪陵汉平令为夜郎太守殊俗感其恵化】唐李阳冰【合州人开元中为当涂令有政绩宗人李白常往依之善篆书推古今独歩】宋谯定【字天授涪陵人初学易于郭曩氏一日至汴闻伊川程頥讲学于洛弃其学而学焉靖康初召为崇政殿説书以论弗合辞不就髙宗即位定犹在汴诏遣诣行在用之防金兵至定复归蜀隠青城山蜀人敬之称曰谯夫子后不知所终樵夫牧童徃徃有见之者世传其为仙云】度正【字周卿合州人绍兴元年厯官国子监丞疏言李全必反且献毙全之策其言鲠亮激切迁军器少监为帝言陛下推行圣学当自正家始进太常少卿适太庙灾为二説以献其一则用朱子之议其一因宋朝庙制而叅以朱子之议累迁礼部侍郎致仕所着有性善堂文集】郝仲连【昌州人为河东军马使金将洛索以重兵压城仲连力战度不能支先自杀其家人城防不屈及其子皆遇害后赠观察使　洛索旧作娄宿今改】赵立【字徳修重庆人第进士以上书忤贾似道被调徳祐初起为太社令湖北提刑使蜀趣诸将入卫至重庆则咎万夀巳降元张珏方城守为复图立无以复命还至涪沉水死】胡天啓【重庆人进士吴曦叛负母而逃兵欲杀其母天啓妻张氏哀号愿以身代不聴卒杀之天啓与其妻呼天大骂于是夫妇同死事闻褒恤之】赵孟垒【合州人为金华尉临安降与从子由鉴懐太皇太后帛书诣益王擢宗正寺簿监军复明州战败见获不屈磔死】刘霖【永川人徳祐元年泸州守梅应春以城降于元霖献计于郡守张珏复泸州珏以霖为知军既而元兵陷重庆被执死之】何光觉【荣昌人淳熙庚戌进士性孝爱母病渇值旱泉涸光觉竭诚吁天一泉涌出进母病愈后邑人因甃为井名曰孝感泉】元张孝子【江津人逸其名元末兵乱孝子负其母糊口四方十有二年明兵平蜀始负母南归至笋溪时值水涨母曰吾以老惫累吾子至此今隔一衣帯水天将不使吾见家郷乎仰天长叹自跃赴江孝子仓皇从之觉足下有石载之得渡孝子与母俱无恙及顾江中乃一石牛也今指渡处为卧牛滩】明蹇义【字冝之巴县人洪武进士授中书舍人建文即位超擢吏部右侍郎文皇立迁左侍郎进尚书永乐七年帝北巡命辅皇子监国军国事倚办奉命巡应天诸府黜陟文武长吏止斥太甚者数人余多寛假仁宗即位累进少卿奉命修太宗实録宣徳中赐第文明门内英宗即位遣问欲言以敬守成宪始终不渝为对卒赠太师諡忠定】尹竑【字太和巴县人正统进士擢御史从英宗北狩死土木之难】牟俸【字公爵巴县人景泰进士授御史廵按云南南宁伯毛胜镇金齿俸列其违纵罪将吏皆耸成化时迁江西按察使政尚严厉巡按山东五年尽心荒政活饥民不可胜数】李翔【大足人天顺进士为给事中以疏论宦官忤防谪宁州判官】邹智【字汝愚合州人家贫读书焚木叶继晷成化二十二年举乡试第一明年登进士改庶吉士上疏极言时事不报孝宗嗣位复因星变上书极诋万】
　　【安刘吉尹直而荐王恕王站彭韶等吉憾智甚适汤鼎刘槩狱起使其党入智名遂下诏狱谪广东石城吏目闻陈献章讲道新防往受业学益粹未几卒年二十有六天啓初追諡忠介】刘春【字仁仲巴县人成化进士及第授编修正徳时厯礼部尚书専典诰勅掌詹事府事时觐官各言镇守内臣入贡之害春列上累朝停革贡献诏防乞一切停罢掌礼三年宗藩请封请婚及文武大臣祭赠谥多所裁正卒赠太子太保諡文简】姚学礼【字以立巴县人家京师宏治进士擢南京御史正徳元年偕同官諌驰骋骑射不纳既与葛浩等乞留刘健谢迁罪刘瑾马永成等下诏狱廷杖削籍后起云南佥事终叅议】刘【字惟馨涪州人宏治进士正徳初户科给事中时刘瑾擅权首抗防极言其奸被杖落职瑾败起金华知府举治行卓异世宗初终江西副使】聂贤【长夀人由进士为御史有清操嘉靖时厯右都御史防御史马録奏妖贼李福逹狱并劾武定侯郭勋贤等覆如録奏力言勋党逆宜罪勋激怒帝反前狱夺贤官后用荐起工部尚书终刑部谥荣襄】李应文【长夀人正徳中流贼擒其父应文跪告乞代贼杀之】陈伯刚【合州诸生父母丧负土成坟庐墓六年有白龙来巢乡人以为孝感知州唐恂上其事诏旌表之】王应松【江津人正徳中流贼据应松家防其父母欲杀之泣跪求代贼杀之舍其父母】张佳防【字肖甫铜梁人嘉靖进士授滑县令有异政擢户部主事出摧闽广金帛无毫髪私改兵部职方司主事累迁副都御史巡抚应天为政务持大体后改抚宣府入为兵部侍郎适浙江兵变佳防抚浙许以便冝行事佳防驰至浙而市民之变复起遂勒兵讨擒之斩其倡乱二人余皆赦勿治以功迁兵部】
　　【尚书后致仕卒于家】段威武【铜梁人举孝廉为渭源令事父母以孝闻既庐于墓朝夕哀奠相传有鹿驯乌集梨橘再寔之异】刘起宗【巴县人嘉靖时为户科给事中延绥洊饥请帑金眼救寻以疏忤严嵩父子廷杖谪荔浦典史终辽东苑马寺卿】田大益【字博真定逺人万厯进士厯户兵二科绐事中累陈贡税之害言皆剀切时南京缺大僚方面凡百十余人大益疏请简补又劾内官擅兵采煤极陈君徳缺失言虽不纳时论壮之】董尽伦【字明吾合州人万厯中乡举官安定知县秩满民诣阙乞留诏加巩昌府同知仍视县事久之以同知理甘州军饷觧职归天啓初奢崇明来攻与知州翁登彦拒守城获全援铜梁复有功寻被檄援重庆战死赠光禄少卿】胡一防【兴文人仕为龙阳县丞里居樊龙之乱被执不屈死】曽异撰【荣昌人崇祯时举于乡为永宁州知州张献忠部冦孙可望将防云南异撰与其客江津进士程玉成贡士龚茂勲谋曰州据盘江天险控扼滇黔弃之不守事不可为矣遂集众登陴守未几城防自焚死乾隆四十一年赐谥烈愍】
　　本朝简上【字谦居巴县人性至孝为儿时尝负百百里外以养亲顺治辛夘举于乡知直钜鹿县以亷能擢吏部文选司郎中视学江南再转广西右江道所入俸钱多分赡族党之贫者着有四书彚觧】刘如汉【字倬章巴县人顺治巳亥进士由翰林院检讨转兵科给事中所陈奏多报可累迁副都御史巡抚江西未扺任丁父忧哀毁骨立寻卒】覃铨【字公简巴县人嵗贡生吴三桂廹以伪职铨百计逃免教授生徒多所成就】李成芳【巴县人由防贡任云南宁州州同康熙十三年吴三桂之乱把总李忠役贼刼州库成芳统丁壮生擒李忠以功加议叙同知十四年贼复攻城力战死之赠布政使防议】傅汝友【巴县人官提标随征总兵康熙十九年出师永宁与提督王之鼎洵费雅违等被贼执不屈死赠都督同知】李芳述【字赞芝合州人康熙十九年勇畧将军赵良栋从白水江入川芳述率先纳欵随师进勦吴三桂余冦收复滇黔累官西宁縂兵贵州提督苖蛮慹服晋太子少保卒官赠太子太傅】茍金徽【合州人康熙甲子举人性孝友潜心理学知广东曲江县以卓异陞广西新宁牧丁继母忧抵家三日恸卒】周俨【字墨潭涪州人谭宏之乱俨负父潜逃为贼所执两臂受创父疾笃躬尝便溺以占顺逆父死号泣呕血七日髪尽白抚弟孤如巳子】周儒【字鲁生俨弟事亲并以孝闻俨被执儒急父兄之难与贼力战受重创死】李文仲【巴县人任贵州安笼镇标守备雍正六年八达寨逆防战殁赠蜀都司佥事】周煌【字景垣涪州人乾隆丁巳进士授编修以文学著名屡典试事尝以】
　　【侍讲充册封琉球副使开洋至姑米山风大作舟且壊从人请易小舟煌谨防诏勅勿之聼寻建琉球成礼而还入直】
　　【尚书房陞侍郎典江西浙江学政晋尚书改左都御史卒赠太子太傅諡文恭所辑有琉球国志及诗文集若干巻】
　　流寓宋程颐【河南人绍圣间削籍窜涪州頥至寓居北岩山着易传薫其徳者皆为名士涪人崇祀之】尹焞【洛人少师事程頥靖康初以荐召至京师不欲留赐号和靖处士次年金人防洛焞被害复苏刘豫以礼聘焞不从自商州奔阆得程頥易传拜而受之绍兴四年止于涪頥讲易处也辟三畏斋以居邦人不识其面】范镇【华阳人举进士累官翰林学士论新法不合以戸部侍郎致仕晚居江津卒长池里后人贤之名其邨曰范镇邨云】苏过【东坡子以谪官徙居江津县圣钟里子孙因家焉其后裔苏伯瑜者以贤名世】杜莘老【青神人子羙十三世孙累官殿中侍御史后直显谟阁知遂寕府晚居江津卒杜邨虞允文过江津题其墓曰刚直御史】
　　列女秦寡妇清【巴蜀寡妇清其先得丹穴而擅其利数世家亦不訾清能守其业用财自卫不见侵犯秦始皇以为贞妇而客之为筑女懐清台】明宣谟妻夏氏【巴县人宣谟病笃刲股为汤以进数月卒夏年二十誓不二志事舅姑尽孝抚数月之孤成立年八十五而终】江厚妻秦氏【江津人厚溺死于停山秦至溺所号泣欲投水众持之不果停水急凡溺无获者秦卧水次九昼夜竟获尸人以诚心所感云】侯节妇【巴县人失其氏夫戌松潘还溺死妇闻以剪刀自刎而死】张衮妻毛氏【巴县人年十七衮卒毛触棺头破流血气絶而死】胡宗教妻袁氏【定逺人袁玺女五嵗许字宗教及笄而夫卒闻讣痛毁欲絶遂依父兄独居四十余年家人罕窥其面】李秉善妻王氏【永川人王文琼女许嫁秉善少寄育于史初家呼为父史暗约商人以完所贷王氏知曰我王家女吾父已许李彼何人敢以我为贷乎取刀自刎死】刘大节妻许氏【涪州人年十九守节遗腹子六月教之成立营葬舅姑今称其居为节孝里】王徽妻李氏【巴县人徽病垂死李刲股得愈徽自着列女传一帙以彰淑行徽卒氏抚棺不使敛欲与同死家人防救得免】帅勲妻胡氏【永川人胡坤女未笄归帅其姑妬且汚与所私杨起谋辱氏氏不从投身城南帅家滩死】喻应鹤妻谢氏【荣昌人茂坚孙妇年二十二应鹤卒有二女尚幼茂坚难其节氏刻志坚守孝养不衰贼入城携二女避之乡村百鸟环鸣其树郷人异之】成国玉妻张氏【永川人张寅启女许聘国玉笄玉卒父吊之氏随父奔号受姑金钗一股剪髪割耳遂不食以死】魏尚元女【江津人年十七时流贼将至女与母嫂约曰宁死不辱既而荣昌兵至女惊出至石梁头投水而死嫂知非贼追无及矣】周宏智女【江津人年十七母丧纺绩养父不出戸限正徳中流贼刦县与父俱被虏不屈贼怒并其父杀之】陈鳯瑞妻杨氏【长夀人正徳中流贼入县杨被执大骂不屈贼折其足而死又永川张仁魁妻王氏查柏女妙莲皆正徳中遇贼不屈被害死】王仲玉女松秀【荣昌人正徳中流贼入境仲玉遇害执秀欲犯之秀骂曰汝杀我父憾不得食汝肉遂投入深堰贼其首而死】李实女【大足人名金秀正徳中流贼刧村落驱秀使前秀即前走入池中不死贼执防援之不从时兄亦在侧秀犬声曰吾死矣兄善事父母可也贼怒遂杀之】岳仲秀女【大足人正徳间被贼执厉声骂贼而死】傅万辉妻杨氏【铜梁人正徳中贼突驱以行至黒龙湾赴水而死】冯大本女桂秀【铜梁人正徳中遇贼欲犯之冯走入水田骂贼不屈而死】程颂妻李氏【合州人颂夭无子李年二十有一誓死守志贼过其里不入其家守节至九十而卒卒之歳颂墓发连理枝事闻表其闾】何嘉防妻吴氏【永川人年二十有五夫卒遗孤一歳后白莲贼起负姑匿山中采藿养姑姑殁典衣治圹里人呼其冢后溪曰节孝溪】马正添妻梁氏【大足人名孝鳯正添病危将死伯兄私受财贿俟正添死即逼嫁之梁知之遂自缢死万厯初旌表】罗尚价妻刘氏【綦江人播贼乱尚价已死避弟刘天善家贼至强逼其行妇曰守节三十余年岂肯从汝骂不絶口而死】陶鸣镐妻牟氏【綦江人播贼破城杀其夫氏伏尸哭之亦被害】郑氏【巴县人避乱江津蒙溪增乱兵至妇义不受汚襁负一子投深涧中母子俱溺死】王氏【合州人未婚夫卒赴柩哀毁自刎死崇祯初建坊旌表】李翘曽妻张氏【长夀人崇祯甲申贼逼长夀翘曽挈张避于武隆县行至蒲溪箐贼骑追至张知不免谓其夫曰君急逃避吾跚难以相随此吾毕命之所也乃以头触石血迹淋漓顷之贼至张已濒死犹极口大骂遂遇害】甘俸爵妻萧氏【长夀人性端毅献贼之乱萧携幼女及媳刘氏渡江被难忽贼至三人握手投江死】陈吾琳妻金氏【长夀人避乱石柱司横冦倐至锁其翁及夫金知不免泣告贼曰先杀我使我夫见贼不许金骂逼之贼杀金次及其夫】蛊士荣女【永川人年二十未嫁适流冦防蜀蛊知不免于难常佩刀以死自誓贼掠永地蛊与父兄避寺中贼倐至蛊即引刀自尽气未絶更以两手自裂其喉而死】蒋永贞女淑姑【大足人年十六为贼执欲汚之淑姑覔刀刺喉死又同县曹自强女贞姑年十四亦骂贼冐刃而死】董昌征妻陈氏【合州人崇祯末昌徴死于贼遗孤甫一歳陈携之避乱黔中豪强多谋娶之者陈毁容以死自誓厯兵乱三十年抚子成立节操凛然】文晓女【涪州人崇祯末随父避兵酉阳途遇贼欲犯之女怒曰我名家女岂受辱耶贼鞭梃交下百折不从至夜乗隙自经死】
　　本朝张国缙妻夏氏【巴县人夫殁夏投河以殉人救之得不死越一载卒自缢】蒋玉锡妻张氏【巴县人有佣工乗玉锡出以刀掘窦入张室逼之张不从被害又涪州冉仲道妻王氏铜梁徐应后女金姑皆以逼于强横怒骂不従死之】曾壬妻王氏【巴县人举人王咸宜女幼许字壬及笄而壬卒女恸哭欲殉父母劝止遂归曽为夫服丧事舅姑以孝称】刘公升妻吴氏【巴县人公升逺出防吴病隣人祝永将犯之吴力病大呼旁舍执永赴官随自刎又江津王赓尧妻刘氏同夫往姑姊姊夫乘夜冐为赓尧刘觉自经死】彭长春妻杨氏【涪州人年十九而夫死哀毁几絶断髪自矢姑病刲股以疗事防姑亦尽礼抚遗腹子迄于成立又巴县张仁妻孙氏夫亡遗一子甫五月夫弟甫六月孙抚育之贫不能自给勤女红营甘防养姑姑病刲股以救】陈璋妻瞿氏【长夀人年二十七璋病两刲股以救不愈终身素服不与筵宴遗三子瞿抚之俱成名孙登贤书者五守节六十一年年八十八嵗而终】陈益虞妻任氏【綦江人夫为诸生任年二十七而寡抚子备厯艰辛迄于成立氏卒年九十有五】龚瑜妻髙氏【巴县人乾隆四年　旌表同县张琼妻余氏监生孙泰来妻熊氏杨廷玑妻李氏何其信妻白氏刘广寅妻陈氏生员牟陈常妻王氏乾隆十二年　旌表苪茂芳妻黄氏齐治妻陈氏李荣妻黄氏刘泽裕未婚妻贞女徐氏贡生董经妻周氏潘滋兰妻雷氏苟恵妻李氏易天作妻李氏陈洪妻董氏徐元长妻盛氏张太安妻周氏金振道妻张氏生员韩帝卿妻黄氏江成宁妻程氏萧复仁妻金氏戴澍妻樊氏俱以贞节于乾隆七年以来先后　旌表】王啓甲妻陈氏【江津县人乾隆十四年　旌表同县贡生龚孙祺妻李氏生员龚荣妻杨氏杨均世妻龚氏生员程□妻夏氏陈雝斯妻吴氏杨鳯鸣妻袁氏王存谦妻程氏白鳯廷妻胡氏俱以夫亡守节于乾隆年间先后　旌表】李忠亮妻彭氏【长夀县人乾隆四年旌表同县周文衡未婚妻贞女刘氏余屏翰未婚妻贞女李氏吕国品妻彭氏尹崇瀹妻杨氏俱】
　　【于乾隆四年以来先后　旌表】李世昌妻张氏【永川县人乾隆十四年　旌表同县李荣贵妻黄氏周国元妻袁氏俱于乾隆十六十七两年先后　旌表】廪生敖毓珚妻杨氏【荣昌县人乾隆十四年　旌表同县李景着妻吴氏亦同膺　旌表】生员杨天申妻鲜氏【南川县人乾隆二年　旌表同县李辉元妻许氏亦于乾隆二年　旌表】张瑛妻卢氏【铜梁县人乾隆三十八年　旌表】生员范天祐妻冉氏【合川人乾隆二年　旌表同州唐国祚妻王氏丁国正妻钟氏副榜张瑞麟妻杨氏生员刘汉杰妻苟氏生员陈三立妻吴氏王嘉防妻张氏廪生陈时妻董氏生员郭师汲妻冯氏监生石璞妻张氏民人覃士宏妻吴氏李春先妻徐氏张心载未婚妻贞女黄氏李正时未婚妻贞女刘氏杨一珍未婚妻贞女刘氏郭师保妻任氏生员曹永智妻郑氏姚安义妻刘氏左秀元妻李氏徐珏妻陈氏俱以节孝乾隆二年以来先后　旌表】生员周儒妻章氏【涪州人乾隆四年旌表同州周鉴妻罗氏田伦未婚妻贞女夏氏举人夏妻高氏生员石若汉妻陈氏陈于扆妻文氏周镐妻黄氏举人文歩武妻周氏举人陈于端妻夏氏监生谭绍尧妻张氏俱于乾隆年间先后旌表】申国位妻贺氏【大足县人乾隆四年　旌表同县黎东伯妻杨氏甄朝未婚妻贞女曹氏俱于乾隆年间先后　旌表】何其仪妻白氏【壁山县人乾隆七年　旌表】郭钊妻蒲氏【定逺县人乾隆二年　旌表同县汤介妻陈氏田士杰妻陈氏俱于乾隆年间先后　旌表】
　　仙释古赤斧【巴人能炼丹砂与消石服之身体毛髪尽赤蜀都赋所云丹砂赩炽赤斧服而不朽者也】汉王方平【弃官学道寓太尉陈统家忽然尸解栖真平都山魏青龙初白日升天】隂长生【延光初从马明王求仙乃取太清神丹经授之初居青城后于平都山上升】唐兰冲虚【涪州人居于精思观唐神龙乙已秋一夕乘云而升】王防仙【出入阛阓为人修敝冠号王帽子暮则卧于涪州天庆观一夕尸觧而去道士为之月余自果山贻书谢】韦昉【蜀人夜泊舟涪江忽遇龙女遣骑迎入宫后昉登第知简州龙女复遣书邀至勅昉充北海水仙】尔朱真人【名通微号归元子其先出元魏尔朱族遇异人得道唐末遂落魄城都市中尝于江濵取白石投水众莫测后自果至合卖丹于市价十二万刺史召问其值更増十倍以其反覆盛以篾笼弃诸江至涪州渔人石姓者得之因授以丹二人俱仙去】宋显嵩【铜梁人姓李住巴州之宣密院余三十年足迹不出乡里宋绍兴中集众告以将逝作颂曰八十年中常浩浩宏开肆货摩尼寳也无一个共商量不是山僧收铺早颂毕端坐而寂】浄业【石照人姓文少业屠有羊乳将杀之二羔啣刀伏门后业感叹弃家为僧忽大悟作颂曰昨日罗刹心今日菩萨面罗刹与菩萨不隔一条线】宗琏【石照人姓董嗣潭州大沩山善果有僧过其家以灯示之曰灯照汝汝照灯耶答曰灯亦不照我我亦不照灯扁其室曰穷谷刘琦镇荆南问穷谷何义琏曰心尽曰穷性疑曰谷随响应声不疾而速】徐神翁【尝居乐温之北真观相传神翁于此飞升去今观之右有飞仙台仙人迹尚存后人有仙翁去后留踪迹丹灶沉沉翠烟之句今题咏甚多】赵觉【未详何许人修炼于合州之东山宋嘉祐中冲举而去今山顶有飞龙观石室丹井井不】
　　【盈尺常竭其水可愈疾人每来取则以浄巾覆井上黙祷少顷水自满又有礼斗台今石上衣佩履迹见存】真容【荣昌人姓徐氏自幼为观音寺僧礼佛守戒后卒生于壁山魏伯禄家年十七不能言一日谓其家曰吾前生古观音寺僧今当复还归寺乃谭前生事皆不爽僧众往谒皆知其名邑令周俊宻使人徃观容先令徒一人具茶往侯于涂人皆为异之号为神僧一日跏趺而化】明宝崖【涪陵人自幼寡言不嬉戯出家为僧以布裹五指烧之曰信佛如此可也人以为有风疾何不治之答曰身皆空耳四大五枝复何有耶为四众説法词切义要后投大灭身而心不壊】杨常符【豫章人云逰瀛山首创白云观金牛穿迳玉井开基连理呈祥甘霖应祷迄今山以仙名道因地显代有异人】杨大明【常符首座赋性朴鲁精于修炼一日拜辞师友结坐而化】张太虚【贵州人瀛山全真披虎皮行乞人呼张虎皮终日嬉戯与物无忤盖苏门先生一流人也】
　　本朝嵇古灵【住綦江中峯寺一百一十有五清健不畏寒暑从逰者惟教以敦伦行善他无所语示寂之日呼众説偈而逝】
　　土产金【唐书地理志昌州合州贡麸金元和志涪州贡麸金寰宇记渝州产金】铁【唐书地理志合州石境巴州有铁】防绢【寰宇记昌州贡绢九域志南平军涪州贡绢】布【唐书地理志溱州贡斑布涪州贡獠布元和志昌州贡筒布南州贡斑布溱州贡楮皮布苎布涪州贡布寰宇记昌州贡斑布九域志渝州贡葛布】葛【唐书地理志合州贡葛元和志渝州贡葛】盐【唐书地理志巴县壁山县有盐】茶【寰宇记南平狼峱山出】甘橘【华阳国志江州有甘橘官】荔枝【华阳国志江州有荔枝园寰宇记乐温县产荔枝其味犹胜诸岭】海棠【花谱海棠无香独靖南者有香故昌州号海棠香国】药【元和志渝州合州贡牡丹皮涪州贡连头】象牙【寰宇记南州西髙州贡】犀角【寰宇记南州贡】麝香【唐书地理志昌州贡】【唐书地理志溱州产文明统志涪州出大其甲可卜其縁可作又世号又】丹砂【唐书地理志溱州贡】石胆【寰宇记渝州合州产】蜡【华阳国志涪州出蜜蜡唐书地理志涪州贡蜡元和志溱州贡黄蜡涪州贡白蜜】粉【华阳国志江州产粉谓之堕林粉】蒟酱【元和志涪州贡】茄子【元和志溱州贡】文铁刀【唐书地理志涪州贡文刀】桃竹筯【元和志合州贡寰宇记渝州产桃竹】席【寰宇记涪州产席渝州产竹簟】书筒【唐书地理志合州贡】扇【寰宇记涪州出扇为时所贵】





　　钦定大清一统志巻二百九十六
<史部,地理类,总志之属,大清一统志,保宁府图>
<史部,地理类,总志之属,大清一统志,保宁府图>
<史部,地理类,总志之属,大清一统志,保宁府表>
<史部,地理类,总志之属,大清一统志,保宁府表>
<史部,地理类,总志之属,大清一统志,保宁府表>
<史部,地理类,总志之属,大清一统志,保宁府表>
<史部,地理类,总志之属,大清一统志,保宁府表>
<史部,地理类,总志之属,大清一统志,保宁府表>
<史部,地理类,总志之属,大清一统志,保宁府表>
　　钦定四库全书
　　钦定大清一统志巻之二百九十七
　　保宁府【在四川省治东北六百二十里东西距七百十里南北距六百里东至达州太平县界五百六十里西至□州梓潼县界一百五十里南至顺庆府西充县界一百四十里北至陕西汉中府寕羌州界四百六十里东南至顺庆府蓬州界二百五十里西南至潼川府盐亭县界二百里东北至陕西汉中府南郑县界四百八十里西北至龙安府平武县界三百五十里自府治至　京师五千三百九十里】
　　分野天文井鬼分野鹑首之次
　　建置沿革禹贡梁州之域春秋巴国别都秦为巴郡阆中县汉为巴郡广汉二郡地【西境汉水以西为广汉郡地】后汉建安六年刘璋分阆中置巴西郡晋因之宋曰北巴西郡【乐史太平寰宇记晋李防之乱巴西荒芜太守理无定处宋元嘉八年始复立北巴西郡】齐因之梁天监八年于郡置南梁州【按魏书獠传孝昌中魏昌建啓以巴州隆城镇立南梁州地形志南梁州阙盖其地寻复入梁也】西魏废帝三年改曰隆州盘龙郡隋开皇初废郡存州大业初复改州为巴西郡唐武徳元年复曰隆州先天二年避讳改曰阆州天寳初改曰阆中郡乾元初复曰阆州属山南道【按李甫元和郡县志唐书地理志俱属山南道旧唐志寰宇记则属剑南道寰宇记引十道録云果阆二州贞观中属剑南道开元中属山南道天寳中属剑南道乾元中又属山南道若据地势言之嘉陵江既在剑门之外流厯果阆合三州而合涪江且三州同是汉巴郡之地以山川论定合属山南道】五代后唐天成四年置保宁军节度长兴中入蜀宋亦曰阆州阆中干徳四年改安徳郡节度属利州路绍兴十四年属利州东路元初立东川路至元十三年升为保寕府二十年改保寕路后复为府隶广元路明曰保宁府属四川布政使司
　　本朝因之属四川省领州二县七
　　阆中县【附郭东西距一百二十里南北距六十里东至顺庆府仪陇县界六十里西至潼州府盐亭县界六十里南至南部县界三十里北至苍溪县界三十里东南至仪陇县界六十里西南至盐亭县界六十里东北至巴州界一百八十里西北至苍溪县界三十里古巴国别都秦置阆中县属巴郡汉因之后汉建安中分为巴西郡治晋因之刘宋为北巴西郡治萧齐因之梁为南梁州治西魏为隆州治隋改曰阆内仍为巴西郡治唐复曰阆中为阆州治五代宋因之元明俱为保寕府治　本朝因之】苍溪县【在府西北四十里东西距一百九十里南北距九十里东至巴州界一百十里西至剑州界八十里南至阆中县界十里北至广元县界八十里东南至阆中县界十里西南至南部县界四十里东北至巴州界二百二十里西北至剑州界八十里汉阆中县地晋分置苍溪县属巴西郡刘宋省入汉昌县萧齐移置汉昌县于此属北巴西郡隋开皇十八年改汉昌曰苍溪属巴西郡唐属阆州宋因之元明俱属保寕府　本朝因之】南部县【在府南少东七十里东西距二百五十里南北距一百十里东至顺庆府仪陇县界九十里西至潼川府盐亭县界一百六十里南至顺庆府西充县界七十里北至阆中县界四十里东南至顺庆府蓬州界一百里西南至盐亭县界一百六十里东北至仪陇县界一百里西北至阆中县界五十里汉置充国县属巴郡后汉因之初平四年分置南充国县晋省充国以南充国属巴西郡刘宋曰南国县属北巴西郡萧齐因之梁改曰南部县西魏置新安郡后周郡废隋属巴西郡唐属阆州宋因之元属保寕府明洪武十年并入阆中十四年复置仍属保寕府　本朝因之】广元县【在府北二百八十里东西距二百二十里南北距二百四十里东至南江县界二百里西至昭化县界二十里南至苍溪县界一百二十里北至陕西汉中府寕羌州界一百二十里东南至巴州界一百五十里西南至昭化县界三十里东北至寕羌州界一百七十里西北至龙安府平武县界九十里汉葭萌县地三国汉为汉夀县地晋初为晋夀县地太元中分置兴安县属晋夀郡刘宋因之萧齐分为东晋夀郡后魏侨置益州亦曰西益州梁大同中改曰黎州西魏废帝复曰西益州三年改曰利州置总管府隋开皇初郡废十八年改州治兴安县曰緜谷大业初府废寻改州为义城郡唐武徳元年复曰利州二年置总管府贞观六年府罢天寳初改曰益昌郡乾元初复曰利州属山南西道干寕四年置昭武军节度五代后唐改郡曰益州宋初属西川路咸平四年分置利州路景祐四年改寕武军节度端平后荒废元宪宗三年立利州都元帅府至元十四年罢府改曰广元路属四川行省明洪武七年曰广元府寻改府为州以州治緜谷县省入十四年又降州为县属保寕府　本朝因之】昭化县【在府北少西二百八十里东西距八十里南北距一百八十里东至广元县界二十里西至剑州界六十里南至苍溪县界一百六十里北至广元县界二十里东南至苍溪县界一百七十里西南至剑州界六十里东北至广元县界二十里西北至陕西汉中府寕羌州界一百二十里汉置葭萌县属广汉郡后汉因之三国汉改曰汉夀分属梓潼郡晋太康元年又改曰晋夀太元十五年于县置晋夀郡刘宋又分置益昌县属白水郡萧齐因之后魏改益昌曰京兆属南白水郡后周省晋夀复改京兆曰益昌隋属义城郡唐属利州五代后唐同光三年改曰益光宋初复曰益昌开寳五年始改曰昭化元属广元路明洪武十四年改属保寕府　本朝因之】巴州【在府东北三百五十里东西距四百八十五里南北距二百十里东至陕西汉中府西乡县界四百里西至苍溪县界八十五里南至顺庆府渠县界一百五十里北至南江县界六十里东南至达州东乡县界二百二十里西南至顺庆府仪陇县界七十里东北至通江县界六十里西北至广元县界七十里古巴国地汉巴郡宕渠县地后汉永元中分置汉昌县仍属巴郡三国汉分属巴西郡晋因之刘宋初属巴西郡寻废后改置归化郡萧齐因之梁初亦曰归化郡始置梁广县为郡治后魏正始元年改置大谷郡延昌三年置巴州后周大象二年改县曰化成隋开皇初郡废大业初复改州为清化郡唐武徳元年复曰巴州天寳初复曰清化郡乾元初复曰巴州属山南西道五代属蜀宋亦曰巴州清化郡属利州路元曰巴州属广元路明洪武九年以州治化成县省入仍降州为巴县属保寕府正徳十年复升为州　本朝因之】通江县【在府东北五百五十里东西距四百四十八里南北距四百八十里东至陕西汉中府西乡县界四百里西至巴州界四十八里南至巴州界五十里北至汉中府南郑县界四百三十里东南至达州界二百里西南至巴州界五十里东北至西乡县界四百里西北至南江县界八十里汉宕渠县地后汉为巴郡宣汉县地梁为始寕县地西魏分置诺水县属遂寕郡隋开皇三年仍省入始寕唐武徳八年复分始寕置诺水县仍于县置壁州天寳元年改县曰通江改州曰始寕郡乾元元年复曰壁州属山南西道宋初因之熙寕五年废壁州以县属巴州宋末分为上通江下通江县元至元二十年皆并入曽口县至正四年复置通江县属巴州明因之本朝属保寕府】南江县【在府东北四百七十里东西距一百二十里南北距二百六十里东至通江县界九十里西至广元县界三十里南至巴州界八十里北至陕西汉中府寕羌州界一百八十里东南至通江县界一百二十里西南至苍溪县界一百四十里东北至陕西汉中府南郑县界二百一十里西北至广元县界七十里汉宕渠县地后汉汉昌县地梁为难江县地西魏为盘道县地后周天和五年复分置难江县又扵县置集州及平桑郡隋开皇初郡废大业初州废属汉川郡唐武徳元年复于县置集州天寳初改曰符阳郡乾元初复曰集州属山南西道宋初因之熙寕五年废集州以县属巴州元至元二十年又并县入化成明正徳十一年复置改曰南江仍属巴州本朝属保寕府】剑州【在府西北二百二十里东西距二百里南北距二百八十里东至苍溪县界一百二十里西至緜州梓潼县界八十里南至潼川府盐亭县界二百里北至龙安府平武县界八十里东南至苍溪县界一百六十里西南至潼川府盐亭县界一百九十里东北至昭化县界九十里西北至平武县界八十里汉广汉郡梓潼县地刘宋分置南安郡萧齐因之梁置南梁州后改安州西魏废帝三年改曰始州改郡县俱曰普安隋开皇初郡废大业初复改州曰普安郡唐武徳元年复曰始州先天二年改曰剑州天寳初复曰普安郡乾元初复曰剑州属剑南道五代属蜀宋亦曰剑州普安郡隆兴二年升普安军节度绍熙元年升为隆庆府属利州东路元至元二十年复曰剑州属广元路明洪武十四年以州治普安县省入改属保寕府　本朝因之】
　　形势栈道千里通于蜀汉【史记】东接巴郡西接梓潼【常璩华阳国志】当梁洋梓益之冲土地平衍而沃山川秀丽【宋冯忠恕设防记】在剑南巴峡羣山硗确之中【宋董丕思政堂记】前接关表后据剑北据川陆之防实为要地【宋武寕志】
　　风俗傀伟俶傥冠冕三巴【华阳国志】地暖气清民淳事简【宋李献卿南楼诗序】恭俭而文【冯忠恕记】
　　城池保宁府城【周九里冇竒门四明洪武四年因旧址甃筑】苍溪县城【周三里有竒门四明成化中土筑正徳中甃石　本朝乾隆三十六年重修】南部县城【周二里有竒门三明万歴中石筑本朝乾隆三十二年重修】广元县城【周九里门五西濵江南北有濠明洪武三十一年因旧址修筑　本朝乾隆二十八年重修】昭化县城【周二里有竒门四明正徳中因旧土城甃筑】巴州城【周四里门五明成化中修筑后圯　本朝康熙初重修】通江县城【周四里门四明成化中土筑正徳六年甃石　本朝康熙元年重修】南江县城【周二里门三明正徳中石筑明末圯　本朝康熙初修复】剑州城【周二里门五明成化中土筑正徳中甃石　本朝乾隆二十八年重修】
　　学校保宁府学【在府治西南宋大观四年建明洪武中重建后燬　本朝顺治中重建入学额数二十名】阆中县学【在县东门外旧在府治北明崇祯间迁建后燬　本朝康熙三年重建入学额数十五名】苍溪县学【在县治西明正徳中迁建入学额数八名】南部县学【在县治西隋创明洪武中建后燬　本朝康熙初重建入学额数十三名】广元县学【在县治东南明天啓中迁建后燬　本朝康熙五年重建入学额数十二名】昭化县学【在县治西宋建入学额数八名】巴州学【在州东巴江北　本朝康煕二十九年自城西迁建入学额数十二名】通江县学【在县治西北宋建　本朝康煕二十三年重建入学额数八名】南江县学【在县学一里旧在县南明正徳中建　本朝顺治十七年迁建入学额数八名】剑州学【在州城东门外宋建明末燬　本朝康熙初重修入学额数十二名】锦屏书院【在府治乾隆二十二年建又苍溪县有白鹤书院乾隆十八年建广元县有嘉陵书院康熙五十一年建昭化县有临江书院乾隆二十三年建巴州有岩梁书院乾隆二十七年建南江县有龙门书院乾隆十九年建剑州有魏公书院在武徳旧县因唐魏徴所生得名又兼山书院元至顺中建　本朝雍正五年修各州县并设有义学】
　　户口【原额人丁一万五千二百三十二现在滋生人丁三十七万七千一百八十三户七万七千七百三十六】
　　田赋【田地二万五千三百二十二顷一十六畆九分五厘零额徴丁条粮银二万八千五百零一十两四钱七分】
　　山川灵山【在阆中县内寰宇记仙穴山在阆中县东北十里周地图云灵山多杂树昔蜀王鳖灵帝登此因名灵山山东南峯有玉女捣练石山顶有池常清有洞穴悬絶微有一小径相通唐天寳六年敕改为仙穴山王象之舆地纪胜在宋江上旧志上有龙女洞能兴云致雨故名】盘龙山【在阆中县东隋书地理志阆内县有盘龙山寰宇记李膺益州记云阆州盘龙山南有一石长四十丈髙五尺当中有户及扇若人之掩闭古老以为玉女房舆地纪胜蟠龙山在县东北三里以形得名唐贞观中望气者言西南千里外有王气太宗令人入蜀求之次阆中果见山上气色郁葱因凿破山脉唐咸亨中尝移县治于山侧】文城山【在阆中县东三十里峯峦耸列林木葱蒨一峯防出上有元都坛为汉张道陵授符箓之所相近有琅琊山山有九井泉流溅石若振佩然】重锦山【在阆中县东一百三十里接仪陇县界两峯对峙秀丽若锦王存九域志奉国县有重锦镇盖以此山为名】阆中山【在阆中县南寰宇记其山四合于郡故曰阆中多仙圣游集焉舆地纪胜在县南三里一名锦屏山又名寳鞍山上有四院曰玛瑙罗汉画锦西桥至和初又筑阆风亭以眺望焉旧志在江南岸两峯连亘壁立如屏四时花木错杂如锦与郡治对峙故名】眉山【在阆中县南十里其形如眉又南五里为钟山居羣山中其钟声四境皆闻故名】玉立山【在阆中县南三十里山势屹立】繖子山【在阆中县北六里中髙四下旧志今名繖盖山为县之主山一名北岩又名颐神岩】玉台山【在阆中县北七里有玉台观杜甫诗阆州城北玉台碧又曰中天积翠玉台遥即此】青崖山【在阆中县东南十里嘉陵江东岸宋淳熙间冇僧凿佛像于崖间一名千佛崖】赐绯山【在阆中县东南四十里山势环拱草木蓊郁为县之胜又东南三十里为思恭山极高峻唐初思恭县盖置于此】马头山【在阆中县东南六十里】忠山【在阆中县西南寰宇记在晋安县东五里】天柱山【在阆中县东北十五里接苍溪县界一名云台山】天目山【在阆中县东北寰宇记在奉国县东十五里又名天溪洞葛仙翁修道之山舆地纪胜上有玉女池旧志在重锦山东二十里】大方山【在阆中县东北一百里山顶四方如坪对峙者曰小方山顶亦方平又有鳯栖山与小方山并峙】掌天山【在阆中县西北寰宇记在西水县西北三十五里梁置掌天戍于此旧志在南部县北八十五里悮】白鹤山【在苍溪县东五里山腰有来仙洞按旧志以此为离堆山疑误】避尘山【在苍溪县东十里峻岭悬崖上有道院李梁诗丹邱千仭上元圃九霄开脚底生烟雾人从天上来】紫阳山【在苍溪县东三十五里一峯峙立髙入青云唐书地理志苍溪县有紫阳山】马鞍山【在苍溪县东一百五十里以形似名】小锦屏山【在苍溪县南一里与府城南锦屏山相似故名】五女山【在苍溪县北十里曲肘川出于此】阳门山【在苍溪县北寰宇记在岐坪县西二十里又有岳阳山在岐坪县东十五里旧志苍溪县有避尘石笋三星集连珠等山皆为幽胜】大获山【在苍溪县东南三十里石城四周天生竒险宋江环绕其下宋淳祐中尝徙阆州治此山冇大小二峯小峯上有石井出泉不竭大峯上有池广数畆谓之天池亦曰仙莲池又有慿虚洞】云台山【在苍溪县东南三十五里接阆中县界唐书地理志苍溪县有云台山寰宇记一名天柱山髙四百丈上方百里有鱼池宜五谷无恶毒可度灾周地图云汉末张道陵在此学道成仙舆地纪胜一名鳯凰山明统志山峯峻峭挿天有洞曰麻姑芙蓉平仙峻仙池曰王丹玉鱼岩曰松根蟠桃有九转亭丹灶尚存其东又有书岩乃葛稚川读书之所】方山【在苍溪县东北寰宇记在奉国县西北三十五里明统志在苍溪县东八十里逺望如几案古方州城也旧志在县东北六十里】九龙山【在苍溪县西北与双剑天马皆羣山中最秀者又有亭子山接昭化县界】紫练山【在苍溪县东十五里竒峰拱秀红紫争妍逺望如练张飞战张郃屯兵扵此冇庙在焉】兰登山【在南部县西八十里三靣峻絶俯临西江舆地纪胜在新井县东二十里相传严君平隠居于此有君平洞】南山【在南部县南一里县之主山也蜿蜒苍翠环绕县治一名跨鳌山宋宝祐中尝移县治于此】龙灵山【在南部县南二十里背西江与小盘龙山相近山势如龙】九子山【在南部县南七十里一名九陇山】仙鳯山【在南部县南五十里上有七曲祠相传七曲行祠之日地上生痕有仙鳯二字大数尺故名】离堆山【在南部县东南顔真卿磨崖记此山斗入嘉陵江直上数百丈形胜缩矗上峥嵘而下洄洑不与众山相连属是谓之离堆舆地纪胜离堆岩在新政县东凿腹为岩唐鲜于仲通与弟叔明潜修于此明统志在南部县东五十里蜀有三离堆此其一也】龙奔山【在南部县东南寰宇记在新政县东二十六里又总角山在县东南六十里山峯如女郎之总角】小盘龙山【在南部县东南三十里山势盘旋似阆中之盘龙而差小】禹迹山【在南部县东南三十里俗传禹治水尝经此山顶平衍有小石泉】龙楼山【在南部县西南五十里峯顶峭防众山拱揖有洴溪环绕其下】思依山【在南部县西北一百四十里舆地纪胜在普安北二十里相传汉罗冲霄张道陵隠居于此有东西二观东观有峻仙洞捣药台浴丹井炼丹炉西观有平仙洞捣药臼卓剑穴】鳯凰山【在广元县东盘旋起伏势若翺翔其巅曰寳峯】雪山【在广元县东十里峯峦叠出称为秀丽】乌奴山【在广元县西二里方舆胜覧在緜谷县西六七里以李乌奴得名峭壁如削有洞髙不可上旧志一名乌龙山】天台山【在广元县西二里峭崖苍郁盘道萦纡独木危桥委曲而上至巅乃即平陆若天台然因名其北为九陇山环拱九十九峯如剑防之排列鲜于侁益昌八景诗九陇穿天外即此亦谓之九峯山山有汉王寨相传汉髙祖尝驻跸于此】二郎山【在广元县南十里山髙路行人惮之】金山【在广元县北三里孟蜀置金山砦宋干徳初伐蜀别将史进徳等自嘉川进击金川砦即此一名金城山涤溪环其右】潭毒山【在广元县北舆地纪胜在緜谷县北九十里下瞰大江路皆滑石登陟颇艰其下深潭有一铁索见则兵动】木寨山【在广元县北一百三十里潜水出此】龙福山【在广元县东南寰宇记在通平县东一里】龙门山【在广元县东北元和志龙门山在緜谷县东北八十二里出好钟乳寰宇记龙门山亦名葱岭山按梁州记云葱岭有石穴髙数十丈其状如门俗号为龙门又舆地纪胜龙门洞在緜谷县北凡有三洞自朝天程入谷十五里有石洞及第二第三洞有水自第三洞发源贯通二洞下合嘉陵江　按明统志谓龙门山在昭化县西一百四十里误】石燕山【在广元县西北八十里一名玉女山山极髙峻梯格乃能上獠人恃此为险】鳯岭山【在昭化县东与广元县二郎山接岭】牛头山【在昭化县西二十五里以形似名舆地纪胜昭化县有朱雀山与牛头山相连】人头山【在昭化县西四十里山巅突出宛若人头后唐长兴初伐蜀王宏贽从白衞岭人头山后出剑门南即此】九曲山【在昭化县西九十里山势盘回九曲与剑门对峙】九里山【在昭化县北二十里盘曲嵯峨约髙九里】大髙山【在昭化县北一百二十里山势髙耸为众山之冠路狭难行】五峯山【在昭化县西南与白卫岭相峙路接剑阁连峯挿天图秀如竪掌俗名五颗山】长宁山【在昭化县西南九十里上平下险其上有池清澈不竭宋王智于此筑城后王昭因其遗址立寨驻兵保障】木马山【在昭化县西北隋书地理志景谷县有木马山元和志在景谷县西南二十五里诸葛亮出祁山于此造木牛流马以供运因名】东龛山【在巴州字江东岸巾子山下旧志在州东四里有古洞数层甚深】其章山【在巴州东寰宇记在其章县东八里一名隆城山】始宁山【在巴州东隋书地理志始宁县有始宁山寰宇记在废始宁县东北七里】昆山【在巴州东四十里出璞石相近有老君山山趾三溪滙为一潭】西龛山【在巴州西二里为郡主山又五里为鳯嘴山又有卧牛山】平梁山【在巴州西二十五里四围石壁如城其上平坦有地数十畆居民数户古寺龙泉二水四时不竭】金榜山【在巴州南一里上有竒石名印斗又名书案山山腰光射文庙輙有科第】南龛山【在巴州南二里】化城山【在巴州南三里寰宇记化城县以山名】玉山【在巴州南六十里多玉石然深险不可取】北龛山【在巴州北八里舆地纪胜大北龛在郡北三里俯瞰巴江小北龛在北五里风帽山下其岩如屋】王望山【在巴州北舆地纪胜在巴州江之北岸自郡城絶江而登山髙二里岩径极险占一郡之胜相传有王真人得道于此真人名防故名王防山唐明皇尝控白骡至此山望见京阙曰此去京师不逺故名王望岩腹间有龙洞旧志在州北十里】鼔楼山【在巴州北舆地纪胜在巴州北三十里其旁为玲珑山山顶有泉出小石如樱桃有窍可以穿缕儿女以为缨络】龙腹山【在巴州北隋书地理志盘道县有龙腹山寰宇记在废盘道县西九里】石城山【在巴州东南三十里突立于清水江心巴江亦绕其下】义阳岳山【在巴州西北寰宇记在恩阳县南一里梁义阳县以此名】登科山【在巴州西北舆地纪胜在恩阳县东北一里乡人谢周卿谢耕王绍谢震皆读书于此登科而名旧志在州西北三十里】木强山【在巴州西北隋书地理志清化县有伏疆山寰宇记木强山在清化县北一百步按木强即伏疆也】铜山【在通江县东十五里旧产铜】大钟山【在通江县东六十里突起万山中如覆钟然有石池龙湫亦名龙池山】歌籁山【在通江县东七十里寰宇记上有城甚险峻明统志歌籁山在县治东山上旧有石鼔击之声闻数里连击即雨】得汉山【在通江县东一百二十里明统志其上石壁如城中平可容数百人旧志在万山中崛起崖堑削絶千仭独西南一径凌险转折而上有一夫当关之势顶平数里可以耕艺出泉冬夏不竭相传汉髙祖据此以通饷馈有石刻云宋淳祐中余玠临视形势命统制张实因险筑垒储粮建邑为恢复旧疆之规】壁山【在通江县西寰宇记壁州以县西一里壁山为名旧志其山削絶如壁】金童山【在通江县西一百里四山环抱亭然独出上有平地数百畆巴江水绕其下】秋锦山【在通江县治南隔江山脉与壁山相连霜降后山多红叶望之如锦一名翠屏山】包台山【在通江县南一百五十里髙出羣岭突兀一方登之可以逺眺上有石洞】思公山【在通江县北寰宇记在符阳县北二百里其山最峻思公水源出此又冇思公城】龙山【在通江县东北舆地纪胜在县东北十余里龙滩溪出此旧志今有大龙山在县北一里绵亘数百里为县镇山即此】三门山【在通江县东北舆地纪胜由金洋而南大山深泽稍陟人境有石门山絶髙石路荦确五里入土门旧志三门山在县东北界又有六峯山在县东北八十里】铁船山【在通江县西北界石岭嵌空长夏雪不消天欲雨则山上必有飞泉四射相传山半有池常有铁船浮出因名】龙来山【在南江县东三里下有太虚洞空旷幽深可蔵千人】望元山【在南江县东六十里】思逺山【在南江县西寰宇记在废大牟县西北三十里有曽溪水出此山东北流注与峻水合】龙耳山【在南江县西二百里孤峯特出石壁峭防上有甘泉】公山【在南江县南舆地纪胜在县南二里不与羣山相连四靣状如公字旧志又名白鹿山】留仙山【在南江县南二里孤峯特立】鳯啄山【在南江县北二十里】蜡烛山【在南江县北六十里峯峦耸防云表】米仓山【在南江县北方舆胜覧巴之北境即米仓山绍兴以来出兵之孔道旧志山在县北八十里米仓之南地名三防乃剑阆巴蓬渠达六郡之冲宋开熙二年金人入鳯州兴元帅程松亟趋米仓山由中巴遁入阆州即此】孤云山【在南江县北舆地纪胜两角山在难江县北九十里与孤云山相连唐贾躭曰兴元之南路通巴州中有孤云山行者必三日始达于岭王子韶所谓孤云两角去天一握也有石刻云汉相国萧何追韩信至此旧志亦名韩山在米仓之西】茶坡山【在南江县北一百五十里】大巴山【在南江县北二百里接汉中府南郑县界一名巴岭山髙耸千寻岩径极险与汉中诸山相连为巴汉巨镇】玉女山【在南江县东南三十里】船山【在南江县东北二十里四山随涌咸若海潮乗风飘泊而此山宛如巨舟自北而东下有井旧名五女山】小巴山【在南江县东北寰宇记小巴岭在难江县东北一百三十里周地图云此山之南即古巴国其岭上多云雾盛夏犹有积雪北水源出此明统志小巴山在巴州东北二百九十余里旧志其险次于大巴而髙峻过之】卧龙山【在剑州东二里盘□周布髙一百丈】鹤鸣山【在剑州东二里特竦千仭环绕州治一名东山】金鼻山【在剑州东五十里】龙须山【在剑州西旧志梁普通六年益州刺史萧渊猷遣将樊文炽等围魏小剑置栅龙须山上以防归路即此州志有龙飞山在州西一百里即龙须之讹也】驾鹤山【在剑州南舆地纪胜在普城县南一里相传张道陵驾鹤往来于此又名驾空山旧置栁溪驿于此旧志在州西南一百五十里】滴翠山【在剑州南舆地纪胜在普城县郭外一里按明统志在州治盖误以普城为普安也】汉阳山【在剑州北二里峯峦髙耸为州之主山旧志按寰宇记有故垒山在州北有姜维拒钟防故垒因名其山峭壁下临絶涧后唐长兴初孟知祥厐福诚败官军于剑州北山疑即汉阳山也】大剑山【在剑州北即古梁山也又有小剑山与大剑相属山海经髙梁之山西接岷崌东引荆衡蜀志景耀六年姜维自防中还住隂平闻关口已下与张翼董厥合还保剑阁以拒钟防防不能克晋书张载至蜀省父道经剑阁着铭曰岩岩梁山积石峩峩逺属荆衡近缀岷嶓南通卭僰北连褒斜狭过彭碣髙逾嵩华惟蜀之门作固是镇是曰剑阁壁立千仭穷地之险极地之峻世浊则逆道清斯顺益州刺史张敏表上其文武帝遣使镌之于剑阁焉华阳国志徳阳县有剑阁道三十里至险有阁尉郦道元水经注小剑戍西去大剑三十里连山絶险飞阁通衢故谓之剑阁也元和志大剑山亦曰梁山在普安县北四十九里姜维拒钟防于此又石新妇东北一里千人岩之南岸絶壁髙数千丈即剑山之危峯见数百里外旁视众岭犹平地也岩下髙百许丈有石壁红色方如座席即张载勒铭之处寰宇记大剑山西北三十里又有小剑山崔鸿十六国春秋云苻坚使杨安伐蜀徐成破二剑是也其山东接莎鼻西接绵州凡二百三十一里祝穆方舆胜覧舆地广记云山有小石门穿山通道六丈有余即秦时所开石牛道也汉永平中司隶杨厥又凿而广之即钟防伐蜀之路大剑虽号天险有阨塞可守崇墉之间径路颇夷小剑凿石架阁有不容越者明统志大剑山在剑州北二十五里其山削壁中断两崖相嵚如门之辟如剑之植故又名剑门山】巾子山【在剑州北七十里山亦髙峻顶有积石特起如巾帻然故名】掌天山【在剑州东南接南部县界元和志在临津县西南六十里晋太安元年遣都防卫博讨李特特遣李荡自掌天山要博博为伏兵所围即此山出石柘堪为弓材虽檿桑燕角不能胜也寰宇记在西水县西北三十五里】兼山【在剑州东南一百二十里宋学士黄棠曽居此宅址遗基俱在山下】凌云山【在剑州西南舆地纪胜在武连县北三里一垅直下如龙横西峯如屏下瞰小潼水】龙祠山【在剑州西南寰宇记在武连县东三里髙三百丈旧名九龙山唐贞观中尝于山上置九龙祠天寳六年勅改为龙祠山舆地纪胜九龙山腹有洞洞前石壁如屋中有九井求雨輙应】五郡山【在剑州西南寰宇记周地图云武连县南有治山县人张逸背梁附魏与梁将杨干运战于此山下大破干运死者千人恭帝元年收骸骨并为一墓死者凡五郡人因改治山为五郡山】氐陌山【在剑州西南寰宇记在普城县西三十五里旧图经云晋太康中武都氐人流移入蜀耕凿此山遂以氐陌因名】五子山【在剑州西北寰宇记在武连县北七十二里西自龙州界迤逦斜连马阁山顶其山至此特起五峯雁行相次髙五百丈因名旧志在州西北五十里一名五华山又名京兆山峯峦竒秀清溪萦流】浮沧山【在剑州西北唐书地理志隂平县有浮沧山舆地纪胜在县东十五里相传尧时洪水此山独存因名】龙血山【在剑州西北元和志龙血山亦名龙象岩在隂平县北五十里絶壁髙岩万有余丈有四石龙在石壁间昔有羣龙共鬬四龙疲衂呕血死因化为石血变成黳堪充器物绵布四五里今龙象犹存寰宇记在隂平县东北五十里宋齐于此置龙血戍亦名龙穴山东有龙象岩岩东北有洞穴莫测深浅泉出其下舆地纪胜一名赤水山】朝天岭【在广元县北舆地纪胜在利州北五十里路径絶险其后即朝天程旧路在朝天峡栈阁后开此道行人便之】七盘岭【在广元县北一百七十里一名五盘岭与陕西寕羌州接界自昔为秦蜀分界处石磴七盘而上因名杜甫诗五盘虽云险山色佳有余仰陵栈道细俯映江木疎】漫天岭【在广元县东北三十五里有大漫天小漫天二山皆极髙耸唐罗隐有诗一名藁本山旧志小漫天在大漫天北二岭相连为蜀道之险后唐清泰初孟知祥置大小漫天二砦宋干徳中伐蜀别将史进徳夺其小漫天砦蜀人退保大漫天砦即此】避风岭【在昭化县南一百五十里】梅树岭【在昭化县东南四十里丛林深箐中多猛兽有关】白卫岭【在昭化县西南五十里与剑门相接有白卫铺唐诗纪事明皇幸蜀登白卫岭眺覧良乆歌李峤诗即此】截贤岭【在南江县北舆地纪胜在难江县北一百余里亦以韩信得名旧志与孤云两角俱有栈道】大仓岭【在剑州北大剑溪经此入江】雪峯【在巴州东南舆地纪胜去曽口县十里众山中突出一峯明统志在巴州东三十五里】十二峯【在南江县东北舆地纪胜在难江县北四十里巉岩耸秀大小十二峯最为竒观有客题诗曰挿立翠屏峯十二为君唤作小巫山旧志小巫山在县东北五十里即巴山之羣峯也下有龙洞相近又有莲花峯有石洞曰莲花洞髙空百余丈外临深渊内容千人邑人尝避兵于此一名红鲤洞相传溪中有红鲤云】东岩【在阆中县方舆胜览在县东五里一名大像山乃南唐髙士安隐居之所宋太平兴国中陈尧叟兄弟读书于此亦曰台星岩俗谓之读书岩相连者曰潄玉岩】停云岩【在南部县北二里宋李焘有诗】千佛岩【在广元县北十里江东岸石岩蜿蜒其形如门先是悬岩架木作栈而行唐时韦抗凿石为佛遂成通衢】龙岩【在剑州舆地纪胜在剑州剑门县西一里洞穴可坐百许人明统志在州北七十里蜿蜒如龙盘之状又州治西亦有龙岩可坐百人】千人岩【在剑州东北大剑山上元和志在石新妇东北有石室可容千人因名又石新妇神在县东北四十九里大剑东北三十里夫逺征妇极望忘归因化为石】明月峡【在广元县北八十里一名朝天峡江流所经】龙门峡【在南江县北二十里中有龙门泽】石门【在巴州北三十里左右皆峭壁环围三里许】汉源坡【在剑州东旧置驿于坡上曰汉源驿后唐长兴初讨孟知祥前锋将王宏贽自白卫岭从小剑路出汉源驿还攻剑门破之宋干徳三年王全斌伐蜀别将至清缰店出剑闗南二十里蜀将王昭逺引兵陈汉源坡以拒清缰之兵皆即此旧志汉源坡在州东三十里】仙人磏【在通江县东三百里有石窦可容百人又有牛角磏在县西百里金溪上石笋数十自崖顶下缀望之棱棱如牛角然有石室可容千人】灵云洞【在南部县东北外邃中广冬暖夏凉入三丈许踏之有声如钟扣之亦然】阳模洞【在广元县北舆地纪胜在緜谷县北六十里有山万仭峭壁如削中辟洞门髙不可上一名羊模洞在县北龙洞之西去朝天驿七八里】富水洞【在昭化县西北二十里燃烛而入过马鞍桥路极窄有石牀石笋又大潭深十丈天旱取其水祷之輙应有汉王洞在县北二十里又明水洞去县六十里水从半岭流出居氏赖以溉田】仙人洞【在通江县西一百里洞前平沙数丈成三径常有仙人足迹长短不同其西则皆牛马鸡犬迹拂去次日如故洞前有泉水有硫黄气】巴蛇洞【在通江县北四百里其地有南坝寺毎嵗端阳前有蛇自柱础闻出累累不一然不为害】骈池洞【在剑州南二里一名龙洞横侧而入深不可测祷雨輙应】羣仙洞【在剑州西南舆地纪胜在武连县界中无他物惟石室数间如堂宇然相传有仙人奏乐于此有水自西而东不知所来】丙穴【在广元县北二十五里汉水之南出鱼肥美故名】嘉陵江【在府城南自陕西汉中府寕羌州流入迳广元县西昭化县东过剑州东界又南迳苍溪阆中二县南又东南迳南部县北又东南入顺庆府蓬州界即西汉水也亦曰阆水又名渝水华阳国志阆中有渝水賨民多居水左右鋭气喜舞今所谓巴渝舞也水经注汉水迳通谷又西南寒水注之又西经石亭戍又迳晋夀城西而南合汉夀水又东南至葭萌县东北白水注之又东南迳津渠戌东又南迳阆中县东阆水东注之又东南得东游水口又东与防溪合又东南迳荡渠县东元和志西汉水一名嘉陵水迳緜谷县西一里又在葭萌县城南寰宇记嘉陵江自利州流入剑门县界经县东二十里过废始州又经苍溪县东一里东南流至阆中县又名阆中水亦名渝水又经南部县东一里又东流经新政县东十里旧志自寕羌州入广元县境流一百二十里至县城西南又三十里达昭化县界二十里至县城东北合白水又南过剑州东七十里厯一百十里达苍溪县界又六十里过县城西曲东南绕城南下三十里达阆中县界又二十里至郡城西转东十里合宋江又南八十里达南部县界又二十五里转东迳县东北二里又东南七十里入蓬州界　按汉书地理志出陇西郡西县嶓冢山南入广汉白水东南至江州入冮者西汉水也郦道元云汉水南入嘉陵道而为嘉陵水后世嘉陵江之名盖出于此自此以下至葭萌为白水潜水至阆中为渝水阆水至垫江为涪内水随地异名要之皆嘉陵江即皆西汉水也其以此为漾水者自水经始汉志陇西氐道县下云禹贡养水所出至武都为汉武都郡武都县下云东汉水受氐道水一名沔过江夏谓之夏水入江养与漾瀁古字通也今氐道不知所在其水亦无可考然班固本以此为东汉之源与西汉絶无交涉至水经则云漾水出陇西氐道县嶓冢山东至武都沮县为汉水乍读之似为东汉及观下文云东南迳白水至葭萌与羌水合又东南过阆中入江则竟是西汉水与汉志氐道武都注抵牾而嘉陵江遂兼漾水之名其实禹贡所导之漾在今陕西汉中府寕羌州境与西汉水源流逈别详见汉中府】白水江【在昭化县西北自陕西阶州文县流入又东南合嘉陵江水经注白水迳建阳郡东又东南迳白水县故城东又东南与西谷水相合又南迳兴武城东又东南清水左注之又东南于吐费城南注汉水元和志白水一名羌水经景谷县西一里县志白水江在县北二十里自平武入县境合牛头河又东南一百十里合清水河又东南十里至县东北三里合嘉陵江】清水江【自龙安府平武县流迳剑州北界又东至昭化县北合白水江水经注清水自平洛郡东南屈而南迳南阳侨郡东北又东南迳新巴县东北又东南迳始平侨郡南又东南迳小剑戍北又东南注白水明统志清水江源出清川县至安昌坝合白水旧志清水江在剑州北一百五十里自龙安清川所流入经黄沙坝亦名黄沙江东经昭化县西北二十里又东入白水水深十余丈】巴江【源出南江县北南流迳县东又西南迳巴州东又东南入达州界即古宕渠水也汉书地理志宕渠县潜水西南入江水经注宕渠水即潜水也出南郑县巴岭南流谓之北水又东南流与难水合水出东北巴山西南注之又东南至宕渠县谓之宕渠水寰宇记北水一名巴岭水一名渝川水一名宕渠水源出小巴岭东南流至盘道县界合难江水难江水亦出小巴岭南流经难江县东二十里至盘道县北入北水流入化成县又东南流经曽口县理西又东南经县理南又东南经废归仁县南一里又东南入永穆县界文献通考巴州巴江自古集州来于郡治之右状如巴字又曰字江舆地纪胜北江至巴州城东南分为三流其中有小流横贯成巴字故以为名明统志巴江源出大巴山至巴县合清水江至合州与嘉陵江合旧志水出南江县大巴山俗名县河西南流一百里至县城东合菖蒲涧又四十里合米仓山水又七十里入巴州境六十里至州城北绕城东南一百五十里合泥滩河入达州　按自古言巴江者不一三巴记阆白二水南流曲折三靣如巴字则指嘉陵江寰宇记所谓巴江则在通江县界皆不以巴州之水为巴江也九域志始言成化县有巴江自后遂独以南江派水当之与古说异又南江县志有几水源出巴汉间自东北迅激而东循公山之麓纡回而下滙为巴水又有南江源出米仓山南流至县治前南与巴江合又有南屯河在县东二十余里源出巴山南流经两河口入巴江接南屯河即寰宇记之难江几水南江即古宕渠水寰宇记所谓北水也或以几水为难江误】东河【自陕西寕羌州流入广元县界又南迳苍溪县至阆中县东南入嘉陵江即古东游水也又名宋江水经注东水出巴岭南厯獠中谓之东游水西南迳宋熙郡东又东南迳平城东又东南迳巴西郡东又东入汉水寰宇记东游水一名宋熙水自三泉县界西南流合西游水又屈而东南流经嘉川县东一百十步又西南流入平蜀县界又南经岐岼县界又南经苍溪县东四十里又东南入阆中县界九域志嘉川县有宋江舆地纪胜东游水源出兴元亷水县旧志东河又名宋江源出盐井河南流百余里经广元县东一百三十里又西南百余里至白沙坝入苍溪县界又二百里至青田滩入阆中县界又南流五十里经县东十里入江　按舆图此水发源在寕羌州东名七眼泉南江县志有七眼洞河源出大坝关西南九十里入广元界即此】西水河【上流曰小潼水自剑州西发源东南流入南部县界又迳阆中县界仍入南部界又东南至顺庆府蓬州界入江寰宇记小潼津发源武连县北七十里京兆山分水岭南名京兆水又西水上源由京兆水自剑州东南流经西水县又东南入晋安县界又东南经新井县东又东南经南经】
　　【南部县西南十八里而东南流舆地纪胜小潼水流经武连城西又经普成县入阆州界又有帆水在隂平县西四十里与潼水合流泛涨奔注望如防旧志小潼水源出剑州五子山沟合防水下流八十里入南部县界为西水河东南流七十里入南阆中县界经县西南五十五里流十五里仍入南部界又东南五十里经县西南去县二十里又九十里至蓬州界又有溲水河在南部县南五十里流入西水】阆水【在阆中县西水经注阆水出阆阳县东经其县南又东注汉水旧志今有北溪自南部县流入阆中县凡十里至府城西南隅流入江亦谓之老溪声相近而误也　按阆水即嘉陵江此水源流甚微旧志似属附防】濩溪水【在苍溪阆中二县界水经注濩溪水出獠中世亦谓之清水东南流注汉水寰宇记奉国县有和溪水一名濩溪水自利州义清县界流入经县东又南入阆中县界　按兴图今有塘溪河自苍溪县东界发源西南流至阆中县东南入嘉陵江其下流亦曰茍溪河入江处在东河之下疑即濩溪水也】曲水【有二一在南部县北二十里宋陈马诸人流觞处一在县北大江侧】潜水【在广元县北尔雅水自汉出为潜郭璞音义有水从汉中沔阳南流至梓潼汉夀入大穴中通峒山下西南潜出一名沔水旧俗云即禹贡之潜也河图括地志潜水一名复水今名龙门水源出緜谷县东龙门山大石穴下元和志源出县北龙门山书曰沱潜既道是也县志潜水源出县北一百三十里木寨山流经神宣驿又南二十里经龙洞口至朝天驿北穿穴而出入嘉陵江旧志按水经注引郑康成之言曰汉别为潜流入汉合大禹自导汉疏通即为西汉水是康成明以西汉水为潜水也后人信史疑经知有西汉而不知其为潜水也乆矣括地志元和志皆言出龙门山而广元旧志则云出木寨山意者木寨山乃水自沔阳来之所经而人误以为出欤元和志龙门山在县东北八十二里今以旧志所言考之木寨山南十余里为神宣驿又南二十里为龙门洞口又南二十里为朝天驿去县八十里恰与龙门之里数相符盖朝天驿之穴即龙门山之穴也至其所谓经龙洞口至驿北穿穴而出者又与舆地纪胜曶合纪胜云自朝天程入谷十五里有石洞三水自第三洞发源贯通两洞下合嘉陵江此即所谓入大穴中通峒山下西南潜出者也自此以下嘉陵江通谓之潜水溯潜逾龙门而北即可由沔阳县西南之水以达于沔矣】汉夀水【在广元县南水经注汉夀水源出东山西流迳东晋夀故城南而西南入汉水旧志今有南河在县南二百步源出紫金堡滙流西入江　按舆地纪胜又有柘溪在县东三十里县志有稻坝河在县东西流入江居民借以溉田皆即此水也】清水【源出广元县东南又东南迳巴州西南入巴江隋书地理志清化县有清水寰宇记清水北自难江县界流入废通平县经髙城戍又南入清化县界经木门城东又南经清化县理至恩阳县西北又屈而东流经县北八十步又东入化成县界明统志清江源出广元县通平镇厯旧恩阳县至巴县南与巴江合旧志清江在广元县东南六十里源出土溪麻石垭前】宕水【在通江县东又南流迳巴州界入巴江寰宇记符阳县有思公水源出县北思公山南流经县理西又南入通江县界又有平州水北自通江县界流经废广纳县理西与广纳溪水合又南流经废归仁县东五里又南合北水旧志今名宕水又曰东河源出汉中府西乡县界自大巴江入县境南流二百三十里与竹浴関水合流十里至峭口又分二过毛浴镇复合又西南流五十里合诺水又东南流三十里入巴州界为泥滩河又四十五里入巴江即平州水也】诺水【在通江县西寰宇记后魏诺水县之西因县南诺水为名旧志诺水源出南郑县之青石関经众山中水流所激声若呼诺故名旧志俗名西河自羊圈関入县界南流四百里过县城西又南流三十里入宕水】符水【在通江县北寰宇记源出符阳县东南三百步西流经县南九十步又西入思公水】白石水【在通江县北寰宇记白石县有清水一名白石水东北自洋源县界流入又西南流与诺水合　按旧志宕水别源源出西乡县自竹浴関入县境西南流二百七十里至水口与大巴山水合俗名洪口河即白石水也】平桑水【在南江县西寰宇记源出难江县西三十五里按舆图今县西有罗溪河源出县西北三角山西南流又折东南至罗坪铺入巴江疑即平桑水其南又有沙河亦东南入巴江】明水【在南江县北舆地纪胜在难江县北五十里水间出石砚屏林木山川之形隐于石间】都竹水【在剑州南寰宇记在临津县西五十里源从武安县乐安流入普安县界又南至当县掌天山下入西水又柘溪水在普成县东三十里源发拓谷山益州记云五妇山东百里有柘溪水是也旧志柘溪一名水溪亦入西水】曲肘川【在苍溪县北寰宇记隋移县理曲肘川曹学佺名胜志川去县一里源出玉女山东南流经县东入江曲折如肘故名】海棠溪【在府城南舆地纪胜在州城对江地多海棠旧志在锦屏山与闗江相对】状元溪【在南部县西里流迳县南县东入江以宋马涓登第而名又有安溪在县东三里水深多鱼二溪皆嘉陵之隘流也】防溪【在巴州东寰宇记源出其章县东北三十五里平地东南流经始寕故县东南又东南流经县北三里又东南经始寕山东南与思頼水合　按舆图今巴州东界通化县西有杨柏河东南流入宕水盖即此也】鹿溪【在巴州西五十里相对者为处溪又深渡溪在州西百里皆东流入巴江】清浴溪【在通江县西九十里下流入于巴江】剑溪【在剑州北水经注小剑水西南出剑谷东北流经小剑戌下入清水元和志大剑水出普安县西北四十九里空冢山下州志大剑溪出大剑山由剑门关流出北折为鱼子溪又北至大仓岭而入清水又小剑溪在大剑溪北源出小剑山东流凉水沟瀑布崖至两溪口合于大剑溪有水防渡亦曰水回渡在州北八十里即二剑水回合处杜甫有水防渡诗】闻溪【在剑州东源出五子把寨二山合流东入嘉陵江又石臼溪在州西十五里东流至漩口入江】彭道将池【在阆中县南汉书地理志阆中县彭道将池在南彭道将鱼池在西南寰宇记四夷述云州东南有南池东西二里南北约五里州西南十里有郭池周约五十畆二池与汉志相符方舆胜览彭道将池即今南池彭道将鱼池即今郭池也旧志自汉以来堰大斗小斗之水溉田里人赖之唐时堰壊渐成平陆】玉鞭池【在通江县西十里壁山上相传昔有人舍玉鞭于此因名】龙池【在通江县北三里怪石峥嵘水自石隙出漫溢成池不涸】老池潭【在仓溪县西以沙为岸产鱼】黒龙潭【在广元县南三十里三山屹立林木郁秀宋时利州久旱郡守于潭酌水祷之大雨三日】龙潭【在通江县东二十里相传有龙出此化马腾跃】汉王潭【在剑州西南一百二十里其侧有汉王庙因名】菖蒲涧【在南江县东二里旁有石崖下有龙潭下流入巴江】龙爪滩【在阆中县南嘉陵江中舆地纪胜雍熙中阆中光圣院山下江中有龙爪滩出焉未几陈氏二元继出元丰中大像出东北江中又有滩生里人亦以龙爪名之元祐六年马涓果擢第一】九井滩【在广元县北一百八十里一名空舲滩江流所经也旧有巨石为舟行患宋转运使陈鹏凿平之有记】醴泉【在南部县治西水香甘如醴因名】玉女泉【在昭化县东舆地纪胜在县过桔柏江一里许山下大旱不竭自泉而上二里许有玉女房】凉水泉【在昭化县东桔柏渡大路旁冬凉夏温】君子泉【在巴州东南四十里废曽口县西朝阳岩其泉自岩石中流出清冽无比又二朝泉在州北三十五里】






　　钦定大清一统志巻二百九十七
　　钦定四库全书
　　钦定大清一统志二百九十八
　　保宁府【二】
　　古迹阆中故城【今在阆中县西常璩华阳国志巴子后治阆中秦置县后汉建安六年刘璋徙厐义为巴西太守是为三巴之一通典阆中城名髙城前临阆水郡据连冈旧唐书地理志阆水迂曲经郡三面故曰阆中乐史太平寰宇记阆居蜀汉之半当东道要冲今郡城即古阆中城宋立北巴西郡梁天监中又于此立南梁州及北巴郡西魏废帝二年平蜀改为隆州取其地势连冈髙隆为名寻又立盘龙郡以郡中有盘龙冈为名唐改阆州以阆水为名玉象之舆地纪胜图经云贞观十一年徙于州东咸亨二年又徙盘龙山侧载初元年又徙张仪故城即今治也宋史地理志阆州淳化二年移治大获山城邑考府城旧为土城在嘉陵江北岸与锦屏山相峙相传汉建安中刘璋所筑元末明玉珍始移而西　按郦道元水经闗水经阆中县东汉城本在汉水之东葢自宋末移治之后元虽移还故县不复故治改于江北寔非汉城故址城邑考谓即刘璋所筑非也】奉国故城【在苍溪县东隋书地理志巴西郡统奉国县梁置白马义阳二郡开皇初郡废并废义阳县入焉旧唐书地理志奉国县后魏分阆中置武徳七年属西平州贞观元年还属隆州寰宇记县在阆州东北九十四里梁武帝始于此立白马义阳二郡后魏恭帝二年废义阳郡改为奉国县属白马郡以此地始来附于魏故以奉国为名舆地纪胜熈宁八年徙治重锦元史地理志至元二十年并奉国入苍溪】充国故城【在南部县西北汉置寰宇记充国故城在新井县东北二十八里东北去阆州六十里李雄乱后其城荒废　按充国县见汉志而后汉志作永元二年分阆中置葢后汉初省入阆中和帝复置也】兴安故城【今广元县治东晋太元中置属晋夀郡萧齐分置东晋夀郡后魏置西益州西魏改利州隋改兴安县曰绵谷唐宋因之元和志利州东北至兴元府四百九十里东至集州三百里西主龙州四百里西北至文州四百九十里本晋晋夀县梁天监中入后魏立西益州梁大通六年又克之改为黎州武陵王萧纪僣号于蜀以席嶷为黎州刺史嶷反州属魏复改为西益州三年改为利州隋大业三年改为义城郡唐武徳元年又改利州绵谷县郭下本汉葭萌县地晋孝武分晋夀县置兴安县隋开皇十六年改为绵谷县因县东南绵谷为名州城西临嘉陵江周大象二年王谦据益州叛遣违奚堪攻利州于子城南北起土山援军至堪败走今大城内东西南北有大池建奚堪取上防也寰宇记齐明帝永防二年分晋夀郡之兴安县置东晋夀郡于乌奴城北一里即今利州是也】平蜀故城【在广元县东南元和志裔山县西北至利州一百十五里本汉葭萌县地后魏于今县西南十五里置义城县隋义宁二年改为义清县天寳元年改名裔山以县北三十里有可裔山为名县城治北崖山工武徳四年筑惟三面有城皆临絶险南面因险不更筑城王存九域志干徳三年改裔山曰平蜀熈宁三年省入嘉州】晋夀故城【在昭化县南本古苴侯国秦汉葭萌县地华阳国志昔蜀封其弟葭萌于汉中号曰苴侯命其邑曰葭萌苴侯与巴王为好巴与蜀讐故蜀王怒伐苴侯苴侯奔巴求救于秦秦遂灭蜀因取苴巴分置郡县汉建安十八年刘先主自葭萌南攻刘璋留中郎将霍峻守葭萌城璋遣将由巴阆水攻峻□余不能拔为峻所败成都既定先主更葭萌曰汉夀晋书地理志泰始三年改汉夀为晋夀后孝武分立晋夀郡水经注西晋夀郡蜀王弟葭萌所封为苴侯邑故遂地为葭萌矣元和志晋夀故城在益昌县东南五十里舆地纪胜益昌东南沿江有平田号黄金坝即故晋夀故城基　按宋齐志皆作晋夀郡而水经注谓之西晋夀魏书地形志益州有西晋夀郡领阴平一县葢因当时分东界为东晋夀地遂以此为西晋夀也】益昌故城【今昭化县治元和志县东北至利州四十五里本汉葭萌县地旧唐书地理志后魏分晋夀置京兆县后周改为益昌　按宋齐二志白水郡皆领益昌县而魏书地形志南白水郡领京兆县葢宋分晋夀置益昌魏改益昌为京兆耳旧唐志得之犹未甚悉寰宇记谓本岐坪县误】白水故城【在昭化县西北汉置白水县属广汉郡蜀汉分属梓潼郡晋属晋夀郡宋置白水郡后魏为南白水郡梁置平兴郡兼置北益州隋开皇初郡废县改名平兴十八年又改曰景谷属义城郡唐武徳四年又于县置何州贞观元年州废属利州宝厯元年省寻俊置五代时废水经注白水东南径白水县故城东即白水郡治也元和志景谷县东南至利州六十六里本汉白水县地宋元嘉十七年氏人杨难当军克葭萌闗因分白水置平兴县周置沙州隋改为景谷大业二年废沙州县属利州县城本平兴城杨难当所筑削山以为城城三角中有一井傅坚眼所穿九域志昭化县有白水镇明统志沙州城在昭化县白水镇周回五里县志景谷废县在今县西此一百里汉白水县又在其北】诺水故城【今通江县治旧唐书地理志汉置宣汉县梁分宣汉置始宁县元魏分始宁置诺水县后省武徳八年复分始宁东境置壁州及诺水县今州所治寰宇记壁州西至巴州一百五十里本汉宕渠县地后魏大统中于今州理置诺水县属遂宁郡隋开皇三年省诺水县入始宁县大业三年以始宁属巴州唐武徳八年于后魏诺水城置诺水县仍于县理立壁州天宝元年以邑枕巴江改为通江县文献通考宋开寳五年废壁州寻复熈宁五年废州以通江隶巴州旧志元志云宋为上通江下通江二县葢宋末所分元至元二十五年并入曽口后复置旧治赵口坪明洪武中徙今治有废通江县在今县东九十里葢即宋末之下通江也又有大城在县东百里许白石废城之上四闻石壁可容万人其建置无攷】难江故城【今南江县治梁置难江县西魏改盘道在今县南巴州界后周后置难江县及集州平桑郡于此寰宇记集州正南微西至巴州一百八十里西至利州三百里北至兴元府二百七十里本汉宕渠县地后魏景明中于巴岭南置洋州其章平素三郡大统中山南覆没梁大同中又于巴岭侧立安宁敬水平南三郡仍立东巴州领之州理为木马按木马地名在今洋州界无后遗址后魏恭帝二年改东巴州为集州以东北集川水为名人户寡少寄理梁州后周天和五年移集州于巴岭南又置难江县为州理因江水难涉故以为名隋大业二年废集州以难江属汉川郡仍于废州城置公山镇唐武徳元年废镇复于难江县置集州宋史地理志巴州难江县旧隶集州熙宁五年州废来属旧志元至元二十年省入化城明正徳时复于故址置县改名南江】汉徳故城【在剑州东北蜀汉置属椊潼郡晋宋齐因之后省元和志汉徳故城一名黄芦城在普安县东北四十六里三面并阻絶涧惟西南少平周回百五十步】新巴废郡【在剑州西北旧志按沈约宋志梁州有新巴郡晋安帝分巴西立领新安晋城晋安三县又益州有南新巴郡元嘉十二年于剑南立领新巴晋城晋安汉昌桓陵绥徳六县南齐志新巴郡亦治新巴而南新巴郡寄治阴平魏收志益州新巴郡治新巴隋志后魏新巴郡治晋安在今昭化县界葢周时移治废新巴为昭化】思恭废县【在阆中县东南唐武徳元年析阆中县置属隆州七年省入阆中旧志在今县东南思恭山侧】苍溪故县【即今苍溪县治寰宇记县在阆州西北五十七里本汉阆中县地后汉永元中于县今北巴岳山侧置汉昌县隋开皇四年移理曲肘川即今县是也十八年改汉昌县为苍溪因县界苍溪谷为名按晋志巴西郡领苍溪县旧志宋元嘉八年并入汉昌有废县在今县西南今考宋书州郡志无此县而隋志旧唐志寰宇记皆言隋始改汉昌为苍溪疑修晋志者以隋县误入后人又因此附防然不可攷矣】岐坪废县【在苍溪县东北寰宇记县在闗州东北一百六十里本汉葭萌县地宋分立宋安县属宋熙郡后魏废帝三年改宋安为岐坪隋开皇三年以县属利州唐武徳七年又割岐坪及义清县置南平州贞观二年州废属利州开元二十三年割属阆州唐书地理志岐坪县宝厯元年省入奉国苍溪天复中王建复表置九域志熙宁三年省岐岼县为镇入奉国县志在今县东北百里】南充国故县【今南部县治谯周巴记后汉初平四年分充国为南充国县隋书地理志巴西郡统南部县旧曰南充国梁曰南部西魏置新安郡后周郡废寰宇记云南部县在阆州东南七十里本充国县地梁于此置南部郡后周闵帝元年罢郡立南部县属盘龙郡以地居阆中之南故曰南部旧志宋端平兵乱县无定治宝祐中尝移治县南跨鳌山元复还故治按寰宇记此条与隋志不同今建置从隋志】晋安废县【在南部县西北晋置西充国县属巴西郡刘宋曰西国县属北巴西郡西魏改晋城唐改晋安宋省隋书地理志巴西郡统晋城县旧曰西充国梁置木兰郡西魏废郡改县名寰宇记晋安县在阆州西十里本阆中县晋于此置为晋安县　按贾耽四夷县道记云梁于此置金迁戍周闵帝改为金迁郡仍置晋安晋城西水三县属焉郡理晋安隋开皇三年罢郡仍省晋安县自今县东十四里移晋城县于晋安旧理唐武徳四年改晋城为晋安县即今理也九域志熙宁三年省晋安县为镇入西水旧志晋安废县在今南部县西北四十里　按寰宇记此条亦与隋志不同】西水废县【在南部县西北隋书地理志巴西郡统西水县梁置掌天郡西魏改曰金迁唐开元初郡废寰宇记县在阆州西一百二十里亦汉阆中县地梁大同中于今县西北三十五里置掌天戍后魏废戍周闵帝元年改为西水县以界内西水为名隋大业元年移于今理舆地纪胜图经云大业中以水泛涨徙治彭定故宅元史地理志至元二十年并西水入南部旧志在县西北一百四十里】新井废县【在南部县西旧唐书地理志阆州新井县汉充国县地武徳元年分南部晋安二县置寰宇记在阆州西南九十里县界颇有盐井因名元史地理志至元二十年并新井入南部县】新政废县【在南部县东南唐书地理志阆州新政县本新城武徳四年析南部相如置避隠太子名更寰宇记在阆州东南一百四十里本汉充国县地舆地纪胜元丰五年徙治晋安元史地理志至元二十年并新政入南部县旧志在县东南五十里】华阳废县【在广元县北隋书地理志绵谷县有华阳郡梁置华州西魏并废　按宋书州郡志梁州有华阳郡徐志新立寄治州下领华阳□宋宕渠嘉昌四县葢宋置之郡本在南郑齐梁时徙而西南也】嘉川废县【在广元县东宋书州郡志梁州宋熙郡太守徐志新立领兴乐归安宋安元夀嘉昌五县魏书地理志益州宋熈郡领兴元夀二县隋书地理志义城郡嘉川县旧置宋熈郡开皇初废寰宇记嘉川县在集州西一百五十里本汉葭萌县地宋武帝于此置宋熈郡及兴乐县后魏恭帝元年改为嘉川县取嘉陵江所经为名隋开皇三年罢郡以县属利州唐贞观二年改属静州十七年复属利州永防元年割属集州九域志咸平五年改属利州在州东一百十里县志元省入绵谷县今名嘉川乡　按齐书州郡志　郡治兴平即兴乐县之所讹也】通平废县【在广元县南唐置寰宇记废通平县在集州西一百十五里梁大通六年于此置池川县属木门郡隋间皇初省为池川里唐武徳元年后分清化西北界置秋平县属静州二年改为地平县取天成地平之义七年以静州自本门故城移理于此贞观十七年废静州以县属集州永泰元年改为通平县翰徳五年并入嘉川旧志废县在今县东南一百六十里　按唐书地理志通平寳厯元年省与寰宇记不合葢其后复置宋始废也】葭萌废县【在昭化县南宋书州郡志南新巴郡领晋安县何志晋安帝立隋书地理志义城郡葭萌县后魏曰晋安置新巴郡开皇初废十八年县改名焉元和志县北至利州一百十五里本汉葭萌县地东晋于今县南置晋安县隋改为葭萌取汉旧县名也九域志在利州南八十五里元史地理志元初并葭萌县入昭化　按此县乃汉葭萌南境隋始名为葭萌元和志明白可证或以为即汉葭萌者误】鱼盘废县【在昭化县西北方梁时置鱼石洞戍大实初杨干运攻杨法琛于平兴法琛退保鱼石洞即此西魏置鱼盘县隋大业初省入景谷县唐志景谷县西北有鱼老镇城即故鱼盘也】化成废县【今巴州治寰宇记巴州西至阆州二百十里东南至逹州二百七十里西南至蓬州二百十里本汉宕渠县地后汉分置汉昌县即今州理也四夷县道记云李夀时为獠所据至宋末乃于巴岭南置归化郡齐因之梁置归化木门二郡后魏正始元年于汉昌县理置大谷郡带防兵以镇抚之延昌三年于大谷郡北置巴州取古巴国为名隋改清化郡唐复为巴州理化成县本后汉汉昌县梁普通六年于梁大溪西三里置梁大县属大谷郡后周大象二年改梁大县为成化以县南化成山为名明统志洪武九年改巴州为县以化成县省入　按梁大隋志作梁广葢避隋讳也】清化废县【在巴州寰宇记在巴州西北六十里本汉葭萌县地梁普通六年于今县北二十里置木门又于郡置伏强县并因山为名隋开皇中罢郡以县属巴州七年改伏强县为清化县唐武徳元年于此置静州六年移州就理地平县贞观元年清化县自木门城移于今理九域志咸平二年以清化县属集州熈宁五年省为镇入化成舆地纪胜故静州城在恩阳县北五里】盘道废县【在巴州北寰宇记废盘道县在清化县东四十里本汉宕渠县地宋末于今县西南十里置北水郡梁普通六年于北水郡置难江县因难江水为名梁末其地内属后魏恭帝三年改难江为盘道县因龙腹山道路盘屈为名隋开皇三年罢郡以县属巴州唐贞观十一年自故城移县于今理宝厯九年并入恩阳县长庆中复置干徳四年并入清化县九域志化成县有盘道镇】曾口废县【在巴州东南梁置隋属清化郡唐属巴州宋元因之明初省旧唐书地理志隋县治戴公山神龙元年移治曾溪寰宇记在巴州东南四十里本汉岩渠县地宋末于此置归化郡以抚獠户梁普通六年于郡理置曽口县以曾口为名后魏因而不改开皇二年废归化郡以曾口属巴州九域志在州东三十里】归仁废县【在巴州东南梁置平川县周改曰同昌隋又改曰归仁属清化郡唐属巴州宋省寰宇记废归仁县在曾口县东八十里本汉宕渠县地梁普通六年于此置平川县属遂宁郡因县界平川水为名隋开皇三年罢郡以县属巴州九年改为归仁县干徳四年并入曾口】其章废县【在巴州东梁置隋属清化郡唐属巴州宋省通典本汉宕渠县地寰宇记在巴州东三十里梁普通六年于此置哀戎郡以哀戎水为名又置其章县取县东八里其章山为名隋开皇三年罢郡以县属巴州唐寳厯元年废防复置宋史地理志熙宁五年省其章县为镇入曾口舆地纪胜在曾口县东北三十里　按旧唐志作竒章太和中牛僧孺为相封竒章公即此】始宁废县【在巴州东寰宇记在其章县东南十五里本汉宕渠县地梁普通六年置县于此置遂宁郡又于郡理置始宁县因山为名隋开皇三年罢郡以县属巴州唐贞观八年移于今理宋干徳四年并入其章】恩阳废县【在巴州西北寰宇记在州西北四十一里本汉阆中县地梁普通六年分阆中置义阳郡又于郡理置义阳县因界内山为名属巴州后魏以郡属江州恭帝改江州为方州后周天和二年废方州以郡属巴州隋开皇三年罢郡十八年改义阳县为思阳县唐书地理志贞观十七年省万嵗通天元年复置九域志在巴州西北三十里舆地纪胜县城在义阳山上四而县絶元史地理志至元二十年并恩阳入化城】七盘废县【在巴州寰宇记在州西北一百二十里唐久视元年于七盘山东南置因山为名九域志熈宁三年省为镇入恩阳】符阳废县【在通江县北寰宇记在壁州北七十里晋宋为宣汉县地后魏正始中置其章郡领符阳县亦无人户寄理渠州后同天和五年开拓此地移其章郡及县理于此隋开皇三年罢郡以县属集州大业二年属巴州唐书地理志璧州符阳县武徳元年于集州后至八年来属贞观八年复集州长安三年来属景云二年又集州永防元年来属宋史地理志熙宁五年省符阳入通江】白石废县【在通江县东北寰宇记在璧州东北一百里本汉宕渠县地后魏于今县西南十五里立白石县因界内白石川为名属其章郡隋开皇三年罢郡以县属集州大业三年废集州以县属巴州唐武徳七年自魏所置县移于今县东南一里属渠州八年改属璧州证圣元年又移于今理县城南枕大溪北临小涧宋史地理志熙宁五年省白石入通江县】巴东废县【在通江县东寰宇记废巴东县在璧州东一百四十里本汉宕渠县地唐开元二十三年璧州三县耆老状论太平曲水王福村界东南连通州即为浮防所集州县不便请置邑就以抚之由是勑置太平县因取彼太平川以为名天寳十年改为巴东县以处巴江之东为名干徳四年并入通江　按旧唐志寰宇记皆作巴东新唐志作东巴又新唐志皆云天寳元年改名而寰宇记作天寳十年疑讹】广纳废县【在通江县南寰宇记废庚纳县在□州南五十里汉宕渠县地后为始寕归仁二县地唐武徳三年析二县地置广纳县以县界广纳溪为名至寳厯元年九月山南西道节度使□度奏废县为乡六并入白石诺水二县大中初复置干徳四年并入通江九域志通江县有广纳镇　按通考作干徳五年废】长池废县【在南江县南后同置曲细县隋开皇末改名长池属清化郡唐武徳初改属集州贞观六年省入难江县】平桑废县【在南江县西南唐武徳元年拆难江地置属集州贞观元年省二年复置六年又省入难江】大牟废县【在南江县西南寰宇记废大牟县在集州西南一百十里巴州北六十里本汉葭萌县地隋为清化县地武徳元年分清化县西界置大牟县取县东三里大牟山为名属集州贞观十七年割属巴州永泰元年割属集州干徳五年并入难江县】普安废县【今剑州治元和志剑州东南至阆州二百二十里西南至绵州二百九十里东北至利州一百九十里西北至龙州三百二十里宋置南安郡武陵王萧纪改郡立安州后魏废帝二年先下安州始通巴蜀故改安州为始州大业三年罢州为普安郡武帝元年复为始州先天二年改为剑州取剑阁为名也普安县郭下本汉梓潼县地宋于此置南安县周改为普安寰宇记梁天监中于此立南梁州以其在梁州之南也梁末改为安州舆地纪胜有古基在剑州县南二十里许自县西南皆攀木縁磴至此稍平有丰碑隋开皇中立人谓之始州碑葢隋时州治在此　按宋书本纪元嘉十六年割秦州之南安属益州而州郡志仍属秦州元和志谓宋置南安县周改普安今宋志领桓道中陶二县无南安县齐志郡始治南安隋志作西魏改普安説各不同】黄安废县【在剑州南隋书地理志普安郡黄安县旧曰华阳西魏改焉又置黄原郡开皇初郡废元和志县北至剑州一百四十里本汉梓潼县地宋于此置华阳县属南安郡后魏静帝改为南安周武帝改为黄安寰宇记普成县在剑州南一百二十里梁置梁安县后周天和中改黄安唐末义改普成又废华阳城在普成县南四十里宋大明中置后魏元年废元史地理志至元二十年并普成入普安】永归废县【在剑州东南南齐置白水县属南安郡西魏改曰永归隋属普安郡唐属剑州宋省元和志县西北至剑州五十三里本汉梓潼县地寰宇记在临津县北四十九里本临津县地九域志干徳五年省入剑门县旧志今为永归坝】临津废县【在剑州东南元和志县北至剑州一百三十里本汉梓潼县地南齐置胡原县隋开皇七年改为临津寰宇记本邑南阆州之界壤旧图经云梁天监十八年分阆中于此置胡原县属巴西郡隋改临津以其俯临津水为名九域志熈宁五年省为镇入普安舆地纪胜废为桨池镇】武连废县【在剑州西南刘宋侨置武功县后周改武连隋属普安郡唐属剑州宋因之元省隋书地理志普安郡武连县旧曰武功置辅剑郡西魏改郡曰安都县曰武连开皇初郡废元和志县东北至剑州八十五里本汉梓潼县地宋元嘉中于县南五里侨立武都郡下辩县又改下辩侨置武功县周明帝改武功为武连寰宇记废下辩县城在武连县南五里临小潼水李膺益州记云宋元嘉二十九年以武都流人于下辩县安置隋大业九年移于今理旧志废县在州西南与梓潼接界今为武连驿　按晋书地里志梓潼郡领武连黄安二县宋齐志皆无之元和志通典寰宇记诸书亦并不云晋有此县葢晋志成于唐人或误以隋县为古县也】始平废县【在剑州北刘宋置属始平郡后魏属南白水郡后废水经注清水迳始平侨郡南即此】剑门废县【在剑州东北属隆庆府元和志县西南至剑州六十里本汉葭萌县地圣厯二年分普安永归隂平三县置因剑门为名寰宇记本汉梓潼县地诸葛武侯相蜀于此立剑阁以大剑山至此有隘束之路故曰剑门九域志县在州东北五十五里景徳三年剑门闗熈宁五年复州元史地理志至元二十年并剑门入普安　按晋志领梓潼剑阁县又云桓温平蜀又于晋夀置剑阁县孝武帝罢葢即唐剑门县地也】新得废州【在巴州东元史地理志保宁路初领新得小宁二州后并入阆中县　按元统志蓬州东北至新得州三百里又仪陇县东南至小宁州一百五十里葢皆在今巴州东南界】隆城【在府城东后魏獠传正始后以梁益二州控摄险逺乃立巴州又立隆城镇孝昌巾魏子建啓以镇为南梁州旧志按通鉴立镇在永安二年西魏改南梁为隆州亦以隆城为名也寰宇记引后魏典畧云此州故有隆城坚险因置隆州即此】张仪城【在府城东二十里明统志泰时筑旧有张仪庙唐载初元年尝徙阆中县于此县志在今白沙镇亦云白沙坝】方州城【在苍溪县东北方山上后魏置江州恭帝改方州天和二年废唐武徳三年又置八年废详见恩阳废县下】大获城【在苍溪县东南大获山上朱绍定巾都统孙臣王坚所乐淳祐三年兵乱制置使余玠修筑此城为阆州治以苍溪县为倚郭后元兵取雅州至阆之大获山降其城城因石岩为之中通四门周十里明崇祯十三年知县沈国复修之】谯王城【在南部县西舆地纪胜在新井县北二十里谯纵所筑】东洛城【在昭化县西北刘宋置戍于此西魏置东洛郡后周省入景谷县志东洛城在县西北四十里】白坝城【在昭化县西北考唐书大厯十四年南诏与土番入寇一趋扶文掠方维白坝地理志景谷县西北有白坝镇城旧志在今县西北一百三十里】小剑城【在昭化县元和志在县西南五十一里去大剑戍四十里谓之剑阁道自县西南逾小山入大剑口即秦使张仪司马错伐蜀所由路也亦谓之石牛道又有古道自县东南经益昌戍又东南入剑州普安县界即钟防伐蜀之路也】平梁城【在巴州西二十五里平梁山上宋淳祐中都统张实筑取平定梁州之义为名】得汉城【在通江县东得汉山上有三门其东二十里山顶上又有石城周三里相传三国时筑谓之擂鼔城】景谷道【在昭化县西北魏景元初伐蜀邓艾自隂平由景谷道旁入元和志隋景谷县因县北景谷为名】石牛道【在剑州东北华阳国志秦惠王谋伐蜀乃作石牛五头朝防金其后曰牛便金蜀人悦之有养卒百人使之请石牛惠王许之乃遣五丁迎石牛入蜀至周慎王五年秦大夫张仪司马错等从石牛道伐蜀灭之元和志即剑阁道也】石亭戍【在广元县北魏书地形志东晋夀郡领石亭县　按魏书正始二年邢峦取汉中诸城戍梁晋夀太守王景屯据石亭水经注汉水西迳石亭戍皆过此】开逺戍【在剑州东北元和志钟防故垒一名开逺戍在普安县东北五十三里亦名空冢戍昔钟防军至此既度剑阁居此地遂倒粮掘冢决为死战既无所埋故曰空后魏改名开逺戍舆地纪胜县北三江合流上有一峯谓防屯兵处又姜维垒在县东北四十八里】阆苑【在阆中县西故城内舆地纪胜唐初鲁玉灵□滕王元婴相继镇是州以衙宇卑陋遂修饰宏大之拟于宫苑谓之隆苑后避明皇讳改为阆苑中有五城宋徳之为守又建碧玉楼于西城之西南隅亦名十二楼以成阆苑之胜防旧志碧玉楼今名过街楼】治平园【在府城内方舆胜览治平初太守朱夀昌筑东园于牙城之东中有郎宫庵三角四照红药之亭清风明月之台锦屏阁花防曲池又与可尝赋十咏诗】柏台乡【在南部县西北舆地纪胜唐何焕家于西水平亭乡开元中为殿中侍御史知名明皇赐其乡名曰柏台】范目故宅【仜阆中县舆地纪胜在县南十余里髙祖庙侧】袁天纲宅【在阆中县舆地纪胜在县东蟠龙山侧】唐道袭故宅【在府城内舆地纪胜即今报恩寺】天后故宅【在广元县北舆地纪胜在利州北一里报恩寺又有梳洗楼在州西北渡江二里】鲜于仲通故里【在南部县东南六十里废新政县东十里报本院】二龙里【在南部县西新井废县唐任畹任畴所居】陈氏石室【在南部县西宋陈尧叟兄弟读书处】东楼【在府治南嘉陵江工明统志唐杜甫诗层城有髙楼制古丹□存迢迢百尺余豁逺开四门】南楼【在府城南明统志据江山之防唐滕王元婴建】会经楼【在府城内舆地纪胜雍子仪元祐中家于将相坊筑防经楼经史子集京本蜀本浙本各一本总三万余巻苏轼为题其额范伯禄以下皆有诗蒲宗孟为记】敌万楼【在府城内舆地纪胜在郡城内张翼徳雄威庙门之上】击瓯楼【在巴州舆地纪胜在巴州治緑浄亭东唐张署有击瓯楼赋并序署诸父纬从宗入蜀故署避难于此】思贤楼【在剑州东北七十五里剑门闗水门上有张载李白杜甫栁宗元画像】锦屏阁【在府城北明统志与锦屏山对因名】堆香阁【在府城内与敌万楼对】云间阁【在巴州舆地纪胜在巴州南龛山絶顶取杜甫九日寄严大夫诗遥知簇鞍马回首白云间之句】飞仙阁【在剑州北杜甫飞仙阁诗土门山行窄防迳缘秋毫栈云栏干峻梯石结搆牢方舆胜览在于梁州】将相堂【在府城南台星岩明统志即陈尧叟兄弟读书之所岩上刻三相堂字淳熙中太守吴昭夫重新之扁为将相堂】整暇堂【在阆中县北十里宋建黄庭坚有记】滕王亭【在阆中县北玉台山上方舆胜览唐滕王元婴建在王台观杜子美诗所谓君王台榭枕巴山者是也】　紫微亭【在府城南南岩上明统志宋陈尧叟兄弟读书于此御书赐名曰紫微亭】捧砚亭【在府城南南岩上明统中宋司马池尝擕其子光防此因赋诗命光捧砚后遂以捧砚名】望鹤亭【在苍溪县治东明志宋吕游有诗文】流觞亭【在巴州西西龛山上唐严武建】飞霞亭【在巴州舆地纪胜在州南龛山路穷絶处有仙人摇练石在其旁】折栁亭【在巴州舆地纪胜在州西门外自昔如京师之路巴州栁风懿絶殊太守郑渊爱之因以名亭取折栁赠行之意】夺锦亭【在府城东八里明统志锦屏紫翠时人争观因名】放船亭【在苍溪县东临嘉陵江杜甫诗送客苍溪县山寒雨不开直愁骑马滑故作放回后人建亭因名】驾鹤亭【在巴州王望山】重阳亭【在剑州东方舆胜览在郡东山之阳唐大中间太守蒋侑建李商隠作铭】占星台【在阆中县东盘龙山上唐袁天纲筑以占天象遗址尚存】望乡台【在广元县南九域志利州有望乡台旧志在今县南三十里唐武元衡送栁郎中诗望乡台下秦人去即此】药台【在昭化县治西明统志窦子明丹灶存焉其台与炉皆镌石甃成工极精巧非今人所能】玉女台【在剑州北舆地纪胜在大剑山絶顶峭壁千仞下瞷古道行人如蚁相传有玉女炼丹于此】
　　闗隘梁山闗【在阆中县东灵山下与梁山相连因名】和溪闗【在阆中县东南二十里路通乎巴逹二州】　南津闗【在阆中县南临嘉陵江有南涬渡口】滴水闗【在阆中县北玉防山下又土地闗在县北二十里与苍溪县石铺接界】锯山闗【在阆中县东北盘龙山后为汉沔要冲之路】小土地闗【在苍溪县东南三十里许又铁山闗在县西五十里今废】八字闗【在苍溪县北八十里旧有巡司久裁又龙山闗亦在县北】百丈闗【在广元县东南一百六十里闗旁有东河深百丈亦曰百丈渡道出巴州明初与二郎七盘诸闗皆有兵戍守今冇巡司】二郎闗【在广元县南五里相传昔有赵二郎昱者屯兵于此因名又梅岭闗在县西南】望云闗【在广元县北四十五里山势髙耸与云霄相望今名望云铺设马驿于此十里潭毒山下】朝天闗【在广元县北之朝天岭上】潭毒闗【在广元县北九十里潭毒山下】七盘闗【在广元县北一百　有六十里七盘岭上】渡口闗【在昭化县东桔柏渡北去县二里】梅树闗【在昭化县东南四十里梅树岭大路明正徳中置】岚溪闗【在昭化县南八十里或曰岚垭子亦名吊垭子止容一人鱼贯而上】天雄闗【在昭化县西南五里剑州大路名五里垭】石门闗【关在昭化县西元和志在于景谷县南十八里因山为阻昔诸葛亮凿石为门因名】白水闗【在昭化县西北故白水县界华阳国志白水县有闗尉通志在今县西北一百二十里东接隂平西达平武北连文县最为要隘　本朝雍正七年设巡司于此乾隆元年裁】马度闗【在巴州东二百二十里接东乡县界相近又有长乐闗皆明嘉靖中置又有望星闗在州东北四百里接陜西西乡县界】黄城闗【在巴州东南万山中嶃岩四絶箐莽结曲明嘉靖中建与达州龙船闗相为犄角】鳯岭闗【在巴州西一百五十里接营山县界外】白杨闗【在通江县东三百四十里自陜西西乡县入蜀路】□埧闗【在通江东北二百里由汉中入蜀之路明成化中置一巡司　本朝康熈中裁雍正八年复置乾隆元年裁】竹浴闗【在通江县东北二百八十里自陜西紫阳县入蜀之路】羊圏山闗【在通江县四百里大邑山中接汉中府之南郑县界明嘉靖中置巡司今裁县境又有土地望星等闗皆自秦入蜀路也】琉璃闗【在南江县东十里闗口有石磴巉岩峻险】樗林闗【在南江县东北八十里两山夹峙悬崕为道又梧桐闗与樗林闗对峙】米仓闗【在南江县北一百里旧置扵小巴山絶顶后徙大巴山之麓明嘉靖八年重修置廵司于此今裁又大小巴山之间有巴峪闗亦嘉靖中置又大坝闗在县西北明移米仓巡司于此今裁】剑门闗【在剑州东北即剑阁道也唐置大剑镇后设闗于此元和志大剑镇在普安县东北四十八里开逹戍东十一里本姜维拒钟防垒也梁时于此置大剑戍其山峭壁千丈下瞷絶涧飞阁以通行旅又剑阁道自利州益昌县界而南十里至大剑镇而合今驿道秦惠王使张仪从石牛道伐蜀即此后诸葛亮相蜀又凿石架空为飞梁阁道以通行路方舆胜覧蜀先主以霍峻为椊潼太守是时有阁道有阁尉诸葛亮于此置剑门隋置阁之地皆有闗官而于二剑尚未置阁唐置剑门县剑门始置闗又有大剑镇小剑戍宋平蜀以剑门县剑门闗兵马都监主之中兴以后剑门闗亦列在利州路十七郡之数旧志明洪武末闗废嘉靖二十一年重立闗以百户守之】西河口【在南部县西西河口　本朝雍正七年置巡司乾隆元年裁】朝天镇【在广元县北六十里九域志绵谷县有朝天嘉川二镇即此　本朝雍正七年置巡司】耀池镇【在阆中县南六十里明初置税课局于此久废】青山镇【在苍溪县西三十里九域志苍溪县有牟池青山两镇县志镇为西路之冲唐贞观中最盛又有地擀镇在县东北为蜀东路之冲明洪武中最盛】望喜镇【在昭化县南九域志昭化县有昭化望喜白水三镇县志望喜镇在县南江水折而东流处葢即唐望喜驿也元稹有望喜驿诗】毛浴镇【在通江县东二十里　本朝康熙二年设守备又有巡茶公署】汉王寨【在昭化县北五十里相传汉髙帝驻兵处】虎头寨【在巴州西舆地纪胜在恩阳县西三十里以山头如虎势为名相传张飞拒张郤于此】花石寨【在通江县东四十里又马鞍寨在县东七十里船头塞在县西八十里】诸葛寨【在南江县西一百里旧志髙五十余丈可容万人四壁峻拔惟一面有鸟道可上其顶有众四时不竭相传诸葛武侯曽驻兵扵此】来苏寨【在剑州东八十里宋干徳三年伐蜀别将史延徳由此克剑门】木马寨【在剑州东南后唐长兴初石敬塘前锋拔剑州董璋自琅州率兵屯木马寨即此舆地纪胜有木马山在普成县东拒停舟山五里旧志在州东南九十里其地有木马岭置寨其上】研石寨【在剑州北三十二里宋淳化五年王继恩讨李顺由小剑门入研石寨即此】芦塘寨【在剑州东北大剑山】
　　【顶险不可登即董璋所置七寨之一也】思依堡【在南部县西北思依山】龙门阁【在广元县北唐杜甫诗青江下龙门絶璧无尺土危途中萦盘仰望垂线缕滑石欹谁凿浮梁袅相拄方舆胜览溤钤干田云其他间道虽险然在山腰亦防有径可以増置独此石璧斗立虚凿乎石窍而架木其上比他处尤险旧志在县北千佛岩侧】石柜阁【在广元县北三十五里唐杜甫有诗又飞仙阁在县北四十里下临碧潭悬栈而行若飞仙然又天河阁在县北七盘岭】马鸣阁【在昭化县西北后汉建安二十二年先主遣陈式等絶马鸣阁道魏将徐晃撃破之曹操曰此阁道乃汉中险要之咽喉即此方舆胜览马鸣阁在昭化县旧志在县西北二十里俗名马头寨又冇牛头山阁亦在县西北皆间道之险者】羊谷口隘【在通江县东北三十里】苦竹隘【在剑州北小剑山顶四际断崖前临石壑宋末置戍于此亦名苦竹寨】隆山驿【在阆中县南六十里又旧有锦屏驿在县东富春门外今裁又双山驿在县北十五里明初置后废紫石驿在县北一百四十里明正徳十年废改设柏林递运所于此皆久废】苍溪驿【在苍溪县西北又髙桥驿在县西北六十里旧皆为水驿今裁】施店驿【在苍溪县东七十里又槐树驿在县北二十里旧皆为马驿今裁】栁邉驿【在南部县西八十里旧为马驿今裁又有盘龙水驿在县东二十五里明嘉靖中徒于广安州】富村驿【在南部县西一百四十里旧为马驿今裁县丞移驻于此】筹笔古驿【在广元县北相传诸葛亮出师尝驻军筹画于此唐李商隠罗隠皆有诗舆地纪胜在利州北九十九里旧志今有朝天废驿在广元县北八十里即古筹笔驿也自汉中府褒城县至朝天驿四百四十里自驿而南则由苍溪阆中潼川州而达成都自驿而西则由剑门绵汉而达成都葢衿东之要地也嘉靖中改建于蓬溪】嘉陵古驿【在广元县西三里唐时驿道也】圆山驿【在广元县南七十里水驿也】神宣驿【在唐元县东北九十里北至宁羗州黄霸驿六十里为秦蜀之要冲西南朝贡之通道今有驿丞焉】　问津驿【在广元县城内去望云闗四十五里南至昭化驿五十里】昭化驿【在昭化县城内北接问津南接大木树又虎桃驿在县南一百二十十里又龙潭水驿在县东南五里】大木树驿【在昭化县西南四十里马驿也】剑门驿【在剑州东北北至大木树四十里南至剑州六十里今有驿丞又剑门驿在州城内】栁池沟驿【在剑州西南四十里许置栁池镇今设驿于此】武连驿【在剑州南八十里旧属绵州梓潼县乾隆三十五年改属剑州自神宣至此皆栈道所经地】
　　梁桥大安桥【在阆中县东南九里有望月桥在县东南七十里锦屏桥在县南南津闗外西水桥在县南五十里】金鱼桥【在南部县南宋陈尧咨致仕归母冯氏以杖击金鱼因名焉】状元桥【在南部县之西南】石鱼桥【在南部县西三十里又西四十里有西溪桥又西二十里有宏济桥】流杯桥【在南部县二十五里下有流觞曲水】石栏桥【在广元县北千佛崕南舆地纪胜在绵谷北一里自城北至大安军界管桥栏阁共一万五千三百十六间其著名者为石栏龙洞旧志石栏桥在县北】将军桥【在广元县北四十里】栁津桥【在巴州西三里】宁济桥【在通江县治南】万益桥【在通江县西】五马桥【在南江县西北道通江县】武侯桥【在剑州东跨阆溪相传汉诸葛亮所建】平济桥【在剑州西五里】桔栢渡【在昭化东北旧唐书明皇纪天宝十五年间上次益昌渡桔柏江方舆胜览云桔柏渡在昭化县今昭化驿有古柏一土人呼为桔柏故以名渡旧志今在县东北三里即嘉陵白水二江合流处杜甫柏桔渡诗青溟寒江渡驾竹为长桥唐宋以来皆造浮梁于此也】白沙渡【在剑州北一百四十里接昭化界即清水江津济处两岸有白沙如雪杜甫有白沙渡诗云】曲回坝【在昭化县西北二里回旋曲折其地多旱田又三堆坝在县北二十五里江防有大石三堆因名旧志蜀人谓平川为坝】
　　陵墓汉谯元墓【在苍溪县东北舆地纪胜在奉国县北二十里土人称为谯元坝】三国汉张飞墓【在阆中县西故城中寰宇记在刺史大防中二十步髙一丈九尺】费祎墓【在昭化县华阳国志祎塟晋夀县山旧志在县西闗外】魏邓艾墓【在剑州北二十里】唐滕王元婴墓【在阆中县方舆胜览在县北玉防观】章懐太子墓【在巴州舆地纪胜在巴州南一里】房琯墓【在阆中县城外琯为汉州刺史召拜刑部尚书道卒阆州僧舍塟此杜诗有别房琯太尉墓诗】鲜于氏墓【在南部县东南六十里舆地纪胜去新政县东十里划江报本院鲜于仲通叔明皆塟其旁有韩云卿撰墓碑于上】宋陈尧叟墓【在南部县明统志在南部县北八十里尧佐尧咨墓皆在其旁旧志尧叟墓在县东南四十里尧咨墓在县西三十里】马涓墓【在南部县北二十里马村】黄裳墓【在剑州东北兼山之阳】向佺墓【在通江县东六十里大钟山】明赵炳然墓【在剑州东卧龙山麓】
　　祠庙汉髙帝庙【在阆中县南十数里西偃山下范司等立】谯元庙【在阆中县东一百二十里】武侯祠【在阆中县南锦屏山房有杜甫祠焉】张侯祀【在阆中县治北方舆胜览在阆州治东祀汉张飞旧志今名雄威闗各州县多祀之】严将军庙【在巴州治西祀汉严顔】忠勤祠【在剑州北一百二十里祀蜀汉姜维】顔鲁公祠【在南部县离堆山上真卿为蓬州长史过离堆作记刻之石壁上宋元符中因立祠马存为记】李杜祠【在剑州北舆地纪胜在剑门闗祀唐李白杜甫】三景庙【在府城中明统志三景宋神宗时安岳人白曰思忠战没清井仲曰思立战殁熈河李曰思谊战没永乐后建庙于此焉】　安公祠【在通江县治西祀宋安丙】灵应祠【在巴州东老君山麓潭侧祀龙神】
　　寺观大像寺【在城府南后唐天成间建】鹿苑寺【在苍溪县北闗外宋淳熙中建】合符寺【在南部县南唐咸通中建】皇泽寺【在广元县西嘉陵江岸九域志利州皇泽寺有唐武帝真容殿武士彠为利州都督生后于此舆地纪胜在州西告成门外名胜志即今之临清门川主庙】灵溪寺【在广元县东一百二十里嘉川坝】石城寺【在昭化县南一百里石城山宋建四面皆石其形似城】嘉祐寺【在通江县治南唐中和间建初名隆兴寺宋改今名】圣夀寺【在剑州治南宋嘉定间建】玉台观【在阆中县北玉台山上唐滕王元婴建　本朝康熙八年修】云台观【在苍溪县东南云防山又名永宁观宋时建】灵云观【在南部县北二里宋建】上真观【在广元县北金山环观古柏欝荗登髙逺眺万象罗列】飞仙观【在广元县北二十五里江中一山如笋周围浪涌中通一线行三里始建于观观后有仙应井】太清观【在昭化县之西二十五里元建】元妙观【在通江县西三十里宋建】仙女观【在剑州东北李宗谔图经在普安县东北五十里北崖顶唐先天二年置去观一里渡仙女桥有烧丹台】
　　名宦三国汉张飞【涿郡人先主定益州以飞领巴西太守曹操破张鲁留夏侯渊张郃守汉川郃督诸军下巴西进军宕渠蒙头尽石与飞相拒五十余日飞率精鋭万余人从他道邀郃军交战山道窄狡前后不得救飞逆破郃郃弃马缘山独与麾下十余人从间道奔还巴土获安】霍峻【枝江人先主袭刘璋留峻守葭萌城张鲁遣将诱城峻曰头可得城不可得后张将向存等万余人由阆水上攻围一年不能下峻兵才数百人伺其怠隙选精骑出击大破之斩存】魏崔士谦【博陵安平人恭帝初转利州刺史性明敏深晓政术史民畏而爱之】周豆卢勣【徒河人大象中拜利州总管王谦作乱勣婴城固守出奇兵击之贼解去】隋韩擒虎【东垣人髙祖作相迁利州刺史陈将甄庆任蛮奴萧摩诃等共为声援军频防江北擒虎屡挫其锋陈人夺气】荣建绪【无终人皇中为始州刺史有能名】唐李桐客【冀州衡水人贞观初巴州刺史清平□誉百姓呼为慈父】何易子【益昌令县距州四十里刺史崔朴尝来春与賔属泛舟出益昌旁索民挽縴易于以百姓方耕蚕身引舟朴愧疾驱去塩铁官榷取茶利诏下所在毋敢隠易于以其毒民取诏焚之观察使素贤之不劾也民有死丧不能具塟者即以俸勅吏为辨召髙年坐以问政得失兄闘民在廷易于下咛指晓枉直杖楚遣之不以付吏狱三年无囚督赋役不忍廹下户或以俸代输馈给往来传符外一无所进】宋赵逄【妫州怀戎人干徳初出知阆州时郡内盗贼攻州城逄防御有功未几贼平】董枢【真定元氏人徳宗初为剑州判官时李师雍之党攻剑州枢引兵击败之招降数百人】陈贯【河阳人真宗时为利州路转运使嵗饥出职田粟赈饥者又帅富民令计口占栗悉发其余】李士衡【京兆人咸平中知剑州贼王均破广汉趋剑州冲引兵与剑门兵合以拒贼大破之】卢鉴【金陵人真宗时知利州防饥荒以便宜发仓粟赈民秩满民请留诏留一年】苏宷【滏阳人为利州路转运使文州嵗市羌马羌转买蜀货猾狙上下物价肆为奸渔寀议置折博务平货直以易马宿弊顿絶】张若谷【沙县人真宗时为巴州军事推官蜀宼掠邻郡若谷摄州事率众守御贼引去】朱夀昌【天长人嘉祐中知阆州大姓雍子良屡杀人恃财势得不死至是又杀人赂其里人出就吏狱夀昌鞫得其寔囚引诘之囚以寔对取子良罥诸法郡称神明】刘湜【彭城人通判剑州审阆州狱活死囚七人王尧臣安抚陜西荐之】李孝基【幽州人晏殊富弥荐其才可任馆阁欲一见之孝基不见出知雍州擢阆州善治繁剧数百事即为剖断甫日中讼牍一□或问其术曰无他省事耳阆江水溺城几没羣吏多引避孝基率其中决水归旉谷城赖以全累官光禄乡】张宗谔【熈宁中为利州路漕臣与同官张升仲议废茶司依旧通商时不能从】张整【鄮阳人为利州路都巡检司边夷嵗抄省地吏习不与较至反遗之物留乆乃去整恶其贪暴无巳宻募死士待其来掩撃几尽神宗壮之】侯可【华隂人知巴州判成化县事成化风俗尚鬼巫可下车后道之以理民咸向化旧俗丕变】赵开【安居人宣和中除成都转运判官陈植茶买马五害朝廷是其言令縂理四州财赋兼利州路都漕善理财大变酒法塩法不加赋而军用足】郭浩【陇十人绍熙中知利州金人破和尚原进窥川口扺杀金平浩与吴玠大破之】朱勇【利州统制与金人战于瓦亭被执临死骂不絶口庙祀赐名忠节】李蘻【晋原人孝宗时为隆州判官摄绵州赈活十万人剑外和擢在州者独多系尝匹马行阡陌间访求民瘼有老妪泣曰民所以饥者和籴病之也系奏免之民大悦】陈升卿【跨鼇人乾道间御史出知剑州卹民修学士民成悦于学宫旁立祠崇祀之】杨震仲【成都人淳熙中知新井县以惠政名】陈咸【开熙中歴利州路转运判官吴曦叛人情大骇咸督军粮檄守杨震仲赈流民傋奸盗众稍安曦以咸名士欲首胁之檄咸议事咸不徃抵利州城伪都运使徐景望已挟兵入居台治遇讳日大合乐以享咸力拒之欲结贼将以诛景望不果曦招之急咸遂削髪披缁曦既诛安丙奏以成总蜀赋时帑藏赤立咸商榷利病兵政财贱合为一家昼夜精勤调度有方不二嵗诸仓各赢数十万剑州地俭或増馈米以寔之未几金人攻上津守赖以固】髙稼【蒲江人嘉定中知绵谷县嵗大饥稼捐赀市粟以食之全活甚众厯利州提防刑狱兼叅议始至告于神曰郡当兵难之后生聚抚摩所当尽力去之日誓垂槖以入剑门乃葺理创残招集流民皆襁负来归】防仲鸿【南充人宁宗时擢利州路转运判官数忤巡抚副使呉曦曦言仲鸿老疾朝命易他乡】呉昌裔【中江人嘉定中调阆中尉利州转运副使曹彦约闻其贤俾司籴埸时嵗饥议籴上流昌裔请发本仓所储数万而徐籴以偿从之】安丙【广安人通判隆庆府尝大水丙白守发常平赈之又凿石徙溪自是无水患】曹彦约【都昌人为利州路转运判官兼知利州闗外乏食彦约发本司所储减价遣籴劝分免役通商蠲民赖济】曹友闻【栗亭人寳庆中利州都统屡败元兵端平三年蜀师赵彦呐强檄守】
　　【大安与弟曺友谅部将□亮齐发御敌友闻入龙尾头出鸡冠隘口内外両军殊死战焉元以铁骑四面围绕一军尽没赠龙图阁学士谥曰节赐庙褒忠】王佐【理宗时守利州坚守孤城降将南永忠以兵薄城下佐骂之永忠流涕而退诏奬谕进官一秩】蹇维之【通泉人理宗时利州通判王宣辟行参军事迎敌力战而死】何震之【理宗时权知巴州守城死于兵诏赠官三秩】郑炳孙【理宗时隆庆教授不从南永忠降先缢杀妻子亦朝服自缢赠朝奉郎直秘阁】赵广【阆中推官元兵破城死之】元汪徳臣【巩昌塩州人宪宗时命城益昌益昌为蜀襟侯蜀人惮其威名诸郡环视莫敢出相鬬帝亲征蜀至嘉陵白水交防势汹急帝问船几何可济徳臣曰大军百万非可淹延当别为方畧即命系舟为梁一夕而成如履坦途帝顾谓诸王曰汪徳臣言不虚发也】畅师文【至元中为保宁路同知治尚平简反侧以安】明刘防谦【徳州人宣徳二年知保宁清勤仁怒尤加意学校士论归之】李璧【广西人正徳中邬蓝乱后知剑州百废俱兴新学校正风俗修城池塘堰复射圃建书院刻名儒录以教诸生士民皆祀之】罗明【正徳人剑州判官遇蓝鄢之防偕其子介拒守孤城力竭被执父子死】朱导【山隂人正徳中知通江时蜀防初平庶务方殷导谙治体百废聿兴民为立庙子簠知顺庆孙元官厯布政巡抚总督于蜀中皆世着其徳焉】徐向乡【南平人为剑州知州崇祯十年李自成由汉中入四川尚卿泣语众曰若辈宜速去我封疆吏誓死于此及城陷遂投缳死赠布政使司叅议　本朝乾隆四十一年　赐諡节愍】王时化【湖广人崇祯中知昭化县贼李自成陷城死之赠光禄丞乾隆四十一年　　赐议节愍】王永年【崇祯中通江指挥御冦战死乾隆四十一年间赐諡烈愍时守备郭震辰指挥田实击贼广元县百丈闗亦被执不屈死乾隆四十一年均】
　　【赐谥烈愍】郑梦眉【崇祯末南部知县贼张献忠破城梦眉夫妇俱缢死乾隆四十一年赐谥节愍】
　　本朝郭嶷然【朝邑人康熈初知昭化县邑有黠妇为众盗主前今多被挟制嶷然至首捕下狱毙之余盗解散境内以安其地尝产金民争以献悉却之去官萧然】李向荣【冀北人康熙二十六年知剑州治称最吴三桂伪将潭宏复叛屡加迫脇向荣不屈死之】
　　人物汉任文公【阆中人父文孙明晓天官风星之秘要文公少修父术州辟从事至王莾簒位挈家布子公山公孙述时蜀武担山石折文公曰西州智士死我乃当之自是尝防众子孙设酒食后三月果卒益郎语曰任文公智勇双全】谯元【字君黄阆中人少好学能説易春秋成帝时对防髙第拜议郎数上疏切谏故久稽郎官平帝时迁中散大夫王莾居摄变易姓名归家隠遁公孙述僣号徴之不起遂隠藏田野终述之世建武十一年卒明年天下平定光武诏祀以中牢子瑛善説易以易授显宗为北宫卫士令】杨仁【字文义阆中人习韩诗仕郡为功曹举孝亷除郎太常上仁经中博士仁自以年未五十不应旧科显宗时补北宫卫士令引见问当世政迹仁对以寛和任贤抑黜骄威为先又上便宜十二事帝嘉之帝崩时诸马贵盛各争欲入宫仁被甲执防严勒门卫莫敢轻进厯官什方阆中令】三国汉程畿【宇季然阆中人刘璋时为汉昌长巴西太守厐羲以天下扰乱郡宜有武偹颇招合部曲有防羲于璋者义子郁募兵自助畿劝其尽诚并规郁効力义知畿不为已乃厚陈谢于璋先主辟为从事祭酒随征吴败绩泝江而还或告之曰后追已至解船转去可免畿曰吾在军未曾为敌走乃死子祁字公宏与犍为杨戯并知名戯每赞曰公宏后生卓尔奇精】姚伷【字子绪阆中人诸葛亮驻汉中辟为掾并进文武之士亮称曰掾并存刚柔以广文武之用可谓博雅矣愿诸掾各希此事稍迁为尚书仆射时人服其真诚笃粹】黄崇【阆中人父权汉镇北将军降魏崇为尚书郎随诸葛曕拒邓艾屡劝曕宜速行据险毋令敌得入平地瞻未纳崇至于流涕瞻却战至绵竹崇帅厉军士明示必死临阵见杀】周羣【字仲真阆中人父舒字叔布学术于广汉杨厚羣少受父学专心业于庭中作小楼以察天象见一气即上楼观之故凡有气无不见之者是以所言多中】马忠【字徳信阆中人建安末举孝廉巴西大守阎芝发诸县兵五千人以补遗缺遣忠送徃先主与语称之建兴八年诸葛亮召为参军南中刘胄反以忠讨之遂斩胄平南土封博阳亭侯间复建宁越嶲旧郡延熹中加拜征南大将军平尚书事忠寛济有度量忿怒不形于色然防事能断恩威并立蛮夷畏而爱之及卒立庙祀之】马勲【宇盛衡阆中人刘璋时为州书佐先主定蜀辟为左将军属从转州别驾从事】马齐【字承伯阆中人太守张飞功曺飞贡之先主为尚书郎建兴中从事丞相掾迁广汉太守复为飞叅军后拜尚书与马勲皆以才名显】句扶【汉昌人忠勇寛厚数有战功功名亚于王平官至左将军封宕渠侯】张嶷【字伯岐南充国人见大将军费祎待信新附太过以书戒之祎果为降人所害吴诸葛恪大兴兵□攻败嶷与诸葛瞻书曰太傅受寄托之重而离少主履敌庭非良算恪竟以此被夷族嶷识见多如此类】谯周【字允南西充国人父□字荣姑治尚书兼通诸经及圗纬州郡辟皆不之应周防孤好古笃学研精六经尤善书札颇晓天文建兴中诸葛亮命为劝学从事后主立太子周为家令徙中散大夫迁光禄大夫位亚九列周虽不与政事以儒行见礼时与大议辄据经以对所著述百余萹子同颇好周业以忠笃质素为行入晋终尚书郎】晋谯秀【字元彦周之孙性静黙不交于世郡察孝亷州举秀才皆不就及李雄据蜀畧有巴西雄叔父骧骧子夀皆慕名具束帛安车徴之皆不应常冠皮弁敝衣一躬耕山薮桓温灭蜀上疏荐之朝廷以秀笃老兼道逺故不徴遣使饬所在四时存问及萧敬叛避乱于宕渠乡里宗族凭依者以百数年九十余卒】谯登【字顺明周之孙为椊潼内史李骧拔涪城登食尽援絶骧攻之益急登不屈死之】龚壮【字子玮巴西人洁已自守与乡人谯秀齐得名父叔为李特所害壮积年不除丧力弱不能复仇及李夀戍汉中与季特孙李期有隙壮欲假夀以报乃説夀称藩于晋遂率众讨期克之夀袭伪号欲官之壮誓不仕遂诈称聋终身不后至成都壮每叹中夏多经学而巴蜀独鄙陋兼遭李氏之难无复学徒乃着迈徳论】南北朝魏防龙超【晋夀人永熙中梁将樊文炽来冦益州时攻围既乆刺史传和遣龙超夜出请援于汉中为文炽所得许以封爵使告城中曰外无援军宜早降龙超乃告刺史曰援军数万近在大寒文炽大怒火炙杀之至死词色不挠】宋陈省华【宇善则阆中人事孟昶为西水尉蜀平归宋授陇城主簿厯栎杨楼烦令端拱三年太宗亲试进士伯子尧叟登甲科占谢辞气明辨太宗顾问此谁子王沔以省华对即召省华为太子中允累迁殿中丞知郓州苏州潭州智辨有史干入掌左藏判吏部尚书擢至左谏议大夫赠太子少师】裴庄【字端巳阆中人为髙陵主簿雷徳骧称其有守迁太子中允端拱初通判真定累迁祠部郎中至光禄卿卒庄有吏干好为规画慷慨敢言太宗奨其忠谦多聼纳晚年喜接賔客终日无倦子焕咸平进士】陈尧叟【字唐夫省华长子端拱进士授秘书丞再选工部员外郎广西西路转运使防加恩黎桓为交州国信使初将命者必获赠遗数千缗桓责敛于民尧叟却之又悉捕亡命归桓桓感恩捕海贼为谢累迁枢宻直学士签督院事真宗幸澶渊命先赴北砦视戎事许以便宜至景徳中擢知枢宻院事加尚书左丞进太傅同平章事卒赠侍中谥文忠录其孙知章知言为将作监主簿子师古赐进士出身后为都官员外郎希古至太子中舍】陈尧佐【字希元尧叟弟进士及第厯魏县中牟尉作海喻一篇人奇其志后通判潮州有治绩累迁谏议大夫为翰林学士拜参知政事晋同平章事集贤殿大学士以太子太师致仕卒赠侍中谥文惠克佐少好学父授诸子经其兄未卒业尧佐窃聼已成诵初肆业锦厯山后从种放于终南山及贵读书不辍善古八分尤工诗有集三十巻又有潮阳编野卢编愚邱集遣兴集】陈尧咨【字嘉谟嘉佐弟举进士第一授将作监丞通判济州累擢右正言知制诘判吏部流内铨旧格选人用举者数迁官而寒士无以进尧咨进其可擢者帝特迁之以学士知永兴军入为翰林学士徙知天雄军卒赠太尉谥康肃尧咨以气节自任上书善射号小由基子述古太子賔客致仕博古笃学能文为馆阁校勘卒】陈渐【字鸿渐尧佐从子少以文学知名淳化中与其父尧封皆以进士试廷中太宗擢渐第輙辞不就愿擢其父许之咸平初始仕为天水尉累迁陇西防御推官坐法免归蜀中学者多从之逰后召京师授颖州长史迁至耀州节度推官卒有文集十五巻号金子】鲜于侁【字子俊阆州人举进士为江陵右司理参军庆歴中侁条当世之失有四其语剀切唐介称其名于上官交章论荐侁盛言左参军李景阳枝江令髙汝士之美乞移与之介益以为贤通判绵州赵抃使蜀荐于朝末及用神宗诏求直言侁应诏上书论时政专指安石安石怒毁短之神宗曰侁有文学可用除利州路转运通判擢京东西路转运使徙知扬州哲宗立以东国困于役复以侁使京东士民闻其重临如见慈父母召为太常少卿拜右谏议大夫陈言君子小人消长之理甚又言廓言路宜复六科之旧以疾求去出知陈州卒侁刻意经术着诗传易断尤长于楚词苏轼谓如屈原宋玉自以为不可及】蒲宗孟【字传正新井人望祐进士厯集贤校理命察访荆湖两路有治绩累迁翰林学士出帅大名卒于官宗孟性侈汰苏轼尝戒以慈俭葢箴其失云】蒲卣【字居锡阆州人登进士厯提举湖北京西常平再提四川路刑狱俱有治绩累官中大夫】黄裳【字文叔普城人乾道进士调巴州通江尉时和籴病民裳赋诗以讽总领李□为罢籴累官国子博士光宗登极裳进对论中兴规模迁嘉王府翊善作八图以献毎进谠言帝诏劳裳光宗不朝重华宫裳请甚切一日抗声谏上起入宫裳挽裾随之至宫门挥涕而出宁宗即位改礼部尚书劝上慎终如始恳切献十言为先事之忧卒赠资政殿学士谥忠文裳简易端慎推贤乐善出于天性笃孝友与人言倾尽底蕴所论天人性命皆发明伊洛之旨子瑾大宗正丞兼刑部尚书孙子敏刑部郎官】郭靖【髙桥土濠巡检呉防叛尽迁惊移之民使还金靖亦在遣中主白厓闗告其弟端曰我家世为宋民愿死于此为赵氏鬼遂赴江死】明袁璋【南江人正徳间贼倡乱都御史林峻檄令讨贼璋所向冇功力竭为贼所获子袭挺身救父连杀七贼被擒袭死三日目犹瞠视其父总制彭泽嘉其忠节祀于忠义祠】杨上林【通江人父简病蔫上林祝于天断一指和药简立愈后复病上林又割股以进及卒哀毁几絶者数次人服其孝行云】赵炳然【字子晦剑州人嘉靖进士为御史覈宣大山西兵饷劾前后督抚樊继祖等一百七十七人侵冐罪坐谪有差厯迁浙江巡抚防洁率下召荐为兵部尚书恊理戎政寻复督宣大山西边防甚饬召还部乞休去炳然厯三十有　余年清劲练逹所至有声卒赠太子太保諡恭防】谢东阳【保宁千户所人登进士第为人忠信端方居官廉洁自矢母族甚贫分俸给之事兄极爱敬抚孤侄成人让以产祀乡贤】陈敏【巴州诸生事母至孝崇祯七年贼破巴州合城逃散时敏母病笃不忍舍去贼至欲杀其母敏引劲乞代贼义而释之】李元扶【剑州诸生流贼陷州城入宅执其母徐氏欲杀之元扶哀求全其母贼许之杀元扶】吴宇英【广元人官至户科给事中家居崇祯末举义兵讨贼不克死乾隆四十一年赐谥忠节】
　　本朝杨继生【字尔叔阆中人顺治初由进士知福建连江县丙申冦至城防继生死之妻刘氏同日殉节详福州府名宦】杨来鳯【巴州人顺治四年以肃王令摄苍溪县事六年改知湖广沅陵县死难　赠按察使佥事详辰州府名宦】贯玗【昭化诸生崇祯末父王元知江西龙泉县玗留侍母母死玗拼挡防塟哀毁骨立时以干戈阻絶父问不通玗画衣悉号至康熙六年始闻父卒官玗徒步星奔乞食道路以父丧归】冉宗孔【苍溪人防遭贼乱与母相失宗孔不避兵戈防涉寻母顺治十四年见于汉中募贵赎归是年登郷荐】任钟麟【苍溪人张献忠之乱父母皆死贼中钟麟昼夜号泣遍走贼营仅得母尸招父魂合塟焉顺治辛夘举于鄊官知府】冉徳【广元人康熈丙午举于乡避吴三桂征聘选深箐中贼刦其父徳奔救临以刀勿屈贼义而释之蜀平授陜西西宁知县】李先复【字曲江南部人康熙壬子举于乡知山东曺县再知湖广大治县有惠政行取浙江道御史官至兵尚侍郎西陲用兵挽运军需至巴里坤迁工部尚书致政归囊无余□而好旄兴族党赖之】刘昆【巴州人康熙戊子武举雍正六年以署都司佥书管乌防镇左营逰击八年乌防猓叛昆挺身决战力尽死之妻妾二女皆殉】
　　流寓郑谷【宜春人干宁中为都官郎中避乱入蜀常流寓巴州有巴賔旅寓中寄从叔诗云云】罗隠【新淦人因乱入蜀隠居剑门尝往来于剑绵之间】宋李好义【下邽人与兄好古俱寓关中好义为吴防部将多战功及曦僣蜀好义结李贵杨巨源讨斩之厯官中军统制知西和州】
　　列女宋陈省华妻冯氏【家本富禄赐且厚不许诸子事华侈尧咨为荆南守秩满归母问曰尔典名藩有何异政对曰州当孔道客以儿善射莫不叹服母曰忠孝为国尔父之训也尔不能以善化民顾专卒任一夫之技岂父训哉因击以杖堕其金鱼】蒲卣母任氏【知书里人号任五经】陈承巳妻彭氏【承巳为阆中签防冦入奉国县承巳为贼所创彭骂贼死之理宗追刲恭人赐庙阆州】元韩贞女【保宁人元末明玉珍据蜀贞女虑见掠伪为男子服混迹民间既而被驱入伍转战七年人莫知其为处女也后从王珍破云南还遇其叔父赎归成都始改装而行同时从军者莫不惊异嫁为尹氏妇后成都人以韩贞女称】明王廷辅妻阎氏【通江人正徳中流贼防城避县北深箐中为贼所执欲污之乃触树骂不絶口贼遂杀之】王塘妻赵氏【南江人正徳中蓝鄢贼至夫被执赵挺身救夫贼舍夫而执赵赵恐被汚投水而死】郑玉紞妻陈氏【剑州人正徳中蓝鄢贼攻城陈着男子衣登城运石助夫御敌及城防被执不从遂遇害时同州李瓉妻汪氏夫妇相敬如賔流贼入城执瓉欲杀之汪泣欲以身代贼并杀之李一鸿妻聂氏骂贼刳腹而死赵公选妻张氏骂贼洞胸而死】郑应辉妻廖氏【阆中人年十五适郑三月夫亡矢志从死姑极力解谕之遂断髪自誓始终一节】沈继显妻王氏【阆州人归沈一嵗夫死自经以救免事姑以考闻】刘治邦妻苏氏【通江人治邦商于松州为贼所害苏氏以死殉恸哭自投于江不得乃毁形断髪闭口絶食伺家人防守稍懈自经死】晏尔鼎妻牟氏【昭化人年十五许宇晏尔鼎未及婚尔鼎赴成都讹言已死母改字广元参将某牟涕泣求死参将盛兵来迎氏适尔飞归牟遣婢约尔鼎扺家邦母成婚参将　闻而谢之后被流冦掠昭化牟恐被辱蹈江死】李民楫妻蒲氏【广元人民楫髙粤五年适张献忠冦蜀蒲氏奉姑入山凡厯峻险即负姑行闻民楫死痛絶欲自缢后以姑在不死俟姑年八十八终蒲殡悉以尽礼】李明哲妻罗氏【苍溪人崇祯末流贼至罗度不能逃死悬崖下】
　　本朝贾应昌妻李氏【昭化人值流冦至避山中为贼所掠李自投于崖又孝亷有张鹤翔妻周氏阆中人何现图妻邓氏南　部人皆为吴三桂贼党所偪不从死节焉】徐天祐妻张氏【巴州人年二十四而寡豪右欲脇娶之张即自经又同州徐氏者遗其夫名夫殁遭遇强暴被夺至家徐绐以易服亦从容自缢而死王诘妻杜氏夫垂死教杜他适泣血曰勿忧此吾不负君也乘扆先自缢又刘昆妻张氏昆死乌防蛮之难张谓二女曰吾与汝岂可遭贼辱遂手刃二女乃自杀妾吴氏亦自刎死事上闻旌表杨嵩妻何氏嫁嵩才一夕嵩赴郡试卒何闻自经以殉又宋之仁妻陈氏南部人夫亡陈摒攩防葬毕从容就死】徐昆妻文氏【苍溪人字诸生徐昆极贫父母改字何姓女不从何潜以币迎女觉即奔徐徐不敢纳适县令课农其地按状得实令与昆毕婚焉又诸生刘昌李妻杨氏阆中人夫殁子殇宗党谋欲嫁之杨自髠其髪面流血终不可夺】李鼎妻马氏【阆中人夫亡守节乾隆四年　旌表同县赵琼妻刘氏生员谢履妻李氏生员张能贤妻郭氏生员张墭妻杜氏千总马现瑞妻蒋氏张增妻郑氏生员张能孝妻廖氏王东臯妻周氏呉敏妻罗氏举人周钟霖妻张氏田绍虞妻刘氏鲜文中妻蔡氏朱昆妻田氏均以节孝于乾隆年间先后　旌表】武生张翥妻高氏【苍溪人夫亡守节于乾隆二年　旌表同县李应妻苖氏武生李崇元妻赵氏杨书林妻冦氏向干贞妻张氏均以节孝于乾隆年间先后旌表】王允龙妻伏氏【南部人青年守志乾隆四年　旌表同县谢尚鹏妻李氏文焕妻谢氏李翠生妻张氏均以节孝于乾隆年间先后　旌表】王廷汲妻张氏【广元人夫亡守节乾隆八年　旌表同县生员李程妻杜氏韩昆妻权氏毋端时妻侯氏王式维妻胡氏鲁而敏妻冉氏贯思齐妻王氏生员梁正栋妻童氏生员王徳麟妻向氏周宗衡妻杨氏赵鸿修妻张氏均以节孝于乾隆年间先后　旌表】生员张锟妻张氏【巴州人夫亡守节乾隆十三年　旌表】何天才妻张氏【昭化人夫亡守节又呉亷妻李氏于乾隆年间先后　旌表】张宏道妻岳氏【江南人夫亡守节乾隆四年间旌表】
　　仙释汉张道陵【初入蜀修道鹤鸣山领弟子赵升王长来云台炼大丹服之汉永夀三年自以功成道着于半崖举身跃入石壁中自崖顶而出因成二洞将诸品秘录斩邪二剑玉册玉印授其长子衡乃与夫人雍氏登云台峯白日升天】晋范豹【巴西阆中人桓温时巳斑白至宋元嘉中不变或问先生是谪仙耶云东方朔我小儿时数与之狡狯也后数言祸福皆有验文帝恶之赐豹自尽而后人复遇之】宋罗晏【阆中人儿时当牧山下见二道人奕晏舍牧观之道人因出囊中饼与之晏食已归家觉腹中如燎因发狂累日自是惟饮水数日不一食稍稍预言祸福又无不騐宣和中赐号靖隠处士后张浚延至军中晏曰相公勿怨也明日敌败果然加号太和冲夷先生】明蒲从善【南江人冇道行祈祷治病符篆灵騐洪武十八年防南畿受知于帝】郑本【昭化举人至河北见云端双鹤联翩而下及至则両道人也授本修炼法本遂栖隐山林后无疾跌座而逝】
　　土产金【华阳国志晋夀县有金银矿唐书地理志利州贡金剑州巴州贡麸金】鐡【唐书地理志绵谷县有铁】绫绢【唐书地理志阆州贡莲绫绵□防谷巴州壁州贡绵纳寰宇记利州产絁剑州产纱集州产小绢阆州产重莲绫叚氏蜀记云果阎二州绢长十五丈重一斤其色鲜白】布【唐书地理志利州剑州贡布巴州贡赀布文布寰宇记阆州产獠布壁州产布麻布】梁米【唐书地理志利州土贡】盐【唐书地理志阆中南部刹井新政有盐】　茶【寰宇记巴州产】橙【唐书地理志巴州贡寰宇记利州产橙子枇杷】姜【寰宇记剑州产】药【唐书地理志利州贡天门冬芎防麝香集州贡药子元和志剑州贡巴防天重防寰宇记阆州贡当归利州产附子天雄乌头黄连巴州贡巴防天曰药】蜡【唐书地理志利州集州土贡寰宇记集州壁州产蜡焉】石蜜【唐书地理志巴州贡寰宇记集州产蜜】葛粉【唐书地理志剑州贡】花油【唐书地理志巴州贡】席【唐书地理志剑州贡苏薫蓆】马防【唐书地理志壁州贡】纸【寰宇记剑州贡蠲纸】鱼【唐书地理志利州贡鰊鱼寰宇记利州产□子】










　　钦定大清一统志巻二百九十八
<史部,地理类,总志之属,大清一统志>
<史部,地理类,总志之属,大清一统志,顺庆府图>
<史部,地理类,总志之属,大清一统志,顺庆府图>
<史部,地理类,总志之属,大清一统志,顺庆府表>
<史部,地理类,总志之属,大清一统志,顺庆府表>
<史部,地理类,总志之属,大清一统志,顺庆府表>
<史部,地理类,总志之属,大清一统志,顺庆府表>
<史部,地理类,总志之属,大清一统志,顺庆府表>
　　钦定四库全书
　　钦定大清一统志巻二百九十九
　　顺庆府【在四川省治东北六百二十里东西距四百七十里南北距二百里东至忠州梁山县界三百八十里西至潼川府蓬溪县界九十里南至重庆府定逺县界一百里北至保宁府南部县界一百里东南至忠州垫江县界三百三十里西南至蓬溪县界九十里东北至保宁府巴州界二百七十里西北至潼川府盐亭县界一百二十里自府治至　京师八千八百二十五里】
</div>
    <div class="pagination">
<a href="大清一统志_page136.html">上一页</a><span>...</span><a href="大清一统志_page132.html">132</a><a href="大清一统志_page133.html">133</a><a href="大清一统志_page134.html">134</a><a href="大清一统志_page135.html">135</a><a href="大清一统志_page136.html">136</a><span class="current-page">137</span><a href="大清一统志_page138.html">138</a><a href="大清一统志_page139.html">139</a><a href="大清一统志_page140.html">140</a><a href="大清一统志_page141.html">141</a><a href="大清一统志_page142.html">142</a><span>...</span><a href="大清一统志_page138.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
