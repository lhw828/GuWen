<!DOCTYPE html>
<html>
<head>
    <meta charset="UTF-8">
    <title>江南通志 - 第 535 页/共 731 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江南通志 - 第 535 页/共 731 页</h1>
    <div class="content">　　程惟象婺源人善占算英宗在潜邸豫言其兆既登极赐以御书
　　江嘉婺源人精医术病疫家梦一神曰吾避江君病者遂愈
　　张扩字子充歙人称良医有伤寒昏懵扩曰此嗜卧证三日必苏苏则必饮饮以此药必睡睡觉当得汗而愈果然又有患人以为劳扩饮以药忽大吐视涎中得鱼骨宿疾顿愈
　　范天锡字夀朋休宁人诊脉决死生为郡医最
　　元徐存诚祁门人善医蓄药救人
　　明刘然字季然歙人善行楷书
　　杨明时字不弃歙人工诗辞书画
　　吴羽字左千歙人善写佛像山水花鸟气韵生动江副防休宁人精医着有试効集成暨诸医书行世以卖药金建亭通衢
　　游朝宗婺源人精地理永乐时卜建天夀山朝宗尤见褒赏
　　余有道婺源人善丹青悬鹰于堂能惊鸡雀汪机祁门人着医案本草防编素问抄脉诀胡田祁门人善鍼灸为太医院御医
　　陈嘉谟祁门人善医着本草蒙荃
　　国朝许宁字裕卿以医往来歙休间有竒效能以手代鍼用推拏法世罕其传着遁气符医纪黄游诸集行于世
　　徐起字仙客歙人精六书工摹印
　　宁国府
　　唐夏荣有相术萧嵩陆象先为僚壻时萧尚未仕陆已任洛阳尉荣谓象光曰陆郎十年位极人臣然不及萧一门贵而且夀人未之信天宝中嵩兼中书令年八十余子华厯中书侍郎同平章事乃服其氷鉴云
　　纪叟善酿尝饮李白以酒既卒白哭之曰纪叟黄泉里还应酿老春夜台无李白沽酒与何人陈氏能作笔家传右军与其祖求笔帖子孙世精其法
　　包贵善画虎其子继之皆传于世
　　宋诸葛高世工制笔梅尧臣次欧阳修试诸葛笔诗云笔工诸葛高海内称第一林逋云顷得宛陵葛生笔如麾百胜之师横行纸墨所向如意
　　元徐文中字用和善鍼术镇南王妃患风文中诊脉按曲池而鍼潜入焉妃殊不觉移晷手足竝举次日起坐
　　明方希叔字元甫宣城人善八分书精绘事其画草虫用淡墨而飞动如生得服气养生之术年九十余
　　查万合字了吾泾县人鍼术最精人称半仙刘贵炳字斗南旌徳人医术得异人之传临症自出新意不胶古方明季大疫施药赈饥人皆徳之周子干字慎斋太平人知道术尝经柏叶山见石塞路干祝而去之一夕震雷石裂行旅坦然李治字赤山太平人工书笔势遒劲欲透纸背蔡子仁字梅坡太平人善写真尝作三楼一阁图得李昭道父子遗法
　　国朝画僧半山徐姓名在柯善画得倪瓒吴镇沈周笔
　　意
　　王猷字肇宗宣城人少业儒后遇异人授以导引术遂隠于卜占决无不竒中尝以日者之言多谬着九十四家年月考及算数三式切韵等书传于世
　　刘光扬宣城人善镌碑碣近快雪堂琅华馆诸帖皆其所镂刻宋荦尝作歌以赠之
　　池州府
　　宋张贲字元明青阳人为宣州司理工画
　　元陆仲逺青阳人精医术能察腧轮经脉审荣卫顺逆着千金圣惠方
　　太平府
　　宋祝次仲字孝友太平人工山水尤善草书
　　明彭正字思直当涂人永乐间以良医再使西洋子賔世其业天顺壬午乗传诊疗诸王所至奏效杨瑗字师蘧当涂人官王府教授善绘园圃菜茹其支茎细嫩叶蚀蜗篆处生趣盎然
　　从任字子重繁昌人官黄州府经厯负竒气兼嗜异书于天官律厯战阵医药太乙竒门遁甲六壬皆探得其要占验如神太史焦竑称为絶技
　　国朝濮澄字仲谦当涂人有巧思以镂刻名世
　　陈醇儒字蔚宗当涂庠生工汉八分书尤长于山水
　　俞文字武先繁昌人善行草书画亦入能品芮养仁字六吉当涂人精于医着有医经原始诸书
　　沈大望字震甫芜湖人精岐黄之学穷乏人病者辄出葠茋疗之懐宗时太池时疫大作奔驰救治无算
　　庐州府
　　晋韩友字景先庐江舒人善占卜图宅相冡行京费厌胜之术消殃转祸无不竒验于宝问其故友曰筮卦用五行相生杀如按方投药治病以冷热相救其差与不差不可必也元康六年举贤良元帝渡江以为广武将军
　　杜不愆庐江人少就外祖郭璞学易卜有竒验郗超尝试之叹曰虽管郭何以尚此后为建威叅军
　　宋赵广合肥人李伯时家小史久侍伯时画亦工其艺建炎中陷贼贼闻其善画使图所掠妇人广不肯断其右手拇指遣去而广平生实用左手乱定惟画观音大士而已
　　明李恒字伯常合肥人洪武初擢周府良医尝奉防集袖珍方诸书年老致仕王亲赋诗以饯命长史瞿祐序其事
　　林时合肥人善太素脉有一姙妇求治时语其家人曰夏得秋脉定死当在庚申辛酉间果验郭民安巢县庠生攻医术遇病者如痌瘝之在已乙亥被围民安登埤协守城陷后令以下皆被执不屈贼次第杀之将及民安忽一贼奔救曰八十老翁降之何用杀之何为因得放归后追记其人乃昔年穷途病夫施药愈之者也
　　赵修禄巢人工画马写大士千幅
　　徐体干巢人其占用左邵法与焦氏易林相符契其天文得之刘诚意皆着有成书
　　国朝许学文合肥县人精医尤善幼科着有痘科约言
　　保赤正脉二书
　　凤阳府
　　汉董奉居钟离为人治病辄愈重者种杏五株轻者一株遂有万株今凤阳县南有杏山
　　唐崔白濠人工画尤精花卉翎毛
　　宋惠崇夀阳人工诗画有名于世
　　金武正宿州临涣镇人祖某官太史靖康后弃官归农正精易数贞祐间行枢密院以上客礼之军士所谘其应如神
　　王博　韩荣皆医道通神宿州卫百户李防少时弱疾不起延二人视之韩决其速愈夀八十余王再视谓八十四后皆如其言
　　元朱肯堂荆山医士慕董仙壶公之为人五世知名明赵道震字处仁精医术洪武间自金华徙籍定逺活人甚多永乐时召修大典运气书年八十四卒着伤寒类证传于世
　　郝志才凤阳人深通医理高帝病甚志才以鍼调气以药理中未几霍然授为太医院判
　　何钦字大敬懐逺人精医学者请究其术钦曰先读易以察时变读禹贡识九州山川风土博极方书归约于内经始可与言耳王鸿儒奉使凤阳疾作延钦一剂而愈鸿儒为文纪之
　　国朝陈应鹤凤阳县人善作草书丰骨遒劲人争宝之薛嘉猷字若采定逺学生工诗文尤善草书人呼为薛字
　　颍州府
　　后汉华陀字元化沛国谯人游学徐土晓养性之术年百嵗有壮容史所载医术精竒世称为神曹操苦头风陀鍼随手而差其絶技皆此类后操以召之不至怒为所害
　　晋隗炤汝阴人善于易临终书版授其妻曰吾亡后当大荒穷慎勿卖宅后五年有诏使龚姓来顿此亭此人负吾金即以版往责之炤亡其家大困至期果有龚使者止亭中妻赍版责金使者惘然沉吟良久曰汝夫何善曰善易使曰噫我知之矣乃取蓍筮之卦成抚掌曰妙哉隗生所谓含明隠迹者也因告其妻曰吾不负若金汝夫自有金五百在堂屋东头去壁一丈入地九尺知吾善易故书以俟耳妻还掘之如其言
　　明张玠字秀甫颍州人善医有监司病块投大黄数两弗动玠曰脉细而附骨气口虚是积在中央气转无力大黄反消胃耳法当独葠两余可下如其言果下痰若败卵数升陆吏目心痛玠曰水溢唇正黑此虫也投苦练下虫满匜他神验皆类此张葵颍州人正徳己夘举人能作飞白书径数丈颇有竒气画法直逼马逺世多宝爱之
　　滁州
　　明鲁文质字子良全椒人善医从太祖渡江进药屡効授太医院判
　　和州
　　晋陈训字道元厯阳人少好秘学天文厯算阴阳占候无不毕综尤善风角言未来事悉验
　　宋徐兢字叔明厯阳人举宣和中进士厯书学博士篆籕得李斯法画亦入神品山水人物俱冠絶
　　六安州
　　明李玉字成章六安本卫千户善骑射尤精鍼灸人号曰神鍼李玉
　　吴鹏习堪舆家言万厯二十七年矿税忽开奸人乗隙规利欲徧发霍蓼金斗诸山人心皇皇鹏为危论以动中官全庐得免发掘之祸所着有五宝经
　　朱云成徽人居于六形貌狂易酒后吐言杂以啼笑皆寓人生死祸福已辄竒中郝进士某谒选问何任为诵临帝子之长洲得仙人之旧馆及令丰城调新建亭有额曰仙人旧馆诸生郝慕孩少颍异云成每见必哭曰水仙子后覆舟彭蠡死壬午五月贼至令卜之哭曰我在数中已而贼夜袭城屠戮殆尽云成亦遇害
　　聂宠六安人习医善诊脉父卒侍叔父疾刺股血和药进之遂愈乡人遗孤女宠收养之治奁以嫁贫者辄往治之不责报
　　泗州
　　宋杨介字吉老盱眙人善医着伤寒论脉诀行世徽宗尝苦脾疾国医进药不效介言饮水太过以米煎大理中丸服之遂愈
　　明徐安字古瀛盱眙人正德时年七十余博学多能尤长算数所着有算法三卷















　　江南通志卷一百七十一
　　钦定四库全书
　　江南通志卷一百七十二
　　人物志
　　流寓【一　江苏松常镇淮扬徐八府太通二州】江宁府
　　三国诸葛瑾字子瑜琅琊人避乱江东孙权用为司马遣使蜀通好与其弟亮俱公防相见退无私面或言瑾别遣亲人与备相闻权曰子瑜之不负孤犹孤之不负子瑜也子恪最知名
　　张悌字巨先襄阳人孙休时为丞相晋伐吴悌督沈莹诸葛靓逆之牛渚军败靓牵悌去悌垂涕谓靓曰仲思今日是吾死日也我儿时为卿家丞相所拔常恐不得死所负名贤知顾今以身殉社稷复何遁耶悌宅在板桥浦死葬其地
　　是仪字子羽北海营陵人避乱江东吴主徴典机密使辅太子又领鲁王傅规谏尽忠生平不治产业家无储畜权对之叹息即増俸赐益田宅仪累辞让以恩为戚事国数十年未尝有过权叹曰使人尽如仪安用科法为
　　晋王导字茂琅琊临沂人览之孙也随元帝镇建康劝録用吴士顾荣贺循辈以收人心晋室既建导相之草剏经营百务具举时称江左管夷吾焉王敦之叛导以骨肉包荒苏峻举兵导以宿望获免歴事元明成三朝
　　王承字安期司徒浑之从子太原人仕为东海太守寻去官至建邺为镇东府从事中郎渡江名臣王导卫玠周顗庾亮之徒皆出其下子孙蝉聨与琅琊诸王并盛
　　谢安字安石谢氏自阳夏徙江左安为鲲从子尚从弟少有髙名累辟不就年四十余始赴召仕简文孝武之朝桓温志虑叵测苻坚重兵压境安能内辑外攘销祸变于从容淡定之中相业与王导齐名而风韵过之游赏东山辄随声妓固其所以自托也
　　周颙字彦伦其先汝南人也居钟山下清贫寡欲王俭问山中何所食颙曰赤米白盐緑葵紫蓼后应诏出仕累官国子博士着四声切韵
</div>
    <div class="pagination">
<a href="江南通志_page534.html">上一页</a><span>...</span><a href="江南通志_page530.html">530</a><a href="江南通志_page531.html">531</a><a href="江南通志_page532.html">532</a><a href="江南通志_page533.html">533</a><a href="江南通志_page534.html">534</a><span class="current-page">535</span><a href="江南通志_page536.html">536</a><a href="江南通志_page537.html">537</a><a href="江南通志_page538.html">538</a><a href="江南通志_page539.html">539</a><a href="江南通志_page540.html">540</a><span>...</span><a href="江南通志_page536.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
