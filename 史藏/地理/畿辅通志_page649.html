<!DOCTYPE html>
<html>
<head>
    <meta charset="UTF-8">
    <title>畿辅通志 - 第 649 页/共 974 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>畿辅通志 - 第 649 页/共 974 页</h1>
    <div class="content">　明



　杨　埙　字景和京师人英宗复辟指挥门逹怙宠骄 横构袁彬下狱拷掠内外寃之埙撃登闻鼓　
　　　上书为彬辨乃并逮狱逹因是欲尽去异已者缓 埙死使诬少保李贤指使埙佯诺之逹遂以闻会　
　　　法司鞫于午门埙直述所言皆由已出 于贤无预逹计遂不行而彬亦得释　
　鹿　正　字以道御史乆征之子赠大理卿谥忠节善 继之父逆阉时倾身急诸君子之难所称鹿　
　　　太公者是也方左魏之狱起正为大中子学下 榻并留光斗之弟光明于家未几而周顺昌亦被　
　　　逮正为三家者醵金佐诬赃三家子弟徃来络绎 不絶正家与逆党李朝钦比邻或虑祸且不测正　
　　　曰不知命无以为君子诸公急来投我而中道畏 阻不独衰朽不齿于人我子亦何颜立天地间乎　
　　　然终奄之世卒 亦无所牵染云　
　申湛然　大兴诸生与布衣黄尼麓新乐侯刘文炳驸 马巩永固相友善四人者平居过从见时事　
　　　日非相对輙澘然泣下李自成围京师永固守皇 城门文炳方在第坐梨花树下尼麓踉跄入曰贼　
　　　攻西直门甚急门且破府中宜早为计文炳乃急 命弟文耀往托瀛国太夫人于湛然家及城破文　
　　　炳永固同殉难湛然匿太夫人甚秘为细人所发 贼执湛然拷掠僃至坚不言贼怒乃置湛然于木　
　　　杌上压以碾石七窍流血死终不 言太夫人所在尼麓亦坎壈以死　
　许从吉　曲阳村农崇祯戊寅流冦掠其弟去从吉追 告曰弟母之爱子弟去母不得生求以身易　
　　　不听愤极用拳殴贼复掷石破贼面贼怒 攒刅之脑裂而死弟得间亡归奉母以终　
　谢氏义仆　深州人旧志失名崇祯戊寅城破负十岁 幼主逃匿贼追及丛矢射之仆以左臂翼　

　　　蔽主不支易以右臂卒 中攒矢死主竟得免　
本朝
　张进寳　南宫人佣于孙恭宪昌龄家遇兵乱随主人 子经匿城东僻地一日寳以事出兵突至有　
　　　识寳者向询主人寳不应兵刅乱下寳啮其指曰 死则死耳不知主所在兵以刅裂其口断舌刺之　
　　　洞胸 而死　

  

钦定四库全书
　畿辅通志卷七十八
　　儒学
顺天府
　周
　周丑子家　燕人江东馯臂子弓 授易燕周丑子家　
　汉
　韩　婴　燕人孝文时为博士景帝时至常山太傅婴 推诗人之意而作内外篇数万言其语颇与　
　　　齐鲁间殊淮南贲生授之燕赵间言诗者由婴婴 亦以易授人推易意而为之传燕赵间好诗故其　
　　　易唯韩氏自传之武帝时婴常与董仲舒论于 上前其人精悍处事分明仲舒不能难也后其孙　
　　　商为 博士　
　韩　生　涿郡人婴之后也孝宣时以易征待诏殿中 曰所受易即先太傅所传也尝受韩诗不如　
　　　韩氏易深太傅故专传之司隶校尉夲受 易于孟喜见生说易而好之即更从受焉　
　南北朝魏
　平　恒　字继叔燕郡蓟人躭勤读诵多通博文自周 继魏帝王傅代之由贵臣升降之绪皆撰品　
　　　第号曰畧注合百余篇安贫乐道亷贞寡欲 不营资产衣食常不给官至秘书丞卒谥康　

　卢景裕　字仲儒范阳涿人少聪敏专经为学居拒马 河将一老婢作食妻子不自随又避地大宁　
　　　山不营世业惟在批注常注周易尚书孝经论语 礼记老子齐文襄入相于地开讲景裕解所注周　
　　　易理义精微吐发闲雅从容往复无际可寻士君 子叹美之景裕弟辩以大戴未有解诂乃注之景　
　　　裕曰昔汝兄注小戴今汝注大戴庶纂前修矣 景裕后补齐王开府属卒于晋阳辩详名臣传　
　唐
　卢履氷　幽州范阳人魏都官尚书义禧五世孙开元 五年仕歴右补阙建言古者父在为母朞服　
　　　彻灵而心丧武后始请同父三年非是请如礼元 宗疑之下百官议刑部郎中田再思曰父在为母　
　　　三年高宗实行之着令已乆何必乖先帝之旨阂 人子之情履氷因言上元中父在为母三年后虽　
　　　请未用也逮垂拱始行之礼女子无专道父在为 母服朞统一尊也昔武后阴踌簒谋豫自光崇廾　
　　　朞齐抗斩衰俄而乘陵唐室以启衅阶臣将以正 夫妇之纲非特母子间也于时议礼者交口沸腾　
　　　七年乃下诏父在为母朞 心丧三年后履氷以官卒　
　元
　曹　鉴　字克明宛平人通五经大义用郝彬荐为镇 海书院山长元统初同佥太常礼仪院鉴习　
　　　典故逹古今议事援据礼经君子 多之仕至礼部尚书卒谥文穆　
　明
　秦　亨　字子真顺天人究性理之学通五经尤长于 易以易学见知于文皇帝永乐初召至京师　



　　　欲处以显职力辞就教乃除荏平教谕迁永宁府 教授训廸有方弟子多有成就已而从尚书黄福　
　　　征交趾多赞画功 乞休归正统间卒　
　武周文　大兴人洪武末以明经入侍燕邸永乐初召 为侍讲学士上尝谓胡广曰朕在藩邸喜观　
　　　易时官寮亦有通晓者不如武周文言 之切实次日周文入谢遂以老乞休　
　李天麟　字仲仁顺天人发明理学言简而醇尝曰孔 门宗旨只是求仁惟颜曾得其宗若舍求仁　
　　　之外别立宗旨恐非授受 之真诠万歴中官知府卒　
本朝
　张　烈　字武承大兴人少聪颕读书数行俱下长而 潜心性命之学毅然以闲邪卫道为己任登　
　　　康熙九年进士授内阁中书十八年试博学宏词 科迁翰林院编修转春坊赞善纂修明史典训及　
　　　四书讲义诸书恪勤厥职编辑精当性至孝事继 母委曲承顺人无间言生平多所著述皆有闗人　
　　　心世道之文年六 十四卒祀乡贤　
永平府
　南北朝魏
　卢　丑　昌黎人世祖为监国丑以笃学博闻授世祖 经后以师傅旧恩赐爵济阴公太和中以老　
　　　自 免　
　元

　姚　枢　字公茂柳城人太宗时为燕京行台郎中后 弃官携家辉州作庙奉孔子及宋儒周元公　
　　　等像时许衡在魏至辉就録程朱所注书以归曰 曩时所授皆非今始闻进学之序也世祖在潜邸　
　　　询以治道枢首陈二帝三王之道世祖 嘉纳之累官翰林学士承旨卒谥文宪　
　姚　燧　字端甫枢从子枢与许衡讲学苏门燧年甫 十二即从之游后衡以祭酒教贵冑奏召旧　
　　　弟子十二人燧与焉累官江西行省参政仁宗初 征拜太子宾客辞不受以病告归卒于家谥曰文　
　　　燧先在苏门读通鉴纲目尝病国綂散于逐年不 能一览得离合之概及告病归着国统离合表年　
　　　经而国纬如史记诸表附朱子凡例之后 其学由穷理致知反躬实践为许衡高弟　
　明
　陈　恕　字道逹滦州人自少以徳行称好性理学景 泰间举乡试为开封同知考满乞归乘一蹇　
　　　入城人不识 其从宦归也　
本朝
　桑鳯翥　玉田人少聪颕博极群书独精易理弱冠补 邑弟子员督学见其文曰此巨儒也屡试棘　
　　　闱不偶退而著述教授生徒及卒门人私谥肃范 先生所著有四书集义大易直解古今人物考等　
　　　书卒祀 乡贤　
　李集鳯　山海卫人幼即端严以圣贤自期及长淹通 群籍凡濓洛闗闽之书无不究悉尤善春秋　
　　　彚先儒批注讨辨详核歴三十年凡四易藁然后 成书六十五卷名曰春秋辨疑海内称之后官河　


</div>
    <div class="pagination">
<a href="畿辅通志_page648.html">上一页</a><span>...</span><a href="畿辅通志_page644.html">644</a><a href="畿辅通志_page645.html">645</a><a href="畿辅通志_page646.html">646</a><a href="畿辅通志_page647.html">647</a><a href="畿辅通志_page648.html">648</a><span class="current-page">649</span><a href="畿辅通志_page650.html">650</a><a href="畿辅通志_page651.html">651</a><a href="畿辅通志_page652.html">652</a><a href="畿辅通志_page653.html">653</a><a href="畿辅通志_page654.html">654</a><span>...</span><a href="畿辅通志_page650.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
