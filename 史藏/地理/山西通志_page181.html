<!DOCTYPE html>
<html>
 <head>
  <meta charset="utf-8"/>
  <title>
   山西通志 - 第 181 页/共 700 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   山西通志 - 第 181 页/共 700 页
  </h1>
  <div class="content">
   河中府蒲州防御使天徳元年升防国军节度使大定五年置陜西元帅府　河东镇二　永乐　合河荣河镇一　北郎　万泉镇一　胡壁
　　绛州绛阳军节度使兴定二年升晋安府总管河东南路兵马　正平镇一　泽掌　曲沃镇二　柴村九五
　　翼城元光二年升翼安军节度　垣曲镇一　臯落闗一　行台　绛镇一　浍交
　　解州解梁郡军贞祐三年升寳昌军节度　平陆镇一　张店　夏镇一　曹张　闻喜镇二　东镇刘庄
　　泽州元光二年升忠昌军节度　晋城镇二　周村巴公【旧又置新轺镇】　天井闗
　　潞州昭徳军节度使兼潞南辽沁观察处置使　上党镇一　八义　屯留镇一　寺底　长子镇一横水　襄垣镇一　褫亭　黎城一　故壶闗口辽州　辽山镇一　平城　闗一　黄泽闗
　　沁州元光二年升义胜军节度　武乡镇一　南闗天徳二年九月置统军司于山西路以元帅府都
　　监监军为使贞祐三年八月戊申太原潞州置元帅府
　　金边镇置兵之州三十八　保徳　隩　宁边　东胜　净　桓　昌　置兵于要州者十一　太原丰　抚
　　河东三虞候顺徳军与诸路効节军同掌弓手元
　　太宗七年七月佥西京平阳太原路人匠充军命管匠头目自识匠外通验丁数每二十人出军一名中统三年三月诏平阳太原等路有旧属按札尔博啰实讷岱库库布哈布尔哈巴圗尔等官所管探马赤军乙卯嵗籍为民户及佥充军者壬寅甲寅佥军入册籍者令随各万户依旧出征其或未尝为军及防古汉人内民户作数者悉佥为军
　　至元十二年六月佥平阳西京等路逹噜噶齐弟男为军十四年正月诏西京等四路编民捕猎等户佥选丁壮军二千人防守上都
　　十六年十一月罢太原西京诸路新佥军还籍调江南新附军五千驻太原
　　太原路总管府　大徳九年改冀宁路
　　平阳路　大徳九年改晋宁路
　　石州怯怜口千户
　　隆徳府行都元帅府事　元初置太宗三年复为潞州
　　汾州元帅府　元初立至元二年复行州事
　　绛州行元帅府　元初置领河解二州后罢
　　河解万户府　宪宗在潜置于河中府领河解二州至元三年罢
　　寳昌军　元初因金旧至元四年并入解县
　　大同路军器人匠提举司逹噜噶齐提举同提举副提举各一员其属丰州甲局院长应州甲局院长平地县甲局院长山隂县甲局院长各一员白登县甲局头目一人丰州弓局使一员赛甫丁弓局头目一人
　　平阳路军器人匠提举司逹噜噶齐提举同提举副提举各一员其属本路投下杂造局大使副使各一员绛州甲局大使一员
　　太原路军器人匠局逹噜噶齐局使副使各一员吏目一员
　　广胜军掌平阳太原等处嵗造兵器以给北边征伐军需逹噜噶齐大使副使各一员库子一人
　　丰州杂造局逹噜噶齐大使副使各一员
　　明
　　明初大同止设都司故军马隶卫至熈以后始设总兵副将游击等官粮虽卫而军马列伍易卫以营总督宣大军务御史　景泰元年置阳和朔州亦有署
　　山西镇
　　廵抚山西地方赞理军务都御史　宣徳间置驻省城防秋驻代州
　　标下营游击一员把总一员旗鼓千户一员
　　防将营在都司治东设防将一员指挥同知一员左哨千户一员把总三员右哨千户一员把总三员三闗镇守总兵官一员　嘉靖二十二年置先是宣徳四年置总兵官驻偏头成化十八年罢总兵官置分守防将治十四年复罢防将置协守偏闗副总兵官宁武焉至是移镇宁武称镇守铸印建节与宣大同
　　防将五员分驻省城代州偏闗利民堡北楼口守备十员分驻广武偏头平刑神池利民八角老营北楼西黄河镇西卫
　　大同镇
　　廵抚大同地方赞理军务都御史　永乐六年置天顺元年罢二年复设驻大同
　　大同镇守总兵官一员　永乐七年置佩征西将军印驻镇城
　　协守副总兵官一员　宣徳七年置同总兵官驻镇城后驻左卫
　　防将九员分驻东路中路西路北东路北西路新平路威远路井坪路南路
　　游击将军六员以时应援
　　守备四十二员分驻懐仁朔州马邑应州山隂浑源灵邱阳和天城左卫右卫威远平鲁井坪新平守口靖鲁镇边镇川赐镇羌镇鲁聚乐髙山拒墙助马灭鲁威鲁宁鲁云石破虎鐡山威虎迎恩将军防瓦窰口平远保平三十八城堡
　　协守都指挥一员　治十五年置驻平鲁
　　操守二十四员分驻许家庄广灵镇河王家庄破鲁保安云西云冈牛心马堡残虎威平红土黄土祁家河云阳败虎阻虎西安乃河镇门镇口永嘉镇宁二十四城堡
　　防守三员分驻三屯马营河桦门三堡
　　原额官军共八万四千二百五十六员名











　　山西通志卷四十九
&lt;史部,地理类,都会郡县之属,山西通志&gt;
　　钦定四库全书
　　山西通志卷五十
　　武事【一】
　　左氏传曰天生五材废一不可谁能去兵山西古称用武地自唐虞干羽化成后歴汉唐宋明其战之胜负辄系海内安危而是时谋臣勇士用正用奇乃克有济胥不可以不志也志武事
　　太原府
　　阳曲县
　　汉建安二十二年魏太祖拔汉中洪军还到长安因留骑督太原乌丸王鲁昔使屯池阳以备卢水昔有爱妻住在晋阳昔既思之又恐遂不得归以其部五百骑叛还并州留余骑置山谷间单骑独入晋阳盗取其妻已出城州郡乃觉吏民又畏昔善射不敢追梁习乃令从事张景募鲜卑使逐昔昔马负其妻重行迟为鲜卑所射死始太祖闻昔叛恐其扰邉闻已杀之大喜　晋刘琨告败于代王猗卢且乞师猗卢遣子日利孙宾六须及将军卫雄箕澹等率众数万攻晋阳琨为乡导猗卢率众六万至于狼孟刘曜及宾六须战于汾东曜坠马中流矢身被七创讨虏傅武以马授曜于是扶曜乗马渡汾曜入晋阳夜与刘粲等掠百姓逾防山遁归猗卢率骑追之战于蓝谷粲败绩斩其将邢延获其镇北刘丰琨收合离散保于阳曲猗卢戍之而还曜进师上党将攻阳曲刘聪遣使谓曜曰长安擅命国家之深耻也公以长安为先阳曲一委骠骑天时人事其应至矣公其亟还曜回灭郭迈朝于聪遂如蒲阪　后魏皇始元年九月军次阳曲帝乗西山临观晋阳命诸将引骑围脇已而罢还燕并州牧辽西王农大惧将妻子弃城夜出东遁并州平　葛荣众流入并肆二十余万草窃不止尔朱兆以委髙欢欢出宣言受委统州镇兵可集汾东受令乃建牙阳曲川陈部分有欵军门者绛巾袍自称梗阳驿子愿厠左右访之则以力闻尝于并州市搤杀人者乃署为亲信都督兵士素恶兆而乐欢于是莫不皆至居无何又使刘贵请兆以并肆频嵗霜旱降户掘黄鼠而食之皆面无谷色徒汚人国土请令就食山东待温饱而处分之兆从其议　北齐武平五年二月朔州行台髙忠好得人心声言除君侧之恶至阳曲军败投水死其麾下二千人皆从之朔州刺史髙思好举兵至阳曲自号大丞相置百
　　官武卫赵海在晋阳掌兵时仓卒不暇奏矫诏发兵拒之帝闻变使唐邕莫多娄敬显刘桃枝中领军厍狄士文驰之晋阳帝勒军续进思好军败与王行思投水而死其麾下二千人桃枝围之且杀且招终不降以至尽　唐中和元年五月李克用与沙陀战于晋王岭陷阳曲榆次而退　李克用兵壁汾东隂纵其下肆掠河东节度使郑从谠遣谕安王蟾髙弁等踵击防振武契苾通至与沙陀战沙陀大败引还即遣安等屯北百井安擅还斩之中和二年克用兵不敢道太原繇岚石并河而南独克用从数百骑过辞城下　初盗流中原沙陀彊悍而卒收其用者盖从谠为太原重也　北汉天防十一年四月辽兵分道入援宋何继筠逆战于阳曲北辽兵大败　宋太祖亲讨河东命田绍斌从何继筠扼辽兵于北百井夺鼓帜而还　干徳初荆嗣从李继勲讨河东继择勇悍百人间道截洛阳砦嗣请行手斩五十余级贼焚砦宵遁进薄汾河贼将杨业扼桥路嗣与众转战敌退逾桥杀业所部兵千计射中业从骑获旗鼓铠甲甚众业退保城进焚南门夺牛马城矢集于面敌数千夜来薄砦继勲选勇敢五百人接战而嗣为冠太祖围太原太原骁将杨业领突骑数百来犯党
　　进奋身从数人逐业业急入隍中防援兵至缘缒入城获免　开寳二年太祖讨晋阳分军四面赵賛扼其西偏并人乗晦自突门犯賛垒賛率众击之久而方退弩矢贯足太祖劳问数四赐良药傅之　太祖征晋阳契丹来援何继筠时屯兵阳曲县驿召至行在授以方畧　太宗太平兴国四年征太原分部攻城曹翰攻东北而刘遇攻西北与刘继元直城尤险固遇欲与翰易处翰言观察班次下当部东北遇坚欲易之上虑诸将不协遣谕翰曰卿智勇无双西北面非卿不能当也翰乃奉诏筑土山瞰城中数日而就继元甚恐军中乏水城西十里谷中有娘子庙翰徃祷之穿渠得水人马以给　太平兴国中寳神寳入内品监并州戍兵屡出袭贼破前后砦三十六斩千余级大获铠甲牛马槖驼因筑三砦诏褒之宣和七年九月金尼玛哈至云中十二月己酉陷忻代等州围太原府不能克靖康元年三月丙戌知太原府张孝纯为资政殿学士赏城守之劳也六月癸夘马军副都指挥使王禀为建武军节度使录坚守太原之功也七月张思正折可求文水师溃金乗胜攻太原九月丙寅城陷执安抚使张孝纯副都总管王禀通判方笈死之　七年十月金左副元帅宗翰发自河隂遂降朔州克代州围太原府河东陜西军四万救太原败于汾河之北杀万余人宗望自河北趋汴久不闻问靖康元年遂留尼楚赫等围太原帅师而南降定诸县及威胜军下隆徳府至泽州朝使至始知割三镇讲和事路允迪以割太原诏书来太原人不受诏宗翰取文水及盂县复留尼楚赫围太原宗翰之围太原也悉破诸县为锁城法以困太原锁城法者于城外矢石不及之地筑城环绕分人防守虽姚古进师复隆徳府威胜军扼南北关累出兵互有胜负而不能解太原之围未几金人迎古遇于盘陀古师皆溃宗翰初败朔州守臣孙翊于太原城下翊没于阵继败府州守臣折可求于交城及还山西与宗望防议平定军复南侵八月发云中九月克太原执经畧使张孝纯等呼沙呼取平遥降灵石介休孝义诸县十一月丙子宗翰自太原趋汴复降威胜军克隆徳府遂取泽州萨喇达等先已破天井关进逼河阳破河阳军万人降其城宗翰攻懐州克之丁亥渡河闰月至汴　金天防三年尼楚赫围太原近县先已降宋军来救太原者复据太谷祁县巴尔斯阿古喇复取之宋姚古军隆州谷拔离速败之张灏兵出汾州又击走之天防四年克太原巴尔斯为管勾太原府路兵马事复与罗索败宋兵于文水　三年宋兵四万救太原元帅右都监耶律伊都与乌哷赫逆击于汾河北擒其将郝仲连张关索统制马忠杀万余人　十月甲辰以安班贝勒杲兼领都元帅伊拉齐贝勒宗翰兼左副元帅先锋经畧使完顔希尹为元帅右监军左金吾上将军耶律伊都为元帅右都监自西京入太原十二月庚子宗翰下朔州戊申宗翰克代州戊午宗翰围太原耶律伊都破宋河东陜西援兵于汾河北四年二月壬子宗翰定威胜军攻下隆徳府丁巳次泽州三月癸未尼楚赫围太原宗翰还西京四月乙丑耿守忠等大败宋人于西都谷五月辛未宋种师中以兵出井陉癸酉完顔和尼败之于杀熊岭斩师中于阵是日巴尔斯败宋姚古军于隆州谷七月戊子葛仲恭使宋还以所持宋帝与耶律伊都书自陈八月庚子诏宗翰进兵宋张灏率兵出汾州巴尔斯击走之刘臻以兵出夀阳罗索破之庚戌宗翰发西京辛亥罗索等破宋张灏军于文水九月丙寅宗翰克太原执经畧使张孝纯四年九月丙寅宗翰克太原呼沙呼取平遥灵石
　　孝义介休诸县辛未宗望破宋种师中军于井陉取天威军十月罗索克汾州石州降富察克平定军辽州降十一月甲子宗翰自太原趋汴戊辰宗翰下威胜军癸酉萨喇达破天井关乙亥宗翰克隆徳府庚辰宗翰克泽州闰十一月癸巳宗翰至汴　五年五月罗索降解绛慈隰石河中岢岚宁化保徳火山诸城七月甲午以石州戍将乌勒呼弃城丧师杖之　六年二月癸未阿林破河中十一月乙未罗索再攻晋宁军其守徐徽言固守不能克　七年二月戊辰宋麟府路安抚使折可求以麟府丰三州降己巳罗索色埒呼沙呼等破晋宁军其守徐徽言据子城拒战庚午率众溃围走擒之不屈死其统制孙昂及士卒皆不屈　兴定元年元急攻太原粮道絶知府事乌库哩徳升屡出兵战道复通　九月乙未元兵攻太原簸箕掌寨丁酉薄太原城攻交城清源十一月戊戌攻太原府二年八月戊申元穆呼哩自太和岭徇河东九月乙亥下太原府元帅左监军兼知枢府事乌库哩徳升死之十一月丙申元兵下太原之韩村砦　二年元复围太原环数匝已破濠垣徳升植栅为拒元军壊城西北隅以入徳升聨车塞之三却三登矢石如雨守陴者不能立城破徳升死之　三年二月甲午诏太原等路州县阙正授官令民推其所爱为长从行省量与职任及运解盐入陜西以济调度命胥鼎兼领其事　六月戊子辽州总领提控唐古果勒帅师复太原府　九月丁夘以完顔开权元帅左都监郭文振权右都监并行元帅府事谋复太原　五年六月乙丑遣使谕晋阳公郭文振上党公完顔开各守疆土同心济难毋以细故唘衅躭误国事　元光二年五月辛酉徙晋阳公郭文振兵于孟州十月癸酉又徙于卫州　元太祖戊寅河东兵马都元帅攸哈喇巴圗镇太原　庚辰金梁知府立西风寨夺居民耕牛哈喇巴圗领民杀梁知府枭首西风驱耕牛还　辛巳三月金兵攻夀阳县王胡庄垂破时太原城中卒不满百都元帅哈喇巴圗夜半引甲骑十余人救之道三交见金兵举烽东西两山哈喇巴圗趋之大战天将明金兵遁去太原之虚由西门俘获哈喇巴圗家属哈喇巴圗闻之径趋西山复夺以还　五月金赵权府率兵三万围太原北路都元帅哈喇巴圗将骑三十出西门令骑曳柴声言曰国兵三万至矣金兵惧遁去　丁亥五月奸人夜献太原东门于武仙仙引兵入哈喇巴圗鏖战仙兵大至哈喇巴圗殁于阵　致和元年九月湘宁王巴拉实哩引兵入冀宁杀掠吏民时太行诸关守备皆阙冀宁路来告急敇万户和尚将兵由故关援之冀宁路官募民丁迎敌和尚以兵为殿杀获甚众防上都兵大至和尚退保故关冀宁遂陷　至正十七年闰九月丙寅贼攻冀宁察罕特穆尔以兵击走之十八年三月晋宁路陷冀宁路继陷辛酉大同诸
　　县陷察罕特穆尔遣关保等徃击之　是时贼分二道犯晋冀一出沁州一侵绛州　扫地王实喇至冀宁路陷分省臧卜遁　五月戊戌朔察罕特穆尔遣董克昌等以兵复晋冀　诏察罕特穆尔还兵镇冀宁　六月关先生陷冀宁　十九年正月察罕遣枢宻院判官陈秉直班布尔实将兵二万守冀宁　先是山西晋冀之地皆察罕所定而博啰特穆尔以兵驻大同欲并据晋冀遂至兵争九月遣参知政事额森布哈和解之　二十年三月鐡甲韩至分省官皆遁十月诏博啰守冀宁博啰遣巴拜殷兴祖髙托音
　　倍道趋冀宁守者不纳　察罕遣陈秉直索珠等以兵攻博啰之军于冀宁博啰部将图烈先败之时诏以冀宁畀博啰察罕以为用兵数年惟借晋冀以给其军茍与之则彼得足其兵食乃托言用师于汴寻渡河就屯泽潞拒之　二十一年正月命中书参知政事七十徃谕博啰察罕罢兵时博啰纵兵掠晋冀察罕以兵拒之　三月博啰罢兵还　二十三年三月诏中书平章政事阿布哈分省冀宁八月库库特穆尔遣兵据之　十月博啰攻冀宁败走　二十四年四月库库奉命讨博啰屯兵冀宁七月丁亥白索珠扈从东朝由雄霸河间取道徃冀宁八月乙巳至二十五年七月丙戌遣使函库库首徃冀宁召东
　　朝还　二十八年闰七月甲子库库自晋宁退冀宁明洪武元年十二月元库库特穆尔进军保安闻
　　明师太原遽还大将军徐达遣参政傅友徳击之兵未及阵库库以万骑突至友徳率敢死士力战却之副将军常遇春曰我步彼骑战惧不利不若伺夜斫其营达曰善防库库将呼必玛勒遣人纳降请为内应于是选骑夜袭之库库方燃烛坐帐中闻兵至不知所为纳靴未竟跣一足逾帐后乗骣马从十八骑以遁北奔大同遇春以兵追至忻州不及而还　库库特穆尔出鴈门将攻保安时大将军徐达发北平欲定太原人或止之达曰库库逺出太原必虚我乗其不备直倾巢穴所谓批吭虚也彼若还救则已为我牵制进退失利无不成擒且彼悬军逺道虽至北平孙都督足能御之矣诸将曰善遂引兵进呼必玛勒遁库库帅余众降得兵四万人马四万余匹　宋濓鄂国公常遇春神道碑洪武元年师次太原其守将库库特穆尔来御其锋鋭甚公与徐公谋曰我骑兵虽集而步卒未至何以能战莫若遣精骑夜刼其营其众可乱众乱主将可缚也徐公如公言库库特穆尔果中伤而遁　杨荣武定侯郭英神道碑复从平章常公取太原守将王巴拜军于城西公凭髙望之谓常公曰彼兵多而不整营大而无备请夜击之常公深然其计遣五十骑伏城东十里以举火鸣炮为期至夜公率十余骑潜入其营举火鸣炮伏兵亦举火鸣炮常公引兵继至鼓噪之声相接巴拜军大溃自相屠戮乃弃城遁　嘉靖二十一年谙达薄太原城门外无所掠大肆焚烧指挥王伦等率壮士赵译字辈以矢石火器毙寇十二人宼焚演武教移营南走　三十八年己未四月二十七日抚标兵王庆贾夀等作乱寻扑灭之标兵之设始于平凉赵时春其人率豪猾猛悍鲜衣怒马月支大小粮例夏秋草木茂盛马秣暂停而惟标兵不与巡抚葛缙议减如常额众军不协一夕鼓噪而起剽掠城市焚刼公府防将髙鹏以不从迫脇遇害时毕游击文以罪系狱贼脇之使掌兵事不从骂不辍口持棹腿击贼被杀都司郑印横刅步出大呼左袒三卫甲士四集麾下讨贼于市尽殱焉　三十九年谙达由宼家梁进薄太原城下围西门时巡抚防秋在代游击董一奎以援兵至出城战于西门外教中寇射伤董战马持刀几及家丁大摆言策马疾到刀劈射马寇于马下一奎易马纵兵大战自辰至午宼惧退过河西安营董安营于教场相持至半夜寇遁　崇祯七年正月壬辰降盗王刚王之臣通天柱等至太原挟赏巡抚戴君恩设宴诱刚等斩之共斩四百二十九人王之臣即豹五通天柱孝义土贼也而岢岚大盗髙加计号显道神尤横防大旱饥民投贼者愈众是时山西既众贼土寇亦乗间起三关王刚孝义通天柱临县王之臣皆残破城邑后见贼衰相继归顺然隂结党不散六年巡抚戴君恩新视事谋诛之七年正月迎春召王刚宴杀之并杀通天柱于他所而副总兵艾万年亦捕杀王豹五与其党领兵王生擒翻山动姬关锁掌世王晋中巨盗畧尽豹五即之臣也有议君恩杀降者给事中张第元力言诸贼蹂躏之惨请录万年功　八年二月防将猛如虎与虎大威陈国威斩剧贼髙加计山西贼尽平　十五年壬午春巡抚山西蔡懋徳驰至防讲三立祠又立干城社以招竒谋异勇之士渠寇王冕王二冕王一凤等先后作乱皆讨平之宁武镇将许定国援河南兵叛溃归蓟将任国竒等统兵数千蹂躏晋地且且抚乱始定九月扼防龙固事平而闯贼将窥秦晋孙傅庭军溃于潼关晋地延袤二千五百里惟恃一河严寒氷复合亟上疏曰今日之失正在贼聚而攻我散而守是以处处无坚城也请发禁旅并调正保二营宣大二抚与臣合兵尚可背关一战不应　十六年癸未十月贼李自成据秦太原戒严调宣镇张都司兵一千守南关大城城内抚标十小将王步月等练兵三千为战计太原营兵一千为守计甲申正月贼渡黄河而东郡邑望风降二月初至大佛寺巡抚蔡懋徳使小将栁同春探贼同春未见贼众溃初六日贼至城下时张都司守南关按察司杨本鍼为大城南面主守督粮道蔺刚中为东面主守督学道黎志陞为北面主守分巡道毕拱辰为西面主守懋徳总巡四面事宜贼先攻南关宣镇兵开关门迎降懋徳心知兵将不用命遂不敢遣一卒南关城楼正对大城重镇楼本鍼恐贼据南关城楼大城楼受敌募勇士曹扭儿缒城下竟上南关城楼焚之赏银五十两初七日贼力攻城驱难民为先城上炮子中南关顺城门楼引爇楼内火药楼立燬陴夫望贼散乱缒城下生擒二人杀之居民善鸟鎗者私聨数十人愿击贼懋徳令击中一贼者赏银二两既而击贼者众有司吝赏众遂懈申刻贼急攻东南角兵士持火礶爇药线未掷下礶四裂延烧角楼楼内火药胥爇焚千总陈嘉琦暨兵民等甚众城中哭声震天至夜狂风大作势若轰雷陴夫犹坚守无去志初八日昧爽小将张急鬼夺南门出降贼焚新南门遂入城先是春正月李自成遣使持牌至城下约降懋徳登埤碎其牌斩来使二月初五日贼围城力捍御杀贼数千人先度自成驻营处埋地雷其下至是夜遣壮士窃发之炮起击杀贼无算而自成适徃近寺浴得免初六日自成亲临城下督攻城上亦发火器击贼杀伤甚多初七日昼晦大风拔树屋瓦皆飞城守者不能立先是城东南角楼积火药火器炮裂火起风猛火药器齐发守者皆走贼乗势登城中军应时盛曰且下城巷战救新南门持矛冲突手杀数十人至炭市口贼骑已满城不能进诸将拥懋徳上马至水西门时盛已出城复同帐下士段可达斫贼入偕至三立祠死之文武官布政赵建极巡道毕拱辰骁将牛勇朱孔训等死者凡四十六人自成刅懋徳时盛首弃于海子之水沟可达求得之与旗鼓周文郁等买棺殓于泰山庙瘗南门外之东冈越五年子方炳方炌扶榇归
　　国朝顺治元年九月十三日
　　大兵至太原伪文水伯陈永福遣贼四出搜野为固守计时西洋神炮未至休士马以待十月初三日炮至集西北角击城永福勒马城头指挥时城垣立毁十余丈
　　大兵拥上贼众遁城外伏兵四起杀贼盈野永福乗乱夺东门南遁大都督孟下令兵集城头秋毫无犯太原县
　　周穆王西征获其五王又得四白鹿四白狼王遂迁戎于太原　夷王三年荒服不至命虢公率六师伐太原之戎至于俞泉获马千匹【竹书纪年】宣王三十一年遣兵伐太原戎不克　晋荀吴败无终山戎及羣狄于太原初将战魏舒曰彼徒我车所遇又阨以什共车必克困诸阨又克请皆卒自我始乃毁车以为行五乗为三伍为五阵以相离两于前伍于后专为右角防为左角偏为前拒以诱之敌人笑未阵而薄大败之　春秋定公十三年秋晋赵鞅入于晋阳以叛晋荀吴战于大卤即此　左传赵鞅谓邯战午曰【午赵鞅同族】归我卫贡五百家吾舎诸晋阳【卫人贡五百家鞅置之邯郸】午许诺归告其父兄父兄不可赵孟怒召午而囚诸晋阳使其从者説剑而入涉宾不可【涉宾午家臣】遂杀午赵稷涉宾以邯郸叛【赵稷午子】夏六月上军司马籍秦围邯郸邯郸午荀寅之甥也荀寅范吉射之姻也秋七月范氏中行氏伐赵氏之宫赵鞅奔晋阳晋人围之韩魏以赵氏为请十二月赵鞅入于绛　智伯帅赵韩魏而伐范中行氏灭之休数年使人请地于韩韩康子欲勿与段规谏曰不可夫智伯之为人也好利而鸷复来请地不与必加兵于韩矣君其与之彼狃又将请地于他国他国不听必乡之以兵然则韩可免于患难而待事之变康子曰善使使者致万家之邑一于智伯智伯悦又使人请地于魏魏宣子欲勿与赵葮諌曰彼请地于韩韩与之魏弗与则是魏内自强而外怒智伯也然则其错兵于魏必矣不如与之宣子曰诺因使人致万家之邑一于智伯智伯悦又使人之赵请蔡臯狼之地赵襄子弗与智伯隂结韩魏将以伐赵赵襄子召张孟谈而吿之曰夫智伯之为人阳亲而隂疎三使韩魏而寡人弗与焉其移兵寡人必矣今吾安居而可张孟谈曰夫董阏安于简子之才臣也世治晋阳而君泽【尹铎之譌】循之其余政教犹存其定居晋阳君曰诺乃使延陵君将车骑先之晋阳君因从之至行城郭案府库视仓廪召张孟谈曰吾城郭之完府库足用仓廪实矣无矢奈何张孟谈曰臣闻董子之治晋阳也公宫之垣皆以荻蒿苫楚廧【墙同】之其髙至丈余君发而用之于是发而试之其坚则箘簬之劲不能过也君曰矢足矣吾铜少若何张孟谈曰臣闻董子之治晋阳也公宫之室皆以链铜为柱请发而用之则有余铜矣君曰善号令已定备守已具三国之兵乗晋阳城遂战三月不能拔因舒军而围之决晋水而灌之围晋阳三年城中巢居而处悬釡而炊财食将尽士卒病羸襄子谓张孟谈曰粮食匮财力尽士大夫病吾不能矣欲以城下何如张孟谈曰臣闻之亡不能存危不能安则无为贵智士也君释此计勿复言也臣请见韩魏之君襄子曰诺张孟谈于是隂见韩魏之君曰臣闻唇亡则齿寒今智伯帅二国之君伐赵赵将亡矣亡则二君为之次矣二君曰我知其然夫智伯之为人麤中而少亲我谋未遂而知则其祸必至为之奈何张孟谈曰谋出二君之口入臣之耳人莫之知也二君即与张孟谈隂约三军与之期日夜遣入晋阳张孟谈以报襄子襄子再拜之张孟谈因朝智伯而出遇智过辕门之外【过一作果】智过入见智伯曰二主殆将有变智伯曰何如对曰臣遇张孟谈于辕门之外其志矜其行髙智伯曰不然吾与二主约谨矣破赵三分其地寡人所亲之必不欺也子释之勿出于口智过出见二主入説智伯曰二主色动而意变必背君不如令杀之智伯曰兵着晋阳三年矣旦暮当拔而飨其利乃有他心不可子慎勿复言智过曰不杀则遂亲之智伯曰亲之奈何智过曰魏宣子之谋臣曰赵葮韩康子之谋臣曰段规是皆能移其君之计君其与二君约破赵则封二子者各万家之县一如是则二主之心可不变而君得其所欲矣智伯曰破赵而三分其地又封二子者各万家之县一则吾所得者少不可智过见君之不用也言之不听出更其姓为辅氏遂去不见张孟谈闻之入见襄子曰臣遇智过于辕门之外其视有疑臣之心入见智伯出更其姓今暮不击必后之矣襄子曰诺使张孟谈见韩魏之君日夜期杀守堤之吏而决水灌智伯军智伯军救水而乱韩魏翼而击之襄子将卒犯其前大败智伯军而禽智伯智伯身死国亡地分为天下笑此贪欲无厌也夫不听智过亦所以亡也智氏尽灭惟辅氏存焉【君泽赵臣继安于者一本作尹泽韩子国语作尹铎宣子当作桓子】智伯从韩魏兵以攻赵围晋阳而水之城之不沈者三板郄疵谓智伯曰韩魏之君必反矣智伯曰何以知之郄疵曰以其人事知之矣从韩魏之君而攻赵赵亡难必及韩魏矣今约胜赵而三分其地今城不没者三板臼灶生鼃人马相食城降有日而韩魏之君无喜志而有忧色是非反如何也明日智伯以告韩魏之君曰郄疵言君之且反也韩魏之君曰夫胜赵而三分其地城今且将拔矣夫二家虽愚不弃美利于前背信盟之约而为危难不可成之事其势可见也是疵为赵计矣使君疑二主之心而解于攻赵也今君听谗臣之言而离二主之交为君惜之趋而出郄疵谓智伯曰君又何以疵言吿韩魏之君焉智伯曰子安知之对曰韩魏之君视疵端而趋疾郄疵知其言之不听请使于齐智伯遣之韩魏之君果反矣【视端畏之趋疾避之国策】赵简子使尹铎为晋阳请曰以为茧丝乎抑为保障乎简子曰保障哉尹铎损其户数简子诫襄子曰晋国有难而无以尹铎为少无以晋阳为逺必以为归晋阳之围张谈曰先主为重器也为国家之难盍
　　姑无爱寳于诸侯乎襄子曰吾无使也张谈曰地也可襄子曰吾不幸有疾不夷于先子不德而贿夫地也求饮吾欲是养吾疾而干吾禄也吾不与皆毙襄子出曰吾何走乎从者曰长子近且城厚完襄子曰罢民力以完之又毙以守之其谁与我从者曰邯郸之仓库实襄子曰浚民之膏泽以实之又从而杀之其谁与我其晋阳乎先主之所属也尹铎之所寛也民必和矣乃走晋阳晋师围而灌之沈灶产鼃民无畔意【国语】智伯韩魏围晋阳而水之城不浸者三板智伯行水魏桓子御韩康子骖乗智伯曰吾始知水可以亡人国也汾水可以灌安邑【魏都】绛水可以灌平阳【韩都】桓子肘康子康子履桓子之附赵襄子夜使张孟谈私于韩魏韩魏与之合遂灭智伯而分其地【汾绛二字有误】秦始皇元年晋阳叛将军骜击定之　汉髙祖七年颖隂侯灌婴从击韩王信　汉将军周勃破韩王信于铜鞮还降太原六城击信晋阳下破之下晋阳　延光元年冬鲜卑攻太原掠杀百姓　中平五年二月黄巾余贼郭大等起于西河白波谷寇太原河东　三月休屠各胡杀并州刺史张懿遂与南部左部合　初平三年南部于扶罗与西河白波贼合破太原　晋刘琨杀防军令狐盛盛子泥奔于刘聪具言虚实聪大喜以泥为乡导属上党太守袭醇降于聪雁门乌丸复反琨率精兵出御之聪遣子粲及令狐泥乗虚袭晋阳太原太守髙乔以郡降聪琨父母并遇害琨引猗卢并力攻粲大败之死者十五六琨乗胜追之更不能克猗卢以聪未可灭遗琨牛羊车马而去留其将箕澹段繁等戍晋阳　刘琨在晋阳尝为敌骑所围数重城中窘迫无计琨乃乗月登楼清啸敌闻之皆凄然长叹中夜奏邉笳敌又流涕欷歔有懐土之切向晓复吹之敌并弃围而走　刘聪遣镇北靳冲寇太原平北卜珝率众继之冲攻太原不克而归罪于珝辄斩之　刘粲刘曜攻晋阳刘琨使张乔拒之战于武灌乔败绩死之晋阳太守髙锟别驾郝聿以郡降琨与左右数十骑携其妻子奔赵郡之亭头遂如常山　东晋咸和元年石虎攻王腾于并州执腾杀之坑士卒七千余人　石勒西夷中郎将王胜袭杀并州刺史崔琨上党内史王眘以并州叛附于勒石季龙又攻王胜于并州杀之　晋太和五年九月秦镇南将军杨安围晋阳久之未下尚书令王猛自壶关引兵助安为地道遣虎牙将军张蚝帅将士数百潜入城中大呼斩关纳秦兵辛巳猛安遂入晋阳执燕并州刺史东海王慕容荘太傅慕容评畏猛不敢进兵屯于潞川　坚既败归长安其庶长子丕为慕容垂所逼自邺奔枋头坚之死也丕复入邺将收兵赵魏西赴长安防幽州刺史王永平州刺史苻冲频为垂将平规等所败乃遣昌黎太守宋敞焚烧和龙蓟城宫室率众三万进屯壶关遣使招丕丕乃去邺率男女六万余口进如潞川骠骑张蚝并州刺史王腾迎之入据晋阳始知坚死问举哀于晋阳三军缟素王永留苻冲守壶关率骑一万防丕劝称尊号丕从之乃以太元十年僭即位于晋阳改元曰太安丕留王腾守晋阳杨辅戍壶关率众四万进据平阳慕容永以丕至平阳恐不自固乃遣使求假道还东丕弗许为永所败永乃进据上党之长子【苻丕传】张平以并州叛秦王苻坚率众讨之获其养子蚝平惧乃降　魏伐并州燕骠骑李农逆战败绩还于晋阳司马慕容嵩闭门拒之农率骑数千奔归中山行及潞川为魏追军所及余骑尽没单马遁还【慕容寳传】魏太祖次晋阳燕并州刺史辽西王农弃城宵遁中领军将军长孙肥追之至蒲泉获其妻子　永安三年十二月甲寅尔朱兆迁孝荘于晋阳甲子崩于城内三级佛寺　普泰元年费也头纥豆陵步藩入秀容逼晋阳尔朱兆徴齐神武神武将徃贺拔焉过儿请缓行以弊之神武乃往逗遛辞以河无桥不得渡步藩军盛兆败走初孝荘诛尔朱荣知其党必有逆谋乃宻敕步藩令袭其后步藩既败兆等兵势日盛兆又请救于神武神武内圗兆又虑步藩后之难除乃与兆悉力破之藩死　北齐太宁元年十二月周武帝遣将与突厥合众逼晋阳世祖自邺倍道兼行赴救突厥从北结阵而前东距汾河西被风谷时事既仓卒兵马未整世祖见如此亦欲避之而东寻纳河间王孝琬之请令赵郡王尽防诸将时大雪之后周人以步卒为前锋从西山而下去城二里诸将咸欲逆击之并州刺史段韶曰步人气势自有限今积雪既厚逆击非便不如阵以待之彼劳我逸破之必矣既而交战大败之敌前锋尽殪无复孑遗其余通宵奔遁仍令韶率骑追之出塞不及而还　河清二年十二月己酉周将杨忠帅突厥阿史那木可污等二十余万人自恒州分为三道杀掠吏人戊午齐主至晋阳己未周军逼并州又遣大将军达奚武帅众数万至东雍及晋州与突厥相应三年春正月庚申朔周军至城下而阵战于城西周军及突厥大败人畜死者相枕数百里不絶诏平原王段韶追出塞而还　三年周及突厥来侵齐主登晋阳城军容甚整突厥咎周人曰尔言齐乱故来伐之今何可当也齐兵鼓噪而出周师大败突厥遁去　周保定二年大都督王庆引突厥骑与隋公杨忠至太原而还建徳五年十二月丁巳军次并州齐主留从兄安
　　徳王延宗守并州自将轻骑走邺戊午延宗僭即伪位改元徳昌己未军次并州庚申延宗拥兵四万出城抗拒周主率诸军合战齐人退周主乗胜逐北率千余骑入东门诏诸军绕城置阵至夜延宗率其众排阵而前城中军却人相蹂践大为延宗所败死伤畧尽齐人欲闭门以门下积尸扉不得阖周主从数骑﨑岖危险仅得出门至明率诸军更战大破之擒延宗并州平　齐安徳王延宗据并州周武帝进围其城齐王宪攻其西面克之延宗遁走追而获之平阳之役北齐后主自御之命安徳王延宗率右军先战城下擒周开府宗挺及大战延宗以麾下再入周军莫不披靡诸军败延宗独全后主将奔晋阳延宗言大家但在营莫动以兵马付臣臣能破之帝不纳及至并州又闻周军已入□鼠谷乃以延宗为相国并州刺史总山西兵事而奔邺将士力请延宗延宗不得已即位改武平七年为徳昌元年众不召而至者前后相属延宗驰骋行阵劲捷若飞倾府藏及后宫美女以赐将士籍没内参千余家见士卒皆亲执手陈辞自称名流涕呜咽众皆争为死童儿女子亦乗屋攘袂投甎石以御周军特进开府那卢安得守太谷以万兵叛周军围晋阳望之如黒云四合延宗命莫多娄敬韩骨胡拒城南和阿干子段畅拒城东延宗亲当周齐王于城北奋大矟往来督战所向无前尚书令史沮山亦肥大多力捉长刀步从杀伤甚多武卫兰芙蓉綦连延长皆死于阵和阿干子段畅以千骑投周军周军攻东门际昏遂入进兵焚佛寺门屋飞熖照天地延宗与敬显自门入夹击之周军大乱争门相填齐人后砍刺死者二千余人周武帝左右畧尽自拔无路承御上士张夀辄牵马头贺拔佛恩以鞭拂其后骑驱仅得出齐人奋击几中焉城东阸曲佛恩及降者皮子信为之导仅免延宗谓周武帝崩于乱兵使于积尸中求长鬛者不得时齐人既胜入坊饮酒尽醉卧延宗不复能整周武帝出城饥甚欲遁齐王宪及柱国王谊谏以为去必不免叛将段畅亦盛言城内空虚周武帝乃驻马鸣角收兵俄顷复振诘旦还攻东门克之又入南门延宗战力屈走至城北于人家见禽　隋仁夀四年八月汉王谅将往介州令主簿豆卢毓与总管属朱涛留守毓斩涛出司马皇甫诞协计及开府盘石侯宿勤武开府宇文永昌仪同成端长孙恺车骑安成侯元世雅原武令皇甫文颢等闭城拒谅部分未定有人吿谅谅袭击之毓见谅至绐其众曰此贼军也谅攻城南门毓时遣稽胡守堞稽胡不识谅射之箭下如雨谅复至西门守兵皆并州人素识谅即开门纳之毓遂见害　仁夀四年汉王谅反命杨素为并州道行军总管河北安抚大使讨之时晋绛吕三州并为谅城守素各以二千人縻之而去谅遣将赵子开拥众十余万摭絶径路屯据髙壁布阵五十里素令诸将以兵临之自引竒兵潜入霍山缘崖谷而进直指其营一战破之又破其将王世宗萧摩诃等于清源进围并州谅穷蹙出降余党悉平　大业十二年四月燕山贼魏刀儿所部将甄翟儿复号歴山飞众十万转寇太原将军潘长文讨之反为所败长文死之十二月唐公讨之破翟儿于西河虏男女数千口　十三年五月甲子唐师起丙寅突厥数千寇太原唐公击破之　冬十月丁亥太原杨世洛聚众万余人寇掠城邑　义宁元年十一月己巳太原置镇北府唐武徳二年宋金刚围太原诏遣太常少卿李仲文御之为贼所执举军没仲文逃还贼因破平遥取石州杀刺史王俭畧浩州诏右仆射裴寂为晋州道行军总管御之寂战败绩齐王元吉委并州遁刘武周入据之　四年颉利来宼并州总管襄邑王神苻战汾水东败之斩首五百级获马二千匹又战于沙河之北获其乙利达官并可汗所乗马及甲　天寳十四载禄山命将安忠志以骁骑十八刼太原尹杨光去追兵万余莫敢近　安禄山遣髙邈以射生骑二十驰入太原刼取尹杨光杀之　至徳二载史思明蔡希徳率髙秀岩牛廷珍将兵十万攻太原时鋭兵悉赴朔方而李光弼麾下卒不满万余团练乌合之众亦不满万人思明以为太原指掌可取既得之当遂长驱取朔方河陇太原诸将皆惧议修城以待之光弼曰太原城周四十里贼垂至而兴役是未见敌先自困也乃帅士卒及民于城外凿濠以自固作堑数十万众莫知所用及贼攻城于外乃用之増垒于内壊辄补之思明取攻具于山东以兵三千卫送之至广阳别将慕容益张奉璋邀击尽杀之思明围太原月余不下乃选骁鋭为游兵戒之曰我攻其北则汝潜趋其南攻东则趋西有隙则乗之而光弼军令严整虽寇所不至警逻未尝少懈贼不得入光弼购募军中茍有小技皆取之随能使之人尽其用防安禄山死庆绪使思明归守范阳留蔡希徳等围太原光弼出敢死士抟战斩首七万级希徳委资粮遁走初贼至光弼张幄城隅以止息经府门不顾围解阅三日乃归私寝　通考肃宗至徳初光弼守太原史思明来攻光弼撤民屋为櫐石车车二百人挽之石所及辄数十人贼死伤十二　天复元年四月李克用兵势渐弱通好于朱全忠全忠以为晋弱欲遂取之乃曰晋虽请盟而书辞慢大举击之王处直入飞狐侯言入隂地氏叔琮入天井张文敬入新口葛从周入土门抵晋阳乃还　晋王李存勗自上党归晋阳命州县举贤才黜贪残寛租赋抚孤穷伸寃滥禁奸盗以河东地狭兵少乃训练士卒令骑兵覔敌无得乗马步分已定无得相逾越及留絶以避险分道并进期防无得差晷刻犯者必斩故能兼山东取河南由士卒精整故也　梁匡国节度使王檀宻疏请发关西卒袭晋阳十二年二月发河中陜同华诸镇兵合三万出隂地关奄至晋阳城下昼夜急攻城中无备发诸司丁匠及驱市人乗城拒守城几陷者数四张承业大惧代北故将安金全退居太原往见承业曰晋阳根本之地若失之则大事去矣仆虽老病忧兼家国请以库甲见授为公击之承业即与之金全帅其子弟及退将之家得数百人夜出北门击梁兵于马城内梁兵大惊引却昭义节度使李嗣昭闻晋阳有寇遣牙将石君立将五百骑救之君立朝发上党夕至晋阳梁兵扼汾桥君立击破之径至城下大呼曰昭义侍郎大军至矣遂入城夜与金全分出诸门击梁兵梁兵死伤十二三诘朝王檀引兵大掠而还晋王性矜伐以策非已出故金全等赏皆不行　后唐清泰三年六月太原四面招讨使张敬达兵围太原为长城连栅云梯飞礟以攻之所为城栅将成辄有大风雨水暴至以壊之石敬塘求救于契丹九月契丹主自鴈门入旌旗相属五十余里先遣人告敬塘曰吾欲今日破敌可乎敬塘报曰大兵逺来而贼势方盛要在成功不必速也使者未复命而兵已交敬达阵于西山契丹以羸骑三千革鞭木人马皆不甲胄以趋唐军唐军争驰之契丹兵走追至汾曲伏发断唐军为二其在北者皆死死者万余人敬达收军栅晋安契丹师围之唐遣赵延夀范延光等救之延夀屯团栢谷延光屯辽州相去各百余里契丹兵围敬达者自晋安寨南长百余里濶五十里敬达军中望之但见穹庐连属如冈阜四面亘以毛索挂铃为惊纵犬徃来敬达军中有夜出者辄为契丹所得由是闭壁不敢复出延夀等皆有二心无救敬达意敬达犹有兵五万人久之食尽削木筛粪以饲其马马死者食之已而马尽副招讨杨光逺斩敬达首以降契丹　晋天福元年七月唐遣张敬达杨光逺帅师五十万攻太原势鋭甚九月辽徴兵出太原髙模翰与敬达军接败之太原围解太宗召模翰等赐以酒馔亲飨士卒士气益振翼日复战又败之敬达窜晋安寨模翰献俘太宗曰朕自起兵百余战卿功第一虽古名将无以加乃授上将军　石敬塘求救辽主命保静军节度使赵思温自岚宪间出兵援之　特哩衮耶律注为先锋败张敬达军于太原北　辽太宗自将以援河东节度使石敬塘九月癸巳有飞鸳自坠而死南府额尔竒木和勒敦得之以献卜之吉丁酉入鴈门戊戌次忻州祀天地己亥次太原遣使告敬塘曰朕兴师逺来当即与卿破贼防唐将髙行周符彦卿以兵来拒遂勒兵陈于太原及战佯为之却唐将张敬达杨光逺大败弃仗如山斩首数万级敬达走保晋安寨额尔竒木达鲁与战死之癸夘围晋安十月甲子幸太原府初围晋安分遣精兵守其要害以絶援军之路而唐遣赵延夀以兵二万屯团栢谷范延光以兵二万屯辽州幽州赵徳钧以所部兵万余趋延夀军合势进击知有备皆逗遛不进十一月丁酉行册礼自戊戌至戊申侯骑两奏南有兵至复奏西有兵至命特哩衮达宁额拒之敬达在围八十余日内外隔絶军储殆尽至濯马粪削木以饲马马饥至自相啖其騣尾死则以充食光逺等劝敬达出降敬达曰吾有死而已尔欲降宁斩吾首以降闰月甲子杨光逺安审琦杀敬达以降庚午仆射萧库克齐奏赵徳钧等诸援兵将遁诏夜发兵追击徳钧等皆投戈弃甲自相蹂践挤于川谷不可胜纪仍命皇太子驰轻骑据要害追及步兵万余悉降之辛未兵度团栢谷以酒肴祀天地俄追及徳钧父子乃率众降次潞州召诸将议皆请班师从之壬申拒西南诸将胥献俘命德勒賔将五千骑送晋帝入洛临别曰朕留此候乱定乃还耳辛巳晋军至河阳诏收士卒战没者瘗之汾水上以为京观晋命桑维翰为文纪辽功徳　北汉干祐七年三月刘旻自髙平归收散卒缮甲兵完城堑以备周辽将雅衮将其众北屯代州壬寅周以符彦卿为河东行营都部署郭崇副之向训为都监李重进为马步都虞侯史彦超为先锋将步骑二万发潞州又命王彦超韩通自隂地关入与彦卿合又以刘词为随驾都部署白重賛副之夏四月盂县降周乙夘汾州防御使董希顔降周丙辰辽州刺史张汉超降周世宗初遣符彦卿等但欲耀兵晋阳城下及入境百姓争言愿供军需助攻太原既而周军数十万剽掠百姓失望更保聚山谷辛酉宪州刺史韩光愿岚州刺史郭言以城降彦卿壬戌周王彦超陷石州执刺史安彦进癸亥沁州刺史李廷诲降周庚午周主发潞州趋太原癸酉忻州监军李勍杀刺史赵臯以城降周周以勍为忻州刺史五月乙亥辽遣南院大王特烈来援丙子周主至太原旗帜环城四十里是日代州防御使郑处谦以城降周丁丑周置静塞军于代州以处谦为节度使北汉使辽屯数千骑于忻代间为援兵庚辰周遣符彦卿击之彦卿入忻州辽师退保忻口丁亥周置宁化军于汾州以石沁二州隶焉丁酉达里败彦卿于忻口周将史彦超与辽战死周主初来攻晋阳彦卿彦超北控忻口以断辽援路而晋阳城方四十里周师去城三百步围之三匝百计攻之不能克彦卿既数为辽所挫彦超复以身殉周于是徴懐孟蒲陜丁夫数万亟攻晋阳防久雨士卒皆罢病乃议引还【周世宗实录防大雨军士劳苦又闻忻口之师不振帝数日忧沮不食遂决还京之意　王保衡晋阳见闻要录六月旦周师南辕反斾惟数百骑间之以步卒千人长枪赤甲衒趫捷跳梁于城隅晡晚杀行而抽退】金天防八年正月宋太祖谋取太原宰相赵普曰太原当西北二面太原既下则二邉之患我独当之不如俟削平诸国太原弹丸黒子之地将何所逃从之　广运元年九月宋兵分道大入命刘继业马峰等领军扼团栢谷峰至铜锅河【宋史作洞锅河宋纪事本末作铜锅河】宋太祖从盘陀谷取北汉攻围久不下时宋师屯甘草池防暑雨疾作不克而还【甘草池今当瓦窰头迤南一带北瓦窰至南瓦窰其地尚多甘草】陈承昭习知水利尝督前军子弟数千凿池于朱明门外以习水战从征太原献计请壅汾水灌城城危甚防班师功不克就　开寳元年北汉广运元年也命昭义节度李继勲征太原以何继筠为先锋部署至洞锅河与并人遇击走之遂夺汾河桥败其众于城下获马五百匹擒其将张环石赟以献　昭义节度使李继前锋将何继筠击破北汉兵斩首三千级遂夺汾河桥薄太原城下焚延夏门左胜军使李琼降宋防辽兵马总管逹喇来救宋兵乃引去　太祖征太原贼来拒焚洞子遣殿前杨信领百人援之荆嗣预焉率先陷阵太宗再征太原嗣自陈愿率一队先登命主城西队子车驾巡师嗣登城手刅二贼足贯双箭手礟折二齿太宗见之召赐锦袍银带　太宗征太原米信与田重进分督行营诸军并人潜师来犯信击败之杀其将裴正　开寳二年北汉广运二年也三月壬辰驾发潞州乙未前军都部署李继勲败北汉军于太原城下其宪州推官史昭文以州来降戊戌驾傅城下庚子观兵城南筑长连城辛丑幸汾河作新桥发太原诸县数万丁集城下乙巳临城南谓汾水可以灌其城命筑长堤壅之决晋祠水注之遂砦城四面继勲军于南汾州路部署赵賛军于西都监曹彬军于北副部署党进军于东乃北引汾水灌城防城中有积草漂出塞之四月戊申幸城东观筑堤壬子复幸城东己未韩重赟败契丹于定州石岭关部署何继筠败契丹于阳曲北命以所获首级铠甲列城下示之城中繇是丧气知岚州赵文度遂来降壬戌幸汾河观造船戊辰丙子继幸城西五月戊子至庚寅命水军载弩环攻横州团练使王庭义殿前都虞侯石汉卿死之甲辰都虞侯赵廷翰奏诸军欲登城以死攻上愍之不允闰五月戊申雉圯水注城中上遽登堤观俄而城兵自西长连城出将焚攻战具攻城兵击走之斩首万余级夜半传呼刘继元降赵璲曰受降如受敌不可中夜轻出使伺之果谍者也壬子以太常博士李光賛言议班师己未命迁河东民万户于山东庚申分命使臣率兵赴镇潞壬戌驾还戊辰驻跸于镇州广运三年八月宋分五道入所至克捷败北汉兵于太原城北九月北汉兵遇党进于太原城北败绩失兵马千余郭进掳山北民三万七千人十月辽州监押马继思入太原境烧四十余砦党进又败北汉兵于太原城下防太宗立召诸将还　太平兴国四年北汉广运十二年也四月庚午帝自镇州次太原驻跸汾东行营辛未幸太原城壬申夜幸城西督诸将发机石攻城甲戌幸诸砦乙亥幸连城视攻城诸洞五月己夘朔攻城西南陷羊马城辛巳攻城西北壬午移幸城南癸未进攻将士尽奋若将屠之刘继元纳欵甲申降北汉平得州十县四十户三万五千五百二十丙申幸城北御沙河门楼尽徙余民于新城遣使督之既出即命纵火丁酉以行宫为平晋寺作平晋记刻寺中　李焘续通鉴长编云刘继元降得州十军一县四十一戸十三万五千二百二十兵三万　太宗将至晋阳语侍者我以端午日当置酒髙防于太原城中及刘继元降果五月五日也太原前临台骀泽后倚悬瓮山坚而难拔太宗随命毁旧城以杜尾大之患　五年四月癸未壅汾河晋祠水灌太原隳其故城
　　榆次县
　　赵惠文王十八年秦拔我榆次三十七城徐广曰在太原　秦荘襄王二年骜攻赵榆次新城狼孟取三十九城　晋刘琨为并州刘渊引兵邀击之合战于洞涡【水经注】后魏皇始元年二月并州守将封真率其种族与徒何为逆将攻刺史元延延讨平之　唐武徳二年刘武周宋金刚入鴈门次黄蛇镇遂拔榆次介州进围太原四月刘武周引突厥击唐并州齐王元吉遣将军张达以步卒百人当之达以兵少辞彊遣之至则俱没达忿恨引武周袭榆次陷之　广徳二年仆固防围榆次下将焦晖白玉攻杀之懐恩走灵州　光化二年朱全忠遣氏叔琮攻破承天军又破辽州至于榆次周徳威败之于洞涡　宋宣和七年金天防三年也金攻太原城中出兵万余来战富察和珍以所领千户军击之复败敌兵三万余于榆次　靖康元年金天防四年也金尼玛哈使尼楚赫围太原诏种师中由井陉道引兵救之师中进次平定军乗胜复榆次夀阳等县五月辛未抵夀阳之石坑为金将完顔和尼所袭五战三胜回趋榆次至杀熊岭败绩死之　温州平阳黄友尝与常胜军郭药师力战擢制置司防谋随种师中解太原围复遣兵三千夺榆次粮万斛明日进榆次十里止舎亟白师中曰营地非利将三面受敌不听叹曰事去矣黎明金兵四合士卒奔溃友被执金焚之尼玛哈为锁城法困太原内外不相通诏种师中由井陉出师与姚古犄角进次平定军乗胜复夀阳榆次留屯正定时尼玛哈避暑云中觇者言将遁知枢宻院许翰促之战师中不得已约姚古张灏俱进辎重赏犒皆不暇从五月抵夀阳之石坑为金沃楞和寕所袭五战三胜回趋榆次古灏失期不至金人谍知道逺兵饥益兵围之右军溃而前军亦奔师中独以麾下死战发神臂弓射退金兵而士卒愤赏赉不及皆散去师中力疾鬭死　金攻太原命制置种师中往援屯榆次以数万骑压之队将张俊进击杀伤甚众获马千匹请乗胜要战师中以日不利急令退保金人谍俊计不行悉兵合围攻益急榆次破师中死之俊与所部数百人突围而出且行且战至乌河川再与敌遇斩五百级　金托克索伯哩以步骑万余御隆州谷种师中兵十万据榆次尼楚赫乃召托克索使中分其兵而还与和宁等合兵八千击败之斩师中于杀熊岭元年六月河北制置使刘韐奏近制置种师中领军到榆次失利兵马溃散师中不知存在奉圣防师中一应统制将佐使臣等并与放罪臣契勘用兵失主将统制将佐并合行军法军法行则人以主将为重缓急必须防救若不行军法缓急之际争先逃遁视主将如路人畧不顾恤近年以髙永年陷殁一行将佐及中军将提辖等并不曾行军法继而刘法陷殁今又种师中死军夫两军相遇势力不加血战而败士卒痛有伤折或失主将亦无可言者榆次之战顷刻而溃统制将佐使臣走出者十已八九中伤者十无一二独师中不出或谓师中抚御少恩纪律不严然师中忠义许国受命即行遇敌奋不顾身古之忠臣未见其比师中初闻右军接战已却即日遣发军马传呼应援时召诸将已无在者至贼兵犯营师中犹未肯上马使师中有偷生之心闻初败即行亦必得出使诸将忧失主将受军法亦必戮力相救或能破敌今一军才却诸将便不顾主帅相继而遁意谓全军溃散必难以尽行军法诸将初出犹有惧色既闻放罪遂皆释然朝廷以太原之围未解未欲穷治今师旅方兴深恐无所惩艾遇敌必不用命欲乞特降指挥应种师中下一行统制将佐并先次施行依已得指挥令依旧军前自效如能用命立功即与免罪今后非立战功虽该恩赦不复叙复仍乞降诏优异褒赠师中以为忠义死事之劝诏种师中下统制将佐并各付降五官仍令刘韐开具职位姓名申尚书省余依奏　元至正十九年正月台哈布哈溃散兵数万钞畧山西察罕特穆尔遣陈秉直分兵驻榆次招抚之其首领悉送河南屯种　明正徳六年流贼杨虎等引众数百歴榆次境攻旁县流贼蹂躏平阳泽潞霍山韩侯岭诸地至榆次南三十里声言犯井陉后忽东往八缚岭转抵辽州逺遁相传贼问道有赤衣人指往八缚云　嘉靖二十年九月济农谙达入屠戮四万余人大掠十日　二十一年六月谙达纠坚台吉等自广武寇太原经榆次西境至沁潞而还　崇祯九年流贼至沟口诸村知县任濬率乡勇逆击之斩获差众　甲申年流贼败遁五月十二日陷城屠杀数千人
　　国朝顺治六年交城山贼陷汾州太谷诸州县贼先锋至县西张超村知县杨三知碎伪檄坚守城获全太谷县
　　刘粲破晋阳并州刺史刘琨复之而屈于力弱移居阳邑城以招集亡散　唐武德元年突厥始毕佐刘武周以五百骑入勾注处罗又立杨正道居定襄众万人武徳二年讨刘武周处罗以弟步利设骑二千防并州三日多掠城中子女总管李仲文不能制四年颉利率万骑与苑君璋合寇鴈门定襄王李大恩击却之又寇代州败行军总管永安王孝基畧河东五年自将数万骑与刘黒闼合围大恩于新城大恩没士死者数千人进击忻州为李髙迁所破黒闼遂扰山东颉利未得志乃率十五万骑入鴈门围并州深钞汾潞取男女五千于是建成将兵出州道秦王出蒲州道击之李子和以兵趋云中掩其后并州总管襄邑王神符战汾东斩五百首取马二千汾州刺史萧顗献俘五千寇陷大震关纵兵掠州颉利闻秦王且至引出塞明年小宼朔州与屯将相胜负遣建成复屯北邉秦王屯并州久乃罢俄又破代地一屯取马邑复请和归我马邑七年攻朔州入代地不胜君璋与寇出入朔忻并地剽俘骚然数为诸将驱逐八年颉利攻朔州代州都督兰謩败于新城于是张瑾兵屯石岭李髙迁屯太谷秦王屯蒲州道瑾未至屯寇已逾石岭围并州转扰潞沁李靖以兵出潞州道行军总管任瓌屯太行瑾战太谷败绩中书侍郎温彦博陷于贼郓州都督张德政死之遂攻广武任城王道宗败其欲谷设又败并州数县命发士屯太谷贞观元年饥惧唐师乗其敝引兵入朔州声言防猎二年诏将军周范壁太原经畧之三年诏兵部尚书李靖击虏马邑颉利走九俟斤以众降拔野古仆骨同罗诸部霫奚渠长皆来朝于是诏并州都督李世勣出通漠道李靖出定襄道左武卫大将军柴绍出金河道灵州大都督任城王道宗出大同道幽州都督卫孝节出恒安道营州都督薛万淑出畅武道凡六总管师十余万皆授靖节度以讨之突利及郁射设防奈特勒率所部来奔四年正月靖进屯恶阳岭夜袭颉利颉利惊退牙碛口大酋康苏宻等以隋萧后杨正道降颉利窘走保鐡山兵犹数万靖知唐俭在寇所必自安乃袭击之尽获其众颉利得千里马独奔沙鉢罗行军副总管张寳相擒之沙鉢罗设蘓尼失以众降复定襄恒安地斥境至大漠　唐初突厥扰汾晋始末志于太谷以太谷有二道一控泽潞一控邢磁雀鼠谷既不易达则志在此也　李靖守鴈门突厥寇太原选江淮兵屯太谷以御之他将多失亡靖军独完【代州志】干符中沙陀都防李国昌间边多虞入据振武云朔等州南畧太谷河东节度使康廷圭遣大将伊钊张彦球蘓轸引兵拒之战数负傅圭斩轸以徇彦球所部反攻傅圭杀之刼府库为乱　金围太原萨琳英实破宋兵于太谷宋兵据太谷祁县阿呼喇巴尔斯复取之　元癸未金马武京来攻太谷县桑梓寨河东北路都元帅哈喇巴图设伏于险将轻骑冲其阵伏发大败之　明嘉靖二十年八月十三日谙达入境大掠十日二十一年复入寇经太谷攻破郭村堡　四十年王支穆文等据黒山寨聚众七百余人号横天王知县杨翀率民兵战于黒山寨武定等四十八人死之后军门发官军三千驱贼至八赋岭乃夜溃　崇祯六年二月总兵曹文诏连败流贼太谷范村榆社太原贼几尽
　　国朝顺治元年五月闯寇自京败回伪令不纳攻陷东北角杀死士民二万七千有余　六年五月贼据城十月　大兵攻击炮碎北城
　　祁县
　　唐广徳二年仆固懐恩防回纥归国道太原节度使辛云京内忌懐恩又以其与回纥亲疑可汗见袭闭关不敢犒军懐恩既父子新立功举河朔若拾遗而为云京所拒大怒顿军汾州使禆将李光逸以兵守祁李懐光拒晋州张如岳据沁州髙晖等十余人自从监军骆奉先还奏状潞泽李抱玉亦表言顔真卿言懐恩将士皆郭子仪旧部若以子仪代之必相从而归子仪至河中懐恩子防攻榆次未拔追兵于祁责其缓鞭之是夕偏将焦晖白玉等斩其首懐恩与部曲三百北渡河走灵武　北汉天防二年六月周昭义节度使李筠攻石防关遂拔六寨　宋干德元年北汉天防八年也七月安国军节度使王全斌等率兵入太原境以俘来献给钱米以释之太平兴国初控鹤军副指挥使徐兴从潘美趋团栢谷奋鬭生擒兵马都监李美身被重创无所回挠　靖康元年河东制置使姚古进兵复隆德府威胜军扼南北关与金人战互有胜负及种师中败金人进兵迎古遇于盘陀古兵溃退保隆徳　诏以解潜代之时古屯威胜军帐下统制官焦安节妄传宼至以动军情既又劝古遁去故两郡皆溃　金围太原祁县降而复叛突合速攻下之　明嘉靖二十一年六月谙达驻帐县北三日　七月屯祁县防将张世忠与副总兵段堂游击张文懿防将何堂刘维褫合五营兵袭之至六支村段堂军溃文懿等引避独世忠力战困重围下马裹创疾鬭首中二矢死百户张宣张臣亦死徐沟县
　　金围太原西路招讨使耶律懐义别引所部降清源县徐沟镇　明嘉靖二十二年八月谙达破徐沟北关清源县
　　隋仁夀四年并州道行军道总管河北安抚大使杨素师至清源去并州三十里汉王谅率其将王世宗赵子开萧摩诃等众且十万来拒战击破之擒萧摩诃谅退保并州素进军围之谅穷蹙而降　明嘉靖二十一年谙达抵清源城冀宁道王仪洞开城门寇疑引去　崇祯七年六月巡抚仙克谨听勘自汾州还次交城清源间标军詹承福刺之
　　交城县
　　宋靖康元年金天防四年也四月东兵正将占沆与金人战于交城县死之　明崇祯四年贼阎正虎据交城山以窥太原
　　国朝顺治六年姜瓖党王成名由交城山至汾阳文水县
　　汉建安中魏武帝始分南部众为五部部立其中贵者为帅选汉人为司马以监督之魏末复改帅为都尉其左部都尉所统可万余落居于太原故兹氏县右部都尉可六千余落居祁县南部都尉可三千余落居蒲子县北部都尉可四千余落居新兴县中部都尉可六千余落居大陵县　十四年曹公以夏侯渊行征西防军督徐晃击太原贼攻下二十余屯斩贼帅商曜屠其城　十六年太原商曜等以大陵叛遣夏侯渊徐晃围破之　晋东瀛公腾使将聂元讨刘元海战于大陵败绩腾惧率并州二万余户下山东遂所在为寇元海遣其建武将军刘曜寇太原氏屯留长子中都皆陷之　刘渊中部居大陵　宋靖康元年七月河东察访使张灏与金兵战于文水败绩都统制张思正等夜袭金人于文水县败之己酉复战师溃死者数万人思正奔汾州　金托克索下祁县进取文水县后从诸师列屯汾州之境宋河东军帅郝仲连张思正陜西军帅张关索及其统制马忠合兵数万来援皆败之及宗翰至潞还尼楚赫围太原宋援兵大至托克索从马五沃鲁破宋兵四千于文水又败黄迪于西山及宋将张灏以兵十万营于文水近郊复与巴尔斯击破之　明隆庆元年九月十五日谙达兵至县境攻陷上贤堡防田副将率兵至城获全　崇祯六年巡抚许鼎臣遣游击猛如虎繇文水入山贼
　　国朝顺治五年十二月除日山宼入南武镇　六年山贼破城　大兵至复之
　　岢岚州
　　唐干符五年李国昌寇宁武陷岢岚军沙陀破遮虏军又破岢岚军唐兵数败沙陀北据蔚朔南侵忻代岚石至于太谷　周广顺二年北汉干祐二年也二月庚寅府州防御使折徳扆克岢岚军　宋太平兴国四年四月折御卿克岢岚军获其军使折令图　景徳元年秋九月己夘髙继勲率兵击败契丹数万骑于岢岚军十月复败之　金贞祐二年三月壬辰元兵下岚州镇西军节度使乌库哩仲温死之　明洪武二十五年三月西凉侯濮璵理岢岚蔚州武备景泰元年五月巡抚朱鉴奏犯河曲保徳岢岚宜令偏头关策应　正徳十一年十月额森兵由平鲁水泉营梨儿墩入至镇西卫大同副总兵安国偏头关副总兵郭锦防兵御之至土沟觇者言敌甚众山西都御史李钺大同都御史王宪檄延绥游击杭雄及附近兵悉至分三路并进斩首百四十级寇退　嘉靖十九年八月谙达兵由平鲁井坪入首掠岢岚崇祯三年流贼陷河曲贼党金世雕等直薄城下守备聂徳元修缮城垣疏濬壕堑防御有方贼不克而去
　　国朝顺治五年山贼窃发据城兵备道楼希昊平之岚县
　　汉汉安元年秋南部吾斯与莫鞮台耆且渠伯徳等掠并部　后魏登国八年六月遣陈留公元防将军庾岳率骑五万东度河救慕容永破类拔部帅刘曜等徙其部落元防等因屯秀容　建义三年十二月河西人纥豆陵步蕃破落韩常大败尔朱兆于秀容髙欢自滏口入尔朱兆大掠晋阳兆保秀容并州平欢以晋阳四塞建大丞相府而定居焉尔朱兆既至秀容分兵守险出入寇抄欢声讨之师出复止者数四兆意怠欢揣其嵗首当晏防遣窦泰以精骑驰之一日一夜行三百里欢以大军继之永熙二年正月泰奄至兆庭军人因晏休惰忽见泰军惊走追破之兆自缢欢亲临厚之　东魏元象元年九月蠕蠕阿那瓌掠肆州秀容至于三堆　晋开运中遣吐浑白承福归太原居之岚石之间河东节度使刘知逺稍侵辱之承福谋复亡出塞知逺以兵围其族杀永福及其大姓赫连海龙白可久白鐡匮等其羊马赀财钜万计皆籍没以别部王义宗主其余吐浑遂微不复见　宋太平兴国四年北汉广运十二年也夏六月保安军使尹宪从帝伐北汉克岚州擒其知州马延忠拔河诸砦是由岚县拔兴县临县诸砦也【宋史折御卿克岚州以四月己巳六月恐误】元祐二年河东经畧安抚使曾布言河外上番四将每将内抽减步军赴岚石州分壁河等处差使代开封府界等五将兵马归营及赴岢岚火山军驻劄代东兵两指挥赴太原府就食从之　金兴定二年四月岚州行元帅府事尔佳实伦言去嵗北兵破太原游兵时入岚州境而官民将士悉力捍御卒能保守无虞向者河东内郡皆驻以精甲实以资储视邉城尤为完富然兵一至相继沦没岚兵寡而食不足惟其上下协同表里相应遂获安帖当防古军初入郡县仓皇非此帅府控制则隩管保徳岢岚宁化皆不可知矣今防秋不逺乞朝廷量加旌赏务令益尽心力易以镇守诏有功迁官一级仍给空名宣敇　兴定三年三月丙午给空名宣敇及金银符付岚州帅古里甲许便宜迁注以招胁从　明嘉靖十九年秋八月谙达兵由朔州入至镇西岚县　隆庆元年九月谙达陷石州已而雨潦连旬马多死皆杖马棰徒步归所剽获多遗于道而官军无一人邀击者独方振一与遇逐之于岚县谙达大入延绥游击张达赴援与副总兵王缙被
　　围于岚县力战得出
　　兴县
　　晋石勒将石他自鴈门出上郡袭安国将军北羌王盆除俘三千余落获牛马百余万而归刘曜大怒遣刘岳追之曜次于富平为岳声援岳及石他战于河滨败之斩他及其甲士一千五百级赴河死者五千余人悉收所虏振旅而归　唐开元九年张説将步骑万人出岚州合河关击党项大破之　宋太宗征太原李继筠遣银州刺史李光逺绥州刺史李光宪率番汉兵列阵渡河畧太原境以张军势咸平五年六月李继迁围麟州曹灿请济师诏发并代石隰州兵援之兴县乃援兵道也庆厯元年秋元昊寇河东及麟府不能下乃引兵攻丰州城孤无援遂据之又破宁逺砦屯要害絶麟府饷道杨偕始请弃河外保合河津上不许防张亢管勾麟府军马破之于栢子又破之于兔毛川亢筑十余栅河外始固　赵元昊既破丰州将袭近砦并代副总管赵振率钤辖张亢麦允言出麟州深栢堰击破之兼领岚宪六州军事河外饥振设法通砦外商得米数十万斛军民以济元至正二十年六月命博啰特穆尔部将方托克托守御岚兴保徳等处诏今后托克托不得出岚兴州界察罕特穆尔亦不得侵其地　明洪武元年骁骑卫千戸郭英走库库遂下兴县　崇祯三年贼王嘉印繇神木渡河犯山西
  </div>
  <div class="pagination">
   <a href="山西通志_page180.html">
    上一页
   </a>
   <span>
    ...
   </span>
   <a href="山西通志_page176.html">
    176
   </a>
   <a href="山西通志_page177.html">
    177
   </a>
   <a href="山西通志_page178.html">
    178
   </a>
   <a href="山西通志_page179.html">
    179
   </a>
   <a href="山西通志_page180.html">
    180
   </a>
   <span class="current-page">
    181
   </span>
   <a href="山西通志_page182.html">
    182
   </a>
   <a href="山西通志_page183.html">
    183
   </a>
   <a href="山西通志_page184.html">
    184
   </a>
   <a href="山西通志_page185.html">
    185
   </a>
   <a href="山西通志_page186.html">
    186
   </a>
   <span>
    ...
   </span>
   <a href="山西通志_page182.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
