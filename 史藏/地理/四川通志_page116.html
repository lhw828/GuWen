<!DOCTYPE html>
<html>
 <head>
  <meta charset="utf-8"/>
  <title>
   四川通志 - 第 116 页/共 218 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   四川通志 - 第 116 页/共 218 页
  </h1>
  <div class="content">
   楚王宫【在县东北一里俗谓之细腰宫前有一池亦当时燕游之地今湮没一云在女观山西畔小山顶南望江山竒丽】巫县故城【在县东北秦昭襄王三十年取楚巫郡立县属南郡吴孙休分为建平郡治隋始曰巫山县章懐太子曰巫县故城在巫山县北寰宇记本夔子熊挚所治晋移今治在夔州东南七十二里】江阴废县【在县西六十里元一统志后周天和初置县建德中废】南陵故城【在县南大江南岸晋南渡后置县属建平郡刘宋元嘉中废今县南大江渡口有南陵渡】大昌废县【在县北一百二十里本亟县地属建平郡宋齐因之后周避讳改曰大昌置永昌郡郡寻废隋属巴东郡唐属夔州寰宇记宋端拱元年改属大宁监宋志旧在监南六十里嘉定八年移治水口监元至元二十年并入大宁州明洪武四年复置后并入大宁永乐初复置改属夔州府　国朝康熙九年省入巫山】北井废县【在县北大昌废县东南二十五里晋初置属巴东郡因有盐井在县北故名泰始五年改属建平郡宋齐因之周天和中省入大昌】故东阳府【在县东一里隋置唐贞观三年废】天赐城【在县西北废大昌县西六十里宋将亷康所筑景定中守将徐宗武立名】藏春坞【在县北今有三台崖即其地也中空洞可容百人】燕子坡【在县北与乌飞岩相对】昭君村【在县东九十里】阳台【在县西宋玉赋朝朝暮暮阳台之下即此又名阳云台取高唐赋楚王游阳云之台意寰宇记台髙百二十丈南枕长江或云阳台与高唐观在来鹤峯上今虽各有遗址然漫无所攷】望江亭　瞻云亭【俱在县西】
　　古碑记附
　　汉盐铁盆记【旧志在巫山黄太史石刻云余弟嗣直来摄邑事堂下有大盐盆有欵识葢汉时物也其末曰永平二年】晋桓温字碑【旧志在巫山有太史跋嘉定癸未漕使王观之并黄太史跋俱徙置漕廨王漕又作跋语攷之为晋周抚墓碑今亦湮没】神女庙碑【旧志在巫山集古録唐李吉甫诗一首以贞元十四年刻丘元素一首无刻石年月李贻孙三首会昌五年刻敬骞一首元和五年刻沈幼贞书其他皆无名氏】巫山诗碑【唐金吾卫兵曹参军沈幼贞撰元和五年建】
　　云阳县
　　防城【在县西六十里汉置属巴郡后汉兴平元年刘璋遣赵韪击刘表屯防即此城也晋属巴东郡宋以后因之周改置云安县此县遂废章怀太子曰云安西万户故城即汉之防县今有万户坝即其遗址旧志系汉扶嘉食邑】云安故城【在县东北本汉防县地唐末置监以收盐课宋亦置监于此属云安军寰宇记熙宁四年以云安监户口析置安义县八年还云安复为监在军东北三十里元并入云安军明置监课司于此】寳子塔【在县东大江中昔人凿石为之为行舟之则诗云水侵寳塔脚下舟休要错】云台【在县北废大昌县南二里】演易堂【在县北三十里地名向阳坪宋邵康节于此注易】水阁【在县南】德辉堂【在县北宋晁公遡有记】杜鹃亭【在县北前有巨石每嵗春深则杜鹃啼其上杜甫诗云安有杜鹃因名】橘官堂【在县南五峯驿前李亳有记】
　　古碑记附
　　周灵王符碑【旧志在栖霞宫文末有周灵王三字】汉处士金广延母子碑【旧志初无文字但有人物】广云外尊师碑【旧志在云升宫唐杜光庭撰见九域志今名栖霞宫】人物碑【旧志所勒皆车马人物或云古者修车马偹器械之图也】梁山县
　　梁山故城【在县西西魏置按寰宇记后周天和二年分鱼泉置梁山县因界内高梁山为名九域志开寳三年以万州石氏屯田务置梁山军割梁山县马熙宁五年又析忠州桂溪地益军元初曰梁山军寻升为州明初复为县】万川城【即今县治一云在县西西魏平蜀置万川郡于此复徙南浦】吕保藏家【在县东北舆地纪胜梁山絶崖半腹有一穴人迹不到汉赤眉之乱邑人吕保藏家赀巨万凿石以居冦不能近后举家隐焉】垂云楼【在县北右瞰万石楼左倚东山景物竒丽】桂香楼【在县儒学内万厯二年副使范璲行置知梁山事推官董学孔重修】万石楼【在县东北宋知州李仲孚建】白亭【在县东飞雪亭左嘉靖壬辰获白于此巡抚宋沧遣使驰献命建亭并勒石防坊亭当孔道题咏颇多为夔州胜迹】瑞丰亭【在县东陆游诗峡中地褊尝苦贫政令愈简民愈淳本来无事只畏扰扰者才吏非庸人都梁之民独无苦须晴得晴雨得父老罗拜丰年赐纵产芝房非上瑞】飞练亭【在县东三十里蟠龙山瀑布之侧东坡名之曰飞雪亭】
　　古碑记附
　　凉山吕保藏汉篆【旧志源山保有吕保藏在絶崖半腹汉赤眉之乱吕保藏家资巨万举家终马绍熙中有樵夫得一劵于崖侧非钢非铁其声锵然上有古篆云西汉之末赤眉邂逅黄全千两坑埋而走羔豚十祭其财自阜今藏所犹存】浮兰碑【通川志记梁山军忠州两界旧有石刻汉时官属及白虎夷王夷民等姓名字多磨防】梁山驿唐碑【题云令长新诫之记乃明皇御制梁山令尹茂元得此诫于万州守河东裴公而刻之乃大中十年也嘉定丁卯郡守李锡移其碑于军治其词云我求令长保乂下民民之不安必有所因侵渔浸广赋役不均使夫离防莫闗其身征诸善理寄尔良臣与之革故政在维新调风变俗背伪归真敎化为先惠防于贫无小无大以躬以亲青旌劝农孰不攸遵曷云被之我泽如春】旧梁山驿碑【旧志军之东四十里相传李唐时有白虎蛟龙为民害民迁居以避之韩昌黎尝按部经行二害乃去作碑识之今名其地为碑抝犹存溪侧字多漫防不可识】飞练亭碑【多唐人碑刻】图经【敎授黄震仲撰】
　　新宁县
　　旧县坝【在县东三十里今存两石狮相传为旧县故物】东闗故郡【在县西北十里寰宇记通川梁置开巴郡而东闗郡置于开州领龙蛇新宁二县周建德五年始割属万州故城在新宁县西北四十五里】李靖垭【在县西二十里与金山相接唐武德初蛮酋冉肇寇信州李靖击斩于此故名】愧竹台【旧志在县治后知县胡明书修有记】万柳书斋【在县西明邑人赵鼇罢归时建此吟诵其间】
　　万　县
　　南浦故城【今县治或云在大江之南岸本名羊渠季汉建兴八年改曰南浦魏改鱼泉寰宇记魏废帝元年置鱼泉县以地土多泉民頼渔罟为名隋志后周置安乡郡后改县曰安乡郡曰万川隋开皇初郡废十八年县仍改名南浦按华阳国志固陵郡初领羊渠县吴平后省改置南浦县在郡南三百里】武宁废县【在县西一百六十里旧传为巴子故城汉临江县地后周武帝时折置源阳县并置南州及南都郡建德四年改郡曰懐德县曰武宁隋开皇初州郡俱废县属巴东郡唐属万州宋元皆因之明初省入万县】许旌阳宅【在废武宁县西一里今为白鹤观】分水公馆【在县西百里明治年建】岑公洞【旧志在大江南岸唐岑公隐于此山中有石状如芝名曰石芝又有泉曰灌芝泉】流桮池【在县西二里宋守鲁有开所凿】江会楼【在县北】桂华楼【在县治内庆元中张宾知万州以州士二人同年登科故名】二咏亭【在县东张俞范镇常唱酬于此太守赵希绲因以名亭】西山亭【方与胜览距万州治二里其初蔓草荒芜宋郡守马元颖鲁有开元翰相继修葺为峡上胜境】七贤堂【在县东绘像祀宋张俞鲁有开范镇苏洵苏轼苏辙黄庭坚】
　　古碑记附
　　报恩寺汉碑【图经云硖中汉刻少今万州报恩寺有碑高五尺乃汉桓帝延熹间所刻凡百余字土人谓之宜子碑】絶尘龛石刻【絶尘龛三字在西山石壁字体清劲类晋宋人书】寳像记【链岩有庄修隋朝寳像记】岑先生铭【严挺之撰开元二年立又有段文昌铭贞元三年四月十五日镌】岑公洞记【在岑公洞元和八年段文昌记】鲁直留题【在岑公洞下岩寺】圣业院碑【在苏溪大江之滨石旁藓封可见者仅有咸通三年十一月建数字】大云寺碑【寺有唐僧圆满传中和间万州守李裁书】冉仁才碑【见防革门南浦州下】万州庙碑【干德乙丑白廷诲为刺史重修碑虽存而漫灭不可读】白刺史题名记【开宾二年九月白廷诲题名记上云刺史白廷诲今万利庙有碑仆草莾中攷之字皆漫灭独白刺史名卫在】灵显王碑【旧志加封昭毅武惠灵显王遗爱碑碣于庙】南浦志【赵善赣编】新志【王子申序】
　　开　县
　　开江故城【在县东一里后汉建安二十一年置汉丰县于此西魏改永宁寰宇记周天和元年改县曰永宁于县置周安郡隋开皇三年罢郡属开州十八年改曰盛山大业二年州废始属巴东唐改开江武德元年移今治】清水废县【在县东北六十里汉防县地宋武帝分置巴渠县后周天和元年分巴东置万安郡隋开皇三年罢郡属开州大业二年州废属万安郡唐武德初属开州二年移今治寳厯中节度使裴度奏废并入开江寻复置仍属开州宋元丰后改曰清水元废旧志周曰万县隋改万世唐贞观二十三年改曰万嵗与前説不同】新浦废县【在县西南九十里本汉胊防县地寰宇记宋永初中置后魏恭帝三年于县置开江郡后周天和五年改江会郡建德五年郡废属周安郡隋开皇初郡废属开州大业二年州废属巴东郡唐仍属开州武德七年自县西北故城移于今县宋庆厯四年并入开江】西流废县【在县西北一百五十里后魏置汉兴县西魏改曰西流后周属周安郡隋开皇三年罢周安郡以县属开州大业初州废改属通州郡唐武德初改属开州贞观初省入盛山】黄侯城【在县东五里五代时土人黄侯二家避兵于此】虎跳城【在县南七十里五代孟知祥据蜀土人筑以防寇】老鸦城【在县南八里宋政和初土人避寇所筑】鲤鱼城【在县南九十里宋建炎初土人筑】仙女镜【在县南五里山巅有石圆五丈余明彻如镜】白鹤楼【在县城内宋庆元中建即今鼓楼】四并台【在县北三十里宋张灏有诗遗址尚存】云鸿亭【在县南三十里宋贾纬有诗】宿云亭【在县盛山温造有记韦处厚诗荠平连郡国带绕抱江城张籍诗卷无俗客应只见云来】翠芗亭【在县北宋夏侯孚先记云盛山风物冠冕峡郡其间十二楼多唐宋名人唱和】盛山堂【在县后圃太守柳公绰建韦处厚为开州刺史时尝咏游其地有盛山堂十二景诗韩愈为序】懐古堂【在县东圃为太守陈公璟建】遗爱堂【在县西圃为太守王正甫建】裕民堂【在县旧州治内又有惠养防柏二宋卢德有诗】古碑记附
　　盛山宿云亭记名【在县西北三里唐元和十三年刺史韦处厚诗温造撰记】盛山十二题诗【唐韦处厚撰韩文序云韦侯所为十二诗读而咏歌之令人欲弃百事往与之游和者元稹许康佐白居易李景俭严武温造于是盛山十二诗与其和者广行于时】唐开元刺史新宅记【权德舆撰】盛山集【商有序撰】图经【李宗谔编】建始县
　　业州故城【在县东晋置建始县于此后周建德三年改置业州贞观八年州废属施州方舆胜览故业州在今县东州基山下】石通洞【在县西三里前后通明可客数百人中有层台宋明文人诗刻甚多】层台【在县西三里石通洞中宋明文人多题诗刻石】淡宁居【在县治内　国朝康熙年间县令刘珙征修】
　　四川通志卷二十六
&lt;史部,地理类,都会郡县之属,四川通志&gt;
　　钦定四库全书
　　四川通志卷二十七
　　古迹
　　龙安府
　　平武县【附郭】
　　龙州故城【在县东一百二十里今名旧州坝西汉刚氐道蜀汉江油戍地三国志魏景元元年邓艾侵蜀自隂平行无人之地七百余里凿山通道造作桥阁先登至江油降蜀将马邈遂进至涪晋以后为隂平平武县地西魏始置江油县于此取江油戍为名寻为龙州治所隋唐皆因之寰宇记州治涪江南一里是也宋寳祐六年徙治雍村在今江油县界元时再徙明洪武七年土知州薛文胜创设州城于青川所二十三年知州薛继贤又徙乐平镇旧志徙治盘龙坝箭楼山之麓即今治也】故刚氐道【在县东汉置属广汉郡季汉属隂平郡晋省】平武故城【在县东北故刚氐道地季汉析置平广县属隂平郡晋改曰平武宋属北隂平郡元嘉二十七年使故氐杨文徳引兵自汉中西入摇动汧陇遂取魏隂平平武是也齐因之梁末李文智据此西魏仍为平武县属龙州隋属平武郡唐贞观八年省入江油】隂平故城【在县东南一百五十里劒州界详见梓潼县】方维故城【在县东北二百二十里西魏时置旧曰秦兴置建阳郡隋开皇初废郡改县曰方维属平武郡唐武徳四年改属沙州贞观初省入景谷县】青州故城【在县东北九十里汉刚氐道地后魏置马盘县兼置马盘郡隋初郡废县属平武郡唐属龙州天寳初改为青州县宋初因之端平后废元初复立至元二十一年省入龙州明洪武四年改置青州守御所并置思曩安抚司　国朝省入平武】江油废县【旧志在旧州隋唐时龙州附郭邑】马龙废县【旧志在青川境内建置无考】青莲乡【在县西南接江油县西北界一名漫波渡相传李白母浣纱于此有鲤跃入篮中烹食之遂孕而生白旧志为彰明人盖平武实割江油劒州梓潼彰明之地为邑则白又系平武人矣】清晖楼【在府治内宋张觉民有赋】迎恩楼【在县东门外】镇羌楼【在县西门外半里】龙迁楼【在县东一百七十里梁大通三年李龙迁建后人图其像于楼元末州治燬楼犹存】桂香楼【在县东二十里】太白台【在县东南一百三十里牛心山侧李白与江油尉尝游于此宋州守史祈书白赠尉诗刻石又读书台在匡山李白尝读书于此】止止亭【在县治宋太子中允宇文之邵建知县杨恒有记】望阙亭【在府治内明隆庆时知府龙庆云建】濯缨亭【在县治嘉靖二十六年防政宋宜建久圮万厯三年防将胡大宾重建】翠峯亭【在县东牛心山侧】东臯亭【在县东三里万厯二十一年推官焦宗防建】巢云阁【在府治内】忠正堂【在旧州倅防宋建有范镇司马光像】吏隐堂【在旧州倅防宋佥判赵寰有诗范镇司马光和韵】
　　古碑记附
　　牛心山灵异碑【在牛心山之显济庙即李龙迁庙也庙碑不载撰人姓名】吕纯阳道貌碑【在牛心山相传纯阳真笔】宋御制封二郎神碑【在玉虗观】米芾碑【在玉虚观】龙门志【杨熹序】续志【宋之源序】
　　江油县
　　江油故城【凡有四季汉江油戍在今县东魏景元中邓艾先登至江油是也其戍寻废西魏分平武置江油县为龙州治在今府西隋唐因之宋寳祐六年随州移治雍村在今县西北元至元二十一年并入龙州至正中又随州治武都兴教镇在今县东北明洪武初并入梓潼十四年始置县于今治属劒州嘉靖十四年改归龙安】雍村【在县西北宋进士雍繁孙所居故名宋末尝移县治于此】飞天藏【在窦圌山宋淳熙八年建元至正中重葺明季兵火惟此独存】介福楼【在县土主祠内元至正中建】微风楼【在县东门外今废】停骖楼【在县东十里明知县叶自新建今废】仙游台【在县北窦圌山】超然亭【在县北窦圌山系窦真人故迹明万厯间推官朱仲亷建　国朝康熙七年邑人杨廷杰重修有碑记旧名窦圌亭】感亭【在县南紫龙山麓明知县余槐祷有应民建亭记之今圮】古防【在县治内取李青莲溪云入古防句知县朱樟建】桂馥轩【在县治内知县王上颖建轩前老桂榦耸花繁柳梅侣为之作记】
　　古碑记附
　　真观古碑【在县南一百三十四里太华山之登真观不载撰人姓名】匡山碑【旧志镌李白出山诗或云在江油县】游天仓洞记穴碑【旧志在太乙洞明嘉靖中保宁府同知叶松撰】
　　石泉县
　　石泉故城【今县治唐贞观七年置属茂州宋史政和七年静州夷寇边攻茂州窒陇东道以孤石泉成都守孙羲叟上言石泉为邑介锦茂之间道里阔逺缓急不相应非有兵扼其冲要不足以捍外患于是诏改石泉为军宋末徙废】北川故城【在县西三十里本汶江县地后周置北山县属北部郡隋属汶山郡唐永徽二年省入石泉】威蕃城【在县西二十里唐置威蕃栅扺栖鸡城地极险要宋时孙羲叟既建议立石泉为军徳阳人张上行言于羲叟曰去石泉三十里威蕃亭即唐之威蕃栅也宜先筑堡寨以御其来然后建军调兵以图之于是遂城其地】刳儿坪【在九龙山第五峯下地稍平阔石上有迹俨如人坐卧状相传即圣母生禹遗迹】誓水柱【在县西四十五里河岸柱髙丈许围五尺前人恐水冲县立此誓之】威蕃亭【在县北一里唐时建今改为演武塲】甘泉亭【在县南半里泉水甘美崖书甘泉二字】望云亭【在县治后旧为魏侯祠知县胡桐更今名】活民亭【在县北泉水清润知县李茂元建】爱山亭【在县南一里取杜甫为爱丈人峯之句】
　　古碑记附
　　禹穴碑【在县南二十里夏禹实生于此镌古篆书禹穴二大字于石壁又有李白所书二字】岣嵝碑【在县南一里石纽山下禹庙前大禹所书字画竒古】
　　彰明县
　　彰明故县【凡三徙宋志巴西郡有汉昌县齐因之隋志金山郡领昌隆县唐属绵州元和志县南至州七十里本汉涪县地晋孝武自白沙戍移汉昌县侨治于此仍属巴西郡后魏废帝改为昌隆县先天元年避讳改曰昌明后唐又避讳改曰彰明寰宇记县初在清亷乡梁大同四年移让水乡魏移孟津里唐建中元年移于旧县即今理也宋元明皆因之　国朝顺治十六年并入绵州雍正七年后置】兴圣废县【在县西南唐武徳二年分昌隆县置显武县神龙元年改曰兴望开元二年并入昌明寻分巴西涪城万安三县地复置二十七年复废】李白宅【在县南二十里碑刻犹存】莲花池【旧志在县东五里】粉竹楼【在县西北十五里遗址尚存】汉王台【在县西北三十五里】文光亭【在县南元建今圮】折栁亭【在县西北】
　　松潘卫
　　嘉城故县【今卫治即古龙涸地亦曰龙鹤龙鹄华阳国志蜀时以汶山险要自汶江龙鹄冉駹白马匡朋皆置屯守后魏太和九年岩昌王梁弥博为吐谷浑所逼奔仇池仇池镇将穆亮帅骑三万军于龙鹄击走吐谷浑立梁弥承而还益州记龙涸在蚕陵县北八十里后周本纪天和元年吐谷浑龙涸王莫昌帅部落内附以其地为扶州隋志同昌郡嘉诚县周置并置龙涸郡及扶州总管府开皇初府废三年郡废七年州废唐改置松州后陷吐蕃明初始置松潘卫　国朝因之】湔氐故道【在卫西北秦置汉属蜀郡史记惠帝三年蜀湔氐反即此后汉因之晋改曰升迁属汶山郡宋省水经注江水自汶关东经氐道县北本秦始皇置后为升迁县是也】平康废县【在卫西北季汉置属汶山郡晋因之宋省后周复置隋仍属汶山郡唐初废防复置元和志显庆中因古平康城置在平康水西属翼州寻废垂拱元年复置属当州西南至州六十里寰宇记分交川及通轨翼斜三县置天寳元年改属交川郡复废】废潘州【在卫北七百五十里相传汉武帝逐诸羌渡河湟居寨外筑此城置防羌校尉御之唐广徳初松州以北皆没于吐蕃宋时分置上中下三州今阿尖寨即上潘州班班簇即下潘州界二州之间即中潘州也元属吐蕃宣慰司明初设松州潘州二卫后并为松潘卫其地愈北愈平旷逺无际雍正七年改龙安】兴乐废县【在县西北晋置属汶山郡华阳国志元康八年汶山兴乐黄石与广柔平康羌有仇遂叛是也刘宋初省】交川废县【在卫南五里元和志周天和中置属龙涸郡旧唐志又云周置龙涸郡隋废为交川县今名红花屯】江源废县【在卫西周置属汶山郡唐废元和志江源镇在交川县西北三十里盖即故县为名】废轨州【在卫西北本党项羌地唐贞观中酋长细封步赖内附列其地为轨州后没吐蕃】废阔州【在卫西北相近又有废诺州俱唐贞观五年置以处党项等降羌属松州都督府】永泉亭【在卫金蓬山下正统初都督李安以劒凿石二水迸出号文武水大书永泉二字镌石崖筑台于此今圮】瑞麦亭【在卫西一里正统中产瑞麦因以名亭】
　　疉溪营
　　蚕陵废县【在营西一百二十里汉置属蜀郡晋分属汶山郡东晋后废元和志汉元鼎中开梁太清中萧纪于旧县置针州寻废章懐太子曰蚕陵故城在翼水县西旧唐志在卫山县西明一统志在所城北三里周改为翼针县】废翼州【在营西隋志有翼针县周置又置翼针郡开皇初废属汶山郡唐置翼州元和志州西至悉州二百二十里北至松州一百八十里本汉蚕陵县地周天和九年平蚕陵羌于七顷山下置翼州以翼针水为名隋大业三年改置利山镇唐初复置治翼针县周武帝置旧唐志武徳元年于左封县置翼州以翼针属之六年移州来治旧志七顷城贞观十七年移治七里溪咸亨二年移州治羌前上元二年仍来治天寳初改县曰卫山又改州曰临翼郡干徳初复曰翼州后陷吐蕃新唐志广徳后翼当悉静并为行州是也寰宇记翼州南至茂州一百二十里西南至悉州一百五十里明一统志翼州城在所城南卫山废县在所西五里】翼水废县【在县南隋志周置曰龙水县并置清江郡开皇初郡废改县曰清江十八年又改曰翼水属汶山郡唐属翼州元和志县北至州六十里本汉蚕陵县地明一统志在所城南十里旧志在所西南九十里】峨和废县【在营北唐置属翼州元和志县南至州六十里本汉蚕陵县地天寳十一年置以县有峨和山为名明一统志在府北六十里永镇桥】废当州【在营西北隋志有通轨县周置并置覃州及覃州荣乡二郡开皇初郡废四年州废属汶山郡唐改置当州旧唐志州初治利川镇仪凤二年移治逢旧桥天寳初改江源郡乾元初复曰当州寰宇记武徳后为行州吐蕃传大厯五年后置当悉柘静恭五州于山陵要害之地而故地皆入吐蕃宋志茂州羁縻当州】利和废县【在营西唐置属当州元和置县西南至州三十里周天和元年于此置广平县寻废显庆三年于广平旧城置又有谷利县东至州六十里文明元年开生羌置又有平康县西南至州六十里显庆中因古平康县置在平康水西属翼州寻废垂拱元年复置属当】州废悉州【在营西隋志有左封县周置广平县又置翼州及广平左封二郡开皇初郡并废仁夀初改县曰左封大业初州废属汶山郡唐置悉州元和志州东至翼州二百二十里西南至静州六十里显庆元年分当州置在悉唐川因以为名其首领任刺史治识旧县与州同置地名识旧因以为名领左封县东南至州二十里周天和元年于此置广平县开皇十八年改名天寳中又于县置守捉领归诚县西北至州八里本生羌地垂拱二年从化三年置县以处之旧唐志武徳元年复于左封县置翼州六年移州治翼针而县废贞观四年复置县二十年属当州显庆元年置悉州于悉唐以县属之咸亨元年移州来治载初元年移理东南五十里匪平州又曰在当州东南四十里天寳初改归诚郡乾元初复曰悉州广徳后复陷吐蕃】废静州【在营西南唐置元和志州东至悉州八十里东北至当州六十里西北至柘州三十里本汉蚕陵县地天授元年置治悉唐县领静居县西至州二十四里又领清道县自显庆元年与悉州同置天授元年割属旧唐志显庆元年分当州悉唐川置悉唐县兼置悉州咸亨元年移州治左封又自翼针移翼州来治并置都督府仪凤二年州还治翼针以县置南和州天授元年改曰静州天寳初曰静州郡乾元初复曰静州寰宇记州南至维州一百三十里西南至恭州六十里西北至柘州三十五里后陷吐蕃废】废柘州【在营西唐置元和志仪凤元年置以山多柘木为名治柘县前上元二年置又领乔珠县东至州五十里与州同置旧唐志天寳初曰蓬山郡乾元初复曰柘州寰宇记州东至静州三十里南至维州三百里东北至松州二百六十里广徳后陷吐蕃】废恭州【在营西南唐置元和志州西南至维州二百五十里东北至柘州一百里开元二十四年分静州部落于柘州西置治和集县旧曰广平县属静州天寳元年改名领博恭县西至州二十五里又领烈山县西至州五十里旧唐志天寳初改恭化郡乾元初复曰恭州寰宇记州东至茂州三百五十里广徳后陷吐蕃大厯十四年吐蕃入宼一由恭州过汶川至灌口是也】龙涸城【在营北元和志龙涸故城在卫山县北十一里俗名防浑城城之北境旧是吐谷浑所居故名】白防城【在营西唐贞元中韦臯破吐蕃论莽热兵进屯白防西山诸羌皆降新唐志翼州有白防都防祚鼎三城】鸡栖城【在营西南唐贞元十九年韦臯讨吐蕃分兵攻维保松州及鸡栖老翁城即此寰宇记鸡栖川在悉州东南一百里元一统志鸡栖村在茂州东北一百七十里有三路一通茂州一通龙州一通绵州皆吐蕃险要之地今石泉军】疉溪长官司【在营北一里领渴卓等五砦又郁郎长官司在营西十五里领松埤等五砦皆明永乐四年置　国朝顺治初废】玉津亭【在营南景泰初建】
　　宁逺府
　　西昌县【附郭】
　　越巂废县【今县治隋置越旧郡治唐为巂州治元和志本汉邛都县地开皇六年置新唐志自旧州又经沙野二百六十里至羌浪驿又经阳蓬岭百余里至俄准添馆阳蓬之南为南诏境元志懿宗时立建昌府领建安永宁二州至元九年平建蒂分建昌为二州在城曰建安东郭曰永宁十五年又割建安立寳安州二十六年省明洪武二十五年改置建昌卫军民指挥使司二十七年又置前卫皆为行都司附郭万厯三年并前卫国朝因之雍正六年改为宁逺府治西昌县】邛都废县【在县东南古西夷邛部国西南夷传自滇以北君长十数邛都最大司马相如传唐防既通夜郎相如因言邛筰冉駹皆近蜀秦时尝通为郡县汉兴而罢天子乃使相如往使畧定西夷邛筰冉駹斯榆之君皆请为内臣除边关关益斥西至沫水南至牂牁为徼通灵关道桥孙水以通邛都为置一都尉十余县属蜀后元狩元年求身毒道复使闲使出西夷及平且兰遂诛邛君以邛都为越巂郡王莽末越巂蛮夷任贵自立为邛谷王后附公孙述建武十四年贵自称太守奉计十九年贵谋叛汉刘尚分兵先据邛都掩贵诛之华阳国志邛之初有七郡又有四部斯叟晋宋因之萧齐时县废】徳昌废府【在县南元志徳昌路军民府汉邛都县地在建昌西南所居蛮号屈部至元九年内附十二年立定昌路以本部为昌州二十三年罢定昌路并徳昌路治本州葛鲁城乃领昌州明洪武中改徳昌路为府二十五年废府置徳昌千户所】苏示废县【在县北六十里汉置属越巂郡后汉因之又曰苏祁三国蜀志有苏祁邑君冬逢叛张嶷讨诛之即此华阳国志晋省宋复置苏祁县齐又省隋志郡复领苏祁县旧置亮善郡开皇初郡废唐仍曰苏祁属巂州元和志本汉旧县后陷夷獠周武帝重置新唐志自台登九十里至苏祁县又南八十里至巂州后陷南诏县废元至元九年平笼麽城设千户所即旧县也十五年改曰礼州明初废】可泉废县【在县西南隋志越巂郡领可泉县旧置宣化郡开皇初郡废唐属巂州元和志有西泸县东北至州二十七里本汉邛都县地周天和二年于此置本可县天寳元年改名有姜磨戍在县西南三里旧唐志西泸本梁置可县隋治姜磨戍武徳七年移于今理后陷南诏废元志建昌路领泸州在路西昔名沙城脸即孔明摛孟获之地段氏时于热水甸立城曰洟笼至元十五年改为泸州明初因之旧志在西南二十五里即古西泸县也】武侯城【自县南三十里泸水之东传为武侯所筑所谓五月渡泸即此又有旧城堡在县北二十五里亦以为武侯征蛮时筑】孟获城【在县东二里相传为孟获所筑】新安城【在县南唐开元中所置后废咸通五年南诏寇巂州戍将顔庆复请筑新安遏戎二城从之】保寨城【在县西南唐置新唐志巂州有新安三阜沙野苏祁保寨罗山西泸蛇勇遏戎九城皆戍守要地】废徳州【在县南元志徳昌路徳州在路之北地名吾越甸亦苴龙蛮所居蛮苴郎以逺祖名部曰頳綖宪宗时内附至元十二年立千户十三年改为徳州明初废】废普济州【在县西南一百五十里夷名玕甸獹鲁蛮世居之后属屈部元至元九年内附于玗甸置定昌路二十三年改为州明洪武中废设长官司】废威龙州【在县东南四百里元志徳昌路领威龙州在路西南夷名巴翠部领小部三曰沙涡普宗曰乌鸡泥宗曰娲诺龙菖蒲皆獹普蛮种至元十五年合三部立州明洪武中改长官司】废里州【在城东三百里元志建昌路领里州防诏时落兰部小酋阿都之裔居之因名阿都部至元十年内附十八年设千户二十三年设军民总管府二十六年罢乌州明初因之后废】废阔州【在县东南四百里元志建昌路领阔州治密纳甸乌防仲由之裔名科居此以名为部号后讹为阔至元中内附九年设千户二十六年改为州明初因之后废】废隆州【在县南元志建昌路领隆州在路西南与汉邛都县接界唐防川县之西北境防氏分防同立边府睑其后睑主杨氏于睑北垲土立城曰大隆城即今州治也至元十三年内附十四年设千户十七年改为州明初废】废姜州【在县东南元志建昌路领姜州姜者蛮名也防川有城曰龙纳罗落蛮世居之大理髙泰时乌蛮閟畔部阿坛绛之孙阿罗攻拔之以祖名绛部宪宗时随閟畔部内附至元十九年改为姜州明废又见防理州】废罗罗斯司【在县东元志至元中设罗罗防庆宣慰司都元帅府】泸沽废县【在县北一百二十里本汉台登县地后周置郡隋废属巂州唐登州后陷于防诏号落兰部亦称罗落元至元九年平建蒂设千户十五年改为县明初因之后废】北社废县【在县东三百里元置属建昌路明初改为碧社县寻废】废中县【在县东四十里元志建昌路领中县在柱头回甸越巂东境也所居乌蛮沙麻部自立为中州至元十四年内附二十二年降为县明初因之后废】善住城【在县东南二十里】钟楼【在县南三十里相传旧有髙楼内悬大钟今陷入邛池内晴时犹见钟形】兰言馆【在县东明抚夷同知汪继曾建今圮】
　　防理州
　　防无废县【今州治汉置属越巂郡华阳国志路通宁州萧齐时省唐改置防川县属巂州元和志县北至州三百七十里本汉防川县齐时没于獠上元二年于其地置防川县元志天寳末立防川都督府又号清宁郡宋属大理仍曰防川府至元九年内附十四年立会川路属罗罗斯宣慰司治武安州蛮称龙泥城十四年立千户十七年改为州明初因之后改为卫　国朝因之雍正六年裁卫移州治于此旧志武安州在防川南十里】防理废州【在州东北二百里元志防川路领防理州在路东南南诏属防川节度地名昔陀乌蛮阿坛绛之裔罗于则得其地居之取祖名曰绛部后强盛号防歪元宪宗八年内附属閟畔万户至元四年属落兰郡十三年改属防川路十五年置防理州二十七年还属閟畔部寻复明初废　国朝康熙二十九年改土设流雍正六年裁防川卫移州治之】故狼县【在州南华阳国志自防无渡泸得住狼县故濮人邑也其县盖晋置寻省】防同城【在州北元和志天寳初于防川县侧立防同军】废姜州【在州东南九十里详见西昌】通安废州【在州东南一百二十五里元置旧志又有旧安州在治东一百八十里】麻龙废州【在州东五十里元志防川卫领麻龙州地名棹罗能至元十二年置千户十七年改为州明初废旧志麻龙亦曰麻泥汉语谓黄土城也今州西亦有黄土城】黎溪废州【在州西南一百五十里元志防川路领黎溪州蛮名黎彄讹为今名南诏合罗凤令白蛮守之及防氏终罗罗遂去白蛮至元九年内附改为州明初因之后废旧志唐时防阁罗圆徙白蛮戍黎溪后为罗罗蛮所据宋时属大理元始置州明正统初黎溪蛮失的啸聚金沙江云南师沐芹讨平之即此】旧龙州【在州北十里】永昌废州【在州西北五里元志防川路领永昌州在路北治故归依城即故防川也防氏改防同府置五睑宪宗九年内附至元十四年置千户十七年改为州明初因之后废】三降废县【在州东南汉置属越旧郡后汉因之晋废郡国志作三缝水经注姑复县北对三缝即元防理州之地】卑水废县【在州东北汉置属越巂郡后汉及晋宋皆因之齐省】绥逺堂【旧志在州治内知州陈大羣建】长利苑【在州北汉本纪永初五年诏越巂置长利髙望始昌三苑皆马苑也水经注防无县东髙山有天马径厥迹存焉马日行千里民家马牧之山下或产骏驹言是天马子】
　　冕宁县
　　废苏州【今县治元置属建昌路明洪武初因之二十二年置苏州卫二十七年改宁番卫国朝因之雍正六年改今县】台登废县【在县北汉置属越巂郡亦曰台髙水经注孙水出台髙县即台登也晋大宁初成将李骧等寇台登将军司马玖战死越巂遂降于成咸和二年朱提太守杨术与成将罗恒战于台登败死宋因之齐废后复置隋志台登县旧置白沙郡开皇初郡废旧唐志武徳元年于县置登州九年州废属巂州元和志正南微西至州一百七十里本汉旧县周武帝重开越巂于旧理置贞元四年韦臯大破吐蕃于台登北谷克巂州五年臯复遣将曹有道等出台登谷破吐蕃置青海蜡城二节度十三年吐蕃寇巂州刺史曹髙任大破之台登城下太和六年李徳裕徙巂州治台登以夺蛮险后废】大筰废县【在县西汉置属越巂郡汉末省旧城址在绳若二水合流处】诸葛城【在县东南元和志在台登县东南三里武侯南征至此所筑】
　　盐源县
　　柏兴府【今县治元置元志云南行省有柏兴府昔摩沙夷所居汉置定筰县唐置昆明县天寳末没于吐蕃后属南诏改香城郡至元十年有盐井摩沙酋内附十四年立盐井千户十七年改为闰盐州又置普乐州俱属徳平路二十七年并二州为闰盐县立柏兴府属罗罗斯宣慰司以闰盐县为倚郭夷名贺头甸县境有盐井故名明洪武中蓝玉讨建昌叛帅伊噜特穆尔遁入柏兴府玉破平之后改为柏兴千户所又改为盐井卫　国朝因之雍正六年改今县】定筰废县【在县南汉置属越巂郡晋宋因之齐废唐改置昆明县属巂州元和志县东北至州三百里本汉定筰县后陷吐蕃遂废】遂久废县【在县西汉置属越巂郡后汉因之晋改属云南郡后废章懐太子曰遂久故城在靡州界旧唐志靡州羁縻属戎州南接姚州武徳七年置曰西豫州贞观三年改名领磨豫七部二县】昌明废县【在县西南新唐志巂州领昌明县贞观二十二年开松外蛮置牢州又置松外寻声林开三县永徽二年州废省三县入昌明南蛮传松外蛮在巂州昆明县徼外先是巂州郡督刘伯英请讨松外蛮以通西洱天竺之道至是遣梁建方讨之破焉遂遣使诣西洱河招降其酋帅】废金县【在县西北十五里元志柏兴府领金县在府北乃越巂北境与吐蕃接夷名利窦揭勒至元十五年置金川后降为县以县境斛僰和山出金为名明初因之寻废】宁逺城【在县西新唐志巂州西有昆明军其西又有宁逺军】诺济城【在县西唐置天寳末没于吐蕃贞元十五年吐蕃分兵自诺济城攻巂州十七年韦臯使巂州将陈孝阳等及么些蛮东蛮攻吐蕃昆明诺济城后入南诏】古盐城【在县西南唐开元十七年巂州都督张审素拔昆明及盐城即此】
　　越巂卫
　　废阑县【在卫北二十里汉置越巂郡华阳国志故邛人邑治邛部城地接寒关晋省宋复置兰县属沈黎郡齐又省周武帝置邛部县因旧城为名后没于南诏谓之邛部州宋时其酋嵗贡名马封为邛部王治乌弄城元时内附置邛部州明洪武中改邛部军民州防废州改置越巂卫指挥使司永乐初又分设卭部长官司于卫治东属之旧志卫在巂水西广平之地羣山环绕西通羊圈托为乌雪山东通普雄大小赤日马湖诸夷明初土酋岭兴伯者以地来归因分设长官司以岭氏世守其地有城洪武中筑永乐初秋瓦以石周四甲有竒门四　国朝并卭部司入卫今城遗址犹存名曰古城】圣泉【在卫西河南站后云嵩寺前孔明南征军士饮哑泉不能言后得此水饮之即苏】清寇镇【在卫西北元和志在卭都县西北五十八里】文昌圣迹【在卫南金马山下有涌泉月明数大字相传为神亲书】晒经石【在卫北二百里晒经关傍相传唐三藏晒经于此】
　　古碑记附
　　刘綎碑【在卫北五里天王山下明万厯二十五年总兵刘綎征王大咱等戮首三千此亲题曰鲸鲵封处至今蛮过碑下凛然畏惧】
　　雅州府
　　雅安县【附郭】
　　严道废县【在县西郊大江之岸汉严道故城在今荣经县州本汉青衣县地西魏始置始阳县取故徙阳县为名隋初改曰防山寻置雅州又改县曰严道唐宋因之方舆胜览旧志在雅安山大中祥符间州守何昌言以地多岚瘴徙山之麓明初始省入州　国朝雍正七年改置雅州府治雅安县】青衣废县【在县北本青衣羌国华阳国志蜀王开明尝攻青衣汉髙六年始开置青衣县属蜀郡十一年废梁王彭越为庶人本传徙蜀青衣是也又西南夷传天汉四年省沈黎郡入蜀郡为西部置两都尉一居青衣主汉人后汉延光元年改西部置属国都尉阳嘉二年又改县曰汉嘉水经注县故青衣羌国公孙述之有蜀唯青衣不下世祖嘉之建武十九年以为郡安帝置蜀郡属国青衣王子心慕汉制上求内附顺帝改曰汉嘉先主章武元年置汉嘉郡二年汉嘉太守黄元以汉嘉叛寻讨平之晋李雄之叛郡遂废】防阳废县【在县西北旧唐志武徳元年雅州兼领防阳长松杨啓嘉良大利等县六年俱废】四经楼【在府治内藏苏轼苏辙墨迹】寒芳楼【在县西宋黄庭坚访张訚因为题额今圮】万壑亭【在县西】碧照亭【在县西一名凤凰亭雷简夫建】无亭【在县东南宋隐士王潜所居又有濯缨亭赵抃题额】熙春堂　贤范堂【内绘宋雷简夫苏轼苏辙像壁间刻简夫荐三苏书】双凤堂【郡守樊汝霖为苏轼苏辙建】棣华堂【宋吕由圣由诚昆弟相继为郡守皆有政绩郡人立此以上俱在府治内】仁智堂【在县东门外多园林花木之胜又有乐郊亭跳珠轩野翁亭等名】景贤堂【在县北十五里宋严道令李纬慕汉髙颐父子孝亷而建】静学馆【在县东武侯祠前明嘉靖中副使胡恒建】旅平【在慕义乡俗呼为落平禹治水功成旅祭于此即禹贡蔡防旅平是也】茶塲【九域志在州城内熈宁九年置】阜民司【在县城南明洪武初置收买番马旋废】
　　古碑记附
　　羊窦道碑【在废严道县东三十里汉永初六年碑】汉故检校巴郡太守樊府君碑【建安十年三月上旬建】高孝廉墓碑【在废严道县东二十里按其碑年月乃汉建安十四年高君兄弟皆孝廉有二大阙其一曰故益州太守武阴令上计史举孝廉诸部从事高颐字贯方其一曰汉故益州太守阴平都尉武阳令比府丞举孝廉高君实字贯光又一大碑其首云故益州太守高君之碑】邛崃关开路记【天寳六年章仇兼琼记】龙兴寺碑【在州城外有咸通四年再建吴行鲁建又有二苏墨迹亦在本寺】平羌绳桥江碑【在废严道县平羌桥有唐咸通十年上官撰碑字体今在江渎庙】李白月下帖　杨凝式诗帖　鲁直木兰歌帖　鲁直梁甫吟帖【旧志俱在郡治】雅安志【李嗣文序】
　　名山县
　　名山故城【即今治西魏置隋志旧曰防山开皇十三年改始阳曰荣山因改为名山元和志县西南至雅州四十二里因县西北名山为名】百丈废县【在县东北四十里唐置元和志武徳初置百丈镇贞观八年改镇为县宋熙宁五年省为镇入名山元祐二年复置元因之明初废为百丈驿】土城【在县东北三十四里周七十二丈相传武侯征蛮所筑遗址尚存】霁月轩【在县治内】
　　荣经县
　　严道故城【即今县治汉置华阳国志始皇灭楚徙严王之族以实此地汉制县有蛮夷曰道也文帝六年诏徙淮南王于严道卭邮即此晋李雄叛后废隋改置严道县于青衣县界唐武徳三年始分置荣经县属雅州寰宇记县有荣经水口戍为名元末省入州置巡司明初复置】邓通城【在县东三十里相传邓通铸钱处】诸葛古城【在县西五里相传武侯南征时屯兵处唐李徳裕增筑之置兵戍守】御侮城【在县西唐太和中李徳裕帅西川时筑以控荣经掎角之势】静寇城【在县西新唐志荣经县有金汤军干符二年置又置静寇军故延贡地】玉凤楼【在县东北即尹伯竒庙今废】雄边楼【在县西三十里唐李徳裕筑以控番蛮今圮】聚恩楼【在县东郭外万厯时知县唐应梦建为学宫】琴台【在县南开善寺内明嘉靖中知县徐澜鼔琴于此因名】登高台【在县西南】览秀亭【在云峯寺】兰亭【在县治内绿漪园之东北又有心水轩】罗汉阁【旧志在瓦屋山】奎宿阁【在县东郭外聚恩楼故址　国朝知县李元煓建以弭火灾】
　　古碑记附
　　汉蜀郡太守治道记【在县西三十里建武中元二年立】尊健阁碑记【建武中元年其碑在荣经县西三十里景峪县崖间巽嵓李焘有跋以辩五年谱且言按后汉纪建武三十二年夏四月改为中元无建武字又按祭祀志改建武三十三年为建武中元元年以此知记与志合而记失之矣】神水阁记【在县东三十里铜山峡中碑字磨灭不可攷故老相传其体大率如尊健阁字云】
　　芦山县
　　芦山镇【即今治隋置元和志县东南至雅州七十里仁夀元年置芦山镇因山为名三年改为县寰宇记昔姜维于此置城隋仁夀元年重开此地遂以姜维故城置县唐宋皆因之元末省入州置巡司明初复置旧志姜维故城在今县治南门内】灵关废县【在县西北华阳国志蜀王开明以灵关为前门汉书司马相如通灵关道桥孙水以通卭都即此唐志武徳元年雅州复领灵关县六年省】大渡废县【在县西北五十里灵山之麓新唐志仪凤二年析芦山置属雅州长安二年省旧志谓与灵关县近又见清溪县】利慈废县【在县西北华阳国志灵关道有利慈水经注晋泰始九年黄龙二见于慈池县令董元之率吏民观之以白刺史王濬濬表上之改其地为防龙县后废唐初雅州领大利县疑即利慈也】开明城【在县南七里相传蜀王开明所筑】晏山城【在县西唐书雅州有晏山边临统塞集重伐谋制胜龙游泥阳等八城】逋租城【在县西又西北有木波城唐贞元中韦臯使雅州将路惟明趋吐蕃逋租偏松等城既而臯败吐蕃于雅州克木波城又有业城嵬龙城俱吐蕃所筑】平襄楼【在县北宋建】对花楼【在广福寺前黄庭坚建】文星楼【在灵莺山前】金井阁【在县东明竹可标建有记】
　　古碑记附
　　两面碑【在县南五里碑面与背皆有篆文嵗久讹阙不可识或辨其文曰芦山县碑】天全州
　　和川镇【即今治禹贡和夷底绩即此唐志雅州有和川镇兵寰宇记和川路在严道县西界西去吐蕃大渡河五日从大渡河西郭至吐蕃松城四日羌蛮溷杂连山接野鸟路沿空不知里数宋时改曰碉门砦乾道四年砂平番官髙志良至碉门互市与居民鬭不胜诣砦官喻炳陈诉炳决青之明年志良来攻碉门制置使遣李俊御之兵未至志良有悔意请偿还所境砦而炳觊报怨遂潜入砂平焚其屋产番人初皆潜伏既而鸣角聚众以出官军失利番人追至荣经芦山而还元至元初置碉门鱼通黎雅长河宁逺等处宣抚司三年安抚使高保四言碉门旧有城邑中统初为宋所废众因山为栅去碉门半舍请复戍又分置天全招讨司明洪武初土酋高国英来归令为天全六番招讨司世守其地治碉门又置碉门百户所国朝顺治九年土官高济泰来归仍授前职雍正七年改设天全州】徙阳废县【在州东二十二里即古徙蛮亦曰斯榆汉西南夷传自巂以北君长徙筰都最大又西域传建元中司马相如使西夷卭筰冉駹斯榆之君皆请为内臣后置徙县属蜀郡后汉属蜀国晋曰徙阳属汉嘉郡李雄叛后废宋齐皆侨置徙阳县于今崇庆州界其后讹为始阳今之始阳镇即故址也】太平废县【在州北明永乐中置后废】懐葛楼【在州南招讨使高崧思诸葛武侯建】后来亭【在州南十里昔孟获为害乡人引领望武侯来征因名】景苏亭【在州东一里景二苏也】
　　清溪县
　　汉源废县【在县南三十里隋大业初置元和志本汉旄牛县地隋仁夀二年平夷獠于此置汉源镇因汉川为名四年罢镇立县属雅州贞观二年割属巂州永徽五年还属雅州大定元年巡察使殷祚奏割汉源县置黎州景龙三年巂州都督元膺奏废开元三年本道使陆象先重奏置黎州其城东西南三面俱临絶涧唯北面稍平贞元元年节度使韦皋凿北面隍堑深阔汉源县在州廓下其故县仍废为镇明一统志旧黎州城在圣钟山下古城又在河外洪武初始省汉源县入州改为长官司十一年升安抚司土酋马氏世守其地十五年又増置大渡河守御千户所治司城西北隅万厯十九年世袭安抚副使马祥卒无后部卒猖獗防将吴文杰讨平之二十四年改为黎州土千户所仍择马氏后世其职　国朝并黎州大渡河二所为一曰黎大所属雅州雍正七年改置今县】旄牛故城【在县南周初髳人从武王伐纣即此后为羌地西羌传越巂羌有旄牛种是也汉置旄牛县属蜀郡西南夷传天汉四年省沈黎郡属蜀郡为西部立两都尉一居旄牛主徼外夷后汉属蜀国都尉延光二年旄牛夷反益州刺史张乔讨平之三国志蜀张嶷传越巂郡旧有道经旄牛至成都既平且近自旄牛道絶已百余年延熈中嶷厚赂其帅狼路开通旧道奏封为旄牛防毗王华阳国志旄牛地在邛崃山表晋属汉嘉郡刘宋仍属沈黎郡后废寰宇记通望县有故旄牛城俗呼为牛头城语讹也】沈黎故城【在县东南六十里故西夷筰都国也汉西夷传自巂以北君长徙筰都最大及元鼎六年诛且兰并杀筰侯以筰都为沈黎郡寻废十六国春秋晋永嘉六年李雄分汉嘉复置晋志永和三年桓温平蜀省刘宋初复置隋志临邛郡领沈黎县周置黎州寻并县废开皇中置县仁夀末置登州大业初州废旧唐志武徳元年复置登州九年州废】通望废县【在县东南九十里唐置元和志本汉旄牛县地隋开皇二十年于此置大渡镇大业三年改曰阳山镇武徳元年置阳山县属巂州大足元年改属黎州天寳元年改曰通望九域志宋庆厯七年省为镇入汉源】飞越废县【在县西北一百里唐置元和志仪凤二年于飞越山下置飞越县属雅州后属黎州天寳初废入汉源】大渡废县【在县北百里唐仪凤四年置属雅州长安二年省入飞越干符二年髙骈帅西川筑大渡城列险戍守即此】叶川废县【在县西唐吐蕃传长夀元年遣张元遇迎吐蕃降酋曷苏等于大渡水西曷苏事觉为吐蕃所摛其别部酋皆插率羌蛮内附元遇即其部置叶川州授之仍于大渡西山勒石纪功后改为米川州宋废】武侯城【在县北元和志贞元元年韦皋于黎州城北故武侯城迤逦置堡三所为州城之援太和中李徳裕复増筑之】铜山城【在县东一百八十里唐贞元初韦皋筑四年吐蕃分兵寇铜山五年皋遣将刘彰彩出铜山道击破之】琉璃城【在县南唐太和五年李徳裕筑】仗义城【在县南十里亦李徳裕筑以制大渡河清溪闗之险】冲要城【在县南元和志在通望县东十三里寰宇记作要冲城下有龙泉水】定番城【在县东南新唐志黎州有定番飞越和孤三镇元和志定畨城在通望县东一百八十里】大定城【在县南元和志在州南一百三十里乾元二年改和集镇旧唐志自清溪闗南经大定城一百十里而至达化城又西南经箐口百二十里至永安城城当滇筰要冲又南经水口一百二十里至台登】廓清城【元和志在州西一百八十里其城西临大渡河即生羌蛮界】三交城【在县西飞越山下唐时筑旧名三雕后讹为三交】王建城【在县北十五里地名木瓜园蜀王建时筑故名】潘仓城【在县东北唐太和中筑五代梁干化四年南诏寇黎州蜀将王宗范等击之出邛崃闗败南诏兵于潘仓嶂即此】唤鱼亭【在旧州圃东有湖广千丈芙蓉万盖锦鳞千尾架桥其中揭亭桥上曰唤鱼】摇香亭【舆地纪胜在旧黎州兵马司前有海棠芙蓉之胜】静镇堂【在县东大渡之所后改曰君子堂左右有藏书留香二字及思仙台】三山堂【在县治东与试劒山三峯相值翠映轩窗】澄心堂【在旧司防东】
　　直嘉定州【雍正十二年陞为府】
　　龙游废县【今州治周置隋志眉山郡治龙游县周置曰峨眉又置平羌郡开皇初郡废九年改县曰青衣平陈日龙见水随军而进十年改名元和志龙游县本汉南安县地周武帝保定元年于此立平羌县开皇三年改为峩眉县九年又于峩眉山下别置峩眉改州理县曰青衣取青衣水为名十三年又改曰龙游以隋将伐陈理舟舰于此有龙见江中引军而前故名明初始省入州】平羌废县【在县北四十里隋志平羌县周置仍置平羌郡开皇初郡废属眉山郡元和志县南至嘉州十八里本汉南安县地周武帝置平羌县因境内平羌水为名开皇四年改州理平羌县曰峩眉仍于今理东六十里别立平羌县大业十一年夷獠侵没移于今理寰宇记县在州北三十里本汉平羌戍在荣州应灵县界深谷周保定元年置平羌县属平羌郡隋开皇三年罢郡属嘉州仁夀元年獠叛大业七年移就大江滨寳厯三年又移于开峡驿去旧县十五里宋熈宁五年省为镇入龙游今为平羌镇】明月楼【在谯楼右以明月湖得名】沈江楼【在州东宋建左窥龙右瞰乌尤髙明爽垲尽得江山之胜】寓公楼【在龙寺右】璧津楼【在州东南隅跨城为楼下瞰三江三峩九顶森列左右宋提刑陈谦建名贤多有诗】荔枝楼【在州南宋建陆游诗山横瓦屋破云出水自牂牁裂地来】万景楼【在州南宋郡守吕由诚建宋齐愈诗面瞻北阙三千里俯看嘉阳十万家李焘诗试向楼头髙处望十洲三岛似蓬莱】景苏楼【在烂柯洞前知府曹介建】歌凤台【在三峩馆绘楚狂接舆像】尔雅台【在乌尤山乌尤寺左相传郭景纯注尔雅于此】黄花台【在州东北】雨花台【在凌云寺内】近河亭【在凌云山洗墨池右】浮玉亭【在竞秀亭南俯视澄浑如玉】太白亭【在平羌驿之锦江山李太白读书于此黄庭坚作亭其上故名】清音亭【在凌云寺九峯苏东坡读书之所有东坡书额邵博记】竞秀亭【在凌云寺傍】旷怡亭【在乌尤山顶即郭景纯注易之所】涪翁亭【在州南宋黄然有诗水绕乌尤谈笑外江连洪雅尽图中魏瀚建今废】八角亭【在州学明伦堂后】劝农亭【在州治内知州钟镇建】三高亭【在三峩书馆内以其面三江之胜故名】大像阁【在州东九顶山凿石为弥勒像髙逾三百六十尺建七层阁以覆之韦皋有记】先天阁【在髙幖山絶顶旧有琳宫治中知州瞿刚更今名设伏羲文王周公孔子四圣之座于中】尊贤堂【在州西有李白等七人像今为先贤祠在文庙西南】尽心堂【在州西宋杨王休以一路渠堰源派钟泄及西南边夷寨堡道里斥候绘之壁间】丰逺监【在州北九域志在州北五十步景徳二年置铸铁钱】石阙【在州西南寰宇记龙游县有二石阙即汉武帝使唐防下夜郎时置舆地碑目在州西南旧市镇上有唐李徳裕提重兵过此九字】第一洞天【在州西十里洞敞深邃可坐数十人明治间学使王勅伐草莱得之题此以配峩山之胜】
　　古碑记附
　　沐川古碑【碑载唐垂拱三年玉津令马元庆等杀马湖贼纪功】都安王庙碑【碑载隋开皇九年置青衣县后周保定三年置青州宣政二年始为嘉州】灵鹫山碑【唐贞元中僧干光为其师道真命徐宗彝撰碑而碑刻于长庆中】韦南康大像碑【在凌云寺大像之左】放生碑【在凌云寺前唐建】郭璞移水记【记为世主播迁于是优游笑傲放意于山水间仍于嘉州城东百步乌尤山凿书嵒而苏子由诗亦指其注尔雅于此史谓无入蜀之文谨按移记有嘉州二字则非璞之手笔恐后人之附防耳盖嘉州之名始于后周而自周以前止曰汉嘉郡曰龙游县耳安得有所谓嘉州哉或者后人追书则未可知耳】张无尽沐川寨记【其畧云南蛮东北接境常挟吐蕃以为中国患其路一出大渡河一出木川源一出马湖江等其挟邪之径曰荣经曰八面箐曰黒水曰中镇曰赖因曰龙水曰阴川而沐川之路常为啸集之地】申孝友西南防要【孝友论唐自开元之际始有南诏之忧盖合六诏而南诏最强连吐蕃而蜀患乃酷降及太和之际李徳裕筑筹边楼南诏颇有所惮而蜀赖之以安今西南诸番自祖宗以来以迄于今阻隔大番之要道实为蜀郡之藩篱是致云吐之三番不复疥疽于中国今边方近属虽众且微然而势合则强力分则弱必离其党使不得亲分其势使不得不弱斯可矣】嘉定志【郭公益编】续志【林洁已编】嘉定诗【岑参编】峨眉县
　　峨眉故城【今县治隋置元和志县东至嘉州七十五里本汉南安县地隋开皇三年改州治平羌县曰峩眉九年又改曰青衣又于峩眉山下别置峩眉县枕峩眉山东麓故名寰宇记唐乾元三年獠叛移县就峩眉观东即今理也】绥山废县【在县东四十里隋置元和志县东南至嘉州四十里本南安县地隋大业十一年招慰生羌置县因山为名小峩眉山在县南五里宋干徳五年省为镇入峩眉】乐都废县【在县东新唐志久视元年析绥山置乐都县寻省】罗目废县【在县西南二十里唐置元和志县东北至州九十五里本汉南安县地麟徳二年招慰生獠于今县西南一百八十三里置沐川及罗目县因獠中罗目山为名前上元三年州县俱废仪鳯三年重置属嘉州旧唐志县初治沲和城如意元年又自峩眉县界移今治宋干徳四年省为镇入峩眉】真境楼【在县东五里】覩光台【在大峩山】呼应台【在县西南相传唐天寳初孙思邈导行云至庭墀见宗求赐武都雄黄勑遣中使往赐山中不知其栖隠处因置之岩上炷香宣诏俄见其形谓使者曰但留雄黄自取之石上有硃书谢表旋录旋灭】四防亭　接王亭【俱在大峩山】妙峰阁【在胜峯门外宝岩两峯之间】小铜梁【在县西南寰宇记在罗目县西五里】紫芝洞【在县西四十里绥山之腰洞口脂结芝形镌吕纯阳题紫芝洞三字石刻】
　　洪雅县
　　洪雅故城【在县西四十五里隋置元和志县东北至眉州一百二十里本齐乐郡之南境自晋迄宋夷獠有其地周武帝攘却夷獠立洪雅镇寰宇记天和二年置镇又置洪雅县于北界隋开皇十三年改故洪雅为丹棱更于此置洪雅县兼带镇因县西有洪雅川为名宋改属嘉州元省明成化中复置】平乡故城【在县界水经注青衣水东经开邦县故平乡也晋初置县后废新唐志开元七年以獠户置平乡县属义州明年与州皆省入洪雅】严道故城【在县西南一百二十里瓦屋山下遗址尚存详见雅州府之荣经县】看花台【在县西南六十里即葛洪炼丹处台在花溪江中夏涨不没】六游亭【在月珠寺知县杨麟建】桂溪亭【在六游亭西县令闻道立建】遗直堂【在县北正徳间知县杨麟建】田锡书堂【在县西北修文山下】茶塲【元和志洪雅县有买茶塲】洗墨池【与书堂相近相传田锡遗迹】古碑记附
　　汉灵帝时张道陵碑【在县易俗乡上有嘉平二年三月一日等字】夹江县
　　夹江故城【在县北八十里隋置元和志县东南至嘉州七十五里本汉南安县地开皇十三年割平羌龙游二县于夹江废戍置寰宇记县初置于泾上临江水故曰夹江唐移今理在泾水之东平羌水西南对峩眉北连象耳旧志古泾口在县西北五里昔秦惠王徙秦人于南安思溪水不得饮此水似之故名今石壁上有古泾口三大字】南安废县【在县西北二十里汉髙帝封功臣宣虎为侯食邑也后为县属犍为郡后汉及晋宋齐皆因之后废唐武徳元年置南安县属嘉州二年改属眉州五年省开元七年又以獠户置属义州八年省】家庆楼【在弱漹镇有记魏了翁书】望峨楼【在县东知县叶复茂建】桂华楼【在县北宋吴宗旦诗金波银液泛仙槎妙手梯云折桂花文阁风吹香满袖一枝长近玉皇家】超然亭【在灵泉观宋于续建】登仙亭【在县东张如建有铭】蓬莱阁【在崇圣寺宋建】水云阁【在千佛崖西北五里明县令杨可贤建今圯】览圣轩　大观轩【俱在崇圣寺内】清静轩【在弱漹镇宋髙宗为名医皇甫坦书清静二字以名其轩治初土人犁田得一印如玉上刻曰卫生药寳为郡医所获又一药臼碎之欲铸农器遇火即为烟矣】驾説堂【在县东宋杨仲修建】安和里【在县治内旧志元焦豆牛生二犊在此】
　　古碑记附
　　汉二杨墓碑【墓在县东二十里墓前两阙左书汉故益州太守杨府君讳宗字徳仲墓道右书汉故中书令杨府君讳畅字仲普墓道】汉和帝时开道碑【在县西蜀郡青衣越巂道界中有永和七年八年等字】
　　犍为县
　　犍为故城【在县东南后周置元和志本汉南安县地周于此置沈犀郡并立武阳县隋开皇三年废郡改县曰犍为属戎州前上元二年割属嘉州县西北至州一百五十六里寰宇记县在州东南一百二十里旧志大麓山下武阳故城晋天福元年獠叛移于大江西崖南临大江宋志大中祥符四年徙治惩非镇旧志宋徙治玉津镇明初复还故治】玉津废县【在县北六十里即汉时得玉磬处左思蜀都赋东越玉津隋末始置县元和志县西北至嘉州三十九里本汉南安县地李雄时夷獠自牂牁入居焉大业十一年于此置玉津县有玉津镇在城中以江有璧玉津为名九域志干徳四年省为镇入犍为名犍为坝又曰龙池坝】沈犀故城【在县东南十五里即周沈犀郡治】子云城【在县东南十五里相传子云曽居此宋寳祐中筑城置戍于此又名紫云城徳祐初昝万夀以紫云城降元是也今为水月寺】邵伯温故宅【在县西一里翠平山一名安乐窝旧有祠】凤凰台【在县西北万厯初知县徐景元建】子云亭【在县南三十里旧志在治南二十里子云山上汉雄隐居构亭于此】
　　古碑记附
　　孝女碑【在清溪口杨洪山下东汉永建初孝女叔先雄以父泥和坠湍水尸丧不归雄于父溺处自投水死后五日与父尸相附浮江上郡表言为雄立碑宋元祐中重立】
　　荣　县
　　旭川故城【今治唐置元和志本汉南安县地唐贞观元年置因县有旭井为名后为州治宋改曰荣徳寳祐后废】咨官废县【在县西东晋置宋志犍为郡领治官县义熈十年置萧齐因之后废隋复置元和志谓之资官县本汉南安县地大业十一年属犍为郡隋后误以治为咨也武徳元年属嘉州贞观六年改属荣州县东南至州九十里其后又误以咨为资曰资官县九域志在州西南七十五里元省】应灵废县【在县西南隋置曰大牢属资州仁夀初山獠猖獗以卫文升为资州刺史到官獠方攻大牢镇文升单骑谕降之即此唐属荣州元和志县东北至荣州一百五十里本汉南安县地开皇十年于此置大牢镇十三年改镇为县县界有大牢溪故名天寳元年改曰应灵宋因之元省入荣州又新唐志景龙二年省云州及罗水云川胡连三县入大牢其地应皆相附近】公井废县【在县东南八十里唐置属荣州元和志县西北至州九十里本汉江阳县地周武帝于此置公井镇以大公盐井为名隋因之武徳元年于镇置荣州因改镇为县后移州治旭川以县属之宋熈宁四年省为镇入荣徳】南安废县【在县西五十里齐永元三年置南安都寰宇记荣州萧齐于此置南安郡隋废今有赖年镇旧传即古南安县址也】荣王旧城【在县城西清富山宋宁宗开熈元年诏以卫国公曮为皇子赐名贵诚封荣王筑城二百丈址存】古郊社基【在县南十里】横溪楼【在县北双溪上】凤翔台【在县东二十里】钓鱼台【在县东南十里荣州之滨】啸台【在县东孙登啸处宋陆游诗孙台载酒云生履仙穴寻梅垫巾】来薰亭【在县旧土城内】栗亭【在县南五十里郡人蔡亷讲易于此】此君轩【在岩后山上有黄庭坚诗】讲教堂【在县北五里宋王庠王序读书之所】
　　古碑记附
　　大周圣徳勒石文碑【在子城门外长安三年立韦綨撰】州院碑【伪蜀司仓防军茍廷庆撰】真义侯碑【在本庙唐元和二年迁旧经云即古独孤白马蜀将二人庙也】唐刺史薛高丘磨巗碑【在荣徳山唐开元二十年刺史薛髙丘磨巗碑多载仙灵事今字画已磨灭】荣隠山修道观石碑【在本山上】荣黎山古寺碑【在本山上】唐元符元年祷雨碑【在荣黎山上】荣徳山薛刺史磨崖碑【在山半】静难侯庙碑【在本庙内】图经【隆兴元年李焘为守教官勾演编】
　　威逺县
　　和义废县【在县北隋宋置元和志县西南至荣州一百七十里本汉资中县地是资泸二州界大业十二年分置和义县以招和夷獠为名寰宇记和义后汉汉安县地隋置唐元和十三年从东川节度使李逢吉之请移于旧县安置以便水陆贸迁之宜宋干徳五年省为镇入威逺】覩仙台【在县东六十里昔有仙游于此古碑剥落】防城台【在学宫后】
　　直眉州
　　眉山废县【即今州治萧齐时益州始有齐通左郡隋志通义县旧置齐通郡及青州西魏改州曰眉州开皇初郡废改齐通曰广通仁夀元年又改曰义通属眉山郡唐复为眉州治元和志县本武阳县之南境后魏于此置通义县寰宇记后魏恭帝三年置通义县在眉州北二十里属齐通郡周明帝二年废齐通郡为安乐县仍旧属其后又改为齐通县隋又改九域志宋太平兴国元年又改县曰眉州】卧牛城【即州城五代时摄守山行章所筑宋淳化五年贼李顺攻之不下俗为卧牛城以其坦而难攻也又沿城多芙蓉亦谓之芙蓉城】裴城【在州东相传昔有裴姓者夜筑此城天明即毕】洛城【在州东北三里相传后汉筑蜀废】苏洵故宅【在州城西南隅后建为三苏祠】张逺霄宅【在州西北后归苏氏又归蒲氏园中有双桧尚存李石诗野草闲花不计年亭亭双桧径参天读书却得骑鲸容买药来寻跨鹤仙】书楼【在州治西唐光启初州人孙长孺建为藏书之所禧宗御书书楼二字赐之长孺四世孙降衷宋初授眉州别驾因市书万卷以贮之六世孙辟重修魏了翁作记】逺景楼【在州北其西有嘉树阁宋郡守黎錞建苏轼有记】景苏楼【在州西宋陈晔领蜀饷过眉州为苏氏父子建】春风楼【在州东蟇颐山宋时建】读书台【在州东北象耳山李白读书于此石刻白诗杜光庭诗山中犹有读书台风扫晴岚幛开华月氷壶依旧在青莲居士几时来又盘石山亦有范镇读书台上刻镇诗穷幽访盘石细径入荒凉踏叶屐履湿触花衣袂香华藏寺前亦有苏东坡读书台】翠洞书台【在州西宋魏了翁筑】雪台【在州北逺景楼前宋郡守黎錞筑】岷峨亭【在州东蟇颐山宋建以介岷峩之间故名】观莲亭【在苏祠西池中轼建自池东岸为石梁至中筑台砌以石建亭台环绕种莲宛在琼岛中中有碑刻轼小像及辙与黄庭坚赞永乐间重修国朝知州赵蕙芽重建黄元煐补葺】族谱亭【在州西南七十里修文乡苏氏祖茔侧宋苏洵有记】百坡亭【在州西宋建取苏轼散为百东坡之句】类孝亭【在州城内旌胡文贵等六人宋寳元元年建】松菊亭【在州西魏了翁建于环湖之东有记】明霞阁【在州东蟇頥山宋时建】临风阁【在州治内宋沈迥诗烟霞生座右林沼匝城隈】嘉祐阁【在州北逺景楼西宋建元至元间郡守张淇重修旧刻和陶诗有李龙眠所画三苏像】四贤堂【在州学西宋建绘孙抃及苏氏父子像于内】起文堂【在州西环湖上宋李石为苏轼建后邵博重修刻铭记之】大雅堂【在州南五十里宋丹棱杨素建黄庭坚谪戎州尝曰安得竒士尽如杜甫两川及夔州诗使大雅之音复盈三巴之耳哉素闻之访于戎请攻坚珉刻诗作堂庭坚乃悉书杜甫诗遗之因名堂曰大雅且为之记】木假山堂【在州西南三苏祠内　国朝知州黄元煐修葺】双凤堂【在州治宋雅州刺史宋汝霖为二苏建】江都馆【在州东玻瓈江滨旧为共饮亭宋邑宰胡文靖建为迎宾客之所嘉定间魏了翁为州牧更拓之改今名且为记】东馆【在州西七十五里东馆镇宋绍兴初乡士仿古乡校创为肄业之所冯时行为记元至元间重建】披风榭【在州西起文堂之东宋建中绘苏轼像】蚕市【在州城内州民习重蚕事每嵗二月望日相聚鬻蚕器于此因作乐纵观泊暮而散】小桃源【在州南门外村落多竹篱桃树小桥流水游人泛舟其间谓之小桃源苏轼诗髣髴城南路繁花朴石头辙诗清江入城郭小浦生微澜即指此也】瑞莲池【在苏祠西昔老泉手种莲于中后每开并蒂花则科目必盛　国朝知州赵蕙芽建亭于池上】仙翁洞【在蟇颐山中唐张清子深于易理修道于此洞中尝出紫芝白蟹虽甚旱水不涸毎嵗祷雨立应元阿寳朝有记】
　　古碑记附
　　南康郡王纪功碑【旧志唐贞元十三年建碑原在龙兴寺乃皇太子诵书天圣五年移在州治前】眉州创罗碑记【唐大顺三年卢极撰】城东贡院佛殿中唐碑及五代碑【旧志东城寺殿宇建于唐时今为贡院有石碑二】大池院题【旧志去眉山县十里苏文忠公尝过之今柱上有手书云自老翁井还偶憇治平丁未十二月七日子瞻凡十八字】眉州古志【孙汝聴编】通义编【家安国编】江乡志【张伯虞编刘光祖序】
  </div>
  <div class="pagination">
   <a href="四川通志_page115.html">
    上一页
   </a>
   <span>
    ...
   </span>
   <a href="四川通志_page111.html">
    111
   </a>
   <a href="四川通志_page112.html">
    112
   </a>
   <a href="四川通志_page113.html">
    113
   </a>
   <a href="四川通志_page114.html">
    114
   </a>
   <a href="四川通志_page115.html">
    115
   </a>
   <span class="current-page">
    116
   </span>
   <a href="四川通志_page117.html">
    117
   </a>
   <a href="四川通志_page118.html">
    118
   </a>
   <a href="四川通志_page119.html">
    119
   </a>
   <a href="四川通志_page120.html">
    120
   </a>
   <a href="四川通志_page121.html">
    121
   </a>
   <span>
    ...
   </span>
   <a href="四川通志_page117.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
