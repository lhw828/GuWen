<!DOCTYPE html>
<html>
<head>
    <meta charset="UTF-8">
    <title>太平寰宇记 - 第 27 页/共 120 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平寰宇记 - 第 27 页/共 120 页</h1>
    <div class="content">　　周党字伯况广武人少孤为宗人所养徴为议郎以病去职居渑池也　王覇字儒仲太原广武人少有清节建武中徴则称名不称臣有司糺问其故曰天子有所不臣诸侯有所不友
　　土产
　　麝香　豹尾　雕翎贡　赋麻布　青碌贡
　　雁门县十二乡本汉光武县地属太原郡后魏改属雁门郡隋开皇三年罢郡县属肆州为代州县属不改十八年改广武县为雁门县避太子之讳也又图经云邑地井泉咸苦民皆辇车逺汲魏牵招为郡凿原为渠注水城内迄今民頼其益　垒头山在县西北六十里即句注陉西北三十五里山也　石鼓山郡国志云代郡石鼓在山下横卧髙一丈八尺腰细有过防处　覆宿山一名牛心山一名伏牛山在县东南十五里　夏屋山又名贾屋在县东北三十五里史记曰赵襄子北登屋诱代王使厨人操铜枓击杀之遂有代地　泃注山一名西陉山在县三十里尔雅为北陵西隃雁门是也注水经云雁门郡北对泃注东陉其南九塞之一也晋宁元年句注碑曰盖此之险有卢龙飞狐句注为之首天下之阻所以分别内外也汉髙祖欲伐匈奴不从娄敬之説械系于广武遂逾句注困于平城为此也　滹沲水在县南　河神祠在县南开皇九年并州刺史张説奏置　龙泉水源出县西北平地注水经云龙泉出雁门西平地其大三轮泉源涌沸腾波奋发以巨石投之水辄喷出亦云潜通燕京山之地也　常溪水郡国志云雁门有常溪水　广武故城汉故广武县城今郡在西南汉髙祖械系娄敬于此地后败防封敬以侯之又冀州圗云广武县在句注陉南口之南二十里　灵邱故城郡国志雁门灵邱县有捣药溪是也　故平城县城后汉末立故县城在西河　参合城汉代郡之县名柴武击韩王信于此地后废县城存　枣户城隋图经云初筑此城以地多枣树为名土人此枣多输北京　武州城在县西六十里东魏置武州领吐京齐新安三郡以统军户齐改曰北灵州是也　东陉闗地甚险固在郡南二十里　西陉闗在县西北五十里　武州塞在雁门汉武时单于将十万骑入武州是也　拓跋陵　郅都墓郡国志云汉郅都为雁门太守匈奴惮之不敢近塞塟雁门墓侧栢五千余株今号曰郅君栢
　　五台县东南一百二十里今五乡本汉虑虒县太原郡因虑虒水为名晋省后魏孝文帝复置即今理是也属新兴郡髙齐改属雁门郡隋大业二年改为五台县因县东五台山为名　五台山在县东北一百四十里水经云五台山五峦巍然故谓之五台晋永嘉三年雁门郡葰人县百余家避乱入此山见山人为之先驱因而不返遂宁岩野徃还之士稀有望见村居者至诣访莫知所在故俗人以此山为仙者之都焉　中台山山顶方三里近西北陬有一泉水不流谓之太华泉葢五台之层秀仙经云此山名紫府常有紫气仙人居之内经以为清凉山　圣人阜水经滹沱水东流经圣人阜阜下有泉泉侧石有十二手迹其西覆有二脚迹甚大莫穷所自在县西南四十八里　仙人崕在县东南五十里石嵒上有人坐迹山腰石有手迹山下石上有双脚迹皆西向立　浑河出枝回山　虑虒水在县东五十里源出县界汉因此水以立县　张公城十六国时石勒将张平筑城东有平碑
　　崞县西南十五里八乡汉旧县因山为名属雁门郡汉末荒废晋初又置后魏改为石城县至东魏曽置廓州于此以廓辟土疆为称寻废分为广安永定建安三郡以领军户后齐省郡又立北显州后周废隋开皇十年改县为平防大业初改为崞县焉　云中城在县西一百里即管涔之异名也　楼烦故城汉为县故城在今县东　石门闗县西北八十里　滹沱水在县东二百步
　　繁畤县东六十里五乡本汉旧县属雁门郡汉末匈奴侵防旧县荒废晋又置繁畤县后周省隋开皇十八年复置于今县东六十里大堡戍大业十二年移于武州城唐圣厯二年以县在平州难以固守遂东移于今理其城三面枕涧东接峻坂极为险固　秦戯山一名武夫山亦名平山亦曰氏夫山今曰山在县东南九十里山海经云秦戏之山　滹沱河源出东南孤阜山山海经云滹沱之水东流注于娄水冀州图云又经繁畤故城西三里与五泉合又西南入楼烦郡秀容界又还入崞县又入秀容界东北入五台南入恒山界
　　唐林县西南一百一十里九乡本汉光武县地唐证圣元年分为五台崞二县于忻代州二州界置武延县神龙以后改为唐林梁开平二年改为白鹿县后唐同光初复旧晋改广武后复旧　连枷捧山名在邑界　滹沱水在县东
　　寳兴军
　　寳兴军者本代州烹炼之冶务刘继元割据之时建为地属五台山寺皇朝平河东因之不改
　　云州
　　云州云中郡今理云中县禹贡冀州之域虞及周属并州之地春秋时为北狄地战国时其地属赵其后武灵王自代至髙阙为塞至云中雁门代郡今州即秦雁门郡地在汉为雁门郡之平城县也史记曰汉七年韩王信亡走匈奴上自将遂至平城为匈奴所围用陈平秘计得出是也汉末大乱匈奴侵边自定襄以西云中雁门西河遂空曹公鸠集散亡又立平城县属新兴郡晋又改属雁门晋乱刘琨表封猗卢为代王都平城后魏道武又于此建都东至上谷军都闗西至河南至中山隘门塞北至五原地方千里为甸孝文帝改为司州牧置代尹孝文迁都洛邑改置恒州孝昌之际乱离尤甚恒代之地尽为邱墟髙齐文宣天保七年置恒安镇徙豪杰三千家以实之今名东州城其年废镇又置恒州周平齐州郡并废又于其所置恒安镇属朔州自周迄隋仍为镇也隋乱陷贼唐武德四年平刘武周六年置北恒州七年废贞观十四年自朔州北界定襄城移云州及定襄县于此永淳元年为啜黙所破移百姓于朔州开元十八年复置云州及云中县天寳元年改为云中郡升大同军节度使乾元元年复为云州后唐同光二年复为大同军节度
　　元领县一
　　云中
　　州境
　　东西一百七十里　南北四百九十里
　　四至八到
　　南至东京　南至西京一千五百九十里　西南至长安一千九百六十里　东至天城军六十里　东至纳降守捉九十里【注】纳与幽州分界　东至清塞城一百零二里　东至桑干都督帐一百五十里东取宁武妫州路至幽州七百里　南至代州界一百六十里　西至都央谷五十里　西至静邉军一百八十里　北至长城三百里即蕃界　北至土河四百里　东南至胜州四百里　西南至神雄镇栅九十里　西南至太原七百里　西北至蕃栅一百六十里　正西防北至单于都防府三百里　东北至阳河曲三百四十里即蕃界
　　户
　　唐开元户三千一百六十九
　　风俗
　　与代州同
　　人物无
　　土产
　　雕翎　羊马　苁蓉　犛牛尾贡
　　郡国志五原云中唾出口成氷言苦寒也
　　云中县七乡本汉平城县属雁门郡汉末大乱其地遂空魏武帝又立平城县属新兴郡晋改属雁门郡后魏于此建都属代尹为恒州县属不改隋为云内县之恒安镇武徳六年置北恒州贞观十四年自朔北定襄城移云州于此因为定襄县永淳元年为贼所破因废云州及县开元二十年与州复置仍改为云中县　单于台在县西北四百二十里汉武元封元年冬制曰南越东瓯咸服其辜西蛮北夷颇来辑睦朕将廵邉垂择兵振旅躬执武节置十二部将军亲帅师焉行自云阳北歴上郡西河五原出长城北登单于台至于朔方临此河勒兵十八万骑旌旂经千余里威镇匈奴遣使者告单于曰南越王头已悬于汉北阙矣单于能战天子自将代邉不能亟来臣服何但亡匿幕此寒苦之地为匈奴詟焉葢其处也　都田贵山郡国志云后魏行宫在此山俗曰何头殿也　火山在县西五里水经云西溪水道源火山山有火井南北七十歩广减百尺许深不见底炎热上升常若雷之发响以草防之则烟腾火发其山以火从地中出亦名荧台井东五六尺有汤井广轮与火井相状热势亦同以草内之则不然皆沾濡露结故俗以汤井为目井东有火井祠岁时祀之井北有东西谷广十许步南岸下有风穴其大容人其深不测肃肃常有微风虽三伏亦须重裘凛冽人不可当　奚望山东郡东一百里　采掠山后魏孝文帝掠地之处在郡东　白登台在县东北三十里汉书匈奴传冒顿南逾句注攻太原髙帝自将击之冒顿诱汉兵汉兵北逐之髙帝先至平城步兵未尽到冒顿纵精兵三十万围髙帝于平城之白登七日又冀州图云古平城在白登台南三里有水焉城东西八里南北九里　白道泉郡国志云白道髙坂有土穴出泉即古曲谓之饮马长城窟　金河水郡国志郡有紫河镇界内有金河水其泥色紫故曰金河　街河水水经云街河水西南合桑干河水　君子津冀州图云云中郡南有君子津即大河之津又冀州图云河水西从榆林郡界入至州西南入马邑郡界　乙速狐隋图经云乙速狐代郡之浸名也源出马邑郡南　林胡此州即古云中郡林胡之地赵武灵王破林胡楼烦置此郡　善无城后魏善无县隋废今故城存　桐过县城冀州图桐过城在郡西五十里汉为县即中部都尉理所　武晋故城东一百四十里汉西部都尉理所也　班氏故城汉为班氏县地理志属代郡又郡国志云俗名去留城今废城存　北学城镇北四十里汉古都尉理所　云中故宫后魏所都筑之在城东四十里
　　髙栁　武周　道人　东安阳　且如　马城　桑干　平邑　阳原　昌平　参合　当城　栢山永固　已上并汉旧县也　紫塞长城兾州图云大
　　同以西紫河以东横亘而东至碣石绵亘千里崔豹古今注秦汉所筑长城土色皆紫故称紫塞　隂山道按冀州图云云中周围十六里北去隂山八十里南去通汉长城百里即白道川也南北逺处三百里近处百里东西五百里至良沃沙土而黒省功多获毎至七月乃热白道川当原阳镇北欲至山上当路有千余歩地土白如石灰色遥去百里即见之即是山隂路也从此以西及紫河以东当隂山北者惟此道通方轨自外道皆小而失次者多　青波道冀州图云青波道自平城西门东南四十里西北出至纥真山东北斜向平城西门东出经白登山南脚一百歩仍东回二十里出渇鉢口更北行六十里至阳门口其道始逹魏圣武田于山泽神女自天降圣武与之交后期一嵗复防生一男即神元留之上升而去神元帝即魏始祖也按入塞图云从晋阳西北行一百八十里至新兴又西行二百五十里至马邑又东北行二百五十里至平城又直东行二百二十里至髙栁城又东行一百八十里至代郡城又东北行一百七十里至大寗城当郡怀从县北三百里也从大寗西北行百里至懐荒镇又北行七百里至榆阙又北行二百里至松林又北行千里方至瀚海又一道从平城西北行五百里至云中又西北五十里至五原又西北行二百五十里至沃野镇又西北行二百五十里至髙阙又西北行二百五十里至郎君戍又直北三千里至燕山又北行千里至瀚海自晋阳至瀚海有此路乂冀州图云入塞三道自周秦汉魏以来前后出师北伐惟有三道其中道正北发太原经雁门马邑云中出五原塞直向龙城即匈奴单于十月大防祭天之所也一道东北发向中山经北平渔阳向日檀辽西歴平冈出卢龙塞直向匈奴左地即左贤王所理之处一道西北发自陇西武威张掖酒泉敦煌歴伊吾塞匈奴右地即右贤王所理之处自晋阳以北地势渐寒平城马邑凌源二丈云中五原积水四五十尺唾出口成氷牛冻角折而畜牧滋繁　纥真山在县东三十里蕃语纥真汉之言十里其山下积霜雪　废单于都防府秦汉时云中郡城也唐龙朔三年置云中都防府麟徳元年改为单于大都防府东南至朔州三百五十七里振武军在县城内置在长安东北三千三百五十里去洛阳二千里天寳时户二千一百
　　领县一
　　金河　与府同置











　　太平寰宇记卷四十九
　　钦定四库全书
　　太平寰宇记卷五十
　　宋　乐史　撰
　　河东道十一
　　威胜军　大通监　平定军　岢岚军　火山军宁化军
　　威胜军理铜鞮县本潞州铜鞮县地皇朝太平兴国二年四月于此建军仍割铜鞮武乡二县来属至太平兴国六年又割废沁州之沁源县以焉
　　领县三
　　铜鞮　武乡　沁源沁州割到
　　军境
　　东西二百二十里　南北二百四十三里
　　四至八到
　　东南至东京新置军未有里数　东至黎城县一百五十六里　西至大通监棉上县九十里　南至屯留县一百四十三里　北至辽州榆社县一百五十三里　东南至襄垣县一百五里　西北至棉上县一百二十五里　西南至和州县二百三十二里东北至辽州辽山县二百二十里
　　户
　　旧户属潞州皇朝户主四千一百七十二客三百二十七
　　风俗
　　与潞州同
　　土产
　　人参
　　铜鞮县元十二乡本汉旧县以铜鞮水为名春秋时晋别邑左传郑伯如晋晋人执诸铜鞮晋太康地记云铜鞮故晋大夫羊石赤邑时号赤为铜鞮伯华汉以为县汉置铜鞮属上党郡隋开皇十六年改属沁州大业二年省沁州复还潞州唐武德六年属韩州贞观十七年州废复入潞州　阏与城今名乌苏城在县西北二十里史记秦襄昭王三十八年秦伐韩军于阏与赵王问赵奢奢对曰其道逺险狭譬犹两防闘于穴中将勇者胜王乃令赵奢将救之大破秦军遂解阏与之围汉髙纪曰韩信破代擒代相夏説于阏与孟康注邑名在上党湼县也　断梁城在县东北三十里下临深壑东西北三面阻涧广袤二里俗谓断梁城　铜鞮山在县二十里本名尧山天寳六年勅为铜鞮山山髙一千五百五十尺　铜鞮水水经云铜鞮水出覆斧山经襄垣县道是也又冀州图云乌苏城在县西北二十里有铜鞮水是也　故甲水城隋开皇十八年置甲水县　故城在今县北七十里　石梯山在县西南七十里注水经云铜鞮西有梯山髙一千九百尺　铜鞮城在县南十五里本晋铜鞮宫上党记云铜鞮有晋宫阙犹存子产曰铜鞮之宫数里　叔向墓在县西十八里　晋大夫羊舌伯华墓在县南六十里晋太康地记云铜鞮晋大夫羊舌食邑时号曰铜鞮伯华墓髙一丈五尺
　　武乡县东北六十里旧管八乡今七本汉湿氏县属上党郡晋始置武乡县属乐平郡石氏分上党郡湼沾二县置武乡郡县属焉后魏太和十五年自古湼城移郡于武乡郡之南亭州隋开皇初废郡县属潞州十八年置韩州县属焉唐贞观十七年废韩州县归潞州冀州图云今理即古榆社故城也　侯甲山今名防甲岭注水经云湼县故甲山有长岭谓之胡甲岭刘歆述初赋云登侯甲而长驱是此也　湼城冀州图云湼城在县西六十里后魏初于此立丰州北齐改曰戎州后周废之　秃顶山在县西北九十里　石臼岭在县北六十五里　防甲水在县西北八十八里　鞞山按石勒曽于此闻鞞鼓声因告其母母曰汝作劳耳鸣非有感也山在县东北六十里　武乡水在县西六十余步源出辽州平城县南八赋岭西南流入榆社县界武乡故城下因名武乡水
　　沁源县西一百五里依旧五乡汉谷逺县地原属上党旧县在今县南一百五十步沁源孤逺故城是也按晋地记云谷逺今名孤逺因后语讹耳后魏建义元年于今所置沁源县因沁水名之属义宁郡隋开皇三年罢郡属晋州十六年置沁州县来属皇朝割隶军　霍山山阔故歴于郡界太岳也县西七十八里　沁水在县东一里北自绵上县界流入　废沁州本阳城郡理沁源县州之分域自汉以前歴代所属与潞州同又晋侯耀武徳之墟即汉上党郡之谷逺地也按谷逺县今在州南一百五十步沁源县南孤逺故城是也语音讹故谓炀帝废州为沁源县以属上党郡义宁元年置义宁郡领沁源铜鞮绵上仍分汾源置和州凡四县唐武徳元年改为沁州因沁水为名二年分汾源置招逺县三年省招逺县六年以铜鞮属韩州天寳元年改沁州为阳城郡乾元元年复为沁州皇朝平魏晋废沁州以汾源县入威胜军绵上县入大平监和州县入晋州
　　大通监
　　大通监古交城县本汉晋阳古交城之地管东西二冶烹铁之务也东冶在绵上县西冶在交城县北山唐天授二年县移于却波村即今理是也先天二年又置卢川县开元二年废
　　领县二
　　交城　绵上
　　监境
　　东西一百六十里　南北一百九十里
　　四至八到
　　东至东京　南至西京九百里　西南至长安一千二百二十里　东至清源县四十里　西至石州离石县二百三十里　北至楼烦静乐县二百三十里东南至文水县四十五里　西南至文水县二十
　　五里　西北至离石县二百二十里　东北至晋阳县一百里
　　户
　　皇朝户主二千七百九客五百二十二
　　风俗
　　与并州同
　　土产
　　出鐡　栢子出县北孤突山南毎年采进
　　交城县旧十二乡今管四乡本汉晋阳县地齐于此置牧隋开皇十六年析晋阳置交城县属拜州因县西北古交城为名唐天授二年长史王及善自山北古交城移就却波村置　废卢川县在县东北九十五里唐天授二年移交城县于南山平川却波村置开元二年以卢川县非冲要因废　交城山在县北一百三十五里出磨石　西山冶在监西文谷内义泉社去监六十里此冶取孤突山铁鑛烹炼　少阳山在县西南九十五里山海经云少阳之山酸水出焉其山多玉其下多赤银郭璞注云银之精者　羊肠山郡国志云万根谷山即羊肠坂也在县东南五十三里石磴萦委若羊肠后魏于此立仓名羊肠仓皇甫谧云羊肠塞在龙山即晋阳西北九十里古西河上郡置闗于此隋炀帝大业四年经此幸汾阳改名深谷岭有故石墟俗云魏太武避暑之所地志云上党壶闗亦有羊肠坂在今潞州界不谓此也　万根谷冀州图云万根谷即向交城道亦羊肠道也　汾阳场在县东北九十一里后魏曰阳谷曲城　童子谷隋图经云在县东六十三里齐天保七年有童子数人放牧见山上巨石遂发心见佛像髙一百一十尺　阳曲故城在县西南七十里开皇六年改为阳直　孤突山在县西南五十五里出鋽铁　汾水西北自岚州静乐界流入　文谷水出县西南文谷水经曰文谷水出大陵县西山谷按大陵县在今文水县北三十里大陵故城是也发源此城东南流入文水县界棉上县旧四乡今三乡本谷逺之地晋省谷逺以其地属介休隋开皇十六年分介休县南界置此县属沁州取晋封介之推地为县名即棉上之地也皇朝太平兴国四年属本监　羊头山一名谒戾山在县东北五十里沁水所出　介山横岭即子推焚身之所　沁水一名源水源出县东南二十四里覆甑山南流入上党又左氏传齐侯伐晋戍郫邰封少水即谓此注曰封晋户于少水为京观即沁水也　霍山在县西八十里
　　平定军
　　平定军治平定县本并州广阳县皇朝平晋阳以此县先归于是乃立平定军仍改广阳县为平定县并乐平县以属焉
　　领县二
　　平定　乐平
　　军境
　　东南二百三十里　西北一百五十里
　　四至八到
　　图经上未有至东西京里数　东至土堠岭一百五十里接镇州元民县界　南至辽州和顺县界八十里　西至并州寿阳县界八十里　北至镇州平山县界九十里　东北至娘子关接镇州井陉县界九十里　东南至赵州赞皇县界一百二十里　西北至并州孟县界九十里
　　户
　　旧户属并州籍皇朝管户主一千七百五十六客二百三十六
　　风俗
　　同并州
　　土产
　　同并州
　　平定县元五乡本汉上艾县地属太原郡后汉属常山国晋属乐平郡后魏改上艾县为石艾县属乐平郡隋开皇三年罢郡改属辽州大业二年省辽州后属并州唐武德三年又属辽州今太原府乐平县理是也六年改属受州贞观八年废受州后属并州天寳元年改为广阳县因县西南八十里广阳故城为名皇朝改为平定　浮山在县东南三十五里　毕发水一名阜浆水亦名妬女泉源出县东北董卓垒东今其泉初出大如车轮水青碧泉傍有祠土人祀之妇人服靓妆必兴云雨故曰妬女郡国志云子推妺也故老传此泉中有神似鳖昼伏夜游神出水随神而涌其水东北流入井陉界　废受州城在县西北三十里旧名塞鱼城武德八年因故迹筑移受州理此贞观八年废　盘石故闗在县东北七十里　苇泽故闗在县东北八十里董卓垒在县东北八十里水经注曰毕发水经董卓垒东　妬女祠在县东北九十里按唐书髙宗将幸汾阳狄仁杰为支顿使并州长史李仲縁道出妬女祠俗传有盛衣服车马过者必致风雨之异遂徴十万余众更开别道以避之公曰天子行幸千乘万骑风伯清尘雨师洒道何妬女之敢言而避之哉遂止其役还具以闻帝叹息曰真大夫也　井陉故闗在县八十里即韩信破赵之所　旧广县城在军东南三里
　　乐平县南六十里旧六乡今五乡本汉沾县属上党晋于此置乐平郡沾县属焉又别置乐平县后魏太武帝省乐平郡及县孝明帝于今仪州和顺县重置乐平郡及县髙齐移理沾城即今县是也隋开皇十六年于此置辽州县属焉大业二年省辽州以乐平属并州唐武徳六年属受州贞观八年省受州县改属并州　少山一名河逢山在县西南十里福地记曰河逢山在乐平沾县髙八百丈可避兵即此恒山之佐命也　沾岭在县西南三十里　清漳水出县西南少山山海经曰少山清漳水出焉今按清漳出乐平浊漳出潞州长子县界　县城即汉沾县城也隋文帝更加修筑昔阳故城一名夕阳城在县东五十里左传曰晋荀吴假道于鲜虞遂入晋阳防肥以肥子归七国时赵戍于此　乐平山在县东七十六里即古东山落氏之地汉县因山以名
　　岢岚军
　　岢岚军理岚谷县在楼烦郡北百里隋大业中置岢岚镇押草成川贼路唐长夀中李逈秀置军三年于此置岚谷县神龙二年废开元十二年重置县今复为军旧取东北岢岚山为军名岢音贺
　　领县一
　　岚谷
</div>
    <div class="pagination">
<a href="太平寰宇记_page26.html">上一页</a><span>...</span><a href="太平寰宇记_page22.html">22</a><a href="太平寰宇记_page23.html">23</a><a href="太平寰宇记_page24.html">24</a><a href="太平寰宇记_page25.html">25</a><a href="太平寰宇记_page26.html">26</a><span class="current-page">27</span><a href="太平寰宇记_page28.html">28</a><a href="太平寰宇记_page29.html">29</a><a href="太平寰宇记_page30.html">30</a><a href="太平寰宇记_page31.html">31</a><a href="太平寰宇记_page32.html">32</a><span>...</span><a href="太平寰宇记_page28.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
