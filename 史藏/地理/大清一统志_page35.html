<!DOCTYPE html>
<html>
<head>
    <meta charset="UTF-8">
    <title>大清一统志 - 第 35 页/共 202 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大清一统志 - 第 35 页/共 202 页</h1>
    <div class="content">　　【御书扁额】程明道祠【在上元县冶东宋淳熈三年刘珙建以祀大程子朱子作记】一拂清忠祠【在上元县西近清凉寺宋建祀郑侠】范忠宣祠【在江宁县旧转运司西防宋嘉定八年真徳秀建祀范纯臣】忠烈祠【在江宁县治西南隅祀宋清江军节度使牛富富霍邱人守樊城六年不抜城防死之诏谥忠烈赐庙建康其禆将王福亦従祀】三忠庙【在江宁县聚寳门外南冈祀宋杨邦乂文天祥明李邦华】卫国忠肃公庙【在上元县鸡鸣山之阳祀元福夀旧在城南土冈明洪武二十年改建于此】明功臣庙【在鸡鸣山之阳明洪武二十年建以祀开国功臣】表忠祠【通志在府城全节坊明万厯三年诏祀建文死难诸臣方孝孺陈廸齐泰铁等】方正学庙【祀明方孝孺在江宁县南聚寳山孝孺墓之南明万厯十六年建祠于木宋亭侧后燬本朝顺治十三年重建乾隆十六年】
　　【御书匾额以赐】景都宪祠【在正学庙左祀明都御史景清】表忠祠【在溧水县北门外明嘉靖四年建中山书院祀齐泰万厯初诏更名表忠】忠节祠【一在府学内祀明周是修一在桃叶渡祀黄观皆逊国忠臣】亷直祠【在上元县富民坊西祀明正徳中工部主事何逊】定山祠【在江浦县治南大街祀明荘杲】黄忠莭祠【在六合县治西祀明黄宏】汪公祠【在上元县冶城西祀明甲申殉难汪伟　夲朝顺治八年赐谥建祠】
　　寺观香林寺【在上元县太平门内旧名兴善寺明建本朝康熈三十八年】
　　【圣祖南巡改为香林寺赐御书扁额】慧居寺【在上元县东六十里句容县界旧名圣化隆昌寺明
　　建　本朝康熈四十二年圣祖南巡】
　　【勅改今名四十六年驾临幸】
　　【赐御书扁额雍正十二年奉防重修乾隆十六年】
　　【翠华南巡御制寳华山慧居寺诗】
　　【御书扁额对聨二十一年翠华再幸】
　　【御制慧居寺八韵诗二十七年翠华三幸】
　　【御制慧居寺诗三十年翠华四幸】
　　【御制题慧居寺六韵诗四十五年翠华五幸】
　　【御制慧居寺叠乙酉韵诗】慈应寺【在上元县东三十二里为寳华山徃来下院旧名排头庵康熈
　　六年建乾隆十六年翠华南巡】
　　【御书慈云普应匾额及对聨以赐】爱敬寺【在上元县东北梁武帝所造本纪帝于钟山造大爱敬寺青溪邉造智度寺又于防内立至敬寺太清二年邵陵王纶赴援防城营于蒋山因山巅雪寒乃引军下爱敬寺又定林寺旧在蒋山顶应潮井后齐东昏侯尝射猎至此法】
　　【轮寺在府城北覆舟山下齐崔慧景圉宫城顿法轮寺对客髙谈处也】耆阇寺【在上元县东北鸡鸣山西耆一作祗隋贺若弼自京口趋建康陈后主令樊毅屯祗阇寺】湘宫寺【在县东青溪之北宋明帝初为湘东王及即位以旧地建此寺极土木之胜齐永元初始安王遥光举兵东府诏萧坦之讨之坦之屯湘宫寺】同泰寺【在上元县东北梁纪中大通元年幸同泰寺设四部无遮大会因舍身寺中舆地纪胜在防城中又曰有法寳寺乃梁同泰寺也旧志同泰寺基杨吴顺义中起千福院宋为法寳寺后为精鋭中军寨明为旗手衞营地】灵谷寺【在上元县东北钟山之阳金陵纪蒋山寺旧在山南木名道林寺梁武帝为寳志禅师建塔于玩珠峯前名曰开善寺宋曰太平兴国寺后为蒋山寺明移于东麓赐名灵谷寺　本朝康熈四十六年】
　　【圣祖南巡临幸赐御书扁额对聨乾隆十六年】
　　【翠南南巡御制灵谷寺六韵诗】
　　【御书匾额二十二年二十七年三十年四十五年四十九年翠华南幸皆有御制灵谷寺诗】长乐寺【在上元县故防城南梁绍泰三年齐兵至倪塘游骑至防城门外陈霸先总禁兵出顿长乐寺】半山寺【在上元县东北东距钟山七里其地名白荡积水为】
　　【患宋元丰中王安石居此乃凿渠决水通城河寻舍宅为寺赐额曰保宁禅寺寺后即东冶亭】栖霞寺【在上元县东北摄山即宋明僧绍故宅】永济寺【在上元县北燕子矶木名宏济明正统中建縁崖结构俯临大江】清凉寺【在上元县西石头山明初周王重建俯视大江如环映带乾隆十六年翠华南巡】
　　【御书匾额对聨御制游清凉寺诗二十二年二十七年三十年四十五
　　年四十九年翠华南幸皆有】
　　【御制游清凉寺诗】鸡鸣寺【在上元县北鸡笼山明建　本朝康熈四十四年】
　　【圣祖赐额乾隆十六年翠华南巡】
　　【御书鸡鸣寺匾额对聨三十年四十五年四十九年翠华南幸皆有御制鸡鸣寺诗】禅灵寺【在江宁县西南齐书世祖起禅灵寺勅谢瀹撰文】光宅寺【在江宁县东南梁天监初以三桥旧宅为光宅寺】庄严寺【在江宁县城内梁太清三年百济入贡见城阙荒地异于向来哭于端门外侯景怒録送庄严寺陈永定二年舍身大庄严寺】天界
　　寺【在江宁县城南二里明洪武中建】大报恩寺【在江宁县城南一里吴赤乌间康僧防致舍利吴大帝建寺及塔明永乐间重建赐额大报恩寺规模宏壮塔髙百余文　本朝康熈三年修二十三年圣祖南巡登塔顶每级有】
　　【御书匾额三十八年重修乾隆十六年翠华南巡】
　　【御制报恩寺六韵诗登报恩寺塔作歌诗御书报恩寺匾额对聨报恩寺塔九级匾二十二年二
　　十七年三十年四十五年翠华南幸皆有】
　　【御制大报恩寺诗四十九年翠华六幸有】
　　【御制雨中礼报恩寺诗】佛窟寺【在江宁县南牛首山旧名崇教寺为僧懒融开教处号牛头宗】草堂寺【在钟山下梁周颙所立通志在慈仁乡明初徙此】翼善寺【通志在府东南相传晋谢安与张元围碁处梁资福院宋元改浄名寺明正统间改翼善寺明统志在东山之侧】朝天宫【在上元县西即吴冶城杨吴建紫极宫宋改天庆观明洪武中改今名凡大朝贺百官习仪于此乾隆二十二年翠华再幸】
　　【御制朝天宫诗御书匾额二十七年】
　　【翠华三幸御制朝天宫用苏轼韵诗】
　　【御书朝天宫匾额三十年翠华四幸】
　　【御制朝天宫再叠苏轼韵诗四十五年四十九年翠华南韦皆有御制朝天宫诗】洞神宫【在上元县东淮青桥西】洞元观【在上元县东南方山吴为万元立】青元观【通志在句容县治西梁天监中建明统志葛仙翁故宅】崇禧宫【在句容县东南茅山华阳洞南】元符宫【在茅山积金峯下宋建　本朝康熈四十四年】
　　【御书第八洞天四字额】
　　名宦汉钟离意【防稽山隂人建武二十五年迁堂邑令县人防广为父报讐系狱母死广哭泣不食意聴归家殡殓丞掾皆争意曰罪自我归义不累下遂遣之广殓母讫果还入狱意宻以】
　　【状闻竟得减死论】三国吴黄盖【零陵人为丹阳都尉抑强扶弱山越懐附】晋周浚【汝南安成人州刺史吴平明年移镇秣陵浚宾礼故老搜求俊又甚有威徳吴人悦服】范广【南阳顺阳人元帝成制以为堂邑令丞刘荣坐事当死郡劾付县荣即县人家有老母至节广辄聴还荣亦如期而反后大旱广散私谷赈饥至数十斛逺近流寓归投之户口十倍】顾和【吴郡人王导为州辟従事既而导遣八部従事之部和为下传及还导问和卿何所闻答曰明公作辅宁使漏网吞舟何縁采聴风闻以察察为政导咨嗟称善永昌初导复请为别驾所厯皆著称】刘超【琅琊临沂人元帝时补句容令推诚于物为百姓所懐常年赋税主者常自四出诘评百姓家赀至超作大函特别付之使名自书家产投函中讫送还县百姓依实投上课输所入有逾常年】温峤【太原人为丹阳尹奏王敦逆谋请光为之备及王含钱鳯奄至都下峤焼朱雀桁以挫其锋自率众与贼夹水战击王含败之复追钱鳯于江宁事平封建宁县开国公】褚翜【河南阳翟人成帝时为丹阳尹时京邑焚荡人物凋残翜收集散亡甚有善政】庾龢【鄢陵人升平中尹丹阳表除重役六十余事】刘惔【沛国相人累迁丹阳尹为政清整时百姓顾有讼官长者】
　　【惔叹曰居下讪上此弊道也輙寝而不问】南北朝宋刘义庆【宋宗室元嘉中为丹阳尹有百姓妻赵杀子妇遇赦应徙送避孙仇义庆以为骨肉相残宜求之法外礼有过失之宥□无讐祖之文宜共天同域无亏孝道】刘秀之【东莞莒人元嘉中再除建康令政甚有声迁丹阳尹时宫禁市物不时给值秀以为非冝陈之甚切】孙谦【莒人为句容令清慎强记县人号为神明】顾宪之【吴郡人元防中为建康令于权要请托长吏贪残据法直防无所阿縦又清俭强力为政甚得人和都下饮酒者醇防辄号为顾建康】齐刘懐慰【平原人髙帝置郡于步以懐慰为齐郡太守至郡修城郭安集居人垦废田二百顷决沈湖灌溉不受礼谒人有送新米者懐慰出所食麦饭示之曰食有余幸不烦此着亷吏论以达其意】王摛【东海郯人为秣陵令清直请谒不行羽林队主潘敞有宠二宫势倾人主妇弟犯法敞为之请摛投书于地更鞭四十敞怒譛之明日见代】梁江革【考城人武帝时迁建康今为政明肃豪强惮之】王志【琅邪临沂人天监初为丹阳尹政务清静有寡妇无子姑亡举债以殓既而无以还之志愍其意以俸钱偿焉年饥每旦为粥于郡门以给百姓众悉称恵】孔休源【山隂人普通中监州事剖防如流旁无私谒每车驾巡幸以军国事委之】陈司马申【温县人大建九年除秣陵令以清纯见纪有白雀巢县庭】唐杨延嘉【麟徳中为句容令因梁故堤置綘岩湖以溉田】王昕【大厯中为句容令复置綘岩湖周百里为塘立二斗门以节旱暵开田万顷】白季康【太原人令溧水温恭诚信贞白威严邑人祀之】宋薛映【蜀人知升州建言州以牛赋民出租牛死租不得蠲帝覧章矍然曰此朝廷岂知耶因令诸州条奏悉蠲之】马亮【合肥人知升州属嵗旱民饥湖湘漕米数十舟适至亮移文守将发以赈贫民因奏濒江诸郡皆大歉而吏不之救愿罢官籴令民转粟相赒】张咏【鄄城人真宗时知升州州民以咏秩满借留就转工部尚书令再任时江左旱歉命充升宣等十州安抚使】薛顔【万泉人知江宁府逻者画劫人反执平人以告顔视其色动曰若真盗也械之果引伏】王随【河南人知江宁府嵗大饥转运使移府发常平仓米计口日给一升随置不聴曰民所以饥者由兼并闭籴以邀髙价也乃大出官粟平其价】李宥【青州人知江寜府民有告人杀其子者民自诬服宥疑召问卒伸其枉】杨告【緜竹人通判江宁州盗杀商人凿舟沈尸江中有被诬告者笞服狱具告疑其无状后数日果得真盗】包拯【合肥人仁宗时知江宁府】程颢【河南人为上元主簿茅山有池产龙如蜥蜴而五色民俗严奉颢捕而脯之】元綘【钱塘人调江宁推官摄上元令置豪恶王豹子于法甲与乙被酒相殴击甲归卧夜为盗防足妻称乙告里长执乙诣县而甲已死绛敕其妻曰归治而夫丧乙巳伏矣隂使信谨吏迹其后望一僧迎笑切切私语绛命取僧系庑下讦妻奸状果吐实】刘湜【彭城人仁宗时知江宁府奏运苏州米五十万斛以贷饥民】苏颂【丹阳人知江宁县详定户籍刬剔夙蠧简而易行民有忿争颂喻以郷党宜相亲善民往往谢去】王琪【舒人仁宗时知江宁府先是府多火灾或托以鬼神人不敢救琪召令厢逻具为作赏捕之法未几得奸人诛之火患遂息】李迪【濮州人仁宗时知江宁府】李若谷【缑氏人仁宗时知江宁府卒挽舟过境寒瘠甚者留养视之须春温遣去民匄于道者以分隶诸僧寺助给舂爨】吴中复【永兴人仁宗时知江宁府邮兵告巡辖官苛刻系而鞭之狱其法不至死中复以便宜戮首恶留其余入奏为合】陆佃【山隂人哲宗时知江宁府句容人盗嫂害其兄别诬三人同谋既皆讯服一囚父以寃诉通判以下皆曰彼怖死耳狱已成不可变佃为闰实三人皆得生】沈锡【真州人徽宗时知江宁府张懐素诛朝死疑其党有脱者江淮间往往以诬害兴狱锡至郡有告者按之则妄也具疏于朝由是他郡系者皆得释】蒋静【宜兴人知江宁府茅山道士刘混康以技进赐号先生其徒倚为奸利夺民苇塲强市庐舍词讼至府吏观望而不敢治静悉抵于法】李弥逊【吴县人靖康中建康府牙校周徳叛杀官吏婴城自守势猖獗弥逊以江东判运领郡事单骑叩贼以蜡书射城中招降贼通款开门迎之弥逊谕以祸福勉使勤王时李纲行次建康共谋诛首恶五十人抚其余党一郡帖然】叶义问【夀昌人知江宁府召秦桧所亲役同僚不可义问曰释是则何以服他人卒役之】权邦彦【河间人建炎中知建康府剧盗张琪残防州邦彦遣禆将平之】吕祉【建阳人绍兴三年升直龙图阁知建康府祉到官与通判府事吴若安抚司凖备差遣陈充共议作东南防守利便三卷上之】张焘【徳兴人绍兴二十五年知建康府民积嵗负钱帛钜万悉为奏免三十一年复知建康府时金人窥江建业民惊徙过半闻焘至人情始安】赵鼎【闻喜人髙宗朝知建康】周必大【庐陵人绍兴中教授建康府】张浚【緜竹人绍兴三十一年判建康府兼行宫留守浚至建康即牒通荆刘子昻办行宫仪物请亟临幸明年车驾幸建康迎拜道左浚起废复用风采隠然军民皆倚以为重车驾将还临安劳浚曰卿在此朕无北顾忧矣】陈俊卿【兴化人尝权建康府事淳熈中除特进判建康府俊卿去建康十五年父老喜其再来为政寛简罢无名之赋】洪遵【番易人孝宗时知建康府江东安抚使兼行宫留守至则揭傍民苗米惟输正不输耗聴民自持斛防庾人不能轻重其手有营卒妄言摇众斩于市三军无敢哗】李植【临淮人乾道元年知建康军府兼本路安抚使上书言江防十防疏上帝嘉其言】辛弃疾【厯城人乾道中通判建康府】刘珙【崇安人淳熈二年知建康府江东安抚使防水且旱首奏蠲夏税钱六十万缗秋苗米十六万六千斛禁止上流税米过籴得商人米三百万斛贷诸司钱合三万遣官籴米上江得十四万九千斛籍主客户髙下给米有差起是年九月尽明年四月数十万人无一人捐瘠流徒者】范成大【吴人帅金陵会嵗旱奏移军储米二十万赈饥民减租米五万水贼徐五窃发捕戮之】黄干【闽人倅建康江淮豪杰皆归心焉】叶适【永嘉人宁宗时知建康府兼沿江制置使请节制江北诸州创三大堡缓急应援首尾聨络流民渐归】黄度【新昌人宁宗时知建康府兼江淮制置使至金陵罢科籴输送之扰活饥民百万除见税二十余万击降盗卞整斩盗胡海首以献招归业者九万家韩侂胄尝募雄淮军已收刺者十余万人别屯数千人未有所属度忧其为患人给钱四万复其役遣之】徐谊【温州人宁宗时知建康府兼江淮制置使初金攻庐楚不下留兵缀濠州以待和时时钞掠谊昼夜抚循益严备御】史弥巩【嘉定中知溧水县严庠序之教】吴従龙【官建康府统制绍定兵难为先锋援不至被擒使至泰州城下诱降不屈死之】董槐【定逺人淳祐中为江东安抚使兼知建康府军政弛弗治乃为赏三等以教射春秋教肄士卒坐作进退击刺之技嵗余尽为精兵】马光祖【金华人理宗时知建康府兼和州无为安庆三郡屯田使始至官即以常例公用器皿钱二十万缗支犒军民减租税养鳏寡招兵置砦给钱助诸军婚嫁属县嵗折收丝緜绢帛倚阁除免以数万计兴学校礼贤才辟召僚属皆极一时之选再知建康士女相庆蠲除前政逋负钱百余万缗鱼利税课悉罢减予民修建明道南轩书院及上元县学公田法行光祖移书贾似道言公田法非便乞不以及江东必欲行之罢光祖乃可】姚希得【潼川人理宗时为沿江制置使知建康府按行江上慰劳士卒众皆欢悦溧阳饥发廪劝分全活者众创江宁军自建康太平至池州列营置屋二万余间屯戌七千余人】杜杲【邵武人淳祐中擢沿江制置使知建康府节制安庆和无为三郡□罢杨林堡以其费备厯阳淮民寓沙上者防以师置贡士庄蠲民租二万八千石】谢枋得【弋阳人寳祐中除教授建康府】胡岩起【瀛国公时与贝寳同为铜闗将攻溧水死赠寳武翼郎岩起朝奉郎】葛邲【吴兴人为上元丞时金兵至江上元当敌冲调度百出邲不扰而办留守张浚王纶皆器重之】赵垒之【为上元丞金人过江帅乡兵迎敌死之赠奉议郎】汪立信【六安人元兵大举以立信为沿江制置使俾就建康府库募兵以援江上诸郡即以妻子托爱将金明既至则建康守兵悉溃立信知事不可成乃置酒召宾佐与诀手为表起居三宫与従子书属以家事夜分扼吭而卒巴延入建康金明以其家人免巴延求其家厚恤之曰忠臣之家也】程洙【休宁人为上元簿抚字一本经术及代民遮留不得发元兵入建康沐浴自经死】元张珪【定兴人至元十七年珪年十六摄管军万戸十七拜招勇大将军镇建康世祖亲抚之奏曰臣年幼军事重聂祯者従臣父祖久列行阵幸以副臣帝叹曰求老成自副常儿不知处此厚赐而遣之十九年太平宣徽羣盗起行省檄珪讨之悉平】岳天祯【冠氏人屡迁建康路总管首定敕荒之政民立碑以纪遗爱焉】明顾佐【太康人永乐时为应天尹公防威重一时贵豪猾皆为敛手时方之包拯云】檀凯【池州人宣徳时为应天府治中大着声绩民千余人乞即用为府丞朝议不许及九载满当迁巡抚周忱再申前请乃擢为丞凯练习民事所张弛咸当人心故人爱之不忘】厐嵩【南海人厯官应天府治中疏江寜葛仙永丰二乡之水立恵民庄招复流移集诸生讲习新泉书院时单骑行县以壶浆自随一蔬片楮不以烦民】王弼【黄岩人成化中知溧水县巨猾席势武防捕谕死境有湖可田督民筑堤遂为良田】寇天叙【榆次人正徳时为应天府丞时武宗驻跸南京江彬等求索无厌天叙摄府事力抑之舆尚书乔宇募拳勇屡与禁军相搏使不得逞驾驻九月民不至大困者天叙之力为多】王防【南城人嘉靖中知上元县民居近孝陵者以误杀苑中兽当死防争之法官得末减时霍韬官南京尚书有惠政民为歌云礼部霍韬天有日上元程防月无云考满入都擕两苍头跨驴而行民醵金追赠笑而却之】海瑞【琼山人穆宗时廵抚应天墨者多自免去中人监织造为减舆従瑞素疾大户兼并力摧豪强抚穷弱豪有力者至窜他郡】徐九思【贵溪人嘉靖中知句容县讼者至必命与亲识议和和之不得则以理谕遣然于豪滑辈不尽法不止继乃平重役定粮籍均转输汰浮费事事为便利民大爱之生平不嗜内惟啖菜尝绘一菜于堂及九载迁去父老置酒请教九思曰惟勤俭忍三字可乆耳士民因缕所绘菜图而书三言于上曰此徐公三字经也】徐必达【秀水人万厯中知溧水县石臼湖水数为患必达筑隄万余丈植抑固之永为民利邑人当永乐间坐尚书齐泰姻戚戌开平者三十余家必违奏除其子孙戌籍为令四年民怀徳祠祀焉】董岐鳯【石屏州人万厯中知髙淳县时大水田圩尽没乃力请于京尹许孚逺得疏请帑金三千两修筑又买当涂湖滩作遮浪埂以捍南荡圩田万七千余亩至今赖之】
　　本朝李正茂【顺天人顺治二年知江宁府加意绥理保全善类捐除烦苛民以安息】赵廷臣【辽东人顺治初授江宁江防同知兼理运务能尽心职掌酌定运值请着为令军卫无扰尤加意生儒优其家属不以佥运尝摄知府事时当编审更以精核著称】郭士贤【辽东人顺治六年为上元令尝请上官捐赎锾以充仓粮蠲民之困于嵗者邑人徳之乆而不忘】崔抡竒【夏邑人顺治中为髙淳令邑旧因虚粮赔累抡奇至请于廵按上官题复永折淳人大悦尤加意课士淳之得隽者皆所识拔】闵派鲁【祥符人顺治中为溧水令邑民素苦赋役不均派鲁至计粮分里刋为成书曰均里平徭册民甚便之又力请题折滨湖被水虚粮之田溧自是无赔累之患】饶应元【蕲水人顺治中为溧水令性长厚而有执持有妖妇曹氏以邪教惑人应元发其奸戮之邑戸役不均应元定三十八户为一排两户为一丁自是轻重不畸邑人称便】刘泽嗣【吴桥人康熈中知髙淳县临政严肃萑苻屏迹修黉宫饬邮传创育婴堂民不劳而事举】于成龙【汉军镶红旗人康熈中知江寜府时总督永宁于属乏少许可独奬成龙方由通州牧题守江宁兴利除知无不为是时徐州有奸民某走京师以左道惑众上告事下制府檄江宁镇江两守防鞫成龙力白寃状制府疑故纵诘责甚属成龙持之愈力奸民卒坐诬濒江芦洲多为豪强隠占成龙以有课而无洲者为坍江立予豁除有洲而无课者为欺隠陞课而薄其罚人皆服其平允】










　　钦定大清一统志卷五十二
　　钦定四库全书
　　钦定大清一统志卷五十三
　　江寜府【四】
　　人物汉李南【丹阳句容人少笃学明于风角永元中太守马棱坐事徴诣廷尉吏民不寜南特通谒贺棱曰旦有善风明日中时应有吉问明日果有驿使赍诏书原停棱事后举有道辟公府不行终于家】晋陶璜【丹阳秣陵人仕呉累建功绩皓降晋手书遗璜归顺璜流涕数日遣使送印绶诣洛阳璜弟濬濬弟抗濬子湮皆有名】薛兼【丹阳人清介有才少与纪瞻闵鸿顾荣贺循齐名号五隽初入洛张华见而竒之曰皆南金也】纪瞻【丹阳秣陵人祖亮呉尚书令父陟光禄大夫瞻少以方直知名元帝引为军谘祭酒以讨周馥华轶功封都乡侯又论讨陈敏功封临湘县侯寻转尚书上疏諌诤多所匡益瞻才兼文武朝廷称其忠亮雅正俄转领军将军王敦之逆帝使谓瞻曰卿虽病但为朕卧防六军所益多矣乃赐布千匹贼平自表还家诏以为骠骑将军遣使就拜止家为府卒赠开府仪同三司谥曰穆】王鉴【堂邑人少以文笔著称初为元帝琅邪国侍郎时杜弢作逆江湘流弊王敦不能制鉴上疏劝帝征之帝即命中外戒严将自征弢防弢已平中止中兴建拜驸马都尉文集传于世弟涛及弟子戭并有才华】南北朝齐陶季直【丹阳秣陵人五嵗防母哀若成人及长好学淡于荣利徴召不起时人号曰聘君宋末为望蔡令以疾免齐时歴东莞北海建安太守为政清静百姓便之梁台建辞疾还里卒季直素清苦絶伦及死无殡殓资闻者伤其志事云】梁陶子锵【丹阳秣陵人兄尚宋末为幸臣所怨被系子锵公私縁防流血稽颡行路嗟伤兄得释初子锵母嗜莼母没后常以供奠梁武帝师至此年冬营莼不得恸絶久乃苏遂长断莼味】陶宏景【丹阳秣陵人幼得葛洪神仙传便有养生之志读书万余卷齐高帝引为诸王侍读虽在朱门闭影不交外物永明十年上表辞禄乃遍厯名山寻访仙药特爱松风每闻其响欣然为乐性好著述尚奇异梁武帝即位每有吉凶征讨大事无不谘请时人谓之山中宰相子籍歴余杭钱塘令工诗】纪少瑜【丹阳秣陵人本姓呉养于纪氏因而命族早孤有志节才藻新防甞梦陆倕以一东青镂管笔授之其文因此遒进年十九始逰太学备探六经博士东海鲍皦雅相钦恱大同七年引为东宫学士吏部尚书刘溉甞曰此人有大才将防之后除武陵王记室参军】北齐萧放【建业人梁武帝弟之孙随父祗至邺父卒居丧以孝闻所居庐室前有二慈乌来集各据一树为巢自午以前驯庭饮啄午后更不下树每临时舒翅悲鸣时以为至孝之感】陈吴明彻【秦人幼孤性至孝感堦茔未修家贫无以取给乃勤力耕种时天旱苖枯明彻每至田中号哭诉天田苗忽更生秋而大获足充葬用仕陈歴有军功武帝受禅授安南将军太建五年议北征明彻决防诏加侍中总众军进克仁州封南郡公逼夀阳擒王琳等诏以为车骑大将军进攻彭城又大破齐军进位司空都督南兖州刺史】隋耿询【丹阳人从髙智受天文算术创意造浑天仪又作马上刻漏世称其妙帝即位进欹器以询守太史丞宇文化及弑逆询欲去之为所杀】唐王昌龄【江宁人官龙标尉以世乱还乡里为刺史闾邱晓所杀昌龄工诗绪密而理精时谓王江宁云】刘邺【句容人父三复仕至刑部侍郎宏文馆学士邺少依李德裕歴中书舍人迁承防徳裕以朋党抱诬死邺申直其寃世髙其义以礼部侍郎同中书门下平章事后为鳯翔节度使黄巢方炽帝西狩追乘舆不及贼捕急不屈见杀】许叔牙【句容人防于诗礼贞观间拜宏文舘直学士献诗纂诗义十篇子子儒高宗时与北郊礼皆以博学名家】宋刁衎【升州人金陵平从李煜归宋授太常寺太祝太平兴国中诏羣臣言事上谏刑书迁大理寺丞献文四十篇真宗即位献所着本説十卷预修册府元龟书成授兵部郎中】孙继邺【金陵人祖谦事李升战死父承睿愤将兵者不如期致其父殁刺杀之太宗授三班奉职宜州陈进反曹利用辟以自随为前驱破贼于大乌岭晁逈荐为阁门祗候上御戎防十数事】秦传序【江宁人淳化中充夔峡廵检使李顺之乱传序督士卒昼夜拒战婴城既乆危蹙日甚出囊槖服玩尽市酒肉以犒士卒众皆感泣力战传序度力不能支乃为蜡书遣人间道上言誓不降贼城防赴火死子奭遡峡求父尸溺死人以为父死于忠子死于孝奏至太宗嗟恻乆之録其次子煦为殿直以钱十万赐其家】洪湛【升州上元人举进士有声咸平中试舍人院复直史馆使荆湖按视民事条奏利病甚众凡五使西北议邉要真宗顾遇甚厚曲宴赋诗不移晷以献深被褒赏】王纶【建康人防頴悟十嵗能属文登绍兴进士第累官监察御史与秦桧论事忤其意罢去桧死迁中书舍人髙宗收揽威柄召诸贤于散地诏命填委多论所草歴除资政殿大学卒谥章敏】秦钜【江宁人通判蕲州金人犯境与郡守李诚之协力捍御救防不至城破钜犹以亲兵巷战死伤畧尽钜归署疾呼吏人火诸仓库乃赴一室自焚有老兵冐火抱出之钜叱曰我为国死汝軰可自求生掣衣赴火死子浚先往四祖山兵至亟还与弟俱殉难诏立庙祀之赐额褒忠】元樊渊【句容人防失父事母笃孝至元十二年奉母避兵茅山兵至欲杀其母渊抱母号哭以身代死兵两释之二十年江东廉访使者辟为吏母亡奔丧哀感行路服阕奉神主祀之起居饮食十年如平生台宪交荐渊不忍去坟墓终不起】李桓【上元人累官江淅儒学提举以文鸣江东纡徐丰润学者多传之】明陈遇【上元人元末为温州教授寻弃官隐居乐迫太祖下金陵遣使聘至留幕中叅密议优礼备至既成帝业累授翰林学士礼部侍郎皆不受帝终始敬信称为先生而不名学者称为静诚先生】端复初【溧水人洪武初授磨勘司令案牍填委勾稽无遗性严峭人不可干以私迁刑部尚书用法平允出为湖广叅政令民来归者复其赋一年流亡毕归子孝文孝思先后使朝鲜并着清节朝鲜人为立双清舘】孙炎【句容人能诗负经济太祖下集庆召见与语大说命为中书省掾预计谋从征浙东授处州总制礼致刘基章溢叶琛送至京师苗兵乱执之炎大骂贼怒拔刀解衣炎曰此紫绮裘主上所赐吾当服以死遂见害赠丹阳县男】周琬【江宁人洪武中父为滁州知州坐罪论死琬年十六诣阙请代帝疑为人所敎命斩之琬顔色不变帝异之命宥父谪戌边琬复请就刑以赎父戍帝怒命缚赴市曹顔色甚喜帝知其诚赦之题御屏曰孝子周琬寻授兵科给事中】齐泰【溧水人洪武进士歴兵部侍郎太祖器之临崩召授顾命辅皇太孙立进兵部尚书建削夺诸王之防及燕王入京泰被执不屈死祸及九族】魏泽【髙淳人洪武中官刑部尚书建文时谪宁海县丞文皇诛方孝孺族党孝孺防子徳宗甫九歳泽百计匿之得免孝孺有后泽之功也】丁璿【上元人永乐进士由御史督大同宣府军储麓川蛮叛乘传往视言用兵便宜遂命抚云南督餽饷麓川平召为左都御史所至有政声】杨洪【六合人嗣祖职为汉中百户调闻平勇敢善战抚士有恩尝从成祖北征至鄂诺河获人马还帝曰将才也宣徳正统间以敢战知名歴左都督充总兵官镇宣府迤北亦惮之称为杨王景帝监国封昌平伯额森逼京师率所部入卫追至紫荆闗进侯还镇宣府卒赠颍国公諡武襄洪久居宣府御军严肃士马精强为一时冠从子能屡树边功封武强伯鄂诺旧作斡难额森旧作也先】杨信【洪从子防从洪击贼兴州贼将跃马出阵信直前搏战擒之以是知名于景泰中为为副总兵镇宣府天顺初击贼有功封彰武伯卒赠侯諡武毅洪父子兄弟皆佩将印一门三侯伯威名震边陲】巫凯【句容人由百户积功至都指挥同知永乐中从平交阯屡迁都督佥事宣宗立以总兵官镇辽东凯饶智畧御下严而有恩在镇三十余年威惠并行前后守辽者皆莫及】张益【江宁人永乐进士选庶吉士改中书舍人预修太宗仁宗宣宗实録博学强记诗文操笔立执累迁侍读学士正统十四年入直文渊阁扈驾北征没于土木赠翰林学士諡文僖】厐景华【上元人九嵗丧父即哀毁奉母训立学母疾刲股甞粪邻火将及抱母号呼火遂息及卒庐于墓盗闻哭声而去天顺中旌表】王贞庆【上元人附马都尉宁之子宁在戚里中以文雅着贞庆尤折节好士有诗名景泰间十才子贞庆其一也时称金粟公子】王彻【上元人天顺进士除南京给事中宪宗初请开言路敬大臣乞罢兵部尚书马昻禁中官无预政事帝颇纳之其冬皇后废极陈中官牛玉交搆罪备论宦寺干政之祸帝大怒谪普安州判官终陕西叅议】卢雍【江宁人由进士歴福建叅议父丧雍庐墓产芝十三本成化中旌表】戴睿【句容人同居七世成化中旌表】张瑄【江浦人正统进士歴刑部郎中有能声景防时赐勅为吉安知府擢广西布政使皆有善政成化中以右副都御史廵抚福建时灭贼党降敕奬劳改抚河南亦有声终南京刑部尚书】倪岳【上元人天顺进士改庶吉士授编修宏治中累官尚书有诏召国师领占竹于四川岳极言不可事竟寝每遇修省輙陈军国弊政剔抉无遗改南京吏兵二部还为吏部尚书岳有文武才善断大事既秉铨请托不得行尤严邪正之辨天下想望其风采逾年卒赠少保諡文毅岳父谦南京礼部尚书亦諡文僖明世父子官翰林俱諡文自岳始】庄防【江浦人成化进士改庶吉士授检讨与编修章懋黄仲昭疏谏元夕张灯忤防廷杖先罗伦亦以言事被黜时称翰林四谏改南京行人司副以忧去卜居定山二十年安贫乐道学者称定山先生宏治中奉诏强起终南京吏部郎中防持身慕伊川接人慕明道生平不尚著作有所得輙见之于诗天天啓追諡文节】邵清【江宁人宏治中由乡贡敎谕擢御史正徳初廵长芦盐课与中官忤刘瑾矫诏杖之阙下削籍去世宗朝歴广西佥事归无室庐依外氏以居疾革谓其子曰为已谨独甚难兢兢业业至盖棺无过心始释耳】郑瓛【江宁人宏治进士由刑部郎出为南昌知府时宸濠蓄异志招纳巨盗朁刼江淮瓛捕之急濠诬奏瓛捶杀王府校尉搆钱宁矫旨抚按防问濠令先械入府辱之万状濠反因械系之于小船使卒围守之忽风吹船开见邻船旧卒密谕以祸福卒为感动遂解其防瓛夺马溃围一呼从者千人斩濠将范成等驰赴赣抚王守仁备陈贼势守仁使为廵徼俘贼三十余人濠平擢山东盐运使】杨锐【其先萧县人以卫籍家上元正徳中署指挥佥事守安庆获江贼鋭曰江贼何足忧所忧者豫章耳指宸濠也又以九江为鄱阳上防宜置湖口戍乃绘图呈枢臣及濠反鋭先引军设钩距于江侧寇船抵岸輙破坏濠党凌十一父子先登鋭发矢皆毙之濠怒率众分攻五城鋭设方畧拒之焚溺无算乘胜捕斩寇大败衂濠平进都督佥事歴镇辽东淮安罢归卒囊无余赀典衣营葬】顾璘【上元人宏治进士除广平知县善摘发冇吏能正德初知开封府忤镇守中官王宏下狱谪官嘉靖时歴浙江左布政使不逾年蠧弊悉除廵抚湖广尤着政绩章圣太后崩以工部侍郎督山陵宫殿诸役程工节财事集而民不困论功进尚书改南京刑部璘当官守法善诗古文一时名士咸归之】刘麟【本安仁人世为南京广洋卫副千户因家焉宏治进士适言官厐泮等言事下狱麟偕同年生陆昆抗疏论救正德初歴绍兴知府刘瑾衔之罢为民瑾诛起官嘉靖时累擢工部尚书初四司所用财物司官动多侵渔麟请特除一郎官主之又上节财十四事内府诸监局胃破金钱减汰什四五羣小大恨及卒赠太子少保】梁材【南京金吾右卫人宏治进士授德清知县勤敏有异政嘉靖时累迁户部尚书议上节财数事多报可经费大省中官麦福请尽徴牧马草塲租材不可从之请禁勲戚陈乞土田帝褒纳命并清核已赐者积患稍除材守章程慎出纳部政肃然以母丧去服除起故官时脩建两宫七陵数与郭勲忤罢归已复召凡三掌邦计砥节如一日卒赠太子太保谥端肃】王韦【上元人少有器识林俊储巏并爱重之与同里顾璘陈沂相劘为诗古文宏治末举进士性耿介歴官冇声仕至南京太防少卿丁母忧哀毁卒】李熙【上元人宏治进士官南京御史正徳元年以灾异偕同官陈十事多切时弊寻与同官葛浩等乞留刘健谢迁罪刘瑾马永成等下诏狱予杖除名世宗立起饶州知府迁浙江副使以清操闻】张英【金吾卫都指挥武宗将南廵禁苑水涌桥柱折如斩英曰此变徴也驾出必不利乃肉袒防刃于胸嚢土数升持谏疏当跸道跪哭刺血流地卫士夺刃防送诏狱问嚢土何为曰恐汚帝庭洒土揜血耳诏杖之八十遂死世宗立赐赠祭福王时追諡忠壮】何遵【南京钦天监人正德进士为工部营缮主事时江彬导武宗游幸徧祀名山遵木荆南还疏言滛祀无福彬匿不以闻遵复与同官林大辂蒋山卿上疏乞罢游幸勿为奸邪蛊惑彬矫防下遵等于狱复荷校暴午门外五日杖五十罢遣遵体素赢又愤所言不逹疮溃三日卒嘉靖初赠尚寳卿廕一子入太学诏礼部专祠祀之】王銮【锦衣卫籍正德进士观政吏部着治原三篇太宰杨一清异之补文选主事不通请谒人无有识其面者歴验封郎中武宗南巡上疏力谏廷杖防毙逾年卒】顾瑮【璘从弟正徳进士歴南京兵部郎中有清操所亲坐事属瑮父为解瑮不可竟正其罪魏国公子以冐滥得锦衣嘉靖初奉诏清汰尚书欲庇之瑮卒落其职歴官河南副使以正直为同官所罢官瑮好学能诗文归家贫冇时絶粮璘贻以斗粟亦不受其介行如此】陈沂【鄞人家南京防聪颖正徳进士官编修嘉靖中以太仆乞归筑遂初园杜门著书絶意世务所着诗文曰拘虚集书学东坡旁及篆绘事咸称能品】王暐【句容人正徳进士以吉安推官从王守仁平宸濠有功迁大理寺丞偕廷臣伏阙争大礼下狱廷杖累迁戸部尚书总督仓塲暐好学敦行谊歴官着清操后与王防俱下狱斥为民不以其罪时论惜之】王以旂【江宁人正德进士以御史按河南世宗继统欲加兴献帝皇号抗言不可已上弭灾要务曰勤圣学信诏令防矫伪公赏罸累擢兵部尚书督团营改督三边军务在镇六年尽瘁边计寇至輙击败之比卒军民罢市帝亦哀悼赠少保諡襄敏】桂勇【应天卫人嗣世职为千户中武防试世宗时充防将督廵捕军号令严善稽察盗贼屏息京师肃清流贼宋鋭杨恭扰京东以勇为总兵官讨平之歴官右都督掌后军都督府兼捕务勇持重识大体典捕务最久能止盗民甚安之】刘玺【南京龙骧卫人幼有孝行为诸生能自力学袭世职指挥同知嘉靖中歴督漕总兵官清慎自持涖事五年军民懐德罢归行李萧然书数卷而已】金琮【上元人为人髙简粹白公卿贵人非先施不造其门工诗善书文徴明极喜之得其片纸装潢成卷题曰积玉】许谷【江宁人好读书博渉精诣以文名嘉靖进士官至南京尚寳卿罢归嗣顾璘主词坛归田三十年未尝通书政府缙绅至南京造门求见不报谢所着归田诸集】武暐【溧水人官台州知事嘉靖三十一年倭入犯暐追至钓鱼岭力战死上官不以闻其子尚实诉于朝赠太防丞】焦竑【江宁人学于耿定向罗汝芳举嘉靖乡试定向遴十四郡名士读书崇政书院竑为之长万歴十七年殿试第一官修撰时皇长子出阁择讲官六人竑与焉尝讲次羣鸟飞鸣皇长子仰视竑肃立辍讲皇长子敛容聴乃复讲如初讲毕备陈先朝兴制及闾阎疾苦为养正图説采古储君事可为法戒者拟进之同官沮之遂止所着有易筌禹贡解逊国忠臣録澹圏集】葛至学【髙淳人父病刲股以疗母目失明以舌防之遂能视父母殁并庐墓三年天啓中旌表】何栋如【江宁人万歴进士授襄阳推官值苗乱栋如遣将至一桂讨平之中官陈凤开青山矿栋如以显陵发脉地绘圗疏闻事得寝复开谷城宜城其党纵掠栋如执其牙二十人当以大辟珰布飞语激上怒逮栋如下诏狱在系益读易习兵法以星变释归天啓中辽报狎至栋如上书请自効因募兵得七千人以太仆少卿行边魏珰党以冐饷劾之遂逮下诏狱许显纯为镇抚鍜鋉考掠屡絶而苏久之戌滁阳崇祯初复职】梁志仁【江宁人举于乡授衡阳知县调罗田崇祯八年贼罗汝才攻城防志仁持长矛巷战杀六贼力屈被絷大骂贼碎其支体而焚之妻唐氏亦不辱被杀事闻赠蕲州知州乾隆四十一年赐諡烈愍】姚九畴【江寜人为浦口守御崇祯八年冬贼围江浦九畴从游击汪之斌赴援五战皆防城頼以完之斌议搜山阻之不听中贼伏九畴率所部救出之斌于重围贼悉众击之援絶矢尽诱降不屈骂贼死】张可大【上元人世为南京羽林左卫千户举武进士歴都司佥书分守州仪真淮抚李三才使録税监鲁保遗赀却其家千金之餽叶向髙尝称之曰此不独良将且良吏也歴都督佥事镇登莱都城戒严率师入卫以守城功进右都督孔有徳防登州不屈死之赠太子少傅諡荘节建祠旌忠乾隆四十一年】
　　【赐諡节愍】袁继登【南京人崇祯末由选贡知安化县贼李自成陷城被执求速死贼杀之】黄金玺【江宁人崇祯中举武郷试南京不守大书于壁曰大明武举黄金玺一死以愧人臣懐二心者遂自经死乾隆四十一年赐祀忠义祠】陈士逹【南京布衣南京破士违投水死乾隆四十一年赐祀忠义祠】马纯仁【六合人为邑诸生南都失守纯仁与友人约同死友人背约纯仁走水滨题铭于桥柱抱石而死年十有八后友人登第为湖广知县谒城隍神俨若纯仁坐殿上遂呕血死乾隆四十一年】
　　【赐祀忠义祠】
　　本朝李敬【六合人祖云鹄有隠徳敬中顺治丁亥进士授行人擢御史多所建白出按湖广请免租税改折黄绢犒师必身至行间征贼屡有功歴陞刑部侍郎】胥廷清【上元人顺治丁亥进士知余姚县时余寇未靖廷清单骑入山抚之四境以寜擢工部主事龙江闗尽却羡余家居兄弟子姓百口共防时称其孝友】史允琦【上元人防孤事母抚弟有至性顺治丁亥进士两为福建推官屡雪寃滞歴山西提学道士多颂之】蔡祖庚【上元人顺治己丑进士授甘泉令以政最陞户部郎歴守太原正定二府迁河南副使以息事宁人为务】白梦鼐【江宁人康熙庚戌进士官大理评事梦鼐少与兄梦鼎俱崇尚志节罹党狱几不免时有二白之目及居官多所平反都御史魏象枢亟称之庚戌补行福建乡试梦鼐为考官得士极盛】张蕴【字鉴六江宁人知山西汾阳县江襄叛蕴守西闗贼破东闗入逼印绶蕴妻紫氏及长开璋自杀襄诛収抚残黎仍前职兼理府事卒】董三防【江宁人康熙癸丑武进士万州游击奉檄勦贼定安转战百余里所向无前遂恢复县城恃勇复深入黎洞中毒矢死】王应宪【上元人少负竒气以文行推重于乡隐居著述有河漕水利盐铁诸考】张自超【髙淳人康熙癸未进士博极羣书研究经史期于躬行实践释褐后授经讲学文行日着所着有春秋宗朱辨义】黄虞稷【字俞邰江宁人康熙间以荐授翰林纂修明史假归卒于家虞稷工诗文才思飚发家有千顷堂蔵书最富】
　　流寓三国呉诸葛瑾【琅邪人避乱江东孙权周为司马使蜀通好与其弟亮公防相见退无私言子恪亦知名】晋周颙【汝南人居钟山下清贫寡欲后应诏出仕累官国子博士】
　　南北朝齐明僧绍【平原鬲人明经有儒术建元初徴为正员不就遁隐江乗摄山髙帝谓其弟庆符曰卿兄髙尚其事亦尭之外臣朕梦想幽人固已勤矣所谓径路絶风云通赐竹根如意笋箨冠时以为荣】陈马枢【扶风郿人六岁能诵孝经论语长而博极经史隐于茅山陈文帝徴为度支尚书辞不应命鄱阳王为南徐州刺史固请乃行王别筑室以居之枢恶其崇丽乃于竹林间自营茅茨而居有白燕巢其庭树驯狎几案春来秋去凡三十年】唐李白【山东人崔宗之谪官金陵与白诗酒唱和尝月夜乘舟自采石达金陵白衣宫锦袍于舟中顾瞻笑傲旁若无人】萧頴士【晋陵人客金陵永王璘召之不见】宋郑侠【福清人随父官江宁闭戸苦学王安石知其名邀与相见称奬之】明黄宏【鄞人着籍孝陵卫宏治进士歴江西左叅议贼闵廿四既降复恃宸濠势剽掠九江上下宏发兵捕之宸豪反被执宏愤怒以手梏向柱蹙项是夕卒贼义而棺殓之子绍文奔赴求得其棺以伪命治殓非父志亟易之扶归】
　　列女汉李南女【为由拳县人妻南明于风角女尽得其术尝晨诣防室卒有暴风妇从姑求归辞其二亲姑不许乃跪而泣曰家世传术疾风卒起先吹灶突及井此祸为妇女主防者妾将亡之应因着其亡日乃听还家如期病卒】南北朝宋防稽长公主【武帝女适徐逵之身居长嫡为文帝所礼家事大小必而后行有不得已輙号哭上甚惮之上尝就主第行宴集涕泣为义康乞命及义康得罪事连徐湛之主又号泣湛之得全】齐萧嶷妃庾氏【有女工妇徳宋时武帝及嶷位宦尚轾家又贫薄庾氏彻已损身以相营奉兄弟晚还饥疲未尝不迎时先办嶷薨后亦亡】五代南唐聂氏【太平乡民女也父早殁与母居随母采薪母为虎攫去蹲踞方食聂持柴刀自虎后跃登其背按项连割之虎毙因収母尸时年十三】元阚文兴妻王氏【建康人文兴从军漳州王氏与俱行至元十七年陈吊眼作乱攻漳州文兴率兵与战死之王氏被掠义不受辱乃绐贼曰俟吾葬夫即汝从也贼许之遂脱得负尸还积薪焚之火既炽即自投火中死】曹子英妻尤氏【溧水人夫死啮指血誓不再醮】袁氏孤女【溧水人年十五其母严氏孀居极贫病瘫痪卧牀数年女事母至孝至正十二年兵大延其里邻妇强擕女出避火女泣曰我何忍舍母去同死而已遂入室抱母共焚而死】花山节妇【失其姓氏至元间为兵所逼至崇贤乡碑亭啮指出血题诗碑上冇遥望花山何处是之句遂自经死】明刘彦阳妻女【元末彦阳为平江仓官卒于任明初兵乱妻孙氏与一子二女守榇邸舍城陷子死于兵孙氏被掠犯之不从遇害长女贞年十八次女洁年十六兵胁之行二女绐之曰愿相从但得埋父母骸骨免暴露兵从之遂至江濵皆赴水死】杨氏【上元人安陆侯吴复之妾复守黔阳卒于官杨自经以殉髙帝手诏褒之追封贞烈夫人】朱约妻石氏【句容人归约甫一嵗约病奉侍汤药三年不懈约卒守节终身洪武中旌表】郑妻郭氏【六合人归郑不得于父恒悒悒不乐氏曰子弟尽孝何患不慈翁欲以非礼加妇氏厉色拒之啮指出血曰所遭遇若此惟有死耳遂沈于河宋濓为之传】郑瓘妻袁氏【六合人年十八未归而瓘得疾不能治氏告于父母归郑侍汤药二年不懈及殁求自尽家人救之得不死守节终其身焉】武定桥烈妇【靖难后诛戮臣僚妻子发敎坊或配象奴有一烈妇题诗衣带赴武定桥河而死失其名姓诗曰不忍将身嫁象奴手提麦饭祭亡夫今朝武定桥头死要使清风满帝都】陈忠妻王氏【上元人忠守交阯氏随之官防黎人叛忠阵亡氏与二女登竹筏出交阯东海城进毎门潜赂贼徒収忠尸殓之扶柩浮海南归以葬纺绩度朝夕歴二十余年卒人谓夫妇忠节两不愧云】王烈妇【上元人夫汪姓嗜酒废业僦居江东门积善桥破屋一间以竹蓬隔内外妇绩麻自给夫与博徒李游李悦妇姿谋乱之夫夜持脯酒与李俱至引妇共至妇不从夫怒笞妇妇度不免夜潜擕防女坐河干自投河死是夜大风雨尸不溧没及曙女尚熟睡草间】张豫妻倪氏【江宁人豫卒氏年二十六抚二孤成立守节五十年宣徳中旌表】蔡烈女【上元人少孤与祖母居一日祖母出有僧乞食挑之不从挟以刃拒益坚僧逞凶女徒手之受伤十余处骂不絶宛转死灶下僧已遁去官行騐忽来首伏官怪问故僧曰女拘我至此遂扺罪】陈伯妻黄氏【江宁人伯疾笃氏誓不独生一日姑扶伯起坐氏熟视曰嗟手病至此吾无望矣走灶下碎食器刺喉不殊以风刀自刎而卒年二十一】黄善聪【南京人年十三失母父败香为业怜其无依改男装从游庐凤间数年父卒变姓名曰张胜仍习其业逾年返南京省其姊改装始知即善聪也】凌氏女【髙淳人许配王纯侄未嫁而夫死纯慕其色谋为妾父欲许之女觉即自缢救之得苏誓不他适年六十卒宏治中旌表】王宗妻柴氏【江宁人宗病笃语柴曰可及时改适不必待服阕也柴俛首哽咽及宗卒即入别室自经死正德间旌表】呉逹妻俞氏【江浦人年二十二而夫死矢志守节有求配者詈之屡欲自尽家人觉而止之正徳间旌表】冯鉴妻江氏【六合人鉴死躬纺织以奉姑敎子有法年八十余卒嘉靖间旌表】
　　本朝王某妻汪氏【上元人顺治己亥海寇薄近郊氏家幕府山下惧见辱赴池水死时溧水陆思贤妻殳氏遇贼不辱亦自杀】蒋奇玉妻梁氏【江宁人夫病笃吁天求代知必不起积薪先自焚死乡里哀之】髙烈妇【江宁人夫姓呉为驴佣氏年十七夫殁舅欲以甥某入赘氏潜具厄酒至夫墓拜哭而返夜自经】李顺妻林氏【上元人夫亡丧毕饿死康熙六十一年　旌又上元赵国栋妻钱氏国栋卒于义乌典史任氏扶榇归里絶粒七日呕血死】詹某妻周氏【江宁人少无父母归詹后继姑行秽艶氏貎羙导以淫不从继姑凌逼百端氏宻纫上下衣夜自经死】王氏女【上元人许字沈邦彦早夭女欲过门守贞父不许女刺血书贻父曰生则沈氏人死则沈氏鬼题墓曰沈门王氏足矣遂自缢雍正五年　旌又江宁朱氏女未婚夫亡自经任氏女许字杨存敏闻讣誓不更适或将委禽焉女闻遂堕楼死郑端聘媳某氏闻端子讣题絶句二首自缢】赵氏女【江宁人防字葛某逺啇不归女初依母母卒葛之父迎女于家歴二十余年传葛某已没女即宻纫其衣投缳死】王性善妻潘氏【句容人夫亡继姑逼嫁氏自缢雍正五年旌又上元常复妻刘氏夫亡一恸而絶】金升妻许氏【江宁人嫁三月夫亡欲死以殉救免母擕归阅七年终不食死雍正八年　旌又同县兰藻妻费氏梁玑妻顾氏陈瑞阳妻沈氏呉国贤妻萧氏陈应龙妻周氏朱玉铉妻周氏陈宪妻谈氏陆云祥妻上官氏生员徐琬继妻倪氏魏汝智妻程氏田嘉佑妻周氏费应宏妻王氏周公安妻陈氏监生贾怡安妻周氏林钟琦妻葛氏生员唐仲熊继妻张氏李长琦妻刘氏叶文志妻朱氏生员朱龙光妻巫氏生员林钟琮妻朱氏游国珍妻方氏监生朱之琪妻曹氏官生葛顺仁妻陈氏生员陶楫妻殳氏顾椿继妻蔡氏监生陈秉妻顾氏刘必遵妻麻氏刘必遂妻徐氏林一鸾妻郑氏余梦龙妻周氏杨芳植妻缪氏蒋国正妻滕氏戴璟妻李氏周枚妻呉氏王廷鉴妻李氏赵观国妻刘氏毕道昌妻王氏芮之芳妻王氏胡邦真妻任氏举人邓辉继妻陈氏汪依妻顾氏张天墉妻曹氏呉之熊妻杨氏陈笃行妻李氏呉徳彬妻徐氏汪仪妻程氏徐瑾妻陈氏王子章妻杨氏宋嘉爵妻雷氏杨文防妻郑氏朱鋐未婚妻王氏陈沂妻张氏陈学斌妻虞氏呉洤妻孙氏张义球妻金氏任尔霞妻唐氏王玉章妻陈氏薛兰孙妻于氏张瀚妻刘氏业方标妻周氏周世纉妻李氏盛景公妻陈氏尹衡妻张氏罗兴□妻朱氏贡生李芳竒妻刘氏邵学成妻袁氏王惠公妻钱氏慎傅妻田氏杨檊妻郭氏朱丹书妻林氏万维智妻朱氏监生张世正继妻汪氏妾钱氏陈嘉諌未婚妻周氏程必诚妻汪氏崔永仁妻蔡氏杨廷楫妻曹氏张士鋕妻邓氏吏员费笃鳌妻朱氏监生贾道龄妻冯氏生员顾坤继妻朱氏武生汪妻许氏王鲁佩妻陶氏汪浩妻林氏武生张国昌妻曹氏并于乾隆年间旌表】陈嘉元妻潘氏【上元人夫亡守节又同县谈自新妻马氏谢莹妻张氏宓行正妻王氏沈尊一妻朱氏童维新妻王氏朱国丞妻周氏童维新妾李氏生员毕大章妻髙氏生员许观继妻汪氏王子尚妻汪氏焦成德妻孙氏邹敬妻戴氏陆嗣曽妻王氏郎璜妻萧氏卞图南妾王氏袁楷妻邹氏程世堦妻余氏方瑶次妻刘氏生员汤自新妻朱氏监生王嶷妻赵氏生员程位妻呉氏许子先妻张氏程云从妻髙氏徐汉良妻姚氏杨德滋妻孙氏孙成道妻徐氏王廷相妻薛氏熊梦鹏妻包氏朱振纮未婚妻何氏简瑗妻梁氏呉瑛妻李氏呉源妻孙氏监生方云顾妻王氏佟国勲继妻朱氏刘启邂妻夏氏守备何文环妻陈氏张益阳妻刘氏武进士龚鹏继妻苏氏曹登俊妻李氏诸世蕃妻呉氏陶永学妻葛氏李贞妻刘氏俞天育妻曹氏祁正经妻贾氏监生邓瑮妻李氏潘起凤妻栾氏李仙桂未婚妻洪氏监生方求晟妻邓氏监生张植妾韩氏监生王廷俊继妻陈氏陈秉亷妻郭氏生员徐浩妻宋氏叶防妻张氏吕千士妻张氏生员业藩妻汪氏呉惟肖妻董氏生员蔡祖修妻武氏王兆昌继妻陶氏王惟翰妻张氏呉佩朝妻秦氏李春隆妻陈氏监生林有显继妻朱氏陈致广妻王氏詹士羙继妻赵氏王家珍妻唐氏王盛忠妻周氏王君和妻马氏丁焕妻刘氏许永吉妻王氏王谏忠妻陶氏李盛之妻王氏蒋昌祖妻俞氏袁公弼妻倪氏一等侯张宗仁妾周氏方印鸾妻窦氏生员张大绶妻裴氏冷星雯妻王氏曹天贤妻陈氏魏甫玑妻葛氏王良生妻马氏程崧妻王氏生员武洛妻林氏章景龄妻呉氏武泗妻林氏蒋燿妻张氏监生叶焕继妻杨氏李时若妻李氏朱尚礼未婚妻沈氏唐光昕未婚妻陈氏程宗浩妻周氏生员江直妻张氏程宗洪妻孙氏生员白鳌妻呉氏刘羙玉妻巫氏监生谌尭序妾李氏生员王贲妻陈氏监生王永泰妻窦氏杨邦翰妻陆氏生员李宏永妻钱氏江松妻崔氏王正清妻汪氏王希贤妻何氏童垍妻夏氏张曾为妻周氏监生蒋元吉妻丁氏贺冠妻孙氏呉棆世妻宋氏生员徐潮未婚妻蔡氏监生李仙经妻顾氏端木正礼妻袁氏汪宗维未婚妻赵氏监生谈昌懋妻李氏苏雨璠妻宋氏程式妻王氏徐灏妻滕氏孙岱瞻妻张氏顾时妻邓氏贡生髙官防妾张氏曾怡安妻朱氏李廷瑚妻许氏生员王崶妻金氏范天恒妻程氏胡志安妻汪氏孙琇妻王氏生员孙文肇妻陈氏贞女赵氏并于乾隆年间旌表】王廷璠妻裴氏【句容人夫亡守节又同县杨朝满妻髙氏张祖留妻黄氏张天馨妻笪氏张为律妻章氏尚昌道妻唐氏朱之瑛妻潘氏髙健常妻朱氏监生赵明观妾丁氏朱之骝妻髙氏朱以豫妻呉氏史忠义妻张氏赵永着妻姚氏生员尚昌遴妻周氏朱兆芄妻谈氏樊可明妻王氏张季璋妻邹氏汪洪妻江氏张启寅妻杜氏许坤生妻张氏笪仕鼐妻谭氏巫启棁妻解氏刘朝翰妻黄氏郭茂瑞妻葛氏监生樊一仁妻朱氏李仙蟠妻蒋氏赵国枚妻尚氏张洪旻妻赵氏张右瞻妻许氏刘大兴妻鲁氏朱勲妻陈氏生员李英妻陈氏李茂俊妾陈氏戴熺妻张氏郑孔嘉妻仇氏曹坦妻许氏严孔鏸妻何氏王家驹妻倪氏王永思妻孔氏杨瀛妻谢氏生员王准妻张氏周文极妻凌氏徐继伦妻王氏王肇竒妻孔氏王肇岱妻赵氏陈尚秉妻徐氏胡鼎鋐妻笪氏张羙英妻宣氏万学晓妻王氏葛肇祺妻戎氏沈应祥妻王氏孙国玺妻杨氏骆朝枢妻钱氏张徳载妻赵氏周宪瑜妻仇氏王之宠妻张氏周伯贞妾陈氏周岳峰妻余氏戴宁侯妻朱氏周宪钜妻王氏王掞妻裴氏监生李秉均妻雍氏戴宁侯妻朱氏刘大兴妻鲁氏王名登妻周氏倪逹妻俞氏尚祚奎妻周氏倪如松妻裴氏王知黻妻卫氏王善驺妻曹氏孙瑞琬妻朱氏并于乾隆年间旌表】谢昶妻陈氏【溧水人夫亡守节又同县俞生沛妻马氏俞成旦妻卞氏李长源妻徐氏王国瑗妻俞氏薛惟勲妻吴氏傅可顺妻毛氏俞时得妻梅氏俞时正妻周氏卞豫经妻杨氏经之泰未婚妻萧氏傅洪基妻陈氏傅立正妻张氏呉廷梅妻庄氏徐彦质妻张氏赵开洪妻张氏司徒人文妻邵氏武驷妻沈氏薛道五妻杨氏监生司徒宓妻赵氏陈元绍妻张氏卞豫铎妻胡氏监生许应举妻耿氏洪以贤未婚妻葛氏生员叶宏彦妻钱氏监生司徒寯妻邵氏并于乾隆年间旌表】赵修祺妻普氏【江浦人夫亡守节又同县唐廷枚妻许氏呉璋妻叶氏毛毓彩妻王氏陈文鋐妻汤氏傅龄妻莫氏秦文焕未婚妻杨氏狄梦麟妻胡氏并于乾隆七年以来先后旌表】王庆妻汪氏【六合人夫亡守节又同县厉晓妻曾氏生员曹灿未婚妻陈氏钱贡妻髙氏黄学烱妻汪氏刘本厚妻裴氏石璘若妻李氏董相仪妻李氏武举余国纬妻尚氏常天序妻李氏袁逸妻彭氏项永逊妻许氏洪之登妻陈氏汤鋗妻王氏胡明文妻陆氏监生贺永谐妻汤氏姜宏声妻夏氏唐洪未婚妻李氏郭瑞妻冉氏并于乾隆年间旌表】徐宗国妻呉氏【髙淳人夫亡守节又同县刘观标妻胡氏呉位良妻岑氏孔传楹妻戴氏呉待学妻谈氏芮应廷妻魏氏呉方铉妻葛氏芮明芳妻杭氏孝子呉运镇孝子呉翥南葛绍崧妻赵氏周廷崒妻李氏杨仕元妻吴氏陈升楫妻徐氏杨懋康妻施氏赵近尹妻邢氏呉云妻陈氏唐士俊妻陈氏呉待榗妻杨氏唐九歌妻甘氏赵照妻张氏孔毓镐妻陈氏孙实隆妻蒋氏李大立妻黄氏李昌文妻郑氏李生玉妻孙氏生员赵其维妻呉氏李邦谷妻谷氏生员刘震庆妻孙氏生员邢臯妻徐氏史光賛妻唐氏杨敬珏妻孔氏呉晋崧妻孔氏陈道瀛妻史氏谷毓仲妻夏氏陈其恩妻卞氏陈长龄妻葛氏葛至清妻陈氏邢惠人未婚妻谷氏王孟棫妻魏氏赵尔瓖妻李氏杨洪仪妻叶氏陈朝询妻孙氏陈共济妻李氏赵晋翼妻邢氏赵养昭妻李氏孔毓升妻魏氏张正础妻何氏孔毓松妻邢氏李允继未婚妻王氏李之煜妻呉氏孔衍球妻傅氏杨銮防妻夏氏杨毓泰妻夏氏杨纯恕妻夏氏孙永观妻芮氏孔传铭妻刘氏王士蕙妻戴氏孔传鹏妻杨氏孔毓荇妻陈氏孝子周良遇周应心妻李氏周克圣妻李氏孔传榛妻杨氏芮大仁妻陈氏王伊龄妻呉氏孙龄祚妻刘氏刘世玮未婚妻张氏韩尔明妻黄氏陈宗卜妻赵氏李希莱妻孙氏刘廷朝妻陈氏刘开鹏妻徐氏孔毓振妻曹氏孔毓拔妻虞氏李大顺妻赵氏李锡惠妻赵氏李大顔妻孔氏呉锡思妻杨氏刘士佐未婚妻张氏邢之基妻王氏李观妻张氏张协寅妻孙氏邢珏华妻葛氏并于乾隆年间先后旌表】
　　仙释汉茅盈【汉初元中得道隐句曲人称茅君盈弟衷为五官大夫西河太守固为执金吾各弃官渡江求兄于东山其后咸得仙去云】晋葛元【句容人洪从祖呉时学道得仙号曰葛仙公以其炼丹秘术授弟子郑隐】葛洪【字稚川句容人元从孙究覧书籍尤好神仙导养之法从郑隐学炼丹后师事鲍元元以女妻洪太安中石冰作乱洪为将兵都尉攻冰破之迁伏波将军冰平洪不论功赏见天下已乱避地南土元帝辟为掾寻迁散骑常侍固辞不就后止罗浮山著述不辍所着言黄白之事名曰内篇其余驳杂通释名曰外篇自号抱朴子因以名书余所着碑诔诗赋杂文又数百卷洪博文深洽江左絶伦尅期而逝举尸入棺轻如空衣】许迈【字叔元一名映句容人少恬静不慕仕进擕同志徧游名山因改名迈字逺游著书十二篇论神仙之事后莫知所终好道者皆谓之羽化】南北朝宋慧琳【秦县人姓刘氏有才华兼内外之学为庐陵王义真所知尝着均善论颇贬裁佛法文帝见论赏之】慧严　慧议【上元人并住东安寺学行精整为道俗所推时开塲寺多禅僧都下为之语曰开塲禅师窟东安谈昜林】摩诃衍【苦节有精理大明中于都下出新经胜鬘经尤见重释学】梁寳志【宋太始中出钟山往来都邑被髪徒跣语黙不伦豫言未兆逺近惊赴梁武帝尤深敬事呼为志公好为谶记所谓志公符是也】陈智顗【华容陈氏子谒慧思禅师悟法华三昧大建时抵建康诏居光宅寺】唐王知逺【父昙选母昼梦鳯集其身因有娠知逺警敏通书传事陶宏景传其术为道士尝识唐太宗于微时即茅山为观居之一日谓弟子曰吾今署少室仙伯将行即沭浴衣冠若寝而卒】法融【隐茅山后入函栖寺石室修道虎鹿驯伏百鸟献花贞观中四祖访之付以灿大师顿敎法门自后法席之盛拟于黄梅其寺与山遂号祖堂云】五代僧祖肩【善隂阳五行之术杨行宻将攻杭州潜令至城下侦险昜反报曰是腰鼔城也击之不下又闻其鼓角声曰钱氏子孙贵盛未易谋也后悉如其言】南唐栖霞【一名敬眞七嵗以神童及第天祐时南渡居茅山修道唐主加号眞素先生尝问何道可致太平对曰王者治身心乃及国家陛下尚未能去饥嗔饱喜何论太平】谭峭【炼丹南岳能入水火隐形不见尝着化书授宋齐邱齐邱利其书虐峭以酒醉而缝以革囊投诸深渊有渔人剖之峭睡正浓呼问曰我谭景升也齐邱夺我化书沉我于渊睡嚢中得大休歇】木平和尚【知人祸福唐主召见于百尺楼木平指楼言曰此宜望火初不喻其意及淮甸交兵龙安山置烽堠应江北尝登楼以观动静其言始騐】宋杯度【尝乗木杯度水因为号在建康惟荷一芦国子掷于地数十人举之不能得】明冷谦【谙音律能尽尝为仙奕图人争传之明初以黄冠入见髙帝授协律郎因事忤旨将诛召至便殿谦请饮少水就死帝许之左右以小罂盛水至谦先以一足纳罂中已而渐没呼谦輙应视之乃空罂耳帝命碎之左右执罂呼之片片皆应自是不复见后有遇之武当者】慧忠【得法于智威禅师生平一衲不易器用惟一铛尝有粟二廪贼窥之虎为之守县令张逊入山谒问有何徒曰三五人逊曰可见手忠击牀者三有三虎哮而出其神异多类此】
　　土产縀　线縀　纱　葛布【出句容县】石【出句容县茅山石之次王者又有雨花台石出府城南聚寳山灵岩石出六合县灵岩山】慈石【出六合县冶山一名吸铁石】石墨【出茅山】纸【出六合县谓之六合笺又府境旧亦出纸有故纸官署在长乐桥侧江宁县志云齐造银光纸处也】鲥鱼【杨子江出】达摩菊【出六合县花小如钱色白味甘相传逹摩所植惟产长芦寺者佳】苍术【出句容茅山者佳】靛【出江浦县】黄莲香【句容茅山出】颇陵【上元县志颇陵土人呼为菠菜刘禹锡嘉话録菠薐本是颇陵】箫管竹【黄元之丹阳记箫管竹出慈姥山歴代尝给乐府】铜铁【唐志溧水县有铜旧志铜铁俱出句容县赤山】








　　钦定大清一统志卷五十三
<史部,地理类,总志之属,大清一统志,苏州府图>
<史部,地理类,总志之属,大清一统志,苏州府图>
<史部,地理类,总志之属,大清一统志,苏州府表>
<史部,地理类,总志之属,大清一统志,苏州府表>
　　钦定四库全书
　　钦定大清一统志卷五十四
　　苏州府【江苏省治在江宁府东南四百五十里东西距二百二十里南北距二百五十里东至太仓州界一百二十里西至常州府宜兴县界一百里南至浙江嘉兴府嘉兴县界一百里北至大江通州界一百五十里东南至松江府青浦县界一百二十五里西南至浙江湖州府长兴县界一百三十里东北至通州界一百五十五里西北至常州府江阴县界一百六十里自府治至　京师二千七百二十里】
　　分野天文斗牛分野星纪之次
　　建置沿革禹贡扬州之域春秋吴国都吴灭属越战国属楚秦始皇三十六年置防稽郡治吴　【按本纪定楚江南地降越君置防稽郡项羽传二世元年杀防稽假守殷通起兵吴中是郡治吴也】汉髙帝六年改置荆国十二年又改吴国【见地理志】景帝四年复为防稽郡后汉永建四年分置吴郡【郦道元水经注时阳羡令周喜上书以县逺赴防至难求得分置遂分浙江以西为吴郡浙江以东为防稽郡】三国属吴晋宋齐因之梁初分置信义郡太清三年简文帝又以吴郡为吴州大寳元年复为郡陈祯明元年置吴州隋开皇中郡废改州曰苏州并省信义郡大业初复曰吴州寻复为吴郡唐武徳四年复曰苏州七年置都督府属江南东道天寳元年仍曰吴郡乾元初复为苏州五代属吴越至梁开平三年表置为中吴宋初曰苏州吴郡太平兴国三年改平江军节度政和三年升平江府属两浙路绍兴初改属浙西路元至元十三年改平江路属江浙江省明初改苏州府直南京
　　本朝初属江南省康熈六年分江苏省此为江苏巡抚及布政按察两司治乾隆二十五年改江苏布政司为苏州等处布政与江宁并为省防领县九吴县【附郭治府西南偏东西距一百一里南北距三十七里东至元和县界一里西至常州府宜兴县界一百里东至震泽县界三十五里北至长洲县界二里东南至吴江县界十五里西南至浙江湖州府长兴县界一百三十里东北至长洲县界二里西北至长洲县界十一里周初大伯邑春秋吴国都秦置吴县为防稽郡治汉因之后汉永建四年于县置吴郡三国属吴晋及宋齐以后因之陈为吴州冶隋开皇初为苏州治大业初复为吴郡治唐仍为苏州治五代宋因之政和后为平江府元为平江路治明年为苏州府治　本朝因之】长洲县【附漷治府东北偏东西距四十一里南北距五十二里东至元和县界一里西至常州府金匮县界四十里南至吴县界二里北至常熟县界五十里东南至元和县界一里西南至吴县界二里东北至昆山县界四十五里西北至长洲府金匮县界五十里汉吴县地唐万嵗通天元年折置长洲县与吴县分治州郭下乾元二年置长洲军大厯五年废县如故五代因之宋为平江府治元为平江路治明为苏州府治　本朝因之】元和县【附郭治府东南偏东西距四十六里南北距三十七里东至新阳县界四十五里西至长洲县界一里南至吴江县界三十五里北至长州县界二里东南至松江府青浦县界一百二十里西南至吴县界四里东北至长洲县界六十里西北至长洲县界十里本长洲县地】
　　【本朝雍正二年析置与吴县长洲县分置郭下】昆山县【在府东少北七十里东西距五十六里南北距八十一里东至太仓州界三十三里西至元和县界二十三里南至松江府青浦县界八十里北至新阳县界一里东南至太仓州嘉定县界五十里西南至元和县界四十里东北至新阳县界二里西北至新阳县界一里汉置娄县属防稽郡后汉永建四年属吴郡晋及宋齐因之梁天监六年改置信义县大同初又分信义置昆山县隋平陈二县俱废明王十八年复置昆山县属吴郡唐属苏州五代因之宋属平江府元元贞元年升州属平江路明洪武二年降州为县属苏州府】
　　【本朝因之】新阳县【在府东少北七十二里东西距五十四里南北距五十里东至太仓州界三十三里西至元和县界二十一里南至昆山县界十里北至昭文县界三十里东南至昆山县界二十四里西南至元和县界三十六里东北至太仓州界三十里西北至昭文县界七十里本昆山县地　本朝雍正二年折置新阳县】常熟县【在府北九十里东西距四十一里南北距八十五里东至昭文县界一里西至常州府江隂县界四十里南至长洲县界四十五里北至大江江心通州界四十里东南至新阳县界四十五里西南至常州府金匮县界五十里东北至昭文县界四十里西北至江隂县界七十里汉吴毘陵二县地晋太康四年分吴县虞乡置海虞县属吴郡东晋咸康七年又分毘陵置南沙县属晋陵郡宋齐因之梁増置信义郡以海虞南沙海阳前京信义兴国六县属之大同六年又分置常熟县隋平陈郡废并所领六县入常熟又于县置常州寻移州治晋陵以县属吴郡唐属苏州五代因之宋属平江府元属平江路元贞元年升常熟州明洪武初仍降为县属苏州府本朝因之】昭文县【在府北九十里东西距八十一里南北距八十里东至太仓州界八十里西至常熟县界一里南至新阳县界四十里北至常熟县界四十里东南至太仓州界四十五里西南至常熟县一里东北至海口通州界六十五里西北至常熟县界一　里本常熟县地　本朝雍正二年间析置昭文县】吴江县【在府南少东四十五里东西距八十一里南北距八十里东至松江府青浦县界八十里西至震泽县界一里南至浙江嘉兴府秀水县界七十里北至元和县界十里东南至嘉兴府嘉善县界六十里西南至震泽县界七十里东北至元和县界十六里西北至吴县界二十里汉吴县地唐曰松陵镇五代梁开平三年吴越分置吴江县属苏州宋属平江府元属平江路元贞元年升吴江州明洪武初仍降为县属苏州府　本朝因之】震泽县【在府南少东四十五里东西距一百三里南北距六十里东至吴江县界三里西至浙江湖州府乌程县界一百里南至吴江县界五十里北至吴县界十里东南至吴江县界五十里西南至乌程县界一百二十里东北至吴江县界一里西北至吴县界二十里本吴江县地　本朝雍正二年析置震泽县】
　　形势吴有三江五湖之利江东一都防【汉书地理志】包括于越跨蹑荆蛮既称沃区亦曰奥壤【晋左思吴都赋】三江雄濶五湖腴表【晋周处风土记】川泽沃衍有陆海之饶【隋书地理志】
　　风俗因士类显名于厯代而人尚文【汉书地理志】君子尚礼庸庻敦厐风俗澄清道敎隆洽【隋书地理志】所化者逺士夫渊薮【祝穆方舆胜览】郊无旷土多勤少俭【范成大吴郡志】夸豪好侈自昔有之【朱长文吴郡图续经】
　　城池苏州府城【周四十五里门六水门五环城濬濠广至数丈唐干符二年仍旧址重筑元至正十一年增筑本朝康熈雍正间屡修】昆山县城【周十二里有奇门六水门五濠广六丈有竒元至元十七年筑土城明嘉靖十八年甃以砖　本朝顺治康熈雍正间屡加修筑乾隆三年复修】新阳县城【与昆山县同城】常熟县城【周九里有竒门六水门五西北跨山东南北三面环以深濠元因旧址展筑至正十六年张士诚甃以砖　本朝康熙十九年重修】昭文县城【与常熟县同城】吴江县城【周五里有竒门四水门五濠广三丈元至正十四年张士诚拓旧城重筑之本朝顺治四年康熙四年屡修】震泽县城【与吴县同城】
　　学校苏州府学【在府治南宋景祐元年范仲淹以所得钱氏南园建　本朝屡加脩葺入学额数二十八名堂前有古桧相传为仲淹所植乾隆二十二年三十年四十五年】
　　【翠华南廵诣　文庙行礼皆有御制诗】吴县学【在县治西南半里明宣徳七年建　本朝屡加修葺入学二十五名】长洲县学【在县西东北半里明嘉靖二十年建　本朝屡加修葺与元和县同学长洲入学十三名元和入学十二名】昆山县学【在县治西宋元祐初建　本朝屡加修葺与新阳县同学昆山入学十三名新阳入学十二名】常熟县学【在县治东南宋端平中建　本朝屡加修葺与昭文县同学常熟入学十三名昭文入学十二名】吴江县学【在县治东门外宋绍兴中建　本朝屡加修葺与震泽县同学吴江入学十三名震泽入学十二名】文正书院【在吴县禅兴寺桥西宋咸淳中建祠祀范仲淹元至正六年总管吴秉蠡奏改书院　本朝两江总督范承勲重修建先夏后乐坊于门外】鹤山书院【在吴县西南隅宋理宗赐魏了翁第宅于此并赐鹤山书院四大字元至顺间博士柯九思奏复书院虞集譔记　本朝康开廵抚汤斌修】学道书院【在长洲县学南为子游立宋咸淳五年知府赵顺孙移建于武状元坊明嘉靖二年知府胡缵宗以景徳废寺改建】和靖书院【在元和县虎邱山宋尹焞旧有读书庵嘉定七年建祠端平二年奏立书院延祐初移建长洲县治明嘉靖十八年仍移虎邱西岭】文学书院【在常熟县治西元至顺三年建祀子游设山长翰林待制杨刚中记　本朝康间盐道焉逸姿脩】紫阳书院【在府学后夲朝康熈五十二年廵抚张伯行建崇祀朱子延设院长为诸生肄业之所文风蒸蒸日起一时】
　　【称极盛焉圣祖仁皇帝御赐匾额曰道学还淳雍正十一年】
　　【世宗宪皇帝特发帑置田今上乾隆三年更发帑银増诸生膏大十六年】
　　【翠华南廵有御制诗并】
　　【赐白鹿遗规匾额二十二年二十七年三十年四十五年四十九年清跸屡经皆有御制紫阳书院诗又虞山书院在常熟县虞山南麓雍正二年建平江书院在长洲县治东北松陵书院在吴江县南玉峯书院在新阳县治南俱乾隆八年建震泽书院在震泽县冶北乾隆十一年建梅里书院在昭文县东北乾隆二十九年建各县并有义学社学】
　　户口【人丁三百三十万五千五百八十四】
　　田赋【田地六万二千六百六十五顷三十九亩八分零额徴地丁银六十六万八千三百九十二两七钱六分五厘零未九十一万七十石六斗一升五合零麦一千七百六十五石七斗五升六合零豆六百六十二石三斗六升九合零】
　　山川天平山【在吴县西宋苏舜钦诗吴防括众山戢戢不可数其间号天平突兀为之主续图经在县西二十里巍然特髙羣峯拱揖郡之镇也卢熊府志有卓笔峯飞来峯大小石屋皆山中竒迹山顶正平有望湖防即逺公庵遗址山半有亭乃白云泉所出王鏊姑苏志天平山在支硎南五里羣石林立名万笏林其东为鸡笼山西为秦台山南有羊肠岭西南为赤山洪武初杨基家其下南址为白云寺宋范文正仲淹祖墓在焉旁即范氏义荘后阁为国乾隆十六年】
　　【翠华南巡赐额曰髙义园】
　　【御制吴山十六景有万笏朝天诗二十二年二十七年三十年四十五年四十九年六幸江南皆有御制逰天平山诗题髙义园诗题高义园藏范仲淹书伯夷颂叠韵诗白云泉用白居易诗韵】寒山【在府城西本支硎山之支峯明处士赵宦光隠此筑小宛堂后为僧舍庭前老梅相传宦光手植芙蓉泉出其旁西为寒泉亭清浅池千尺雪飞鱼峡东南为空谷棕房石壁驰烟驿有篆书刻石宧光旧迹也乾隆十六年二十二年二十七年三十年四十五年四十九年翠华南廵屡驻】
　　【清跸一楹一石叠邀宸藻有题寒山别墅緑云楼再题緑云楼飞鱼峡琳琅丛芙蓉泉对瀑驰烟驿澄懐堂清晖楼寒山千尺雪聴雪阁寒泉亭重逰寒山得句诗并】
</div>
    <div class="pagination">
<a href="大清一统志_page34.html">上一页</a><span>...</span><a href="大清一统志_page30.html">30</a><a href="大清一统志_page31.html">31</a><a href="大清一统志_page32.html">32</a><a href="大清一统志_page33.html">33</a><a href="大清一统志_page34.html">34</a><span class="current-page">35</span><a href="大清一统志_page36.html">36</a><a href="大清一统志_page37.html">37</a><a href="大清一统志_page38.html">38</a><a href="大清一统志_page39.html">39</a><a href="大清一统志_page40.html">40</a><span>...</span><a href="大清一统志_page36.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
