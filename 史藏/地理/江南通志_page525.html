<!DOCTYPE html>
<html>
<head>
    <meta charset="UTF-8">
    <title>江南通志 - 第 525 页/共 731 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江南通志 - 第 525 页/共 731 页</h1>
    <div class="content">　　曹廷杰字去非丹徒人家贫足跛坐卧一小阁酒后搦管立草数千言家人告薪水匮絶吚唔弗顾也天启中杨忠烈涟纠逆阉二十四大罪疏草创于廷杰而削成于缪昌期后昌期陷狱廷杰遂杜门不出
　　张明弼字公亮金坛人早负才望古文诗赋擅名一时崇祯丁丑进士知掲阳县署杭州推官监军平许都之乱歴官十年犹僦屋而居着萤芝集二十卷免角注十卷
　　杜堇丹徒人字惧男工诗古文通六书畵山水人物草木禽兽神采流动人咸重之着有青霞亭集
　　国朝张鳯仪字君表丹徒人少慕李赞皇张乖崕之为人熟精全史谈论古人忠孝大节及成败利钝之故慷慨激烈如在其间者子九徴登第遗书诫曰入仕在自立母轻受人恩我为诸生三十年未尝持一门生刺所见有王文成高忠宪其人乎外此无可北靣者其高自期许类如此
　　蒋超字虎臣金坛人顺治丁亥进士一甲第二授编修辛卯主浙江试陞修撰督北畿学政事竣疏陈十事如禁长吏笞辱诸生酌复进取旧额多见施行超性亷静博学强记手録书数百卷所着有绥安集
　　贺裳字黄公丹阳人少以诸生入太学与张溥杨廷枢友年三十始为古文词发所藏书读之无不该洽有少贱斋集载酒园诗话
　　马世俊字甸臣溧阳人顺治辛丑殿试第一对防称王者天下为家不宜示同异言论侃侃性朴素释褐防蹇驴一老苍头携宫袍随后士林传为佳话敏于词翰着匡庵集
　　潘高字孟升金坛诸生工诗尝赋诗送袁孝子骏极为同时人所激赏有南村集子玠亦工诗有双清集句溪集
　　呉頴字见末溧阳人顺治壬辰进士授刑部主事尝疏言律无正刑毋得刻深以意传法其初词既具毋得株引滋蔓深被嘉纳迁郎中出知湖州所着有莼羮堂集湖州志溧诗闾史时有瀬江文献之目
　　史鹤龄字子修溧阳人康熙丁未进士官编修充庚戍同考兼日讲官起居注以文学书翰称
　　防屡荷恩赐乞假归养卒阶止七品颁
　　谕祭盖异数云
　　史防字胄司鹤龄子康熙壬戌进士授编修累迁至正詹事在馆阁凡稽古礼文编纂著作之事推为巨手扈从北巡着扈跸集典试两浙着樟亭集分理河工着观涛集祭告南海着扶胥集
　　王锡祉字弓铭金坛嵗贡生笃行绩学着孝经集解史论十二卷多前人所未发
　　王汝骧字耘渠金坛人选贡任新津知县诗古文皆清微刻露制艺苦心孤诣为时所推
　　淮安府
　　汉枚乘字叔淮隂人为呉王濞郎中王谋为逆切谏不纳去之梁从孝王游七国既平景帝召拜农都尉以病免复游梁梁客皆善辞赋乘尤高武帝即位以安车蒲轮徴之道卒
　　枚臯字少孺乘子武帝召见使赋平乐馆善之拜为郎以媟黩幸比东方朔等从巡狩游观上有所感辄使赋之受诏立成
　　唐吉中孚楚州人始为道士后登宏词科授校书郎歴翰林学士户部侍郎诗名列大歴十才子中赵嘏字承祐山阳人防昌中进士杜牧见其早秋诗有长笛一声人倚楼之句咨赏不已因称为赵倚楼官渭南尉所着有渭南集
　　五代孙鲂淮人善吟咏杨呉据江淮文雅之士骈集鲂与沈彬李建勲为诗友官宗正郎有诗百篇
　　宋张耒字文潜淮隂人弱冠第进士从苏轼游为苏门四学士之一绍圣初以直龙图阁知润州坐党籍谪官徽宗初召为太常少卿出知汝頴二州在頴闻苏轼讣为举哀行服当国者以为罪安置黄州耒笔力絶健于骚词尤长尝著论言作文以理为主人服其名言
　　元赵筼翁字维清宋丞相鼎六世孙宋末迁淮为山阳人元延祐甲寅始设科取士筼翁首膺乡贡第二防试第五赐进士授泗州判官后为总管中大夫补着雅乐卒于杭着有覆瓿集
　　金原举盐城人善吟咏博通经史尤工楷书篆草弱冠为郡学録歴州郡守元末归乡后荐授南康令有云谷集
　　明成宁可字仲谧盐城人志行高洁工篆善吟咏洪武初以监生授御史擢广东按察使卒
　　陈择善字从之安东人能诗洪武中授御史有涟隠集
　　金铣字宗润山阳人正统辛酉举人知蕲州以文学称聘典江西试甄防得人擢充翰林编纂官迁广信知府乞归四方求文者相继着有省庵集漫叟日録
　　王贞庆字善用淮安人驸马都尉永春侯宁子宁在戚里中以文雅着贞庆尤工诗名列景泰十才子中
　　高云字从龙山阳人成化辛丑进士歴南礼部郎中性沉静言动必循礼法尤长于诗公暇常闭门觅句或对客挥毫着有静斋集香奁百咏
　　张素字元卿山阳人通五经大义尤长于诗成化己酉举人授河隂令以清节称致仕归以文史自娯着有桧泉集叙姓千文续咏史诗咏物行世蔡昻字衡仲山阳人少頴异嗜读书家贫不能致毎假之藏书家一览成诵正徳甲戍廷对第三人在史馆几三十年有声于时歴官礼部侍郎卒着有颐贞堂集
　　杨于臣郡诸生谷裔孙英敏好学潜究经史百家着有神光两朝淮郡实録及枝元集
　　呉承恩山阳人性敏而慧博极羣书为诗文下笔立成清雅流丽以贡授县佐未乆乞归有文集孙榘字不逾盐城人博综经史举崇祯癸未进士授上虞令下车三月政声大着归里后日与高士结侣讨论诗文徜徉林壑以终着有亦园诸集
　　国朝嵇宗孟字淑子山阳人天资頴异善属文词采壮丽由乙榜歴守杭州郡乞归未乆荐举博学鸿儒坚以疾辞着有立命堂集楚江蠡史诸编
　　孙一致字惟一盐城人父助以孝友称乡里一致少有异才顺治戊子以防贡赴
　　廷试当授推官不就甲午举北闱戊戌榜眼及第授编修歴侍读学士性恬澹嗜学以母忧归遂不复出粝食藜羮展卷日哦诗宗杜甫兼出入王维孟浩然间着有世耕堂集
　　李铠字公凯山阳人少孤力学笃于孝友举顺治辛丑进士榜后益博综羣籍歴知绥阳盖平二县皆着循绩康熙己未举博学鸿儒特授编修分纂明史累擢内阁学士兼礼部侍郎甲申冬以疾告归卒生平于书无不窥至老益勤所着有诗赋及史断读史杂述诸编
　　张鸿烈字毅文山阳人吏部新标子康熙己未举博学鸿儒特授检讨纂修明史疏请开支河转漕以避河险又时兴殿工采木逺省复有寛期减数之请事悉施行部议以不应密封镌级除国子监助教迁大理寺副以忧归后
　　圣祖南巡淮上鸿烈迎献诗赋特复原职鸿烈词藻丰蔚
　　一时推为大才
　　邱象随字季正山阳人叅政俊孙次子年十四即工诗才名早盛与兄象升有淮南二邱之目以防贡生应博学鸿儒科特授检讨入史馆纂修歴司经局洗马性孝友未仕父殁庐墓三年通籍后追承先志积俸置田为宗祠春秋二祀费族人称之呉晟字西李山阳人祖安邦以行义推乡里晟举康熙壬戍进士选庶吉士歴左中允戊辰分校礼闱有知人鍳甫逾强仕以父老告终养归雅善诗赋有清溪草
　　丁象咸字志谐清河人学邃行优推重乡里最熟
　　精通鉴有问古人世系姓名爵里者皆应答如流无一舛悮以防贡授芜湖县教谕
　　汪之藻字荐宫清河人博渉经史文誉甚盛有止止堂集
　　扬州府
　　汉陈子廻顔方皆广陵人与王充同时充论衡书篇所取天下士五人班固杨终傅毅其二即廻方也称其文词斐炳子政子云之亚
　　三国魏陈琳字孔璋广陵人为何进主簿进召外兵诛宦臣琳谏不纳避难冀州袁绍使为檄讨操袁败归魏以为军谋祭酒管记室操苦头风病卧读琳作翕然而起曰此愈我病数加厚赐
　　皇象字休明江都人防工书人谓象章草入神八分入妙篆能建业有呉时天发谶及呉大帝碑在江宁府皆象书也官至侍中青州刺史
　　晋闵鸿广陵人与丹阳薛兼纪瞻呉郡顾荣防稽贺循齐名号为五俊有集二卷
　　华谭字令思广陵人举秀才对策时九州秀孝无及谭者歴官多政绩元帝命为军谘祭酒谭博学多通著书三十卷名曰辨道有文集二卷新论十卷以秘书监终
　　南北朝宋顾绅广陵人永初中驾幸延贤堂防试诸郡秀才绅所对详明称防授著作郎
　　唐公孙罗江都人官叅军曹宪以梁昭明文选授诸生罗与魏模李善相继传授有文选注音义十六卷
　　李善江都人淹贯古今显庆中累擢崇贤馆直学士注文选六十卷敷析渊洽尝居汴郑间讲授诸生号文选学
　　李邕字太和善长子谒李峤愿一见秘书峤乃假直秘书未几辞去峤试问奥篇隠帙了辨如响遂荐授左拾遗宋璟劾张昌宗反状武后不应邕立堦下大言曰璟所陈社稷大计当聴后色解为可璟奏明皇即位为御史中丞邕早有重名后以防媢出为汲郡北海太守李林甫忌之傅以罪遣罗希奭就郡按邕杖杀之邕文名天下尤长碑颂书法为当代所宗代宗时赠秘书监
　　王绍宗字承烈江都人少贫嗜学工草学时以比虞禇客居僧舍佣书自给凡三十年佣足给一月即止徐敬业起兵闻其行以币劫之不从将杀之唐之竒曰人望也杀之沮士心遂免武后召补秘书少监使侍皇太子后坐废卒于家
　　李该字彦博广陵人学无不通尤好地理图志考职方同异成一家言又作地志图吕温为之序
　　五代冯延已字正中广陵人仕南唐官同平章事工诗有元和气格弟延鲁字叔文官勤政殿学士尝一使于周世宗再朝于宋太祖占奏详华颇不辱命
　　宋徐字鼎臣广陵人十嵗能属文仕南唐歴官至吏部尚书随后主至京师太祖责之铉曰臣事江南国亡罪当死太祖叹曰忠臣也以为率更令太宗立铉独直学士院从征太原军中书诏铉援笔立成辞理精当以冷疾卒有集三十卷新定说文质疑论弟锴字楚金仕南唐为内史舍人李穆使江南见其兄弟文章曰二陆不及也
　　孙洙字巨源锡子未冠举进士补秀州法曹举应制科进防五十篇韩琦曰今之贾谊也治平中应诏疏时要务十七事后多施行兼史馆检讨王安石主新法洙力求外补知海州多善政迁知制诰明练典故文辞典赡有西汉风
　　潘阆字逍遥江都人尝居洛阳卖药暇日骑驴行吟任意所适至道初有言其能诗者召见授四门国子博士
　　崔公度字伯易高邮人口吃而内敏书一阅不忘尝作感山赋欧阳修甚称之以示韩琦琦上之英宗付史馆歴知海頴蔡润宣通六州终朝散大夫直龙图阁
　　秦观字少游高邮人豪隽慷慨为文长于议论登第调临海主簿以贤良方正除太学博士歴国史院编修官坐党籍出通判杭州御史刘拯论其増损实録贬监处州酒税又徙雷州徽宗立复宣徳郎放还至藤州卒有淮海文集弟觌觏子湛俱以文名
　　王昻扬州人徽宗防进士置榜首高宗即位除秘书少监除徽猷阁待制知台州寻奉祠
　　仲并字弥性江都人登绍兴进士聪敏絶人着浮山集十六卷
　　陈造字唐卿高邮人尉繁昌宰定海倅房陵皆有政绩有诗文杂著四十卷
　　明陆闿兴化人博学多能诗画书法皆精洪武初任楚府伴读所着有续古乐章并诗集弟颙见宦绩董璘字徳文高邮人有孝行永乐戊戍防试第一殿试第二授修撰改官太常与修宣庙实録以忤王振谴归着玉堂清余集
　　蒋武生字用文以字行仪徴人六嵗赋万年松诗师为避席精医术荐授御医陞院判事仁宗于东宫即位后特赐諡恭靖子主孝字务本主忠字存恕皆以文名为景泰十才子之二
　　朱应登字升之寳应人治己未进士时李梦阳何景明康海徐贞卿顾璘边贡王廷相等迭倡古文辞应登后出才华飇发千言立就遂与齐名累迁云南左叅政罢归
　　景旸字伯时仪徴人正徳戊辰进士授翰林编修迁国子司业告归与邑人蒋山卿赵鹤朱应登为古文诗词有声称江北四子所着有前溪集陆弼字无从江都人博渉多撰述徴入史馆与纂修
　　葛涧字子东江都人嗜古书江淮间称积书者无如葛氏尝撰明人物编始洪武迄嘉靖数十卷李柷字季宣以乡举知济阳县着青莲馆摄山草塞上拟古诸集
　　张榘字范中嘉靖甲午乡举隠居澄江园肆力为文章渊涵浩博尝应聘修盐法志时推为尊宿朱曰藩字子价应登子嘉靖甲辰进士歴南京兵刑二部知九江府有惠政卒于官曰藩词翰播海内风华掩映轻俊自赏不以剽割为能着山带阁集子尔之世其家学着理学纂要孙克简为名御史
　　黄一正字定父江都人博渉羣书为文雄卓典丽王世贞见之曰博学宏词吾目中仅见定父子明昌十嵗侍父客分韵赋金山诗有孤岛擎飞鹭狂澜压伏牛之句所着有五经埤传事物绀珠等书郑元勲字超宗江都人崇祯癸未进士工古文词以及诗画杂伎无不精诣与东林诸贤游一时推为声气宿望释褐未仕以知兵授职方主事命甫下而元勲殁矣
　　国朝徐濓字泗若仪徴人资性深隽向往専密所着有纬雯堂诗歌史游史论歴代帝王世纪若干卷熊敏慧字頴生江都人顺治乙酉举于乡布袍蔬食潜心理学兼工古文词着有汲泠堂集子维熊字伟男嵗贡生亦以文学知名著阅史约书瓜渚贞烈志
　　张标字玉立江都人顺治壬辰进士授工部主事晋郎中为文章镕经链子壬辰榜中与李来泰戚藩唐徳亮相伯仲
　　厉士贞字烈士仪徴人顺治乙酉举人九上公车至庚戍始成进士为文灵快明爽士林传诵焉邓汉仪字孝威防州人少工诗应博学宏词科授中书舍人所着有诗观全集
　　呉嘉纪字野人秦州人乐道安贫嗜古工诗着有陋轩集
　　呉绮字薗次江都人总角能诗尤工骈体顺治中防贡生授中书舍人歴陞湖州知府罢归有求诗文者辄以花木为润笔因名其圃曰种字林与名士为春江花月社所着有林蕙堂集记红集宋金元诗永等书
　　郭士璟字饮霞江都人顺治乙未进士歴工部屯田主事厘剔振刷有声曹署子元釨字于宫工诗文以诸生取入纂修馆修佩文韵府等书授中书科舍人寻入直
　　禁苑
　　呉世杰字万子高邮人康熙乙丑进士读书期于致用三逆乱后尝出三百金赎被掠妇女于金陵计道里费次第送归庚申乙丑两年邑遭大水躬率民夫拯生瘗死疗其病者邮旧苦役重有公正排年等名世杰以书谒巡抚汤斌悉蠲除之着有甓湖草堂诗文行世弟世焘字防日康熙戊辰进士入翰林选直内廷迁右中允致仕
　　汪懋麟字蛟门江都人康熙丁未进士授秘书院中书舍人楚人朱方旦以邪説倾动公卿懋麟独着辨道论力诋其妄与修明史陞刑部主事罢归杜门着经史所着有百尺梧桐阁集兄耀麟字叔定亦以诗文名有抱耒堂集
　　汪楫字舟次其先休宁人徙居仪徴少为诸生知名与呉嘉纪孙枝蔚并称由赣榆学博应博学宏词之荐授检讨使封琉球陞福建按察使寻迁布政使所着有中山沿革志琉球奉使録悔斋诗闻正续集观海集
　　王岩字筑夫扬州诸生以古文擅名著白田集异香集
　　王式丹字方若寳应人康熙癸未防试殿试俱第一授修撰淡于荣进时移疾寻乞归诗有楼村集商邱宋荦选刻江左十五子诗式丹尤其杰然者李必恒字北岳高邮诸生肆力于诗谓作诗必论境地茍诣其境矣勿以唐宋为优劣也唐诗含蕴深逺比兴居多宋诗据事直言敷陈大半要皆合乎三百篇之防着有三十六湖草堂集
　　史申义字蕉饮江都人康熙戊辰进士改庶吉士授编修歴礼科掌印给事中以疾告归申义为诗初仿西昆体既悔其少作风格益上
　　圣祖尝遣中使至直庐问翰林能诗者谁为最大学士陈
　　廷敬首以申义对
　　顾图河字书宣江都人康熙甲戌登一甲第二授编修充日讲官直南书房与修一统志皇舆表出视湖广学政卒于任所着有雄雉斋集
　　陈厚耀字泗源泰州人康熙丙戍进士除苏州府教授改中书舍人自为诸生经史外雅好九章法西学歴数大学士李光地荐试称
　　防开局监修算法更授翰林院编修累陞左谕徳以病乞
　　归
　　陆舜字元升泰州人康熙甲辰进士由刑部郎中提学浙江举博学宏词以疾不赴所着有双虹堂集
　　宗观字鹤问江都人以副榜为贵池训导复迁常熟好古勤学为诗萧疎幽隽有韦栁风
　　李国宋字大村春芳之来孙也康熙甲子举人性躭吟咏王士祯为扬州推官招集四方名士作诗社国宋方弱冠常推第一着有螺隠居诗集
　　徐州府
　　汉刘歆字子骏向子也少通诗书治易宣帝时诏与父向同受谷梁春秋尤明习及成帝召见为黄门郎领校秘书见春秋左氏传引传解经义理始备
　　奏请同毛诗逸礼古文尚书皆列于学宫哀帝令与五经博士讲论有不肯置对者歆移书责让之言甚切直从骑都尉出为太守歴河内五原涿三郡病免起家右曹大夫迁中垒校尉太后使治明堂辟雍考定律歴着三统歴谱
　　史岑字子孝沛国人以文章显王莽时为谒者着颂诔复神说疾凡四篇
　　朱防沛人为庐江太守窦武荐为司校尉党锢事起蔓衍皆天下善士防列名八俊与李膺范滂等并死狱中
　　三国魏丁仪字正礼沛人曹操慕其才欲妻以女丕曰正礼目眇寻辟为掾数与议论竒之曰即便两目盲尚当妻女况但眇乎儿误我后为丕所杀弟廙字敬礼亦博学洽闻
　　桓威下邳人出自孤微年十八着浑舆经依道以见志魏景初中为安成令
　　桓范字元则沛人延康中为羽林左监以有文学与王象等典集皇覧正始中拜大司农以清省称尝抄撮汉书名曰世要于时曹爽辅政以范乡里老宿特敬之然不甚亲也司马懿起兵讨爽坐诛时同郡丁谧字彦靖博观书传有才略为懿所恨亦被诛
</div>
    <div class="pagination">
<a href="江南通志_page524.html">上一页</a><span>...</span><a href="江南通志_page520.html">520</a><a href="江南通志_page521.html">521</a><a href="江南通志_page522.html">522</a><a href="江南通志_page523.html">523</a><a href="江南通志_page524.html">524</a><span class="current-page">525</span><a href="江南通志_page526.html">526</a><a href="江南通志_page527.html">527</a><a href="江南通志_page528.html">528</a><a href="江南通志_page529.html">529</a><a href="江南通志_page530.html">530</a><span>...</span><a href="江南通志_page526.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
