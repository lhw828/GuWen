<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 488 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 488 页/共 698 页</h1>
    <div class="content">

后世纸笔传冥汉迹荒事远贵者寡晴风霜月多摧剥君诚嗜古更过我易以瓦器尤奇卓满盘苍玉 
列我前制古形奇异琱琢羲黄已亡巧伪起采椽土木消纯朴何为获此上古噐经历万世遭搜掠寥 
寥墨翟骨已朽尚有遗风传隠约又疑晏子矫齐俗陶土团泥从俭薄或云古者宗庙器斥弃金玉先 
诚确是时此物参鼎俎蒉桴土鼓诚为乐呜呼二物信奇絶頼有吾徙与提握不然乌瓦与荒碑坐见 
尘埃就零落宛邱集补洪适石鼓诗天作髙山太王荒鸑鷟一鸣周剪啇郏鄏卜年大搜讲诸候敛袵 
尊天王六月中兴绳祖武薄伐太原恢境土石崖可凿诗可镌千载神光薄西浒橐驼挽入大梁都壁 
水湛湛河出图中闻两鼔备章句日惟丙申不模糊左骖秀弓射麋豕有鲂有　君子渔光和石径屹 
相望诅楚登峄非吾徒辛壬癸甲雁分翅桥门观者堵墙如星沉东壁干戈起首下足上天倒置景钟 
麋碎九鼎飞王迹皇风吁埽地谁与扛石徙幽燕兵车乱载包无毡敲火砺角小小尔为础为砧多历 
年宣和殿中图复古冠以车攻次十鼓韩诗欧跋尽兼收云章剖判定鱼鲁先生辛苦朔方归文犀拱 
璧弃勿携一篇什袭自鐍秘更有司马凤翔碑我生不辰今已老岐阳三雍身不到匆匆北使接淅行 
在耶亡耶问无报整齐篆籀饰牙籖简撮篇咏劳穷探致主有心歌小雅汗颜无术下登三盘渊集原 
张养浩石鼓诗粤自鸿蒙剖元秘天祚有熊炎帝继侯刚覃思神与凝摹冩三千入书契苍姬一变史 
籀出鲸攫鳌呿鳯鸾捩嬴秦自帝不古师遂使奸斯愚叔世当时玉筯天下独尔后争奇古文弃末流 
诸子相祖述刓朴遗淳趁姿媚我尝慨此愧疎浅一髪空危万钧系朅来庠宇覩石鼔玉立俨然三代 
器细思伊始将安庸或为宣王章猎事且疑且信邈难诘日月羣阴欲食既半为雷电下取将近余二 
百七十二贞坚不堕刦火灰苍古犹然太初气世间钟鼎瓦砾如只辞千金未为贵昌黎作歌恨才薄 
坡老来观惜时异区区流转又几朝终不能忘见天意若令好事堪把玩攘窃空应穷万计平生漫有 
愽物名廹视不能详一字沉吟独立西风前乔木荒烟日西坠归田类藁原揭徯斯石鼓诗孔庙颓墙 
下周宣石鼓眠苔分敲火迹雨洗篆蜗涎野老偷为臼居人打卖钱有形终易尽流落漫堪怜秋宜集 
原宋褧送汪编修出知余姚州赋得石鼔作繄昔中兴王振武岐阳搜臣工作歌诗纪绩庸阐幽琢石 
制为鼔深刻将垂休泽坚不少磷文字粲以周古拙出史籀蟠错纷蛟蚪毡驼护转徒逮闵三千秋天 
朝尤宝惜移置宫墙陬栖息得所托珍秘价莫酬使者瑚琏器出守趋东瓯敦朴且贵重华采殆罕俦 
旌旄暂补外廊庙行见收亦若此鼔然置之昆仑邱燕石集原马臻文庙石鼔诗猎碣镌功事惘然摩 
娑壊石卧寒烟昌黎己道文残缺又后昌黎五百年霞外集原吴师道赋得石鼓送逹兼善出守绍兴 
作石刻三代遗独数岐阳搜剥落卧榛菅奇宝谁见收金源亦好事駞载来蓟邱岂知桥门镇天为兴 
邦留吾老幸摩娑考古思西周使君精篆法声华镇皇州足追史籀制惜值车攻休騑騑五马来东向 
会稽游会稽岂无碑颂述徒夸浮愿言宣仁化树续垂千秋吴礼部集原吴莱答陈彦理遗石经寄诗 
索石鼓文作横山先生多古玩太学石经分我半魏公世藏资州本金石录中还散乱当时爱奇巧收 
拾笔画昭回映云汉流转到我乃不远虬甲鳯毛真可惋自从得此未有报岐右石鼓天下观昔则敲 
火今 臼骆驼载归石尽烂仓沮以后即史籀先代遗宝列圭瓒中郎变篆生八分二者不敌何足筭先 
生嗜书出法帖青铜垩壁手脱掔漆书科斗不通俗蛇蚓蟠结强涂窜先生博学抱圣经焚膏继晷自 
耽翫韦编铁擿只纸传邹鲁精髓合淹贯国子门开尘没城蓬莱阁废草堆岸春秋徒闻璧可假道德 
讵信鹅能换古今所重在周典周史面目极（炭攵） 罗圣心不死不在石日月行天旦复旦吾家 
故纸本不惜骊须有珠吾欲鍜向来见辱亦云然焦尾之余争免 先生安坐幸勿躁岁晩相逄笑拍案 
屏除许事不须说好与吾儒峙桢干吴渊颍集原顾文昭石鼔诗古文不可见籀也遗芬芳古今二千 
载字昼犹端庄缺落虽不完间亦存数行如逄冠剑士济济游岩廊想见当时盛会朝坐明堂僎隶皆 
正人从知史臣良况在文武日阙宁少忘西旅贡厥獒召公远为防周宣中兴主羽猎思外攘阙哉词 
语间未及阙荒赵君博雅士好古能收藏起我阙题诗増慨慷铁网珊瑚原卢原质诗羲皇妙心画人 
文始昭宣后圣更有作载籍日粲然成周建中叶宣王振其颠宏纲用勿坠厥德未为愆伟哉岐阳猎 
伐石工磨镌方前古云迈揆后信犹贤嬴秦一何愚尽灭古简编翻刻李斯文乃欲垂万年岂谓不旋 
踵扫迹如云烟孔壁遂启庄阙亦偶全于今二千载阙盛流传要知文字行白日丽中天阙荡无存人 
心复阙先人去我远鲁鱼失真诠安得周召徒为倡麟趾篇同上原唐之淳石鼓诗郡学旧辟雍中冇 


岐阳鼔古今所闻十左右各惟五离离大星陨兀兀壊云补累累营灶减落落陈沙聚质若切元玉制 
若覆冷釜气若镕五金文若断钗股孤峯割秋瘦千蘤耀春妩森严列戈矛尔雅贯章甫檐水溜静悬 
海暖浪掀舞摧辀半折轴败舫或遗橹小龙彭蠡归大鹏扶摇举断苔明碎锦古墨渍润础思昔委秦 
郊雷电惊草莽来牛砺其角凿臼加以杵幸今依黉宫星日照廊庑圭璧逊其仪俎豆与之伍脱非天 
意怜或是神明佑深檐白昼永老屋祥鸾翥晴连画戟阴冷湿宫墙雨诸生获讲觧髦士资训诂启钥 
烦 阍搨本利啇贾韦词表姫周韩语怀李杜雄章迭铿鍧遗恨寄酸楚纷纭梅苏作诘屈吾郑谱称评 
虽靡定彷像讵非古鲰生千载下匏系三江浒神徙驰周南足不出城府适从辽碣役遂出幽燕侣平 
生慕奇闻一日获佳覩初临色逾壮欲狎气斯沮如亲至京都揖让申与甫如亲与田猎搏攫兕与虎 
如虚藜苋腹烹太牢肥羜如洗蜩蝉耳聆笙磬柷敔羁愁破昏懵喜气浃眉宇时维躔寿星岁角在疆 
圉天寒号.枭城荒茂禾黍宗周本予怀览古亦天与摩诃重图训 蹜愧庠序聊陈曹郐风式继韩韦 
武萍居藁原程敏政石鼓诗岐阳埋没草离离汴省燕都石屡移一代文章存鸟迹百年风雨蚀鼍皮 
摩娑尚识宗周器题跋谁镌蒙古辞却爱胜游黄叔度孔庭怀古立多时篁墩文集原李东阳石鼓歌 
昔闻石鼔在太学鼓形穹窿石荦峃髫年释褐随班行未识研覃与扬 始官翰林岁分献晩以代祀观 
尢数我思古人不可见健笔雄词两超卓宣王谟烈继成康况有文章存古朴是时风俗盖浑灏其臣 
拜诵俱坚确勒功太庙告中兴讲武岐阳犹猎较于时旋凯奏铙歌于时扬言播声乐灵祇地不爱图 
书列石天然谢雕琢垂垂股折屋漏痕隠隠昏星露芒角初如淮徐振师旅壮士当场鸣剑槊又如申 
甫端冠绅摈相聫阶舞干箾年深岁长世运改谁向鸿荒究绵邈嬴刘以后无此文直与混沌分清浊 
骤看笔势寻风骨细剔苔 认班驳原抛野掷堕榛菅冬经雪霜夏氷雹疑隳大鼎存铭识似毁明堂露 
榱桷当时十鼓一为臼犹幸农家事舂戳爱惜应劳神护诃搜寻不厌山硗确暗中摸索亦可知辩口 
尚须泣楚璞圣朝天子方好儒森列戟门护重幄闻之兴慕见兴敬以手摩娑防击扑我生学篆希前 
踪下视俗书羞龊龊家藏旧本出梨枣楮墨轻虚不盈握行年七十始研求老臂支撑目昏眊拾残补 
缺能几何以一埍埃禆海岳太原宋先生好奇铁笔为予亲刻斵吁嗟往者不复还庻免方来尽漫剥 
请从祭酒吿诸生从此衣冠日熏濯怀麓堂集原何景明石鼔歌我来太学谒孔庙下观戟门石鼓陈 
之罘诅楚已埋没此石照耀垂千春苔昏藓涩读难下虫雕鸟剥细不分古画诘曲蛟龙隠石气惨淡 
烟雾纷周王功勲史籀笔数石细落岐阳濵中兴气象岂复覩大篆意格谁曾闻先秦文字稍近古两 
汉摹榻多失真六朝以来尚靡丽钟王往往称通神唐愈宋轼递歌叹长篇险韵何悲辛大观之间入 
汴国君王好艺崇斯文高驼巨舻远载致金填玉篏传相珍靖康乗舆忽播荡保和玩物随烟尘神驱 
鬼守散复聚至宝岂得空沉沦文王北来定燕鼎不置太庙留成均博士无烦上书请书生颇得亲讲 
询虚廊素壁安置稳大厦长檐覆盖新不随钟鼎怨磨灭已与琬琰争嶙峋平生博览爱古迹世上墨 
本徒纷纭此虽残缺岁已久尚觉只字轻千缗璧池日月动华衮奎阁星斗罗贞珉呜呼孔庙在万世 
此石与庙长无湮大复集原王家屏太学石鼓歌我闻周宣狩岐阳其时中兴王业昌作诗刻字传永 
久辞髙二雅文三仓遗碣累累至今在鬼护神呵更显晦自岐徙汴复入燕幸遭珍重休明代鸿都石 
经乆已讹此鼓完好曽不颇文庙之中戟门畔几回剔藓为摩娑固知至宝非容易合令安顿森严地 
今皇文治迈成周讲求自是词臣事谁人得比韩孟才斡旋风云天汉来惟有岣嵝一片石千秋万古 
共崔嵬复宿山房集原朱国祚石鼓歌桥门左右猎碣十形如古础相排连洼中或与韲臼似抱质可 
敌瑶琨坚传闻书自太史籀比与大篆尤瑰妍其辞典奥俪二雅彷佛吉日车攻篇周京遗制众所信 
疑义莫定文成宣纷纶虽滋翟郑议审视终异秦斤摧下远宇文岂能尔荠堂所见无乃偏呜呼神物 
不易覩三代旧迹稀流传巫咸告辞熊相诅裕陵宝惜今弃捐比干铭折卫州壤穆王书徙坛山巅会 
稽窆石字茫昧岣嵝秘迹文纠纒掎摭非乏好奇士千搜万索无真诠讵若十鼔离复合陈仓入汴还 
留燕毡包席裹槖驼背尘蒙露濯爪牛涎置诸太学始皇庆于今又历二百年深檐五丈密盖护不受 
长雨阑风颠我来摩娑輙终日证以郭薛施潘笺凝思斵桐来自蜀叩之定有声渊渊文残非因硬黄 
搨划缺反憾钩金填长廊无人起题壁回视落景棠梨悬介石斋集原郭天中石鼓诗鼓非石霣者星 
文非鼓勒者铭焚外书删外经经雅颂书典刑隶秦汉径睒庭篆龙鸟蓝溲青臼谢杵舂戳停嵌辞金 
波画零我拜手神之听帝京景物畧増沈徳潜石鼔歌九天星精化为石坠落平地三千霜累累十鼓 


重琬琰迄今太学森寒芒籀文科斗形彷佛强寻跟肘推偏傍车攻马同建旄旐东都气象何焜煌蛟 
龙觺觺牙角厉羣灵荒忽骖鸾凰字传三百三十四其余齾缺难推详始从陈仓历鳯翔辇来燕京由 
靖康飘零迁徙阅兵火石刻直欲闗兴亡周秦真迹多漫灭穆王马磴传荒唐峄山之碑遭野火之罘 
片石付渺茫中兴猎碣独无恙成周昭代遥相望神明鬼物永呵护天应眷念岐西王圣贤法物理不 
朽岂以世远沦沧桑传闻禹碑在岣嵝红文緑字垂琳琅昌黎搜索不相遇咨嗟涕泪流滂滂后人寻 
山得踪迹恍惚云际摩青苍安得移载置一处皋益申甫陪同堂方今圣王崇道术辟雍钟鼓纷趋跄 
圜桥听讲日千计何止观者如堵墙讨搜遗文补残缺骖騝趩（走宪）烦校量长杨从猎撰词赋敷陈 
</div>
    <div class="pagination">
<a href="钦定日下旧闻考_page487.html">上一页</a><span>...</span><a href="钦定日下旧闻考_page483.html">483</a><a href="钦定日下旧闻考_page484.html">484</a><a href="钦定日下旧闻考_page485.html">485</a><a href="钦定日下旧闻考_page486.html">486</a><a href="钦定日下旧闻考_page487.html">487</a><span class="current-page">488</span><a href="钦定日下旧闻考_page489.html">489</a><a href="钦定日下旧闻考_page490.html">490</a><a href="钦定日下旧闻考_page491.html">491</a><a href="钦定日下旧闻考_page492.html">492</a><a href="钦定日下旧闻考_page493.html">493</a><span>...</span><a href="钦定日下旧闻考_page489.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
