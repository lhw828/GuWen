<!DOCTYPE html>
<html>
<head>
    <meta charset="UTF-8">
    <title>杭州志 - 第 79 页/共 91 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>杭州志 - 第 79 页/共 91 页</h1>
    <div class="content">　　(佚  名)
　　萦洄水抱中和气
　　平远山如蕴藉人
　　(佚  名)
　　竹里书声来隔院
　　松间棋韵静虚窗
　　(高鹏年题)
　　倚槛俯江流一线涛来文境美
　　迎门饮湖渌万松深处讲堂开
　　(俞  樾书)
　　崇文书院
　　闭户自精云无心以出岫
　　登高能赋文异水而涌泉
　　(胡书农题)
　　仁者乐山乐以静
　　圣门观海观其澜
　　(佚  名)
　　大庇寒士皆欢颜欣夏屋重开纵观地有湖山美
　　净洗甲兵长不同听和声共谱鸣盛文成雅颂音
　　(章  鋆题)
　　紫阳书院
　　圣代重儒风教秉新安趋步定知歧辙少
　　名臣留讲舍政传渤海补苴当今善成难
　　(王有龄题)
　　广厦宏开看毓秀钟灵蔚起虎林人物
　　高山在望愿立名砥行仰承鹿洞渊源
　　(佚  名)
　　诂经精舍
　　公羊传经司马记史
　　白虎德论雕龙文心
　　(阮  元撰)
　　南阁祭酒说文九千字
　　东南大儒著书数万言
　　(俞  樾撰)
　　六经皆载道之书莫骛词章矜博览
　　两浙为人文所萃益从根柢下工夫
　　(佚  名)
　　希贤希圣希天尚友诗书其揆则一
　　立言立功立德名山俎豆不朽者三
　　(蒋益澧撰)
　　东城讲舍
　　胜地托青门爱此间水锁虹桥相期沿流溯源汉学津梁追许郑
　　遗基捐白社聚多士坛开燕庆惟愿因文悟道宋贤堂奥绍朱程
　　(陈  鲁题)
　　梅青书院
　　问宇旧书堂几辈飞腾曾共观摩经此地
　　谈经新讲舍一时英隽相期淬励绍前徽
　　(盛  元撰  陈  璚书)
　　学海堂
　　云路及时登盼诸君同咏霓裳传来南海
　　风帆随处好许他月重携文酒泛到西湖
　　(王凯泰题)
　　胜地萃贤能愿诸君佩实衔华毋负故乡好山水
　　英才裕公辅卜他日书绅论秀同登天府作夔龙
　　(佚  名)
　　施公祠
　　忠义炳千秋纵白刃空挥戮桧特褒书竹简
　　威灵扬四境喜丹楹重庇荐苹共愿酌金波
　　(童文敬书)
　　白文公祠
　　但是人家有遗爱
　　曾为诗句结风流
　　(阮  元集句)
　　明月来相照
　　好风与之俱
　　(佚  名)
　　苏文忠公祠
　　欲共水仙荐秋菊
　　长留学士住西湖
　　(阮  元撰书)
　　自蛮乡瘴海游历而还胜地重临凭管领六桥风月
　　与白傅林逋后先相望崇祠近接恰平分一席湖山
　　(德  馨书)
　　维先人两到公乡怀古思贤诗学愧承传砚训
　　有太傅一编祠录引泉荐菊榜题应补读书堂
　　(张厚璟题)
　　一生与宰相无缘始进时魏公误抑之中岁时荆公力扼之即论免役温公亦深厌其言贤奸虽殊同怅君门违万里
　　到处有西湖作伴通判曰杭州得诗名出守日颍州以政名垂老投荒惠州更忘情于佛江山何幸但经宦辙便千秋
　　(金安清撰书)
　　陆宣公祠
　　两庑荐馨香咸钦名相谟猷大儒学问
　　六桥揽风月犹似川云宦迹烟雨家乡
　　(佚  名)
　　洪忠宣公祠
　　身窜冷山万死竟回苏武节
　　魂依葛岭千秋长傍岳王坟
　　(李  卫撰)
　　朱文公祠
　　由孔孟而来二千年卫道传经独振斯文统绪
　　当光宁之世五十日格非陈善允宜此地蒸尝
　　(朱  轼撰书)
　　阮公祠
　　邦水萃乡贤历推后起人文谁能为一代经师三朝相业
　　吴山崇庙貌恰好重阳福地真个看西湖月满东浙潮来
　　(刘克成撰书)
　　为三朝宰辅是百世经师功德到今称幸持一瓣心香瞻拜先生新殿宇
　　听万弩潮声觉六桥风景湖山如此好每忆二分明月依稀丞相旧祠堂
　　(时庆莱书)
　　先贤祠
　　古义士誓不与仇共天乃有今日
</div>
    <div class="pagination">
<a href="杭州志_page78.html">上一页</a><span>...</span><a href="杭州志_page74.html">74</a><a href="杭州志_page75.html">75</a><a href="杭州志_page76.html">76</a><a href="杭州志_page77.html">77</a><a href="杭州志_page78.html">78</a><span class="current-page">79</span><a href="杭州志_page80.html">80</a><a href="杭州志_page81.html">81</a><a href="杭州志_page82.html">82</a><a href="杭州志_page83.html">83</a><a href="杭州志_page84.html">84</a><span>...</span><a href="杭州志_page80.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
