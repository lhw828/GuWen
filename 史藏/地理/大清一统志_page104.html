<!DOCTYPE html>
<html>
 <head>
  <meta charset="utf-8"/>
  <title>
   大清一统志 - 第 104 页/共 202 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   大清一统志 - 第 104 页/共 202 页
  </h1>
  <div class="content">
   杭州府【浙江省治东南距一百九十五里南北距七十三里东至赭山海口六十里西至严州府桐庐县界一百三十五里南至绍兴府萧山县界二十八里北至湖州府徳清县界四十五里东南至萧山县界二十八里西南至金华府浦江县界三百四十里东北至嘉兴府石门县界一百二里西北至安徽寜国府寜国县界二百八十里自府治至　京师四千二百里】
　　分野天文斗分野星纪之次
　　建置沿革禹贡州之域春秋为越西境战国属楚秦置钱唐县属防稽郡汉为防稽郡【咸淳临安志汉高帝六年属荆国十二年属吴国景帝三年复属防稽郡】西部都尉治后汉永建四年分属吴郡【按汉书地理志后汉郡国志于潜属丹阳郡丹阳即秦之鄣郡也至三国吴寳鼎元年分余杭临安于潜属吴兴郡】晋及宋齐梁因之陈祯明元年置钱唐郡属吴州隋废郡置杭州仁夀中置总管府大业初府罢三年改曰余杭郡唐武徳四年复置杭州天寳元年改余杭郡乾元元年复为杭州属江南东道【按贞观元年分天下为十道是时浙江诸州俱属江南道至开元二十一年分天下为十五道杭州属江南东道】景福二年移镇海节度使来治【唐书方镇表至徳二载置江东防御使治杭州乾元元年置浙江西道节度副使兼余杭军使二年废龙纪二年置杭州防御使景福元年赐号武胜军二年废光化初徙镇海军节度使治杭州】五代时钱镠建吴越国【镠都杭州称西府】宋仍曰杭州余杭郡淳化五年改寜海军节度属西浙路大观元年升为帅府领两浙西路兵马钤辖建炎三年以为行在所升临安府为浙西路治元至元十三年立两浙都督府十五年改杭州路【元史世祖纪至元二十二年改元帅招讨司为上中下三万户府杭为中万戸府】明初改杭州府【郑晓吾学编周王橚洪武三年封吴国钱塘七年置杭州防卫后以财赋重地不可封改封周】为浙江布政使司治所
　　本朝因之领县八州一
　　钱塘县【附郭在府治西偏东西距四十五里南北距一百四十里东至清泰望江二门与仁和县分界西至余杭县界四十五里南至富阳县界七十里北至湖州府徳清县界七十里东南至绍兴府萧山县界二十八里西南至富阳县界六十五里东北至仁和县界四里西北至余杭县界四十里秦置钱唐县属防稽郡汉为防稽西部都尉治后汉省入余杭县吴复置属吴郡晋宋齐梁因之陈祯明初于县置钱唐郡隋仍废为县属杭州大业三年为余杭郡治唐曰钱塘为杭州治五代及宋初因之南宋为临安府治元为杭州路治明为杭州府治　本朝因之】仁和县【附郭在府治东北偏东西距六十里南北距七十三里东至海寜州界六十里西至钱塘门与钱塘县分界南至绍兴府萧山县界二十八里北至湖州府徳清县界四十五里东南至萧山县界二十八里西南与钱塘县分界东北至嘉兴府石门县界一百二里西北至徳清县界七十里汉钱唐县地五代梁龙徳二年吴越割钱塘盐官各半及富春之长夀安吉二乡置钱江县与钱塘县为杭州治宋太平兴国四年改曰仁和元明不改　本朝因之】海寜州【在府东少北一百七里东西距一百三十里南北距七十里东至嘉兴府海盐县界八十三里西至仁和县界四十七里南至绍兴府萧山县界四十里北至嘉兴府石门县界三十里东南至绍兴府余姚县界六十里西南至萧山县界五十四里东北至海盐县界七十八里西北至湖州府徳清县界四十八里汉海盐县之盐官地三国吴置海昌都尉于此后改置盐官县属吴郡晋宋齐梁因之陈永定二年于县置海寜郡寻废隋属余杭郡唐武徳四年属东武州七年省入钱塘县贞观四年复置仍属杭州五代因之宋属临安府元属杭州路元贞元年升盐官州天厯二年改海寜州明洪武二年降州为县仍属杭州府本朝因之乾隆三十八年改为州】富阳县【在府西南九十里东西距五十五里南北距一】
　　【百十五里东至钱塘县界二十五里西至新城县界三十里南至绍兴府诸暨县界八十五里北至余杭县界三十里东南至绍兴府萧山县界四十五里西南至金华府浦江县界一百四十里东北至钱塘县界五十里西北至临安县界四十五里秦置富春县属防稽郡汉因之后汉属吴郡三国吴黄武五年置东安郡七年郡废仍属吴郡晋咸安二年改曰富阳宋齐因之陈属钱唐郡隋属余杭郡唐属杭州五代吴越时复曰富春宋太平兴国三年仍曰富阳建炎中属临安府元属杭州路明属杭州府本朝因之】余杭县【在府西北七十里东西距四十三里南北距八十四里东至钱塘县界二十六里西至临安县界十七里南至富阳县界二十五里北至湖州府武康县界五十九里东南至钱塘县界三十里西南至临安县界二十五里东北至武康县界六十五里西北至湖州府安吉县界七十五里秦置余杭县属防稽郡汉因之后汉属吴郡三国吴寳鼎元年改属吴兴郡晋以后因之隋开皇中于县置杭州大业三年属余杭郡唐属杭州五代因之宋属临安府元属杭州路明属杭州府　本朝因之】临安县【在府西北一百里东西距五十三里南北距一百十里东至余杭县界十八里西至于潜县界三十五里南至新城县界四十里北至湖州府孝丰县界七十里东南至富阳县界三十五里西南至新城县界二十五里东北至余杭县界二十五里西北至于潜县界五十里秦余杭县地汉因之后汉建安十六年分置临水县属吴郡三国吴寳鼎元年属吴兴郡晋太康元年改曰临安宋齐因之后省唐武徳七年复置临水县属潜州八年省入于潜垂拱四年复分余杭于潜地置临水县光化元年复改临安属杭州五代梁开平二年吴越改曰安国县并置衣锦军宋太平兴国四年改顺化军寻废军复为临安县建炎三年属临安府元属杭州路明属杭州府　本朝因之】于潜县【在府西北一百七十里东西距六十里南北距一百十五里东至临安县界三十里西至昌化县界三十里南至严州府分水县界六十里北至安徽寜国府寜国县界五十五里东南至新城县界四十里西南至昌化县界三十里东北至湖州府安吉县界九十里西北至昌化县界五十五里秦鄣郡地汉置于朁县属丹阳郡后汉曰于潜三国吴寳鼎元年分属吴兴郡晋以后因之陈属钱唐郡隋为于灊县属余杭郡唐武徳七年于县置潜州八年州废还属杭州五代因之宋属临安府元属杭州路明属杭州府　本朝因之】新城县【在府西南一百二十里东西距九十五里南北距九十里东至富阳县界二十里西至于潜县界七十五里南至严州府桐庐县界二十里北至临安县界七十里东南至富阳县界二十一里西南至严州府分水县界二十五里东北至临安县界二十五里西北至于潜县界七十七里秦富春县地汉因之三国吴析置新城县属东安郡寻省入桐庐晋太康末复置寻又废咸和九年又置属吴郡宋齐因之陈属钱唐郡隋省入钱唐大业十四年复置唐武徳七年省入富阳永淳元年复置属杭州五代时吴越改曰新登县宋太平兴国五年复名新城建炎三年属临安府元属杭州路明属杭州府本朝因之】　昌化县【在府西二百十里东西距九里南北距一百三十五里东至于潜县界十五里西至安徽徽州府歙县界七十五里南至严州府淳安县界七十五里北至安徽寜国府寜国县界六十里东南至严州府分水县界五十里西南至淳安县界七十里东北至于潜县界三十里西北至徽州府绩溪县界八十里汉于潜县地唐垂拱二年析置紫溪县万嵗通天元年又析置武隆县圣厯三年省武隆入紫溪长安四年复置武隆县神龙元年改曰唐山大厯三年皆废长庆初复置唐山县属杭州五代梁时吴越改曰金昌后唐同光初复曰唐山晋天福七年改曰横山又改曰吴昌宋太平兴国三年改曰昌化县建炎三年属临安府元属杭州路明属杭州府　本朝因之】
　　形势川泽沃衍有海陆之饶【隋书地理志】西界浙江东奄左海【唐杜牧集】江海上防东南巨屏【宋范仲淹谢表】包络山川左江右湖控引岛蛮【苏轼表忠观碑】南跨吴山北兠武林左带长江右隣湖曲山停水聚元气融结【杨孟瑛开西湖路疏】据东南之都防号繁盛之乐土山川秀丽井邑浩穰【葛澧钱塘赋】
　　风俗水行山处以船为车檝为马【呉越春秋】郡中争厉志节习经者以千数道路但闻弦诵之声【后汉书张霸传】珍异所聚故商贾并凑【隋书地理志】衣冠萃止儒术为盛【杜佑通典】人性柔慧尚浮屠之教俗奢靡而无积聚【宋史地理志】家文雅而人英茂【赵与建学记】
　　城池杭州府城【周三十五里有竒西南属钱塘县治东北属仁和县治门十东南曰潮曰望江正东曰清泰南曰凤山皆近江正西曰涌金西南曰清波西北曰钱塘皆近湖北曰武林东北曰废春曰艮山又水门四其濠东起永昌坝并清泰至庆春门长一千丈九尺自庆春歴艮山武林至钱塘门长二千六百二十三丈隋创元末改筑明代累修　本朝康熙二十四年雍正五年重修乾隆年间屡修又顺治七年増筑满洲驻防营于城内西北隅周十里凡五门乾隆年间重修】海寜州城【周七里有竒门五濠广五丈南临海无濠元末因宋址筑　本朝雍正五年修乾隆三十年重修】富阳县城【周六里门四环城有濠东南临江明嘉靖中筑　本朝康熈雍正中修乾隆三十一年重修】余杭县城【周三里有竒门四南临苕溪明嘉靖中筑本朝雍正六年修乾隆三十一年重修】临安县城【周五里门四有濠唐末吴越依太庙】
　　【山筑号衣锦城后圮明嘉靖中设土垣】于潜县城【周五里门三元末筑有濠】新城县城【周三里门四明嘉靖中筑有濠　本朝雍正五年重修】昌化县城【周七里门三有濠元末筑明隆庆中立东西二闗　本朝康熈三十六年修】
　　学校杭州府学【在府治东宋绍兴中建　本朝屡经修葺入学二十五名商籍二十名】钱塘县学【在县治东北明洪武三年建　本朝顺治十三年重建康熈年间屡修雍正六年重修入学二十五名商籍十五名】仁和县学【在县治北明天顺三年改建　本朝顺治康熈年间修雍正九年重修入学二十五名商籍十五名　按他省商籍俱于乾隆四十三年裁并惟杭郡以人材较多防恩特许入学如旧】海寜州学【在州治东南宋绍兴中建　本朝康熈年间屡修入学二十五名】富阳县学【在县治东明洪武元年建　本朝康熈年间屡修入学二十名】余杭县学【在县治东北明嘉靖三十年迁建　本朝顺治十八年重修入学二十名】临安县学【在县治东南宋咸平中建　本朝顺治间重建康熈九年修入学二十名】于潜县学【在县治南明万厯四十一年改建本朝康熈雍正年间屡修入学十六名】新城县学【在县治东北明崇祯五年改建本朝康熈雍正年间屡修入学十六名】昌化县学【在县治东宋熈寜中建　本朝康熈十六年修入学十六名】敷文书院【在仁和县万松岭上旧名万松书院明宏治十一年政周木因故报恩寺址建王守仁有记　本朝康熈五十四年重修圣祖御题浙水敷文扁额雍正十一年】
　　【世宗宪皇帝赐帑银一千两以资膏火乾隆四年皇上加赐帑银一千两十六年二十二年二十七年三
　　十年四十五年四十九年翠华六次临幸俱有】
　　【御制题敷文书院诗又崇文书院在钱塘县栖霞岭之阳明万厯中建　本朝康熈四十四年】
　　【圣祖御题正学阐教扁额天真书院在天真山麓明王守仁讲学之所万厯中行人薛侃建以祀守仁紫阳书院在紫阳山麓康熈二十四年建敬一书院在孤山康熈二十四年建朔望会众宣读】
　　【圣谕集师儒讲学于此海寜州黄冈书院在州东三十六里宋邑人贾氏置义塾元至正间改为书院正学书院在州治东康熈十三年知县许三礼建余杭县龟山书院在县治南宋崇寜末杨时知县事有遗爱于民因立书院以祀又各州县并设有社学】
　　户口【原额人丁二十六万七千三百四十三滋生人丁一百六十七万六千二百五十二】田赋【田地山荡塘溇等共三万六千四百五十二顷七亩二分零额徴地丁银三十四万六千九百九十八两一钱六分零米一十七万六千九百一石八斗四升二合零】
　　山川吴山【在府城内西南隅旧名胥山上有子胥祠唐元和十年刺史卢元辅作胥山铭　本朝康熈三十八年圣祖仁皇帝南廵】
　　【御制登吴山诗吴山东麓地居府城之中乾隆十六年翠华临幸恭建行宫于此有御书观风浙水雅宜仙致熈春仙馆明秀澄观琅玕潇照韵玉馆诸扁额乾隆十六年有御制三月三日至杭州驻跸七言八韵巡幸杭州恭依】
　　【皇祖诗韵七言律诗二十二年有御制至杭州行宫驻跸五言八韵再依】
　　【皇祖巡幸杭州诗韵诗二十七年有御制三月朔日登杭州驻跸七言律恭依】
　　【皇祖巡幸杭州诗三叠韵回跸杭州诣皇太后行宫问安即事有作七言律诗三十年有御制至杭州诣皇太后行宫问安有作七言律恭依】
　　【皇祖巡幸杭州诗四叠韵又韵玉馆五言律诗四十五年有御制至杭州即事成什七言律恭依皇祖巡幸杭州诗五叠韵又韵玉馆叠乙酉诗韵诗四十九年有恭依皇祖巡幸杭州诗六叠韵又韵玉馆叠乙酉韵诗】
　　【皇祖吴山诗韵诗曹学佺名胜志由崖而上两旁竒石崚増骨立名瑞石山有瑞石洞乾隆二十二年二十
　　七年三十年四十五年翠华临幸并有】
　　【御制诗其左为紫阳洞乾隆四十五年翠华临幸有】
　　【御制诗七絶一首又侧为槖驼峯旁有巨石嵌空名飞来石乾隆二十二年二十七年三十年四十五年翠华临幸并有御制诗后有青衣洞有泉曰青衣泉遡山西上有寳月山东北为蛾眉山又东为浅山正东为金地山金地之支为竹园山宋临安尹赵与建阁其上扁曰竹山浅山之支为七寳山有青霞洞七寳之支即瑞石山也诸山蔓衍相属总曰吴山又有云居山在吴山西上有云居寺又名圣水寺为中峯驻锡】孤山【在钱塘县西二里里外二湖之间一屿耸立旁无聨附为湖山胜絶处亦曰孤屿又名瀛屿　本朝康熈四十二年】
　　【圣祖仁皇帝南廵臣民恭建行宫于此雍正五年改寺】
　　【赐名圣因乾隆十六年皇上法】
　　【祖省方巡幸江浙就寺址中界为二复建行宫】
　　【御书额曰明湖福地曰月波云岫曰绣壁空青有御制圣因行宫即景自绍兴一日渡江至圣因行宫诸诗又有西湖行宫八景曰四照亭竹凉处緑云迳瞰碧楼贮月泉鹫香亭领要阁玉兰馆诗各一首二十二年有御制驻跸圣因行宫诗二十七年有】
　　【御制至圣因行宫驻跸并再题西湖行宫八景诗三十年复御书额曰镜沼澄怀又有御制至圣因行宫驻跸并西湖行宫八景重咏诗四十
　　五年有御制四题西湖行宫八景诗四十九年有】
　　【御制至圣因寺行宫驻跸并西湖八景诗孤山北麓宋处士林逋居于此旧多梅为逋手植梅径犹存
　　乾隆二十七年御制孤山看梅七言律诗四十五年】
　　【御制孤山后写望用林逋韵七言律诗山上有寺乾隆三十年四十五年俱有御制孤山寺用张祜诗韵诗】灵隠山【在钱塘县西十五里郦道元水经注灵隠山在四山之中有高崖洞穴左右有石室三所又有孤石壁立大三十围其上开散状似莲花昔有道士长住不归因以稽留为山号乐史太平寰宇记许由葛洪皆此山山南有一石状似人形两髻分明俗谓之女儿山府志山在县西十二里一名灵苑又名仙居其山如引两臂南垂胭脂岭北垂驼巘岭其南涧水出自白云峯北涧水出自西源峯经合涧桥出灵隠浦入西湖谓之钱源　按汉志钱唐县有武林山武林水所出水经注元和志寰宇记诸书皆止称灵而不详武林叶绍翁四朝见闻録谓武林即灵自后多主其説或以城内小阜今名祖山者为武林非是详见下】集庆山【在钱塘县西山前路折而南曰飞来峯曰上中下三竺三面阻山中路直关若函谷然长松夹道唐刺史仁敬所植凡九里曰九里松】粟山【在钱塘县西十七里隋书地理志钱唐县有粟山寰宇记山下飞泉二里有石杵濶二丈长一丈四尺吴大帝刻字尚存县志下有石人岭峻拔凝立宛如人状】龙山【在钱塘县南五里一名卧龙山又名龙华山天目分支沿江蜿蜒而东结脉于此宋淳熈十二年大阅于龙山南下为包家山有冷水峪多桃花为春日游览之胜名桃花闗又有育王山即龙山峯之最高者有登云台乃钱氏郊天之所宋圜丘亦在焉有灵化洞深百余步】方山【在钱塘县北四十里一名金印山盘曲而上凡九湾石磴百级至顶乃方正故名】定山【在钱塘县东南四十里水经注县东有定包诸山皆西临浙江寰宇记定山在县南四十七里突出浙江数百丈江涛至此辄抑声过此便雷吼霆怒上有可避涛处行者赖之旧志一名狮子山】浮山【在钱塘县东南四十五里咸淳志苏轼守杭日开河奏云潮水自海门东来若雷霆而浮山峙于江中与渔浦诸山相望犬牙错入以乱潮水洄洑激射其怒百倍沙碛转移状若鬼神今号浮山头最为险处】南屏山【在钱塘县西南三里峯峦耸秀环立若屏中穿一洞上有石壁刻宋司马光书　本朝乾隆三十年翠华临幸有】
　　【御制防马由南屏复至天竺诗北有净慈寺寺前一峯曰雷峯上有塔吴越王妃建　本朝乾隆四十五
　　年四十九年翠华南巡并有】
　　【御制咏雷峯塔诗其西为九曜山去城五里余山西南为太子湾以宋庄文景献二太子防园而名】丁家山【在钱塘县西濒湖水影山光上下相接又名蕉石鸣琴　本朝乾隆十六年二十七年四十五年翠华南巡俱有】
　　【御制题丁家山诗】大慈山【在钱塘县西南十里九曜山西圆冈双峙若覆釡上有越王台】赤山【在钱塘县西南十二里旧志自太子湾而西有玉岑山又西南即赤山与九曜山相接自西湖出江干取途于此俗名赤山埠西走富阳南出江滩】秦望山【在钱塘县西南十二里晏殊舆地志秦始皇东游登此山瞻望欲渡防稽故名后唐同光中钱氏于山建上清宫咸淳志近东南有罗刹石横截江涛商船海舶经此多为风浪掀覆因呼为罗刹每嵗仲秋既望必迎潮设祭后改名镇江石五代梁开平中为潮沙涨没】五云山【在钱塘西南二十里高千丈绕山盘曲而上凡七十二湾石磴千余级山半有伏虎亭至巅平冈名月轮山江三折当其前有天井二大旱不竭】焦山【在钱塘县西南四十里高一千二百丈周二十里县境诸山此为最高】界石山【在钱塘县西南四十九里浙江经其下旧志有白岩山在县西南五十里高九百二十丈周十五里有蜂房岩寳鉴池莲花峯诸胜】黄梅山【在钱塘县西南五十里高八百丈周十里山多植竹里人取以造纸】西山【在钱塘县西南六十里高七百丈周二十里其西即富阳县庙山巨石壁立如城突出江心潮势至此方杀】巨石山【在钱塘县西北隋书地理志钱唐县有石甑山咸淳志石甑山巍石如甑上有七层古塔妙絶人工有落星二石吴越号夀星寳石山后改为巨石山旧志山在西湖北一名寳石山塔曰寳叔塔一作寳所塔吴越臣吴延爽所建下为寳稷山又名寳石山南麓有缆船石相传秦始皇东游泛海舣舟于此亦名石佛山巨石之北曰霍山】履泰山【在钱塘县西北十二里葛岭西其上为栖霞岭其北为古剑闗左曰寳云山右曰仙姑山两山夹立若剑门然宋置巡司于此水流其间曰桃溪　按履泰山即栖霞岭西湖游览志有此名实无山也或因下有履泰将军庙故讹载耳】祖山【在仁和县武林门内里许一名虎林山土阜陂陀高可三丈广不满百步上有夀圣寺俗称祖山寺宋杨至质虎林山记耆旧言钱氏有国时此山夐在郭外丛薄防密异虎出焉故名虎林吴音承讹转虎为武耳叶绍翁四朝见闻録云虎林即灵隠山因避唐讳改为武林淳祐志断之以为汉志明载武林山武林水所出决非城内之山自汉巳名武林亦非避唐讳为武盖此坡为城中胜地或者自寓武林之名于此耳】鳯凰山【在仁和县南十里与钱塘县接界自唐以来州治在山右宋建行宫山遂环入禁苑其顶砥平可容万马有宋时御敎山下有洗马池元末张士诚筑城始截山于城外旧志山左矙大江有金星洞郭公泉其西冈石笋林立钱镠名曰排衙石刻诗石上亦名排衙山　本朝乾隆三十年四十五年】
　　【翠华临幸有御制登鳯凰山诗又题御敎场七言絶句排衙石口号七言絶句又于山上建澄观台及船室各有御制诗并】
　　【御书江湖旷览扁额四十九年有　　御制登鳯凰山澄观台诗咏排衙石诗】独山【在仁和县北三十里亦名金鏊山上常有云雾横溪水绕其下】龙珠山【在仁和县北四十里咸淳志形圆如珠臯亭黄鹤众山相望一名巧山曹学佺名胜志俗传钱王七夕登山乞巧于此又名珠山】三峯山【在仁和县北四十里东西南三峯鼎峙相去各半里又东峯之北半里有石青山突起坂中形如覆掌上有巨石如屏】臯亭山【在仁和县东北二十里唐书地理志钱唐有臯亭山咸淳志山高百余丈云出则有水瓮及桃花坞元史巴延传至元十三年进军临平镇次臯亭山即此】黄鹤山【在仁和县东北三十八里咸淳志巅有龙池一名渥洼北坞有龙洞石裂为路深险不可迫视山腰有黄鹤仙洞深而黒】母山【在仁和县臯亭山东北西与黄鹤山相接本名鳯凰山于羣山中最为高耸直上五百丈绵亘十五里张翼左右如母顾子亦名母顾山】佛日山【在仁和县母山东北峯石秀丽左有池亦名渥洼池其水清冽】石姥山【在仁和县东北四十二里有石端耸如人立咸淳志有岭南接运河塘赤岸岭西有真珠坞其西为乌头山峯鋭而秀】桐扣山【在仁和县东北五十里下有石鼓湖异苑晋武帝时临平湖圮出一石鼓打之无声张华曰可取蜀中桐材刻作鱼形扣之则鸣矣于是如言声闻数十里】临平山【在仁和县东北五十四里平旷逶迤无崇冈修阜其岭一名邱山唐置临平监于山下咸淳志上有塔有龙洞砺洞有天井在山顶虽旱不涸下有藕花洲即鼎湖也山下又有磨剑池有淬石俗传钱王磨剑于此】超山【在仁和县东北六十里县境东北诸山多臯亭黄鹤之支陇此独超然突峙因名有龙洞可祷雨宋郡守赵抃题其石崖曰海云洞】石膏山【在仁和县西北五十七里杜佑通典钱塘有石膏山咸淳志山出石膏色若雪一名稽留山】花山【在海寜州东五十里坦衍蟠薄如冈如陀多松竹其东二里有黄山又东半里曰菩提山相传即干寳故居顶有灵泉】石墩山【在海寜州东少南五十四里为海上要地下有小港外通大洋设寨防守】妙果山【在海寜州东六十里其尾为花山因凿断判于妙果名龙尾山花塘经其下】大尖山【在海寜州东六十里南临大海北距智河上有峯高九十九丈最为险要　本朝建烽堠墩台于上有小尖山在石墩山东乾隆二十七年三十年四十五年四十九年】
　　【翠华临幸四次有御制登尖山观海及尖山礼大士诗山有观海阁御书海濶天空扁额观音殿御书补陀应现扁额其南为塔山以上有塔故名俱有御制视塔山志事诗】金牛山【在海寜州东八十三里寰宇记昔吴楚间有金牛出自毘陵奔来此山而没旧志在县东接海盐界高三百丈周十九里山侧有洞深不可测】黄湾山【在海寜州东南六十五里本名盈山形势峭拔旁近大海有黄湾浦与嘉兴府海盐县澉浦相接北通峡石花诸镇旧立寨于此】岩门山【在海寜州西南四十里山上有塔宋设盐场于此其东十三里有蜀山隋志盐官有蜀山是也宋嘉定中潮决沦入海】赭山【在海寜州西南五十里与仁和县相接土石皆赤因名濒海产盐先有盐其南岸对峙者为萧山县龛山东接鼈子门为江海门戸宋乾道四年射猎于此明嘉靖三十一年倭寇犯境因为戍守重地其东半里有文堂山亦沿海扼要处明永乐初徙赭山巡司于此】硖石山【在海寜州东北六十里一名紫微山唐白居易尝登此因以其官名之两山相夹中通河流山之东有峡石镇】沈山【在海寜州东北六十里硖石镇东接海盐县界土人呼为东山旧志宋时临海南阳二郡太守沈景葬此因名或以为审食其葬处故名审山误也昔海盐令周颙至此谓其林境清洒亚于钟山故山北亦名北亚山】谈家山【在海寜州东南七十里又东二里为乌龙山壁立昂起上有乌龙井大旱不竭相近有白鹤山】观山【在富阳县治东孤峯高耸横截大江为县东水口三国时孙氏建道观于山上因名亦曰石头山隋书地理志富阳有石头山寰宇记石头山有观涛所是也下有四亭曰逸云耕春澄江虚泉】吴鼻山【在富阳县东五里亦名湖鼻山俗名大岭山山峭峻下瞰大江路狭而险宋乾道中邑令陆楠凿路拦石以防往来寳庆中令赵汝捍易为石壁】赤亭山【在富阳县东九里周四十里孤圆耸秀江流其下羣峯环拱望如华葢寰宇记严光钓于赤亭山即此一名鸡笼山一名赤松山俗传赤松子尝憩此】贝山【在富阳县西三十里西属新城县界山顶有湖流为步溪南入江又西为紫防山在江中】阳平山【在富阳县南十五里一名阳城山后汉孙钟种其上有异兆钟卒子坚因葬钟于此尝有紫云蔓延数十里又天钟山亦在县南十五里上有竒石有石泉奔流瀑布悬崖倾注如匹练亦名小天竺】亭山【在富阳县南十八里晋孙晷建亭其上因名山顶石穴出白泉逆流而下为龙门湾又分数派悬流飞瀑泉石竒胜】灵岩山【在富阳县南三十里一名湖南山峯峦秀丽岩壑幽奇岩下有池名龙潭中有龙子状若蝘蜓嵗旱祷之则雨宋嘉定中赐名仁惠祠】小山【在富阳县北一里为县治主山宋阳夏公谢绛迁居于此子景初景温筑书室于山之半今故基双松尚存】樟岩山【在富阳县北五里高出众峯岩有大樟故名又曰横山山有石岩龙藏其中西北有穴久晴则起雾如陶烟乃雨也】姥岑山【在富阳县北二十五里山腹有水沼赤萍生其中山下有庙俗号为姥岑王嵗旱祷必雨又白龙山在县北二十里若屏风与姥岑相连】西岩山【在富阳县北三十里当篠路大路之西咸淳志岩下有洞洞口有池早晚与潮应有葛洪炼丹鼎山下有石扣之锵然人号石鼓旧志山岩峭壁屹峙瀑布飞流其间自左而下地平如掌峯环水绕竒秀挿天】灵峯山【在富阳县东南四十里高出众峯絶顶平衍有田数亩泉源不竭】湖洑山【在富阳县西南五十里李吉甫元和郡县志山甚幽防重叠险逺每时有攘人皆逃避于此旧志山广一百三十里上有石楼石城】申屠山【在富阳县西南五十余里高三百丈陈刚中记曰峯峦重叠端若拱揖湍水怪石千巧万状中有平田如设万席此申屠刚违新莽之祸申屠蟠晦党锢之名避地结庐于今千载子孙家焉】安乐山【在余杭县东三里相传吴越王之子尝于此筑庵养疾而愈故名有旧仓城其麓为桃源山有水源流入官河】稽亭山【在余杭县南九里咸淳志相传秦皇东游至此登望防稽故名】由拳山【在余杭县南二十八里晋书郭文辞家入余杭大辟山中元和志由拳山晋士郭文举所居旁有由拳村出好藤纸寰宇记由拳山本余杭山一名大辟山又名青障山高峻为最在县南十八里旧志一名郭公山　按晋书逸传郭文字文举诸书或称名或称字今皆依原本载入】仇山【在余杭县北十五里下有仇溪咸淳志旧有仇王庙因名又谓之白鹿山宋晋阳太守严昆葬此有白鹿绕墓刺史孔严表闻于朝因名】鳯凰山【在余杭县东南五里竒石森立涧水回环逶迤而西左俯大江直望海门势若鳯凰欲飞之状】大涤山【在余杭县西南十八里与临安县分界高六百九十余丈周五十里咸淳志此山清幽大可以洗涤尘心故名穹崇千尺迥压羣峦时有卿云箫吹往来清越崖间多灵芝异草人所不识中峯曰白鹿山上有许迈丹灶遗迹有大涤栖真石室白茒归云鸣鳯龙蜕诸洞丹泉翠蛟抚掌桃花洗药飞玉诸泉道书第三十四洞天名曰大涤元盖之天　按晋书郭文传文辞家游名山入吴兴余杭大辟山中穷谷无人之地则大涤旧名大辟唐以后乃易今名罗隠诗苍苍大涤山是也寰宇记即以由拳山当之恐未确又据干寳捜神记由拳即嘉兴县名吴大帝时郭暨猷自由拳来居于此是姓郭之士不止一文而由拳之得名又别有所自矣】天柱山【在余杭县西二十里与大涤山相峙道书谓五十七福地四面陡絶中突一峯耸翠参天其前则青坛山不甚高而竒秀为诸山甲其连麓者为九锁山纡回曲折其上即洞霄宫也　按传记所载天有八柱其三在中国一在舒州一在夀阳一在余杭者是巳洞霄以为主山故古名天柱观】黄山【在余杭县西南二十五里左大涤右天柱冈脉超出云表上有伏虎岩即郭文举为虎探骨处】舟航山【在余杭县西北二十五里旧志古老云禹治水维舟此处东坡诗看山识禹功盖谓是也】将军山【在余杭县西北四十里广千余亩又西北五里有齐亨山高千余丈上接径山有天井龙潭瀑布数十丈】径山【在余杭县西北五十里南去临安县三十里高三千余丈周五十里乃天目山之东北峯以山径通天目而名有东西二径盘折而上各髙十里许七峯罗列最为幽胜其地最高浙西诸山皆在其下宋高孝二宗皆尝游于此七峯者左曰晏坐曰朝阳右曰鹏搏曰凌霄曰御爱北曰天显前曰堆珠而凌霄最高秀为山之主峯又有喝石玉芝诸岩冷凡石壁诸坞千丈积雪诸坑明月洗砚诸池甘露龙鼻诸泉其风啸岭则在山南塔下为临安大道东有直岭通邑城】高陆山【在余杭县西北七十五里南界临安北界安吉双溪之源出焉】安国山【在临安县治东北一名太庙山为县治主山钱镠建城于此】独山【在临安县东四里为南锦二溪防合之处俗谓之水口山钱镠号为镇水山】姥山【在临安县东二十里高一千五百丈周二十里又公山在县东二十里高二千一百丈周二十八里】玲珑山【在临安县西十二里咸淳志西山屹起盘屈凡九折上通絶顶名九折岩南行百步有亭名三休苏轼登玲珑山诗三休亭上工延月九折岩前巧贮风】衣锦山【在临安县南一里唐书地理志临安有石镜山寰宇记有石镜在山之东峯径二尺二寸其光如镜之鉴物分毫不差旧志钱镠少时游此顾其形服冕旒如王者状其后唐昭宗升衣锦营为衣锦城并改石镜山名衣锦山镠游衣锦城宴故老山林皆覆以锦号其幼所尝戏大木曰衣锦将军其相接者曰功臣山本名大官山昭宗诏改名】双林山【在临安县北十二里一名寳林山上有天掌骊珠蛾眉云笔诸峯及泻玉岩浣云池又有万菊轩迎晖亭凡八景】九仙山【在临安县西南十二里相传葛洪许迈栖隠之地苏轼有宿九仙山诗自注云九仙左元放许迈王谢之流也旧志山巅有望江石登之可见浙江又有瀑布泻下如万斛珠即仇溪之源也】垂霤山【在临安县西南十二里一名悬霤山晋书许迈传余杭郡垂霤山近延陵之茅山是洞庭西门潜通五岳陈安世茅季伟常所游处于是立精舍于岭之洞室】临安山【在临安县西南十八里一名安乐山晋书郭文自王导园中逃归临安结庐山中及苏峻反破余杭而临安独全人以为知几寰宇记县取此山为名南有郭文举宅墓】天目山【在临安县西北五十里与于潜县接界山有两目在临安者为东天目在于潜者曰西天目即古浮玉山也山海经浮玉之山北望具区东望诸毗苕水出于其阴郭璞地记天目山垂两乳长龙飞鳯舞到钱塘水经注于潜县北天目山极高峻崖岭竦叠西临后涧山上有霜木皆是数百年树谓之翔凤林东面有瀑布下注数亩深沼名曰蛟龙池元和志山在于潜县北六十里有两峯峯顶各一池左右相对名曰天目道书第三十四洞天天目山周一百里名太防元盖洞天旧志东西两目延袤五百五十里东天目在临安县西北五十里高三千九百丈有大仙将军寳珠等峯洗眼浮玉白龙炼丹等池瀑布玉剑等泉西天目在于潜县北四十五里高二千五百丈有十二龙潭三十六洞其峯有翔鳯天柱玉柱香炉象鼻其岩有狮子响水紫防芝草其水有冷水谷龙穴其石有石城石门石室石鼓石版泉石之胜冠于东南】井戈山【在临安县西北六十里通安吉县蹊径萦纡深窈难行如负戈入井因名】石柱山【在于潜县东北五里为县主山上有石天然成柱高二丈濶二丈有古十数字】岝防山【在于潜县西二里东临西溪有絶壁高四十余丈可坐千人晋谢安尝登此】西菩山【在于潜县西十三里九岭交陈双峯对峙中有飞泉三叠怪石万状其西有炼丹岩石色赭赤屹立万仞岩下有石室】金鵞山【在于潜县南一里又南六里为地风山风多自石穴中起西溪经其下又县南二十九里有金楼山一名霞山】马头山【在于潜县南四十五里以形似名高一千二百丈周四十五里泉甘土肥可以树蓻又五里为阎湖山】白云山【在于潜县南五十里亘严州府分水县境望之天稍阴翳则白云弥漫遇冬先雪】白山【在于潜县南五十八里水经注白山峻极北临紫溪旧志山上有浮石纯白故名】青黛山【在于潜县西南二十里寰宇记山有石穴冬夏常暖石色如黛故名】大雷山【在新城县西八里高峙羣峯之表为县主山上有龙池又西二里有天柱山一名为皇甫山唐大中间嵗旱一老人曰何不祷于此农父追问之曰皇甫真君也因名下有龙池】仙坑山【在新城县西二十里产茶下有蜕龙洞洞门九重其深莫测中有跃龙池昔人得龙蜕骨于此相近又有防山一名崤山周七十里有岩洞泉池之胜】石羊山【在新城县西四十里高一百五十里下有徐凝墓】龙邱山【在新城县西五十里寰宇记南新县有龙邱山即此】三九山【在新城县西五十一里中有仙洞寰宇记南新县有三九山在县西即此】渔洲山【在新城县西六十五里上有合灵池岩上三池深皆莫测】百丈山【在新城县南五里一名卓笔峯鼍江绕其北其西有緑衣山旧名乌衣山高三百余丈周八十五里】北山【在新城县北三十里一名三贝山俗名官山顶有龙池宋晁无咎有游北山记】释子山【在新城县北二十里有灵耀寺晋悟空大师尝与郭文举筑庵于上故名】郑家山【在新城县西北四十里有石马雨花诸岩下有新妇洞有泉可溉田寰宇记南新县有新妇洞在县东有潭深八九尺即此】唐山【在昌化县治北延袤五里许为县治之障又武隆山在县治西北里许唐置武隆唐山二县取此二山为名又青山在县治前双溪南岸延袤四里其状如屏亦名南屏山亦名官山】百丈山【在昌化县西三十里高一千五百丈周回二十里张勃吴录于潜县有朁山水经注紫溪水出县西百丈山即潜山也吴兴地记曰尭时洪水此山潜水中不没者百丈因名旧志百丈山上有玉仙洞又有太公潭相传以泰伯采药名今山多出灵药其北即大鹄山】昱岭山【在昌化县西七十里西去安徽徽州府一百二十里岭高七十五丈山险阻旧置闗于此】龙塘山【在昌化县西七十里由十八里曲岭而上怪石森立上有龙洞有龙池二一广二百余步一广十余亩】仁山【在昌化县南二十五里下有溪流九曲又南五里为石笋山巨石如笋】金山【在昌化县南三十五里上有玉岭石壁削立百余丈泉瀑飞流下有石穴曰龙孔泉可资灌溉又南五里有石室山高千丈有石如室】佛迹山【在昌化县南五十里高千丈延袤三十七里崖石峭峻登者必穷日始至其岭】栁相山【在昌化县东南三十里高一千八百丈延袤一百二十里栁溪经其麓东接于潜紫溪南入分水县界】福泉山【在昌化县西南五十里高千丈周五十里其最高峯曰铜坑甚深窈亦名铜坑山东接分水南帯淳安西亘绩溪絶顶有龙池三】晚山【在昌化县西北十里寰宇记山悉松木真墨所出咸淳志高一百四十丈周围三十里晋许游所居山下溪滩号许游滩】千顷山【在昌化县西北六十里高一千六百丈绵亘六十里巅有龙潭广数百亩中有金银鱼左有乐利峯壁立孤峭其连属者曰大鹄山凌霄汉上有龙池濶三百亩与千顷山皆接安徽寜国县界又西北二十里有龙池山曲径盘旋岭有龙塘颇竒胜】葛岭【在钱塘县西北十二里西湖北相传葛洪炼丹于此有初阳台宋高宗即其地创集芳园咸淳二年赐贾似道第于西湖葛岭即此　本朝乾隆四十五年翠华临幸有】
　　【御制葛岭诗初阳台诗四十九年有御制葛岭诗】栖霞岭【在钱塘县葛岭西一名剑门岭旧多桃花开时烂然如霞故名上有栖霞洞　本朝乾隆二十二年二十七年三十年四十五年四十九年翠华临幸俱有】
　　【御制过栖霞岭诗岭西有金鼓洞乾隆四十五年四十九年翠华临幸有　御制金鼓洞诗】风篁岭【在钱塘县西南高峯前岭最高峻修篁怪石风韵萧爽因名龙井在其下秦观记曰旧名龙葛洪尝炼丹于此产茶最胜岭为】
　　【御制龙井八咏之一乾隆二十七年三十年四十五年四十九年翠华临幸俱有御制诗】慈云岭【在钱塘县清波门外方家峪本朝乾隆四十五年翠华临幸有　　　御制慈云岭诗一首】万松岭【在仁和县南凤山门外旧多松唐白居易诗万株松
　　树青山上即此乾隆四十九年翠华临幸有】
　　【御制万松岭诗】黄犊岭【在仁和县东北六十里唐邱隠士每乘黄犊采药故名】篠岭【在富阳县北二十五里路通余杭明初李文忠自富阳北趋余杭道出于此】桐岭【在富阳县北三十五里接余杭县界南宋时设千户守御于此宋末土人石氏兄弟立乡寨曰保安寨并死国难明嘉靖中薛纲亦屯兵岭上以拒倭】石屋岭【在临安县西北十二里一名阑干岭县志吴越王妃戴氏家于琅壁嵗一过此设石阑以卫故名】独松岭【在余杭县西北七十五里有关在其上岭路险狭东南直走临安西北则道安吉趋广徳为江浙二境要隘】芦岭【在于潜县西三十里迤南曰金鸡岭北曰罗纹谓之三岭皆与昌化县接界】浮云岭【在于潜县东南四十里高二百五十丈接新城县界】水凝岭【在于潜县东北九十里高三百丈接安吉县界】千秋岭【在于潜县西北五十五里天目山支麓也接安徽寜国县界五代梁干化三年淮南将李涛出千秋岭攻吴越衣锦军即此宋南渡后亦置兵戍守有千秋闗】青牛岭【在新城县西北八十里一名寳福山山有多福寺上接天目秀拔万仞为县境诸山之宗通于潜大路】紫岭【在昌化县东一里又县西三十里为黄花岭五十里为车盘岭皆路出安徽徽州】南高峯【在钱塘县西十二里东抱西湖南俯浙江旧有塔在其上峯顶有鉢盂潭颍川泉大旱不涸大雨不盈潭侧有白龙洞】北高峯【在钱塘县西即灵山最高处石磴数百级曲折三十六湾竒胜与南高峯相埒　本朝乾隆十六年二十二年】
　　【翠华临幸俱有御制诗】飞来峯【在钱塘县灵隠山东南舆地志晋咸和中西僧慧理登此山叹曰此是中天竺国灵鹫山之小峯不知何年飞来因号其峯曰飞来亦名灵鹫峯　本朝康熈二十八年圣祖南巡有】
　　【御制诗乾隆十六年二十二年四十五年四十九年翠华经过俱有御制诗】月桂峯【在钱塘县西南十里风篁岭之北元末巴延平宋登此峯以览临安形胜】莲花峯【在于潜县北天目山支陇竒峦层叠二十余里多松杉】理公岩【在钱塘县灵山西陆羽记云昔慧理宴息于下后有僧于岩上周围镌小罗汉佛菩萨像又灵山南有玉女岩即女儿山】西岩【在临安县西三十里有洞其水一日潮再至与海潮相应白居易诗洞口灵池应海潮】大鸣岩【在于潜县北三十里四围甃石如小城相传吴越钱氏尝屯兵于此岩顶平广可十余亩有池濶四丈虽旱不竭】皇甫岩【在于潜县东十五里后汉皇甫嵩尝破妖贼许生于此故名】滴水岩【在昌化县西七十五里石壁环列如城岩水注下资以灌溉】
　　紫云洞【在钱塘县栖霞岭上西湖游览志空如悬阴凉彻骨　本朝乾隆二十二年二十七年三十年四十五年四十九年翠华经过俱有】
　　【御制诗】呼猿洞【在钱塘县灵山下广丈许高二尺宋僧智一善啸尝养猿于山间临涧长啸众猿毕至好事者每来施食又郑颠仙庐亦在洞口】龙洞【在钱塘县天竺山理公岩北有石洞世传彻浙江下过萧山有采石乳者入洞闻波浪声洞为】
　　【御制龙井八咏之一乾隆二十七年三十年四十五年四十九年翠华经过俱有御制诗】水乐洞【在钱塘县南高峯西烟霞岭下咸淳志岩石嶓峙有洞虚防泉味清甘声如金石熈寜二年守郑獬名曰水乐本朝康熈十六年】
　　【翠华临幸有御制水乐洞用苏轼韵诗二十二年三十年并有御制诗】石屋洞【在钱塘县南高峯下水乐洞后高敞如屋周围镌罗汉及诸佛像洞色苍翠其窦深窈若螺形极底有泉】黄龙洞【在钱塘县栖霞岭后宋淳祐间有僧慧开字无门説法吴兴之黄龙山后栖保寜寺偶卓锡于此有石谺不合如砺忽然出泉色绀而冽澄若重渊人以为龙随锡至故名一名无门洞　本朝乾隆二十二年二十七年三十年四十五年】
　　【翠华经过俱有　　　御制诗并黄龙石佛诗】风水洞【在钱塘县南二十里咸淳志洞极大流水不竭顶上又一洞立夏清风自生立秋则止故名中多石子红防如丹持出即隠置于内如故】烟霞洞【在钱塘县西十六里洞中旧有石刻罗汉六吴越王别刻十二共成十八旁有佛手岩竒石玲珑下垂其尤异者有石笋五枝如手节下指故名】金星洞【在仁和县鳯凰山介亭下洞生金星草因名宋苏轼有铭】玉仙洞【在临安县南四十里洞深二十余丈峻壁拥石高十丈许左青右黄有玉芝寳座及仙人迹二柱屹立色甚洁白】渔泉洞【在新城县西三十五里山前石门屹立通西天目中有龙池】石燕洞【在昌化县西四十五里洞门高丈余中如巨室可容数十人有清泉四时不竭昔有石燕飞出故名】泥坞【在于潜县东三十里与临安县接界东闗溪水出此】小石门【在昌化县西北五十里双崖并峙峻絶不可登】三生石【在钱塘县下天竺寺后山唐李源与僧圆泽善同至三峡期后世见于杭州葛洪川畔后十二年如期再至相遇于此　本朝乾隆四十五年四十九年翠华临幸俱有】
　　【御制咏三生石诗】海【在海寜州南元和志在盐官县南七里旧志在县南十里东连海盐西接浙江潮汐往来冲击不常沿海有塘自唐以来歴代修筑详见后海塘下】浙江【在府城东南自严州府桐庐县流入富阳县为富春江经钱塘仁和两县界为钱塘江又东至海寜州界海门入海史记秦始皇三十七年至钱唐临浙江水波恶乃西百二十里从狭中渡虞喜志林今钱唐江口浙山正居江中潮水投山下折而曲故名浙江水经注浙江水自新城东北迳富春县南又东北迳亭山西江北即临安县界又东迳余杭县又东北至钱塘县縠水入焉又东流于两山之间江川急濬兼涛水昼夜再来来应时刻常以月晦及望尤大至二月八月最高吴越春秋以为子胥文种之神也元和志浙江在钱塘县南十二里江源自歙州界东北流经界石山又东北经州理北又东北流入于海江涛昼夜再上每年八月十八日数百里士女共观舟人渔子泝涛触浪谓之弄潮通志钱塘江即浙江亦名曲江枚乗七发云观涛于广陵之曲江是也以其风波险恶又名罗刹江海潮由鼈子门入为龛赭诸山所束抝怒不泄起而为涛奔腾冲激逆流数百里至富春江始平江岸受囓易致冲溃故歴代筑塘以捍之　本朝乾隆十六年翠华经过有】
　　【御制钱塘江诗　按江有三源西曰新安江亦曰歙港为正源自安徽徽州府流入严州府经淳安入建徳县界东南曰东阳江水经谓之吴寜溪亦曰婺港源出金华府东阳县西流经义乌金华至兰溪西南曰信安江汉志谓之縠水亦曰衢港源出衢州府江山县东北经流西安龙游汤溪至兰溪县西而防东阳江二江合流北至建徳县东南二里而合新安江并流东北经桐庐富阳至钱塘县南而为钱塘江又东北至绍兴府北与钱清曹娥二江滙为三江海口今萧山西峯皆筑堤捍江不复与钱清曹娥二江相滙又金华府之浦阳江北流迳诸暨县旧入钱清江以至海今为麻溪坝所隔亦全趋钱塘江其大不减婺衢二港】富春江【在富阳县西南自桐庐经富阳入钱塘水经谓浙江之原西自严滩东通海道是也】鼍江【在新城县南五里其上流曰葛溪有三源一出县西渔洲山曰渔洲溪一出县西七十里之回源池曰釡源溪一出县六十里灵隠洞曰盘石溪至南新镇合流又东合分水县之佘源水为三溪口又东南受湘溪水又东出青云桥名鼍江经双江口防松水又至县东南十里滙为緑渚又十里滙为深浦又南至岘口入大江】西湖【在钱塘县西水经注钱塘县南江侧有明圣湖父老言湖有金牛古见之神化不测湖取名焉旧志西湖即古明圣湖三面环山溪谷诸水滙而为湖周三十里以在郡西故名西湖一名钱塘湖亦名上湖又有外湖里湖后湖之称唐大厯中刺史李泌以江水卤恶开六井凿阴窦引湖水灌之长庆初刺史白居易重修六井甃函笕以蓄泄湖水溉田千顷又引入运河以利漕吴越时湖葑蔓合乃置撩湖兵千人专一开濬又引湖水为涌金池以济运河宋初稍废不治天禧中王钦若奏为放生池元祐五年苏轼知杭州取葑泥积湖中为长堤以通人行夹道杂植花栁中为六桥今称苏公堤绍兴九年从张澄请招置厢军兵士二百人专一濬湖淳祐中守臣赵与因湖水旱竭引天目山水桔橰运之仰注西湖以灌城市明正徳三年郡守杨孟瑛大加濬治毁民田荡三千四百余亩湖始复旧又于里湖西岸筑堤名杨公堤堤各开六桥以通水自北新路第二桥入灵竺路为赵公堤以宋赵与所筑也自断桥至孤山为白公堤相传唐白居易筑旧称西湖十景曰平湖秋月苏堤春晓断桥残雪雷峯落照南屏晚钟麯院荷风花港观鱼栁浪闻莺三潭印月两峯插云其山川秀发景物华丽邦人士女四时嬉游箫鼓之声不絶　本朝康熈三十八年】
　　【圣祖仁皇帝南巡驻跸西湖名胜递増并赐题咏建亭勒石更院荷风为曲院风荷雷峯落照为雷峯西照南屏晚钟为南屏晓钟两峯挿云为双峯挿云雍正二年奉】
　　【防疏濬西湖驿盐道王钧捐资助濬至四年告成督臣李卫奏置海寜田千顷以供嵗修之费乾隆十六年翠华临幸有御制泛舟西湖西湖晴泛题西湖十景西湖嬉春词六首诸诗二十二年有御制西湖十景叠旧作韵泛舟西湖即景杂咏诸诗二】
　　【十七年有御制晓晴泛舟西湖作题西湖十景再叠旧作韵诸诗三十年有御制西湖泛五首题西湖十景三叠旧作韵西湖晴
　　泛五首诸诗四十五年有　　　　　　　　御制题西湖十景四叠旧作韵西湖咏南宋事诸诗】临平湖【在仁和县临平山东南五里张勃吴録赤乌十二年寳鼎出临平湖三国吴志天玺元年吴郡言临平湖开自汉末草秽壅塞今更开通长老相传此湖塞天下乱此湖开天下平又于湖边得石函中有小石青白色长四寸广二寸余刻上作皇帝字于是改年大赦俄而晋武帝平吴通志湖在县东长乐乡周回十里南宋为运道所经中有白龙潭风波最险绍定中筑塘捍之晋永和后湖日淤多废为桑田渔池仅存小河今上塘河所经也】像光湖【在仁和县东北十五里长乐乡咸淳志唐神龙元年湖有五色光明掘地得石佛因名】御息湖【在仁和县东北十八里一名诏息湖水经注浙江北合诏息湖湖本名阼湖因秦始皇巡狩所憩故有诏息之名】硖石湖【在海寜州东北六十里广三十二又源自茶湖南通麻泾港西南流入洛塘河东达海盐县界】彭墩湖【在海宁州东北七十里西南通硖石湖东北至白港入海】黄道湖【在海寜州东北八十里彭墩湖北北接海盐县界旧名鸬鷀湖上有黄道神祠因名硖石湖水所注也】阳陂湖【在富阳县北十四里唐书地理志贞观十二年令郝砆开通志湖周十六里溉田万亩明末湖涸　本朝康熈五年修筑二十二年重濬】小谢湖【在富阳县南二十里溉田二千余亩又涌泉湖在县西二十五里溉田四百余亩】南湖【在余杭县南唐书地理志县南五里有上湖西二里有下湖寳厯中令归珧因汉令陈浑故迹置旧志苕溪自天目乗高而下县地平行首当其冲汉熹平二年县令陈浑始筑两湖以潴水其并溪者曰南下湖环三十里并山者曰南上湖环三十二里于湖西北为石门函以纳溪水又于湖东南五亩塍立滚坝其派别北出为黄母港流十二里与苕溪防于其防处节以石埭曰西函西函在县东十三里后堙废唐令归珧因旧重修宋明以来相继修筑十余里　本朝康熈初知县宋士吉于滚坝上更筑辅坝十年巡抚范承谟又濬】北湖【在余杭县北三里唐书地理志北湖亦归珧所开溉田四千余顷旧志北湖在县北五里周六十里引苕溪诸水以灌民田又有查湖在县北三十五里滙诸山之水溉田甚广】龙山河【在钱塘县南自凤山水门至龙山闸接钱塘江旧有河计十二里置闸以限潮水宋时濵江纲运由此入城后以近大内不通舟楫元延祐三年行省丞相托克托濬之立上下二闸明时以河高江低改闸为坝后仍置闸　本朝康熈二十四年廵抚赵士麟重濬雍正五年又濬】大河【在钱塘县治西旧为盐桥运河有浑水闸承龙山闸水自凤山水门入城亦名茅山河北与小河合复北合西河出武林水门小河一名市河在县西南盐桥西南通茅山河北合西河亦名便河】清湖河【在钱塘县治西亦曰西河引西湖水自西南清波门入曰流福沟东北流与涌金池水合又北与曲阜桥河合又东与市河合出武林水门】外沙河【在仁和县东即东运河亦名菜市河自永昌门北流绕城与外河合循城西折合前沙河后沙河而为艮山河西入泛洋湖又转北与运河合】前沙河【在仁和县庆春门东其东南接外沙河北达后沙河可通汤镇赭山仁和盐】后沙河【在仁和县艮山门外南接城内运河东北流为蔡官人塘河又歴县东北三十五里赤岸岭南为赤岸河又至桐扣山下为施何村河又东北至临平镇前为方兴河东达海寜之长安坝宋时运道也】余杭塘河【在仁和县北水由余杭县南防南渠南湖诸水东流七十里至江涨桥合下塘河即府界运河之上流通舟楫】上下塘河【在仁和县北自武林水门接城内大河西河诸水过清湖上中下三闸东与外沙河菜市河泛洋湖诸水合分为两派一派由东北上塘至长安坝曰上塘河一派由西北至江涨桥与子塘河合又余杭塘河亦西来防焉又出北新闗桥曰下塘河西北接新开运河至塘西镇入石门县界元末张士诚以旧河窄狭自塘栖南五林港开河至江涨桥因名新开运河亦名北闗河　本朝康熈四十七年重濬雍正五年又濬上塘河自艮山门施家桥至施家堰止长七千七百七十九丈濬下塘河自驿桥至清河闸长三百二丈】宦塘河【在仁和县西北三十五里南接北新江涨桥河北达奉口河又奉口河在县西北四十五里南接钱塘奉口大溪北入徳清县界　本朝雍正七年重濬】市河【在海宁州城内上流自二十五里塘河由城北门入又出西水门合淡塘河　本朝顺治十年尝濬至雍正七年又濬可通舟楫】六十里塘河【在海寜州东自市河抵黄湾六十里入减水河通盐艘民舟并资灌溉】袁花塘河【在海寜州东五十里源自州城濠东流通海盐县澉浦】郭店塘河【在海寜州北十二里其派自新江塘河而南曰止溪溪南曰胭脂泾相传范蠡载西子泛舟处东经横塘南抵县城】洛塘河【在海寜州北三十里新江塘之北东流入硖石南湖旁有支港小河经硖石镇为市河迤北注嘉兴境之长水塘河】新江塘河【在海寜州东北二十里一名防江塘源自徳清县大麻溪流入运河其东南流通花塘河】淡塘河【在海寜州城西北二百步北通运塘河东抵县城濠宋嘉定间邑南海岸倾陷筑堤以障潮水约长六七里其西堙塞】二十五里塘河【在海寜州西北旧名湖塘以通湖水也源自西湖达运河至长安坝东流二十五里经县西北通市河宋陈恕浚河筑塘加广一丈民甚利之号甘棠堤】运塘河【在海寜州西北三十余里庄婆堰自仁和县流入又东北入石门县界宋时运道所经也自后改由新开河由徳清入石门而此河渐淤】庆春河【在富阳县东门内自观山达后河西通苋浦东合大江】西溪【在钱塘县灵隠山西北自松木水口沿山十八里滙余杭塘河合新开运河曲水湾环羣山四绕居民以梅为业树多临水花时弥漫如雪　本朝康熈三十八年圣祖驾幸】
　　【御制五言诗一章乾隆十六年翠华临幸有】
　　【御制五言古诗一首】九溪【在钱塘县西南十二里风篁岭众山之泉环流于此东流入江稍西为十八涧】横溪【在仁和县北二十五里独山之旁多小池产菱芡蒲鱼之属流达新开运河】白洋溪【在富阳县北二十里防开化诸山之水溉田数顷又锦溪在县南五十里旧名善政溪以波纹若锦因名】停辞溪【在余杭县东二十一里亦名东溪源出青障山东北流入钱塘县界又北流入徳清县界合苕溪】双溪【在余杭县北三十五里有二源一出天目山一出髙陆山】
　　【至双桥合流又东入径山港达于苕溪径山港在县西北三十里源出径山东流合苕溪可通舟楫】仇溪【在余杭东北二十里有二源一出临安县九仙山经高陆山东流八十六里至仇山之北一出独松岭东流八十里亦至仇山下合流又东流十里入苕溪】苕溪【在余杭县治南源出临安县天目山之阳亦名南溪东南流至县东独山下合石镜溪又东流百五十里经本县南又东北流二十七里入钱塘县界过县西北四十五里奉口亦名奉口溪又东北流入徳清县界此为东苕水故老相传夹岸多苕花每秋飘散水上如飞雪故名】锦溪【在临安县南石锦山下一名石镜溪发源干坞东流至独山合苕溪】东闗溪【在于潜县东源出泥坞其流迂逺下流合虞溪入西溪又双清溪源出天目山南麓正清溪源出莲花峯皆流入西溪】桐溪【在于潜县西东南流入分水县界水经注桐溪水出于潜县北天目山东西有瀑布下注数亩深沼名曰浣龙池池水南流迳县西为西溪又东南与紫溪合名为紫溪流迳白山之阴至桐庐县东为桐溪县志谓之西闗溪源出翔鳯林之尖顶经细荆口有潭形如仰箕名曰箕潭瀑布又从峻壁下注滙为蛟龙上中下三池又东与东闗溪合又南与双清正清二溪合又南至双溪口与虞溪合又南经县西岝防山名为锦江又南流名浮溪又南合藻溪水又南合交溪水又东南与昌化紫溪合因通名紫溪又东南流经白石山之阴又西南流复折而东周旋盘回是为印渚又南入分水县界】交溪【在于潜县西十五里有二源一出县西南浪山坞曰浪溪一出县西北白沙闗曰栁源二水合流名交溪又东南合昔溪水入西溪】紫溪【在于潜县南三十里源出昌化县南县东流经县又西南合桐溪水经注紫溪水出于潜县西百丈山东南流名为紫溪中道挟水有紫色盘石长百余丈望之如朝霞又名为赤濑盖以倒影在水故也又东南流至白石山一名广阳山甚峻极北临紫溪又东南连山夹木两峯交峙反顾对石往往相捍十余里下积石磊砢相挟而上涧下白沙细石状若霜雪水木相映泉石争晖名曰栖林唐书地理志于潜县南三十里有紫溪水溉田贞元十八年令杜泳开旧志有上溪在昌化县西北六十里东流十七里为巨溪又东为双溪中有洲水分南北过此复合为一又南十五里至下阮村名下阮溪又南至栁相山下为栁溪又东入于潜县界至县东南四十里合西溪】虞溪【在于潜县北有二源一出豪千闗一出千秋闗南防桐岭闗水至县北七里合流又南至双溪口入西溪】藻溪【在于潜县东南二十里源出落云山西北流合周冕横塘诸小水又西入浮溪其周冕横塘二水源俱出落云山】佘溪【在新城县西二十五里源出严州府分水县界至岩石岭东流与旧溪合为三溪口】松溪【在新城县北五里源出临安县锦溪分流滙诸山谷之水由县西北三十里之依岭入县界东南流入鼍江】伽溪【在昌化县南二十五里源出县西南峡川东流入栁溪又上博溪在县南三十里源出县西南五十里贡岭东南流入伽溪在县南三十里合萧蒲二源之水迂回九曲入上博溪】奥溪【在昌化县西六里源出安徽寜国县界东南流入晚溪又董溪在县西二十五里源出百丈山厯溪在县西十五里源出千顷山皆东流入晚溪又平渡溪在县西南一里源出佛子岭泸溪在县东一里源出黄蘖山皆流入双溪】云溪【在昌化县七十里源出昱岭东流入巨溪又仁里溪在县西北百里源出寜国县界东南流入巨溪蜃溪在县西六十里源出淳安县界杨溪在县西八十里源出龙塘山颊口溪在县西五十里源自石门之西下流皆入云溪】湖洑水【在富阳县西南九十里源出湖洑山自金沙而来东入浙江】步溪水【在富阳西西三十里源出贝山一名步桥水分为二派又合流防苋浦南入江又有私水在县西北三十里源出天目山伏流百六十里复见东流合步溪入苋浦】五泄水【在富阳县东南八十里接诸暨县界有泉自紫阆发源滙为溪两山夹之壁立二百余丈歴五级下注絶壑故名五泄上三泄地属富阳下二泄地属诸暨】白水【在临安县东北源出县北二十里大钱山飞瀑灿烂亦名灿水流经县东北二十五里合径山水入仇溪】栁浦【在仁和县鳯凰山下六朝时谓之栁浦埭刘宋泰始二年吴喜击孔顗等于防稽喜至钱塘进军栁浦又自栁浦渡趋西陵隋时尝移州治此】百尺浦【在海寜州西四十里舆地志越王起百尺楼望海故名】苋浦【在富阳县西一里一名闗浦即恩波桥浦濶六十步东合步桥诸水入浙江唐书地理志登封二年令李濬时筑堤东自海西至于苋浦以捍水患贞元七年令郑早又増修之】蛇浦【在富阳县西南三十五里相传尝有巨蛇渡江而南沿山而下其径尚存俗称蛇路湾或号龙溪北流入江又剡浦在县西南四十里源出龙门山其流深广巨舟可入】渔浦【在富阳县东南四十里自朱坑冈而来七里为前溪下流入江五代钱镠拒刘汉宏水军由渔浦出即此】孙洲【在富阳县西南四十二里周二十三里寰宇记县前江中有沙涨孙坚为郡吏趋府乡人饯之洲上父老曰此沙狭而长君其为长沙太守乎后如其言因名孙洲】王洲【在富阳南南五十里周五百步元和志王洲出橘为江东之最】桐洲【在富阳县西南五十里有濑世传为子陵垂钓处】梅梁潭【在富阳县东与潮消长旁有山唐咸通中防稽建禹庙尝伐梅木为梁一夕风雨晦暝梁忽不见数日风雨又作梁复在焉视之赤萍满腹遂谓此梁为梅潭之龙也宋嘉泰中祷有应】岝防潭【在于潜县岝防山下潭有石如磨下有三趾见于水面】天井潭【在于潜县石柱山南深不可测】羊头潭【在昌化县西北七十里有石壁对峙旧名龙门中有瀑布百尺下注深潭潭底有石如羊头故名】明星渎【在余杭县东一里外接南湖之西函宋时投龙简于大涤洞必先祭此】湖山砩【在富阳县南善政里广二里许溉田二千余顷水利甚渥】涌金池【在府城涌金门内相传吴越将曹杲引西湖水注此】狮子池【在余杭县东南五里狮子山西水色莹洁蚕月邑人取以澡丝】虎跑泉【在钱塘县大慈山虎跑禅寺唐元和中释性空居此苦无水忽神告曰明日当有水是夜二虎跑地泉涌出故名　本朝康熈三十八年圣祖南巡有】
　　【御制七言诗一章乾隆十六年二十二年二十七年三十年四十五年四十九年
　　皇上翠华六幸俱有　　　　　　　　御制题虎跑泉及虎跑泉用苏轼韵诸诗】参寥泉【在钱塘县西湖智果寺宋僧道潜号参寥子能诗苏轼在黄州梦与赋诗有寒食清明都过了石泉槐火一时新之句后七年守杭州参寥居智果院轼于寒食之明日访之汲泉钻火烹黄蘗茶忽悟所梦作应梦记　本朝乾隆四十五年四十九年翠华经过俱有】
　　【御制参寥泉用宋韩淲韵诗】六一泉【在钱塘县孤山下宋欧阳修自谓六一居士与西湖僧惠勤善后苏轼守杭州有泉出惠勤讲堂后因怀修名曰六一泉　本朝乾隆二十七年三十年四十五年四十九年翠华经过俱有】
　　【御制诗并御书六一泉额上建堂名述古乾隆四十五年四十九年俱有　　御制题述古堂诗】渟泉【在钱塘县孤山麓圣因寺寒碧一澄澈可鉴康熈四十六年】
　　【圣祖御书渟泉二字勒石】玉泉【在钱塘县西净空院南齐建元中释昙超説法龙君来聴抚掌出泉今龙池前小池深不寻丈清澈可鉴异鱼游泳其中吴越建寺详下】冷泉【在钱塘县飞来峯下昔时深广可通舟宋绍兴中曽建石闸蓄水泉上有亭唐刺史元藇建白居易有记　本朝乾隆十六年四十九年翠华经过俱有】
　　【御制题冷泉亭子诗又白沙泉在灵西菩院方丈右泉从白沙流出上有亭亦唐刺史元藇建】喷玉泉【在仁和县东北臯亭山崇光寺后其味清甘石壁旧镌喷玉二字】抚掌泉【在余杭县大涤山洞霄宫前深三尺许清冷可鉴旧传钱武肃王至宫有双鹤飞舞其上因抚掌招之鹤下泉涌故名】丹泉【在余杭县大涤洞泉源最高歴天柱而下隠若雷至洞西百余步乃出甘冽不竭有方池潴焉】寒泉【在新城县西六十里庵头山石岩下泉涌如轮冬夏不竭灌田数百亩】东坡泉【在昌化县治南双溪西数十步石窍中出苏轼始寻源得之后人凿石为因名】六井【在府城内唐李泌所凿引西湖水其最大者在清湖中为相国井其西为西井】
　　【北为金牛井即金牛池又北而西附城为方井为白龟池又北而东至钱塘县治之南为小方井嘉祐中郡守沈遘以金牛井废乃作南井今相国井及西井尚存余湮废】吴山井【在府城内寰宇记吴山泉在吴山北寒泉迸溢清甘不竭咸淳志吴越时开水味为钱塘第一淳祐丁未大旱城中诸水皆涸独此井如常安抚赵与奏立祠以旌异之又为亭覆井上】龙井【在钱塘县风篁岭本名龙产茶最佳宋元丰中僧辨才即其处为亭率其徒环而咒之俄见大鱼自泉中跃出秦观有记　本朝乾隆二十七年翠华临幸】
　　【御题匾额曰篁岭巻阿其中八景曰过溪亭涤心沼一片云风篁岭方圆庵龙洞神运石翠峯阁御制有初游龙井志怀三十韵龙井八咏雨中再游龙井龙井上作再游龙井坐龙井上烹茶诸诗三十年有御制游龙井六首龙井八咏雨中游龙井再游龙井诸诗四十五年有御制游龙井作龙井八咏展龙井所弆临苏东坡书和过溪桥诗巻仍叠旧韵诸诗四十九年有御制游龙井作叠庚子诗韵诗】金沙井【在钱塘县孤山下唐白居易尝酌此泉甘美可爱视其地沙光灿如金因名】杜公井【在新城县城内唐干寜中杜棱镇东安董昌围急城中乏水穿土及百尺不得泉棱防祷之泉立至民赖以活目为杜公井】黄金湾井【在新城县南二十里地界新城桐庐之间荒僻险逺宋淳祐中县令赵崇侅开凿以济行者】彭家井【在新城县北门内大旱不竭城中人多赖之】
　　钦定大清一统志巻二百十六
　　钦定四库全书
　　钦定大清一统志卷二百十七
　　杭州府【二】
　　古迹钱塘故城【在今钱塘县西秦置始皇三十七年东游过丹阳至钱塘汉为西部都尉治后汉省中平二年封朱防为钱塘葢是时复置也孙防入防稽以程普为呉郡都尉治钱塘水经注灵山下有钱塘故县浙江经其南元和志钱塘记云昔一境逼近江流县理灵山下今余址犹存郡议曹华信立塘以坊海水乃迁理此地隋定平巳复县频迁置贞观四年定于斯所寰宇记隋开皇十年自余杭州理名钱塘十一年复移州于栁浦西依山筑城即今郡是也咸淳临安志古州城隋阳业创周回三十六里九十步唐大顺元年钱镠筑新夹城五十余里景福二年镠又筑罗城自秦望山由夹城东亘江干洎钱塘湖霍山范浦周七十里宋绍兴二十八年増筑内城及东南之外城附于旧城内城亦曰皇城周九里府志元至正十九年张士诚更筑府城周六千四百丈有竒东自良山门至螺蛳门视旧城拓开三里而络市河于内南自潮门迤西则缩入二里而截鳯凰山于外城之东西视旧差广即今城是也通志钱塘旧治有四一在灵山麓一在钱湖门外皆汉魏时治也一在钱塘门内今为教塲地唐县治也一在纪家桥华严寺故址宋县治也　按灵山下并无钱塘之迹亦万无可作县治之理汉书地理志于钱塘西部都尉治下系以武林山武林水所出葢都尉治在钱塘非谓钱塘县治在武林山也刘真道作钱塘记误以汉志武林山三字连上都尉治作句因有县治在灵山下之説郦道元注水经复沿其误至今俱莫能定通志所云钱塘旧县有四寔则止有三也】盐官故城【今海寜州治本海塩县地汉书地理志海塩县有塩官三国呉志陆逊始仕孙权募府出为海昌屯田都尉并领县事裴松之注陆氏祠堂像赞曰海昌今塩官县也宋书州郡志呉记云塩官本属嘉兴呉立海昌都尉治此后改为县陈书高祖纪永定二年割呉郡塩官海塩前京三县置海寜郡隋书地理志塩官县属余杭郡不云置郡盖郡寻废也元和志塩官县西南去杭州一百三十里元史地理志元贞元年以户口繁多升为塩官州天厯二年改海寜州东南濵巨海自唐宋常有水患泰定四年害尤甚命都水少监张仲仁往治之文宗即位水势始平故改海寜旧志有海昌城在今县南二十里古海昌都尉治又有海安旧城在县西北四十一里隋大业十三年筑或以为塩官县治此误】富阳故城【在今富阳县治西北隅汉置元和志县东北去杭州七十三里本汉富春县治孝武太元中避太皇后讳改春为阳旧志唐咸通十年令赵纳筑城周十二里呉越时以其地逼江垒以砖石元燬又有东安郡城在县北十八里呉黄武四年分置东安郡治富春以全宋为太守七年复废此其故址也】余杭故城【今余杭县治水经注浙江东迳余杭故县南新县北秦始皇南游防稽途出是地因立为县汉末陈浑移筑南城县后谿南大塘即浑立以防水也元和志县东南去杭州七十里秦始皇舍舟杭于此因以为名县志旧城在苕溪南汉陈浑徙溪北唐末呉越王复徙溪南号清平军北宋雍熈中军废再徙溪北自后因之】临水故城【在临安县北后汉建安十六年贺齐讨破稚表分余杭为临水县晋改曰临安水经注县因冈为城南门尤高谢安涖郡游县迳此门以为难为亭长元和志临安县东南去杭州一百二十八里隋乱废置无准垂拱四年巡抚使狄仁杰复之五代欧史呉越世家光化元年改钱镠素所居营曰衣锦营升为衣锦城天祐四年升衣锦城为安国衣锦军县志旧治在今县北四里宋景定中移西墅元末燬明初移治东市太庙山右即呉越衣锦军治】于潜故城【在今于潜县治北呉越春秋秦徙大越鸟语人置之潜即此汉置于朁县后汉始加水曰潜元和志县东去杭州二百里旧志隋开皇中杨素始筑县城周一里有竒久废元至正十七年行省叅政卾勒哲重筑自今鵞岭由石龙口直抵县抵山周五里明洪武中以县非控要之地且冈陵重遂不置城又潜州城在县东七里唐武徳时筑今其地名城岭杨卾勒哲旧作杨完者今改正】紫溪故城【在于潜县南三十里唐垂拱三年折于潜置县万嵗通天初改曰武隆其年又折置武隆县复曰紫溪圣厯三年省】新城故城【在今新城治东三国呉折富春县置元和志新城县东北去杭州一百三十二里府志古城唐徐敬业筑大顺二年呉越都杜棱领兵镇东安因山而城之筑为保障罗有记后杨行宻遣尽鋭来攻棱拒却之因谓之杜棱城】钱江故城【在仁和县治北武林门内梅家桥南呉越割钱塘塩官二县地置宋改曰仁和徙今治旧志宋太祖自陈桥驆入仁和门受周禅及高宗南渡见县名仁和曰此故都城门名也遂决迁都之计】武隆故县【在昌化县治南唐武后万嵗通天初折紫溪置武隆县以为巳防神龙元年改曰唐山元和志县东去杭州二百四十八里咸淳志县因山为城北负唐山不设门南凭溪嵗久尽圮】南新废县【在新城县西寰宇记在杭州西一百六十里干徳五年钱氏割临安县地置南新塲以便徴科元丰九域志淳化五年以南新塲为昭徳县六年改南新县熈寜五年省为镇入新城县志南新镇在县西五十里元至元十三年置巡司明初废】管城【在海寜州西北距石门县界旧志呉王夫差筑以拒越今有管城庙即其遗迹】旧仓城【在余杭县东南二里安乐山唐永贞五年刺史张纲置呉越时废】营盘城【在余杭县南一里苕溪南元至正十六年杨卾勒哲命部筑以守御后废杨卾勒哲巳见前今改正】越王城【在余杭县东十五里夏少康之后封于越其夫庶居此筑城又名平越城今平越村即其地】呉越西府【在仁和县鳯凰山右唐光化二年呉越王钱镠即杭州治扩而大之依山阜以为宫室名曰镇海军使院梁开平元年始建国外城门十子城门二屯营六所居殿曰握髪曰仁政有八防亭晋天复时建以平呉定越八防于此也后更名都防堂碧波亭忠懿王阅兵处功臣堂纪功也仙居堂忠献王即位处天丹堂忠逊王即位处又有叠雪楼武肃王架强弩射湖处又有思政堂武功堂大庆堂瑶台院】牧马监【在余杭县南上下湖宋命守臣梁汝嘉提举每马五百匹为一监】南宋故宫【在仁和县鳯凰山即唐以来州治也咸淳志建炎三年诏以杭州治为行宫绍兴元年诏守臣徐康国措置草创二年南门成二十八年増筑禁成以文徳殿为正衙垂拱殿为常朝后殿有四曰延和曰崇政曰福寜曰复古孝宗建射殿曰选徳理宗辟讲殿曰缉熈度宗改东宫益堂曰熈明置经箱其中旧志元至元十四年宋宫室悉燬于火后西僧杨嘉木扬喇勒智请即故宫址建报国等五寺至正之乱五寺亦废杨嘉木喇勒智旧作杨琏真伽今改正】徳夀宫【在府城内望仙桥东宋绍兴末即秦会旧第改筑新宫名曰徳夀孝宗受禅高宗移御于此改曰重华中分四地随时游览焉咸淳间改为道院赐额宗阳宫右有苕梅久萎明蓝瑛画梅镌于碑上　本朝乾隆十六年四十五年翠华临幸俱有】
　　【御制题徳夀宫梅石碑诗】开元宫【在府城内泰和坊宋寜宗潜邸也嘉泰初诏改为开元宫元时即宫之左为行中书省】龙翔宫【在府城内后市街宋理宗潜邸淳祐初诏改为龙翔宫元末燬】宋坛庙【明统志□坛在府城南八里社稷坛在府治北皆绍兴十三年筑高禖坛亦在府东南十里绍兴十六年筑九宫坛在府治东故青门外绍兴十八年筑太庙在皇城内瑞石山之东绍兴四年建十三年又建景灵宫以奉祖宗神御在城内西北隅十五年又建神御殿在大内今废】景园【在钱塘县清波门外咸淳志孝宗致养北宫拓园西湖之东亭宇皆孝宗御扁西湖游览志园有防芳殿瀛春揽逺芳华等堂花光瑶津翠光桂景滟碧凉观琼芳彩霞寒碧等亭栁浪学士等桥今惟栁浪桥尚存】玉津园【在钱塘县龙山北宋绍兴十七年建淳熈中孝宗与羣臣燕射之所钱象祖诛韩侂冑于此又翠芳园在钱塘门外南屏山旧名为屏山园玉壶园在钱塘门外集芳园在葛岭前临湖曲后据山冈理宗以赐贾似道】湖曲园【在钱塘县西咸淳志安抚赵与□建南山自南高峯而下皆趋而东独此山由净慈右转起为雷峯少西而止西南诸峯若在几案栁提梅屿左右皆映带有贺监一曲之义因名】小有天园【在钱塘县南屏山汪氏所建　本朝乾隆十六年二十二年二十七年三十年四十五年四十九年】
　　【翠华六次临幸俱有御制诗并】
　　【御书胜阁入云两扁额又漪园亦汪氏所建乾隆二十二年二十七年三十年四十五年翠华四次临幸俱有御制诗并】
　　【御书香云法扁额又巢居阁在孤山竹素园在金沙涧后留余山居聴泉亭俱在陶庄吟香别业在巡抚范承谟园内节次添建诸胜俱有御制诗】富景园【在仁和县东崇新门外宋孝宗尝奉母游幸规模畧仿湖山按府城内外唐宋以来旧国凡五十余处兹载其著者】安澜园【在海寜州北　本朝大学士陈元龙别业中有竹堂月阁诸胜本名隅园乾隆二十七年翠华南巡】
　　【躬阅海塘驻跸于此因】
　　【赐今名有御制即事杂咏五律六首诗三十年四十五年四十九
　　年俱有御制叠前韵六首诗又有】
　　【御书水竹延清筠香馆各扁额】镇海楼【在府城内呉山东麓即呉越旧城南门也初名朝天门元改为拱北楼明改今名楼甚壮丽眺望江中逺近毕见】聚逺楼【在府城内徳夀宫宋高宗题额又香逺楼在府治咸淳七年安抚潜説交建最为郡治佳处十三间楼在石佛院苏轼守杭治事于此望湖楼一名防经楼干徳五年建他如涌金楼在岂豫门映江楼在潮门俱宋建有名者】丰乐楼【在府城涌金门外咸淳志旧名耸翠楼据西湖之防淳祐九年安抚赵与撤新之瑰丽宏特为西湖壮观】望海楼【在旧府治中和堂之北唐武徳七年建一名望潮楼又名东楼白居易诗东楼胜事我偏知苏轼有望海楼诗又观潮楼在仁和县候潮门　本朝乾隆年间新建额系御书】
　　【勅祠潮神其内皇上翠华六幸俱有】
　　【御制钱塘观潮歌观江潮作歌观潮楼纪事观海潮作歌观潮四首并叠乙酉诗韵诸诗】望江城楼【在旧府治唐郡守严维建白居易俱有诗】天开图画楼【有二一在海寜州东北硖石西山广福院宋天禧间建元赵孟书额一在钱塘县呉山梓潼庙又翫江楼在余杭县治东面瞰苕溪宋栁耆卿建】大观台【在呉山顶石面砥平方广如削下有龙神庙　本朝】
　　【圣祖仁皇帝尝驻跸于此有御制七言絶一首乾隆十六年】
　　【翠华临幸有御制呉山大观歌二十七年】
　　【御赐龙神庙灵佑安澜扁额】琴台【在钱塘县慧日峯西怪石耸秀上有石壁刻米元章琴台二大
　　楷字　本朝乾隆十六年圣驾南巡有】
　　【御制琴台晚眺诗二十六年翠华经过有】
　　【御制琴台诗】竹阁【在钱塘县孤山唐白居易建又有四照阁在山颠后废　本朝雍正八年建亭于上】虚白堂【在府城内旧治唐白居易有诗刻石堂上后为钱氏都会堂又有因岩堂在郡】
　　【圃居易亦有诗】有美堂【在府城内呉山最高处宋嘉祐二年梅摰出守杭州仁宗赐诗有地有呉山美之句摰因作堂名之欧阳修为记蔡襄书】栢堂【在钱塘县孤山陈天嘉二年建广化寺有昔时所植二栢宋熈寜中僧志诠作堂其侧与白居易竹阁相连苏轼作孤山二咏纪之　本朝乾隆二十七年三十年四十五年四十九年翠华经过四次俱有】
　　【御制栢堂竹阁用苏轼韵诗并御书扁额】中和堂【在仁和县鳯凰山下本钱镠阅礼堂宋时为郡治至和二年郡守孙沔建堂易名中和建炎三年高宗临幸改为伟观】清暑堂【在府旧治左宋治平三年郡守蔡防建自为记及书刻石堂上】三瑞堂【在昌化县治后宋景定中邑中产瑞麦嘉禾嘉粟令刘宗宪献于朝理宗赋诗记之以赐辅臣因建堂】嘷亭【在余杭县南五里明统志晋郭文大涤山尝出市货药伏虎于此归晚则虎嘷故名以其在南湖中山上亦曰鳌亭旧志以鳌嘷为声之讹理或然也咸淳志又名南亭】梦谢亭【在钱塘县灵山晏殊类要谢灵运父居会稽因不宜子息乃于钱塘杜明师舍养师夜梦东南有贤人来访及晓乃灵运至因以名亭陆羽记一名客儿亭客儿灵运小字也】樟亭【在仁和县南五里今为浙江亭孟浩然有登樟亭望潮诗】泗水亭【在海临州北洛塘唐许逺读书处又州东三十六里宋贾氏义塾元至正年间改为黄冈书院】祥光亭【在余杭县大涤洞旧传钱镠王尝卧巨石上指洞而言曰异日或富贵当建亭覆此石及衣锦回颇盛饰其石后瘗石亭下宋祥符五年有五色云出洞中因名又防稽县南十九里上有亭基秦始皇筑以望防稽】放鹤亭【在钱塘县孤山北宋林逋旧庐逋性爱梅又尝蓄两鹤时泛小艇游西湖客至童子开笼纵鹤逋即归元至元间提举余谦葺其基复置梅数百本于山构梅亭其下　本朝康熈三十四年重建】
　　【圣祖御书放鹤扁额又书舞鹤赋石亭中乾隆十六年二十二年二十七年三十年四十五年四十九年皇上翠华经过俱有御制诗】介亭【在仁和县鳯凰山对排衙石宋熈寜中郡守祖无择作苏轼有登介亭饯杨次公诗】过溪亭【在钱塘县西风篁岭宋僧辨才居龙井苏轼访之辨才送至岭上因举慧逺过溪事作亭名之亭为　本朝御制龙井八咏之一乾隆二十七年三十年四十五年四十九年翠华经过俱有】
　　【御制诗】野翁亭【在于潜县西一里宋熙寜中县令刁壔建苏轼有野翁亭诗】翠蛟亭【在余杭县西南八十里明统志宋高宗尝步月至此建亭摘苏轼诗庭下流泉翠蛟舞句为名】三休亭【在临安县西玲珑山絶顶名九折岩岩间有亭名三休苏轼诗三休亭上工延月九折岩前巧贮风即此】合溪亭【在昌化县治前双溪之西又名双溪亭宋建开禧三年东坡祠于上】翠防亭【在钱塘县灵山飞来峯半宋绍兴十三年韩世忠建即跨驴逰覧处时岳飞死岳曽有登池州翠防亭诗故名此亭以忆岳也】心亭【在富阳县观山旧名双明阁宋绍兴中杨简馆陆九渊于此师事之故名后改为祠】湖心亭【在钱塘县西湖中旧有湖心寺寺外有三塔明宏治中建兴塔俱燬嘉靖中即北塔遗址建亭　本朝康熈三十八年】
　　【圣祖御题静观万类扁额御制诗二首乾隆十六年二十二年二十七年四十五年
　　四十九年皇上翠华经过俱有】
　　【御制诗并　　　　御书光澈中邉扁额】高斋【在府旧治内清署堂之后据城闉下瞰虚白堂超出州宅唐严维有高斋诗又损斋在城内宋理宗建于宫中置经史尝作记以自警莫能名斋在寳莲山宋杨简建雪齐在方家峪西林法慧寺宋僧法言建东坡题额秦观为记】借竹轩【在钱塘县呉山旧瑞隆院傍宋秦观曽宿轩中夣天女以维摩像求赞又学士轩在保叔塔右元集贤学士黄潜游杭僧炬筑此舍之】张道陵宅【在于潜县天目山南峭壁间濶五丈高二百余丈即汉张道陵室旁有张公小舍相去半里登者扪萝而入可坐数人其西麓为洪载宅】呉庆忌故宅【在仁和县仓桥之东即丰储仓基按瑛七修类稿载禇家塘土地祠掘得古碑云琼花园即庆忌旧宅是庆忌宅当在城内今志有称在钱塘门外霍山者乃庆忌塔非宅也】郭文故宅【在临安县临安山南水经注宅傍山面谿东有文墓晋建武元年文自王导西园逃此而终】许迈故宅【在临安县天目山下迈修真之处址尚存】褚遂良宅【在府城内褚家塘相传遂良故宅在此】褚无量故宅【在海寜州西寰宇记无量家近临平湖年十二时湖中龙鬬倾里巷观之无量晏然不动】罗故宅【在新城县东五里鸡鸣山下后为东北禅院又有凌准宅在县西五里】岳飞故宅【在府治北宋绍兴中改为太学元改建为肃政亷访司即今按察司治相传飞被害时有防女挟银瓶投井死今有银瓶井在司左侧】韩世忠故宅【在仁和县有三一在清湖桥西一在新庄桥西又有别业在县西马塍名梅庄园有静乐堂清风轩皆髙宗御书】杨沂中故宅【在府城内清湖洪福桥引湖水以环之中有风云庆会阁又宋沈崧宅在北闗简宅在府城北徐复宅在万松岭鲍当周辉宅俱在清波门乔行简宅在鳯凰山阳后舍为宝奎寺元贯云石宅在鳯凰山下黄公望宅在筲箕泉侧王防宅相近黄鹤山因号黄鹤山樵】申屠蟠故宅【在富阳县西南申屠山时蟠晦党锢之名结庐于此今其子孙家焉又许彧宅在桐洲谢峯宅在小山于景初景温筑书室山半今双松尚存】诸葛起故宅【在余杭县岑山又呉筠宅在石室洞】张九成读书台【在海寜州东菩提山上相近有晋干宝故居又临安县有分经台在东天目山梁昭明分梵本金刚经处画锦台在县治旁钱武肃王筑昌化县有卷云台在中洲南屏之麓宋淳熙六年建】呉越王里【在临安县南石镜镇钱镠以平董昌功昭宗名其郷曰广义里曰勲贵】东坡庵【在钱塘县西北六里咸淳志苏轼于六一泉之后凿岩筑室自名曰东坡庵】马塍【在钱塘县西有东西马塍在溜水桥北以河分界并河而东抵北闗外为东马塍河之西有上泥下泥二桥为西马塍呉越时为蓄马之所故名土细宜花南宋时都城花草皆出于此每日市于都城】铁幢【在仁和县南咸淳志呉越王用强弩射潮箭所止处立鐡幢识之】铁井栏【在钱塘县西南六和寺南昔有蛟龙自井而出攻损江岸钱氏铸铁栏以镇之刻八卦于上以象八方】梁昭明放生碑【在临安县西北石屋岭石函内刺蚀不可读又洗眼池在天目山泉出岩罅相传昭明以洗目苏轼诗问龙乞水归洗眼即指此】
  </div>
  <div class="pagination">
   <a href="大清一统志_page103.html">
    上一页
   </a>
   <span>
    ...
   </span>
   <a href="大清一统志_page99.html">
    99
   </a>
   <a href="大清一统志_page100.html">
    100
   </a>
   <a href="大清一统志_page101.html">
    101
   </a>
   <a href="大清一统志_page102.html">
    102
   </a>
   <a href="大清一统志_page103.html">
    103
   </a>
   <span class="current-page">
    104
   </span>
   <a href="大清一统志_page105.html">
    105
   </a>
   <a href="大清一统志_page106.html">
    106
   </a>
   <a href="大清一统志_page107.html">
    107
   </a>
   <a href="大清一统志_page108.html">
    108
   </a>
   <a href="大清一统志_page109.html">
    109
   </a>
   <span>
    ...
   </span>
   <a href="大清一统志_page105.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
