<!DOCTYPE html>
<html>
<head>
    <meta charset="UTF-8">
    <title>贵州通志 - 第 45 页/共 141 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>贵州通志 - 第 45 页/共 141 页</h1>
    <div class="content">　　实贮积贮谷八百九十七石六斗四升五合重农谷五十石钦奉谷五十石三升罚米四十九石八斗八升四合
　　石阡府
　　实贮积贮谷五百六十石重农谷九十五石钦奉谷一百四十六石九斗六升七合
　　龙泉县
　　实贮重农谷三十六石一斗钦奉谷四十三石三斗五升二合
　　思州府
　　实贮积贮谷二千二百一十六石九斗六升重农谷九十四石五斗钦奉米三十八石二升五合谷四百十石四斗二升七合罚米二十五石
　　玉屛县
　　实贮积贮谷二千五百五十七石二斗五升八合重农谷五百三十三石三斗五升钦奉谷二百三十一石八升八合
　　青溪县
　　实贮积贮谷二千八百四十四石三斗一升重农谷四百五十三石七斗二升钦奉谷二十三石二斗五升
　　铜仁府
　　实贮重农谷三十石五升六合五勺钦奉米四十六石四斗二升谷一十一石七斗
　　铜仁县
　　实贮积贮谷七百三十四石一斗三升重农谷二十四石钦奉谷一百七石七斗三升
　　黎平府
　　实贮积贮谷二千四十石重农谷一百二石七斗钦奉谷八十一石六斗三升罚米三十八石四斗五升二合二勺五抄
　　分驻古州同知
　　实贮积贮谷二万六百六十七石七斗二升开泰县
　　实贮积贮谷三千三十九石四升九合重农谷三百三十二石钦奉谷二百二十三石五斗七升五合
　　永从县
　　实贮积贮谷二千石重农谷七十八石七斗钦奉谷三十八石七斗二升
　　锦屏县
　　实贮积贮谷一千九百四十九石重农谷六百六十七石六斗钦奉谷七百五十五石七斗九升五合
　　大定府
　　实贮积贮谷六千石重农谷三千一百三石钦奉米一十五石七斗七升谷四十八石五斗二升分驻水城通判
　　实贮重农谷六石
　　平逺州
　　实贮积贮谷六千石重农谷八十一石钦奉米九十二石八斗八升四合谷六石六斗四升一合黔西州
　　实贮积贮谷七千二百九十六石重农谷二百二石钦奉谷四百五十四石六斗
　　威宁州
　　实贮积贮谷八千石荍一千六百六十六石六斗六升六合七勺重农谷四千九十六石荍折米二十五石荍二十五石钦奉米一十八石四斗八升谷一十四石九升荍九石九斗二升
　　毕节县
　　实贮积贮谷一千八百四十石重农谷五十五石钦奉谷一百五石二斗
　　南笼府
　　实贮积贮谷一千九百二十石重农谷三千九十九石钦奉谷一十石二斗
　　永丰州
　　实贮重农谷九石
　　普安州
　　实贮积贮谷二千九百七十五石六斗八升重农谷七十七石五斗钦奉米三十五石六斗八升谷一百四十八石五斗四升
　　普安县
　　实贮积贮谷一千五百六十石六斗二升重农谷五十七石钦奉谷八十二石二斗八升五合安南县
　　实贮积贮谷六千八十二石重农谷一百一十一石钦奉谷五十一石五斗
　　遵义府
　　无额贮谷石
　　遵义县
　　实贮积贮谷一千二百四十石重农谷七百六十七石钦奉谷一百四石八斗四升
　　正安州
　　实贮积贮谷二十石七斗五升五合重农谷八石一斗六升钦奉谷七十八石四斗九升
　　桐梓县
　　实贮重农谷一十六石钦奉谷一百四十六石七斗六升
　　绥阳县
　　实贮积贮谷一千九百七十六石重农谷一十九石一斗钦奉谷一百一十一石
　　仁懐县
　　实贮重农谷三十石五斗钦奉谷一百五十八石六斗
　　物产
　　贵阳府
　　稻【有红稻白稻糯稻旱稻各种一种蝉鸣稻俗呼为早市香粒圆性芳熟先他稻广南志南方有蝉鸣稻是也又一种羊毛黏米粒坚细舂白如玉出定番州】麦【有小麦大麦燕麦荍麦数种】秫　稷【粟类似黍而小】荳【有黄荳绿荳黒荳蜿荳稨荳饭荳蚕荳各种】荍【甜苦两种】稗　芥　韭　菁　芹　菠菜　荠　莴苣　茄王瓜　东瓜　丝瓜　南瓜　苦瓜　刀荳　裠带荳　四季荳　萝卜　瓠　葱　蒜　姜　芋葫芦　芫荽　菌【有羊肚青杠二种】蕨【生山地中白者为薇紫者为蕨善治之可食根滤为粉荒歳赖以救饥】梅【红白二种】桃【山桃之外有绛桃碧桃芙蓉桃】核桃【殻薄肉肥异于他省】樱桃【实大而味酸产于山者实细而微苦】李【省治桃李盛于他处花时灿若云霞芳菲夺目李实惟紫李最佳俗呼麦熟李】杏　枣　柿【实大无核】枇杷栗　柑　橘　石榴【子多而味酸苦】香橼【色黄皮细不甚芬香】林檎【一名来禽有二种甘者早熟味颇肥美酢者差晚可疗消渇】花红【树如西府海棠实间红白色故名】杨梅【紫者微甜白者酸】刺梨【野生榦如蒺藜花如荼防实如小石榴有刺味酸取其汁入蜜熬之可为膏黔属俱有越境即无更有重胎者花甚艳可艺为玩】天门冬【是处皆有甚肥大】山药【出山谷中土人斸地以取味甚甜美】前胡【遍生山麓间春初吐叶土人采为羮根即前胡也】益母草　何首乌　五味子　车前草　枸杞子　地骨皮　麦门冬　小茴香香附子　山茨菰　稀莶草　五甲皮　旱莲草金银花　荆芥　薄荷　桔梗　紫苏　薏苡仁半夏　黄精　木通　蒌　白芍　牛膝　常山　苍耳　沙参　续断　蒲公英【即地丁草】菖蒲【一名尧韭又名昌阳一寸九节生石上者可入药】防草【卽燖麻多刺生于泽畔土人采以沃汤可疗疯瘃】茯苓　黄蘖　陈皮　青皮　厚朴　枳殻茱萸　海椒【俗名辣角土苗用以代盐】牡丹【花繁多种其美者曰鹤鸰红军容紫】海棠【有铁梗西府埀丝三种沈立海棠记云蜀花之美者有海棠黔隣蜀故比他省为多】綉毬【府属尤繁盛】栀子【即薝卜花一名越桃】桂花【有黄白红数品至秋而开亦有四季放花者】杜鹃【俗名映山红】芙蓉【至秋而开一日之内花容递变由白而淡红至深红出贵阳者花瓣细密色更鲜艳】水仙　芍药【一名婪尾春】木香　蔷薇荼防　鸡冠　蛱蝶　蜀葵　向日葵　月月红山丹　凤仙　剪秋萝　罂粟　虞美人　石竹芭蕉　莲【红白二种】菊【红白黄紫数种不甚佳】秋海棠　铁线莲玉簪　竹　松　栢　栁　椿　槐　防榈　枫桕　梧桐【有青白二种】冬青【其实名女贞子】紫薇【一名百日红花攒枝杪】紫荆　鸡　鹅　鸭　鸽　雀　鹰　锦鸡【产深山中】杜鹃【一名子规春深始鸣土人呼为催耕鸟】鹧鸪【藏丛薄中似鸡而小啼声悲切】鸦鸠　鹊　燕　鹡鸰　鹭　布谷　鴙　防鹑鹳　隼　鹞　画眉　乌　鸜鹆　鸬鷀　防防鸥　鹘　啄木　百舌　鳬　马【旧出养龙坑土人立栁坑畔择牝马之贞者系之当云雾晦防时有物蜿蜒上与马接盖龙云天色开霁视马傍之沙有龙迹者则马与龙交必产龙驹明洪武时夏明升曽得献之】牛　羊　驴　驘　犬豕　猫　鹿　獐　麋　猿　猴　麂　兎　狐狸　虎　豹　熊　罴　豺　野猪　山羊　貛【即果狸】鲤　鲫　鮎　青鱼　鳝　鼈　螺　鲮鲤蚌　　蠏【最小不可食以上系本省各府州县通产】鸡防【出府属有紫白二种白者不可食初秋生蔓草中始奋如笠既如葢渐则纷披如鸡羽故曰鸡以其从土中出故曰防蒸食甚美然不可多得不如滇产之广】羊肚菌【亦生于细草中俗以形名美彷鸡防】蒟酱【味辛乃蒌蒻所造食之可以消闷】木姜子【产深箐中实如胡椒味辛香可佐食】硃砂【出开州三脚岩白洋林等处土石相杂穴洞深入取出淘洗用力甚艰有箭簇个子斧劈镜面诸名】水银【出修文白马硐马蹄关等处以硃砂熬链而成】铁【出开州木老山三岔河等处贵筑修文亦有】降真香【出府境深箐中悬岩上古藤所结厯久乃香】雄黄器【出府治以雄黄琢成人物尊巵之属颇工致】谷皮纸【出定畨翁贵白靱如绵俗名绵纸文史多用之土人或以制帐厚者名夹纸油之以为雨具】葛布【旧出贵定甚麤】苗布【定番苗妇所织为手巾亦佳】苗锦【亦出定番】茶【产龙里东苗坡及贵定翁栗冲五柯树摆耳诸处土人制之无法味不佳近亦知采芽以造稍可供啜】天麻【出府境俗名土萝卜性辛温治诸风明亮坚实者佳其苗名定风草】紫草【出定广间其根主理血又用以染茜】羊桃藤【出府属尔雅曰长楚姚弋今羊桃也白花子如麦其叶与实皆类桃取汁可胶巨石】蓝【修文广种其色最青】桃竹【出府属乌江等处可作杖】防竹【出府属养龙诸苗寨最有筋力为用甚多俗名筋竹】兰【府境山谷中生有黄白紫碧数种然幽香逊闽产亦有蕙】玉兰【出府属以上系府属专产】安顺府
　　革器【有盘盂尊罍之属累漆以成故耐久伪者布以灰不足用】皮鞯【防缯光泽柔韧耐久】铁笛布【出永宁镇宁】眉公防【出清镇稍粗可为衫里】蜜罗柑【藤本实大如瓜皮黄厚如佛手白肉无穰甜与蜜同作清供香色经日不散出永镇等州山间】梨【产镇宁等州美异他郡】无花菓【出永宁不花而实生于枝叶之间其大如李】沙参【府属俱有其苗可食三月采】威灵仙【其根丛须治风湿】紫石英【出永宁州属色淡紫莹彻大小不一皆六方两角】青风竹【出永寜关岭俗名蓝竹】仙人掌【无枝叶状如人掌侧累而成自三掌至十三掌而止色绿】七星鱼【出永宁即鳢鱼又名鲖鱼首有七细鳞黒花又诸鱼胆皆苦惟鳢鱼独甘可食】
　　平越府
　　杉板红　班稠糯　香禾米　猪毛糯　金钗糯【俱晚稻名府属皆产】葛布【旧出府属】橘【出府属白花赤实秋深金颗压枝离离可观】黄精【出黄平俗名山生姜制服之轻身延年】何首乌【本名夜交藤秋冬取根赤者雄白者雌出瓮安重十余觔者佳】南星【出黄平大者南星小者半夏】黄蘖【出府境】石膏【出余庆草坪里】木香【出府属丛生其色有二黄者无香白者心紫清馥袭人】黄夀菊【出余庆瓣大于菊金黄色耐久不落】桃竹【出余庆通名棕竹】紫竹【府属皆有】水竹【节长而质薄】竹鸡【出黄平】
　　都匀府
　　苗酒【出府属色红而味醇厚】铅【旧出府治东冲有白黑二种】棉花【出八寨髙坡间遍植】斜文布【出独山州烂土司甚密致】橘【出府治者佳土人呼为金橘】柑【麻哈州出者佳他属不及】栗【清平出者味佳】银杏【出府属俗名白菓】梧实【出清平】百合【府属皆有】方竹【出府属体如削成劲挺堪为杖】桃竹【通名棕竹出独山州】秋兰【春兰是处皆有惟都匀产秋兰邵白温曰细叶者春花花少叶濶者秋花花多】匀鸭【肥美肉离骨】鲥鱼【出都匀江一名箭鱼土人于春夏之交间网之亦不多得】
　　镇逺府
　　白露早　洗耙早【俱早稻名】杉板红　香禾米【府属皆有】金【间出天柱县然采之甚难无余利且地近苗穴今已封闭】柑【皮细者佳】山茶【出府境自十二月开花至二月与梅同时其色淡红一名茶梅】萱草【出府治各谿边】榆【一名白粉所在皆有管子五沃之土其榆条长四民月令曰榆荚成者取干以为旨蓄其皮亦可食】木槿【礼记仲秋之日木槿荣土人取其材以编篱】竻竹【防竻岭南竹也又名涩勒东坡诗倦看涩勒暗蛮村是也肇庆府志竻竹俗名刺竹竹谱曰笆竹有刺可作籓落本草纲目讹为刺竹】蔓竹【府属俱出广南志皮青内白輭韧可为索俗名棉竹用以织筐箧等器】竹鸡【出府属】油鱼【出府城东江上】味蟹【出铁溪小如螃蜞而有味故名】
　　思南府
　　金糯【出府属香美逾于诸种】蔓菁【又名芜菁孔明南征所止处必令军士种之人因呼为诸葛菜】硃砂　水银【出婺川木悠板塲岩头诸处】铁【出安化】文石【出白鹭州文有五色可为盆玩】棉花【是处皆种居民纺织为布】葛【出府属】茶【出婺川名髙树茶蛮夷司鹦鹉溪出者名晏茶色味颇佳】白蜡　佛手柑【本闽广佳种今府属亦产重有觔许者】橙【出府境其大者如盘有别致】银杏　黄连【出婺川者稍良】茱萸【出印江】菖蒲【出府属】五色芙蓉【出朗溪司】茉莉【出沿河司】兰【出府属】油桐【是处栽种结实如桃取其子为油】竹鸡【出府属】白鹇【出府境】鸳鸯【出府属】猴【小者如拳】黄蜡【府属皆有】
　　石阡府
　　硃砂　水银　铁【俱出府属各土司地】棉花　黄蜡【出府属】苎麻【出府境】木瓜【尔雅谓之楙所在皆有】知母【府属俱出】枫香【出龙泉】湘妃竹【俗名斑竹府属皆有】鹿【出龙泉】白兎【府属皆有】白甲鱼【出龙泉】思州府
　　粟【即小米有黄白二种青溪广艺】秬【即黑黍出青溪】硃砂【旧出施溪】铅【出都坪司】铁【出龙塘】金星石【出架溪潭中坚润者可琢为砚】葛　棉花　西【出青溪】绵纸　火烧笋【出青溪山上多竹歳十二月土人纵火焚山至春笋生味甘美与他竹所生者异】鲈鱼【出玉屏巨口细鳞味美】
　　铜仁府
　　硃砂【铜仁产者有形如箭镞者号箭头砂最为可贵产于万山厰他砂皆产于土中此砂独产于石夹缝中取之最难每块并无重至一两者】黒芝麻【出府属方书称久服能乌须髪可以延年】水银　铁【旧俱出大万山等处】葛布【府属俱有】白蜡　楠木【旧出深山中今已伐尽】杉【旧产山间今亦伐尽】黄杨【府属俱有】箭竹【细小而劲通竿无节可为箭】
　　黎平府
　　铁【出各土司地方】洞锦【出曹滴司以五色绒为之皆苗妇所织精者甲于他郡又有诸葛硐锦出古州皆红黄棉纱所织甚粗不可用】葛布【出府属】皮布【岀土司地方苗人采树皮所织】木耳【出深山中土人伐楮树卧于地雨久则生】茯苓【府属广出松根下结成大块坚白者良】紫草【出锦屏】排香草【出府境俗名随手香】降香【出永从】乳香【出锦屏一名薰陆香如乳头透明者为良市人以枫香伪为之】青皮香【出府境各土司地方居人取焚颇香】
　　大定府
　　岩尖谷　羊毛粘【稻名府属俱产】麦蓝菜【出威宁州叶如麦蓝味颇香】木耳　香菌【俱出威宁】西瓜【出黔西者为佳】土瓜【出毕节形如茯苓煮食可疗饥】银矿　铜矿　黒铅　白铅【俱出威宁各厰毕节亦有黒铅厰】乳漆器【漆出平逺州寨中土人加五色累器雕刻斑剥谓之累漆雕漆】革器【出府境诸器俱有制同安顺坚致过之】马氊【出府治即羶裘鷜毼土人聚羊毛为之可以御雨】褐【出威宁致化里】葛【出平逺遍山皆是葛土人采制之甚粗】茶【出平逺山岩间制如法味甚佳】乌梅【出府属】松实【出威宁地产大松其实如松子而味清香】花红【出府境味甚甘】无花菓【出平逺】茯苓【出威宁致化里】丹参　黄芩　山樝【出威宁是山皆有有大小二种小者入药一名棠毬子】薏苡仁【出黔西平逺】山丹【出府境叶茎花俱类百合根大如拳粉可充食】杜鹃花　四季桂【出府境俗名七里香】鹦鹉【出威宁可渡黒章等处】白鹇【出黔西】九香虫【出毕节赤水河】马【岀威宁旧为水西乌撒地所谓水西马也】麋【出府属】豪猪【俗名刺猪其状如豚鬃毛大如笄白根黒端能射物苗人拾其豪以为簪】竹防【一名竹防岭南所珍其状类松防大如鼠重可二三觔食笋故腴美得之最难以上二物府属俱出】
　　南笼府
　　硃砂　雄黄【俱出永丰州近粤西地】水银【出普安县滥木桥厰】黒铅【出丁头山厰】铁【出鹧鸡厰】榛【出普安州山间】紫罗橘【出安南俗名蜜筩香色似蜜罗而小皮薄有穰】橄榄【本闽广所产今安南亦出即青果旧志谓与青果味同而实细】苎麻【出安南供绩织子亦可食】粉葛【蔓延遍野根可漉粉花可解酲有甘苦二种】芭蕉【花大如盆其子房包甜美普安州多此种】枫香树【出安南树似白杨叶三岐经霜则丹有脂而香岁久则生瘿文理坚致土人或得之深山中俗呼为瘿木】罗汉松【古名麈尾松出普安】笻竹【竹谱载髙节实中状若人形俗谓之扶老竹张孟阳云兴古盘江县今普安州是也俗名罗汉竹】竹鸡【出安南】猿【出安南】
　　遵义府
　　白铅【出小红闗等处】铁【出府属】漆【出府境】布【土人所织甚麤】绵纸【出绥阳者为佳】靛【府属皆出】杨梅【出绥阳仁怀二县】香橼【出仁懐皮粗而大香于他郡】佛手柑【亦出仁怀】黄连【府境及各属俱出】仙茅【出府境】茉莉【南方草木状称其芳香酷烈岭外海滨恒多今黔省亦栽隔年则不花独仁怀土地为宜】楠木【产正绥桐三属近亦难得】黄鹂【府属俱有】画眉【府属皆有】鳇鱼【府境所产不大渔人偶得之亦如都匀鲥鱼以通省所无而珍也】




　　贵州通志卷十五
<史部,地理类,都会郡县之属,贵州通志>
　　钦定四库全书
　　贵州通志卷十六
　　秩官志序
　　【官制　职官名宦　土司】
　　元深冠裳图于王会龙番朝见不在前廷岂非以其荒逺僻陋不受命于王朝故严舌人门外之位欤元置顺元路宣慰兼用流官明设贵州布政司渐治以中土之法我
　　国家裁衞所置州县辟新疆定营制揆文奋武各举其职向之土司存其名号而已无尺寸之柄跋扈倔强者诛殛放流俯首听命则建官惟贤制度之详卓越前代矣自汉以还宦辙所至或建节裔土或捧檄蛮方代有其人虽载籍放失而博采旁搜庶几循名责实矧功德在人尤有难以冺没者乎至土司之厯世相承逺者千年近者亦数百嵗为着其世系别其沿革使后来者考之于以见
　　圣朝
　　德化涵濡无逺弗届云述秩官志
　　秩官
　　官制【文武分编元以前未设郡县多系土官明制附注备考】
　　国朝
　　文职
　　总督一员【明初值地方有警特命专征事定还朝无常职嘉靖三十一年从御史宿应麟请设湖川贵总督驻沅州四十二年裁万厯二十七年因播州叛复设驻四川三十二年裁天启三年水西叛设川湖云贵广西五省总督驻贵阳国朝顺治十六年设云贵总督两省分驻康熙元年改设贵州总督四年仍设云贵总督驻贵州二十一年移驻云南雍正七年因清理苗疆加云贵广西三省总督雍正十二年苗疆事竣仍为云贵总督乾隆元年因新疆苗叛事平设贵州总督兼摄巡抚】
　　巡抚一员【明正统四年始设巡抚成化八年裁十一年复设正德二年裁五年复设至嘉靖四十二年裁湖川贵总督始加贵州巡抚提督军务兼制湖北川东地方万厯二十九年平播后又加兼制湖南川南　国朝顺治十八年停提督军务裁抚标兵康熙二年设巡抚防衞马兵五十名二十年平吴三桂后复提督军务兼理湖北川东地方驻省城明设巡按贵州监察御史一员裁】提督学政一员【明自洪熙元年令贵州就试湖广嘉靖中始以按察司副使佥事为提学道　国朝初仍明制康熙四十一年裁设提督贵州广西两省学政四十五年始专设今职驻省城巡试各属】
</div>
    <div class="pagination">
<a href="贵州通志_page44.html">上一页</a><span>...</span><a href="贵州通志_page40.html">40</a><a href="贵州通志_page41.html">41</a><a href="贵州通志_page42.html">42</a><a href="贵州通志_page43.html">43</a><a href="贵州通志_page44.html">44</a><span class="current-page">45</span><a href="贵州通志_page46.html">46</a><a href="贵州通志_page47.html">47</a><a href="贵州通志_page48.html">48</a><a href="贵州通志_page49.html">49</a><a href="贵州通志_page50.html">50</a><span>...</span><a href="贵州通志_page46.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
