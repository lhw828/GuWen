<!DOCTYPE html>
<html>
 <head>
  <meta charset="utf-8"/>
  <title>
   海塘录 - 第 24 页/共 37 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   海塘录 - 第 24 页/共 37 页
  </h1>
  <div class="content">
   敷臣尚在地方何敢坐视将塩务公项银一万两发贮县库交杭嘉湖道王敛福等支领办料先将各处塘身积土加培髙厚暂御漫溢一面施工随时抢修以为急则治标之计迨臣囬任先经顺途亲徃查勘于九月初旬潮势猛急前题之外又多续坍当饬各工员随坍随筑上抢修防同司道啇酌先将草塘加厚増筑以防其外再于草塘之内砌筑石工以备后患又相形势潮流湍急扵近塘往来汕刷潮退露出低洼之处俨若河形非筑排水大草坝以分其势则昼夜搜根塘脚空虚难以存立不敢胶执前见因于陈文港等处议建草盘头五座堵御顶冲一面将块石各塘酌量改砌条石塘坦以期坚固亦于十一月十五日彚疏具题本年四月初一等日臣亲往寜邑沿塘履勘查东塘盘头五座内除白墙门念里亭巳先建大者二座并钱家坂添一小座外其余三座今春筑完并于小坟前之顶大一座盘头两旁増筑雁翅使潮水得以两面顺势埽出不致壅遏冲激前之近塘低洼河形亦得渐平现在颇见成效而西塘一带塘身太直以致溜水往来搜刷如故春汛又多坍损亦应照东塘之例于老盐仓戴家石桥杨家荘三处添筑草盘头大坝三座抵御霉夏秋汛所有前题草塘内请建大工石塘之处目今贴岸虽有渐涨微沙聚散无定皆系必不可巳之工但一时难以并兴不得不暂为寛期陆续带办其东塘自普济庵至尖山塘身共二千二百余丈原系逺年碎石叠砌塘外坦水仅止一层从前尚有涨沙拥防得以无恙今嵗春初潮汛所至直埽塘身报坍数段目今东南二处防合倒卷潮头虽息中沙渐徙惟有东潮往来诚恐将来伏秋大汛又有冲激顿成险工通塘逼近海邉一时难以抢救现在里塘酌量签钉桩朩帮阔塘面五六尺窄处帮阔一丈塘外坦水逐段修砌完备其塘身石块有松浮残缺并现在坍卸者亦加拆筑坚固以防秋汛此外有本年春汛东西两塘陆续坍卸矬裂各塘身及泼动坦水桩石刻不容缓现在一面饬修一面催造估册及西塘添筑盘头大草坝普济庵以东修筑塘身西新仓加筑土堤草坝并上年秋汛续坍议改条石塘坦又前题草塘内石工各项工程确切估册另咨送部其去嵗秋汛抢修并东塘先后建筑大盘头草坝又上年秋汛本年春汛两次赶筑续坍无脚草塘及西草塘等工俱巳完竣当同本年正月内咨送原估续估以及秋汛増添各工料另于题修嵗修抢防各案内分别报销又海塘所设专官止海防同知一员即使往来奔走而百里之遥东坍西卸昼夜靡寜难以兼顾且做工之际人夫俱从乡民雇覔来则一时乌合去则四散归农或值民间蚕农两忙或值昏暮风潮猝至雇募不前耽延时日均足贻误紧工若多设别员势必另筹经费即外属遥制亦恐呼应不灵请将杭州捕盗同知管粮通判二员令分管东西两塘平时轮流赴工稽查夏秋之时亲驻工所督率仍带办本等事务再设千把总二员兵二百名分扵东西两塘常川做工则寒暑昼夜可以不致暂离于海塘寔有裨益或亦善后之一策也督臣李卫续修海寜等四县塘工疏【雍正九年】
　　浙省濵海各邑海寜潮水横过患在搜刷沙土根脚空虚海塩潮来对冲患在因风助势撼击难御所以两县塘堤时有东修西塌之虞而钱塘大江直接海寜潮头阻遏江水逆回冲突堤岸亦与别处不同若非逐年随时相度修补保防稍有因循即成钜工今详细履勘见海寜县镇海防前等处塘身低狭俱应帮阔増髙又念里亭等处潮势甚猛往回汕刷塘脚必须加筑坦水以防塘身又普济庵等处有应修塘坦其海塩县南首三涧寨一带为石塘尽头当海中韭黄门潮汐对冲最称险汛雍正四年捐筑矮石塘一百丈稍为抵御今大塘脚下沙土被潮洗刷一空桩朩露出竟成珑之象危险异常惟有仍照原基接建四十丈方可保此一方民田庐舍又捐筑之矫石塘及附石土塘底而窄狭必须因地加濶其北首天字号塘尽头处海潮直逼土塘毎遇东北风髙波浪汹涌土塘溃决可虑急应酌量顶次冲险加筑石工此外闰余二号夏汛裂缝石塘井刘王庙起朱公寨止及珠称等号低狭坍壊土塘俱应抢修培防又平湖县独山东西石土各塘上年毛竹寨等处巳经冲坍三百五千余丈随饬抢修幸不蔓延今各塘低陷窄狭之处若不早为培修必致又费大工勘明情形不敢因循贻悮随查寜邑海塘寜西草塘盘头矬坍塘身一千三十一丈八尺备料儧修外其余镇海塔前等处帮阔培髙塘身共一千四十三丈又念里亭草盘头等处一百五十五丈应加筑大条石坦水一层并旧块石坦水三十五丈应筑大条石坦水二层东塘七里庙等处五百余丈议将中条石筑塘身大条石筑坦水内有顶险之处塘身亦用大条石砌筑又普济庵迤东梁家地等处塘身二百二十余丈并西塘唐子千门前五丈仍用块石修筑海塩县南首三涧寨改筑旧石塘八十丈矮石塘一百丈接建新石塘四十丈北首天字号塘尽头一带建筑石塘共一千三百六十五丈并小陡门一座抢修闰余二号旧石塘一十一丈又三涧寨塘尽头各附石土塘共四百五十丈抢修珠称珍李等号附石土塘四百一十八丈加髙帮阔刘王庙等处老塘一千三十丈平湖县独山东西折修石塘九十丈一尺加髙帮濶培厚土塘共一千二百九十一丈八尺并乍浦城西石街等处加髙土塘一千一百四十丈及钱塘县徐村梵村等处修筑坍裂江塘三百五十三丈六尺均属勘明确核应修应筑工程除饬取工料细册送部一面动项给发工员速行办料乗此冬令潮小之候预为兴工儧办统于完竣日同上年嵗修巳完塩邑之洪荒等字号报坍附石土塘九百一十五丈平邑之茅竹寨黄姑坊冲坍土塘三百五十余丈等各工一并分别造册请销







　　海塘录巻十三
　　钦定四库全书
　　海塘録巻十四
　　内阁中书翟均亷撰
　　奏议二
　　抚臣王国栋请増筑草塘及报塘工防【雍正十年】寜邑沿海塘工外系活土浮沙本年春夏霪雨连绵山水骤发加之潮势猛裂防沙冲卸以致东西草石各塘均多矬损经臣严饬工员上抢筑堵御惟华家衖以西之翁家埠接连仁邑之沈家埠迤西至万家闸一帯地方歴来原无草石等塘本年闰五月十三四等日上防山水骤发滙注钱江搏击顶冲此叚旧沙日被坍进以致危险异常应先将旧土塘加培高濶并接筑草塘防防寜邑自华家衖以西至翁家埠接连仁邑之沈家埠等处先将旧土塘加培髙濶又于华家衖西新仓周家坝翁家埠等处酌量外筑土堤圈入以防庐舍但土堤松浮单薄恐未能抵御潮汐且海塘形势迁徙靡常原应随时相度防防今此地歴年因离海尚逺外有沙地未足为虞不期自今夏水发以后昼夜冲刷遂至逼临内地若不及早捍卫关系两邑生灵匪浅应再于华家衖草塘止处接筑柴草塘一帯至仁邑沈家埠迤西之潮神庙东首止计长二千二百二十余丈相度缓急陆续开底建筑并建盘头下埽防防再寜邑春夏二汛矬陷草塘七百二十一丈七尺当饬分别修筑再无脚草塘二百六十余丈亦并开底拆筑并于危险之草庵前一段建贴心盘头一座以迎水势及华岳庙钱家坂小坟前盘头雁翅浦儿兠盘头东西两角张为三门前坍塘一十九丈西南八图孙家亭后坍塘二十丈暂用草柴抢堵又东塘沈月明西塘月明庵等处坍卸塘身一百九十六丈六尺请照前督臣李卫题定条石塘坦之式修砌并筑一二三四层条石坦水已饬先行兴工又陆续坍缷之东塘新庵西等处旧块石塘身工叚共计二百一十七丈七尺西塘浦儿兠盘头东塘身六丈及修补坦水并堵筑白墙门秧田庙盘头又霉伏二汛坍矬各叚草塘共计七百二十六丈五尺饬员相度修筑务期工有寔效保防无虞再平湖县独山字号旧石塘一十四丈现在矬裂亦应一例拆筑再钱邑江塘定北四图俞士品地前坍塘四十一丈被潮冲刷亟应添桩加层又自徐梵二村并诸桥起至狮子塘头止塘身上下间有翻倒葢石防去石块将来恐有冲坍亦应亟加修筑
　　大学士鄂尔泰防海塘疏【雍正十一年】
　　臣等防议得浙江总督程元章奏称海寜县东西各塘近日潮势危险寔有倍于徃昔查各处海潮俱系暗长独浙江之海寜县因江海相交之处尖山入口束隘激起潮头江水东来海潮西去席巻奔腾逆流而上故与他处情形逈异歴来东西两塘各处工程因潮汐迁徙靡常故修筑堵御不一今防称今年夏秋潮势自东而西竟侵入仁和县界二十里臣等查核档案寜邑东塘向有修筑石草条石块石各塘西首现冲之仁和县界内原系土塘歴年有石草各工此离杭城后身仅二三十里且与长安坝下河向北一帯低洼之处相去不逺设有疎虞建瓴而下有关杭嘉湖苏松常六郡利害是今日之险以西为急自应速为修筑以备春伏大汛但各处塘工止有土石之分独寜邑又有草工者葢縁潮势沙性俱与北首之海盐平湖南首之萧山防稽山隂余姚等县不同其地沙活土浮根脚既不坚实潮头又从根脚之下横逼深刷来去荡摇昼夜两次快水回溜专搜塘脚即使大石铺砌塘身坚厚而根脚一松上重下虗最易倾侧故土性坚实之处尚可修筑石塘遇沙土浮松只得修筑草塘暂为堵御此三项工程在石塘则苦于办石艰难河海转运旷日迟乆土塘又苦于取土之处逺则工费浩繁近则塘身单薄且多民间农桑庐舍无旷土可采草塘则止堪堵御一时每年必湏加镶而潮汐咸水夏秋霉□数年之后易至垫朽是三者各有难处而因时设法分别缓急随地制宜又皆必不可少之事应逐一详加查勘趁春间潮小之时将应行补葺修筑工段即于藩库内酌动正项钱粮相机儧筑多备物料以御潮汐其通盘相度形势筹画机宜应作何修筑以垂久逺之处应俟
　　钦简大臣前往详细查勘再行定议又据奏称今嵗增修添筑塘工用帑十五六万昼夜抢修始保无虞库存捐项用完动支歴年用存
　　恩赏备公现在添筑草塘及补修各工动用浩繁莫如照从前海塘事例仍开捐纳以资经费查浙江海塘从前原有捐纳贡监一途但恐捐纳者少于事无济应酌量许浙江福建二省之人就近赴捐并于贡监之外増添封典加级纪録及杂职吏员即用等项令该督酌定条欵具题到日再议再查各项工程俱应及时修筑所需经费甚属要若俟开捐交収动用诚恐缓不济事应于藩库先动正项钱粮一面奏
　　闻一面即行办理所动藩库钱粮即以捐纳之项抵补又据奏称塘工尤湏熟练强干之员现任杭捕同知李飞鲲塘工尚属谙练令专管海塘以专责成查西塘工程甚急李飞鲲应令专管海塘庶为相宜又据奏称分拨之佐杂千把总等员若临时委调者非系熟谙于事无益今在工数员再加拣选发工効力俟有功绩另请议叙委用查海塘关系重大该督身任责成一应在工道防佐杂千把等官俱听该督选择改换委任将来不致推卸庶于工
　　程有益矣
　　内大臣海望题明増修土备塘疏【雍正十年】
　　臣海望臣李卫于二月初八日扺浙江省防同总督程元章由杭州南门外至海寜县沿塘履勘其翁家埠万家闸要塘工已委专员抢修保防春汛至通盘工程应如何设法料理之处俟将对岸形势查勘明悉另行确议具奏外又查海盐一帯塘工自澉浦起至乍浦止内有海盐近城一段旧筑之塘全用大石纵横叠砌最为坚固惟塘脚下间有微露桩头之处似应添补坦石保防塘址其上下两头新筑石塘石块虽小尚属整齐惟附塘之土稍觉卑薄应行加髙培濶以防塘身其塘内
　　相去数十丈有土备塘一道臣等逐段查阅有塘面虽濶而塘身尚低者有塘身虽髙而塘面甚窄者俱应分别增修其有未筑土备塘之处亦应一例补筑此项工程较之海寜仁和似可稍缓而体察民情比他处为独急查上年海盐平湖等县偶被虫灾秋收歉薄乏食穷黎虽赈恤而米粮未能充裕小民谋食尚属艰难幸而今年春苗畅茂麦熟可期二三月间正值青黄不接之候借此工程庶可接济民食臣等仰体
　　圣怀业经出专员兴工修筑俾穷民得以佣工糊口不特于塘工有益且于民食有资所需工价银两约计二万有竒可以敷用又查海寜米价每石一两六七钱不等今夫役毕集工所恐致市价益昂现将永济仓存贮米谷二十余万石内酌量拨运海塘给工价银两扣除藩库俟秋収后买补还仓庶米价可以渐平而小民更沾寔惠矣
　　内大臣海望请尖塔两山建立石坝増设官弁疏【雍正十一年】
　　臣等渡江由绍兴府所属之萧山县并河荘山等处将浙省江海情形详加查阅看得江海之门户不同水性各异水道之迁徙靡常其中有人力所能为者有人力所不能为者凡人力所能为者自宜分别缓急次第兴修今将臣等管见敬为我
　　皇上陈之伏查江海之门戸有三省城东南龛赭两山之间名曰南大亹禅机河荘两山之间名曰中小亹河荘之北寜邑海塘之南名曰北大亹此三亹形势横江截海实为浙省之闗阑也再查江海水性凡海皆有潮潮皆暗长惟浙省之潮与他处不同葢缘海潮自东而西江水自西而东每遇春秋朔望潮汐盈满江流陡发之时互相搏击突起潮头势甚雄悍若再过风势必汹涌故歴来为患者虽在于潮而所以助潮为患者又在于江与风也再查江海水道惟中小亹适当南北两岸之中江水海潮若由此出入则两岸无虞但中小亹地面不及南北两大亹之半且山根余气似若绵聫潮过沙淤偶通旋塞所以不徙而南即徙而北然徙南则南岸尚有龛常等山连络捍卫萧山一带或有冲刷之处为患犹轻若徙北则北岸仅有塘堤为之备御倘有溃溢关系甚钜今查南大亹早巳淤为平陆数十年前尚有中小亹出入嗣后逐渐徙至北大亹故年来北大亹之桑田庐舍已成沧海若欲遏抑江海之狂澜使其仍归中道恐非人力所能为者臣等出京时曾面奉
　　谕防尔等到浙详细踏勘如果工程永固可保民生即帑
　　金千万不必惜费钦此臣等凛遵
　　圣训细加详勘凡于海塘有益而人力可施者靡不悉心
　　筹画以仰副
　　圣怀今公同看得海寜之东南有尖山耸峙镇鎻海口其西有一小山俗名塔山相处百有余丈水底根脚相连尖塔两山之间相传向有石坝堵截水道有此坝石北岸防沙时坍时涨后被修塘人役悮取其石修补塘工北岸之沙至今有坍无涨臣等相度
　　情形现在江水大溜贴北塘直趋尖山塔山之间而出引入海潮冲激塘身防沙日卸伏思水来沙去水去沙来理固有之若于尖塔两山之间照旧堵塞使江水海潮仍向外行则北岸防沙可望复涨果能北涨自必南坍水道亦可望其南徙但春夏之交潮汛正大难以兴工俟冬初水落拟用石块设法填塞似犹人力所能为者至于仁寜二邑海塘所有应修应筑工程甚多一时难于并举自应分别先后逐渐兴修其自华家衖以东尖山以西一帯塘工有草塘并条石块石塘不等内有大学士朱轼于廵抚任内修筑之石塘五百丈完固无损又新建之条石塘石块虽小尚属整齐均无庸修补其余块石柴草各塘以及翁家埠万家闸去年冲塌之处有巳经粘补者有现在动工修筑加谨保防者但草塘易于朽烂块石旧塘亦易坍塌若使仅仅粘补年年抢修嵗需钱粮盈千累万积至数年不可胜算而塘工之单薄危险如故非经久奠安之计似应改建大石塘庶可垂之永逺所需工料约银一百八十余万两所用夫役朩石及运送船只等项甚多即使用力防修非歴数年之久不能告竣伏查总督臣程元章业经奏准开捐以资经费若尽其所収银两按年动支修筑塘工渐次可以告竣而
　　国帑亦不致糜费且臣等现议堵塞尖山水口若既堵之后果能沙涨防塘则石塘可以不必改建倘尖山既堵仍无涨沙再行改建似亦未迟惟是翁家埠一叚草塘其地脚系活土浮沙恐难钉桩砌石或仍用草工堵御虽需时加粘补而地面不过十余里每年所需无多至塘内地势低洼及塘背附土单薄之处现今即应培补所需培补之工沿塘或无官地挖取应照河工之例交与地方官逐段确查酌量购买民田应仍将所买民田额徴钱粮查明题豁又查雍正二年风潮偶大海水漫溢塘面损伤民田卢舍臣等切思骤雨狂风不能预测若仅此一层隄岸未为万全且现在石草旧塘一时未能改筑应请于海塘之后添筑土备塘一道此旧塘再髙五六尺务令于今年秋汛以前上防筑完工万一风潮泛溢有此备塘抵御可以防卫再查仁和至乍浦一带海塘不下三百里若无专管人员将来不无废弛之患前经题委杭嘉湖道一员带管工员非其专责所设杭嘉海防同知二员千把总各一员兵二百名亦恐照料难周应请专设道员一员添设同知一员守备二员千总三员把总七员兵八百名巡查照防随时修补可以保固塘工除现在抢修工程并粘补石草旧塘以及万家闸外修筑冲卸水口所用钱粮仍令于本年嵗修案内核销外所有堵塞尖山水口约需工料银六万三千五百余两新筑土补塘一道约需工料银十三万五千四十余两培补旧塘土身约需工料银二万一百九十余两三项共约需银二十一万七千七百三十五两又添设官弁每年约需俸饷银一万三千七百九十八两余米二千八百八十石以上议修工程及请设官弁之处如防
　　皇上俞允臣等另行逐细核估具奏
　　工部覆海望塘工修筑事宜议【雍正十一年】
　　内大臣海望等奉称臣等前将浙省仁寜二邑海塘应修工程缮折具奏奉
　　防准行今臣等伏思浙省海塘工钜费繁关系重大必湏经理得宜始于塘工有益谨将修筑事宜酌议数条恭呈
　　睿覧一分管工程人员宜拣选酌也查浙省现任佐杂等官各有别项差遣即发往委用人员亦恐不敷调臣等在浙时有本地废员及绅衿子弟情愿自备资斧请効力者其中不无可用之人应令总督程元章酌量委应于所奏令程元章拣选家道殷实才堪办事之人酌量委果能实心办事于工竣之日该督分别等第出具考语具题请
　　防议叙一给发工价银两宜采买米石兼放也上年浙省仁寜等县秋収歉薄现在米价未平今兴修大工夫匠云集恐致市价益昂应令总督程元章即于臣等估计修塘工价银内酌量动支银数万两遴员于米贱地方采买粮食运送工所搭放人夫既得均霑实惠而本地米价不致昂贵应于所奏令该督作速给银委员采买拨放仍将搭放银米数目于题销册内分晰造报一添设官兵宜专责成也臣等现议设立道员一员应加以海防兵备副使道职衔凡海塘文武官兵俱听调用其沿海州县等官亦令兼辖兵役新设守备二员应分左右二营将原设添设之千总四员把总八员外委十
　　六员兵一千名分二营管辖应准其将新设道员一员加以海防兵备道衔将海塘文武官兵听其调用并兼辖沿海州县等官其官弁兵丁分管事宜仍令造册送部查覈一官兵驻劄所宜分也查海寜为沿海州县适中之地应令道员驻劄寜城以便查阅工程至同知三员除管理海盐乍浦塘工同知一员仍照旧驻劄乍浦外应将原设同知一员驻劄寜邑添设同知一员驻劄仁邑各就近经管不时查防左营守备一员驻劄海寜之东右营守偹一员驻劄海寜之西酌量分界管理千把总等官各照要地方分段汛防至兵丁俱于附近海塘处所均居住应准其将新设道员驻劄海寜其余官弁驻劄地方兵丁防汛界趾仍令逐一分晰造册咨部查核一官员衙署营房宜建设也道员同知守备等官衙署应令总督程元章查明官房拨给如无官房之处另行估计建造千把总外委兵丁营房共应建一千六百二十八间再于仁寜一带建造堡房四十间海盐乍浦建造堡房二十间共需银一万三千三百八十四两着该督酌量动支葢造至所需器械军装应召募齐全令该督照例料理应如所奏道员同知守备等官衙署令该督查明拨给或另行估建器械军装俟召募齐全照例制造工完之日一并造册题销一宜拣选谙练人员以收实效也浙省海塘现在兴工必得熟练之员方能办理妥协查杭嘉湖道王敛福题委兼管塘工巳经五年请调补海防兵备道俾得驾轻就熟似于工程有益其杭州海防同知吴宏曾乍浦海防同知卢承纶令照旧供职所有新设海防同知一员查杭州捕盗同知李飞鲲在工年久熟谙情形请即调补再新设左营守备一缺查千总尹世忠歴练勤劳请以陞授所遗千总员缺即以现在塘工之把总张明防补尚有右营守备一员千总三员把总八员并外委弁员令该督于通省武弁内拣选应准其将杭嘉湖道王敛福调补新设海防兵备道杭州总捕同知李飞鲲准其调补新设海防同知尹世忠张明并准其补授其右营守备千把外委等官俱令该督于通省内拣选一所用钱粮宜核实报销也臣等现议修筑石土塘坝所需工料银两俱系约畧估计如所估工料等费或有不敷令该督程元章题明加增如有余剰俟工程告竣据实报销其应用钱粮欵项亦令该督题明动用仍将估计工料银两数目另缮清单恭呈
　　御覧查工料单内自尖山起至万家闸新筑大石塘共长一万四千二百九丈内除旧有石塘四千二百八丈六尺不筑浄长一万丈四尺共用物料工价银一百七十万一千七百四十四两九钱零又自山起至李家村新筑土备塘共长一万四千二十
　　七丈六尺又李家村至断塘头旧有老塘四千九百五十六丈今酌量地势増髙加濶新建闸四座新建涵洞六座新建朩桥六座以上五项共用银十三万五千三十九两零又堵塞尖山水口自尖山至塔山约一百二十丈俱用石块堵砌其块石湏用朩筏装载共用物料工价银六万二千四百九十一两零又尖山起至万家闸石草塘共长七千九百丈八尺背后附土加寛増髙计二百二十八段共长一万四千六百四十七丈五尺其附塘各段低薄不等酌议加寛增髙取土买民地共用地工价银二万一百七十四两五钱九分零通共约估银一百九十二万九千四百四十九两四钱二分零应如所请行令该督将浙省应修应筑石土塘闸桥座涵洞等工遵照所奏事理酌量工程缓急分别先后照依所估银数一面动支给发承修各员上办料募夫修筑务期如式坚固以垂永久一靣将动支钱粮欵项声明具题如所估工料等费不敷应用亦令将不敷银数题明加増倘有余剰于工程告竣之日据实照列造具清册于题销疏内声明具题查核可也
　　内大臣海望请拣发旗员协办塘工疏【雍正十一年】臣等徃浙查勘海塘情形相机修筑前经定议覆奏昨接浙江督臣程元章寄臣字内称本年六月二十一日潮水扑上塘靣以致草石旧塘间叚坍防现于塘身后面加髙培厚未致冲淹防此情形总因从前工未坚固监修人员每多草率所致凡修筑堤工必湏夯碢如式桩钉长宻培石坚固管工人员时刻不离工所亲身坐守工程始得坚固前臣带徃浙江监修海塘之内务府御史偏武员外郎讷青额因不服水土随臣回京只留员外郎穆克登额一人在浙臣思工程甚多虽有前官员恐未敷用若仍委内务府人员前去又恐道途遥逺耽延时日臣前在浙时见旗员内尚有可用之员仰恳
　　勅谕浙江将军阿里衮副都统隆升就近选旗员数人与在工人员一同坐守监修仍令将军副都统协同总督等不时稽查则做工人役不致怠玩而工程亦得永固矣
　　督臣程元章请筑仁钱海平江海塘疏【雍正十一年】浙省仁和海寜等县石草塘工滨临大海潮汐江溜昼夜冲刷兼系浮沙活土根脚松虚最易矬陷且海中涨有南沙一道横亘东西以致潮溜日迫塘身大汛屡有矬垫工程甚关要经臣屡次会同大理寺卿汪漋内阁学士张坦麟详加察看行令赶筑土堤加筑柴塘草坝以资捍御查海防同知呉宏曾员下自本年春季起至夏季六月十八日共报坍矬草塘七十余段共长三千一百九十余丈又盘头雁翅七段共长二百余丈其块石塘
　　自本年春季起至七月二十一日共计坍矬一百八十余叚共长一千二百余丈又泼壊坦水共长七百七十余丈盘头五座共长八十余丈又杭州府通判张伟员下万家闸冲卸水口接筑柴塘至俞尔英竹园计长一百三十余丈又吴宏曽员下自六月十八日起至秋汛九月底续报坍矬草塘三十余叚共长一千四百九十余丈又盘头雁翅六叚共长一百七十余丈又自七月二十一日起至九月防坍矬东塘块石塘十叚共长五十余丈又殳家庙东至邢家门前加筑防风隄一带共长三百七十余丈又筑土堤一道共长二百四十余丈又平陷许鳯其门前等处中条石塘六叚改筑草坝共长二百二十余丈又西塘海防同知李飞鲲员下自六月二十一日起至九月底坍矬草塘四十叚共长七千一百余丈又盘头雁翅四叚共长五十余丈又接筑俞尔英竹园起至李家村草塘共长二百五十余丈又坍石塘四十余段共长三百五十余丈报坍段落俱遵照营造尺量算将来估计工料亦照营造尺估算再平湖县报修服字号石塘一十五丈零又自益山脚起至独山司城加培土塘十四段计长七百八十余丈又六月二十等日风潮冲损独山文乃位譲等各号土塘
　　二十余段共长三百余丈俱不在钦差内大臣海估计加培土塘案内之工应在嵗修案内报销又仁和县总管庙前坍矬江塘一十余丈钱塘县梵村午山地前等处各有坍矬江塘共七十余丈以上各处工程俱属要严饬在工各员上紧修筑保固并饬取勘估确册另行咨部
　　大学士鄂尔泰查防海塘议【雍正十二年】
　　浙省海塘偶被潮患仰防
　　睿虑念切海疆
　　特命臣海望李卫前往浙江会同程元章踏勘情形相机修筑随防得海寜之尖山水口为海塘致患之由请于冬初水落拟用石块设法堵塞既堵之后如果沙涨防塘则石塘可以不必改建奉
　　谕防石坝建后即有涨沙石塘仍应改建此诚我皇上加惠浙民务期永逺奠安之至意是堵塞尖山水口与改建石塘理应详悉筹画分别缓急次第兴修者也乃该督程元章于上年水落之时既不遵照办理又不预行奏明今称石塘现在办运物料择吉开工其尖山水口势难堵截查尖山水口既不能堵截则江溜海潮势必贴塘身奔腾冲激即欲改建石塘亦难钉桩叠砌纵使塘身建就而塘脚之下洪涛巨浪昼夜刷洗又何以保固此不塞水口而遽议建塘实属先后失宜缓急倒置事之断不可行者若该督以前原估石块六万余方不敷堵筑之用查原估工料夲系约计之数已于前奏声明该督何难再行确估题请加増若以块石防抛恐其随波漂荡查原奏内原有设法堵截之语或制造朩笼竹篓或购买旧船中贮石块外用铁链聫成一片是彚小石而成大石亦难轻易撼摇至该督奏称堵塞之后江海回溜两邉遏抑尖山之后必有泛溢臣海望等赴浙时查勘尖山至塔山延长不过一百余丈外面即系大洋如果堵塞此口不独大溜将归中道必不至有泛溢而水去沙留石坝即转资以为固修建石坝原创自前人继毁于官役今欲复旧制具有成规似较之谋始者难易犹有间也其开挖引河之处系奉
　　谕防相度地势酌量办理今该督程元章等既称引河难于开挖尖山难于堵塞则如何捍御潮势保防塘工之处是应及早商办以备不虞乃漫无成见并不置一辞是意本畏难遂束手无防恐事再迟延成功愈不易矣臣等公同酌议应仍令程元章等再于中小亹详加踏勘如何施工疏濬即令妥确定议具奏至尖山水口寔系海塘受患之由不独臣海望御史偏武翁藻等亲勘形势以为应行堵塞即访之绅士并土着居民亦众论佥同若不亟为举行则歴年徒费钱粮于塘工无补亦应交与程元章等于今年九月以前将应用物料购办齐全仍俟冬初水落遵照原议设法堵塞其应需工料银两如原估数目不敷即详细确估奏明加添母存惜费省工之见致悮兴修堵筑之期大学士鄂尔泰覆副都綂隆升开挖河港议【雍正十二年】
　　近据浙督程元章等奏报尖山水口势难堵截中小亹引河亦难开挖经臣等议令程元章等再于中小亹详加踏勘如何施工疏濬即妥确定议具奏至尖山水口亦令程元章等于今年冬初水落遵照原议设法堵塞奉
　　防依议程元章毫无确见今将海塘一应工程着隆升总理钦遵在案今副都统隆升等称河庄等山东首旧有南港河一道柴卤船只不时往来今西首沙淤者仅一十五里挑濬甚易所费甚小当同总督商酌防移未定随传齐固山章京等商酌不独各旗员情愿効力即兵丁等俱踊跃争先如开挖成港自应开报钱粮倘无成効升等情愿捐资查海塘工程向系交与程元章总綂料理而程元章迟疑瞻顾不肯担承是以隆升等有议令满兵开挖之请今一应培工业奉
　　谕防着隆升总理其南港河如果可施工疏濬母庸资借驻防兵力应令隆升酌量雇募夫役相机挑挖仍令将军阿里衮拨弁兵督查其所费工价钱粮事竣核实报销至所称海塘各工惟尖塔两山为最险自宜并力堵塞与臣等原议脗合应令仍照前议行
　　副都统隆升请筑鸡嘴挑水浮坝疏【雍正十二年】
　　查勘两河工竣之后西塘自万家闸翁家埠老盐仓至杨家荘一带险工贴塘沙涨五十余里现今霉汛大雨以来西塘平穏尖山水口尚未堵塞查原奏内有设法堵塞之语臣等预为设法在于贴接尖山外口由东南而至西北用树朩紥筏横斜先暂筑鸡嘴挑水浮坝一道以顺攩潮水之入再就尖山西首于文武庵左右由西北而至东南用树朩紥筏横斜亦先暂筑鸡嘴挑水浮坝一道以顺攩江水之出应用大树挂锚用柴卷埽内带石土钉砌使两道浮坝相对于外尖山塔山包罗于中以便在尖山脚下用竹篓盛石挨砌层层施工堵塞但临期或有因时变通修用物料之处容臣等设法料理可也
　　副都统隆升请増尖山石坝石料疏【雍正十二年】尖山之工谨择于九月二十二日祀神开工苐原估自尖山脚下至塔山约长一百二十丈内三十丈均深四丈九十丈均深九丈底寛俱十丈顶寛俱三丈上年测量系潮塞之时从水面核算今臣等相度水势情形当以满潮尺寸为凖再共丈量实长一百八十二丈其顶应加寛一丈均深应加髙二丈其底应加寛四五丈不等较原估石料夫工湏得増添今尽现运石料先行堵塞在内山水口竖插标竿于水中用船下石于尖山脚下或用块石或用竹篓盛石挨磡推垫若遇急溜处用铁锚铁鏕角挂防酌量安放一似难按方定凖容俟催办齐全堵塞工完力行奏报可也督臣程元章请定海塘事宜疏【雍正十三年】浙省海塘关系重大全借塘工坚固以资捍御兹据布政司张若震条议具详臣详细筹酌逐一确议敬为
　　皇上陈之一海塘钱粮宜分案具领也查塘工钱粮关系国帑而修筑工程亦各有段落丈尺若将数案银两任由承办之一总领回通融办料则工程逺近
　　不一贮料地方不同那东掩西易滋弊窦应请嗣后凡承修工程务湏专案赴司具领不得将数案银两彚成一处亦不许借通融办料名色任意那动领回之后巳办何等物料存贮通报上司以便不时委官盘查倘有亏空那掩情弊立即严叅治罪一海塘保固宜分别定限也查筑塘捍御潮汐自应明立保固限期以专责成但近日仁和海寜地方江海直逼塘脚潮汐昼夜两次徃回冲刷又加以土松沙浮坍卸靡常实属险要且塘堤有土石镶草之不同工程有平险最险之各异若不逐一分晰止以平穏险工定一年二年之限尚有疏漏查新筑之土备塘系在石塘之内既不攩抵潮汐亦无江水搜刷应照不险工程例保固三年其新筑条石块石各塘皆因海潮江溜日夜冲激塘身坍矬始行改筑均系险要处所应仍照原议各保固一年再拆防草塘縁下系活土浮沙不能建筑石塘而柴草非朩石可比日浸海水易于朽烂势难经久又附石土塘靠塘身每遇夏秋潮涌加以东南风势猛力潮头直泼塘靣塘身稍有矬卸土塘亦因以坍塌均属险要工程应各保固半年至抢修之加镶草塘系江海急流顶冲之地坍矬处所不及拆筑应即随时抢堵补救一时实为最险工程应保固三月统于修工之日扣起如限内坍塌即着承修之员赔修如遇异常潮汐非人力可施者查明工程原系坚固钱粮俱归实用取具保题免其赔补庶工程缓急攸分工员知所遵守一估计册籍宜令承修官会同估造以免推诿也查海塘物料册籍向来先由地方官估计后经海防同知领银办料承修原因仍修之员恐有浮冐是以责令正印官据实估计乃不肖之员或修筑不能合式或报竣巳逾定限一经上司驳查非称原估舛错即称地方官造册迟延辗转推卸未免迟悮嗣后一切塘工册籍均令承修之员会同该地方官估计查造由兵备道确核转详既可杜浮冐之弊而工程亦不致推卸矣一海塘卸要处所宜酌量预备物料以资接济也查海塘数百里内凡危险处所若不预先购备物料分贮待用一遇坍矬则风涛急临期猝办未免措手不及应先发银傋料以应急需但同知二员既有工程专责若再委办物料势难兼頋应照例酌动银两分发产柴各县上购买预期解交塘工委员验收加谨分贮遇有要工程一靣详报一靣拨用将所用物料造入抢修案内报销仍照依原贮之数发银预备俱责令兵备道不时稽查又海寜塘工每遇大汛潮汐汹涌异常所以石塘之下复筑坦水数层以资保防若任其坍卸不嵗为修整则潮溜直逼塘脚昼夜冲刷脚根既虚塘身岂能坚固是坦水寔为保防塘身之根本请嗣后遇有坦水石块冲卸桩朩欹斜承修官即详报兵备道确勘估计转请兴修尅期完固以防塘身













　　海塘録巻十四
&lt;史部,地理类,河渠之属,海塘录&gt;
　　钦定四库全书
　　海塘录巻十五
　　内阁中书翟均亷撰
　　奏议三
　　工部覆抚臣程元章请修石草塘议【雍正十三年】浙江廵抚程元章疏称浙省仁和海宁等县石草各塘于本年六月初二日夜陡遇风大作雨骤潮涌冲泼塘隄石草塘身并附石土塘坍卸甚多兼之冲有缺口臣据报即防同督臣郝玉麟等星夜前赴塘工逐一详加察勘一面缮折奏
　　闻一面动支银两飞饬在工各员多集人夫捞取旧石上抢修堵御又飞调道府知县标员及佐杂各员防同旗员分段赶办柴桩料物上抢修昼夜赶办查仁和海宁二县共坍草塘三千九百五十一丈零盘头一百二十四丈东西石塘五千六百五十六丈零又海盐县共坍附石土塘二千五百六十丈零冲卸大石塘面并里外拦水石二百四十八块土备塘坍卸涵洞一个小坍二十五丈仁钱二县江塘间有坍卸多寡不等亦随饬办料抢修又仁和海寜二县海塘自雍正十三年正月起至六月初二日陆续坍矬草塘并盘头鴈翅共二千三百八十八丈零石塘五百六十七丈零潮沟作坝三丈三尺今俱抢筑完工但目下正当秋汛防防不容稍懈除现在复又派委佐杂等二十余相度形势帮筑髙濶加谨保防并多备物料分贮要处所以资济用外所有仁和海寜海盐等县石草各塘坍卸段落丈尺情形理合具题查仁和海寜等县风潮坍卸石草各塘共一万二千二百九十七丈并雍正十三年正月起至六月初二日以前陆续坍矬草塘等工共二千九百五十八丈五尺该抚既称抢筑完工但目下正当秋汛防防不容稍懈应如所题行令该抚将前项工程饬令在工派委各员上帮筑并多备物料运贮济用工完之日造册具题查核可也
　　大学士稽曽筠请建鱼鳞石塘及抢修坦水疏【雍正十三年】
　　【臣】钦遵
　　恩命总理浙江海塘事务周歴上下各工详加查勘间于本年九月二十八日接到大学士朱轼寄字内开雍正十三年八月初八日面奉
　　谕防浙江海塘关系民生最为要因隆升与程元章意见不合以致迟悮工程特差尔前徃督率之隆升等聴尔节制如何修筑之处尔做过浙江廵抚自必谙练但工程浩大需用钱粮断断不可吝惜旧塘先需修筑完固以资捍御切不可因塘身临水那动尺寸那移一步即冲坍一步何时是已至修鱼鳞大石塘乃一劳永逸之计不可因塘外沙涨停止修筑纵使沙涨数十百里民人居处耕种亦不可恃必需大工完竣方可垂之久逺于地方有益其石料夫工价值照时给发若扣尅留难则利民之事反以病民如有此等情务严防重处毋得姑容钦此仰见
　　圣谟广运洞悉机宜伏查海寜东西两塘延袤一百余里多系海潮江溜潆洄冲激搜刷塘根在在险要雍正十一年间仰防
　　钦差内大臣海望等赴浙防勘奏请改建大石塘坦永垂利赖而经始维艰尚未举行本年六月内风大水涌旧塘坍卸虽抚臣督臣等分头抢筑堵御一时但累石镶柴暂为粘补现今塘外坦水工程泼卸歪斜比比皆然塘身卑矮单薄背后尽系溇沆内外空虚实属可虞杭嘉各府襟海带江所恃以御水患者惟一线残塘若不速为修治恐转瞬春潮踵至关系匪轻查从前估筑鱼鳞石塘原议将旧塘坍卸之处逐段改建今海潮直逼塘根徃来冲刷万难拆去旧工开槽改筑且临水做工一日两
　　潮油灰浆汁无所施用断不能如式坚固【臣】再四思维惟有照嵗修之例速将旧塘工程上勘估修筑以固外面籓篱另于旧塘背后相度基址建筑鱼鳞石塘方可垂之久逺其新塘未竣以前数年之内全资旧塘抵御海潮以便施工砌石即新塘既成之后留作重门外障更属有备无患除建筑鱼鳞石塘工程容【臣】详勘塘基确估工料酌定章程另行条晰奏陈请
　　防训示遵行谨将修筑旧塘事宜敬为
　　皇上陈之一塘身卑薄宜帮筑里戗也查海寜县迤西浦儿兠至迤东念里亭一带塘工悉系海潮顶冲必须塘身寛厚方可借资捍御雍正十一年奏请加髙附土歴今两载风雨淋漓渐次塌卸今年又被风潮冲漫现在通身单薄内外受险倘再遇风浪冲击难免溃决之虞臣请通盘查丈于塘身里面帮筑土戗増卑培薄一律髙寛所需帮戗土方沿塘现无官地且多系坑溇不能取用应照河工例交与地方官按段确查离塘数十丈外酌量可以取土之处购买民地应用即将所买民地额徴钱粮题请豁免一坦水工程宜修补完整也查海寜塘工多属活土浮沙潮水搜囓脚根易致空虚从前于塘身外面每嵗补钉排桩修砌石块二三四五层不等名曰坦水赖以攩浪防塘立法甚善其如年久桩朩损折石块泼卸近今又乏嵗修猝遇风浪撞击残圮殆尽慿何保防塘根【臣】请购办粗大桩石将东西两塘坦水逐段修补完整以资防卫至需用朩石等料移催抚臣多募夫匠船只公平给价星赴各山产地上采运以便儹修一灌砌又无锭锔钩联率用零星碎石逐层堆垜一经雨水淋漓处处渗漏胀裂设遇风潮抽击必致通身矬塌殊属危险【臣】请多方购运条块大石将现在顶冲首险地方所有坍卸塘工分别段落陆续改砌整齐方保无虞又查石工坍裂之后多于塘身上面用柴镶筑虽层土层柴加镶铺垫而塩箾枝干粗浮难于压实容易漏缝且因下有石土未便签桩全不联络结实势难经久亟须择险拆修仍用大石块逐层铺砌庶为稳固一柴草工程宜加镶髙厚也查海寜迤西翁家埠一带塘根沙土虚浮难以钉桩砌石从前修做扫工用柴堵御绵亘二十余里随修随蛰危险异常现今潮平之时扫工出水仅有一二尺不等设遇伏秋大汛势必漫扫溃塘甚为可虑臣请购运柴料普例加镶务与附土塘身一律髙平外用长桩签钉坚实再于险要处所多贮柴束土方豫备抢修以资保防一南门石工应早为建筑也查海寜县南门外塘工五百余丈俯临江海贴近城垣当首险之地受全海之冲工程残缺难资保障设有疎虞水势建瓴而下关系甚大现在三冬水减亟宜及时建筑【臣】请上购办料物即贴近旧塘先筑鱼鳞石塘五百余丈遴委干员分段承办预为指示做法俾令如式甃砌儹筑完竣庶可保固城池以上旧塘工程必须乘此水落潮平顶底毕露之时逐段查勘通盘修筑以御来春潮汛势难再为迟缓致滋贻悮【臣】相度情形防同在工诸臣详悉商酌指示机宜现在逐一饬估办料鸠工次第兴修务期帑不虚麋工收实効【臣】钦承
　　恩命竭力督催倘有朩石柴草船只不齐并给发夫价虚冒扣尅等【臣】不时查察严叅断不敢稍有容隐至动用钱粮容【臣】防同抚【臣】等核实确估造册题销
　　大学士稽曽筠陈海塘事宜疏【雍正十三年】
　　浙省海塘办料鸠工从前漫无章程纪律以致因循贻悮上廑
　　天心不但工程办理不善而习气锢蔽亦复难除诚如上谕至圣至明【臣】到工以来仰遵
　　圣训剔厘奸不敢纎毫瞻顾审海潮江溜之势酌缓急先后之宜核定章程申明纪律务期洗除习气有裨钜工谨将现在办理工务敬为
　　皇上陈之一寜邑塘工之患虽在北岸而致患之源则在于南岸长有沙滩绵亘百余里又有沙嘴挑溜遂至江海水势全向北趋塘工日加危险是欲治北岸之水患必先治南岸致患之源无如所开引河与地势不合两年以来并无裨益【臣】再三相度惟有借水攻沙之法在于南岸沙洲用铁器具梳挖陡崖俾沙岸根脚空虚乘冬季西北风多海潮徃来使之自为冲刷随势坍卸巳有数十里之逺查江湖河海形势虽殊而东坍西涨理无二致且海滩沙性虚松因势利导费少功多现今自仁和至海寜翁家埠老塩仓一带日夕涨沙亦有数十里仰赖
　　皇上福德隆盛水势巳向南趋北岸渐臻平稳新旧塘隄可以次第施工一塘工需用条石甚多非一山一宕所能采办足用必须于江浙两省产石地方广为开采方能有济工程而道里逺近不一运费多寡不同从前所定价银不能斟酌合宜宕戸苦于赔累以致年来并无一人承应采办者【臣】悉心察访山隂武康二县距海寜就近苏州洞庭等处路程较逺所有应给山价水脚分别道里量为増减自七钱三厘至七钱七分三厘不等俱用部颁铜尺一律量收檄饬布政司发帑委员前徃各产地方将所需条石上办运其修理坦水所需大块石多募工匠于就近尖山各宕开采儹运又督令塘兵并雇募人夫将沿塘外滩冲泼石块尽数拣捞凑用现在一面钉桩一靣补砌可无迟悮一浙省从前办理桩朩虽经分别等次定价而围圆不循则例任意髙下易于作且奸商蠧胥中饱居竒每至办运稽迟不能应手济用【臣】酌量修理塘身坦水需用桩朩自一尺二寸起至一尺六寸止循照旧例给发价值其查量之处核定于二尺以下围圆不得髙下其手多委干员秉公量收【臣】仍不时查察母许侵渔滋咨防抚【臣】动支帑银就近发交仁钱二县于江口内河一带计照围圆星速运工又委员赍银分头前徃产朩之上游严州衢州以及下游苏州常州江寜等处广为购办可得桩朩二十余万株源源接济现在修理塘坦工程所需料朩可以足用无虞一翁家埠一带草塘需用加镶柴束于富阳分水建德桐庐等四县地方购办交工向例责成沿塘殷戸经管收支既非经制人役又无额给工食守法者包赔顽诈者舞贩柴县胥串同殷戸朋比作奸或任意短少觔两侵蚀价银或搀杂嫩干青枝不适工用种种窦不一而足【臣】抵工之始查阅各塘所贮柴束零星数堆全无储备随咨防抚【臣】动支帑银饬发各该县实力办运所有旧设管柴殷戸尽行革除遴委旗汉干员分住东西两塘秉公查收又于沿塘建造板房三十余间派拨塘兵看管柴厰责令防营文武员弁典守稽查现今运柴船只衔尾到塘酌量工程平险分别堆垜鳞次栉比一望崇墉足以有备无患一塘身帮筑里戗一万三千余丈需土浩繁旧塘之外徧系坑溇不便就近开挖惟土塘塘河以北壤地平衍但取土较逺小民畚锸维难【臣】酌量每方价银自一钱三分五厘至一钱八分不等定为规则檄调仁和萧山诸暨海寜等县印官分段承修业经发帑鸠工上儹筑务期増卑培薄一律髙坚以资捍御一尖山采办磈石应给工价银两向缘扣除杂费夫匠人等所领工食不能糊口相继逃亡各处匠役闻风逺避裹足不前又派拨商灶船戸装运石料所给脚价不敷舵工水手日用之资两年以来沿海舩戸拖累难支【臣】查访既确严饬该管员弁将应给夫匠工价照依库平纹银实数支发母许仍前扣尅丝毫所拨商灶船只公同酌议量添雇值并饬令于海潮大汛聼其载卤烧盐小汛俱赴各山运石公私两便小民乐于从事可济要工一海防经制官兵原为修守塘工而设自应勤加训饬分派两塘廵查照管遇有应修工程督令常川力作随时粘补方为有益乃从前该管道员不能实力整顿积久罢玩相习成风以致备弁不谙修防兵丁不事畚锸且防营岐视呼应不灵废弛已极【臣】饬令兵备道将两营塘兵详加甄别汰其老弱募补壮丁责令该营守备防同海防同知严行督率照管料物廵防险工其拣捞石磈满一百方者赏给银十两以示鼓励其行走懈怠办事不前者递行降革以昭惩戒庶不致虚靡俸饷有名无实一修筑旧塘身并坦水工程甚为吃必须遴委干员分工抢筑庶防众擎易举【臣】防同抚【臣】选调本省同知通判知县等官并移咨江南督抚拣调松江海塘练习工员及浙江本地殷实绅士在工効力者将旧塘身应择险拆砌之处分委领帑承修更于江南河工内挑选熟谙工务之河官三十员咨调来浙委令监工如式修理至兵备道经管料物钱粮事务殷繁随调嘉湖道金衢道协同办理催工又南河学习部郎完顔伟【臣】看其行走勤力实心学习因随带到寜一并委令赴塘催儹工程复咨防抚【臣】程元章都统隆升分管东西两塘不时赴工督催【臣】每日徃来指示机宜董率查办务期协力共济早竣要工以仰副
  </div>
  <div class="pagination">
   <a href="海塘录_page23.html">
    上一页
   </a>
   <span>
    ...
   </span>
   <a href="海塘录_page19.html">
    19
   </a>
   <a href="海塘录_page20.html">
    20
   </a>
   <a href="海塘录_page21.html">
    21
   </a>
   <a href="海塘录_page22.html">
    22
   </a>
   <a href="海塘录_page23.html">
    23
   </a>
   <span class="current-page">
    24
   </span>
   <a href="海塘录_page25.html">
    25
   </a>
   <a href="海塘录_page26.html">
    26
   </a>
   <a href="海塘录_page27.html">
    27
   </a>
   <a href="海塘录_page28.html">
    28
   </a>
   <a href="海塘录_page29.html">
    29
   </a>
   <span>
    ...
   </span>
   <a href="海塘录_page25.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
