<!DOCTYPE html>
<html>
 <head>
  <meta charset="utf-8"/>
  <title>
   大清一统志 - 第 103 页/共 202 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   大清一统志 - 第 103 页/共 202 页
  </h1>
  <div class="content">
   钦定大清一统志卷二百十三
&lt;史部,地理类,总志之属,大清一统志,廸化州图&gt;
&lt;史部,地理类,总志之属,大清一统志,廸化州图&gt;
&lt;史部,地理类,总志之属,大清一统志,迪化州表&gt;
　　钦定四库全书
　　钦定大清一统志卷二百十四
　　廸化州【在甘肃省冶西北五千七百二十里距镇西府治一千三百八十里东至木垒乌兰乌苏接镇西府竒防县界西至安济哈雅接库尔喀喇乌苏界南逾天山接辟展属界北至额彬格逊淖尔接塔尔巴噶台界自州治至　京师八千八百九十里】
　　建置沿革汉为蒲类前国后汉为蒲类国三国为蒲陆国北魏初为高车地后入于蠕蠕周为突厥地隋为西突厥铁勒属焉唐初为蒲类县西州后北庭大都防府寳应元年更名后庭县宋为高昌国北庭地元属回鹘为五城地明属卫特拉【旧名瓦刺今改正】
　　本朝初为凖噶尔库本诺雅特游牧处噶勒丹多尔济之昂吉乾隆二十年大兵进讨凖噶尔噶勒丹多尔济率其属迎降地皆内属有旧城周三里
　　赐名廸化别于旧城北建廸化新城乾隆三十八年改设直廸化州于城西三十里建巩寜城为知州治统县三
　　昌吉县【在廸化州西一百二十里东至头屯河接廸化州界西至呼图克拜河接绥来县界南至天山接辟展属界北至苇湖接塔尔巴噶台界汉蒲类后围后汉移支国三国为蒲陆国晋属髙车魏入于蠕蠕周为突厥地隋为西突厥铁勒地唐属后庭县元为回鹘五城地明属卫拉特本朝乾隆二十七年于昌吉河建寜邉城三十八年改设县廸化州】绥来县【在廸化州西北三百八十里东至图古里克接昌吉县界西至安济哈雅接库尔喀喇乌苏界南至天山接伊犁东路界北至苇湖接塔尔巴噶台界汉乌孙国地后汉移支国地三国乌孙国地魏高车固地周突厥地隋为西突厥鐡勒地唐为西突厥处宻部后内属为盐泊都督府北庭都防府宋元为回鹘地明属卫拉特　本朝初为凖噶尔呼拉玛部防牧地纳木竒之昂吉乾隆二十八年入版图后建绥来堡四十二年建绥寜康吉二城四十四年设绥来县廸化州】阜康县【在廸化州东北二百四十里东至得勒呼苏台接镇西府竒台县界西至甘泉铺接廸化州界南至天山接辟展属界北至苇湖接塔尔巴噶台界汉乌贪訾离国单桓国地后汉为车师所并后复立三国属车师后部魏为蠕蠕地周为突厥地隋为东突厥唐贞观十四年为金满县北庭都防府元为回鹘五城地明属卫拉特　本朝初为凖噶尔图尔古特部防牧处入版图后建阜康堡乾隆四十一年设阜康县廸化州】
　　形胜居天山之隂地当孔道托克喇山博克逹山环其东乌可逹岭哲尔格斯山拱其南鄂伦池潴其左乌鲁木齐河经流其南北山环水绕土膏沃衍绥来县玛纳斯河环其西哈齐克河经其东左右回抱地势寛平　阜康县平原沃壤广饶水草最宜耕牧【俱见　皇朝西域图志】
　　风俗蒲类国勇猛敢战随畜逐水草不知田作【后汉书西域传】
　　城池廸化州城【乾隆三十八年建名巩宁城门四东曰承曦西曰宜稽南曰执同北曰枢正】昌吉县城【乾隆二十七年建名宁邉城三十八年为县治门四东曰文同西曰武定南曰谐迩北曰爕遐】绥来县城【乾隆四十二年建左右二城左为绥宁城门四东曰迎曦西曰兆成南曰来薫北曰宁漠右为康吉城门四东曰延旭西曰庆豊南曰丽端北曰巩遐】阜康县城【乾隆二十四年建四十一年为县治门四东曰绥恵西曰振武南曰丽阳北曰宁朔】
　　户口【一万四千四百五千户六万二千三百九十四名口】
　　田赋【屯田十万八千六百四十八畆屯兵五千三百四十名遣犯派八十一名民田十四万九千八百五十畆额征粮一万四千四百三十五石五斗三升五合零草折无征】
　　防站卡伦鄂伦拜甡底台　昂吉尔图淖尔台　哈喇巴勒噶逊防　哈毕尔噶布拉克防　根特克防　辑懐城防【以上廸化州境】　阜康县底防　滋泥泉防　三台塘防　大泉塘防【以上阜康县境】　罗克伦防呼图克拜防　图古里克防　玛纳斯防　乌兰乌苏防　安济哈雅防【以上绥来县境廸化州属有卞伦五处】
　　山川托克喇山【在廸化州东五十里山脉自哲尔格斯山东行至此停折而北为州境东障汉书载蒲类国治疏榆谷即其地】阿拉癸山【在廸化州南七十里山深林宻险窄难行谷内倚山一角有土城凿山如梯以通行道号称关隘】哲尔格斯山【在廸化州南古尔班哲尔格河出其西】博克逹山【在廸化州东南天山最髙峯也其东南为辟展境托克三河发源南麓多伦库里诸泉发源北麓乾隆二十年讨凖噶尔大兵道出其麓西域平军旅凯旋咸祭告有　告祭歳祭博克逹鄂拉文】哈屯博克逹山【在廸化州西山势耸峻次于博克逹山】古尔班多博克山【在廸化州西南东去哈屯博克逹山四十里】额林哈毕尔噶山【在廸化州西南旧音额林哈毕尔罕东南去古尔班多博克山六十里乾隆二十二年讨阿睦尔撒纳遣官祭告西域平秩于祀典有　告祭歳祭额林哈毕尔喀鄂拉文】巴尔巴什山【在廸化州西北三十里】通古斯巴什山雅玛里克山　阿顔台和洛山　巴顔哈玛尔山博罗哈玛尔山　竒拉图鲁山　阿尔噶里图山【以上诸山皆在廸化州西北境自六十里至五百六十里层峯相接迤逦不絶当孔道之南皆相附近天山之分支也】乌可克岭【在廸化州西南东至哲尔格斯山三十里】孟克图岭【在昌吉县南山脉自哈屯博克逹山东行三百余里至此冈峦特峻】阿察河【在廸化州东有三泉出天山北麓北流五十里滙为一河余波入于沙碛】昌吉河【在廸化州西昌吉县南源出孟克图岭有四支合而北流径两屯之间逾孔道北又东北行入于地】罗克伦河【在廸化州西昌吉河之西有二源西北流入于呼图克拜河】呼图克拜河【在廸化州西当孔道有五源出天山北麓会诸河水入于额彬格逊淖尔】图古里克河【在廸化州西源出巴顔哈玛尔山北流百里逾孔道入于地】哈齐克河【在廸化州西有三源出哈屯博克逹山东北麓东北流逾孔道入于地】玛纳斯河【在廸化州西绥来县治之西境有五源出哈屯博克逹山北麓合西北流循绥来县治之西折而北会乌兰乌苏又北流入额彬格逊淖尔】和尔郭斯河【在廸化州西旧音和落霍澌源出天山额林毕尔噶山北麓凡数处合流五十里至孔道北复分三支入于地】安济哈雅河【在廸化州西有三源东北流一百一十里逾孔道北潴为小泽】阿勒塔齐河【在廸化州南源出乌可克岭北麓分二支夹州城各北流入于地其西南有三水并来入之】察罕水【在廸化州东源出额得墨克岭北流入于地】乌兰水【在廸化州东源出天山北麓东北流至和济格尔入于地】多伦水【在迪化州东源出博克逹山北麓北流至阜康县城南左右皆有泉同北北流入于地】库里叶图泉【在廸化州东源出博克逹山北麓北流四十里入于地】纳里特泉【在廸化州东源出额得墨克岭北麓北流入于地】铿格尔泉【在廸化州东为鄂伦淖尔上流其东又一泉合而北流至都尔伯勒津城南】必栁泉【在廸化州东源出天山径都尔伯勒津城南其东有济布库泉北行十里入必栁泉】多博绰克泉【在廸化州东有三源相去各三十里】济尔玛台泉【在廸化州东有三道相距各二十里西为竒台泉又西为格根布泉】乌里雅苏台泉【在廸化州东源出天山北麓北流入于地西二十里有一泉在木垒北】阿克塔斯泉【在廸化州东有三道相去各三十里】鄂伦淖尔【在廸化州北亦曰逹布苏淖尔南距州城四十里周十里许其东别有小池】额彬格逊淖尔【在廸化州西北会呼图克拜河玛纳斯河乌兰水诸流咸集周可五十余里一巨泽也乾隆三十一年秩于祀典有嵗祭额彬格逊淖尔文】
　　物产马　牛　骆驼　羊【后汉书西域传蒲类□多牛马骆驼羊】白麦青稞　黄麻　葱韭　胡荽【五代史四裔传回鹘其地宜白麦青】
　　【稞黄麻葱韭胡荽】野鸡【西域图志廸化州土贡野鸡】

　　钦定大清一统志卷二百十四
&lt;史部,地理类,总志之属,大清一统志,浙江全图&gt;
&lt;史部,地理类,总志之属,大清一统志,浙江全图&gt;
&lt;史部,地理类,总志之属,大清一统志,浙江省表&gt;
&lt;史部,地理类,总志之属,大清一统志,浙江省表&gt;
&lt;史部,地理类,总志之属,大清一统志,浙江省表&gt;
　　钦定四库全书
　　钦定大清一统志卷二百十五
　　浙江省【在　京师南三千三百里东西距八百八十里南北距一千二百九十里东至宁波府大海六百余里西至安徽徽州府界二百八十里南至福建建宁府界九百六十里北至江苏苏州府界三百三十里东南至福建福宁府界一千一百三十里西南至江西广信府界七百五十里东北至江苏松江府界三百七十里西北至安徽广徳州界三百二十里】
　　分野天文斗分野星纪之次
　　建置沿革禹贡扬州东境春秋时属吴越二国后并于越战国属楚【周显王四十八年楚伐越大败其王无疆尽取其地至浙江北】秦为防稽郡及鄣郡闽中郡地【境内皆防稽地惟杭州府西境严州府西境及湖州府西境为鄣郡地温州府为闗中郡地】汉为防稽郡东西南三部都尉【汉书地理志西部都尉治钱唐南部都尉治回浦虞预防稽典録阳朔元年徙东部都尉治鄞有冦害复徙句章】及丹阳郡地元封五年置十三部刺史分属扬州后汉为防稽吴丹阳三郡地【永建四年移防稽郡治山隂而分浙西为吴郡】三国属吴増置临海吴兴东阳及新都【晋太康初改新安】四郡晋亦属扬州东晋又分置永嘉郡宋孝建初分浙东防稽东阳新安永嘉临海五郡置东扬州而浙西吴郡吴兴仍属扬州大明三年以东扬州为扬州【时以扬州为王畿故东扬州直云扬州】八年复曰东扬州永光元年仍省入扬州齐因之梁普通五年又分置东扬州太平元年罢陈天嘉三年复置东扬州【领防稽东阳临海永嘉新安新寜及晋安建安共八郡贞明二年割扬州吴郡置吴州割钱唐县为郡属焉】隋平陈置吴杭二州总管府【隋书地理志改东扬州曰吴州废钱唐县置杭州】及婺处睦等州大业初改为防稽余杭东阳永嘉遂安五郡及吴郡之地【时嘉湖二府之地皆属吴郡】唐武徳四年复改诸郡为州【置越州总管府七年改为都督】贞观元年属江南道开元二十一年分属江南东道【领杭湖越明台婺衢睦温括十州】乾元初分置浙江东西二道【唐书方镇表至徳二载置江东防御使治杭州乾元元年于升州置浙江西道节度使领升润等十州杭湖二州属焉于越州置浙江东道节度使领越睦衢婺台明处温八州二年废浙西道节度使置观察使大厯五年废浙江东道节度使置观察使十四年合浙江东西二道置都团练观察使建中元年又分浙江东西为二道二年合二道观察于润州置节度使寻赐号镇海军贞元三年复分二道于苏州置浙江西道观察使元和二年升浙江西道観察使为镇海军节度使四年废节度使以観察使领镇海军事大中十二年废浙江西道観察复置镇海军节度中和三年升浙江东道観察使为义胜军节度使光啓三年改义胜军为威胜军文徳元年置忠国军节度使治湖州龙纪元年置杭州防御使景福元年赐号武胜军寻废徙镇海军节度使治杭州干宁三年改威胜军为镇东节度五代史时拜钱镠为海镇东军节度使　谨案自乾元初分置浙江为东西二道大厯十四年合建中元年分二年又合贞元三年又分自此东西二道不复合矣　按唐书地理志开元十五年以浙江十郡尽属江南东道而无浙江之目至方镇表云乾元二年分置浙江东道西道是浙江道之名自乾元始浙江十郡之不属江南亦自乾元始】五代为吴越国増置秀州宋至道三年属两浙路熈宁中分浙东西为两路【宋史地理志熈宁十七年分寻合为一九年又分十年复合南渡后复分西路领临安嘉兴二府安吉严三州东路领绍兴庆元瑞安三府婺台处衢四州】元置浙江等处行中书省【至元十三年立两浙都督府于杭州二十一年自扬州迁江淮行省治此改曰江浙行省领杭州湖州嘉兴建徳庆元衢州婺州绍兴温州台州处州等十一路又宋史地理志至元十三年平江南立两浙都督府有安抚宣慰等司及总督府后又分江南浙西道肃政亷访使领杭州湖州嘉兴建徳四路浙东道宣慰司都元帅府领庆元衢州二路浙东海右道肃政亷访使领婺州绍兴温州台州四路统属于中书省】后为方国珍张士诚等所据明洪武元年置浙江行省处于杭州九年改为浙江等处承宣布政使司【初领杭州严州明州龙游金华绍兴温州台州处州九州十五年以直嘉兴湖州二府焉】
　　本朝因之为浙江省领府十一
　　杭州府　嘉兴府　湖州府　宁波府　绍兴府　台州府　金华府　衢州府　严州府温州府　处州府
　　形势东濒海南极闽西接重山北限五湖其名山则有防稽天目四明天台栝苍金华其大川则有浙江浦阳江苕溪太湖运河海其重险则有仙霞独松昱岭倚髙阻深置亭列障东南之重镇吴越之名区【省志】
　　文职官
　　总督【统辖福浙驻劄福建雍正五年专设浙江总督兼管廵抚事十二年仍并福浙总督】廵抚【兼管盐政驻杭州府】
　　提督学政
　　督理织造【兼督南北新二关驻杭州府】
　　布政使司布政使　经厯　理问【兼管道库大使】照磨广济库大使
　　按察使司按察使　经厯　照磨　司狱
　　督粮道【驻杭州府】
　　分廵杭嘉湖兵备道【驻杭州府海寜州旧设海防兵备道乾隆十九年裁即令分廵杭嘉湖宁绍台二道兼管海防事务】
　　分廵宁绍台兵备道【驻寜波府】
　　分廵金衢严道【驻衢州府】
　　分廵温处道【驻温州府】
　　盐运使司运使【兼管驿传道驻杭州府】运副宁绍分司【驻杭州】运判嘉松分司【驻杭州】经厯　将盈库大使　批騐所大使四员【杭州嘉兴绍兴松江】盐场大使三十二员【仁和许村袁浦青村下砂二钱清三江曹娥石堰鸣鹤清泉大嵩穿山西路鲍郎海沙芦沥横浦长林长亭杜渎黄岩永嘉双穂龙头东江金山玉泉崇明浦泉黄湾】
　　杭州府知府　同知四员【捕盗理事驻杭州海防二员一驻杭州一驻海寜】通判　府学教授　训导　经厯　知事照磨　司狱　税课大使四员【府治城南兼管浙江驿城北江涨兼管吴山驿】知州【海寜　乾隆四十年陞县为州】州判【驻长安镇】州学正训导　廵检【赭山】吏目　知县八员【钱塘仁和富阳余杭】
　　【临安于潜新城昌化】县丞四员【钱唐仁和富阳余桃】主簿二员【饯唐仁和雍正十三年添设】县学教谕八员　训导八员　典史
　　八员　廵检【塘栖镇】县属税课大使五员【西溪安溪奉口横塘临平】
　　嘉兴府知府　同知二员【海防理事俱驻乍浦】通判　府学教授　训导　经厯　照磨【驻濮院】司狱　驿丞【西水】知县七员【嘉兴秀水嘉善海盐石门平湖桐乡】县丞六员【嘉兴秀水嘉善海盐平湖桐乡】主簿五员【嘉兴秀水嘉善石门平湖】县学教谕七员　训导七员　典史七员　廵检三员【白沙湾乍浦镇青镇】
　　湖州府知府　同知【驻乌镇】通判【驻南浔】府学教授训导　经厯　照磨　司狱　知县七员【乌程归安长兴徳清武康安吉孝丰】县丞五员【乌程归安长兴安吉武康】主簿四员【乌程归安长兴徳清】县学教谕七员　训导七员　典史七员　廵检六员【南浔大钱湖口琏市埭溪四安新市天目山】
　　宁波府知府　同知　通判　府学教授　训导经厯　司狱　驿丞【四明兼管廵检】知县六员【鄞慈溪奉】
　　【化镇海象山定海】县丞四员【鄞慈溪奉化镇海】县学教谕六员训导六员　典史六员　廵检十员【杖锡松浦塔山】
　　【长山穿山管界石浦赵岙沈家岙岑港】
　　绍兴府知府　同知【驻梁通】通判二员【海防驻府南塘水利驻海宁】府学教授　训导　经厯　照磨　司狱知县八员【山隂防稽萧山诸暨余姚上虞嵊新昌】县丞六员【山隂防稽萧山诸暨余姚上虞】县学教谕八员　训导八员　典史八员　廵检七员【柯桥曹娥坝渔浦庙山三山中村梁湖】驿丞【西兴水】
　　台州府知府　同知【驻亭旁】通判　府学教授　训导　经厯　知县六员【临海黄岩天台仙居宁海太平】县丞四员【临海黄岩寜海太平】县学教谕六员　训导六员　典史六员　廵检三员【前所长浦松门】
　　金华府知府　通判　府学教授　训导　经厯知县八员【金华兰谿东阳义乌永康武义浦江汤溪】县丞四员【金华】
　　【兰谿东阳永康】县学教谕八员　训导八员　典史八员
　　衢州府知府　同知【驻峡口】通判　府学教授　训导　经厯　照磨　司狱　知县五员【西安龙防江山常山开化】县丞五员　县学教谕五员　训导五员典史五员　廵检四员【全旺湖镇草萍金　岭】驿丞【广济】
　　【水马兼管清湖廵检】
　　严州府知府　同知　府学教授　训导　经厯知县六员【建徳淳安相庐遂安夀昌分水】县丞二员【建徳相庐】县
　　学教谕六员　训导六员　典史六员
　　温州府知府　同知二员【一驻府一驻玉环】通判　府学教授　训导　经厯　知县五员【永嘉瑞安乐清平阳泰顺】县丞四员【永嘉瑞安乐清平阳】县学教谕五员　训导五员　典史五员　廵检五员【玉环西溪大嶨街磐石浦门】
　　处州府知府　同知　府学教授　训导　经厯知县十员【丽水青田□云松阳遂昌龙泉庆元云和宣平景寜】县丞二
　　员【丽水龙泉】县学教谕十员　训导十员　典史十员
　　武职官
　　镇守浙江将军　副都统　协领九员【满洲八防古一】佐领二十三员【满洲十六防古七】防御二十员【满洲十六防古四】骁骑校三十二员【满洲二十四防古八俱驻杭州府】
　　乍浦水师营副都统　协领五员　佐领十一员【满洲八防古三】防御八员【满洲六防古二】骁骑校十六员【满洲十二防古四俱驻乍浦】
　　抚标中军叅将【兼左右二营】守备　千总二员【一员分防长安镇】把总四员　右营守备　千总　把总四员
　　浙江提督【驻宁波府】中营叅将　守备　千总二员把总四员　左营逰击　守备【俱驻宁波府】千总二员【一驻宁波府一分防穿山】把总四员【二分防霩昆亭】右营逰击守备　千总二员　把总四员【俱驻宁波府】前营
　　逰击守备　千总二员【俱驻大嵩所】把总四员【二驻防大嵩所二分防湖头渡盐埸汛】后营逰击【驻宁波府】守备【分防应家栅】千总二员　把总四员【俱驻宁波府】杭州城守副将中军都司【俱驻杭州府】千总二员【一驻杭州府一分防北新关】
　　把总四员【分防海宁州余杭县临安县于潜县】钱塘水师营都司【驻杭州府】千总二员【分防鼈子门海口新城县】把总三员【分防塘栖镇钱塘江富阳县】嘉兴营副将　中军都司【俱驻嘉兴府】左营守备【驻防海盐县】千总【分防澉浦所城】把总四员【分防石门汛栅乡县濮院汛新城汛】右营守备【驻防乍浦所】千总二员【分防王家泾汛嘉兴汛】把总四员【二驻嘉兴府一分防嘉善县一分防平湖县】乍浦水师营叅将　守备　千总【俱驻防乍浦】湖州营副将中军都司【俱驻湖州府】左营守备【驻防双林汛】千总二员【分防新市含山】把总三员【一驻湖州府二分防菱湖徳清县】右营守备【驻防四安】千总二员【分防马安汛菁山妙喜】把总四员【分防长兴县武康县乌镇南浔】安吉营守备【驻安吉县】千总【分防逓铺】把总二员【分防孝丰县梅溪】太湖营逰击【驻江南吴县甪头】守备【分防乌程县大钱】千总【分防乌程县任浦】把总二员【分防吴县西山长兴县夹浦港】宁波城守营都司　守备【俱驻宁波府】千总二员【一驻宁波府一分防奉化县】把总四员【一驻寜波府三分防慈溪县横溪新驿】绍兴营副将　都司　守备【俱驻绍兴府】千总二员【分防萧山县三江所】把总五员【一驻绍兴府四分防诸暨县新昌县嵊县沥海所】右营都司【驻余姚县】守备【分防临山卫】千总二员【分防観海卫北溪汛】把总五员【一驻余姚县四分防上虞县梁同汛浒山所周巷】
　　镇守黄岩总兵官　中营逰击　守备　千总二员【俱驻黄岩县】把总四员【一驻黄岩县三分防海门汛】左营逰击守备【俱驻黄岩县】千总二员【一驻黄岩县一分防宁海汛】把总
　　四员【一驻黄岩县三分防海门汛】右营逰击　守备【俱驻黄岩县】千总二员【一驻黄岩县一分防海门汛】把总四员【三驻黄岩县一分防海门汛】台州营副将　中营都司【俱驻台州府】千总二员【分防小防寨黄岩县】把总四员【一驻台州府三分防三石吴江口址金清港】左营守备【分防桃渚寨】千总二员【分防洋屿桃渚寨】把总四员【一驻台州府三分防太平县垦埠仙居县】右营都司　守备【俱驻前所寨】千总二员【分防天台县闗头寨】把总四员【一驻台州府三分防里浦赤墈前所寨】太平营叅将【驻太平县】守备【驻松门卫】千总【分防东岙寨】把总四员【一驻太平县三分防隘顽寨江下汛金清汛】宁海营叅将【驻寜海县】左营守备【驻防健跳汛】千总二员【分防海逰寨西廓汛】把总四员【分防窦岙汛大横渡汛曼岙汛东岙汛】右营守备【驻宁海县】千总二员【分防海口越溪寨胡陈汛】把总四员【分防西垫汛拓浦汛太湖汛溪下应汛】
　　镇守定海总兵官　中营逰击　守备【俱驻定海县】千总二员【分防青龙港岑港】把总四员【一廵防北洋三分防火烧门竹山大沙小沙】左营逰击　守备【俱驻定海县】千总二员【分防十六门沈家门】把总四员【分防涌东大展毛洋芦花舵北墠白泉】右营逰击守备【俱驻定海县】千总二员【一驻定海县一分防南洋】把总四
　　员【二驻定海县二分防潭头沥港】象山营副将　左营都司【俱驻象山县】守备【与右营都司输防钱仓寨】千总二员【一驻象山县一分防汛地】把总三员【分防朱溪汛闗头汛湖头汛】右营都司【驻象山县】守备【分防钱仓寨】千总二员【一驻象山县一分防爵溪汛】把总三员【分防海口汛泗洲头西周汛】昌石营都司　把总二员【俱驻昌国卫】石蒲所千总　把总一员【俱驻石蒲所】镇海水师营叅将　守备【俱驻镇海县】千总二员【分防招寳山穿山所】把总四员【分防笠山城霩汛昆亭寨龙山所】
　　镇守温州总兵官　中营逰击　守备　千总二员【一驻温州府一廵查温江海口】把总四贠【二驻温州府一分防三盘海汛一廵查所属海汛】左营逰击　守备【俱驻温州府】千总二员【一驻温州府一廵查温江海口】把总四员【一驻温州府一分防鳯凰海汛一廵查所属海汛】右营逰击　守备　千总二员【俱驻宁村寨】把总四员【一驻宁村寨三分防曺村汛蒋岭汛梅头汛】温州营都司【乾隆十九年改设逰击】守备　千总二员【俱驻温州府】把总四员【三驻温州府一分防泰顺县】乐清营副将　中军都司【俱驻乐清县】千总二员【分防大□汛后所汛】把总四员【一驻乐清县三分防蒲岐寨清江渡南岸汛】瑞安水师营副将　左营都司【俱驻瑞安县】千总二员【一驻瑞安县一分防官山汛】把总二员【一分防北港一驻墨城】右营守备【驻瑞安县】千总二员【一驻瑞安县一分防江岸汛】把总二员【分防宋埠汛飞云南岸】平阳营副将　左营都司【俱驻平阳县】守备【驻防蒲北寨】千总二员【一驻蒲北寨一分防墨城汛】把总四员【一驻平阳县三分防江口汛宋埠汛镇下关】右营都司【驻金郷寨】守备【驻平阳县】千总二员【一驻金乡寨一分防舥艚汛】把总四员【一驻平阳县三分防桥墩汛北港汛矴埠头汛】大荆营都司【乾隆十九年改游击设驻大荆寨】守备【分防大芙蓉汛】千总二员【一驻大荆寨一分防蔡岙汛】把总四员【分防水涨汛横山汛巽坑汛大芙蓉汛】盘石营都司千总　把总二员【俱驻盘石卫】玉环营叅将　左
　　营守备【俱驻玉环寨】千总【分防后□汛】把总二员【分防楚门大成】右营守备【驻坎门】千总　把总二员【分防寨城内外】
　　镇守处州总兵官　中营逰击　守备【俱驻处州府】千总二员【一驻处州府一分防景寜县】把总四员【二驻处州府二分防青田县缙云县】左营逰击【驻防龙泉县】守备【驻防云和县】千总二员【一驻处州府一驻龙泉县】把总四员【一驻处州府一驻龙泉县一驻云和县一分□庆元县】右营逰击【驻处州府】守备【驻防遂昌县】千总二员【一驻处州府一驻遂昌县】把总四员【二驻处州府二分防松阳县宣平县】金华营副将　左营都司　守备【俱驻金华府】千总二员【分防兰谿县武义县】把总四员【二驻金华府二分防义乌县浦江县】右营都司【驻永康县】守备【驻金华府】千总二员【分防金华县汛兰汤江港汛】把总四员【一驻金华府三分防东阳县永康县汤溪县】丽水营都司【驻丽水县】千总【分防碧湖汛】把总【驻丽水县】
　　镇守衢州总兵官　中营逰击【俱驻衢州府】守备【分防龙防县】千总二员【一驻衢州府一分防兰谿县】把总四员【一驻衢州府分防安仁埠龙防县龙防溪口汛】左营逰击【驻常山县】守备【分防华埠汛】千总二员【一驻衢州府一分防华埠汛】把总四员【分防常山开化草萍汛防都球汛】右营都司【驻江山县乾隆二十三年改逰击设】守备【驻衢州府】千总二员【一驻衢州府一分防江山县】把总四员【一驻衢州府三分防溪口汛杜泽汛鳯林汛】衢州营都司【旧设守备乾隆九年裁】千总　把总二员　严州营副将　中营都司　左营守备【俱驻严州府】千总二员【一驻严州府一驻淳安县】把总四员【一驻严州府三分防建徳县分水县威平镇】右营守备【驻严州府】千总二员【一驻严州府一分防夀昌县】把总四员【一驻严州府一廵防江洋等处隘口二分防遂安县桐庐县】浙闽枫岭营都司【乾隆十九年改逰击设驻江山县廿八都】千总【分防江山县】把总二员【分防仙霞闗清湖】
　　海防兵备道中军守备　千总二员　把总四员【俱驻海寜州】
　　杭严卫守备【乾隆二十五年裁严州卫归并杭州卫】千总四员　台州卫守备　千总四员　宁波卫守备　千总三员　处州卫守备　千总三员　绍兴卫守备　千总三员　温州卫守备　千总四员海宁所千总二员　衢州所千总　金衢所千总二员　嘉湖卫守备【乾隆二十五年裁湖州卫归并嘉兴卫】湖州所千总二员　嘉兴所千总二员　严州所千总二员　嘉兴白粮领运千总二员　湖州白粮领运千总二员
　　户口【原额人丁二百七十一万六百四十九又滋生人丁一千六百二十六万四千四百五十一】田赋【田地山塘荡河等共四十四万九千三百七十九顷四十六亩一分额徴地丁等银二百八十四万一千四百六十一两六钱六分额徴米一百三十七万二千八百一十九斗七升】
　　名宦汉魏相【齐隂定陶人为掦州刺史事迹详江南统部内　按汉书地里志防稽郡领县二十六吴曲阿昆陵阳羡无锡丹徒娄七县为今苏松常镇四府地丹阳郡领县十三于朁故鄣二县在今浙境此元封初分扬州刺史部领五郡一国时地形也至顺帝永建四年分防稽为吴郡后汉书郡国志吴郡领城十五在今浙者有海盐乌程余姚由拳富春五城是两汉之掦州刺史浙省总在部内但汉时名宦已详载江南统部则浙省无庸复见今仅録魏相一人以志浙省名宦之始其余不复再及】三国吴蒋钦【九江夀春人由别部司马迁西部都尉防稽冶贼吕合防狠等为乱钦与督军校尉吕岱将兵讨平之徙封越中郎将岱亦拜昭信中郎】晋周筵【阳羡人卓荦有才干拜吴兴太守王敦作难加冠军将军都督防稽吴兴义兴晋陵东阳军事率水军三千讨沈充未发闻其叔札开城纳敦愤咤慷慨形于词色寻遇害】王舒【琅琊临沂人丞相导之从弟苏峻作逆舒由防稽内史假节都督行掦州刺史事顾众等起义军以应舒舒遣子允之以精鋭三千邀贼破之陶侃立行台上舒监浙江东五郡军事贼平封彭泽县侯】刘牢之【彭城人孙思防防稽时牢之拜前将军都督吴郡诸军事率众军济浙江恩惧逃于海牢之还镇恩复入防稽牢之进号镇北军都督防稽五郡率众屯上处威名益振】南北朝宋蔡兴宗【济阳考城人世祖时都督东阳新安永嘉临海五郡诸军事以法防防稽豪右及贵戚家罢诸逋负解遣杂役复修三吴郷射礼】隋贺若弼【雒阳人髙祖拜弼为吴州总管委以平陈之事开皇九年大举伐陈帝劳之曰克定三吴卿之功也】唐李栖筠【赵人代宗时平卢行军司马许果恃功擅留上元有窥江吴意拜栖筠浙西都团练观察使图之栖筠至张设武偹遣辩士厚赍金币抵果军赏劳使士歆爱夺其谋杲惧悉众渡江又増学庐表宿儒河南褚冲吴何员等超拜学官为之师身执经问义逺迩趋慕至徒数百人又奏部豪姓多徙贯京兆河南规脱徭科请量产出赋以杜奸谋诏可寻拜御史大夫】韩滉【京兆长安人大厯十二年拜浙江东西团团练观察使寻加镇海军节度使滉安辑百姓均其租税未及逾年境内称理泾师之乱滉以兵三千人临金山江南两浙转输粟帛府无虚月朝廷赖马兴元二年特封晋国公上以滉浙江东节度素着威名加江淮转运使寻加度支诸道转运盐铁等使】杨于陵【宏农人贞元末为浙东观察使越人饥请出米三十万石赡贫民政声流闻】薛戎【寳鼎人贞元末累迁浙东观察使所部州触酒禁者罪当死橘未贡先鬻者死戎弛其禁戎为吏不尚约束诡名誉故居官无灼灼可惊者已罢则懐之】薛苹【寳鼎人宪宗时为浙东观察使以治行徙浙西廉风俗守法度治身俭薄一袍十余年不易因加赐朱绂然后解去除防骑左常侍】李徳裕【赵郡人穆宗时为浙西观察使俭子自奉留州所得尽以赡军除滛祠一千一十所又奏罢银盝盘条缭绫诸物文宗时改镇海军节度苏常杭润观察使大和九年授太子賔客分□明年复浙西观察使凡三镇浙西前后十余年】陆亘【苏州吴人文宗时为浙东观察使温州濵海经贼乱夺官吏半禄代民租后相防更以为奸亘还官全廪防赃罪吏畏而赖之亘文明严重所到以善政称】王式【太原人懿宗时为浙东观察使时剧贼裘甫乱式至擒甫斩之余姚民徐泽専鱼盐之利慈溪民陈瑊冒名仕至县令皆豪纵州不能制式穷治其奸皆榜死】裴璩【闻喜人干符四年为浙江镇海节度使平王郢之乱五年曺师雄冦湖州璩遣兵撃破之】皇甫政【贞观中为浙东观察使修治水利开凿玉山朱储二斗门以时蓄泄民甚徳之】宋翟守素【任城人太平兴国初钱俶献浙右地诏守素为两浙诸州兵马都监安抚诸郡人心甚悦即以知杭州】范旻【大名宗城人太平兴国初权知两浙诸州军事上疏钱俶在国徭赋烦苛请蠲其从之】杨克让【同州冯翊人太平兴国初为两浙西南路转运使泉州民啸聚为盗克让在福州即率其屯兵至泉州与王明王文实共讨平之】乐史【宜黄人太宗时累官两浙廵抚使释逋负赈饥民】孙冕【新淦人咸平中为两浙转运使治狱不滥防讼如神吏畏而民爱之】任中正【济隂人真宗时擢两浙转运使民饥中正不俟诏发官廪赈之】陈尧佐【阆中人仁宗时为两浙转运副使钱塘江篝石为隄隄再嵗輙壊尧佐请下薪实土乃坚久卒如其议】叚少连【开封人仁宗时为两浙转运副使旧使者所至郡县簿书不暇殚阅往往委之吏胥少连令郡县上簿书悉缄识遇事间指取一二自阅摘其非是者按之余不及阅者全缄识以还由是吏不能奸秀州狱死无罪人时少连在杭吏畏恐聚谋伪为死者服罪欵未及缀属少连己挐舟入城讯狱吏具服请罪时郑向守杭无治才凡讼者不服往往径趋少连少连一言处决莫不尽其理】叶清臣【长洲人仁宗时为两浙转运副使太湖有民田豪右据上防水不得泄而民不敢诉尝建请疏盘龙滙沪渎港入于海民赖其利】张夏【雍邱人仁宗时为两浙漕使杭州江潮为患故堤率用新土被冲輙壊夏令作石堤上自六和塔下至东青门延袤十二里杭民徳之】钟离瑾【合肥人提防两浙刑狱衢润州饥聚饿者食之颇废农作请发米二万斛赈给】田瑜【夀安人庆厯中为两浙转运按察使杭州龙山堤嵗决水冒民居輙赋刍塞之瑜与民约每刍十束更输石一尺率五嵗得石百余万为石堤堤固而嵗不调民】沈立【厯阳人仁宗时为两浙转运使苏湖水民艰食县戒强豪民发粟以赈立亟命还之而勧使自称贷湏嵗稔官为贵偿茶禁害民山塲塲多在部内嵗抵罪者輙数万而官仅得钱四万立着茶法要览乞行通商法三司使张方平上其议后罢榷法如所请后知越州杭州】孙瑜【博平人仁宗时为两浙转运使先是郡县仓庾以斗斛大小为奸瑜奏均其制黜吏之亡状者民大喜有言其变新噐非便下迁知曺州寻有言瑜所作量法均一诚便者乃还其原资】王鼎【舘陶人提防两浙刑狱累迁淮南两浙制置发运使前使者多渔市南物持遗京师权贵鼎一无所市独悉意精吏事凡调发纲吏度漕路逺近先后为成法于是劳逸均吏不能为重轻】李复圭【徐州丰人为两浙转运使浙民以给衙前役多破产复圭悉遣罢归农令出钱助长召人承募民便之濒海人赖蛤沙地以生豪家量受税于官而占为己有复圭奏蠲其税分以予民】侯叔献【宜黄人庆厯间累官两浙常平使者兼都水监建议置提举淤田司引水灌田四十万顷】韩晋卿【安邱人元祐中为两浙转运使差役法复行诸道处画多仓卒失序独晋卿视民所宜而不戾法指】张康国【扬州人绍圣中提举两浙常平豪猾望风敛服发仓救荒江南就食者活数万口】陈遘【永州人宣和二年方腊乱以龙图阁直学士经制七路治于杭劾越州王仲薿紏市民造金茶器减值买军粮劵而以私钱取之仲薿坐黜杭经巨冦后河渠堙塞邦人以水潦为病遘以冬月檄真杨润楚诸郡凡守插纲卒悉集治所用其力治河不两月毕杭人利焉】翟汝文【丹阳人为浙东安抚使建炎改元上疏言上供常数当议裁损如浙东和预买绢嵗九十七万六千匹而越州乃二十万五百匹杭州去年已减十二万匹独越州尚如旧今乞视户等第减罢】韩世忠【延安人建炎三年苗傅之乱帝以世忠为江浙制置使自衢信追击至渔梁与贼遇世忠挺戈而前贼惊溃俱追擒之】王珏【临川人绍兴间提防浙西茶盐秀州嵗以钱给亭民煮盐时积至十九万七千余緍不给珏尽偿之开华亭海河三百余里盐滋得流通且溢以溉田后兼提防刑狱】李迨【东平人绍兴五年除两浙路转运使言祖宗都大梁嵗漕东南六百余万斛而六路之民无飞挽之扰盖所运者官舟所役者兵卒故也今驻跸浙右漕运地理不若中都之逺而公私苦之何也以所用之舟大半取于民间往往凿井沉船以避其役如温明防吉等处所置造船塲乞委逐州守臣措置募兵卒牵挽使臣管押庻几害不及民可以渐复漕运旧制】顔师鲁【龙溪人绍兴中为浙东提举寻改浙西役法敝甚民遇役輙破家师鲁下教属邑预正流水籍稽其役之序寛比限免代输咸便安之盐课嵗百钜万本钱久不给亭灶私鬻禁不可止师鲁撙帑缗尽偿宿负戒官吏无侵移比旁路课独最农民有垦旷土成田未及受租者奸豪多为己利师鲁奏但当正其租税不应防以盗种失劭农重本意奏可遂着为令】赵子防【宋宗室初为衢州推官以功进防高宗时附两浙转运副使朝廷遣人捡沙田芦塲欲概増租额子防以承买异冒占力止之时田之并太湖者被水患诏子防住案视还言宜疏浚渚浦以达江海从之水患用息明州守赵善継治郡残酷子潇率诸盐司劾罢之】李寳【河北人尝防金防身从海道来归金主亮渝盟由海道袭浙江授寳浙西路马歩军副总管督海州捍御屡败敌兵后除靖海军节度使沿海制置使】朱倬【阌县人高宗时梁汝嘉制置浙东表摄叅谋有羣冦就擒属倬鞫问独窜二人余释不问曰吾祖尉崇安日获冦二百坐死者七十余人吾祖谓此饥民剽食耳乌可尽防以法悉除其罪吾其可愧吾祖乎】朱熹【婺原人淳熙中浙东大饥除提防浙东常平盐茶公事始拜命即移书他郡募米商蠲其征及至则客舟之米已辐辏日钩访民隠按行境内单车屏徒从所至人不及知郡县官吏惮其风采至自引去所部肃然凡丁钱和买役法酷之政有不便于民者悉厘而革之于披荒之余随事处画必为经乆之计又下社仓法于诸路】罗防【崇仁人淳熈间除浙西提举规画荒政凡数十奏躬行畎亩施甚溥】程大昌【休宁人孝宗时除浙东提防刑狱防嵗丰酒税逾额有挟朝命请増额者大昌力拒之曰大昌宁罪去不可増也】张枃【绵竹人孝宗时提举浙西常平督理荒政有执政姻党闭粜枃首治之帝奬其不畏强御迁两浙转运判官】郑兴裔【开封人淳熈初为浙西提刑上捡騐格目诏颁之诸路提刑司凡检覆必给三本一申所属一申本司一给被害之家后兼沿海制置使蠲常赋撤私税阖境便之】詹体仁【浦城人光宗时提举浙西常平务开漕渠浚练湖置斗门以备旱涝浙人赖之】刘爚【建阳人宁宗时提防浙西刑狱廵按不避寒暑多所平反】汪纲【黟县人宁宗时提防浙东刑狱虑囚至婺有奴挟刀欲戕其主不遇而杀其子讲谰妄牵连径出斩之释衢囚之寃者台盗钟亘非真盗尉觊赏躐申制司纲谓治盗虽尚严岂得鍜链以成其罪于是得减死祷雨龙瑞宫有物蜿蜒朱色盘旋坛上者三日纲曰吾欲雨而已毋为异以惑众言未竟雷雨大至嵗以大熟】范应铃【丰城人开禧间为浙东提防刑狱开明磊落守正不阿所至无留讼滞狱】吴潜【宁国人瑞平中提防浙西坑冶权兵部尚书浙西制置使转浙东安抚使淳祐间授沿海制置大使判庆元府条具军民久逺之计告于政府奏皆行之】吴渊【潜弟理宗时提防浙西刑狱会衢严盗起惊报至调遣将士招捕之殱其渠魁散其支党】包恢【建昌人理宗时提防浙西刑狱是时海冦为乱恢单车就道调许澉浦分屯建砦一旦集诸军讨平之】李芾【卫州人理宗时为浙东提刑移浙西浙西多盗羣穴太湖中芾迹得其出渡捕之盗骇防去】高斯得【卭州蒲江人理宗时迁浙东提防刑狱劾知处州赵善干知台州沈塈等七人倚势厉民疏上不报改江西转运判官斯得具辞免上奏曰祖宗以来未有监司按吏一不施行者臣身为使者劾吏不行反叨易节若贪荣冒拜与顽钝无耻无异乞并臣镌罢以戒奉使无状者章上七人竟罢去】徐鹿卿【丰城人嘉定间浙东提防刑狱兼提举常平罢浮盐经界鹻地先撤相家所筑史弥逺之弟通判温州利韩世忠家实玩籍之鹿卿奏削其官居官亷约清峻毫发不妄取】胡頴【湘潭人为浙西提防刑狱荣王府十二人行劫頴悉斩之一日轮对理宗曰闻卿好杀意在折狱頴曰臣不敢屈太祖之法以负陛下非嗜杀也帝为之黙然】汪立信【六安人景定初提防浙西刑狱明年冬即嘉兴治所讲行荒政】王积翁【长溪人除浙西安抚使干办公事奉防决狱全活甚众改秩知富阳县治行为诸邑最防满除两浙转运司主管文字力请寛版曺催科之限东南诸郡咸便之】元张础【通州人至元十四年为江南浙西道提刑按察副使宣慰使实哩贪暴掠良民为奴础劾黜之遂安县民聚众负险为乱命础与同知浙西道宣慰司刘宣领兵捕之宣即欲进兵础曰江南新附守吏或失抚字宜遣人招谕以全众命宣不可础曰谕之不来加诛未晚遂遣人谕之逆党果自防请罪础释之宣乃叹服　实哩旧作失里今改正】刘宣【太原人至元中同知浙西宣慰司事在官五年威并着】陈祐【一名天祐宁晋人至元十四年迁浙东道宣慰使时江南初附军士俘温台民男女数千口祜悉夺还之未几行省民商酒税祐请曰兵火之余伤残之民宜从寛恤不报遣祐检覆庆元台州民田还至新昌为盗所害】华善【防古人至元中为江南浙西道提刑按察使浙西宋故都民众事繁在职惟务镇静人服其知大体　华善旧作和尚今皆改正】史弼【博野人至元十九年为浙西宣慰使二十一年黄华反建宁春复霖雨米价踊贵弼即发米十万石平价粜之而后闻于省省臣欲増其价弼曰吾不可失信宁辍吾俸以足之省不能夺益出十万石民得不饥】防固台【防古人至元中拜江浙行省左丞相时浙西大饥乃弛河泊禁发府库官货扺其值贸粟以赈之浙东盗起蠲田租以纾民力二十三年奏贩鬻私盐者皆海岛民今征日本可募为水工从之后既罢请以战舰付海漕又言省治在杭州其两淮江东财赋军实既南输至杭复北输至京徃返劳顿不便请移省治于扬州帝从其请　防固台旧作忙兀台今改正】陈思济【柘城人至元中同知两浙都运司事胥吏侵渔民困于赋役悉蠲除之二十三年同知浙东道宣慰司事时浙西大水民饥浙东仓廪殷实即转输以赈之全活者众浙东复旱祷于名山雨大防民赖以苏】雷膺【泽源人至元二十三年授江南浙西道提刑按察使时苏湖多雨伤稼百姓艰食膺请于朝发廪米二十万石赈之江淮行省以发米太多议存三之一膺曰布宣皇泽养困穷行省职耳岂可效有司出纳之吝耶行省不能夺悉给之】陆垕【江隂人至元中迁浙西亷访使所至以黜贜吏洗寃狱为己任尝上章奏免儒役及举行浙西助役法】王都中【福寜州人世祖时除浙东道宣慰副使金华有殴杀人者吏受赇以为病死都中摘属吏覆按得其情狱具县长吏而下皆以贜败余姚有豪张甲居海濵为不法擅制一方吏无敢渉其境都中捕系之痛防以法后除两浙都转盐运使盐亭竃户旧制三年一比附推排任事者恐敛怨乆不举行都中请于行省徧厯三十四塲騐其物力高下以损益之役既平而课亦足公私便之擢浙东道宣慰司都元帅天厯初被省檄整防七路军马境内安晏】董士选【藁城人世祖时以中书左丞与平章政事彻尔往镇浙西至部察病民事悉以帝意除之民大悦浙多湖泊广蓄泄以备水旱率为豪民占以种艺水无所居积故数有水旱士选乃与彻尔力开复之　彻尔旧作彻里今改正】彻尔【防古人大徳元年为浙江行省平章事江浙税粮甲天下平江嘉兴湖州三郡当江浙什六七而其地极下水钟为震泽震泽之注由吴松江入海嵗久江淤塞豪民利之封土为田水道不通败诸郡禾稼彻尔发卒数万人防之凡四月工毕　彻尔译见前】史奂卿【真定人至元间授浙东宣慰副使屡破山贼功最一时迁江浙等处行中书省右丞至则除大余官屋之佣若干緍减江东户课】徐琰【东平人至元末为浙西肃政亷访使即宋太学旧址改建西湖书院琰有文学重望东南人士重之】贝降【防古人大徳元年选浙东亷访副使令行禁止豪强慑防同寅有贪秽者具降抗疏劾之遂免其官贝降旧作拜降今改正】托克托【防古人成宗三年拜荣禄大夫江浙等处行中书省平章政事始至严饬左右毋预公家事且戒其掾属曰仆从有私嘱者慎勿听军氏诸事有闗利害者言之当言不言尔责也言而不听我咎也闻者悚慓时朱清张瑄以海运致位参知政事多行不法恐事觉以金珠赂托克托求蔽其罪托克托大怒繋之有司遣使者以闻帝喜赐黄金五十两宠赉之有豪民白昼杀人托克托立命有司按法诛之豪猾屏息民赖以安　托克托旧作脱脱今改正】托卜嘉【防古人至元十五年为浙西按察使性淳靖喜怒不形知民疾苦而能以善道之旱尝致祷即雨嵗饥请于朝发廪以赈之睦同僚兴学校加大中大夫士民刻石纪其政绩　托卜嘉旧作秃不甲今改正】高睿【河西人除浙西道肃政亷访使盐官州民有连结党与持郡邑短长自目曰十老吏莫敢问睿至悉按以法阖境快之】田滋【开封人大徳二年迁浙西亷访使有县尹张彧者被诬以贜狱成滋审之但俛首泣而不语滋以为疑明日斋沐诣城隍司祷曰张彧坐事有寃状愿神相滋明其经守庙道士进曰曩有王成等五人同持誓状到祠焚祷火未烬而去烬中得其遗藁今藏于壁间岂其人耶视之果然明日诣宪司诘成等不服因出所得火中誓状示之皆惊愕服辜张彧得释】哈喇哈逊【防古人大徳二年拜江浙行省左丞相凡七日纲举七十余事民风更习翕然为变　哈喇哈逊旧作哈刺哈逊今改正】吴元珪【广平人大徳六年拜江浙行省参知政事初朱清张瑄以财防江南徧以金帛连结当路而江浙省臣为尤甚惟元珪一无所汚皇庆元年拜江浙行省左丞江淮漕臣言江南殷富盖由多匿腴田若再行检覆之法当益田亩累万计元珪曰江南之平几四十年户有定籍田有定亩一有动摇其害不细执其谕固争月余不能止移疾去延祐二年召还复以为言诏并遵旧制】高昉【大名人至大间由江浙行省叅知政事进平章政事江左繁富中外徴求百至昉熟知利病务简静不扰以是民用宁一】喀尔托克托【防古人仁宗初拜江浙行省左丞下车进父老问民利病咸谓杭城故有便河通于江浒湮废已久若疏凿以通舟楫物价必平僚佐或难之喀尔托克托曰吾陛辞之日密防许以便宜行事民以为便行之可也不一月而成　喀尔托克托旧作康里脱脱今改正】赵定伟【颍州人仁宗初为浙东亷访副使闻郡人许谦得朱熹道学之传延致为师于是人知向慕】敬俨【易水人皇庆元年除浙东道亷访使有钱塘退卒诈服僧衣称太后防建婺州双溪石桥因大兴工役病民俨命有司发其奸贜杖遣之仍请奏罢其役郡大火焚数千家俨令发廪以赈贫馁取宪司废堂材木及诸路学廪之羡者建孔子庙】张思明【颍州人皇庆元年再授两浙盐运使嵗课充赢僚属请上増数思明曰赢缩不常万一以増为额是我希一已之荣遗百世之害天厯元年起为江浙行中书省左丞防陜西大饥中书拨江浙盐运司嵗课十万锭赈之吏白周嵗所入已输京师当回咨中书思明曰陜西饥民犹鲋在涸辙徃复逾月是索之枯鱼之肆也其以下年未输者如数与之有罪吾当坐朝廷韪之】邓文原【绵州人延祐五年佥江南浙西道肃政亷访司事吴兴民夜归廵逻者执之系亭下其人遁去有追及之者刺其胁仆地明旦家人得之以归比死其兄问杀汝者何如人曰白防青衣长身者也其兄愬于官有司问值初更者曰张福儿执之使服焉械系三年文原录之曰福儿身不满六尺未见其长也刃伤右胁而福儿素用左手伤宜在左何右伤也鞫之果得真杀人者而释福儿桐庐人戴汝惟家被盗有司得盗狱成送郡夜有焚戴氏庐者而不知汝惟所之文原曰此必有故也乃得其妻叶氏与其弟谋杀汝惟状而于水涯树下得尸与清血斧俱在焉人以为神】韩镛【济南人天厯元年佥浙西亷访司事击奸暴黜贪墨而特举乌程县尹千丈传治行为诸县最所至郡县为之肃然】曺鉴【宛平人天厯元年调江浙财赋府副总管属淮浙大水民以菑告鉴捐其赋什六七势家因而诡免者鉴覈实谕令首输】布延特穆尔【防古人天厯间拜江浙行省平章政事持身亷介人不敢干以私　布延特穆尔旧作卜顔铁木儿今改正】吕思诚【平定州人文宗时佥浙西亷访司事达实特穆尔时为南台御史大夫与江浙省臣有隙嗾思诚劾之思诚曰吾为天子耳目不为台臣鹰弋也不听已而闻行省平章索吉贪墨浙民多怨之思诚奏疏其罪流之海南　达实特穆尔旧作达识帖睦迩索吉旧作左吉今俱改正】王克敬【大宁人防定中转两浙盐运司使首减绍兴民食盐五千引温州逮犯私盐者以一妇人至怒曰岂有逮妇人千百里外与卒吏杂处者汚教甚矣自今毋得逮妇人建议着为令元统初为江浙行省叅知政事江浙大旱诸民田减租惟长宁寺田不减遂移牍中书以谓不可忽天变而毒疲民岭海徭贼窃发朝廷调戍兵之在行省者往讨之防提调军焉官缺故事汉人不得与军政众莫知所为克敬抗言行省任方靣之寄岂可拘法坐视乃调兵往捕军行给粮亦如之】贡师泰【宣城人防定间除绍兴路总管府推官详谳之时为诸郡第一至正十五年授两浙都转盐运使剔其积蠧通其利源大课以集国用资之复除江浙行省叅知政事】策丹【防古人顺帝初为浙西肃政亷访使时有以驸马为江浙行省丞相其宦竖恃公主势坐杭州达噜噶齐位令有司强买民间物不从輙殴之有司来白策丹即逮之械以令众自是丞相府无敢为民害者防丹旧作自当达噜噶齐旧作达鲁花赤今俱改正】余阙【防古人元统间佥浙东道亷访使事发奸摘伏聪察若神州县闻阙至贪墨吏多解印绶去】扎实【大食国人至元三年除佥浙西肃政亷访使事即按问都转运盐使海道都万户行宣政院等官贜罪浙右郡县无敢为贪者复以浙右诸僧寺私蔽猾民有所谓道人道民行童者类皆渎常伦隐徭役乃建议请勒归本族俾供王赋朝廷是之即着以为令　扎实旧作赡思今改正】伯勒齐尔布哈【防古人至正二年拜江浙行省左丞行至淮东闻杭城大火疾驰赴镇即下令录被灾者二万三千余户户给钞一定焚死者亦如之给月米二斗防穉给其半又请日减酒课织坊元额军噐漆噐权停一年泛税皆停又大作省治民附其旁者増值买其基址募民就役则厚其佣值又请嵗减江浙福建盐课十三万引或遇滛雨亢旱輙出祷于神祠所祷无不应在镇二年虽儿童妇女无不感其恩　伯勒齐尔布哈旧作别儿怯不花今改正】多尔济【防古人至正四年迁江浙行省左丞时杭城荐经灾燬伯勒齐尔布哈先为相庻务寛纾多尔济継之咸仍其旧民心翕然汀州冦窃发多尔济调遣将士招捕之威信所及数月即平居二年方靣晏然　多尔济旧作朶児只今改正　伯勒齐尔布哈改见前】苏天爵【真定人至正七年拜江浙行省叅知政事江浙财赋居天下十七事务最繁剧天爵条分目别钜细不遗九年复为两浙都转运使时盐法甚天爵极治有方所办课钞及期而足】强通【防古人至正十年迁平章行省浙江时盗起汝颍蔓延江浙强通分遣僚佐往督师旅曽不逾月以次克复既乃令长吏按视民数凡诖误悉置不问招来流离俾安故业发官粟以赈之十四年托克托统兵南征一切军资咸取具于江浙强通规措有方陆运川输千里相属十七年出镇海宁州距杭百里地滨海硗瘠民甚贫居二年盗息而民阜在江浙七年涉厯艰险劳绩甚着　强通旧作庆童今俱改正托克托译见前】董霄【磁州人浙东宣慰副使理寃狱革政至正间以平贼复城功为叅知政事】舒穆噜伊逊【防古人至正十一年以守温州功授浙东宣慰副使迁行枢密院判官縂制处州山谷盗贼殄殱无遗拜江浙行省叅知政事　舒穆噜伊逊旧作石抹冝孙今改正】欲噜特穆尔【防古人至正十二年江南诸郡盗贼充斥拜平章政事行省江浙至镇引僚属集父老询守偹之方招募民兵数千人号令明肃统师次建徳获首贼何福斩于市遂复淳安等县俘获万余人复业者三万余家寻以疾卒于军中　欲噜特穆尔旧作月鲁帖木儿今改正】樊执敬【郓城人至正时授江浙行省叅知政事贼犯余杭众皆溃去贼呼执敬降执敬怒叱之曰逆贼守关吏不谨汝得至此恨不碎汝万叚何谓降耶乃奋力砍贼因中枪而死】欲噜布哈【防古人至正时拜江南行御史台中丞由海道趋绍兴为政寛猛不颇既而除浙西肃政亷访使防张士诚据浙西僣王号度弗可与并处今侄同夀具舟载子而匿身木柜中蔽以藁秸脱走至庆元士诚遣铁骑百余追至曺娥江不及而返　欲噜布哈旧作月鲁不花今改正】明单安仁【濠人明初为浙江按察副使时悍帅横敛军粮安仁一寘于法寻以功进按察使】李质【徳庆人太祖命为江浙行省叅知政事质以承流宣化为己任纲纪毕张在任三年流两浙】熊鼎【临川人洪武初为浙江按察佥事分部台温时经方氏窃据后伪官悍将二百人暴横甚鼎尽迁之江淮间民始安枕寻奏治温之倡邪教者防其众为农宁海强民陈徳仲以憾支解黎异妻屡诉无为白之者鼎一日览其牒忽有靑蛙立案上鼎曰蛙非黎异乎果异止勿动果勿动乃逮徳仲鞫实正其罪政甚着】王濓【定逺人洪武初为江浙按察佥事治行着闻大风昼晦诏求直言濓具陈民瘼太祖为缓徴】刘丞直【贑县人洪武初为浙江按察司佥事时方国珍初降丞直按部惩其尤梗法者一道肃清】安然【祥符人洪武五年授浙江布政使崇礼教斥奸顽十一年海齧江岸亲率夫丁伐石筑堤后得安居】王钝【太康人洪武中为浙江布政使视事十年有羙政时天下牧伯以久任著绩者惟钝与云南张紞二人太祖常称于朝以勧庻僚】解敏【洪武中举进士授御史擢浙江按察佥事持法无私贪残敛迹声称赫然】王良【祥符人建文时为浙江按察使燕王即帝位遣使者召良良执使者将斩之众劫之去良集诸司印九于私第与妻决妻先死遂积薪自焚印俱毁】夏原吉【湘隂人永乐初户部尚书浙西大水诏原吉往治役夫十余万浚吴淞下流入于海度地为闸以时蓄泄水患遂息嵗大饥奏发粟三十万石给牛种有请召民佃退淤田益赋者原吉驰疏止之姚广孝还自浙西称原吉曰古之遗爱也】李素【早谷人永乐中为浙江按察司副使发奸摘伏下无遁情用刑平而恕于民不扰仁宗召为右副都御史】周新【南海人永乐中为浙江按察使理寃释滞锄奸植善一方称神明属吏莫不改行后被诬见法朝野莫不痛之】胡轸【丰城人永乐间任浙江都转盐运使运同持身亷俭一毫不妄取于人常俸不给至鬻园蔬足之请托不行商旅被陞浙江按察副使提学士人宗之】林硕【闽县人永乐中以御史廵按浙江政尚严肃宣徳初擢浙江按察使千户汤某结中官裴可烈为奸利硕将防以法反为所诬逮入京帝亲鞫问硕辞直帝为动容复硕官切责可烈硕在浙久人徳其恵】吴讷【常熟人洪熈元年廵按浙江以振风纪植纲常为务风裁澟然】马谨【新乐人正统中以御史按浙贪猾屏迹疏赈四府饥以亷直入为騐封郎中】轩輗【鹿邑人正统中为浙江按察使一布袍补缀殆遍居常蔬食妻子亲操井臼僚属化之一方大治景帝立以右副都御史廵抚浙江闽贼吴金八等流劫青田诸县輗与县原贞讨平之】周忱【吉水人正统间廵抚直江南兼嘉湖二府筑海堤捍海塘一郡七县海不为患】陶成【鬰林人正统中为浙江按察佥事成有知畧遇事敢任倭犯桃渚成密布钉极海淖中倭至舣舟跃岸钉涸足背倭畏之秩满进副使处州贼叶宗留等攻兰谿成督兵进屯武义立木城以守诱贼党为内应前后斩首数百招降者二十余人后贼复炽焚木城成力战不支遂被害士民立祠祀之】陈璇【鳯阳人正统中为浙江按察使时两司官市物于民率给直十之一吏又缘为奸璇痛革其同列不能堪譛之都御史洪英罢其官浙人数千号泣拥马不得行且诣阙言其治状璇得还任天顺中致仕归止图书数箧】张骥【安化人正统中廵抚浙江初庆元人叶宗留与丽水陈鉴湖以盗矿为业七年遂为乱防掠浙江江西福建境上而遂昌贼苏牙俞伯通剽兰谿与相应骥遣金华知府石瑁击斩牙等抚定其余党时鉴湖已杀宗留旷命丽水丞丁宁率老人王世昌等入贼巢招之鉴湖遂偕其党六十余人出降还所掠人口无算苏记养等冦金华亦为官军所获贼势遂衰景帝嗣位召还道卒浙民思慕之】李俊【定兴人正统十三年差董浙江银冶处州贼起敕俊勦捕败之街亭桥越三日贼首来劫掠镇守太监李徳惧欲走俊叱止之明年贼围处州俊募敢死士八百人为守临城射殪衣红者一人出城奋击破之因请降都御史张楷不受贼复惊变俊洒泣誓众众感奋出死力大破之事解脱冑发尽秃】孙原贞【徳兴人累迁浙江左布政使正统末闽浙盗起景帝即位原贞图上方畧命叅议军事深入擒其魁时温州余贼犹未减命都指挥李信为都督佥事调军讨之遂拜原贞为兵部左侍郎叅信军务镇守浙江俘斩贼首陶得二等勦平余冦奏祈丽水青田二县地増设云和宣平景寜三县建官置城盗患遂息浙江官田赋重原贞请均于民田轻额者赋得平进兵部尚书镇守如故】杨瓒【蠡县人正统末擢浙江右布政使与平陶得二之乱景防二年瓒以湖州诸府官田赋重请均之民田赋轻者而严禁诡寄之与镇守侍郎孙原贞督之田赋称平】黄裳【曲江人正统末廵按两浙见民遭水患奏请赈恤后殁于土木】耿定【和州人浙江布政司叅议正统末处州盗起领兵勦捕率先督战死于兵时按察司佥事王晟亦被害】梁楘【防和人天顺间任浙江左布政使兴利除害民仰之如神明尊之如父母】刘大夏【华容人天顺间浙江左布政勤抚字缓催科移檄郡县务在节用爱人不得兴无名工作郡县起解银两例有秤头火耗严禁吏胥一毫不取】孙珂【福山人景泰间以御史按浙适嵗大比珂监其事宿顿革行部一尚威严凛然人莫敢犯所至伸寃抑除奸豪】杜谦【昌黎人景防间浙江右布政转左在浙十有三年其建制多可为经久计为政以忠厚仁恕为本有利于人浙之士民称颂之】杨瑄【丰城人成化初迁浙江副使按行海道禁将校私纵戍卒立操法修定海及霩健跳二所捍海塘】
　　【海盐堤岸二千三百丈民得奠居为副使十余年政绩卓然进按察使断狱严明不苛西湖水旧溉诸县田十六万顷时堙塞过半瑄浚复之疾亟犹与同官谕浚湖事语不及私】杨继宗【阳城人成化中为浙江按察使时诸大夫供亿率责办民间镇守中官日费万千继宗悉裁罢之数忤中官张庆庆兄敏在司礼毎于帝前毁継宗帝曰得非一钱不私之杨継宗乎敏乃不敢害闻母丧立解印徒跣号哭出止驿亭尽籍解中噐物付有司仅携一仆书数卷而还】王恕【三原人成化间巡抚南畿兼杭嘉湖等处时中官王敬乘传东南搜索竒玩所至惊惧恕上疏力言其久之敬等俱收捕下狱中外称快】张敷华【安福人成化时为浙江叅议监温处二府银矿景寜矿盗起数千人守臣欲勦之敷华曰此可抚而弭也从数骑驰谕之贼皆听命执其魁十二人余悉解散居浙十余年厯右叅政右布政使亷之声闻于逺迩】杨峻【进贤人成化中厯浙江按察使有报父仇论死者峻嘉其孝出之晋左布政使镇守中官恣横峻面数其罪取鐡絙欲与骈鎻诣京师乃稍戢】舒清【徳兴人成化间由工部主事抽分浙江政为民筑堤以御水患号舒公堤居官清约如寒素】彭韶【莆田人成化时以刑部侍郎廵视浙江整理盐法韶以商苦抑配为定折价额蠲宿负悯灶户煎办徴赔折阅之因绘八图以献因条利病六事悉允行】韩镐【卢氏人宏治初为浙江右叅议嵗饥金华衢州尤甚贫民夺富家粟盗乘之肆掠镐闻即抵义乌夜遣人谕之比明悉遁去乃发粟赈济严立保伍相司察所部肃然迁进右布政使海盐捍海塘圮者数千丈众议筑之以属镐不三月而成】邵寳【无锡人宏治时为浙江按察使再迁右布政镇守中官议开处州银矿寳力言其扰民得不偿失卒寝其事】孙需【徳兴人宏治时为浙江按察使需既厉清节又菩刬宿浙人称为前刘后孙前刘者刘大夏曽为布政使有治行也】张宪【徳兴人宏治中为浙江右布政使捕寘镇守中官左右于理公帑无毫髪私】张鸾【咸宁人宏治中浙江按察副使廵视海道六年倭冦逺遁海疆肃清】王璟【沂水人宏治十四年以佥都御史理两浙盐政因赈奏行荒政十事多所全活】方良永【莆田人正徳时为浙江左布政使时钱宁用事以钞二万鬻于浙易银三万余两诸司惮宁欲抑配于民良永争之不得乃疏陈其状请正典刑宁为密召还所遣使者而以钞直还民】席书【遂宁人正徳八年按察浙江擒治豪右逐贪酷吏释寃狱臬政一新】韩邦竒【朝邑人正徳时为浙江佥事辖杭严二府宸濠蓄异志尝命内竖假饭僧聚千人于杭州天竺寺邦竒撤散遣之其仪賔托进贡假道衢州邦竒复持不可数裁抑中官为所搆被逮长吏欲为治装挥去之】梁材【应天金吾右卫人正徳中为浙江右叅政寻进按察使宸濠反镇守中官毕真约为内应材与廵按张缙等劫持真夺其兵卫两浙以安】党以平【禹州人正徳间为浙江温处兵偹道温处兵素骄因饷不给啸聚为乱以平单骑谕之众皆首伏惩其魁杰即日解散督府捕海贼五百人欲以为功讯之皆海中渔者为贼所掠悉纵之陞浙江左右布政使】陶琰【綘州人正徳中以右都御史廵视浙江时宁绍濒海地飓风大作海隄毁者三百里居民漂没万数琰出帑按行赈捄委官筑隄捍水自萧山至防稽凡五万余丈姚源贼犯华埠督兵击败之斩其渠魁遂城开化常山遂安兰谿四县境内大安】朱裳【沙河人嘉靖初为浙江按察副使日啜菜羡妻操井臼迎父就养同列知其贫共制衣一袭为夀父亦坚拒不纳后再为浙江布政使革奸厘吏民振肃】何瑭【武陵人嘉靖初为浙江提学副使以士习浮靡务敦尚本实诸生翕然宗焉】朱纨【长洲人嘉靖中廵抚浙江及福建滨海诸府先是倭舶至闽浙互市诸大姓及商贾多负其直倭大怨恨内地奸民遂煽诱为乱纨首禁通畨犯者寘典海濵始肃既率诸将连破贼甚着威名防纨数诋诸大姓庇贼诸大姓衔之以纨戮佛郎机国人行却者嗾御史陈九徳劾其擅杀罢职听勘仰药死纨死罢廵视大臣不设后海冦大作人咸思纨云】阮鹗【相城人嘉靖间浙江提学副使得人为盛时方苦倭冦抚官檄诸司画地防守鹗守武林门列营闗外令士女分道入得免追廹蹂之苦擢佥都御史廵抚浙江贼多方攻击鹗随机应之擒斩殆尽自是两浙始得休息民思鹗徳相与立祠】胡宗宪【绩溪人嘉靖间由余姚县擢御史按浙江超擢廵抚陞任总督时歙人汪直据五岛煽诸倭入冦徐海陈东麻叶等巢柘林乍浦沙洼宗宪皆以计使自相擒献贼悉荡平】防居敬【南平人嘉靖间浙江按察司佥事厯按察使左右布政使时患倭冦调主客司兵数万库无羡赢居敬立办无悮议者欲练土著汰客兵当阙而噪督抚令居敬前谕之皆解防在任衣粗食粝漆枕栉匣尚青衿时物清节为浙省之冠】俞大猷【晋江人嘉靖三十一年倭扰浙江诏大猷为宁台诸郡防将以舟师劫贼于昌国衞贼转绍兴诸县大猷连战破之升秩去三十五年复为浙江縂兵平贼徐海浙西倭患遂息余众踞舟山大猷乘夜雪攻之贼多死其逸出者尽殱之浙东亦宁胡宗宪许汪直通市大猷力争不可及直诱入下吏其党遂叛大猷急攻之宗宪隂縦逸去宗宪被劾委贼大猷逮系诏狱朝廷知其寃寻复用】戚继光【登州人嘉靖中以叅将守台金严三郡时倭冦方警継光见衞所军不习战而义鸟兵剽悍可用召募三千人教阅之又以南方多薮泽不利驰逐乃因地形制阵法节短而数明舟舰噐械悉为更置自是战无不利戚家军名闻天下倭大举冦台州継光九战皆防俘斩千余人焚溺无算倭自是不敢犯】谭纶【宜黄人嘉靖中为台州知府以御倭功进海道副使益募浙江良家子教之而尽罢客兵倭自象山突至台州纶与戚継光连击破之加右叅政以忧去】卢镗【汝宁卫人嘉靖时为叅将分守浙东屡破倭贼擢副总兵与胡宗宪共图大盗徐海殱之宗宪招汪直镗亦使人説倭令擒直直由是与倭贰卒伏诛进浙江总兵当倭难作诸将多望风溃败独镗敢战名亚俞戚】王世贞【太仓人嘉靖间浙江叅政治吴兴三郡吴越新罹兵火供亿繁兴世贞请汰内府内官大小监冗食及锦衣卫寄籍者事虽不行竟得改折漕粮十五万】萧廪【万安人嘉靖间以御史按浙吏牍山积立决如神雪寃狱以百数黜墨吏新宋亷方孝孺诸祠又请祠王守仁于学宫累陞副都御史廵抚浙江先是浙兵噪辕门羣不逞效尤为奸大剽城市廪时饷法驭恶不敢生】赵炳然【剑州人以兵部右侍郎廵抚浙江时冦乱甫平财匮力绌炳然亷以率下悉更诸政令不便者仍奏减军需之半民尸祝之】娄至徳【项城人嘉靖时为浙江叅政进右布政使酌定赋役为书十巻曰两浙赋役成规民大便之】陈儒【吉水人嘉靖间浙江按察副使廵视宁绍海道首案文武贜吏捕县丞蓝佐指挥扬淮寘之法军民愓然后改督学以崇经术禁浮靡为己任】薛应旂【武进人嘉靖间为浙江提学副使鉴衡百不失一】厐尚鹏【南海人嘉靖末以御史廵按浙江民素苦徭役乃为举行一条鞭法民大喜时通吕希周御史严杰知府潘仲骖等并里居恣横乃悉收治其子弟僮奴奏黜为民吏民震慴及去浙人立祠奉祀】张淳【桐城人万厯时为杭严副使浙东有召募兵数千当汰军中汹汹将为乱怃按患之淳曰是防悍者留则有用散则叵测不若汰其老弱而留其壮勇则留者不思乱汏者不能乱矣从之事遂平】甘士价【信丰人万厯间廵抚两浙躬行俭约创武林书院讲明正学嵗大祲请留漕米数千万石捐助分赈悉自擘画廵行郡县形神劳悴以是得疾卒时筐箧无存敛以澣衣士民号恸之声连街达陌闻于朝立祠嵗祭】刘一焜【西江人万厯间廵抚浙江时中官吕贵督织造多所侵扰一焜疏驳且禁治其牙贵为敛威筑龛山海塘千二百丈濬复余杭南湖民赖其利】张佳允【铜梁人万厯十年杭州兵变诏佳允以兵部右侍郎廵抚浙江甫入境杭民复乱佳允至谕营兵讨乱民自赎而密捕兵之首恶者斩之二乱遂平】陆完学【武进人万厯间任杭严兵备道副使嵗饥米价腾踊或议减价完学独谓吾正欲昂价以来之杭不产米悉资外挽若减价则褁足矣越数日商舟踵至价果平厯陞浙江巡抚修筑海塘浙民得免水患】傅好礼【固安人万厯中以御史巡按浙江嵗大祲督属吏赈恤请蠲田租停织造折漕粮留盐课分赈皆报可行部湖州见民饥尤甚用便宜发帑易粟赈之自请服擅发罪诏特宥焉与抚臣合陈恤民十二事皆允行民困大苏】李邦华【吉水人万厯四十二年巡按浙江澄清吏治部内肃然织造中官刘成卒中官吕贵谋代之邦华上疏力谏兼斥中官进奉之及左右大奄之党贵者直声震朝野】窦子偁【合肥人万厯间为浙江按察使清贞刚断斥絶请托一时奸横敛迹进右布政使例有羡余子偁曰朝廷正苦饷不足安得有所为羡余哉卒归公帑】杜乔林【华亭人万厯间迁浙江右叅政分巡温处海冦刘香老入犯围府城乔林募勇士昼亱捍御三战皆防】侯峒曽【嘉定人天啓间任浙江布政司左叅政分守嘉湖道政务繁剧不资幕客治官书达旦不寐严行保甲匪类潜踪定漕卒之乱军民畏服】许豸【侯官人崇祯间浙江佥事分巡宁绍筑郡城殱海冦陈竒老等改督学政厘正文体得人为盛时有权珰镇浙豸抗不为礼士有儒服郊迎者立挞之】蔡懋徳【昆山人崇祯初迁浙江右叅政分守嘉兴湖州剧盗屠阿丑众千余出没太湖当事议勦之懋徳曰此可计擒也悉召濒湖土豪免其罪简壮士与同发遂擒阿丑】
　　本朝佟国噐【汉军正蓝旂人顺治二年为嘉湖兵备道偕诸将勦擒吴日生朱天定并招降白腰党陆汧等巨冦悉平进按察使时浙东初定叛狱繁多国噐平情谳鞫令活甚众后迁江西巡抚调任浙江招降海防廖明旗剿平阮六等卒后浙人追思祀之】李际期【孟津人顺治二年任浙江叅议督理学政时值鼎新际期立意振兴学校培养人材所贡防皆一时名流士风丕振擢防政备兵宁台厘奸剔振纪肃纲励精案牍讼无寃抑】朱思义【汉军正黄旗人顺治五年为巡海道佥事时浙东初平将士纵恣思义严抑之告讦者不得逞民赖以安卒于官人皆惜之】熊维杰【汉军镶白旗人顺治八年为浙江按察使性峭直寡言笑然善抚其民为政简而周刚而不刿时兵民杂处兵出扰民有司不敢问维杰出有来诉者必立马受为之申理民望见其旗輙相庆】张儒秀【汉军镶白旗人顺治九年任浙江左布政使公明威断有开销军储移解马价二事此其尢著者】赵国祚【汉军镶红旗人顺治十五年任浙江总督兼节制江西广信一府凡盐防兵政民隠贼情及地方阨塞无不悉心究尽值米价腾贵发帑平粜并移檄隣省无得遏籴士民徳之】朱昌祚【汉军镶白旗人顺治十八年以工部侍郎廵抚浙江时浙中冦盗未息昌祚多设方畧且导以归顺之利贼党多解散廵按御史既撤重案悉归巡抚逮系数千人昌祚数月间审结得释者甚众疏请蠲免温台等郡无征银粮沿海居民避海冦内徙者发帑给田以赡之大军征海昌祚厚犒诸将约以秋毫无犯并严饬有司不得因军兴之际苛征于民浙人咸徳之】赵廷臣【汉军镶黄旗人康熙元年以兵部右侍郎总督浙闽时海濵尚多未靖廷赴定海由宁台温三路出洋捜缉海宇悉定军兴后度支不足廷臣疏请复二十四监鼓铸泉货】
　　【遂通】范承谟【汉军镶黄旗人康八年以副都御史廵抚浙江既至三月不视事人初易之一日出片纸尽列两浙豪恶姓名捕寘之法闻者股栗衢台处三郡山田沙砾不可治而赋如故田主多流亡累及邻族长吏坐逋课去者相望承谟特疏免之嘉湖二郡苦白粮役重承谟复为奏减杭嘉大饥出官库银易米平籴又许最贫者得附老弱例肩盐自给全活无算迁浙闽总督为耿逆所害赠太子少保兵部尚书谥忠贞】色伯哩【满洲人康八年以都督同知提督浙江军务驻宁波纪律严明与士卒同甘苦文武协和爱养百姓时耿逆反子闽浙中盗贼四起色伯哩与总督李之芳密筹方畧调兵四援之芳督军衢州色伯哩督军台州勦除逆氛招抚流亡浙赖以安以勤劳卒于任兵民立祠祀之色伯哩旧作寨白理今改正】刘昌臣【武陵人康十一年任浙江粮储道除革一切输运旗丁奸耿逆叛闽大兵驻衢进勦昌臣署藩篆夙夜措转饷不絶复署臬司谳狱务得其情以劳卒官士民巷哭】李之芳【武定州人顺治中以御史视浙盐多所兴革商民赖之康熈十二年擢兵部侍郎总督浙江明年三月耿精忠反之芳檄诸路将士分守要害而身率兵趋衢州以遏贼冲贼有数万攻衢礟声震地势炽甚左右请少避之芳不顾麾将士力战却之时温处金严诸郡皆已从贼之芳以计招防伪将韩斌王得功生擒贼首汪磐缪国英等十五年八月督诸军进夺仙霞闗大兵遂长驱入闽防闻进兵部尚书浙东既定疏请蠲免金衢严温处五郡旧赋赈抚流民百二十余万保浙之功之芳为最】陈丹赤【侯官人康熈中分廵温处道耿精忠乱温州总兵祖宏勲叛应之丹赤被执不屈遇害赠通政使谥忠毅】杨应魁【汉军镶红旗人康熙十三年为台绍副使贼帅曽养性等水陆号十万防黄岩土冦乘间蜂起宁绍道梗众议欲弃台州防应魁驰骑至力持不可曰台绍之门户也台失则浙东非我有矣悉力拒战遂复仙居诛王从龙贼大败遁去及大兵下黄岩应魁涕泣为民请命全活无算卒于官民哀思不忘】石琳【满洲人康熈二十年为浙江布政使时耿逆初平浙东衢郡被兵尤甚户口多逃亡而丁赋犹责之里甲琳覈实请免之军兴既久通省供亿浩繁逋歉丛积琳悉为厘定力除一切陋规尤禁加耗常曰草民间一分火耗便可増一分正供时以为名言】王国安【汉军正白旗人康熈二十一年授浙江巡抚浙自耿逆乱后官私凋敝国安锄暴恶草苛征立冬收冬兑之令杜运丁需索松江沿海六盐场官收灶解课一派十国安一凖徴收地丁之例官收官解不得为奸兵兴后守卒骄横贷子钱收民庐舍子女国安按法禁絶时延见乡三老问所疾苦亲巡闱阓徧厯村落籍记奸匪有犯者须臾防至莠民悚息寻陞浙闽总督】赵士麟【云南河阳人康熈二十三年以副都御史廵抚浙江营卒以私债追逼民人积成大案士麟移文将军令缴劵约捐资贷偿时奸胥豪右多纵恣不法亷得其状悉置之法杭城内河淤塞几百年士麟下令疏濬水道复通又缮城隍葺学校善政具举未几移抚江苏兵民肖像祀之】张鹏翮【遂宁人康熈二十八年廵抚浙江屏絶各官餽遗革除一切陋例事无巨细亲为裁决莅浙六载兵民相安地方宁谧】顔光斆【曲阜人康熈三十三年以检讨督学浙江性孤介人不敢干以私防取真才不遗余力所刻试牍风行海内埀数十年士人诵习不异于前】姜橚【保徳州人康熈中以鸿胪少卿督学浙江文取清真间不足额则访录前代忠孝理学之裔以补之有荐于朝者曰姜橚一钱不要一情不听盖公论也四十二年】
　　【圣祖南廵　　　　　御书亷静二字以赐之】张泰交【阳城人康熈四十二年廵抚浙江居官清正仁恕表率羣僚尤留意兵民重务编保甲谨斥堠俾絶盗源修江塘易土以石立庙镇之开书院于紫阳山与诸生讲论经史大义并倡行郷约士民翕然向风卒于官浙人肖像祀于孤山】徐元梦【满洲正白旗人姓舒穆禄康熈时廵抚浙江杭州等七府旱灾疏请蠲赈并截留漕米平粜缓征应完额赋以纾民力万松岭书院尚无嘉名元梦奏请获】
　　【赐浙水敷文匾额并内府书籍法帖以广文教在浙四年甚多恵政】赵申乔【武进人康熈四十年为浙江布政使受事三日首革南粮布袋之私征私餽一切禁止就擢浙江巡抚藩库有羡银二千两封识以授代者自藩署移抚廨噐什惟襆被一肩书数簏而已江潮逼近杭城旧塘倾圮申乔躬亲相度易土以石镕铁贯其中筑子塘防焉在官不延幕客案牍皆手理属吏服其公清俱不敢欺】彭始【邓州人康熈中以检讨督学浙江衡文一本经史所甄拔多老成积学校阅精勤无间昼夜逾年须髪尽白】
　　【圣祖南巡御书公明尽职四字以赐之任满还朝归舟莫办附粮艘至京浙士思之建祠西湖】朱轼【高安人康熈五十六年巡抚浙江以清吏治厚风俗为急务革除一切供亿自奉淡泊以身率下奬亷斥贪持以和平定民间嫁娶刋布礼书除政之不便者海塘为潮所囓时筑时圮而海宁上虞二县尤甚轼悉心筹画修筑石塘三千七百余丈重建敷文书院集诸生肄业亲加训课逺迩向风】李卫【铜山人雍正初廵抚浙江行顺庄革里书图甲请帑金三十万籴米蜀中分贮常平永济诸仓以备平粜四年晋总督仍兼廵抚并辖江苏诸府督捕事太湖素为盗薮伟亷得其姓名居址潜遣兵役蹑之无得脱者自是东南少盗】何世璂【山东新城人雍正元年督学浙江剔除窦殆尽不以苛刻为明整饬士习丕振儒风】方觐【江都人雍正六年擢浙江按察使尝谓盗之不弭吏为之市也严立科条盗遂里止辨色而起夜则秉烛治官书案牍纷拏咄嗟立辩老吏无所窜其手】稽曽筠【无锡人雍正时以江南河道总督来浙总理海塘乾隆元年授浙江廵抚旋改总督兼盐政建海宁石塘七千四百余丈海患始息入觐以海塘功晋一阶又以总督盐务劳加太子太保】

　　钦定大清一统志巻二百十五
&lt;史部,地理类,总志之属,大清一统志&gt;
&lt;史部,地理类,总志之属,大清一统志,杭州府图&gt;
&lt;史部,地理类,总志之属,大清一统志,杭州府图&gt;
&lt;史部,地理类,总志之属,大清一统志,杭州府表&gt;
&lt;史部,地理类,总志之属,大清一统志,杭州府表&gt;
　　钦定四库全书
　　钦定大清一统志巻二百十六
  </div>
  <div class="pagination">
   <a href="大清一统志_page102.html">
    上一页
   </a>
   <span>
    ...
   </span>
   <a href="大清一统志_page98.html">
    98
   </a>
   <a href="大清一统志_page99.html">
    99
   </a>
   <a href="大清一统志_page100.html">
    100
   </a>
   <a href="大清一统志_page101.html">
    101
   </a>
   <a href="大清一统志_page102.html">
    102
   </a>
   <span class="current-page">
    103
   </span>
   <a href="大清一统志_page104.html">
    104
   </a>
   <a href="大清一统志_page105.html">
    105
   </a>
   <a href="大清一统志_page106.html">
    106
   </a>
   <a href="大清一统志_page107.html">
    107
   </a>
   <a href="大清一统志_page108.html">
    108
   </a>
   <span>
    ...
   </span>
   <a href="大清一统志_page104.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
