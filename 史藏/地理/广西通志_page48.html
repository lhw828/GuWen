<!DOCTYPE html>
<html>
<head>
    <meta charset="UTF-8">
    <title>广西通志 - 第 48 页/共 315 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>广西通志 - 第 48 页/共 315 页</h1>
    <div class="content">　　拱天岭在州南十里山峻而长绵亘百余里东南接交阯界其峯皆拱北因名
　　新桥川在州南一里
　　防孟川一名伦村川出拱天岭下数里达州前小河
　　大源发自交夷广源州由龙州水口关下入境绕州前顺流至龙州滙合下流入左江
　　思陵土州
　　公母山北接交南山势髙峻广濶宻箐丛林秀色可观
　　连珠山南接交阯禄州山势雄伟
　　宝盖山在州之东
　　东陵山在州之北
　　天马山在旧治之西山不甚髙中有石径古道小涧旋流
　　纪牟山在州治东十里
　　角硬山在州南二十里
　　风门岭在州之北
　　淰削水在州治前流入思州界
　　角硬水源出角硬山北流三十里与淰削水合白玉泉在州治东泉水潺湲声闻逺近
　　思州土州
　　公母山在州西南一百四十里山势嶐嵸盘云雾则晴逗清光则雨
　　藏旦山在州东髙五十余丈相传昔有勇士被追逐策马造巅而死至今土民祈祷颇有验
　　挂榜山即摩天山在州西南八十里层峦叠翠环接明江
　　花山在州西一百里怪石嵯峨状若人形马象执戈矛旗鼓之类过者惊畏
　　曹烂山在州西六十里四面髙山中有平峝田可耕泉可饮人可容百余
　　饭包岭在州西南九十里与明江接界旧传越裳来侵中土至此岭饭包化石惧而还
　　飞仙岩在州西六十里山高林茂昔有飞仙居此军人坐化岩在州西南二百里相传元时万户府军人拾草岩内坐化后土人因而祠焉
　　三清峒旧名百洞在州西二百里元时镇南王托欢征交阯还游峒中爱其清雅命工塑三清像因名今其像犹存
　　龟石在州西三十五里江中有石形若羣龟泛水因名
　　明江在州东北详见宁明州
　　淰汉水在州西水流五里许入宁明州界
　　汪娄潭在州西五十五里深约十丈常有风波荡击
　　蕾黎泉在州东味甘而夏极凉人多饮之
　　洞蓬泉在州西泉有三五孔穴自岸头流出味清甘冬温夏凉土官黄道环以竹木为游观所罗阳土县
　　岩全山在县东北
　　仙人山在县南
　　白鹤山在县西
　　权州山在县西北
　　岜提岩在县东南
　　防排水自永康州来经那黄村出新宁合大河罗白土县
　　罗髙山在县南为诸山之冠
　　那俭山在县西南
　　小溪自山中出流过县南至江州清水河防濑湍响水入大河
　　陇东泉流入左江
　　下龙司
　　马倾山在司治西
　　呌抱山在司治南
　　独山在司治东五里独峙平原形如卓笔
　　狮子山在司治南九里山势起伏如狮舞状壮山在司治西四里
　　秀岭在司治南九十里近交阯高平府七源州界仙岩在东门外里许石山突起岩窟清幽
　　紫霞洞在司南三十里大江水经其下
　　龙江在司南十里源出交阯经上下冻州流入绕州前而出江口合明江入崇善界
　　龙泉发源上龙之古甑流入司北水清多鱼一灌入仙岩东流出青龙桥合龙江
　　上龙土司
　　花山在司治南
　　武德山在司治北
　　观音岩在司治东
　　龙泉在司治西
　　镇安府
　　文笔山在府城东学宫前秀耸如笔
　　东山在府东四十里奇峯絶壁髙峻插天有石屹立如人状
　　扶苏山在府治东二十五里其巅可望见日出处崇山在府东四十里层峦叠翠髙出云表一郡竒景山设有隘名陇桑接连奉议州界
　　西山在府西二十三里山峯若屏夕阳返照观之烂然夺目
　　鉴山在府西七十八里峯峦秀丽林木幽深石洞流泉不竭羣资灌溉原设鉴隘接连归顺州界马鞍山在府西三里山有神异土俗遇水旱祈祷辄灵
　　伦山在府南八十里山峦叠障众山之宗树木深宻人迹罕行旧设有隘连接向武州界
　　马凉山在府北九十五里山设有隘两山相对接连土田州界
　　云山在府城内衙署东峯峦秀拔层叠如云梅山在府西三十五里山有水源春盈冬涸得防山在府西北八十里山形若驼背有鞍如负重旧设有隘接连归顺州界
　　天保山在府北三十里山有泉穴春夏淙淙秋冬絶流
　　雷高岭在府南八十里峯峦高耸跨连上映俨如界限
　　感防岩在城西四百五十里周回二十余丈内有石柱大如盘故又名盘石岩其侧有镇安洞黑岩在府南一里石室幽深暗如长夜
　　防命江在府城南东流径奉议州界入右江归顺江在城西归顺洞侧
　　黑洞水在城南三百余步洞中水长流
　　咘桑泉在城西一百八十里
　　莲花塘在城南澄波渟四时不涸
　　那盎陂在城东三里
　　归顺州
　　照阳山在州西北羣峯联络惟此山高耸无路可通中开石穴虚敞清幽可坐百人外一小径直达小镇安界名照阳关
　　岭卫山在州西高耸绵亘拦隔交阯为一州之卫狮子山在州南二里横卧江心二水分流其旁形如狮子锁一州水势
　　腾烟山在州西十里山势突兀峭壁环三面旧志下有潴水深数十丈流分三各长一二里藏伏蛟龙水发则流沙漂石居民必沉铜铁屑以镇之排磨山在州南三十里
　　魁嵩山在州北层峦耸拔
　　岩岩山在州东北岭下有岩与府界
　　鹅泉水在州西南十五里相传有异鹅搅沟水为潭深十数丈清流环碧中多游鱼举网不常得流珠水在州东南下峒路旁水循山崖漰湃而下望若白练垂空即视则水沫流溅如珠因名龙潭水在城东北一里水自山下石穴涌出绕城而南霪雨亢旸不甚盈涸
　　奉议州
　　高更山在州西四面山峦联接东西穿径
　　老坡山在州西与府连界
　　怕律山在州北与田州分界
　　莲花山在州北形如莲花南北路通
　　更梯山在州西石径峭壁登者必架梯栈以行破山在州南上有一径中分山脊接土田州界三齐山在州南接田州界
　　连珠岭在州治后迤四十余里
　　绿畧岭在州西南与府界
　　右江经城北流至南宁合江镇与左江合
　　都康土州
　　隆满山在州后苍翠如屏树木阴翳
　　岜望山在城东石峯嵯峨人迹罕至
　　妙诀山在州北耸插霄汉髙出羣山下有观音阁鼎独山在州治西北一山独立
　　巩佛山在州治西山脚即联仙桥
　　鵶咋山在州西北
　　怀恩山在州治东
　　仙桥水在州西界连上映桥右有田涔水涓涓流出过仙桥下曲绕州前旁滙咘滩伏店二泉注全茗土州
　　伏店水出自山穴过恒建桥共注仙桥溪
　　咘滩水山下有潭碧澄莫测相传有蛟龙游泳其间逶迤经里许合仙桥溪水
　　鵶咋泉出鵶咋山下石穴亦名龙潭漰湃之声不可谛听土民不敢汲饮鸟迹亦不至
　　多恐泉在城南六里相传昔有犀牛游此居民杀之忽雷雨交作遂陷为池中多鲤鱼人不敢捕劄空陂在城西自炉泉水涌流筑为陂与黎塘俱有灌田之利
　　向武土州
</div>
    <div class="pagination">
<a href="广西通志_page47.html">上一页</a><span>...</span><a href="广西通志_page43.html">43</a><a href="广西通志_page44.html">44</a><a href="广西通志_page45.html">45</a><a href="广西通志_page46.html">46</a><a href="广西通志_page47.html">47</a><span class="current-page">48</span><a href="广西通志_page49.html">49</a><a href="广西通志_page50.html">50</a><a href="广西通志_page51.html">51</a><a href="广西通志_page52.html">52</a><a href="广西通志_page53.html">53</a><span>...</span><a href="广西通志_page49.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
