<!DOCTYPE html>
<html>
<head>
    <meta charset="UTF-8">
    <title>浙江通志 - 第 588 页/共 787 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>浙江通志 - 第 588 页/共 787 页</h1>
    <div class="content">　　王朝恩妻杨氏【绍兴府志寇警沉河死越三日殓顔色如生】
　　吴士标妻傅氏【防稽县志士标卒于京氏年二十五时嵗大歉手削木皮劚草根以自给亲故屡以改适言氏以死誓卒年七十三】
　　王嶙妻张氏【会稽县志嶙早卒氏絶粒数日而卒】
　　王某妻任氏【旧浙江通志守节三十余年后有以非礼犯者自缢死】
　　沈与参妻王氏【绍兴府志与参偕氏居京邸夫亡有谋娶之者邻妇餂以言笑而不答夜自缢于夫柩侧】
　　董昌十七妻郑氏【会稽县志年二十四而寡止遗一子夜梦夫语之曰有廹汝者将奈何遂惊寤次日果如夫言氏以刀断菜即自断其髪曰少有二心即如此髪辞色凛然人不敢犯居常衣一絮衣及年至六十举以示媳曰此汝舅在时衣也虽嵗久勿敢易今无愧矣寻卒】
　　林占春妻姚氏【旧浙江通志占春亡痛哭欲自尽母慰解之明年夫母亦死姚叹曰吾所以不死者为夫未母在故也至此复何生为遂以一防女托其姑絶食数日死】
　　陈贞女【旧浙江通志初许姚世治未成婚二姓寄居京师世治南归父欲改字之氏易妆觅世治于济寜泣谓曰余固女流违父不孝今见君子事毕矣奋身投河死】
　　童氏六节【会稽县志鲁氏童祖靖妻早寡有子干吉坤吉干吉妻徐氏无子坤吉妻章氏遗孤汝相汝楫汝相妻章氏汝楫妻范氏及妾蔡氏三世俱二十余嵗而寡苦节数十年而卒此亘古所未有而妾蔡尤为竒特云】
　　沈允徳妻李氏【会稽县志农家女归允徳三载生一女允徳亡妇誓以身殉隣媪劝勉之氏曰恐身存有夺吾志者因乗间投缳而絶距允徳之死仅五日】
　　章贞女【绍兴府志许字王姓后父母嫌其贫欲更之乳媪露其语章截发不下楼以终】徐贞女【绍兴府志许字赵应奎应奎死女踵赵门易衰绖时年十九父母劝回欲自尽乃止姑病笃刲股以进遂愈守节五十余年又有车贞女者因兄亡嫂寡不字以处女终】
　　骆光裕妻吴氏【绍兴府志早寡家贫父谕其祝髪为尼泣曰我茍祝髪舅姑以天年终谁带孝髻耶遂力勤奉养后舅姑殁治防毕遂不食而卒】
　　王文燝妻郭氏【绍兴府志归文燝数载文燝为吏所诬拟大辟家贫莫为救者氏懐诉状至县堂自刎死夫竟得白】
　　滕顺生妻孟氏【绍兴府志顺生畧识书记为芜湖闗吏婚月余即往未几卒讣至氏号哭觅死父母止之氏乃迎顺生柩之稷山下舟回至周家湾赴水死年十八时康熙三十八年】
　　潘思周妻傅氏【周绍鈵潘节妇传名五芳会稽傅统防女年二十二归思周思周父为田州吏目田在南宁泗城间与猺獞襍处去越且万里妇结褵甫一月即随夫抵翁任所一年而夫殁仅遗一女适有宦于粤者防偶谋娶之妇截髪自誓曰有不终扵潘者如此髪未几妇之母与兄死又未几翁之长子长媳死无何翁又死妇以一女子孑身瘴疠间无期功强近之亲柩不能归乃泣血告于上官及州人之有力者得若干金扶六榇出郭门身服斩衰徒跣号泣随之獞人猺女莫不籍籍称孝妇归家延地师卜其翁与夫之柩抚翁之防子成立嫁其女含哀茹素以终其身】
　　袁思妻李氏【懿行録年二十一为思继室思殁于楚子尚孝才四龄家贫寄居所亲小楼日借针黹抚孤课读人周之辄不受为娶刘函文女为媳尚孝防学京师卒于途无子刘年二十四以孀姑在堂忍死侍奉日夜纺绩铢积寸累以迎夫柩归且营焉姑疾亲尝汤药跬步不离姑殁无以为殓夫友义赙卒不取克成姑志李守节三十四年刘守节二十八年】
　　宋子谔妻包氏【公举事实年十八归子谔二十二而寡子甫襁褓氏事孀姑抚防子躬勤纺绩足迹不逾户外守节三十九年】
　　王氏二节【公举事实王永祚妻吴氏王启祚妻徐氏吴年二十四夫亡守节四十年卒年六十四徐年二十九夫亡守节三十三年卒年六十二】
　　陶氏二节【公举事实任氏陶泌妻年二十九而寡无子妾陈氏生一子彬氏抚同已出教以读书为名诸生翁锟任锦州知府氏生事死无不合礼治家有法閠门肃然陈氏誓不改适舆嫡矢志同守事主父尤孝谨知府顾济美给额以旌曰綘帏双范】
　　袁大琰妻沈氏　俞士龙妻李氏　姜凤鸣妻鲍氏祝孟凤妻王氏　陆传妻胡氏　　王资仁妻金氏王自超妻髙氏　谢栢龄妻祁氏　陆妻朱氏禇应麟妻张氏　龚翔鸿妻周氏　金十九妻张氏陈明生妻金氏　叶汝葑妻周氏　何天如妻董氏吴肇统妻王氏　唐熙尧妻姚氏　董懋史妾倪氏陈大经妻余氏　陶世名妻王氏　姚志潮妻诸氏王贻楷妻董氏　汪某妻赵氏　　姜承勲妻胡氏朱曾奭妻蔡氏　胡尔钿妻陈氏　徐汝稽妻宣氏徐守谦妻沈氏　王建三妻髙氏　徐守道妻陈氏陈国儒妻周氏　莫应期妻章氏　张元栋妻徐氏陈某妻宋氏　　张绍墀妻薛氏　胡应妻唐氏陈家骅妻蔡氏　童士仁妻钱氏　陈国谟妻徐氏陆述妻金氏　　陆金国妻吴氏　陆端妻吴氏章廷相妻陈氏　魏兆洪妻詹氏　王业伟妻施氏倪士焻妻胡氏　陈三徳妻王氏　陈绘妾马氏王傃妻唐氏　　陶志遂妻柴氏　陈邦化妻周氏徐霖妻张氏　　任重妻陶氏　　宋景纯妻周氏徐万化妻朱氏　叶士栻妻凌氏







　　浙江通志巻二百九
<史部,地理类,都会郡县之属,浙江通志>
　　钦定四库全书
　　浙江通志卷二百十
　　列女【九】
　　绍兴府
　　萧山县
　　南北朝
　　吴翼母丁氏【南史本传会稽永兴吴翼之母丁氏少丧夫性仁爱年荒分衣食以贻里中饥者同里陈攘父母死孤单无亲戚丁收养之及长为营婚娶又王礼妻徐荒年客死丁为买棺器自往敛葬元徽末大雪商旅断行村里比室饥饿丁自出盐米计口分赋同里左侨家露四丧无以葬丁为办冡椁有三调不登者代为送丁长子妇王氏守寡执志不再醮州郡上言诏表门闾蠲租税】
　　王氏女【南史本传永兴概中里王氏女年五岁得毒病两目皆盲性至孝年二十父死临尸一呌眼皆血出小妹娥防其血左目即开人以为孝感】
　　元
　　吴世澄妻窦氏【徐一防吴世澄墓志世澄初配徐继配孙末配窦氏世澄殁时窦氏才二十有八守节不移抚育前妻子如己子朝廷旌表其门闾】
　　顾应法妻余氏【于越新编名守元夫殁时年二十五至正年旌】
　　张鲸妻曹氏【万厯绍兴府志生四子而寡年二十二贫不二志八十六卒】
　　丁京妻吴氏【于越新编元季兵乱吴携女仁奴出亡遇兵于途将侮之皆不屈死里人立双烈祠】
　　杨伯逺妻王氏【嘉靖浙江通志西兴人至正间咸水决堤灌田伤稼其夫充里正差筑圩堰江潮冲激久不能就官督其慢日受楚责王氏痛之割股投于水沙遂涨堤得以成因名曰股堰乡里异之堰至今存】
　　明
　　陈曙妻张氏【续文献通考曙聘后贫不能娶父谋改嫁之张引刀自刎母力夺得不死后归陈未几而夫亡张哭之哀未三月即自缢于寝所】
　　张惟寛妻洪氏【治绍兴府志年二十四而惟寛死守节至七十九而没邻有徐姓者其女亦寡徐临终命其女曰汝之守节宜效张母】
　　徐黼妻李氏【嘉靖浙江通志黼任晋江训导妻亡就彼娶李未期黼卒于官李时年十九父怜其少戒勿随行诱之归集诸姑嫂姊妹恳切留之乃图自尽父母遂纵之扶榇归葬训子成立】
　　孙贞女【两浙名贤録幼许聘叶氏其邻有沈氏女者许聘汪鉴既纳采鉴死女闻讣欲往父不从将自经乃许孙时年十七闻之曰误矣只死方好未几叶氏子病笃将不起孙即潜制敛具已而讣至孙取殓具嘱父母纳叶棺寻自尽太守戴躬礼其家以旌异之】
　　汪钦妻周氏【名山藏山隂周氏女年十九适萧山汪钦钦兄弟五人俱殀殁独父湛及母在夜有劫盗湛起御之遇害盗尽掠其赀去周号泣曰赀不足惜何乃刃吾舅誓不与俱生挺身诉于官不获则走奏京师茹荼三年竟获盗三十人斩于市】
　　来志妻何氏【萧山县志年十八适来嘉靖二年九月夫溺于江何号泣不已距夫亡六日沐浴更衣缢于床而死】
　　方逢防妻钱氏【旧浙江通志年十九随舅姑居京邸逢防卒钱絶食九日而死】徐中孚妻戴氏【旧浙江通志寡居二十余年邻火延至族党劝之避不从遂焚死】毛京妻徐氏【萧山县志名靖端京死时年十九亲族劝之他适泣而拒之曰禽兽之行岂人道所为守节八十余年冰蘖之操始终不渝】
　　来仲康妻金氏【王世贞来节妇传年十九归仲康农家子也有一子甫襁褓仲康死妇方妊身及期举子名襁褓子曰五经遗腹曰五伦族之亡赖者利其他适使邻姬诱之妇囓指血噀姬面亡赖者恚甚夜纵火焚其舍妇掖姑起跪而祝天火即熄亡赖益恚适溪水涨乃儿出欲溺之妇夜梦神语勿令儿出久之亡赖者徙去妇始获安五经长颖敏而文五伦壮未有子市妾入门而有涕容妇问之曰夫贫故见鬻适与所生子别耳妇谓五伦亟返之不复问值郡邑上其节得旌表年八十四卒】
　　沈炳秀妻陈氏【萧山县志父遘疾赘炳秀于家时氏年十四甫四月炳秀死有富人倩一达者为媒父为治具氏恸哭且骂媒遑遽走遂辞父归夫家立夫兄子为嗣防然一室人罕觏其面】
　　丁贞女【绍兴府志许配黄承元将嫁而承元卒氏至丧次视含殓截发纳柩中遂不复归】韩烈妇【萧山县志夫张宏思住西河贞节里家素温饱舅姑没夫日事游荡竟至穷甚先鬻其子后计其妻氏仅三旬闻而泣曰焉有妇人而事二姓者乎夫方与人议嫁礼而氏已投缳死】
　　王氏二节【绍兴府志王延祚妻黄氏崇祯间延祚为应天检校过夏津遇兵夫妇被执击延祚垂毙黄绐卒曰释此我当与汝取寓中财物卒信之黄揣夫脱去乃曰我死即死矣何财之有遂被害后四年子令髙为临清守城将陷妻黄氏赴井死】
　　周贞女【旧浙江通志周来苏女许山隂余本通未嫁而本通死闻讣即往守制尝自誓曰妾贞如竹异日墓上当令枯竹复生及葬送者以杖植之皆抽叶如其誓】
　　傅氏二节【萧山县志徐氏傅承宠妻俞氏傅承宸妻承宠未娶得癎疾徐父欲悔之氏不从卒归傅调防曲尽至六载宠卒承宸方娶而病瘵距六月亦卒二氏为妯娌守节并笃俞氏之父怜女少欲夺之氏自刃频死乃止邑令杨维乔为作双节传】
　　徐凤梧妻魏氏【萧山县志凤梧死氏年二十惟一子复被人畧卖防处一室突常无烟夜以草荐自覆或劝之改适至以势惕之氏曰人患不能死耳他何畏焉乃止后子长脱归渔钓为业以养其母】
　　吴驯妻蔡氏【题旌册年十八而寡时万厯十七年也母怜其苦讽之改适氏引刀自刺其臂泣曰若有他命吾颈视此耳一日同舍火起延及氏屋氏抱孤向天哀号须防风返火熄夫葬即穿圹其旁以誓同穴守节五十六年国朝雍正十年具题奉】
　　【防建坊旌表】
　　沈云英【萧山县志刋误父至绪武科进士云英少随父出入京师能马射通春秋胡氏传崇祯间随父任道州守备流贼寇道州父出战为贼所杀掠其尸去云英年二十自率十骑束发被革直趋贼砦乘贼未集伍连杀三十余级负父尸而还湖抚王聚奎奏请降勅以云英为游击将军使仍领父众防其夫贾万策为都司守荆州南门流贼陷荆州被杀云英号呼曰吾命絶矣因哭辞诏命扶父柩囘籍贫无食开塾于家训其族中儿族中儿习胡氏传者悉师之】
　　金玉鲸妻孙氏【旧浙江通志明末避兵湘湖遇逻者以刀砍玉鲸倒地执氏欲汚之氏怒詈复欲杀其子子奔啼乃自尽又一时以节死者赵逢元妻张氏王九龙妻戴氏皆沉湘湖来冠朝妻何氏来逢盛妻黄氏来冠伦母俞氏妻任氏沈骧妻来氏皆于长兴乡赴水黄竒英妻于氏来裕之女及婢小春皆赴水杨守程妻汤氏抱石投池来逢时母王氏自缢张家村杨梅树有被掠而殉节者胡光枢妻徐氏夺刀自刭来梦龄妾程氏投白马湖韩时雍妻来氏寡居二十载赴水徐乔椿妻沈氏乘间自缢龙山岭翁氏二女长女年十六许字汪姓幼女十四未字经珠墅桥跃入水王国干妻俞氏为土寇所害萧山县志王国生妻徐氏傅日新妻戴氏俱赴水死】
　　象山妇【绍兴府志兵掠至钱清禹防桥赴水死居民获尸衣皆缝纫具棺葬之岁时致祭题为象山烈妇云】
　　丁岳妻汪氏　　徐元福妻张氏　衞轺妻汪氏王茂妻沃氏　　王渭妻胡氏　　翁尧妻萧氏徐尧卿妻李氏　丁露妻陈氏　　张谊妻黄氏周大器妻徐氏　丁令金妻瞿氏　王廷相妻任氏包曽义妻孙氏　单之祥妻盛氏　王宗岱妻张氏陈梦兰妻张氏　王命正妻戴氏　徐茂芳妻孙氏徐世道妻张氏　何之杞妻黄氏　张芳春妻徐氏黄方妻来氏　　张孙祥妻周氏　周邦儒妻张氏张试妾陈氏　　洪绪妻郑氏　　沈圣基妻施氏蔡一亮妻史氏
　　国朝
　　赵应榜妻丁氏【绍兴府志夫死苦志守节躬亲操作至耄未尝怠顺治十三年具题奉】
　　【防建坊旌表】
　　周万纪妻童氏【萧山县志归周五载夫殁一子方襁褓家贫备歴诸艰贞操愈励】何之楠妻黄氏【题旌册归何六载而之楠殁子又早夭葬舅姑躬任拮据以节终　以上二氏俱康熙九年具题奉防建坊旌表】
　　贺国祚妻蔡氏【萧山县志年十八适贺生子昌图甫七日夫殁家贫有嫠姑躬操作以奉菽水昌图殁又抚五孙俱成立苦节五十载康熙十二年具题奉】
　　【防建坊旌表】
　　蔡恂妻王氏【题旌册年二十五而寡时舅姑亦病氏外延良医内调汤药时时寛慰舅姑乃渐愈抚幼叔鞠孤子尤辛勤倍至康熙三十年具题奉】
　　【防建坊旌表】
　　陈六姑【题旌册年十七未字有俞裔臣者瞷室无人潜入欲污之六姑大呼不从震动邻人裔臣惊逸六姑闭门自经死康熙五十三年具题奉防建坊旌表】
　　王氏二节【题旌册赵氏王德璋妻夫死时年二十一立侄为嗣守节至六十二岁卒汪氏王鉽妻鉽早卒氏事孀姑抚幼子年逾五旬清白无玷以上二氏俱雍正二年具题奉】
　　【防建坊旌表】
　　沈士澜妻王氏【题旌册年二十一而寡继子承祧霜操不二】
　　戴嘉棠妻朱氏【题旌册年二十一而寡孝事舅姑抚育幼子成立守节三十年】王图巩妻吴氏【题旌册年二十一而寡事舅姑以孝教子有成守节三十五年　以上三氏俱雍正三年具题奉防建坊旌表】
　　王氏二节【题旌册金氏王竒勲妻年二十四而寡立侄为嗣守节四十六载吴氏王錞妻年二十七而寡孝姑抚子年逾六十雍正六年具题奉防建坊旌表】
　　赵继日妻黄氏【题旌册年二十五夫亡抚遗孤守节至九十五岁当初寡时有欲夺其志者氏不为动事姑二十余年纺绩奉养时或不给至掲屋瓦以易升斗而自甘饥饿不使姑知也里人皆称其节孝】
　　倪润妻金氏【题旌册年二十九而寡守节至七十六岁而卒　以上二氏俱雍正七年具题奉防建坊旌表】
　　吴枢妻陈氏【题旌册年二十三而寡事姑抚前室子守节三十年雍正十年具题奉】
　　【防建坊旌表】
　　陈日防妻范氏【题旌册年二十六而寡抚子守节二十六年雍正十一年具题奉】
　　【防建坊旌表】
　　丁君平妻钟氏【题旌册年二十六夫亡子幼氏纺绩以给饔飱子长为娶妇早夭遗一孙氏复抚教成立守节四十五年雍正十二年具题奉】
　　【防建坊旌表】
　　杨文登妻何氏【题旌册年二十一夫亡事姑孝抚遗孤自幼至长教以义方自奉极俭族党中有贫乏者辄出所积以周之守节三十二年】
　　田氏二节【题旌册田嘉时妻张氏及其子田云汉妻郎氏嘉时卒张年二十五子云汉尚在襁褓抚长婚配生二子云汉卒郎年二十七防防姑媳冬夏一帏晨昏一室纺绩抚孤足不逾□张守节三十一年郎守节三十二年　以上三氏俱雍正十三年具题旌】
　　来斯行妾张氏【萧山县志山东东平州人父昌官千戸母王氏遭莲妖乱不屈而死因鬻于斯行为妾斯行即世断髪秉节顺治丙戌避寇湘湖寇至为所执欲污之氏豫缝衣带坚不可解骂贼被刃而死】
　　萧君梁妻徐氏【绍兴府志抱幼子避难遇兵杀子掠氏氏两手抱木不放众丛射之至死不屈】
　　单人杰妾张氏【旧浙江通志避乱湘湖兵欲污之氏不从赴水死】
　　富时异妻徐氏【萧山县志年十八归富富长山农民也甫四十日夫死将葬氏乞于姑营双穴不允遂自经于墓侧】
　　陆道见妻徐氏【毛竒龄陆节妇传陆守训母也靑年守志族人利其产一日诱孤至柳巷刃之忽后有呼杀人者廻视则黄衣道貌者也因窜去孤伤左颊血防面仆地黄衣出药涂之扶孤扣母门母急讯故转瞬不知所之乃以为神也于是谋所以逺害者僦母家居焉躬自课读长为之婚复故居恢先业子姓繁昌苦节之报也】
　　翁大捷妻王氏【旧浙江通志大捷客死柩归氏抚棺哭曰吾不敢自尽者因柩未归耳今而后死可同穴矣赴水死】
　　张氏二节【萧山县志魏氏张尧仁妻年二十五夫亡子师贤方四龄坚志守节师贤娶李氏二十岁而卒子方在襁褓李事姑育子孝慈备至】
　　张兰庄妻王氏【萧山县志年十七适张明年兰庄卒殡葬毕氏以杖植墓前曰吾能完节枯竹当再生后竹果生以节终】
　　胡氏二节【公举事实胡恒妻金氏胡文熊妻金氏娣姒也俱二十二而寡初恒妻寡时姑曰家贫尔年方盛毋以我故久稽也金涕泣不从事姑益防及文熊卒其妻欲自缢以殉姑曰尔有遗孤宗祀系焉且尔伯姆孀居尔两人其相依为命无徒死为于是饮泣承命事姑课子恒妻守节四十九年卒文熊妻守节二十五年尚存】
　　何之栋妻朱氏　周应明妻来氏　葛尧勲妻陆氏孙应训妻单氏　来孙芝妻韩氏　于竒玉妻徐氏徐一曽妻黄氏　任元龄妻徐氏　蔡文治妻来氏黄岳龄妻倪氏　黄化龙妻蔡氏　施怀荣妻华氏任士进妻蔡氏　沈大球妻徐氏　张上甲妻朱氏张迈妻韩氏　　王洪珽妻华氏　王基妻蔡氏徐世荐妻杨氏　陆一龙妻沈氏　王长祚妻沈氏王承干妻李氏　许同寅妻蔡氏　王承式妻来氏戴万象妻来氏　单匡周妻来氏　朱大栋妻任氏任五仁妻童氏　王之麟妻朱氏　何愈髙妻王氏陈继魁妻朱氏　韩麟妻蔡氏　　蔡国治妻来氏张全甲妻王氏　鲁良骥妻金氏　蔡良祐妻郎氏蔡君球妻赵氏　单妻杨氏　　郑龙章妻陈氏王鸿京妻蔡氏　张濬祥妻黄氏　葛士俊妻陈氏章国光妻楼氏　王图昌妻倪氏　林楠妻任氏陆守舜妻陈氏　戴元简妻沈氏　王士骧妻郭氏胡心传妻黄氏　沈士兰妻黄氏　张文广妻富氏王附翔妻杨氏　张大阡妻王氏　鲁士升妻蔡氏来彰妻童氏　　周建防妻陶氏　王延社妻詹氏周维京妻童氏　钱士鹏妻张氏　许学熹妻娄氏
　　诸曁县
　　南北朝
</div>
    <div class="pagination">
<a href="浙江通志_page587.html">上一页</a><span>...</span><a href="浙江通志_page583.html">583</a><a href="浙江通志_page584.html">584</a><a href="浙江通志_page585.html">585</a><a href="浙江通志_page586.html">586</a><a href="浙江通志_page587.html">587</a><span class="current-page">588</span><a href="浙江通志_page589.html">589</a><a href="浙江通志_page590.html">590</a><a href="浙江通志_page591.html">591</a><a href="浙江通志_page592.html">592</a><a href="浙江通志_page593.html">593</a><span>...</span><a href="浙江通志_page589.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
