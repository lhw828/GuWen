<!DOCTYPE html>
<html>
 <head>
  <meta charset="utf-8"/>
  <title>
   浙江通志 - 第 136 页/共 787 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   浙江通志 - 第 136 页/共 787 页
  </h1>
  <div class="content">
   小谢湖　在县南二十里大江之隂溉田二千余亩乌狗塘【在县北十五里临湖村又名无垢明嘉靖六年里民何□捐田一亩塘二口银三十两重修堰澳灌田二千七百余亩】　清慈塘【在县北十五里临湖村】　木塘【在临湖村】　朱林塘【在春明里里人孙彦等修】　宋家塘【在县北三十里白升村明洪武二十七年监生王敏等筑】　施家塘【在县西十五里灵泉南山下洪武二十六年官筑】　五姑塘【在丽景村洪武二十六年官筑】　阳陂塘【在临湖村】
　　呉公隄【即春江隄在县南临江自苋浦至观山三百余丈唐登封元年令李濬筑以捍水患贞元七年令郑杲又増修之嵗久隄圮明正统四年知县呉堂重筑民获安居感其徳遂以名隄陈观呉公隄记富春居杭上流背山面江下通钱塘潮汐往来上接衢婺睦歙诸水防流每天风悍涛奔溃激射号为险絶矧自观山起至苋浦桥止东西三百余丈适当邑城之南其捍潮御浪惟筑堤为可备前代兴废未暇究论自唐万嵗登封六年县令李濬所筑者去旧城一百歩许迄令数百余嵗而雨洗风淘隄因以壊渐逼城居为患不小民日以忧宣徳乙卯侯始来治兹邑顾兹頽圯慨然兴懐乃请于上官得允防嵗歉未遑也正统四年秋谷既登遂专力修筑经始于是年十月八日率父老遍厯江浒验里分肥瘠限以丈尺多寡得使人平力均于是夫匠云集桩石山积复亲授方畧定立三级下承以桩上叠以石布置得宜事易工省不再阅月厥工告成上坚下固俨若天造竣事之日里父老子弟以侯姓易隄之名复征予记云】　偃虹隄【在县北三十里岔口前溪流深阔水潦病渉国朝康熙二十年里人邵士荘筑长亘里许状如偃虹故名】
　　凌皓堰　杨横堰【俱在春明里】　陶溪堰　杜公堰【一名松元堰】　长泉堰　陈塘堰【俱在安辰里】　东泰堰【即姚婆堰】黄山堰　黄莺堰　潭堰　松山堰　青山堰【俱在长夀里】　后歩堰　大公堰　梓堰　风溪堰　朱坝堰　应墓堰【又名应家堰】　涌泉堰【俗名滴泉堰】　青山堰　石岭堰【俱在白升里】　汪家堰　白洋堰【俱在开化里】涌泉湖堰　乌枝堰　闸堰　大山堰　马山
　　下堰【今名唐山堰俱在惠爱里右乌枝四堰曰乌枝曰闸曰大山曰马山下其水一自湖南山而南流一自临湖村而西下递南者恐其奔迅而无防则障以乌枝堰自东者浸滛几十里又惧长流而不返也故筑大山马山下二堰以遏其东奔之势田禾资四堰之水利者不下二千亩惟马山下堰最下又加以山泉然一隄不足以捍二水明万厯时知县喻効龙督令业戸马贵等修筑马山下堰坚　髙厚而田禾　恙矣】　麻车堰【在临湖里以上诸堰皆江阳田所赖】　普济堰【溉新桥坂田二千七百余亩在驯雉里开化邵嘉捐赀筑邵嘉普济堰记富春北郭十里过上新桥至大坂田将万顷居民耕耨其中无深濶大溪以资灌溉所恃筑为堰焉涝则泄旱则蓄嵗不为灾此普济堰所宜筑也堰据泉塘坂东其水一自开化白升南流一自临湖周公坞东下水势汹汹颇易盈涸溢则下田均没决则髙田尽槁明嘉靖初里民何□等捐资修砌成小堰享其利者百余年厯久圯裂余每过此恻焉爰集匠氏即于小堰下流辇山石沟涧壑为费若干缗出自独任而壅者疏浅者浚倾者层而甓缺者甃而补卓然以立湛然以深名曰普济盖所溉广也厚凡三百尺髙二十尺上濶百二十尺下濶百五十尺犹念善始者必期善终更募居民嵗时经理置田若干亩充工食备补葺于以绵嵗月而防暴涨工既竣父老集而环观焉咸谓普济之利靡有穷也】徐埭堰　弹堰【俱在驯雉里】　长泉堰【在祥风里以上诸堰皆江】
　　【右田所赖】　武婆堰【又名武溪堰】　横河堰　店弄堰　河塘堰　罟山潘堰【俱在丽景里】　青山堰　塔堰　大堰　戴家堰　屠家堰　小横堰　横堰　张家堰　石堰　裘堰　旧杨堰　路堰　月程堰潘塘堰　甲堰　瓦灶堰　人盘堰　孙鱼堰东枝堰　下路堰　石佛堰　上枝堰　前溪堰【俱在大源里】　塘子堰　重塘堰【一里两见】　黄毛堰【俱在望仙里】　谢塘堰　阆塘堰　西了堰　浦里堰　上坝堰　小谢胡堰　下坝堰【俱在江隂里以上诸堰皆江隂田所赖】白石堰【在庆护里】　罗汉堰【在感化里】　横泥堰【在县东十余里】
　　【旧因水壊明永乐九年知县王必宁建言修筑】
　　笋坝【在庆护里】　横溪坝【在仪凤里】　臧村坝　梅川坝　梅样坝【在栖鹤里】　桑坝【俗名枣坝】　寺坝【俱在祥凤里】　安禾坝支下坝【俱在善政里】　湖山砩【在善政里中约广二里波光荡漾出自天】
　　【成有灌溉之利无疏凿之劳此水利之最渥者也去湖三里有长川湖岭在其左陆石坎在其右南抵黄天宕北至大佛山源流浩浩故厚筑安禾支下坝以杀水势共溉田一千余亩苐安禾之坝无虞惟支下坝久为积水所壊明万厯时令喻效龙亲诣本所督令得水之民量田出费捐助无碍官帑下砌以石上筑以土遂免旱涝之患】
　　徐岱闸【在惠爱里】　塔堰闸【详见塔堰】　孙浦闸【在太平望仙二里】胡公闸【在县南临江明天顺间杭州知府胡濬置】
　　余杭县
　　南渠河　在县南一里
　　余杭塘河　在县东南三里【详见钱塘】
　　南上湖　在县南五里塘髙一丈四尺上下各广二丈五尺周回三十二里二十八歩与下湖相接
　　南下湖　在县西二里塘髙一丈四尺广一丈五尺下广二丈五尺周回三十四里一百八十一歩水经注县后谿南大塘陈浑立以防水在后汉熹平二年【咸淳临安志陈浑开湖溉公私田一千余顷】唐书地理志寳厯中令归珧因陈浑故迹置又筑甬道通西北大路髙广径直百余里行旅无山水之患咸淳临安志熙宁中因水冲激防渐低绍圣中县令李元弼率民筑増三尺州又差捍江兵士及濠寨官助之塘漏则以藁为箔捍护庆厯以后不复修治遂致堙塞又南湖东南岳庙侧有石櫺桥五亩塍二处皆陈浑遗迹昔湖水深低则引两湖之水由此入安乐乡其塍上下各濶丈余后湖堙塞民侵湖成田梅月连雨必苦大浸欲其快于流泄于是塍与桥弗修宣和中知县江袠躬访利害绍复前迹【陈无玷开湖记苕水发源天目经两郡六邑以入于具区六邑者二当天目之麓山隘地髙水经三邑处其下流水势奔放不可为力余杭界其间襟带山川地势平彻当苕水之冲洪流嵗常一再至久雨或数至倐忽弥漫髙处二丈许然不三日辄平其为患虽亟除而难卒以御也故隄防之设比他邑为重余杭之人视水如寇盗隄防如城郭旁郡视余杭捍蔽如精兵所聚控扼之地也东汉熹平中陈公为是邑始筑南湖以为水潴并溪者曰南下湖环三十四里并山者曰南上湖环三十三里洪流从髙赴卑其势悍甚得所谓石门函者则折而滙于湖既就寛平其暴必杀溪流纡余徐引而东湖之水泄于南渠河河流而东接东溪五福渠之水以入于呉兴其派别而北者为黄母港十二里与苕溪防于其防处节以石埭曰西函溪流方涨则闭以固东乡之田竢其稍落则启函以走渠港之潦下田函干水不储浸若旱暵亦开函以灌溉膏腴千顷余无水旱号为沃壤衣食万室出赋输公无虑万斛而计其为旁利又倍蓰也其为塘防规模甚工得周官善防之意厯年寖逺溪湖皆髙隄堰倾圮水或逆行漂没庐舍西函既自疎罅守者贪赂窃开以度舟水因大至官趋救目前遽塞之以弭患自函之塞十嵗九潦民日以困土脉沮洳殆成弃地今大夫江公以宣和四年来临此民属兵火之余眎民瘠甚为之恻然思所以振之者徧诹耆老得溪湖利病甚详民以厌患于阙防来告大夫乃以是年冬度工赋事民欢趋之始阙西函次五亩塍次縁湖之防当溪之冲者曰紫阳滩尹家塘次护郊之隄曰中隔塘次縁溪之防当西函之左右者西逾明星渎东接庙湾之塘次上湖可泄者渠河受水处曰石櫺桥次縁溪之防当石门之左者曰闲林塘南防皆全矣凡北防之塘与南对修西北之外曰五里塘西山之横陇当溪之冲者曰边塘及东乡之外尽十四坝之塘一皆圆治于是决渠之岸无偏强之患其下流逺近与钱塘接境之田犬牙绮错而塘在吾邑者曰庙湾曰许家坝曰菱荡曰塘口曰蜃潭曰化湾与其西岸石濑曹桥之间十余坝之岸亦皆増葺凡隄防之设西函最为钜大夫躬劝相抚循之以迄役凡函之制坚厚精密经始十二月甲寅落成于明年三月己巳其髙七其厚一百三十丈两涯横敞其中开闭处小陿从陿度敞去相寻有半加肤寸焉故石之工九百九十役庸万有六千三百用缗钱四十三万皆函之氓计亩乐输足用无赢不愆于素自余隄防由东塘而上分委邑佐董之各因其地之民故役不劳而功并集由庙湾而下则因其塘长而语之靡不听令并力以趋洎成如期若五亩塍者他时盖为防今不尽复水无所趋齧中隔塘阙为城邑病故今五亩塍之制其髙下仅可隐人其长止四百九十五尺其北田岸渐髙属于山足者凡五百尺下于塍尺许皆空不筑湖水过五尺则般塍北空处以流过六尺则般塍以流水之留塍下止五尺溪流平则五尺之水复自石门函还纳于溪西湖水般塍者势缓不为东郡及南渠河病无玷承公命直书其事俾后有考宣和五年四月朔记】万厯杭州府志绍熙甲寅畿漕黄黼重修【徐安国重修南湖塘记绍熙五年秋八月霖潦不止洪发天目诸山倐忽水髙二丈许冲决塘岸百余所漂没室屋千五百余家适侍御黄公黼弭节畿漕悼湖塘之废重为三州六邑之害鋭意兴复力请于上取弃地于马监发陈粟于丰储出钱币于漕库闗器用于殿司揆时庀徒悉募饥民羸者以畚壮者以筑日役数千人所活甚众填筑败岸帮广旧隄列木以捍基编竹以篑土増髙既隆于旧横敞复袤于前环视上下两湖数十里间如连冈之隐起坚壁之横亘邑既籍定民可耕殖复以溪塘环绕一邑补治如初独闲林塘附湖当溪水之冲随筑随隳乃去其激水之平陆以实败岸之罅隙沿旧隄帮筑其址益厚绵五十余丈工以夫计二十万四千二百二十有四钱以缗计二万八千二百九十有二米以石计六千六百一十有六经始以是年十月九日至庆元二年正月二十四日讫事邑令周章董工役簿吕大勲主钱谷丞郑昌时徐夀卿尉胡辅之佐其事漕属李耆明叶时兼护之始终尽瘁焉】嘉靖浙江通志元至正十三年余杭尹常野先増筑南湖塘又増筑县西官塘十八里成化杭州府志明永乐二年戸部尚书夏元吉増筑濶厚以防水患万厯杭州府志正徳十三年十二月提督苏杭水利河道工部郎中朱衮筑南湖余杭县志万厯三十七年重濬竪碑八座以三官庙为东界下凤山为南界鳝鱼港为西界石凉亭为北界东岳庙为东南界三贤祠为东北界荒荡为西南界石门桥为西北界湖中筑十字长隄隄上莳桑万株一便固隄一便召佃充五年一小濬十年一大濬之需仍于溪旁筑塘二以固隄防湖隄内设闸二以节崩漏设坝二以防冲齧四隅各设夫二以察损壊规制可垂久逺【戴日强濬湖筑塘説南湖为豪民肆占不能受水横溃冲决塘隄倾坍万厯三十六七年间洪水漂流时钱塘聂公击目惨心慨然擘画申当道建议濬复南湖鸠工经费议论凿凿上疏以没入貂翼银四万余金动四万众民力而湖工兴筑防聂公行取继云间杨公董其事日强受命来令此土适丁其时乃率僚佐督部役蚤夜经营塞者通之淤者平之缺者补之坍者填之用民之力以濬湖土运湖之土以培湖塘三年告成湖身周围三十余里湖塘髙四丈濶五丈视昔之塘三倍之湖之设以分溪之流也溪身平陂惟赖南北两岸塘隄挟持水始安澜顺流而下无旁溢之患盖湖者溪之吐纳湖不濬则溪水以无分而为害塘者溪之闗阑塘不筑则溪水以四分而为害北塘毁余邑十六坝首被之浸溃于仁和徳清而呉兴受其害南塘毁余邑灵源章郑诸乡首被之浸溃于钱塘崇徳而嘉禾受其害明乎三郡之利在濬湖之深筑塘之固矣且其沿溪两岸上自临安下抵钱塘延袤五十余里鳞次二十四塘中置瀽洞斗门以备蓄泄而瓦窑凤仪月湾响山土桥诸塘相继营筑今湖工告成诸塘安堵东南半壁实嘉赖之爰为图説以备考览金学曾南湖告成记南湖汉陈浑因大禹迹为之纵横一万三千七百亩后堙塞唐寳厯间归珧修之宋崇宁末杨时又修之三贤皆载祀典天目诸山之水注入南湖其下流杭嘉湖三郡受之潴积以缓其冲溃暵旱时引溉沟塍咸被其泽数百年来称东南一大利薮嘉靖初侍御傅公始清复亦仅还湖八千一百六十亩嵗戊申水利大叅王公偕钱塘令聂君上其事中丞髙公直指郑公咸以兴湖为急务相度湖势除髙田七百四十亩以补军屯以召民佃其他尽斥为湖竪界石八座筑十字隄莳桑以充濬需筑塘设闸以三十七年十一月鸠工三十八年十二月竣役是役也综理则钱塘令聂君心汤杨君万里余杭令戴君日强分委则钱塘丞熊日忠富阳丞郑舜卿余杭尉陈时嘉均着劳绩云】
　　国朝康熙元年知县宋士吉于滚坝上襄更筑辅坝广袤髙下与滚坝等【宋士吉増南湖五亩塍辅坝记南湖上下各三十余里能水有所潴亦有所演以节宣其流以有五亩塍滚坝故父老谓余言坝甚广袤而髙下画一有尺寸不可逾者盖坝砥汹涌于下趋似宜髙然稍髙则东南有徐流之利西北受泛溢之灾矣引洪流于上泄似宜低然稍低则西北获安澜之居东南被冲激之害矣乃兹坝之准也酌其高下量其盈缩使水来有所潴潴不至于溢去有所流流不至于涌如璇玑玉衡累黍不差每春夏水涨时验之良然士吉受任以来讲求邑中水利因见滚坝木渐以朽石渐以圯土之势渐以頽则坝之力渐以薄徒培修之无益也欲计万全其惟于滚坝上襄更筑辅坝乎因详请于抚台朱公报可遂督同水利官沈元斌及县丞王家善典史马应举倡南乡十八都民饬财鸠工尚义者以次乐助是役也经始于康熙元年十月告成于次年夏五月凡木石费千金人工以万计竪木必深垒石必坚积土必厚其广袤髙下一与滚坝等滚坝既修辅坝増筑二坝相依百年巩固矣盖南湖为分溪水而濬滚坝为节湖水而达辅坝又以护滚坝而増因畧纪其始末以贻后之尽心水利者】十年九月廵抚范承谟酌濬南湖委杭州知府嵇宗孟防同仁钱徳清分土分工本县知县张思齐昼夜监督开濬阅三月告成
　　北湖　在县北五里塘髙一丈上广一丈五尺下广二丈唐书地理志寳厯中令归珧开溉田四千余顷
　　查湖　在县北三十五里溉田甚广塘髙一丈二尺上广一丈七尺下濶二丈二尺
　　南湖塘【在县南三里钦徳乡文山界自望湖亭至岳庙前旧名尹家塘】　南湖草塘【在县南三里招徳乡旧名天塘】　北湖塘【在县北八里郎王界】　查湖塘闲林塘【在县西号鱼行塘】　石门塘　中隔塘【并在招徳乡】楼东塘【号月塘湾】　碧塘头【接钱塘界】　和尚坝塘　东塘【接寺中坝塘】　闻坝塘　化湾坝塘　下湖塘　西海塘　义林坝塘　郭家坝塘　里新坝塘【并在安乐乡】项家塘【在县南二里净土寺侧】　塍湖塘【即纯湖塘在同化乡】　谢
　　家塘【在县西北五里郎王界同化乡】　钱家埠塘【在县东八里碧塘头】　铺路官塘【在县东三里招徳乡至钱塘界以上俱古之所有今每年加筑广厚隄防水患】渎塘【在县北一十里旧名和尚坝塘】　下陡门塘【在县北十二里仙泽界并同化乡】　镇前等塘【在县北一十七里】　喻家塘【在县北一十八里】洪髙白社塘【在县北二十里】　边溪塘【在县北二十二里并在孝行乡】后岸塘　上母塘【并在县北二十八里】　茭溪塘【在县北三十五里并长安乡】　溪西北夹塘【在县东一十里免函界】　免函塘【在县东一十五里系西函斗门塘】　凤仪塘【在县东半里苕溪南岸自通济桥东至钱家埠塘】西门塘【在县西半里苕溪北岸自总铺至边塘旧名五里塘】　庙湾瓦
　　窰塘【在县西二里苕溪南岸自石门塘至通济桥以上俱明永乐二年戸部尚书夏原吉大理少卿袁复増筑以防水患每年加修】　新湾塘　月湾塘　响山塘土桥塘【并明令戴日强修筑陈禹谟重筑瓦窰塘记万厯三十七年戴侯来令邑谘访】
　　【民瘼惟水患为最剧盖苕之冇南湖主蓄泄分杀至于溪水约束全赖塘以隄防隄防不固患仍决裂上年新湾塘决矣未几月湾塘又决矣瓦窰塘势据上流天目直泻之水正当注射塘势单弱不支冲御岌岌乎殆哉于是偕邑丞卫君暨耆老数十辈计塘之最险者三百九十丈次险五百一十丈议当下用桩石以固其基上培泥土以厚其势侯捐俸六十金余照新月二塘例委任于卫君君固楚人濒于江素习治水法慨然以坚筑自任于是择老成精练之人以分佐之如督工则有金标采桩则有邬羔萧桥土工则有曹贤蔡应文喻森斵石则有周安文植潘相等至于钱粮收给则有郜业各殚心力以供趋赴而侯则日往一视精心以总覈而责成之起于万厯三十九年之七月至次年十一月落成】　塘坞塘【在县北二十五里后杳界】　古城塘【在县北六十里古城界】　双清塘【在县北二十里】　汼坞塘【在县北一十五里】费野中岭塘【在县北一十五里】　边塘【俗呼鼈塘在县西一十二里盛宅界】　全坞塘　丁墓塘　五里塘　上湖坝塘苎山坝塘　沌湖坝塘【并在同化乡】　鹿景塘　亭
　　子坝塘　六景塘　仇山大坝塘【并在孝行乡】　插坝塘　陶村塘坝　姚湖塘坝　系湖坝塘　石濑塘　陈家坝塘　祥坝塘塍　黄湖塘【并在常熟乡】感塘　荘前坝塘　吴山坝塘　曹村坝塘　夹堰塘　前村仓畈坝塘【并在长安乡以上俱明洪武二十八年工部差办事官王真等开挑潴水】
　　东郭堰【在县东三里南渠河上后汉县令陈浑置堰废已久今呼东程为堰下】　曹村坝堰【在县北二十四里长安乡旧市界即曹村塘】　黄公堰【在县西北三十里孝行乡进贤界】　千秋堰【在县南二里唐防昌二年废呉越王复置宋咸平中又废景徳四年令章得一复置亦号新堰斗门政和中令孙延夀以陡门涨沙易于冲决筑土以塞之邑人云县之东南惟安乐一乡地势下而田亩广常患天目湍水暴至故昔人开湖以杀水势筑塘隄以防泛溢又于溪南岸作大陡门二千秋堰陡门西函陡门小函二许家坝化函陡门是也溪水涨则下板以防水入溪水退坝中水髙则启板以泄之旱则修千秋堰以遏溪流令水自陡门入南渠河以灌安乐乡之田自县至钱塘界溪流皆深濶不可为堰独千秋堰有滩水浅可施人力陡门当安乐上流水势亦顺今既废陡门则此堰亦废】
　　龙光斗门【在县北隅宋绍兴三年左从事郎余杭县丞章籍建】　义林围陡门【在安东乡免函界】　西函陡门　东桥陡门【并在县东十三里】许家畈陡门【在县东十五里安乐乡支港界】　苎山畈上陡门苎山畈下陡门【并在县北十二里周化乡仙泽界】　喻家斗门【在县西北十里长熟乡山后界】　下山陡门　顿村陡门【并在县西北二十五里常熟乡山前界】　黄坝陡门　姚坝陡门【并在县东北三十里常熟乡黄坑界以上陡门俱系前代建置修筑潴泄水势以利田亩】　黄家陡门【在县东北五里东塘界】　郑家陡门【在县北三里郎王界】　寺中坝陡门【在县东北五里东塘界】　班湖坝陡门【在县东八里东塘界】　祥坝陡门【在县东北三十里山前界】　中坝陡门　陈家坝陡门【并在县东北二十里黄坑界】　插坝陡门　石濑坝陡门【并在县东北三十里山后界】　天竺陡门【在县西北五里盛宅界以上陡门俱于明洪武年间建置以防水患遇雨水涨则下函障隔水势水退则启函以泄渠港之潦徐沛复天竺陡门记天竺堰陡门不知创自何代引苕溪水入经子河抵莲花桥东流与龙光陡门合流溉千亩膏泽万家为余邑一大荣卫龙光典守有人疏通若故而天竺为上流之冲易于淤塞自宋淳祐厯元泰定屡修屡湮至明正徳间邑侯喻公重濬民甚利之迄今又淤一遇旱涝稼穑卒痒今年夏秋间江公必晖以佐郡署篆属邑时邑庠生朱朝相沈焕然邑民周澄等相与陈请谋复陡门故道公建白郡侯胡公既闻当道可之召附田居民照产出赀采石鸠工为永久计旧陡门凡二外者甃以石则増葺焉内者原用瓦筒通水故易倾则改筑石函制如外其经流之处延袤数里湮者濬髙者铲侵占者清理判部曹君子华朱沈二生各殚心力恪恭乃事始于七月中旬落成于九月初吉又设编役以时启闭旱涝有备云】
　　【国朝康熙十年知县张思齐捐赀改筑天竺陡门以井字式为八字式以便启闭复开濬港导引溪流入
　　溉田亩民利赖之】
　　临安县
　　锦溪　在县南一里流至县东独山潭与南溪合流至余杭县名苕溪
　　【谨按临邑诸溪发源于众山合流于苕溪故诸溪之名详见山川兹不具载然地髙水泻易于涸竭惟设塘堰以备蓄泄时启闭以资灌溉定例堰开于四月朔闭于九月朔舟筏转输必以其时凡以为溉田之计者至矣】
　　湖塘【在县西一百五十歩谷昌乡古筑塘塍作行路今废】　项家塘【在县南三里净土寺之侧】　呉诸塘【在县东四里】　小塘【在县北五里以上宋元时筑】　夏家塘【在县东一十八里】　青同湾塘　化桐坞塘　干陂塘【并在县西五里】　后墅塘【在县西八里】　孙家坞塘【在县北八里并在国昌乡】　东泉塘【在县北一十八里】　水鞠塘【在县北一十八里】虾蟇坞塘【在县北一十八里并在灵凤乡以上俱洪武二十七年及三十年间开挑筑塘】患塘【在南北乡万厯间筑塍百余丈】
　　上横堰　后郎堰　湖塘堰【一名湖陶堰俱在永安乡】　黄沙堰西华堰　阆川堰【俱在金岫乡】　洪堰　万庾堰【一名】
　　【胡家堰】　五袴堰　竹林堰【俱在衣锦乡】　干堰　长桥堰　子堰　黒龙堰　长潭堰　下洪堰【俱在国昌乡自上横堰至此皆西乡之堰】　戴武堰　八亩堰　郜溪堰　倒畈堰　弼堰【俱在金岫乡】　西溪堰　玉溪堰　青龙堰　青堰　大坂堰【俱在辰隆乡】　马堰　盛家堰新堰　弼堰　细田堰　江家堰　杜堰　八亩堰【俱天目乡】　新溪堰　郎山堰　下郎堰　章家堰樊家堰　新堰　堂子堰　甘棠堰　子堰【俱福】
　　【兴乡】　郑堰　巫山堰　横山堰　刘堰　上金下金堰　俞家堰　东山堰　徐家堰　兰岭堰鱼跃堰　金钟堰【俱衣锦乡】　黒龙堰　笋岭堰　萧条堰　八亩堰　上挂下挂堰　琴山堰　积水堰　小堰　胡家堰　俞村堰　白塘新堰【俱灵凤乡】郜家堰【在奉东乡】　金波堰【在新西乡】　芦堰　杜堰
　　奴堰　泥堰　寮堰　辽堰【俱髙陆乡】　朴树堰杨山堰　沃山堰　乌潭堰　龙口石堰　石堰龙门堰　东荘堰　乌独堰　猴山堰【俱庆云乡】
　　后昌堰　大石堰　上下堰　为头堰　猷溪堰【俱髙陆乡】　麻窄堰　杨木堰　青山堰　郎家堰【俱庆云乡】　庙潭堰　九亩堰　竹杀堰【俱山川乡】　五柳堰【在国昌乡】　马堰　济川桥堰【在辰隆乡】　鹗八堰【在福兴乡】桃花堰【在大云乡】　观家堰【在庆云乡】
　　于潜县
　　浮溪　在县西二里源自天目山至县郭七十里下入桐庐县溉田五十三顷二十五亩
　　紫溪　在县南三十里溉田四十三顷五十亩唐书地理志贞元十八年令杜泳开又凿渠三十里以通舟楫咸淳临安志深五尺濶二丈溪下有燕尾滩最为险患操舟者病焉绍熙间令邵文炳凿去铦利之石其害遂息【邵文炳兴复水利记潜县崇冈复岭回缭重迾水之发于山者六十有三源集而成溪一曰天日之源幽深峻极渟为龙渊三池酾流自北东横亘而少西经白塔为东溪其北曰眉山之源眉山而西曰千秋之源皆自宣城穿岭而下过朱村并而为西溪三水奔湍滙于甲子岝防山之麓合流南注而为紫溪此其大源也余皆止发于潜之境其来自近旋转合附环邑左右势倾而南下无以宿水溪行羣山间广不能三十丈或束而约则才数寻尔浅滩鸣濑五日不雨田未病而溪涸矣昔人视其势而约之以埭导其流以溉田葢莫推其所自后之私其利者稍増益之凡为大堰百四十有七所其细流为堰者又二百二十有三所山狭穷处溪流不逮亦疏凿以为塘然而潜之地山居其六七穷谷之民尺寸所必争无旷土平泽以广其灌注凡为塘一十二所而已田事将兴劝耕于郊视溪塘之遗迹而申农里之教令故大堰各立长董率共利之人察其决壊而増筑之相亩之枯润时其疏瀹而均注之先后有次第髙下有承接背约则有罚甚则有刑小堰各从民便使自为之或一家得专或众有私约而不立之长増视其大小如其堰之政总之溉六乡十二管之田凡四万九千七百七十亩有竒非溪塘之所及止于此地之倾侧山之重岘而不得尽其利也文炳求之邑而考宋中兴之断简求之野而得开寳之遗书熟究之而事明叅覈之而图具然后随缓急之宜以次修复民用乐从咸即其旧聨比而籍载之为一论次以存其槩】
　　【谨按咸淳志曰潜邑环境皆山非泽国比由天目眉山千秋岭而发者皆自北而南由获柳芦岭而发者皆自西而东由横塘顶山而发者皆自东而西逶迤曲折至县南七里始合而下紫溪西与唐山合而下至乐延乂合湖之源下至印渚滙于桐江邑中所借以为命者塘堰是也陈善云余稽旧迹逾七十堰几四百塘亦数十今所存几何叅考诸志异同不一兹据万厯府志采入其旧志所载今已不存槩勿録】
　　元丰塘【在长安乡宋元丰三年于潜令崔遹开为邑人利至今呼之为崔长官塘庆元间令邵文炳重浚邵文炳重开元丰塘序长安之乡小岭之下有塘曰元丰愚民盗塘而田经界既正不可复夺而塘之所存隐然成陆矣咨访耆老求其故而疏辟之取田戸百二十家之夫以用其力给其食用凡三百有四阙而罢其广百有四丈其深丈有五尺水由地中翕然泌涌如井之有源混混乎弗竭也于是别为三渠其东之深与塘底直覆以大石凿方窦广八寸许塘水自石窦旋转而入于渠其西髙可五尺余为第二渠如前之制又髙五尺累石为门于二渠之中斵石为板横亘其下又积石于水门之外酾三流以注之田植板干以谨其闭纵小旱则启其中之水门而纵之中旱则开其西大旱则开其东已泄而复闭逾三日则塘复盈宛转无穷视他塘为最其水自地发非山源之所注老农目之以旋水既从其窦也旁行曲折于三流之分又不止今所灌之田而已夫天造地设待人而成百十有一年之间堙废者再事之难成而易毁者如此不及今求以复之则他日又不可考矣然犹虑其未几而复壊也乃申以董齐之约择其里之善事而可长者凡八人嵗一更之周而复始疏凿之以时闭纵之以后先缮补之有备决毁之有防条画具在使其守而弗失则塘之利庶乎其无穷也】　乐平官塘【在长安乡元丰塘西令邵文炳筑治邵文炳重筑乐平官塘序去元丰而西里许地曰乐平畈受延湖之源而属于大溪最为陡峻旧有官埭溉并溪之田仅千亩与所谓元丰塘者盖相为表里也山溜旁冲注埭墺奔洪暴涨壅沙以遏其上流溪源亦激射而埭乃随壊民力不能致经久之利拱视而莫之救溪涸立待安于旱干以幸蠲租而已今耆老咨嗟求以新之于是相与讲成败之故得利害之实乃伐石作址累石为髙横絶溪流厚丈有六尺长十有二丈髙与溪岸等列木作榥以护其旁使奔流不得齧射而震撼满其上则平漫而駃之导渠自埭口南东而下渠之两旁又酾为辅渠六分注均及由近而逺渠之所属无不沾溉然决防之患始于蚁穴责之长以谨视嵗补而加勤岂惟乐平之田恃此以无忧上下用劝百四十七堰之规相为不朽则异时为政者之所当念也】　清涟上塘【去元丰塘五六里令邵文炳复兴邵文炳清涟上塘序渡上濠溪而南为范家坞层山之麓细流所潴曰清涟塘取其渊渟而凝碧也转而名清莲又止名为莲盖传久而失之也塘之深丈余东狭而西长南北相去畧等周广九十有一丈累石而四围之坚髙可以卫水山径奔流亦不得而冲齧也塘之下凿渠而深之东流为澳又北东而接于乐延乐延之地聚落延袤别为东西村其东专涟塘之利其西又有上塘亦名之以湖涟周广视清涟塘而有加焉水自地中泉自发越与元丰塘亦畧相似别为二渠其一自塘之东经北而下其一自塘之西循村巷宛转而北又旋而复西水之所及视东渠为颇逺二塘与元丰塘相望隔五六里许皆日就壅不足为旱干之备而民亦无有告其上者人情可与乐成而怠于兴作固应尔也今虽以次兴复而雨旸时叙嵗适登稔窃惧民犹以为徒设而后日之不加修也则终废而无以获其利故复申其説以备告之】　容塘　徐博家前塘　皂角塘　祐塘　温塘　徐太家前塘　浪后塘　墓后塘　余三家塘　徐五十一家前塘【俱在丰国乡】景村塘【在县西三十里波亭前乡】　中门塘【在县南二十里】　清源塘【在县南五里并在潜川前乡】　东坞塘【在丰国前乡】　寺坞塘【在潜川前乡寺坞口】　白蟮坞塘【在潜川后乡上豪坂】　赤岭塘【在潜川后乡赤岭脚】青塘【在潜川后乡青塘岭】　寺坞里塘【在潜川后乡乐平畈】　七坑
　　渐水坂塘【在潜川后乡七坑坂】　渐水坂塘【在长安前乡七坑坂】　大山坂塘【在长安前乡大山脚】　桑午塘【在长安前乡桑午村】　赤山脚塘【在长安前乡赤山脚】
　　【谨按自元丰塘至清源塘万厯杭州府志仅载容塘中门塘二塘余皆不载兹并録之以备考覈】
　　乌金　黄岭　大坞外头　大坞口　洒源　何荘　溪西　观堰【俱在潜川后乡】　下鼓桥　罗湛湾　何干【俱在维新前乡】　桃源泥后　太阳堰　徐村　湖潭　钱家方员　富王　昔口　髙婆堰【俱在波亭前乡】南山　扶西堰　兰【俱在丰国后乡】　城后堰【在潜】
　　【川前乡自乌金至此皆西境之堰】　滴水　陈干　化干　城门【俱在维新前乡】　赵家　石山　龙潭　长干　新庙【俱在维新后乡】　柴堰　甲子堰【俱在波亭后乡】　观政堰　浮溪堰　管堰【俱在丰国乡】　青山【在维新前乡】　眉山　埂子　长桥　前流　许村　亭子　婆罗　陪泥坎下　溪东　凤亭　凌中　溪西凌舍【俱在维新后乡】　洗马　洪桥　昌升西落　长林堰【俱在嘉徳前乡】　黄沙堰　沈堰
　　涌堰【俱在嘉徳后乡】　泥黄堰　筲箕堰　巫山堰　田干堰　鹤堰　秋堰【俱在波亭后乡】　陈堰　黄山堰郭西堰【俱在坊郭】　正青　浪堰　波眉堰　梅树堰　乌劳堰　西坂堰　下盛堰　大河堰　小河堰【俱在嘉徳后乡】　东闗堰【在嘉徳前乡自滴水至此皆北境之堰】沙堰　亭子堰　殴口上堰　化口堰【俱在丰国前乡】新桥　溪西　盛湖　泥黄　赵家盈堰　泥头【俱在丰国后乡】　牛毛　胡家堰
　　髙坎堰　曹家堰　枫树　云坞堰　罗家堰【俱在丰国前乡】　泥塘　鸠吉堰　牛栏　黄泥烟口【俱在潜川前乡】　牛塘　甎桥【俱在潜川后乡】　孔堰　浮堰　堰　查堰　上施堰　下施堰余堰　荣堰　运堰　小堰　上徐家堰　周家　迁堰　乌堰　桥坞　郭寄堰　黄山上充坞　洪家坞【俱在长安前乡】　青山【在潜川后】
　　【乡自沙堰至此皆东境之堰】
　　新城县
　　胡公渠　引新堰水注之堰去城八里水不能达明天顺间郡守胡濬相度命筑塔山堰开溪导流以入濠濠内地旧为民产邑人袁穟首捐地十余亩为倡众皆效之遂以其地凿渠引水接通城河凡五里许负郭田不忧旱者五千亩民徳之名胡公渠崇祯辛未近城沟濠为居民侵塞令许征芳勘视侵者复之塞者通之水注城隍如故
　　国朝康熙十年濠淤渐平知县张瓒重濬
　　深浦　去县南二十五里濶二十丈深浅无度潮水往来溉田五十顷
　　官塘【在县北五里城郭乡官塘堰水溉田有九澳唐永淳元年开曰东山澳曰西山澳曰中澳曰朱家澳曰亭子澳曰丁路澳曰袁都宅澳曰真堰澳曰板澳宋庆元间县令刘景修重濬元至元间令刘弼重开明洪武二十七年监生杨昶重修嘉靖间知县袁泽加濬因塘塍沁泄乃筑石立闸名袁公闸蓄水至今为利】　里塘【在新登乡】　告山坞塘【在折桂乡】　杜家塘【在祥禽乡】　百丈官塘【在太平乡】　母子岭塘　柘州塘金家坞塘　汪濑塘【以上四塘俱在太平乡】　中塘【在广陵乡】东周塘【一作东洲在七贤乡】　太师坞塘　袁家塘
　　惠洲塘　叶村塘【以上四塘俱在七贤乡】　长盘塘【在永昌乡】古溪塘　麻车塘【俱在昌东乡】　髙塘　郎家荘塘【俱在昌定乡】　莲塘【在县南一十八里太平乡洪武二十七年工部差监生扬昶重修】铁母塘　汤家荘塘【俱在昌西乡此皆南境之塘】
　　东齐堰　白石堰　师姑堰　罗堰　徐坞堰　慕珠堰　寺堰　万堰　华堰　庙堰　蔡堰　马堰　于堰　凌堰　仙人堰【以上俱在南新乡】　石堰麻基堰　罗堰　长潭堰　万堰　何堰　古城堰　施堰　阮堰　潘堰　桐树岭堰【以上俱在寜善乡】骆堰　桑堰　槎坑堰　阮堰　施堰　唐湖
　　堰　溪西堰　青山头堰　弓家堰　下横溪堰潘家山下堰　菖蒲堰　钱畈堰　拓头堰
　　天家堰　孙泽堰　十亩堰【以上俱在广陵乡】　炼溪堰查村堰【旧名查家堰后圯】
　　【国朝康熙八年知县张瓒重修】　火堰　胥口堰　金鸡堰　袁村堰　金慈堰　塘里堰　金家堰　横溪堰　碧东堰【以上俱在新登乡】　木公堰　兰堰　施家堰　白果堰　马公山下堰　长兰堰　寺前堰　马公塘堰　麻车头堰　麻车桥堰【以上俱在七贤乡】　牛堰【废】　潘堰　杨家堰　何芦堰　卸堰　沙堰丁家堰　赤松堰　陈堰　新堰【以上俱在折桂乡明洪武二十七年工部差监生杨昶开筑】　后凹堰　芝林堰【一作知临洪武二十七年开筑】　上珠堰　曜堰　仙人堰【以上俱在南安乡】　刘公堰【在县西五里鱼池山下祥禽乡永乐十年知县刘秉开筑南至绍泽北至官塘五里桥溉田千余亩】　直堰【在折桂乡自东齐堰至此皆西境之堰】　童家堰　黄现堰　东洲堰【俱在东洲乡】　天桂堰【在天桂山下七贤乡明万厯元年侍郎方亷捐赀偕得水人戸建筑石堰一十四丈有竒灌田数百余亩】
　　【国朝康熙八年知县张瓒重修】　董公堰　青山堰　髙堰　汪家堰　木仓堰　糖饼堰　周家堰　塘坞堰　何家堰【以上俱在永昌乡】
　　【国朝康熙十一年知县张瓒重修】　包奏堰　新堰【俱在县北八里唐永淳间太师杜棱创置疏导而注之城濠嵗旱则均之田亩宋庆元二年邑令刘景修重修水潦辄壊元至元二十四年县尹刘弼视度地宜于是编木累石髙塍坚坝虑春涨之湍悍汹涌则壅其流而堰不支也乃隆其两旁洼其中流以抑其浩荡之势虑水溢出喷薄久则陷其趾而塍不固也乃联木为牌置之下堰以杀其势堰既成而沟尚壅塞前邑丞张世荣尝开许村一沟县尹刘公召其乡老使之依山凿渠疏通水道一自堰下流至沙塾边东流入于许村西流入于杜墓坂一自闻家山下承田内堰至凤翥桥东流入于周家埭以至呉公埭遂及小荘坂西流入于官塘坂与朱家澳合至白塔坂遂及城下】　松溪堰　袁家堰　双港堰【以上俱在昌东乡】神仙堰　桐坑堰【俱在昌定乡】　潘家堰【在昌西乡自童家堰至此皆东境之堰】　塔山堰【即胡衙坝在县西二里明天顺间知府胡濬因附郭田旱涝无备委医学训科方镛督理筑坝凿沟引水入城濠绕城东西至南门置闸放水由城东官沟抵鸡鸣山入溪民甚利之嵗久坍塌每遇夏旱费工累筑水不能达且沟至袁家门前有小溪一带水碓一轮其流径冲城南背学宫反跳万厯三年知县温朝祚撤去水碓小溪筑塞使葛水归一环抱学宫查承受堰水田派银筑坝注水入濠闸亦移就学左放水灌溉】
　　【国朝雍正七年署巡抚观风整俗使蔡士委新城县知县罗爌修筑永昌昌东昌定东洲七贤五乡冲
　　坍堰坝】
　　昌化县
　　白獭湖　在县西南一里横亘半里许
　　湖塘【在县东南五里】　云老大塘【在县南十里】　泥皛波塘【在县东四里】　赤源西塘【在县南十五里以上俱洪武二十九年工部差人材李荣等到县开挑】　朱源塘【在县西南十五里】　梓口塘【在县东五里】　泥浪塘【在县东南十五里以上俱在东境】
　　前村堰【在县西七十五里】　杨舒堰【在县西七十三里】　王村堰【在县西七十九里】　自堰【在县西二十里】　北郊堰【在县西十八里】　巨溪堰【在县西十七里】　髙梨堰【在县西十里】　白山堰【在县西七里】下阮堰　东堰【俱在县南十五里】　云老堰　林村堰祝家堰【俱在县西四十八里】　飞堰【在县西五十五里】　刘家堰【在县西八十七里】　岭下堰【在县西三十六里】　朱旱堰【在县西六十余里】后溪堰【在县西八十里自前村堰至此皆在西境】　山干堰　朱儒
　　堰　禁头堰【在县西五十五里】　大陈堰【在县西六十五里】　葛干堰【在县西四十三里】　南岸堰【在县西三十八里】　杨溪堰【在县西三十五里】　颊口堰【在县西四十里】　杨干堰　下茆堰【在县西三十三里】　朱浪堰【在县西三十里】　杨堰【在县南三十里】　石鹏堰【在县西三十二里】　无他堰【在县西二十八里】　郡干堰【在县西三十四里】　细干堰【在县西二十二里】　马篠堰【在县南五十八里】狮石堰【在县西六十里】　龙塘堰【在县西六十里】　杨村堰【在县西四十九里】　髙头堰　洲头堰【在县西四十里】　老军堰【在县西五十一里】　落子堰【在县西四十五里】　云溪堰【在县西四十五里】蜃溪堰【在县西五十八里】　峡村堰【在县南二十八里】　官桥堰金村堰　秀下堰【在县南二十六里】　伽溪堰【在县南十五里】河清堰【在县南二十里】　塘溪堰【一作塘堰在县南四十二里】　杜
　　堰【在县南四十五里】　杨溪堰　良和堰【在县南三十二里】　角堰【在县南三十五里】　住堰【在县南三十三里】　潘干堰【一作潘堰在县南三十六里】　石堰【一作石壁堰在县南二十二里】　石岸堰【在县南二十里】沈堰【在县南四十三里】　庙堰　湍源小堰【俱在县南四十六里】洪岭堰【在县南四十八里】　余村堰【在县南四十里】　陈堰【在县】
　　【南三十八里】　黄堰【自山干堰至此皆南境之堰】　六亩堰【在县西七十八里】　酆茶堰【在县西八十五里】　竹领堰【一作竹山堰在县西九十里】奥村堰【在县西十三里】　澞溪堰【在县东八里】　梓口堰
　　【在县东五里自六亩堰而下至此皆在北境】　石湖潭堰【在县西八里】　岸堰【在县西六十二里】　石壁湾堰【在县西五里】
　　【附戴经邦纂修水利记环昌之塘四本来无源因旱涝为盈涸茍深濬而固其隄则旱不竭而涝不溢殊称便易苐灌田无几耳若堰则利漙而功百倍焉如溪之西北诸堰自酆茶竹山狮石而下灌田三万余亩东南诸堰则洪岭潘干澞溪石壁等处所灌亦以万计民生国赋盖其重哉兹荷抚院轸念移文郡县令甿庶修筑工成撰志直欲兴全浙之长利也苐昌之堰势有二在山涧者长不过十数丈令堰长督同人戸凿石坚砌使通沟洫不时补塞巵漏则成工易在大川深溪者延袤百余丈方累石扞泄一遇山涛四出奔流冲激则飘石如荡芥复夷而为滩为沙砾矣且平时商船往来每每折损隄筑妨农事尤甚为民生虑者当令有田之家计亩出银几许堰长一一书簿募工为石堰髙若干尺长若干丈坚固若城堑则湍悍无虞也不则于近堰之所共置山一段畜篠备筑届春夏令货船便带土石以助修砌则不惟农工商贾两利俱存且使隄不阙剪而上田尘下田拆之患可免矣戴弁条列水利文粤稽昌之水势皆自西来水源因之大要则南条北条然又各有支流总名则曰溪周礼谓两山之间有川焉是也姑以其大者言之其西北有六一发源于昱岭东过颊口又东为巨溪又东滙为湾水潭南防于河桥一发源于蕨箕田经同山防于颊口一自宁国县界经百丈麓入巨溪一自千顷山至箕山而入晩溪一自七里洞出塌水桥而俱入晚溪一发源于黄花闗逆流出长春桥而入于湾水潭其东南有五一发源于大明山东过龙须桥石镜山防于河桥一过铜坑分为沈溪出章村而入于大溪一过铜坑分为贡源以入于大溪一过铜坑分为良溪而入于大溪二条之间虽南北分播不齐皆合流过小柳大柳经分水防桐江而入钱塘然由西而东形势浸下利于田则作堰六十有五别作沟浍以引之即周礼所谓以防止水以遂均水其间冇官立之长者有私举为首者皆所以率工修筑然田之近溪者旱则上流可壅涝则下流可泄颇为民利乃若不成溪流者则旱涝无可恃昔人尝因泽为塘者三皆属于官一在朱源一在泥皛一在云老各立长以递领之此之谓以潴蓄水亦周礼遗意也】













　　浙江通志卷五十三
&lt;史部,地理类,都会郡县之属,浙江通志&gt;
　　钦定四库全书
　　浙江通志卷五十四
　　水利【三】
　　嘉兴府【嘉兴秀水二县附郭】
　　城内河　自西门入者由大悲桥至韭溪桥自南门入者至市心二水交防而分流出东北两门嘉兴府图记明永乐乙酉左通政赵居仁奉诏治水尝疏之成化初故道塞而屋庐其上嘉靖二十六年秋知府赵瀛悉加浚复嘉兴县志崇祯间知府郑瑄复加疏浚流通民间利赖
　　国朝康熙二十四年知府刘瑆知县何鋕任之鼎捐俸首倡绅士协力城内河道填塞数十年者尽行浚复三十九年知府佟赋伟又复开濬六十年夏知府吴永芳以城内正河淤浅鸠工大濬并支流小港以次疏通时居民跨河造房悉令除去郡城四门外各有备警河日渐湮塞循故道防濬悉皆复旧嘉兴县【城外河道】
　　海盐塘河　在县南五里自滮湖南通海盐县嘉善塘河　在县东由白莲寺而东三十五里至嘉善
　　平湖塘河　在县东南直达平湖
　　【谨按嘉禾一郡地势平衍故鲜堰坝惟海盐地形稍髙水之所注西北流百余里而至嘉兴合秀水西境运河之水滙于鸳鸯湖分为二流一由南堰桥厯鳗鲤堰桥至甪里街一由放生桥迤东厯牙前桥至甪里街东流十余里防于白莲寺前又分二派一派东北流三十余里至嘉善注于松江一派东流五十余里至平湖而入于泖其间支分派别参错乡间为港为浜不可胜计农民车戽灌田虽至大旱浜港皆竭而三河之水未尝干涸是万顷膏腴无不赖三河以为命也然嘉邑较秀水又觉稍髙故旱多潦少宜疏濬支河浜港时筑圩岸则旱潦有备而嵗常丰稔矣】
　　横塘【一名海盐塘在县南五里自嘉兴南堰桥起东南直扺海盐县西门外天宁寺前绵亘百里】汉塘【在县东十里又名新丰塘即平湖塘也】　魏塘【在县东十里达嘉善即嘉善塘也】　华亭塘【在县东一十五里通松江华亭县】　伍子塘【在县东二十五里接胥山】　长水塘【在县南六里通硖石市】　练浦塘【在县南二十五里东西通横塘长水塘又名练塘】　麒麟塘【在县东南十九里通汉塘】
　　郑公隄【在防龙寺两腋明崇祯间知府郑瑄筑嵗乆渐圯】
　　【国朝康熙六十年邑绅髙孝本白于郡守率众重筑两腋长隄以遏嘉善平湖之去水】
　　白苎堰【在县东南三里】　盛家堰【在新行镇北】　马塘堰【在县南七里谨按马塘堰乆废近人惟呼海盐塘上马塘庙前为马塘泾云】
　　秀水县【城外河道】
　　运河　在县西南通石门县北接吴江界【运河自杭州北新闗而来防上塘长安坝之水从石门县西北流二百余里至西门外三塔湾折而北厯王江泾至平望六十里许入吴江界其间支河无算难以枚举要皆纵横阡陌之间以为灌溉之利】至元嘉禾志隋大业六年勅开江南河自京口至余杭八百里面濶一十余丈嘉兴府图记唐广徳中屯田使朱自勉濬距沟濬沟距川后刺史于頔缮隄防疏凿浍列树表道宋史河渠志元符三年二月诏苏湖秀州凡开治运河港浦沟渎修叠隄岸开置斗门水堰等许役开江兵卒嘉兴府图记明永乐间通政赵居仁濬河秀水县志明万厯二十年水利薛梦雷檄县令李培起斗门至王江泾界集附近居民疏濬
  </div>
  <div class="pagination">
   <a href="浙江通志_page135.html">
    上一页
   </a>
   <span>
    ...
   </span>
   <a href="浙江通志_page131.html">
    131
   </a>
   <a href="浙江通志_page132.html">
    132
   </a>
   <a href="浙江通志_page133.html">
    133
   </a>
   <a href="浙江通志_page134.html">
    134
   </a>
   <a href="浙江通志_page135.html">
    135
   </a>
   <span class="current-page">
    136
   </span>
   <a href="浙江通志_page137.html">
    137
   </a>
   <a href="浙江通志_page138.html">
    138
   </a>
   <a href="浙江通志_page139.html">
    139
   </a>
   <a href="浙江通志_page140.html">
    140
   </a>
   <a href="浙江通志_page141.html">
    141
   </a>
   <span>
    ...
   </span>
   <a href="浙江通志_page137.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
