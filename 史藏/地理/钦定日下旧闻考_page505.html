<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 505 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 505 页/共 698 页</h1>
    <div class="content">设庄头种地植桞为限其外平原皆猎场适可而行适可止此来非特为春搜业已围陈旷野间罢而 
弗用似躭闲设云爱物当春令尔雅曾无搜字删磬控自知不及前挽弓毚兔获纔连艳称双中仍嗤 
彼乙亥春南苑行围一日射中八兔因有季登漫翊中双兔一日双还倍彼三之句今日小队行围射 
兔仅获其二忽忽二十年竟如向之所嗤实堪自哂然余春秋六旬有四犹能驰射中双虽未符昔日 
所云差足验习劳弗懈之志非徒夸精力未衰藉以解嘲耳句今日小队行围射兔仅获其二忽忽二 
十年竟如向之所嗤实堪自哂然余春秋六旬有四犹能驰射中双虽未符昔日所云差足验习劳弗 
懈之志非徒夸精力未衰藉以解嘲耳今日翻嗤众亦然乾隆四十七年御制仲春幸南苑即事杂咏 
南苑前年曾一过前岁庚子秋自热河迥跸恭谒东陵礼成即取道南苑恭诣西陵未及行圉距今不 
觉两年矣寒暄阅岁迅逶迱手柔弓燥思典论小试春搜仲月和于此习围忆少年朝家家法意深焉 
余十二岁时恭侍皇祖于南苑习围葢我朝家法最重骑射无不自幼习劳今毎岁春间仍命皇子皇 
孙皇曾孙軰于此学习行围所宜万年遵守也今仍命子孙曾軰一例遵行奕叶传北红门外水田治 
路便轻舆快览之苑内亦多宣剔处近年疏剔南苑新旧诸水泊已成者共二十一处又展寛清理河 
道清流演漾汇逹运河并现在拟开水泊四处次苐施工通流济运较昔时飞放泊尤为益利云由来 
万事在人为平原早已列围场风作宣教罢猎行不惜畏劳将致议古稀遵养亦云当臣等谨按南苑 


行围御制诸诗谨绎有关纪述事实者恭载卷内余不备录康熈二十四年圣祖仁皇帝幸南苑大阅 
择南苑西红门内旷地八旗官兵枪炮按旗排为三队圣祖仁皇帝率皇子等擐甲前张黄盖内大臣 
侍卫大学士及各部院大臣均扈从后建黄龙大纛圣祖仁皇帝周阅八旗兵阵阅毕驾还行宫特降 
敕谕申明军令宣示于大阅之地是日未阅前官兵均赐食阅后赐酒大清会典凡大阅吉期由钦天 
监选择先期二日武备院设御营账殿于南苑晾鹰台帐殿后设圆幄恭候皇帝躬御甲胄既成列兵 
部堂官奏请皇帝阅操驾临晾鹰台圆幄躬擐甲胄扈从内大臣侍卫亲军等均甲胄奏请亲阅队伍 
内大臣兵部堂官前导后扈大臣及总理演兵王大臣随从御前大臣侍卫干清门侍卫满洲大学士 
等均随行其次豹尾班侍卫随行又次黄龙大纛随行又次上三旗侍卫按次随行在火器营兵之后 
首队之前自左至右阅队一周还御晾鹰台帐殿兵部尚书进前跪奏请鸣角帐殿前蒙古画角先鸣 
次亲军海螺传令海螺以次递鸣声至鹿角前首队次队海螺齐鸣举鹿角兵闻击鼓而进鸣金而止 
麾红旗则炮枪齐发鸣金则止如此九次至第十次连环齐发鸣金三次乃止满洲炮至第七次停发 
连环发毕鹿角分为八门首队前锋护军骁骑排开驻立次队亦随进候鸣螺皆声喊前进两掖应援 
兵亦斜向前进以次及殿后兵进鸣螺而回大阅礼成驾御圆幄释甲胄驾还行宫每旗应赏馔筵五 
十席猪二十羊二十并薪炭等物于大阅日黎明王大臣等并内务府官尚茶尚膳人等公同监看务 
令暖食周徧同上臣等谨按大阅全仪及官兵器械旗纛枪炮金鼓各有定数详见大清会典兹不备 
载乾隆四年御制大阅诗时狩由来武备修特临南苑肃貔貅龙骧选将颇兼牧天驷抡材骥共骝组 
练光生残雪映旌旗影动朔云浮承平讵敢忘戎事经国应知有大猷乾隆二十三年御制仲冬南苑 
大阅纪事诗廿年一举宁为数乾隆己未大阅至今盖廿年矣周礼分明节候论便设军容示西域时 
哈萨克布鲁特塔什罕回人等皆令预观伫看露布靖坚昆迩日盼将军兆惠喜音殊切于怀好齐以 
暇千旓飐既正还奇万炮喧风日晴和士挟纩非予恩也总天恩臣等谨按南苑大阅御制诗谨绎有 
关纪述事实者恭载卷内余不备录大红门内更衣殿南向门二层大殿三间南苑册臣等谨按大红 
门南苑正北门也亦称北红门旧有南苑官署房三层共十有八间更衣殿乾隆三年建殿内恭悬御 
书额曰郊原在望联曰旧题在壁几行緑晓日横窗一抹殷其南为地藏庵东为小龙王庙圣祖御制 
海子北红门秋雨后行围戏作昼漏稀闻紫陌长霏霏细雨过南庄云飞御苑秋花湿风到红门野草 
香玉辇遥临平甸阔羽旗近傍远林扬初晴少顷布围猎好趁清凉跃骕骦乾隆十五年御制北红门 
外即景诗北红门外晓回銮雨后春郊料峭寒五鳯楼高直北望居庸遥列玉为峦青牟扑陇蔚蓬葱 
微雪侵晨一律融却忆龙沙宣郡外几多毳帐怨春风蒙古以游牧为生春雪风作牛羊多冻毙故畏 
之甚于冬日南北风土不齐有如此者夜闻风盛愁无寐晓见雪消喜动容岂是喜愁太无定都来念 
里为三农别奉慈舆旋保阳命诚亲王率法从自保定侍皇太后进宫以减从纡道欲视永定河工纡 
途永定阅堤防将旬萱戺疏温凊此日询安谒寿康乾隆二十八年御制入北红门小猎即事四首出 
城十里到红门近也虞丞典制存却历五年方一至迅哉何以驻高奔朝家武备万方钦畧示西戎寓 
意深何必三驱诩他藉此来本不为从禽苑中小猎心犹喜习气了知未易降臂痛虽然难射鹄马驰 
中去声兔尚连双广甸土苏多作泞挥鞭视马力徐驰为思积潦疏消处春种可能不误时臣等谨按 
御制北红门诗谨绎有关纪述事实者恭载卷内余不备录元灵宫在南苑顺治年间世祖勅建畿辅 
通志臣等谨按元灵宫在小红门内西偏顺治十四年建乾隆二十八年重修山门三楹南向额曰宅 
真宝境内为朝元门中构元极殿十有二楹圆殿重檐置门二十有四奉玉皇上帝恭悬御书额曰帝 
载元功联曰碧瓦护风云别开洞府丹霄悬日月近丽神皋殿后为元佑门内为凝思殿重檐殿宇五 
楹奉三清四皇像御书额曰上清宝界联曰颢气絪缊一元资发育神功覆帱万彚荷生成东曰翊真 
殿奉九天真女梓潼像西曰祗元殿奉三官像殿前穹碑二恭勒御制诗再后随墙宫门后围房十六 
楹中三楹为静室圣祖御制南苑元灵宫诗南苑元灵宫是世祖皇考建杰阁横霄峻清都与汉翔规 
模开壮丽星宿灿辉光碧瓦浮空翠金铺映日黄门当啼鸟静户有异花香细草沿阶发新槐拂槛凉 
纡回疏辇路藻彩绘雕梁警跸临仙境瞻依问谷王敬钦崇太昊继述忆先皇岁月碑文古乾坤事业 
昌茫茫扶大造皥皥体穹苍恭己身无倦斋心念不忘时巡非逸豫几暇岂游荒卫骑骖驔列华旄宛 
转扬南熏披万物北斗起千祥瑞气庭前见佳辰昼正长休歌白云曲吾道在惟康乾隆四年御制南 


苑大阅谒元灵宫诗宫是皇曾祖世祖章皇帝建也敬依皇祖圣祖仁皇帝韵以志敬仰之忱时冬至 
月朔日阅狩金舆驾鸣驺赤羽翔千官分鹭序万姓仰龙光雪积平原白泥铺御道黄翠华来别苑初 
地散天香杳霭云生路萧森松泛凉星辰围斗宿丁甲护虹梁屏念瞻瑶殿虔心礼素王若临钦在上 
作极愧惟皇祇以绍庭切何能与物昌律身怀监史敷化体穹苍文德犹惭未武功不敢忘搜苗遵古 
制逸豫戒禽荒簇簇云屯盛悠悠雾斾扬一阳初应律三白已呈祥渐觉条风扇新添丽日长觐扬吾 
未逮布治愿平康乾隆十一年御制题元灵宫后静室诗紫府萧台太上家松篁拥作碧云霞岂因访 
道来丹地聊尔怡神凭緑纱妙契何须问婴姹虚皇犹自护龟蛇双楸恰似倪迂景静室前有双楸树 
苍古可爱只少翩飞三两鸦乾隆二十八年御制谒元灵宫诗规制仿光明是宫建于顺治年间盖仿 
京都光明殿之制光明殿则明朝所建也年深乔树成盖缘福万物讵是媚三清驱过可无顾入瞻祇 
屏营前题一再读今昔定谁名乾隆二十九年御制谒元灵宫即事诗百年天宇焕今朝宫自顺治十 
四年建逮今盖百年矣庆落涓辰对赫昭浮柱神扶俯寥廓洪阶躬陟仰岧嶤穆然匪冀乔佺遇颙若 
惟祈风雨调古栢蒙笼护悬圃微飔疑奏九灵箫臣等谨按元灵宫御制诗谨绎有关纪述事实者恭 
载卷内余不备录旧衙门宫门三楹前殿五楹二层三层四层殿宇各五楹南苑册臣等谨按旧衙门 
在小红门西南建自前明本朝顺治十五年重加修葺前殿御书额曰阅武时临第三层殿御书额曰 
爽豁天倪东壁题联曰平野晴云横短障满川烟霭润新犁东间为佛室联云七宝荘严成满字四花 
涌现得全提四层殿西间御书额曰清溢素襟东间联曰短长诗稿闲中检来徃年华静里观中间联 
曰入座韶光发新藻隔林山鸟试春声乾隆九年御制旧衙门行宫叠壁间春晓之作参差緑影到书 
帷秋半何如春晓时即景忽忘原是我赓题试道复为谁傥来生意菊含蕊适去韶华花谢枝旧句花 
色纔添四五枝却哂未能离结习吟义犹自镇敲诗乾隆十八年御制旧衙门行宫即事诗别殿前头 
书室连修文曾记养痾旋岂知近膝翻成背朕待皇子等素严从未假之辞色惟庚午年皇长子养疾 
于此毎温谕冀其痊可父子之情较切不谓遂成永诀驻跸思昔不禁黯然尚冀承恩竟永捐丙舍长 
眠又隔载离宫不到已三年凭参幻梦清宵里一枕钟声古寺邉乾隆二十二年御制旧衙门行宫即 
事诗朴斵轩楹翰墨筵老榆晩菊景清妍春秋搜狝寻常憩来徃光阴卅五年予自十二岁随皇祖来 
此至今盖三十五年矣见猎宁关动心喜习劳率欲以身先洛那服射非娴射时哈萨克使臣随围无 
一善射者然见驰马连中无不心服国家弧矢之威示度因人有别权乾隆二十三年御制旧衙门行 
宫小憩诗别馆向阳开收围系玉騋非关问花桞率欲憩舆儓春雨全滋藓北寒始放梅是处书室前 
种梅竹苍松北方寒向无植梅于地者近始有之虽成活而开花必在二三月云小停旋移跸匪为豫 
游来乾隆二十八年御制旧衙门行宫即事诗别馆驻旌斿森然古树稠庭轩去卑湿翰墨足优游潦 
盛将成圮年深事重去声修旧衙门行宫盖仍明季所有经百余年未大修葺去岁霖潦漏圮益多奉 
宸请内帑重修焕然一新絜思杜甫什不乐祇生愁乾隆四十七年御制旧衙门行宫即事诗庚子壬 
寅忽隔岁祇如瞬息度高奔予兹十二侍圣祖今乃七旬阅众孙尘世流阴真是幻胜朝徃事漫重论 
拈毫新什续旧咏戞戞难哉去陈言臣等谨按旧衙门御制诸诗谨绎有关纪述事实者恭载卷内余 
不备录荫榆书屋三楹在后殿殿东转西为西书房南为书室南苑册臣等谨按荫榆书屋额为皇上 
御书联曰烟霞并入新诗卷云树长开旧画图西书房之南书室中御书联曰雨足春郊亭皋开丽瞩 
风清书幌花竹有真香乾隆九年御制荫榆书屋作荫榆书屋南苑旧行宫内曩时读书舍也佳荫满 
庭緑窗半榻邈然有怀率尔成章我昔读书时对榆写襟怀我来读书舍榆树依然佳何人手种植緑 
阴满空阶抚兹重盘桓不肯易以槐见唐书吴凑传春风韵谡谡秋月影皑皑罨窗纱緑緑栖鸟鸣喈 
喈占此书屋幽安得常汝皆臣等谨按荫榆书屋御制诗恭载首见之篇余不备录平台楼之东另一 
</div>
    <div class="pagination">
<a href="钦定日下旧闻考_page504.html">上一页</a><span>...</span><a href="钦定日下旧闻考_page500.html">500</a><a href="钦定日下旧闻考_page501.html">501</a><a href="钦定日下旧闻考_page502.html">502</a><a href="钦定日下旧闻考_page503.html">503</a><a href="钦定日下旧闻考_page504.html">504</a><span class="current-page">505</span><a href="钦定日下旧闻考_page506.html">506</a><a href="钦定日下旧闻考_page507.html">507</a><a href="钦定日下旧闻考_page508.html">508</a><a href="钦定日下旧闻考_page509.html">509</a><a href="钦定日下旧闻考_page510.html">510</a><span>...</span><a href="钦定日下旧闻考_page506.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
