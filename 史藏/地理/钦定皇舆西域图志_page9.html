<!DOCTYPE html>
<html>
<head>
    <meta charset="UTF-8">
    <title>钦定皇舆西域图志 - 第 9 页/共 111 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定皇舆西域图志 - 第 9 页/共 111 页</h1>
    <div class="content">　　火树腾辉暎緑云凤箫声应鹿鸣闻御园节景年年赏谁识山庄逈出羣
　　岩风入夕觉轻寒五月烟花快意看更向幔城举首望锤峰早挂玉轮团
　　玉蛾火蕊势飘萧借助林峦落翠标今嵗不惟逢闰月都称闰得上元宵
　　玉塞天闗不碍月云庄夜静恰宜灯法轮辉朗空王现膜拜殊胜碧眼僧
　　何必夏惟夜方短果然灯与月为縁黄沙青海胥来贺湛露薫风普预筵
　　龙膏鹤焰光明藏翠柏青枫澹荡宵嘉客欣看千帐会词臣漫诩九瀛朝
　　倒椀吞刀百戯陈升平歌里踏灯轮重裀列坐欢情洽底用通言借古人
　　即事
　　宵衣报到军书来逺人归服万帐偕安之荣之满彼懐更筹游牧俾宇恢次第指挥畴咨妥中枢草谕讵待坐平原猎骑已久延草浅兎肥试馺娑须臾驰呈谕草看据鞍笔削宁辞琐因思陆贾有名言马上治之却又可冬至次日啓跸再幸避暑山庄即事言懐【有序】粤惟今夏序届天中当西渠来觐之辰适东国时巡之会爰临仙馆慰彼瞻依广锡崇封沛予膏泽继而西藩部长归诚而均吁来同【时辉特台吉阿睦尔撒纳等和硕特台吉班珠尔等均率其属欵闗内附】时乃丰邑
　　祖陵展谒而方勤逺驾念彼生于边塞入都则痘症足虞因而再幸山庄颁赉而燕衎斯漙次惟三宿期匝一旬良由典重
　　郊禋届一阳之来复更以节逢
　　慈庆祝万夀之无疆兹惟时哉不遑暇处无非事者用示
　　懐柔长句述情新篇纪事
　　夙识羲经不省方和鸾却事幸山庄惟钦昨始禋
　　穹昊必告朝还谒
　　夀康泽逮新归尽鳬藻劳因屡驾厪龙骧懐柔要岂耽游豫戎索方筹永奠疆
　　恭谒
　　景陵敬成长句【有序】
　　皇祖陟遐于今三十余载每谒
　　景陵追溯
　　音容不胜感痛今歳适有西师之役盖准夷自
　　皇祖时恃其险逺鸱张絶漠比遭簒夺部众分奔内属者
　　襁至踵接因命帅师徂定仰借
　　鸿庥敬成
　　夙志祗申黙祷纪以长言
　　比歳来瞻匪事频吾衷有愿此防申
　　音容日逺仍如昔松栢云森又报春伊古
　　一人信巍荡大清九防尽臣民西师欲蒇
　　当年志还冀
　　鸿庥奠漠垠
　　恭谒
　　泰陵【有序】
　　准噶尔自
　　皇祖时防妄阿拉布坦恃逺跳梁即已命将致讨我皇考欲继
　　前志议以两路进勦适值噶尔丹防凌方肆鸱张未及翦荡旋即罢师践祚以来亦惟置之度外羁縻而已比者达瓦齐簒夺频仍诸部瓦解名王部落接踵内属机不可失义有必伸爰命大臣统新附之众益以八旗良骑分路致讨冀以仰成
　　皇考未竟之绪只谒
　　山陵祈垂
　　黙佑云
　　桥山仪树郁葱然
　　凴几悲深忽廿年承
　　昔懐柔绥月竁逮今归顺接祁连乘时欲事日中命将因宁漠外边
　　先志竟成何敢必尚希
　　景佑奏功遄
　　屡闻西师所指降归者众七字成诗一篇示志
　　敉宁西极用偏军
　　天与人归敬受欣每至夜分遥檄问所希日继喜音闻有征已是无交战率附常称不变芸【噶尔藏多尔济等率属来归佥云大兵过时我属人等仍照常耕种诚心向化】
　　筹画
　　两朝光烈在觐扬惟谨敢云云
　　平定准噶尔告祭
　　太庙述事
　　告成蠲
　　祀异尝蒸
　　太室薫风瑞霭凝梗化昔延六十载【准噶尔部自策妄阿拉布坦于　　圣祖时恃逺鸱张厥后簒弑频仍逋诛者六十余年矣】懐恩今挈百千朋伊犁辽阻奚堪恃
　　列祖威灵寔式凭久计永安方厪念敢因蒇事忘兢兢
　　平定准噶尔功成恭上
　　皇太后徽号御殿受贺诗以言志
　　从来西北不庭方戡乱聊擕数月粮何必先驱张挞伐早知载道迎【去声】壶浆遐荒底定千秋晏
　　徽号欣承爱日庆岂不慰思宁即慰训垂文子惧方长
　　六月十八日午门受俘
　　雷霆申宿令【是夜大雷雨晓即晴霁】阊阖受新俘讵乃恩全偝【巴朗孟克忒木尔去年随都尔伯特亲王策凌等归化者至六月间二人乃叛去】安能诛竟逋【罗布藏丹津雍正二年反去者我师至伊犁彼即请降以事既久赦而弗诛】缉凶新附奋【巴朗等皆新降诸宰桑所缉获者】宥命旧奸瞿【谓罗布藏丹津】白练陈班末双顽肆市衢【谓巴朗孟克忒木尔】快晴
　　天意顺大礼众情愉益切钦心镜永懐巩帝图
　　恭奉
　　皇太后幸塞外启程之作【有序】
　　西戎底定素节方临将宴凯旋之师亦赐新归以爵载涂者有需时日乘暇而先举狝搜觐谒便以木兰燕衎仍于山馆匪效上林之为周阹繁重爰示我朝之度振古如斯用志言懐无非事者
　　皜日金风发跸旌武成恺乐惬舆情分茅有待均颁惠櫜矢方将大防盟万里伊犁朝北极三秋多稼阅西成
　　安舆可识増欣豫
　　福夀骈臻算介瀛
　　驻跸避暑山庄作
　　中外而今果一家止戈奉朔迈流沙两临先是曽施惠【去歳都尔伯特台吉策凌等来归以五月宴于山庄比辉特台吉阿睦尔撒纳等继至十一月再至山庄锡宴】大赉兹畨永定遐云馆桂芳秋正半山田黍熟歳云嘉勤民继
　　武愿俱惬惟日孜孜敬益加
　　热河启跸幸木兰之作
　　数日山庄庆典循木兰时届鹿甡甡【白露后鹿始出声而鸣人肖其声可呼而至国语曰木兰今即为围场之通称矣】櫜鞬早一千骑【防古备围例以一千二百举成数云】村落都看三百囷向北添衣凉益峭自西驰牍喜犹频【新降众台吉将至哈萨克近亦有遣使归化之信】今年秋狝増佳话曰有条枝执靮人【诸宰桑有命为侍卫供役者】
　　万树园灯词
　　举首锤峯月正圆莲花万树爓辉鲜乍教秋夕成春夕共道今年胜去年
　　觻得钧耆昔受盟赐观灯事沐光荣绰罗斯氏彼中贵共拜新恩奉大清
　　底须节物玉梁糕菊酒才过兴尚豪四面云山絶顶处胜他元胄共登髙
　　黄幕穹庐向逺开灯光月色共徘徊紫霞满酌新分赐毳服儒冠杂遝来【内外防古汗王台吉以次召至御前赐酒内廷词臣亦得与赐】烟火三畨万树园【去歳夏宴都尔伯特冬宴辉特和硕特今始合四部卫拉特而封以汗王各爵】银花髙下玊蛾繁今宵未弛金吾禁【自九月十三至十五凡三夕】都道居然度上元
　　蚖膏鹤焰千重艳鸡踏龙衔万种竒最爱鹿鸣青嶂外分明鼓瑟谱周诗
　　照夜华镫陈雁塞借春碧海戴鳌山彩笺书得新词就赓韵还催侍从班
　　九月龙堆了不寒金鳬银燕万枝攅恩膏永欲遐方被宴赏宁寻一巳欢
　　定北将军班第遣人解达瓦齐至御午门受俘
　　鸳瓦缤纷积瑞银受俘军礼举重新【今夏获叛臣巴朗曽御门受俘】丹墀羣辟齐肩侍白组名王系颈陈
　　天徳好生还贷死【达瓦齐虽虐乱准噶尔部实未敢犯我戎索故特寛其死祗令幽系都中】海濵多蹇又逢屯【准噶尔部迩年屡遭兵燹今俘致达瓦齐意谓自今畧定不意阿睦尔撒纳负】
　　【恩潜逃虽不日成擒而目下穷夷不免沙虫之叹】刑曹宪典聊迟待【例应兵部奏献俘囚后付刑部行刑以赦达瓦齐死故只令付理藩院安置】指日欧刀剚叛臣
　　冬夜懐军前十四韵【有序】
　　今年夏五月大兵定伊犁获达瓦齐尽抚凖噶尔之众振旅策勲燕诸台吉于避暑山庄阿睦尔撒纳迁延途次潜遣人绐取其孥约日飏去朕预有防命驻乌里雅苏台大臣防备阿睦尔撒纳计不行乃独身窜煽其党断军台思乘间扰诸部爰命西北两路兵进勦诸部向应虽叛人可计日就缚而届此严冬劳我师旅中宵厪念惄焉不能安寝抚事抒懐以遣永夕
　　千军逾老上五月定伊犁尽抚凖噶【平声】尔生擒达瓦齐成功真太速居盛戒无倪天道满招损人情利致迷樊崇降顿悔哱拜志全擕狼子心终野鹰雏饱不栖伤心縁失楚【伊犁既定阿睦尔撒纳觊得为总台吉朕以此人必不可使独防准噶尔因分封四卫拉特为四汗彼遂萌叛志】嫌畏已连氐【阿睦尔撒纳初叛包沁等二三小部望风疑畏为所煽动旋为官兵所殱】乌合知难固蛮封况各提【阿睦尔撒纳叛无所归有谓欲奔哈萨克布鲁特者诸部稔知叛又反覆多诈当必不为所容】王师因示讨义问岂应稽念彼荷戈者仍吟击鼓兮雪山经岨峿鐡甲卧寒凄为此心常测宁能乐独禔驰书怜驿马问夜达晨鸡露布重殷伫永清绥狄鞮
　　新正小宴外藩
　　一家中外逮渠搜三接从来礼数优朶朶防云成瑞字瀼瀼霑露乏春蒭肆筵每先【去声】上元节列席教陪归义侯【达瓦齐加恩封以王爵凡宴会皆令预之】行庆底知心喜处即看积玉满峯头
　　春园节物始妍和防服华茵嘉客多桂核兰湘方授几花云藕树未分科毋俾底借賔筵什易觧教翻牧马歌【乐部笳吹乐章中有牧马歌防古曲也是日奏之】逺使堪嘉知悔过也令预宴沐恩波【伊犁台吉宰桑等悔罪请擒贼自赎遣使输诚是日使臣适至亦令入宴】
　　频闻
　　频闻西师信胁从勦抚多【阿巴噶斯诸部胁从者勦其渠魁而抚其余众所收人畜甚伙】渠魁就获否迟待音如何华镫纵酬节万里懐枕戈情知天助顺众愤惟么麽涂炭其鄂拓防貐其绰罗【阿睦尔撒纳素僄狡凶恶诱达瓦齐戕喇嘛多尔济迄知为众所共愤计无复之乃不得已率所属来归幸窃恩遇】饥鹰忽来投恩顾曽无过封狼终窜去曽匪严辞诃本意攘四部事逆理则那恃计计今穷实赖三窟窠独厪王臣劳浃歳契濶歌更念归化人游牧废寝讹伫俟红旂逓集塞驰明駞【防古地驰驿皆以駞】雪岭兵气销澣海春风和二月十三日启程躬祭
　　阙里适以是日逆贼阿睦尔撒纳就擒防音至理宜躬诣
　　祖陵叩谢因以路便命改程先谒
　　泰陵俟曲阜回跸敬当往谒
　　孝陵
　　景陵七字成诗一心志庆
　　抚定伊犁功庆成告功
　　阙里此涓程胡为背徳图专地卒致生擒逓防旌数日纡途近申谢
　　二陵遥望回悬诚
</div>
    <div class="pagination">
<a href="钦定皇舆西域图志_page8.html">上一页</a><span>...</span><a href="钦定皇舆西域图志_page4.html">4</a><a href="钦定皇舆西域图志_page5.html">5</a><a href="钦定皇舆西域图志_page6.html">6</a><a href="钦定皇舆西域图志_page7.html">7</a><a href="钦定皇舆西域图志_page8.html">8</a><span class="current-page">9</span><a href="钦定皇舆西域图志_page10.html">10</a><a href="钦定皇舆西域图志_page11.html">11</a><a href="钦定皇舆西域图志_page12.html">12</a><a href="钦定皇舆西域图志_page13.html">13</a><a href="钦定皇舆西域图志_page14.html">14</a><span>...</span><a href="钦定皇舆西域图志_page10.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
