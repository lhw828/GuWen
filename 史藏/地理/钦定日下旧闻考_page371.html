<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 371 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 371 页/共 698 页</h1>
    <div class="content">梁构廊其上曲折逹于西室曰小玲珑国朝宫史臣等谨按小玲珑室内额曰真趣聫曰有懐虚以静 
无俗窈而深又曰雨后峯姿都渥若风前竹韵特悠然乾隆二十四年御制赋得小玲珑诗洞房通窈 
窕虚牖纳嶙峋于小偏得趣惟清不受尘光含月淰淰质拟玉璘璘蓦遇苏公买仇池可结邻臣等谨 
按小玲珑御制诗恭载首见之篇余不备録 

钦定日下旧闻考卷二十七 


钦定四库全书 

史部 

钦定日下旧闻考卷二十八九 

 

详校官庶吉士臣 胡钰 

检讨臣德生覆勘 

 

总校官进士臣程嘉谟 

校对官举人臣李传？ 

誊录监生臣陆昌曾 

 

钦定四库全书 

钦定日下旧闻考卷二十八 

国朝宫室二十西苑八 

 

水殿之北有龙王庙庙后小渠亘之自太液池注水入春雨林塘者也上有桥桥南北坊各一国朝宫 
史臣等谨案二坊在南者榜曰贮月曰摛锦在北者榜曰轶云曰延春渡桥即蚕璮也先蚕坛在西苑 
东北隅国朝宫史臣等谨按先蚕坛乾隆七年建垣周百六十丈南面稍西正门三楹左右门各一入 
门为坛一成方四丈髙四尺陛四出各十级三面皆树桑柘西北为瘗坎我朝自圣祖仁皇帝设蚕舍 
于丰泽园之左世宗宪皇帝复建先蚕祠于北郊嗣以北郊无浴蚕所因议建于此坛东为观桑台台 
前为桑园台后为亲蚕门入门为亲蚕殿国朝宫史臣等谨按观桑台髙一尺四寸广一丈四尺陛三 
出亲蚕殿内恭悬皇上御书额曰葛覃遗意聨曰视履六宫基化本授衣万国佐皇猷亲蚕殿后为浴 
蚕池池北为后殿国朝宫史臣等谨按后殿恭悬皇上御书额曰化先无斁聨曰三宫春晓觇鸠雨十 
亩新阴映鞠衣屏间俱绘蚕织图规制如前殿宫左为蚕妇浴蚕河南北木桥二南桥之东为先蚕神 
殿北桥之东为蚕所国朝宫史臣等谨按浴蚕河自外垣之北流入由南垣出设闸启闭先蚕神殿西 
向左右牲亭一井亭一北为神库南为神厨垣左为蚕署三间蚕所亦西向为屋二十有七间由蚕坛 
沿堤西北为镜清斋国朝宫史臣等谨按镜清斋正门三楹南向俯临太液入门为荷沼沼北为堂五 
楹斋内额曰不为物先聨曰照槛净无尘风来水面开帘光有象月印波心又曰凭观悟有术妙理契 
无为西壁聨曰庭余松竹足消夏架有诗书藉讨源东室聨曰图书左右怡情久翡翠兰苕浴浪鲜后 
轩聨曰峯姿擢翠入澄照镜影含虚惬旷懐乾隆二十三年御制镜清斋诗临池构屋如临镜那藉旃 
摩亦树模不示物形妍丑露每因凭切奉三无又御制镜清斋即目诗依依冷节过藏烟咫尺寿皇展 
谒旋景物虽凭有余慕色空都幻若为縁底须遂过修穹塔拟向知非种福田是处近大西天佛宇向 
建报思塔近毁于火因罢勿为而有志过之作流水行云何住着犂然澄动会当前臣等谨按镜清斋 
御制诗谨绎有关纪述事实者恭载卷内余不备録镜清斋之东临池有室为抱素书屋国朝宫史臣 
等谨按抱素书屋聨曰地学蓬瀛尘自逺身依泉石兴偏幽乾隆二十三年御制题抱素书屋书斋颜 
抱素潇洒得天然窻画森疎竹阶琴滴暗泉每因悟礼后还与慎几先略识葆光义南华齐物篇乾隆 
三十四年御制抱素书屋诗书屋氷池上真称在玉壶诗宜王昌龄氏句画是李家图李成寒谷先春 
雪景为石渠寳笈上等意足惬懐抱法宁论有无尼山标妙 津逮祗瞠吾臣等谨按抱素书屋御制 
诗谨绎有关纪述事实者恭载卷内余不备録抱素书屋东廊下为韵琴斋国朝宫史臣等谨按韵琴 
斋二楹西向其南接厦临于外额曰碧鲜廊下为过水处也斋内聨曰赏心乐事无伦比妙色真声兼 
占之又曰爽澄兰沼波吹细风渡松林籁泛轻乾隆二十三年御制韵琴斋诗调轸拭徽都谢春温廉 


折自呈惟是角征闗意未须云海移情乾隆三十四年御制韵琴斋诗阶下引溪水雨后声益壮不鼓 
而自鸣猿鹤双清近世琴谱中有猿鹤双清之曲畅泠泠溶溶间宜听复宜望石即钟期同泉可伯牙 
况亦弗言知音此意实髙旷臣等谨按韵琴斋御制诗谨绎有闗纪述事实者恭载卷内余不备録镜 
清斋之西有山池石梁筑室其上榜曰画峯室国朝宫史臣等谨按画峯室聨曰花香鸟语无边乐水 
色山光取次拈乾隆二十三年御制画峯室诗紫逻青萦户外山画情凭足悦 闲若于艺苑寻名氏 
只在倪黄伯仲间臣等谨按画峯室御制诗恭载首见之篇余不备録镜清斋之后北临山池上为沁 
泉廊廊西有岩岩上为枕峦亭国朝宫史乾隆二十四年御制沁泉廊诗回回百道泉其上三间屋漾 
影惟云霞品声定丝竹却忆夏月旱缾罄罍亦恧今来弄汜光（氵禾念）（氵矍）清可掬流为太液 
波潜飞任鱼鹜于此悟探源一足无不足又御制枕峦亭诗小山结构俨三嵏俯视如临大壑灇着个 
笠亭嵂崒顶祇疑莲朶涌珠宫臣等谨按沁泉廊枕峦亭御制诗皆恭载首见之篇余不备録沁泉廊 
东有石桥桥北绕池由石磴而上为罨画轩国朝宫史臣等谨按罨画轩东室聨曰一室之中观四海 
千秋以上验生平西室额曰标青乾隆二十三年御制罨画轩题句适步读画廊髙轩见罨画来凭罨 
画窻读画隔岸对彼此谁主宾一例供清会景纳春秋佳格突倪黄派想象轩有言却不劳行迈臣等 
谨按罨画轩御制诗恭载首见之篇余不备録循轩东廊而南有屋两楹北俯清泚榜曰焙茶坞国朝 
宫史臣等谨按焙茶坞聨曰岩泉澄碧生秋色林树萧森带曙霞乾隆二十三年御制焙茶坞诗石上 
泉依松下风竹垆制与惠山同蔡襄不止工其法因事还思善纳忠臣等谨按焙茶坞御制诗恭载首 
见之篇余不备録镜清斋沿堤西南为西天梵境国朝宫史臣等谨按西天梵境有琉璃牌坊南临太 
液池南向榜曰华藏界北向榜曰须弥春坊北山门榜曰西天梵境入门为天王殿左右石幢二左刻 
金刚经右刻药师经殿后为大慈真如寳殿殿内恭悬皇上御书额曰恒河演乗聨曰无住 慈云 
岭祗林开法界真常扬慧日鹫峯鹿苑在当前又北向聨曰日月轮髙眄七寳城如依舍卫金银界净 
涌千华相正现优昙殿后歴级而登有大琉璃寳殿殿二层榜曰华严清界聨曰七寳同庄金界普成 
具足相三轮共转玉毫齐放大圆光又曰现法化报身分涌真常莲叶摄闻思修教并拈微妙昙华皆 
御书殿四面回廊六十七楹四隅各有楼相接西天梵境之西有琉璃墙墙北为真谛门门内为大圆 
镜智寳殿殿内额曰法界真常聨曰欢喜普人天増五福徳庄严 龙象现八吉祥殿后有亭曰寳网 
云亭亭北及左右屋宇四十三楹皆贮四藏经板之所也大液池之北有亭五所谓五龙亭也其北为 
阐福寺国朝宫史臣等谨按五龙亭中曰龙泽左曰澄祥曰滋香右曰涌瑞曰浮翠亭建水中面临北 
海亭后石坊二南向额曰性海北向额曰福田阐福寺乾隆十一年建入寺门为天王殿殿后额曰宗 
乘圆镜聨曰妙华普观无穷境慧日常悬自在天再后为大佛殿规制仿正定隆兴寺重宇三层上层 
恭悬御书额曰大雄寳殿中曰极乐世界下曰福田花雨殿内聨曰真谛别传趋妙庄严路能仁权应 
现常清净身又额曰有大威徳聨曰放百寳无畏光明歴刼智珠长朗入三昧甚深 妙诸方心印同 
圆极乐世界前驾白石桥环流为坊四座南曰证功徳水曰现欢喜园北曰法轮髙胜曰妙境庄严东 
曰震旦香林曰神洲寳地西曰仁寿普縁曰赡养示谛四面各有方楼一正中为佛殿殿内聨曰于万 
斯年香林沾法雨大千世界福地涌祥云佛殿之北为普庆门入门南北置坊二座南曰大千轮置曰 
满万昙霏北曰聚诸福徳曰现大吉祥左右浮图二中为万佛楼楼三层左树寳旛竿右立石幢恭镌 
</div>
    <div class="pagination">
<a href="钦定日下旧闻考_page370.html">上一页</a><span>...</span><a href="钦定日下旧闻考_page366.html">366</a><a href="钦定日下旧闻考_page367.html">367</a><a href="钦定日下旧闻考_page368.html">368</a><a href="钦定日下旧闻考_page369.html">369</a><a href="钦定日下旧闻考_page370.html">370</a><span class="current-page">371</span><a href="钦定日下旧闻考_page372.html">372</a><a href="钦定日下旧闻考_page373.html">373</a><a href="钦定日下旧闻考_page374.html">374</a><a href="钦定日下旧闻考_page375.html">375</a><a href="钦定日下旧闻考_page376.html">376</a><span>...</span><a href="钦定日下旧闻考_page372.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
