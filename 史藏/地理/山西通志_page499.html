<!DOCTYPE html>
<html>
<head>
    <meta charset="UTF-8">
    <title>山西通志 - 第 499 页/共 700 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山西通志 - 第 499 页/共 700 页</h1>
    <div class="content">　　生员梁士彦妻周氏少寡子幼翁姑劝之嫁氏砥节抚子弱冠列庠序乡党贤之
　　梁士达妻宋氏年二十五夫亡孀居五十余年抚子有成
　　魏氏大同司马魏某女也字广灵刘令孙徳溥后魏陞任南滇女随去刘父子咸卒扵署徳溥以官逋系囹圄魏闻齿姻事防有沮色女言于母曰业经许字贫富逺近命也何计焉魏嘉其志趋母送广邑完婚氏荆布自甘克脩阃职虽在患难中夫妇敬礼如宾贤淑啧啧人口逾三载以产难逝阖邑悲悼氏读书能诗有氷鉴阁闺中三十咏
　　任匪小妻谭氏生员梁六徳妻宋氏姚生广妻郭氏以上俱守志节
　　广昌县
　　明
　　千户仲儒妻刘氏年二十五儒疾刘躬汤药百昼夜带不解比卒求死以殉所亲防视弗获遂一日绐之曰死诚无益苐吾感伤至此为市一来稍解燥烦吾精爽即如初也所亲信之市至刘已缢儒柩侧有司奏旌
　　邹天福妻戴氏年二十七夫亡苦节四十余年敎子补郡弟子员
　　张廷谏妻彭氏于归嵗余廷谏亡氏年方十六逾五月遗腹生子守志抚孤终身如一
　　张聪妻霍氏年二十岁夫亡孀居五十余年抚子云业儒成立
　　吴安妻郭氏安任北京仓官病卒氏扶柩抵里将殡缢扵柩旁逺近闻而悲之
　　都司孙献防妻张氏少孀节有完操奉诏建坊旌表庠生董守徳妻仲氏年二十五夫亡抚二嵗孤良童三十年死扵贼复抚六岁孙成之卒年八十
　　张守孝妻傅氏夫亡并列二棺誓与同穴直指旌之吴乔妻鞠氏姑患臂痛百治不愈氏吁天愿舍臂代姑姑旋愈至夜焚香祝毕引刀自断一臂以完前愿乡里称孝妇云
　　镇抚刘经妻杨氏邹臣妻高氏刘演妻高氏百戸吕璋妻孙氏马腾妻张氏百户吴经妻张氏锦衣校尉萧竒能妻邹氏通判萧栋妻刘氏贾可敎妻刘氏生员赵一疆妻武氏贾怀忠妻解氏刘良法妻刘氏庠生李学谟妻谢氏刘勉妻亢氏庠生赵云霞妻张氏廪生李毓秀妻杨氏生员张允升妻张氏生员刘栋材妻张氏孙九龄妻邓氏生员周时鼎母贾氏驿丞张介妻安氏以上俱守志节
　　国朝
　　廪生李好生妻侯氏少寡遗幼子二长失明次在抱艰难困苦歴四十余年卒
　　李氏封宜人赠按察司佥事徐喆妻也喆殉难子恭防殇三女继夭宜人孑身孤苦荼蘗毕生学使黄叔琬旌为忠节双辉之门
　　生员徐钟秀妻刘氏早寡敎子以发防庠旋卒偕媳张氏共凛氷操孙兆熊膺选防学使旌其门
　　李色艳妻刘氏年二十三夫亡抚遗腹子苦节五十余年卒
　　李汝业妻祖氏生子数月汝业卒氏年少所亲讽之嫁不可抚子守志垂老而终
　　李文忠妻周氏武生赵完璧妻苏氏生员王廷璧妻李氏生员伊先觉妻吴氏廪生李国屏妻陈氏乐清令李之实妻李氏徐图逺妻赵氏安有福妻胡氏赵安妻陈氏生员王镠妻李氏生员冀北豫妻马氏李彦龙妻刘氏李思升妻傅氏梁树茂妻范氏廪生赵学普妻刘氏张茂隆妻赵氏生员张琪母顾氏以上俱守志节
　　阳高县
　　明
　　曹宣妻李氏生子甫三岁夫亡截髪矢志抚子成立年八十四卒布政白行顺为之撰记
　　舍人丁淮妻黄氏年二十三夫亡守节三十余年寿六十有二
　　生员吴献忠妻任氏年十九夫亡孝事耄翁抚遗腹子之璧成立乡党贤之
　　指挥佥事张所蕴妻高氏早寡无子抚侄熙为嗣氷霜励操寿九十有一卒
　　国朝
　　生员吴振宗继妻沈氏年二十夫亡无出抚前妻子正生娶妇列庠寻卒遗幼孙二鞠育有成歴五十余年终
　　王绳祖妻谢氏少寡子镇国方七岁家甚窘事姑不遗余力每奉甘防绐子使出不令分姑食姑性严急少不遂辄诟詈尝至披面啮臂含忍无怨色当事旌之
　　秦世臣妻崔氏世臣淫佚不轨于正崔常切谏之不聴继以哭且遭挞辱逾年坐罪发遣崔恨适匪人中途必受侮怀刃入厠先刃婴儿后自断喉而死
　　苏大彰妻张氏少寡抚子既而翁姑没夫弟妹俱幼氏抚养尤恩守节四十年寿六十三而卒
　　张圣训妻郝氏张文锦妻阎氏席定国妻孟氏王福珍妻吴氏李蓁妻康氏武魁妻赵氏孙懋绩妻齐氏郭珍妻王氏张文万妻李氏郝巩荃妻吉氏以上俱守志节
　　天镇县
　　明
　　雷世雄妻靳氏年二十五而寡子宸六嵗家贫日食不饱无怨苦声守节三十余年巡按旌之
　　治己酉举人周完妻李氏年十八夫亡遗孤鲁方一嵗氏矢节训子由岁贡任朝城令山东巡抚嘉其苦节防请旌表寿八十七终
　　于尧妻朱氏年二十夫亡遗孤鳯仪甫四岁教子成名官参将封太宜人寿七十四终
　　国朝
　　谷发妻王氏发从弟旺少孤従母转适母亡归依发佣力自食未几发病故旺思妻其嫂将僦居他所直言致之氏泣且詈邻妇咸为劝解既而旺不及待潜遣幼侄出挺然入犯氏峻拒旺怒持挺击之推仆锅斧其额立时死康熙四十七年事闻旺抵氏死
　　诏旌
　　生员丁培初妻赵氏年二十四夫故勤劳奉姑教子旺巽业儒充邑弟子员雍正四年建坊旌表
　　参将罗光大继妻姚氏光大卒于任无子氏忍死治丧事扶柩归里窆期前一日更衣自缢棺衾胥预备时年二十有七
　　于构基妻安氏年二十三夫亡子公勷甫二嵗守节敎子孀居五十一年















　　山西通志卷一百五十三
<史部,地理类,都会郡县之属,山西通志>
　　钦定四库全书
　　山西通志卷一百五十四
　　列女【六】
　　朔平府
　　右玉县
　　明
　　人欧英妻王氏幼而淑静年十九夫亡欲自杀以殉家人守之不得一日绐以洗沐遣守者去遂闭户自缢都御史李敏为之请旌有日月争光山川出色之句
　　储徴妻何氏年二十四夫故遗女二女红治生守节六十一年卒
　　尉章妻王氏章耕扵田为部人所掠氏年十有八岁母令改适氏勿聴与母絶往来异日母至门见氏为隣媪舂米斥之曰汝不吾从今自苦乃尔氏不答遂投井死
　　孙可学妻曹氏年十九夫亡抚子旣而子死家益贫氷操益厉寿八十卒御史白题旌
　　赵针妻张氏年十七夫亡哭之恸绐家人曰治棺宜寛吾将尽纳夫之遗物也越日乃自缢家人哀其节因同柩殡焉御史旌之
　　徐世卿妻李氏年二十三夫亡三子幼勤女红育之三子胥成事母尽孝御史旌曰节孝之门
　　岁贡敦士宏继妻杨氏士宏任云南提举卒扵官氏年二十六万里扶榇归事八旬继姑以谨顺闻课子恩选学使奏旌
　　巨经妻李氏年十九夫亡守节翁谨阵亡负骸还巡按周旌其门曰节孝卒年七十有八
　　马承学妻柴氏承学被溺死氏痛不欲生即自缢崔守仁妻原氏守仁经商卒扵旅邸讣闻氏投缳死右卫千户黄达妻赵氏年二十一夫亡矢节抚孤卒年七十有七未尝与僮仆亲授受
　　玉林卫百户刘清妻刘氏年二十六夫亡子彪方四嵗氏抚成娶周氏彪亦卒周氏年二十一与姑同守志操凛如氷霜
　　生员李委蕡妻宋氏年十九夫亡事翁姑尽孝抚遗腹子贞儒成名并抚二孙苦节以终
　　玉林卫指挥杨约妻王氏年十七夫亡生子一日双瞽父母遣嫁守死无二
　　玉林卫百戸王相母柴氏年十九相父故后三月遗娠诞相事姑抚子以寿终抚按旌表其门
　　右卫指挥麻富妻王氏年十九夫没王事姑茹苦守节抚子成名抚按旌曰忠节双全
　　右卫千戸姚国都妻王氏年十九夫故家贫姑欲嫁之氏曰姚氏无后余方娠三月不忍去也后生子名世官抚成袭父职
　　副使何廷魁二妾金氏高氏廷魁分巡辽阳城失守率二氏投井死婢仆从死者六人
　　赵登仕妻王氏年二十余寡家贫无子倚季壻供井臼季女复早折孀居逾四十载旱干水溢烈风冻雨凛如一日过其门覩倾侧萧瑟状无不哀恻之者年七十卒
　　周权妻樊氏王鳯妻孙氏王朝臣妻张氏范佑妻李氏玉林卫胡清妻董氏右卫百戸王辅妻汪氏右卫指挥周维藩妻张氏右卫正指挥史阙文妻折氏生员李先香妻赵氏以上俱守志节
　　国朝
　　杨氏正黄旗满洲领催胡都纳妻康熙三十五年胡都纳在招磨多军前病故氏年二十五守节三十三年雍正六年疏请旌表
　　王加氏正蓝旗满洲防军马成妻康熙三十五年马成在招磨多军前病故氏年二十九守节三十三年雍正六年建坊旌表
　　闗加氏正蓝旗满洲防军伊达礼妻康熙三十三年伊达礼在招磨多军前病故氏年二十九守节三十三年雍正六年建坊旌表
　　焦加氏镶蓝旗满洲防军四格妻康熙十三年四格阵亡氏年十九守节五十五年雍正六年建坊旌表
　　高氏正蓝旗防古防军牙图妻康熙十三年牙图病故氏年一十八岁后随子偏图来右卫驻防守节五十五年雍正六年建坊旌表
　　达禄氏镶蓝旗防古领催杜楞妻康熙三十五年杜楞病故氏年二十九守节三十三年雍正六年建坊旌表
　　高氏镶蓝旗汉军于朝选妻康熙三十五年朝选病故氏年二十九守节三十三年雍正六年建坊旌表
　　宋氏镶黄旗汉军廕生田璋玉妻康熙三十五年璋玉病故氏年二十守节三十三年雍正六年建坊旌表
　　王氏镶白旗汉军王应登妻康熙十五年应登病故氏年一十九守节五十三年雍正六年建坊旌表
　　罗氏镶白旗汉军王可良妻康熙三十五年可良在招磨多军前病故氏年二十六守节三十三年雍正六年建坊旌表
　　王加位妻高氏年二十七夫亡子章甫周嵗抚孤守志久而益励雍正九年旌表
　　刘生藻妻安氏年二十九夫亡抚孤守节坚操粹白雍正十年旌表
　　监生徐建格妻褚氏年二十三而寡无子氷蘗矢志终始不渝七十九而终
　　知县范鼎铉妻赵氏贡生范台妻陈氏己丑姜瓖之变同居左云川卫贼攻城亟二氏相戒弗受辱城破各抱幼女投井死越数日出其尸面色如生女俱在抱其时左卫城中井皆塡满惜湮没不传
</div>
    <div class="pagination">
<a href="山西通志_page498.html">上一页</a><span>...</span><a href="山西通志_page494.html">494</a><a href="山西通志_page495.html">495</a><a href="山西通志_page496.html">496</a><a href="山西通志_page497.html">497</a><a href="山西通志_page498.html">498</a><span class="current-page">499</span><a href="山西通志_page500.html">500</a><a href="山西通志_page501.html">501</a><a href="山西通志_page502.html">502</a><a href="山西通志_page503.html">503</a><a href="山西通志_page504.html">504</a><span>...</span><a href="山西通志_page500.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
