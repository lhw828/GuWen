<!DOCTYPE html>
<html>
<head>
    <meta charset="UTF-8">
    <title>江南通志 - 第 212 页/共 731 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江南通志 - 第 212 页/共 731 页</h1>
    <div class="content">　　轮运千总随帮百总俱与原额同丁船亦与原额同
　　雍正十三年实在漕粮正改兑正耗米一百五十三万七千四十六石四合有竒　白粮正耗米一十九万三千七百八十三石五斗八升二合有竒【内漕粮正改兑正米一百一十万四千五百石三斗九升四合有竒耗米四十三万二千五百四十五石六斗九合有竒　白粮正米一十五万四百七十三石二斗一升九合有竒耗米四万三千三百一十石三斗六升三合】
　　随漕白项下本色米一十八万三千三百二十七石四斗四升四合麦一万六千五百六十六石八斗七升二合【内漕赠五米七万六千八百五十一石六斗四合系给各帮丁沿途运费之项　苏太镇金四卫军储行月米三万七千一百二十石七斗九升八合内除给苏太镇金四卫各帮丁行月米外余米折价解部　协济扬淮夀镇仓行月米二万九千九百七十九石六斗七合内除拨给兵粮并扬二三四等帮丁月粮等项外余米解部　盘用耗米二万八千五百七十五石七斗三升三合系给州县及白粮帮丁各半分支以为舂办不敷沿途折耗之项　运船水手食米一万七百九十九石七斗二合系给白粮帮丁水手饭米口粮之项　协济扬淮夀镇仓行月麦一万六千五百六十六石八斗七升二合系给镇淮大泗长等卫帮丁行月银两之项】　折色银六十五万一千九百七十一两四钱六分九厘有竒【内漕赠十银并五银一十五万一千三百六十六两四分五厘系随漕给丁济运之项轻赍正扛并七分蓆木板银一十四万一千九十三两六钱七分一厘内除解通给发解官水脚等银外余俱解部　三分蓆木板银二千六百三十六两六分九厘内除给丁银一千五百八十两九钱三分有竒备办蓆片带解通仓外余银解部金镇二卫裁扣帮官廪工银二百一十六两内除金山镇江二卫随帮官廪工银两外余银解部六升米折银六千九百一十三两五钱三厘内除动给苏太镇金镇五卫帮丁修船并京口防漕工食银两外余存解部　苏太镇金四卫军储行月银三万七千四百四十四两六钱九分七厘系给苏太镇金镇并协运扬仪淮大泗长等卫各帮丁行月银两之项　赡运银一千一百一十两三钱七分五厘内除给金山卫帮丁帮贴济运不敷银两外余银解部　苏太镇金镇五卫造船料价民七军三银一万一千一百八十二两二钱四分七厘有竒系给造船料价之项　改折灰石银三万五千六十五两一钱九分六厘系解部　协济淮扬寿镇四仓行月银三万二千六十五两六钱九分一厘　各仓摃费银七百四两七钱八分八厘系给解官水脚银两之项　白粮经费银一十万四千五百六十三两九钱三分内除给白粮帮丁漕截负重并苏太镇金镇五卫各帮漕船负重银两及束包人夫工食并解通由牐银两外余银解部　裁存经费银一十二万七千六百九两二钱五分七厘】
　　轮运千总二十员随帮百总十员丁五千八百九十名船五百八十九只
　　苏州府
　　额征漕粮正改兑正米五十万二千五百五石九斗五升八合耗米一十九万七千九百七十四石四斗七升　白粮正米四万四千五百九十六石三斗三升一合又耗米一万三千三百七十八石八斗九升九合
　　随漕杂项米共八万三百七石五斗四升四合麦一千七百六十六石九斗九升五合【内赠贴五米三万五千二十四石二升一合　苏太镇三卫军储米二万八千三十七石四斗八升四合　协济扬仪二卫帮丁月粮米六千二百四十四石二升一合　给军盘用耗米七千七百九十一石八升六合　给军运船食米三千二百一十石九斗三升五合　协济镇江卫帮丁行月麦一千七百六十六石九斗九升五合】　银二十六万四千二百五十三两八钱九分二厘【内赠贴十银七万四十八两四分二厘轻赍正摃费并七分蓆木板等银六万七千五百一十一两六钱九分三厘　三分蓆木板银一千二百三十两三钱四分七厘　苏太镇三卫军储银二万五千七百四十七两三钱九分三厘　苏太镇三卫造船料价民七军三银六千五百二十七两五钱八分九厘　协济镇江卫帮丁行月银七百六十四两七钱一分一厘　协运扬仪二卫帮丁月粮银三千五百四两四钱五分九厘　漕粮改折灰石银一万八千一百五十一两一钱六分一厘　白粮经费银三万九百六十八两二钱六厘　裁存经费银三万九千六百二十八两一钱四分七厘　各仓摃费银一百七十二两一钱四分四厘】
　　松江府
　　额征漕粮正改兑正米二十二万五千九百二十五石五斗七升九合有竒　耗米八万七千四百六十五石六斗一升五合有竒　白粮正米五万二十四石四斗七升有竒耗米一万三千七百六石四斗三合有竒
　　随漕杂项米共四万一百七十五石四斗六升八合【内赠贴五米一万五千六百六十九石五斗五升九合　金松行月米三千二百四十石八斗七升一合　协运扬仪二卫帮丁月粮米七千六百九十二石七斗五升　给军盘用耗米一万四石八斗九升四合　给军运船食米三千五百六十七石三斗九升四合】　银一十五万六千八百八十一两四钱二厘有竒【内赠贴十银三万一千三百三十九两一钱一分九厘　轻赍正摃并七分蓆木板等银二万八千三百一十八两四分三分蓆木板银五百四十二两一钱六分二厘金松行月银三千三百九十二两五钱一分七厘协运扬仪二卫帮丁月粮银二千九百九十六两五钱八分一厘内派给帮丁月粮米石外余听】
　　【藩司动拨兵饷　扬仓摃费银六十四两四钱二分六厘　漕粮改折灰石解部银八千一百八两七分六厘　解藩司军三银三百九十九两四钱一分六厘　给金山卫帮造浅船料价民七银四百八十四两五钱四分七厘有竒　裁扣帮官廪工银一百八两　六升米折银六千九百一十三两五钱三厘内除动给五卫帮修船银并京口防漕船工食外余存解部　赡运银一千一百一十两三钱七分五厘　白粮经费银三万四千七百七十四两五分五厘　裁存经费银三万八千三百三十两五钱八分五厘】
　　常州府
　　额征漕粮正改兑正米一十七万二千二十五石四斗二升五合　耗米六万八千八百一十石一斗七升　白粮正米四万四百八石三斗六升四合　耗米一万一千五百九十一石八斗四升四合
　　随漕杂项米共二万八千四百四十一石四斗一升三合麦七千九百一十一石四斗五升七合【内赠贴五米一万二千四十一石一斗二升　协济扬仪二卫月粮米五千四百九石二斗一升八合给军盘用耗米八千八十一石六斗七升三合给军运船食米二千九百九石四斗二合　协济淮大泗等卫帮行粮麦三千六十一石三斗三升八合　宜荆二县额解江安粮道淮仓麦三百一十六石四斗　协济长淮等卫帮月粮麦九百四十石二斗七升　协济镇江卫帮行月麦三千五百九十三石四斗四升九合】　银一十三万二千六百八十六两九钱七分九厘【内赠贴十银二万四千八十二两二钱四分一厘　轻赍正摃费并七分蓆木板等银二万四千四百一十三两二分四厘　三分蓆木板银四百一十五两三钱七分四厘　协济苏太镇金镇五卫造船料价民七银五百一十三两九钱三分二厘　协济扬仪二卫月粮银五千九百六十九两八钱八分二厘协运淮大泗等卫帮行粮银一千三百二十四两八钱九分九厘　宜荆二县额解江安粮道淮仓银一百二十六两五钱六分　协济长淮等卫帮月粮银三千六百一十六两六钱七分九厘协济镇江卫帮行月银一千八百八十九两一钱七分五厘　漕粮改折灰石银六千二百五十三两一钱三分三厘　白粮经费银二万八千九十五两三钱一分二厘　裁存经费银三万五千六百八十五两一钱四分　各仓摃费银三百一两六钱二分八厘】
　　镇江府
　　额征漕粮正改兑正米一十三万三千四百九十四石六斗二升三合　耗米五万五百石九斗四升八合
　　随漕杂项米共一万七千六百七十一石一升五合　麦六千二百七十六石五斗一升三合【内赠贴五米九千一百九十九石七斗四升四合　协济扬仪二卫月粮米四千八百八十石二斗八升五合内有藩司拨给兵粮并江道派给扬二三四等帮月粮　给镇江卫帮行月米三千五百九十石九斗八升六合　协济淮安泗州卫帮行粮麦一千六百六十一石二斗七升七合　给镇江卫帮行月麦四千六百一十五石二斗三升六合】　银三万九千六百二十三两一钱八分七厘【内赠贴十银并五银一万六千六十二两三钱二分二厘　轻赍正摃费并七分蓆木板等银一万一千三百七十一两二钱六分四厘　三分蓆木板银二百七十五两四钱五分八厘　裁扣帮官廪工银一百八两　解江安粮道扬仓银一百三十两八分六厘　协济扬仪二卫月粮银四千三百三两五钱三分八厘　协济淮安泗州卫帮行粮银八百八十一两八分一厘　给镇江卫帮行月银五千七十六两八钱三分九厘　苏太镇全镇五卫造船料价民七军三银一千三百一两五钱三分三厘　各仓摃费银一百一十三两六分六厘】太仓州并属
　　额征漕粮正改兑正米七万五百四十八石八斗九合　耗米二万七千七百九十四石四斗六合白粮正米一万五千四百四十四石五升四合耗米四千六百三十三石二斗一升六合
　　随漕杂项米共一万六千七百三十二石四合麦六百一十一石九斗七合【内赠贴五米四千九百一十七石一斗六升一合　给苏太镇三卫各帮运丁行月米五千八百四十二石四斗四升六合　协济扬仪二卫帮月粮米二千一百六十二石三斗四升七合　给军盘用耗米二千六百九十八石八升　给军运船食米一千一百一十一石九斗七升一合　协济镇江卫帮丁行月麦六百一十一石九斗七合】银五万八千五百二十六两九厘【内赠贴十银九千八百三】
　　【十四两三钱二分一厘　轻赍正摃费并七分蓆木板等银九千四百七十九两六钱五分　三分蓆木板银一百七十二两七钱二分八厘　给苏太镇三卫各帮运丁行月银八千三百四两七钱八分七厘　苏太镇三卫造船料价民七军三银一千九百五十五两二钱三分　协济镇江卫帮丁行月银二百六十五两三钱一分八厘　协运扬仪二卫帮月粮银一千二百一十五两八钱八分三厘　漕粮改折灰石银二千五百五十二两八钱二分六厘　白粮经费银一万七百二十六两三钱五分七厘　裁存经费银一万三千九百六十五两三钱八分五厘　各仓摃费银五十三两五钱二分四厘】
　　苏太等卫官丁船只等项
　　苏州府
　　额征随漕本色屯粮行月米五千九百六十二石五斗六升五合　折色屯余漕项银一千八百九两五钱二分九厘
　　额设二帮轮运四员随帮二员丁一千六百八十名船一百六十八只
　　雍正十三年二帮俱兑运苏州府属漕粮
　　前帮轮运二员随帮一员屯丁原派一千一百四十四名内灰石并洒带减存丁一百二十四名实一千二十名浅船原派一百四只内灰石并洒带减存船二只实一百二只
　　后帮轮运二员随帮一员屯丁原派七百五十九名内灰石并洒带减存丁九十九名实六百六十名浅船原派六十九只内灰石并洒带减存船三只实六十六只
　　太仓卫
　　额征随漕本色屯粮米二千三百二十石六斗三升九合
　　额设二帮轮运四员随帮二员丁一千一百名船一百一十只
　　雍正十三年二帮俱兑运苏州常州二府属漕白二粮
　　前帮轮运二员随帮一员屯丁原派八百八十名内灰石并洒带减存丁一百三十名实七百五十名浅船原派八十只内灰石并洒带减存船五只实七十五只
　　后帮轮运二员随帮一员屯丁原派四百一十八名内灰石并坍荒减存丁六十八名实三百五十名浅船原派三十八只内灰石并坍荒减存船三只实三十五只
　　镇海卫
　　额征随漕本色屯粮米二千八百八十三石五斗五升三合
　　额设二帮轮运四员随帮二员丁八百九十名船八十九只
　　雍正十三年二帮俱兑运苏州松江二府属漕白二粮
　　前帮轮运二员随帮一员屯丁原派五百九十四名内灰石并坍荒洒带减存丁一百五十四名实四百四十名浅船原派五十四只内灰石并坍荒洒带减存船一十只实四十四只
　　后帮轮运二员随帮一员屯丁原派六百一十六名内灰石并坍荒洒带减存丁一百六十六名实四百五十名浅船原派五十六只内灰石并坍荒洒带减存船一十一只实四十五只
　　金山卫
　　额征随漕金松本色月粮米四百一十三石六斗随漕银二千三十一两三钱九分一厘【内金松折色月粮银四百一十三两六钱　赡运银一千一百一十两三钱七分五厘　军三小科银三百九十九两四钱一分六厘　随帮官廪工银一百八两】
　　额设一帮轮运二员随帮一员丁三百九十名船三十九只
　　雍正十三年兑运松江常州二府属漕白二粮原设二帮今并一帮原前帮屯丁原派二百八十六名内灰石并洒带减存丁七十六名实二百一十名浅船原派二十六只内灰石并洒带减存船五只实二十一只原后帮屯丁原派二百三十一名内灰石并洒带减存丁五十一名实一百八十名浅船原派二十一只内灰石并减存船三只实一十八只
　　镇江卫
　　额征随漕银六百六十两【内军三银五百五十二两　裁扣随帮官廪工银一百八两】
　　额设三帮轮运六员随帮三员丁一千八百三十名船一百八十三只
　　雍正十三年三帮俱兑运镇江府属漕粮原设二帮今分三帮
　　前帮轮运二员随帮一员屯丁原派六百七十二名内减存丁一百二十二名实五百五十名浅船原派五十六只内减船一只实五十五只
　　中帮轮运二员随帮一员屯丁原派六百七十二名内减存丁一百二十二名实五百五十名浅船原派五十六只内减存船一只实五十五只后帮轮运二员随帮一员屯丁原派八百八十八名内减存丁一百五十八名实七百三十名浅船原派七十四只内减存船一只实七十三只












　　江南通志卷七十八
<史部,地理类,都会郡县之属,江南通志>
　　钦定四库全书
　　江南通志卷七十九
　　食货志
　　关税
　　周司关掌国货之节以聨门市凡货不出于关举其货罚其人【周礼】
　　汉武帝元光六年初算商贾【汉书】
　　南北朝宋大明八年诏东境去嵗不稔宜广商贾逺近贩鬻米粟者可停道中杂税自东晋至陈西有石头津东有方山津各置津主一人赋曹一人直水五人以检察禁物及亡叛者荻炭鱼薪之类小津并十分税一以入官淮水北有大市百余小市十余所备置官司税敛既重时甚苦之【文献通考】
　　隋文帝受禅除入市之税【文献通考】
　　唐徳宗时赵赞请诸道津防置吏阅商贾钱每缗税二十竹木茶漆税十之一以赡常平本钱帝纳其防属军用廹蹙亦随而耗竭不能备常平之积【文献通考】
　　宋建隆元年诏所在不得苛留行旅非有货币当算者无得发箧搜索又诏榜商税则例于务门无得擅改更増损及创收【文献通考】
　　李重进平以宣徽北院使李处新知扬州枢宻直学士杜韡监州税以朝臣监州税始于此【文献通考】太宗淳化二年诏除商旅货币外其贩夫贩妇细碎交易并不得收其算
　　景徳四年诏江淮南民以柴薪渡河津者勿税【文献通考】
　　大中祥符元年诏免诸路州军农噐收税【文献通考】熙宁十年以前商税嵗额　徐州【七务】　颍州【十一务】楚州【八务】　真州【五务】　庐州【六务】　扬州【七务】　髙邮【八务】苏州【五务】　无为州【八务】　俱五万贯以上　淮阳【二务】婺州【八务】　俱五万贯以下　海州【四务】　滁州【四务】和州【六务】　泗州【七务】　润州【六务】　常州【五务】　江寜【五务】宣州【九务】　歙州【六务】　池州【十三务】　俱三万贯以下【文献通考】
　　元祐八年权蠲商人载米力胜税钱先是熙宁六年苏湖嵗稔谷价比淮南十五而商船以力胜税不至至是苏轼言法不税五谷请削去力胜钱之条而行天圣免税之制复权蠲之【宋　附史】苏轼上言【臣闻谷太贱则伤农太贵则伤末是以法不税五谷使丰熟之乡商贾争籴以起太贱之价灾伤之地舟车辐辏以压太费之直自先王以来未之有改也而近嵗法令始有五谷力胜税钱使商贾不行农末皆病废百王不刋之令典而行自古所无之弊法百世之下书之青史曰收五谷力胜税钱自皇宋某年始也臣切为圣世病之臣顷在黄州亲见累嵗谷熟农夫连车载米入市不了盐茶之费所蓄之家日夜祷祠愿逄饥荒又在浙西累嵗亲见水灾中民之家有钱无谷被服珠金饿死于市此皆官收五谷力胜税钱致商贾不行之咎也臣闻以物与人物尽而止以法活人法行无穷今陛下每遇灾伤捐金帛散仓廪自元祐以来盖所费数千万贯石而饿殍流亡不为少衰只如去年浙中水灾陛下使江西北雇船运米以救苏湖之民盖百余万石又计籴本水脚官费不赀而客船被差雇者皆失业破产无所告诉与其官司费耗为害如此何似削去近日所立五谷力胜税钱一条只行天圣附令免税指挥则丰凶相济农末皆利纵有水旱无大饥荒虽日下稍失课利而灾伤之地不必尽烦陛下出捐钱谷如近嵗之多也今元祐编敕虽云灾伤地分虽有例亦免而谷所从来必自丰熟地分所过不免收税则商贾亦自不行议者或欲立法如一路灾伤则隣路免税一州灾伤则隣州亦然虽以今之法小为疏通而隔一州一路之外丰凶不能相救未为良法须是尽削近嵗弊法专用天圣附令指挥乃为通济臣切谓若行臣言税钱亦必不至大段失防何也五谷无税商贾必大通流不载见钱必有囘货见钱囘货自皆有税所得未必减于力胜而灾伤之地有无相通易为赈救官司省费其利不可胜计今肆赦甚近若得于赦书带下光益圣徳收结民心实无穷之利取进止】
　　建炎元年诏于平江昆山县江湾浦量收海船税应官司囘易诸军收买物色依条收税盖宁于海道取给军需而不以病民也又虑税网太宻诏牛米柴麪民间日用所需并与罢税【文献通考】孝宗隆兴之初凡两淮商旅并与免税州县续置税塲并罢之　关市之征日以蠲免中兴列圣仁民之心何如哉其间贪吏并縁苛取百出私立税塲算及缗钱防米菜茹束薪之属或擅用稽察措置添置专栏收检与吾民相刅相劘不啻讐敌虚市有税空舟有税以食米为酒米以衣服为布帛皆有税遇士大夫行李则搜囊发箧目以兴贩甚者贫民博易细于村落指为漏税輙加以罪空身行旅亦白取百金方纡路避之则拦截呌呼或有货物则抽分给赏断罪倍输倒囊而归矣闻者咨嗟则指曰是大小法塲也是以中兴以来申明越津栏税之禁其告漏税不实者坐之如例外多收投子钱许民越诉是宜商贾之利通而民生之用足虽中兴再造民力已竭而不至于甚困者皆此之由也【文献通考】
　　元至元七年定三十分取一之制以银四万五十锭为额【续文献通考】
　　二十六年大増天下商税江南为二十五万锭【续文献通考】
　　明永乐元年奏准凡嫁娶防祭时节上送礼物染练日织布疋及买已税之物或船只车辆运自已货物并农用之噐各处小民蔬果非兴贩者俱免税【明防典】
　　十年令各处廵按御史及按察司官体察凡有以该税钞数倍増收及将碎之物一概勒税者治以重罪【明防典】国初止有商税未尝有船钞至宣徳四年始设钞关凡七所内浒墅【户部差】淮安　扬州【俱南京户部差】　浒墅本色钞五百八十六万余贯钱一一千一百七十三万余文折色船料正余银三万九千九百余两　淮安本色钞三百万余贯钱六百万余文折色船料正余银二万二千七百余两扬州本色钞一百六十九万余贯钱三百三十
　　八万余文折色船料正余银一万二千九百余两【续文献通考】
　　以钞法不行设关收钞量舟大小修广而差其额谓之船料不税其货惟临清北新则兼收货税【王鸿绪明史稿】
　　正统六年罢上新河监收船钞官【续文献通考】成化元年令各处船料钞俱钱钞中半兼收每钱四文折钞一贯【明防典】
　　罢苏州淮扬等处收船料钞【续文献通考】
　　四年罢苏杭钞关【续文献通考】
　　七年复设各差主事监收【续文献通考】
　　七年工部尚书王复始请添部属三员分徃太平芜湖等处抽分竹木变银为营缮费是年所得仅千两后至者以多得为能至万余两嵗嵗加増【明典彚】
　　治六年令各关照彼中则例每钞一贯折银三厘每钱七文折银一分【明防典】
　　七年令各处钞关经过官民粮米剥船俱免纳钱钞【明防典】
　　嘉靖九年题准各钞关丈量船只止以成尺为限此外零数不许逐寸科取【续文献通考】
　　四十一年奏准荆州芜湖九江两浙浒墅淮安扬州各关主事嵗额定数外务将余饶悉入公帑【续文献通考】
　　四十五年题准税淮安府过坝米麦杂粮每石征银一厘抵补本府所属税银民壮带征军饷【明防典】隆庆元年议准扬州浒墅二钞关凡船只从上江来者查无九江船税票责令补纳船料【续文献通考】二年令北新淮安扬州浒墅等各钞关主事各铸给关防撰给勅书【续文献通考】
　　三年给事中郑大经疏言各钞关商税嵗入不赀而独委柄于一主事利权所在易以不肖之心乘之自后征事仍勅各该抚按于府佐贰中选委一员佐之户部覆钞关钱粮主事既不经收必得府官管理乃能济事但各钞关去府城逺近不一如九江扬州杭州钞关去府近者宜责令知府收解其浒墅临清河西务淮安等关去府稍逺商舶徃还不便则委佐贰官就关经收诏可【明典彚】
　　四年题准税淮安府过坝脚头斛夫银每年约九千二百余两听给漕运官军月粮并河道衙门支用【明防典】
　　五年题准税淮安过坝牙银之半以备漕运官军
　　【月】粮【明防典】
　　六年令各钞关折收银两
　　万歴十一年议准革淮安过坝斛抽脚抽等税通行两京十三省各抚按官严查所属一应无名课税尽数查革【明防典】
</div>
    <div class="pagination">
<a href="江南通志_page211.html">上一页</a><span>...</span><a href="江南通志_page207.html">207</a><a href="江南通志_page208.html">208</a><a href="江南通志_page209.html">209</a><a href="江南通志_page210.html">210</a><a href="江南通志_page211.html">211</a><span class="current-page">212</span><a href="江南通志_page213.html">213</a><a href="江南通志_page214.html">214</a><a href="江南通志_page215.html">215</a><a href="江南通志_page216.html">216</a><a href="江南通志_page217.html">217</a><span>...</span><a href="江南通志_page213.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
