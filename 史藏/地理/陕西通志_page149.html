<!DOCTYPE html>
<html>
<head>
    <meta charset="UTF-8">
    <title>陕西通志 - 第 149 页/共 490 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>陕西通志 - 第 149 页/共 490 页</h1>
    <div class="content">　　西开福寺　在城内含光坊元太监欧阳氏建明嘉靖己未住僧防沧重建【本寺碑记】万厯元年脩
　　本朝雍正八年重脩【县册】
　　清真寺　在县东北明洪武十七年尚书铁修永乐十一年太监郑和重修【贾志】
　　圆觉寺　在县署北明永乐二年建
　　本朝顺治十年重脩【县志】
　　丰德寺　在城西南六十里明永乐三年建正德五年修【本寺碑记】本姚兴草堂寺鸠摩罗什译经于此【县志】
　　金佛寺　在城西二十里创建无考明天顺七年重修【县志】
　　逍遥寺　在城西南三十里甫张村创时碑志无考明成化十一年住僧祖慧募修殿宇塑像铸钟规制大备万厯乙酉住僧防深防琹增修南殿复塑罗汉及诸天菩萨焕然成伟观矣【保定同知田实发碑记】
　　大崇仁寺　在城西五里考郡乗隋髙祖子秦孝王施宅建为济渡寺唐贞观二十三年太宗上賔髙宗徙济渡寺于安业坊之脩善寺而以其处为灵寳寺尽度太宗嫔御为尼以处之复徙隣之道德寺于休祥坊之太原寺而以其处为太宗别庙至仪鳯二年二处并为崇圣寺辇下嵗时记唐进士樱桃宴在崇圣寺佛牙阁即此也明天顺八年秦藩创脩治地得古白玉佛像及钟磬碑刻之属至成化十二年毕工明年额曰大崇仁寺按察副使伍福有记【县志】俗呼为金胜寺以寺后之金胜舗金胜亭同为补长安之金气故名寺内有药师殿天顺间寺东光彩浮腾乃掘地得药师佛玉像嘉靖甲子渭溪冯迪闻之秦府筑台作殿【长史赵徳辉记】寺为秦邸香火院缔搆丹碧长安城诸寺不及也前有唐大德檀法师塔铭姜立祐撰石幢尊胜神咒张少悌书皆殊絶【赵崡记】
　　本朝康熙甲子总督鄂海迎药师佛像至署饰以金彩庙貌庄严并自为记雍正九年知府王绍文倡捐惜字防田以膳僧人有碑记【县册　康熙己丑僧止水重脩卧佛殿五楹壬寅僧牧野重脩大殿五楹雍正甲寅僧文若建文昌宫三楹观音殿五楹】
　　报恩寺　在县治南唐中宗时为懿德太子资福遂名懿德寺兵燹址存元至元中赐平章也先揑夫人也鲁为花圃尝见白石像放光因舍为寺勅额大兴国报恩寺明改报恩寺治二年秦藩乐善堂有碑记【县志】
　　本朝康熙二十九年重脩【按贾志云唐中宗时建悮】
　　清脩寺　明洪武二十五年建【贾志】
　　元通寺　在城西南七十里明永乐元年创脩
　　本朝康熙五十三年重脩【县册】
　　总持寺　在县南四十里沈桥里明治十五年建【县志】
　　莲池寺　在城内西北莲花池明秦府游览胜地崇祯八年脩
　　本朝康熙七年抚军贾汉复重脩雍正元年继脩【县册】睡佛殿　在城内西五台香米园顺治元年建【县册】万清寺　在城内水池坊康熙三十五年建【县册】名相寺　在城西南三十里创建无考
　　本朝康熙四十二年重脩【县册】
　　广仁寺　在西和园教场傍康熙四十四年
　　圣祖勅建西巡时
　　御书慈云西防四字匾额并
　　御制碑文【县册】
　　罗汉寺　在五台西石鳖谷四十里又上岭二十里有罗汉洞游人至此如在天上【贾志　按长安志万年县有罗汉寺在县南六十里附考】
　　昊天观　在城北一里许唐贞观初为晋王宅显庆元年改为观明嘉靖戊子嵗旱祷雨有应庚戌年重脩【兰谷邢朝桢记】万厯二十三年耆民徐楫等重脩应天府尹王鹤撰记【县志】
　　迎祥观　在城内广济街东明成化间道士髙静寛重脩迎祥即景龙观也创自唐景龙二年按苏灵芝书老君应现碑开元二十九年宗梦见老君曰吾乃汝逺祖有像在京城西南百余里汝遣人求之吾合与汝于兴庆相见觉而异之即命尚书张九龄道士萧元裕寻访于盩厔闻仙峪果得老君玉像髙三尺余以进其日宗在兴庆宫遂亲迎谒置于殿内次日送景龙观大同殿安置瞻仰与梦中所见无异即改景龙为迎祥观仍于现像之所建防灵观焉【尚书王恕记】景龙观景云二年天台道士司马承祯被召止于此观【两京记】今钟楼为悬钟所唐睿宗景云钟铭刻其上【县册】
　　通真观　在城南三十里唐武宗时建【县志】
　　天庆观宋大中祥符年建【贾志】元至元间改为玉清宫至正间以道士能通元玅遂以通元宫名焉明治年住持李本懐重脩有记【县志】
　　披云观　在南丰里离城五十里金大定年建【本观碑记】云兴观　元大德二年建【贾志】在苗家庄离城五十里【本观碑记】
　　紫薇观　元泰定年建【贾志】
　　遇仙观　元至正年邑人李之元建【贾志】
　　仁王院　在景风街今讹为九府街即十方院有唐韩择木八分书史维则篆额【贾志】
　　元庆庵　在县治北顺治初户部王来用建脩康熙三年为祷雨辄应抚军贾汉复重脩【县志】
　　北极宫　在城内水池坊康熙二十二年重脩【县册】仁圣宫　在县西十里枣园寨康熙四十七年建【县册附古寺观】三防寺在城西南二十五里宫张村内有苍颉造字台唐景龙中中宗尝幸其寺【雍胜畧】元法寺本隋礼部尚书张颖宅开皇年立为寺【贾志】千福寺在安定坊防昌中毁寺寺额上官昭容所书后有僧收得再置悬之有唐太宗圣教序僧懐仁集右军书碑又有楚金和尚多寳塔碑顔鲁公书东塔院杨廷光白画鬼神西塔院元宗题额北廊法华七祖绕塔传法二十四弟子塔北普贤菩萨似是尹琳画西廊天师真韩干画有懐素草书【歴代名画记】云山寺山巅防云台内有读书石室【贾志】唐明寺唐宗时建【贾志】敦化坊静影寺隋文帝为沙门恵逺立寺额殷仲容题　安业坊资善尼寺隋兰陵公主舍宅置　济度尼寺永徽中徙　太平坊定水寺隋杨纪立　通义坊兴圣尼寺贞观元年立兴化坊空观寺隋时立　崇德坊证果尼寺本隋月爱僧寺贞观九年改　颂政坊龙兴寺贞观五年太子承干立　法尼寺隋开皇三年坊人田通舍宅立　证空尼寺贞观十七年立　布政坊法海寺开皇九年为沙门法海立　济法寺开皇二年沙门法藏立　镇国大波若寺景龙三年立光德坊慈悲寺武德元年立　静法寺隋开皇十年立　崇贤坊海觉寺开皇四年立　大觉寺开皇二年立　崇业尼寺神龙元年改名　延福坊纪国寺隋开皇六年立　金城坊开善尼寺开皇中立　防昌寺武德元年立　醴泉坊妙圣尼寺开皇二年周静帝皇后平原公主立　嘉防坊褒义寺隋尉迟刚立　义寜坊积善尼寺开皇中髙颎妻贺跋氏立　居徳坊普集寺开皇七年鲜于遵义立　羣贤坊真心尼寺隋宦者宋祥立　辨才寺武德二年徙　慧日寺开皇六年立　丰乐坊大开业寺本隋胜光寺仪鳯二年改为开业寺安业坊唐昌观玉蘂花发若琼林瑶树元和中
　　车马寻玩相继忽有一女子年十七八容色婉娩从以二女冠三小仆端丽无比下马直造花所令仆取花数枝出乗马曰曩有玉之期自此行矣须臾已在半天刘禹锡白居易等有诗　新昌观天寳六年立　敦义坊五通观隋为道士焦子顺能驱鬼神传符箓预告文帝膺命即位立观旌其神术　丰邑坊清虚观开皇十年为道士吕师元辟谷链气立　玉真观县西北四里　金仙观县西北三里【宋敏求长安志　按唐寺观甚伙今特録其乆废者备考】永昌观本神农黄帝祠金改为观【县志】
　　咸寜县
　　东岳庙　在城东南四十里汉时建元至正间道士刘道庆脩明成化间道士杨道彬增脩并拓庙地【本庙碑记】
　　闗帝庙　在大菜市明天顺年建其在城糯米市归义坊及东南北各关厢在乡新住镇二龙里官寨俱有庙【县志】
　　元君庙　在城东南四十里厐留村其北郭南闗杏元头余兆村官寨俱有庙【县志】
　　三官庙　在城东十五里田家湾创自宋有明正德三年里人尚膳太监李福捐修嘉靖十四年重脩【叅政柴儒碑记】
　　普济祠　在东苑里祀西岳金星嵗旱有司祷雨于此明万厯年累脩【贾志】祠内有金龙庙万厯间神于黄河显圣渡者获安里人程学曾等议建庙宇因北地像少里人王祥绘像江南身负至秦遂塑像立庙
　　本朝康熙十年里人张维英重脩【本寺碑记】
　　龙王庙　在城南二十里韦曲又县东十二里长乐坡有五龙庙隋建明洪武迄正德间屡修嘉靖三十年里人贾仁等重修【都御史曹兰碑记】
　　铁炉庙　在县东南五里鲍坡里唐时建
　　本朝康熙三十五年重建【县册】
　　雷神庙　在城东十五里明万厯十五年建有记【县志】太乙元君行宫　在东闗鲍坡坊旧有庙在太乙谷士民以其去城甚逺不便祈祝故建行宫未知创自何代明景泰丙子増建道院成化戊戌道士和诚悦耆老马道聚等捐赀重脩临潼郡王撰碑庙左太白殿嘉靖年建万厯年重脩郭滔有记【县志】
　　火神庙　在城内火药局顺治甲午呉都司建【县志】董子祠　在学宫后嘉靖二十一年侍郎赵廷锡改建有尚书唐龙侍郎吕柟碑【马志】今在城东祀汉儒董仲舒祠后有墓
　　本朝咸寜知县黄家鼎重建【贾志】
　　杜子祠　在樊川祀唐工部杜甫明嘉靖间都御史王荩巡按吉裳郭镛段汝砺王鼎建以刑部主事张治道配兵燹后
　　本朝康熙六年知县黄家鼎重脩【县志】
　　【附古坛庙】隋大社在含元门街西南唐移置荐福寺北【贾志】唐社坛县东南二里平康坊　南郊坛百神坛灵星坛并在县南十五里啓夏门外　风师坛青帝坛先农坛并在县东北浐水上　九宫坛县东南十里春明门外　马祖坛大厯五年置【宋敏求长安志】道统祠旧在府治西祀伏羲神农黄帝尧舜禹汤文武厯代圣人以帝臣王佐配知府叶承祧移祀闗中书院【县志　按道统名臣等祠旧系长咸合祀今以建立之县编次】汉文帝庙在县东本陵北去县二十五里　宣帝庙在县东南本陵北去县十里　灵台神庙县东北四里九龙堂县东六里【长安志】北极神庙在鸣犊镇风
　　凉原上金初陜西东路每寨立真武庙天王殿以壮军威镇设猛安寨故建庙【马志】澄源夫人湫庙在终南山炭谷去县八十里　贞顺武皇后庙在安义坊【长安志】名臣祠旧在正学书院督学田厥茂改建于学宫知府叶承祧移置闗中书院祀汉槐里令朱云丞相王嘉典属国苏武太史令司马迁大司空窦融定逺侯班超好畤侯耿弇太守孔奋槐里侯万脩司空第五伦太尉杨震杨秉李固唐莱公杜如晦中书侍郎杨绾黄门侍郎韩休邺侯李泌中书令李晟太尉段秀实邠公杜黄裳太保栁公权岐公杜佑宋莱公冦凖魏公韩琦学士吕大忠杨砺参政范仲淹申公吕公着左仆射吕大防蕲王韩世忠元亷访董立中丞张养浩明都御史景清金乡侯王真兵部尚书王竑都御史马文升秦纮戸部尚书雍泰学使李梦阳给事中张原兵部侍郎邹应龙巡抚陈镒尚书杨鼎王恕巡抚余子俊尚书彭泽孙丕扬巡按浦鋐张铨知府曹璜洛川知县陈惟芝总制汪乔年巡按金毓峒毕康按察使黄纲知县满朝荐呉从义山东佥事王徴【县志】通真太子庙在安逺门东街祀唐忠臣张巡洪武十三年建有记【马志】现圣侯庙旧在春明门外唐天祐中移于城东南隅【马志】正学祠旧在正学书院明治间副史杨一清建万厯间督学许孚逺重脩有诗
　　本朝顺治九年督学田厥茂改建于府学尊经阁下康熙二年知府叶承祧移置闗中书院祀宋大儒程颢程颐张载东以朱光庭等十四人西以吕大忠等十八人配【县志】七贤祠在文庙防门左祀宗儒张载吕大忠大防大钧大临范育苏昞皆有绘像【贾志】四皓庙在终南山元和八年重建　唐杜相公祠在啓夏门内咸通六年建　郑国公魏徴庙在昌乐坊【长安志】义荣先生祠在韦曲祀元成和郎武天锡【马志】四霜台祠在安仁二坊祀巡按沈楠张宪翔沈时叙沈权明万厯年建【府志】二公遗爱祠祀知府余肃敏子俊秦襄毅纮嘉靖二年都御史王翊巡按喻茂坚清军御史杨秦共建督学唐龙作记【县志】
　　寳泉寺亦名元安寺　在县东南四十里彭村【按下寳泉寺碑记汉时建寺于山顶即此寺也府志作唐年间建贾志作明洪武年建俱误】下寳泉寺在南五台山下汉时建寺于山顶魏永平中于峰下塑毘卢佛像増建下寳泉寺泉从竹林寺流至峰下故名唐时増脩兀延祐己未公主僧格喇实舍金钞重建泰定四年改峰泉寺明成化正德间相继脩葺【工部郎中周仲仁记】
　　兴龙寺　在孝义里汉时建【县志】
　　大安寺　在鲍坡里去城二十里晋鸠摩罗什译经此寺【贾志】
　　静髪寺　在城东南二十里神峪里隋开皇二年建明嘉靖年重脩【贾志】
　　云经寺　在城东二十里成留里隋开皇年建眀成化时重修【贾志】
　　兴善寺　在永寜门外五里今靖恭坊创自晋武初名遵善寺隋开皇间额曰大兴善寺诏僧徒二十余万实之招提之盛甲于海内唐元和四年建脩转轮藏经阁太和二年得梵像观音移大内天王阁于寺中作大士阁唐末独二阁存焉宋淳熙间崇辨禅师居阁夜深有老狐聴经明永乐时云峰禅师重葺殿堂钟楼稍复旧制
　　本朝顺治五年麸斋广东二僧重脩方丈大雄殿周垣四百丈【县志】康熙二十四年憨休和尚増脩山门三十年约叅和尚募脩方丈殿廊及钟鼓楼【县册】
　　寳庆寺　在安仁坊俗名花塔隋仁寿初建明万厯间冯从吾讲学于其中【贾志】隋文帝唐中宗尝临幸焉文宗感蛤蜊观音像建五色塔五代殿宇兵燹惟塔存【冯志】明景泰二年重脩有碑记
　　本朝雍正元年住僧文天重脩寺阁【县册】
　　慈恩寺　在城南一十里曲江池北唐髙宗为文德皇后建内有浮图塔六级即今雁塔唐中书舎人李肇国史补进士既防题名于慈恩寺塔故今谓之雁塔题名【马志】慈恩本隋无漏寺贞观二十一年髙宗在春宫为文德皇后立慈恩寺永徽三年沙门元奘起塔初惟五层砖表土心效西域窣堵波即袁宏汉所谓浮图祠也长安中摧倒天后及王公施钱重加营建至十层其云雁塔者天竺记达嚫国有迦叶佛伽蓝穿石山作塔五层最下一层作雁形谓之雁塔葢此意也兵余止存七层长兴中西京留守安重霸再修之判官王仁裕有记长安士庶每嵗春秋游者道路相属熙寜中富民康生遗火经宵不灭而游人自此衰矣【宋张茂中游城南记】慈恩与含元殿相直髙宗每天隂则两手心痛知文德皇后常苦捧心之病因鍼而差遂造寺建塔欲朝坐相向耳【张舜民画墁録】永徽三年用七宫亡者衣物财帛建雁塔于慈恩寺其基四面各一百四十尺仿西域制度有五级并象轮露盘髙一百八十尺层层中心皆葬舎利不啻万颗上层以石为室立碑载二圣所制三藏圣教序记乃褚遂良笔【续文献通考】景龙三年中宗幸慈恩寺登浮图时在重阳羣臣上菊花酒上赋诗学士及词臣并和圣制上官婕妤以宋之问之诗为美即其事也【李楷雁塔记】塔内面东西间尹琳画塔下南门尉迟画西壁千鉢文殊尉迟画南北两间及两门呉画并题大殿东廊从北第一院郑防毕宏王维等白画两廊壁间阎令画中间及西廊李果奴画行僧【厯代名画记】明天顺间秦藩宗室重脩吏部侍郎张用瀚撰碑
　　本朝康熙五十七年总制鄂海重脩遇仙桥【县册】
　　资圣寺　在城东十五里本越国公长孙无忌宅龙朔年为文德皇后立尼寺咸亨四年改为僧寺后被火焚灰烬中得经数部不损一字众以为异数日之间施舍钜万遂营造如故今改为神峪寺在咸寜白鹿原下【贾志】殷仲容题额檀章画中三间东牕南北面呉画髙僧大三门东南壁姚景仙画经变寺西门直西院外神及院内经变杨廷光画北圆塔下李真尹琳绢画菩萨【厯代名画记】
　　兴教寺　在城南六十里唐总章二年建【冯志】内有三塔其中塔特髙大为唐三藏法师元奘瘗身之所尚书屯田郎中刘轲铭左为慈恩基公塔太子左庶子李宏度铭右则大周圆则法师塔铭之者贡士宋复也寺之北旧有玉峰轩宋元丰四年知永兴军吕大防建今惟存长安令陈正举记石【明都穆游终南山记】
　　荐福寺　在永寜门外西南三里许隋炀帝在藩旧宅唐天授元年改为荐福寺有小塔神龙以后翻译佛经并在此寺【马志】东有放生池相传即汉洪泽陂也【冯志】天后飞白书额净土院门外两边呉画鬼神南边神头上龙为妙【厯代名画记】武后始立为大献福寺度僧二百余天授初改为荐福寺中宗即位大加营饰有浮图十五级髙三百余尺景龙中宫人率钱所立者也厯宋元明重脩天顺二年重赐寺额撰碑记
　　本朝康熙间紫谷禅师重脩雁塔初基抚军永泰捐饰大殿佛像其寺基周一顷五十畆寺钟出自武功河畔砧妇作石捣衣忽声自石出响闻数里土人发之乃巨钟也遂送为寺钟【县志】
　　崇福寺　在城东北五十里宣义里唐则天后建时译经多于寺金大定甲申重脩勅赐原额【本寺碑记】武后题额西库牛昭王陁子画山水东山亭刘整画山水【厯代名画记】
　　防极寺　在东门外唐神龙元年太平公主为则天后建【马志】开元二十六年改额曰兴唐明正统八年住持满桂重脩佥事四明张楷撰碑并书【本寺碑记】
　　安国寺　在府东迎宣门内唐睿宗旧宅景云元年建【马志】东车门直北东壁北院门外画神两壁及梁武帝郗后等并呉画并题东廊大法师院塔内尉迟画及呉画东北湼槃变杨廷光画【厯代名画记】
　　兴庆寺　在县东唐温国公苏长嗣宅开元二年建【贾志】迤东弥陀寺有西方极乐世界碑甚佳【县志】明成化十五年重脩【秦藩碑记】
　　开元寺　在县治西唐开元年建故名后殿有宗御容【冯志】开元二十八年正月二十八日宗于延庆殿与胜光师论佛恩德乃令天下州府各置开元寺一所【元胜碑】宋建隆四年中书令琅琊王彦超及僧嗣麟重脩【侍御史刘从义记】明嘉靖四十二年脩后有藏经阁
　　本朝康熙三十年镶白旗御方佟阿利等重建【通政使周之桂
　　记】
　　清禅寺　在城东南七十里小义谷口唐天寳元年建【马志】裴孝源画録云有郑法师画【厯代名画记】
　　观音寺　在市园巷开元初建一在城南十五里李玉村明初建嘉靖年脩一在城南三十五里樊村里明嘉靖丁巳重脩【县志】
　　宣陵寺　在城东南三赵村唐乾元三年建以其地枕汉宣帝陵故名【马志】
　　福田寺　在城东四十里唐乾元三年建【县志】
　　牛头寺　在城南二十里樊川北隈即勲防坡贞元十一年建有司空图诗【贾志】旧有唐贞元中徐士龙撰徧照禅师碑今不存所存惟仙人丘长春诗刻【明都穆游终南山记】宋太平兴国中改为福昌寺明隆庆五年脩古佛殿前有四季栢四时皆花尤称竒絶【县志】
　　本朝达礼善重脩康熙六十一年继脩【县册】
　　寳寿寺　在东郭外新城里唐贞元十八年建明嘉靖三十九年重脩【县志】
　　二圣寺　在城东南五十里唐建明重脩【贾志】
　　钟楼寺　在城南四十里鸣犊里即万年故址唐时建明代重脩【县志】
　　兴国寺　在夏侯村西原离城三十里唐三藏香火院宋为延兴寺【县志】
　　云峰寺　在东闗外唐建【贾志】
　　玉泉寺　在城南四十里初名涂山寺唐开元时僧思恒建明洪武十四年僧清敬镌瑶掘石获洞内有诸佛罗汉一十九尊又净桩一座因名曰玉泉成化嘉靖间屡经脩葺【本寺碑记】
　　香城寺　在城内钱局创自石晋思逺禅师后周显德中赐额广福禅院宋仁宗更赐名曰善感然人恒以香城名之元时屡脩有至治二年重脩碑记【县志】
　　卧龙寺　在陆海坊四牌楼南有呉道子画观音像及佛足迹碑初以像名观音寺宋有僧惟果长卧其中人以卧龙呼之故名【贾志】寺在隋为福应禅院唐名观音寺宋太宗更名卧龙明正徳十六年重脩【秦藩碑记】
　　圆光寺　在城南六十里太乙山中今称为南五台【贾志】隋仁寿中有毒龙变为羽人携药货于长安诈称仙术大士现比丘身以妙智力伏妖唐大厯六年号为南五台山圣寿寺宗太平兴国三年夏前后六次现五色圎相祥云等瑞勅额为五台山圆光之寺【本寺碑记】千佛寺一名竹林寺在城南七十里即圆光寺下院明洪武时建万厯十二年秦藩重脩副使秦可大记崇祯兀年继脩有碑【县志】
　　二龙寺　在永寜坊中有龙井宋咸淳国师昙延说法于此【贾志】
　　道安寺　在城南四十里北王里相传秦国师道安曾居此地故名金兴定二年建有国师塔存【县志】
　　圆通寺　在东郭金花坊元至正十一年建【府志】内有元御史伊喇海寿碑【马志】明嘉靖二十六年僧法冲重为拓地搆楼供大藏经七千巻水陆神像五十轴方防柱有鹤数百飞鸣盘桓如相庆然遂题楼曰瑞鹤长安张治道撰碑并志以诗【县志】
　　本朝康熙五十三年重脩【县册】
　　洪济寺　在城东十五里光大里明景泰万厯间重脩
　　本朝康熙三十五年増脩创建失传【县志】
　　普光寺　在城南六十里终南山上【贾志】明成化二十二年重脩【秦府长史防邦贞记】内仰天池旧为龙池寺洪武初西印土乌萨罗国僧无壊拄锡于此屡着灵异秦愍王为建上下寺二庄严冠长安今废赵崡有诗【县志】寺有方池名曰仰天跨以石梁于兹玩月为宜【明都穆游终南山记】
　　天防寺　在县北五里明洪武时建【贾志】一在城南四十里【县册】
　　崇兴寺　在城东二十五里明嘉靖二十一年建
　　本朝康熙四十二年脩【县册】
</div>
    <div class="pagination">
<a href="陕西通志_page148.html">上一页</a><span>...</span><a href="陕西通志_page144.html">144</a><a href="陕西通志_page145.html">145</a><a href="陕西通志_page146.html">146</a><a href="陕西通志_page147.html">147</a><a href="陕西通志_page148.html">148</a><span class="current-page">149</span><a href="陕西通志_page150.html">150</a><a href="陕西通志_page151.html">151</a><a href="陕西通志_page152.html">152</a><a href="陕西通志_page153.html">153</a><a href="陕西通志_page154.html">154</a><span>...</span><a href="陕西通志_page150.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
