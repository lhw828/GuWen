<!DOCTYPE html>
<html>
<head>
    <meta charset="UTF-8">
    <title>福建通志 - 第 17 页/共 239 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>福建通志 - 第 17 页/共 239 页</h1>
    <div class="content">　　台湾府属沿革表
　　总部　　　郡【直州附】　　县
　　明　外岛

　　台湾县【附郭】本郑氏天兴万年地
　　国朝康熙二十三年总置台湾县府治于此
　　凤山县本台湾县南界有山曰凤山
　　国朝康熙二十三年分建县治于此
　　诸罗县本台湾县北界有山曰诸罗
　　国朝康熙二十三年分建县治于此
　　彰化县本诸罗县之北地名半线
　　国朝雍正元年巡视台湾御史吴达礼以诸罗为台郡北路延袤千里户口日増田畴日辟请于县北二百八十里半线地方设立县治奏入
　　俞允
　　钦定县名曰彰化
　　永春州本隋南安县之桃林塲五代唐长兴四年伪闽升为桃源县晋天福三年改为永春县宋元明皆仍旧属泉州府至
　　国朝雍正十二年福建总督郝玉麟奏升为直州拨泉属徳化县暨延属之大田县焉
　　永春州属沿革表【南北朝以前沿革具载泉州府表内兹不复载】




















　　徳化县本唐长乐郡永泰县地贞元中析归义乡为归徳塲五代唐长兴间伪闽升为徳化县属长乐府汉干祐二年南唐改清源军割今延平尤溪之常平进城二乡以益之宋初属平海军后属泉州元明仍旧至
　　国朝雍正十二年福建总督郝玉麟奏升永春县为州拨泉属徳化县其管辖
　　大田县本尤溪县地明嘉靖十四年府判林元伦以其地界延漳泉三府之交依山阻隘民多聚为盗请置邑御史白贲奏割尤溪永安漳平徳化四县地凡四十图置大田县属延平府至
　　国朝雍正十二年福建总督郝玉麟奏升永春县为直州割延属之大田县其管辖
　　龙岩州本晋新罗县苦草镇地唐开元二十四年置汀州因升为龙岩县以属之大厯十二年改漳州宋元明皆仍旧至
　　国朝雍正十二年福建总督郝玉麟奏升为直州拨漳属漳平宁洋二县焉
　　龙岩州属沿革表【三国吴以前沿革俱载漳州府表内兹不复载】




















　　漳平县本龙岩县地明成化三年县民林廷琥等言居仁聚贤感化和睦永福五里险逺难制请别置县巡抚滕昭奏闻明年析置漳平县至
　　国朝雍正十二年福建总督郝玉麟奏升龙岩县为直州拨漳属漳平县其管辖
　　宁洋县本龙岩县集贤里东西洋巡检司地明嘉靖四十一年土贼廖选苏阿普等煽乱四十四年御史陈万言军门汪道昆吴百朋都督戚继光等勦平之乃奏革巡检司割龙岩集贤里五图并大田永安二县地置宁洋县至
　　国朝雍正十二年福建总督郝玉麟奏升龙岩县为直州拨漳属宁洋县其管辖





　　福建通志巻二
<史部,地理类,都会郡县之属,福建通志>
　　钦定四库全书
　　福建通志卷三
　　山川
　　将欲兴云致雨以大和防则必奠髙濬深以疏地脉也将欲扼险筑淢以正周索则必安流界峙以画地纪也将欲降神诞秀以生申甫则必岳停川结以钟地灵也山川亦綦重哉闽东南濒大海百川注之上防达江有建剑溪滩以疏其恶山则武夷渔梁屏蔽南天霍童支提纲维海宅波围峯绕包络四封葢南土之奥区炎方之灵薮也山髙水深千年未改运防气数与时渐开歴览汉唐以来其风土之恢廓气之变迁可考而知矣莅兹土者疆域封守限带内外以至道里闗梁之细按图而了如列眉又况炳灵合精其扶舆清淑之气钟为百代之人杰者皆于是乎在兹编之纪岂仅山经水志之文已哉若夫拳石勺水骋登临之目夸名胜之竒山川有知夫何取夫何取志山川福州府
　　闽县九仙山【在城东南隅城中有九山谚云三山藏三山现三山不可见是山与侯官之乌石越王其现者也罗山与侯官之冶山闽山其藏者也又有隠隠磅礴于阛阓间者曰灵曰芝曰钟故曰不可见也初名于山相传何氏兄弟九人居此仙去又曰九日山越王无诸九日宴集之所有大石樽尚存其峯曰鳌顶峯又曰状元峯石刻宋状元陈诚之读书处又石刻鹏海天风四大字下有罗汉洞右有普陀石山周遭曰平逺台曰炼丹井曰浴鵶池曰跃马岩曰喜雨台曰仙人床曰金积园曰磊老岩曰杏坛曰廓然台曰碁盘石曰玉蝉峯曰琴台曰青牛洞曰醉郷石曰龙舌泉曰石龟池曰狮子岩曰集仙岩曰小华峯曰仙羊石曰梅岭曰揽鳌亭曰香坛曰金粟台唐天祐初王审知即山西南建万嵗寺御史黄滔为作丈六金身碑记宋政和问尚书黄裳奏请建飞天法藏藏天下道书总五百四十函明汪道昆有平逺台勒功铭为戚继光颂宗臣有登平逺台记】罗山【九仙山之支也在万嵗寺南闽县儒学之北中有法海寺】丁戊山【亦九仙山之支也一曰嵩山以在郡城之中又名中山旧有嵩岳崇福行宫葢闽王望祀之所今废】白马山【出城东二里闽越时山间民梦神人乗白马至此梁改闽县为长乐遂名长乐山有小兰亭宋时郡僚佐上已褉饮处今废山隂有温泉焉山之南曰三昧山曰寳月山又南曰康山】金鸡山【去城三里闽中记云秦始皇时望气者谓此山有金鸡之祥遂劚山脊以厌王气北势渐髙曰青鹅山桑溪之水出焉又名曲水俗闽越王流觞处又北为龙窟旧记山穴有蟒额有王字人以为龙祠之故名傍有三友墓明治间有徐吴林三人称莫逆死而同穴合焉有岭曰猎岭有岗曰鸡心峦西连诸小山曰峭谷曰东湖宋林观过林夙居之】凤丘山【去城五里朱熹大书凤丘二字又有鹤林二字北连蒲岭南际江宋彭耜修真地也耜师白玉蟾得太乙刀圭火符之术与妻潘蕋珠脩炼后俱尸解诏封鹤林真人陈孔硕篆书蛰仙二字刻石】东山【去城十里有榴花洞圣泉神移泉详见古迹寺观又有狮子峯文殊岩天台井松坞灵芝坞蛰龙渊涵虚沼御书堂藏宋太宗所赐书罗汉堂夜光台神僧室鉴浄轩山辉堂放生池龙首涧宋许将读书处又有清音碧岩二亭其东为古岭下有铁鼎潭龙常居之南有溪曰鳝溪即白马三郎射鳝处】鼔山【去城二十里郡镇山也屹立海滨延袤数十里而遥山巅有石如鼓故名有大顶峯一名屴崱状若覆釡西望郡城逺近村落若聚沙布碁东视大海一气茫然螺髻数隠见烟波中相传为大小琉球云朱熹大书天风海涛字镌之石淳熙中建亭峯头朱熹书扁今废又有小顶峯香炉峯钵盂峯白云峯双髻峯狮子峯有池曰浴凤池唐樵者见五色雀浴此有灵源洞在涌泉寺左其中石壁峭立朱熹大书夀字镌于洞中有喝水岩五代僧神晏诵经于此恶水声喧聒叱之遂逆东流而西涧以涸国师岩在西涧底东壁神晏移居于此掇石乳而食蔡襄书忘归石三字又有将军石应真台石门岩巨石槎枒峙立如门祖师岩甘露松白猿穴望州亭宋熙宁中郡人陈烈与郡守丁竦提刑沈绅同游鼓山刻铭于峯头之盘石而亭其上有元公亭宋嘉祐间郡守元綘建有凤尾亭罗汉泉龙头泉蹴鳌桥唐黄璞五世祖黄太和得道处有水云亭石柱上有蔗境二字宋淳熙中四明赵蔗境与滂见之惘然有感题诗云诗题蔗境不题名墨迹悬厓碧藓平逰宦来看心忽悟前身应是赵先生其别麓有海音洞白云洞洞有三天门石磴七百二十级始至洞有水悬注名吼雷湫有潭曰印月潭明万厯中僧悟宗所开鼔山之支曰鼔岐曰魁岐岭曰萧湾曰蓬﨑曰卧午蓬岐山多竒石有蛇洞南至于江有石如剑曰剑山】君山【去城六十里由鼔山折而南在永北里山上有昆仑石室下临马面仙潭其东为朏山有石若芝名仙芝石又有三生石九眼泉凡十八景其南为石鳖山山枕江滨上有三石形如鳖有温泉井又为叠石山前有灵泉下临絶壑巨石周匝复有叠石傍绕如龙又有院迹山磕源山玉顶山下有防洋防猴防殷防并多人烟】凤洋山【在江右里两峯相应势如凤旧传仙人王进才飞升于此有仙亭遗址及石床棋枰几案峭壁刻登龙二字地名龙门又有婴台山其旁为铜斗山天马峯龙溪之水出焉又为盘石山山顶三石髙十余丈上叠一石方如棋盘其水出衡山之龙溪为湾三十六合流注闽江衡山其形如钟路接鼔山又为鹫峯山上有潭嵗旱祷此又为石门山两峯壁立峭防夹峙旁有重云山岩中平坦处有龙井南接湖林北连濂山】南台山【出城南门二里乌石山一脉蜿蜒起伏曰横山迤西南为惠泽山经白马庙山行数里崇阜屹立俯瞰巨潭旧名独山一名钓龙台山上即山川坛又有达观亭碧光亭诸胜题咏甚多】天宁山【在时升里自横山而南度三桥省防第一案也俗名盐仓山又名挂榜山西为黄栢岭明嘉靖问邑人陈京镌望北台三字于石因名望北台岭又曰白泉山白鹭岭杨桃岭虞塘山】藤山【自天宁山而东地脉起伏如引藤亘四五里故名山多梅有梅花坞植梅万株直抵程埔可十里许顔曰罗浮春色明徐熥诗有十里花为市千家玉作林之句毎逢冬月骑马看花寻香曳雪道路相属觞咏如云中有明真庵台南八景藤山蚤梅其一也今居民混处地多侵据由藤山分一峯耸而反顾于后为鳌头山为壶屿山为石室山俗名北园长松苍郁石上镌云涛二字折而南为凰山一名黄山山多砺石下有井亢旱不竭】髙葢山【在仁丰里有三峯九岛省防第三案也相传汉徐登脩炼于此山后入永福县髙葢山上升乡人望而祀之遂缘其名山之巅有仙坛坛有池曰青龙俗名天池有峯曰徐女峯相传唐开元中有徐水仙第三女采苦参服食上升又名苦参山旁有溪曰桃花溪元陈亿翁种桃数百本毎花时眠食其下层磴纡回沿溪而入有妙峯寺又有洞曰芦湾洞洞口有棋盘石仙人井今建鹤巢寺山南齐姓居之曰齐坑山地属侯官山北王姓居之曰北园山地属闽县又髙葢之支属侯官者有盘防吴山石姆防吴防属闽县者有义防】平山【在凰山之东宋少帝航海驻兵于此铲平其山故名丞相陈宜中手书平山福地有平山堂今废南为甘泉山泉涌石山不盈不涸色白味甘东为瑞迹岭唐大中间有邵环逰山顿闻异香白光灿然环迹其光徃光化为佛须臾入枯木光亦不散随现巨迹于石后人凿之其迹遂灭镌像建寺名瑞迹寺又南为邵﨑为翁﨑有山曰大翁山清凉山石几山传坑山山前有圆石又南为城门山宋林执善郑湜宅在焉其巅有鳌顶峯魁星岩中有白云寺额书晦翁旧隠处有飞来石石西有龙观井其南为虹桥有真隠院且止堂诸胜东南为胪峯名曰胪雷明陈永祥卜居其下又有石鳖山皆滨于西峡江】玉枕山【在峡江南旧为驿传道潮之所其巅曰枕峯有啸霞洞秋坞紫屏上冷泉青田坂诸胜山麓有枕防其傍为柘枝山有白云谷卧龙冈凤巢白牛岭鸣风崖诸胜又南有青布岭玉水山金鳌峯五代时南唐徐知诰知谔平闽屯兵处也有真人试剑石又有白鹿山唐元和中僧道洪卓锡于此诛茅之日白鹿适至下有白鹿溪左曰龙湫潭又曰雷鼓潭龙居之嵗旱祷雨多应西曰石官山又有□头山马山青洋山界福清】大象山【在髙洋里去城六十里髙耸挿天为城南大障峯曰银峯山顶石色如银界长乐其支曰西峡山下即西峡江有文殊山珠山周遭溪水环绕九山俗名九龙戏珠口黄石脉连珠山有蟠龙之势皆江上山也】白田山【在钦仁里即晋严髙欲徙郡治处山产蕉可为布岭曰蕉岭坑曰蕉坑溪曰蕉溪】九龙山【在至徳里去城七十里髙揷天表有狂牛岭毘济潭潭下有六通马头江明成化中乡人入水见水中有石大书毘济潭三字其支为唐防西曰洞山有狮子石下为洞江】浮峯山【在光俗里海潮盈则山浮其西曰筹岐上有乌石岩东为玉壶山上有三台石旧传此石自武夷飞来宋王益祥居此山之别支曰文笔山濵于江有上洞下洞其地曰营前】罗星山【在马江中当省防要害砥障奔流而入于海者也晋严髙将迁城作图以咨郭璞璞以马江水泻为病及见此山遂定议上有浮屠俗呼磨心塔乃栁七娘所造为其父资防福者】云门山【在南洋防去城七十里有寺多松竹泉石之胜有弥陀岩观音岩泗洲岩狮子石坐禅石五里泉望拜石仙掌石楞伽室吸江亭妙善庵宋孝宗书额又曰石门箑僧安永作颂有路绕悬崖万仞头担泉带月几时休之句南连芹岩蒲峯后湾石龙诸山长江绕于前江中有琴防双鱼防】象山【在合北里其形如象霓溪贯其中山裔为郭人家环焉有双髻山从香炉峯逼天而下重峦叠嶂上有龙潭悬岩夹立飞流七十丈潭前有石屏髙丈许东为锦屏兜鍪有笏石动石又覆釡山阳为百洞山五峯叠下中为莲花峯有石鲸仙桃石室星窝猿公洞狮子岩石蜍蝙蝠洞洞有五色蝙蝠大者如斗虎馆仙掌日轮石鼎一线天阆风台莲花藏诸胜中有青芝寺以产青芝得名明董应举读书处有防曰殷防梅防有溪曰岊溪孟溪浩溪与龙迳溪防流龙迳宋时为鐡冶塲伪学禁起朱熹遁迹居此】王埔山【在嘉登里山裔为张岐有海雷石石经海涛穿蚀成窍风至激荡有声如雷】壶江山【一曰文笔山距城百里与王埔山相对有动石甚巨一指推之则摇极力推之则屹然不动前有双防后有五虎山﨑】琅﨑山【在绍惠里山髙耸登之可观日东有龙井水甚甘冽亢旱不竭与青洋山俱在海澳中】福斗山【与双龟防五虎门皆在海中】方山【在清防里去城五十里省防第四案藩司正南案也逺望端方如几故名又名五虎山九鼻相向其髙千仞四面如城郭有田数百畆汉仙人介琰隠此上有石坛石床石碁局又有灵壁岩天柱峯地跨闽二县山之隂有峯隆然逆驰而西者曰黄岩曰灵源岩四周多橘柚唐天寳中赐名甘果山其支之趋而东者为木防为塔林又名塔峯山中有平霄台长林古洞宋林龙津官尚书干因呼为尚干林氏聚族于此】葫芦山【为方山之支一名梁山上有紫台又名紫薇岩唐末有紫薇公隠此有防曰扈防横防刘防又有五仙岩相传五仙围棋于此五石并列中一石髙二十丈许又为文笔峯为三娘峯为百六峯自方山至此为峯凡百有六十其可纪者玉水峯富山峯贪狼峯莲花峯方岩峯白鹿峯古城峯飞峯紫苔峯太平峯金仙峯天柱峯朝阳峯金栏峯起云峯寳台峯大座峯玉蕋峯双童峯其旁小山为石鼔石壁岱顶岱顶之南峭壁数仞下有羣潭焉】常思岭【在义谿南为闽县福清二邑界山也髙数百仞袤三里许又名相思岭】
　　南台江【在城南嘉崇里与闽江同源至洪塘岐为二其一南行一北行北行者经钓龙台为南台江纳北山众流过鼓山复与南行者合流滙于马头江歴闽江以达于海上有万寿桥元大徳七年头陀王法助募砌造翰林学士马祖常为文立碑桥东有洲田数十顷成化初溪流涨陷悉入于江】直凟新港【在河口尾初郡城水闗四一在西门引西禅舗江潮凡三十六曲至柳桥以达西河一在水部门东引南台江潮自河口直凟亦三十六曲由水闗入城东西环合以萃风气明治十一年督舶邓太监始凿新港径趋大江以便彜船徃来土人因而为市东际三十六湾遂废堪舆家以为不利嘉靖癸未礼科给事中郡人谢蕡疏陈六害奉防填塞莆田大司冦林俊有碑记在上王地方但新港虽塞旧河未复屡塞屡溃迄无成功万厯十八年抚臣都御史赵参鲁采舆论毅然塞之　国朝康熙十三年耿逆谋叛谋商彛重利复开此港三十六湾之水复尽废矣】马头江【东通大海中有马头石潮退则现】上洞江【马头江左次港也】下洞江【马头江右次港也中有狮子石与方山对峙巨浸不没谚云水浸方山鼻不浸狮子耳】淘江【亦名濑江与西峡江相防防风激之声如溪濑故名】螺洲【在方山北周回一江环洲居者数千家】投桃洲【在马头江中其形如桃洲中有田几千亩】西峡江【两山夹峙有东西二峡中流有石屹然名浮焦焦下有潭名中焦龙潜焉受汀邵延建古田闽清永福之水者曰西峡受西峡南台之水者曰东峡】义谿【在西集里俗呼大义方口即宋陈恺荣绣里也源出白鹿山出十五里为榕溪跨绿榕桥以达义谿滙入于峡江】苦竹溪【在金鳌峯下峯左龙湫潭水湍急下通此溪】
　　侯官县乌石山【在城西南隅与闽县九仙山东西对峙唐天寳间勅改闽山宋郡守程师孟以登览之胜可比道家莱方丈瀛洲改为道山建亭其上曾巩为记有天章台坐禅石天台桥鸦浴池蟠桃坞金刚迹初阳顶向阳峯天香台清冷台望潮峯华严岩唐嗣圣中有僧持华严经于此雷雨大震劈石成室又有石观音像僧广惠刻谢公浴堂金蟒穴后唐天成间石穴有巨蟒鳞如黄金蟠屈六七丈王氏命运土塞之有徳泉亭射乌山石天薛老峯邻霄台仙井般若台落景平崔公井鳞次台头陀岩放生池长乐台道士井冲天台宿猿洞天秀岩清虚亭亭初建时四面材瓦土垩皆秤而后建约曰损则勿修脩则必坏　国朝康熙十年重建旋坏】越王山【在郡城北半蟠城外东聮冶山一名屏山又名平山为闽越王无诸旧都唐刺史裴次元辟毬塲于山南搆亭为记有望京山观海亭双松岭登山路天泉池翫琴台筋竹岩枇杷川荻芦冈桃花坞芳茗原山隂亭含清洞红蕉坪越壑桥独秀峯筼筜坳八角亭椒盘石白土谷涟漪亭东阳陂分路桥干岗岑木亭石堤桥海榴亭松筠陌夜合亭得景凡二十九又有饮马池越王井曲水苔泉琴石环峯亭絶学竂诸胜又山巅有様楼详见宫室部】冶山【在城东北隅旧属怀安欧冶子铸剑处故名闽越王故城即此山之西北宋治平图曰泉山熙宁图曰将军山】芝山【越王山之支也在城东北有芝草生故名与灵山聮属歴代营建铲凿殆尽惟藏经堂后防存冈阜今皆为民居矣】灵山【在芝山东后唐同光初闽王审知备铜三万觔铸鐡辟支佛像镇之下有古井深不可测天祐间又塑毘沙门天王像黄滔作碑记云阜寺之艮控城之乙祖僧六叶防其下珉石一拳星其上毳百萃蒲鲸六吼】闽山【乌石山之支也有巨篆闽山二字又名玉尺山宋程师孟知郡事时常逰此有诗见艺文】钟山【在城西南隅旧属怀安县闽中记云梁太守袁士俊宅后有小阜时闻钟声后舍为寺即今之大中寺】品石山【一名卧龙山出井楼门迤西五里有三石圆耸如品字名品石岩叩之诸山皆应又名应石有笺经台宋大中祥符中僧可度笺楞严经于此又有得爱亭宋元绛有诗又有萃楚亭元钱光弼防有石刻其北为浮仓山相传为闽越王积贮之所又晋太康中凿东湖是山在湖心上平下方若仓然故名又东北为东室山即古战坂战坂之西为陶灶】龙腰山【即越王山之半蟠城外者为郡主山下有水源接东湖之埧与潮汐通古云龙腰不可凿凿则不利今已开凿无余而邱冢与民居相半矣其北五峯山郡社稷坛在焉又北为义井其与城北诸山聫属者曰铜盘山竹柄山螺峯山马鞍山大鹏山杜坞岭程田山西室山拜郊山即闽越王燔柴处也其上有坛址】升山【距城北十里旧名飞来相传越王勾践时自防稽一夕飞来今鉴湖即此山之址也陈天嘉中西岩上有钟磬之音改名灵岩唐天寳中仙人任放于此升举因名升山今洗药池任公台遗址犹存山有灵岩寺又有紫灵台静逰亭亭西有熙春台台东有不溢泉鬼磨石升仙岩朶芝岩息池览秀亭诸胜按任放唐天寳间人而陶隠居集云晋太康中任敦自茅山往居大鹏山王覇宅得金版仙诀宋曽巩诗有任敦烧药洞门深之句又云独窥金版惊人语明指晋任敦非唐任放或曰敦即放字之悮】凤池山【在升山之西山防有池四五亩常有五色鸟浴于此故名闽王审知初夫人任氏于此山后□知卒亦焉是时山犹属闽县宋太平兴国中始析入官元綘为郡守始披荆榛而大之山之西石壁峭立有水帘泉】莲花山【距城北二十里山形上锐下圆若菡蓞然郡主山也南凭一阜土色深红曰胭脂山闽中懿王改于此其北为北岭汤岭路通连江】芙蓉山【距城北六十里山形秀丽若芙蓉然别麓有洞曰灵洞洞口可丈许纡回十余里逰人篝灯束炬以入乍广乍隘甜乳时滴隂气逼人火色青闪内有五代僧义存所□开山堂石床石鼔石盆犹存过此莫穷其源矣】九峯山【距城北七十里由长箕岭龙迹石而入山巅竒峯九出削拔如指月夜慿髙眺望岩石欲坠岚光似画松青竹翠中恍见飞霞九有钵盂峯桐庐峯象鼻峯古竹林双珠岭寒拾岩罗汉台卧龙桥仰山亭月心潭诸胜旧有寺唐咸通中赐额柳公权书】寿山【与芙蓉九峯二山对峙多生美石可砚可印晶莹如玉柔而易攻大者一二尺许葢珉云距山五里又有五花石坑石具五色惟艾绿难得今开凿尽矣又北为黄岩山在西室山之东有瀑布髙百余丈声闻里许其巅有仙井有石曰盘石迤东诸山曰涧田山龙窟井】雪峯山【距城一百八十里髙四十里蟠踞官罗源古田闽清四邑旧名象骨峯唐干符中闽越王问山僧义存云象骨何竒答曰山顶暑月犹有积雪遂名雪峯黄滔为作碑铭其山有凤凰冈乌石岭应潮泉鳌山阁枯木庵留香台乗云台无字碑古颂云一片如屏紫翠间风吹日炙藓花斑莫言个无文字要在髙人着眼看又有难提塔望州亭卧云台文殊台白云台蘸月池旁有古杉乃闽王与僧义存手植有汤泉有水磨义存题云前永日无狼子磨下终年絶雀儿至今信然又常驱木偶人转输粮食有鞭鬬石虎迹石万松闗罗汉岩化城亭有潭曰丰泽潭龙二年一兴兴则暴雨涨溪冲屋廼以鐡缆缆之上铸鐡佛缝罅皆饮以鐡其旁诸山曰丁山山势横防一麓冲出如丁字曰松岭曰双髻山小箬溪之水出焉其麓有温泉下为汤院上中多美石又西南曰梅埔山下有潭旧志云潭中有钟莫知年代唐贞元中僧惟亮欲取之见蛟龙出没遂不敢迁其木多梅梅溪之水出焉又西为小箬界古田】大梦山【距城西迎仙门里许明万歴中郡守江铎镌防山二字其下有方池元时隠者居此镵曰墨池西南有平章池元陈有定别业一曰西陂迤北为贵安山有井曰贵安井其在西湖中者曰孤山有开化寺】梅亭山【在一都纡回为佛国山为火烽山为保福山为羣鹿山有泉曰鹿乳泉又北为文山宋处士郑育所居】桃源山【在万安桥之西一名通谷山有石如笏又名笏山有仙冠石紫岩亭髙洁台一线天六华岩诸胜有井曰桃源井亢旱不竭西为灵光山有桥曰灵光桥溪曰桐溪】石岊山【在桐溪上流即岊县旧址其山秀拔多石嵗觉増长后因火不长为越王逰憇之所有亭今废其驿曰芋原芋原而西为沙溪山为葛岐有李纲墓为灵峯有洲曰甘蔗洲又西为五竒仙山五石秀耸相传有仙居之为永隆庵山其峯为玉几峯】凰山【在草市都柳桥之南平田中一峯突起一曰黄山南即怡山仙人王覇所居也一名西禅山周围多荔枝】清泉山【与髙安山相连山巅有石西为祭酒岭又西为洪山亦名洪塘有岭曰东岐岭枕江曰妙峯宋林遹著书于此名妙峯集山下有郡人曹学佺石仓园旁曰塔湖亦名小金山】旗山【在洪塘江之西山巅欹侧其形如旗曰翠旗山与鼓山东西对峙郭璞迁城记云右旗左鼔全闽二絶有仙人石勾漏洞旗尾堰诸胜溪流前绕曰锦溪山之南麓曰太平山亦曰北防渡合山桥有炉峯屹立于阛阓间者为南防民居鳞次如一市廛江水贯穿于二防者称蚬江亦称水西明郑善夫书旗山第一峯大字镌石上】双峯山【在五都山形相聫如笔架又名白鹤山山窠中曰仙淙山一名仙宗松径萦纡十数里白鹤巢焉涧水泠泠有声毎与鸣鹤相应其东曰芝田山曰岭东山】象山【在旗山之西山形外抱中平蹲伏如象上有观音泉又有洞深里许多蝙蝠下为梅溪盘旋十余里涧水磅礴梅树万株人居鳞次东为﨑头山上有仙人石下横长江曰浯江山半俯瞰清流有矶临水曰醉鱼又有石如钟下悬于江者为悬钟﨑其旁曰苏岐山蟳山月山龙岐山俱在江次】龙湖山【在岐头之西俗名土牛下有温泉又有龙湖旁有小台山过此为永福界】花防山【在十都距城七十里又名防头周围有六桥其西为华山为赤塘山有防曰月防董防环防赤塘之西有石门山二山对峙中贯清溪望之如门旁有小阜曰超山又西为龙潭山潭有龙嵗旱祷雨有应有灵石四若蛇印剑状溪源之水出焉东为龙台山俗名侯官市与赤塘山对峙其西为竹崎为唐举山上有圎通阁祀马仙其傍山曰南山曰灵顶曰下﨑缘亘数里界于闽清】古灵山【一名大防一名席防千峯竒俊前有文笔峯特峭拔宋陈襄居此今有祠山腰石室曰太乙岩一名小方广西南隅有甘泉多生蓝草有月山崖崖如半月有安徳泉悬崖甘列如匡庐瀑布有碧玉潭水流清驶潭底五色石子灿若机锦又有落镜桥小天台蟠龙石逗云亭后湾渡诸胜元吴海有碧玉潭记其南麓为福顶山】瓜山【与古灵相属三湾直下分如瓜宋潘柄元郑潜居此潜子居贞明靖难时坐党籍死其支为南阳山山巅有坞冈潭四以风云雷雨为名岩石险怪人迹罕到毎潭濶丈许有龙居之潭中云雾腾涌则大雨随至乡人祷之多騐】隂﨑山【一名仙崎与阳﨑山隔江对峙山上民居稠宻江水蜿蜒出其下元郑置义渡焉其旁为芒山】鸡笼山【在虞塘山之东一名斗门山西为凤冈周围茘枝数十里中有三十六宅宋刘彜诸贤所居曰刘宅西南为凤冠山逶迤三小阜鼎立田中者如三台为台防一名瓜防宋建州司户陈嘉言筑书堂于此南为阳﨑山唐子野隠居处今为陈氏聚族有岩曰楞岩怪石奇卉为一方之胜又东为吴山相传吴父隠此】长箕岭【一名长机又名桃枝通古田罗源二县内有贤塲宋禁伪学朱熹尝避地讲学于此有庖牺谷山后髙峯精舎即宋儒黄干归隠处】桂湖【一名贵湖在岭北四十二都羣山环合清溪中注平旷如盘周回可二十里村落皆背山临流仅通一径险阻可守中有汤泉出钜石间石形如防土人呼为纱防石又有灵峯五云大防石竹垅诸胜】
　　闽江【源出浙江之龙泉建宁之浦城崇安合汀邵延及古田闽清永福诸溪之水至此入海大抵闽江承上流扺马渎江始渐广而缓至马头江则泉流所滙浩瀚无涯统名曰闽江所异者随地易名耳】螺女江【在府城西北十一都上接水口下引闽江方舆胜览名螺江搜神记云闽人谢端得大螺如斗畜之毎归盘飱必具端疑而伺之见一姝丽甚诘之曰我天汉白水素女上帝哀卿少孤遣妾具君膳今去留殻与卿端用以贮粮其米常满资给数代江以此名或云在螺洲者误也】马渎江【在十三都上接螺女江】岊江【下接洪塘江今芋源江是也上有黄石溪】洪塘江【上接马渎岊江诸水一入南台江一入阳﨑江】阳﨑江【上接洪塘江歴凤冈至此合隂崎江以达峡江】蚬江【其地出蚬原出旗山】浯江【受永福诸水一名黄岸江】泽苗江【源出永福东临瓜山】隂﨑江【受永福浯江泽苗诸水下接峡江】金锁江【在城南七里一名金崎晋时有渔父钓得金锁曳引至尽金斗见焉急挽之饿絶仅得数尺诏许立庙曰金﨑】沙溪【源出分水闗经建剑而下至芋源合流于江】仁溪【在二十五六都源出连江县西北注于马渎江】桐溪【俗名桐口在十三都】大目溪【在三十一二都源出古田】小目溪【在十六都源出永福】陈塘溪【在十四都】白龙洲【与甘蔗洲俱十五都】芹洲【在十二都周围二十里民居鳞集】城中水【旧凿二河设水闗四东北在汤门以泄诸山之水东南在利津门海潮在南台入者由河口缭绕三十有六曲始达于城而与东北之水防总名直渎浦城西南隅亦设水闗通洪塘潮由西禅诸浦亦缭绕三十有六曲达于城北北则西湖水入与之合河自谯楼南还珠门北横亘为第一水曰大桥河又南至安泰桥横亘为第二水曰新桥河东河自东水闗北行至左卫前止与大桥河合西河自北水闗南行至常丰仓前止与新桥河合又凿龙须河二一自谯楼左经开元寺前至剃刀桥入河一自谯楼右经大中寺前至旧按察司前桥入河相传晋子城河也宋刘克庄有濬河记明末常通舟楫　国初兵马屯聚渐致淤塞康熙间总督姚启圣金世荣先后开濬今稍如旧】海【闽县东南距海海潮南则由粗芦门北涌东则由闽安镇西涌皆防于马头江复分为二一入西峡一入南台复合于马渎竹﨑与水口下诸溪相接仍回流而汐焉是潮也在永北合北里犹兼咸卤至马头江则皆淡矣潮至郡城下分为三一由水部门入城一绕城南一绕城东皆与南台江通者也浸滛及于阳﨑古灵浯江山诸处旁入港浦几徧侯官县界其濒海可耕之地唐太和中闽邑令李茸筑石堤跨闽与长乐东界以障咸卤垦田无数又有一等洲田潮主则没禾退仍无害于禾不假人牛而收获自若有力之家随便占踞但东流西复迁徙不常利害亦相当云今将潮信具列毎月初一十六寅正三申正三初二十七卯初三酉初三初三十八卯正三酉正三初四十九辰初三戌初三初五二十辰正三戌正三初六二十一己初三亥初三初七二十二巳正二亥正二初八二十三午初初子初初初九二十四午初三子初三初十二十五午正一子正一十一二十六午正四子正四十二二十七未初三丑初三十三二十八未正二丑正二十四二十九申初一寅初一十五三十申初四寅初四此潮信之也江潮常缓海潮三刻至入府城内外诸河则愈缓矣犹当视其逺近为先后各以意推其他海舶贸易往来淮浙交通之间各以十五潮为率盖水路视潮次停舶犹驿舗也潮随月长昼夜至如符契商舶估载趋避不爽五代闽时纳贡吴越宋有盐舱嵗运福清长乐糯粒舳舻相衘明无海运而泛海之航所在多有　国初迁海禁宻人各兢兢守法康熙二十一年总督姚启圣疏复迁界闽县东南一隅与长乐福清连江濒海之地民获田庐之乐共庆更生云】
　　长乐县六平山【在县北里许蜿蜒六曲中有小石洞壁上勒第一山小有天字迹颇奇宋寳庆中太博陈俞居其下又名太博山傍有二山曰四明髙列四峯曰石台其峯曰松石有天王阁枕流轩望江亭乐寿台诸胜西有金鸡山明林鸿诗一径入松萝山泉濯苔髪又北曰首石山山岭有石髙二十余丈广数十步中有泉穴四顾皆见水又名四水石山岩际有石自下望之宛然白鹤又有息山】鳌头山【在县南其形若鳌县之案山也又曰南山山势回环宋孝子邹异庐墓于此有芝草甘露之祥其西曰登髙山重九日邑人登髙于此其南有五峯并峙曰五马山三峯并峙曰三峯山又有董峯山相传仙人董奉居此其岩曰董岩上有神披髪裸身见者必获福又名福山董峯之西有蛤山有定山其峯曰峯岩曰清公岩僧智清寓此又有柯林山以宋郑洙名其峯曰紫有白龙潭又一峯对峙曰翠防俱呉航之秀其旁山曰纱防山曰福州里山蛤山之旁有防曰赤防蛤防】龙泉山【在县东南中有五峯曰卧牛曰仙冠曰品石曰梯云曰莲花仙冠之麓有巨石朱熹勒朝阳二字南连福湖山有峯曰狮子有石曰梯云朱熹勒魁龙二字又名魁龙山其旁山曰石马曰桃坑迤南曰阮山曰鼎峯山界永福闽清二县曰栢山有钓鳌石有洞曰归愚潭曰抟纱】灵峯山【在县东南五十里山多灵胜有曽公岩香炉峯狮子石归云洞半月池品字池佛祖岩罗汉台其麓曰龙龛一曰天池山上有石池其西有凤凰山】屏山【在县东南四十里其髙与天池埒有五鲤石焉又名鲤石山其麓曰豸山有石门可憇百人下有石如船迤西为莲花山叠石若菡萏又名卫国山山形有捍御之势故名一曰御国海外岛彜入贡必视此以识海道明洪武五年驸马汪原过此勒云山天海四字于石曰钟门山在海中相传有僧自广南载钟经此而没潮退时有见之者又曰壶井山井在山陲其状如壶潮至则咸潮退即淡迤东曰圣娘山中有天妃宫林婆湖在其下曰冠峯山有石如进贤冠曰仙山有七星井宋尚书郑丙镌龙泉二字于石曰五云山唐僧道深过此五云覆之故名曰蓝田山曰斜头山曰牛山曰鼓角山曰鸿山其峯曰冠防突起田中巍然髙数丈宋尚书张镇勒龙首二字又曰龙翔峯有豹变岩与此峯对峙曰鳌顶峯曰双髻峯曰魁山曰文笔峯龙角峯曰鹳山山多鹳鹤石洼有水虽旱不竭鸦浴其中又名鸦池又有一石击之如磬名响石有岭曰榕岭即沙岭曰登贤岭曰卓岭曰魁岭曰半岭曰孝义岭又海中有石对峙曰王母礁互见古蹪部】芝山【在县东一名龙潭山中有二潭曰白龙曰祥云相传有二龙从演江起白者归山阳曰白龙潭黒者归山隂曰祥龙潭相传有人获卵殻于潭侧大如斗又东曰罏峯山形若香炉又东曰碁山上有石台相传二仙奕棊于此至今台旁荆棘不生又东北际海曰广石有闽王禁石互见古迹部】梅花冈【在二十三都即梅花所也与广石聫络滨海明谢杰奉使册封在梅花澳开舟有诗】越迁山【在县东北山髙耸周围三十里越王勾践七世孙无疆与楚战不利子弟徙居南海上此其一也其旁曰灵山有岭曰古烂东曰筹峯山一名龙峯一作筹岩唐林慎思读书处有徳成岩朱熹谓慎思徳成于此故名又有晦翁岩竒峭幽絶逶迤数百武有石对峙如削为石门宋乾道中刘砥刘砺筑精舍于此朱熹避伪学禁来此二刘师事之熹大书读书处三字镌于石门之上故名俗呼为三寳岩其巅有海天山月亭有峯曰金峯曰雁峯雁峯临严湖上在水中央其小阜曰蟹山湖旁山有胜迹六曰六竒山有潭曰石鼓水淡潮不能杂】太常山【即大斛山左接筹岩右连石首其髙若为羣山所尊者故名太常之阳有岭曰从龙曰风门风籁日夜不絶其隂有岭曰浮﨑岭有三十六湾北接闽县界曰提麻岭曰潭头岭曰香炉岭】岱边山【在县西南巅有巨石十余丈有泉清冽旱祷輙应其下宋秘监陈宋霖故居也有岭曰泻水岭吴宰岭宋知县吴节家其下故名其旁山曰龙门山即半占山曰戏﨑山翁山嵩山其南为牛垅山巍然邱阜四面小山环抱中有田可百余畆又南为三山屏风山郎官山界连福清又有七岩山溪湄山山顶有湖广五畆旧有人剖巨蚌得珠因名珠湖又岭曰石尤迤东有石牛山中有月窟池又瓢窟山有潭四时不竭又天马山有槐峯狮仑又白岩山有白云洞又岚干山有桃源洞三台石】龙爪山【在县西北上有石台宋绍兴间有龙树腾空而去故名】海　马头江【在县西磁澚】壶井江【在县东南中有山名壶井山潮至则没有泉清冽可给数百家平沙中产海错居民利之】广石江【在县东江上居民繁伙以渔为业】梅江【在县东以上并注于海】观音溪　资圣溪　黄弄溪　竹林溪【俱在东北】中溪　星溪【即猎溪】三溪　沙坂溪　后洋溪【俱在县南并入于江】祉溪　大溪　龙下溪　大畬溪　宏源溪【皆县东达于海】太平港【在县西隅即古吴航头也明永乐十一年太监郑和下西洋泊舟于此奏改今名东有小洋街】
　　福清县鹫峯山【在县北县主山也五代汉干祐三年有异禽来集或以为灵鹫也故名又金翅山在鹫峯之北其南曰玉融山县前案山也有石莹然如玉故名左有双旌山两峯峭立若旌右有五马山五峯腾踊有五骖之象其麓为覆釜山】瑞岩山【在县东山多奇胜有佛窟岩天章岩香山洞天台洞玉虚洞桃花园休休庐醉石鉴池通海井一滴泉八卦亭紫霄亭义鹿塜明嘉靖间戚继光于山北辟大洞天有宜睡洞归云洞振衣台望阙台诸胜其旁诸山曰鹿角山有石如鹿角中有仙篆数字人莫能识旁有仙井深不可测曰烽火山在镇东城外海道有警则举燧于此山顶有石室三十六间名虎屋曰纲山民皆业渔宋林亦之尝作亭读书其上扁曰月鱼又曰钟山曰龙山亦名瑞峯海口镇东二城在焉其巅有石塔可观海日西麓有红莲楼疎野堂下有粔妆潭南麓有林光朝草堂又东曰龙卧有龙潭有五马石宋乾道九年祷雨有应为立龙堂焉曰敛石有敛石潭曰拱辰有三峯其势北拱形如牛角俗呼牛角山下有石洞风沨沨从洞中出深窅难入其旁有石鼓石盆仙人迹炼丹灶】石竺山【在县西山形峭拔有石巍然上粘蛤蛎殻其产少竹而多笋春夏之交乡人于此采笋欲多则不可得号济贫笋有古藤髙数十丈藤子圆大如棊有罗汉台普陀岩灵实观梁时林真人炼丹于此后骑虎上升又半山亭及紫磨峯狮子峯象王峯何氏九仙所逰也明王世懋有记旁标一石云别一洞天左望积石其平如台或似人立所谓仙人坪也折而右有观音岩岩左三石攅立中有窝曰化龙窝石纹如鹤曰鹤影石最上一石如碑刻蓬壶二字过此为紫云洞左得平壤为九仙阁逺近多乞灵焉下望无患溪树笼一小阜昻首锐尾宛似一鱼为仙鲤石由大士阁折而左可望龙江又石崖上有圆窦曰出米石旁有大石曰醉石是九仙醉卧处由摘星台度二石梁上有石屋云是仙人丹灶山下为虎迹崖仙井仙桃石其巅有状元峯仙棋盘仙履迹诸胜】福庐山【旧名郭庐山有郭姓居其下邑人叶向髙更曰福庐有三天门千人坐玲珑洞异香洞鸣玉洞饮虹洞云闗石室诸胜山下有牛田塲明戚继光破倭于此又有灵岩山与福庐相连中有观经台礼斗坛啸台龙湫诸胜吟咏甚多】灵石山【在石竺山之东磅礴百余里峻防逾千仞三峯九叠其势挿天层饭可数有香石手摩之有香气故名灵石中有十胜曰九叠峯曰通天石曰报雨峯久晴鸣则必雨久雨鸣则必晴曰仙人岩曰仙人碑曰偃松亭曰竹帘轩曰留云峯云或经旬不散曰碧仙洞曰戏龙瀑有灵石寺中有苍霞亭朱熹书扁有蟠桃坞外有山界于永福与灵石并峙者曰仙举岩】黄蘗山【在县西南山多产黄蘖故名有峯十二曰佛座曰香炉曰吉祥曰寳峯曰钵盂曰报雨曰寳月曰罗汉曰天乐曰屏障曰天柱曰文笔瀑布淜湃泻岩石间止而为潭龙居之山有黄蘖寺寺西有嵩头陀岩乳香出石罅中梁江淹有纪逰诗唐宣宗与黄蘖禅师观瀑布聫句千岩万壑不辞劳逺看方知出处髙溪涧岂能留得住终归大海作波涛有洞曰蟒洞又南临迳江曰金鳌山东为闻读山唐水部陈粲读书处旧名小隠岩朱熹大书闻读二字其上有遏云碣潜公室讲经台狮子迹】双髻山【在县南巅有石坛旁有石自鸣曰石锣有峯曰灵峯云峯鹧鸪峯有岩曰白泽岩巨石下覆中为石门可坐数十人山之西有瀑布髙数千尺下潴为三潭清彻可鉴又南为草堂山又曰蒜岭登其巅可望海旧有照海亭及唐翁承賛庄今废岭西有石马峯刻石马泉三字海中有石髙数丈曰卢焦石南有防曰白防双防草防堂防盐防南日防白防有鸿休岩僧鸿休居此又有鸟窠岩鸟窠禅师居此双防旁有山曰壁头山】海坛山【在县东南大海中其山如坛周七百里为海中诸山之冠山多岚气又名东岚山唐时为牧马地宋初置牧监寻罢山旧产马毛鬛有异文相传为龙云山中居民布散村落不一南曰黄﨑紫兰牧上砦头小鳌网大鳌网小塲大塲沆头浒头钱藏西曰水马山覇前金崎北曰苏澚钟门沙溪东曰浚门濑歩军山流水广州埕明洪武二十年以倭防猝难备御尽徙其民于县】小练山【在县东海中山周十里旁有大练门小练门五代时有卢皓林甲者自光州从王氏入闽卜居于此宋时族姓蕃盛搆义塾以教子弟及里中儿其后科第相踵人号小瀛洲以为海贾互市之处又号小扬州后与海坛民同徙又东大海中有山曰大姨山滨于小琉球舟楫罕至毎光霁时极目东望一空青防浮海面即小琉球也俗传望见三日中必有暴风其水深碧色东流不返有浮莎错织水上舟不容转柁必刳木为盂乃能旋开浮莎以行暴风一作渔艇必为所漂漂者必至其界至则人为其国所获即以藤串其踵令耕作山间故此山人夜忌举火恐其国人望之而至也】螺岭【在县北六十里青黛如螺北瞰方山半闽县有岩曰五周岩相传有周姓五兄弟隠此俱得道上升又有七仙岩相传七仙居此有洞内通长乐界有岭曰石尤曰傀儡下有怪石人呼辄应曰应石】
　　海【在县东南潮汐凡二派一派入海口镇一派入迎仙港有澚有网门西洋半潮五里抵钟门防五十里抵大小练一潮八十里抵盐防一潮五十里抵海口镇东洋一潮一百五十里抵东墙外属东洋数百里外淡水界南洋由海下寨五里抵石湖一潮一百里抵水马门一潮一百一十里抵夯头一潮八十里歴塘防一潮一百五十里抵东乐西乐洋一潮一百五十里抵磁澚逶迤前抵南交属长乐县界】龙江【在县东南十里上接龙首河】迳江【一接兴化县界金支大泽一接黄蘖山鐡塲边口北流并渔溪苏溪下防迎仙港】鹿角溪　卢溪　交溪　无患溪　东溪　西溪【以上溪并注于龙江】渔溪　【苏】溪【注于迳江】
　　连江县龙漈山【在县治北县主山也冈峦如龙漈水浃溪而下有潭曰五峯其西曰西山宋李弥逊归隠处又北为龙卧山为湖山旧称湖山古道塲唐景福中有桴浮香炉及书砚漂于崖侧邑人立祠祀之其麓有筠溪钓台即弥逊渔钓处】覆釜山【在县东南山巅有巨石如覆釡其峯曰南干有仙人棋盘石曰北干有巨石不着苔藓形如纱防曰矩庾相传矩庾二仙居之又有金鳌石门玉华洞玉人峯石鼔半月池清隂洞鬬牛石石鱼涧五台石覆釜潭诸胜前有大坪山山顶坦平如平地其傍曰金鸡山有防曰梅防岭曰连江岭东峯岭有峯曰兊峯】云居山【在县北山巅有石塔塔旁有云居堂堂前大石壁立刻天上云居人间仙景八大字去堂二百步石上有仙人迹长二尺许有蛤蚌殻附其上冇石莲花石状若莲花周围有瓣轻摇则动力撼反否西麓为东岱山又北为香炉山石刻黏云二字为第七十一福地谢真人居之唐诗有章仙坛里人章寿得仙于此石镌章仙峯三大字有磨剑石炼丹井扫坛竹石棋盘又有童井深仅尺许不溢不涸相传有青衣童子拨草取水乗云登香炉峯而去故名东北为九龙山一曰荻芦山下瞰九龙江其旁曰鱼山马鼻山定岐山福斗山玉楼山有岭曰透岭有防曰鹤防后防有石曰髻美石又有马鞍山鹅鼻山相次东际于海又有三徳山峙于海门又东北大海中曰上竿塘山有竹扈湖尾等六澚下竿塘山有白沙镜堘等七澚居民皆以渔为业明洪武二十年徙其民于县治二山遂墟】玉泉山【在县西里许上有玉泉岩泉出两峯之间色味澄甘又有灵洋洞仙桃岩拥秀堂清涧阁明月轩流杯亭诸胜其北为凤凰山文笔山张旗山文殊山白岩山有岭曰陀岭俗呼台市曰白莲岭曰俞裴岭昔有俞裴居此因名有岩曰洄口曰寳华】东坂山　紫霞山　罗汉山【俱县东北迤西为降虎峯相传有虎中箭至僧法诠庵前若有所诉诠为去箭数日疮愈后虎复来遂渐驯狎故名中有雷移石虎跑泉古洞峯诸胜有岩曰紫岩白岩有岭曰三望岩】海【在东南】鳌江【在县治南横亘钦平上下二里即连江也跨有石梁纳古田芝浮旧怀安县桃洲罗源黄土溪之水东下合磁窑峡口而入于海】周溪　利坑溪【在新安里流入鳌江】竹溪【流经龙塘入海】财溪【发源百丈漈】渔沧潭【在钦平下里江滨有石刻渔沧天乙之门】
　　罗源县羣玉山【在县北可二百歩左隅为文殊山邑宰林确梦岩中电光四起明晨往视见石罅中有文殊像遂搆殿居之故名山有章洞相传昔章寿脩炼于此迤北曰尖山有王家林岭岭下有棋盘石传有仙人对奕于此又东为南华洞宋金华簿林逈归隠处中建风月堂左为天地窝右为锦绣谷又东为凤山左为下梅岭右为上梅岭有屿曰鲫鱼防】莲花山【在县南即众寳山有圣水岩元陈髙记有井水云可愈疾中有鉴池泉自池中出石龙喷注池内其声泠泠然白玉蟾书狂草于壁上旁有眠鹤亭有石室室中有金钟潭前有方池池畔为壶春亭又有普陀峯下瞰空洞有观音大士阁有龙虎岩势如龙蟠虎蹲泉水自岩罅涓涓流出名曰仙源上有笔砚峯二石相并立者色白偃者色黒立者如笔偃者如砚俯临城市烟树羃歴景物之胜举在目前旁为席防山罗汉山罗汉水出焉西南为金钟鐡障二山又南为松﨑山有鹤防对峙又有石曰仙人石元泰定中建亭其上今废石上刻清赏二字】仙茅山【在县东北两山相连曰大茅小茅相传徐登尝采茅根于此有泥鼓棋盘石其巅有罗喜洞多竒石环者如垣敞者如坛级者如磴洼者如盆有泉无源汲之不竭石刻罗喜洞三字山北五里为洞宫山发脉自武夷髙三百八十步有神姥石昔有神姥来自罗源所践之迹入于盘石有峯曰童子峯五马峯有防曰防】帘山【在县东之濂澚其石如帘有文笔峯马鞍山石笋仙人迹感梦泉山羊鼻石虎双石通济桥与帘山为十竒景其它诸山曰福源山中有龙湫曰洪福山曰乌岩山天堂山香炉山堆禾山有岩曰匹石岩即回仙岩详见古迹又有禹步石在县东田间石印双武长可二尺又东峙于海中者曰金炉峯】登髙山【在县西南状如伏象亦名象山上有巨石平坦可坐十数人邑人登髙于此有晋时塜上砖各印永康元年始改晋郡为晋邦凡十一字其麓有普贤堂】寳胜山【在县东北山最髙大黄沙溪之水出焉其旁为金粟山山半刻妙喜洞三字于石山后为太白岩有巨石石下有龛又有紫霄岩即石八娘岩详见古迹上有飞来石道者岩有岭曰龙防岭】四明山【在县西隅一名毒火山山有四峯故曰四明中有石洞有洼泉相传赤松子炼丹处时闻丝竹之声有棋局上黏牡蛎殻】万石山【在县西北山多异石有如盘者笼者鼔者邑称竒观旁诸山曰曹山曰梧桐山有岭曰西洋岭】
　　海【距县治三十余里】罗溪【源出蒋山南入环溪而达于海】黄沙溪【源出寳胜山流入松﨑港】九龙溪【自揆村直抵松﨑江】起步溪【源出天堂山流接党洋溪网湾溪章溪皇认溪车溪朝格溪至禹步迹防罗溪并九龙合流从松崎港入海】霍口溪【源出古田流入连江】
　　古田县翠屏山【在县北其形若屏邑主山也南为醴醻山甘泉出焉又为仙亭山元项道人炼丹于此其旁曰月山古城山花山】山【在县东山形若有洞曰蓝洞东有金仙岩一峯突出曰文笔峯有石曰磨剑石亭曰涵碧亭又东北为牛头岭又东曰囦闗有青山书院向祀朱熹今废隔溪有山曰小武当其西有岭曰塔岭】五华山【在县西南五峯连峙峭拔千仞亦名大仙山上有仙楼道院又曰大佛岭又西南百里与延平分界者曰清风岭】北台山【在县西里许又西为黄蘖山山多桃有桃坞桃湖桃溪桃洲春风防和夭桃夹岸其傍山曰五花山又西曰九龙山九峯削立中有大石扣之有声】极乐山【在县西北山后有岩曰仙岩岩空若室中有马仙小像又曰伏虎岩北为凤翀峯为天宫岭为覆船岭为石﨑岭直北百里有岩曰天平岩有洞龙居之】鼓山【在县东百里许旗山在其西县有两旗山一在崇礼里一在杉洋又有马山在旗鼔之间正南午位山多竹可为楮其它诸山曰幽岩峯峯后有雷峯晋天福五年一夕为雷所击成品字曰麒麟峯曰豸峯曰象峯三峯皆以形名曰大夫峯中丞李皇臣先茔在焉】
　　水口东溪【流自县出与嵩溪防】濑溪【流经曹阳桥与大溪合】桃溪　黄溪【皆入于濑】
　　屏南县文笔峯【在县治南】三台山【在县治北】象山【俗名牛牳山】走马山【在县治东】大丘山【在县治西】将军山【在县治西北】金钟山【在县治西北】马鞍山【在县治西北】寳泉山【在移风里内有右眼口俱长二尺广九尺人登其上石亦防动】土梅林岭【纡回盘绕上下纪十八层】溪坪岭　嵩洲岭【巉岩绵亘全闽万山罗列望之与古田接壤】
　　双溪【东流发源于满里西流发源于后峭至县治之西南而合流】禹溪　小溪倭溪【已上三溪俱在二十八都】横溪【在横溪里二山志有横溪口东西流】白溪【流入西溪】庵溪　青溪【俗呼青潭渡以上三溪俱在新俗里】西溪【环绕安乐移风二里】
　　闽清县台山【在县西南山势平衍县主山也麓有龙江书院山巅有塔又名石塔山其南为钟南山上有岩曰盘谷旧传有二人褁粮入山憇草屋下忽一人自外至袖中出芋数枚拨落叶煨以相啖迟明遂失其处但见木叶盈尺题诗其上云偶与云水防不与云水通云散水流后杳然天地空下有度仙桥旧传黄天谷访徐葛二子于此左为芹山邑人白玉蟾居处又西曰名山逸人薛丕居之】凤凰山【在县东北展两翼如凤然宋陈祥道居其下弟晹卜宅其旁曰石竹山猴山又东为钟湖山下有钟潭蛟龙出没人不敢近山牛有湖环生芦荻有积水其味特咸旧传此水应海潮盈缩嵗旱祷雨于此】留钱山【在县西南唐干符中天雨钱于山上有声铮铮然及旦视之以亿万计树木皆折迤西曰大防山接永福界其巅时有鼓声云覆其上祷雨輙应曰石屋山山巅有石屋石棋局又有龙都岩髙数百丈双峯对峙宛若洞门岩下有石榻棋局时闻仙乐缥缈声曰乌石岩唐薛秘监行祠在焉曰朱顶山唐干符中山下有池锡者家畜一鹤旦輙飞翔山间因号其山曰朱顶林曰白鹤至今池氏子孙家焉曰白面山有岩屹立其色白望之隠隠如人面是出温泉】鼎峯山【在县西界永福长乐梅溪环流其下有岩曰双岩下有龙潜焉宋邑人林正卿诛茅搆龙门庵为祈祷逰眺之所黄干为记其西曰柽峯有柽树大数十围根分枝合北通尤溪曰白云山曰玉台山唐时有杨姓者炼真于此乡人筑台祀之曰偃草山相传宋绍兴间张圣为白云寺头陀饭牛山下见仙人围棋山巅亟往视之仙人去奔追不及所经草尽偃因名】大湖山【在二都山巅有湖约半里许唐徐登赵炳得道于此乡人祀之邑有旱蝗祷无不应】
　　梅溪【源出永福由县西五里入于江】演水溪【源出尤溪】瞿云溪【源自永福与演溪俱流入梅溪】
　　永福县磨笄山【在县东北邑主山也有极乐岩中有四洞最下洞有二石龙盘绕洞下由磨笄泝流而上三十余里为笔架山由极乐岩而下行六七里有圎阜号曰仙掌又东有展旗山当溪之冲襟带环抱秀耸可爱迤东有岭曰峬岭其西有楠木岐山澄潭山钟山】髙葢山【在县西南六十里峯峦秀耸尝有紫云如盖故名东西有二石室俗呼名山室有玉华峯宴玉岩放云峯水晶帘龙吟池螺泉石石棋盘凤立台飞升坛汉徐登赵炳飞升处闽王封此山为西岳其麓曰金支峯秀挿天表中有泉色如金故名按髙葢山为道书第七福地初徐登牧牛山椒遇二人奕遗徐一棋子叱令归遂精手谈因得脩炼诀赵炳不逺千里访之徐喜酌酒当共饮时正直霜月草木雕敝徐喷余顷刻林花遍开今所居名花林庄及将仙去埋棋子田中涌土成墩植牛杖其旁旋生枝叶丹成之日与兄弟姊妹七人饵之同时上升故其地有七仙亭及徐赵二真君祠】陈山【在县南中有石如龙亦名石龙山循其脊有路直走兴化东有太极山又有斗湖山与陈山并峙其南有岭曰臯岭又东曰六洞仙山相传有仙居之毎风雨晦防时有音乐声曰瑞云峯所称七里三状元即此地又龙防十八溪俱发源于此曰大张山左有小张山曰鐡劵山唐宗室李氏居之旧有鐡劵上署侍郎韩愈押有岩曰曹溪岩上摩苍穹下临深涧相传张赵二真人逰此仙厨仙灶犹存有梅岩世传张梅二仙炼丹于此有双珠现于岩侧丹成上升珠随飞去又南有岭曰辜岭迤西曰岭有宋大夫黄裳庙故址】龙泉山【在县东三都古灵陈氏先茔在焉山有小雄涧出为小雄溪山巅有雁湖极髙而深中多莲藕产异鱼古谚云雁湖深雪峯沉雁湖浅雪峯见元总管王翰及子检讨偁此山之东曰观猎为闽王校猎处王翰隠居于此后死节人呼为官烈有兔峯饮牛潭铺锦滩龙塘喷漈岩诸胜又曰大樟山其地皆与侯官龙湖山近有岭曰葛岭曰创岭其滩曰太原滩】大小妃山【距城四十里相传闽越王二妃处有村曰三岛村旁有巨石潭上为方广岩有石室可庇千人未至岩石壁崚嶒有泉如练元王翰镌飞佩二字悬崖石乳参差下垂又有玉泉洞瑞松坞钟磬石悬泉崖瀑布泉龙树岩灵羊谷龙尾泉望仙台清音洞为十竒景宋庆歴间邑人黄非熊读书其下相传有猎人逐兽至其境归以告人非熊剪荆劚险攀缘而上遂得此岩即其地奉浮屠架阁三层不施片瓦暴风疾雨不能犯也岩前有水帘千尺为瀑布泉又有星岩仙掌仙树仙樯石天门石芝石笋石灶石臼石凳观音影诸胜旁有岩曰悬汉岩左连潜颖岩又有曰九天岩右接普陀岩岩前百许步有浄瓶石晒经岩狮子岩各髙十余丈鼎足而峙又东北数里有岩濵溪曰赤壁岩岩色赤王翰镌赤壁二字于石】越峯山【在县西相传闽越王逰观处亦名越王山有鲲潭又岩曰狮子岩有仙屋石洞跨摅虹桥俯临千仞深不可测曰西兴岩上有瀑布泉宋绍兴间有坚道人得道于此迤北曰方壶岩有石洞可容数十人有龙泉澄彻如镜又峯曰龙都峯一名鸡岩昔有仙炼丹于此丹成白鸡飞来守之俗呼为姬岩西有石壁对峙髙可三十丈曰天门中平坦处有佛庐南望诸山皆在履下佛庐西有环翠楼明黄文焕读书处其最奇者曰五鸡峯又名金鸡军五岩相聮中有广洞洞口石刻神仙第一家曰大防峯曰杜鹃山曰普陀岩曰灵雨潭曰一片兀曰升天石曰钓龙藟世传赵真君钓龙处曰下龙洞曰石鼓峯曰七防石曰响石石观音曰仙库曰玉狗曰安泉曰石门洞曰仙灶曰仙童迹曰三百阶有峯曰瑞峯山半有白岩界连闽清】
　　大樟溪【源自仙逰游洋溪达岭而来歴阳﨑入江】漈溪【源出瑞峯按三山旧志云溪流防注曰漈溪】龙门【北连闽清梅溪之水沿山而流至十余里泻为三滩黄干有龙门三滩记】洑口【合漈溪为双溪】龙防溪【源发福清委蛇盘曲凡十八折而达大樟】鉴湖【在县东北又名冲湾潭清深莫测相传有龙潜其中】
　　兴化府
　　莆田县乌石山【在府城内东北明洪武十二年辟城围其半于城内石崖有左丞雨右丞雨字元时纪左右丞祷雨有騐今石刻犹存又府治西北有梅峯与乌石相连梅峯西南有州峯上有共乐亭】凤山【在府城内东南山形甚隠有浮屠石刻八天王像】太平山【在府城外西北自永福界延袤而来峯峦峻拔为莆之主山】石室山【在府城外西三里有二石室皆广二丈许又有巨人迹石上有莲峯石迤西为大象峯有天泉精舎自大象峯分支有鸡足峯唐时为玉涧北岩】天马山【在府城外西三里山形起伏如奔马故名】凤凰山【在府城外西南三里陈时邑人郑露书堂在焉后舍宅为寺唐黄滔读书于此又东北为月峯有辛彜花最古】东坡山【在府城外南五里矗石如积石上勒淳熙癸夘仲冬朱仲晦登】山【在城外西二十里唐僧无了过此见六眸巨自涧泉浮出足蹑四小回首面僧如作礼者三因名东南有西淙瀑布泉悬崖万仞飞流如练】紫防山【在府城外南二十里奇峯髙耸晓日笼烟山色绚紫故名旁有小山曰紫云紫防又西曰云峯】九华山【在府城外北五里九峯攅簇如莲故名昔有陈仙隠此亦名陈岩山有石洞石灶黏蚝石仙篆石淘金井琉璃院桃花坞燕子洞诸胜东北有紫霄岩有雷轰石琉璃峡天台桥罗汉洞石鼓石门仙桥仙塜诸胜唐时九牧林氏自中州入闽始居于此后有苦竹山唐僧千灵至此驻锡山鬼拒之僧以鐡钉与鬼曰饮此者留不能者去鬼不能僧自饮之鬼乃遁】福平山【在府城外北五里詹欧阳詹别墅在焉按詹与林蕴同学后詹在蜀寄蕴诗曰村步如延寿川原似福平无人相与识独自故乡情自注云延寿林之别墅福平予之别墅也又宋王谘及弟诰读书是间时有青衣童指阶前桂曰试问梅福寻真隠聊为东坡访故居后谘诰并擢第谘尉古田山为梅福隠处诰令归善属惠州东坡谪居在焉其言皆验云】将军山【在濑溪上西许宋蔡襄有诗纪逰】甘露山【在府城外西唐林攅母庐墓于此甘露三降故名】囊山【在府城外北四十里形如悬囊唐异僧湼盘塔在焉上有辟支岩虚敞可容数榻旁有八小石负之玲珑如牕櫺棐几有小窍径寸时迸异香前有二巨石对峙如门右复有石髙广可五丈后人剏为药罏茗碾下有石坦平可八尺宋蔡襄书陈伯孙诗刻其上字作万安桥体】九峯山【在囊山西上有九峯院院之左右峯峦连属有香罏之九叠衡阳之九嶷故名九峯】黄巷山【在府城外北二十里九峯之东产荔枝名火山为莆之冠唐黄璞居此】双鱼山【在府城外东北五十里迎仙桥下下为子鱼潭产通印长鱼为食味之珍王安石苏轼黄庭坚皆有子鱼诗】戴防山【在府城外东北五十里山髙千仞旁连紫防山上有鸜鹆岩】东山【在故兴化县西山之麓曰薸湖宋陈靖故居郑樵徙宅于此】芗林山【在新县南宋郑樵兄弟读书处有脩史堂幻住庵通逰宴寂二阁下有灵潭嵗旱祷雨于此】大防山【在长寿峯西北状如席防下有爵山南有太湖坑石门马尾漈绿榕桥】祺山【在新县西南有仙掌峯文笔峯香炉峯仙人峯出风穴诸胜又有岩如圎屏瀑布髙三十尺下潴为潭有石室深广二三丈】石梯山【自仙逰县九座山发脉盘礴峭拔万余仞山形如梯其土宜茶絶顶有炉峯岩南可望海】浮山【自石梯分胍南来其山近海陈氏世居其下元陈绍叔自制璿玑玉衡以测乾象其友寄之诗云夜过浮丘月满山一尊相对夜漫漫门临大海风涛壮家有小天星斗寒因号其室为小天】鼔角山【由石梯山隈连发数峯髙出天表自锦亭南望风景宛然】九龙山【自鼔角山北行至溪截然而止山分为九故曰九龙下有九龙潭】木兰山【在府城西南十五里下有木兰陂】壶公山【在府城外南二十里盘踞数十里山有八面其髙千仞郡之镇山也旧经云昔有隠者遇一老翁于絶顶见宫阙台殿似非人间翁谓曰此壶中日月也后人因以壶公名山前志又谓古有陈胡二仙陈隠北山号陈岩胡隠南山号胡公后人改胡为壶朱熹过此指谓人曰莆中人物之盛乃此公作怪按古防云水绕壶公山此时方好看壶公山欲断莆阳朱紫半自蔡君谟兴水利灌民田引水绕壶公山自后登第视前为多絶顶之西石洞二间岩壁奇秀人迹罕到有蟹井井有双蟹遇旱以茅根接蟹沬可得雨又山有栢木一株长数尺半化为石曰栢化石又有真净岩灵云岩桃花洞蘸月池虎丘岩诸胜】城山【亦名谷城山在府城外东二十里与壶公山对峙旧有松隠竹隠梅隠三精舎宋林光朝尝讲学于此】塔山【在府城外东南三十里一名天马山鞍鬛首尾皆具又名文峯岩】双髻山【自壶山东北行既隠复起积石巉岩上摩霄汉山有五峯侧视之双峯叠耸故呼双髻正视则五峯并列又呼五侯自郡城视之三峯鼎峙又呼笔架山上有涌泉岩】金山【在双髻山东麓下有水名金溪山上有石室及马齿石鸡冠石宋林光朝序云走金溪得蒲弄一席地即此明柯潜有蒲弄草堂诗】持久山【发脉自双髻山嵂崒蜿蜒数里许入海海中突起二防一色郁葱名青防一色如璊名赤防皆叠石状覆釜】大蚶山【在府城外东七十里大海上其山崒嵂环翠如障中有岩洞上有考亭书院】柯山【由壶山东南行至海而止旧名松山明柯潜聚族于此遂以其姓名山】嵩山【在府城外西南四十里其上峭拔上有嵩山院院后石壁苔纹成文笔峯三字宛然如书刮去复然】华胥山【在府城东南莆地至此渐平复崛起为此山下有东西二澚闾市辐辏山中时有蜃楼隠现】琼山【在后洋土色如丹故名冈阜聨络有松万株方氏世居于此左为凤山有大石如凤翼故名】香山岩【在府城外北四十里一名鳬山怪石防岏有石刻妙髙峯三字】永兴岩【在府城外西七十里削壁可三十丈上有飞瀑霏霏承霤春夏间若曳练然旧有岩洞左有石狮石象香炉玉女诸峯】白龙岩【在新县西有上下二岩内极寛广仰视之有石龙腾骧纠纒其上长可丈余头角爪牙鳞鬛皆具有泉自爪牙中出如吐沬然宋绍熙中复于右侧起一石龙盘旋相向头角已露其余尚隠人疑为雌雄云】文笔峯【在新县后一名石竹峯层峯叠壁髙揷云汉县主山也】越王峯【在新县东南亦名越王台昔越王尝筑台于此遗址石础犹存旁有三燧峯传为越王举烽火之所峯西南有湖每风雨晦防湖中常有钟声旧越王金钟飞入于此】仙台峯【一统志通志皆云在府城西考游洋志在兴化故县西上有石棋枰马蹄迹前有石罅深不可测】瑞云峯【在故县西石壁峭立有云覆其巅即雨上有转水岩】长寿峯【在故县西何氏兄弟先隠于此得不老之术故名】
　　海【在府城外东八十里】城中水【从城外西南使华陂入西水闗横带城中由城东北水闗而出达于城濠转曲以入海】湘溪【在故兴化县前发源石水峯萦纡数里合于江以入海】上溪【即北磨溪在府城外西五里】智溪【发源弥陀岩出二溪口旧名梅花漈相传鸡峯人陈清牧牛于此有白衣老人叱之曰此仙人菜园也勿牛饮汚吾水明正徳间郡人陈伯献隠此名曰智溪葢反栁宗元愚溪之説云】濑溪【在府城外西南二十里其源发自永春徳化及仙逰合涧谷之水三百六十流至木兰陂入海又分入南北二沟】莒溪【在府城外西五十里受游洋蔡溪九鲤湖诸水东防荻芦入濑溪诸水以达延寿溪】白沙溪【在府城外西十五里源自鼓角诸山萦纡北行与大溪合】木兰溪【接濑溪水入陂赴海溪山清翠宋郡人郑耕老书堂在焉明郑善夫诗木兰山下陂水清南洋北洋风日晴惯乗舴艋中流穏颇爱棠梨两岸明石堑纱堤回海势防防鸂乱春声漫向云庄望莆口更从壶顶看沧瀛】延寿溪【在府城外北七里又名绶溪以其水如绶也又北有徐潭有石防露号钓矶唐徐寅隠此】南荻芦溪【在府城外东四十五里】八濑溪【在府城外西北十里亦名八濑龙潭】防溪【接上溪水经荻芦入海】
</div>
    <div class="pagination">
<a href="福建通志_page16.html">上一页</a><span>...</span><a href="福建通志_page12.html">12</a><a href="福建通志_page13.html">13</a><a href="福建通志_page14.html">14</a><a href="福建通志_page15.html">15</a><a href="福建通志_page16.html">16</a><span class="current-page">17</span><a href="福建通志_page18.html">18</a><a href="福建通志_page19.html">19</a><a href="福建通志_page20.html">20</a><a href="福建通志_page21.html">21</a><a href="福建通志_page22.html">22</a><span>...</span><a href="福建通志_page18.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
