<!DOCTYPE html>
<html>
<head>
    <meta charset="UTF-8">
    <title>广东通志 - 第 70 页/共 352 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>广东通志 - 第 70 页/共 352 页</h1>
    <div class="content">　　云賔谷　在城西稍北三十里山幽木茂昔有处士吴璿隐此
　　石□岭　在城西北三十里高三丈
　　那羊岭　在城西六十里连澄迈临高界【旧志未载今查出】麻山岭　在城南六十里高十丈又连亘有牵牛岭高五丈
　　合岭　在城南六十里峰峦拱合故名
　　北畔岭　在城西南六十里高三丈
　　石皷岭　在城东南七十里高三丈上有二石竝峙扣之若皷声闻数里
　　眠牀岭　在城南一百二十里平冈如牀故名【旧志未载今查出】
　　南黎岭　在城南一百二十里高二十丈绵亘数十里与官茍岭相接皆黎人所居故名【旧志未载今查出】
　　官茍岭　在城南一百二十里高二十丈石势危险中有石峝可容千人名大坡峒明洪熙间定安黎王官茍聚众于此土人因以爲名
　　居托岭　在城西南一百二十里高五丈旁有笔架岭高十丈形如笔架【旧志未载今查出】
　　白石岭　在城西南一百二十里上多白石故名顶有深潭泉自石峰而下嵗旱石黑必雨连接佃当岭上有二石一挺一伏又旁有羣佃岭通临高界下有外峝中峝内峝俱熟黎所居【旧志未载今查出】
　　水澄江　在城南里许其水澄彻隋以名县其源有二一自琼山县之西石山至县治东爲九曲水过南门转至西门爲里滩回绕二十五里北至东水港此谓内澄江又一支自琼山之虎村岭西流绕县南过西门爲外滩围抱三十里北至东水港此谓外澄江里滩外滩合流入大海俱系小溪不通舟楫
　　博龙潭　在城南十里相传昔有龙起于潭水合澄江又南二十里爲鲤鱼潭涌出山穴潴爲潭通新安江东水港　在城西北十里
　　湳滚泉　在城西南三十里泉涌若沸其水流入石□港名稍阳水又西旁小水名那黎水
　　石□港　在城西北三十里有石□台旁有材防港泉凿港　在城西北五十里又十里爲麻顔港又西爲玊抱港
　　龙安江　一名新安江在城南六十里源发于五指山至定安县曰建江至琼山县曰南渡江
　　龙塘　在城南七十里相传有龙起于此
　　定安县
　　山金鸡岭　在城西一十五里高三十丈
　　三岭　在城西南四十三里三峰相连又西南十里爲石峡岭高六十余丈【旧志四十里误】
　　文笔峰　一名尖岭一名李家岭在城南四十里【旧志二十五里误】高二百丈又南二十里爲那危岭高百余丈乌盖岭　一名居腰岭【旧志误作二山】在城东南六十里高三百丈
　　清宁岭　在城西南七十里亦名九曲岭高五百余丈【旧志城西四十里误】
　　白旗岭　旧名白石岭亦名高山岭在城西南一百一十里高百丈【旧志二里误】
　　双灶岭　一名新寨岭一名丫髻岭在城南稍西一百三十里【旧志一百里误】高百余丈东爲坡塘岭亦名钟岭纱帽岭　在城东南一百五十里高千丈俱萝藤荆棘又南爲石塘岭高三百余丈
　　南牛岭　在城南一百八十里【旧志一百三十里误】高三百余丈与纱帽岭山势相连
　　南闾岭　亦名三尖岭在城西南二百里高千余丈连绵十余里熟黎环居其下
　　思河岭　在县西南属生黎地距城三百三十里极高峻黎人恃以爲险
　　黎母山　即光螺岭【旧志误作二山】在县西南属生黎地距城三百八十里山极高常在云雾中相传婺女星常降此又名黎婺【旧志以爲即五指山非】
　　大五指山　在县正南思河都界外属生黎地距县城四百三十余里其高际天其广莫测五峰如指屹立琼崖儋万之间生黎居之郡之诸山皆其脉络也
　　水桥头溪　在城西一里乃南珠田泉小水北流入于建江【旧志西南十余里误】
　　东溪　即东江在城东十二里源自乌盖岭北流经长涡渡入建江
　　湳白溪　一名湳白江又名禄运河在城西七里源发南闾岭屈曲北流入建江【旧志二里误】
　　廵崖溪　在城东八里源发自文笔峰经县南转东北入建江
　　清潭　在城北建江中相传县令清则沙开成潭有五泥人出若贪汚则潭淤泥人没
　　建江　源发自大五指山江多大石不通舟楫流经临高澄迈二县之境入县界绕县西北郭转东北至琼山县爲南渡江流至海口所入海
　　多河江　又名思河在城东南二百里【旧志一百五十里误】源发自大五指山东流经乐会之黎峝至夲县多河都名多河江流经会同县合嘉积溪至乐会县名万泉河由博敖港入海
　　文昌县
　　山紫贝山　在城南一里【旧志城北误】高不及七丈上有紫云庵庵前有紫贝泉
　　鸠坡山　在城西南五里高十余丈
　　迈豆山　在城南十里高十余丈山上有泉祷雨輙应奇岭　在城南十里【旧志十五里误】与迈豆山对峙形如覆钟玊阳山　又名青山岭在城西北十里【各旧志二十里误】高二十余丈林木青翠其西有苍锡山
　　飞鱼岭　在城南十五里山势连属状如贯鱼
　　鼔楼岭　在城南三十里高十余丈上有二石左似牛右似乡民祷雨輙应又南十里爲迈南岭又名沙鱼岭
　　禁山岭　在城西南五十里山有神灵草木四时青茂民禁不取
　　铜鼓山　在城东六十里【各旧志一百里误】高五十余丈半在岸半在海昔有人挖地得铜鼓因名上有龙神春秋祀之
　　浮山　在城东一百里屹立海中分潮水东西流俗呼爲分洲洋
　　白檀岭　在城西南一百里高六丈余又十里爲八角岭高二十余丈
　　抱虎山　在城东北一百二十里高百余丈山石状如虎左右环抱北爲虎村山南爲东猺山旧多猺人盘踞其中
　　天塘岭　在城西南一百二十里高三百余丈有瀑布飞泉流下成塘稍东爲红石岭
　　焚艛山　在城西北一百三十里近大海周围三里汉楼船将军杨仆征黎至此焚船登岸故名
　　七星山　在城西北一百五十里【各旧志城东误】临海高五百丈七峰如七星连珠亦名七洲洋山明天启时建塔于上
　　水文昌江　在城南一里一名南桥水其源有二一自龙塘即龙潭一自迈南岭各流至县南相合歴清澜入海
　　龙湾　在城西八里又十二里爲黄棠湾水清产鱼清澜江　在城东南二十里即清澜港之上流也纳文昌藤桥诸水东南流入于海
　　藤桥溪　在城北二十五里发源自潭布村东南流入清澜港
　　龙潭　在城西三十里大旱不涸南爲石牛潭
　　长岐港　在城南五十里
　　分水江　在城西北五十里源自琼山界分两溪东流至县西十五里曰湴塘溪十里曰白芒溪绕县北复南流入文昌江
　　鱼爷井　在城西五十里水极清相传泉与海通中有巨鱼头白俗呼鱼爷
　　汤泉盐水池　在城南五十里周百余步冬夏常温其水出长岐港入海
　　白延溪　在城西南五十里发源自白檀岭流合南桥水
　　陈村港　在城东六十里
　　抱凌港　在城东北七十里又三十里爲赤水港郭婆港四十里爲抱虎港
　　清澜港　在城东南九十里
　　三江水　在城北一百二十里其源一出冯银坡一出水北都一出高墩会流六十余里由铺前港入海石栏港　在城北一百四十里【旧志城北一百二十里误】
　　铺前港　在城西北一百五十里纳三江水入海
　　会同县
　　山端山　在县治北高丈余北城跨其上
　　南塘山　在城南一里高三丈许丈庙向之明改曰玉几案
　　瀚塘山　在城西北五里高二丈许
　　马岭　在城东十里高二十余丈山势如马
　　大奇石　在城西南十里高三丈周围六丈
　　白鹤山　在城北十五里【旧志城北七里误】高十余丈西连西村岭
　　叨甲山　在城东二十里高二丈余山下有塘深数丈广一里泉涌澄清
　　何鲁岭　在城东二十里高五丈许突起高峰东有石岩登之可望沧海名曰山海奇观峝
　　多异岭　在城东二十里高百余丈数山相连中多怪石奇岩上有井遇旱祈雨多应
　　水尾山　在城北二十里高十余丈连抱七山又名七星岭
　　文嚣岭　在城东北二十里高二十余丈【旧志城东北三十里误】山鸡山　在城东三十里高十余丈
　　钟禄山　在城西北三十里高十余丈与定安接壤又名小禄山
　　西崖岭　在城西北三十里高十余丈
　　佛子岭　在城东南四十里临海高五丈余
　　水大塘水　在县南门外无源旧志载源出黎山无考漓盆溪　在城北五里发源自定安县乌盖岭屈曲而流至县北由西转南流入乐会县河
　　水头溪　在城西北十里自白鹤山发源南流入漓盆溪
　　嘉积溪　亦名南翰溪在城西北十五里源自定安石塘岭东南流至嘉积都入乐会县万泉河水
　　天塘水　在城东北二十五里源出文昌天塘岭流入漓盆溪
　　港门港　在城东南三十里旧名调懒港何鲁岭有水从港出
　　欧村港　在城东稍北四十里山鸡山有水从港出冯家港　在城东北七十里
　　乐会县
　　山隂阳山　平坡周围七里土石相半万泉流马二水环抱即在县治寰宇记云在县境内时未迁县故也雷扑山　在城东一里小阜高不及一丈俗传曾爲雷击故名【旧志城东二里误】
　　印山　又名应山在城西北二里万泉河之旁高不及一丈水涨若浮印然【旧志城西北二十五里误】
　　香炉峰　亦名南山在城南三里高二十丈峰状如炉秀耸特异县治学宫皆向之迤东爲挂榜山高三十丈离城五里又东爲虬潭岭高如挂榜山离城八里汀洲岭　在城东八里大河中高五丈旁有莲花峰亦在水中相爲对峙
　　迈州岭　在城西八里高二十五丈岭有五峰俗谓之五雷案其下有庙山岭高六丈余
　　如峰岭　在城北八里高十余丈
　　三山神岭　在城东南十二里高四十余丈上有泉曰金牛井四时不竭旱祷輙应【旧志城东南十里误】
　　金牛岭　在城东南十五里山峰耸峻揷空海中舟人望之以定方隅此山北属乐会南属万州故万州亦载金牛岭即此也
　　博敖岭　在城东北十五里高十余丈
　　圣石峰　在博敖港屹峙港门高十余丈相传宋天圣中其石突见故名圣石
　　北偏岭　在城西北十八里【旧志十五里误】高十五丈状如龙首山脊半里皆黑石崚嶒若龙鳞然又名龙见石石门岭　在城西三十五里高十余丈两石夹峙望之如门
　　白石岭　在城西四十里高千丈上有巨石色苍白又西二十里爲油麻岭
　　西岸岭　在城西北四十二里高二十余丈林木隂森又西北八里爲三道岭突起三峰如盘龙状
　　风门岭　在城西南七十里高百余丈上有瀑布悬流诸黎出入咽喉之地南属万州北属乐会故二处并载双髻岭　在城西一百二十里两峰揷天如双髻然一名黎母岭
　　纵横岭　在城西二百四十五里高揷云霄横亘甚广黎人所居
</div>
    <div class="pagination">
<a href="广东通志_page69.html">上一页</a><span>...</span><a href="广东通志_page65.html">65</a><a href="广东通志_page66.html">66</a><a href="广东通志_page67.html">67</a><a href="广东通志_page68.html">68</a><a href="广东通志_page69.html">69</a><span class="current-page">70</span><a href="广东通志_page71.html">71</a><a href="广东通志_page72.html">72</a><a href="广东通志_page73.html">73</a><a href="广东通志_page74.html">74</a><a href="广东通志_page75.html">75</a><span>...</span><a href="广东通志_page71.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
