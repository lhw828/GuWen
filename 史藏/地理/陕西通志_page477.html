<!DOCTYPE html>
<html>
<head>
    <meta charset="UTF-8">
    <title>陕西通志 - 第 477 页/共 490 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>陕西通志 - 第 477 页/共 490 页</h1>
    <div class="content">　　过华清宫【三首选一】　　　　　　　　杜牧
　　长安回望绣成堆山顶千门次第开一骑红尘妃子笑无人知是荔枝来
　　晚秋潼闗西门作　　　　　　　张祜
　　日落寒郊烟物清古槐隂黒少人行闗门西去华山色秦地东来河水声
　　渭城曲　　　　　　　　　　　王维
　　渭城朝雨浥轻尘客舍青青柳色新劝君更进一杯酒西出阳闗无故人
　　华清宫【四首选一】　　　　　　　　　前人
　　红树萧萧阁半开上皇曽幸此宫来至今风俗骊山下村笛犹吹阿滥堆
　　阿防汤　　　　　　　　　　　前人
　　日照宫城红树芳緑窗灯影在雕梁金舆未到长生殿妃子偷寻阿防汤
　　华山王母祠　　　　　　　　李商隠
　　莲华峰下锁雕梁此去瑶池地共长好为麻姑到东海劝栽黄竹莫栽桑
　　咸阳　　　　　　　　　　　　前人
　　咸阳宫阙郁嵯峩六国楼台艳绮罗自是当时天帝醉不闗秦地有山河
　　嘉陵江　　　　　　　　　　　薛逢
　　备问嘉陵江水湄百川东去尔西之但教清浅源流在天路朝宗防有期
　　冷日过骊山　　　　　　　　　赵嘏
　　冷日微烟渭水愁翠华宫树不胜秋霓裳一曲千门锁白尽梨园弟子头
　　马嵬坡　　　　　　　　　　　郑畋
　　肃宗回马杨妃死云雨虽亡日月新终是圣明天子事景阳宫井又何人
　　骆谷晓望　　　　　　　　　　韩琮
　　秦川如画柳如丝去国还家一望时公子王孙莫来好岭花多是断肠枝
　　华清宫【三首选一】　　　　　　　　　崔橹
　　门横金锁悄无人落日秋声渭水濵红日下山寒寂寂湿云如梦雨如尘
　　退朝望终南　　　　　　　　　李拯
　　紫宸朝罢缀鹓鸾丹凤楼前驻马看惟有终南山色在晴明依旧满长安
　　紫阁峰　　　　　　　　　　　邵谒
　　壮国山河倚空碧回拔烟霞侵太白緑崖下视千万寻青天只据百余尺
　　汤泉　　　　　　　　　　　陆防
　　暖殿流汤数十间玉渠香细浪回环上皇初解云衣浴珠櫂时敲琴瑟山
　　青门　　　　　　　　　　　　胡曽
　　汉皇提剑灭咸秦亡国诸侯尽是臣惟有东陵守高节青门甘作种人
　　温泉　　　　　　　　　　　罗邺
　　一条春水潄莓苔几绕元宗浴殿回此水贵妃曽照影不堪流入旧宫来
　　焚书坑　　　　　　　　　　　罗隠
　　千载遗踪一窖尘路旁耕者亦伤神祖龙筭事浑乖角将谓诗书活得人
　　仙掌　　　　　　　　　　　　前人
　　掌前流水驻无尘掌下轩车日日新谩向山头高举手何曽招得路行人
　　曲江春望　　　　　　　　　唐彦谦
　　杏艳桃光夺晚霞乐游无庙有年华汉朝冠葢皆陵墓十里宜春汉苑花
　　骊山　　　　　　　　　　　　李洞
　　春日迟迟春草緑野棠开尽飘香玉绣岭宫前鹤髪翁犹唱开元太平曲
　　灞上　　　　　　　　　　　纥干着
　　鸣鞭晚日禁城东渭水晴烟灞岸风都傍柳隂回首望春天楼阁五云中
　　无定河　　　　　　　　　　陈祐
　　无定河边暮笛声赫连台畔旅人情函闗归路千余里一夕秋风白髪生
　　题鄜州相思铺　　　　　　　令狐楚
　　谁把相思号此河塞垣车马往来多只因自古征人泪洒向空川作逝波
　　闻种山人表谢急征不赴【二首选一】　　王禹偁
　　表让皇家买酒钱【上令京兆府赐山人酒钱让而不受】醉乡归去更陶然吾君若问征君意自有东臯种黍田
　　别丹水　　　　　　　　　　　前人
　　曽经烂漫濯吾缨忍别潺湲月夜声便入红尘染诗思吟魂犹合数年清
　　温泉　　　　　　　　　　　　王素
　　妃子当时已尘土华清今日尽荒凉后人不管唐成败犹自严扄道御汤
　　御爱山　　　　　　　　　　　前人
　　当日防尘歴险难得逢苍翠喜开顔吾皇高拱岩廊下只爱生灵不爱山
　　过华山懐白云陈先生　　　　　　张咏
　　性愚不肯林泉住强要清流拟致君今日星驰剑南去回头惭愧华山云
　　过青泥岭　　　　　　　　　　余靖
　　老杜休夸蜀道难我闻天险不同山青泥岭上青云路二十年来七往还
　　云台观　　　　　　　　　　韩琦
　　仙掌峰前羽客家玉虚宫殿倚云霞最高顶上谁曽到得见莲开十丈花
　　戯题仙掌　　　　　　　　　前人
　　三峰晴晓碧相挨仙掌分明出雾开莫向巍峩高手也曾先得桂枝来
　　麟州　　　　　　　　　　范仲淹
　　宣恩来到极西州城下羌山隔一流不见耕桑见烽火愿封丞相冨人侯
　　眉夀堂劝农　　　　　　　　　前人
　　烹葵剥枣古年丰莫管时殊俗自同太守劝农农勉听从今再愿咏豳风
　　过下马陵　　　　　　　　　苏舜钦
　　下马陵头草色春我来懐古一沾巾陵边又有累累冢应是当年取酒人
　　南岐州　　　　　　　　　　　邵雍
　　凤州十二大峰崇峙立嵯峩宇宙中不与巫山高下论敢同四岳列郡雄
　　再登大像阁　　　　　　　　　富弼
　　万古泥阳旧帝畿苦教行客泪沾衣旧游水石应牢落落尽余花犹未归
　　云际山　　　　　　　　　　　程颢
　　南药东边白阁西登临身共白云齐上方顶上朝来望陡觉羣峰四面低
　　天汉台【和文与可洋州园池三十首选一】　　　　苏轼
　　漾水东流旧见经银河左界上通灵此台试向天文覔阁道中间第几星
　　闻种谔米脂川大防　　　　　　前人
　　闻説将军取乞银将军旗鼓捷如神应知无定河边柳得共中原雪絮春
　　中梁山寺　　　　　　　　　　徐积
　　上方梯磴绕岩头谁説孤高更起楼直望汉江三百里一条如线下洋州
　　骊山灵泉观　　　　　　　　　　李埏
　　山原缭绕水萦纡绣岭屏风列左隅更上朝元最高处饶君都看渭川图
　　朝元阁　　　　　　　　　　　杜常
　　行尽江南数十程晓风残月入华清朝元阁上西风急都入长杨作雨声
　　过郿县懐古二首　　　　　　蒋頴叔
　　蜀相声欲取郿闗中形势已全窥当时不是长星陨席卷中原未可知
　　据险先取五丈原驻兵分辟渭南田诸军未得全无事天下竒才始信然
　　过汉中　　　　　　　　　　　陆游
　　云栈屏山日月游马蹄初喜踏梁州地连秦蜀川原壮水下荆日夜游
　　马嵬　　　　　　　　　　　　真山民
　　三郎掩面马嵬坡生死恩深可奈何瘗土驿旁何足恨潼闗战处骨埋多
　　鳯州歌　　　　　　　　　　汪元量
　　凤州南去是南岐大散横盘势更危跃马紫金河畔路万枝杨柳撒金丝
　　翠微寺　　　　　　　　　【金】赵秉文
　　南山常爱退之诗未説云烟润色之要看山光如泼黛更须留待雨晴时
　　南山深锁翠微宫寺在南山十里东祗怪朝来衫袖湿不知身在翠微中
　　过杨太尉坟　　　　　　　　　前人
　　直道从来自不容断碑千载尚尘封潼闗闗下坟三尺清节高于太华峰
</div>
    <div class="pagination">
<a href="陕西通志_page476.html">上一页</a><span>...</span><a href="陕西通志_page472.html">472</a><a href="陕西通志_page473.html">473</a><a href="陕西通志_page474.html">474</a><a href="陕西通志_page475.html">475</a><a href="陕西通志_page476.html">476</a><span class="current-page">477</span><a href="陕西通志_page478.html">478</a><a href="陕西通志_page479.html">479</a><a href="陕西通志_page480.html">480</a><a href="陕西通志_page481.html">481</a><a href="陕西通志_page482.html">482</a><span>...</span><a href="陕西通志_page478.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
