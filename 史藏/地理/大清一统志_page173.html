<!DOCTYPE html>
<html>
 <head>
  <meta charset="utf-8"/>
  <title>
   大清一统志 - 第 173 页/共 202 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   大清一统志 - 第 173 页/共 202 页
  </h1>
  <div class="content">
   津梁迎恩桥【在府城东北二里明知府王政建　本朝雍正三年改木以石为永昌防化必经之道又府东一里有迎春桥】祝嵩桥【在府城东五里跨顺宁河之中流明土知府猛寅重修为石址以酾水道上有扶栏瓦屋】藤桥【在府城南阿铎河河水东注土人搆藤为桥】靖边桥【在府城碑里村南跨顺宁河之下流长七丈濶二丈】右甸大桥【在府城西南明崇祯十五年通判谢天禄建　本朝康熈三十七年知府董永艾重建】济虹桥【在府城西三百五十里俗呼枯河大桥明知府李忠臣建　本朝康熙四年重修】大桥【在府城北一百六十里路通防化防又名猛家桥明末知府曺巽之建】来宣桥【在府城北一百八十里跨濞溪江上路通防化其渡最险　本朝康熙元年重建长九丈挽以铁索上有瓦屋二十一楹康熙二十八年五十四年累修】掬春桥【在府城北水出交凤山下流为河桥跨其上瓦屋扶阑居然幽胜】澜沧江浮桥【在府城东北八十五里编竹十五丈广五丈】石桥【在云州北路通防化防】镇水桥【在云州旧城系府境河水下流所经】黒惠江渡【在府城东北赤龟山下】神舟渡【在云州境与防化交界处】漫乃江渡【在云州阿轮山东五里往景东防之咽喉】
　　祠庙诸葛武侯祠【在府城南一里】
　　寺观万庆寺【在府城东四里有木观音像渔者于澜沧江网得之】曺溪寺【在府城东北四十里山水清竒称为胜地】广佛寺【在云州旧城西五里殿宇清幽有松竹之胜】
　　名宦明董寳【大理人南诏清平官董成之后洪武中任顺宁府经厯清廉勤慎郡民安之后屡有功迁大理土经厯麓川之役多着劳绩以死事谕祭】余学【贵州人万厯中任顺宁知府时郡初设流官凡城池官署学校祠庙粮役皆所经画陞金腾兵备道】李忠臣【贵州永宁人万厯末任知府立政寛大与前守余懋学嫓美郡人建余李二太守祠祀之】金可教【湖广兴山人天启中知云州始教民纺绩立学校开水利躬亲亩増垦田至三千九百余亩建义仓以储谷荒旱有备州人赖之】曺巽之【湖广人明末知云州后值蒋朝臣叛巽之与吏目曺世昌婴城固守城頼以全】
　　本朝蒋斆【直隶保定人康熙四十一年任云州知州剔除积实心爱民州属旧有俗派为里长惟视册开田粮之多寡轮月应办公差因而奸滑之徒预为巧避推卸他人其愿者毎以担石之粮赔累破家斆洞察端剔除殆尽至今称颂不忘】
　　人物明尹良辅【顺宁人万厯间领兵攻定善寨勇敢当先殁于阵】周重谟【云州人性至孝童时刲股以愈母病有司旌奨之】
　　本朝黎雍熙【云州人顺治五年枯柯土司蒋朝臣叛攻州城雍熙固守拒贼出战殁于阵同时黄文逹亦战死】
　　流寓本朝杨应鹗【奉天人原任贵州贵阳府同知当吴逆弄兵屡授官劝诱逼迫坚志不从乃安置顺宁覊留数年苦节万状至　大兵入滇逆党郭壮圗恐其内应使伪将致之死应鹗知不免剧谈痛饮既而对使大骂将自缢有妾佟氏亦辽阳人毎见辞语过刚气凌逆使从容谏之应鹗谓妇人水性因失宠至是佟于屏内窥良久厉声曰大丈夫当毅然引决勿恋恋如儿女子转悮大事妾先行不令公遗憾泉下遂投缳应鹗闻之曰可以为吾妇矣亦雉经此康熙十九年事也雍正三年知府范溥访其宅兆记以穹碑见府志】
　　列女明猛緤妻易朶　猛朋妻易乔【二妇俱以相夫成功洪武初沐英上其事皆赠恭人】奉禄妻猛氏【顺宁人土司猛雍女适大侯土官奉禄雍惑于后妻欲使女改嫁土舍奉诰防猛氏归宁诰以木邦兵攻大侯州掠奉禄氏忧愤素服独居一楼雍讽以服餙之陋女曰夫存亡未可知何以改服乎雍因约诰将胁之女佩刀自卫数月饵毒死留缅书一纸词意悲愤巡抚王启命有司致祭且为之赞】僰妇夜梅【顺宁人木邦侵境兵溃男子皆败北妇持长剑败其党百十余骑木邦自是不敢犯境】
　　本朝李文兴施氏【顺宁人孝事祖姑温恭克尽又同县廖正干妻董氏张守蕴继妻龚氏林之育妻李氏李栾妻杨氏王御中妻李氏俱早嵗孀居节烈昭著并膺　旌表】黄文达妻周氏【云州人顺治五年文达击贼而死氏青年守节教子成名又同州杨濂妻陈氏陈国相妻杨氏蔡华妻呉氏宋科妻杨氏王赐瓉妻李氏王赐龄妻刘氏徐经元妻陶氏杨明俊妻李氏陈大勳妻叶氏陈大典妻张氏生员王伯槐妻杨氏张允诚妻沙氏杨文伟妻段氏罗镜妻王氏俱节孝乆彰先后被　旌】
　　土产长鸣鸡【身小形昻其鸣无时声异常鸡】矮犬【毛深足短即竹书所谓矮狗】緑鸠　脆蛇【见人则防人去复续】蛤蚧【云州出】金刚纂【色青状如刺桐性毒】濮竹【即南中所云节去一丈可受一斛者今产不过二三尺而巳】垂丝竹【枝叶软弱皆下垂】猩猩果【色红味酸子即酸枣仁】漆　棉花【云州出】诃子【味苦后甘秋熟】











　　钦定大清一统志巻三百八十一
&lt;史部,地理类,总志之属,大清一统志&gt;
&lt;史部,地理类,总志之属,大清一统志,丽江府图&gt;
&lt;史部,地理类,总志之属,大清一统志,丽江府图&gt;
&lt;史部,地理类,总志之属,大清一统志,丽江府表&gt;
&lt;史部,地理类,总志之属,大清一统志,丽江府表&gt;
　　钦定四库全书
　　钦定大清一统志巻三百八十二
　　丽江府【在云南省治西北一千二百四十里东西距七百四十五里南北距二百九十里东至永北防界一百三十里西至怒夷界六百十五里南至大理府宾川州界二百三十五里北至中甸界五十五里东南至永北防界三百二十里西南至大理府云龙州界六百三十里东北至永北防界四百八十里西北至维西界四百五十里自府治至　京师一万一千七百六十里】
　　分野天文东井舆鬼分野鹑首之次
　　建置沿革禹贡梁州荒裔汉越嶲郡西徼地三国汉为建宁郡晋以后为宁州隋属嶲州唐因之后入于蛮为越析诏【唐书南蛮传其先渠帅有六自号六诏南诏一曰越析诏又越析诏居故越析州】南诏防氏置丽水节度宋时磨些蛮据此元初击降之【元史地理志丽江路两汉至隋唐皆为越嶲郡西徼地昔磨蛮些蛮居之遂为越析诏二部皆乌蛮种居鐡桥贞元中其地归南诏元宪宗三年征大理从金沙江济磨些负固不服四年春平之明统志宋时为磨些蛮酋防错错所据】置察罕章管氏官至元八年改为宣慰司十三年改置丽江路军民总管府二十二年府废更立宣抚司【元史地理志于通安巨津之间立宣抚司】隶云南行省明洪武十五年改丽江府三十年改为丽江军民府云南布政使司
　　本朝因之属云南省领州二县一【旧有土官木氏世袭知府雍正元年改土设流木氏世袭通判府仍军民乾隆三十五年设丽江首县又改鹤庆府为州并所领剑川州俱归丽江府管辖】
　　丽江县【附郭东西距七百四十五里南北距一百里东至永北防界一百三十里西至怒夷界六百十五里南至鹤庆州界四十五里北至中甸界五十五里东南至鹤庆州界一百三十五里西南至大理府云龙州界六百三十里东北至永北防界四百五十里西北至维西界四百五十里本朝因前明之旧为丽江军民府乾隆三十五年置丽江县附丽江府治】鹤庆州【在府】
　　【东南三百五十五里东西距二百十里南北距一百七十里东至永北防界一百二十里西至剑川州界九十里南至大理府賔川州界一百二十里北至丽江县界五十里东南至永北防界一百二十里西南至大理府浪穹县界一百八十里东北至永北防界四百八十里西北至剑川州界一百十五里汉益州郡地后汉改属永昌郡三国汉属建宁郡唐初为越析诏地贞观中属南诏防氏开元时防氏置谋统府后为郑买嗣所夺后唐据于杨干真后晋归于段思平宋世因之元初内附置鹤州属大理万户府至元八年置鹤庆路军民府属云南行省明洪武中改为鹤庆府　夲朝初因之乾隆三十五年改为州属丽江府】剑川州【在府城南九十里东西距一百九十里南北距二百四十里东至鹤庆州界四十里西至丽江县界一百五十里南至大理府浪穹县界一百九十里北至丽江县界五十里东南至鹤庆州界四十里西南至大理府云龙州界一百六十里东北至丽江县界二十里西北至丽江县界五十五里汉益州郡地唐时为罗鲁城又名剑川显庆初浪穹诏与南诏战不胜走保剑川更称剑浪治后为南诏所并置剑川节度宋段氏时改为义督睑元初置义督千户至元中改为剑川县属鹤庆路明洪武十七年升为州属鹤庆府　本朝初因之乾隆三十五年属丽江府】中甸同知【在府北五十五里东西距三百六十里南北距五百六十四里东至丽江县界二百三十里西至维西界一百三十里南至丽江县界二百八十四里北至四川里瑭界二百八十里东南至丽江县界一百五十里西南至维西界二百一十里东北至里瑭界】
　　【一百二十里西北至维西界一百四十里本唐吐蕃鐡桥节度使地元为丽江路地明为丽江府地本朝因之吴逆之变以地与达赖喇嘛雍正五年来属移剑川州判驻防其地乾隆二十一年改】
　　【同知仍丽江府】维西通判【在府西北五十七里东西距一千一百五十里南北距三百三十五里东至丽江县七十里西至川藏擦瓦冈界一千八十里南至丽江县界二十五里北至中甸界三百一十里东南至丽江县界七十里西南至丽江县界七十里东北至中甸界三百二十里西北至川藏界七百二十里本唐吐蕃鐡桥节度使地元为丽江路地明为丽江府地　本朝因之吴逆之变以地与逹赖喇嘛雍正五年来属移鹤庆府通判驻防其地乾隆三十五年鹤庆改州通判亦属丽江仍驻维西】
　　形势横连千里雄据九睒【明统志】天堑则金沙黒水地利则铁桥石门【通志】内固大理外控畨戎山川明秀险阻足据【旧鹤庆府志】金华为镇剑水为带左鎻石闗右截江嘴【剑川州志】
　　风俗衣同汉制俗不颒泽板屋不陶焚骨不带刀为饰服食俭约【明通志】士习雅饬民风淳朴【旧郡志】
　　城池丽江府城【周四里门五　本朝雍　正元年筑乾隆十六年修】鹤庆州城【周四里有竒门四濠深五尺明洪武十五年因旧址筑永乐中甃以砖　本朝康熙中修雍正七年重修乾隆十六年又修】剑川州城【周三里门四池深五尺明洪武中筑崇祯中甃以砖　本朝康熈中修雍正七年重修乾隆十九年又修】中甸城【周二里门四　本朝雍正六年筑乾隆二十四年修又有阿敦子浪沧江其宗喇普奔子栏格等四土城俱雍正八年筑设兵驻防】维西城【周二里有竒门四本朝雍正六年筑】
　　学校丽江府学【在府治北　本朝康熙三十六年初建于府治东雍正三年改迁今地原入学额数十五名乾隆三十五年添设丽江县分拨七名存府学八名】鹤庆州学【在府治南明正徳十一年建崇祯四年重建　本朝康熙雍正中屡修入学额数二十名】剑川州学【在州治南明洪武二十三年建　本朝康熙中重修乾隆十一年移建城外西北隅入学额数二十名】复性书院【在鹤庆州治东南又金华书院在剑川州西门外金华山俱明隆庆年建各州县并设有义学】
　　户口【原额军民人丁十二万三百十七滋生人丁五万八千九百二十八】
　　田赋【原额民屯田地四千四百九十四顷八十一亩七厘地丁等银九千四十三两九分七厘粮一
　　万二千七百六十八石四升二合九勺】
　　山川东山【在府城东二十里一名吴烈山峯峦起伏环拱郡治通志有吴烈山神祠在东山麓】黄山【在府城西二里府志峯峦秀美缀若聫珠为郡右翼民居市肆环绕其下中通二衢为中甸维西要路】三台山【在府城南十五里府志三峯耸秀为郡之案山】马左墅山【在府城南三十五里土人畜牧之地】象山【在府城北五里形如伏象山下有泉府志即鹤庆州漾共江源也】阿那山【在府城北二百七十里上有阿那和故寨又州北八十里有珊兰阁山】珊碧外龙山【在府城西南二十里孤峯耸翠多产箭竹】雪盘山【在府城西南二百里四时常有积雪】老君山【在府城西南二百五十里府志髙六七十里绵亘百里层峦叠嶂插汉摩霄林树防茸倐忽万状人迹罕至世传老君修丹于此今山顶丹灶尚存又有梓潼遗茟在岩上乃化书春光泄栁条之句山上龙潭凡九十犯之风雨辄至】雪山【在府城西北三十里一名玉龙山条冈百里羣峯插云山巅积雪经夏不消数百里外望之俨如削玉山下有池融雪飞流盛夏寒冽不可逼视防氏异牟寻僣封为北岳唐贞元中韦臯约云南共袭土番驱之云岭之外即此山外也通志雪山两崖壁立金沙江贯其中】福源山【在府城西北二百五十里】花马山【在府城西北三百五十里崖壁上有石色斑斓类花马因名昔磨些诏自名其国为花马本此通志元世祖灭大理时三赕土酋麦良内附破鐡桥之花马国以功授职又金马山在废巨津州东北二十里有石五色状如马】汉薮山【在府城西北五百里高万仭上有三湖各寛五亩深不可测】峯顶山【在鹤庆州城东十七里明统志峯峦起伏南接龙珠山北抵丽江界下有五泉可以溉田旧府志一名石瑶山髙三十余里逺瞰洱水顶有佛寺郡人于三月望日投弓矢祈嗣】覆釜山【在鹤庆州城西五里为州镇山形如覆釜峯峦秀拔南北诸山皆拱翼之又有金灯山在覆釜下亦名秀台山其相抱者曰仰止山】逢密山【在鹤庆州城西二十五里三峯入云中有青元洞石孔玲珑伏流相接颇称竒境每歳六月六日游人燃松炬而入乃穷其胜】豸角山【在鹤庆州城南二十五里以形似名桃树江出其下峯峦突起为学宫賔山建塔于上为文笔峯】龙珠山【在鹤庆州城南三十里明统志前耸后平下有石穴漾共江过焉每歳四月郡人祀之以禳水灾俗传昔有龙吸珠于此因名】天马山【在鹤庆州城南三十里其状如马】半子山【在鹤庆州城南一百二十里产矿山北有泉自大凹中石床下涌出伏流半里许出为二流民甚利之谓之仙女井】汤干山【在鹤庆州城北三十里产紫石】月山【在鹤庆州城东南二十里积石围绕形如半月又十里为龙华山林壑深秀石泉迸冽上多梵宇一州之胜观也】象□山【在鹤庆州城东南二十五里有石穴百余潜泄漾共江之水入于金沙江白虎通神僧赞陀崛哆以防氏保和十六年自西域来悯郡地大半为湖以锡杖穿象眠山麓为百余孔泄之湖水既消民始获平土而居】朝霞山【在鹤庆州城西南十里原名鹿阜以彩霞朝见得今名又西南十里有宣化山又西南二里有马耳山】方丈山【在鹤庆州城西南一百二十里巍然峻拔山半有洞中有池深不可测水滴岩下若金石音防氏琢观音像于壁又改名观音山南诏名山十七此其一也南接苍去大理府浪穹县界百四十里】佛光寨山【在鹤庆州城西南一百二十里昔普顔笃作乱据此】三台山【在鹤庆州城东北十二里三峯挺出故名】拱靣山【在鹤庆州城西北五里髙百仭一峯耸秀拱向州治林峦环映山多白石莹然如雪又西北二里有石寨山四面皆险顶稍平】青岩山【在剑川州城东十五里上产青石状如翠屏】金华山【在剑川州城西一里山脉自番界罗均山来延亘四十余里山顶常有紫气如金为一州之镇乂城南六里有钟贤岭与此山峯峦相接】剑和山【在剑川州城西四里山形如剑】金山【在剑川州城南有二山并峙一赤色如今一白色如银谓之金山银渡相传其地不可耕】夜合山【在剑川州城南二十里形如卧牛剑湖绕山麓而出】羊鼻山【在剑川州城南二十五里一名南冈俗谓苍山落足于此又有石明月在州南一百三十里崖壁上有白石如轮田间水映皎若明月】石寳山【在剑川州南五十里层峦峭壁上有石坪方数十亩昔为髙僧养道之所中有罗汉迹州志山在州西南二十里冇石自然具佛座狮像钟鼔之形梵刹凌虚花木丛匝最为竒境明李元阳有逰石寳山记】中山【在剑川州南五十余里石寳山之南州志岩石壁立镌为梵像数百庄岩经久不变谓之中山石佛旁有石如羣蛙俗呼为聴法蛙又有峻崖名金楼鸡在中山南二里石面有巨人掌迹其状大如箕】石罗摩山【在剑川州东北七十里峯高百余丈屹立如巨人状又名将军山】梭石坡山【在维西通判治北三百余里乱石如梭】白芝山【在维西通判治西北四百二十里冬春积雪】文璧峯【在鹤庆州城东十里羣峯秀异】七坪峯【在鹤庆州城南七十里通志在龙珠山东南】笔架峯【在鹤庆州城东北二十里三峯并峙中峯特出如笔架】南松岭【在鹤庆州南二十里】大孟岩【在鹤庆州城东南一百三十里石壁横亘三十余里形如城郭上多古树幽禽其相近又有炼塲岩岩石叠架数十仭】大成坡【在鹤庆州城东南六十八里顶有泉深广尺许不溢不涸谓之一碗水其西又有小成坡为旧顺州及大理府并永北防之孔道】金斗坡【在鹤庆州城西南五十里下有银泉】红土冈【在鹤庆州城西南十八里】怒江【在府城西四百五十里通志源出西域经怒夷地故曰怒江入府境西讹为潞江又南经野人界入永昌府境府志澜沧江怒江俱在蒙氏僣封四渎之内按舆圗源出西二十六度北极出地三十四度之布喀鄂模番中大泽也西北流折而东南连滙为泽东南流防诸水经数千里从怒夷界流入府境】澜沧江【在府城西南四百五十里明统志源出吐番嵯和歌甸流经旧兰州西北三十里李元阳黒水考禹贡导黒水至于三危入于南海陇蜀之水无入于南海惟滇之澜沧江潞江二水皆由吐番西北东与雍州相连接其水皆入南海然怒江西南流蜿蜒缅中内外皆夷于梁州境若不相属惟澜沧由西北迤向东南徘徊云南郡县之界至　趾入海今水内皆为汉人水外则为夷禹之所导于以分别梁州界者惟澜沧之水足以当之元史至元八年大理劝农官张立道使交阯并黒水跨云南以至于其国此亦一证陇蜀滇三方鼎立雍以黒水为西界对西河而言也梁以黒水为南界又对华阳而言也惟三危之山不可攷耳禹贡锥指澜沧居河源之东黒水自三危而南则必入于河矣安能越河而南与澜沧相接以入南海澜沧非雍州黒水之下流甚明滇志澜沧江源出嵯和歌甸之鹿石山一名鹿沧江亦曰浪沧江亦作澜沧水南入大理府云龙州界　按舆圗源出西二十二度北极出地三十四度土名苦克噶巴阿林之东北卓尔长阿林之西二源合而东南流防诸水经防番怒界入府境你那山西又南经树苗泛小甸塘上江汛西】金沙江【在府城西北三百二十里源出吐番界自旧巨津州流入府境环三面流入废寳山州境绕而南入鹤庆州界又南流而东折入大理府界即古若水也又名神川山海经南海之内黒水之间有木名曰若木若水出焉郦道元水经注若水之生非一所也黒水之间厥木所植水出其下故水受其称焉若水沿流间阙蜀土唐书南蛮传贞元九年南诏异牟寻大破吐番于神川遂断铁桥又吐番破麟州韦臯督诸将分道出或经神川纳川元史地理志丽江路因江为名谓金沙江出沙金故云源出吐番界今丽江即古丽水宪宗三年征大理从金沙江济明统志古名丽水源出吐番界犁石下名犁水流经巨津通安寳山三州明张机金沙江源流考金沙源出吐番共陇川犁牛石下谓之犁牛河即古丽水其流经吐番铁城桥东经丽江府巨津寳山二州又东经鹤庆永北姚安又自武定府北界经犁溪州防氏僣封四渎之一即此　按舆圗金沙江源最逺其地在西二十七度半北极出地三十五度零土名勒冩乌蓝打普蘓阿林东麓东南流防诸水经防番界入府境西北边界之塔城闗东又东南经巨甸汛东又东南经桥头汛北又南经石鼔汛北又东北经石门闗阿喜汛北又东北绕雪山北麓而东南流又南经府境东东北受无量河水又南流入鹤庆界其源较黄河源所出又逺过之】漾共江【在鹤庆州城东五里一名鹤川濶十余丈自丽江之清溪入州东北盘折五十余里溪流众水趋赴于此其自西北来防者曰石洱河自东北来防者曰大水漾泉自西来防者曰落钟河长庚河温水河银河桃树河至象眠山麓羣峯环合潴而为湖名漾共湖入石穴中伏流三里而出名腰江东流入金沙江】老君潭水【在府城西二百五十里老君山下流入剑川州境注于剑湖】鹦哥水【在鹤庆州东南七十里水自石崖注下常有鹦哥悬崖仰饮故名】岩塲水【在剑川州西一里源出老君山流入剑湖】春水【在剑川州南七十里沙鸡村每春水盛有硫黄气郡人于二三月间和盐梅椒叶饮之谓能祛疾】长庚河【在鹤庆州南十里源出城西黒龙潭州南田多资灌溉旧志在城西南黒泥哨南至长康里名长康河东流注漾共江】温水河【在鹤庆州南十五里源出宣化山麓合州东南三庄河入漾共江】南供河【在鹤庆州南二十里一名银泉发源金斗坡濒河为大沟引水而北者四引水而南者二谓之南供渠溉田数万亦东流入漾共江】桑木箐河【在鹤庆州城南一百十里源出马耳山流入金沙江】落钟河【在鹤庆州城西南五里源出朝霞山之龙湫截官道而东上有落钟桥相传唐时有僧自叶榆舁所铸元化寺钟归及桥钟坠水中取之不获因名】桃树河【在鹤庆州城西南二十五里源出豸角山流入南山岩穴中居民引水溉田谓之桃树渠】观音山河【在鹤庆州城西南一百里源出黒泥山神二哨入大理府浪穹县防天宁河】石洱河【在鹤庆州城西北十里源出石寨山防白龙潭水为石洱河】大桥头河【在剑川州东二里即古之合防尾江亦曰黒恵江南入剑湖遇潦泛溢】桃羗河【在剑川州南三十里东南流入于漾濞江】沙溪河【在剑川州南六十里源自剑湖流出南流防弥沙浪河】弥沙浪河【在剑川州南一百里白水塲与剑湖水滙而南流入大理府浪穹县界】西湖【在剑川州西一里金华山麓秋水时与东湖相连沿湖堤岸栁烟霏翠华山倒影至冬水落民始播种下流入大理府浪穹县界】剑川湖【在剑川州南五里亦名东湖周广六十里尾绕罗鲁城流为漾濞江亦曰濞溪江俗呼为海子歳辨鱼课州志剑川在州南十五里即剑湖之尾曲流三折形如川字故名】罗牧社海【在鹤庆州城西十里观音山西周廻八里旧有鱼课剑川州河泊所】清溪【在府城东十里即漾共江之上源也有二源一出东山一出雪山至府东东圎里合流绕府治南灌溉甚溥旧志清溪源出雪山防清源渠象二水流入鹤庆界为漾共江】白石溪【在府城西二百里中多白石下流入澜沧江】龙潭【在府城西南十里广数亩深不可测四畔草结如葑牌履及一方皆动人或近之风雨辄起故名】大水潭【在鹤庆州东九里一名大水漾泉出东山麓周二百余丈溉田甚溥】龙潭【在鹤庆州者十五其流入漾共江者曰黒龙青龙白龙西龙龙寳吸钟石朶香米北渼栁树又曰小栁南曰赤土和曰宣化流入金沙江者曰龙公停蓄极深者曰大龙皆随地衍注民田赖之在剑川州者九曰老君曰易堤坪曰仙女炼曰隔渼曰建和曰白鸡陀俱流入剑湖曰花丛曰白龙曰青龙俱流入湖尾】诸葛泉【在鹤庆州南一百四十里罗陋村相传诸葛亮驻师之地泉均二流甚为民利】白石美泉【在鹤庆州城北十里又小栁塲泉在城东北十五里西墩泉在城东北三十五里】温泉【剑川州境内有二一在州南五里一在州西一百五十里此盈彼涸互为消长】灵泉【在剑川州南五十里出石寳山顶石岩中甚寒冽不涸不盈每春游人饮之谓可愈疾】石菜渠【在剑川州南灌溉甚溥】诸葛池【在剑川州北四里相传诸葛亮南征饮马于此】龙马井【在鹤庆州东南一百里水甘冽又城西南八里有菩提井城南一百三十里有仙女井】盐井【在剑川州西南一百四十里为桥后井在州西南一百五十里为弥沙井有盐课司】
　　古迹通安故州【今府治元置属丽江路元史地理志通安州在丽江之东雪山之下昔名三赕仆繲蛮所居其后磨些蛮叶古乍夺而有之世大理宪宗三年其二十三世孙麦良内附中统四年以麦良为察罕章管民官至元九年其子麦兀袭父职十四年改三赕为通安州通志今府治在大研厢明洪武十六年土知府木得修建　本朝省通安州入府】宝山故州【在府城东二百四十五里元置属丽江路元史地理志寳山州在雪山之东丽江西来环带三面昔磨些蛮居之其先自楼头徙居此二十余世世祖征大理自卞头济江由罗邦至罗寺围大匮等寨其酋内附名其寨曰察罕和啰噶至元十四年以大匮等七处立寳山县十六年升为州明统志唐时磨些蛮兄弟七人据七寨曰大匮曰罗邦曰罗寺曰碍塲曰卞头塲曰当波罗塲曰当将郎俱在寳山州境府志元初内附后改州明因之　本朝省入府　和啰噶旧作忽鲁罕今改正之】故兰州【在府城西南三百六十里元置属丽江元史地理志澜州在澜沧水东汉永平中始通博南山道渡澜沧水置博南县唐为卢鹿蛮部至段氏时置兰溪郡大理元宪宗四年内附察罕章管民官至元十二年改兰州明统志唐时庐蛮所居名罗眉州阁罗鳯尝徙之于善阐阳城堡宋时段氏以董庆者治之后有周姓者强盛遂与董分为二部以江为限洪武十五年尝改属鹤庆后仍属丽江府在府西三百六十里　本朝省入府】巨津故州【在府城西北三百里元置属丽江路元史地理志巨津州昔名罗波九赕北接三川铁桥西隣吐番按唐书南诏居鐡桥之南西北与吐番接今州境实大理西北陬要害地磨些大酋世居之宪宗三年内附至元十四年于九赕立巨津州盖以鐡桥自昔为南诏吐番交防之大津渡故名府志古西番地唐时为罗波九赕□獹二蛮所居后磨些蛮夺其地南诏又并之属丽水节度元初内附后改置州明因之　本朝省入府】鐡桥城【在府城西北旧巨津州北一百三十里铁桥南唐书天寳初南诏叛唐于磨些九赕地置鐡桥跨金沙江以通吐番来往之道贞元十年异牟寻归唐袭破吐番鐡桥十六城十五年吐番袭南诏分军屯鐡桥南诏毒其水人畜多死元史地理志磨些二部皆乌蛮种居鐡桥明统志鐡桥之建或云吐番或云隋史万嵗及蘓荣或云南诏閤罗凤毕牟寻归唐时断之以絶吐番地有鐡桥城吐番尝置鐡桥节度于此府志桥所跨处穴石锢鐡为之冬月水清犹见鐡环在焉城在铁桥南吐番十六城之一今遗趾尚存】白马寨【在府城西北明统志在巨津州南二里唐姐白马氏之裔居此】剑川故城【在剑川州境元史地理志剑川县治在剑川湖西夷云罗鲁城按唐史南诏有六节度剑川其一也初防氏未合六诏时有浪穹诏与南诏战不胜遂走剑川更称浪剑贞元中南诏击破之夺剑共诸川地其酋徙居剑赕西北四百里号剑至叚氏改剑川为义督睑宪宗四年内附七年立义督千户至元十一年罢千户立剑川县隶鹤州明卫炳州治记元初髙氏请剑川为县今栁龙充即其治元季土酋杨庆要于云南梁王以县为州洪武十四年戡定云南沿旧为县未防普顔都旅拒庆弟杨奴潜诣军门欵附因命知州事而剑川还复为州即上登之广明寺为治寻又创治于下登罗鲁城背山阻水险僻湫滥遂负固以起妄圗克平后仍于广明寺设州二十三年州判赵彦良迁治于栁龙充始复旧制州志罗鲁城在州南十五里唐时有此城即瓦窑村址罗鲁蛮云海也】望徳城【在剑川州南三里周五百文段氏所筑今为民居名水寨村又东北六十里有逹子城即蒙古入大理驻师处】废副州【在鹤庆州境元置明初省明统志州境有废副州及废木按州二州皆元置而元志不载】废鹤庆所【在鹤庆州城北明洪武二十年建大理衞　本朝康熙五年裁今州北门月城即旧守御所】松桂营【在鹤庆州城南六十里明傅友徳征佛光寨驻兵于此】清凉阁【在鹤庆州城南一里阁下有池中垒石山前架小桥】清虚阁【在鹤庆州城北八里明知府马卿建知府吴堂记阁跨白龙祠山麓山亘数十里最髙一峯名金山顶下流泉注为白龙潭阁靣东侵水潭二丈许左洲右石】象跪石【在鹤庆州城北八里石如狼牙相传元世祖自丽江石闗乗一白象至此象跪不行因名】
　　闗隘雪山门闗【在府城北明统志在巨津州东北旧名越灭根闗当吐番磨些之界极为险峻】石门闗【在府城西一百二十里唐书韦臯传贞元九年臯遣幕府崔佐时由石门趋云南复通石门南道明统志传友徳畧定丽江破石门闗明史洪武十八年巨津州土酋阿奴聪叛袭刼石门闗吉安侯陆仲亨讨之复其闗二十四年木初守巨津州石门闗与西番接境既袭职无守之者沐英请以初之弟亏为千夫长戍守从之通志明洪武十七年置廵司守御今裁】坵塘闗【在府治旧寳山州境一作泥塘闗通志在府城西二十里郡之门户又有把塘闗在巨津州北境俱与防番分界】宣化闗【在鹤庆州城南二十里宣化山上旧有廵司今裁】观音山闗【在鹤庆州城西南一百二十里明初置廵司今裁】在城驿【在鹤庆州城南明洪武十五年设土驿丞今裁】
　　津梁东圆桥【在府城东南五里跨清溪上以石为之】万钧桥【在府城南三里】金沙江渡【在府城东旧志府境自鐡桥而北有其琮渡口今为防番所据自鐡桥而东南有各桥头渡口又南有喇沙漠渡口又东有阿喜渡及金沙江大渡口过雪山而东至故实山州北有大具渡口又东有俸可渡口俱在金沙江上今皆禁止不得私渡惟府东井里渡口通徃来与永宁土府接界又鹤庆州有金沙渡口逹永北防】东山桥【在鹤庆州城东五里又东十里为火龙潭桥】金灯桥【在鹤庆州城东南二十里】跨鳌桥【在鹤庆州城南一里又里许为新生桥又南有迎贵桥又城南五里有落钟桥跨落钟河】鹤川桥【在鹤庆州城南十里地名长康里为往来通衢又南四里为石固桥又南有永济桥又有济川桥又南二十五里有通济桥】天生桥【在鹤庆州城南一百二十里又南五里为观音山桥】镇逺桥【在鹤庆州城西门外又西四十里为清水江桥】周官屯桥【在鹤庆州城北七里又北八里有象跪石桥又逢宻桥在城西三十里】劝农桥【在剑川州东一里又东二里有平济桥】罗城桥【在剑川州南十五里又南十里为桃桥跨桃河】栁色桥【在剑川州北半里相近者为岩江头桥】颠塲头桥【在剑川州北十五里逹府城】
　　堤堰龙寳堤【在鹤庆州境龙寳潭下周四百余丈】西墩泉堤【在鹤庆州境内】小栁塲坝【在鹤庆州境】老君水坝【在剑川州西旧有上下二坝今废】
　　陵墓明叚高选墓【在剑川州西门外】杨朝栋墓【在剑川州石龙山西南三里】祠庙北岳庙【在府城西北二十里雪山麓相传昔有人于山中得异石负而归至此少憇重不可举乡人神之为立异石祠及封山为北岳以此石为岳神元世祖封为大圣北岳定国安邦景帝至今祀之】水洞祠【在鹤庆州城南象□山下】西龙潭祠【在鹤庆州城西又龙寳黒龙白龙诸潭皆有祠】武侯祠【在剑川州北】颍川侯庙【在鹤庆州城南松桂营祀明傅友徳】昭忠祠【在剑川州西门明万歴间勅建祀叚髙选】
　　寺观福国寺【在府城西北雪山西南麓府志旧名觧脱林明天啓时赐此名】龙华寺【在鹤庆州城东南十八里元至正中建】元化寺【在鹤庆州城西南半里昔防氏因梵僧啒哆卓锡通水遂建此寺】兰若寺【在鹤庆州境观音山驿西南三里中有石洞极深飞泉瀑布】石龙寺【在剑川州南五里石壁之上有生成观音像】广明寺【在剑川州南十里防氏时建】积庆观【在剑川州西南三里明洪武间建】万松观【在剑川州西二里】太元宫【在鹤庆州城南明隆庆间建规制宏敞藻绘竒丽为州境寺观之最】
　　名宦元章吉特穆尔【丽江人从世祖征大理屡战有功赐名章吉特穆尔升北胜府知府兼管丽江宣抚司事民夷咸服　章吉特穆尔旧作章吉帖木今改正之】麦良【父宗见人物良附世祖为察罕章管民官擒叚兴智功列乌哩特哈逹之右以副元帅佩虎符镇磨些又破鐡桥城花马国加授银印为提调诸路统军司　乌哩特哈逹旧作兀良合台今改正】明阿得【元时丽江宣抚司副洪武十五年兵下云南率众归附改姓木十六年开设府治授丽江知府本年西番刼澜沧江得引兵却之又从指挥破石门闗寨授世袭土知府又从吉安侯征巨津擒阿奴聪于吐番斩伪元帅朱保得死子初袭从征麓川有功】髙赐【鹤庆人仕元为义兵万户洪武中归附从征佛光寨招谕未附者以军储助饷授通安州同知世袭】罗克【兰州人仕元为万户洪武中率众来归以军功授兰州土知州其孙罗牙从木初征伯刀干孟亦着军功】木増【阿得八世孙万厯间袭丽江知府值北胜州搆乱増以兵擒首逆髙兰三殿鼎建输金助工増陈十事下部议可朝廷嘉其忠诚特加叅政秩给诰命】陈敬【盐城人洪武中署剑川州事邻冦来攻力战死】林遒节【蒲田人厯官泸州知府正统间鹤庆土知府髙伦暴虐靖逺伯王骥奏革之荐遒节为流官知府抚蛮民有恩坛庙驿铺多所脩建】胡信【丹徒人正统间知鹤庆府耿介清俭有兴学造士之功】王珉【钱塘人景泰中知鹤庆府凡三载有麦秀两岐之瑞】刘譲【吉水人治中知剑川州能除民害民颂其徳】刘珏【内江人正徳间知鹤庆府歳凶盗起捐金设赈以活饥民羣盗觧散】马卿【林县人嘉靖间知鹤庆府筑堤防兴水利与诸生讲学多所造就】姚大英【乌撒人以永昌府推官摄鹤庆府事二年清介不染毁淫祠清吏及去士民泣送有至数百里外者】方启念【巴陵人嘉靖中知剑川州恤民疾苦有恺悌声】越民牧【贵州人嘉靖间授剑川知州居官有善政百废具举去任日民咸思之】祁汝东【山隂人万厯中知鹤庆府先是北衙矿课累及里甲防恤使江盈科至汝东极力详请蠲免民赖休息】余廷槚【鄞县人知鹤庆府兴利除害严戢吏胥初至见民间争讼猥细不情以片言麾之久之民悟讼息】陈开泰【广东人任鹤庆府值歳饥赈粥全活无算罢耗羡絶请托百废具举】
　　本朝孔兴询【山东曲阜人康熙三十六年通判府事时学校未设兴询力请开学造士捐俸创建学宫化导夷民咸知诗礼康熙五十五年入祀名宦】金培生【襄平人康熙间知鹤庆府事问民疾苦凡地方旱涝宣泄之利身亲任之设义学十余所教育生童在任三年奸民敛手折狱不寃士民思慕之】
　　人物元麦宗【通安州磨些人生七歳即知文字及长凡吐番白蛮诸种皆有书契无不通晓旁及鸣禽亦解其语葢介葛卢之流也相传曽入玉龙山饮盎浆遂得夙慧蛮中称为异人】髙直【鹤庆人为本路总管有徳行众所爱戴】明赵和【字逹道鹤庆人先后三任铜仁训导以师道自重后致仕归生徒遮道泣送子子僖天性孝友年十九由举人训导临安人皆重其模范超迁南阳府同知政绩卓异】李继儿【鹤庆前所百户正统中从征麓川力战死于辕痛父死奋入贼营亦死靖逺伯王骥以事闻诏遣官谕祭赠继儿武畧将军副千户辕忠显校尉管军千户镇抚仍録其子孙优加赏赉】张勉【字希安剑川州人宏治中任黔江知县有胆畧至未匝月平巨寇又请于上官止督运民赖以安明年卒于官将属纩妻问何以归榇曰寄重庆可也士民哀之士子受其教者称为龙溪先生】赵徳宏【字有容鹤庆人正徳间举人孝友谦恭父殁于京师徳宏徒跣偕佣人负柩归既庐墓三年时称其孝厯官所至以清白称判顺庆决疑狱三事洗十余人寃及知潼川积赎锾得粟万八十石以济歳凶累官庆府长史子恩能继父志徳宏卒亦庐墓三年事继母尽孝】杨叙年【鹤庆人正徳中随父斌之京至天津为贼所执欲杀之叙年哀号求代贼感悟并得免】朱佩【字鸣朝鹤庆人正徳中进士初任大理寺评事平反寃狱为僚长所倚重出为贵州佥事调停驿传民赖以安厯广东叅政平猺寇御盗贼定交南莫登庸逆叛秦凯归陞陜西按察使致仕居乡恂恂若未尝为官者】彭富【字仲礼鹤庆人嘉靖中进士由知县至廵抚厯官三十余年所至冇声致仕归家无嬴产蔬食敝衣恬然自适】木公【字世卿丽江人袭土知府性嗜学以琴书自娱所着有雪山诗集】杨全【剑川州人父继宗为土官下役海真所杀时全方在襁褓及长知父寃佯拜海真夫妇为父母一日治酒邀真俟饮酣杀之不果乃潜入丽江适丽江土官欲遣人入京奏请全愿往因发其事后海真死于狱全曰吾父讐得报死无憾矣】尹端【字正之剑川州人性刚介动必循礼授清浪卫知事发摘无遗疏指挥蒋维贤以下不法十余人当道以再来杨震目之常曰端生平不爱官不爱钱不爱命任人非谤军士每举手加额曰尹清天】张宗载【字一宁鹤庆人万厯中进士知江津县值采山运饷诸大役咄嗟而办杨应龙以兵万人应调覈其实多虚宗载俟其成列以数示之应龙惊服后诏入为御史以不能随人俯仰乞归事母】杨方盛【字大豫鹤庆人万厯中进士知大冶县县多巨猾犷悍难治不数月刑清讼理考授御史天启初廵按河南锄奸剔蠧风采赫然廵视长芦补京畿道适遇奢安之叛条陈边事甚悉廷议韪之厯官户部侍郎总督粮储】杨朝栋【鹤庆人万厯中进士为礼科给事中时值魏珰煽虐屡疏抗劾削夺归里后补吏科迁光禄寺卿其诸疏与杨左争光焉】叚髙选【字让予剑川州人万厯中进士任巴县知县防奢贼乱阖门死节赐祭諡防节廕子暄锦衣卫千戸】陈竒猷【字襄宸剑川人天启中进士累擢御史疏陈滇事甚悉因弹主政贪秽为所挤落职道卒】
　　本朝梁健植【鹤庆人顺治己亥奉父避兵父被执健植叩头乞哀愿代父死贼遂杀之而释其父】木懿【丽江土知府康熙十二年呉三桂将叛计由中甸外结蒙番西连川陜道必出丽江因调懿至省煽诱廹胁授以伪帅坚志不从覊省七年辛酉　大兵复滇遣其孙防首先投诚随师効力具题优奬】李衍芳【鹤庆人康熙癸卯举人呉三桂反遁入山三桂物色之不可得贼平知庐江县以母老乞归】蒋纲【字国器鹤庆庠生博学多隂徳康熙辛酉年吴三桂溃将胡国柱奔鹤庆入城肆掠至松桂胁纲引路时大兵未至郡皆惶恐纲登三庄坡指城西石灰冡绐之曰提督诺谟圗领满汉兵自剑川来已扎营西山下矣柱遥望之若无数营盘遂信乃自河东遁城赖以全至今有白坟骇走长毛之语时称其功】
　　流寓明卓全节【福建侯官人洪武间兵科给事中以建言谪戍鹤庆因家焉】车文琮【临川人父业商寓籍剑川文琮幼勤学登贤书知彭山县有亷声卒于官鹤庆人士多出其门】
　　列女明木青妻罗氏【丽江人青为土知府氏于归十年夫卧病竭力调防卒不起丧中有番寇来犯氏曰彼以我新丧子在襁褓欺我妇人无能为耳乃涕泣誓师亲环甲跃马先士卒一鼓克敌边鄙以宁事姑尽孝教子以忠勤称诰封太恭人年五十一而终部民追思焉立石纪其功】许乔迁妻樊氏【鹤庆人乔迁卒于京氏年十八舅姑欲夺其志氏剔目割鼻以死自誓】厐大治妻陶氏【鹤庆人年二十二夫卒无子有姑在堂家贫甚氏纺绩养姑有欲夺其志者泣血自誓姑年八十卒氏如礼】李丑妻里氏【鹤庆人年二十二夫殁子未周歳遗腹复生一子后相继殀氏矢志不渝守节五十余年】杨嗣光妻阮氏【鹤庆人年二十二明末随夫任扬宗因兵乱返鹤庆至洱海乱兵四至避石硐中为所获氏夺刀自刎】李乐道妻杨氏【剑川州人乐道为诸生事继母孝杨事姑如其夫乐道寝疾笃吁天求代及卒毕遂缢以狥】张周妻张氏【剑川人未嫁夫卒氏欲往吊父母不许氏伺间走诣夫塜自缢死】
　　本朝周应祥妻范氏【丽江人夫亡时二十五食贫守志孝养翁姑教子成立守节三十余年于乾隆二十五年　旌表又同县李继恒妻苻氏杨成初妻赵氏守节抚孤并膺　旌表】举人杨述文妻施氏【鹤庆人夫亡时年二十七抚孤守志逾三十年于乾隆二年　旌表又同州赵履上妻张氏潘宗洙妻林氏生员髙景隆妻蒋氏童其昌妻蒋氏吕月先妻梅氏髙景灿妻李氏赵裕仁妻杨氏俱早歳孤孀于乾隆二年四年先后　旌表又毛国翰妻居氏杨廷凤妻杨氏杨飞熊妻李氏杨裔旺妻羊氏俱以节孝可风被　旌】杨续曽妻王氏【剑川州人夫亡时年二十八守节教子于乾隆四年　旌表又同州李报甲聘妻贞女赵氏杨发祖妻沈氏杨清溢妻李氏王瑜妻赵氏欧阳普妻段氏俱早歳守贞厯四十余年于乾隆四年以来先后　旌表又生员李愈焻妻赵氏董性妻段氏杨璜妻陈氏监生李可祯妻阿氏生员樊时妻赵氏武生何锡麟妻尹氏杨文防妻羊氏俱以节烈先后　旌表】
　　仙释唐赞陀啒哆尊者【西域僧自摩伽国来又号摩伽陀结茅于郡之峯顶山郡地旧为泽国赞陀以法泄水山石迸开水遂奔泄】
　　土产盐【明统志雪盘山有盐井】金【元史地理志金沙江出】鐡【滇畧磨些蛮出】麝香【滇畧磨些蛮出】无芒黍【通志出旧寳山州穂无芒而寳圎】牦牛【尾可作缨】葡萄【通志出府境者佳】琥珀　滑石　自然铜　青石　漆花马石【俱府境出】海棠果【剑川州出类花红而小味酸】青铜鱼【出漾共江中细鳞长不盈尺夏月始出】榧子【剑川州出】石耳【通志形如木耳感极清之气而生久食延年】









　　钦定大清一统志巻三百八十二
&lt;史部,地理类,总志之属,大清一统志,广西州图&gt;
&lt;史部,地理类,总志之属,大清一统志,广西州图&gt;
&lt;史部,地理类,总志之属,大清一统志,广西州表&gt;
　　钦定四库全书
　　钦定大清一统志巻三百八十三
　　广西州【在云南省治东南四百里东西距四百三十里南北距三百八十五里东至广南府界三百里西至临安府宁州界一百三十里南至临安府阿迷州界二百里北至曲靖府陆凉州界一百八十五里东南至广南开化二府界三百六十里西南至阿迷州界二百里东北至曲靖府罗平州界二百六十四里西北至陆凉州界一百里本州界东西距一百五十五里南北距一百二十里东至曲靖府罗平州界九十里西至弥勒县界六十五里南至邱北界八十里北至师宗县界四十里东南至邱北界一百里西南至弥勒县界六十里东北至师宗县界三十里西北至澂江府路南州界七十里自州治至京师八千六百里】
　　分野天文东井舆鬼分野鹑首之次
　　建置沿革禹贡梁州荒裔汉益州牂牁二郡地三国汉属兴古郡唐时东防乌蛮弥鹿等部居之为羁縻州隶黔州都督府后为师宗弥勒维摩三部所据歴防氏段氏皆不能制元宪宗七年内附隶落防万戸府至元十二年置广西路隶云南行省明初改广西府隶云南布政使司
　　本朝初因之属云南省乾隆三十五年改为直隶州领县二
　　师宗县【在州城北八十里东西距九十里南北距九十里东至曲靖府罗平州界四十里西至曲靖府陆凉州界五十里南至本州界四十里北至陆凉州界五十里东南至广西泗城府西隆州界三百一十里西南至本州界五十里东北至罗平州界五十里西北至陆凉州界五十里汉牂牁郡地地名匿弄甸防蛮师宗据之号师宗部元初落防万戸至元十二年置师宗千戸总把领阿宁豆勿阿盈豆吴四千戸所属广西路二十七年改为州明属广西府　本朝因之乾隆三十五年改为县】弥勒县【在州城西九十里东西距一百五里南北距一百六十里东至本州界二十五里西至临安府宁州界八十里南至临安府阿迷州界一百四十里北至本州界二十里东南至广西府界二百六十里西南至宁州界八十里东北至本州界三十里西北至澂江府路南州界五十里汉牂牁郡地本名郭甸巴甸部笼之地防莫徒蛮之裔弥勒者据此因名弥勒部元初隶落防万戸府至元中以本部为千戸总把领古输裒恶部笼阿欲四千戸所属广西路二十七年改为弥勒州明属广西府　本朝因之乾隆三十五年改为县】邱北县丞【在州东南二百九十里东西距三百二十里南北距一百二十五里东至师宗县界二百里西至临安府阿迷州界一百二十里南至广南府界四十五里北至本州界八十里东南至广西泗城府西林县二百五十里西南至开化府界一百六十里东北至本县界一百八十里西北至弥勒县界一百三十四里元明为维摩州地　本朝康熙八年省维摩州分属广南开化师宗弥勒四府州管辖雍正九年于师宗州添设州同驻旧维摩州之邱北以归弥勒之曰者乡及阿迷州十四寨地并属焉乾隆三十五年以师宗县丞分驻】
　　形势东瞰粤西南距交趾山谷幽阻民夷富强【通志】诸山环峙为屏八甸萦溪为堑【郡志】
　　风俗其俗质野民强家富【明统志】士知向学民勤耕织礼让相尚以讦讼为耻【郡志】
　　城池广西州城【周四里有竒门四明成化十四年始筑土城隆庆五年易以砖　本朝康熙三年雍正八年乾隆三年屡修】师宗县城【周二里有竒门四旧有土城明崇祯七年易以砖　本朝康熙十三年重修乾隆七年又修】弥勒县城【周二里有竒门四明宏治中始筑土城崇祯七年易以砖　本朝康熙五十年重修乾隆二十六年又修】邱北城【今师宗县丞驻劄之地本朝雍正九年筑】
　　学校广西州学【在州治东北隅钟秀山麓明万厯中迁建东门外后圯　本朝康熙五年迁还旧址三十五年重修雍正十一年再修入学额数二十名】师宗县学【旧在东门外明崇祯三年建　本朝顺治十六年裁附府学康熙十年迁建于南门外雍正十年重修入学额数十二名】弥勒县学【旧有庙无学明天启三年始建　本朝康熙二十七年建于州南门外雍正十一年重修入学额数十五名】凝秀书院【在州治钟秀山麓又鹤山书院在州学之右本州暨属县并设有义学社学】
　　戸口【原额军民人等七万七千五百五十八滋生人丁共一百零二】
　　田赋【民田地六千八百八十四顷七十四亩三分五厘屯田地二百一十八顷六亩一分三厘夷田一百零九段共额徴银三千六百六十二两九钱一分一厘零夏税秋粮四千二百四石五斗六升零】
　　山川还浦山【在州城东二里又里许曰广福山】阿卢山【在州城西二里延亘四十余里南连弥勒北跨师宗旧有阿卢部】翠屏山【在州城南二里为州案山】烟光山【在州城南五里接紫山环峙州治】发果山【在州城北一里培塿相接环绕州治】吉输山【在州城东南五里】钟秀山【在州治内东北学宫建于其下】英武山【在师宗县东八十里竒峯峭拔】禄徳山【在师宗县东一百十里明统志孤峯秀峭高入云表一名六徳山】马者笼山【在师宗县东二百四十里山极髙峻旁有小山本在县之阿定乡明宏治十年一夕忽移二十余里止于此山之旁山上大树皆不动其旧处遂为平地】髙来山【在师宗县东三百里】龟山【在师宗县西七十里山极髙大为苗猡之薮明万厯四十八年筑督捕城通判驻劄于此今废】恩荣山【在师宗县北五里上有三峯荣一作容】鎻北门山【在师宗县北十二里两峯髙耸对峙如门】邱北山【即旧废维摩州治】石龙山【在废维摩州】革龙山【在废维摩州明末沙定州遁归屯兵此山李定国围三年乃克之今城址尚存为通广西驿路　按自邱北以下三山皆废维摩州之归师宗州者今为邱北县丞所辖之地】陀峩山【在弥勒县东十五里延袤一百八十里】曲部山【在弥勒县东五十里下有泉】阿欲部山【在弥勒县西十里盘亘七十余里东接北倾山旧阿欲千戸所置于此旧志北倾山在州北三十里】狮子山【在弥勒县西二十里延袤数十余里】部笼山【在弥勒县南五里环绕县治旧部笼千戸所置于此明统志作卜龙】锦屏山【在弥勒县北二十里寺出林中泉流山畔】阿母山【在弥勒县废维摩州东南九十里髙千仭又有折角山在州东南一百五十里其下为折角谿】万年龙山【在弥勒县废维摩州东南一百里下有泉流入广南府界又有宝宁山亦在废维摩州东北一百里下有泉为寳宁谿】盘江山【在弥勒县东南一百二十里明统志东西两山盘江流其中东抵师宗南界阿迷中有石窍深广丈余浊水涌出注于盘江】大维摩山【在弥勒县废维摩州东南二百里髙出众山土官世居其上其北有小维摩山】龙定山【在弥勒县废维摩州东南三百余里五峯屹立逺即望见之】烟白山【在弥勒县西南六十里山上有法乌洞】十八寨山【在弥勒县西南九十里山箐连属中多苖种】洞天山【在弥勒县西南十八寨东五里中有石龙石洞】花山【在弥勒县西南十八寨西三里产山茶杜鹃诸花】莫治峯【在师宗弥勒二县之境今为邱北县丞所辖滇南游记山髙万仭与安南交界终嵗云雾不开惟三月三日起至四月三日止一月皎洁游人登其巅望见安南宫室】红石岩【在弥勒县西南二十五里有石龙马相传昔有龙马至此化为石土人视其色之黒白以卜隂晴】泸源洞【在州城西三里深邃不可测】阿卢洞【在州城西五里宏敞幽邃中有雕栏寳塔彩云玉柱钟鼔伞甑瑶床佛龛之异】防榔洞【在师宗县东南三十里防榔村中】通元洞【在师宗县西北洞中水绕城西南流入山箐】观音洞【在弥勒县东十里石窟玲珑】玉龙洞【在弥勒县西南三十里又名富春洞】歹马洞【在今邱北治所】盘江【自临安府阿迷州境流经弥勒县复东北流经州境入师宗县境防山箐细流名八达河下流入曲靖府罗平州界】巴盘江【一名潘江自澂江府东南流入师宗县界又东南流经州西又西南入弥勒县界】清水江【源出邱北山之龙潭东流绕师宗县治防诸水入八达河】混水江【在师宗县南一百五十里即盘江下流入罗平州】巴甸江【在弥勒县境源出县西北南流数里东入盘江】西泸河【在州城西三里一名西谿源出源罗山洞中师宗县诸水伏流于此流经城西环城南与东谿合入矣邦池】息宰河【在弥勒县南九十里明知府张继孟招降普名声于此】白马河【在弥勒县西南十八寨东五里】山湖【在弥勒县境中产巨鱼】八甸溪【在弥勒县北其源有三一出旧村一出阿欲山一出北倾山至县治东合流南入盘江】矣邦池【在州城东南五十三里一名龙甸海亦谓之干海周三十余里水源有二一出泸源洞一出江头村龙潭或云出弥勒县吉双乡者误南流入盘江中有小山明李韶言府南有干海后有平壤可开屯田即此】龙泉【在州城西源出泸源洞有东西二泉流入矣邦池民资灌溉】河渠温泉【在师宗县南三十里】温泉【在弥勒县西十里阿欲山下】龙江湾【在州城西南和穆村西流入矣邦池】弥勒湾【在弥勒县境自临安府阿迷州陇希寨东流六十里至弥勒湾】大河口【在师宗县南盘江经此回曲为大河】
　　古迹维摩故城【在州城东南明统志在府城东南三百六十里元立维摩千戸隶阿迷万戸至元中以为千戸总把领维摩屈中二千戸隶广西路后改维摩州府志维摩州城在府东明洪武间建土城于大维摩交趾叛徙于邱北城　本朝康熙八年州裁城尚存又州志有三乡土城明万厯中土舍李应辉筑于石龙山后圯】龙马迹【在州城南九溪山巅巨石上蹄迹宛然】秀才石【在州城西二里石形如人传有孝子庐墓化为石】元总管府【在师宗县槟榔洞村通志元立千戸总把于此基址犹存】梁王营【在师宗县大河口及矣竜村元梁王立营于此】李璜石【在师宗县阿宁乡明李璜奏请改土设流宫龙氏欲害之避居江外携一小石置道旁祝曰璜如私此石销灭如公石当昻藏今其石巉岩特立】夷妇石【在弥勒县南昔有摆夷从征交趾不归其妇至山头望之化为石髙五尺许】烈妇石【在弥勒县西十里昔有夷妇夫亡姑逼嫁不从携子撞石而死今石上有母抱子形】炼丹灶【在弥勒县白渎洞昔有仙合丹于此遗石釡或徙之旋复旧处】
　　闗隘湼沼闗【在弥勒县南一百二十里通临安路旧设巡司】革泥闗【在弥勒县西五十里】十八寨【在弥勒县西南今蛮党分居者曰永安寨石洞寨禄庆里寨阿营里寨米车寨余或以山名本一山而羣蛮分居其中曰十八寨明嘉靖元年尝设十八寨守御千戸所于此】杨屋寨【在弥勒县自弥勒湾东逾山有竹子箐过杨屋戈勒袜舍三寨临俺排江循西岸而进江出两山中瘴毒不可近江东又有大八百小八百二寨皆侬氏属夷俺排江即盘江异名也】烟光哨【在州城西五里又赤喜撤普山怒圭罗纳泥阿鲁平沙镇南棕榄阿达永安邱矣永宁方摆龙尅阿矣木革等诸哨旧皆有兵戍守】长坡哨【在师宗县境又有揑龙阿古哨鸭子塘哨安秃勺哨及木舌额勒龙濶矣马矣维兴隆平沙等哨】新哨【在弥勒县西南自阿迷州之彭堡达于新哨乃至县治又北出板桥接云南府宜良县界又有弥东等哨】禄徳驿【在弥勒县废维摩州东一百里阿歹村】防榔驿【在师宗州东南五十五里防榔洞】
　　津梁吉双桥【在州城东南四里】大石桥【在州城西一里一名环翠桥明宏治间知府朱继祖重建】金马桥【在州城西十五里陆凉州大路】所普桥【在州城西三十里】晏清桥【在州城南一里明万厯中建】普济桥【在师宗县大河口】禄生桥【在师宗县东门外一里】平政桥【在师宗县南门外】螘泽桥【在师宗县南五十里防榔村】洪济桥【在师宗县北三十里】玉津桥【在弥勒县南跨八甸溪上流】盘江渡【在师宗县东一百六十里马者笼乡】巴盘渡【在弥勒县南一百里两山夹流为一方险要】
　　堤堰广利坝【在州城东七里明万厯间筑】永惠坝【在州城西四里亦万厯间筑】矣龙坝【在州城西三十里】
　　陵墓明李叅政墓【在州城北山麓不知何许人以叅政委勘事卒葬于此又建有庙】杨绳武墓【在弥勒县南玉枕山】简如英墓【在弥勒县搆甸坝】二勇士墓【在弥勒县勇士何应芳刘国良率乡兵御土宼死葬此】段烈妇墓【在弥勒县东葛家山】
　　祠庙马伏波祠【在州治钟秀山行署后】四公祠【在州城西闗外明戴时雍蔡应科陈忠宫莹皆有筑坝修城功立祠并祀之】
　　寺观东寺【在州城东五里】广福寺【在州城东三里有龟山寺建其上】泸源寺【在州城西五里泸源洞旁与东寺皆为郡中名胜】万寿寺【在州城西九里】禹门寺【在弥勒县东十里有岩悬千仞河泄平原之胜】报国寺【在弥勒县西半里】皈依寺【在弥勒县有受降碑记明知府张继孟招降普名声于此】致和观【在州城东】咸和观【在弥勒县城西五里】
　　名宦明贺勋【湖广人成化间任广西知府时初设流官勋建城垣立学校恵政及民陞云南叅政仍兼府事】孙乆【吉水人宏治中任弥勒知州按制土酋抚安反侧民赖以宁】张佐【武昌人正徳中知弥勒州事征十八寨筹运有方民不知扰】华刚【都匀卫人正徳中知弥勒州事疆毅明察十八寨叛酋何勿等畏之皆输纳逋税期月间法令大行】李崧【内江人嘉靖初知师宗州训农兴学涤除宿刻苦清介陞大理同知民追送百里外号泣之声不絶于路】戴时雍【江西人隆庆中为广西知府倡议筑城身亲督役善政尤着迁两淮转运使民为立祠】陈忠【献县人万厯中任广西知府兴水利建永惠坝开东西两河附郭水田皆成沃壤沙夷宼掠东山忠率兵勦平修筑三乡城于沿江渡口设哨令戍卒于废地垦田给以牛种耕战之具毕修】张光宇【山西太平人万厯中由广南调广西知府广励学校教课耕织増修东西二坝量田编甲永为修葺】萧以裕【清江人万厯间任广西知府迁建学宫于三台山创鹤麓书院以教士土酋普者辂侵扰江外亲率师擒之诸夷畏服】张继孟【扶风人由御史出为广西知府摄巡道篆兴文讲武院司议抚普名声委员悉被害继孟单骑至息宰河入贼营陈说利害贼遂降滇郡以宁】王励精【蒲城人崇祯中任广西府通判仁恕善折狱嵗荒闭籴毁所系银带易粟减价粜富人闻之争出粟价遂平】游大勲【婺源人崇祯中任广西府通判普名声叛大勲督兵拒宼援絶死之】徐道兴【睢州人崇祯末以都司经厯署师宗州事亷洁爱民孙可望等防曲靖道兴集士民谕之曰吾死分也若辈可速去出白金二锭授其仆仆请从死徐曰此俸金也尔不去谁收吾骨贼至以械击贼首大骂被杀乾隆四十一年　　赐諡烈愍】
　　人物明赵通【广西州世袭照磨成化中昻贵争袭府职大肆凶虐通不从逆遣子琼赴京奏闻因改土设流民赖以安】李璜【师宗州人宏治中代本州土官至京袭职尝谓无流官制土官终为民害至京奏请设流官知州诏如其请师宗人重璜之功请祀乡贤】杨廷湖【弥勒县人慷慨好义率乡兵助知府郭集礼讨沙贼阿旦力竭死之】杨绳武【字念尔弥勒州人崇祯中进士由翰林改御史出视河东盐政继按河南流宼突至防武潜师破贼而还时方乡试闱中不惊旋擢顺天巡抚旋晋兵部左侍郎督蓟辽师卒于丰润赠兵部尚书赐祭諡庄介】杨令闻【弥勒县诸生普名声之乱骂贼死】简如英【弥勒州人亲防庐墓三年虎不敢犯受旌】吕应干【弥勒州生年十四母为流宼所掠应干涕泣寻至贼巢贼感其孝与金帛遣之】何腾龙【弥勒州人普名声之乱不顾家室负母逺奔府州旌其孝义】何天衢【字升宇维摩州人有勇畧普名声招为头目使驻三乡名声谋逆以铳手三百令天衢防之天衢尽坑其卒反正助守维摩名声巳防弥勒急撤兵两路攻之不克累陞都督同知名声死其妻万氏复攻天衢援絶粮尽自刎死】
　　本朝邢太古【广西州人防失母父之楚太古为人牧豕思慕哭泣及父归孝养三十年如一日父年八十五自言不觉鳏居之苦以有太古能顺适其意也公举　旌表】李佐明【广西州人勤学好古尝买药济人所着有五峯诗集萃古名言及古今人物考】李根心【字所性广西州人好善乐施英徳令张于宸孤孙为沙夷掠卖根心变产赎回资助遣归人重其义】
　　列女明赵理妻张氏【广西州人年二十五夫亡子幼守节五十余年】郭尚贤妻赵氏【广西州人已许聘郭尚贤父母后欲改盟更许豪家氏闻而自缢以救免乃适尚贤两割股以疗姑病抚按旌之名其里曰贤孝】暨希妻周氏【广西州人年二十二夫役临安随知府入觐卒于道氏闻讣死而复苏安贫守节抚子大噐成名】罗贤英妻杨氏【广西州人流宼至同家人避兵石硐中夫出为贼所执翁继出贼逼令负所掠物拷声闻硐中氏急出语贼愿代翁负贼喜释其翁氏至环翠桥伺间投河死】赵觉妻召氏【广西州人夫卒欲以身殉虑亲戚见阻居防若无戚容众咸异之及将葬夜傍夫柩自缢众始叹服遂同穴葬焉】杨大谟妻段氏【弥勒县人夫殁于阵氏抚孤守节舅姑欲夺其志遂自缢死】
　　本朝熊相文妻李氏【弥勒人相夫七载夫亡后辅孀姑抚幼叔无子以侄堂为嗣堂领乡荐人以为孝节之报乾隆十六年　旌表】杨贞女【弥勒人系训导杨克愚女年十四许聘严嶟后五嵗闻嶟殁潜投缳母救免复割耳以誓舅姑知其志乃迎归成服抚侄武为夫嗣守贞三十余年乾隆三十六年　旌表】武珵妻严氏【弥勒人年二十一夫亡有遗腹七月后生子义织祍养亲严于课子及义长食饩有声胶序尤劝督不衰乾隆三十七年　旌表】
  </div>
  <div class="pagination">
   <a href="大清一统志_page172.html">
    上一页
   </a>
   <span>
    ...
   </span>
   <a href="大清一统志_page168.html">
    168
   </a>
   <a href="大清一统志_page169.html">
    169
   </a>
   <a href="大清一统志_page170.html">
    170
   </a>
   <a href="大清一统志_page171.html">
    171
   </a>
   <a href="大清一统志_page172.html">
    172
   </a>
   <span class="current-page">
    173
   </span>
   <a href="大清一统志_page174.html">
    174
   </a>
   <a href="大清一统志_page175.html">
    175
   </a>
   <a href="大清一统志_page176.html">
    176
   </a>
   <a href="大清一统志_page177.html">
    177
   </a>
   <a href="大清一统志_page178.html">
    178
   </a>
   <span>
    ...
   </span>
   <a href="大清一统志_page174.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
