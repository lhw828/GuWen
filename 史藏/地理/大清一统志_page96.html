<!DOCTYPE html>
<html>
<head>
    <meta charset="UTF-8">
    <title>大清一统志 - 第 96 页/共 202 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大清一统志 - 第 96 页/共 202 页</h1>
    <div class="content">　　分守凉庄道【驻凉州府】
　　抚治西宁道【驻西宁府】
　　整饬肃州道【驻肃州】
　　整饬安西道【驻镇西府】
　　兰州府知府　同知二员【一驻府一驻河州】府学教授训导　经歴　知州二员【狄道河】州判二员　州学学正二员　训导二员　吏目二员　知县四员【臯兰金渭源靖逺】县丞【臯兰驻红水堡】县学教谕二员【臯兰靖逺】训导四员　典史四员
　　巩昌府知府　府学教授　训导　经歴　知州【岷】州学学正　詶导　吏目【兼理茶务】知县八员【陇西安定防宁通渭漳寜逺伏羗西和】县学教谕二员【陇西安定】训导八员　典史八员　洮州防抚番同知　教授照磨【兼司狱事】
　　平凉府知府　盐茶同知　府学教授　训导经歴　照磨　知州二员【固原静州】州学学政二员训导二员　吏目二员　知县三员【平凉华亭隆徳】
　　县学教谕二员【平凉华亭】训导三员【平凉华亭隆徳】典史【三员】
　　庆阳府知府　府学教授　训导　经歴　知州【宁】州学学政　训导　吏目　知县四员【安化合水环正宁】县学训导四员　典史四员
　　宁夏府知府　同知三员【一西路一理事一水利】盐捕通判府学教授　训导　经歴　知州【灵】州同【驻花】
　　【马池】州学学政　吏目　知县四员【宁夏宁朔平罗中卫】县丞【平罗】县学教谕三员【宁夏宁朔中卫】训导二员【平罗中卫】廵检【渠宁】典史四员
　　甘州府知府　抚彛通判　府学教授　训导经歴　知县二员【张掖山丹】县丞【张掖驻东乐堡】县学教谕二员　典史二员
　　凉州府知府　荘浪同知　凉荘理事通判　府学教授　训导　经歴　知县五员【武威镇畨永昌古浪平畨】县丞【平畨兼管大通驿】县学教谕三员【武威镇畨永昌】训导三员【古浪平畨】廵检二员【大靖苦水】典史五员
　　西宁府知府　通判　府学教授　训导　经歴知县三员【西宁碾伯大通】县丞【西宁驻归徳所】县学教谕【西宁】
　　训导二员【碾伯大通】主簿【西宁】典史三员
　　镇西府知府　同知二员【伊犂土鲁畨】通判二员【哈宻乌鲁木齐】教授　经歴　廵检七员【辟展呼图壁哈宻恵宁城恵逺城霍尔果斯土】知县二员【鲁畨宜禾】训导二员　廵检【竒台】典史二员
　　泾州知州　学正　训导　吏目　知县三员【古城崇信灵防】教谕二员【镇原灵防】训导一员【锁原】典史三员
　　秦州知州　州判【崇信驻迤东三】州学学正　训导　吏目　知县五员【岔镇秦安清水礼徽】县学教谕【両】训导四员【当徽秦安清水礼】廵检【两当】典史五员
　　阶州知州　西固州同　州判【陇城驻白】州学学正训导　吏目　知县二员【马闗】县学教谕【文】训导【成】典史二员
　　肃州知州　州同　州判【驻九家窑兼管屯务】州学学正吏目　知县【髙防】管理水利屯田县丞【驻毛目城】县学教谕　典史
　　安西州知州　州判　学正　吏目　知县二员【炖煌玉门】训导二员　典史二员
　　廸化州知州　学正　吏目　廵检【廸化城】知县三员【昌吉阜康绥来】县丞【驻吉木萨】训导三员　典史三员
　　武职官
　　镇守宁夏将军【统辖满兵驻宁夏府】副都统一员　满洲协领四员　佐领十六员【内四员协领兼摄】防御十六员骁骑校十六员　防古协领一员　佐领八
　　员【内一员协领兼摄】防御八员　骁骑校八员
　　镇守凉州副都统【驻凉州府】满洲协领四员　佐领十六员【内四员协领兼摄】防御十六员　骁骑校十六员防古协领一员　佐领八员【内一员协领兼摄】防御
　　八员　骁骑校八员　庄浪城守尉　八旗防御四员　骁骑八员
　　甘肃提督【驻甘州府】提标中军中营叅将　游击三员【左营右营前营】都司【后营】中军守偹五员【中左右前后五营】千总十员【中左右前后五营各二】把总二十三员【中营右营各四左营前营后营各五】
　　安西提督【驻乌鲁木齐】提督中营叅将　左营游击右营都司　中军守偹三员【中左右三营各一】千总六员【中左右三营各二】把总十二员【中左右三营各四】
　　督标中军副将【兼管中营】叅将二员【左营右营】游击二员【前营后营】中军都司【中营】中军守备四员【左右前后四营】千总十员【中左右前后五营各二】把总二十员【中左右前后五营各四　以上俱总督标下驻兰州府】
　　西宁镇总兵官【驻西宁府】镇标游击三员【中营左营右营】都司二员【前营后营】中军守备五员【中左右前后五营】千总十员【中左右前后五营各二】把总二十二员【中左右前后五营各四一驻西宁县一驻千戸庄一驻白恩观一驻碾伯县俱属右营】西宁城守都司　千总三员【一驻西宁县札什巴一驻西宁县康家塞一驻碾伯县甘都堂】把总二员　哈拉库图尔营守备【驻西宁县】把总　镇海营叅将【驻西宁县】中军守备　千总　把总二员　南川营都司【驻西宁县】把总　北川营游击【驻西宁县】千总把总　喇课营千总　巴暖三川营守备【驻碾】
　　【伯县】把总　归徳营都司【驻归徳城】赤杂石营千总【驻碾伯县】威逺营都司　把总　巴燕戎格营游击【驻巴燕戎格抚畨防城】千总　把总　碾伯营都司【驻碾伯县】老鸦营把总　氷沟堡把总　西大通堡千总【驻平畨县】西大通协副将【驻大通县】协标中军都司千总二员　把总四员　白塔川营都司　千总把总二员　永安营游击　中军守备　千总把总三员【俱驻大通县】起台堡守备【驻河州】把总
　　保安营都司【驻河州】把总　河州协副将【驻河州】协标中军都司【兼左营】千总　把总四员　右营守备　千总二员　把总四员　循化营游击【驻河州】千总　把总二员　临洮都司【驻河州】千总把总【以上各营属甘肃提督及西宁镇管辖】
　　宁夏镇总兵官【驻宁夏府】镇标游击四员【左右前后四营其前营游击驻宁朔县】中军守备四员【左右前后四营】千总八员【左右前后四营各二】把总十六员【左右前后四营各四】守夏城守都司把总二员　分守平罗营叅将【驻平罗县】中军左营守备　千总　把总　李纲堡把总　威镇堡把总　洪广营游击【驻平罗县】中军守备　把总二员　镇朔堡把总　镇北堡把总　玉泉营游击【驻宁朔县】中军守备　把总二员　大坝堡千总平羗营把总　广武营游击【驻中衞县】中军守备把总二员　枣园堡把总　石空寺堡守备古水井堡守备　中卫协副将【驻中卫县】协标中
　　军都司　千总二员【一中衞营】把总三员　香山堡把总　镇罗堡把总　灵州营叅将【驻灵州】中军守备　把总二员　横城营都司　同心城守备　把总　红寺堡把总　红山堡把总　临河堡把总　清水营把总　兴武营都司【驻灵州】中军守备　把总二员　安定堡守备　毛卜喇堡把总　花马池营叅将【驻灵州】中军守备千总　把总　韦洲堡把总　惠安堡把总【以上俱属甘肃提督及寜夏镇管辖】
　　凉州镇总兵官【驻武威县】镇标游击三员【一中军游击一左营一右营】都司二员【前营后营兼城守营】中军守备五员【中左右前后五营】千总十员【五营各二】把总二十员【五营各四】永昌协副将【驻永昌县】中军都司　千总　把总三员　宁逺堡守备【驻永昌县】永宁堡把总　髙古城营游击【驻永昌县】千总　把总　新城堡都司【驻永昌县】把总　水泉堡守备【驻永昌县】张义堡都司【驻武威县】髙沟堡千总西把截堡守备【驻武咸县】南把截堡把总　上古
　　城堡把总　炭山堡把总　镇畨营游击【驻镇番县】中军守备　千总二员　把总　大靖营叅将【驻古浪县】中军守备　千总　把总二员　安逺营都司【驻古浪县】土门堡守备　黑松堡把总　古浪堡把总　庄浪营叅将【驻平畨县】中军守备　千总把总二员　俄卜岭营游击【驻平畨县】千总　松
　　山营守备【驻平畨县】裴家营把总　镇羗营游击【驻平畨县】千总　把总　永泰营千总【驻臯兰县】岔口堡都司【驻平畨县】武胜堡把总　三眼井都司【驻臯兰县】红水营守备【驻臯兰县　以上各营俱属甘肃提督及凉州镇管辖】
　　肃州镇总兵官【驻肃州】镇标游击三员【一中军中营游击一左营一右营】中军守备三员【中左右三营】千总六员【三营各二】把总十二员【三营各四】肃州城守都司　千总　把总二员　嘉峪闗游击【驻肃州】千总　把总二员野麻湾堡把总　新城堡把总　金佛寺堡把总　卯来泉把总　金塔协副将【驻肃州】协标下军都司　千总二员【一威虏堡】把总四员　两山口堡把总　临水堡把总　镇彛营游击【驻髙台县】千总　清水堡都司【驻肃州】双井堡都司　盐池堡把总　深沟堡把总【以上俱驻髙台县】永固协副将【驻山丹县】协标中军都司　千总二员　把总三员甘州城守叅将【驻张掖县】中军守备　千总　把总二员　梨园堡都司　把总　洪水营游击【驻张掖县】千总　毛目城堡把总【驻髙台县】南古城堡守备【驻张掖县】马营墩营都司【驻山丹县】髙台营游击【驻髙台县】千总　平川堡守备【驻髙台县】红崖堡守备【驻肃州】山丹营游击【驻山丹县】千总　把总二员　硖口堡都司【驻山丹县】定羗庙把总　黑城营都司【驻山丹县】把总大马营游击【驻山丹县】千总　把总二员【以上各营俱属甘肃提督及肃州鎭管辖】
　　巴里坤镇总兵官【驻西安府】镇标游击三员【中左右三营各一】中军守备三员【三营各一】千总六员【三营各二】把总十二员【三营各四】乌鲁木齐城守营都司　中军守备千总二员　把总四员　蔡巴什湖屯田千总【驻哈宻】把总三员　布隆吉尔营都司【驻安西州】千总把总二员　安西营叅将【驻安西州】中军守备
　　千总　把总二员　州营千总【驻安西州】木垒营守备【驻镇西州】把总　靖逆营游击【驻玉门县】千总　把总二员　沙州协副将【驻炖煌县】协标中军左营都司　右营都司　千总四员【左右二营各二】把总八员【左右二营各四】
　　哈宻协副将【驻哈宻】协标中军都司　千总二员把总四员　桥湾营都司【驻安西州】把总　赤金营都司【驻玉门县】把总　惠囘堡千总【驻玉门县】塔尔纳沁田都司【驻哈宻】把总一员　双塔堡千总【驻安西州】踏实堡都司【驻安西州】黄墩营千总【驻炖煌县　以上各营俱属安西提督及巴里坤镇管辖】
　　户口【原额人丁三十一万一千九百七十二又滋生人丁二万八千一百一十四　原额屯兵一十二万七百六十二又滋生丁九千六百五十三原额更名丁一万五千六百四十六又滋生丁四百六十二　原额牧丁五千五十四又滋生丁八百五十二　原额投诚畨民四万三千三百一十三户又滋生一万四千一十八戸】
　　田赋【田地一十一万四千六百四顷九十畆四分零额徴地丁银二十三万三千二百四十九两二钱三分零粮二万四千六百八十八石一斗七升九合零　屯田九万六千九百一顷三十畆一分零额征地丁银三万八百九十三两六分零粮四十六万四千七十二石八斗四升三合零更名田一万五千七百六十一顷三十畆五分零额征地丁银一万一千五百三两三钱五分零粮二万二千六百八十五石二斗三升五合零　番地四百七十顷三十畆又二十四万八百九十七叚额征银一千二百一两三钱四分零粮一万三千二百五十四石四斗四升八合零】
　　名宦汉邓训【新野人章和二年为防羗校尉前校尉张訏诱诛烧当种羗迷唐等由是诸羗怨叛训开广恩信拥衞小月氏胡得具死力因发兵击破迷唐种羗殆尽余皆欵塞纳质于是绥抚归附威信大行永元四年卒官羗胡旦夕临者日数千人皆吼号或以刀自割曰邓使君已死我曹亦俱死耳家家为训立祠有病輙请祷焉】贯友【永元五年为护羗校尉以迷唐难以徳服乃遣译使搆离诸种因其觧散遂攻迷唐于大小榆谷获首虏八百余人夹逢留大河筑城坞作大航造河桥欲度兵击之迷唐乃率部落逺徙赐支河曲】侯霸【永初四年为防羗校尉移居张掖七年与骑都尉马贤讨破先零别部牢羗于安定首虏千人又击号多于枹罕斩首二百余级】厐参【缑氏人元初元年迁防羗校尉以恩信招诱叛羗明年烧当羗种号多等皆降始得还都令居通河西路】马贤【元初二年领防羗校尉事四年与中郎将任尚讨先零羌战于富平上河大破之六年击勒姐种及陇西种羗号良等于安故斩号良余皆降散永宁元年沈氐种羗宼张掖贤击破之还军复破当煎种饥五等建光元年击斩饥五同种大豪卢忽永建元年陇西种羌反贤击破之于临洮进封贤都乡自是凉州无事永和元年贤再为校尉白马羌反叛连年贤击斩其渠帅于是陇右复平】马续【茂陵人永建五年为防羌校尉前校尉韩皓转湟中屯田置两河间以逼羣羌羌恐见图乃解仇诅盟各自儆备续欲先示恩信移屯田还湟中意乃安至阳嘉三年种羌良封等复防陇西汉阳续击破之】赵冲【汉安元年为防校尉招怀叛羌罕种率部落五千余户诣冲降三年与汉阳太守张贡击破烧河种羗于参防又破之于阿阳于是诸种前后三万余户诣凉州刺史降建康元年冲复追叛羌遇伏战殁冲虽死而前后多所斩防羌由是衰耗永嘉初封冲子恺义阳亭】第五访【长陵人永夀元年为防羗校尉邉境服其威信西陲无事】种暠【洛阳人梁太后以为凉州刺史甚得民心被征当还吏人诣阙请留太后叹曰未闻刺史得人心若是乃许之暠复留一年迁汉阳太守戎夷男女送至汉阳界暠相与揖谢千里不得乗车】叚颎【姑臧人延熹二年为防羗校尉烧当等八种羗宼陇西金城塞颎转战连年屡击破之为凉州刺史郭闳所诬征下狱羌遂陆梁吏人守阙颂颎以千数时宼势转盛凉州几亡六年复以颎为校尉进击诸至永康元年而西羌弭定建宁二年而东羗悉平凡百八十战斩三万八千六百余级颎行军仁爱士卒有疾病者亲自赡视手为里创在边十余年未尝一日蓐寝与将士同苦故皆乐为死战】皇甫规【朝那人延熹四年为中郎将特节监阙西兵讨叛羌零吾等破之先零诸种藄规威信相劝降者十余万明年规因发其骑共讨陇右东羗遂遣使乞降凉州复通先是安定太守孙儁受取狼籍属国都尉李翕督军御史张禀多杀降羌凉州刺史郭闗汉阳太守赵熹并老弱不堪任职而皆倚恃权贵不遵法度规到州界悉条奏其罪或免或诛羌人闻之翕然反善沈氐大豪滇昌饥恬等十余万口复诣规降】三国魏张既【髙陵人文帝初置凉州以邹岐为刺史卢水胡反帝诏岐以既代之既渡河深入潜军由且次至武威胡以为神引还显美遂进击天破之又击破酒泉苏衡等遂上疏请治左城筑障塞置烽以备西邉羌率众二万余降后西平麴光等杀郡守既檄谕诸羌斩送光首其余安堵如故既临二州十余年政惠着闻其所礼辟皆有名位】孟建【汝南人为凉州刺史有治名】徐邈【燕国蓟人明帝时为凉州刺史河右少雨常苦乏谷邈修武威酒泉盐池以収虏谷又广开水田募贫民佃之家家丰足然后立学明训禁厚防祀进善黜恶风化大行西域流通羗戎入贡皆邈勋也】李憙【铜鞮人魏末除凉州刺史领防羗校尉绥御华夷甚有声绩羌虏犯塞憙因其隙会不及启闻取以便宜深入遂大尅获以功重免谴时人比之汉朝冯甘焉】张轨【安定乌氏人永宁初为凉州刺史威着西州化行河右于时天下既乱所在使命莫有至者轨遣使奉贡嵗时不替】唐杨恭仁【隋观王雄子武徳初为凉州总管恭仁乆乗邉习种落情伪悉心绥慰由葱岭以东皆奉贡贽突厥颉利率众数万猎其境防仁应机设拒张疑屯田帜示之颉利惧而走州刺史贺防行威叛朝廷未即讨恭仁募趫荡倍道进遂克二城纵所俘还终感悦遂相与防行威降】李大亮【泾阳人贞观初为凉州都督尝有台使见名鹰讽大亮献之大亮密表曰陛下絶田猎乆而使者求鹰信陞下意耶乃乖昔防如其擅求是使非其才太宗报书曰有臣如此朕何忧】唐休璟【始平人圣厯中授凉州都督持节陇右诸军副大使吐蕃大将麴莾布支变骑数万宼凉州休璟被甲先登六战皆克斩二将获首二千五百筑京观而还】郭元振【贵乡人武后时拜凉州都督初州境光轮才四百里虏来必傅城下元振始于南峡口置和戎城北碛置白亭军制束要路遂拓境千五百里自是州无虏忧又遣甘州刺史李汉通辟屯田尽水陆之利稻收丰衍攴廥十年牛羊被野治凉五嵗善抚御夷夏畏慕令行禁止道不举遗河西诸郡置生祠揭碑颂徳】萧嵩【开元十四年吐蕃防州杀凉州守将王君毚河陇大震帝择堪任邉者时嵩巳领朔方节度使徙河西节度判凉州事嵩表裴寛郭虚已牛仙客置幕府以张守珪为州刺史完树陴隖怀保邉人与吐蕃战祁连城下自晨迄晡贼大溃哭震山谷帝大恱授嵩同中书门下三品】王忠嗣【华州郑人天寳初为河西陇右节度使兼权朔方河东节度佩四将印劲兵重地控制万里数出战青海积石虏辄奔破又讨吐谷浑于墨离平其国】李晟【临潭人兴元初拜鳯翔陇右泾原节度使兼行营副元帅时泾州倚邉数戕其帅晟请治不龚命者因以训耕积粟实塞下羁制西戎至鳯翔乱将王斌等十余人以次伏诛至泾田希鉴迎谒执之并其党石章等悉伏诛常曰河陇之防非吐蕃能取之皆将臣贪防暴其种落不得耕稼日益东徙自弃之尔因悉家赀懐辑降附吐蕃尚结赞兴兵逾陇岐晟选兵伏汧阳击之几获结赞又攻摧沙堡拔之会张廷赏当国与晟有隙遂罢其兵】李聼【安邱人为灵盐节度使部有光禄渠乆废聼始复屯田以省转饷即引渠溉塞下地千顷后頼其利】宋刘综【虞乡人咸平中为陜西转运副使时梁鼎议禁觧盐官自货鬻命综制置青白盐事综条上利害力言非便卒罢其事俄充转运使献议于镇戎军置屯田务又録唐安国镇制置城壕镇戎古记石本以进诏从其请】王博文【济隂人真宗时为陜西转运使属羌叛宼原州环州杜澄赵世隆战没博文劾奏周文质王懐信为泾原环庆雨路钤辖玩宼逗留耗用邉费请用曹玮田敏代之寇遂平一】俞献卿【歙人仁宗时除陜西转运使时邉吏因事邀功泾原路钤辖擅于武英州凿邉濠置堡砦献卿度必招宼患亟檄罢之未几贼果至杀将士塞所凿□而去】陈绎【开封人为陜西转运副使时方行青苗法绎止环庆等六州毋散青苗钱且留常平仓物以备用条例司劾其罪诏释之】游师雄【武功人哲宗时为陜西转运判官提点秦鳯路刑狱夏人侵泾原复入熙河师雄言宜于定西通渭之间建安遮纳迷结珠三栅及防畊七堡以固藩篱】郑仅【彭城人为陜西都转运使论餽饷河湟功进显谟阁待制仅请借闲田为官庄是嵗镇戎徳顺收谷十余万】毛渐【江山人为陜西转运使摄帅泾原日夜治兵乗夏人犯邉遣将捣其虚遂破没烟砦】卢法原【徳清人绍兴初为川陜等路宣抚处置副使方巨盗充斥秦陇叛兵欲窥蜀法原极意拊循严为备御传檄诸路人心稍安视山川险阻分地置将前后屡防上所倚重】金毛硕【甘陵人天徳二年充陜西路转运使硕以陜右荒邉种艺不过麻粟荞麦赋入甚薄市井交易惟川绢干姜啇贾不通酒税之入耗减请视汴京燕京例给交钞通行而巩防徳顺道路多险盐斤引数太重请一引分作三四以从轻便朝廷皆従之秦州仓粟陈积而百姓有支移者止就本州折纳其直公私便之】卢庸【丰润人至宁元年为陜西按察副使夏人犯邉庸缮治平凉城池积刍粟圑结土兵为备夏人掠镇戎防泾邠遂围平凉庸矢尽募人取夏兵射城上箭以济急用出府库赏有功者人乐为死平凉赖以完贞祐二年诏赏功进宫四阶迁按察转运使】元亷希宪【畏吾人世祖即位为京兆四川宣抚使雅图罕反时闗中无兵备希宪命汪惟良将秦巩诸军进六盘又发蜀卒更戌及在家余丁令古官伯沁将之雅圗罕闻京兆有备遂西渡河趋甘州阿勒达尔复自和林提兵与之合时诸将失利河右大震朝议欲弃两川退守兴元希宪力言不可防亲王哈坦及汪惟良伯沁等合兵复战西凉大败之俘斩畧尽得二叛首以送枭之市事闻帝大嘉之曰希宪真男子也进平章政事　雅圗罕旧作洋都海阿勒达尔旧作阿蓝答儿伯沁旧作八春哈坦旧作合丹今并改】商挺【济隂人世祖初以亷希宪及挺宣抚陜蜀雅圗罕反阿勒达尔自和林引兵南来挺与希宪定议令伯沁汪惟良发兵御之战于甘州杀阿勒达尔雅圗罕事闻帝大恱曰商孟乡古之良将也】巴图【蒙古人延祐元年拜甘肃行省平章政事时米价腾涌陆挽每石费二百缗巴图为经画计所省至四百余万缗自是诸仓俱充溢甘州气寒地瘠少稔嵗民饥则发粟赈之春阙种则贷之于是兵饟既足民食亦给绍赐名鹰甲胄弓矢及钞五千缗以劳焉　巴图旧作伯都防古旧作忙兀今并改】鼐满台【穆呼哩五世孙至治三年拜甘肃行省平章政事佩金虎符甘肃嵗籴粮于兰州多至二万石距寜夏各千余里至甘州自甘州又千余里始达额齐讷路而寜夏距额齐讷仅千里令挽者自宁夏径趋额齐纳嵗省费六十万缗　鼐满台旧作乃蛮台穆呼哩旧作木华　今并改额齐讷译见前】明宋晟【定逺人洪武中充总兵官镇甘肃先是西域诸国来朝贡者多为哈玛尔王乌纳锡所遏帝怒决计征之晟令军中多具粮糗疾驰千里奄至城下即日克之擒其王子及伪国公以下三十余人收其部落辎重以归建文初仍镇甘肃成祖即位入朝擢左都督拜平羌将军遣还镇寻以招降功多封西宁晟四镇凉州前后二十余年威信着絶域帝专任以邉事所奏辄报可敕便宜行事　哈玛尔旧作哈梅里乌讷锡旧作兀讷失今并改】李彬【定逺人永乐初命往甘肃经畧降酉凉州老的罕反彬令土官李英追蹑之尽俘其众寻佩征虏将军印总兵镇甘肃赤斤防古缚克徳绎以献帝嘉其功赏赉甚厚　克徳緷旧作老的罕今改】费瓛【定逺人永乐中充总兵官镇甘肃以凉州多闲田请给军屯垦足邉饷从之瓛为人和易善抚士在镇十五年境内宁谧】柴车【钱塘人正统初协賛甘肃军务调遣得宜多尔济宼凉州副总兵刘广防师不以实闻反要功赏车劾其罔又奏宁夏等处守将失律前后章数十上甚剀切岷州土官□功得陞车反覆论不可卒　罢所陞官诏嘉之　多尔济旧作朶儿只今改】金濓【山隂人正统三年擢佥都御史参赞宁夏军务宁夏旧有五渠而鸣沙州七里汉伯石灰三渠淤濂请濬之溉芜田一千三百余顷时诏富民输米助赈千石以上褒以玺书濓言邉地粟贵请并旌不及千石者储由此充】宋诚【晟曾孙天顺中佩征西将军印镇甘肃邉备修饬西陲晏然】徐廷璋【罗山人成化中以右佥都御史廵抚甘肃数条上邉务且请设肃州学校其山丹凉庄等已建学者诸生得食廪充贡如中土帝多从之在镇七年武备整饬调抚寜夏大筑邉墙堑山堙谷亘数百里邉人赖保障时余子俊抚延绥马文升抚陜西廷璋名与埒称闗中三廵抚】朱英【桂阳人成化十年以右副都御史廵抚甘肃先后陈安邉二十八事其请徙居戎安流离简贡使于时务尤切积军储三十万不以闻或问之答曰此邉臣常事何足言】贾俊【束鹿人成化十三年以右佥都御史廵抚宁夏单车就途不携家既至肃宪度申军令将吏畏其威莫不自励在镇七年军民乐业】王玺【广陵人成化中以署都督佥事镇守甘肃与畨人画疆域立界石复洪武初旧制初哈蜜为土鲁畨所据玺以计复之并复刺木等八城授都督同知玺习韬畧谙文事勇而有谋番人惮之】罗明【延平人宏治初以右副都御史廵抚甘肃言镇守中官竞尚贡献皆扣尅军资或巧夺畨人乞严禁止从之甘州城北有湖数十顷旧聼军民采草后为势要所据以明言归之官明莅陜久凡所张弛及进退邉将皆协舆论又请増贡士额制古乐器易文庙俗乐邉人益善之】许进【灵寳人治七年以右佥都御史廵抚甘肃时吐鲁畨酉攻防哈宻执忠顺王建巴使其将牙兰守之进潜师千里袭破其城牙兰遁去自是番酋畏詟遣使上书谢罪以建巴及金印来归西域遂定　　建巴旧作陜巴今改】陈九畴【曹州人正徳中为肃州兵备副使番酋苏尔塔玛苏尔遣斩巴尔斯等以駞马至肃州诡言乞和隂令其党为内应九畴亷知贼计执其党贼知有备遂遁还嘉靖初擢右佥都御史廵抚甘肃苏尔塔玛苏尔复以二万骑围肃州九畴自甘州疾驰至击走之论功进副都御史　苏尔塔玛苏尔旧作速擅满逮儿巴尔斯旧作巴思今并改】刘天和【麻城人嘉靖初以右佥都御史督甘肃屯政请以肃州丁壮及山陜流民于近邉耕牧且推行于诸邉寻奏当兴革者十事田利大兴】杨守礼【蒲州人嘉靖初以右副都御史廵抚宁夏宼犯固原守礼邀击破之进右都御史代刘天和为总督録前后功进兵部尚书】刘济【腾骧衞人嘉靖初以吏科给事中出核甘肃邉饷奏华凉州各守中官及永昌新添游兵军民称便】宼天叙【榆次人嘉靖三年以右佥都御史廵抚甘肃回贼犯山丹督将士擒其长托克塔玛西域贡狮子犀牛西狗天叙请却之不聼寻移　抚陜西　托克塔玛旧脱脱木儿今改】翟鹏【抚寜卫人嘉靖七年以右佥都御史廵抚宁夏时邉政久弛壮卒私役中官家守邉者并羸老不任兵又畨休无期鹏尽清占役使得迭更野鸡台二十余墩孤悬塞外久弃不守鹏尽复之嵗大祲请于朝蠲租发帑民获苏息】张文魁【兰阳人嘉靖七年以右副都御史廵抚寜夏添置平逺迤北黄河战舟用扼潜度之敌人怀思之】范鏓【沈阳人嘉靖二十年以右副都御史廵抚宁夏鏓为人持重有方畧既涖重镇不上首功一意练步骑广储蓄缮治阙隘亭障宼为逺徙俘归者五百人又言邉将各有常禄无给田之制宜还之军民任其耕种帝从其请】杨博【蒲州人嘉靖二十五年以右佥都御史廵抚甘肃劾仇鸾欺罔贪黩大兴屯田修筑肃州榆树泉及甘州平州境外大芦泉诸处墩台声势聨接又筑金塔白城七堡以居罕东属番徙去七百余帐大患顿除部内饥奏行救荒四事凿龙首诸渠募民垦田万余顷累以破贼功进右副都御史】胡东臯【余姚人嘉靖中以左佥都御史廵抚宁夏以地与邻境错乃筑墙捍之自花马池至镇城经贺兰山扺定邉营延袤二百余里并缮墙治堑置墩堡营舍自是塞下田咸得耕植】王崇古【蒲州人嘉靖四十三年以右佥都御史廵抚宁夏崇古喜谈兵具知邉塞阨塞身歴行阵修战守纳降附数出兵捣巢宼屡残他镇宁夏独完】邢玠【益都人万歴初以御史廵按甘肃时俺荅欲赴青海玠疏陈利害甚悉其后色呼格嗣封果有洮河之患时谓玠有先见　色哷格旧作撦力克今改】李懐信【大同同人万歴末擢甘肃总兵官松山寇入掠芦沟墩诣处又犯镇畨诸堡懐信皆大败之甘延冣当敌冲甘肃北有松山南临青海诸部落环居其外尤难御自怀信在镇邉人恃以无恐】吕大器【遂寜人崇祯十一年迁固原副使时陜西大盗悉平维长武为贼据廵抚檄大器讨之用穴地火攻法贼遂灭十四年擢右佥都御史廵抚甘肃总兵官柴时华为变大噐讨之时华自焚死羣畨为乱遣将分道出勦抚安三十八族而还西陲畧定】林日瑞【诏安人崇祯十五年以右佥都御史廵抚甘肃李自成据闗中遣将贺锦进逼甘州日瑞率副将郭天吉等扼贼河干贼踏氷直抵城下日瑞入城战且守贼使诸生説降戮之以狥大雪士皆堕指守者引贼上城遂防执日瑞诱以美官日瑞大骂被磔死天吉及总兵官马爌抚标中军哈维新姚世儒监纪同知蓝台里居总兵罗俊杰赵宦并死之】
　　本朝孟乔芳【奉天镶红旗人顺治二年总督陜西军务囬人米刺印反攻防河州兰州临洮等处进至巩昌乔芳调兵剿擒悉复诸州县又击斩叛囘丁国栋等于肃州军旅所至闾阎安堵请免各属积年荒粮招抚流移民皆复业余详陜西志】张文衡【开平卫人顺治五年以右佥都御史廵抚甘肃总督孟乔芳调回兵征蜀其酋米刺印丁国栋结连生羗乘间至兰州为乱执总兵刘良臣文衡仓猝闻变部兵已与贼合仅将亲卒三十余人与贼巷战贼攒射之遂遇害赠右都御史】刘斗【奉天人康熙初廵抚甘肃初廵抚驻甘州徙凉州至是改驻兰州后遂因之斗为政严明纲纪肃清请免所部新旧荒粮修葺学校士民感之】图海【满洲正黄旗人康熙十五年王辅臣叛据平凉以海为抚逺大将军讨之师抵平凉城下诸将请即攻海念城中百姓皆国家赤子若即攻恐多杀戮时许其降城内人闻之莫不感激规自拔以出城北有虎山墩地最髙贼遣精兵据守以通粮运海周览形势即麾兵攻夺虎山墩防贼饷道发巨礟攻城辅臣势穷乞降乃令副都统吴丹入城安抚命有司赈防百姓于是逺近诸从贼者尽来归附秦陇悉平】张勇【咸宁人顺治五年以游击从孟乔芳征剿河西叛回收复巩昌临洮兰州凉州甘肃城堡数百余处擢甘肃总兵缮城郭完堡栅百废具举康熙初进甘肃捉督呉三桂叛临巩防贼河西震动勇统兵援勦诣郡以次讨平累晋靖逆将军一等侯在邉三十余年为西陲保障】陈福【延绥人康熙十三年任寜夏总兵吴三桂反洮兰以东皆为贼有福领兵东收花马池定邉斩伪将朱龙陈江倪五等移师西讨至惠安堡兵变遇害赠公爵谥忠愍】赵良栋【延绥安邉堡人陈福被害沿邉扰乱良栋时为天津总兵奉命驰至寕夏宣布朝廷徳意诛首恶寛胁从逺近悉安在镇三年日练兵储饷规画己定由是进取川滇】王进寳【靖逺人王辅臣之叛兰州巳防进寳以永固副总兵率兵渡黄河遂扳安定复金县乗雪夜破临洮复兰州南安天水相继投欵论功进陜西提督镇秦州南扼川贼北复通渭静宁平凉陇右遂平】孙思克【汉军镶白旗人康熙元年任甘肃总兵厄鲁特防古驻收塞下蹂居民思克驱令逺徙属番阑入者辄穷捕正法寻移驻凉州吴三桂叛陇右郡县失守思克率兵収靖逺衞偕张勇等复兰州巩昌又収秦州及静宁隆徳诸州遂与大将军合兵降下平凉三十三年进提督甘肃军务三十四年征噶尔丹领兵出塞以功加振武将军镇守河西几四十年威惠所被兵民俱感】潘育龙【靖逺人吴三桂叛育龙从大将军克复平凉及兴安城邑康熙三十年擢建州总兵在镇八年屡败贼兵修筑邉墙及嘉峪闗邉备甚饬四十年擢固原提督立义塾以课军民子弟整饬防汛定捕盗赏格由是兵民辑和盗贼哀息士马精强甲于他镇】髙天喜【西宁人乾隆二十二年由甘肃镇畨营参将授金塔寺营副将二十三年四月遇贼于库隆珪山天喜挟礟先登大破之奏入授西宁镇总兵从定邉将军兆惠征叶尔羗天喜奉将军令督修喀拉乌苏河桥军未渡河有逆囘二万余来犯天喜闻将军等围急舍桥工冲入围中奋勇鏖战数次以伤重亡于阵奏入　卹典照一品大臣例谥果义入祀昭忠祠】豆斌【固原人乾隆二十一年授甘肃安西提督奉命随定邉右副将军富徳征两和卓木二十三年七月于那林果尔等处追袭巴拉贼众嗣随富徳等自阿克苏进援将军兆惠于黒水堡二十四年正月行次呼尔璊地方突遇逆酉小和卓木拥骑五千余人迎战官军分队拒敌豆斌率緑旗兵列鎗礟奋进贼众败走至哈尔巴浑地方复兴贼力战自昼及夜奋勇直前夺取贼人险隘左乳下中鎗伤越五日殁于军事闻于朝奉】
　　【防加恩照八旗一品大臣创议防】
　　【赐祭葬谥壮节入祀昭忠祠】













　　钦定大清一统志卷一百九十七
<史部,地理类,总志之属,大清一统志,兰州府图>
<史部,地理类,总志之属,大清一统志,兰州府图>
　　兰州府表















<史部,地理类,总志之属,大清一统志,兰州府表>
<史部,地理类,总志之属,大清一统志,兰州府表>
　　钦定四库全书
　　钦定大清一统志卷一百九十八
　　兰州府【为省治东西距二百四十里南北距六百十里东至巩昌府安定县界一百四十里西至凉州府平畨县界一百十里南至巩昌府岷州界一百八十里北至平畨县界四百三十里东南至安定县界一百六十里西南至巩昌府洮州防界三百四十里东北至宁夏府中卫县界三百二十里西北至平畨县界四百里至　京师四千四十里】
　　分野天文井鬼分野鹑首之次
　　建置沿革禹贡雍州之域周初为西羌地春秋属秦【汉书韩安国传秦缪公辟地千里并国十四陇西北地是也】战国秦昭王置陇西郡【史记秦昭王二十七年司马错发陇西由蜀攻楚黔中郦道元水经注陇西郡秦昭王二十八年置应劭曰有陇坻在其东故曰陇西】汉初为陇西郡地昭帝始元六年分置金城郡【治允吾领金城榆中】王莽改曰西海后汉初复故建武十二年省郡属陇西十三年复置【西羌传永初四年羌乱徙郡居襄武】晋初为金城郡地东晋为金城郡治【晋志郡治榆中在今金县李吉甫元和郡县志前凉张实移理金城】太元中西秦乞伏氏都此寻罢后魏亦为金城郡地寻移置金城郡治金城隋开皇初置兰州总管府大业初府废寻复曰金城郡唐武徳二年平薛举复曰兰州治五泉县八年置都督府显庆元年府罢天宝初复曰金城郡乾元初复曰兰州属陇右道宝应初防吐蕃宋元丰四年复置兰州金城郡属熙河路崇宁三年置兰泉县为倚郭金曰兰州省兰泉县入之属临洮路元属巩昌路明洪武初降州为兰县属临洮府成化十三年复升为州
　　本朝乾隆三年移临洮府治兰州改曰兰州府凡领州二县四
　　臯兰县【附郭东西距一百五十里南北距四百九十里东至金县界五十里西至凉州府平番县界一百里南至狄道州界六十里北至平番县界四百三十里东南至金县治九十里西南至河州界一百里东北至靖逺县界一百十里西北至平番县界四十里汉初陇西郡地昭帝置金城县属金城郡治允吾后汉建武十二年省郡属陇西十三年复置晋初移郡治榆中前凉张实又移郡治金城太元中乞伏氏都此寻罢后魏省金城地寻复置子城县兼移金城郡来治隋开皇初郡废大业初改县曰金城复置郡寻又改县曰五泉唐为兰州治天宝元年复曰五泉属兰州宋崇熙三年置兰泉县为州治金省入州属临洮路元属巩昌路明洪武初降州为兰县属临洮府成化十三年复升为州　本朝乾隆三年移临洮府治兰州置县为兰州府治】金县【在府东五十里东西距一百里南北距二百二十里东至巩昌府安定县界七十里西至皋兰县界三十里南至狄道州界五十里北至皋兰县界一百七十里东南至安定县界七十里西南至皋兰县界四十里东北至安定县界一百三十里西北至皋兰县界四十五里战国时秦榆中地汉置榆中县属金城郡后汉因之晋移金城郡来治后魏因之后移郡治金城省县入之唐为五泉县地宋元丰四年置龛谷寨属兰州金升为龛谷县又于县置金州元至元七年并县入州属巩昌路明洪武二年降州为金县属临洮府成化七年改属兰州本朝乾隆三年移府治兰州属兰州府】狄道州【在府南二百十里东西距一百十里南北距二百七十里东至渭源县界七十里西至河州界四十里南至巩昌府岷州界一百二十里北至皋兰县界一百五十里东南至渭源县界四十里西南至巩昌府洮州防界一百四十里东北至金县界八十里西北至河州界七十里汉置狄道县为陇西郡治后汉因之三国魏属陇西郡晋初因之惠帝时为狄道郡治张骏改县曰降狄道为武始郡治寻复曰狄道后魏属武始郡隋开皇初郡废属金城郡唐初属兰州天宝三载复于县置狄道郡乾元初为临州治宝应初废宋熙宁五年复置狄道县为熙州治九年省元丰二年复置金为临洮府治元明不改　本朝乾隆三年移府治兰州升狄道县为州治属兰州府】渭源县【在府东南二百六十里东西距六十五里南北距一百五十里东至巩昌府陇西县界十五里西至狄道州界五十里南至巩昌府岷州界八十里北至巩昌府安定县界七十里东南至陇西县界十五里西南至狄道州界六十里东北至安定县治二百里西北至狄道州界七十里汉置首阳县属陇西郡后汉晋魏因之西魏大统十七年改县曰渭源又分置渭源郡寻废隋仍属陇西郡唐属渭州广徳初随州陷吐蕃县废宋熙宁五年置渭源堡属熙州金属临洮府元至元十三年复为渭源县属临洮府明不改】
　　【本朝乾隆三年移府治兰州属兰州府】靖逺县【在府东北二百三十里东西距二百二十里南北距三百十五里东至平凉府固原州界一百二十里西至皋兰县界九十里南至巩昌府会宁县界九十里北至松山边墙二百二十五里东南至防宁县界一百三十里西南至皋兰县界一百二十里东北至宁夏府中卫县界二百十里西北至皋兰县界八十里秦陇西郡地汉置祖厉鹑隂二县属安定郡后汉属武威郡晋时徙废西魏废帝置会州及防宁县后周保定二年废州为防宁防隋开皇元年改防为镇十六年复置防宁县属平凉郡唐武徳二年置西防州贞观八年改曰粟州其年复曰防州天宝初改防宁郡乾元初复曰防州属闗内道广徳后陷于吐蕃宋初亦曰防州天圣后入于西夏元符二年收复仍置防州属泾原路崇宁三年置倚郭县曰数州金大定二十二年改县曰保川寻陷于河西侨治防川城曰新会州属临洮路元初徙废明正统二年改置靖虏卫属陜西都司宏治九年改属固原镇　本朝初曰靖逺卫属陜西行都司雍正二年裁卫设同知八年改置靖逺县属巩昌府乾隆三年改属兰州府】河州【在府西二百二十里东西距二百三十里南北距二百九十里东至狄道州界一百十里西至积石闗外循化营界一百二十里南至巩昌府洮州防界一百四十里北至西宁府西宁县界一百五十里东南至狄道州界一百五十里西南至洮州防界二百四十里东北至皋兰县界一百二十里西北至西宁县界一百五十里古西羌地汉置枹罕县属金城郡后汉改属陇西郡晋初废惠帝时复置张轨分属晋兴郡后又分置兴晋郡咸康初张骏以郡置河州义熙中为西秦国都宋元嘉中地入吐谷浑后魏初为枹罕镇太和十六年复置河州后周又置枹罕郡隋开皇初郡废大业初又改州为枹罕郡唐武徳二年李轨复置河州天宝初改曰安乡郡乾元初复曰河州属陇右道宝应元年陷于吐蕃宋熙宁六年复置河州安乡郡并置枹罕县属熙河路九年省枹罕县入州金亦曰河州属临洮路贞元二年复置枹罕县为州治贞祐四年置平西军节度元曰河州路省枹罕县入之初属巩昌路至元六年置吐蕃等处宣慰司明洪武三年置河州卫五年改置河州府七年置陜西行都司十年又置河州左右二卫十二年省行都司及河州府仍改置河州卫属陜西都司景泰二年复置河州属临洮府　本朝雍正四年并河州卫入州乾隆三年移府治兰州属兰州府】
　　形胜境接巴巂之襟裔【宋张舜氏复熙河颂】中原迤西山川阨塞【明太祖谕徐达文】据陇首撩西倾襟带关河长城之险抗衡三边【临洮府志】皋兰峙其南黄河绕其北【明统志】
　　风俗以鞍马射猎为事劲悍而质木【宋史地理志】尚武务农【元志】民尚施济不务游艺士崇气节忌脂韦【临洮府志】
　　属境兰州府城【周六里有竒门四濠深二丈北面临河明初因故址增筑宣徳中自城西北至城东筑外郭十四里有竒正统十二年又筑东门外郭七百九十余丈为门九万厯八年甃甎】
　　【本朝康熙六年修乾隆三年大修】金县城【周三里有竒门二濠深一丈五尺明初因旧址修筑本朝康熙二十四年修乾隆三十二年重修】狄道州城【周九里有竒门四濠广二丈明洪武三年因宋元故址增筑本朝乾隆二十五年修】渭源县城【周三里有竒门二濠深一丈宋时故址　本朝康熙二十五年修乾隆三十二年重修】靖逺县城【周六里有竒门二濠深三丈明正统二年即古防州城旧址重筑　本朝乾隆二十五年重修】河州城【明洪武十二年因旧城改筑周九里有竒门四濠广三丈隆庆元年建南郭城周三里有竒门一　本朝康熙四十四年修乾隆二十五年重修】
　　学校兰州府学【在府治东南元至元五年建　本朝康熙五年增修入学额数二十名】皋兰县学【在县治东北　本朝乾隆三年建入学额数十五名】金县学【在县治西元至治二年建入学额数八名】狄道州学【在州治西明洪武五年建崇祯十四年重建入学额数十五名】渭源县学【在县治东明洪武四年建　本朝康熙二十一年重修入学额数八名】靖逺县学【在县治东南明正统三年建入学额数八名】河州学【在州治东南旧在州治西南本元时州人张徳载家塾延治二年建为学　本朝康熙五十四年迁建今所入学额数十二名】兰山书院【在府治东　本朝雍正十二年建又金县有龙山书院】
　　【本朝乾隆二十九年建其余州县并设有义学按狄道州旧有超然书院在州东超然台明嘉靖三十年兵部郎杨继盛谪狄道时建】
　　户口【原额人丁一十二万三千一百二十二又滋生人丁三千二百七十三屯丁一万四百七更名丁三千六百七十三投诚番民一万四千三百九十六户又滋生四千六百五十九户】
　　田赋【田地一万四千九百九十四顷三十一畆零额征地丁银三万六千四百九十八两八钱四分零粮一万四千一百六十二石八斗二升六合零屯田七千三十八顷一十四畆八分零额征地丁银五千八百九十四两四钱三分零粮四万二千六百八十七石六斗五升七合零　更名田二千一百六十六顷八十畆三分零额征地丁银一千九百四十八两八钱三分零粮四千五百六十三石三斗四升三合零　番地四万六千九百四十六段额征粮一千一百五十九石五斗六升四合零】
　　山川皋兰山【在皋兰县南元和志兰州以皋兰山为名王存九域志州南至皋兰山四里元统志山在州南五里下有五眼龙泉图经云山下地势平夷可屯兵百万汉霍去病击匈奴至皋兰即此又有龙尾山在州南三里山形如龙尾落河壖临洮府志皋兰山髙峻雄浑左右蜿蜒如张两翼东西环拱州城延袤二十余里其东麓为红山土色皆赤龙尾则其西至也　按汉霍去病所至之皋兰水经注元和志皆以为即石门山元明二志移其事于此非是详见下】阎王沟山【在皋兰县东二十五里形势峻防为州东壁上有烽堠】康狼山【在皋兰县南晋义熙四年西秦乞伏炽磐招结诸郡筑城于康狼山以据之宋元嘉三年夏将呼卢古败西秦将昙达于康狼山元和志康狼山亦名热薄汗山在五泉县南一百四十里乐史太平寰宇记亦名可狼山明统志山在兰州南一百七十里】桦林山【在皋兰县南三十里与马寒皋兰二山并峙】天都山【在皋兰县南三十里阿干水出此】尖山【在皋兰县南六十里去金县界西南二十五里有黄峪沟出此流经西北七里入河】九州台山【在皋兰县北黄河北五里其形峭防直上如台登之可以逺望相近有白塔山拱绕三关如屏障然】松山【在皋兰县北二百余里接凉州府平番县界有大小二山一名宻哈山蕃人谓肉宻哈言此山多禽兽可资肉食也明永乐中驱蕃部于河外松山为内地成化初博罗入据河套松山遂为所有万厯初克酬卓哩克图等盘据松山兰境毎被荼毒庄凉遂成一线后兵备张栋等分路堵勦再大破之自是遁迹沙漠松山复为内地密哈旧作米哈博啰旧作字罗克　酬卓哩克图旧作火酋着力兔今并改】栁沟山【在皋兰县】
　　【东南四十里有皇坡下有磁窰又州西南三十里亦有栁沟山】白石山【在皋兰县东南八十里有梁泉】瓦埠山【在皋兰县西南十里其东麓曰古峯山去州三里林泉秀丽为州胜境又第一原山在州西南十五里脉连瓦埠宜艺五谷】黄峪山【在皋兰县西南二十五里】龛山【在金县南二十里宋置龛谷寨于此下有小龛河】驼顶山【在金县东南三十五里以形似名】兴隆山【在金县西南十里】北峦山【在金县东北四十五里明统志有乱山其山相连数百里参差乱如列防黄河经其中临洮府志有万山在县东北五十里】猪觜山【在金县西北四十里金于此置镇】白石山【在狄道州东汉书地理志狄道县白石山在东水经注陇水西北厯白石山下　按此山本在今狄道州东陇水所经自寰宇记谓山有梁泉后人遂谓即昔兰州之山误】岳麓山【在狄道州东一里上有东岳庙故名】崆峒山【在狄道州东五十里俗讹为空头山】西平山【在狄道州西五里】宝鼎山【在狄道州西十里峯形似鼎故名】卧龙山【在狄道州西二十里山势蜿蜒如龙偃卧有泉遇旱祷雨于此】夏牟山【在狄道州西三十里与宝鼎山相连山夏产牟麦特盛故名有亥母洞】碧井山【在狄道州南二十五里又南五里有庙儿山山麓相连】翠屏山【在狄道州南六十里林木森郁俨若翠屏】煤山【在狄道州南八十里明嘉靖中杨继盛始开居民利之】莲花山【在狄道州南一百五十里山有数峯宛如莲花】翠微山【在狄道州北六十里】马衔山【在狄道州北接皋兰县及金县界宋史吐蕃传大中祥符七年曹玮言唃嘶啰率马衔山等羌兵至伏羌砦击败之九域志熙州东北至马衔山四十里临洮府志在狄道县北九十里金县西南三十里其山绵亘凡数百里势极髙峻虽炎夏氷雪不消亦名马寒山】抹邦山【在狄道州东南宋史熙宁五年王韶引兵城渭源堡乞神平破防罗角等族初羌保险韶乃径趣抹邦山压敌军而阵逆击破之明统志山在府城南二十五里府志在县东南三十里】十八盘山【在狄道州东南一百里髙险有石级一十八盘路通岷州古有驿道】幞头山【在狄道州西南三十里】珠翠山【在狄道州西南五十里俗名笔架山】常家山【在狄道州西南宋元祐二年羌酋鬼章与西夏交结驻兵常家山为宋将游师雄所破明统志在府西南六十里与西倾山相连临洮府志山有龙湫甚深广衍为九曲十八湾】西倾山【在狄道州西南一百五十里详见巩昌府洮州防】山【在狄道州西北五十里以形似名】黎紫山【在狄道州西北八十里又黒石山在州西北一百里】鸟防山【在渭源县西书禹贡导渭自鸟防同穴孔安国传鸟防共为雌雄同穴处此山遂名山曰鸟防尔雅鸟防同穴其鸟名鵌其防名鼵郭璞注鼵如人家防而短尾鵌似鵽而小黄黒色穴地入三四尺防在内鸟在外汉书地理志首阳县禹贡鸟防同穴山在西南元和志鸟防山今名青雀山在渭源县西七十六里鸟如家雀色小青防如家防色小黄近火溲溺气甚辛辣使人气逆呕吐如牛马得其气多疲卧不起而大汗临洮府志青雀山在县西南三十里】庙坡山【在渭源县南二里为县屏障】露骨山【在渭源县南五十里与平顶山相连俗传即宋王韶穿道入洮州处又平顶山在县南七十里】凤凰山【在渭源县北五十里】五竹山【在渭源县西南三十里即青雀山之支与露骨山相连盛夏积雪不消产五色细竹有秀峯岩下为银沟路】七峯山【在渭源县东北三里七峯错峙亦名七圣山】南谷山【在渭源县西北水经注渭水出南谷山在鸟防山西北十五里明统志山在县西二十五里】红山【在靖逺县东十五里石崖有泉曰法泉祷雨多应】乌兰山【在靖逺县南一百二十里接巩昌府防宁县界下有鸟兰关唐乌兰县以此名】雪山【在靖逺县东北一百二十里山势高耸积雪不消其南二十里曰分水岭与雪山相连又尖山在县北一百二十里皆西距黄河】韦精山【在靖逺县东北一百三十里东连雪山西临黄河河自上垂流数十丈转折而东入宁夏界】红觜山【在靖逺县西北五里上有悬崖在黄河右祖厉水流其下】凤凰山【在河州东十二里山形如鳯】梨子山【在河州东五十里多生酸梨其东即洮河渡】牛脊山【在河州南二十里又乔家山在州南六十里】凤林山【在河州北水经河水东厯凤林北注凤林山名也五峦俱峙耆谚云昔有鳯鸟飞游五峯故山有斯目秦州记曰枹罕原北名凤林川川中则黄河东流也隋书地理志枹罕县有凤林山元和志在州北三十五里】金剑山【在河州东南隋书地理志大夏县有金钮山元和志金剑山在大夏县西二十里葢即金钮也】白石山【在河州西南应劭曰白石县有白石山在东水经注漓水迳白石山北　按此又与狄道皋兰之白石山各别或曰即今雪山也】石门山【在河州西南水经注漓水东北迳石门口山髙崄絶对岸若门故峡得厥名疑即皋兰山门也汉武帝元狩二年霍去病出陇西至皋兰汉书音义曰皋兰在白石县塞外河名也孟康曰山关名也今是山去河不逺故论者疑目河山之间矣元和志石门山在凤林县东北二十八里即皋兰山门也】雪山【在河州南一百五十里接洮州番界四时积雪石如骨露亦名露骨山宋熙宁六年王韶复河州进破诺门桑城穿露骨山入洮州境即此诺扪桑旧作阿诺木藏今改】积石山【在河州西北接西宁界亦曰小积石山本古唐述山也水经注黄河北有层山山甚灵秀山峯之上立石数百丈亭亭桀竪竞势争髙其下层岩峭举壁岸无阶中多石室室中若有积卷而世士罕有津逮者因谓之积善岩岩堂之内毎见神人往还俗人不悟其仙乃谓之神鬼彼羌目鬼曰唐述因名为唐述山指其堂宻之居为唐述窟故秦州记曰河峡崖傍有二窟一曰唐述窟髙四十丈西二里有时亮窟髙百丈广二十丈深三十丈崖下有水南注河谓之唐述水括地志小积石山在枹罕县西北七十里元和志枹罕县积石山一名唐述山今名小积石山按河出积石山在西南羌中故今人目彼大积石此为小积石临洮府志积石山在河州西北一百二十里西临番界两山如削河流经其中　按禹贡导河之积石山本在徼外自唐以静边城置积石军始移其名于唐述然唐人尚不误元人竟以大积石山为昆仑遂误以小积石山为夏禹贡之积石详见西海】鸡窠山【在河州西北一百四十里屹立霄汉】白岭【在皋兰县西一百里】沃千岭【在皋兰县西南亦曰沃千阪三国魏正元二年陈泰救王经于狄道姜维退还凉州军从金城南至沃千阪旧志沃千岭在大夏县东南洮水西北自凉州济河必度此岭乃至狄道】车道岭【在金县东南七十里接巩昌府安定县界】胭脂岭【在狄道州西三十里下有胭脂川】摩云岭【在狄道州北一百五十里去兰州南六十里雄峻参天上有关】胡麻岭【在狄道州东北一百二十里路通安定】髙城岭【在渭源县西魏志陈泰传姜维围狄道泰到陇西度髙城岭潜行夜至狄道水经注南谷山有髙城岭岭上有城号渭源城渭水出焉又陇水出鸟防山西北髙城岭明统志分水岭在渭源县西十五里其水分流东者入渭西者入洮旧志分水岭即高城岭也】白桦岭【在渭源县南九十里上多白桦树路通岷州】焦红岭【在河州西一百里路通西宁】惊骢岭【在河州南五十里】黑茨岭【在河州北九十里】分水岭【在河州西北二百里黄河外接西宁界】平顶峯【在皋兰县东北六十里】玉井峯【在狄道州东南三十里以峯头有井而名峯后有栖云洞一名悬空洞】夜雨岩【在皋兰县西南十里皋兰山后有泉自山巅而下夜深籁静泉溜潺湲聴之如雨一方田畆资此灌溉俗名后五泉】伏氷岩【在狄道州东五里岩中滴水味甚甘盛夏尚有伏氷】滴水岩【在狄道州西十里有泉自石窦中出】石崄峡【在皋兰县东二十五里两崖悬立黄河经此东迳入金县北峦山】小龛峡【在金县南二十里两山相对自南抵北约十里形势巉岩又大峡在县西南十里浩亹河自此分流为神济河绕县西东今合浩亹】鎻林峡【在狄道州南六十里洮水所经两崖悬絶林木森郁宛似封固故名】石井峡【在狄道州东北一百二十里中有泉四时不竭】阳武下峡【在靖逺县晋隆安初后凉吕光攻乞伏干归防金城遣其将梁恭等与秦州刺史没奕干出阳武下峡攻其东胡三省通鉴注峡在髙平西界河水所经】陇坻【在狄道州东水经注陇水西经陇坻其山岸崩落者声闻数百里杨雄称响若坻頽是也】东冈坡【在皋兰县东二十五里相传唐太宗为秦王时获禇亮于此】麝香坡【在狄道州西南与夏牟山相近中产麝香又有高峯坡在县东北十五里】安逺坡【在河州东南四十里又当川坡在州东南一百六十里路通临洮】河夹岸【在河州东北水经注大河东迳赤岸北即河夹岸也秦州记曰枹罕有河夹岸广四十丈义熙中乞佛于此河上作飞桥髙五十丈三年乃就】李麻峪【在皋兰县西四十里路通甘州府】阿十峪【在皋兰县南四十里其土宜为陶器入火不裂】女遮谷【在皋兰县东三十五里宋李宪与苗绶城兰州败夏人于此】木婆谷【在狄道州东三十里又东谷在州东五十里宋王韶自东谷径趋武胜即此】通谷【在狄道州西六十里其谷东入西出不逾数十步中可容千百人上有窍可见天日宋熙宁中尝于谷口置堡】锹谷【在渭县南源五里】賛嘉谷【在狄道州南七十里中有灵湫池】红道谷【在狄道州西南四十里其相近有巴麻谷又有十公谷在县西南四十五里】榆谷【在河州西后汉书西羌传自烧当至滇良世居河北大允谷滇良父子击破先零卑湳夺居大小榆谷永元中羌种瓦种逺逾赐支河首依发羌居西海及大小榆谷左右无复羌冦隃縻相曹凤上言西戎为害自建武以来常从烧当种起所以然者以其居大小榆谷土地肥美南得钟存以广其众北阻大河因以为固又有西海鱼盐之利縁山滨水以广出畜故能疆大今者衰困逺依发羌宜及此时建复西海郡县规固二榆广设屯田隔塞羌胡交关之路植谷富边省转输之役后长史上官鸿开置归义建安屯田二十七部侯霸复置东西邯屯田五部增留逢二部列屯夹河永初中羌叛乃罢水经注河水东迳允川而厯大榆小榆谷北自晋以后皆为羌胡所据后周逐吐谷浑复收其地唐时亦曰九曲景龙初吐蕃请河西九曲为金城公主汤沐鄯州都督杨矩奏与之天宝十三年陇右节度哥舒翰击吐蕃防洪济大漠等城悉收九曲部落置洮阳郡筑神册宛秀二城寻复没于吐蕃胡三省通鉴注大小榆谷即唐之九曲去积石军二百里】万斛堆【在靖逺县西晋泰始六年鲜卑树机能叛秦州刺史胡烈讨之至万斛堆被杀胡三省通鉴注堆在温围水东北】白草原【在金县南二十里草地广濶滋长繁茂亦名百草原】故关原【在狄道州北三十里魏正元中王经与姜维战于故关即此相近有太平原上有平地百顷可屯军】广大板【在河州北阚骃十三州志在枹罕县西北罕升在焉昔慕容吐谷浑自燕厯隂山西驰而创居于此州志今有万顷原一名广大原在州北二里四望寛平居民稠宻东西八十里南北四十里其上有重台原】黄石坪【在金县南四十里】新道坪【在狄道州南或谓之辛道坪以辛氏多居于此】岚关坪【在狄道州南二十里一名南关关口险隘坪上髙敞延袤可十余里】他刺坪【在河州北一百里黄河外接庄浪界】猪肝岔【在靖逺县东北大河南岸明成化十年冦从此入边】硇沙洞【在皋兰县南四十五里洞产硇沙又煤洞在县西南四十里洞凡数十县民赖之又金县西北四十里亦有煤洞深十余丈】仙人洞【在金县南二十五里又县南三十里有黄猴洞县南四十里有千佛洞】水洞【在狄道州西三十里】黄河【自西番流入经河州北东迳皋兰州北至金县北又经靖逺县西转北入宁夏府中卫县界汉书地理志河闗县河水行塞外东北入塞内至章武入海过郡十六行九千四百里水经注河水自河曲迳西海郡南又东迳允州而厯大榆小榆谷北又东迳沙州北又东过河关县北浇水从东南来注之又东北入西平郡界又东迳浇河故城北又东北迳黄川城又东迳石城南又东北迳黄河城南又东北迳广威城南又东迳邯州城南又东临津溪水注之又东迳临津城北白土城南又东左防白土川水又东厯凤厯北又东与漓水合又迳左南城南又东迳赤岸北又东洮水注之又东过金城允吾县南湟水注之谓之金城河又东迳石城南谓之石城津又东南迳金城县故城北有梁泉注之又东过榆中县北又东过天水北界菀川水北入之又北过武威媪围县东北又东北过天水勇士县北二十八渡水注之又有赤□川水北流注之又东北过安定祖厉县故城西北又东北祖厉川水东注又东北经麦田城西又北与麦田泉水合又东北经麦田山西又东北迳黒城北又东北髙平川水注之元和志河水在枹罕县北五十里流经五泉县北去县二十里流入防宁县有黄河□开元七年河流渐逼州城刺史安敬忠率团结兵起作拔河水向西北流遂免渰没元史河源附録黄河过昆仑东北流约行半月至贵徳州又四五日至积石州又五日至河州安乡闗一日至打罗坑东北行一日洮河水南来入河又一日至兰州过北卜渡至呜沙州明统志黄河自兰州石险峡流入金县乱山二百余里始泻落巨川如瀑布然土人沿山引水灌田甚多胡渭禹贡锥指河自西宁卫西南塞外至河州西七十里入塞又东北迳州北合漓水又东北合洮水又东北迳兰州西南湟水合浩亹水自西来注之又东北迳州北又东北迳金县北又东北迳靖逺衞北通志黄河在河州北八十里兰州城北五步金县北六十里靖逺卫北五里】清水河【在金县东三十里北流合浩河入河按水经注有二十八渡水出勇士县南东北流谿涧萦曲途出其中迳二十八渡行者勤于溯涉故名又北迳其县而下注疑即此】浩亹河【在金县南源出马塞山峡中东北流经县南门外又小龛河在县南十五里源出龛山北流入浩亹河又神济河在县西南十里自浩亹河分流经县西仍东合于浩亹又连达沟在县西北十里两沟相接故名亦入浩亹河按水经注苑川水出勇士县子城南山东北流厯子城西世谓之子城川又北迳牧师苑又北入河即此浩亹为金城大河即今西宁之大通河也此乃小水土俗传讹混取古名耳】渭河【在渭源县北东流入巩昌府陇西县界汉书地理志鸟防同穴山渭水所出东至船司空入河过郡四行千八百七十里雍州水经注渭水出首阳县首阳山渭首亭南谷山三源合注东北流经首阳县西与别源谷水出南鸟防山渭水谷东北流过同穴枝间又东北流而防于殊源又东南流经首阳县南右得封湲水次南得广相溪水次东得共谷水左侧天马谿水次南则伯阳谷水并参差翼注乱流东南出明统志渭河在县北二里源出南谷至鸟防山转而东流府志在县西北一里二百里有渭泉在县西二十里即渭水源也又有清源河在县南源出五竹山其水甚清故名又锹谷河在县南七里俱东北流入渭　按舆图今南谷山之水在县西北鸟防山之水在县西南分绕县之南北至县东合流为渭水旧志以经县城南又绕县东门者为清源河非是】亥刺河【在靖逺县北西流入河水经注麦田水出麦田城西北西南流注河即此又县北有三石刺川其西为五郎口明初孙兴祖战死于此】祖厉河【在靖逺县西北本名□岔河亦名南河自巩昌府防宁县流入为祖厉河下流入黄河水经注祖厉水出祖厉南山北流迳祖厉县而西北流注于河水靖逺卫志城中无清泉祖厉旧在卫西复苦汲者必涉祖厉而后达于河遇雨潦即涨溢不可渡乃截其上流去卫五里地有江觜者决而导之使北入河于是故道堙平往来便易】湟水【在皋兰县西自西宁府界流入至黄河汉书地理志临羌湟水东至允吾入河水经注湟水自破羌县东南迳小晋兴城北又东与閤门河合即浩亹河也又东迳允吾县北为郑伯津与润水合又东迳允街县故城南又东迳枝阳县逆水注之又东注于金城河即积石黄河也明统志湟水在州西一百八十里】阿干水【在皋兰县西九域志阿干堡有阿干水兰州志在州西三里源出狄道马寒山自分水岭分为二派东入金县为閤门河北入州界阿干峪为阿干河自峡奔流至县城沿河居人多为水磨亦谓之水磨河溉军民园地几百顷按明彭泽惠渠记云阿干水出天都山与州志不同】润水【在皋兰县西北自平番县流入】
</div>
    <div class="pagination">
<a href="大清一统志_page95.html">上一页</a><span>...</span><a href="大清一统志_page91.html">91</a><a href="大清一统志_page92.html">92</a><a href="大清一统志_page93.html">93</a><a href="大清一统志_page94.html">94</a><a href="大清一统志_page95.html">95</a><span class="current-page">96</span><a href="大清一统志_page97.html">97</a><a href="大清一统志_page98.html">98</a><a href="大清一统志_page99.html">99</a><a href="大清一统志_page100.html">100</a><a href="大清一统志_page101.html">101</a><span>...</span><a href="大清一统志_page97.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
