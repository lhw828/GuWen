<!DOCTYPE html>
<html>
<head>
    <meta charset="UTF-8">
    <title>浙江通志 - 第 131 页/共 787 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>浙江通志 - 第 131 页/共 787 页</h1>
    <div class="content">　　栅源　明一统志在淳安县东吴贺齐与山越战树栅于此
　　宋齐邱石室　旧浙江通志在淳安县东北蔗山旁宋齐邱读书于此
　　锦沙村　太平寰宇记青溪县锦沙村傍山依壑冠军吴喜闻而造焉弥旬忘返叹曰名山美石故不虚赏
　　青溪村居　戴叔伦有青溪村居诗
　　时里石门　严陵志在淳安县西四十里舆地志云石门闗神门也尝为雾塞无人得见
　　仙坛　名胜志在淳安县西北数里有冈阜隆起昔洪氏即其中架屋名曰仙坛
　　仙居书屋　万厯严州府志在淳安县南辽源深洞岭商辂构
　　松竹林　严陵志在桐庐县治宋政和间令黄预建董举圻　名胜志桐庐县西独山下有白水湖傍有晋夏孝先孝子泉唐里人司徒董举居泉侧天旱举露祷运石潴水既而沙涨成圻因以为号
　　沧江书舍　严陵志在桐庐县西北十五里距江不百武乃唐比部方勋之别业宋名儒方慤之故居
　　钱王担石　严陵志在桐庐县西北二石重叠人呼钱王担石
　　钱王水穴　名胜志在桐庐县赤洲岭相传吴越王钱镠微时尝憇岭上其当膝处忽成穴有泉涌出名钱王水穴
　　蓝田精舍　严陵志在桐庐县西北蓝田山宋时里人姚势创精舍于上遗址在焉
　　太湖书屋　严陵志桐庐县太湖塘里人俞荩筑室湖南以为读书之所号太湖书屋
　　凤市　严陵志俗名凤墓在分水县西旧传昔人开古塜有凤飞出因于其侧名凤市有雏桥大小雏村之名
　　栢石　新定续志郡治髙风堂北有栢石刓夀栢二字识其古也
　　石船　新定续志在建徳县胥口西濒江丛石中长一丈有半宛然小舟也
　　能仁院钟　严陵志州城能仁院有一钟制度颇工吴越钱元珦铸
　　古枝木　旧浙江通志在遂安县十一都山头相传唐时物
　　古虬松　旧浙江通志在遂安县琅琯岭根柯斑驳若虬龙相传秦汉时物
　　罗汉松　万厯遂安县志在县东惠安寺寺唐时建有罗汉松二株今存其一
　　古灵钟　旧浙江通志在遂安县元至元十六年造后迁于县东树声楼

　　浙江通志卷四十九
<史部,地理类,都会郡县之属,浙江通志>
　　钦定四库全书
　　浙江通志卷五十
　　古迹【十二】
　　温州府【下】
　　旧子城　万厯温州府志在今府城内梁开平初钱氏始筑周三里十五步通四门内卫府治外环以水元至元十三年废为民基止存谯楼门址
　　旧城门　万厯温州府志旧东门在旧州治东有楼名华盖又名东楼亦名华葢门南楼门在旧州治西南宋末爲右相都监衙永丰门在旧州治西北奉恩门在城中北俗称海坛江山门在拱辰门西名来化俗称寳幢门明洪武十七年塞定安门俗称上门与来化永清二门相聮在城西北宋髙宗回銮由此三门其名以此洪武十七年塞【张又新华盖楼诗一岫陂陀凝緑草千重卢翠透红霞愁来始上消归思见尽江城数万家李两山华盖楼诗三十六坊如掌平长桥短艇水纵横银河一道江连海尽幛四围山绕城老树烟云春緑暗小桥帘幕晓红明隂隂翠影谁家屋梦觉草池莺一声】
　　新城　万厯温州府志新城去府城六里在江北贤宰乡郭璞初议立城于此后迁过江今其地爲田野犹称新城云
　　乐清县故城　隆庆乐清县志唐天寳三年始筑仅周一里元废【详见城池万厯温州府志县城故址唐筑旧门东曰登瀛以宋王十朋魁天下故名南曰清远西曰承流北曰祥云】
　　旧州治　名胜志在谯楼大街正北眀洪武元年以为卫治【万厯温州府志旧治在城西南华盖桥西宋高宗建炎四年正月丙午御舟次于章安镇甲子泊温州港丙寅次馆头戊辰幸福圣寺二月己夘次江心寺庚寅御驾自拱北门入民家皆结防奉迎至永宁桥百官拜伏道傍山呼震地上停舆慰问至今巷名万嵗埭仪卫由五马新街至州治以州治为行宫谯楼为朝门州宅为宫禁扈从甚严以崇徳寺为都堂儒志坊张氏宅为州治庚申回銮驾至上门帝问桥名守臣卢知原对曰上安问门名对曰定安上大悦百官万姓随班至江次上慰谕乆之始登舟去赐温州仍旧充州衙】
　　宋推官防　万厯温州府志今温州府治是也唐永嘉县旧治　元和郡县志永嘉县即汉回浦县之东瓯乡唐上元二年于此置温州县移在州东百八十步【详见公署】
　　吴罗阳县治　名胜志在瑞安县吴时县治在北湖鲁岙晋太宁间迁于邵屿遂墟其地
　　晋横阳县治　元和郡县志晋太康元年分安固县南横屿屯置横阳县【温州府志今平阳县地】
　　众乐园　明一统志在郡城西旧郡治北纵横一里中有大池塘亭榭碁布花木彚列宋时每嵗二月开园设酤尽春而罢【永嘉县志今府城隍庙皆其旧址】
　　五美园　永嘉县志郡东南大罗山傍有茶山上有龙潭其下有五美园【黄淮游五美园诗清晓肩舆入翠微溪流曲折防岩扉布金僦地徒成幻卓锡为庵信不非翠竹黄花俱浄供风声鸟语总禅机碧潭龙女知人意收却隂云送客归】
　　柑园　杨蟠永嘉百咏有柑园诗
　　玉介园　万厯温州府志郡城东偏华盖山上有玉介园【永嘉县志王叔杲叔果筑阳湖别墅啸咏其中名其集曰王介园稿】
　　西园　王十朋有昌龄弟新辟西园诗又西园十咏诗【在乐清】
　　赵园　温州府志在瑞安县金岙【陈傅良游金岙赵园诗脉脉循檐水林林夹岸山令儿从竹下领客入云间稠木容人过悬崖着手攀从今名字出不到径苔斑】
　　上浦馆　明一统志在府城东七十里
　　乐成馆　温州府志乐清县旧有乐成馆唐建【孟浩然乐成馆中懐归诗异县天隅僻孤帆海畔过往来乡信断留滞客情多臈月闻雷震东风感嵗和蛰虫惊户穴巢鹊昐庭柯徒对芳樽酒其如伏枕何归与理舟楫江海正无波】
　　招仙馆　东瓯遗事乐清县箫台下有招仙馆莲花庄　温州府志在郡城会昌湖上宋郑泰臣之故居
　　湖庄　赵师秀有和陈水云湖庄诗见温州府志宋庄　王十朋宋庄诗注宋侍郎别业在思远楼之南有轩名遥碧
　　西堂　方舆胜览在州宅【瓯江逸志谢灵运西堂春草池在华盖山下即梦恵连得句之所今遗迹尚存】
　　读书堂　明一统志在旧郡治谢灵运读书于此【谢灵运斋中读书诗昔余游京华未尝废丘壑矧乃归山川心迹双寂寞虚馆絶诤讼空庭来鸟雀卧疾丰暇豫翰墨时间作懐抱观古今寝食展戏谑既笑沮溺苦又哂子云阁执防亦以疲耕稼岂云乐万事难并欢逹生幸可托】
　　清心堂　明一统志在旧郡治【吕由诚清心堂诗夜榻卧看池上月晓牕吟听竹间风此心所得无多事要在灵源一防通】
　　秋香堂　万厯温州府志在旧郡治后
　　君子堂　万厯温州府志在旧郡治旧名芙蓉亭在天池中三面皆荷花
　　总政堂　温州府志在府治元建【赵凤仪温州路总政堂记总政堂者府治视事所也夫治国如治丝然纷者整之散者一之总之义也温为浙左上路领二州二县坐总政者有监有长有贰佐领挈而裘振也表正而影从也其总政之义与堂始于至元庚辰距今四十年而兴创颠末无一语以示厥后予以延祐丁巳冬来守询吏民莫知所对作而言曰是予责也已春秋一门一台之微必书慎其事也况总庻政达万民者乎是宜书】
　　梦草堂　万厯温州府志在今卫治后即谢灵运西堂【刘基梦草堂遣懐诗即事在自得强歌非正音所以春草句声价重兼金若人千载下遗响邈难寻凄凉一池塘頼尔得至今我来当杪秋天浄潢潦沈枯荷有余香衰栁无残隂鼓鼙响未巳山水意徒深感时念兄弟恻怆伤我心】
　　戏防堂　方舆胜览在倅防通判赵防迎其父清献公抃来遂名【苏辙戏防堂诗春晩安舆遍浙东永嘉别业喜无穷槖装已笑分诸子更道何妨向薛公】
　　百咏堂　万厯温州府志在府治东
　　西射堂　晏公要在州城西南十里【谢灵运晩出西射堂诗步出城西门遥望城西岑连嶂叠巘防青翠杳深沈晓霜枫叶丹夕矄岚气隂节往慼不浅感来念已深覊雌恋旧侣迷鸟怀故林含情尚劳爱如何离赏心抚镜华缁鬓揽带缓促衿安排徒空言幽独頼鸣琴】
　　东山堂　名胜志在永嘉县积谷山下宋周行已建【翁卷东山草堂诗城隅古谢村博士草堂存惟见烟霞起全无市井喧鹤来巢木杪鼋出戯蒲根消得吟诗客慿阑看防畨】
　　海月堂　杨蟠永嘉百咏有海月堂诗
　　适堂　追远堂　万厯温州府志宋永嘉孝子仰忻宅内
　　嘉忠堂　永嘉县志在冯成宅宋髙宗书嘉忠二字赐之遂以名堂
　　遗爱堂　王十朋题双峯资深堂诗注周开祖昔令乐清有遗爱后人因以名堂
　　资深堂　雁山志在双峯寺后
　　同心堂　万厯温州府志乐清朱古学登宋嘉定第四世同防因建同心堂
　　明通公漙堂　万厯温州府志在平阳县元元贞元年重建名公溥堂【林景熙公溥堂记平阳旧县治阙　如牧守居其堂曰横阳道院令尹陈容更其名曰明通公溥之堂至元丁丑燬越四年辛巳重建防事及仪门两庑元贞元年县陞州改创谯楼前瞻伟美独未构绣衣之使省风戾止据案决事退食西偏观听不肃大徳辛丑秋太守孙筠谋于佐曰是不可无堂自经始至落成不浃月大备乃即旧名缩爲公溥堂】
　　萱竹堂　叶适沈氏萱竹堂记瑞安北湖山水闲美沈君体仁始治园观迟客有亭延月有台室最大曰萱竹之堂沈君爲诗十章闻者皆和北湖之胜遂夸一时
　　读书斋　晏公要城内西偏有谢康乐读书斋幽慵斋　东瓯遗事永嘉髙则诚有幽慵斋【髙明幽慵斋自咏诗闭门春草长荒庭积雨余青苔无人扫永日谢轩车清风忽南来吹堕几上书梦觉闻啼鸟云山满吾庐安得嵇中散尊酒相嬉娱】
　　初心斋　万厯温州府志平阳郑朴翁所居
　　止斋　仙岩寺志陈傅良读书处【陈傅良止斋月夜书懐诗送客门初掩收书室更虚新篁髙过瓦凉月下临除行处才扶杖餐时却馈鱼今朝风日好莫问夜何如】
　　观澜轩　温州府志在郡城宋建
　　翠幄轩　温州府志在郡城宋建前有榕树甚巨【杨蟠翠幄轩诗海榕根倒出皮干亦轮囷或问夀防许千年为一春】
　　不负轩　隆庆乐清县志县治有不负轩【王十朋题洪丞不负轩诗坐此轩无媿问君何以能所行皆是学不负岂惟丞鳬鹜文书静槐松诗思凝博陵徒种绩践履亦何曾】
　　緑画轩　温州府志去玉箫峯二十里乐清孙氏之别业【王十刖緑画轩记出箫峯西南二十里有山逺隠若虹霓之状俗谓之霓山乐安孙君之居得霓山之胜峯峦竒伟林簏静深有泉发于其下可饮可灌于是枕山而立栋宇因流而蓄池沼结轩向明收拾景象轩之外有嘉木数株修竹千挺蓊鬱苍翠婵娟潇洒播为疎枝舒为浓隂舞清风摇苍烟影明月漏山光之窈窕防碧沼之涟漪禽鸟宅其幽龟鱼息其隂左右青山环合映带蓝黛之色与天连碧四时不凋眼界常清望之宛然如在画图中盖此轩之佳致也主人与客日饮于其间寒光入座秀色可椈明莹杯盘冷袭襟宇防清气爽深杯不能发其醉情舒兴逺髙歌不能写其逸观者在旁疑其壶觞几席皆图画中物賔主仆从皆图画中人也有客常游兹轩陪主人之清尊览景物之幽竒寓之于目得之于心有若不能忘者主人曰客为我名之客曰予尝读韩退之南山诗有浓緑画新就之句爱其清新峭拔恨斯景之莫见今此轩之秀庻防其彷佛采其语而名之可乎主人曰可客为记之客曰轩宇景物之大槩四时朝暮之气象生绡一幅可得而画也浓緑之句可采而名也若夫清风一来披云拂玉天籁之竒非丝非竹虽神工妙手有莫得而模写博物辨口亦不能形容也予将何言】
　　龙壑轩　吴子孝有龙壑轩夜坐诗见雁山志流觞亭　名胜志在旧郡斋东偏宋守楼钥建甃池爲山水绘兰亭修禊图于壁
　　芙蓉亭　明一统志在府治
　　中山亭　永嘉县志郡城中山有亭在鹿城书院侧虽小阜系郡之主山也
　　醉筠亭　万厯温州府志在华盖山
　　富览亭　眀一统志在永嘉县郭公山万厯温州府志宋嘉祐三年知州楚建中建【沈绅为记】
　　留云亭　万厯温州府志郡城东南积谷山城沿其上上有留云亭【永嘉县志明万厯中重修改为东柄亭】
　　絶境亭　名胜志宋邑人周行已建于郡城积谷山上【周行已絶境亭诗云横絶尘境峻堞若绳削羣山列培塿云水分脉络下瞰万瓦居缥缈见楼阁松风发天籁泠然众响作晶莹天宇浄尘襟一澄廓】
　　积谷亭　温州府志在府治东南积谷山矻立危岩俯瞰大海为一方壮观
　　四时万象亭　明一统志在府城北门江濵元黄溍有记
　　南亭　晏公要在州南一里太平寰宇记即谢公游处【谢灵运游南亭诗时竟夕澄霁云归日西驰宻林舍余清逺峯隠半规乆痗昏垫苦旅馆眺郊岐泽兰渐被径芙蓉始发池未厌青春好已观朱明移戚戚感物叹星星白髪垂药饵情所止衰疾忽在斯逝将秋水息景偃旧涯我志谁与亮赏心惟良知】
　　北亭　方舆胜览在州东北五里谢灵运秩满与民叙别于此
　　谢公亭　何文渊谢公亭记江心寺之西南陬旧有谢公亭相传灵运守永嘉时来游必憇于此【林彦登谢公亭诗乗闲逺过中川寺孤屿亭前落照时漫策枯藤寻往事笑摩苍藓读残碑江涵北郭天初霁草緑西堂梦已离惟有风流消不尽海天空濶鸟飞迟】
　　懐谢亭　永嘉县志唐吴防爲永宁令慕谢康乐之风构亭曰懐谢
　　江山一览亭　万厯温州府志在郡城华盖山巅【永嘉县志亭后圯明嘉靖中重建改为吸江亭万厯中复建改名大观亭侯一元大观亭诗华盖倚城巅登临万水烟亭孤当落日江逺欲浮天双树春云里孤舟野水前春心成浩荡一倍惜离筵】
　　襟江亭　万厯温州府志在郡城江北永宁山上【永嘉县志亭在章山万厯中守卫承芳题其岩曰镜台】
　　白岸亭　太平寰宇记在永嘉县楠溪去州八十七里因岸沙白为名【谢灵运白岸亭诗拂衣遵沙垣缓步入蓬屋近涧涓宻石逺山映疎木空翠难强名渔钓易为曲援萝聆青崖春心自相属交交止栩黄呦呦食苹鹿伤彼人百哀嘉尔承筐乐荣悴迭去来穷通成休慽未若长疎散万事恒抱朴】
　　笔亭　永嘉县志县治西北郭公山有晋郡守王羲之笔亭乆圮今字迹犹存
　　望海亭　名胜志永嘉县青岙山两山如门宋永明中郡守顔延之于此筑亭以望海
　　醉乐亭　温州府志在永嘉县西五里西山宋郡守孙懋建【叶适醉乐亭记永嘉多大山在州西者独细而秀十数步内輙自为拱揖髙不孤耸下亦凝止隂阳附从向背以情水至城西濶千尺自峙岩港至緑野新桥陂荡纵横舟艇各出莲茭中櫂歌相应和已而皆会于思逺楼下土人以寒食埽冢而祭相与为遨嬉城内外无居人焉故西山之游为最着然地狭而専民多而贫遨者心竞不相下或举偾移质为毕事而已固不能鬬珍丽穷水陆也守长不察曰噫侈富甚矣贪胥所窥暴令绳之必逻捕以酒夺其笑语械缚挞击利数倍嗟夫以窭从奢求一日之乐而贻终年之忧不变者何也朝议大夫直龙图阁宣城孙公为郡之初访民俗之所安而知其故至清明节始罢弛禁纵民自饮又明年宅西山之中作新亭以休遨者名曰醉乐取昔人醉能同其乐之义公性不喜饮其政不専为寛盖通民之愿而务得其情如此亭成而民歌乐之当是时四隣水旱不常而永嘉独屡熟殆天亦以其人之和者应之欤古之善政者能防民之佚游使从其教节民之醉饱使归于徳何者上无所利以病民也及其后也因名之自游而为之御招民以极乐而尽其利民犹有不得游且乐则其赖于生者日已薄也故予记公之事既已贤于今之所谓病民者而推公之志又将进于古之所谓治民者也绍熙五年记】
　　驻鹤亭　明一统志在府城南宋白玉蟾尝寓此翠微亭　万厯温州府志在永嘉县广化乡太平山【杨蟠翠微亭诗飞盖出西郭正当新雨晴遥山已可数木落更分明】
　　敬亭　永嘉县志鲍若雨商霖有屋于雁池河南张思叔命之曰敬亭【张绎敬亭记鲍君商霖率二三子自永嘉来学于伊川先生勤苦自励早夜孜孜不舎于吾先生之门人以君为畏友也一日谓余曰永嘉素号繁丽而雁池又其冲也吾家作亭于其南而中间大湖浩然若千里大江之阻吾将防衣婆娑其下虽繁华于我何加予应之曰噫予言过矣使子有主于中虽坐诸纷华中可也不然特形苦而心驰一勺之水奈子何昔吾闻诸先生曰学之道始乎敬而已敬则实实则虚虚则无事矣子推是言而求之慎思之明辨之笃行之含酿浸化亦将庻防乎言未既商霖起拜曰予无敢言矣吾今而后知夫子之道大而子不予欺也请名其亭曰敬】
　　千橘亭　来鸥亭　留胜亭　万厯温州府志俱在永嘉县姚溪
　　众乐亭　莲屿亭　圆照亭　并见杨蟠永嘉百咏三髙亭　隆庆乐清县志在西塔山半俗呼半山亭有碑刻云晋王羲之宋谢灵运唐孟浩然曾游此
　　双瀑亭　隆庆乐清县志在箫台峯下【王十朋双瀑诗注亭壊乆矣洪丞命工起废气象一新】
　　翠微亭　雁山志在灵岩灵峯中道
　　更幽亭　万厯温州府志在乐清县白鹤寺前忘归亭　雁山志在大龙湫下【侯一元忘归亭观大龙湫诗沿洄一里溯涟漪旋见银河络地维隂涧玊龙呈夭矫天风织女飏机丝日斜烟雾苍崖断潭隠雷霆暮雨垂可是忘归更忘去出山流水意俱迟】
　　看不足亭　雁山志在灵峰洞讵那观瀑台之上蓝玉亭　雁山志在双峰寺侧
　　观海亭　万厯温州府志在乐清县白沙岭
</div>
    <div class="pagination">
<a href="浙江通志_page130.html">上一页</a><span>...</span><a href="浙江通志_page126.html">126</a><a href="浙江通志_page127.html">127</a><a href="浙江通志_page128.html">128</a><a href="浙江通志_page129.html">129</a><a href="浙江通志_page130.html">130</a><span class="current-page">131</span><a href="浙江通志_page132.html">132</a><a href="浙江通志_page133.html">133</a><a href="浙江通志_page134.html">134</a><a href="浙江通志_page135.html">135</a><a href="浙江通志_page136.html">136</a><span>...</span><a href="浙江通志_page132.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
