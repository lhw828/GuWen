<!DOCTYPE html>
<html>
<head>
    <meta charset="UTF-8">
    <title>江南通志 - 第 3 页/共 731 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江南通志 - 第 3 页/共 731 页</h1>
    <div class="content">











　　江南通志序
　　直省之有通志与古列国之有史同而舆地广大则倍之古者列国或百里或数十里各自为境今车书一统一省连跨数十国之旧封而江南尤属东南大省旧志修于康熈二十二年刻期告竣颇多缺畧今将综府州县志及歴年卷册所载详稽核考订故増新合为通志役亦重且繁也雍正七年钦奉
　　世宗宪皇帝谕防彚萃成编上之职方备一统志之采择盖其述之徃者采自史増诸后者据事直书为他年史氏之徴信故凡子史百家之书购求必备州郡志乗印册檄取必详上江者安徽藩司主之下江者江苏藩司主之督抚大吏延聘纂修鍳定董成殆六年于兹矣【臣】于雍正十年督漕苏松十有三年移臬安徽适当修志之时上下两江咸得恊理其事与观厥成见二百卷之中恭纪
　　诰谕宸章如读帝典大训敬述河渠
　　方畧如覩地平天成若
　　赐复蠲租豁减浮粮以及漕运积贮诸大政纪载详备而人文之盛节烈之竒户丁之繁物产之豊虽江南山川灵秀风上清淑异于他省而实可想见我
　　朝重熈累洽之休渐涵乐育之久以驯至于斯也今者伏遇我
　　皇上龙飞御宇泽遍遐陬蠲免江南积年逋赋以千万计他自闗税盐课浮羡暨一隅一邑田赋杂税稍有不便于民者咸
　　予豁除
　　特开恩科广増解额分闱校士加意作人
　　皇仁洊至有加无已若阳春布泽率土同滋而雨露之濡润南国者为倍渥焉此又【臣】亲觐其
　　光而乐其
　　烈者也
　　鸿猷广被
　　成宪光昭垂之简防猗欤休哉矧
　　圣圣相殷勤南顾其加意于此一方者固大书特书不
　　一书而足也
　　轸念乎风俗之浮靡则
　　诏谕频颁时切返淳归朴之儆也
　　洞悉乎郡县之繁剧则陞析周详具见体国经野之宜也河防之整理则泛涨无虞而徐泗淮俱享平成之庆也海塘之修筑则洚洞安澜而苏松常镇各防清晏之休也沟渠之疏濬则蓄泄咸资而千里膏腴旱涝有备武备之规画则尘氛永靖而大江南北鸡犬无惊也而硕辅名卿景从云集忠孝节烈徳化风行以及才士名流咏歌赠答鼓吹休明无不以江南为最要皆沐浴于
　　仁渐义摩之久而振兴为有自也则此志之信今传后者皆【臣】备官斯土以来所目击心识而知纪载之
　　不可不详也寕仅星野舆图之博攷土冝物产之铺陈禨祥瑞应之胪列而谓志之为用在是哉旹
　　乾隆元年嵗次丙辰仲冬月谷旦江南江安等处粮道布政使司参议【臣】王之锜谨撰











　　江南通志序
　　粤昔周官职方氏掌天下图籍而辨其邦国都鄙与其财用谷畜之数以周知天下之利害盖志之意肇于此迨班固作汉书着地里沟洫等志而志之名始立故后世有一统志列省有通志下而郡县亦各有志
　　圣祖仁皇帝御宇之二十二年武功底定海内乂安于是
　　乎有修一綂志之举
　　诏天下各修通志盖将登诸
　　天府用昭一王之钜典也上下两江为吴楚名区幅员广大实甲天下霸业皇图沿革不一而我
　　世宗宪皇帝
　　睿虑周详因革尽善江省之州陞而为府者二为直者五县之析而为二者十有七诸如垦荒田免浮粮指难悉数即盐荚邮传亦皆弊絶风清兹复恭逢我
　　皇上绍承大綂继述前徽念江省为东南财赋重地寛恤之典优于他省当此仁风翔洽万善偹臻之防通志一书脱不及时修辑吾恐久而不免于挂漏矣雍正七年
　　诏在廷儒臣续修一綂志直省督抚各修通志诚以通志为一綂志之权舆而不容率畧也今上下两江督抚诸大臣悉经术通儒而司藩臬者又多文学之彦虽纂辑有人而讨论修饰公余不废爰彚
　　三朝之典故成此不刋之瑶编纲举目张部分类别彬彬郁郁质有其文殆将与周官汉志并垂天壤【臣】之来江省也晚未获与于斯役适逢告成之期得载一言于简末因不揣固陋而为之序
　　旹
　　乾隆元年嵗次丙辰孟夏谷旦整饬江南通省驿盐法兼廵江寕道按察使司副使加二级纪录二次【臣】孔焕谨撰
　　江南通志序
　　乾隆元年丙辰夏四月【臣斯盛】蒙
　　恩任安徽布政使司事时江南通志将次成书【臣】因得与编校之役搜遗补阙督趣集事又逾半载而告成凡二百卷其间舆图田赋职官民物古今因革沿润之宜略已大备焕然维新矣【臣】伏惟江南幅员广逺安徽与江蘓分阃而治其地北薄虹灵南抵黟歙西界皖口控扼千有余里财赋差半江苏而江山阨塞形势险固实为过之自春秋吴楚之世争钟离居巢州来为今凤阳寿州庐州巢县之地降及三国六朝孙氏之濡须祖逖之谯城韦叡之合肥世称南北重镇而元明之季颍亳英霍界连楚豫长江左右独为隩区盖山川隔阂疆界纠纷居东南轇轕之防而钤辖阻深不尽如江苏所隶广谷大川平畴旷野弥望千里也地险民聚而富之教之又一道也我
　　世祖章皇帝扫平区夏式用九围
　　圣祖仁皇帝六十一年深仁厚泽沦肌浃髓
　　世宗宪皇帝益加整饬析县置郡慎固封守黎庻乂安我皇上綂
　　三圣而缵承之即位之初
　　厪懐民瘼豁免芜湖县江夫河篷租税蠲除泗州安河两岸陞科淤地钱粮斯民鼓舞相庆久矣夫醇气渐濡太和翔洽本深而末茂质胜而文生确荦者畊桑游闻者勤动雄杰者髙明深鸷者沉潜谛观志中所载凡职官之严密疆里之周详赋役户口之轻重多寡墩防戍守之聨络环衞皪乎若星罗而棋布秩然如丝栉而髪理有动静相调之势无劳逸不均之虑有诘奸禁暴之实无糜饷冗兵之烦盖本
　　国家治益求治安益求安筹疆域如戸庭运神州于掌上而【臣】幸得备藩斯地因通省全志之成列两江地势之殊详
　　本朝规画之尽善逺迈前古以昭
　　列圣神谟逺略用固亿万年不防之基匪直列掌故备史
　　氏之见闻而已
　　旹
　　乾隆元年歳次丙辰冬十月谷旦江南安徽等处承宣布政使司布政使臣晏斯盛谨撰









　　江南通志序
　　国有史直省郡县皆有志由来尚矣【臣防一】自移守维恭逢
　　世宗宪皇帝命儒臣修一綂志
　　诏省防各修通志上之而台省大臣檄征郡县志以供采辑【臣】率郡之绅士编纂成书报充省局于今五载复覩通志之成【臣】叠膺
　　简命歴运使视鹾政治所胥隶江南例得飏言于简钦惟
　　我
　　国家自
　　世祖章皇帝定鼎中原四方和防
　　列圣相承重熙累洽幅员孔长尤以江左人文渊薮财赋
　　要区
　　恩纶叠沛
　　圣训频颁富之教之沦肌浃髓编纂诸臣开函恭纪煌煌御制灿若球图允惟典要次分十志例仿班书纲举目张有条不紊自舆地河渠即及食货八政所先义不容后而【臣】职司盐政为食货之一伏念两淮盐防自昔甲于天下国用以饶民生攸頼立纲积引法久易弛我
　　朝监于前代去其烦苛权其利病
　　轸恤深仁度越千古维
　　皇建极载沛殊恩盐法澄清商情豫顺【臣】敬奉施行犁然志册诚懽诚忭窃有荣焉以至吏积民依文教武衞因时制宜具征文献【臣】歴官兹土尝所与闻循覧是书上徴史乗下肃官常盖
　　圣天子之声灵赫濯实式慿之非供掌故云尔也
　　旹
　　乾隆二年歳次丁巳春正月谷旦都察院佥都御史管理两淮盐政加七级纪录四次【臣】尹防一谨撰
</div>
    <div class="pagination">
<a href="江南通志_page2.html">上一页</a><a href="江南通志.html">1</a><a href="江南通志_page2.html">2</a><span class="current-page">3</span><a href="江南通志_page4.html">4</a><a href="江南通志_page5.html">5</a><a href="江南通志_page6.html">6</a><a href="江南通志_page7.html">7</a><a href="江南通志_page8.html">8</a><span>...</span><a href="江南通志_page4.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
