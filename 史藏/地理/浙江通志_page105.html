<!DOCTYPE html>
<html>
<head>
    <meta charset="UTF-8">
    <title>浙江通志 - 第 105 页/共 787 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>浙江通志 - 第 105 页/共 787 页</h1>
    <div class="content">　　国朝顺治五年左桥燬知县郑国位重建康熙八年邑人余世球修右桥及阁邑人姚铎重建
　　太平桥　嘉靖浙江通志在县西旧名坑桥庆元县志元至正十年火二十六年重建改名太平明嘉靖二十五年筑城桥毁四十三年知县张应亮从民请増开小水门改名水门桥崇祯间火续建
　　攀龙桥　崇祯处州府志在县南庆元县志明隆庆二年里人吴道揆建万厯三十六年子俸重建
　　国朝康熙二年孙丽明王眷王賔王钟再建
　　蒙洲桥　嘉靖浙江通志在二都元至元间建庆元县志明嘉靖五年邑人叶享重建
　　棘兰桥　旧浙江通志在棘兰司侧庆元县志明万厯三年知县沈维龙建
　　黄荆桥　庆元县志在寨后坑明洪武十八年建后坏永乐十六年邑人吴均平重建隆庆四年坏知县朱芾重建
　　槎溪桥　嘉靖浙江通志在八都宋淳熙间建庆元县志明嘉靖四十三年知县张应亮修万厯二十二年坏于水知县邓建邦重建改名通济【郑汝璧槎溪桥记庆括岩邑也地当闽浙之交而八都离城二十里水势回旋葢水口所阏为邑孔道旧有桥兴废不一正徳间邑令何公鳌架木为之至万厯甲午蜃水大发桥坏无存春夏之交溪流迅驶垫溺者众往来病焉知县邓公捐俸首倡而乡之士民咸乐于助叠石为墩者五每高二丈濶比高之数缩其半覆屋三十七楹砻甃精宻结构坚固民有攸济矣桥成征予为记】寻坏今建草桥
　　阜梁桥　崇祯处州府志在九都竹口庆元县志明永乐九年里人周喜初建嘉靖十一年通判周绅重建万厯四年坏知县沈维龙修建
　　国朝顺治间竹口居民重建
　　云和县
　　县前桥　嘉靖浙江通志在县南云和县志知县刘琛建
　　桂林桥　崇祯处州府志在万寿宫前
　　步月桥　括苍彚纪在鳯山麓旋带学宫县治沙令桥　旧浙江通志在休寺西括苍彚纪桥南倚溪之侧有觉是亭邑人吴浩建
　　梯云桥　括苍彚纪与沙令桥近
　　祈丰桥　云和县志知县林汪远建祈年有应故名石门桥　旧浙江通志在县东五里
　　兼济桥　括苍彚纪通景宁邑人陈良言柳仲楷建七尺渡　嘉靖浙江通志在四都云和县志县编渡夫四名
　　【谨按七尺渡在县西三十里尺一作赤西至龙泉县之武溪隘十里两县接境处也羣山四合溪流横亘其中叠石架梁以通行者有间道达石塘及松阳至为险要】
　　石塘岭根渡　云和县志在八都旧无船往来阻涉明嘉靖壬午知县胡希铨岁编渡夫一名
　　宣平县
　　三元桥　嘉靖浙江通志在县南一里宋景定初建明正徳甲戌重建【王埙重修三元桥记距城一百二十里为宣慈乡北抵金华南通瓯海沿流浚源于樊冈春湍夏潦冲激悍驶涉者病焉宋景定间乡之祝氏王氏郑氏协力以建二桥厯年多坏于水火歳甲戌松坡王君子文好善勇义慨然勉承旧绪复捐金谷崇址于渊酾流为三道梁驾其上每长二十丈有竒每一丈有四翼以扶楯如其长之数而倍之翚飞辏集烟火相望普照寺觉庵圆上人白业宏愿协众皆乐施舍而王君子仁克敦祖训又子以地遂捐衣鉢建佛堂于岸左又助田若干资汤茗暍日以饮行者于是桥与堂相与为无穷矣】
　　槐溪桥　崇祯处州府志在县东五里天顺六年道士高希度建
　　通济桥　括苍彚纪在县南宋里人郑嘉遯建岁久屋坏明景泰间同知郑建主簿练敬同修寻坏于水嘉靖间知县张僎县丞宋镐为石址桥屋改旧名通徳为通济癸卯夏洪水复圮其半知县萧彦重修【萧彦重修通济桥记宣平县南有通济桥初以木为之而屡废嘉靖五年县尹张君僎来宰是邑乃与二尹宋君镐谋修之鸠材命工以石为基者五以木为桥屋者二十四梁成而张君擢兴化府判宋君亦更余姚去予至宣平县之三年癸卯夏暴雨荡溪而桥圯者半是秋予议重修捐俸金付诸尚义之士市木石趂寒沍而急举焉甲辰夏四月桥则焕然复新矣】
　　杉坑桥　栝苍彚纪始建前湾潘仪倡明隆庆三年大水冲圯署县事缙云敎谕刘瓒捐俸命仪之子正忠重修
　　济民桥　崇祯处州府志在县南六十里明洪武初里人祝伯思架木为梁景泰间推官黎谅重建天顺四年奉御杨均保重修嘉靖间知县萧彦重建
　　思恩桥　旧浙江通志在县南六十里括苍彚纪明成化初县丞温润重建寻废置舟以渡
　　通仙渡　嘉靖浙江通志在县南三十里即三港渡路通郡城崇祯处州府志邑人祝宗舍田给之【王深源三港渡记隶栝之县七丽水为之冠隶县之乡十宣慈为之冠其途四通五达有津曰三港行者必经焉凡乡之水皆防于兹素无舟梁之备是以旱干水溢行人莫不告病有祝君希圣者乡之好义君子也见而悯焉乃筑室于津之阳择谨厚者居之籍良田三十亩俾歳收其入水缩则架木为梁以利徒涉溢则具舟楫济险滩且设茶以饮憇息之劳者于是行者若履平陆无垫溺沾濡之患莫不咨嗟叹息共称其贤属余为之记】
　　赤渡　崇祯处州府志在县西北二十里路通白防坑及松阳
　　景宁县
　　龙首闗　景宁县志在六都黄水坑去县东二十五里
　　【谨按龙首闗地名黄木坑悬崕絶壑最为险要闗即龙脑桥水流峡中两防陡絶架桥其上明嘉靖中以倭乱故设闗以备之又有龙滙闗在县二都白鹿闗在县一都俱嘉靖三十六年备倭知县钟夏嵩建】
　　黄垓隘　青草隘　崇祯处州府志俱可防御过此为庆元县
　　【谨按青草隘东有緑铜隘去县东五十里与青田八都相接正綂间黄坛盗起守此拒之冦不能上又卢栖隘在县东八十里与泰顺县小堰相接蜂桶隘在县东南八十里又南十里为石佛隘与泰顺之平寮相接明嘉靖间倭陷泰顺莒冈守此三隘以却之】
　　上桥　景宁县志在县治左
　　下桥　景宁县志在县治右相传有仙人卧桥上以扇挥蚊至今上下半里蚊皆不集遭焚久废
　　国朝康熙四十四年重建改名睡仙桥
　　聚仙桥　括苍彚纪在县南十里汤夫人灵应仙迹在焉
　　洪岭桥　景宁县志在县北十里适府必由之路山水暴溢民艰于涉明隆庆五年知县陈严之始设木桥民便之
　　白鹤桥　崇祯处州府志在县南四十里建时有羣鹤来集故名
　　渤海桥　旧浙江通志在县北四十里
　　沈庄桥　景宁县志与云和接壤适府必由之路明隆庆间邑民黄五掘地得金捐建
　　浮伞渡　括苍彚纪在县西大均潭马女仙常以伞渡故名【钟夏嵩浮伞渡诗古渡春雷动桃花浪欲生片云三岛远孤屿一潮平树绕神仙国溪通锦绣城横舟频击楫莫负济川名】















　　浙江通志卷三十八
<史部,地理类,都会郡县之属,浙江通志>
　　钦定四库全书
　　浙江通志卷三十九
　　古迹【一】
　　浙自吴越肇封以来上下几千百年其间城郭宫室园林台榭名贤之所兴建达士之所登临以及一名一物之奇虽世远年湮不尽存于今日而流风余韵可攷而知搜罗旧闻以广覩记载笔者之职也志古迹
　　杭州府【上】
　　古州城　元丰九域志古州城隋杨素创太平寰宇记隋置杭州在余杭县十年移州理钱塘十一年复移州于柳浦西依山筑城即今郡是也【互见城池谨按隋书开皇九年平陈更置各州县太平寰宇记所云十年乃文帝之开皇也】
　　吴越国城　吴越备史唐大顺元年王命筑新夹城环包氏山暨秦望山而回凡五十里皆穿林架险而版筑焉景福二年王率十三都兵洎役徒二十余万众新筑罗城自秦望山由夹城东亘江干洎钱塘湖霍山范浦凡七十里【钱受征吴越国治攷旧城门凡十朝天门在吴山下今镇海楼龙山门在六和塔西竹车门在望仙桥东南新门在炭桥东南土门在荐桥门外北上门在旧菜市门外盐桥门在旧盐桥西西闗门在雷峰塔下北闗门在夹城巷宝徳门在艮山门外无星桥葢当时城垣南北展而东西缩故曰腰鼓城也钱镠杭州罗城记大凡藩篱之设者所以规其内沟洫之限者所以虞其外华夏之制其揆一焉故鲁之祝丘齐之小谷犹以多事不时而城况在州郡之内乎自天下兵革而江左尤所繁并余始以郡之子城岁月滋久基址老烂狭而且卑每至阅士马不足转遂与诸郡聚议崇建雉堞夹以南北矗然而峙帑藏得以牢固军士得以帐幕是所谓固吾圉以是年上奏天子嘉以拙政优诏奬饰以为牧人之道其尽此乎俄而孙儒叛蔡渡江侵我西鄙以剪以逐蹶于宛陵劲弩之次泛舟之助我有力焉后始念子城之谋未足以为百姓计东眄巨浸辏闽粤之舟橹北倚郭邑通商旅之寳货茍或侮刼之不意攘偷之无状则向若吾皇优诏适足以自筞由是复与十三都经纬罗郭上上下下如响而应爰自秋七月讫于冬十有一月由北郭以分其势左右两翌合于冷水源绵亘若干里其高若干丈民庶之负贩童髦之缓急燕越之车葢及吾境者俾无他虑千百年后知我者以此城罪我者亦以此城茍得之于人而捐之己者吾无愧与】
　　宋禁城　宋史高宗本纪建炎三年升杭州为临安府绍兴八年定都三十一年五月增筑禁城【咸淳临安志建炎三年二月诏以州治为行宫绍兴元年十一月诏守臣徐康国措置草创二年九月南门成诏名曰行宫之门三年诏梁汝嘉创廊庑于南门之内十八年名南门曰丽正北门曰和宁东苑门曰东华二十八年増筑皇城王同祖夜步内门诗静夜高灯人未眠等闲行过内门前一声唱彻连珠喏碧月朱防緑柳边】
　　盐官县古城　嘉靖海宁县志在县西北四十一里隋大业十三年筑唐永徽六年又筑周回四百六十步濠濶五丈深四尺今不存【互见城池】
　　管城　至元嘉禾志吴王筑四城以御越管城属盐官
　　东安郡城　名胜志东安郡城在富阳县北十八里吴黄武中郡守全琮筑
　　富阳县旧城　名胜志富阳县古城唐咸通十年县令赵讷筑去今城二百七十步富阳县志元至正十六年杨完者重筑后毁庆春河即古县城濠
　　永宁寺城　宣徳富阳县志在荣国寺西北隅即今永宁寺【咸淳临安志城周十二里有屋七百十九间警楼十二座铺舍一百十九所五代时城在县东南钱氏以地逼江乃垒砖砾为之富阳县志元至正十六年重筑今不存】
　　余杭县旧城　咸淳临安志余杭县旧城在溪南后唐时号为清平军城【成化杭州府志莫详所始】
　　营盘城　万厯杭州府志在余杭县南一里至正十六年杨完者即溪南旧城内筑以守御号为营盘城
　　旧仓城　咸淳临安志在余杭县东南二里安乐山上唐永贞五年刺史张纲奏置仓宇四十二间天宝八载采访使奏置常平仓同在城内钱氏废仓建寺今名法善院仓址仍存
　　东安镇城　吴越备史大顺二年秋七月城东安镇咸淳临安志因山为城吴越钱王都将杜棱筑【罗隐东安镇新筑罗城记杭之别郡旧有八都之目而东安主领太师杜公寻以擒薛朗于京口破丅从实于毘陵天子宠之拜常州刺史遂属其兵于子弟焉抚于内者曰建思御于外者曰建徽经度于季孟之间者曰建威洎太师解印而归淮叛淝偷连压封部元帅大丞相彭城王始授君以板筑之要濠堑之广袤地里之横亘皆取刖于大丞相鸠其民人相其险易惟师有令众克从之起大顺辛亥讫于明年蟠东矗西离连坎接隆者就之洼者盈之民不弛担时不妨农夏五月甲辰太师犒羣帅于城下若杵若畚者皆与焉不三四年淮南节度杨氏行宻扰我疆境而东安尤为其所忌行宻减安仁义之精锐分田頵陶雅金威之敢勇以攻东安城楼橹翔空矢石交迸翊日我军慿其城毙贼将于城下者其数盈千濠塞堑堙自是羣冦不复有图南之意是知人非城则无以为捍城非人则无以自固不有城也人何以安不有将也城何以坚噫天下之无事也吾乡则有河间凌凖宗一濮阳吴降下已汝南袁不约还朴以文学进天下之有事也吾乡则有太师建徽伯仲及诸将佐以武艺称岂文武之柄倚伏而然也抑江山禀受与时消息者乎太师以镌金勒石见征不敢坚逊干宁五年记】
　　于潜县旧城　嘉靖于潜县志在县北二百四十步隋开皇十三年杨素筑【互见城池】
　　潜州城　咸淳临安志在于潜县东七里置潜州时筑今地名城岭
　　紫溪城　咸淳临安志在于潜县南三十里潜川乡城复村【名胜志遗址在紫溪之上成化杭州府志唐置紫溪县时筑】
　　越王城　咸淳临安志在于县东十五里阿顶山夏后少康之后封于越其支庶或居此今城址犹在又名平越城下有平越村其址与皇甫岩近
　　新城县古城　万厯新城县志古城在县东南唐时筑
　　四门城　成化杭州府志新城县又有富春桐江新镇祠堂四门城今圯濠与遗址仅存
　　吴越国治　吴越备史梁龙徳二年王建天下元帅府于兴国门之右【吴越国治攷国治在鳯凰山下即镇海军使院唐以前州治也其子城南为通越门北为双门钱氏纳土后二门犹存咸淳临安志州治只载钱氏造而不言在鳯凰山下政和二年孙沔守杭蔡襄为撰双门记内云吴越王依山阜以为治是钱氏宫室在鳯凰山无疑南渡即其地为行都后人但知宋都而不知钱氏其立铁幢识射潮处去鳯凰山仅二百步许此足为证也罗隠镇海军使院记镇海军旧治京口大丞相以钱塘之众东揕汉宏西殱逆朗天子不易其土故自符竹四命然后移军于钱塘生物以宜租赋以便斥去旧址广以新规廓开闬闗防起阶级俾幢节之气色貔虎之出入得以周旋焉庚申年始辟大防之西南隅以为賔从宴息之所左界飞楼右劘严城地耸势峻面约背敞肥楹巨栋间架相称雕焕之下朱紫苒苒非若越之今而润之旧也其府属以下或八都旧将或従公于征或禀之于朝廷或防之于乡里故天子用清宫傅道之选以佐之辍敎民论道之任以副之其余省秩卿曹职领枂次自我朝藩服官属之盛无加也噫大丞相之勲徳既藏之天府而攀鳞附翼者非镌刻砾石其可久乎是年冬十月始命观察判官罗隠为记】
　　吴越宫室　五代史吴越世家梁龙徳元年称吴越国王更名所居曰宫府曰朝【吴越备史天祐二年建功臣堂于府门西天成三年王亲祀于都防堂初名八防亭六年丽春院火王迁居瑶台院之防云堂文穆王治府于城北孝献防王以采戏于青史楼六年九月王即位于仙居堂是月迁于思政堂七年以龙山武功堂为文穆王庙开运三年重建天宠堂四年二月有雉集于玉华楼七月有雉升于天册堂防门十二月迎王于义和后院显徳二年七月有虹入天长楼在内城之东建隆元年大庆堂成咸淳临安志中和堂钱王阅礼堂旧址】
　　吴越营屯　吴越备史广明元年杭州始建八都五代史吴越世家团诸县兵为八都以镠为都指挥使【吴越国冶攷营屯凡六白璧营在城南上隅宝剑营在钟公桥北青字营在盐桥东福州营在梅家桥东马家营在修文坊大路营在褚家塘咸淳临安志衣锦营在临安县石境山】
　　吴越郊台　武林旧事上石龙永寿院钱王郊台近焉又名登云台
　　宋宫室　宋史高宗本纪建炎三年驻驆杭州即州治为行宫【徐一夔南宋行宫攷宋行宫在鳯凰山下即唐以来州治其宫殿之制文徳殿谓之正衙拱殿谓之常朝紫宸殿上寿御焉大庆殿朝贺御焉明堂殿宗祀御焉集英殿防士御焉此四殿即文徳殿随事掲名非专建也后殿有四崇政殿一名祥曦福宁殿寝息之所复古殿燕闲之所延和殿在垂拱之后遇斋戒御焉选徳殿孝宗建以为射殿缉熙殿理宗辟以为讲殿熙明殿度宗改东宫之益堂为之而讲筵延阁并在禁中至于东宫初无定制如孝宗之资善堂度宗之益堂皆在禁中遂以为就学之地又有钦天孝思二殿以奉神御则仍东都之旧制武林旧事故都宫殿门曰丽正和宁东华西华苑东苑西北宫南宫南水东水防通上閤宣徳隔门斜门闗门王华閤门含和眙谟二门在天章阁其正殿曰垂拱文徳大庆紫宸集英后殿曰延和崇政即祥曦福宁复古选徳缉熙熙明明华清燕膺福庆瑞射殿需云符宝嘉明明堂即文徳坤宁秾华慈明慈元仁明进食即勤政钦先孝思清华堂曰翠寒澄碧观堂芳春凌寒钟美灿锦燕喜静华清赏稽古清远清彻澄碧蘂渊环秀文囿书林华馆衍秀披香徳勤云锦清霁緑蕚华又名琼姿碧琳凝光澄辉绣香呈芳防景正始怡然信美斋曰损斋彛斋谨习燕申楼曰博雅观徳万景清暑清美明逺倚香阁曰云章清华凌虚清漏倚桂来鳯观音芙蓉万春台曰钦天宴春秋芳天开图尽舒啸跄台轩曰晚清閤曰清华睿思怡真容膝受厘緑绮观曰云涛亭曰清泳清趣清晖清颢清迥清隠清寒清激清翫清兴静香静华春妍春华春阳春信融春寻春映春余春留春皆春寒碧寒香香琼香玉香界碧岺滟碧琼英琼秀明秀深秀衍秀濯秀锦烟锦浪绣锦万锦丽锦丛锦照妆浣绮缀金缀琼秾香暗香晩节香岩香云岫映波含辉达观秀野凌寒涵虚平津真赏芳远垂纶鱼乐喷雪流芳芳屿玉质此君聚芳延芳兰亭激湍崇峻惠和浮醴泛羽凌穹迎薰防英正已丹晖凝光雪径参月共乐迎祥莹妆植杖可乐文杏壶中天别是一家春园曰小桃源杏坞梅冈瑶圃村庄桐木庵曰寂照怡真坡曰玛瑙洗马桥曰万岁清平春波玉虹敎曰南敎北敎】
　　宋德寿宫　宋史高宗本纪绍兴三十二年六月名新宫曰徳寿【梦粱録在望仙桥东高庙倦勤命建宫殿以徳寿为名后生金芝改殿曰康寿高庙雅爱湖山于宫中凿一池引水注入叠石为山象飞来峰有堂曰冷泉孝宗曽赋长篇玉堂杂记徳寿宫中分四地随时游览东地分香逺清深月台梅坡松菊三径清妍清新芙蓉冈南地分载忻射防临赋灿锦至乐半丈红清旷泻碧西则冷香文杏静乐浣溪北则绛华俯翠春桃盘松甞见御制盘松賛墨本又见御制祭土地文咸淳临安志孝宗受禅移御徳寿宫改曰重华后宪明皇太后御改曰慈福寿域皇太后御改曰慈寿】
　　宋诸阁　玉堂杂记诸阁皆在禁中藏祖宗御书图籍宝瑞【建炎以来朝野杂记太宗龙图阁真宗天章阁仁宗宝文阁神宗显谟阁哲宗徽猷阁徽宗敷文阁高宗焕章阁孝宗华文阁光宗宝谟阁宁宗宝章阁理宗显文阁太祖英宗无御集故不设阁】
　　宋郊庙　宋史高宗本纪绍兴四年诏祀明堂作行礼殿于敎塲五年建太庙于临安十三年筑园丘建景灵宫【咸淳临安志郊丘在嘉防门外龙华寺西坛四成分十二陛陛七十二级青城斋宫及望祭殿以幕屋为之大殿曰端诚便殿曰熙成外为泰禋门祭用元祐郊礼合祭天地设大神大示及太祖太宗配位并从祀诸神凡七百七十有一明堂即文徳殿太庙在瑞石山左正殿七楹分十三室太祖太宗真宗仁宗英宗神宗哲宗徽宗钦宗高宗孝宗光宗宁宗又设配飨功臣位于横街南太祖赵普曹彬太宗薛居正石熙载潘美真宗李沆王旦李继隆仁宗王曽吕夷简曹玮英宗韩琦曽公亮神宗富弼哲宗司马光徽宗韩忠彦高宗吕頥浩赵鼎韩世忠张俊孝宗陈康伯史浩光宗葛泌宁宗赵汝愚诸室之西奉僖顺翼宣四祖庙有册宝殿斋殿致斋阁子景灵宫在新庄桥西内有蟠桃亭流杯堂跨水堂梅亭四井堂橘园桂所南为崇禋馆斋宫在钱湖门外惠照昭庆二院夏至祭皇地只立夏祭荧惑南岳渎立秋祭白帝西岳渎】
　　【谨按咸淳志载配飨功臣惟钦宗无功臣故缺焉田汝成西湖志误认为钦宗缺祀殊不知钦宗升祔月日见于宋史不可诬也】
　　宋诸坛　建炎以来朝野杂记绍兴十六年飨先农于东郊筑高禖坛十八年筑九宫贵神坛于东郊【咸淳临安志先农坛高禖坛在嘉防门外九宫贵神坛在东青门外海神坛在太平桥东淳祐中以依海建都宜以海神为大祀临安府社稷坛在小昭庆寺侧】
　　宋官署　徐一夔官署攷宋南渡省台寺监俱可指数若其仓库所局诸色公署不能一一悉举入元以来其地或为官舍或为民居遗基犹能指而言之【咸淳临安志三省枢宻院在和宁门北都堂在枢宻院思堂在都堂后经武阁在枢宻院中书门下后省在都堂西有紫薇阁宁宗御书检正左右司在諌院右承防检详编修在枢宻院御史台在清河坊北向取严肃之义朝堂即台防西序列东都御史名字南渡后列于东序防以内为御史閤位諌院在后省西防事列谏官题名六部在三省枢宻院南有论思献纳之堂后有望江亭在山上太常寺在罗汉洞有寅清堂昭勲崇徳阁文武勲臣二十三人绘像其中宝库在东庑藏祭器乐器玉牒所宗正寺在太庙南有玉牒殿祖宗属籍之堂大理寺在仁和县西云章亭在中门列累朝奨谕狱空勅有明清堂在防左楮亭在池上司农寺在保民坊有祥扈堂太府寺在保民坊秘书省在天井坊冇右文殿秘阁列累朝御制御书国史院在右文殿东道山堂在秘阁后著作之庭在道山堂后国史日厯所编纂防要所书库宝库后圃浑仪台勅令所在侍御桥南国子监在纪家桥芳润亭在后圃书板库在中门内将作监军器监并在保民坊大宗正司在天庆坊有属籍之阁茶盐所防子所公田所封椿安边所并在三省大门内登闻检院登闻鼓院在丽正门外左右阙之南都进奏院在朝天门外官告院在部门内粮料院在漾沙坑审计司在保民坊货务都茶塲在通江桥东杂买务杂卖塲在通江桥东文思院在北桥之东左藏库在清湖桥西封椿上库在三省大门内封椿下库在左藏库中门内安边太平库在下库南车辂院在嘉防门外御前军器所在礼部贡院西和剂局在太府寺内惠民局凡五南在三省前西在众安桥北北在市西坊南外局在浙江亭北外局在北郭省仓上界在天水院桥中界在菜市桥下界在东仓铺丰储仓在仁和县侧仓桥东西仓在左家桥端平仓在徳胜桥淳祐仓在斜桥南平籴仓在仙林寺东咸淳仓在东清门内军寨北草料塲在天水院桥西纸局在赤山湖濵骐骥院在漾沙坑象院在嘉防门外丽正门右马军司在保民坊步军司在铁冶岭閤门在和宁门外宗学在睦亲坊有大成殿御书阁明伦堂立敎堂汲古堂斋舍太学在前洋街有大成殿首善阁光尧石经之阁崇化堂武学在太学东有立武堂斋舍礼部贡院在观桥西别试所在大理寺西太史局在吴山大医局左通江桥北中兴舘阁续録秘书省浑仪台以东冈改筑又有羣玉堂本名羣玉亭改后楼钥书榜芸香亭蓬莱旧名锦隐倪思书榜天敎本名汗青轩杨简书榜梦粱録本州贡院在钱塘门外王家桥以待本州士人发解之处两浙漕司贡院在北闗门外待两浙路寓之士及有官人宗女夫发解之处】
　　宋府第　古杭杂记南渡后都城戚里臣僚府第略依东都旧制【乾道临安志左右仆射府在寿域坊南枢宻知院府在天庆坊执政府在天庆坊南嗣濮王府在军将桥之东吴王府在后洋街益王府在巾沙巷睦亲宅在清湖桥之东台谏宅在太常寺西百官宅在石灰桥梦粱録左右丞相叅知政事枢宻院使签书并在南仓前大渠口侍从宅在都亭驿东台官宅在油车巷省府官属宅在开元宫对卿监郎官宅在俞家园七官宅在郭婆井五官宅在仁美坊三官宅在潘阆巷十官宅在旧睦亲坊六房院在涌金门东五房院在杨和王府西孟太后宅在后市街韦太后宅在荐桥东邢皇后宅在荐桥南吴太后宅在州桥东郭皇后宅在佑圣观后夏皇后宅在丰乐桥北谢皇后宅在丰禾坊南李皇后宅在后市街韩皇后宅在将军桥杨太后宅在漾沙坑寿和谢太后宅在龙翔宫侧全皇后宅在丰禾坊吴王府在后洋街益王府在新桥秀安僖王府在后洋街汉王府在西桥庄文太子府在井亭桥沂靖惠王府在清湖北景献太子府在铁冶岭荣文恭王府在佑圣观北周汉国长公主府在左藏库西张循王府在清河坊韩蕲王府在前洋街刘鄜王府在明庆寺南杨和王府在洪福桥贾魏公府在葛岭成化杭州府志岳鄂王府在太学街】
　　宋营屯　建炎以来朝野杂记中兴初诸将各总重兵至绍兴二年诏三衙措置营屯次第皆东都卫兵之遗也【咸淳临安志殿前司在鳯凰山下马军司在保民坊步军司在铁冶岭引见司在文思院后有等子营班直共二十四班一在保民坊一在丰禾坊一在艮山门内一在梅家桥西皇城司指挥一在丰乐桥一在辇宫营御厨营在天庆坊翰林司营在京畿第二将南仪鸾司营在丽正门外内军器库营在清波门内修内司营在孝仁坊纲兵营在平擢仓北八作司营在玉津园前辇官营在丰禾坊御马营在嘉防门内外临安府兵卫在城九厢城南北厢城东西厢城外东西南北四壁城内两县界分城外两县界分】
　　宋酒库　吕吉甫杭州监酒防记天下之酒利杭为最厚岁入钱殆四十万管库之事大小一禀于州焉【乾道临安志御酒麯料库在后市街赡军南酒库在朝天门外有和乐楼赡军东酒库在柴垜桥之东有太和楼赡军北酒库在盐桥之东赡军西酒库在三桥之西有丰乐楼赡军中酒库在灞头市之北赡军南外酒库在潮门外赡军北外酒库在江涨桥镇咸淳临安志东库清库煮库并在崇新门里西库清在桥西煮在涌金门外南库清在清和坊煮在社坛北库清在鹅鸭桥煮在祥符桥中库清在众乐坊煮在井亭桥南上库清在睦亲坊煮在东青门外南外库清在清水闸煮在嘉会门外北外库清在左家桥煮在江涨桥西溪库并在九里松天宗库清在天宗门里煮在上闸东赤山库清在赤山煮在左军敎塲崇新库并在崇新门外又小库九碧香库五分各镇钱塘县志宋时有麯院在九里松酿官酒之处】
　　宋亭馆　都城纪胜都城樟亭驿其地最古且雄据江山之胜然诸亭馆大防皆由唐制中兴以后亦有增设者【咸淳临安志樟亭在钱塘县南五里今为浙江亭苕溪馆在余杭县南桂芝馆在临安县初号东馆唐咸通中改今名潜溪馆芙蓉馆鹤山馆在于潜长寿馆迎恩馆朝天馆在富阳义亭光华亭海昌亭在盐官双溪馆在昌化名胜志昔有樟亭可以观涛今浙江驿是其故址孟浩然与颜钱塘登樟亭望潮诗百里雷声震鸣暂辍弹府中聨骑出江上待潮观照日秋云逈浮天渤海寛惊涛来似雪一坐凛生寒苏轼自昌化双溪馆下步寻溪源至治平寺诗乱山滴翠衣裘重双涧响空窗戸摇饱食不嫌溪笋瘦穿林闲覔野芎苗却愁县今知游寺尚喜渔人争渡桥正似醴泉山下路桑枝刺眼麦齐腰】
　　汉西部都尉治　汉书地理志防稽郡钱唐西部都尉治越絶书汉文帝前十六年都尉治钱唐【万厯杭州府志会稽西部都尉元狩中徙治钱塘在武林山今灵隠山是也然其定处已不可攷】
　　隋余杭郡总管府　隋书地理志余杭郡平陈置杭州仁夀中置总管府大业初府废【成化杭州府志图经谓即唐州治然世远莫可考矣】
　　唐州治　旧唐书地理志隋自余杭移州理钱塘又移州于柳浦西贞观六年自州治南移于今所去州十一里徳宗建中二年赐号镇海军【万厯杭州府志旧州治凡三一在余杭旧志云开皇九年置杭州治余杭是也一在钱塘旧志云十年移钱塘是也一在鳯凰山柳浦西旧志云复移柳浦西依山筑城即鳯凰山之右是也今遗址皆不存姚合郡中西园诗西园春欲尽芳草径难分静语惟幽鸟闲眠独使君宻林生雨气古石带潮纹虽去清秋远朝朝见白云】
</div>
    <div class="pagination">
<a href="浙江通志_page104.html">上一页</a><span>...</span><a href="浙江通志_page100.html">100</a><a href="浙江通志_page101.html">101</a><a href="浙江通志_page102.html">102</a><a href="浙江通志_page103.html">103</a><a href="浙江通志_page104.html">104</a><span class="current-page">105</span><a href="浙江通志_page106.html">106</a><a href="浙江通志_page107.html">107</a><a href="浙江通志_page108.html">108</a><a href="浙江通志_page109.html">109</a><a href="浙江通志_page110.html">110</a><span>...</span><a href="浙江通志_page106.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
