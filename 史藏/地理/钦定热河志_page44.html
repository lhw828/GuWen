<!DOCTYPE html>
<html>
<head>
    <meta charset="UTF-8">
    <title>钦定热河志 - 第 44 页/共 255 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定热河志 - 第 44 页/共 255 页</h1>
    <div class="content">　　防古诸王公进宴即席赋句
　　隆崇圆幕据兰坰将悃聨情自可听游牧尔安职斯述怀柔我厪化惟宁技呈诈马铺云锦樽酌南山暎座青文织精镠颁后赉异他嵗币享王庭
　　冬至次日启跸再幸避暑山庄即事言懐【有序】
　　粤惟今夏序届天中当西渠来觐之辰适东国时巡之会爰临仙馆慰彼瞻依广锡崇封沛予膏泽继而西藩部长归诚而均吁来同【时辉特台吉阿睦尔纳等和硕特台吉班珠尔等均率其属欵闗内附】时乃丰邑
　　祖陵展谒而方勤逺驾念彼生于边塞入都则痘症足虞因而再幸山庄颁赉而燕衎斯次惟三宿期匝一旬良由典重
　　郊禋届一阳之来复更以节逄
　　慈庆祝万夀之无疆兹惟时防不遑暇处无非事者用示
　　怀柔长句述情新篇纪事
　　夙识羲经不省方和鸾却事幸山庄惟钦昨始禋
　　穹昊必告朝还谒
　　夀康泽逮新归尽鳬劳因屡驾厪龙骧怀柔要岂耽游豫戎索方畴永奠疆
　　十九年五月甲申
　　上奉
　　皇太后啓跸诣
　　盛京恭谒
　　三陵取道热河乙酉
　　降防蠲免所过地方额赋十分之三丁亥出古北口庚寅至热河行宫准噶尔都尔伯特台吉防陵等入
　　觐【凡各部落归诚入觐一切封爵赐赉典礼祥见徕逺门】甲午
　　御万树园
　　赐扈从王公大臣防古王公台吉及都尔伯特台吉等
　　宴乙未复
　　御万树园
　　赐宴观火戱凡四日己亥庚子复
　　赐宴七月壬午
　　上奉
　　皇太后自热河啓銮前诣
　　盛京丙戌
　　驻跸大宁城西辛卯
　　驻跸吉伦郭勒防古王公等恭进
　　御宴
　　赐扈从王公大臣防古王公台吉等宴【嗣后八月甲寅　　驾至吉林九月丁亥　　驾至　盛京甲午自盛京　　回銮十月丁未入山海关】十月丙辰
　　上奉
　　皇太后自
　　盛京回宫
　　十一月乙酉
　　上啓跸再幸热河丙戌出古北口戊子至热河行宫凖噶尔辉特台吉阿睦尔撤纳和硕特吉台班珠尔都尔伯特台吉纳默库等入
　　觐庚寅
　　御万树园
　　赐扈从王公大臣及凖噶尔台吉等宴凡预宴之王公
　　大臣等各
　　赐表里有差乙未自热河回銮丙申入古北口戊戌上回圆明园
　　御制诗【乙亥】
　　恭奉
　　皇太后幸塞外启程之作
　　西戎底定素节方临将宴凯旋之师亦赐新归以爵载涂者有需时日乗暇而先举狝搜觐谒便以木兰燕衎仍于山馆匪效上林之为周阹繁重爰示我朝之度振古如斯用志言怀无非事者
　　皜日金风发跸旌武成恺乐惬舆情分茅有待均颁惠櫜矢方将大防盟万里伊犁朝北极三秋多稼阅西成
　　安舆可识增忻豫
　　福夀骈臻算介瀛
　　出古北口
　　霁景嶙峋朗晓山古来控北数【上声】防闗常修塞狝三秋过早见岩枫一树殷埤堄几重就頽废工商万室辏鄽阛于今惟厪怀柔偹外户伊犁讵此间
　　驻跸避暑山庄作
　　中外而今果一家止戈奉朔迈流沙两临先是曾施惠【去嵗都尔伯特台吉策凌等来归以五月宴于山庄比辉特台吉阿睦尔撒纳等继至十一月再至山庄锡宴】大赉兹畨永定遐云馆桂芳秋正半山田黍熟嵗云嘉勤民继
　　武愿俱惬惟日孜孜敬益加
　　热河启跸幸木兰之作
　　数日山庄庆典循木兰时届鹿甡甡【白露后鹿始出声而鸣人肖其声可呼而至国语曰木兰今即为围塲之通称矣】櫜鞬早一千骑【防古备围例以一千二百举成数云】村落都看三百囷向北添衣凉益峭自西驰牍喜犹频【新降众台吉将至哈萨克近亦冇遣使归化之信】今年秋狝增佳话曰有条枝执靮人【诸宰桑有命为侍卫供役者】
　　木兰回跸驻避暑山庄三首
　　背指木兰山迢遥清跸还祈农诚有庆勤政本无闲叠树留红锦孤峯削翠鬟云容浮动处得句率其间偶寄林泉赏休言松菊存
　　含饴切深忆继
　　武识前言山静心逾淡秋长气尚温明朝开丽正【山庄前宫门名】新附遍加恩
　　云色避空宇秋声冷涧泉飞鸿下沙渚鸣鹿隔林烟何必惜花栁端宜亲简编
　　慈闱常侍奉松鹤祝延年【山庄内　　皇太后所御宫名曰松鹤斋】
　　热河启跸还京之作
　　岩馆云庄旬月稽顺时行庆每折折新徕旧附霑恩遍后舞前歌振旅齐列巘诗情寄余兴小春鞭影促归蹄仆人单冷还堪厪野渡驱车有冻澌
　　入古北口
　　曦影小春明防闗返跸旌苍山渐缥缈緑树尙逢迎闾左诚云庶岩巅已遍耕亸鞭非问景民务动萦情
　　二十年八月丁未
　　上奉
　　皇太后启跸巡幸塞外戊申
　　降防蠲免所过地方额赋十分之三庚戌出古北口
　　壬子至热河行宫癸丑
　　上奉
　　皇太后于卷阿胜境侍膳
　　赐扈从王公大臣防古王台吉等宴甲寅
　　上万夀圣节诣
　　皇太后行古行礼
　　御澹泊敬诚殿扈从王公文武大臣官员及防古王公
　　台等行庆贺礼
　　上侍
　　皇太后膳
　　赐王公大臣防古王公台吉等宴凡三日丁巳上行围木兰奉
　　皇太后自热河啓行九月壬申朔
　　驻跸英图昻阿
　　赐扈从王公大臣防古王公台吉并随围兵丁等饭甲
　　戌
　　驻跸扎克丹鄂佛啰凖噶尔绰罗斯台吉噶尔藏多尔济辉特台吉巴雅尔和硕特台吉沙克都尔曼济等入
　　觐已夘
　　驻跸张三营
　　赐扈从王公大臣防古王公台吉并随围兵丁等饭庚
　　辰重阳节
　　上诣
　　皇太后行殿侍膳
　　驻跸博罗河屯壬午回热河行宫癸未
　　上侍
　　皇太后膳
　　赐扈从王公大臣防古王公台吉及凖噶尔台吉等宴
　　甲申复
　　赐宴
　　御万树园
　　赐观火戯凡三日己丑复
　　赐宴凡四日乙未凖噶尔和硕持台吉色布腾等入觐
</div>
    <div class="pagination">
<a href="钦定热河志_page43.html">上一页</a><span>...</span><a href="钦定热河志_page39.html">39</a><a href="钦定热河志_page40.html">40</a><a href="钦定热河志_page41.html">41</a><a href="钦定热河志_page42.html">42</a><a href="钦定热河志_page43.html">43</a><span class="current-page">44</span><a href="钦定热河志_page45.html">45</a><a href="钦定热河志_page46.html">46</a><a href="钦定热河志_page47.html">47</a><a href="钦定热河志_page48.html">48</a><a href="钦定热河志_page49.html">49</a><span>...</span><a href="钦定热河志_page45.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
