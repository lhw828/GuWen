<!DOCTYPE html>
<html>
 <head>
  <meta charset="utf-8"/>
  <title>
   四川通志 - 第 110 页/共 218 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   四川通志 - 第 110 页/共 218 页
  </h1>
  <div class="content">
   观音铺【在县东十里】干溪河铺【在县东二十五里】飞羊铺【在县南十里】八店铺【在县南二十里】
　　蒲江县
　　西来塲铺【在县北三十五里】
　　直泸州【辖三县】
　　大桥铺【在州东十五里】白茅铺【在州东三十里】黄铺【在州东四十五里】神仙铺【在州东六十里】澄溪口铺【在州南五里】歇堂铺【在州南二十里】龙吟铺【在州西十里】髙洞铺【在州西二十里】方山铺【在州西三十里】龙桥铺【在州西四十里】马岭铺【在州西五十里】双林铺【在州北十里】双路铺【在州北二十里】中伙铺【在州北三十里】林坎铺【在州北四十里】来接铺【在州北五十里】福集铺【在州北六十里】大田角铺【在州北七十里】佛岩铺【在州北八十里】嘉明镇铺【在州北九十里】
　　江安县
　　三上香铺【在县东三里】白庙铺【在县东十里】方石铺【在县东二十里】焦家铺【在县东三十里】五里铺【在县南二十里】盘龙铺【在县南四十里】大井铺【在县南六十里】拖船铺【在县南八十里】长宁铺【在县西三十五里】桐舒铺【在县北十里】石滩铺【在县北二十里】髙坎铺【在县北三十里】南井铺【在县北四十里】
　　合江县
　　宻溪铺【在县南十里】新殿铺【在县南二十里】庙山铺【在县南三十里】二里铺【在县南四十里】黄葛铺【在县北十里】石桥铺【在县北二十里】黑石铺【在县北三十里】虎头铺【在县北四十里】白马铺【在县北五十里】
　　纳谿县
　　通裕铺【在县南十里】龙头铺【在县东南十里】衢坝驿铺【在县东南二十里】三层铺【在县东南三十里】石子铺【在县东南四十里】大洲驿铺【在县东南五十里】太平山铺【在县东南六十里】捞草溪铺【在县东南七十里】江门驿铺【在县东南八十里】宋江塘铺【在县东南九十里】太山庙铺【在县西南十里】月池铺【在县西南二十里】
　　直资州【辖四县】
　　唐明铺【在州东十里】莲池铺【在州东二十里】金紫铺【在州东三十里】银山镇铺【在州东四十里】新安铺【在州北十里】双石铺【在州北二十里】跳墩铺【在州北三十里】金带铺【在州北四十里】
　　资阳县
　　拱宸铺【在县东十里】飞虹铺【在县东二十里】老君铺【在县东三十里】南津驿铺【在县东四十里】新添铺【在县东五十里】冻青铺【在县东六十里】白佛寺铺【在县东七十里】石桥铺【在县东八十里】长沟铺【在县东九十里】石梯铺【在县西十里】清泉铺【在县西二十里】杨栁铺【在县西三十里】临江铺【在县西四十里】
　　内江县
　　三元井铺【在县南十里】乐贤铺【在县南二十里】椑木铺【在县南三十里】长堰铺【在县南四十里】双凤铺【在县南五十五里】丛林铺【在县西十五里】三堆铺【在县西二十五里】史家街铺【在县西三十五里】石溪铺【在县西四十五里】
　　仁夀县
　　菩萨岩铺【在县西五里】凤国寺铺【在县西十五里】红花塲铺【在县西四十里】
　　井研县
　　铺递原未奉设
　　直绵州【辖五县】
　　滥泥沟铺【在州东十里】抗香铺【在州东二十里】蔡家桥铺【在州东三十里】沈香铺【在州东四十里】铜瓦铺【在州东五十里】魏城铺【在州东六十里】宣化铺【在州东七十里】林坝铺【在州南二十里】皮袋井铺【在州南四十里】石桥铺【在州西十里】皂角铺【在州西二十里】新铺【在州西三十里】鸡鸣桥铺【在州西四十里】青衣坝铺【在州北二十五里】福田坝铺【在州北五十里】
　　徳阳县
　　大汉镇铺【在县南十里】竹林铺【在县南二十里】石亭江铺【在县南三十里】广镇桥铺【在县北五里】牛耳铺【在县北十里】孟家店铺【在县北二十里】灵龛镇铺【在县北三十里】
　　罗江县
　　大井铺【在县东十里】金山铺【在县东二十里】白马闗铺【在县西南一十五里】
　　安　县
　　药壶洞铺【在县西二十五里】篾笆铺【在县西五十里】
　　绵竹县
　　妙祥院铺【在县南十五里】打鱼湾铺【在县南二十五里】金轮寺铺【在县南四十里】
　　梓潼县
　　板桥铺【在县西南二十里】石牛铺【在县西南三十里】罗汉桥铺【在县西南四十里】吉阳铺【在县东北二十里】上亭铺【在县东北四十里】演武铺【在县东北六十里】
　　直茂州【辖二县】
　　土岭堡铺【在州东十里】镇夷堡铺【在州东二十里】闗子堡铺【在州东三十里】神溪堡铺【在州东五十里】土门堡铺【在州东七十里】桃坪铺【在州东九十里】宗渠塘铺【在州南十里】七星闗铺【在州南三十里】文镇塘铺【在州南五十里】雁门闗铺【在州南七十里】镇戎堡铺【在州北十里】椒园堡铺【在州北二十里】长安堡铺【在州北三十里】宁江堡铺【在州北四十里】松溪堡铺【在州北五十里】长宁堡铺【在州北六十里】穆肃堡铺【在州北七十里】实大闗铺【在州北八十里】
　　保　县
　　保子闗铺【在县西十里】铁野塘铺【在县西二十里】古城塘铺【在县西三十里】通化堡铺【在县西四十里】干溪塘铺【在县西北五十里】镇夷闗铺【在县西北六十里】
　　汶川县
　　汶川塘铺【在县城内】大邑坪铺【在县东二十里】撤底闗铺【在县东四十里】兴文坪铺【在县东六十里】唐豆坪铺【在县东八十里】干溪堡铺【在县东一百里】尤溪铺【在县东一百二十里】茶闗铺【在县东一百四十里】板桥塘铺【在县西十里】
　　直达州【辖三县】
　　雷音铺【在州东二十里】姜阳铺【在州东三十五里】亭子铺【在州东五十里】茶房铺【在州东六十五里】风洞铺【在州东八十里】风厢铺【在州东九十里】沙沱寺铺【在州东一百五里】赵公桥铺【在州东一百二十五里】烟墩铺【在州东一百四十五里】观音漕铺【在州东一百六十里】凉风铺【在州东一百七十里】木坝铺【在州南三十里】向家坝铺【在州南六十里】卓家坝铺【在州南九十里】毕家坪铺【在州西二十里】三柱岩铺【在州西四十里】小尖山铺【在州西六十里】太平寨铺【在州西八十里】玉皇观铺【在州西九十里】罗江口铺【在州北二十里】
　　东乡县
　　文垭铺【在县东十里】焦坪铺【在县东二十五里】同坎铺【在县东四十里】龙穴铺【在县东五十五里】磨刀铺【在县东七十里】厂溪铺【在县东八十里】官渡铺【在县东一百里】七里峡铺【在县南六十里】老君洞铺【在县西二十里】双庙塲铺【在县西四十里】狮子峡铺【在县北一百五十里】
　　太平县
　　柞坝铺【在县东南二十里】荆条铺【在县东南四十里】通天观铺【在县东南七十里】石塘坝铺【在县东南九十里】陈家坝铺【在县东南一百十里】铁鑛铺【在县东南一百三十里】梁家坪铺【在县西南二十里】鸡猴坝铺【在县西南四十里】闗坝塘铺【在县西南六十里】亭子庙铺【在县西南八十里】竹浴闗铺【在县西南一百里】乱石子铺【在县西南一百二十里】洪口塘铺【在县西南一百四十里】陈家坪铺【在县西南一百六十里】洪三塘铺【在县西南一百八十里】
　　新宁县
　　任市铺【在县东十里】平山铺【在县东二十里】峯列铺【在县东三十里】谢康铺【在县东四十里】黄店铺【在县南六十里】沙河铺【在县南八十里】太平铺【在县西十里】泉水铺【在县西二十里】流星铺【在县西三十里】飞云铺【在县西四十里】曲水铺【在县北十里】峻岚铺【在县北二十里】超影铺【在县北三十里】映峯铺【在县北四十里】甘棠铺【在县北五十里】轴岫铺【在县北六十里】
　　直忠州【辖三县】
　　巴折营铺【在州北二十五里】梁蔡田铺【在州北四十五里】苏家庄铺【在州北六十五里】白马庙铺【在州北七十五里】马鞍山铺【在州北八十五里】
　　酆都县
　　铺递原未奉设
　　垫江县
　　髙滩铺【在县东三十五里】沙河铺【在县东五十五里】马神庙铺【在县南十五里】通集铺【在县南三十五里】海棠铺【在县南五十里】杨柏铺【在县南六十里】毛市铺【在县南七十里】葛南铺【在县南八十里】七间桥铺【在县北二十里】黑石坪铺【在县北四十里】界牌铺【在县北五十五里】
　　梁山县
　　茶房铺【在县东二十里】银河桥铺【在县东四十五里】葫芦坝铺【在县东六十里】太平漕铺【在县南五十里】福徳铺【在县西二十里】乔村铺【在县西五十里】沙龙铺【在县西七十里】平井铺【在县西九十里】石骨嘴铺【在县西一百十里】髙都铺【在县北三十里】响潭子铺【在县北五十五里】凉风铺【在县北七十五里】






　　四川通志卷二十二下
&lt;史部,地理类,都会郡县之属,四川通志&gt;
　　钦定四库全书
　　四川通志卷二十三
　　山川
　　天地之气结而为山融而为水其经纬流峙之迹固两间之脉络所为显呈其象也蜀自大禹随刋岷嶓而外有峩眉劒门遥与太华争其秀异至江水则发源于岷山逺近众流奔防经渝城过三峡而趋海若以朝宗焉以故神气勃发地灵人杰山水之竒固已甲于天下矣至于奠丽一方安澜万里更足徴其献瑞呈祥効灵于
　　盛世则凡人力所通莫不梯航而共戴尊亲云尔作山川志
　　成都府
　　成都县【附郭】
　　武担山【在城内西北隅后汉方术传公孙述时武担山折蜀记武都山精化为女子蜀王开明纳为妃不习水土而死王遣五丁于武都山担土为冢盖地数亩髙七丈上有石厚五寸径五尺莹洁号曰石镜用表其门又传成都内及毘桥侧有一折石长二丈云是五丁担也三国志汉昭烈即位于武担山之南即此裴松之日在县西北章懐太子曰在县北二百步明蜀府建于其阳】宋兴山【在县北三十里】升仙山【在县北十里一名星宿山唐咸通十一年南诏宼成都将军宋威败之蛮退保星宿山梁开平二年王建讲武于星宿山即此】威凤山【在县北十八里一名石斛山蜀后主禅尝习射于此又名学射山唐光啓三年王建攻陈敬瑄拔汉州进军学射败敬瑄将句惟立遂攻彭州同文渊录成都燕防一春为常然各有定处惟上已学射山之集为盛】天回山【在县北三十里旧名天隳唐明皇幸蜀至此及闻长安平车驾乃回因更名下有天回镇】龙华山【在县西南五十里濵江山有段文昌读书处故名】二江【史记李冰穿二江成都之中括地志大江一名汶江一名流江一名笮桥水一名清江亦名外江西南自温江县流来又云郫江亦名成都江一名市桥江亦名中江亦曰内江西北自新繁县界流来二江并在益州成都县界杜预益州记二江者郫江流江也风俗通秦昭王使李冰为蜀守开成都县两江溉田万顷神须取女二人以为妇冰自以为女与神婚径至祠劝神酒酒桮澹澹因厉声责之遂忽不见良乆有两苍牛鬭于江岸有间輙还流江谓属官曰吾鬭疲极不当相助耶南向腰中正白者我绶也主簿刺北面者江神遂死宋郡县志初李冰既凿离堆又开二渠一由永康过新繁入成都谓之外江俗名走马河一由永康过郫入成都谓之内江蜀人以此水濯锦鲜明故又名锦江华阳国志亦云蜀时濯锦流江中则鲜明也又李冰穿郫江检江别支双流过郡下水经注成都直西门曰郫江北折左对繁田水又东至广都北岸南入于江斯为北江晋永宁元年李特军至广汉罗尚在成都阻长围縁郫水作营自都安至犍为七百里二年特攻尚水上军特从盎底渡党徒从赤水渡入郫寰宇记府西四里有都江宜造粉一名粉江皆此水也又名清逺江宋咸平三年王钧陷益州雷有终讨之败贼于升仙桥东进至清逺江浮桥而渡筑垒于城北门外收羊马城进逼罗城别将秦翰又于城北鱼桥列筑土山贼遂败走亦即此俗以合于流江通谓之二江宋元丰志二江旧从府西入城自髙骈筑罗城遂从西北作麋枣堰塞故渎更作新渠导外江绕城西而北内江绕城西而南下流仍合于旧渚旧渚合江亭也旧志内江由城南外江由城北至濯锦桥合流按都江上流即油子河自郫县东南流四十里经县北闗外转东入锦江】金水河【在城内唐白敏中所开旧名禁河吴师孟导水记自髙骈筑罗城堰麋枣二江惟余一脉自城西北隅铁窓潜流入城嵗乆遂絶宋天禧中王觌知成都博访父老得铁牕石渠故基循渠而上十里许至曹波堰接上流溉余之弃水于是导之自西门循大逵而东注于众小渠又西南隅至窰务前闸南流之水自南铁窓入城于是二渠既酾股引而东派别为四大沟脉散于居民夹街之渠而辐辏于米市桥之渎又东汇于东门而入江民以为便乆之复塞大观初席旦复疏导之宣和末旦子益以旧渠堙废复修筑城西外堤引江水入城如故作三斗门节之并议嵗加修治旧志云王明叟度大光范成大相继修之明初建蜀府改曰金水河　国朝来乆经淤塞雍正九年廵抚宪徳复开舟楫往来民甚便之】三台井【在城内旧天庆观内隋文帝梦三台星陨于西南化为井遣人潜访未获有道士冯善英者修池忽得二井每汲一水则二井皆动】拳扠井【在县西北相传五丁尝于此为角觝戏渴甚以拳击地泉水涌出今乆废】菊井【在废蜀府萧墙内】龙渊井【在府西圣夀寺大殿内】通仙井【在严真观方舆胜览与绵竹县君平宅井相通昔有人淘井得三钱径可二寸恍惚不安因复投井中立愈或谓此钱即君平掷卦钱也】摩诃池【元和志在府城中唐咸通十二年南诏入寇民争入城时城中乏水取摩诃池泥汁澄而饮之寰宇记污池一名摩诃池萧摩诃所置在锦城西方舆胜览隋蜀王秀筑广子城取土于此因为池有僧见之曰摩诃宫毗罗盖梵语谓摩诃为大宫毗罗为龙谓此池广大有龙耳陆游渭南集摩诃池入蜀王宫中泛舟入池曲折十余里至宋世蜀宫后门已为平陆然犹呼为水门也明初其地填为蜀藩正殿西南尚有一曲水光涟漪云】万嵗池【在县北十里华阳国志张仪筑城取土于此因成池水经注作万顷池唐志县北十八里有万嵗池天寳中章仇兼琼筑隄积水溉田宋绍兴中制置使王刚中复疏之累土为防植榆栁表以石柱方舆胜览池侧有龙坛唐开元中旱有僧云池中龙违天降为天所诛僧取其骨焚之为之立塔呼为龙坛】洗墨池【在县治前汉扬雄草太经处宋米芾书洗墨池三字知府耿定力勒之石万厯十六年左布政程正谊濬广地基甃石为岸建大防五楹南向今俱废康熙二年知府冀应熊建草亭木桥亦书洗墨池三字勒石以纪其事】
　　华阳县【附郭】
　　大面山【在县东二十八里】六对山【在县南六十里相传蜀后主自新津修觉山回至广都见十二峯有三峯六对之语故名】铁炉山【在县南六十里五代时有日者占此山当出异人乃掘断之有罗氏墓松根纒棺状若双龙取刀断之血流不止】西山【在县西一名雪岭杜甫诗雪岭界天白又云东郭沧江合西山白雪髙】锦江【在县南俗名府江即岷江支流自郫县东南六十里至县南转东合都江下流三十里至二江寺合流江汶江经仁夀县西北入眉州界后汉建武中吴汉征公孙述乗利逼成都去城十里阻江北立营作浮桥使副将刘尚屯江南相去二十余里述遣将谢丰等攻汉而别遣兵劫尚使不得相救汉潜师就尚于江南大战斩丰即此水经注江水自郫县东北经成都县南又东至广都为南江亦名锦江织锦濯之于此则甚鲜明濯以他水则锦闇矣元和志大江在成都县南七里蜀中又谓之笮桥水此水濯锦鲜于他水又在华阳县南六里明末张献忠欲移锦江而涸其流穿地数仞实黄金瑶寳累亿万下土石以填之然后决隄放流名曰锢金】汶江【在县南十五里自新津双流县流入东北流二十里合流江】流江【在县南二十五里亦自双流县流入东北流二十五里合汶江二江合流里许至二江寺入锦江】象耳池【在江渎庙西】浣花溪【在县南五里方舆胜览一名百花潭按吴中复冀国夫人任氏碑记夫人微时见一僧坠汚渠为濯其衣百花满潭因名其潭曰浣花杜子美尝居此又女校书薛涛家潭旁以潭水造为十色笺唐李义山诗浣花笺纸桃花色宋韩浦诗十样鸾笺出益州寄来新自浣溪头蜀梼杌干徳五年四月十九日王衍出防浣花溪龙舟防舫十里绵亘日方午暴风起有白鱼自江心腾空而去州人每嵗于是日泛溪谓之大游江倾城而往巷里阗然陆游曰予在蜀数年每赴此防必遇晴明戴白之老亦云未尝见浣花日雨也】解玉溪【在城内大慈寺南唐韦臯所凿溪中细沙可以解玉今废】板桥滩【在县南合江亭下五里自蜀下峡之第一滩也】诸葛井【在城东武侯祠内相传武侯欲通井络王气于此为井】薛涛井【旧志玉女津在锦江南岸水极清冽为蜀藩制锦笺处有堂室数楹令卒守之每年定期命匠制纸以为上进表疏寰宇记益州旧贵薛涛十色笺短狭才容八行段氏游蜀记竹惟九种笺惟十色】龙跃池【在县东南十二里隋开皇中欲伐陈凿此池以教水战王衍干徳元年以龙跃池为宣化苑即此旧志作跃龙池误按摩诃龙跃本二池蜀梼杌王建武成元年改摩诃池为龙跃池王氏开国记建将薨两月摩诃池有鶢鶋来集衍即位改龙跃池为宣化池俱误】千秋池【在县东五里秦张仪所凿华阳国志城东有千秋池又城北有龙坝池城西有栁池水经注龙坝作龙隄又城之西北有天井池】江渎池【在城南江渎庙前广二十五亩昔有二亭今废】双流县
　　应天山【在县南八里南接宜城山唐僖宗幸此赐名隋志双流县有女伎山或曰即此】宜城山【在县南十里山出紫芝】圣灯山【在县东南八里一名普贤山世传昔有圣灯现蜀太后诗所恨风光防未足却驱金翠入城】大塔山【在县南二十里方舆胜览有阿育王塔因名元和志在广都县东四十里】簇桥河【在县东北十里即流江】簇锦河【在县东二十里即汶川与笮桥河谓之二江皆自温江县流来下流入华阳县界合府江】大江【在县东北即皁江也自温江县流入又东南入眉州界】黄水河【在县西南十五里自温江县流入南流四十里过县东至彭山县界合岷江】牛饮水【在县北元和志在广都县西三里寰宇记有清水在双流县西十里牛饮水之末流也昔陈郑家此每羣牛饮江水为之竭故名】色水【在县西五里源出岷江】
　　温江县
　　大墓山【在县北二十五里土人云是鱼凫王墓】女郎山【上南志在温江张鲁女浣衣石上感赤光之祥而懐孕生二龙及女死将殡柩车忽腾空飞跃升此山遂葬焉其浣衣石犹在】大江【在县西南自灌县流入一名皁江元和志大江俗谓之温江南流经县西一里出麸金又皁江在县西十里寰宇记大江在县西二百步自青城县流入又岷江在县西二里按岷江俗名三渡水在县西十里自灌县流入又南流五十里入双流县界又大皁江俗名新开河本岷江自灌县布袋口分派入县界又分为二派皆东南流一派经县西转南名杨栁河又二十里入双流县界名黄水河至彭山县界入岷江一派经县城东又分为二支一支南流合杨栁河一支东流入双流县为流汶二江之源】府河【在县西一里自灌口流来绕城西南下流入府界】清水河【在县东三十里】玉石河【在县北十里】新源水【在县西唐志温江县有新源水开元二十三年长使章仇兼琼因隋蜀王秀故渠开通漕西山竹木】马坝渠【在县西北元和渠志鹿角之北涯有渠曰马坝东流至成都入于南江渠东行二十余里水决其南涯四十有九每嵗疲民力以塞之乃自其北涯凿二渠与杨栁渠合东行数十里与马坝渠防而渠成安流】新津县
　　天社山【在县南三里水经注文井江至武阳天社山下入江元和志北枕大江南接连岭每益土有难人多依焉】修觉山【在县东南五里山有修觉寺纪胜亭杜甫尝游焉其上为雪峰亦名寳华山其下为三江渡唐志新津有主簿山或以为即此】平冈山【在县南五里与天社山相连】稠稉山【在县南八里方舆胜览稠稉山有草名稠稉服之可长生】平盖山【在县北三十里崔孝通于此得道】寳资山【在县东南三里】大江【在县北即皁江也自温江县流入又东南入眉州界九域志县有皁江水经注江水自江源又东南经武阳县江入焉又与文井江防又东至彭山县志云岷江正派曰金马河自双流县流来又南二十里合洋马河西河至县东门外又合南河五十里入彭山县界】味江【在县北自崇庆州流入又东流十五里经县北】文井江【在县南自崇庆州流入大江即古仆千水也汉志临卭县仆千水流至武阳入江水经注自临邛承布仆水东经江原县又东至武阳县天社山下入江元一统志有白木水自卭州依政县流入经天社山下入江】洋马河【在县北自崇庆州流入又东七里入岷江汉志江自江原县南至武阳入江即此】铁溪河【在县南十三里流入白木河昔武侯烹铁于此因名】石鱼河【在县西自双流县流来东入大江】南河【在县南自邛州流来又东二十里入大江】夜郎溪【在县东南二里自县南夜郎坝来至县东南入江】龙池【在县北五里】金堂县
　　三学山【在县东十里唐景福元年王建攻杨晟于彭州杨守亮遣将符昭救之营三学山建将华洪拒却之蜀王衍咸康初防汉州三学山即此上有法海普济广济三寺又有佛迹石文理温润非世间追琢所能山下有隘口壁立惟一路可通人骑谓之三学隘】昌利山【在县东北十三里有一石室三门中可容百人今人呼为三龙门】万安山【在县北十五里相传洪水时栖其上者万人俱得免因名山有三脊雷霆所分】蟠龙山【在县南五十里山势盘旋起伏如龙宋冯当时诗一别蟠龙又十年水光山色两依然功名未立羞重到抚劒长歌夜不眠】九头山【在县东南十五里上有九峯因名】金台山【在县东南五十里山髙耸如台九域志金水金堂二县皆有金台山明一统志两山拱峙河流其中相传望帝相鼈灵所凿宋转运韩璹复修之以通舟楫亦曰金台峡口】云顶山【在县南五十里有神泉方丈许澄清如镜云霞常覆其上隋志金泉县有石城山寰宇记云顶山本名石城山其状如城在金水县唐天寳六载改为云顶宋淳祐三年余玠城云顶山以备外冦为州治所寳淳祐六年防古将钮璘入成都蜀帅蒲泽之命杨大渊等守劒门及灵泉山钮璘大破大渊兵于灵泉进围云顶山扼其归路即此】圣灯山【在县东三十里】望蜀山【在县东南二里】铜盘山【寰宇记在县西北二十里接雒县南接新都山形如盘雒水弥牟毘江三水皆经此山下合流】白神山【在县南方舆胜览在军城西南周三里髙五十步】壁山【在县北五里】栖贤山【寰宇记在县东北十三里李八百昔游此山因有栖贤之号侧有洞莫知所止又有石庵一所内有丹灶】铜官山【在县东北接中江县界隋志金泉县有铜官山元和志在金水县北四十五里寰宇记景龙二年割属元武县方舆胜览亦名金水山】焦山坡【在县东十五里前中后三江合流于此】金堂峡【在县东二十里两山错峙相传鼈灵所凿宋转运使韩璹复修之】湔水【在县东北自新都县流入又东南入简州界元和志谓之中江寰宇记在懐安军西北偕汉州弥牟雒水毘桥等三水至金堂合为一江入阳安县界旧志中江在县东北十二里上流即清白江自汉州流入又南流二十五里至焦山坡前后两江总名为金堂河又东南曲流九十里出金堂峡入简州通名为中江】雒水【在县东北自汉州流入合湔水汉志绵竹县绵水东至新都入雒雒县雒水南至新都入湔水经注雒水自雒县又南至新都县与绵水合又与湔水合亦谓之郫江又至牛鞞寰宇记雒水在县北二十三里又谓之后江在县东北十七里上流即石亭江自汉州流入合绵阳河又南流二十四里至焦山坡合前中二江】沱江【在县南自新都流入合湔水亦曰五城水晋义熙初毛璩请讨桓振使谯纵等出涪水纵至五城水口遂作叛水经注涪水枝津西经五城界为五城水又西至成都入江又曰郫江水东绕绵雒经五城界至广都北岸南入于江谓之五城水口斯为北江元和志毘江水在县西二里又谓之前江在县西南四里上流即新都之毘桥河入县界东流二十五里合水利河川河至焦山坡合中后二江】水利河【在县西自新都县流入又东南流七里入前江又綉川河上流即督桥河亦自新都县流入东南曲流十五里过县城西南至斜滩渡入前江】栁溪【在县东南七十里常有栁叶从穴中流出因名亦入金堂河】仙人井【在县东北十五里唐仙人李八百女妙应真人于此取水炼丹因名】龙饮池【在县东六十里古时有龙饮此池水为之涸忽一日雷大作龙自池跃出因名】斜滩渡【在县东南】新都县
　　丽元山【在县北八里平地特起髙三丈有双石镜广五尺】龙门山【在县南十里山有龙洞因名】繁阳山【在县南十五里众山连接孤峯特起相传张道陵尝修炼于此上有浴丹池通仙井麻姑洞旧志以在繁水之阳因名】赤岸山【在县南十七里山赭色岸边常有光似火因名髙一百四十丈周三十里一名宋兴戍山即府北之宋兴山也】新妇岘【在县北七里】湔水【在县北三十里自彭县流入又东北二十里入汉州金堂县界旧志谓之清白江其水经弥牟镇北亦名弥牟河】督桥河【在县东北十里清白江分流也自新繁县流入又东二十里入金堂界】沱江【在县南自新繁县流入又东入金堂界】锦水河【在县西南八里自新繁县流入分一支东流为水利河经县西南一里灌溉田亩入金堂县界其正派南流十五里入毘桥河】毘桥水【在县南八里九域志县有毘桥水自县界流合锦水河又东流二十五里入金堂界】新妇泉【在县东五里又什邡县亦有新妇水二妇勤于奉养晨夜负汲不惮冰雪乆之泉为之涌故名】清泉【龙门山絶顶有清泉澈如鉴四时不涸涸则嵗旱】白螺泉【在县北五里相传有白螺在此化为泉居民春作设祭泉则涌出】桂湖【在县学前广三十畆李大昕有记杨太史慎有桂湖曲】月波池【在县西半里广四百余丈池水清洁四时不涸治初年堙塞作稻田今痕尚在教谕方芾诗西郊池馆讶天开勺勺清泉絶防埃春早鱼龙争变化夜深星斗见昭回渊澄自昔通银汉潮落于今长绿苔淑景莫嗟兴废事波灵容易去还来丘嵩亦有诗举人杨廷宣有月波行】
　　简　州
　　石鼓山【在州东北十里昔蜀将许都军士平定羌戎回登此山击石鼓犒军因名】穰山【在州东北四十里穰泉出焉】玉女山【在州东北二十里仙人李八百修炼于此唐志阳安县有玉女灵山寰宇记山东北有泉西北有悬崖腹有石乳旁十七眼土人呼为玉华池元一统志隋时仙者刘庆善游此感玉女降现唐至徳二年赐名】分栋山【在州西七十里李膺益州记蜀人谓岭为栋与大塔山相连元和志北连秦陇南入资泸东北入静戎军其于东川即此为塞门也刘泾曰自成都趋陵简必过分栋山山周数百里髙大险隘以石次第为步】逍遥山【在州东方舆胜览去城三十里其北俱层崖景徳间有人发之见东西两石室壁镌有汉安元年四月十八日防仙字石室俱存】双牙山【在州东五十里上有井山半有石箱昔有两金鵞昼浴于井夜栖于箱人欲捕之遂飞上南山化为双石对峙若牙齿然】盘龙山【在州北少西六十里相传昭烈帝立寨于此其下有泉名普济流为盘龙溪】天台山【在州南八十里上有三峯如台】柏茂山【在州东八十里其山卓立为众山之首】忠国山【在州西南一里宋李大全死难于此故名】赖山【在州东北五十里下有赖简池州以此名】龙泉山【在州西北七十里长松山之左绵亘数百里达于仁井其岭有闗索寨】长松山【在州北七十五里界内诸山皆发脉于此】五台山【在州西北二十里明天啓中改丹景山】望湖山【在州西北五里上建有望湖楼俯瞰金绛二水】李八百山【在州东一里唐真人李和炼丹于上延年八百嵗因名】孝子山【即邓宗古故里】脉坚山【在州东南二十里大江直流一山横截为州治之闗镇】干对山【在州西五十里山形如乾卦下有李淳风墓石室丹灶存焉】印山　鼇山【俱在江之东岸二山对峙一如印一如鼇】石城山【在州西南接仁夀县界寰宇记在平泉县西北五十里山形如城北连分栋南接圣住山入贵平县界又见仁夀县】凤翅山【在州西寰宇记在平泉县北一里又九域志平泉县北一里有平泉山今无考】武侯山【在州西元和志在灵池县东南十五里】铜官山【在州北接中江县界九域志阳安县有铜官山】五龙冈【在州东北十里金绛二水合流其下下有五龙庙今废】青云峰【在州北二十里金水东岸数峰凌云宋绍兴中山下建有白云寺青云楼今废】东崖【在州东五里崖后有石洞二洞有龙泉左右刻八卦图书西铭俱存】西崖【在州西五里又有南崖在州南三里北崖在州北二里】龙门洞【在州南绛水之旁正与西崖相对状元许奕书龙门二字石刻犹存】朝阳洞【在州西北四里】赤水【在州南东流与雁水合元和志在平泉县南七十步旧志西流入仁夀县界即南溪上流】中江【在州城东即湔雒诸水下流亦名牛鞞水又名雁水自金堂县流入又东南入资阳县界水经注雒水自新都县又经牛鞞县为牛鞞水晋大安二年罗尚为李特所攻尚军乏食夜出牛鞞水即此元一统志雁江上接金堂下连资江州志雁水入州境东南流七十里至州城东合绛水转南流五十里入资阳县】绛水【在州北色赤如绛州志一名绛溪河自仁夀县界牛角寨万山溪内发源自老君殿合赤水河经新旧二城下入大江其赤水河在州北七十里月绛寺发源西南流至老君殿合绛溪河又有海螺河源出孙家店东流至老君殿合绛赤二河】绥江【在州西北元和志在灵池县西四十里】资水【在州东由懐州接金堂界流至临江浦为资水故以简为古资州以水名也沿江有栁潭长风射洪普州白塔懐逺三江新市灌水九坝之胜】三溪【方舆胜览刘泾云三溪号一郡之胜前溪在安阳县治北南溪在夀昌寺侧松江行一里许为东溪最胜明一统志东溪在州东三里姚孳碧波亭诗赖简池台西蜀跨东溪别是一仙家令人却忆康王谷坐防珠帘溅雨花】虎跳溪【在州东北五里】环溪【在州东五十里儒林镇东溪水绕镇曲折如环因名】小桃源【在州北三十里以桃花最多因名天水相接放目无际为西川之絶景】洗墨池【在旧城内池水墨色因名】半月池【旧志在城内今无考】赖简池【在州东五十里隋志州名取此方舆胜览又有栁池凤池故郡有三池之名栁池在折栁亭下凤池在州西南三里水自凤翅山来】赖黎池【在州南元一统志在平泉故县东二十六里】玉女池【在州东十三里相传池底有石牀昔玉女曾宿于此因名】瑞莲池【在旧城内遇科第即开而池内却无根俗呼应第莲池云】牛鞞井【在城内州即古牛鞞县因名】节妇井【在州西三里】平泉井【在州西南五十里废平泉县市民日汲于此者五百家】鲲化井【在州内】蟠龙井【在州西北三十里】
　　崇庆州
　　多融山【在州西南元和志在晋原县西南博物志山有物似狝猴长七尺能效人行健走名曰猳□一名冯化同行道见妇人美者盗之】化城山【在州西隋大业间赐名】白塔山【在州西二十里下有池祷雨立应】蟇颐山【在州西五十里方舆胜览在永康县西七里山有穴如蟇颐故名上有平地诸山之鹿每日聚于此号曰鹿市】龙华山【在州西北七十里上有段文昌读书台】鹤鸣山【在州西八十里絶壁千寻张道陵尝居此有白鹤止其上】天国山【在州西方舆胜览左连大面右接鹤鸣前临狮子后枕大隋等山上有龙池明一统志在灌县西南九十里】翠围山【在州西方舆胜览在永康县西八里前有绳桥】白崖山【在州西北元一统志在永康故县西二十里】大坪山【在州西北一百里右接大邑左接灌县诸山背有羊肠鸟道可抵瓦司之三江口冉駹寨崚嶒叠嶂壁立千寻其中周匝一亩稍平故名曰大坪产茶】西门楼山【在州西北寰宇记自青城而来经永康县西三百里山髙峻如重楼之状】鄩江【在州北源出青城故县南流至温江界入猪母水寰宇记一名皁里水元一统志鄩江在州西北五十里汉志作鄩水首受江南至武阳入江水经注江水自都安经临邛县又经江原县鄩江水出焉元和志唐兴县有鄩江一名皁江在县东二里出麸金】味江【在州北三十里源出雪山昔蜀王征西番适有野人以壶浆献王投之江中使三军饮之皆醉因名】白马江【在州东十里自晋康废县流来东入新津县界】斜江【在州西元和志在晋原县西四十里源出鹤鸣山南至卭州界入卭水】文井江【在州北源出文井下流入味江水经注李冰所导自临卭东经江原县濵江又东入武阳县元和志唐县有文井江在县西二十里今不经州界】东湖【在州东南傍有亭馆为州景胜处又有西湖在州西方舆胜览皁江之水皆道城中环江居民因潴其余为湖云】双天井【在州西北一百一十里】第一泉【在州西北一百里】罨画池【在州城内赵抃诗占胜芳菲地标名罨画池水光菱在镜山色锦舒帷】郫　县
　　平乐山【在县西二十五里隋志郫县有平乐山】郫江【在县北六里俗名油子河自灌县走马河分流东南经崇宁县又东南十里入县界又东流五十里合九曲河入成都县界元和志郫江亦名成都江经县北去县三十一里又都江水在犀浦县北四里九域志永昌县有都江即此】沱江【在县北自灌县流入又东入新繁县界元和志江水在唐昌县西北四里九域志县有岷江即此】湔水【在县北沱江分流也亦自灌县流入又东入新繁县界】九曲江【在县西其水东北曲注绕城西北下流五十里入油子河旧志又有閙市河在县南一里源出温江县鹿角堰】双清河【在县西十里沱江分流即走马河也自灌县东南流经崇宁县西入县界又东南流七里合江浦分一小支为九曲江其正派又东流六十里入成都县界即锦江也】酸枣河【在县南五里俗呼马坝河自温江县流入又名新开河与温江南北为界下流十里仍入温江】黄花水【元和志在犀浦县南八里今无考】木底河【在县南四里】清水河【在县南五十里】凉水井【在县东五里蜀府所凿有亭覆其上】
　　灌　县
　　灌口山【在县西北二十六里汉文翁穿湔江灌溉故名】青城山【在县西南五十里晋元康后蜀乱处士范长生率数千家保青城山青城山记黄帝封青城山为五岳丈人一月之内羣岳再朝焉道书以此山为第五洞天上有流泉悬澍一日三时洒落谓之朝泉唐六典劒南道名山之一元和志在青城县西北三十二里杜光庭青城山记青城乃岷山第一峰前号青城后曰大面其实一耳有大洞八小洞七十二具船录山有九仙寳室洞丈人峯舆地纪胜大面山在三溪之北髙七十二里又八大洞一太乙二九仙寳室三娑罗四髙台玉室五麻姑六寳园七圣母八都督方舆胜览一名赤城一名青城成都天仓诸峯屹然三十有六前十八谓之阳峯后十八谓之隂峯福地记中国名山以青城峩眉为西岳佐理又三佐命山十大洞天有青城之名杨用修蜀志补罅青城山有一百八景风月佳时登储福宫望之厯厯可数】成都山【在县西南七十里舆地纪胜青城山之案山也前临麻姑洞深不可测】天仓山【在县西南八十里唐志晋原有天仓山舆地纪胜在延庆观南连崖隠轸为三十六仓云神仙宻藏金石异寳米盐杂货于其中又曰诸峯屹然有三十六前十八谓之阳峯后十八谓之隂峯每峯各有一洞吕大防诗天仓三十六褰拥翠微间晁公遡诗天峯夜半剪冰花三十六峯如玉立】天国山【在县西南九十里上有龙池融照寺青城山记山有八大洞此第五洞也】赵公山【在县南九里隋嘉州太守赵昱居此有道术斩蛟治水唐太宗封神勇大将军明皇时进封赤城王宋张咏平蜀得神助奏闻封川主清源妙道真君其上每有云起山顶輙】汶山【在县北三十里李冰谓汶山为天彭门李膺谓天彭阙盖两山对峙如阙故名又明一统志以彭县彭门山为天彭阙水经注在氐道县西北不知所据】登髙山【在学宫左又金山在学宫右】唐帽山【在县南十里形似唐帽】圣母山【在县西南五十里髙二千余丈周廻三十里舆地纪胜慈母山在青城山东有龙池洞穴即此】髙台山【在县西南七十里舆地纪胜在丈人祠之西上有天池晋立上清宫于其上夜有灯火飞行或谓草木之精所为云】傍便山【在县西南八十里与青城山接连当土番之界谿谷深邃夏积冰雪天所以界夏夷也】雪山【在县西南一百里】韫玉山【在县西三十五里山石如玉一名永康山】灵岩山【在县西北五里旁有泉出石穴中又有风洞风出如吼】玉垒山【在县西北石岩上镌玉垒龙津四字汉志绵虒县玉垒山湔水所出元和志在导江县西北二十九里】文笔峰【在县西北壁立一峯如笔景泰间迁学于此】定亷山【在县东南四十里】大安寺山【在县西南四十里产茶】离堆【在县西南汉河渠志秦时李冰凿离堆以避沬水之害宋河渠志离堆之址旧镵石为水则则盈一尺至十而止水及六则流始足用过则从侍郎堰减水河泄而归于江嵗作侍郎堰必以竹为绳自北引而南准水则第四以为髙下之度元和渠志北江少东为虎头山为鬬鸡台台有水则以尺画之凡十有一水及其九则民喜过则忧没其则则困又书深淘滩低作堰六字其傍为治水之法皆冰所为也又东为离堆华阳国志离堆在南安县界洪氏释在今夹江县又保宁府南部苍溪二县皆有之】观坂【在县西元和志在灌口三国蜀建兴十四年幸湔登观坂观汶水之流晋太始八年皇甫晏为益州刺史讨叛至都安屯观坂从事何旅曰地名观坂自上观下反上之象其徴不祥不从后果为牙门将张所杀】牡丹坪【在县西南八十里方舆胜览自青城山之长坪山扪萝而上由鸟道三十里许有坪阜数十亩髙树蔽天异花香艳类牡丹因名】大江【在县西自汶川县流入东南入崇庆州界水经注江水自绵虒东别为沱又经都安县又至江原元和志大江经青城县北二里寰宇记大皁水自灌口流经青城县北入温江县界九域志导江县有大江按旧志沬江自汶川县流入合白沙江下流十里至县城西分一小支入崇庆州界为味江其正派又分为二一支南注为岷江一支东别为沱自岷江南流五十里又分为二一南入崇庆州界为洋马河一东南入温江县界为大皁江】沱江【在县南大江分流又东流入郫县界禹贡岷山导江东别为沱孔安国书传江东南流沱东行郭璞尔雅音义沱水自都安湔堰与江别而更流水经注江水厯都安县李冰作大堰于此其堰于江作塴塴有左右口谓之湔塴益州记江至都安堰其右捡其左其正流遂东宋河渠志皁江支流迤北曰都江口置大堰疏北流为三东曰外应口溉导江新繁新都达于金堂是为沱江东北曰新石洞口溉导江崇宁九陇蒙阳达于汉之雒是为湔水东南曰马骑口溉导江崇宁郫温江成都华阳是为流江按史记李冰穿二江成都之中沱名见于禹贡则非出于后人可知冰所穿者特郫江流江耳水经注以沱水为开明所凿寰宇记又以为李冰所穿俱误】白沙江【在县西北方舆胜览在导江县西三十里源出灌口入都江旧志源出茂州雪山经县十二里入岷江】湔江【在县东北又东流入郫县界汉志绵虒县玉垒山湔水所出东南至江阳入江吕忱云一名半浣水】味江【在县西南七十里寰宇记源出青城县西长乐山下江中有石髙数丈者名大坎次者名小坎水激其上声闻数里其水东流相传水味甘美人争饮之故名方舆胜览入永康县界注白马文井两江旧志大江自县西分一小支入崇庆州界合石定江为味江之源】石定江【在县西南十五里源出丈人山又流三十里至崇庆州入味江】弩机水【在县东南四十里水流甚急如箭弩故名下流入文井江】滋茂池【在县西九十里亦曰龙池山谷廻环周四十里许凡嵗旱取水祈雨即应】圣水池【在县崇徳庙内嘉靖中修庙掘地出水石盖书圣水池识者以为苏东坡书】杨妃池【在县东十里方舆胜览在导江县妃父元琰为蜀司户贵妃尝误堕此池故名】龙溪【在县西三十里世传禹导江有牛出此溪化作龙】白云溪【在青城山下张俞隠处其间诗曰欲作外臣谁是友白云孤鹤在岩扉】花洲【在县南百步王子俊有赋魏了翁有记】
　　崇宁县
　　铁砧山【在县西六里相传武侯铸铁砧于此山以造军器故名】金马山【在县北二十里相传似云南之金马故名上有金马碧鸡祠】三面山【在县北三十里上有龙湫径不及四寸而水不絶】昌化山【在县北九里】九陇山【在县北十三里】文明洞【在县北五里】郫江【自灌县走马河分流经县界又东南流十里入郫县界又东流五十里合九曲江入成都县界】渡船河【在县北三里自灌县城下东流入县界即湔水也】双清河【自灌县东南流入县界西入郫江】白水【元和志在唐昌县三里今无考】感应泉【在县东二里其泉自涌凡旱祈必应】
　　新繁县
　　曲尺山【在县北方舆胜览在州北五十里旧志在彭县北六十里】两岐山【在县西北本琅岐山俗讹为两岐】五龙山【在县西北元一统志在州西北四十里又名游龙山】阳平山【在县西北】沱江【在县西北十五里自郫江流入水经注郫江从成都冲里桥北折江北左对繁田元和志郫江一名成都江在县西一十里总志源出岷江禹贡岷山导江东别为沱即此禹贡注引尔雅释水自江出为沱诗地理攷南郡枝江县有沱水其流入江而非出于江也戴侗曰沱名不一梁州之沱特其大者耳括地志县有繁江首受郫江即禹贡沱江也唐志武后时彭城长史刘易从决唐昌沱江凿川派流合塴口琅岐水溉九陇唐昌田民为立祠九域志县有都江宋乾道三年彭州守臣梁介修复永昌九陇蒙阳十余堰民受灌溉之利又县有渡船河自崇宁县流经彭县界合王村河至住春林分一支为锦水河其正派入县界为清白江又分一派为督桥河入新都县界正派又东流十五里仍经彭县与新都县其锦水河绕县西南又东流二十里入新都县界】清白江【在县西北赵抃过此尝曰吾志如此江清白虽万类混其中不少浊也】湔水【自郫县流入又东入新都县界水经注郫江左对繁田汉文翁穿湔防以灌溉繁田一千七百顷是也】外江【在县南由永康过县界入成都俗名走马河】九井河【在县南五里自灌口流来下防金堂三江李氷所凿象九宫以压水怪】卫湖【在学宫后蜀汉令卫常所开】东湖【李徳裕为宰日将开此湖夜梦一老父曰某潜形其下幸庇明府富贵今鼎来七九之年当相见于万里外也明日于土中得虾蟇径尺余乃投之水后徳裕果致宰相六十有三卒于朱崖应其梦焉】
　　汉　州
　　铜官山【在州东二十里寰宇记雒县有铜官山昔邓通铸钱于此】连山【在州东二十五里以山势连延而名】东觉山【在州东三十里上有古井深数十丈】鴈江【在州北半里以水尝出金鴈又名金鴈河自什邡县流入又东南四十里至城北转东合沈犀河又二十五里入石亭水】绵水【在州东十里源出绵竹紫岩山东至新都北入雒蜀都赋浸以绵雒俗称绵阳河东南流二十里合土溪河又二十里入石亭水】石亭水【在州北二十余里自什邡县流入州境东南流六十里合金鴈沈犀诸水下流又十里入金堂】雒水【在州东北自什邡徳阳流来又南入金堂县界亦曰中水晋义熙九年朱龄石讨谯纵分遣臧熹从中水取广汉即此】沈犀河【在州北半里自什邡县流入又东南四十里自州城东合鴈江】土溪河【在州西北四十里自徳阳县流入又南十里至石灰铺入绵阳河】华津水【在州东北寰宇记源出绵竹县竹山紫岩二山经九陇山分九支入县界】马蹄水【在州南自新都县流入又东入金堂县界入雒即古湔水也一曰清白江又曰武侯水元和志马蹄水在县南二里后唐长兴三年孟知祥败董璋追至武侯津即武侯水津济处也旧志清白江在州西南二十五里流五十里至三水闗合马水河其马水河自彭县流入又东南流六十里入清白江】石梯河【在州西五里源出塴口河岸甃石为堦级】洗马河【在广汉驿西北】弥牟河【在州南二十五里】七星井【在州北五里相传严君平所凿】房公湖【在州城南五十步唐房琯为刺史日所凿凡数百亩洲岛回环亭堂台榭甚多同时髙适杜甫皆尝赋诗宋苏辙诗酒压郫筒忆旧沽花传五老出新图此行真胜成都尹直为房公百里湖方舆胜览又名西湖宋熙宁中奏垦为田今废塞】涌泉【在州南三十五里周广三百余丈】
　　什邡县
　　龙居山【在县西五十二里有飞瀑虚亭飞桥古柏又有寳莲山与龙居山近】大蓬山【在县西五十二里髙崖矗天瀑布飞泻】雍齿山【在县南四百步雍齿封侯于此】章山【在县西一名洛通山又名章洛山又名杨村山华阳国志李冰导洛通山水汉地理志雒县有章山雒水所出元和志洛通山在什邡县西三十九里寰宇记在县西北四十里明一统志在县西六十里上有风洞火洞县志章山在县西别有洛通山在县西北一百二十里又有蓥华山山岭积雪四时不消】慈母山【在县西三十里】凤栖山【在县西六十里】石亭河【在县北东北流入什邡汉州界即雒水也汉志雒县章山绵水所出华阳国志李冰导雒水于雒通山水经注雒水出洛县章山寰宇记浽江在县东北十八里源出洛通山九域志什邡县有浽江旧志石亭江源出茂州文政堡东南抵什邡髙境闗南六里分流一南入什邡一东南抵绵竹火烧堰县志石亭江源发洛通山流八十里出髙境闗分一小支南流四十里经县城东北十里入汉州界为沈犀江其正派东南流四十里经徳阳入汉州界】罗江水【在县南寰宇记在县西南二十七里源出九陇县两岐山经县界又入雒县亦名防江水】新妇水【在县西南二十五里流合防江水昔有新妇事姑负汲逺水无倦忽一夕涌泉成流人以为诚孝所致】濯缨泉【在县北三十里唐任愿云什邡县之西行十里许有古佛寺曰南阳宋大明中所建寺之右有泉汇为陂浮于方亭达于雒流百里许溉田数十万顷即此泉也宋程珦诗濯缨泉洁存遗迹促轸亭空想旧风】八角井【在县西六里】印月井【在县东朔望夜井中常见月】
　　彭　县
　　白鹿山【在县西北六十里上有金觉禅寺传为晋佛图澄建益部谈资刘敞故州牧刘璋曾孙也隠居白鹿山即此寰宇记宋元嘉九年有樵人于山左见羣鹿引弓将射之有一麛所趋险絶逐入石穴行数十步则豁然平博邑屋连接阡陌周通问是何所有人答曰小成都后更往寻之不知所在】天彭门【在县西北三十里两峯对立若阙名曰天彭门】牛心山【在县西北三十里相传志公和尚讲经之所山顶涌出一池名天池与彭门山隔江对峙】丹景山【在县西北三十五里与天彭山相接宋韩绛记云羣山之间风气流爽一日之间备四时焉旧志山多牡丹春时光艳照人】至徳山【在县西三十里郡县志上有广明院蜀王衍尝游是山患其髙险令于福唐寺东别开一径以登一名茶笼山】大隋山【在县西北三十五里上有瀑布泉下流入清白江宋张商英记西山之胜在彭门者大隋为甲上有木禅庵白龙井山生竹若龙头俗呼龙头竹】中隋山【在大隋山北峯峦特秀髙二十里其上积雪三四月始消下视大隋白鹿葛仙诸山真培塿也又有九峯山在中隋北山极髙大北连茂州界】九陇山【在县西北四十五里连峯迤逦凡有九曲寰宇记自永昌县连亘至县界崖谷险峻人所罕到有猿鸣谷清风岭马子鼻方舆胜览古彭州之西山一伏陇二豆陇三秋陇四龙奔陇五走马陇六骆驼陇七千秋陇八较车陇九横担陇故有九陇之名】葛璝山【在县北四十里昔葛永璝学道于此亦曰葛仙山山有二十四峯八十一洞方舆胜览上有崇贞观梁武锡名上清观刘孝先作诗以纪其事成都记韦臯夣神人谓茍富贵无忘葛璝也后尹成都乃复修观宇元一统志引仙传拾遗曰葛仙永璝居蜀上清山白日升天时人因号其山为葛璝又隋志云九陇县有道场山疑即此】漓沅山【在县北六十里李膺记云范蠡学道升仙于此唐志九陇县有漓沅山在县北六十里寰宇记作丽元山总志作漓元山】慈坪峯【在县西北相传即慈照精蓝僧通陆习静之所】玉村河【在县西北三十里源出五峯山经塴口镇南至竹溪河合白水黒水中隋干溪大隋白鹿七河防而为一经彭门山下出三郎镇后分三小支东流六十里入什邡县慈母山界　支东流六十里入汉州界其正派亦名马木河南流十里又折东流二十五里合渡船河】弥蒙水【在县北寰宇记源出琅岐山经蒙阳故县南二百五十步俗呼武侯水即新都弥牟水之上源也蒙声转而为牟耳】三昧水【在县西三十里自石窦喷出方大如斗不渴不溢相传即唐悟达国师洗人面疮处至今疾者洗之多效】白石沟泉【在县北七十里玉村河之分流也源出小峡山东流入汉州注金台峡】鹿耳溪【在县北四十五里源出曲尺山东流防清白江】东流【在县东宋政和间眉山苏洵开濬】西湖【唐元和间郡守王潜萧祐凿】
　　重庆府
　　巴　县【附郭】
　　涂山【在县东一里华阳国志禹娶涂山今江州涂山是也寰宇记在岷江南岸髙七里周廻二十里东接石洞峡明一统志山址有石中分名曰龙门其下水与江通旧志夏禹涂后祠故址在焉山因以得名水经注在江水北岸而江北嘴与涂山隔江水经盖悮】金碧山【在县城内汉时分祠金马碧鸡处也宋淳祐中制置使余玠因旧址累为台曰金碧台】方山【在县东北三十一里一名凝脂山常有云气若凝脂状尧时洪水不没亦名浮山元一统志髙五里周廻六十里又名云鸿山舆地纪胜去县四十八里误】白崖山【舆地纪胜在县北三十里有市及寺明一统志在县西北五十里又名朝阳山】逾越山【在县西七十里髙八里其峯峻拔髙出众山因名】卧龙山【在县东一百二十里髙四里无路可通】瀛山【在县南二十里壁立髙峻有四十八面四时青翠类蓬瀛焉唐置瀛山县于此宋刘望之诗山盘四十八面险云暗三百六旬秋】来凤山【在县西一百三十里以形似名】蹲猊峯【在县西一百二十里势若蹲猊亦名狮子峯明一统志在缙云山误】重壁山【在县西一百三十里一名巴山四面髙中央平屈曲周廻约一百里中有一孤山西北险絶东南坦平因名重壁】南平山【在县南一百五十里又名青山髙四里舆地纪胜在县西北九十里误】销劒山【在县东北五十里图经云昔人于此销铁为劒因名元一统志在县东北一百九十二里明一统志在县东北一百五十里皆误】僊女山【在县西七里有仙女坟】云凤山【在县西四十里山有川主庙】屈賔山【在县东南一百里】石狮垭山【在县北九十里二山峭峙四壁絶险中盘小径分渝合之境】真武山【在县东南十里山势髙耸上有真武宫】杨井山【在县西九十里上有古泉号杨家井】寨山【在县西九十里上有古寨峻峭如削昔人避寇于此】停山【在县西岷江之中宛若形】四面山【在县北三十里四面皆同上有金田寺一在铜梁县北二十里】缙云山【在县西接永川壁山界寰宇记在县西一百三十七里其山髙耸林木鬰茂下有泉水东西分流元一统志作下有泉东西分流温冷各异传云黄帝于此合丹故得此名以纪之舆地纪胜谓之巴山在县西南一百三十里元一统志山有九峯其中二峯最秀一名香炉一名狮子左接鱼鹿峡入涪江右入江津县界华盖峯达于岷江横亘二百余里明万厯间建寺于上梵宇幽静明大学士王应雄曽读书于此】霖峯山【在县南百里遇旱祷之輙应】狮子峯【在缙云山上势若狮子形有陆氏读书岩张方为记俗称为蹲猊峯悮】沱江山【在县南五十里又十里有冠山又十里有大华山】昆仑山【在县东北元一统志在县北一百五十里据府及渠合之境髙十里絶顶俯瞰三郡如指掌然林壑深翠每风飘草木峯顶絶无尘埃如人迅扫之状明一统志谓之昆嵝山在县东北七十里又名塔平山】古佛岩【在县西一里两壁峭起髙一丈五尺广一丈深直五丈中镌诸佛像】蛰龙岩【在县西二十里有泉出石缝间泻入岩下旧传有二小蛇磅礴泉中祷即应】鱼鹿峡【在县西北二十里涪江中流出二石一状如鱼一状如鹿故名之】洪崖洞【在县西三里一名滴水岩苍岩翠壁中悬巨石其下嵌空上有瀑布泉泻出岩前刻苏轼任仲仪诗黄庭坚题】长安洞【在县西八十里洞深一里入者必秉烛尽处有石若二龙状过此则积水深不可往】温汤峡【在县西南一百六十里上有温泉自岩下涌出沸腾如汤】铜锣峡【在县东二十里岩悬圆石如铜锣状故名明洪武初讨蜀廖永忠引舟师至铜锣峡明升出降即此】黄葛峡【在县东水经注江水右经黄葛峡山髙险全无人居旧志涂山足有古黄葛树下有黄葛渡即黄葛峡也】石洞峡【在县东二里寰宇记谓即刘先主置闗之所约长二里】明月峡【在县东五十里李膺益州记云广阳洲东七里水南有遮要三□石石东二里至明月峡峡首南岸壁髙四十丈其壁有圆孔形如满月因以为名】大茅峡【在县西元一统志有栖真洞在县八十里大茅峡内相传昔茅君升仙于此故名其峡曰大茅洞曰栖真】大江【在县东南自江津县流入又东北入长夀界水经注江水自符县又东北至江州县东与强水涪水汉水白水宕渠水五水合流故庾仲雍所谓江州县对二水口北则涪内水南则蜀外水是也明万厯中奢崇明陷重庆攻合州石砫宣抚女官秦良玉进营城下遣兵袭两江烧其船以阻贼泛舟东下两江即岷汉二江也旧志岷江在县南门外入县境东北流一百二十里至城东合涪江又东北流九十里入长夀县界】内江【在县东北自合州流入与大江合即涪汉强白宕渠等五水合流也汉志汉水合白水东南至江州入江三巴记阆白二水曲折南流如巴字故亦名巴江水经注汉水合涪水东南至江州入江即庾仲雍所谓涪内水也唐杜甫诗百丈内江船注自渝上合州者谓之内江自渝经泸戎上蜀者谓之外江按内江本五水合流其别名尤纷出不一五水之中汉名最古故班固汉志以为经流而涪以一水独当四流且附近防城晋汉以来用兵者多由之故庾仲雍称内水而独系以涪自后遂称此为涪江而汉名亦隠】丹溪【在县东自綦江来流入大江舆地纪胜在府东南二百八十里源出涅婆山水色如丹府志东北流五十里入江曰丹溪口】交龙溪【在县东北二百余里流入岷江侧有古木如交龙状故名】海棠溪【在县南一里山川坛侧多植花木渝人以为防乐之地按溪源出真武山北流十里入江】黑墨潭【在县西五十里其水如墨嵗旱于此祈祷輙应】新井【在县南周封巴子都此因险置城唐天授中刺史许子孺凿之无水先天中刺史黄甫珣凿石六丈许方及泉因名】滴珠泉【洪崖洞下】清水穴【在县西华阳国志江州县下有清水穴巴人以此水为粉则膏曜鲜芳因名粉水舆地纪胜在县西三十步】巴子鱼池【在县东元和志在南平县西北十里舆地纪胜在西县东南二百五十里流合岷江】
　　江津县
  </div>
  <div class="pagination">
   <a href="四川通志_page109.html">
    上一页
   </a>
   <span>
    ...
   </span>
   <a href="四川通志_page105.html">
    105
   </a>
   <a href="四川通志_page106.html">
    106
   </a>
   <a href="四川通志_page107.html">
    107
   </a>
   <a href="四川通志_page108.html">
    108
   </a>
   <a href="四川通志_page109.html">
    109
   </a>
   <span class="current-page">
    110
   </span>
   <a href="四川通志_page111.html">
    111
   </a>
   <a href="四川通志_page112.html">
    112
   </a>
   <a href="四川通志_page113.html">
    113
   </a>
   <a href="四川通志_page114.html">
    114
   </a>
   <a href="四川通志_page115.html">
    115
   </a>
   <span>
    ...
   </span>
   <a href="四川通志_page111.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
