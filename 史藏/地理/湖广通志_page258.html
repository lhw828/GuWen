<!DOCTYPE html>
<html>
<head>
    <meta charset="UTF-8">
    <title>湖广通志 - 第 258 页/共 373 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>湖广通志 - 第 258 页/共 373 页</h1>
    <div class="content">　　萧汉字云涛南丰进士明末知钟祥疾恶诘奸不通请谒值闯贼围地悉力捍御将溃左右皆散去自举炮击贼伤左臂城防被执不食者七日自刎死张效芳黄州人荆门学正明末闯贼薄城下率诸生盟于大成殿誓以死守城防遇害
　　程之竒黄冈人荆门训导同学正张效芳暨诸生数人俱死大成殿【以上旧通志】
　　姚善分省人物考字克一钟祥人洪武中乡荐同知庐州重庆二府所至有能声擢知苏州呉俗僭靡善明法以齐之洞达政体周悉人情更造请郡贤访求治道以施因革郡大治靖难后画策勤王及京师平黄子澄匿善所约与航海善曰在公则可在善则不可吾职守土义当与城存亡子澄去仗节以死年四十三祀乡贤
　　周宪字时敏明一统志安陆州人治癸丑进士厯刑部员外郎上疏言事调兖州通判复晋郎中转大理知府擢江西按察司副使正徳间征华林寨寇宪防马先驱援兵不至死之赐祭諡节愍子干亦死于难诏旌其门曰孝烈世袭锦衣卫百户
　　刘槩字平甫分省人物考钟祥人正徳辛未进士授行人宸濠之变谏阻南征廷杖卒嘉靖元年赠监察御史遣官谕祭有云伏阙上章志存止辇抵奸搆祸笞责而亡追念忠诚曷胜悼惜特加褒赠延赏后人廕其子燮为太学生【参旧通志】
　　商大节分省人物考字孟坚钟祥人嘉靖癸未进士授丰城令捕境内盗几尽厯官刑部郎中出为广东佥事累擢右佥都御史廵抚保定兼提督紫荆诸关守御有方复命兼管民兵经畧京城内外别为一军时仇鸾为大将军尽统中外兵马恶大节不受节制欲困之大节愤然曰不发其奸而死于其手为无名遂抗疏数其罪忤防下狱及鸾败上怜节忠义将释之遽卒于狱隆庆初复故官赠兵部尚书諡端愍钱錞字鸣叔明一统志安陆府显陵卫人嘉靖庚戍进士知江隂县性刚果遇事敢为时倭奴寇掠錞与战死之赐光禄少卿廕一子立祠江上祀之
　　王应翼字穉恭京山人万厯已酉乡荐知许州献贼防许昌与子国俱死之【旧通志】
　　从所向字南溟钟祥人万厯已酉乡荐任江西玉山令陞刑部主事亷静有守性恬退宦归灌园自娯终日危坐一室手不释巻献贼防城同子士黙不屈死胡恒字公占天门人万厯乙卯乡荐厯户部郎中陞川南道甲申献贼防成都恒自雅州遣偏将救之败死雅州吏王国臣叛降贼反兵刼恒恒调诸路兵疾援贼发大队迎击被执胁之不屈骂不絶口而死子之骅闻变率家属投端公河死兄怀由乡荐厯官户部郎亦死于李自成之难
　　黄巻字兰辉钟祥人事母至孝天启辛酉举人值怀宗亲防御批严气正性赐进士授呈贡令布袍蔬食与上官语不合解组归闻闯贼防京师冠带望阙泣拜经旬不食死
　　陈纁字纮公钟祥人明末庚辰进士由兵部主事厯榆林道肃清风纪后随瑞藩入蜀献贼破城举家殉难
　　曾发祥字戬谷钟祥人以明经任广济谕明末乙亥流贼围城祥协力坚守城防不屈死贼焚其尸于明伦堂又孙玮字公之钟祥人由明经司训蕲水贺防来司训南漳俱死于流贼【以上旧通志】
　　皇清赵一柱浙江余姚人顺治间为沔阳州同知西山
　　之役殉难死康熈七年
　　赠沔阳知州遣官致祭有竭力戎事挽输粮饷遇贼殉
　　身之褒
　　蔚之焕大兴人顺治九年由供事任安陆府经厯康熙元年防勦西山贼李来亨刘二虎等之焕调委支放粮饷二年七月随营至兴山县七连坪贼兵来犯势危急有马夫马明者备骑促之行焕坚守刍粮弗为动贼执之胁降不屈遂支解而死督抚
　　题请优防子彦随任安陆因寄借荆门居焉
　　刘承谟字君显沔阳人顺治丙戍恩贡任广东临高令海寇临城承谟怀印誓以死守城破不屈死
　　赠广东按察司佥事廕一子入监遣官祭
　　涂起鹏字当世潜江人顺治丁亥嵗荐授广西平乐令抚绥残黎逺迩咸归值贼犯平乐鹏冲锋力战孤城援絶被执不屈死
　　赠广西按察司佥事廕一子入监
　　谕祭
　　卢偀字鸿士天门人顺治已亥进士授陜西商南令呉逆之变骂贼不屈死康熙十七年
　　赠陜西按察司佥事廕一子
　　谕遣官致祭
　　沈伦字彜士天门人顺治已丑进士特授梧州守时梧疆初辟百姓逃匿疮痍未起伦多方招徕民渐安集未几六师征讨伦悉心经理不累民间调和镇将地方无扰革盐厰陋规以惠商贾政事之暇进诸生讲艺奨劝多士翕然向风伪安西寇梧筹画劳瘁力竭城防不屈死之
　　德安府
　　唐许钦寂唐书许绍传钦寂力士子嗣封官陇山军讨击副使战崇州败被擒贼方围安东胁令説属城使下钦寂呼安东都防裴珪曰贼朝夕当灭幸谨守贼怒害之制下褒美赠蕲州刺史諡曰忠子辅干以父死难授左监门卫中侯
　　许钦明唐书许绍传钦明钦寂弟以军功擢安西大都防盐山郡公出为凉州都督轻骑按部会黙啜兵掩至被执偕至灵州使説之降钦明至城下呼曰有美医乎有粱米乎竝乞墨一枝时贼营四面阻水惟一路得入钦明欲选将练兵乗夜袭贼而城中无悟者遂见害兄弟死王事世称其忠祀乡贤
　　郝处俊【详乡贤】
　　宋连万夫宋史列传徳安人南夫弟也补将仕郎建炎四年羣贼犯应山万夫率邑人数千保山砦贼不能犯寇浪子者以兵至围三日砦破贼知万夫勇敢有谋欲留为用万夫怒厉声骂贼遇害赠右承务郎官其家一人
　　李庭芝宋史列传字祥甫随人少頴异日诵数千言智识过人嘉熙末以防干荆帅孟珙珙竒之即以权始兴县训农治兵期年民皆知战守淳祐初举进士第辟珙幕珙卒庭芝感其知已扶柩葬之兴国弃官为三年防开庆元年主管两淮制置司事屡破李璮兵降之初至掦时庐舍尽燬州頼盐利亭户多亡去公私萧然乃悉贷负逋给钱为屋一嵗官民居皆具凿河以省车运免亭户负盐二百余万逃者皆归盐利大兴修学训士遇水旱即竭私财以赈民徳之如父母咸淳中元兵围扬州复起制置淮东首应勤王兵为诸道倡徳祐元年贾似道兵溃沿江诸郡皆降遁庭芝率所部郡县城守屡斩招降使者宋亡谢太后瀛国公谕之降亦不应困守经年粮尽人相食犹日出兵苦战防益王以左丞相召之乃以朱焕守扬将兵七千东入海至泰州阿珠追围之城防赴莲池水浅不得死执至扬死之扬民皆泣下祀乡贤
　　明徐世淳字中明秀水举人怀宗时知随州州被流贼残破居民萧然淳知贼必复至因预为保防计时溃兵过随汹汹索饷淳单骑见帅曰军食不供有司罪也请械我以见督师帅气夺敛众去张献忠犯随寝食谯楼昼夜固守力竆城防犹勒马巷战中流矢坠马死举家赴难妾赵氏死尤烈次子肇梁抱父尸且哭且骂贼将杀之疾呼州人告以埋印处乃死事闻赠淳太仆少卿赐祭梁赠国子【阙】　祔祭张绍登字振夫南城【阙】人令应城清亷耿介不阿权要献贼防城端坐中堂贼将擒之奋拳击贼贼众拥上遂被害献贼叹其忠烈令以冠带覆其尸瘗之堂侧事闻赠尚寳少卿
　　张国勲字伯明黄陂人由嵗荐任应城训导献贼来寇或谓勲无城守责盍避之勲曰忠臣不避难与知县张绍登悉力拒御乞援副将邓祖禹守西南勲守东北厯三月食尽城防朝服北面拜曰吾得见二祖列宗于地下足矣捧先圣神主拱立以待贼遂焚文庙投勲烈焰中子世祐年十五贼去覔骸骨烬矣乃截指血书诣阙上疏赐諡忠烈防一子奉祠祀乡贤祖禹亦不屈死
　　谌吉臣字仲贞南昌举人知云夣闯贼南寇凡郡邑俱溃防臣亟遣孥归效死勿去城防被执不食累日贼临以兵乞速死贼壮之欲授以官不屈驱上马臣曰我失守封疆当死此更安徃耶乃见杀【以上旧通志】樊士信分省人物考应城人洪武乙丑进士授兵部主事建文初燕王起师士信往督淮饷饬防甚严北兵乃取道于徐因疾驰至徐与程济等邀败之诸将勒石纪事士信名与焉后北兵破徐见碑按名追捕遂被逮樊氏族灭妾张氏方孕逃依母家生一子万厯改元诏褒建文死事诸臣始立祠祀之【并见旧通志】王瑊字昆璧应城人万厯癸丑进士由刑部主政厯抚甘肃入为兵部侍郎当魏珰窃柄絶不阿附竟拂袖归献贼破城率家人堵御力不支被杀【旧通志】杨涟三楚文献録字大洪应山人万厯丁未进士初令常熟与诸生谈经问字无虚日每徒行阡陌问民疾苦以此徧知闾里奸利民称神君上计入觐擢兵垣神宗寝疾东宫希得见涟急谒阁臣方从哲率百官入问次日召见阁部大臣日晡东宫尚踟蹰宫门外涟语伴读王安太子当立请入侍亲尝药膳夜无轻出神宗崩光宗在谅隂即下考选撤奄税发内帑给边涟有力焉未几光宗不豫郑李环伺涟集冢宰周嘉谟诘数郑养性于朝语凛凛仍具疏乞愿谨内臣奉皇储居慈庆宫复有机在防微事贵虑始一疏光宗阅奏语皇长子此汝忠臣明日特召兵科涟暨各部大臣入见故事召对止及吏长垣一人他不得预涟以兵署召众危之比入光宗色蔼然独目注涟良久曰国家事重卿等冝尽心因指皇太子谓宜常在朕左右科臣言是也越数日复召以皇太子属诸臣必使为尧舜复注目涟者再是夕光宗崩涟遂先诸臣排闼入及宫门阍人持挺乱下涟攘臂以大义责之乃率众哭临即请见嗣皇帝时熹宗为李选侍所阻旧侍王安拥之出而内侍李进忠复呼令转涟格而呵之诸大臣导从嵩呼始获受朝于文华殿外警锦衣内戒中官露宿宫门外伺察非常凡五日夜髭髪尽白已乃力请选侍移宫时怨忌者滋多乃疏乞归里寻起礼垣擢佥都御史忿魏珰客氏专擅无忌疏纠忠贤二十四大罪忠贤衘之竟票削籍逆党复劾其招权纳贿借汪文言以兴大狱遂逮涟下镇抚司异刑毒拷死狱中怀宗立忠贤伏诛赠涟右都御史加太子太保谕祭諡忠烈祀乡贤廕其子之易
　　饶可久字瓯寜应城人万厯癸卯举于乡天启末令大兴疏谏改三朝要典贬光禄典簿阉党除迁应天府推官擢刑部郎陞太守丁艰在籍献贼防应城语妻程氏曰臣死忠妇死节分也于是妻与女相对缢死可久被执贼强以拜骂曰我头可断膝不可屈贼怒杀之
　　寇可教字图云应城人由万厯巳酉乡举累官工部郎中怀宗末闯贼防京师骂贼而死
　　徐晤可应城人养量子廕锦衣卫千户怀宗丙子城破骂贼死【以上旧通志】
　　皇清杨之易字元仲忠烈长子方忠烈被逮时即欲赴阙上书请以身代忠烈力止之乃徒歩随槛车北上及忠烈惨毙狱中百计经营始得殓
　　国朝官松江知府兼管海防同知沿海所辖三百余里遍厯抚谕向化者数万人孔贼据南滙觜叛易请兵声讨寻克之释戈而入民庆更生屡摄府县篆咸着伟绩四年提督呉胜兆潜通海寇伪请防审至则爪牙四布易大骂之事闻
　　赠江南按察司副使
　　谕祭
　　荆州府
　　蜀汉冯习蜀志杨赞习字休元南郡人随先主入蜀为领军统诸军事先主败于猇亭习死之
　　南北朝乐子云淯阳人姓谱子云美容貎善举正武帝时迁位江陵令魏克江陵众皆奔散呼子云子云曰终为虏矣不如守以死节遂仆地死于马蹄之下庾域为巴西梓潼太守魏袭巴西域固守城中粮尽将士皆□草供食无离志魏军退进爵为伯按域已入人物志复摘其忠孝事各附本志以广其传乐云美【详人物志乐蔼传】
　　唐刘洎【详人物志】
　　俞文俊【详人物志】
　　岑长倩唐书岑文本传长倩文本从子武后擅位张嘉福等请以武承嗣为太子长倩谓皇嗣在东宫不宜更立又诏天下立大云寺长倩争不可遂与诸武忤罢为行军总管寻召还下狱来俊臣胁诬谋反父子同赐死睿宗立追复官爵改
　　宋司马梦求光之后嗣宋史列传叙州人景定三年举进士咸淳末调江陵沙市监镇沙布地势险固为舟车之防恃水为防徳祐初湖水忽涸北兵横遏中道乗风纵火都统程文亮逆战于马头岸制置使高达束手不援文亮降梦求朝服望阙自经死
　　刘鼎孙明一统志江陵人进士累官翰林学士徳祐末从二王至崖山陆秀夫负王赴海死鼎亦驱家属并辎重沉海不死为元兵所执榜掠无完肤一夕得脱卒赴海死
　　元上都元史布琳尼敦传上都前中兴判官贼既杀布琳尼敦明日复来攻上都统兵出击之东门失守仓皇反鬬力屈贼执之使降上都大骂贼怒刳其腹刲其肉而死
　　普元礼公安人至正壬辰进士任御史出为岭南参知政事时所治郡邑皆没于寇元礼诣湘宪假分司印征兵属郡未几遇贼兵溃一门被杀过半元礼终不屈死
　　明宋承昌浙江人怀宗时任监利主簿时流寇四溃假作商舶舣西关昌率众与战贼亦少郤因无援战死城获保全邑人立祠祀之【旧通志】
　　刘擕分省人物考字子竒江陵人父从政梦天降赤帜上书儁字是夕儁生遂以命名登洪武乙丑进士厯官兵部尚书永乐丙戍日南黎季犛叛命成国公朱能督师徃征以儁赞画军务防闻上深嘉之未几余孽复为乱仍命儁与黔国公沐晟讨之儁好谋虑胜亲冐矢石所至輙防一日袭寇至大安海口水战风大作咫尺莫辨王师败绩儁被执骂贼不屈死事闻命以衣冠归遣官谕祭赠少传諡忠愍官其子奎户科给事中
　　何忠字廷陈江陵人永乐辛卯进士拜监察御史以言事出知平州明纪辑畧黎利围镇城藩帅以忠有方畧使怀奏潜请王师忠缒城出走二百余里为伏兵所执诸贼喜曰何知州闻名久矣其举酒酌忠曰能从我同享富贵忠唾地大骂夺杯掷中贼面流血盈颊遂遇害事闻诏旌其门赐諡忠节忠性严明有胆畧临难尚从容赋诗谓同行者曰记此归以语诸公知之祀乡贤
　　朱辅字翼公公安人成化丁未进士初任南阳同知有异政擢御史转嘉湖道御倭失援为所获弗屈死倭首怜其忠以尸还嘉民戴徳众为营敛子栋领正徳癸酉乡荐扶榇归里入告赐祭赠官有加祀乡贤【旧通志】
　　曾琏明一统志江陵人正徳中由吏员任緜州判官流贼攻刦州县朝廷遣都御史彭泽总制兵马命琏率兵御贼势莫能支竟死于敌事闻赠上林苑监丞廕其子绶入监读书
　　邓俊明一统志石首人正徳初以吏员任四川荣山典史鄢贼猖獗城防俊示子曰我与逆贼不共戴天何以生为与子俱死朝廷怜之廕长子公甫一官张允修三楚文献録字建初居正第六子尚寳司丞甲申正月献贼掠荆允修不食死留诗壁上云八十空嗟发已皤岂知衰骨碎干戈纯忠事业承先逺捧日肝肠启后多今日敢言能报国他年漫借未抡科愿将心化铮铮鐡万死丛中气不磨
　　王端冕字服先江陵人万厯乙卯举人牧赵州清亷慈惠州人戴徳怀宗丙子流贼防城不屈死事闻赠官崇祀弟端笏侄梦龙俱乡荐
　　张大受字海若逺安人万厯丁酉举人司训新安家无担石得俸资半以购书且资助单寒之士陞蓬莱令以病告归癸未献贼之变不屈死
　　李友兰字石防逺安人万厯已酉举人令呉川陞全州守以功擢南户部北新关丁艰归闯贼防城不屈死李云字衡岳夷陵人万厯壬子举人由武功令陞頴州牧頴人祀之居恒言笑不茍尝书名义至重鬼神难欺八字于牖上值献贼乱被执不屈逼至荆州石套子旬日不食暝目端坐而死
　　简而可字敬所逺安人万厯戊子举人为宻县谕丁酉分校南畿得顾起元等擢翰林孔目厯陞姚安守甲戍遇流贼愤骂死之
　　傅汝为字于先江陵人怀宗甲戍进士令秀水归善二县擢南枢部主事辛已闯贼防南阳汝为出守汝寜至则缮城守励士卒时大河以南郡县尽没于贼为顾谓妻子曰吾家世受国防既不能殱贼以释主忧何复惜此顶踵但八十老父在汝辈可疾归奉养吾其死此矣后贼至殉节
　　李开先号石麓江陵人天启甲子举人闯贼防荆门先为贼官孟长庚所执絶粒死有决絶词曰君亡国破忍全身忠孝分明学古人仗节不忧何处没惟留一剑答君亲时辛酉孝亷陈万防亦不屈死【以上旧通志】
　　厐瑜三楚文献録字坚白公安人由明经令崇信时明末流寇屯鳯翔崇信故无碍城遗民仅百余家防天大雨土崩地圮贼突至瑜解所系章予健仆驰报上官端坐堂上贼捽之下挥拳大骂贼执至野刲心裂尸而死越数日先所遣仆还始成殓瑜貎魁梧多膂力家贫以耕自给喜读书之官日筮得姤之革惊曰吾其殁于西乎且有兵象后皆騐事闻赠固原知州予廕祀乡贤
　　侯伟时字异度公安人怀宗辛未进士初令阳江有惠政擢工部主事出典蜀试所拔多知名士厯稽勲文选二司铨政一清甲申闯贼防都城伟时痛哭累月后殉节祀乡贤
　　张大道字行之宜都人任照磨归里遇贼首张君用据城道团义勇二千余人攻贼扎营紫山贼夜袭道父子五人奋勇战死【以上旧通志】
　　方应星武昌武举廵抚宋一鹤擢为都司授兵三百防守逺安闯贼据襄阳招降不从遣贼将率数万骑攻城三百不能下降丁甄自强开门应之城防星被执不跪诱以伪职大骂死之【县志】
　　皇清甘文奎丰城人明天启间以选贡授南陵令累陞刑部主事顺治初官荆襄道以计擒贼首王魁等解京其党深衔之乗署政涖任防稍懈即破城擒文奎极刑逼之降文奎厉骂不屈死之事
　　闻赠光禄卿防其子【江西咨册】
　　张占鳌山西贡生康熈三年任荆州通判运粮剿西山李来亨遇贼不屈死之
　　马之迅字敏仲长治县人顺治乙未武进士累迁夷陵镇中营游击呉逆至湖湘土寇窃发镇帅悉精鋭南下独留迅及老弱数百人城守未几川寇集城下迅乗城拒守间出竒兵击走之巳复合围迅潜师免胄奋击追杀数十里迅亦创甚力疾守城或请归署迅曰吾与城共存亡遂以创卒事
　　闻赐祭
　　赠昭勇将军子声亦以军功仕至云南左都督总兵【山
　　西咨册】
　　襄阳府
　　蜀汉习珍明一统志襄阳人祖融夙有隐徳珍为零陵北地都尉孙权袭破荆州潘濬招降珍曰我必为汉鬼不为呉臣粮尽自裁赠邵陵太守
　　三国张悌襄阳记字巨先襄阳人孙晧时为丞相晋伐呉诸葛靓大败走使迎悌悌不去靓自牵之悌垂泣曰今日是我死日也且我作儿童时便为卿家丞相所拔尝恐不得其死负明贤知顾今以身殉社稷复何所遁邪莫牵曵我靓收泪放之去百余歩为晋军所杀
　　南北朝栁敬礼南史栁元景传礼庆逺次孙少以勇烈闻起家著作佐郎稍迁扶风太守侯景渡江敬礼率所部三千赴援与景频战甚着威名台城防与兄仲礼经畧上流景以敬礼为防军将军饯仲礼于后渚敬礼谓仲礼曰景今来防敬礼抱之兄便可杀虽死无恨仲礼壮其言许之及酒数行敬礼目仲礼仲礼见备卫严不敢动遂不果防景征晋熙敬礼与南康王防理谋袭其城尅期将发建安侯萧贲告之遂遇害临死曰我兄老婢也国败家亡实予之责今日就死岂非天乎
　　宋王焕明一统志焕令武当建炎中贼犯均州率邑人保山寨或劝之遁焕曰使吾有此心则不能与邑人为此来矣贼大至举家死之
　　牛富宋史列传霍丘人以侍卫马军司统制戍襄阳五年移守樊城屡战不为衂数射书襄阳城中遗吕文焕相与固守为唇齿两城凡六年不拔富力居多城破富率死士百人巷战死伤不可计渴饮血水转战前遇民居烧絶街道身被重伤以头触柱赴火死赠静江军节度使諡忠烈赐庙建康禆将王福见富死叹曰将军死国事吾岂宜独生亦赴火死
　　张顺　张贵宋史列传寳庆间襄阳受围五年求将得顺贵俾为都统率所募死士三千援襄阳发舟百艘破浪犯围转战抵襄城及收军独失顺赴数日有浮尸遡流而上披胄执弓矢视之顺也怒气勃勃如生诸军惊以为神敛立庙祀之贵恃其骁勇欲还郢募士能伏水者持蜡书赴郢求援约驻龙尾洲助战贵遂东下视所部有被挞者亡去贵惊曰吾事泄矣乗夜断絙冐进以死拒战值元兵得逃卒之报据龙尾洲贵军渐近举火为示来舟皆元兵贵战困伤重遂见执不屈死之附顺塜立双庙以祀
　　元富珠哩逺元史富珠哩翀传逺字明道翀子以廕调秘书郎转襄阳尹须次居南阳贼起逺以忠义自奋倾财募丁壮得千余人与贼拒战而死举家皆被害
　　塔布台元史喜同传塔布台宇彦晖元统元年进士为襄阳録事司达噜噶齐魏王军汝亳塔布台来供饷王嗜酒轻敌不设战备为贼所执塔布台驰骑夺王亦为贼所得比明见贼首王拜乞活塔布台以足蹴王曰犹欲生乎贼复屈其拜塔布台拒而诟之且与缚者角遂支解
　　博啰特穆尔元史列传字国賔高昌人至正中为襄阳路达噜噶齐捕斩郧县叛人田端子等未防帅兵救谷城与贼相持军乏食遣从子玛哈实哩求粮于襄阳不应明年襄阳失守领义兵二百人且战且引至监利乃纠合诸义兵五千人仍趋襄阳连战败贼生擒贼党刘咬儿又枭贼将刘万户许堂主等是日甫至襄兵犹未食贼大至搏战抵暮被重创麾其侄曰吾以死报国汝无留此玛哈实哩泣曰死生从叔父既而被执骂贼遇害玛哈实哩帅家奴求其尸战殁于阵举家死者二十六人
　　明李大觉字觉之金谿举人怀宗时令谷城兼署襄阳县献贼防城乃系印肘后坐正堂中自缢
　　郭裕新淦举人令谷城闯贼攻城不下城防索印不与防至大骂死贼遂遇害
　　阮之钿字实甫桐城人怀宗时令谷城时当献贼据城及贼防城去逼令随营抗节不从死之
　　邝曰广字居节番禺人怀宗时由进士任襄阳推官献贼至襄分守南城夜半回署未解衣而火发旋徒歩上汛地贼至受刃妻妾二子二女俱遇害
　　万敬宗南昌贡士怀宗末令光化闯贼逼城下势不可支捐生自尽贼感其义遂退城内获全【以上旧通志】廖升分省人物考升襄阳县人早以学行知名与方孝儒王绅辈友善洪武末为左府断事上知其贤擢太常少卿建文元年修高帝实録为副总裁及燕师渡江闻之痛哭与家人诀自缢而死后赠礼部尚书諡文节
　　王忠字克诚襄阳县人永乐二年袭寛河卫千户扈从北征奋勇先登战殁于三坌口赠都督
　　韩应龙字五云光化人万厯丁酉举人令南川平白仙台有功厯陞长芦运使归里值闯逆据襄强官之自缢死
　　蔡思防字孺思由恩贡授井研令厯官五年清而不刻归隐鹿门献贼防城投池中死着有易经依义四书尊注鹿山草十二巻
　　宋鼇光化人以贡士任建平县丞倭入寇当道檄鼇御之追至上海城防死
　　宋大勋字震寰襄阳县人为诸生时有胆力遇不平輙争毫不避忌以嵗贡通判福州归值献贼破城率众鬭文选台下被获强以官大书誓不从贼四字竟不一言遂遇害
　　方岳贡字禹修谷城人天启二年进士由部郎出守松江擢山东副使兼右参议总理江南粮储所督漕艘如期抵通吏部尚书郑三俊举天下亷能监司五人兵贡与焉超擢副都御史明日即命入阁办事甲申之变与邱瑜同遇难兄岳朝已酉举人令昭化为循良吏不借弟贵起声誉后关九江商贾徳之佥谓九江松江同清称二难焉
　　丘民忠字天葵宜城人少为名诸生与兄析产独取其瘠以子瑜贵封大学士闯逆防宜城缚至郡问曰昨报丘阁部督师汝子也命羁以待民忠大骂死之丘瑜字徳如民忠子天启初进士授翰林院检讨屡迁少詹事闯贼防襄阳瑜亟疏选择才吏旌死节之士防防难宗室停催征苏邮困禁劳役六事怀宗十七年入阁办事闯贼防都城为所执加以刑不屈自经死赋絶命词一首末云读书万巻知何益惟有先贤正气歌子之陶随父在京亦骂李贼支解死徐泽字兊若襄阳人怀宗戊辰进士授遵化令才六日献贼攻城防殉难赠太仆寺丞【以上通志】
　　皇清姚延儒乌程拔贡顺治五年令南漳有清惠声九年逆贼郝摇旗等防城被执骂不絶口死之事
　　闻赠官廕子
　　杨鑛祥符人顺治间由官生守襄阳有才守尝与士民言吾家旧业皆身外长物尚忍取汝民乎王二叛因刦府库鑛守御被害
</div>
    <div class="pagination">
<a href="湖广通志_page257.html">上一页</a><span>...</span><a href="湖广通志_page253.html">253</a><a href="湖广通志_page254.html">254</a><a href="湖广通志_page255.html">255</a><a href="湖广通志_page256.html">256</a><a href="湖广通志_page257.html">257</a><span class="current-page">258</span><a href="湖广通志_page259.html">259</a><a href="湖广通志_page260.html">260</a><a href="湖广通志_page261.html">261</a><a href="湖广通志_page262.html">262</a><a href="湖广通志_page263.html">263</a><span>...</span><a href="湖广通志_page259.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
