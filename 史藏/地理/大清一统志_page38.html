<!DOCTYPE html>
<html>
<head>
    <meta charset="UTF-8">
    <title>大清一统志 - 第 38 页/共 202 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大清一统志 - 第 38 页/共 202 页</h1>
    <div class="content">　　津梁东震桥【在华亭县治东夲名虹桥宋政和中建亭其上改名镇桥】云间第一桥【在娄县西南八里跨古塘浦上宋建】秀野桥【在娄县西五里跨沈泾桥】石湖桥【在娄县西跨石湖塘明初建】百曲桥【在奉贤县东南跨百曲港】万安桥【在金山县西南三十六里明初建为江浙往来孔道】学士桥【在上海县黄浦口明陆深建】吴淞江桥【在上海县北一名关桥跨江上】百步桥【在上海县龙华寺东跨百步塘上】李将军桥【在南滙县周浦镇相传袁山松部将李松居此因名】启秀桥【在南滙县周浦镇东南为南北诸水防处】棣华桥【在青浦县东门内跨横泖】祥泽桥【在青浦县东南一名塘桥元至正中建东北通上海嘉定西北通昆山最为要道】万栁桥【在青浦县东北青龙镇东一里万栁堤上】凤凰山【在青浦县东南跨顾防浦】横泾渡【在奉贤县亭林镇南与华亭县交界】
　　堤堰海塘【府境上海南滙奉贤华亭金山五县濵海旧有捍海塘相传唐开元中创筑东北自太仓州寳山县迤西南至浙江海盐县澉浦亘三百三十里髙如城垣内外皆有塘构相夹内曰运盐河又曰横港外曰堑濠又曰防塘沟前代屡经增修宋乾道七年知秀州邱崈奏修华亭濒海十八堰以御咸潮元大徳五年筑华亭县捍海塘至正二年增筑塘一千五百三丈明成化八年知松江府白行中督修华亭自海盐扺上海界筑三万四千七百六十余丈又为外堤起戚漴至平湖县界五十三里上海自华亭扺嘉定界筑一万七千七百四十八丈万歴三年复修十二年筑外捍海塘崇祯七年于漴阙建捍海石塘二百八十九丈十三年复建石塘二百六十三丈　本朝顺治七年塘圯复修康熈七年修筑圯缺共二千二百丈雍正二年修内外捍海塘工未半海溢】
　　【世宗宪皇帝命尚书朱轼驰勘六年诏发帑金兴修悉易土为石筑塘一千八百七十五丈十二年后筑外防土塘二层工力完固而安澜永庆矣】郎家桥堰【在上海县东门外以县南】
　　【肇家浜引黄浦水直贯城中故筑堰于浜口以防溃决】日赤港石闸【在上海县西六里又有薛家浜石闸在县　东南门外俱明万歴中置】黄浦口闸【在上海县东北黄浦口　本朝康熈十二年建】
　　陵墓汉笮融墓【在上海县北亭乡其旁有笮墓泾】陆康墓【在娄县西北二十里】陆闳墓【在华享县西北四十里】三国吴陆逊墓【在娄县西北二十三里太平寰宇记昆山有吴相昭侯陆逊墓】陆瑁墓【在娄县西北二十二里】陆抗墓【在娄县西北二十二里】诸葛瑾墓【在奉贤县坍石桥西　本朝雍正九年知县舒芬于其墓得残碑因重为立石】晋陆机墓【在华亭县西北二十五里又青浦县治北三十里有髙邱旧呼陆丞相墓明嘉靖间土人见墓上有一金蛇盗发其塜得古噐甚多后闻于官悉捕治命封其茔地】袁山松墓【在上海县长人乡相传山松既被害其部下李祥収骸骨之于此】唐顾谦墓【在青浦县崧子里】宋诗人储泳墓【在南滙县西北周浦镇】元瞿霆发墓【在南滙县西北下沙镇】三髙士墓【在娄县西北千山东麓三髙士为杨维祯陆居仁钱惟善】秦裕伯墓【南南滙县淡井庙北】孝子徐诚墓【在南滙县长人乡贝琼志】明袁凯墓【在华亭县东门外贤游泾上墓傍有白燕庵】三节妇墓【上海主簿李从吉妻刘氏二女唐文祥妻妙贞沈源仲妻妙坚在县东肇家浜】陆树声墓【在华亭县北城濠之北】
　　祠庙辅国将军庙【在华亭县治西南祠呉陆逊陆抗】二俊祠【在娄县西北昆山上祀晋陆机陆云】四贤祠【在青浦县南神山祀晋陆机陆云张翰陈顾野王】筑耶将军祠【在上海县南长人乡祀晋袁山松】顾侍郎祠【在华亭县东亭林镇祀陈顾野王】唐宋忠良祠【在府城南祠唐平章侍郎陆防宋丞相李纲】卫文节祠【在奉贤县西北萧塘镇祀宋卫泾明崇祯间移建城内】三贤祠【在娄县七星桥侧旧为范文正祠明崇祯时以范屡冰范纯仁合祠】黄道婆祠【在上海县西南乌泥泾丄道婆本镇人明初落厓州元元贞间附海舶归闽广多种木棉纺织为布名曰吉贝道婆最善是业州里宗之教以制造捍弹织纺之具错纱配色综线系花之法利被一乡及卒乡人赵如珪立祠祀之张之象有记】胡公祠【在府学西祀元教授胡存道】方正学祠【在华亭县治西明万厯中建祀方孝儒　本朝康熈中重修圣祖赐额忠烈名臣】夏周二公祠【在华亭县治西南祀明周忱夏原吉】海忠介祠【在青浦县南祀明海瑞】羣忠祠【在上海县城内祀明上海县丞刘东阳建平县丞宋鳌镇海卫指挥使武尚文浙江镇抚呉贤凤阳散官丁爵邑人杨钿等六人皆嘉靖间死倭难者】忠勇祠【在南滙县城内祀明死倭难邑人李府及其二字香黍】叶公祠【在南滙县东一团镇祠明廵盐御史叶永盛】三烈祠【在华亭县城内祀明烈妇陈氏许氏烈女杨氏】古镜庙【在青浦县临栁相传元兵至泖上有老人指示他往居人获免杀掠以为神祐故祀之】父子忠孝祠【在华亭县学东祀明冯恩及子行可杨允防父子】乔将军祠【在上海县西门外祀明都督同知乔一琦万歴间一琦监朝鲜军兵败投滴水崖死　本朝乾隆四十一年　赐谥忠烈】董文敏公祠【在华亭县城内即棠溪书院故址祀明董其昌康熈四十四年】
　　【圣祖仁皇帝巡幸松江御题芝英云气四字额】沈文恪祠【在府城兴圣寺后祀国朝礼部侍郎沈荃康熈年间圣祖赐匾额曰清慎勤曰格物曰落纸烟云曰飞霞旧徳
　　又　　　　　　　　　　　　　　赐对聫曰两幅彩笺挥逸翰一声寒玉振清词】王忠毅祠【在府城普照寺西祀　国朝江南提督王之鼎康熈四十六年】
　　【圣祖御赐纯忠遗爱四字匾额】
　　寺观云峯寺【在府城妙明桥西北旧为北道堂名胜志宋乾道中建北道堂于北禅寺即此也元为本一禅院　本朝康四十四年御赐今额】禅定寺【在云峰寺东本名瑞应院宋淳祐初建　本朝康熈四十二年】
　　【赐今额　　　　　　　　圣祖御书般若相三字匾额】寳云寺【在华亭县城内本顾野王故宅有元牟巘重修寺记赵孟頫书碑】超果寺【在娄县西本名长夀寺唐咸通中建宋改今额　本朝康熈四十四年　　圣祖御书虹光胜迹四字】明行寺【在奉贤县南桥镇五代晋天福初建宋太平兴国中赐额】法忍寺【在金山县朱泾镇唐咸通年建】松隠寺【在金山县松隠镇元至正间建赵孟頫书松隠二字因以为名】龙华教寺【在上海县龙华村相传寺塔为吴赤乌年建】静安寺【在上海县沪渎上旧为重圆寺宋大中祥符改今额周弼有记名胜志寺有緑云洞乃僧夀宁栖息之所两傍杂值桧竹桐柏赵孟頫匾以是名杨维祯为志】华严院【在上海县西南六十里后梁开年初都水使者钱绰建宋治平中赐额为明心教寺寺有石函观音像祷求响荅】隆福寺【在青浦县青龙镇唐天寳间建其北有隆平寺俗称南寺北寺宋陈林记米芾书】寳相寺【杨潜云间志在华亭县西南唐干符初造】昆山塔院【在青浦县即今小昆山泗洲塔院宋乾道初建　本朝康熈四十四年】
　　【圣祖御书奎光烛泖四字匾额】樵隠寺【在金山县　本朝康熈四十四年圣祖南廵　　　赐禅林宗宿匾额】仙鹤观【在华亭县南朝真桥东宋绍兴中建】长春道院【在华亭县南门内集仙桥北元大徳中建】太素道院【在华亭县南门外元至正中建中有云巢为杨维祯钱维善周之翰逰处】





　　钦定大清一统志卷五十八
<史部,地理类,总志之属,大清一统志>
　　钦定四库全书
　　钦定大清一统志卷五十九
　　松江府【二】
　　名宧唐张聿【琅琊人宰华亭政治凛然吏民有犯书之于籍许以自新再犯则勘籍杖之府吏有所需则榜邑门曰府以某事下县索某物若干期某日齐足民感其诚供输无敢后尝有以干乞为业者入其界曰此政不可挠遂抵他境】宋钱贻范【彭城人庆厯中知华亭县讲求水利开顾防浦盘龙塘赵屯崧子大盈诸水民受其利】吴及【静海人皇祐间知华亭县时旱蝗及祷于横山之神得雨蝗亦避境至秋大稔乃教预修水利以待淫潦明年大水阡陌坚完沟洫通利复稔如初比三年家给人足】刘鹏【瑞金人元祐间宰华亭下车日先修庠序次立教诫以至簿书期防各有条理在官不十旬一境告治弦歌堂艮阁三山亭思吴堂皆其所作】黄瑀【闽县人绍兴中权华亭县嵗凶瑀请常平使者发廪以赈使者谓须俟奏报瑀曰民命在旦夕茍可生之虽重得罪不悔退即发粟赈给全活者甚众】刘俣【绍兴未知华亭县邑赋孔亟俣谒台府愿寛假三月乃归治酒政损闗征不三月课入自倍逋赋以偿濵海有泰山盐铁蚌港三堰不治俣作堤障水灌田六万畆】李□【监华亭税被檄视潦舟行民田中有监司圭田吏不敢以潦闻□曰水潦为患上供且应复况圭田乎尽复其租常平使者闻而竒之】邱崈【江阴军人孝宗时知华亭县捍海堰废且百年咸潮嵗大入坏濵海田苏湖皆被其害崈至奏剏筑三月堰城三州舄卤复为艮田】孟文龙【亚圣公裔监华亭船埸时贾似道柄国百僚悉隳法守文龙尽职不少怠】黄震【慈谿人宝祐中调吴县尉摄华亭皆有声】元布萨翰文【至元末知府事奏析华亭东北为上海县请以府直行中书省在任爱民如子秩满归民匝道咨嗟流涕翰文乃慰谢之】张之翰【邯郸人以翰林侍读学士出知松江府嵗荒奏除民租十万余石】赵知章【睢阳人松江运盐使分司至元间両浙盐税计引四万后松江一郡至十万有竒民大困知章以亷律已谕富者出财贫者佣力财力相资课以大集】张徳昭【邢防人至正七年尹华亭嵗涝都水使者勒取有秋状徳昭固争至投所授勅求去使者乃止钱衮为八字颂刻之郭门曰公平亷明勤俭慈让时谓实録】刘辉【开封人至正中为上海尹劝豪右出粟行常平法置社学百六十余所修乡约礼有兄弟争财连嵗不决辉召谕之皆感泣罢去】胡存道【诸暨人至正中为松江府学训导苗兵乱将焚学舍存道叱贼曰吾兴学存亡若寕杀我我学不可燬也贼怒刃之遂骂贼而死】何缉【泰州人至正末知上海县兴学校劝农桑毁词斥巫觋明刑正法劝善惩恶民俗以变】明萧九万【南昌人洪武间华亭知县尝书容忍思虑四字疏其义揭门屏间以诲讼者疏陈民五事忤防被逮临刑齧指血録诗报母云防臣斩首丹心在尚有英魂返故乡】侯端【盱贻人永乐中授金山卫指挥同知十六年倭冦入犯端巷战被重伤复招散卒进战焚贼船十余艘贼不得归遂尽殱之】黄子威【进贤人永乐中知松江府居身亷防治民有方嵗大水躬履乡邑赈救民忘其灾以母忧去官宣徳初已更三守民犹念之乞还任帝从之治行益着】魏骥【萧山人永乐中授府学训督课课精勤每夜分自擕茗粥劳问诸生感激自奋多成就】王源【龙岩人永乐中为松江府同知奏捐积逋数十万石平反寃狱时称神明】赵豫【安肃人宣徳中选授松江知府务与民休息虽防独亦徳诣府言情择良家子谨厚者为吏训以礼法每讼者至好言谕之曰明日来逾宿忿渐平止不来故有松江太守明日来之謡在职十年清静如一日】张桢【正统中上海县丞抚字有方民乞于廵抚周忱奏用为上海知县政声大着】王衡【稷山人成化中知松江府清严公正人不敢干以私止息嚚讼囹圄数空民运粮至洲淮安交兑者苦官军摧剥有司不敢言衡疏其请就支于本仓且劾总兵官不戢军士有防约束而二运皆停中贵人以织造至松多所需索衡以法裁之皆敛于不敢肆兴学校崇尚经术賔礼贤俊诸生见者无长防咸与之均礼在官七年清介如一日】樊莹【常山人成化中知松江府前知府王衡亷明有感惠莹操行与之并而剂赋役祛奸蠧过之颂声翕然】聂豹【永丰人正徳中华亭知县濬境内诸塘港民不苦水复业者三千余户】郑洛书【莆田人嘉靖初上海知县县民善讼为择乡老以时劝行逊让而惩其不率期年讼渐息设义塜社学社仓规制悉偹尤善摘发奸伏一邑号为神明】刘东阳【四川人嘉靖中上海县丞倭党萧显来冦追击之于太平寺众溃走遇害】方亷【浙江新城人嘉靖中知松江府时数嵗中倭连至增陴浚堑建敌楼为守御计贼不获逞上海故无城亟议筑之贼猝至竟頼以全又立赏格募健儿俾自保众遣客兵过半闾里晏然】何继之【广东人嘉靖间知松江府时嵗大祲继之发赈平粜安集流亡全活甚众】彭长宜【海盐人崇祯中上海知县时浙西民变廵抚遣兵戍川沙修怨者告捕益急长宜曰民变非盗贼比有司治之足矣遂撤兵分别昭雪获免者甚众民逋赋多畏鞭扑恒贿吏祈免而赋益不登长宜苐省其羡入劝谕速输弗予杖民间感悦赋入倍他日】　方岳贡【谷城人崇祯时松江知府海濵多盗获辙杖杀之东南临大海海水时齧土为禾患易以石堤二十里遂为永利郡漕数十万石而诸仓乃去城五里为筑城防之他救荒助役缮城课士咸有成绩举卓异者数以督赋不如额十四年不得调岳贡安之士民亦惟恐其去】眭明永【丹阳人崇祯中华亭教谕　大兵下松江明永题诗明伦堂投缳死】
　　本朝杨之易【应山人顺治二年任松江同知提督吴胜兆谋逆之易不从被杀之易杨涟子也康熈间奉赠防】阎绍庆【鲁山人顺治六年知上海县屏斥奸宄徴输有法毎大寒暑不笞一人而赋自辤十二年海冦犯境镇弁王璟诬县民通冦绍庆诣台使力保之全活甚众有海邦□略一百六十条】李复兴【濵州人康熈三年知娄县郡民旧苦里役迯亡相属复兴立均田均役法悉罢年首甲首诸名知府张羽明请于廵抚韩世琦松郡诸属皆用其法郡人乃为祠祀之白龙潭上】钦琏【长兴人雍正三年知南滙县时县新设事皆创始琏规画井然亷明强干爱民如子再任再罢县人至今尸祝之】
　　人物汉陆续【吴郡人仕郡户曹史时嵗荒大守尹兴使续于都亭赈民饘粥事毕兴问所食几何续因口説六百余人皆分别名姓无有差谬为郡门下椽兴坐楚事下廷尉续系洛阳狱掠考五毒肌肉消烂终无异词救还乡里续长子稠广陵太守有理名中子逢乐安太守少子裦力行笃学不慕荣名连防不就】陆康【襄子少以义力称除髙城令厯迁武陵桂阳乐安太守所在见称时灵帝欲铸铜人诏调民田畆敛十钱康上疏切諌徴诣廷尉免归防卢江贼攻沿四县拜康庐江太守贼党悉防献帝时天下大乱康防险奉贡诏加忠议将军袁术屯夀春康以其叛逆闭门不通术遣孙策攻康困守受敌二年城防朝廷愍其守莭】陆绩【康子博学多议星厯算数无不该览孙权统事辟为奏曹椽以直道见惮出为郁林太守意在儒雅虽有军事著述不废作浑天图注易释元皆传于世】三国吴陆逊【吴郡吴人始仕幕府厯右防军镇西将军封娄侯昭烈帝率大众向西界权命逊为大都督破其四十余营改封江陵侯诸葛亮秉政与权连和时事所宜权輙令逊语亮并刻权印以置逊所赤乌七年为丞相疏陈太子正统鲁王藩臣当使宠秩有差彼此得所上下相安权责让逊愤恚卒】陆瑁【逊弟好学笃义公车徴拜议郎选曹尚书孙权欲亲征公逊渊瑁上疏諌权嘉其词理端切遂不行】陆凯【逊族子赤乌中除儋耳太子讨朱崖有功迁建武校尉讨山贼克防累拜征北将军领豫州牧孙皓宝鼎初迁左丞相时政事多谬凯上疏諌义形于色表疏皆指事不餙忠恳内发】陆允【凯弟为尚书选曹郎太子和闻其名待以殊礼防鲁王霸与和分争阴相譛搆允坐収下狱楚毒备至终无他辞赤乌十一年交部骚动以允为刺史安南校尉喻以恩信务崇招纳渠党出降交城清泰徴为西陵督封都亭】陆抗【逊子拜建武校尉建衡二年都督信陵西陵诸军事闻都下政令多阙数上言陈事冝破西陵诛歩阐貌无矜色得将士欢心拜大马司荆州牧卒】晋陆机【抗子少有异才文章冠世慨吴之亡乃着辨亡论二篇至大康未与弟云俱入洛张华见之曰伐吴之役利获二俊累迁太子洗马著作郎厯中书郎时齐王冏矜功自伐机作豪士赋以刺成都王頴表机为平原内史假后将军败绩頴怒収杀之所着文章二百余篇行于世】陆云【机弟性清正有才理与兄齐名号二陆为浚仪令一县称其神明厯中书侍郎成都王頴表为清河内史兄僟败并収杀云所着文章三百四十九篇又撰新书十篇并行于世】陆喜【瑁子机从父兄少有声名好学著书百篇又作西州清论传于世　按在三国时陆续陆康以后诸陆旧志俱収入苏州府因正史称为吴郡吴人故也但汉时吴地甚广今松江之地皆吴郡所属现考诸陆祠墓古迹俱在松江则其为松江人无疑因悉依江南通志例将苏州府所载诸陆改入松江府庶为核寔至顾野王祠墓亦俱在松江而梁陈时松江为昆山前京等县地野王本传乃称吴郡吴人今姑仍其旧未敢移入谨附识于此】宋卫肤敏【字啇彦华亭人宣和进士累官秘书省校书郎命假给事中使金既至知金兵已举不为屈干喇布遣人约相见欲使之拜肤敏曰两国之臣相见而用君臣之礼是北朝一国两君也长揖而入以语折之为所留靖康初始还高宗时迁卫尉少卿建议山东淮南诸路徙民入城为清野计命大臣留守汴京车驾早幸江寕帝颇纳之迁中书舍人凡命令不合公议者率封还之累迁礼部侍郎卒　干喇布旧作干离不今改正】储泳【字文卿华亭人居周浦有诗名精阴阳五行通儒元理着有祛疑説弟溒字智卿亦以诗名】栁约【字元礼华亭人大观进士深于经学大为学者师慕靖康初权殿中待御史论三镇不可弃髙宗时金人大入列郡震恐莫有奔问官守者约于横溃中地保孤城悉力捍御擢权户部侍郎未几以敷文阁待制食祠禄卒约天性至孝母病泣祷于天愿损己夀以益亲母寻愈】曹应符【字防叔华亭小蒸人谨身饬行为乡里推重咸淳中登进士授衢州司户叅军防宋亡遂隠不仕族人光逺以进士辟监华丰庄改军器监簿宋亡亦不仕云】谢国光【字观夫华亭人宋亡不仕元治书侍御史程钜夫奉诏使江南搜访遗贤以国光荐杜门称疾抗辞不赴栖隠终身】卫富益【华亭人宋亡设坛祭文陆死事诸人词极悲怆隠居教授不应有司之荐后擕子避地霅上卒年九十六】元任仁发【字子明华亭人世居青龙年十八举于乡元兵南下王帅见而器之委招安海岛引为青龙水陆廵警官累迁贰都水监凡水议皆仁发主之任守宰具奏政绩后以浙东道宣慰副使致仕着有水利书十卷行世】周之翰【字申甫华亭人防頴悟博究群书尤通象数之学有乾坤阖辟天地生成阴阳变化山川流峙四图并賛以发明其奥讲授于乡以终】陆居仁【字宅之华亭人泰定中举于乡工诗古文与杨维桢钱惟善逰殁同葬千山号三高士墓】汤文英【字孟寛华亭人世笃孝友八世同居至元间表其闾复其家】姚玭【华亭人至正中奉母避乱屡濵于危及母遇疾暮夜思食鱼无从得家养一乌甚驯扰玭谕以意即飞去攫一鱼至人咸称异行省闻而辟之以亲老不就】徐初【字本道华亭人蚤防母父信后母防初事之益谨父悟曰汝吾孝子也后母子长不事事初爱之不衰至正中浙右警初紏率乡勇数千御冦或诬其有异志防送泖上军初厉声曰我欲反率斥卤氓蹈海去矣尚能戴我头见将军乎将军欲率土有民必归诸正天下寕有白首贼也帅壮其言释之荐以官卒不赴】彭汝器【字宗琏上海人博学有史材尝评宋史谓杜后遗命立太宗与宋宣公舍与夷而立穆公同为贻乱于后太宗问传代之事赵普知为太宗谋而不知为太祖谋欺天之罪不可逭神宗将崩宣仁后预制小黄以备仓卒立哲宗称宋贤后当以宣仁为首余悉类此】曽遇【字心传华亭人博学敏文辞尤防七书工笔札以荐授安吉县丞致仕与王昭大詹润徐顺孙同逰齐誉时称云间四俊】吕良佐【字辅之上海人好学有才气与杨维祯陆居仁逰尝为应奎文防至正兵起总帅欲版为华亭乃辞请以白衣议事帅贤之俾自集白甲保障乡里全活者数千家】明沈徳四【华亭人祖母病刲股肉疗之即愈已而祖父病又割股以进亦愈洪武中旌表】何广【上海人洪武中以明经知任邱县卓有惠政陞江西佥事再陞湖广参议所至皆着能声尝着律解辨疑法家宗之】袁凯【字景文华亭人博学有才辨洪武间荐授御史武臣恃功骄恣凯上言请于都督府延通经学古之士令诸武臣于都堂听讲或罹悮宜加矜愍帝纳其言凯工诗有盛名尝在杨惟桢座赋白燕璮场人称之为袁白燕】陆宗善【字尚讷华亭人洪武中以寔学髙行举于乡再令剧邑所至有惠政善为诗流丽雄伟而不忘规正书法亦清劲子顾言顾行并有诗名】沈度【字民则华亭人成祖初即位诏部简能书者入翰林度与其选凡金版玉册用之朝廷藏秘府颁属国必命度书遂由翰林典籍累迁侍讲学士弟粲字民望亦以工书为中书舍人擢侍讲终太常少卿兄弟并笃友爱为士林所重】管讷【字时敏华亭人工诗能文有蚓窍集评者谓可与袁景文并驾】夏衡【字以评华亭人永乐中累官至太常卿成祖北征沙漠讨武定州皆预扈从衡莅事内阁最乆谦厚缜密未尝泄禁中语亷静寡欲公退闭门独坐泊如也】卫青【字明徳华亭人由蓟州百户改山东备倭永乐十八年蒲防妖妇唐赛儿作乱青方屯海上率千骑昼夜驰至城下大败之帝闻赐书劳青擢山东指挥使英宗立进都督佥事青有孝行善抚士卒居海上十余年海濵人请于朝立祠祀焉】叶宗人【字宗行华亭人永乐中授钱塘知县县为浙江省防徭重豪猾有力往往搆黠吏得财役贫宗人令民自占甲乙书于册以次签役按察使周新尝潜入其室见厨中惟鱼腊一襄叹怠去明日召宗人共食饮至醉用仪仗导之归时呼为钱塘一叶清】黄翰【字汝中华亭人永乐进士授江西按察佥事陞参议改参广东歴山东按察使罢归卒翰为人豪俊多权畧尝听政都察院有疑狱一问即决居官所至能举职江西人以左道惑众广东畜蛊毒采生杀人皆捕诛之俗为一变其为文豪徤敏防未尝起草字画亦遒劲行草题署得名】钱【字原涛华亭人正统进士试蔷薇露诗称防授检讨歴南京吏部尚书致仕卒諡文通少有文名既擢第声誉勃起尝与杨一清论学一清韪之又与廵抚周忱论便民条约复移书当事论积荒召佃煎盐水次仓四事多见施行弟博亦有文名】夏寅【字正夫华亭人力学工诗正统进士累官南京吏部郎中成化初考满入都上陈时政多议行歴浙江右参政处州民有苦虐政走聚山谷者曰湏夏公来乃归寅檄至果散终山东右市政使寅清直无党援当语人曰君子有三可惜此生不学一可惜此日闲过二可惜此身一败三可惜世传为名言】张悦【字时敏华亭人天顺进士厯刑部员外郎成化中督浙江学政力拒请托校士有声孝宗立累官吏部侍郎尝两摄选事众称公允迁南京右都御史就改吏兵二部尚书以年老乞休卒赠太子太保諡庄简】唐珣【字廷贵华亭人天顺进士知合州屡迁福州知府厯顺天府尹善治剧豪强戢服再擢右都御史总督両广军务讨平江盗赐勅嘉劳卒于镇广人思之不衰】张祚【字永锡华亭人景泰进士授御史迁广东按察佥事亷慎精宻岭表信服之防韩雍讨蛮冦以祚有才识檄使从征大破灵山县及高亷二州诸贼祚虽用兵不乐以武节见新兴新防民多通盗东莞土豪倡乱皆觧散之诛首恶而已擢河南副使致仕归】王霁【字景明上海人成化进士厯黄州知府民爱戴秩满赐诰旌异宏治初为太仆卿以马政废弛奏行十事宿清厘畿辅山东河南逋课马至万余匹请令折价公私便之用荐廵抚山东益有声终大理寺卿】张弼
　　【字汝弼华亭人成化进士官至南安知府毁祠建社学士民为立祠弼善诗文工草书张东海之名流播外裔有鹤城东海诸稿】曹时中【名节以字行华亭人成化进士授刑部主事厯云南佥事单车之官以治行闻宏治中迁浙江副使屏絶苞苴威令大行为人端谨和易至析义理临事机权衡可否确然不能易工诗及书遭丧庐墓有芝产马都御史林俊尝举以自代】钱福【字与谦华亭人宏治庚戍试礼部廷对皆第一授翰林修撰诗文藻丽敏妙登第后名声烜赫逺近以牋版乞题者无虚日】顾清【字士亷华亭人宏治时乡试第一成进士授编修正徳初刘瑾柄政清独不与通出为南京兵部员外郎瑾诛累擢礼部右侍郎与尚书毛澄请建储宫罢廵幸疏凡数十上嘉靖初以南京礼部侍郎进尚书致仕卒諡文僖】张鸣凤【上海人宏治进士正徳初官御史劾大僚张元贞等六人复与同官葛浩等疏留刘健谢迁谏用刘瑾马永成等下诏狱予杖削籍后起湖广佥事进副使鸣凤初令永康有政绩在湖湘治复最母忧归卒】陆深【字子渊上海人宏治进士选庶吉士授编修世宗时进詹事掌翰林院卒諡文裕深少与徐祯卿相磨切为文章有名工书传雅为祠臣冠】曹闵【上海人宏治进士为沙县知县被徴民号泣攀留累日不得去后官御史与张鸣凤等同得罪后当起官以养母不出母终枕块得寒疾死】张宏至【字时行宏治进士改庶吉士授兵科给事中十二年陈初政渐不克终八字皆切时弊时亲王之国所次舍率多耗费宏至力言之为稍裁损孝宗晚年从廷臣请遣官覈腾骧四卫虚冒弊寻中止宏至抗章争卒覈之武宗立以户科右给事中奉使安南还迁都给事中卒】潘恩【字子仁上海人嘉靖进士为均州知州有声厯抚河南着威惠累擢刑部尚书左都御史列上振宪纪四时时严嵩柄国恩礼法自持嵩不能挠寻以年老致仕恩有器量其为外吏竿牍不逹京师立朝能守政万厯初赐存问卒赠太子太保諡恭定子允哲允端皆进士】董传策【字汉原华定人嘉靖进士除刑部主事三十七年疏劾严嵩稔恶悮国六罪下狱问主使拷掠毒再絶复苏防地震得宥谪戍南寜穆宗立召复故官隆庆中累迁南京大理寺卿进礼工二部侍郎】冯恩【字子仁华亭人嘉靖进士除行人学于王守仁擢南京御史极论大学士张孚敬方献夫右都御史汪鋐奸状帝大怒诏下狱论死及朝审鋐兄为冢宰主笔东向坐令拽恩使西向跪恩起立不屈且骂鋐厯数其罪观者皆曰是御史非但口如鐡其膝其胆其骨皆鐡也因称四鐡御史长子行可时年十三刺血上书请代父死帝览疏感动乃得戍雷州越六年遇赦还穆宗初即家拜大理寺丞致仕行可后举于乡厯官有善政】徐阶【字子升华亭人嘉靖进士授编修厯礼部尚书东阁大学士时严嵩为首辅深嫉之阶智足相驭嵩不能图尝宻疏发仇鸾罪状鸾坐得罪嵩以杨继盛疏引二王欲竟其狱以阶言遂止外事嵩甚谨内深自结于帝卒逐嵩乃尽反嵩行事屏絶苞苴収召人望优假言官禆政多所匡救其保全裕王止帝幸顕陵功尤大帝崩迎立裕王宻具遗诏尽起大礼大狱言事诸臣累官吏部尚书建极殿大学士寻与高拱不恊去位卒赠太师諡文贞元孙念祖以诸生授中书乙酉松江破与妻张氏妾陆氏李氏皆自缢死　本朝乾隆四十一年】
　　【赐諡节愍】陆树声【字与吉华亭人举嘉靖防试第一选庶吉士授编修厯太常卿掌南京祭酒事整饬学规着条教十二以励诸生神宗初累拜礼部尚书迤北要増嵗兵部将许之树声力争卒不能夺万厯中陈时政十事语多切时树声端介恬雅难进易退通籍二十余年居官未及一纪卒赠太子太保諡文定弟树徳嘉靖进士砥行饬检名徳亚于兄子彦章万厯进士官至南京刑部侍郎以节概闻】杨允绳【字翼少华亭人嘉靖进士为兵科给事中劾兵部尚书赵廷瑞举动违廷瑞遂夺职时倭患日棘胡宗宪赵文华方督兵与严嵩深相结大肆贪黩允防极论其未几廵视光禄劾丞胡膏伪增物直膏窘诬允防诽谤齐醮下狱廷杖竟弃市穆宗立赠光禄少卿天啓初諡忠恪】周思兼【字叔夜华亭人嘉靖进士除平度知州举治行第一当迁州人走阙下以请复留一年擢工部员外郎进郎中出为湖广佥事岷府宗室将军杀人思兼亷得其奸状缚奸党悉系狱乃列其罪奏闻以艰归不复出卒】王圻【字元瀚青浦人嘉靖进士授清江令擢御史忤时相谪外厯迁陜西叅议致仕归筑室松江之濵种梅万树曰梅花源惟以著书为事有续文献通考三才图绘诸书行世人皆服其博洽】龚恺【字次元华亭人嘉靖进士官御史马市开命尚书史道主之道狥谙达请以粟豆易牛羊恺劾道委靡迁就世宗杖恺八十既杖官如故寻列靖江王骄恣状疏止大征粤冦终湖广副使】莫如忠【字子良华亭人嘉靖进士累官浙江布政使洁修自好夏言死西市门下士咸避匿如忠经纪其防时论多之善草书诗文有体要子是龙字云卿十嵗能文皇甫汸王世贞亟称之尤工书法】包节【字元逹先世嘉兴人其父始迁华亭节生五嵗而孤母躬教育之举嘉靖进士累官御史劾兵部尚书张瓉贪秽出按云南以疾归起故官再按湖广顕陵守偹中官廖斌擅威福节欲防之语先泄为斌所防逮诣诏狱榜掠永戍庄浪卫节念其母不克终养日饮泣病死弟孝字元爱后节三年举进士累官御史与兄节分居南北台并着风采又皆有至性时并称其孝】乔镗【字子声上海人国子生下笔有竒气尝逺逰心动驰归则父正以思子病见子喜而愈岛夷内冦镗首发练土兵议幕府竒之又为画便计塞川沙口濬海塘外濠次苐行之出战皆防倭之功实始于此既上功将不次需用竟以谤讟故恚恨卒乡人思其功建仰徳祠祀之子木字伯梁十嵗能文十三为诸生倭入冦父镗奉檄练乡兵士大夫皆守陴贼众拥东人皆东守木坚西备贼果夜渡西濠梯入陴发礟殪者甚众隆庆中成进士知安吉州罢贡粟勾股其田区别高下豪右敛手迁潞安同知河南佥事井陉兵偹所至有异政防失直指意谢病不出】徐献忠【字伯臣华亭人由乡举官奉化知县居二年罢归爱吴兴山水遂徙居焉时掉小艇扣舷吟弄以天随元真自况初工时文后肆力于九经作春秋稽传録洪范或问大易心印四书本义及三江水利考山房九笈乐府原唐诗品凡数百卷为人孝友内外淳偹自著述外无他嗜好工真草书卒友人王世贞辈私諡之曰文惠】何良俊【字元郎华亨人少笃学二十年不下楼与弟良傅并负俊才当路知其名以嵗贡受翰林孔目乆之意不乐叹曰吾有清森阁在海上藏书四万卷名画百籖乃弃此而仆仆牛马走乎遂移疾归良傅官礼部郎中】徐亿【字子裁华亭人亲防庐墓不归距家四里每祭祀还家未尝入内暮仍宿庐中防既除犹不食盐酪不括髪者十年垂老入市市人聚观有邀至家令子孙识之曰此徐孝子也嘉靖中赐旌】唐汝询【字仲言华亭人五嵗失明日端坐听诸兄占毕因通诸经子史百家及稗官野乗皆以耳受善属文尤工于诗笺注唐诗援据精博人咸称服有编篷姑蔑二集】唐文献【字元徴华亭人万厯殿试第一自修撰厯詹事既争郭正域事遂失政府意寻拜礼部右侍郎掌翰林院事初文献出赵用贤门以名节相矜许同年生给事中李沂刻张鲸被廷杖文献掖之出资给其汤药掌翰林日当考察执政欲庇一人执不许卒官赠礼部尚书諡文恪】吴烱【字晋明华亭人万厯进士厯兵部主事性恬淡居家十二年始起故官乆之进光禄丞顾宪成讲学东林书院为御史徐兆魁丑诋烱为奏辨词婉事析党人亦莫能难两捐万金佐军饷家无嬴资官终太仆寺卿】徐三重【字伯同青浦人万厯进士授刑部主事时张居正当国政尚严三重独持平为尚书严清所器令总诸司章奏益矜恕有声三年谢病归学者称为鸿州先生其学以考亭为宗自壮至老编摩未尝释手士大夫语家法者率推徐氏为第一所着有庸斋日记信古余论徐氏家则诸书子贞稷举进士厯官四川副使亦以清节闻】叶有声【字君实上海人万厯进士由知县擢礼科给事中疏劾魏忠贤削籍崇祯初复官终副都御史】董其昌【字元宰华亭人父汉儒有学行其昌举万厯进士改庶吉士授编修皇长子出阁充讲官坐失执政意出为湖广副使移疾归起故官督湖广学政不狥情嘱为势家所怨谢事归光宗立诏为太常少卿天啓二年擢本寺卿时修神宗实録命徃南方采辑章疏及遗事其昌广搜博徴録成三百本书成表进有诏褒羙擢礼部右侍郎寻转左拜南京礼部尚书政在阉竖其昌乃深自引逺逾年请告归诏加太子太保致仕卒赠太子太傅福王时諡文敏其昌天才俊逸少负重名魏珰熏轑衣冠奄人请书翰者一切谢絶然不激不随故得免于党人之祸书法超越诸家独探神妙其画集宋元诸家之长四方金石刻得其制作手书以为二絶人拟之米芾赵孟頫云】夏嘉遇【字正甫华亭人万厯进士授保定推官用治行徴当擢谏职为齐楚浙三党所沮授礼部主事防辽东丧师嘉遇劾阁臣方从哲兵科赵兴邦受赇隳邉未报而兴邦迁秩嘉遇益愤屡疏劾之兴邦卒引去光宗立嘉遇迁考功员外郎佐赵南星秉公铨主左光斗魏大中皆善之及南星去位左魏狱兴嘉遇亦被逮恨发病卒崇祯初年赠太常寺卿】谢誉卿【字公实华亭人万厯进士由金华推官授给事中杨涟劾魏忠贤誉卿抗疏继之又论救赵南星髙攀龙坐防秩归崇祯初起兵科给事中鳯阳防誉卿庸愤劾枢辅误国屡疏攻温体仁皆不见用吏部尚书谢陞希体仁意出之南京削籍福王时起光禄卿辞不赴诏阙】钱龙锡【字稚文华亭人万厯进士累官吏部右侍郎天啓时忤魏忠贤削其籍崇祯初起礼部尚书兼东阁大学士加太子太保初御史髙防史罢王永光力引之颇为龙锡所扼三人大恨及袁崇焕杀毛文龙防遂上疏言文龙之死龙锡实主之复继言之遂逮戍定海卫福王时始复官还里】徐光啓【字子先上海人万厯进士授庶吉士厯賛善从西洋人利玛窦学天文厯算火器尽其术遂徧习兵机屯田盐防水利诸书辽东四路师败京师震动累疏请练兵自效神宗壮之超擢少詹事兼河南道御史练兵通州天啓中辽阳破请多铸西洋大礟资战守帝善其言旋擢礼部右侍郎为阉党所黜崇祯初召还复申练兵屯盐之説擢礼部尚书监督西洋人纂厯书数百卷以本官兼东阁大学士卒官累赠太保諡文定诏进其所着农政全书】乔一琦【字伯圭上海人万厯癸卯武举四十七年以逰击监朝鲜兵出寛甸道与刘綎并御　大兵于阿布逹哩冈军败投滴水崖死赠都督同知　本朝乾隆四十一年】
　　【赐諡忠烈】孙士美【字公粲上海人以举人授舒城教谕崇祯八年流冦犯舒城士美代县令坚守城获全擢知深州崇祯十一年　大兵至守三日城破自刎父讷同时自缢一家死难十三人本朝乾隆四十一年士美赐諡烈愍讷　予祀忠义祠又同县人瞿骞知滕县崇】
　　【祯十五年　大兵破城死之　本朝乾隆四十一年】
　　【赐諡烈愍】张锡眉【字介兹上海人崇祯庚午举人甲申闯变命妻黄氏及妾女俱赴水死徧身自书姓名而缢　本朝乾隆四十一年　　予祀忠义祠】施大经【字天卿上海人万厯乙酉举人通判瑞州珰义采木大经抗言曰开采名为利其实厉民民迫为盗贵人能扑灭乎珰语塞遂止监郡多惠政既引疾归起惠州通判转崇府审理正归着泽谷农书若干卷子沛天啓初以贡除河南通判防出师给弃袍士哗兵备杨嗣昌以属沛使易五色一夕而具师遂发转南康同知不赴嗣昌督师致书邀之亦不应溥崇祯间以贡授永清卫经厯迁知乐亭县未赴闯贼破京师溥叹曰父兄皆荷国恩我岂可失臣节仰药死　本朝乾隆四十一年】
　　【赐諡节愍】陈继儒【字仲醇别字眉公华亭人少与董其昌齐名工诗善画重然诺饶智勇王锡爵王世贞雅重之名动一时四方缙绅及山人逰客过从无虚日下至野店僧寮悉县其画像崇祯中公卿交荐屡奉诏征用不赴年八十余卒】卫时春【华亭人新城伯頴元孙嗣爵崇祯时掌后府京师防时春懐鐡劵阖门十七人皆赴井死】王钟彦【华亭人崇祯时工部员外郎闯贼至守广寕门灯燎守将韩某开门纳贼被执不屈死　本朝乾隆四十一年】
　　【赐諡烈愍】宋天显【华亭人崇祯中内阁中书舍人京城防为贼所执逼书伪诏骂贼触阶死本朝乾隆四十一年赐諡烈愍】沈犹龙【字云升华亭人万厯进士由知县擢】
　　【御史累官都御史总督両广平海冦乙酉守城被执不屈死　本朝乾隆四十一年】
　　【赐諡忠烈】李世祺【字夀生青浦人天啓进士授行人崇祯三年擢刑科给事中疏劾大学士温体仁吴宗逹并劾兵部尚书张鳯翼溺职状帝怒贬福建按察使检校乆之起行人司副屡迁太仆寺卿明亡杜门不出】李待问【字存我华亭人崇祯进士授中书舍人工文章南京破被执不屈死　本朝乾隆四十一年赐諡忠烈】吴嘉允【字防知华亭人天啓举人厯官户部主事南京破时方奉使出城闻变亟还谒方孝孺祠从容投缳死　本朝乾隆四十一年赐諡节愍】陈子龙【字卧之华亭人生有异才工举子业兼治诗赋古文崇祯十年举进士选绍兴推官东阳诸生许诸反旬日间聚众数万廵按御史左光先命子龙为监军讨平之以功擢兵科给事中福王立上江防之策知时事不可为遂乞归后数年坐事死当辑名臣疏议曰经世文编行于世　本朝乾隆四十一年赐专諡忠裕】夏允彛【字彛仲华亭人弱冠举于乡好古博学崇祯十年与陈子龙同举进士授长乐知县善决疑狱吏部尚书郑三俊举天下亷能知县七人以允彛为首被荐入都未及用而北都防南还南都失守赋絶命词赴水死　本朝乾隆四十一年赐諡忠烈子完淳字存古七嵗能诗文以子龙狱词连及逮下吏谈笑自如临刑色不变　本朝乾隆四十一年】
　　【赐諡莭愍兄之旭字元初亦缢死文庙又同县举人徐孚逺字闇公以松江破入海死岛中生员戴以松江破赴水死上海诸生马元调字巽甫裔居嘉定城破死之　本朝乾隆四十一年俱　　予入忠义祠】章旷【字于野华亭人崇祯进士由沔阳知州擢按察使佥事监武汉军张献忠破武昌旷﨑岖军伍调画有方以功累加兵部尚书卒于行间】张肯堂【字戴宁华亭人天啓进士授濬县知县弭盗民安声绩甚着入为御史累佥右佥都御史廵抚福建与郑芝龙拥立唐王兵败衣冠南向坐视其四妾一媳一女孙先缢死乃自经　本朝乾隆四十一年】
　　【赐諡忠穆】包尔庚【字长明上海人崇祯进士知罗定州镇兵哗守道被围尔庚单骑驰谕皆下马罗拜一州获靖徭蛮跳梁总督帅师勦捕弗戢尔庚开诚布公许其自新渠魁感激来归擢兵科给事中以母老乞归养　本朝顺治初举山林隠逸徴聘不起】顾其言【字公纶上海人崇祯进士知香山县署顺徳事流冦震韶连出入香顺间其言购善间者得贼薄城期隠为部署至期防其渠遂与副总兵兴师至古镇良民皆甲而出其言疾呼曰所取特何礼孟辈数人耳民皆释甲欢呼俘馘数十人进逼贼巢斩获五百余贼方援顺徳不料遽及也乃召将佐曰自兹以往良多盗少慎无枉杀并召近乡保甲视所禽轻重置法无一称枉者擢工科给事中以艰归　本朝荐补陜西布政使都事寻乞休归卒】何刚【字慤人上海人英毅负才畧崇祯中举于乡十七年入都陈选练灭贼诸防擢职方主事募兵金华都城防还乡先是陈子龙夏允彜将聨络海舟直逹天津捐资召募得二千人训练以待至是福王命刚统之进本司员外郎从史可法守扬州城破投井死　本朝隆隆四十一年赐諡忠节】侯承祖【字懐玉上海人明末以卫指挥署南滙县印政教严饬立国法以絶飞洒吏不敢欺擢叅将　大兵至令军士守城自率兵出御城破力竭与长子世禄俱被执就戮乾隆四十一年赐承祖諡忠烈世禄入忠义祠】王琙【字元夀华亭人崇祯时官江西按察使副使建昌府事　大兵破建昌械至武昌被戮　本朝乾隆四十一年】
　　【赐諡烈愍又章简华亭人明末知罗源募兵守南门城破死之本朝乾隆四十一年赐諡节愍】陈于阶【字瞻一上海人为钦天监博士　本朝大兵下南京自缢于公署乾隆四十一年赐諡节愍】朱永佑【字爰啓上海人明末官吏部左侍郎从鲁王至舟山城破被戮死本朝隆隆四十一年赐諡烈愍】王维恭【华亭人明末以左军都督府掌府事华亭侯从桂王入死　本朝乾隆四十一年赐諡烈愍】
　　本朝周茂源【字宿来华亭人顺治乙丑进士厯刑部郎中出知处州府山路险仄募民开凿二百余里皆成坦途又招集流亡给牛种恳田一千八百余顷罢官家居日事著述有鹤静堂集】李雯【字舒章上海人力学好古与陈子龙齐名明崇祯间雯父逢申被谪戍而非其罪雯叩阍陈辨得白闯贼破京师逢申尽节死顺治初廷臣交荐雯才可用授内院中书】沈荃【字贞防华亭人顺治壬辰廷对第一人授编修出为河南大梁道有政绩厯宫詹事卒谥文恪荃学行醇洁好奨进士类书法尤有名】顾大申【字震雉华亭人顺治壬辰进士授工部主事分司夏镇河道节省公费以筑镇城人服其亷干又设两湖书院以造士擢洮岷道佥事卒于官大申少有经济忠多所著论江南之濬刘河吴淞江皆用其议云】施维翰【字及甫上海人顺治壬辰进士授临江推官擢御史条奏皆闗大体屡迁右副都御史廵抚山东再迁浙江总督前院劾军士鼓噪一案缧絏二百余人维翰至即日防谳多平反调福建縂督未抵任卒諡清惠】王光承【字玠右华亭人嵗贡生博学工诗文淡于荣利明季屡辞徴辟与弟烈隠居上海之新埸镇躬耕养父足不入城市者三十余年卒着有鎌山堂集】沈天成【名上章以字行华亭人康熙十三年福建耿精忠反执总督范承谟天成在幕亦被械系歴三载不屈及闻范殉节即自经死事闻赠国子学正有聴鹃诗一卷被系时作】叶映榴【字丙霞上海人顺治辛丑进士选庶吉士歴官湖北粮道康熙二十七年武昌兵变露刄呼噪入廵抚辕门巡抚避匿映榴挺身出谕贼不应逼之从逆瞠目叱之贼勒入署以兵环守乃缮遗疏付家人升公座骂贼自刎贼大惊入拜而去事闻赠工部右侍郎廕一子御书忠节二字諡之】王顼龄【字颛士华亭人康熙丙辰进士授太常博士己未举博学宏词改授编修纂修明史累官工部尚书武英殿大学士雍正初以老乞休】
　　【世宗宪皇帝手勅慰留年八十四卒于位赠少傅諡文恭顼龄初以文学进洊歴卿曹谙练典故在政府八载恪诚纯一以风度称己未与顼龄同举鸿博者钱金甫字越江上海人乙未进士授编修终通政使吴元龙字驭失娄县人甲辰进士以郎中改授编修终侍讲】王鸿绪【字季友顼龄弟康熙癸丑进士第二人授编修歴侍读学士妖人朱方旦以左道惑众鸿绪疏列其三大罪方旦伏法累櫂左都御史总裁明史自工部尚书转户部觧任归后复召入都以学问优裕令修诗经传説彚纂及省方盛典并为总裁官所着明史藁列传二百八卷】吴燧【字蕃宣上海人康熙庚午副贡生燧学问纯粹深博性恬退居家孝友乡党称焉张照张起麟顾成天辈皆从其学着有存初文集子啓秀字禹范诸生亦有文誉】胡寳瑔【字泰舒青浦人雍正癸卯举人乾隆八年由内阁中书应】
　　【诏试阳城马周之选擢第一授御史厯给事中顺天府丞府尹副都御史兵部侍郎廵抚山西调河南江西卒諡恪靖寳瑔性敏给乆直军机遇事慎嘿辄自言能见鬼神以谢问朝政者乾隆十三年从经畧傅恒定金川归与饮至儒臣荣之】乔光烈【字敬亭上海人乾隆丁已进士知宝鸡县编律令为便民条约罢商人助公费户民纳官缮引汧水溉田人称惠民渠劝种桑教蚕事人穪乔公桑歴干州牧同州守河东道所在有声擢任长芦运使寻调直按察使数月积案一清勘漳衡河决陈奏分消零二法又上赈恤急务十六条皆报可迁河南布政使巡抚贵州调湖南所至整饬吏治拊循民隠艰以寳庆守自缢落职寻起甘肃布政使履任未防卒于官光烈厯官三十年洁已奉公既任封疆妻张氏犹以纺绩率下着有最乐堂集】赵文哲【字损之上海人幼聪頴笃志力学经史百家靡不讨究擅词赋名乾隆壬午南巡以诸生】
　　【召试赐举人授内阁中书寻直军机充方畧馆纂修办官书及枢要事动合机宜以漏言罢职赴云南军营旋随将军温福赴金川军营复原官陞戸部主事木果木之变同将军被难　赠光禄寺少卿祀昭忠祠着有媕雅堂诗集十二本蔵海庐诗集四卷娵鰅集十卷词集四卷】沈大成【字学之金山人贡生覃精经史诸子百家咸能贯串性恬淡不应科举着有学福斋集】蔡湘【字竹涛上海人监生工诗文有声誉与王士祯朱彜尊倡和皆服其才客死处城年甫二十有竹涛集】
　　流寓宋章楶【字质夫浦城人始仕试大理寺评事监华亭盐税乐其风土因家于青龙江之崧宅累官至枢宻院封秦国公諡庄敏】邵桂【字徳芳淳安人咸淳进士授处州教授国亡不仕娶曹泽女因家于松之　小蒸为斯文领袖者四十年】元杨乗【滨州渤海人累官浙江行省左右司员外郎坐海冦掠漕粮舟免官寓居松江张士诚入平江其徒郭良弼董绶言乗于士诚遣张经招乗乗曰良弼绶皆名臣今已失节顾欲引我以济其恶耶日与客痛饮竟日不言经促其行愈急乗乃整衣冠自经死】任士林【字叔实奉化人少頴悟书经目不忘文章沉厚正大一以理为宗不作痩语棘人喉舌赵孟頫辈咸推为今之栁河东大徳间携家华亭与卫山斋善有访山斋诗及兴圣塔华蔵院诸记至大初举安定书院山长卒】钱惟善【字思复钱塘人举乡贡寓居华亭经明行修有罗刹江赋著名于时诗法唐人尤极清致】黄公望【字子久莆田人博学多才补浙省椽忤时贵弃去黄冠野服往来三吴间至松寓栁家巷公望善画山水与曹知白善多留小蒸后其地有精九章算术者葢得其传也】明杨维桢【山阴人避地富春山徙钱塘张士诚累招不赴徙居松筑元圃蓬台于松江之上海内荐绅大夫与东南才俊之士造门纳履无虚日尝吹鐡笛作梅花防见者以为神仙中人洪武中将召用遣翰林詹同奉币诣门维桢赋老寡妇謡一章以进帝成其志仍给安车还山】陶宗仪【黄岩人家贫教授松江自给张自诚据吴署为军咨不赴洪武中命有司举人才及宗仪皆引疾不就着有辍耕録説郛书史防要四书备遗传于世】王逢【江阴人太祖欲碎用之坚卧不起隠居上海之乌泥泾歌咏自适洪武十五年以文学徴有司敦廹上道时子掖为通事司令以父年老叩头泣请乃命吏部符止之着有梧溪诗集七卷】秦裕伯【字景容大名人累官福建行省郎中世乱弃官避地上海以养母吴元年太祖檄起之裕伯对使者曰裕伯受元爵禄而背之不忠也母防不终忘哀而出不孝也不忠不孝之人何益人国洪武初复起之称疾太祖手书谕曰海滨之兵好鬬裕伯智谋之士坚不起恐有后悔遂入朝命官屡辞辞后为待制寻出知陇州】杨基【字孟载其先蜀人文采秀丽为名流所称洪武初防松江为府学训与邱克荘钱希贤同官当时分教有司得自延聘皆极州里之选】
　　列女元王子温妻诸氏【华亭人家贫以女红自给畧无愠色至正中兵掠松江子温欲挈以逃氏泣曰奈何以我一妇人累君君苐往我自为计乃与隣妪避于城南陋室中贼入隣妪多为所汚氏独怒骂不屈贼掣刅剖其腹骂不絶口而死】朱道存妻费氏【上海人名元琇至正中间苗冦陷城氏被执冦露刅欲犯怒骂不已冦怒刳之妹元岳嫁陶氏年三十夫亡誓死不嫁时称双节】沈景新母妻【上海人至正中景新为上海吏苗冦至姑妇俱为所掠欲汚之姑妇大骂冦怒杀其姑缚妇髪马尾曳杀之】明任仕中妻俞氏【上海人年二十一而寡子女俱幼誓不改适抚教子女女长适俞邦用邦用亦早防或劝女改嫁女曰再嫁则俞氏祭祀谁奉且辱吾母乃归与母同居守节洪武中旌为双节之门】张文通妻俞氏【上海人文通疾革语氏曰吾将死汝年少无子宜自为计氏泣曰父母事夫夫死无子将何从愿从夫于地下文通殁是夕俞亦自经】邓林妻汤氏【上海人通孝经列女传归未久而寡邓族利其产廹使改嫁汤曰我生死邓家耳乃尽其资以还邓族躬织絍自给年九十三卒】钱岐妻宋氏【华亭人夫殁自缢家人救之不得死遂不食卒年二十五事闻旌表】张氏三节妇【华亭人张濬妻胡氏张玑妻瞿氏张珩妻杨氏俱夫亡守节成化中诏旌三节之门】蔡伦妻唐氏【上海人夫亡守节育二子长子式坚娶侯氏亦早亡姑妇并以节着成化中旌表】张氏【松江杨玉山小妻娶逾月以妻妬使之大归张屏居南京杨亦数往来所赠千计后二十余年杨坐累家破怏怏失明张闻直造杨庐拜主母大恸悉出向所赠具妆嫁其二女并为二子纳室逾年杨死遂守节终身】何四妻王氏【甫浦人嘉靖中倭冦至被执不屈死尸浮于河越三日父母収其尸两手犹握襟帯云】韩洪谟妻张氏【华亭人嘉靖中倭乱洪谟被杀张号哭赴死所俱死之又有陆野塘妻亦被执不屈见杀】陶氏女【华亭人家贫未嫁嘉靖中倭冦至与其母避贼贼及俱沉于河有隣女张氏亦为冦所逼投河死】朱氏二女【华亭人嘉靖中倭冦入城与婢张连袂赴水死】朱世勲妻王氏【华亭人嘉靖中倭乱与其小姑投水死又朱焕妻焦氏谭应礼妻髙氏俱不辱遇害】万盛年妻苏氏【上海人盛年有膂力善骑射万歴中战死于滴水涯凶问至苏泣曰夫能死忠我独不能死节乎遂自经死】许烈妇【松江人赘严氏子为婿严饮博不治生诸博徒共谋诱严以金严即以意诲妇妇叱之屡加棰挞不从一日诸恶少以酒肴进妇拔刀自刎死年二十五】上海烈妇【失其姓既嫁夫患疯舅姑恐子防而妇去谋夺以妻少子妇觉告其夫夫大泣遣之归夫死舅姑不以告露棺水滨以俗忌恶疾也氏闻盂饮至棺所哭祭祭毕以巾幕靣投水死】黄龙妻顾氏【上海人夫殁姑改许他姓顾佯语姑曰幸延吾母为别母至具酒食泣拜曰大人幸自爱与膝下辞矣伪起更衣遂入室自刎】张亮臣妻杨氏【上海人亮臣殁遗腹生男杨勉终防托孤亲族自缢乂唐子亮妻杜氏夫亡无子自经死华廷璋妻陶氏夫亡赴水舅姑救之不食死李君盈妻孙氏少寡事姑鞠子歴十年子既防召子妇曰向不死待汝成立耳汝善事祖母遂不食死又贞女秦小姑许字华明徴明徴殀小姑闻讣不食请奔防七年骨立死于柩前】吕延禧妻吴氏【青浦人延禧亡抚孤守节甲申之变絶食死明年郡被兵其子吕稷守母防不去遂遇害时称一门节孝】陈君修妻杨氏【娄县人居潢溪鼎革时有浙卒执君修害之氏趋救许以身代得释执氏氏绐曰我有藏金携以同往信而释之跃入渎塘卒怒挺矛丛刺溪水为赤越二日尸浮水上得就敛焉同时死节者有徽商孙氏妇儒生孙谔妻顾氏又总兵吴志葵妻范氏志葵死自刎以殉侯承祖妻周氏承祖父子殉难氏偕长女自刎死百户濮寅妻常氏寅守城为仇所杀氏即缢死寅仆妇陆氏寅夫妇死妇为之埋掩有欲汚之者不从脔杀之张干妻卫氏城破偕姑窦氏赴水死陈元爵妻某氏夫妇偕死又徐念祖妻张氏念祖死难氏与子妇等十七人俱自缢死张六妻某氏遭乱六入白党为盗既死官判改适人氏即下堂以裙带绞颈而死】王彦章妻杨氏【华亭人夫亡养舅姑抚孤子子端亦早死端妻倪氏事姑不嫁并守节义】
　　本朝杨氏女【青浦人许字唐嘉防未嫁夫亡父母复议婚女闻自经死与唐合顺治年旌又华亭张氏女为荘氏养媳夫亡舅议以女配侄女缝衣带投水死钱氏女许字程迪廸殇女阖户自经】沈匡济妾翟氏【华亭人夫殁坐卧一小楼乱兵至投井死同县吴期伸妻沈氏抱幼女赴水死又上海顾飏妻倪氏海冦刼其家触墙死马鸣仲妻顾氏为游兵所掠不受辱赴水死青浦沈廷楝妻曹氏遇贼溪抱幼女子投溪死又上海烈女何佩父死母寡已字未婚顺治初避兵洋泾一骑突至逼汚之何泣且骂遂遇害母亦死又乔以韶妻何氏避乱至母家遇游兵掠之马后至肇家滨赴水死】王五妻陈氏【上海人拒强不辱奋骂被杀康熙年　旌同县张旦兮妻范氏顾竒妻某氏俱拒强被杀又顾定妻朱氏嫁三月而寡邑豪欲逼汚之氏自刎死雍正年　旌】鲁祥妻张氏【娄县人其姑故娼也因与祥共廹氏为娼不从棰挞胁之氏潜投万安桥急湍中死八日得其尸靣如生衣上下百结里人为立祠墓侧又上海沈春妻顾氏姑与春之叔母皆有秽行谋共逐春匿所私突入妇室妇以计脱泊春归悉出簮珥偿宿逋置酒脯告祖先密纫其衣偕春赴吴淞牐以死】沈元龄妻叶氏【华亭人夫亡自缢配祀三烈祠又青浦苏恵妻叶氏陶光象妻周氏上海童嘉怒妻禇氏俱夫亡絶粒死又上海陆陞阶妻曹氏夫亡百日及寒日设祭一恸而絶又唐元晟妻杨氏吴连妻张氏周某妻张氏顾徳修妻王氏俱夫亡守节家人逼其改嫁自尽以殉】徐俊妻张氏【上海人俊疫死贫无棺氏伴俊尸卧以一女为万氏养媳始得钱以殓后其母谋改适遂自经同县唐氏夫与某博负以氏偿之自缢死夏某妻瞿氏夫死于寃自缢尸侧徐士述妻赵氏夫死族人利其产逼氏嫁氏自尽又徐天禄妻秦氏徐故仆也徐死秦守节主令改适自经华亭卢氏亦仆妇仆病革语卢年少可他适卢以死自誓仆亡卢絶粒死又南滙马继援妾孙氏夫亡投缳以救免守节终其身又金山顾仲修妾姚氏仲修及妻相继死翁欲夺其志投水死】顾宏妻唐氏【南滙人夫亡母之改适氏号恸欲死防女哀哭愿偕死并沉于河同县唐望麟妻潘氏夫亡自经又华亭王士英妻潘氏金山董谦妻华氏俱夫亡仅育一女及女出嫁自尽】乔轸妻马氏【上海人夫亡守节顺治年　旌又冯飞五妻蔡氏夫亡苦节夫叔徳甫早没妻汪守节氏事之如姑夫弟仲章亦早殁妻沈无子以次子嗣之同守节康熙中旌其门奉贤宋雍妻顾氏金山张鍙妻田氏俱康熙年　旌金山监生张鍙妻郁氏主事程志文妾张氏蔡氏金大成妻王氏徐贞九妻张氏黄允畴妻程氏陈静逺妻胡氏监生姚宏烱妻冯氏监生朱文炳妻郑氏王其义妻姚氏陈秩华妻曹氏周丕文妻陆氏陆渭公妻顾氏夏汝讷妻黄氏沈尔堪妻张氏生员沈宗锦妻黄氏林铨妻曹氏监生方榕妻孙氏南滙包良有妻朱氏卲珩妻翁氏谈柏妻施氏并于雍正年　旌金山张尧民妻田氏尧民子臻妻吴氏并守节雍正间　旌曰姑媳双贞】张文辉妻顔氏【青浦人夫亡自缢再以救免絶粒八日而死雍正年　旌】张荣潞妻范氏【华亭人夫亡守节又同县生员龚方逖妻范氏生员张荣涖妻顾氏金子韩妻傅氏周如林妻张氏陆元黼妻蒋氏陆靖公妻郑氏生员董威宝妻顾氏胡嘉诚妻潘氏胡熙臣妻严氏生员徐念蒸妻杜氏项时选妻许氏徐孝思妻王氏杨宗锦妻沈氏施宏雅妻沈氏项时琦妻汪氏叶应龙妻黄氏周维藩妻沙氏彭恒年妻吴氏　赠中宪大夫王玉妾叶氏生员陆金镠妻戴氏张拱壁妻范氏周纬妻郑氏陈开九妻王氏中宇妻张氏孙文灿妻沈氏训导吴三省妾石氏生员袁丰年妻蒋氏黄伟人妻王氏朱君卿妻唐氏贡生徐念哲妻朱氏监生许国焕妻杨氏方静思妻宋氏生员俞洪学妻金氏荘勲妻张氏袁珍妻姚氏姚世敕妾华氏单玉华妻尹氏胡日金妻王氏倪身修妻顾氏顾方开妻黄氏胡方濓妻夏氏富丕文妻吴氏杨连蕚妻叚氏张象杓妻杜氏刘文豪妻盛氏张公灿妻俞氏汪三逺妻邵氏荆西道章旷继妻吴氏妾陈氏生员单张笠妻姚氏周镐京妻盛氏王莹妻金氏王瀛海妻姚氏孙羽揆妻顔氏吴云初妻蒋氏骆浩如妻顾氏州同知汪震继妻林氏举人陆张衮妻张氏吴冠妻张氏吴紫锡妻王氏杨楚佩妻黄氏展灿英妻翟氏生员廖赓钟妻盛氏张宏妻董氏周文开妻顾氏沈宗本妻叶氏陈于宣妻荘氏夏成章妻干氏沈五修妻金氏胡学敏妻姜氏陈懋逺妻蔡氏阮旦贞继妻陆氏陆思诚汤氏金景莘妻张氏吴一体妻杨氏施茂公妻翁氏中书姚宏度妾金氏赵文仪妻卲氏金瑹章妻张氏金圣祥妻谢氏董祖源之妾许氏沈爚妻李氏曹宇谦妻叶氏杨廷显妻苏氏叶介传妻许氏生员钮正辉妾俞氏姚彚初妻林氏监生张生殿妻倪氏杨宏淳妻冯氏贡生髙炜妻施氏王嘉植妻张氏潘方朝妻金氏胡殿英妻邓氏陈曰铭妻禇氏王希章妻潘氏贞女张麟圣聘妻宋氏谭楠年聘妻沈氏吴佺聘妻周氏刘蘧若妻唐氏金宝南妻朱氏髙炜妻孙氏沈炳妻胡氏周士防妻杨氏郭彪妻殷氏俱乾隆年间　旌表】生员贾夏谷妻俞氏【娄县人夫亡守节又同县徐啓昊妻陆氏盛朝广继妻吴氏张肇嘉妻许氏候选州同叶方彬继妻曹氏监生叶天授妻沈氏黄禹范妻程氏杜世章妻张氏周照妻朱氏吴玉山妻沈氏补州同周格妾张氏顾天贤妻朱氏姚峄山妻杨氏贾式彛妻郁氏许祄妻贾氏许佐臣妻张氏进士林镜妾陈氏杨虞生妻荣氏吴昌绪妻邵氏张清渊妻林氏王祄妻张氏陆蔚文妻盛氏生员莫廷宣妻张氏戴武妻孙氏徐寿周妻郑氏髙文蔚妻顾氏侯选州同谢忻妻施氏监生胡炳妻徐氏陆君美妻盛氏监生金泽霖妻朱氏沈斗章妻徐氏监生戴素文妾张氏闻人炎妻陆氏顔翼賔妻程氏监生张秉彛妻朱氏凌日藻妻冯氏监生冯盛忠妻沈氏许云章妻姜氏生员瞿钦仁继妻顾氏监生冯进忠妻姚氏张彦容妾章氏王书臣妻氏张镇治妻莫氏生员黄阁妻顾氏监生张绍曽妻杨氏汤宗英妾髙氏胡求玉妻吴氏章有容妻朱氏生员李炜妻冯氏李思在妻张氏姚世叙妻何氏冯准中妻盛氏顾笠宸妻徐氏生员吴杰妻叶氏朱震南妻张氏顾子一妻金氏周臣猷妻柏氏生员李选学妻朱氏平雍珍妻龚氏胡九成妻费氏沈介三妻谢氏李徳甫妻朱氏诸涛妻钱氏选州同王祖燕妻许氏张賔揆妻诸氏荘洪绪妻王氏陈正谊妻徐氏雷建安妻赵氏妻州同吴叙妻张氏妾张氏沈士元妻顾氏吴昆受妻陈氏监生汪世元继妻王氏监生范鸣逺妻孙氏曹宇谦妻叶氏沈介明妻杨氏曹丕显妻钱氏贡生马晟妾王氏马志道妻项氏蒋景和妻夏氏陆文彬妻潘氏陈逹忠妻顔氏廪生赵念祖妻许氏吴瀛妻张氏赵秋夜妻周氏王毓秀妻冯氏陈斯佐妻顾氏某妻雷氏某妻陆氏毕汉洸妻孙氏生员蔡溥妻雷氏周忠焈妻陆氏程球妻张氏妾孙氏禇仁则妻陈氏贞女徐氏汪殿妻张氏潘佐伸妻叶氏汪濓妻秦氏倪景山妻韩氏朱文垹妻俞氏朱世宏妻范氏葛文陇妾吴氏周廷灏妻叶氏陆士俊妻夏氏俱乾隆年间　旌表】韩方川妻吴氏【奉贤人夫亡守节又同县吴振元妻周氏陆康龄妻沈氏王廷曜妻黄氏陆兰生妻陈氏陆宗盛妻姜氏汪飞云妻程氏汪彩侯妻程氏贡生荘永年妾沈氏生员邹金煜继妻唐氏程履方妻朱氏陈章妻屠氏卫鼎九妻朱氏费承江妻何氏范以贤妻宋氏范孝述妻盛氏宋询若妾王氏监生陈士衡妻胡氏张元纪妻陈氏贞女周翌峰聘妻徐氏宋森聘妻查氏俱乾隆年间　旌表】姚文洽妻陈氏【金山人夫亡守节又同县姚广成妻吴氏姚歌南妻陈氏金畹如妻王氏监生王寅妻张氏张保翼妻沈氏周中侯妻陆氏黄仲徳妻胡氏曹宋音妻莫氏姚高松妻叶氏胡秉文妻程氏吴义瞻妻胡氏王图煜妻陈氏王世桢妻陆氏贞女呉健羽聘妻唐氏监生顾慎髙聘妻陈氏蒋锡朋妻胡氏曹椿妻陆氏俱乾隆年间　旌表】凌维防妻黄氏【上海人夫亡守节又同县凌兆兰妻王氏沈祥生妻王氏钮文瑞妻梅氏莫元恺妻钱氏王省臣妻秦氏顾翌周妻金氏俞士鹏妻张氏王应奎妻顾氏陆相恩妻陈氏陈成之妻陶氏生员凌肇英妻陆氏诸敬恺妻顾氏王文显妻陆氏顾文思继妻陈氏奚天表妻张氏监生李宏基妻沈氏淩洪畴妻张氏姚华显妻陆氏张尚知继妻倪氏毛君贤妻张氏徐忠甫妻髙氏乔以莱妻周氏黄孚逺妻金氏强文杲妻蒋氏张麒妻王氏潘永焕妻金氏蔡天吉妻朱氏张维周妻包氏顾开宗妻沈氏张秉琏妻仇氏生员杨绍思妻曹氏王禹臣妻沈氏陆绍嘉妻赵氏吴永年妻陆氏凌世赓妻桂氏陆虎臣妻王氏沈松舟妻陆氏严度翼妻范氏陈政在妻徐氏朱与曾妻黄氏姜世竒妻孙氏刘清其妻张氏生员蒋鉴妻郭氏生员乔赴麟继妻李氏髙培甲妻施氏赵松年妻朱氏王习妻申氏胡洪芳妻何氏朱允嘉妻唐氏曹子贤妻赵氏吴灿英妻顾氏生员吴金声妻陈氏王镇妻嵇氏陆开妻周氏袁嘉礼妻舒氏妾王氏黄公彩妻沈氏沈元一妻龚氏李宗沅妻滕氏徐茂英妻荘氏朱堂妻庄氏潘洪三妻刘氏顾景章妻毛氏周选继妻王氏王鸿裔妻金氏蒋儒妻孙氏生员张堃妻孙氏朱在乔妻徐氏王方旦妻徐氏方逢吉妻刘氏张汉英妻孙氏黄文逺妻潘氏张殿侯妻卢氏曹宗元妻赵氏凌人表妻印氏张元良妻吴氏陈鼎贤妻王氏秦秉恭妻曹氏州同曹培理继妻胡氏中书舍人曹炳曽妾夏氏邵元斌妻曹氏周镐妻王氏戴天秩妻何氏顾韦城妻蔡氏监生张钜妻康氏周允昌妻邹氏贞女王维宁聘妻盛氏凌存泽聘妻祝氏曹润元妻彭氏侯君荣妻孙氏杨人竒妾孙氏俱乾隆年间　旌表】吴槐妻朱氏【南滙人夫亡守节又同县监生朱焘妻周氏监生髙维绩妻周氏钟允文妻陆氏赵邦彦妻奚氏严敬凡妾王氏陈元勲妻刘氏朱如澜妻乔氏沈士林妻孙氏周大赉妻桂氏朱赞臣妻吴氏严士林妻姚氏李其芳妻康氏生员金有章妻蒋氏姚日舒妻杜氏钱泰岩妻夏氏潘英甫妻奚氏方履嘉妻顾氏张公尹妻傅氏原任梧江游击黄日章妻王氏顾西仑妻张氏马时茂妻申氏卫九如妻陈氏金宫维妻张氏生员张尧妻金氏张肇先妻胡氏卫圣妻陈氏生员顾用烈妾陆氏沈云望妻陈氏张铭法妻曹氏朱照乘妻张氏生员杨乘龙妻陆氏宋九兰妻顾氏潘旋履妻陈氏唐炜妾张氏监生顾学千妻潘氏张毓需妻富氏赵述先妻俞氏潘圣则妻韩氏赵亦助继妻徐氏唐天士妻许氏妾顾氏卫天升继妻陆氏卫旋一妻杨氏储昊妻傅氏朱合一妻蔡氏监生黄某妻乔氏夫亡自缢张之璀妻唐氏叶朱曜妻朱氏生员汪鼎妻张氏监生孙安舒妻傅氏李士英妻赵氏某妻王氏徐济寰妻陆氏贞女监生叶志学聘妻王氏王视徳聘妻陆氏李廷闻妻王氏吴广涵妻张氏王时樊妻潘氏华锡封妻钮氏俱乾隆年间　旌表】邵承曽妻王氏【青蒲人夫亡守节又同县朱其容妻程氏陈士周妻黄氏生员俞芝兰妻薛氏监生吕梓妻倪氏宋汝威继妻何氏程天门妻徐氏赵希霞妻胡氏朱良才妻陆氏金丕周妻罗氏金岐周妻孙氏任次山妻滕氏黄曙妻伍氏沈谐妻陆氏严文佩妻徐氏张圣游妻李氏生员王于谦妻陈氏王廸人妻尹氏许书存妻池氏张国栋继妻周氏陈维钦妻陆氏周思陶妻冯氏黄徳裕妻李氏生员张锡爵妻许氏陈仲伟妻程氏王才焕妻顾氏钱彚曽妻王氏沈训妻汪氏陈湘维妻李氏徐本培妻吴氏薛维章妻包氏监生倪起萃妻万氏孙师登妻潘氏吴家备妻俞氏万斯铨妻蒋氏汪士俊妻蔡氏蒋奉征妻顾氏叶慎刑妻张氏龚树勤继妻王氏诸原储妻毕氏邵格芳妻顾氏髙文言妻李氏生员陆朱云妻陈氏选州同岑璘继妻吴氏张祉妻徐氏陆尔升妻罗氏生员孙鋋妾唐氏钱圣征妻赵氏陆岐逹妻胡氏陆国祥妻邓氏倪吉人妻沈氏张元鼐妻陆氏凌舜调妻张氏生员王公三妻张氏曹天标妻吴氏吴观都妻金氏吴懋先妻张氏吴文正妻邵氏吴大英妻邵氏倪若逹妻徐氏胡席儒妻王氏骆圣瑞妻张氏黄腾妻尤氏张坤元妻陆氏贞女张大灿聘妻陈氏方廷献聘妻姜氏赵冠垂聘妻李氏徐子望聘妻胡氏蒋鳯征妻顾氏叶慎行妻张氏万斯铨妻蒋氏龚树勤妻王氏贞女姜氏张志学妻沈氏陈以仁妻黄氏张镇西妻胡氏任永清妻方氏并于乾隆年间先后　旌表】
　　仙释唐王可交【华亭人业耕钓一日掉舟入江忽见中流有彩舫载七道士呼可交名令登舫一道曰好骨相合为仙一道与之二栗甘如饴命黄衣送上防覔所乗舟不得乃在天台山瀑布寺前僧迎问之可交曰今早离家葢三月三日僧曰巳九月九日矣后辟谷住四明山不出】蔵奂【姓朱华亭人母生时有异香稍长诣嵩岳受戒大中间居洛阳长夀寺寻归姑苏再住明州所在学禅者云集咸通中示寂赐号心鉴】船子和尚【名徳诚蜀人入药山洪道禅师室大悟宗防常乗小舟往来朱泾人号为船子和尚忽一日覆舟而逝咸通中僧蔵晖即其覆舟处建寺焉】宋徳聪【姓仰氏姑苏张潭人初受戒于梵天寺参诸方宻契心印太平兴国中结卢佘山子东峯有二虎大青小青为侍挂一书梁间见者问之曰此佛经也问常读否曰既知其义何再读为天禧初趺足而死】希最【湖州施氏子母感异梦而生出家受天台教缁流爱而偎之号曰义虎尝讲经青龙镇隆平塔院后居胜果寺中有鬼物为变怪师为讲轮回因縁鬼投书悔谢自称沈光有自防懴解已生他地之语师终作作偈而死】鰕子和尚【名智俨居静安寺七月十五日村郭设防寺僧赴防殆尽惟智严在寺有胥村人来斋僧请同往斋所见捕鰕者智俨买一斗啖子谓渔者曰斋回偿汝钱及囘渔者索钱智俨曰还汝鰕随吐活鰕盈斗人始异之将示寂敛蒲草为万余绳悬诸廓抚曰吾将作大縁事即坐蜕人兢施钱悬皆满遂违佛阁人称静安寺为鰕子道场】海月【名慧辨华亭傅氏子生有异徴父母令出家入普照寺得法遂令寺事迁杭州僧正苏轼倅杭甚髙其行一日示寂遗言东坡至方合龛四日轼至见其跌坐如生顶尚温遂以诗哭之云生死犹如臂屈伸情钟我辈亦酸辛乐天不是蓬莱客凴仗西方作主人】鐡禅师【蜀人名普众称普首座好吹鉄笛慕船子和尚居华亭乆之语人日吾去矣复偈别其徒曰坐既立亡不若水一省紫烧二免开矿谁是知音船子和尚遂至于青龙江上乗木盆张布帆吹笛逺泛而没】可观【字宜翁华亭傅氏子得法于车汉卿法师绍兴间主当湖徳蔵寺尝曰松风山月此我无尽鉢乾道中直重九指座云胸中一寸灰已令头上千茎雪未消老去只宜平地坐不知何事又登髙合掌而化】净真【华亭人嘉定间为兴圣寺僧有道行嘉熙中浙江钱塘为海水冲决请于安抚赵端明愿投海救水灾遂自沉于海三日而返谓众曰我在龙官説法此塘不复壊矣语讫复入海安抚上其事赐号防国法师】元觉庆【四明鄞人自幼穷究禅学年二十礼海峯和尚深入悟门至正中至陈源坚家端坐而逝越三日火之忽徧身汗下因停翕十日顔貎如生须髪自长瞻礼者无不叹异】明徳然【华亭人张氏子冇异相口能容拳舌能防鼻诵法华经于杭之天龙寺叅洪石室属以縁在吴松为书松隠二字遂结庵郡南扁曰松隠尝劙指血命髙行僧书华严经洪武初以髙行荐寻还建塔七级奉藏所书华严经沭浴辞众而逝】朱蒲包【上海沈氏仆也年十八为寳山募兵遇异人授药一丸服之遂不知寒暑饥渇衣破衲冒以蒲包饮之酒辙醉卧当街人呼为蒲包仙行必挟竹四竿夜宿植竹途中露卧市人酿酒败朱以竹搅瓮輙变为甘生平不为人谈祸福或无意吐一语必竒中后无疾而化】
　　土产绫【出府城府志一名吴绫唐天寳中吴郡贡方纹绫】三梭布【出府城府志古名吉贝有紫白二种明成化间土贡宏治元年罢】花毯【出府城府志剪绒花毯色异巧有广幅至数丈者】兼丝布【以白苎或黄草兼为之苎宜采色为署服之冠又有以作经而纬以绵纱曰丝布染色尤宜】番布【出上海乌泥泾镇】拨罗绒纹绣【出南滙下沙镇以防绒缕结实之以棉花様隠起若罗纹谓之下沙绣】银器【制作极精元时有唐俊卿与嘉兴朱碧山平江谢君余并称】漆器【府城上海皆有之极工致精好】盐【出南滙县有塩场】鹤【痊鹤铭壬辰嵗得之华亭沈括云华亭鹤窠所出为得地府志宋江淹诗华亭失侣鹤唐韩偓诗正怜标格出华亭皮日休亦云以钱半干得华亭只鹤按鹤窠即今下沙也】鲈鱼【出松江中府志俗名四腮鱼隋时吴郡献松江鲈谓之金虀玉脍唐白居易诗水鲙松江鳞韦应物诗松江献白鳞罗隠诗鲈忆松江满箸红】沙钩【出上海县海堧中】鲻鱼【鱼若披缁故名郡人于潮泥地凿池仲春潮水中捕盈寸者种之秋而盈尺腹背皆腴池鱼之最海中亦有之味不及也】推吹鱼【一名吹沙出通潮河鱼无细骨冬月膄耎极珍至春则尾附以败一种短而红腮名鰕虎者亦然】刀鱼【出泖湖形如刀长者盈尺名刀鱼】河豚【海及江浦皆有之】鲥鱼【钜鳞丕灿厥味钟焉出海中乡俗以夏至后半月叙为三时鱼盛于四月取迎时之义故名】梅鱼【似石首而小尾少黳迎梅时有之故名海鲜最先出者且有白虾并美俗因有梅鱼白虾之防以赏新云】比目鱼【出黄浦身形如篛故一名篛鱼亦曰板靸】海蛳【土人熟买】【出华亭谷及松江吴郡志香滑如芼羮四月初生名雉尾莼最肥美五六月叶舒茎细如钗股短长随水浅深名丝莼至秋冬名块莼有蜗虫着其上不可食】雷蕈【出沿海草荡间雷初鸣有晕幅员三五丈名蕈纬蕈生纬中故名味类藦菇】天菜【状如木耳而嫩亦出草荡间夏月雨过则有之】桃【出上海县有水宻桃为第一】顾绣【出上海县府志山水人物书法花鸟无不生动入妙】谈笺【出府城内相传明侍郎谈伦得捣染法于内府子孙遂以是为业笺凡数种有名玉版玉兰镜靣官笺者为最】










　　钦定大清一统志卷五十九
<史部,地理类,总志之属,大清一统志,常州府图>
<史部,地理类,总志之属,大清一统志,常州府图>
<史部,地理类,总志之属,大清一统志,常州府表>
<史部,地理类,总志之属,大清一统志,常州府表>
<史部,地理类,总志之属,大清一统志,常州府表>
　　钦定四库全书
　　钦定大清一统志卷六十
　　常州府【在江蘓省治西北二百三十里江宁府东南二百七十里东西距一百九十里南北距二百八十五里东至苏州府常熟县界一百四十里西至镇江府丹阳县界五十里南至浙江湖州府长兴县界二百里北至大江北岸通州泰兴县界八十五里东南至苏州府长洲县界一百四十里西南至广徳州界二百三十里东北至通州如皋县界一百七十里西北至杨州府江都县界一百二十里自府治至京师二千五百三十五里】
　　分野天文斗牛分野星纪之次
　　建置沿革禹贡扬州之域春秋呉地史记呉世家季札封于延陵按太康地理志武进县故延陵邑季札所居后属越战国属楚秦为防稽郡地汉为防稽郡毘陵县【北境为临淮郡地】后汉永建四年分属呉郡三国吴分置典农校尉晋太康初省校尉置毘陵郡永兴元年改曰晋陵郡又以毘陵郡封东海王世子毘因避讳改曰晋陵【宋书州郡志晋初立毘陵郡治丹徒义熙九年还治晋陵县】宋齐以后因之隋开皇九年郡废置常州大业初复曰毘陵郡唐武徳三年复曰常州天宝初复曰晋陵郡乾元初复曰常州属江南东道五代属南唐宋仍曰常州毘陵郡属浙西路元至元十三年升常州路属浙江行省眀初曰长春府寻复为常州府直南京
　　本朝属江苏省领县八
　　武进县【附郭东西距五十一里南北距六十五里东至城中阳湖县界一里西至镇江府丹阳县界五十里南至阳湖县界十五里北至通州泰兴县界五十里东南至阳湖县界五里西南至镇江府金坛县界六十里东北至阳湖县界十五里西北至丹阳县界八十里春秋呉延陵邑汉置毘陵县属防稽郡后汉属吴郡晋太康初分置武进县为毘陵郡治永兴元年改曰晋陵县永兴初又扵县地置南兰陵郡置兰陵县为郡治又置南东莞郡置姑幕县属之宋置莒县属南东莞郡齐废南兰陵南东莞二郡以兰陵县属南琅邪郡梁废武进入晋陵县隋废兰陵县仍为晋陵县为毘陵郡治唐武徳初复置武进县为常州治八年省入晋陵县垂拱二年复置武进县五代宋因之元为常州路治明洪武初省晋陵入武进为常州府治　本朝因之】阳湖县【附郭东西距四十六里南北距一百二十里东至无锡县界四十五里西至城中武进县界一里南至宜兴县界七十里北至江隂县界五十里东南至宜兴县界一百里西南至武进县界二十五里东北至江隂县界五十里西北至武进县界一里本武进县地本朝雍正二年析置阳湖县与武进县分治郭下】无锡县【在府东南九十里东西距五十里南北距一百十里东至城中金匮县界半里西至阳湖县界五十里南至苏州府长洲县界七十七里北至江隂县界三十三里东南至长洲县界四十三里西南至阳湖县界五十一里东北至江隂县界五十一里西北至阳湖县界五十里汉置无锡县属防稽郡后汉改属呉郡三国吴分置典农校尉省县属焉晋大康元年复置属毘陵郡后属晋陵郡宋齐以后因之隋属毘陵郡唐属常州五代宋因之元元贞元年升为无锡州常州路明洪武初复为县属常州府　本朝因之】金匮县【在府东南九十里东西距七十里南北距一百十里东至苏州府常熟县界七十里西至城中无锡县界半里南至苏州府长洲县界七十七里北至江隂县界三十三里东南至长洲县界四十里西南至无锡县界十五里东北至常熟县界七十里西北至江隂县界三十三里本无锡县地　本朝雍正二年析置金匮县属常州府】江隂县【在府东七十里东西距一百六十里南北距七十四里东至苏州府常熟县界九十里西至武进县界七十里南至无锡县界五十四里北至靖江县界二十里东南至常熟县界八十里西南至武进县界七十里东北至常熟县界七十五里西北至武进县界七十二里秦时为暨阳乡汉毘陵县地晋太康二年析置暨阳县属毘陵郡寻属晋陵郡宋齐因之梁太平三年析置江隂县兼置江隂郡隋开皇九年郡废县属毘陵郡唐武徳三年置暨州九年州废县属常州五代南唐升元中置江隂军宋熙宁四年军废建炎四年复置二十七年废三十一年复置属两浙西路元至元十四年升江隂路后降为州属常州路寻直行省明初改曰连阳州寻复为江隂州洪武初改州为县属常州府本朝因之】宜兴县【在府南一百二十里东西距一百六十里南北距六十里东至苏州府吴江县界九十里西至镇江府溧阳县界七十里南至城中荆溪县界半里北至阳湖县界六十里东南至荆溪县界三十里西南至荆溪县界九十里东北至阳湖县界七十里西北至镇江府金坛县界七十里汉置阳羡县属防稽郡后汉属吴郡三国呉分属呉兴郡晋永嘉四年扵县置义兴郡永兴初又置国山临津义乡三县属义兴郡宋因之又置绥安县属义兴郡齐因之梁陈废绥安县隋初郡县俱废改阳羡曰义兴县属毘陵郡唐武徳七年置南兴州八年州废仍属常州五代因之宋太平兴国初避讳改曰宜兴县宋末改置军元至元十五年升宜兴府二十年仍降为县二十一年又升为府兼置宜兴县为府治元贞初府县俱废改为宜兴州常州路眀洪武初复曰宜兴县属常州府　本朝因之】荆溪县【在府南一百二十里东西距一百八十里南北距八十里东至苏州府吴江县界九十里西至镇江府溧阳县界九十里南至浙江湖州府长兴县界八十里北至城中宜兴县界半里东南至长兴县界七十里西南至安徽广徳州界一百里东北至宜兴县界三十里西北至镇江府溧阳县界九十里本宜兴县地　本朝雍正二年析置荆溪县属常州府】靖江县【在府东北一百五十里东西距一百二里南北距五十二里东至通州如皋县六十里西至通州泰兴县界四十二里南至江隂县界三十五里北至泰兴县界十七里东南至江隂县界五十里西南至武进县界五十里东北至如皋县界七十里西北至泰兴县界五十里汉海陵县地唐为海陵吴陵二县地属泰州宋为泰兴县地元改属江隂县明成化七年析置靖江县属常州府本朝因之】
　　形势三江之雄润五湖之腴表【晋周处风土记】冈阜相属林麓郁然【毘陵旧志】川泽沃衍有海陆之饶物产丰阜足衣食之供【隋志】大江横其北太湖处其东【宋政和河沟记】北抵江淮东连海道【宋图经】三呉襟带之邦百越舟车之防【乐史太平寰宇记】山长水逺气秀地灵【元宜兴图册】土厚水深山泽清旷【元路学兴造记】
　　风俗秀而多文愿而循理君子尚义庸庶厚厐【隋志】承泰伯之髙踪由季子之遗烈居英贤之旧地杂吴夏之语音人性佶直黎庶淳让敏于习文【太平寰宇记】事简易治民醇相安食服之度渐靡礼义之风寖盛【旧志】
　　城池常州府城【周十里有竒髙二丈五尺门七水门四池广十六丈深二丈眀洪武二年改筑　本朝雍正八年修】无锡县城【周十八里髙二丈一尺门四水门三池广一丈七尺深二丈宋干兴中筑本朝康熈七年重修】金匮县城【与无锡县同城】江隂县城【周九里有竒髙二丈五尺门四池广四丈二尺深七尺眀正徳中筑】宜兴县城【周九里有竒髙二丈五尺门四池广三丈深一丈五尺明永乐中増筑】荆溪县城【与宜兴县同城】靖江县城【周七里有竒髙一丈八尺门四池广六丈五尺深一丈八尺明成化中筑嘉靖中甃砖】
　　学校常州府学【在府治西宋太平兴国初建徳祐时燬于兵元至元间重建　本朝康熈中重修入学额数二十五名】武进县学【在县治东南元大厯年间重建　本朝顺治康熈中屡修入学额数十三名】阳湖县学【与武进县同学入学额数十二名】无锡县学【在县治南宋嘉祐间建　本朝康熙中重修入学额数十三名】金匮县学【与无锡县同学入学额数十二名】江隂县学【在县治西南宋崇宁间建　本朝顺治中屡修入学额数二十五名】宜兴县学【在县治西南宋景徳中建本朝顺治康熈中屡修入学额数十三名】荆溪县学【与宜兴县同学入学额数十二名】靖江县学【在县治西南明成化中建　本朝康熈七年修入学额数二十名】道南书院【在府治朝京门内宋杨时尝讲道扵此绍兴初立祠祀后燬于兵明正徳中即毘陵驿址建延陵书院在府城双桂坊季子祠西　本朝康熈十年建龙城书院在府治明隆庆年间建　本朝乾隆十九年重修东林书院在无锡县治东宋杨时讲学处久圯明成化中建扵泰伯渎上　本朝康熈中重建二泉书院在无锡县慧山寺明正徳间建　本朝顺治中重修暨阳书院在江隂县治　本朝乾隆二十三年建东坡书院在宜兴县蜀山明宏治间建　本朝康熙中修蜀山书院在荆溪县治　本朝乾隆二十四年建马洲书院在靖江县南门外明知县陈函辉建正谊书院在靖江县治　本朝乾隆八年建义学二所在江隂县治　本朝康熙六十年同建各州县并设有义学社学】
　　戸口【原额人丁五十九万九千二十五又滋生人丁二百六十八万三千一百一十四】田赋【田地六万二千三百五十顷六十二亩三分零额徴地丁银五十七万九千五百七两九钱八厘零米四万二千九百七十六石八斗四升一合零麦七千九百七十五石五斗五升二合零】
　　山川孟城山【在武进县北八十里俯瞰大江相传晋孟嘉尝隠于此孟河经其下入大江又西有嘉山上有白龙潭乡人嵗旱祷雨于此】黄公山【在武进县东南八十里去太湖十五里相传为楚黄歇所封地有龙泉湾其东南有龟山又南有梅堂山】横山【在武进县东北三十五里延袤二十余里旧名芳茂山晋右将军曹横此因易今名太平寰宇记作二横山有二山相连续风土记又谓之大横岘其北五里曰三山三峯相连中一峯尤峻防明初张士诚遣兵寇常州吴良自江隂取间道殱其援兵扵无锡之三山即此】黄山【在武进县西北七十里孟河东俯瞰大江山南有孤陈山东北有小山入江谓之呉尾以羣山自西来至此而尽也又东有九龙山自孤陈至此有九小山相连属故名又江北六里亦有黄山上有石室杨呉时置烽燧之所今曰黄山门为江防要津江防考黄山门在包港江心水流湍悍盗贼出没之地又当常镇二郡之交上下瞭望几及百里实京口之门户也】马迹山【在阳湖县东六十里王象之舆地纪胜在州东太湖中岩壁间有马迹隠然世传秦皇逰幸马所践旧志在县东南九十里山麓周百二十里与津里山相接其西麓曰西青石壁峭立多石窟圆如马迹因名宋置马迹山寨元置巡司明初下常州俞通海以舟师畧太湖入马迹山破张士诚水寨即此】夹山【在阳湖县东南七十里太湖中山南北五里夹秦阳小山中夹有马鞍岭】津里山【在阳湖县东南唐邵偃记曰山连马迹夫椒峯峦囘合波影映帯实为竒观王象之舆地纪胜在县东南一百三十里太湖中一名秦履山相传秦始皇尝自夹山登此通志江隂县西南二十里有秦望山俗称茶岐山即此山也】皇山【在无锡县东五十里刘昭后汉志注无锡县东皇山有泰伯宅太平寰宇记引舆地志云泰伯宅东九里有皇山旧志相传梁鸿居扵此又名鸿山】慧山【在无锡县西县志西域僧慧照居之故名慧山隋志无锡县有九龙山太平寰宇记九龙山一名冠龙山又曰惠山在县西北七里一名九陇山通志古名华山又曰厯山又名西神山山有九峯下有九涧有慧山寺第二泉在焉泉之上有方圆二池其中相通而圆池防佳相传隋大业末上有龙鬬又名龙鬬山乾隆十六年】
　　【翠华南巡有御制登惠山寺诗二十二年二十七年三十年四十五
　　年四十九年俱有御制惠山叠前韵诗三十年】
　　【御制泛舟逰惠山即景杂咏诗】锡山【在县西五里惠山之支麓也唐陆羽惠山记山东峯当周秦间大产铅锡故名锡山汉兴锡方殚故创无锡县王莽时锡复出改县名曰有锡后汉有樵客于山下得铭云有锡兵天下争无锡清天下宁有锡沴天下弊无锡乂天下济自光武至孝顺之世锡果竭顺帝更为无锡县此锡山名所由始也按宋聂厚载无锡县治记云樵客得铭合在文景之世是时弭师偃革天下清晏故神灵荐祉其铭出矣因之创县宜彰其羙陆云后汉得铭非也　本朝乾隆十六年翠华南巡有】
　　【御制雨中逰锡山诗二十二年有御制锡山诗】龙山【在慧山北越絶书县西有龙尾凌道春申君所筑今山尾亦呼曰龙尾上有白龙潭苏轼诗石路萦回九龙脊水光翻动五湖天即此自龙山稍断复突起曰华利山有华利口在县西十八里又北即歴山】顾山【在无锡县东北六十五里一名东顾山舆常熟江隂接界又名三界山上有龙潭通志亦谓之香山】横山【在无锡县西南二十里东与龙山势若相附中断为平畴通华利口】独山【在无锡县西南十八里锡山之脉西南来至此中断山北与管社山相望为浦岭门南与充山相对峙为独山门果溪之水由二门入太湖又有三山在独山门外屹立太湖中与独山相望】路耿山【在无锡县西南二十五里前临长广溪后负太湖据诸山之胜岩峦重叠上有石池冬夏不盈涸】闾江山【在无锡县西南四十里相近曰青山归山下有阖闾城又有闾江亦太湖之别浦也】军将山【在无锡县西南四十里近太湖下有龙潭南唐时屯兵扵此以备呉越】青山【在无锡县西南三十五里一名章山亦曰青山湾面太湖其西有韩湾孟湾诸山】安阳山【在无锡县西北五十里风土记曰周武王封周章少子赟于无锡安阳乡即此元末张士诚将莫天祜屯兵于此以塞宜兴东出之道旧志安阳山在县西北五十一里与武进县接界山上有龙湫】金匮山【在金匮县城中邑之镇也金匮分县以此名】胶山【在金匮县东四十里山长九里有涤砚寳乳二泉】芙蓉山【在金匮县东北二十五里芙蓉湖在其下故名上有天乙峯为嵗旱祈祷处又名龙泉峯】君山【在江隂县北澄江门外县镇山也其巅有松风亭通志在县北一里一名瞰江山突起平野俯临大江宋南渡后置营塞扵山麓为战守要地又北五里曰黄山与君山皆以春申君名】香山【在江隂县东二十九里舆地纪胜呉王遣羙人采香于此因名上有采香径府志又名香湾山之左冈中发一泉纡回而下夹涧有桃名桃花涧其西为凤凰山又西七里为龙山一名蛟山唐垂拱中有黄龙蟠其上故名】绮山【在江隂县东十里舆地纪胜昔吴王泛舟至此见野花繁盛如绮因名后讹为启上有善利泉】定山【在江隂县东二十五里一名女山唐法响禅师驻锡于此有玉乳泉一名虎跑泉】沙山【在江隂县东四十五里山顶有金鵞石旧志相传初本平地晋宋间江水泛涨涌沙成山】白鹿山【在江隂县东五十里舆地纪胜在县东五十五里相传吴王出猎得白鹿于此】由里山【在江隂县东南十五里舆地纪胜山四面皆九里又名九里山】白龙山【在江隂县东南五十里山形如龟俗呼为龟山上有白龙洞】萧山【在江隂县东北十五里以萧氏世居其下而名一名小山上有祭江台其东有彭公山】真山【在江隂县东北十五里舆地纪胜在县东十八里又祥符图经作甄山】浮山【在江隂县东北杨子江中西临石磴东控巫门为江海门户】小坯山【在宜兴县西一百里太平寰宇记在长塘湖中水底有石室北流入圻溪通志小坯一名白石山稍北为大坯山与金坛溧阳二县接界】穿石山【在宜兴县东南二十里一名蛟山有石穴受许陂长流民田借以灌溉又名洞山产茶】唐贡山【在宜兴县东南三十五里东临罨画溪产茶唐时入贡因名金沙泉在其下】兰山【在宜兴县东南五十里舆地志石兰山斗入太湖五里有石麓如岸者二南曰大兰山北曰小兰山相连二里通志一名香兰山与浙江湖州府安吉长兴二县接界宋置香兰巡司及香兰寨】张公山【在宜兴县东南新唐书志义兴县有张公山郭璞注云洞中南北二堂相传张道陵居此因名水流入圻溪府志山髙六十仞麓周五里洞深五十余仞北向一窦广逾四寻逰者秉炬达烧香台可坐百人行约三里许南望小洞通彻道书第五十八福地也洞后有白马洞白鹤洞皆有水出合流入罨画溪西南曰佛窟洞有玉女潭入西南三里许曰天窟洞有龙湫又西曰水犀洞洞凡三穴亦曰君阳洞】计山【在宜兴县东北二十五里隋志义兴县有计山通志山巅有池其中山之西峯曰金鵞山唐初置鵞州州于义兴葢以山名】阳山【在宜兴县东北三十五里一名防山山多纵石而有大横岘以承流泉下为阳溪】烟山【在宜兴县西南三十里诸峯环峙上有钓鱼矶下临深渊相传呉孙坚尝钓扵此】山【在宜兴县西北七十里周三十里有竒】柚山【在宜兴县西北八十里洮湖上与湖中大坯山对峙多巨石不产林木】荆南山【在荆溪县南县主山也山髙而大岩洞絶胜上有龙池嵗旱祷雨辄应其北为南岳山孙皓既封国山遂以此山为南岳其地为古阳羡产茶处】颐山【在荆溪县东南三十五里通志唐陆希声隠扵此尝着十七咏志台池泉石林水之胜】蜀山【在荆溪县东南三十八里屹然特立旁无附丽本名独山宋苏轼爱其风景蜀改今名】义山【在荆溪县东南六十里东临太湖南入浙江长兴县界】小心山【在荆溪县西南三十五里即君山西峯也有金泉出此通志一名敷金岭】国山【在荆溪县西南五十里三国呉孙亮五鳯二年阳羡离里山大石自立孙皓天玺元年阳羡山有石裂十余丈成室名曰石室表为天瑞乃遣司徒董朝至阳羡封禅国山以明年改元天纪以协石文梁天监八年或请封会稽禅国山不果太平寰宇纪引舆地志云本名离里山山有九峯相连亦名九斗山又名升山吴孙皓封禅为中岳改为国山山东北有两重石洞土人呼为石室周幽王二十四年忽开可容千人又有石柱呼为玉柱水流注章溪舆地纪胜山有善卷洞周幽王时所开旧志山延袤三十六里】龙池山【在荆溪县西南七十里髙五里南岩曰白云壁立数百仞其石皆白有龙池】章山【在荆溪县西南七十里太平寰宇记在县西南六十里风土记曰有芳岩即此通志章山一名黄山周六十八里】分界山【在荆溪县西南百里接安徽广徳州界】孤山【在靖江县东北二十五里旧在大江中去岸五六里距山百歩有石磴亦在水中明成化间潮沙壅积转而成田今山在平陆】垂脚岭【在宜兴县南六十里入浙江长兴县界】梅花坞【在宜兴县东南三十六里唐陆希声诗冻蕊凝香雪艳新小山深坞伴幽人即此】若冰洞【在二泉之上今云起楼右二十歩许唐僧若氷劚岩得之故洞及泉并以若氷名　本朝乾隆二十七年三十年四十五年】
　　【翠华南巡俱有御制若氷洞诗】大江【自镇江府丹阳县流入经武进县北又东至江隂县北又东入苏州府常熟县界禹贡漾水东为北江入海汉书地理志毘陵县江在北东入海扬州川太平寰宇记江隂县北至江二里至江心泰州海陵县界四十里通志大江在府北五十里江隂县北一里而靖江之东南也西自丹阳入界经府治北东抵江隂东北与通州泰州相对行郡境百八十余里靖江县志大江旧自郡北迤东至今县西分为二派绕县南北以入海县居江海之交中流屹立明天启以来潮沙壅积县北大江竟为平陆江防考江中哨守之处为青草沙自是而东北有蒲沙又东为唐沙三沙之中巫山门在焉亦曰巫子门】运河【自苏州府吴县界西北流入经无锡县城东又西北流迳武进县城南又西北流入镇江府丹阳县界通志运河在府南自望亭入无锡县界流经郡治西北抵奔牛镇达扵孟河行百七十余里呉夫差所凿隋大业中自京口穿河至余杭拟通龙舟此其故道也自唐武徳后累濬遂为江南之水驿云河渠志望亭北为常州府无锡县境又北二十里曰新安又北三十里迳县城南引而西北十里至髙桥合江隂县运河又北二十里迳洛社又北二十里迳横林为武进县境又引而东北十里迳戚墅堰十里迳丁堰二十里达常州府城】后河【在府城内一名市河宋史云郡守李余庆穿龙塘河经大市引惠眀河东注出里虹桥与运河合】孟渎河【在武进县西三十里奔牛镇东南接运河北流六十里入江唐志县西四十里有孟渎引江水南注通漕溉田四千顷唐会要元和八年刺史孟简因故渠开之因明永乐四年诏诏漕船自孟渎出江入白塔河江行不逾半日省风涛之险寻罢正统以后巡抚周忱巡按林应训相继濬治　本朝康熙二十年廵抚慕天顔请濬孟河四十六年修建孟河北牐以备蓄泄雍正五年重濬并造犁船嵗时拖刷淤垫】得胜新河【在武进县西十八里旧名烈塘河运河自连江桥分流北流四十三里入江宋绍兴中郡守李嘉言开濬临江置闸即今魏村闸明洪武二十四年濬治广二丈改今名本朝雍正五年重濬】西蠡河【在武进县西南自宜兴县流入北合运河通志一名浦阳溪北枕运河南经陈渡桥入滆湖又有东蠡河在荆溪县东十五里北接余皮渰东南入于太湖宋咸平中浚】水防河【在阳湖县东四十里东南接运河北过无锡入江隂界】网头河【在阳湖县西青山门外延袤六十五里东北流分为四支曰澡港桃花港利港申港又东入江隂县界接无锡髙桥河】鸭城河【在无锡县东二十里源自运河东行至甘露镇分为二派一南流入蠡湖一北出至河东北三十五里为汉塘河北贯兴塘港与新河接新河南宋时所开北通大江今塞】双河【在无锡县北五里亦曰双溪自运河分流南出分为二派一南流合于梁溪一西流逹直湖港入武进县界】五泻河【在无锡县北十四里宋熈宁末郏侨议治常润之水莫若决五泻堰使水径入江通志源出芙蓉湖南枕运河宋元祐间治芙蓉湖为田因开堰置闸后架石梁其上名曰髙桥通江隂运河】横河【在江隂县东舆地纪胜引长编云宋干兴元年知军崔立开横河六十里通漕运旧志自城中接黄田港东流七十里经常熟县界入大江】长河【在江隂县东南十里一名东河自县南门运河分流东南入无锡界滙入新河】太湖【在无锡县西南三十里东接苏州界宜兴县东四十五里东南接浙江长兴县界】芙蓉湖【在阳湖县东无锡县西北江隂县南一名上湖又曰射贵湖越絶书无锡湖者春申君治以为陂周万五千顷其一千三顷毘陵上湖也郦道元水经注射贵湖之五湖之一太平寰宇记上湖一名射贵湖一名芙蓉湖又谓之无锡湖在晋陵江隂无锡三县界西去州五十里东南流为五泻水旧志昔时湖岸南北相距八十里宋元祐中堰湖为田湖流渐塞明万厯中县丞郭之蕃筑堤捍之圆可二十里中筑界堤长十余里北障江潮南捍湖水自是濵湖皆为良田】阳湖【在阳湖县东五十里以近阳山得名在无锡湖之东东西八里南北三十二里北通茭饶临津二湖共为三湖东南入太湖】滆湖【在武进县西南三十五里郭璞江赋具区洮滆郦道元以滆为五湖之一通志一名西滆又名沙子湖东西三十五里南北百里中与宜兴分界东连太湖西通芜浦港】洮湖【在宜兴县西北九十里一名长塘湖风土记阳羡西北冇洮湖宋庾业为义兴太守西讨孔顗至长塘湖即此太平寰宇记长塘湖在县西一百里即洮湖也通志周回百有余里上受溧阳金坛之水下通太湖入扵海】蠡湖【在无锡县东南五十里太平寰宇记有蠡渎西北去县五十里范蠡伐吴开造此渎通志谓之漕湖与长洲县接界又名孟河唐书志元和八年孟简开泰伯渎并导蠡湖故亦名孟河】濠湖【在无锡县南六十里俗名鵞肫荡西通漕湖北接常熟县界东接长洲县界】五部湖【在无锡县东北十里东西二十里南北十里其源浊而流清溉田百余顷汉末陶谷隠居五部湖即此】繖墩湖【太平寰宇记有伞墩在江隂县东四十里吴王阖闾第八子于此旧志湖周四十七亩宋绍兴十六年诏为放生池】梁溪【在无锡县西门外源出慧山相传古溪极隘梁大同中重浚故名或以梁鸿尝居此而名自□山引而东接双河南派之水南流绕城西至县西南二里分为二一西南流十八里为小渲渰又西为大渲渰各南流二十里复合为清祈渰又西南由独山门入太湖一南流经石塘下为长广溪又西南出吴塘门入太湖】白鹤溪【在武进县西南二十里太平寰宇记在县西南三十里旧志运河自奔牛东三里分流为直渎又南合三溪河又南经鸣凤乡为鸣凤河又南由垂虹港入滆湖即白鹤溪也】荆溪【在荆溪县南以近荆南山得名自镇江府溧阳县流入承永阳江下注震泽汉书地理志中江出芜湖西南东至阳羡入海虞喜曰汉初置荆国以有荆溪在阳羡界为名太平寰宇记荆溪即汉志芜湖之中江水也王存九域志县有阳羡溪亦即此舆地纪胜荆溪首受芜湖水东至阳羡入湖明万厯府志广徳溧阳金坛及本县迤西诸山涧水流滙扵城西曰西溪亦曰西九谓之九者计里三九縦横皆九里也城东曰东溪亦曰东九东西溪皆茫然巨浸又东入太湖成化二十年知县袁道自西溪南凿便民河一名后袁河嘉靖二十年知县冯维讷又自东溪南凿通泽河以避东西九风波之险又有新溪在县南一里宋嘉祐中凿东西皆接荆溪】白云溪【在荆溪县西六十里自镇江府溧阳县流入即荆溪之上源也又有莲花溪在县西北六十里源出山东流合白云溪】吴溪【在荆溪县东北十五里一名浯溪西南接荆溪东北流入太湖】章溪【在荆溪县西南三十五里源出章山北流合慈湖溪入荆溪慈湖溪在县西南八十里源出沸泉山北流入荆溪又有濮溪在县东五里源出君山东北流入荆溪】乌角溪【在无锡县东南五十里东至望亭驿接运河西流入太湖】东舎溪【在荆溪县东南三十六里唐顾况诗家住义兴东舎溪太平寰宇记有圻溪俗呼为罨画溪在城南三十六里源出悬脚岭东流入太湖唐刺史李栖筠扵溪南置贡茶舎俗谓之东舎溪又名五云溪通志谓之东泻溪舎泻声相近而误也】三山港【在武进县东三十里南接运河北贯纲头河经江隂县界达大江】花渡港【在无锡县西北三十五里东贯运河西贯直湖港入阳湖又有双牌港在县西北四十五里东连运河南入阳湖与武进县分界】澡港【在阳湖县北五十里一名灶子港南接纲头河北入大河袤四十里】利港【在江隂县西五十里东北行二十五里入于大江舆地纪胜本名渔浦因渔得利故名久废干兴元年知军崔立教民濬治既成溉田千顷】申港【在江隂县西三十里一名申浦其水东入无锡五泻河西入武进戚墅堰合于三山石堰又北流入于大江太平寰宇记江隂县有申浦春申君所开置舆地纪胜宋太守刘堂漕臣姜铣建议濬申利二港眀侍郎徐贯重濬】夏港【在江隂县西十里导江水东南行出蔡泾闸与黄田港合北入于江太平寰宇记陈至徳初移县治夏浦舆地纪胜谓之夏港春申君长子所开旧志蔡泾在县西南十里西接夏港东出蔡泾闸贯运河而东北入扵横河】黄田港【在江隂县北三里舆地纪胜在县北二里黄歇所开旧志导江水南行扵江口置闸曰黄田闸泄水至城北中流贯城又支分东出为横河又南出为运河至县南二里曰九里河又东经蔡泾闸】谷渎港【在江隂县东六十四里北引江水南行絶横河经三河口分为二派一西南入新河通无锡县界一接长河】澜港【在靖江县西南通大江西接城河】伯牙渎【在武进县西三十里南通运河北入大江】孝感渎【太平寰宇记去州八十五里王祥寓居武进尚义郷母疾思鱼祥解衣将剖冰求之忽有双鲤跃出即此渎也旧志渎在县西南通滆湖】泰伯渎【在无锡县东五里唐书地理志在县南五里东连蠡湖元和八年刺史孟简开太平寰宇记长八十七里】百渎【在宜兴县西南七十里为上渎东北六十里为下渎宋单谔水利书曰古人以荆溪不足以胜数郡奔注之水故扵震泽之口开渎百条又开横塘渎一条绵亘四十里以贯百渎分荆溪之流下震泽今大半堙塞宣和二年赵霖修百渎五十八条长六十二里】慧山泉【在慧山第一峯白石坞下唐陆羽次第名泉得二十种以庐山康王谷洞帘水为第一无锡惠山石泉水为第二泉水东出过漪澜堂之前水自龙吻吐注下池下池深广方丈分流为二一北迳鼋池金莲池出寺塘泾下运河一西道锡山涧沿洄入梁溪曲滙斜分溉田常数十顷　本朝圣祖仁皇帝南巡临泉上】
　　【御书品泉二字刻扵漪澜堂遂构亭名品泉乾隆十六年二十二年二十七年三十年四十五年四十九年翠华南巡叠颁御制惠泉诗及第二泉诗汲惠泉烹竹炉歌叠旧作韵诗】金沙泉【在宜兴县西南二十二里舆地志云金硎承小心山泉硎中沙石色炯炯如金因名流入慈湖溪】东洲【在武进县东南百里太湖濵五代梁开平二年呉越将张仁保攻常州之东洲拔之淮南将陈璋等驰救大破仁保于鱼荡复取东洲】劔井【舆地纪胜葛仙翁驻马之地郡人有拜枢相擢大魁者皆先一嵗瑞气氛氲升腾累日邑宰陆元光立石纪之眀一统志在武进县东南二十里　本朝乾隆四十五年翠华南巡有】
　　【御题劒井诗】石井【在江隂县大宁坊俗呼为舜井遇旱不涸】
　　古迹晋陵故城【今武进县治春秋公羊传襄公二十九年呉季子去之延陵史记呉季札封扵延陵汉置毘陵县汉书地理志季札所居越絶书毘陵改为延陵晋改曰晋陵舆地纪胜有金斗城五代杨呉顺义中刺史张伯琮所筑明洪武初省旧志县有罗城即郡治旧城杨吴天祚二年筑周二十七里有竒眀洪武初改筑新城遂废又有外子城在罗城内一名金斗城亦杨呉顺义中所筑周七里有竒宋建炎中毁绍兴九年复修筑后渐圯明洪武初改筑新城西北仍其旧址东南过之又内子城在县治西北即今郡治地也唐景福初淮南节度杨行宻筑今废】武进故城【在武进县西北七十里呉大帝改丹徒为武进晋太康二年复曰丹徒分丹徒曲阿二县地别置武进县属毘陵郡宋大明末改属南东海郡隋志曲阿有武进县梁改为兰陵唐武徳三年复置属常州八年省入晋陵李吉甫元和郡县志晋置武进县于丹阳县东五十里垂拱二年复分晋陵西界置武进县于州郭内至今因之】兰陵故城【在武进县西北九十里晋太兴初置南兰陵郡及兰陵县属南徐州齐本纪中朝之乱萧整自兰陵过江居武进县之东城里时寓居江左者皆侨置本土加以南名遂为南兰陵人地里志兰陵县属琅琊郡而无南兰陵郡葢齐末郡先废也隋开皇九年并入曲阿旧志今名阜通镇又青城镇南有圆坛髙丈余广十亩西有方坛髙不盈尺广七八丈旧传为圆邱方泽葢皆齐梁时置】姑幕故城【在武进县东南东晋明帝侨置南东莞郡属南徐州宋书州郡志郡治莒县领东莞姑幕共三县齐志作东莞郡其姑幕县建武三年省舆地纪胜引旧图经云有大姑小姑二城在县西南六十里又引十道志云县有青城旧志青城在县东南二十里或云即古莒县也】春申君城【在无锡县后汉书郡国志注春申君城在无锡】无锡故城【今县治汉置元封元年封东越降将多军为侯邑宋书州郡志呉时分无锡以西为毘陵典农都尉县因省晋太康元年复立元和郡县志县西北至常州九十六里汉旧县也】暨阳故城【太平寰宇记古暨阳城在江隂县东四十里汉莫宠所筑以御海寇因名莫城晋置暨阳县于此隋省唐武徳三年复置暨阳县属暨州九年仍省入江隂今有莫城乡在县东】江隂故城【陈书本纪永定元年以江隂郡奉梁主为王隋志毘陵郡领江隂县梁置元和郡县志县东南去常州五十里本汉毘陵县之暨阳乡梁敬帝置太平寰宇记梁太平三年分兰陵置九域志在州东北九十里祥符图经县城唐天祐十年杨呉所筑周十三里有竒北濒大江内有子城宋庆元五年重修元毁旧志有古城巷在县治东北】利城故城【在江隂县西五十里晋徙置宋书州郡志晋元帝割海虞北境立东海郡及利城等县永和中移出京口县亦寄治焉文帝世为实土隋志江隂旧有利城梁丰二县平陈废入唐武徳三年复置二县属暨州寻与州俱废大平寰宇记利城战国时筑一名茗溪九域志县有利城镇舆地纪胜引舆地志云晋元帝以海虞北境之土山立利城县宋元嘉八年迁于武进之利浦今利城镇西南三里有子城基城濠遗址尚存疑古县治旧志县西有利城镇其梁丰无考】阳羡故城【在宜兴县南五里汉置髙帝五年封功臣灵常为侯邑晋永嘉四年阳羡人周圯三兴义兵讨贼有功因置义兴郡以宠之治阳羡县隋改阳羡县为义兴唐武徳七年为南兴州治又析置阳羡县属焉八年州废仍并阳羡入义兴章懐太子曰阳羡故城在义兴县南元和郡县志县北至常州一百二十里阳羡故城在荆溪南太平寰宇记阳羡故城在今县南一名虾虎城】国山故城【晋永兴初分阳羡县地置属义兴郡隋平陈废入义兴太平寰宇记国山城在县西南五十里晋元帝置于白石山成帝移扵平地去旧城七里旧志城在永丰乡西临章溪】临津故城【在宜兴县西北五十里晋永兴初分阳羡县地置属义兴郡隋平陈废入义兴唐武徳七年复置属南兴州八年废】绥安故城【在宜兴县西南八十里刘宋永初三年分广徳故彰长城阳羡义乡五县地置属义兴郡梁暕时废】义乡故城【在宜兴县东南八十里义山下晋永兴初分长兴县地置属义兴郡隋平陈废入义兴】淹城【在武进县东南二十里越絶书毘陵县城南故淹君城也东南为淹君子女冡旧志其城三重周广十五里濠堑深涧今外城多圮内濠亦堙惟内城中城屹然中濠外濠广可十五丈深亦不减三丈留城在淹城东五里周广准淹之内城相传呉王囚越质子淹留于此故名】鼓城【在武进县东北二里有方圆二城东西相对或作虎城又县北有韩城相传五代时里民韩氏筑此以保乡里县北三十里有醻城又北十五里有禄城皆五代时戍守处】胥城【在阳湖县永胜西乡东晋时侨置莒县于此陈沂南畿志胥城旧传子胥所筑】泰伯城【在无锡县东南三十里今曰梅李乡泰伯庙在焉呉越春秋泰伯之荆蛮自号为勾吴起城周三里名曰故吴刘昭后汉志注无锡县东皇山有泰伯冡去墓十里有旧宅井犹存史记正义自泰伯至夀梦俱居梅里村在无锡县东南六十里苏州北五十里诸樊始徙呉太平寰宇记云泰伯城西去县四十里平地髙三丈顾野王舆地记呉筑城扵梅里平墟即此】阖闾城【在无锡县西南五十里近太湖故址犹存顾欢呉地记伍员伐楚军还筑大小二城】范蠡城【在无锡县西十里今名斗城太平寰宇记歴山西有范蠡城】黄城【在无锡县西与斗城相近俗谓之黄斗城史记楚考烈王徙封黄歇扵江东城故呉墟为都邑太平寰宇记有黄城去城十二里】鸭城【太平寰宇记西去无锡县十二里相传呉王牧鳬鸭处旧志又有麋城在县东二十里吴王豢麋处】鉴浦城【太平寰宇记在江宁县西十八里古老云陈至徳元年江隂郡守傀启徙郡县治长浦因筑此城旧志亦曰夏浦城隋开皇九年复还今治而城废】盗城【舆地纪胜在江隂县南三十里相传盗跖尝居此旧志有陶城在县东南三十里相近又有闾城郭城相传皆南唐屯戍处而陶城为大葢即盗城之讹】舜城【舆地纪胜江隂县有东舜城西舜城二乡有舜井旧志在县东南七十里今曰东顺乡西顺乡】东浦亭【太平寰宇记在宜兴县东三十五里】章浦亭【在宜兴县西二十五里章浦侧臧荣绪晋书云周处封章浦亭侯即此旧志章浦亭在洴浰浦中】山亭【太平寰宇记在山东南四面水入荆溪风土记云后汉建武时封蒋澄为山亭侯旧志山亭在宜兴县西六十五里以山为名元置巡司明废】天子路【在武进县西北齐书祥瑞志太祖旧郷有大道相传秦皇所经呼为天子路旧志在万嵗镇西】九里村【在武进县北门外宋秦始二年孔顗等以会稽诸郡之兵西应晋安王子勋前军孙昙瓘军扵晋陵九里列五城互相应援胡三省通鉴注其地去城九里】马驮沙【在靖江县境广陵志三国呉赤乌中有白马负土入江壅积而成遂有东西二洲因呼为马驮沙一名骥沙又名隂沙宋建炎三年岳飞渡百姓扵隂沙歴宋以来居民渐蕃为泰州属县地设巡司治之元改属江隂县明成化三年増设县丞扵此七年置县治焉旧志嘉靖三年西沙蕉山港得断碣云呉大帝牧马大沙隔江一洲为牧马小沙葢俗讹合牧马为一声又讹大为驮也】毘陵宫【在武进县东南十五里地名夏城镇隋大业十二年扵郡东南起宫苑周十二里内为十六离宫环以清流防以嘉木拟扵东都西苑而竒丽过之未及临幸寻以盗起遂为邱墟今自城而东南冈阜环列地形髙昂即离宫故址也】避暑宫【在阳湖县东南马迹山之内闾湾世传呉王阖闾避暑之处其迹尚存】黄埠墩【在金匮县南二里　本朝乾隆十六年二十二年二十七年】
　　【翠华南巡俱有御制黄埠墩诗其上有观音楼二十二年】
　　【御题匾额】薝卜亭【舆地纪胜亭在武进县太平法华寺宋苏轼有诗】东五亭【舆地纪胜在武进县东南二里唐大歴中刺史独孤及建拟谢安东山之逰贞元中刺史韦夏卿加置四亭合而为五故又曰东五亭夏卿有记】多稼亭【在武进县西北宋明道间建】舣舟亭【在府治东南三里宋苏轼常系舟于此后人因以名亭亭前有池如偃月相传苏轼洗砚处　本朝乾隆二十二年二十七年三十年翠华南巡】
　　【御制跋马过常州至舣舟亭进舟诗两叠原韵又颁玉局风流御匾一】品泉亭【在无锡慧山本朝】
　　【圣祖仁皇帝南巡驻跸惠泉上御书品泉二字刻于漪澜堂遂名品泉亭乾隆三十年翠华南巡颁　　　御制品泉亭诗四首】二泉亭【县志二泉伏涌潜泄畧无形声池二同覆一亭圆为上池方为中池两池隔尺许本有穴相通挠之则俱动而中池之味逺不逮上汲泉者瓶罂负担皆上池独给之　本朝乾隆二十七年翠华南巡】
　　【御制二泉亭诗】绣岭亭【在无锡县慧山西宋光禄滕中允建以花木繁盛故名】曲水亭【舆地纪胜在无锡县慧山寺前其水九曲中有方池一名浣沼眀统志梁建宋县令苏舜钦重凿渠引水流觞】赤石亭【舆地纪胜在江隂县东三十里上有周穆王庙下有砂砂】练江亭【舆地纪胜在江隂县圃子城上】凝露堂【舆地纪胜在州宅西偏唐大歴中州内防东阶下二松甘露下降刺史独孤及上其事畧曰根榦枝叶露洒皆徧洁白凝沍味同饴蜜今凝露之名葢取诸此】匪懈堂【在武进县治西宋建光宗在东宫时书扁以赐呉城】李公书堂【在无锡县慧山舆地纪胜唐李绅幼肄业于慧山龙凤院有题惠山六诗】漪澜堂【在二泉傍背山临流明李东阳篆额宋蘓轼诗有还尘土足一歩漪澜堂之句堂基旧为真赏亭宋苏绅宰邑建亭亭前凿池方丈深二尺即泉之下池　本朝圣祖仁皇帝南巡尝】
　　【驻跸于此乾隆二十二年二十七年三十年四十五年翠华南巡屡颁御制漪澜堂诗并御书堂额】浮逺堂【在江隂县君山上取苏轼江逺欲浮天之句北临大江南望城市一郡之胜概也孙觌有诗】清白堂【在江隂县治内舆地纪胜在郡圃淳化中郡守赵遂良训词有清白传家之语因以名堂】双桧堂【舆地纪胜在江隂县射防后前有双桧故名其榜三大字张孝祥书】东坡别业【舆地纪胜在宜兴县滆湖去县四十里尝有诗云买田阳羡吾将老即此】飞霞楼【在武进县元妙观东北虚敞髙爽元虞集为记】望湖阁【在无锡县惠山寺北唐李绅建以望芙蓉湖】清閟阁【在金匮县东南梅里乡元髙士倪瓉故居又有云林草堂】竹炉山房【县志王舎人绂画壁并竹茶炉在听松庵绂尝病目寓庵之秋涛轩既愈图庐山景扵轩之左壁黄少保淮乃题长歌于其右时有竹工至自吴兴因造炉式编竹为之髙不盈尺圆上方下道家乾坤壶规制精宻并图画以传后壁燬扵火竹炉及诗卷移贮惠山寺改恵山寺弥陀殿为竹炉山房　本朝乾隆二十二年二十七年三十年四十五年四十九年翠华南巡屡驻】
　　【清跸御制竹炉图诗及王绂竹炉煎茶图卷三叠前韵并颁御书匾额】阳羡馆【在荆溪县荆溪上唐建张祐有记】荆溪馆【在荆溪县漕湖上以通荆溪故名宋髙宗尝驻跸扵此】寄畅园【县志在惠山寺左明正徳中尚书秦金并南隠沤寓二僧舍为之初名鳯谷行窝后副都御史秦燿易今名　本朝】
　　【圣祖仁皇帝南巡屡驻跸于此有】
　　【御制诗并御书额二聫一乾隆十六年二十二年二十七年三十年
　　四十五年四十九年翠华南巡俱有】
　　【御制题寄畅园诗雨中逰寄畅园诸诗锡峯名曰介如亦系以诗并】
　　【御书额二聫一】钓台【在荆溪县北临荆溪南齐任昉尝钓于此有诗】水榭【在荆溪县北唐杜牧尝寓此有诗】立斋【在武进县府治内宋知州家铉翁建】王祥故宅【在武进县西南滆湖西舆地纪胜武进有王祥宅祥母舎宅为观即今澄渍观】杜康故宅【舆地纪胜在江隂县东四里今有杜桥旧志杜桥在南水闗内】郭璞故宅【在江隂县东北太平寰宇记在黄山北去县七里】
　　闗隘孟河堡【在武进县西北九十里明嘉靖三十二年以倭乱筑城周七里有竒门四南北水门二孟渎贯其中移小河巡司于此増置孟河营　本朝仍设守备统兵驻守而巡司亦因之又澡港巡司在县北五十里明初置在江北沙新河洪武二十八年以江北沙隶泰兴县改置于江口】横林镇【九域志晋陵县有横林镇旧志在武进县东南三十五里为运道通渠】奔牛镇【在武进县西三十里亦曰奔牛塘刘宋元凶劭之乱遣华钦等拒义军相遇于曲阿奔牛塘九域志县有奔牛镇又有奔牛堰相传古有金牛奔此故名明洪武九年置巡司镇西五里有奔牛台亦名金牛台自台而西十五里即丹阳县之吕城镇】青城镇【唐大顺初泰州贼孙孺遣其党据常州杨行宻遣李友屯青城拒之九域志晋陵县有青城镇旧志在县西北六十里有宋酒务巷】阜通镇【九域志晋陵县有万嵗镇旧志今名阜通镇在县西北九十里宋分置税务局扵此】新安镇【在无锡县东南三十里元初置新安巡司至正中张士诚筑城为屯田之所东出吴门此为必经之地】望亭镇【在无锡县东南五十里晋咸和三年苏峻之乱王舒假顾飏监晋陵军事扵御亭筑垒梁庾肩吾诗御亭一回望风尘千里昏太平寰宇记御亭在常州东南一百三十八里呉县西六十里呉大帝所立隋开皇九年置为驿唐常州刺史李袭誉改曰望亭驿九域志县有望亭一镇旧志在运河南岸明置巡司又有髙桥巡司在县西九十里五泻河口明洪武初建】潘葑镇【在无锡县西北十八里朱梁干化三年呉越钱元瓘攻常州淮南将徐温击却之于此今为往来通道又北十二里曰洛社市】杨舎镇【在江隂县东七十五里商旅辏集宋设官兵守卫为沿江冲要明嘉靖三十七年倭乱筑城周二里以防将领之与常熟之福山通州之狼山相为应援　本朝改设水师守备又青旸镇在县南四十里县志县濵江为险而青旸实腹里之冲要】夏港镇【在江隂县西十里帆樯相属绵亘数里明宣徳中设利港巡司天顺中以利港废塞移置于此又石头巡司在县东三十里石头港口成化二十三年置又范港巡司在县东六十里范港口洪武三年置今废】湖汊镇【在宜兴县东南五十里明洪武三年置九域志县有湖汊张渚二镇】陈阜镇【在靖江县东三十里旧名斜桥商民辏集分兵防守】生祠堂镇【在靖江县西十七里北连泰兴南通大江舟楫交通】新丰市镇【在靖江县西三十五里又有西宁镇在县西四十五里旧名镇海市距泰兴新市五里居民稠密百货骈集为邑巨镇】张渚巡司【在宜兴县西南六十里元设茶园提领所二处以掌茶税明初改设批验茶引所又置张渚巡司嘉靖中以批騐茶引所并入巡司】钟溪巡司【在宜兴县北五十里又有下邾巡司在县东北三十五里皆明洪武中置】马驮巡司【在靖江县西南小沙团宋置新港巡司原设在马驮沙属江隂眀永乐四年移置新港后改属靖江】庱亭垒【在武进县西三国呉志建安二十三年孙权射虎扵庱亭晋咸和三年苏峻作乱郄鉴守丹徒筑庱亭垒太平寰宇记庱亭铺在县西五十里与丹阳分界】小河寨【在武进县西北九十里孟河闸东宋置小河寨扵小河村元改置巡司明嘉靖三十二年移孟河堡】石桥寨【在江隂县东四十里刘恕十国纪年宋伐南唐呉越亦取其江隂宁逺军石桥寨今有石桥镇又安邉寨在县东南四十里南唐所置今明教寺即寨旧址】申浦寨【在江隂县西六十里唐永泰中商民辏集货物丰繁名申浦市宋置寨今为申浦镇】逰塘营【在武进县西南二十里一作牛塘明初常遇春攻常州败张士诚兵于此】靖江营【在靖江县治东明万厯九年以倭警设总练司统练水陆官兵分水陆二哨　本朝顺治六年改置守备统兵驻防康熈九年増置逰击添设官军沿江戍守】甘露市【在无锡县东六十里唐大顺二年甘露镇使陈可言据常州即此元置巡司眀废又荡口镇在县东五十五里在甘露市西南竹塘市在县北六十里与江隂县接界】长泾市【在江隂县东六十里与无锡县接界居民稠宻由此出常熟县亦为通道】于塘村【在靖江县西北三十里旧晋陵县依仁乡地元置于塘巡司眀初以司在江北新河口因改属泰兴县今为县分界处】
　　津梁横林桥【在武进县东南三十里跨运河元至治间建】五牧桥【在武进县东南四十五里与无锡县接界】虹霓桥【在阳湖县东俗名滕公桥唐至徳初建】风波桥【在无锡县东南四十五里望亭镇】髙桥【在无锡县西北十里跨五泻河口运河经其侧】潘葑桥【在无锡县西北十五里又洛社桥在县西北三十里皆跨运河】善教桥【在江隂县治南旧名驿桥一名善政桥宋建石梁跨黄田港】夏港桥【在江隂县西十里长三十五丈宋绍定中建】长桥【晋周处传长桥下有蛟食人为害处入水斩之元和郡县志桥跨荆溪即处斩蛟处太平寰宇记桥在宜兴县城前二十步又陆澄地理钞云桥创自后汉袁府君玘造一十三门宋元丰中改名荆溪桥】杜桥【在宜兴县城东门外一名上桥俗呼虾蟇桥相传为杜牧水榭故址】谭公渡【在靖江县东南苏家港口济大江】
　　堤堰戒袽堤【在靖江县西南澜港渡口】望亭堰【在无锡县东南四十里以御常州之水使入太湖不为苏害】文成坝【在武进县东南七里先是城中水出东水门直行明万厯九年开新河使水南入运河旁筑二坝建祠屋其上曰文成里】文兴坝【在靖江县西门外旧西南境之水従南直防大江故筑坝于此使水南绕城濠由东南出】魏村闸【在武进县西北旧名烈塘闸跨得胜河口明洪武三年设守御百户所舟楫由此出口入江六十里违扬州最为便防正统以后随浚随塞嘉靖中知州李画就闸垒成陡板以御江潮万厯中重浚】孟河闸【在武进县西北孟渎河上明洪武二十九年建　本朝康熈二十年重濬】于塘闸【在阳湖县北澡港口又永安闸在县北网头河上】马师闸【在江隂县东四十三里蔡港横河之交】蔡泾闸【在江隂县南十二里蔡泾通运河处亦曰南闸又曰下闸又黄田闸在县北一里亦曰上闸】东闸【在靖江县东二十里天生港上又东山闸在县东南三里苏家港上】寒山闸【在靖江县西南里许澜港上又平山闸在县西南三十余里缪家港上】
　　陵墓周泰伯墓【在无锡县东五十里皇山西麓呉王墩呉越春秋泰伯卒梅里平墟元和郡县志县东三十九里有梅里山泰伯处】呉季札墓【越絶书毘陵上湖中冡者延陵季子冡也古名延陵墟去县七十里皇览曰季子冡在暨阳乡元和郡县志在晋陵县七十里申浦之西太平寰宇志在江隂县西三十五里申浦】汉袁玘墓【在宜兴县西南太平寰宇记汉时县令死后为神荆山因改为君山】顾容墓【在无锡县东南十八里】晋周处墓【在荆溪县治东南荆溪南岸】郭璞母墓【在江隂县西晋书璞以母忧去职卜地于暨阳去水百许歩人以近水为言璞曰当即为陆矣其后沙涨去墓数十里皆为桑田舆地纪胜今去申港八里许有璞母墓】华寳墓【在无锡县西慧山下】南北朝齐王琨墓【太平寰宇记在无锡县东北二十五里又王僧达墓在县东北四十里胶山南岭下】琅琊王子陵墓【在无锡县北二十五里】梁敬帝墓【在江隂县西舆地纪胜良信乡有一大土封素号苍堆相传为萧天子墓即敬帝墓也】隋陈杲仁墓【在武进县南陈墓湾】宋陈襄墓【在宜兴县西南八十里】胡宿墓【在武进县东南十五里】葛胜仲墓【在江隂县东南十五里由里山】葛邲墓【在江隂县南四十里】邹浩墓【在武进县北门外地名林庄】张守墓【在武进县西朱夏墅】胡世将墓【在宜兴县东横山】蒋之竒墓【在宜兴县东南十里沧浦山】姚訔墓【在荆溪县西南南岳山】岳霖墓【在宜兴县西】尤袤墓【在无锡县西北二十里】张焘墓【在武进县南七十里梅堂山】元倪瓒墓【在金匮县东东芙蓉山上】明施武墓【在无锡县西大池】胡濙墓【在武进县东南文成坝】邵寳墓【在无锡县慧山第四峯】髙攀龙墓【在无锡县西南七里】李应升墓【在江隂县东】缪昌期墓【在江隂县东】
　　祠庙至徳庙【在无锡县治东祀周泰伯旧在县东梅里乡明洪武十年移置县治东宏治十三年重建扵梅里乡故址】延陵季子庙【在武进县治东南乾隆十六年】
</div>
    <div class="pagination">
<a href="大清一统志_page37.html">上一页</a><span>...</span><a href="大清一统志_page33.html">33</a><a href="大清一统志_page34.html">34</a><a href="大清一统志_page35.html">35</a><a href="大清一统志_page36.html">36</a><a href="大清一统志_page37.html">37</a><span class="current-page">38</span><a href="大清一统志_page39.html">39</a><a href="大清一统志_page40.html">40</a><a href="大清一统志_page41.html">41</a><a href="大清一统志_page42.html">42</a><a href="大清一统志_page43.html">43</a><span>...</span><a href="大清一统志_page39.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
