<!DOCTYPE html>
<html>
<head>
    <meta charset="UTF-8">
    <title>福建通志 - 第 142 页/共 239 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>福建通志 - 第 142 页/共 239 页</h1>
    <div class="content">　　李弥逊【字似之撰之子大观三年进士累官起居郎政和间上封事切直贬卢山令丐祠宣和末起知冀州时河朔有警募勇士邀击斩获甚众靖康元年建康牙校执其帅据城反弥逊时以江东判运领郡事单骑谕降诛首恶五十人抚其余党郡遂安髙宗即位复以为起居郎迁中书舍人条六事上之防试戸部侍郎秦桧再相弥逊独有忧色未几赵鼎罢桧遂专政尽逐异议者胡铨范如圭曾开相继窜斥弥逊请对力言其不可桧邀弥逊私第防以官爵弥逊拒之又上疏言愈切因累乞外郡帝留谕再三桧嗾论落职家居十余年终身不请磨勘不乞任子不序封爵朝廷思其忠节诏复敷文阁待制卒諡忠肃着有奏议三卷外制二卷议古三卷诗十卷】
　　李芘【字绩仁闽县人大观三年进士靖康中待次两浙常平提举禁卒杀州帅栁述古以叛芘徒歩谕以祸福卒感动请勤王自赎擢直秘阁建炎初提福建刑狱值叶侬入防自古田攻子城丰乐门芘冒矢石登陴谕之贼乃退范汝为反将东下乡民张毅乗乱掩袭古田帅程迈请芘徃招之芘单车入垒使擒汝为自効贼平除知泉州芘居官屡有勘定功后终左中奉大夫】
　　陈葵【字伯向闽县人大观四年释褐初入太学试上舍优等蔡京籍元符中上书王定等十八人奏乞编置葵其一也谪居衡州三年雷震元祐党人碑得释还诏有司许依元考定甲分注官授乐清尉再调建州以陈瓘门人复为京党劾罢高宗即位访求元祐党人胡世将孟庾宣谕福建以葵应诏授承事郎将作监丞寻召对除诸王教授逾年又以赵鼎党罢归葵屡遭踬蹶操尚不改时论髙之】
　　余光庭【罗源人政和二年擢第累官光禄寺丞出知南阳建炎初金人防南阳不屈而死举家殱焉】李广文【字梦授古田人政和二年以舍选登第雄勇过人所在以李虎子目之始尉尤溪捕防有功继令浦城倅建安方腊叶侬入防俱为广文所败尝出囚于狱使破贼赎罪世服其略又挺身独徃以戢盗防之乱识吕颐浩于稠人中辞秦桧粮料之职不与党祸自通仕至朝散大夫凡十六任皆有治绩所至祠祀之】
　　张觷【字柔直懐安人政和五年进士不与世诡随蔡京当国为子求师觷适到都京族子荐之觷再三辞不获遂即馆京亦未暇与接觷入馆严毅耸防凝然异他师蔡氏子弟已不能堪一日谓其子弟曰汝曺曾学走乎皆骇曰尝闻先生教子弟读书徐行未闻以走觷曰天下被而翁破壊至此旦夕乱且作贼必先至而家惟善走可免耳诸子弟大惊急告京曰先生病心京矍然曰此非汝所知即见觷深语敛容问计觷曰今宗庙社稷有宿昔之忧公当首揆亟引耆徳老成置诸左右以开上心罗天下忠义之士分布内外庶可救耳京叩所知觷以杨时荐京遂擢用之未几京贬死建炎间剧贼范汝为防建州觷时守南剑贼党张彻攻之统制官任士安拥兵不肯救觷帅州兵破贼斩彻函首送士安州兵大哗以觷让功于士安也觷曰不然贼众我寡今虽幸胜必且再至非与大军合不能御眀日贼果大至士安遂与觷夹击败之剑州以全召为考功郎累迁直龙圗阁后知处州复以荡平余防进秘阁修撰南剑人立祠以祀】
　　林抟【字圗南福清人举八行科入太学政和间又中特科授楚州叅军不就隠于灵石九垒下性豪逸善琴不肯轻为人鼔徽宗闻其名三召始至入内廷令鼔琴抟感时抚事奏悲风一曲徽宗不乐而罢着有琴谱三卷诗二卷】
　　梁岩老【字允济一名汝霖永福人政和五年进士靖康间金人攻汴岩老佐帅守城有劳绩明年诏使金不屈幽之荒寺日给饮食食余輙私晒之复留余饮渍其壁壁壊乃挟干糗南奔昼伏夜行竟全节而归髙宗嘉之除直秘阁知泉州寻卒】
　　李弥正【字似表弥逊弟宣和二年释褐为秘书省正字极言大臣进退之易实害治体又言古者创业之主必有谋臣任専责重忧勤逸乐与之终始今人才虽不及古愿舎短取长择忠实者推腹心任之则功可就徽宗称善命与修神宗哲宗实録官终朝奉大夫吏部郎中】
　　卢榕【字叔才初名郁永福人宣和三年擢第调安仁令绍兴初剧防曺成拥众数万自江北掠湖南时帅臣向子諲兵不敌又无外援冦入榕躬率民兵与战死之赠宣教郎官其子沂沂复与贼战死又官其子铸倅黄辅之哭以诗曰许国一心如铁劲阖门万口等毛轻】
　　黄祖舜【字继道福清人宣和六年进士绍兴间累官权刑部侍郎兼侍讲知枢宻院事尝论梁舜弼汉弼乃邦彦养孙不可加恩泽韩彦直不得升秘阁修撰□愿济恶秦桧中伤善不宜加恩秦熺预其父桧谋议不宜赠太傅皆见施行戸部奏以官田给已汰使臣祖舜谓计临安田仅千畆而使臣汰者一千六百余人所给不均乃止大将刘锜病不能亲军事诸将王权刘汜退败朝议欲诛权汜祖舜曰将败罪不可赦然刘锜有大功若闻而愤死得无快敌心乎髙宗嘉纳之卒諡荘定所着有易诗説国风小雅説歴代史议及遗文十五卷徽宗时尝进论语讲义有防校勘国子监版行】
　　朱倬【字汉章唐丞相敬则之裔七世祖避地闽中遂为闽县人倬宣和六年进士调常州宜兴簿张浚荐其才累官诸王府教授梁汝嘉制置浙东表摄叅谋有羣贼就擒倬鞫讯窜二人余释不问曰饥民剽食耳不可尽绳以法也通判南剑平巨防阿魏为秦桧所厄久不调桧败始召为御史中丞尝言人主任以耳目非报怨任气之地必求上合天心每上疏輙夙兴露告若上帝鍳临疏凡数十上其大者如发仓廪蠲米价减私盐覈军食皆有禆时政绍兴末拜尚书右仆射孝宗即位降资政学士致仕眀年复旧官卒赠特进倬长于料事为小官时尝因赐对防刘豫必败髙宗喜遂有意用之晩登政府金主亮入冦倬曰亮上防筑室反耕中防备我下防妄意絶江顾亮必出下防不足虞也果如其言尝荐史浩虞允文王淮陈俊卿刘珙后皆为名公卿孙着淳熙进士仕至吏部尚书】
　　吴元美【字仲实永福人宣和六年进士绍兴中歴太常寺簿出为本路机宜有文名尝作夏二子传二子指蚊蝇也其乡人进士郑炜与元羙有隙以上闻秦桧诬其指斥国家讥毁大臣髙宗特宥之谪容州再谪南雄州卒后杨椿洪遵等言于朝官其子】
　　翁熙载【名绩以字行福清人宣和末诣阙上书言夏人无故请和金既纳欵赵良嗣董才来降妄生邉隙乞斩二人以笃盟好不报熙载遂南归不求仕进其后熙河帅刘平仲战殁朝廷不之知蔡京当国莫敢言者熙载以诗哭之曰千里寒沙遗白骨一番新鬼泣黄云偷生同恶终相蔽安得忠诚逹圣君闻者皆服其直着有天山十议】
　　陈刚中【字彦柔祥道从子建炎二年进士性慷慨敢论事绍兴初官廸功郎上言民力凋瘵请罢冗食去虚文以足国用迁太府寺丞应诏建议忤秦桧意未几胡铨以劾桧贬韶州刚中作启贺其行有曰屈膝请和知庙堂御侮之无防张胆论事喜枢庭经逺之有人桧闻益怒遂与张九成等七人同谪知逺县士论惜之有诗云同日七人俱去国何时万里许还家刚中至县适有岭防尽瘁抚定冒瘴而死家贫榇不能归杭州风篁岭】
　　曽升【字孟髙福州人粟补吏靖康中所在多警升被檄部士卒戍楚州至昭信县遇敌与战死于阵昭信頼以全事闻赠五官与一子恩立庙祀之】
　　陈适【字正中连江人绍兴二年太学上舍释褐授雷州海康县尉时蛮冦陆梁适缮器练兵力战克防乗胜深入忽伏兵四起士马穷廹防欲之厉声曰男儿读书死必靖国吾世代衣冠荷国厚恩恨不尽忠以报今得死所矣骂不絶口遂遇害事闻赠宣教郎官其子孙】
　　陈宋霖【字元滂长乐人绍兴五年进士官终秘监初知同安适朱熹为簿遂订交焉其孙枅字自修徃从熹受业当时为熹所友者又有古田程伯荣沈有开傅子渊】
　　黄瑀【字徳藻闽县人绍兴八年进士调饶州司戸叅军嵗旱郡檄视属县民田当免租者瑀请免什九他县或不以实告太守疑瑀俾更其状瑀执不肯曰官可罢此不可易也改湖北转运主管帐司以荐改知永爽县迁两浙转运司干官权知华亭县值嵗凶不待报发赈全活无瑀居官存心爱人于利害无所避类如此建炎间汪应辰汪彻荐其贤授监察御史时王继先以医得幸恃宠蠧政中外切齿瑀欲论之病未及上同僚杜莘老素与瑀善来问疾瑀卧不应莘老再三呼之亦不应莘老忽曰吾今日击去王继先矣瑀即瞿然起坐曰君能任职如此吾何病探枕中片纸授之皆疏继先罪状也官终朝散郎】
　　陈璟【字景玉连江人太学生绍兴间金人败盟擢故相张浚都督江淮时汤思退当国倡议増币其党王之望尹穑遂诋浚罢其兵柄璟慨然不平与诸生张观等诣阙上书论汤思退奸邪误国乞斩以谢天下思退与之望尹穑亦寻罢璟负气磊落当时名流执弟子礼者百余人后授贵州文学】
　　王苹【字信伯福清人程门髙弟也资清养粹平居恂恂退譲及语当世之务即习于政者弗逮也绍兴间守臣孙祐荐其素行髙洁有忧时爱君之心召对赐进士出身除秘书省正字尝进言曰人心广大无垠万善皆备盛徳大业由此而成故欲传尧舜禹汤文武之道扩充是心焉耳髙宗善之官左朝奉郎杨时常曰同门后来成就无逾吾信伯矣中书舍人朱震寳文阁直学士胡安国徽猷阁待制尹焞皆举以自代秦桧闻而恶之防苹族子谊为文诋桧遂坐法夺官着有论语直解著作集】
　　林栗【字黄中福清人绍兴十二年进士累官兵部侍郎卒諡简肃栗有治才喜论时事朝议息兵栗极言其不可冬至有事南郊遇防庆节有防不用乐迨宴外使复有权用乐之命栗言祖宗二百年事天之礼今因一介行人废之不可又上疏言今日国体于四百四病之中名为风虚其言甚切性刚褊好胜尝与朱熹论易不合遂致攻诋为士论所讥】
　　林之竒【字少頴官人甫冠从吕本中逰本中器之绍兴二十一年登第累官校书郎防朝廷欲令学者参用王安石三经义説之竒上言王氏三经率为新法地不可用晋人以王何清谈之罪深于桀纣本朝靖康祸乱王氏实负王何之责正孔孟所谓异端邪説之不可训者时传金人南侵朝廷议和欲息兵之竒作书诋当路谓金人虚声恐喝欲议和宜先议战则其权在我战之所急以得人才为先防以痹疾乞外由宗正丞提调闽舶参帅议遂乞祠家居东莱吕祖谦受学焉淳熙三年卒諡文昭著有尚书集解论语注春秋周礼讲义孟子讲义杨子解义道山记闻拙斋集观澜集等书行世】
　　李樗【字若林闽县人与林之竒俱师吕本中后领鄊贡其学以穷经力行为主及门之士徃徃志尚修洁黄干甞称之曰吾乡儒学彬彬其以文行为学者宗则若林其杰焉者也学者称迂斋先生有毛诗解行世】
　　王普【字伯照与同时刘藻字昭信任文荐字逺流俱闽县人朱熹甞称福州先軰明礼者三人普为最优藻次之文荐又次之普兼精律厯官至侍郎藻终布衣甞解易有曰见险能止为需见险而不止为讼能通其变为随不能通其变为蛊文荐绍兴进士官终秘阁修撰王十朋尝称其直道立朝所着有六经章句】
　　蒋康国【字彦礼古田人绍兴二十七年进士尝从朱熹讲论熹楚辞集解多资之学者称鼎山先生】黄洽【字徳润官人隆兴初太学试春官第二以观察判官秩满谒丞相陈俊卿器之言于孝宗改京职累官太常丞召对称防擢秘书郎除右正言又除试御史毎有论列未尝攟摭细故累人终身时以为端士防水旱洽因祠祭上言此事全在陛下一心专精在民身虽法宫心则坛壝洋洋左右理非漠然除御史中丞又言荐举请托必竞于宰执台谏之门若不为人覔举使士大夫以公道得之岂不甚善或果有所知露章以荐亦何不可时孝宗方励精求治于洽言毎嘉纳谓卿良金羙玉殆天以弼朕拜叅知政事召商□除目孝宗大悦曰五十年无此差除也光宗受禅特召言事洽奏用人为首务寻致仕卒赠金紫光禄大夫洽常云家不欺亲仕不欺君眀不欺人幽不欺鬼何用求福居官时或劝治第曰吾未有以报国何暇为此先人敝庐足庇风雨矣时论推其毎事得大臣体着有奏议文集】
　　陈缜【字师文罗源人淳质有守少慕伊洛之学屡试礼部独以正心诚意为説俱见黜后以时务对遂擢第及廷试慨然曰今得对天子之廷可负所学耶复以诚意正心对发明伊洛之防孝宗见防嗟叹良久擢特奏名第一】
　　蒲尧仁【字彦性福清人乾道六年知防和亷白端谨自奉尤薄尝曰吾不欲以口腹累人间辍俸余散之贫民不为储积计县宇火邑人环视叹曰得无为吾大夫忧乎出力新之不费尧仁一钱居官三年去之日邑人赍钱帛送之一无所受龙图学士胡钟荐之曰所居民化所守不迁盖实録云】
　　林亦之【字学可福清人林光朝门人也讲学聚徒于莆之红泉赵汝愚帅闽荐于朝未及命而亦之卒学者称网山先生着有论语考工记毛诗荘子解玉融志网山集亦之传其学于陈藻藻传于林希逸藻字元藻希逸字肃翁俱同邑人藻甘贫苦学着有论孟解杜诗解并诗集学者称乐轩先生希逸绍定进士授平海军节度推官以清着声淳祐中入为秘书省正字登对乞信任言官又乞早决大计以慰人望皆见嘉纳官终中书舍人所着有易讲春秋传考工记解竹溪稿行于世盖光朝之学至希逸益显希逸既贵言于朝以亦之与藻经明行修终于布衣宜褒録以励后学诏从其请俱赠廸功郎】
　　刘世南【字景虞长乐人乐昌尉嘉誉之子嘉誉字徳称李侗门人也世南少从林之竒逰与吕祖谦为友秉礼蹈义乡党敬之官至吉州司理叅军子砥砺】
　　刘砥【字履之六嵗日诵千言每览古人忠孝大节輙激发慷慨初尝读释老书叹曰此不足习乃治举子业又叹曰此不宜专习闻朱熹得濂洛之传遂与弟砺师事焉熹□器之乾道二年与弟砺同举进士以时方攻道学不复仕进为文宏亦工扵诗】
　　刘砺【字用之幼頴悟中童子科从朱熹游笃志于学蔡元定编置道州砺与兄独冒时禁厚餽之】林谟【字丕显连江人始与吕祖谦同师林之竒及祖谦讲学金华谟徃从焉祖谦谓诸生曰此闽中瑞物也后又谒朱熹自以年老不得时见乡人有得熹学者必造而问之】
　　潘植【字立之懐安人父滋为林之竒髙弟黄干甞学焉植与弟柄徃武夷从朱熹游雅工文词而不肯试有司其学以务实为本】
　　潘柄【字谦之年十六即有志于道游朱熹门着有易解尚书解学者称为山先生】
　　郑湜【字溥之闽县人乾道二年进士光宗初为秘书郎因转对首乞尽事亲之道以全大孝严家法之义以正内治明教子之方以隆基本又乞节燕饮约用度亲正人勤省览庆元初为起居郎权直学士院赵汝愚罢相湜草制有持危定倾任忠竭节等语韩侂胄以其无贬词恶之出知福州坐免后为刑部侍郎入伪学党卒諡文肃】
　　陈表臣【字正甫永福人乾道二年擢武举知宜州以循良称时经略张玠诬杀无辜以邀功希赏表臣独执不可得释者韦文仲等六十四人】
　　髙南寿【字景仁福清人乾道五年进士知奉新县嵗旱白连帅赈粟劝分朱熹守南康告籴奉新南夀谢曰被髪缨冠方救同室熹初恠其遏籴后乃曰吾属皆如髙南夀政复何忧】
　　黄揆【字端甫永福人乾道五年进士淳熙十四年知新州州米贱钞贵例以钞折租税之入民甚苦之揆白诸司乞减其价百姓感悦秩满入觐首以钞租折变之害为言诏可其奏民颂至今不衰】
　　郑申之【字惟任长乐人乾道五年进士国子监助教朱熹避伪学禁至长乐申之从之游教授于乡及门甚众立文行忠信四斋以处之熹扁其所居楼曰聚逺】
　　黄定【字防之永福人乾道八年对防有云虽有无我之量而累于自喜虽有知人之明而伤于自恃孝宗嘉其切直擢进士第一累官知潮州为政刬积苏凋瘵潮民徳之官终国子监祭酒直显谟阁广东提举有文集行世】
　　郑鉴【字自眀连江人乾道间补太学生叩阍言踘毬事淳熙初释褐除太学正入对孝宗谓龚茂良曰郑鉴议论甚切召试馆职对防论大臣权幸干政复深嘉之除校书郎迁著作郎屡引对言时政为时相所恶遂乞外出知台州陛辞劄七上孝宗皆为改容及辞东宫太子语之曰前后讲论无如侍讲切直后卒朱熹为文祭之称其有古诤臣风云】
　　林頴【字叔嘉福清人隆兴间补博士弟子贠愤汤思退倡和议率同舍生伏阙攻之淳熙二年第进士廷防以复境土斥权幸为对由安溪簿録事累迁太学博士欲城唐邓为沔汉藩篱屯海泗为江淮保障出师防蔡以瞰秦楚分兵商汝以圗陜洛条陈十二防未献而卒着有经史骚传杂述十余种】
　　张洽【长乐人进士为县令从朱熹学自六经传注而下皆防其指归洽为学以主敬为本平居不异恒人至义所当为则勇不可夺着春秋集注地理沿革表行于世】
　　陈孔硕【字肤仲侯官人祖禧父衡皆为朱熹所称重孔硕刻志力学少以圣贤自期尝从张栻吕祖谦游祖谦死为心防三年后偕其兄孔夙师事朱熹于武夷甚见器赏淳熙二年举进士歴处州教授知邵武瑞金二县淮东广西提举常平所至有古良吏风终秘阁修撰以数忤史弥逺归杜门著书有中庸大学解北山集行扵世学者称北山先生孔夙庆元五年进士】
　　柯春卿【闽县人淳熙间宰宜春莅事精敏剖决不倦太守张杓雅重之后倅大府有能声】黄唐【字雍甫闽县人为考功郎韩胄为其父请諡唐不肯覆议遂辞官】
　　邓林【字楚材福清人年十五以诗义魁乡校淳熙五年登进士调太和簿一时如陈良戴溪朱熹吕祖谦皆与之游凡三上书极陈朝政时议欲授以中都干官或曰邓林若在中都此谤议之府也遂改石城丞有虚斋文集行扵世】
　　林瑑【字景良遹之孙父埏以遗恩授监税为漳浦丞歴福建提举司干办常守职争是非不以小官有所屈嗣知潮阳县秩满积阶奉直大夫瑑与兄璟瓖同举淳熙十一年进士教授鄂州三为转运干办秩满有防待掌故执政欲搀授辞归久之除吏部架阁嘉定初除国子正轮对言当发内帑省掖庭裁戚畹覈貂珰籍賍吏寜宗嘉纳之改国子博士请外知兴化县改知全州又改袁州俱引疾不拜寳庆初召再辞除寳章阁予祠】
　　陈舜申【字宋谟连江人淳熈十一年进士歴衡阳秭归教授累迁知漳浦县有惠政入为著作郎转对切直称防防有忌者出主管武夷冲祐观起叅议淮阃未赴卒所着有易鉴四书解浑灏发防审是集兵书订解南唐余事髙斋文集子徳一绍熈进士官终朝请郎知宜州卒之日囊无余赀所着有易象发防横舟文集诸子总解数百卷兄弟四人二为州牧二为县令累世同防推徳门云】
　　王益祥【字谦叔长乐人淳熙十一年进士及第歴桂阳建康教授以陈傅良张杓荐擢监簿编修説书出知宁国改处州时严伪学之禁丐祠去后提刑江东以里人陈自强进相位弃官归】
　　郑昭先【字景绍闽县人淳熙十四年进士初授浦城主簿叹曰学问未悉何以治人闻朱熹讲眀濓洛之防遂徃逰其门居官有惠政擢知归安邑民爱之累官谏议大夫知枢宻院事进右丞相辞不拜卒之夕有大星坠于故居諡曰文清昭先居政府以爱防人才振防掩滞为己任景献太子薨朝廷议建储昭先请以仁宗为法议乃决防旱灾求言同列有欲罪上书直者昭先曰以直言求人乃以言直而罪之耶尝谓人臣能以文王事纣之心为心则无不可事之君人子能以七子事母之心为心则无不可事之亲有日湖遗稿五十卷】
　　陈徳豫【字子顺连江人淳熙十四年进士调建州户曺分教宣城累迁诸军粮料院官终大理卿徳豫居官毎抗疏论事皆切时务绍熙中因旱求言徳豫上封事以致灾之由在讳天变讳人言乞去二讳以回天意光宗嘉纳少好学博通诸子百家而能不诡扵正在宣城时方禁程氏学甚严命所在燬其书郡学旧有二程遗文徳豫防藏维谨着有讷斋集】
　　林岊【字仲山古田人绍熙元年特奏名嘉定间守全州甫至郡即定先贤祠祭礼时清湘书院久废岊捐赀修葺复建率性堂日偕书生讲明道学勉敦实行与魏了翁友善为作书院记在郡九年多惠政去日民爼豆之栁侯庙】
　　林子冲【字通卿之竒从子绍熙四年进士初为南丰簿郡守陈岐延修礼乐书子冲随文释义订讹补阙书成杨万里周必大称其精密调将乐丞丁外艰徒行扶柩归以哀毁卒】
　　敖陶孙【字器之福清人少倜傥有大志为文章援笔立就韩侂胄用事朱熹贬外陶孙时游太学首以诗送之赵汝愚死贬所陶孙复哭之以诗揭通衢壁上云左手旋干右转坤云何羣小肆流言狼胡无地容姬旦鱼腹终天葬屈原一死固知公不免孤忠頼有史长存九原若遇韩忠献休説渠家末代孙墨迹未干壁已为人舁去侂胄大怒遣捕陶孙变姓名得免后登庆元五年进士官至温陵佥判】
　　陈贵谊【字正甫福清人庆元五年进士又中博学宏词科累官太学博士时议更楮币法贵谊转对不合迁将作监丞宪王府小学教授又奏今触犯忌讳者指为好名切劘时进者指为玩令一人言之未已或至十数人言之则又指为朋党忠佞不分是非易位史弥逺恶之后为礼部郎复言人才所以立国本而幸门四闻言路所以通下情而循黙媕娿弥逺愈不乐讽言官论罢之理宗即位召为起居舍人累迁中书舍人直学士院封还内侍恩赏诏书屡进谠言天子识之绍定间理宗始亲政以为叅知政事面谕曰顷闻忧国之言朕所不忘擢兼同知枢宻院事五上章乞归转四官加邑封致仕将行犹以汴洛出师上疏力争卒赠少师资政殿大学士】
　　卓洵【字士直长乐人庆元间知防和县留心水利剏置沿溪六闸灌田万畆民至今食其泽】苏大璋【字颙之古田人庆元五年进士除道州教官以阐明正学为己任召试舘职为秘书省正字累迁著作郎时方严伪学之禁大璋转对力言其不可执政恶之出知吉州卒于家初大璋父鸿有隂徳及大璋贵邑尝大水壊民庐田嵗以不登大璋为邑上书诏遣常平使者赈贷乡人尤徳之】
　　陈【字日华长乐人庆元初知汴州捐帑钱市官田以赡学校减户口食盐价以纾细民作义冢掩遗骼之无归者汴俗尚鬼信巫至是无敢犯禁弟映继之鋭意振举盖五营屋千余间梵清流路百四十里晔尝剏桥南山映为竣工焉其先同郡陈粹知州事劝农养士多所兴革奏最为天下第三赐书褒宠民称晋安二贤云】
　　杨宏中【字充甫侯官人庆元中台臣李沐希韩侂胄意劾丞相赵汝愚逐之祭酒李祥博士杨简上疏论救有防补外宏中为太学生与同邑徐范罗源张衜论救祥等而明汝愚无罪时诸生中多有欲与者闻侂冑将寘重辟皆怖不肯列名徐范毅然曰业已具疏何惧之有疏上侂胄果大怒俱编管五百里外禁锢十余年侂胄诛始皆进用宏中登开禧元年进士为大学正因旱上封事指切无隠时论益壮之官终知武冈军徐范登嘉定进士官终朝奉大夫尝通判泽州湖湘大旱范赈饥民多所全活卒赠朝请大夫集英殿修撰张道官终防和令当时同宏中上书又有林仲麟蒋传周瑞朝天下号六君子仲麟福宁人详福寕府人物】
　　张宏图【字巨济福清人精星厯尝论宋朝记礼多讹舛因着大礼记数卷及万言书诣阙上之大概论祀天神位次之失又论太子星因及皇嗣赐官保议郎嘉防间复上书言慈懿太后攒陵今在湖曲修吉寺湖上游宴非怵惕凄怆之意宁宗感悟凿御鹢沉之转官一秩自是西湖絶清跸之声宋人诗曰龙舟大半没西湖此是先皇节俭图二十余年安静里掉歌一半在康衢盖实録也】
　　陈韡【字子华孔硕子开禧元年进士淮帅贾渉辟京东河北干官韡为画防遂有堂门之防迁将作监丞歴仓部员外郎入对言臣前所陈前代数君事如布徳兆谋任贤使能区处藩鎭不事姑息诚今日急务愿择而行之绍定间盗起闽中除知南剑州兼福建提刑招捕使以亲防辞不许乃受诏募土兵击诸防尽殪之会羣盗汪徐起衢陈三枪起贑又诏韡节制江西福建广东三路贼悉讨防无遗进权工部侍郎累官端明殿学士叅知政事知枢宻院福建安抚大使知福州事卒赠太师諡忠肃韡少负气父恩当廕不受让其弟韔初击贼时兵寡或言贼势炽宜以恩招之韡曰贼起仅百余不捕而招养之至千又养之至万更复养之将至无算矣今但当议益兵耳乃请淮西精甲五千进讨益急羣盗畏其威名毎出战望其旗帜皆惊哭韡讨贼时懐安陈旦以江州统领从韡战死祀南剑州】
　　郑性之　　　【初名自诚闽清人从朱熹逰嘉定四年进士第一授平江军节度判官召对以崇为先除秘书正字乞强国势励节义守之任累万余言迁知袁州入见言执政】
　　【出一言侍从之臣间有不肯阿徇者则立中伤之此非国家之福时东宫虚位乞早定大计宁宗嘉纳之出知贑州改知隆兴进寳文阁待制知建宁府端平元年召为吏部侍郎奏言陛下比者大开言路以通蔽塞诸臣心茍爱君谁不欲言言不切直何能感动譬如积水一决其势必盛其声必激故言者多则易于取厌言之激则难于乐受若少有厌倦形于词色则谗謟乗间而入矣擢左谏议大夫又言台臣交章互诋愿陛下鉴古今天下安危之变君子小人消长之机公以处之拜端明殿学士累迁叅知政事加观文殿学士寳祐二年卒赐諡文定性之所至为民兴利除害崇化厚俗民有骨肉争讼者輙晓谕谆切不事刑威立朝正直忠厚无所依附着有端平奏议及宋编年备要行世】
　　许应龙【字恭甫闽县人嘉定元年进士累迁宗学博士理宗即位再迁著作郎丐外知潮州时盗陈三枪起贑州冦闽广间炽甚又有钟全者与三枪合党逼潮应龙搜补亲兵日训练以备要害贼不敢犯招捕司遣帅齐敏率师由漳趋潮追贑余防应龙谓曰兵法攻瑕今钟全残冦若先破则三枪可不再擒也敏从之羣防悉平僚属欲上其功固让乃止召为礼部郎朝廷嘉其治潮亲劳焉拜端明殿学士签书枢宻院事卒赠资政学士银青光禄大夫諡文简】
　　林光裔【福州人嘉定十二年知宁都周知民隠举行荒政邑俗多溺女光裔储米为举子仓积俸为举子钱贫民生女者邻里以闻先给钱米养产母阅月抱女至庭騐视月给米三斗至周嵗而止行之数年全活甚众】
　　李韶【字元善弥逊曾孙父文饶为台州司理叅军尝曰吾司臬多隂徳后必有兴者韶少颖异嘉定四年与兄宁之同第进士初教授南雄调庆元累迁右正言侍御史出知漳州歴吏戸礼三部侍郎兼中书舍人迁寳章阁直学士知泉州召权礼部尚书累乞祠以端眀学士提举万夀观卒諡忠清韶为教授时有权贵荐士欲充学职不与祭酒袁燮求学宫隙地益其居亦不与爕儒者贤韶而嘉之治郡所至俱有亷声立朝建论皆人所难者魏了翁罢督予祠韶独抗疏请留宦者陈洵溢女冠吴知古颇居中用事韶论其罪朝廷惮之其自泉州赴召也执政史嵩之遣人要扵途嘱勿言济邸宫媪国本三事韶不答及入见竟以三事为请且曰史墨有言季氏世修其勤鲁公世从其失愿揽威福使不下移是时嵩之父子相继窃国柄韶盖指之嵩之深憾焉韶公清笃实理宗屡欲大用之自以不合当途故屡辞召命平生不溺扵声色货利黙坐一室门无杂宾】
　　张磻【字渭老罗源人嘉定四年进士初知清江县有能声淳祐甲辰史嵩之以内忧去位朝廷念之有夺情意而嵩之亦经营再相在廷缙绅莫敢言者磻时为郎因太学发防感动台臣与三镇共论之事遂寝嵩之禫谋将复入磻是时为大司成率同列言之甚切复格不行磻由此名动天下】
　　林防孙【字子武古田人从朱熹游党禁起学者惧及祸多变其学更事他师惟防孙从讲论不辍嘉定七年特奏名为县尉有书本义中庸章句并防谷集行世同邑邵整与从子景之以家学自相友教授常百余人终于布衣景之事继母以孝闻仕终莆田令着有玉坡集】
　　唐璘【字伯玊古田人嘉定十年进士时台臣有奏次对官不许论邉事者璘因对防极诋之调瑞州教授仿白鹿洞教法崇礼让后文艺士翕然知向擢监察御史璘以母在不欲为谏官其母曰吾有而兄在苐尽言勿以吾为忧璘拜谢乃就职上疏言天变而至扵怒民怨而至扵离陛下乃从欲累徳文过饰非疎正人昵戚宦浊乱朝政自取覆亡又言宰相用时文之才为经世之具不度事宜轻桃兵端顿空国帑理宗读其疏瞿然改容复请号召土豪经理荆襄亟择帅臣安集淮西数事并见嘉纳因问邉事甚悉璘感主知益尽言弹劾无所畏避论执政郑清之等误国不报遂求改外章七上后为广州安抚使乞致仕朝廷思之亟命入奏擢太常少卿母防哀毁而卒璘在台仅百日直声震朝野世拟之唐介云】
　　赵以夫【字用甫宋宗室居长乐嘉定十年进士歴知漳州始下车邻防猝至诸道兵防调度繁伙民不加敛应之裕如擒渠魁槛车以献漳民苦丁钱奏以废寺租代输眞徳秀上其事于朝为分符守土者法知邵武军平下瞿贼及清溪蛮嘉熙初为枢宻副都承防防厯官言是嵗季冬之朔日当食以夫预奏修徳以应之拜同知枢宻院事时未立太子以夫类编仁宗髙宗定储本末具载诸臣谏疏及举行次第上之理宗览曰此事实不可缓官终吏部尚书兼侍读】
　　林珪【字介卿福清人嘉定十年进士累官朝请郎慷慨乐施创义塜于修仁里邑人祀之学宫侄振为兴化令资禀冲粹政事详明不动声色三年百姓无犯犴狴为空改知邕州】
　　赵紃夫【闵县人嘉定十三年宗子正奏绍定四年以贑尉摄宁都县时石城防黄元仲僭号狂逞紃夫葺城濠为守御计贼围城登台射之稍退率兵追北遂擒元仲脔扵市明年还职父老磨石纪其功】
　　黄干【字直卿瑀之子瑀殁干徃见清江刘清之清之竒之曰可从朱元晦学干白母即行既至防熹他出干留客邸三月执贽后昼夜励学倦则防坐一椅或至逹曙熹语人曰直卿志坚思苦与处大有益及张栻亡熹与干书吾道益孤所望扵贤不轻后以女妻之丁母忧学者从讲扵墓庐甚众熹作竹林精舍成遗干书有他时代即讲席之语及编礼书独以防祭二编属之病革挈授深衣及所著书手书与诀曰吾道之托在此吾无憾矣歴官临川新淦令知汉阳军安庆府皆多善政安庆人至以黄父称之尝入庐山访友人李燔陈宓相与周旋玉渊三峡间俛仰朱熹旧迹即白鹿书院讲乾坤二卦山南北之士皆来集晚年家居弟子日盛至借隣寺处之昼编礼著书夜与讲论经理质疑请益无虚日俄命知潮州辞不行卒諡文肃学者称勉斋先生有经解文集行扵世】
　　余偶【字占之古田人朱熹门人与吕祖谦黄干为友所着有克斋集时同邑逰朱熹之门者又有林师鲁林大椿师鲁号芸谷大椿号慥斋尝题十六字云仲尼再思曾子三省予何人哉敢不修整士林宗之】
　　林用中【字择之古田人庆元间特奏名始从林光朝学既闻朱熹授徒建安遂弃举业徃从熹喜其笃信尝目之曰畏友与蔡元定齐名张栻守潭州熹偕用中徃访之有南岳唱酬集石墪宰尤溪延掌学政仅为一徃后不复出终身不求仕进赵汝愚帅闽日尝亲造问政焉弟允中字扩之朱熹称其晦外而明于内朴外而敏其中用中有草堂集眞徳秀为之序】
　　林学防【字正卿一名羽永福人与弟学履俱从朱熹学伪学禁起筑室龙门庵下讲眀性命之防不求仕进所着有梅坞集传扵世同时懐安林宪卿字公度亦从朱熹学温和谨行乡人化之】
　　曾逢震【字诚叟闽县人幼读书过目成诵慨然有求道志与郑性之俱从朱熹学耻为塲屋之文隠居道山同邑郑文遹字成叔嘉防中贡士熹尝命编次防礼着有易学启防或问春秋集解防礼长编庸斋集等书】
　　陈如晦【字日昭长乐人幼嗜学贯穿经史从黄干游尝读眞徳秀夜气箴作曰须见得冬为四时之夜夜乃一日之冬便是自家向晦入息处又见得造化发育之妙便是自家事物周旋处扵此敬义夹持动静交养则两得之矣遂次其韵为生意箴徳秀见之亟加称赏一时耆徳钜公乐与为道徳交晚以赵汝腾荐充经筵不果授本州教授卒所着有论语问答及讲义文集】
　　何仲慈【字幼斋福清人理宗朝应荐举判兴化军亷谨方正莅官肃若神明不畏强御有犯法虽权贵亦不贷吏民服之】
　　黄师雍【字子敬闽清人少从黄干学举寳庆二年进士调楚州官属时李全反状已露师雍宻结他部都统时青圗之谋泄青被杀师雍不为动秩满朝议贤之以不徃见史弥逺调婺州教授李宗勉荐之知龙溪迁粮料院复以忤史嵩之差知兴化军改邵武拜监察御史论嵩之罢之理宗欲以为侍御史丞相郑清之沮之曰如此则臣不可留迁起居舍人兼侍讲清之犹冀其少贬师雍曰吾欲为全人终不屈官终礼部侍郎尝慕徐侨清望欲谒之会侨有召命即不徃侨闻益重之】
　　赵汝腾【字茂实宋宗室居古田寳庆二年进士累官秘书郎转对言节用必先自乗舆宫掖始累迁礼部尚书兼给事中入奏言前后奸谀之臣伤善害贤自取要职何益陛下而深损扵圣徳兴利之臣移东就西自遂谿壑何益陛下而深戕扵国脉则陛下私惠羣小之心可以息矣拜翰林学士辞归累召乃就职以端明学士兼翰林院学士承防知泉州卒赠四官諡忠清平生一言不妄发一钱不妄取朝廷尝赐田宅以旌其亷】
　　张疆【字定叟一字弱翁古田人以易义补太学生尝叩阙上书力诋史嵩之擅政嵩之欲寘之死理宗特免之嵩之亦以是罢后释褐登第累迁国子监书库官复率同列丁应奎等上疏论丁大全误国并谏迁都之失悉见嘉纳疆性慷慨好议论国家大事以风节著名】
　　潘牥【字庭坚以字行闽县人端平二年进士时对防者百余人牥对独以济邸为言有曰宜厚东海之恩裂淮南之土皆人所不敢言者侍御史阿执政意劾牥欲寘之法理宗不许调鎭南军节度推官迁漳州通判防日食求言牥又上封事援熙宁初元日食诏郡县掩骼着为令事以寓讽谏之意言至剀切丞相游似善其言不能用也牥虽颠沛不忘纳忠洎游欲用之而牥卒矣牥廷试防传京师识者以为张九成王十朋軰人着有诗集古乐府】
　　陈容【字公储别号所翁长乐人端平二年进士初令平阳辟道路通沟洫议赈籴修学宫从容简易政务修举时集诸生敷衍经义暇则与佳士论文赋诗嘉熙间通判临江军州事以才名受知理宗入为国子监主簿官至朝散大夫贾似道欲招致之幕下容酒酣輙卑侮之似道亦敬而不怒出知兴化军容诗文豪壮尤善畵龙世传所翁龙】
　　彭彦班【字国器闽县人端平中知循州省檄敷籴彦班请减五千石转输之费不及扵民学宫圯捐金钱数十万新之且蠲佃丁困于赋役者五十余家学以供营缮去之日士民肖像祠于州学】
　　陈垲【字子奭襄曾孙占籍嘉兴端平二年登第累官右文殿修撰知平江府兼淮浙发运使以户部侍郎赵必愿举最特转一官迁大府卿终端明殿学士諡清毅垲为司农时尝上疏请进恬退斥容恱以励士大夫亷耻知太平州请蠲诸郡灾伤又发公帑代三县输折帛钱五十万九千三百六十余贯屡歴麾节军民爱戴尤乐荐士着可斋瓿稿二十卷】
　　朱挺【字烈仲闽县人端平中知循州以风教为先行乡饮举课试习俗丕变复申明节制以御六戍咸遵纪律适外防至挺遣兵捕之斩获几尽】
　　常挺【字方叔连江人嘉熙二年进士官太学録召试馆职迁秘书省正字以考功郎出知衢州拜监察御史兼崇政殿説书疏言邉阃三事曰辟实才奏实功招实兵朝廷二事曰选良吏擢正人又言愿陛下深思宏逺之规模奋发清明之志气立纲陈纪以为万世法程昭徳塞违以示百官宪度除工部侍郎以寳章阁直学士知漳州改泉州累迁吏部尚书官终叅知政事封合沙郡公】
　　吴秀发【字宗鲁闽县人寳祐元年进士判饶州政务便民尤留心狱讼尝出罪犯给以农具使治生歳防议赈有法全活甚众元兵南下疏屯战守事宜后以功进中散大夫光禄卿加松江制置使仍判州事】
　　陈琥【字少严闽县人寳祐元年进士为南丰令痛绳郡吏尝曰民不得安者吏为之蠧也取吏之巨猾曰三陈者断手足以令于是羣吏股栗百姓欢呼有问者曰公以恕斋自号而竟不恕何也对曰吾恕扵民耳吏可恕乎识者以为名言同郡赵以孚字用甫寳庆初亦令南丰承严宻之后一以儒雅寛大抚柔其民崇学校简刑役邦人亦懐之】
　　杨梦斗【字子仰长乐人寳祐四年进士歴州都统使镇服蛮酋兄琦弟叔济侄次郑分兵守要害景炎末宋室播迁梦斗与文天祥力抗元师兵败赴子江死里人立祠祀之扁其额曰文章节义】
　　髙应松【字筼畆长乐人开庆元年进士权礼部员外郎直翰林院元兵至临安应松不肯草降表兵入举朝奔窜从官留者九人应松与同郡翁仲徳陈春伯郭拱与焉朝廷旌其忠迁端明殿学士签书枢宻院叅知政事及两宫赴北应松扈从至燕絶粒不语七日死】
　　王勲【字克壮闽县人景定三年进士官乐昌令遇事剖决若流乆之公庭晏然日焚香读书秩满去或问舟人何所载曰吾贩一船清耳】
　　郑格【字廸民福清人司理建州有清操豪贵有强取官地者格力争之卒复其地景定初转广东推官操行弥励所亲见其囊槖萧然曰子后何计出岭格曰既能入岭岂不能出岭耶改知攸州卒子坚侄聚皆博学励节世其家】
　　陈觉伯【字宗尹如晦子咸淳七年进士授泉州教授以古道廸士幼主航海次泉州港觉伯率同列表起居寻命摄州倅扈从入广拜福建提刑数月罢归闻厓山师溃愤惋不食且卒命其子曰吾宋臣也题吾墓则系吾于宋】
　　林【闽县人徳祐二年元兵廹临安扵赭山集忠义数千人捍御海道以功补宣教郎文天祥开府南剑佐其幕天祥再入广权通判惠州从至潮阳防明州海艘漂得水军数百人与邹防子俊等兵合教练之后五坡败被执脱走惠州为游兵所获防以北行乗间投河得援出忧愤死建康】
　　林同【字子眞公遇子以世廕补官家居时元兵将至以累世事宋不肯臣元督府监丞刘同祖者其妻同女弟也亦不肯臣元遂谋起兵即同宅建牙募众复取福州兴化南剑三郡未几三郡叛降扵元同祖走他邑自缢死元兵至同盛服坐堂啮指血书壁自誓亦不屈而死】
　　陈公荣【字子华长乐人景炎元年元兵入公荣破产募兵谒文天祥天祥喜荐授福清知县蒲夀庚以城降公荣同子宗传侄老成防张世杰讨之宗传老成战死同日死行间者一百七十人事闻诏赠官及一切赐祭有差公荣临终戒族人无出仕终元之世无一人附宦籍者】
　　朱牧【字子文闽县人举进士为安溪主簿调隆兴府法曹宋亡死之乡人私諡曰文贞】
　　郑所南【字忆翁连江人以太学生应博学宏词科防元兵南下所南犹叩阙上书元人争物色之遂变名曰思肖示不忘赵意也侨居呉下坐必向南时时望临安旧都野哭若狂终身誓不见朝士有铁函经藏苏州承天寺古井中至明崇祯庚辰始出人异之】
　　元
　　林兴祖【字宗起罗源人至治元年进士知铅山州铅山豪吴友文造伪钞辄杀人灭口家累钜万歴数守无敢发者兴祖至亷得其状遂寘之法并诛其党二百余人一州独治擢道州路总管防獞防道州湖南副使哈喇特穆尔屯兵城外不肯救将避去兴祖説之以乏军储为辞必得钞五千锭铜盾五百乃可破贼兴祖许之且入城劝谕盐商贷钞五千锭取郡楼旧铜板为盾日中皆备以赂哈喇特穆尔大喜师乃留贼闻遁去永明县峒猺窃发兴祖手榜谕之皆曰林总管亷而爱民不可犯也三年不入其境州尝旱有螟食麦为文以祷大雨三日螟尽死人以为神】
</div>
    <div class="pagination">
<a href="福建通志_page141.html">上一页</a><span>...</span><a href="福建通志_page137.html">137</a><a href="福建通志_page138.html">138</a><a href="福建通志_page139.html">139</a><a href="福建通志_page140.html">140</a><a href="福建通志_page141.html">141</a><span class="current-page">142</span><a href="福建通志_page143.html">143</a><a href="福建通志_page144.html">144</a><a href="福建通志_page145.html">145</a><a href="福建通志_page146.html">146</a><a href="福建通志_page147.html">147</a><span>...</span><a href="福建通志_page143.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
