<!DOCTYPE html>
<html>
<head>
    <meta charset="UTF-8">
    <title>陕西通志 - 第 66 页/共 490 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>陕西通志 - 第 66 页/共 490 页</h1>
    <div class="content">　　州同廨在州堂左吏目廨在仪门内右【旧有州判廨在仪门内左税课司在州治西俱裁缺】
　　学正训导廨在明伦堂北隂阳学在州治西医学在隂阳学西
　　平利县署在城内近西明洪武五年建成化中知县赵贤相大加修葺作正防三楹左为库藏右为幕防旁列吏舍狱在大门右侧戊戌知县赵伦复新廨宇有教谕刘博记
　　本朝雍正八年知县王霔增建书舍及仪门三楹典史廨在县署左【旧有镇坪巡检司在县东南六百里缺裁】
　　训导廨在学宫左
　　白土路游击守备署在八里冈
　　洵阳县署在城内西北明洪武三年知县李肃因元旧建署成化十年圯于水知县杜琳改迁今治中为牧爱堂堂左钱帛库甃以石墙治间知县蒋昺建申明亭于县前万厯九年知县南兆新建川堂
　　本朝康熙五十九年知县张存恒建钟楼于大堂左典史廨在县堂右【旧有三岔巡检司在县北一百二十里闾闗巡检司在县东一百四十里俱裁缺又两河闗巡检司顺治中裁缺】
　　教谕廨在明伦堂右训导廨在博文斋后隂阳学在县治东医学在县治西
　　守备署在七里闗
　　白河县署在城内正东明成化十二年建中为正防后为二堂三堂俱三楹
　　本朝雍正三年知县刘元清修葺建赏心亭
　　典史廨在县署右
　　训导廨在县署左
　　紫阳县
　　游击署在县治西即察院旧址顺治八年游击仰九明建千总署在西门内顺治八年钱必秀建【旧有察院在城内县治西后改为游击署顺治十一年知县李如桂改建于西门外康熙初知县朱允治重修】
　　知县署旧在东北隅即今之大名寺嘉靖丙辰知县张亨甫迁今治即昔之大名寺址也明末倾圮
　　本朝顺治八年知县董防祥建正堂三楹及内署仪门十一年知县李如桂建库于堂左营书舍创东西厢各二楹康熙二年知县朱允治建东西吏舍堂西设犴狴五年拓增书舍八年知县张麟化复拓基增修五十五年知县李焕新二堂六十年重建大堂雍正六年知县李昌宗增置吏舍广书舍三楹倾圯者悉葺之
　　典史廨在县堂东
　　训导廨在县治东门
　　石泉县署在城内正中明洪武六年建日乆就圮康熙五十三年燬于火后知县渐次修理大门三楹仪门三楹大堂二堂三堂左右书房各三楹堂东建库廐囹圄在大门右
　　典史廨在县署仪门内西边【旧有饶峯岭巡检司缺裁】
　　训导廨在文庙西隂阳学在县治西北医学在县治东
　　千总署在县城内
　　【旧有东西二察院西则知县潘瑞竒修葺旧府防新府防并在县治东今俱废】
　　汉隂县署在城内西北旧在今石泉江汉之南以社溪院为朝贺地宋皇祐四年没于汉水绍兴初徙治新店即今治也明洪武五年重建成化甲辰灾丙午知县张大纶拓基建堂户吏舍自为记
　　本朝康熙二十八年知县赵世震复拓缭垣建三堂构卧月斋筑云构轩设二亭于射圃自记之养济院在东门外
　　典史廨在县署西
　　训导廨隂阳学医学俱在县治西
　　【旧有察院在县治西南闗南道行署在察院西】
　　商州
　　督学行署在上街即北察院万厯乙夘建舍于两廊遇试设棚厰试已撤去知州王邦俊修葺崇祯癸未防燬
　　本朝顺治癸巳知州刘正率五学诸生输赀建正防六楹大门三楹丁酉知州王思治相继鼎建堂室号舍规模大备有记后移试华州棚渐圮雍正四年复移试本州署篆捕盗同知杨宗泽捐俸重建督学王謩为记
　　【旧有商洛道署在州治东旧为布政分司明治十一年议李贵和改建正德十年议苏干重修有太仆南镗记万厯十八年议苏濬凿池种莲有纪异记今裁缺又南察院在州治东布按二司在州治南俱乆废】
　　城守营游击署在城内十字街南康熙二十八年建旧为守备署四十八年改设游击
　　知州署在城内近西因元之旧明洪武中知县陈荣祖修葺成化十三年改州正德中知州王瑀修吏舍嘉靖时知州李文瀚修后堂州判欧珠书忠爱堂匾额东为幕防西为恒足库仪门内西偏为狱万厯中知州司光祖修寅賔馆署篆州判赵汴成之知州王邦俊重修匾曰事友堂今移州治东北街养济院在州西大云寺南
　　吏目廨在州署东【旧有州同廨在州署东嘉靖七年缺裁州判廨在州署西顺治十六年缺裁武闗巡检司在州东一百八十里秦岭巡检司在州西一百二十里今俱裁缺】学正廨在儒学防门西训导廨隂阳医学俱在州治西北
　　镇安县署在城内东北隅明景泰三年建治十六年知县仪凤正重建正堂五楹退思堂三楹重门吏舍悉备崇祯十三年流冦侵残移治县寨
　　本朝康熙中知县耿晋光复移城内旧署养济院在县
　　治西
　　典史廨在县署东北【旧有旧县闗巡检司在县北一百二十里五郎坝巡检司在县西三百五十里今俱裁缺】
　　训导廨在县治东隂阳医学俱在县治西
　　【旧有察院在县治东今改儒学署分司在县治西北府署在县治南水獭太家青峯三铺公馆各一所】
　　游击署在旧县闗
　　雒南县署在城内正中明洪武元年建正统中知县张玑修葺治中知县秦安正德时知县赵琮继修嘉靖中知县杨士元复修规模畧备中为正堂左賛政防右钱帛库仪门内右偏为狱知县髙绶复新之养济院在县治西闗
　　本朝顺治中堂库俱圮知县徐徴凤建之
　　典史廨在县署西三要巡检司在县东南九十里【旧冇丞廨在县署东石家坡巡检司在县东四十里今俱裁缺】
　　训导廨圮
　　【旧有察院在县署西布政分司在东门内北街俱废按察分司在察院旁今改建闗帝庙】
　　山阳县署在城内正街东西之中明成化十二年建十四年知县杨隆续成之有秦府教授陈嘉猷记明末冦燬
　　本朝康熙中知县阮振增修大堂六楹西为库狱在大
　　门西偏
　　典史廨在大门内西北【旧有主簿廨大门内东偏竹林闗巡检司在县东一百三十里丰阳巡检司在县东南一百五十里今俱裁缺】
　　训导廨在明伦堂后
　　【旧有察院在城隍庙东布政司署在东街按察司署在西街今俱废】
　　商南县署在城内东隅明成化十二年建明季倾圮
　　本朝知县李国统宋广业蔡名辅相继修葺
　　典史廨在县署西【旧有富水堡巡检司在县东三十里康熙十五年裁缺】训导廨在县治西北
　　同州
　　督学行署在州治东
　　【旧有御史行台在州治左东为布政分司西为按察分司兵备道在按察分司东闗内道在鼓楼右后为府馆今俱废】
　　知州署在城内北隅即古冯翊郡治明洪武三年同知邢权重建中为牧爱堂堂左库藏大门内西南为狱嘉靖乙卯地震倾圮知州梁恩郭显鸣贾化醇相继修葺养济院在儒学东
　　州同廨旧在州堂左后移堂右康熙五十四年兼理河东事务旧大庆闗亦设署焉州判旧廨原廨废吏目廨在州堂西南【旧有州判廨在州堂右缺裁今为州同廨】学正训导廨在明伦堂北隂阳医学俱在州治西南
　　千总署在州署东雍正九年建
　　朝邑县
　　同州同知兼理河东事务署在河东旧大庆闗康熙五十四年设
　　知县署在城内正中金大定七年建元大德七年县尹顔英重修明宣德中知县王鼎成化中知县郭良相继修葺中为牧爱堂左賛政防右钱帛库大门有台有楼郭良建大门外为旌善申明亭东西列棹楔嘉靖中知县呼为卿题其西曰爱人东曰应宿仪门右为狱
　　本朝康熙五十年知县王兆鳌修葺养济院在城内西南隅康熙五十一年王兆鳌建自为记
　　典史廨在县署东【旧有大庆闗巡检司在新大庆闗原属潼闗卫雍正二年改归县辖五年复归潼闗县辖税课局大使廨亦在新大庆闗雍正二年裁缺】
　　教谕训导廨在文庙西隂阳学在县治西北医学在县治西北药王庙
　　【旧有察院在儒学南康熙二十三年知县陈昌言修葺布政分司在察院西南乆圯兵备道署在马王庙东康熙三十四年知县杨又时修葺府署在儒学西北乆废】
　　郃阳县署在城内近西北明洪武三年县丞康世杰建嘉靖二十四年知县李豸大加修葺大门初在防方至是移向正南构轩于后堂顔曰盘鉴居其余堂屋俱为一新库在县堂西典史廨西北为狱县丞廨在县堂东典史廨在县堂西
　　教谕训导廨在学宫东隂阳学在县治东医学在县治西
　　【旧有察院布政司潼闗道行署俱在县治东今废】
　　澄城县署在城内西北隅建元末毁于兵燹治事于亲隣寨明洪武二年县丞乐韶始复故治建廨宇正统三年知县杨季琦建防事仪门大门正防右为库嘉靖甲辰知县郑光溥重修尚书韩邦奇记戊申知县徐效贤新吏舍葺禁狱大同断事马跃如记之己酉复饰堦戺拓仪门庚戌知县敖佐葺内署完吏廨创园亭天启甲子知县毛丹凤重修寅賔馆举人路世龙为记崇祯乙亥冦燬正堂甲戌县丞梁才重建
　　本朝顺治六年知县姚钦明因废莲幕宅建趵厦三楹中防前轩后舍顔防曰槐堂轩曰花署舍曰氷斋鹿庵澹轩自为文记之养济院在县西城外丞廨在县署左典史廨在丞廨东
　　教谕廨在文庙西训导廨在教谕廨南隂阳学在县治东南隅医学在隂阳学西
　　【旧有布政分司在县治南偏东按察分司在县治东府署在布政分司右】
　　韩城县署在城内正西本汉唐旧治元至正二年县尹解荣祖重修明洪武三年主簿范恒复修成化癸卯知县吴雄重构正防教谕王时斆记之嘉靖十年知县冯録建仪门三楹万厯二十九年堂倾于雨知县戴章甫重修顔曰忠爱堂东西有库前为虚讯轩后为退省堂门廊囹圄悉葺之御史张士佩为记三十三年知县苏进建寅賔馆旌善申明二亭大门三楹崇祯甲戍知县左懋第建梅花屋
　　本朝康熙十五年知县王廷选重修堂廨三堂东为鸿雪堂知县翟世琪修建养济院在县南门外丞廨在县堂东典史廨在县堂西
　　教谕廨在儒学敬一亭前训导廨在敬一亭右隂阳学在县治东北医学在县治东南
　　【旧有察院在县治东今废又东为府防分司乆废知县翟世琪重建】
　　游击署在柳沟城内
　　华州
　　督学行署在城内西南隅明崇祯中知州史文楷建
　　本朝康熙中知州冯昌奕改修
　　【旧有布政分司兵备道府防各行署俱乆废】
　　知州署在城内近南明洪武二年知州胡惟俊建正德士申知州刘锦修葺建堂五楹库当东南吏舍列东西后为退省堂仪门外内楼各二左廐右狱状元吕柟记嘉靖五年州堂火知州甘望重建未竣十三年知州周朝俛继成之顔曰节爱堂状元康海为记乙卯地震倾圮知州朱茹葺节爱堂有主事王尧弼记隆庆中知州李可乆建寅賔馆于大门左侧
　　本朝康熙中知州罗斌捐俸重起堂廊养济院在东门
　　内街南
　　州同廨在州堂东吏目廨在州堂西南【旧有州判廨在州堂西康熙四十九年裁缺华山驿丞廨在州治北顺治十七年裁缺罗文桥大使廨在州东十里康熙十六年裁缺】
　　学正廨在儒学敬一亭西训导廨在明伦堂后隂阳医学俱在州治北
　　千总署在州署西
　　华隂县署在城内西北明洪武二年县丞黄文明剏建正防六楹左属库藏前抱厦楹如堂数嘉靖中知县简仲宇王时雍李冲汉相继修葺堂下东西序列吏舍西南隅为狱旧在二门外万厯中知县刘若水移门内养济院在县治西闗
　　典史廨在县堂西南【旧有丞廨在县堂西雍正三年移驻潼闗改建仓厫主簿廨在县堂西潼津驿丞廨在县治东俱裁缺潼闗驿丞廨潼闗逓运所大使廨俱在潼闗城内旧属县辖潼闗改县后俱归潼闗辖华隂逓运所大使廨在县治西税课局二一在县内一在潼闗今俱裁缺】
　　教谕廨在明伦堂右训导廨在明伦堂左隂阳医学俱在县治西
　　【旧有察院在儒学右兵备道署在察院南府防在察院右今俱废】
　　蒲城县署在城内近北唐开元宋元祐宣和金大定元大德至正间代有修葺明洪武初肇修于主簿髙秉彛典史郭固景泰时知县髙隆继修成化中知县黄防正德中知县张锾续拓之中为牧爱堂堂左库藏犴狴西连廨舍知县刘大谟增修嘉靖乙卯地震倾圮知县李瑶重修
　　本朝康熙中知县邓永芳复加修葺养济院在县东门内稍北明天啓中知县方应节改移北数十武丞廨在县堂东典史廨在县堂东【旧冇主簿廨在县堂西顺治中裁缺】
　　教谕训导廨在明伦堂西南隂阳学在县治南医学在县治西
</div>
    <div class="pagination">
<a href="陕西通志_page65.html">上一页</a><span>...</span><a href="陕西通志_page61.html">61</a><a href="陕西通志_page62.html">62</a><a href="陕西通志_page63.html">63</a><a href="陕西通志_page64.html">64</a><a href="陕西通志_page65.html">65</a><span class="current-page">66</span><a href="陕西通志_page67.html">67</a><a href="陕西通志_page68.html">68</a><a href="陕西通志_page69.html">69</a><a href="陕西通志_page70.html">70</a><a href="陕西通志_page71.html">71</a><span>...</span><a href="陕西通志_page67.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
