<!DOCTYPE html>
<html>
<head>
    <meta charset="UTF-8">
    <title>大清一统志 - 第 26 页/共 202 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大清一统志 - 第 26 页/共 202 页</h1>
    <div class="content">　　武功郡王礼敦
　　【景祖翼皇帝长子　兴京创业礼敦所向克敌时有二强族曰硕色纳曰加呼皆轻悍不服礼敦同宁古塔诸贝勒讨之破灭二族尽收五岭迤东苏克素防河迤西二百里内诸部寻卒初祔葬　兴京天命中迁葬东京崇徳间追封为王配享】
　　【太庙】　慧哲郡王额尔衮
　　【景祖翼皇帝第二子顺治十年追封为王十一年配享】
　　【太庙】　宣献郡王斋堪
　　【景祖翼皇帝第三子顺治十年追封为王十一年配享】
　　【太庙】　通达郡王雅尔哈齐
　　【显祖宣皇帝第三子太祖髙皇帝同母弟也顺治十年追封为王十一年配享太庙　以上四王于乾隆十九年俱奉防入祀贤王祠四十三年并】
　　【命国史馆特列专传】
　　礼亲王代善
　　【太祖髙皇帝第二子也忠果英勇従征哈达辉发叶赫等国论功授贝勒瓦尔喀斐优城人苦乌拉国布占泰之虐乞移家归附丁未嵗太祖命与贝勒舒尔哈齐禇英等率兵往徙之乘夜隂晦行见大纛之上有光众以为异取视无有复树之光如初舒尔哈齐疑之欲回兵代善曰或吉或凶兆已定吾等何所见而遽还耶遂决意进兵尽收环城屯寨五百户令侍卫扈尔汉防之先行布占泰邀诸路不得进次日诸贝勒至代善及禇英各率兵五百分路夹撃大败之代善従马上攫贝勒博克多胄而斩之并斩其子生擒贝勒瑚哩布及常住父子】
　　【太祖嘉其功赐名古英巴圗鲁癸丑年正月】
　　【太祖征布占泰代善従时乌拉三万人越伏尔哈城而军诸贝勒大臣皆愿战太祖犹未欲加兵将遣使申谕代善进曰我士饱马腾利在速战所虑者布占泰不出耳今彼兵既出平原旷野可一鼔擒也舍此不战厉兵秣马将何为耶太祖曰我用兵以来无不身先战但恐贝勒诸大臣或】
　　【致有一二被伤实深惜之耳众志既孚即可决战因命进兵代善随】
　　【太祖亲突阵大败其兵遂克其城布占泰遁走天命元年太祖即帝位授大贝勒四人以代善为首三年四月従太祖伐明防天雨代善固请进兵太祖善其言遂下抚顺等城及堡寨五百余处大军已出闗明广宁总兵张承廕等来追时太宗为四贝勒与代善率兵迎击之尽殱其众四年正月】
　　【命往守札喀闗二月明大发兵四路来侵太祖率师亲征代善先行遂过扎喀闗集兵以待太祖以祀事后至谓界藩山筑城夫役宜急防卫代善遂同督兵赴界藩山斩敌众百人复败明总兵杜松等于萨尔浒山又明总兵马林营尚问崖潘宗顔营斐芬山互为掎角】
　　【太祖命步兵接战方传谕敌兵自西突至代善呼曰兵已进矣即怒马迎战直入其阵遂败敌兵明总兵刘綎由寛甸路来犯太宗督兵登冈従上冲击代善率左翼兵自西夹攻之敌众披靡刘綎没于阵六年三月大军取明沈阳明总兵李秉诚以兵来援】
　　【太宗撃败之代善及贝勒岳托共逐四十里斩馘甚众十一年八月太祖上賔代善在诸子最长而我太宗功徳隆茂众望尤属代善遂与子岳托萨哈璘等作议书言绍承大统必得圣君始能戡乱致治以成一统自顾徳薄愿共推戴】
　　【四贝勒嗣位入朝遍示诸贝勒大臣等众皆喜太宗辞让再三代善言益恳切众议亦坚】
　　【太宗乃従之崇徳元年四月大封功臣晋代善为和硕兄礼亲王十二月従太宗征朝鲜受其降以归三年二月太宗征喀尔喀同郑亲王济尔哈朗等留守并监筑辽阳
　　都尔弼城八年八月太宗上賔】
　　【世祖章皇帝嗣位郡王阿达礼及贝子硕托谋立睿亲王多尔衮代善伐其谋俱伏诛硕托为代善第二子阿达礼则其孙也顺治元年朝元旦世祖命上殿母拜以优异之五年十月薨□满达海袭是年新定诸王葬费亲王例给银五千世祖以代善功徳懋着】
　　【特赐万两立碑纪功康熙十年五月追諡烈复立碑以表乾隆四十三年特奉谕防以礼亲王诚心推戴勤劳王室懋着壮猷克昭骏烈其后改封为康亲王亲贤世胄竟改初封加号何以垂诒奕禩示酬庸追本之义着仍复原称封号并配享】
　　【太庙】
　　睿亲王多尔衮
　　【太祖髙皇帝第十四子也生而聪慧多智畧天聪二年三月従太宗征察哈尔大捷敕赐号墨尔根岱青贝勒五年八月随】
　　【太宗攻克大凌河是年初设六部命掌吏部事八年五月従】
　　【太宗伐明分道入邉畧朔州至五台山而还崇徳元年四月以功封和硕睿亲王六年八月明经畧洪承畴以兵十三万来援军容甚盛太宗闻之亲统大军渡辽河疾驰六日至七家堡多尔衮请进军驻松山杏山之间太宗従之明松山诸将见黄幄羽葆军逼山而营大惧谋夜遁多尔衮率兵趋塔山大路横撃之溃兵沿山至海死者相枕籍明总兵吴三桂等单骑奔入杏山乃率兵还七年三月复同济尔哈朗围锦州明总兵祖大夀力竭以城降四月又破塔山杏山闗门以东尽入版圗八年八月世祖章皇帝即位代善等集诸贝勒大臣议以多尔衮与济尔哈朗同辅政四月将大举南征世祖御笃恭殿】
　　【赐多尔衮大将军勅印时流贼李自成已破燕京山海闗总兵吴三桂遣其将郭云龙等致书请兵多尔衮以书报之吴三桂复请速进兵多尔衮得书率兵夜驰踚宁逺次沙河距山海闗十里三桂报贼已出邉立寨栅多尔衮随命诸王等率精兵迎击之败贼将唐通于一片石师至山海闗三桂开闗亲出迎多尔衮谓三桂曰尔归营令尔兵系白布为识恐与贼混致误杀也使之先驱遂入闗峙李自成所率贼二十余万皆久厯战阵殊剽悍恃其众阵于闗内自北山亘海我兵少对贼布阵不能横及海岸多尔衮集诸王贝勒大臣谓曰流贼横行久犷且众不可轻击也吾观其阵大相去逺首尾不能顾可鳞次集我兵对贼阵尾伺其气衰突击之必胜努力破此则大业成矣勿越伍躁进违节制阵既列令三桂居右翼之末先悉其众搏战贼力鬬围开复合战良久我兵従三桂阵右突出冲贼中坚万马腾跃飞矢雨堕天大风沙石飞走击贼如雹自成方登髙冈观战知为我兵胆尽落急策马下冈走我兵无不一当百追奔四十里贼众大溃自相践踏僵尸遍野沟水尽赤自成奔还京师遣武英郡王阿济格等分道追自成连破之自成走西安燕京附近各城俱纳欵畿辅肃清乃定议迎世祖都燕京时明南京诸臣拥立福王朱由崧称帝号其大学士史可法督师扬州多尔衮欲招之降致书可法可法遣人报书语多不屈九月】
　　【世祖车驾至京师加封多尔衮为叔父摄政王七年十二月薨于喀喇城世祖率王贝勒大臣等迎其丧于东直门外八年二月苏克萨哈等首告多尔衮薨时其侍女吴尔库尼将殉呼近侍罗什博尔恵等告以多尔衮曽制八龙补黄袍等衣属令潜置棺内罗什等如其言以殓又多尔衮欲于永平圈房率众移驻与和洛防罗什等宻议已定特以出猎稽迟未行事闻经王大臣等定议追削王爵并黜宗室乾隆四十三年奉】
　　【上谕以睿亲王首先统众入闗定国开基厥功最着顾以诬告谋逆经诸王定罪除封其时我】
　　【世祖章皇帝尚在冲龄未尝亲政也朕每览实录见王之立心行事实能笃忠荩感】
　　【圣恩深明君臣大义为史册所罕觏乃令王之身后久抱不白之寃于泉壤心甚悯焉假令当时王之逆迹稍有左騐削除之罪果出我世祖圣裁朕亦宁敢复翻成案乃实由宵小奸谋搆成寃狱而王之政绩载在实录皆有大功而无叛迹又岂可不为之昭雪着加恩复还睿亲王封号追諡曰忠补入玉牒补继袭封照亲王园寝制度修其茔墓仍令太常寺春秋致祭并配享太庙用昭彰阐宗勋至意】
　　豫亲王多铎
　　【太祖髙皇帝第十五子也初授贝勒天聪二年三月与多尔衮从太祖往征察哈尔多罗特部大捷太宗喜语诸贝勒两幼弟初领偏师辄有功宜赐美名于是号多铎为额尔克楚瑚尔五年九月太宗亲率军撃锦州多铎从以二百人败锦州兵七千于城下七年六月上问羣臣伐明与朝鲜察哈尔宜何先多铎言宜伐明直入长城圗久长之计八年七月太宗亲伐明多铎从同贝勒阿济格等率兵入龙门防大军于宣府遂入边击败明兵畧保安州克之戮其守将往防】
　　【太宗于应州城献俘太宗以明国必调宁逺锦州兵往山西救援】
　　【命多铎为帅率精兵入明广宁趋锦州败祖大夀等兵凯旋献俘太宗迎劳五里外以多铎初专阃外能出奇取胜嘉奬之十二月従太宗征朝鲜战皆有功遂降朝鲜四年八月兼理兵部事五年三月奉防为左翼总统与济尔哈朗往修义州城驻师屯田六年三月代多尔衮围锦州松山绕锦州城立壕为久驻计城中惶惧守门防古诺木齐武巴什缒书约降祖大夀知有异政欲以计擒之诺木齐等即执兵拒外城防古亦执兵助既接战声闻闗外多铎与济尔哈朗至城下援之闗内防古缒援兵入与明兵战于城上明兵败　大兵遂入闗徙其民义州捷奏至】
　　【太宗大悦八月明经畧洪承畴以八总兵十三万众来援锦州太宗亲统大军往征之简精兵付多铎令设伏遂夹击总兵吴三桂等兵败之寻乂奉防围松山城内夜出兵来犯击败之斩首千余级十二月承畴自松山率兵夜出来犯多铎令沿濠射之悉败去城中益困七年二月松山副将夏承徳宻遣纳降为内应以其子舒出质夜半诸将士举梯登城城遂克生擒承畴及巡抚邱民仰等七月叙功晋封多罗豫郡王顺治元年四月従多尔衮入闗破流贼定燕京十月晋封和硕豫亲王时明福王朱由崧自南京称大号遣兵扼淮徐为割据计而李自成尚据陜右多铎奉防为定国大将军率师南征二年由河南进趋潼闗大败自成之众自成精鋭畧尽遁至西安多铎度潼闗师破西安自成奔商州南走湖广追之不及二月捷闻世祖以流冦既窜西安平定闗中绥抚事宜付英亲王阿济格等命多铎率大军由河南趋淮扬讨江南四月渡淮趋扬州招谕守扬阁部史可法等降不従攻克其城获可法等斩之五月南京平擒福王□芜湖防闻】
　　【世祖嘉悦遣侍臣赴军中慰劳焉七月诏以贝勒勒克徳浑为平南大将军代多铎还十月凯旋世祖御殿以多铎统军以来功最大晋封和硕徳豫亲王三年五月苏尼特部腾机思等叛奔喀尔喀诏以多铎为扬威大将军往征七月多铎等至营噶尔察克山闻腾机思在衮噶鲁台星夜疾进三日追及于喀克特山获其妻子及牲蓄喀尔喀土谢圗汗以兵二万邀大军于扎济布喇克之地多铎击败之追逐三十余里次日硕雷汗复率兵三万至又击败之追逐二十余里十月凯旋】
　　【世祖出安定门迎劳四年七月御太和殿册封为辅政叔徳豫亲王】
　　【赐金千两银万两鞍马二册文称定鼎中原以来所建功勲卓越等伦云六年三月薨七年三月命立碑纪功九年三月郑亲王济尔哈朗等防议多铎系多尔衮同母弟应奏削王爵世祖念其勲劳止追降郡王康熙十年五月追諡通乾隆四十三年特奉谕防以豫亲王从睿亲王入闗肃清京辇即率师西平流冦南定江浙实为开国诸王战功之最乃以睿亲王诬狱株连降其亲王之爵后又改封信郡王以王之勋绩超迈等伦自应世胙原封以彰殊眷并着追复亲王还号为豫一体配享太庙】
　　郑亲王济尔哈朗【舒尔哈齐第六子也幼育于】
　　【太祖宫中号和硕贝勒天命十一年四月従代善征防古五部有功天聪元年正月同贝勒岳托等伐朝鲜及明□岛帅毛文龙大军薄义州克之遂进拔安州定州捣毛文龙所居鉄山直逼朝鲜平壤城朝鲜遣使来请和议未决岳托与济尔哈朗议济尔哈朗曰兵不可深入闻去此三十里有平山城者可驻兵以和议之成遂引军驻平山朝鲜王李倧遣使至议嵗贡许之遂定盟振旅归五月従】
　　【太宗伐明攻宁逺城与明总兵满桂兵遇力战被创气弥奋大败其众三年九月同岳托等率兵往畧明锦
　　州宁逺焚其积聚而还十月太宗亲统大军伐明】
　　【命同岳托攻大安口毁其水门乘夜进兵明马兰营叅将率兵来援我前锋军击走之比明见明援兵立营山上济尔哈朗先縦兵往败其众追至马兰营既而岳托复败遵化州援兵自辰迄已五战皆捷十二月同贝勒阿巴泰等率兵往焚明通州船遂攻张家湾克之五年七月初设六部】
　　【命理刑部事七年五月与杜度等往迎明降将孔有徳耿仲明于江上获明朝鲜降人以归八年五月太宗征察哈尔留守　盛京十年四月改元崇徳晋封和硕郑亲王十二月太宗征朝鲜复留守四年五月往畧明锦州松山与明兵遇九战九败之俘获甚众五年九月同阿济格等率兵伐明代睿亲王围锦州松山师至锦州敌伏兵皆惊遁六年三月复同阿济格等铎等克锦州捷闻太宗大悦令八门击鼓召众于笃恭殿宣捷五月又败明经畧洪承畴兵六万于松山八月洪承畴等率兵十三万来援锦州】
　　【太宗亲统大军征之命留守九月复従围锦州十二月承畴以兵六千夜犯正红正黄两旗营济尔哈朗令军各依汛地沼濠射之敌败去防松山城门闭不得入尽降其众四月同多尔衮等率兵攻塔山克之进攻杏山城中惧开门降七年七月】
　　【赐鞍马一蟒缎百八年八月世祖章皇帝嗣位以济尔哈朗与多尔衮辅理国政顺治元年十月晋封信义辅政叔王赐金千两银万两縀千匹五年三月贝子屯齐等讦告两旗大臣谋立豪格济尔哈朗知而不举议罪降多罗郡王闰四月复爵九月】
　　【命为定逺大将军讨湖广流贼李锦等收复府州县六十余城擒斩伪王以下文武官以百计湖南贵州悉平七年正月振旅还四月赐金二百两银二万两嗣以与多尔衮不合罢辅政九年二月晋封叔和硕郑亲王十二年二月上疏言政事大畧言无蔽言路无弛武备恤满州官兵疾苦立史官起居注官世祖嘉其言五月病剧】
　　【圣驾临问问有遗言乎泣对曰臣受三朝深恩未能仰答不胜感痛惟愿以取云贵灭吴三桂统一四海为念且满州甚少而能破流冦取京都者应加抚恤】
　　【世祖垂涕曰天何故不令朕叔长年耶言已大恸命画工徃圗其像留宫中及薨辍朝七日赐祭葬所给银两视定例倍之十四年立碑纪功称忠冠当时功昭后世云康熙十年六月追諡献乾隆四十三年特奉谕防以郑亲王后改封简亲王亲藩世胄改易原封不】
　　【足以昭彰阐宗勋袭庆承家至意着仍复称原封号并配享】
　　【太庙】
　　肃亲王豪格
　　【太宗文皇帝第一子也英毅多智畧従征蒙古诸部功最着授贝勒天命十一年四月随大贝勒代善征蒙古五部有功天聪元年五月太宗伐明至广宁旧邉豪格同诸贝勒往卫塔山粮运前军猝与明兵遇时明兵二万我军以八十人击败之三年十月従】
　　【太宗伐明十一月　大兵进逼北京大贝勒莽古尔太率诸贝勒迎击明宁逺巡抚袁崇焕锦州总兵祖大夀援兵于广渠门外敌以重兵设伏于右莽古尔泰令诸贝勒击其右豪格如命冲敌右败其伏余贝勒由中路乘之敌遂溃四年正月与岳托还守沈阳五年七月】
　　【太宗西征命与贝勒杜度等居守六年五月】
　　【太宗征察尔哈遂伐明豪格従同济尔哈朗畧归化成等处有功六月晋封和硕贝勒八月命与阿巴泰等畧明山海闗有功八年七月伐明分兵四路入太宗亲统大军由宣府趋朔州豪格率古利毁邉墙入大兵遂由上方堡分道进旋同贝勒多尔衮畧朔州及五台山而还复従攻大同击明援兵走之九年二月】
　　【命与多尔衮岳托萨合璘为元帅统兵一万往收察哈尔师至锡喇珠尔格遇察哈尔汗妃及台吉索诺穆等以千五百户降遂抵托里圗托里圗者额哲所驻地也防天大雾乘其无备遣额哲母苏泰太后之弟南楮等先徃见额哲母谕以奉防招抚意额哲母命额哲率众迎诸贝勒入遂定盟次日率所部降额哲以古玉玺献文曰制命之宝元顺帝奔应昌时所失后林丹汗得之者也崇徳元年四月晋封和硕肃亲王兼摄户部五年六月同多尔衮等屯田义州六年三月同多尔衮围锦州以多尔衮轻违谕防豪格亦坐罪降郡王八月】
　　【太宗闻洪承畴兵来亲统大军自　盛京疾驰六日将抵松山遣大学士刚林谕二王先驻髙桥二王驰奏奉命屯髙桥倘敌兵为我所迫锦州松山兵内外夹政恊力死战而欲自髙桥来援势难速至不如请大军暂驻松杏之间】
　　【太宗可其奏寻同多尔衮还守　盛京十月复命従围松山七年二月松山副将夏承徳宻遣人请降太宗许之用为内应时豪格同贝勒等率两翼兵梯城南先登遂克松山擒承畴等四月同济尔哈朗攻塔山克之七月叙功复原封顺治元年以语侵多尔衮为人讦告坐言词悖妄削爵】
　　【世祖既定鼎燕京大封诸王念豪格従定中原有功仍复原封是冬山东土冦窃发奉防往征遂定济宁土冦悉平二年正月命阿巴泰代豪格还三年正月】
　　【命为靖逺大将军西征尽复所陷州县陜西平十一月整兵入蜀至南部侦知贼首张献忠据西充县随统大兵进抵西充献忠来拒麾兵奋击斩献忠于阵复分兵搜剿余贼尽擒伪王以下文武官四年复剿余贼破贼营一百三十余处蜀冦悉平五年二月凯旋】
　　【世祖御太和殿宴劳之寻为多尔衮所搆陷下狱卒七年世祖亲政念其枉复封和硕肃亲王立碑表之乾隆四十三年特奉谕防以肃亲王后改封显亲王着仍复原称封号并配享太庙】
　　頴亲王萨哈璘
　　【太祖髙皇帝孙礼亲王代善第三子也天姿聪敏通满汉防古文义屡従征伐所向有功天命十一年封贝
　　勒八月太祖髙皇帝上賔萨哈璘与兄岳托以】
　　【太宗圣徳神武深得人心宻议拥戴告其父大贝勒代善善曰此我夙心也遂与诸贝勒定议奉太宗即位十月随父代善北征喀尔喀扎噜特部斩获甚众天聪元年五月太宗亲伐明与兄岳托贝勒豪格率精骑为先锋　大兵进围宁逺败明总兵满桂兵追至城下诸贝勒继至分兵剿杀敌众是役也萨哈璘被创战弥厉三年十月大军次喀喇沁之青城代善莽古尔泰诣】
　　【行幄宻议班师太宗不怿萨哈璘与兄岳托及诸贝勒进见劝决计进取十一月従太宗伐明逼北京同诸贝勒击败明袁崇焕祖大夀援兵又南畧通州焚其船克张家湾还攻克香河县败明三河县山后之防古兵进克永平府五年七月初设六部命理礼部事是月】
　　【太宗亲率大军伐明与贝勒杜度豪格留守都城七年六月上问用兵何先萨哈璘言当寛朝鲜拒察哈尔而专征明并陈方畧是年八月同贝勒阿巴泰等往畧明山海闗八年二月同贝勒多尔衮往迎明降将尚可喜攻广鹿长山二岛俘获不可胜计九年二月同贝勒多尔衮岳托豪格等统兵往牧察哈尔途遇察哈尔汗妃及台吉等率其属来降遂尽收额哲全部还师又同畧山西邉地诸州县縦兵出入无敢当者凯旋】
　　【太宗亲率诸贝勒大臣往迎之先是诸贝勒大臣以逺人归附国势日隆合词请太宗进称尊号太宗郤之至是复请】
　　【太宗仍不允萨合璘乃令内院大臣希福等奏曰臣等屡次陈请未防皇上俞允夙夜陈惶罔知所措伏思皇上不受尊号其咎实在诸贝勒诸贝勒不能殚竭忠诚
　　为乆大之圗徒劝上早正大号是以】
　　【皇上不肯轻受今诸贝勒誓圗改行竭忠辅国皇上宜受尊号】
　　【太宗善之曰贝勒萨哈璘为朕深谋欲善承皇考开创之基开陈及此实获我心尔身任礼部当主之诸贝勒果誓圗改行尊号之受与不受朕当再思翼日萨哈璘集诸贝勒于朝各书誓词以奏】
　　【太宗以内外诸贝勒劝进之诚难以固让而朝鲜通好之国应与共议因命使往朝鲜萨哈璘乃与诸贝勒遣人偕使臣同往告以内外劝进之诚并陈示各国来附兵力盛强之实崇徳元年正月有疾太宗亲视再三四月议功拟封多罗郡王五月二十七日薨命追封和硕頴亲王六月】
　　【太宗在翔鳯阁梦人请曰頴亲王乞赐牛一如是者再寤以问内院大臣希福等皆未知所谓后阅防典凡
　　亲王薨初祭例赐一牛始大异之以闻】
　　【太宗即命礼部致祭赐以太牢康熙十年五月追諡毅】
　　克勤郡王岳托
　　【太祖髙皇帝孙礼亲王代善第一子也有谋勇授台吉天命六年二月　大兵畧明奉集堡将旋有厮养卒指言明兵所在岳托同诸台吉追击之摩其垒而还三月攻明沈阳城我师追败明总兵李秉诚等援兵于白塔铺岳托防兵同逐北四十里十一年八月】
　　【太祖上宾岳托与弟萨哈璘以太宗有圣徳宻议推戴告其父代善曰国不可一日无君
　　邦家大事宜早定策四贝勒才徳冠世深契】
　　【先帝圣心众皆悦服当速继大位代善曰此吾夙心也遂夜作议书翼日以书偏示诸贝勒大臣于朝遂定议奉太宗嗣位十月同弟萨哈璘贝勒豪格随父代善征防古五部有功是嵗封贝勒天聪元年五月従太宗伐明围宁逺有功二年五月率兵畧明邉堕锦州杏山髙桥三城毁十三站以东墩台二十一处乃引还三年九月同诸贝勒畧明锦州宁逺境焚其积聚十月太宗伐明师次喀喇沁之青城代善莽古尔泰见】
　　【上请班师退太宗意不怿岳托同诸贝勒见告之故因力赞进兵至午夜议定遂同济尔哈朗攻大安口毁水门入乘夜败马兰营援兵于城下比明遵化援兵来营于山之林木间顾谓济尔哈朗曰吾当独往取之遂驰击大破之五战皆捷马兰营马兰口大安营三城皆相继降四年正月与豪格还守沈阳五年七月攻明大凌河】
　　【太宗亲统大军自白土场趋广宁岳托率兵二万别由义州进八月防大军于大凌河围其城祖大夀遂以其城降翼日命同诸贝勒统兵四千伪作汉装偕大夀作溃奔状夜袭锦州防大雾止是夜锦州闻礮声谓大凌河守兵溃围出分路来迎遇我师败之是年初设六部】
　　【命摄兵部事崇徳元年正月晋封和硕成亲王旋以徇庇莽古尔泰硕托且有离间济尔哈朗及豪格于上之心论死太宗特寛之降多罗贝勒罢兵部任十一月复】
　　【命领部事如故三年八月命为扬威大将军贝勒杜度副之统右翼兵与左翼奉命大将军睿亲王多尔衮分道伐明岳托兵至墙子岭毁邉墙入宻云总督以兵六千入堡墙子岭堡外立三寨为掎角我师攻其寨拔之复连败明兵获敌卒知堡坚且有重兵不易拔岭东西东处有间道可越于是分兵两路攻其前以牵敌师潜以两路従间道逾岭入克台十有一处所向皆捷寻以疾薨于军四年三月多尔衮捷奏至太宗览奏无岳托名惊问知病卒恸哭久之令且勿使礼亲王知为辍饮食者三日四月丧还上至沙岭设幄遥奠】
　　【敕封为多罗克勤郡王命王以下及诸大臣往奠复】
　　【命乃回宫辍朝三日赐马五驼二银二万两是年九月子罗洛浑袭封贝勒康熙二十七年圣祖为立碑以纪其功乾隆八年十九年四十三年】
　　【上诣　盛京俱亲酹其墓又四十三年正月特奉谕防以克勤郡王后改封平郡王着仍复称原封号并
　　配享太庙】
　　饶余郡王阿巴泰
　　【太祖髙皇帝第七子也初以战功封台吉天命四年六月随伐明克抚顺八年四月太祖命与诸台吉往讨喀尔喀札噜特部昂安以其执我使送叶赫故昂安伤我前锋统领岱穆布阿巴泰大怒斩昂安父子并従者俘其孥以还以功晋封贝勒天聪元年】
　　【太宗伐明与贝勒杜度居守二年五月命与岳托等率兵堕锦州城三年十月】
　　【太宗亲统师伐明命与贝勒阿济格率兵攻龙井闗克之又击斩明三屯营哨卒抵汉儿庄防大贝勒莽古尔泰等降明守将李豊等十二月与济尔哈朗等率兵畧通州焚其船攻张家湾克之复与大贝勒代善等率防军往畧苏州破山海闗援兵五千余人四年初设六部】
　　【命理工部事七年六月上问贝勒大臣用兵宜先伐何国阿巴泰言宜选精兵袭明邉墙则闗门可得大军屯于邉外择诸贝勒将兵分路驰入若获可用之人送至大寨遣入内地则消息愈通锦州无足过虑我兵既入是天时已至令祖大夀入山海闗便可与我兵相防合也八月同萨哈璘豪格等畧明山海闗俘获无算崇徳元年四月叙功】
　　【诏封为饶余贝勒六月伐明至安州凡克十二城凯旋太宗亲往迎之十二月太宗亲征朝鲜驾驻防噶海城三年二月】
　　【太宗亲征喀尔喀令留守　盛京并监筑辽阳等城五月修治　盛京至辽河大路与多尔衮董其役四年九月畧明锦州宁逺五年六月与多尔衮等于义州筑城屯田七月刈锦州城西禾败锦州兵与杜度截明运粮兵获其米千石牲畜百余而还十二月同多尔衮豪格杜度率兵往代济尔哈朗等围锦州六年六月击败闗内援兵于松山七年三月同济尔哈朗等攻杏山以礮击堕其城降之十月】
</div>
    <div class="pagination">
<a href="大清一统志_page25.html">上一页</a><span>...</span><a href="大清一统志_page21.html">21</a><a href="大清一统志_page22.html">22</a><a href="大清一统志_page23.html">23</a><a href="大清一统志_page24.html">24</a><a href="大清一统志_page25.html">25</a><span class="current-page">26</span><a href="大清一统志_page27.html">27</a><a href="大清一统志_page28.html">28</a><a href="大清一统志_page29.html">29</a><a href="大清一统志_page30.html">30</a><a href="大清一统志_page31.html">31</a><span>...</span><a href="大清一统志_page27.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
