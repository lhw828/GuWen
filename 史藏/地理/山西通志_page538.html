<!DOCTYPE html>
<html>
<head>
    <meta charset="UTF-8">
    <title>山西通志 - 第 538 页/共 700 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山西通志 - 第 538 页/共 700 页</h1>
    <div class="content">　　谕祭文曰自古帝王受天明命继道统而新治统圣贤代起先后一揆功徳载籍炳如日星朕诞膺
　　天眷绍缵丕基景慕前徽图追芳躅明禋大典用宜肇隆敬遣专官代将牲帛爰修殷荐之诚用展仪型之志伏惟格歆尚其荐飨十七年重修祠宇康熙七年遣官致祭二十七年遣官致祭
　　谕祭文曰自古帝王受天明命御厯膺图时代虽殊而继治同道先后一揆朕承眷佑临制万方稽古礼文肃修祀事兹以
　　皇祖妣孝庄仁宣诚宪恭懿翊天启圣文皇后神主升祔太庙礼成特遣专官代将牲帛防修禋祀之典用抒景行之忱仰兾明灵鉴兹诚悃三十六年遣官致祭
　　谕祭文曰自古帝王受天景命制治绥猷必禁暴除残以乂安黎庶缅懐往烈道实同符朕钦承帝祉临御九区兹以狡冦跳梁亲征漠北荡涤邪氛廓清边徼永消兵革以与普天率土乐育太和敬遣专官代将牲帛昭告在先哲后防修禋祀式彰安攘之模用展景行之志仰企明灵俯垂鉴飨四十二年遣官致祭
　　谕祭文曰自古帝王继天立极出震承干莫不道洽寰区仁周遐迩朕钦承丕绪抚驭兆民思致时雍常殷惕厉兹歴四十余载今岁适届五旬宵旰兢兢无敢暇逸渐致民生康阜世运升平顷因淮黄告成亲行巡歴再授方略善后是期观民志之欢欣滋朕心之轸恤遄囘銮驭大沛恩膏用遣专官敬修祀典伏冀黙赞郅隆之治益仁夀之庥尚鉴精诚俯垂昭格五十二年遣官致祭
　　谕祭文曰自古帝王继天出治建极绥猷莫不泽被生民仁周寰宇朕躬膺寳厯仰绍前徽夙夜孜孜不遑暇逸自御极五十余年适当六旬初届所幸四方寜谧百姓乂和稼穑歳登风雨时若维庶征之协应爰羣祀之防修特遣专官式修旧典冀益赞雍熙之运尚永贻仁夀之庥俯鉴精诚用垂歆格五十八年遣官致祭
　　谕祭文曰自古帝王受天景命建极绥猷垂万世之经常修一朝之典礼朕钦承
　　帝祉临御九围夙夜惟寅敬将祀典兹以
　　皇妣孝惠仁宪端懿纯徳顺天翼圣章皇后神主升祔太庙礼成特遣专官代将牲帛用展苾芬之敬聿昭禋祀之防仰冀明灵尚其歆享雍正元年遣官致祭
　　谕祭文曰自古帝王继天出治建极绥猷莫不泽被生民仁周海宇维我
　　皇考峻徳鸿勲嫓美千古显谟承烈垂裕后昆朕以渺躬缵膺大寳当兹嗣位之始宜修享祀之仪特遣专官防申昭告惟冀时和嵗稔物阜民安淳风徧洽乎寰区厚徳长敷于率土尚其歆格鉴此精诚二年遣官致祭
　　谕祭文曰自古帝王体天立极表正万邦恺恻遍乎寰区仁风及于奕朕丕承大统遥契曩徽兹于雍正元年十一月二十五日恭奉
　　圣祖合天运文武睿哲恭俭寛裕孝敬诚信功徳大成
　　仁皇帝主配享
　　圜丘礼成特遣专官防申昭告惟冀永赞修和之治益昭
　　安阜之庥鉴此精诚尚其歆格
　　闗帝庙在崇教坊宋崇寜三年建元至正二年修明嘉靖万厯间重修
　　武侯庙在南三十里天兴村庙中有甎塔髙丈余居人议毁之有驹儿者首持器壊其一隅内有石碣约二尺许刻云若是塔儿破定是驹儿来字迹苍古居民复整理如初有墓
　　崔府君庙在宣化坊元至正二年建明嘉靖万厯间胥重修
　　白马神庙在南十里河堰上世传为龙马负图处元元贞元年明万厯四十一年胥重修
　　祖师庙在北城上元至正四年建明嘉靖万厯中胥重修
　　新汾隂祠在庙前村北
　　国朝顺治十二年黄河水决故汾隂祠止遗秋风楼及门殿一所康熙元年秋并决秋风楼县令张锡文创建新祠旋擢邠州去功不克成次年县令陈觐圣继成之潘国华撰记
　　辽州
　　娲皇庙在丰堠村北
　　祝融氏庙　相传州城祝融氏筑故立庙旧在州北三里元至正十年知州特穆尔布哈改建明洪武七年正号祝融之神立夏日致祭二十八年勅春秋仲月上旬致祭嘉靖四十年郡守马健徙建州南
　　先轸庙在南一里左传僖公三十三年八月晋侯败狄于箕先轸免胄入狄师死焉狄人归其元面如生土人仰其英风故庙祀之金大定十五年郡守赵扬撰记明洪武七年赐号晋大夫先轸之庙五月四日致祭二十八年勅春秋仲月上旬致祭
　　昭懿庙在西三里相传邹国公孟子之后宋封昭懿圣母有昭懿泉祷雨辄应明洪武七年改号防山之神七月二十五日致祭二十六年勅春秋仲月上旬致祭
　　箕冈庙在箕山村上有许由洞又传益避禹之子于此崔府君庙在东闗
　　王将军庙在石匝村
　　漳神庙在州南河岸
　　香山圣母庙在紫阳村前
　　罗堠圣母庙在先轸庙东前有太子莲池
　　九江圣母庙在西河村
　　龙王庙在黙照寺左
　　千亩灵泉祠在南三十里有千亩泉旱祷辄应唐封通利侯明洪武三年改称今号五月五日致祭二十八年勅春秋仲月上旬致祭
　　髙司马祠在东故县村春秋二仲上旬致祭
　　辽阳神祠在东南三里辽阳山上
　　带甲祠　宋史建隆间李继勲下辽州战带甲祠和顺县
　　显泽王庙在懿济庙东有祷辄应
　　国朝康熙十二年重修嵗二月二十四日九月二十七日祭
　　懿济圣母庙在东四十里合山下有二泉给十余村嵗四月四日会祭
　　龙王庙在云龙山六月十三日祭
　　药王庙在云龙山二月十五日祭
　　碧霞元君庙在东闗四月十八日祭
　　王虎谷祠在中和街东其出处大节详吕柟墓志铭前明以来春秋致祭
　　榆社县
　　尧神庙在南四十里尧神冈相传尧巡狩至此
　　介子推庙在东二十五里
　　箕神庙在东三十里四月十一日土人祭赛
　　狐突庙在西三十五里
　　王彦章庙在东三十里
　　灵显王庙在南二十里
　　崔府君庙在县东北隅创建无考金太和二年増建东西两庑并舞门应门元加封号牓曰灵惠齐圣广佑王庙县令李僎祷雨有应翰林学士王国宾撰碑
　　漳龙王庙在东四十里六月十三祭
　　昭泽龙王庙在北泉
　　五龙王庙在西北二十五里又县东二十五里有黑龙王庙北三十里有乌龙王庙北二十五里有黄龙王庙北二十里有白龙王庙六月十二日祭
　　黄澂庙在北三十里
　　顶山神庙在西七十里紫荆山之半一名梓岳大王遇虸蚄害稼祷之不为灾五月五日祭
　　爱花圣母庙在西南二十五里
　　黒山神祠在东二十里祀黒山大王七月十五日祭葛仙翁祠在西闗
　　三烈祠　祀明巡抚万恭县令康朴冯道亨县丞冀孟曾县尉胡景化春秋仲月上丁祭
　　朱公祠在东闗祀明县令朱进忠
　　杜公祠在东闗祀明县令杜宇春秋二仲上丁日致祭沁州
　　汉寿亭侯庙　宋仁宗时侬智髙陷邕州铜川神虎第七军以趫捷应募行次荔浦祷于祠下广源以南地多深林蛮伐木塞路忽大风卷卧木军得并进及战有神兵旗帜戈甲弥亘山野敌顾望恇怯军遂大克归建庙李汉杰撰记
　　李英公庙在州南银盘山元至正中重修
　　崔府君庙在州治西
　　周徳威庙　五代时为晋王行营都指挥使壁于髙河与梁拒战及晋王病笃退营乱栁即今段栁村　后唐庄宗庙配享幽州节度使周徳威长兴二年勅
　　孙真人庙在州南泊村
　　国朝康熙四年建
　　漳河神庙在交口镇西北原本唐通元先生祠明初改祀漳河神
　　伏牛山龙泉庙在伏牛山上即嘉泽显济王庙也庙旁有龙泉宋元丰六年河东大旱祷于龙泉得雨冬又获瑞雪盈尺部使者上之赐额灵显后加侯寻封公政和中锡王号诰云神显于天圣间元初宣抚杨惟中守郡致祷辄应刻石纪灵元统初郡人景琳重肖神像国子司业岳至撰庙碑明嘉靖丙辰遣戸部侍郎邹守愚致祭万厯十五年重修又有龙泉行祠在司马村
　　栁泉圣母庙在城北明治十七年建万厯三年重修湛坡圣母庙在城西明治五年建万厯十三年崇祯元年胥葺
　　国朝康熙九年重建
　　艺祖庙在州治东祀鲁班
　　国朝康熙二年建
　　诸葛武侯祠旧祔武安王庙郡守俞汝为于庙左建祠三楹有记
　　文中子祠在紫金山下相传文中子读书处唐皮日休有记县省祠废明万厯三十年州守俞汝为重建于学宫左
　　李密祠在南松交里
　　李英公祠在西南七十里祀唐李勣见一统志
　　李衞公祠在东北峡石村公从文中子讲王覇之略流寓铜鞮因庙祀之以尉迟敬徳配旱祷辄应
　　唐通元先生祠在交口镇西北即张仙庙祷辄应唐宋烬于火元至元二十一年重建毛顺撰记明初改祀漳河神万厯间州守俞汝为搆三楹于三教堂左植旧碑撰记
　　杜丰祠　元初乙未嵗为沁州长官凡十余年寛徭薄赋劝课农桑民以富足沁人立祠祀之
　　俞公祠在州治街西明万厯丙午年建祀州守俞汝为沁源县
　　狐突神庙在东北三十里五花山
　　洁惠侯庙二一在西八十五里伏贵村唐贞观间建一在绵山上
　　圣王庙在南门外明洪武初建祀唐太宗
　　白侯神庙在西三十里云盖山上唐时建相传唐懿宗第三子偘出奔命侯访之至则皇子隐灵空山侯亦随之修真不返沁人为侯立庙偘即先师菩萨
　　崔府君庙在南闗元至正间建明正统十二年治五年暨
　　国朝康熙二十九年胥重葺
　　风神庙在北朱鹤岭
　　青龙庙在东二十里青龙山上
　　东岳祠在北绵上镇宋元祐二年建寿阳县令充梓州路转运管勾帐事齐仲驰撰记
　　琴髙真人祠在县东琴泉山灵泉坂旧传真人修炼于此明万厯十二年县令刘泽移建琴泉沟谷口东麓之下李守真撰记
　　圣母祠在南闗
　　武乡县
　　尧庙　魏地形志武乡方山上有尧庙
　　汤王庙在李庄南冈上
　　李文帝庙在西大梁村左太子庙右狐突庙
</div>
    <div class="pagination">
<a href="山西通志_page537.html">上一页</a><span>...</span><a href="山西通志_page533.html">533</a><a href="山西通志_page534.html">534</a><a href="山西通志_page535.html">535</a><a href="山西通志_page536.html">536</a><a href="山西通志_page537.html">537</a><span class="current-page">538</span><a href="山西通志_page539.html">539</a><a href="山西通志_page540.html">540</a><a href="山西通志_page541.html">541</a><a href="山西通志_page542.html">542</a><a href="山西通志_page543.html">543</a><span>...</span><a href="山西通志_page539.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
