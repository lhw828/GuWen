<!DOCTYPE html>
<html>
 <head>
  <meta charset="utf-8"/>
  <title>
   水经注疏 - 第 42 页/共 77 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   水经注疏 - 第 42 页/共 77 页
  </h1>
  <div class="content">
   河东王乔者，汉显宗世，赵、戴同。为叶令，朱作河东王乔之为叶令也，赵、戴同。守敬按：朱氏以显宗二字置于下文密令之上，赵、戴同。则上文帝字为无根，今移于此句，而增删之，为合。今《搜神记》一，叶作邺，误。每月望，守敬按：《搜神记》作朔，《风俗通 正失》同。《书钞》七十八、《类聚》七十八、《御览》六百六十二引《风俗通》亦同。然《类聚》九十一引《风俗通》作朔望，《后汉书 乔传》亦作朔望，疑作朔望是。单作朔者脱望字，此单作望，则脱朔字也。常自县诣台朝，朱作常自诣朝堂，赵同。《笺》曰：《后汉书》作诣台朝帝。赵仍作朝堂。戴改朝堂作台朝。守敬按：朱氏以帝字断句，非也，字当属下。《类聚》九十一、《御览》九百一十九引《风俗通》并作常自县诣台朝，《后汉书》同，戴尚脱县字，今增。帝怪其来数而不见车骑，密令太史伺望之，言其临至，辄有双凫从东南飞来。于是候凫至，举罗张之，但得一只舄。守敬按：《搜神记》作一双，《风俗通》同。《书钞》、《御览》九百一十九引《风俗通》亦同，而《后汉书》作一只，他书亦多作一只，与此同。依上双凫，似作一双是也。乃诏尚方诊视，则四年中所赐尚书官属履也。每当朝时，也门下鼓不击自鸣，闻于京师。后天下玉棺于堂前，吏民推排，终不摇动。朱无推排二字，赵据黄本增云，《后汉书》本传元有之。戴有。守敬按：明抄本有推排二字。乔曰：天帝独欲召我邪？乃沐浴服饰寝其中。朱无中字，赵据黄本增云，《后汉书》本传有之。戴有。守敬按：明抄本有中
字。盖便立覆。宿昔，葬于城东，守敬按：《御览》五百五十一、五百五十六引《风俗通》及《后汉书》作昔同，今《风俗通》作夜，《书钞》九十二引亦作夜。《通典》叶县有古墓，在东，俗云王乔墓。在今叶县东南三十里。土自成坟。其夕，县中牛皆流汗喘乏，而人无知者。百姓为立庙，号叶君祠。全云：按应仲远尝辨之，以为即叶公祠之谬。守敬按：《一统志》称王乔祠在叶县南旧县北门外，与叶公庙所在处同，是有叶公庙，又有王乔祠，岂后人傅会为之乎？牧守每班录，皆先谒拜之。吏民祈祷，无不如应，若有违犯，亦立能为崇。帝乃迎取其鼓，置都亭下，略无复声焉。或云：即古仙人王乔也。守敬按：王乔出《列仙传》，详见《洛水》篇。是以于氏书之于神化。朱《笺》曰：王乔事见《后汉书 方术传》，本出干宝《搜神记 神化》篇，赵、戴改于作干。守敬按：于、干错出，前人纷纷致辨，未能定其孰是，故汪辉祖《史姓韵编》两载之。据郦《注》则此条皆《搜神记》说，而今本《搜神记》一 乔事，至尚书官属履也句止，盖辑者失采郦书，又但分为二十卷，不标篇名，非复原本之旧矣。此文令升本之仲远，复为蔚宗所本，不过字句小异耳。醴水又径其城东，与烧车水合，水西出苦菜山，东流侧叶城南，而下注醴水。朱醴作澧，《笺》曰：旧本作醴。赵、戴改。会贞按：明抄本作醴。《元和志》，烧车水在叶县南二十四里。世祖破王寻，烧其辎重于此水滨，因名。方城山，一名苦菜山，在县西二十五里。郦氏谓水出山，东流侧叶城南，下注醴。是出
叶西南，至叶东南，注醴矣。在今县南三十余里。醴水又东，径叶公庙北。会贞按：《风俗通》二，叶公退老于叶，及其终也，叶人追思而立祠。《注》言魏令长修饰旧宇。又《寰宇记》，叶公庙在叶县东北三里，唐仙州刺史张景洪建。盖屡重修矣。在今县南旧北门外。庙前有《叶公子高诸梁碑》。朱作公子高，戴改公作沈。赵增叶字。旧秦、汉之世，庙道有双阙、几筵。黄巾之乱，残毁颓阙。朱《笺》曰：一作顿阙。赵云：案颓字不误。魏太和、景初中，令长修饰旧宇。后长汝南陈晞以正始元年立碑，守敬按：此《碑》欧、赵皆不著录，洪但载郦说，盖已佚。碑字破落，遗文殆存，事见其碑。醴水又东，与叶西陂水会。县南有方城山，屈完所谓楚国朱作以，《笺》曰：一作国。赵、戴改。方城以为城者也。会贞按：屈完语及方城在叶南，已见上，上乃虚论，此方实 。山有涌泉，北流，畜之以为陂，陂塘方二里。朱陂作故，赵、戴改。会贞按：《方舆纪要》引志云，西陂方二里。本此为说，在今叶县西南。陂水散流，又东，径叶城南，而东北，注醴水。会贞按：水在今叶县东南入澧河。醴水又东，注叶陂。陂，东西十里，南北七里。会贞按：《方舆纪要》，东陂在叶县东，引志云，东西十里，南北七里，亦本此为说，在今县东南。二陂， 诸梁之所堨也。朱《笺》曰：旧本作地。赵云：按也字不误。陂水会贞按：此陂水即澧水。又东，径潕阳县故城北。会贞按：县见《潕水》篇，潕作舞。又东径定陵城南，戴移下东字于南字上。会贞按：非也，
定陵见上。东与芹沟水合。朱无水字，赵、戴增。其水导源叶县，东径潕阳城北，又东，径定陵县南，又东南流注醴。会贞按：水自今叶县南东，至郾城县西北，入澧河。其水径流昆、醴之闲，会贞按：在昆水南，醴水北。昆水见上。缠络四县之中，会贞按：四字当误，据上导源叶县，径潕阳、定陵、立三县，古三四皆积画成字，知本作三，传钞变作四也。疑即吕忱所谓涀水也。戴改涀作岘。守敬按：戴改此为岘者，盖以别于《山海经》之涀水耳。然何所据而改？若云是《大典》本，直误字耳。会贞按：《大典》本作涀。[二四]今于定陵更无别水，惟是水可当之。醴水东径郾县故城南，会贞按：县见上。左入汝。赵云：按《汉志》南阳郡雉县，澧水东至 ，入汝。师古曰， 音屋。考澧水东至郾县入汝，今河南许州郾城县是也。 字误耳。师古更以屋音释之。《广韵》、《集韵》始出 字，云，地名，在南阳，皆为谬也。会贞按：今澧河自裕州北东流，径叶县、舞阳县，至郾城，县南入汝。《山海经》曰：醴水东流注于涀水也。朱《笺》曰：孙云，涀，《山海经》作视，《注》云，或曰视宜为瀙。赵改视，亦据郭为说。又全云：《山海经》所云澧水注视，澧乃灈字之讹。灈水注瀙，澧水不注瀙也。守敬按：今《中次十一经》作视，涉上下之视而讹也。郭《注》视宜为瀙，在出葴山之视水下，孙氏误认为一水而从之，赵误同。不知此涀水出叶县，与出舞阴注汝之瀙水无涉。全氏亦不能据郦《注》以订《山海经》之视，反以《山海经》之澧为误。而道元之涀水为无着矣。《汉志》、《说文》并云，澧水入汝，此云注涀者，盖合涀以入汝也。汝水又东南流，径邓城西，守敬按：《左传 正义》斥贾、服以邓为国之非，[二五]《潜夫论》九，上
蔡北有古邓城。杜《注》，召陵县西南有邓城。《地形志》亦云，邵陵有邓城。《括地志》，在郾城县东三十五里。在今郾城东南三十五里。《春秋左传 桓公二年》，蔡侯、郑伯会于邓者也。守敬按：《经》、《传》同。
汝水又东南流，潕水注之。守敬按：《潕水》篇见后。
又东南，过汝南上蔡县西。守敬按：汉县属汝南郡，魏、晋、宋、齐因。后魏改曰临汝，仍属汝南郡，在今上蔡县西十里。
汝南郡，楚之别也。守敬按：此语未详。汉高祖四年置，守敬按：《汉志》，高帝置。全云，故属秦颍川、南阳二郡。秦、汉之际，属楚国，高帝四年，属汉，分置郡，治平舆。阎若璩谓郡治上蔡，以《瞿方进传》知之。核《方进传》不足为郡治之据[二六]。又谓《汝水注》，于上蔡县云，汉置汝南郡。不知郦氏特因《经》言汝南上蔡，遂于此连 郡县，非谓汝南即治上蔡也。如《汶水经》过东平章县，《注》即并 东平、章县，东平治无盐，实不治章县也。王莽改郡曰汝濆。赵云：按《汉志》，莽曰汝汾。戴改濆作汾。县故蔡国，周武王克殷，封其弟叔度于蔡。守敬按：此本《汉志》而钞变其辞，事详《史记 管蔡世家》。《世本》曰：上蔡也，守敬按：《书 蔡仲之命 正义》、《史记 蔡世家 集解》并引《世本》曰，居上蔡。[二七]九江有下蔡，故称上。全云：先公云，当作沛郡有下蔡，非九江也。守敬按：汉县属沛郡，后汉属九江郡。《名胜志》以此为《世本》文，误。顾祖禹引应劭说。张澍云，当是宋衷《注》文。下蔡见《淮水》
篇。《竹书纪年》曰：魏章率师及郑师伐楚，取上蔡者也。守敬按：古本《纪年》，魏惠成二十五年，今本周显王二十三年。永初元年，朱永初讹作建安。赵改云：安帝改元，有建光，无建安。按《后汉书》本传，是永初元年封，戴改同。安帝封邓 为侯国。
汝水又东，径悬瓠城北。会贞按：《元和志》，蔡州理城，古悬瓠城也。汝水屈曲，形若垂瓠，故城取名焉。本此《注》。《寰宇记》，悬瓠城亦名悬壶城。《宋书》，悬瓠为戍，以防 陂，其中城即悬瓠城也。《通鉴》晋兴宁二年，燕李洪败晋兵于悬瓠。《一统志》，晋时谓之悬瓠城，是也。《名胜志》谓刘宋立司州于此，命其城曰悬瓠，疏矣。即今汝宁府治。王智深云：汝南太守周矜起义于悬瓠者，是矣。会贞按：《齐书 文学传》，王智深撰《宋纪》三十卷。《隋志》不著录。《宋书 殷琰传》载周矜起义于悬瓠，称是汝南、新蔡二郡太守。《通鉴》宋泰始二年同。此但作汝南，省文耳。今豫州刺史汝南郡治。会贞按：《地形志》，刘义隆置司州，治悬瓠城。皇兴中改豫州。汝南郡与州同治。城之西北，汝水枝别左出，西北流，又屈西东转，守敬按：《通鉴》宋元嘉二十七年《注》、《地理通释》十三引此，作屈西，并同。《御览》九百七十九引西作而，《舆地广记》亦作而，似是。又西南会汝，守敬按：水在今汝阳县北，与悬瓠城中隔汝水。形若垂瓠。耆彦云：城北名马湾，朱马讹作焉，《笺》曰：疑作城比名焉。赵改焉作马，云：孙潜以柳佥本校，若如《笺》说，正不知作何等语也。戴改同。中有地数
顷，上有栗园，栗小，殊不 固安之实也。朱《笺》曰：《魏都赋》，信都之枣，故安之栗。《注》云，故安属范阳，出御栗。守敬按：两《汉》、《晋志》作故，《后魏志》作固。故太 言故安，道元称固安。《通鉴》梁普通七年，魏都督于荣等击杜洛周将曹纥真于栗园。胡《注》，栗园当在固安县界，固安之栗，天下称之。此郦氏所以言栗独推固安也。固安县见《易水》篇。然岁贡三百石，以充天府。水渚，守敬按：水渚下称栗渚。《方舆纪要》，栗渚在汝宁府城西南，汝水之湾。《名胜志》，在城南汝湾。皆与上言城北不合。《一统志》，在汝阳县西北。即栗州也。守敬按：《御览》九百六十四引作栗洲，洲本作州。树木高茂，望若屯云积气矣。林中有栗堂、射埻，甚闲敞，牧宰及英彦，多所游薄。守敬按：《肥水注》，迎送所薄，与此言游薄同。《名胜志》改薄作嬉，失之。其城上西北隅，高祖以太和中幸悬瓠，守敬按：《魏书 高祖纪》太和十八年、二十二年，两至悬瓠。平南王肃守敬按：《魏书 王肃传》，太和中以功进号平南将军，除豫州刺史。起高台朱《笺》曰：一作斋。守敬按：明抄本作斋，吴本作台，《寰宇记》引作堞，误。于小城，建层楼于隅阿，守敬按：《一统志》，悬瓠楼在汝宁府城西北隅，今废。下际水湄，朱作堨，《笺》曰：一作湄。赵、戴改。守敬按：明抄本作湄。降眺栗渚，朱脱眺字，赵据《寰宇记》增，戴增同。左右列榭，四周参差竞跱，奇为佳观也。守敬按：《寰宇记》、《名胜志》引，并改奇作殊，未识郦氏词例也。详见《沁水》篇。
又东南，过平舆县南。朱《笺》曰：一作平兴。按《汉志》，汝南有平舆县，舆音豫。守敬按：《史记 王翦传》作平与，此《注》澺水下引之。《笺》一作平兴，兴当与之误。《史记 集解》，与音余。《汉志 注》与音豫。
溱水出浮石岭北青衣山，会贞按：《地形志》，初安郡怀德有青水山、浮石山。水为衣之误，当以此正之。《通鉴》梁中大通二年，陈庆之破魏颍川刺史娄起等于溱水。胡《注》引此文，浮石岭北作东北。《名胜志》，确山在确山县南十四里，又谓之浮石岭。非古浮石也。古浮石在青衣山北，青衣为溱水所出，二水均远在今确山县之西。今水曰吴砦河，出泌阳县东南山。亦谓之青衣水也。东南径朗陵县故城西，守敬按：汉县属汝南郡，后汉、魏、晋、宋因，齐废。在今确山县西南三十五里。应劭曰：西南有朗陵山，会贞按：《汉志》颜《注》引应说，朗陵山在西南。《元和志》，朗陵山一名大朗山，在朗山县西北三十里。《寰宇记》，在县北三十里。唐、宋朗山县，即今确山县治。古朗陵县在确山西南，若山在朗山西北及北，是在古朗陵县东北矣。又《方舆纪要》，朗陵山在确山县南四十里。《一统志》，在县东南四十里。是在古朗陵县东南矣。俱与应说西南不合，当是后人傅会也。县以氏焉。世祖建武中，封城门校尉臧宫为侯国也。会贞按：《后汉书 臧宫传》，建武十五年封，迁城门校尉在后。溱水又南屈径其县南，又东北，径北宜春县故城北，朱《笺》曰：《汉 地理志》，汝南郡有宜春县。《后汉 郡国志》作北宜春。守敬按：魏、晋仍曰北宜春，属汝南郡，宋废。《地形志》，义阳郡真阳有宜春城。
在今汝阳县西南六十里。王莽更名之为宣孱也。豫章有宜春，故加北矣。守敬按：《后汉书 注》同，宜春见《赣水》篇。元初三年，朱元初讹作永元。赵改云：《后汉书》，安帝即位，建元永初，后改元初。后父之封，在元初三年，见《后纪》。戴改同。安帝封后父侍中阎畅为侯国。溱水又东北，径马香城北，守敬按：《地形志》，义阳郡平阳有马乡城，乡、香音同。今有马乡店，在汝阳县南六十里。又东北，入汝。会贞按：今吴砦河自泌阳县东流，径确山县，又东北，至汝阳县南，入南汝。
汝水又东南，径平舆县南，守敬按：故县在今汝阳县东北，[见下。]盖后魏徙此，仍属汝南郡，在汝阳东南六十里。安成县故城北，赵作安城。守敬按：《汉》、《晋志》作成，《续汉》、《宋》、《齐》、《后魏志》作城。在今汝阳县东南七十里。王莽更名至成也。汉武帝元光六年，封长沙定王子刘苍为侯国矣。赵云：按《索隐》，在豫章。《地理志》豫章郡无此县。长沙国有安成县，[二八]非汝南之安成也。守敬按：郦氏于《赣水注》载之，是也。复载于此，则非，不得以两存为说也。
汝水又东南，汶水注之，朱无注之二字，《笺》曰：孙云，汶水当作陂水。赵删水字，以汶字属下，云：此即《洧水》篇之汶水。唐时尚有汶港栅。戴从孙改作陂水，下增注之二字。守敬按：赵、戴皆非也。明抄本、黄本并作汶水注之。《隋志》，慎阳有汶水。《明一统志》，汶水在汝宁府城南七十里。水自青龙陂入汝，今称汶口，即此水也。赵以《洧水》篇之汶水当之，则风马牛不相及矣。水首受慎水于慎阳县故城
南陂。会贞按：慎水、慎阳县俱见《淮水》篇。汶水受故城南陂，而云受慎水于故城南陂者，盖南陂为慎水枝水所汇也。在今正阳县北。陂水两分，一水会贞按：此一水在北。自陂北，遶朱作径，《笺》曰：宋本作遶。赵、戴改。慎阳城四周城堑。朱周作固，《笺》曰：一作围。赵改围，戴改周。会贞按：作周，是也。《淮水》篇，四周隍堑，是其辞例。颍川荀淑遇县人黄叔度于逆旅，与语移日，曰：子，吾师表也。范晔论曰：戴改晔作奕，赵改同。守敬按：黄宪，字叔度。师表也以上，见《后汉书》本传，此论一段，亦《宪传》后文。范蔚宗称，余曾祖穆侯尝着论，盖并隤然其处顺云云，皆其论中语。考蔚宗之曾祖为范汪，谥穆，见《晋书》本传，是此论为范汪作。郦氏引作范晔。《通鉴》引亦作范晔，与他传之论例视，虽误，犹可言也。[二九]戴氏无端改为范奕，且谓近刻晔为误。孔刻本亦作奕，必是《大典》误文。戴氏既不覆勘《后汉书》，又不详考晋、宋并无范奕其人，不谓之卤莽不得也。会贞按：《大典》本仍作晔。黄宪言论风旨，无所得闻。然士君子见之者，靡不服深远，朱作深服远，《笺》曰：《后汉书》作服深远。赵、戴改。守敬按：明抄本作服深远。去疵吝，守敬按：原书疵作玼。章怀《注》，当为疵，作玼者，古字通也。将以道周性全，无得而称乎？守敬按：原书得作德。堑水又自渎东北流，注北陂，朱讹作七陂。赵改北陂，云：此与上南陂陂水两分也。戴改同。会贞按：下北陂即指此也。 北一水暂止。一水会贞按：此一水在南。自陂东北流，积为同陂。赵改作鲖陂，云：《汉志》汝
南郡鲖阳县，应劭曰，在鲖水之阳也。戴亦改鲖。会贞按：鲖阳、鲖水并见下。明引应说，葛陂水东出为鲖水，亦称鲖陂，在澺水之东，与此陂中隔澺、汝二水，且鲖、同字异，赵氏竟混而一之，致戴亦为所误，可怪也。陂水又东北，又结而为陂，世谓之窖陂。会贞按： 北一水至此止。陂水上承慎阳县北陂，会贞按：重 北一水。东北流，积而为土陂。陂水又东为窖陂。会贞按： 南一水，至此止，二水于此合为一。陂水又东南流，注壁陂。陂水又东北为太陂。陂水又东，入汝。会贞按：水自今正阳县北东流，至新蔡县西南，入南汝。
汝水又东南，径平陵亭北，守敬按：亭当在今新蔡县西南。又东南，径阳遂乡北。守敬按：乡亦当在今新蔡县西南。
汝水又东，径栎亭北。朱栎讹作乐，赵、戴改。守敬按：下引杜，以栎亭在新蔡东北，随云，今城在新蔡故城西北，盖以目验得之，而不从杜说。又云，城北半沦水，是城在水南矣，故此谓径亭北也。今在新蔡县北二十五里，俗名野栎店，则又与杜说东北近。《春秋》之棘栎也。守敬按：《左传 昭四年》，吴伐楚，入棘栎。 栎而连言棘以足辞，[三〇]与《丹水注》 析，而引《史记》下郦淅，《湍水注》 郦，亦引《史记》下郦淅同。杜预曰：汝阴新蔡县东北有栎亭。守敬按：此杜氏《集解》文。《释例》，汝阴作汝南。考《续汉志》，新蔡属汝南，《晋志》属汝阴，岂前后度属不同，而成书有先后之异，故尔岐出乎？据《晋书》本传，先作《集解》，后作《释例》，则是《释例》误汝阴为汝南也。今城在新蔡故
城西北，城北半沦水。
汝水又东南，径新蔡县故城南。守敬按：汉县属汝南郡，后汉、魏同。晋属汝阴郡，后为新蔡郡治，宋因。齐属北新蔡郡，后魏复为新蔡郡治，即今新蔡县治。昔管、蔡闲王室，放蔡叔而迁之。其子胡，能率德易行。周公举之为鲁卿士，朱《笺》曰：宋本无鲁字。赵云：按《尚书 蔡仲之命》曰，周公以为乡士。孔安国《传》云，周公，圻内诸侯，二卿治事。孔颖达《正义》云，周公为畿内诸侯，得立二卿。《左传 定公四年》亦云，周公举之，以为己卿士。杜预《注》曰，为周公臣。《注》从《史记 蔡世家》曰为鲁卿士。朱氏不审，乃托名宋本去之，灭裂经史，甚矣其妄也。守敬按：郦氏自本《史记》，故下云以见于王，[三一]谓以鲁卿士见王也。若周卿士，则不烦言矣。鲁字自不可去。然《书 正义》曰，《鲁世家》言成王封周公于鲁，周公不就封，留佐成王。则周公身不至鲁，安得使胡为卿士？直以为史迁之谬说，不诬也。以见于王。王命之以蔡，申吕地也，朱作中，《笺》曰：《郡国志》汝南郡新蔡有大吕亭，故吕侯国也，此中吕未详。赵改申，云：按《传》云，南有荆蛮申吕，中当作申。戴改申同。全云：按汝南有大吕、小吕，故有中吕，改申吕者谬。守敬按：全氏曲说，非也。中为申之误，无疑。惟上下皆《史记》文，不应忽杂以申吕地也四字。如谓是小《注》，因新蔡是吕地，而连言申，与上《春秋》之棘栎也一例，然上先举栎亭，随以《春秋》之棘栎证之，使人知专解栎字。此突言申吕地也，文义亦晦，四字当后人所加。以奉叔度祀，是为蔡仲矣。守敬按：以上《史记 管蔡世家》文。宋忠曰：故名
其地为新蔡。守敬按：《书 正义》、《史记 集解》并引宋忠曰，胡徙居新蔡，此引宋说不全。《汉志》，成王封叔度子胡于蔡，十八世徙新蔡。又云，蔡平侯自蔡徙此。钱坫曰，宋忠以为胡徙新蔡者，非。郦氏系胡事于此，盖因宋说，聊书存之。故后大吕亭下，又云，蔡平侯始封也。王莽所为新迁者也。世祖建武二十八年，朱讹作元年，[三二]赵改云：按《后汉书 吴汉传》，国封在建武二十八年，戴改同。封吴国为侯国。《汝南先贤传》会贞按：《隋志》，《汝南先贤传》五卷，魏周斐撰。《旧唐志》斐作斐，五作三，误。《新唐志》作斐，作五，可证。《初学记》二十五亦作斐。曰：新蔡郑敬，会贞按：郑敬《后汉书》附《郅惮传》。字次都，为郡功曹。都尉高懿厅事前，有槐树，白露类甘露者。懿问掾属，皆言是甘露。敬独曰：明府政未能致甘露，但树汁耳。懿不悦，托疾而去。会贞按：《书钞》三十七、《御览》十二、二百六十四、五百二、九百五十四、《名胜志》引《汝南先贤传》，略同，惟《御览》五百二次都[三三]独作次卿，《书钞》高懿独作高台，误。
汝水又东南，左会澺水。水上承汝水别流于奇城东，守敬按：汪士铎《悔翁笔记》，奇城在汝之南，不得言左会。据《注》，奇城在别流之南，非在汝南也，左字不误。《说文》，澺水出上蔡黑闾涧，未知涧即汝水别流否？郦氏谓水承汝水别流于奇城东，是出今郾城县东南沙河，今水曰洪河。《方舆纪要》，源出西平县周家陂。奇城见前。东南流为练沟，径邵陵县西，赵、戴改邵作
召。守敬按：《汉志》召陵，颜《注》，召读曰邵。《地形志》作邵陵，此郦氏从当时之制。县详《颍水》篇，又作召，《 水》篇亦作召。东南流注，至上蔡西冈北，[三四]为黄陵陂。会贞按：《元和志》，蔡冈在上蔡县东十里，周回五十里，疑上蔡西冈北当作上蔡冈西北，与下上蔡冈东对文。冈在今上蔡县东，陂当在县北。陂水东流，朱脱水字，赵、戴增。于上蔡冈东为蔡塘。会贞按：塘在今上蔡县东。又东径平与县故城南，朱《笺》曰：孙云，当作平舆，下同。赵、戴于此及下，俱改舆。守敬按：此不从《经》作平舆者，依《史记》也。[见下。]历代史志均作舆。汉县为汝南郡治，[见下。]后汉因，魏属汝南郡，晋、宋、齐因，后魏徙废。《地形志》，平舆有平舆城，即此。《元和志》，故城在汝阳县东北六十里。唐汝阳即今县治。为澺水县，旧沈国也，有沈亭。守敬按：《汉志》颜《注》引应劭曰，县，故沈子国，今沈亭是也。《春秋 文三年》杜《注》，平舆县北有沈亭。《元和志》，平舆故城，古沈子国。钱坫曰，《郡国志》沈，姬姓。《史记 管蔡世家》，武王封弟季载于冉。《春秋传》作 。《唐书 宰相世系表》、《广韵》并云，文王第十子聃季食采于沈，即汝南平舆沈亭。字亦为邥。按古聃字从冉，耽，字从冘，聃、耽同字。沈字亦从冘，故与 通。是沈即季载国也。《春秋 定公四年》，蔡灭沈，以沈子嘉归。后，楚以为县。朱脱楚字，全校增，赵、戴增同。守敬按：《寰宇记》，后属楚为邑。《史记》曰：秦将李信攻平与，败之者也。守敬按：见《王翦传》。《经》从《汉志》作平舆，郦氏因《史记》作与，遂改《经》字，以符史文。赵、戴于前文平舆县改从《汉志》之称，可也，并此引《史记》文亦改作平舆，则文乖其实矣。建武三十
年，世祖封铫统为侯国。朱《笺》曰：《后汉书 铫期传》子统，封建平侯，非平舆。本汝南郡治。全云：按前、后《汉》，汝南皆治平舆。阎若璩误以为西京治上蔡，东京治平舆，引善长《注》为证，非也。守敬按：全说是也。汉郡理平舆，见《元和志》。《续汉志》，汝南郡先书平舆。昔费长房为市吏，见王壶公，会贞按：《后汉书》称老翁，《神仙传》称壶公。壶姓施，名存，孔子弟子，见《真诰》。又姓谢名玄，见《丹台录》。此称王壶公，未知何据？悬壶郡市，长房从之，因而自远，朱《笺》曰：改本作退。[三五]会贞按：朱之臣云，自远字，自是仙凡之隔，作退谬。同入此壶，隐沦仙路，骨谢怀灵，无会而返。虽能役使鬼神，而终同物化。会贞按：此约《后汉书 费长房传》文。终同物化，指《传》失符为鬼所杀事。长房入壶及返家，详《神仙传》，而不言鬼杀。城南里余有神庙，世谓之张明府祠，会贞按：《寰宇记》，平舆县张熹庙，后人感德而庙存。今张明府庙在汝阳县东关外二里许。水旱之不节，则祷之。庙前有《圭碑》，朱圭作石，《笺》曰：旧本作圭。谭元春云：《圭碑》，言碑形如圭也。赵、戴改圭。会贞按：郦氏已言此《碑》文字紊碎，不可复寻，故欧、赵皆不著录，洪但载郦说。文字紊碎，不可复寻。《碑》侧有小石函。按《桂阳先贤画赞》，朱《笺》曰：张熹乃桂阳郡临武县人，吴本作信阳，误。守敬按：《书钞》三十五引作《桂阳先贤传》。《隋志》，《桂阳先贤画赞》一卷，吴左中郎张胜撰。两《唐志》作五卷。临武张熹，守敬按：《书钞》作张喜，喜、熹通。《汉志》闻喜，刘宽碑阴凡六见，
俱作熹。《续汉志》安熹，晋、魏等《志》俱作喜，可证。字季智，为平与令。时天大旱，朱天讹作天下，赵、戴删下字。熹躬祷雩，未获嘉应，朱脱躬字，嘉字。《笺》曰：宋本作熹躬雩，未获嘉应。赵、戴增。乃积柴自焚。朱乃上衍熹字，赵、戴删。戴改柴作薪。守敬按：《书钞》作柴。主簿侯崇，朱脱侯字，孙潜校补，赵、戴补同。守敬按：《书钞》引节去主簿小史等句，他书无引此事者，侯字当是孙潜从钞本补。小史张化，朱《笺》曰：史，宋本作吏。赵云：史字不误。戴改吏。从熹焚焉。朱下有俟字，《笺》曰：旧本作矣，宋本无矣字。赵、戴删。火既燎，天灵感应，即澍雨。守敬按：《书钞》作甘雨即降。此熹自焚处也。澺水又东南，左迤为葛陂。陂方数十里。会贞按：《隋志 九域志》俱系葛陂于平舆。《元和志》，在平舆东北四十里，周回三十里。《寰宇记》同。平舆在今汝南县。又《通典》新蔡有葛陂。《寰宇记》复载葛陂于新蔡，与《皇览》鲖阳有葛陂乡合。[见下。]鲖阳，本新蔡地也。《后汉书 灵帝纪》、《费长房传 注》，在新蔡西北。《史记 楚世家 正义》在新蔡西北六十里。新蔡即今县。是葛陂在今汝阳之东，新蔡之西北，与此《注》所 适合。《金 地理志》，信有葛陂，则在今新蔡之南，已与古异。《明一统志》乃谓在汝宁府城西南三十里，尤不合，故《一统志》驳之。水物含灵，多所苞育，昔费长房投杖于陂而龙变所在也，又劾东海君于是陂矣。朱《笺》曰：《神仙传》，壶公以一竹杖与费长房骑之，到家，以杖弃葛陂中，视之，乃青龙耳。后到东海，值大旱三年，谓请雨者曰，东海神君前来淫葛陂夫人，吾系之，故久旱。今当赦之，令其行雨。即便大雨。守敬按：《后汉书 费长房传》
载此二事，与《神仙传》略同。《神仙传》但作系之，《后汉书》作 系之。据此， 为劾之误。[三六]《御览》八百八十二引《列异传》载长房事，作 系， 亦劾之误。《御览》九百三十四引《列异传》，寿光侯劾百鬼、 魅。《说文》，劾，法有罪也。陂水东出为鲖水，俗谓之三丈陂，守敬按：《后汉书 何敞传》，迁汝南太守，修理鲖阳旧渠，百姓赖其利。《书钞》七十六引华峤《后汉书》作鲖阳旧陂。是此水亦汇为陂矣。故此言鲖水俗谓之三丈陂，下又称鲖陂，在今新蔡县北七十里。亦曰三严水。水径鲖阳县故城南，守敬按：汉县属汝南郡，后汉、魏因。晋属汝阴郡，后属新蔡郡，宋因，齐属北新蔡郡，后魏复属新蔡郡，在今新蔡县北七十里。应劭曰：县在鲖水之阳。赵云：按《汉志》汝南郡鲖阳县，孟康曰，音纣，是缺误。师古、章怀音训，并承其失。据《太平寰宇记》蔡州新蔡县下云，鲖音纣红反。[三七]《说文》，鲖，直陇切，此与纣红之音相近，为可证也。守敬按：王念孙曰，《广韵》四十四《有》，鲖，除柳切。《左传 襄四年 释文》，孟康音纣，直九反，是也。鲖读如纣，此东、幽合韵之证。明监本《地理志》音纣下，始有红反二字，乃妄加。说详《读书杂志》。汉明帝永平中，封卫尉阴兴子庆为侯国也。朱兴讹作与，赵、戴改。守敬按：《后汉书》，阴兴附其兄《识传》，子庆，永平元年封。县有葛陵城，守敬按：《史记 楚世家 集解》引《皇览》称鲖阳县葛陂乡城，下又称葛陵城，《续汉志 注》引《皇览》并作葛陂。张守节谓葛陂乡有作葛陵乡者，误。惠栋则云，葛陂一作葛陵。郦氏盖本《皇览》言县有葛陵城，随举铫丹之封以证之。在今新蔡县西北五十里。建武十五年，更封安成侯铫丹为侯国。朱讹作更名封经
侯铫丹为侯国，《笺》曰：宋本作铚侯。赵删名字，经作铚。全云：丹以安成徙封，非铚。戴删同，改经作安成。守敬按：《后汉书 铫期传》，建武十年卒，子丹嗣封安成侯，后徙封葛陂侯，不言十五年，此本他家《后汉书》。城之东北，有楚武王冢，民谓之楚王琴，朱讹作瑟，下衍城字。《笺》曰：瑟城当作琴城。三十二卷《注》云，楚人谓冢为琴。六安县都陂中有大冢，民传曰公琴，即皋陶冢也。赵瑟改琴，删城字，云：按《皇览》民谓之楚王岑，盖山陵之异名。戴改、删同。守敬按：《山海经 海内经》，冬夏播琴。毕沅云，播琴，播种也。《水经注》，楚人谓冢为琴，冢、种声相近也。郝懿行云，《皇览》楚武王冢，民谓之楚武王岑，楚人盖谓冢为岑、岑，琴声近，疑初本谓之岑，形声讹转为琴耳。二说可两存。后魏于此置戍，因名楚王戍，亦曰楚王城，见《通鉴》齐建武四年及梁普通七年胡《注》，《地形志》新蔡下，又谓之武陵城，在今新蔡县东北。《史记 楚世家 正义》引《世本》，[当是宋衷《注》。]楚武王墓在豫州新息，异。城北祝社里下，土中得公鼎，守敬按：祝社里下，当从《皇览》作祝里社下，盖言社下，始可通也。此铭，欧、赵、洪皆不著录，盖已佚。曰楚武王，是知武王 也。守敬按：此条《皇览》文，见《史记 集解》、《续汉志 注》，小有异同。鲖陂东注为富水，朱鲖讹作铜，赵、戴改。守敬按：明抄本、黄本并作鲖陂。水积之处，谓之陂塘，津渠交络，枝布川隰矣。会贞按： 澺水左迤之水止此。委名富水，积为陂塘，即《淮水》篇所谓富陂。津渠交络云云，盖指《淮水》篇之谷水，承富水、润水受富陂言也。陂在今阜阳县西。澺水自葛陂东南，径新蔡县故城东，而东南流注于
汝水。全、戴重一汝字，[三八]以汝水下属。守敬按：此戴氏臆增，书中如此者甚多。当是刻全书者误沿之。今洪河自西平县东南流，径上蔡县、汝阳县至，新蔡县东南，入南汝。
又东南径下桑里，守敬按：《左传 成六年》，楚御晋桑隧。杜《注》，朗陵县东有桑里，在上蔡西南。此《注》 汝水东南径新蔡，又东南径下桑里，则在新蔡东，盖对桑里言，故称下。左迤为横塘陂，会贞按：陂在今新蔡县东。又东为北青陂者也。朱《笺》曰：当作又东北为清陂。赵为北改北为，清改青，云：青陂亦名青龙陂。戴改同。会贞按：下青陂在汝水南，此青陂在汝水北，对下青陂作北青陂，似不误。至青龙陂，乃汝南之陂，详下。赵氏以此当之，岂以汝南、北之青陂为一乎？
汝水又东南，径壶邱城北，会贞按：城在今新蔡县东南。故陈地。朱地讹作也，赵、戴改。会贞按：《左传》杜《注》，壶邱，陈邑。《春秋左传 文公九年》，楚侵陈，克壶邱，以其服于晋，是也。
汝水又东，与青陂合，会贞按：青陂下，当有水字。水上承慎水于慎阳县之上慎陂，会贞按：上慎陂见《淮水》篇。在今正阳县东。左沟北注马城陂，朱作右沟，赵、戴同。会贞按：《淮水》篇，上慎陂又东为中慎陂，其水东流在右，此水北注在左，当为左沟，右为左之误无疑，今订。陂西有黄邱亭。会贞按：亭当在今正阳县东北。陂水又东，径新息亭北，朱又讹作于，赵、戴改。会贞按：亭当
在今新息县西北。又东为绸陂。朱《笺》曰：一作纲陂。陂水又东，径新息县，会贞按：县见《淮水》篇。结为墙陂。陂水又东，径遂乡东南，会贞按：即前阳遂乡，疑此脱阳字。而为壁陂。会贞按：此与前壁陂名同实异，前壁陂远在阳遂乡西，此在乡东南，非一陂也。又东为青陂，会贞按：《史记 陈涉世家》，陈将吕臣与当阳君黥布击秦，破之青波。《方舆纪要》，或谓青陂，即古青陂，是有此陂綦久。据下碑文，在新蔡西南。《一统志》，陂久废，则水之源流必多堙塞，故上所 各陂，亦皆无可指证。陂东对大吕亭。会贞按：《续汉志》，新蔡有大吕亭。刘《注》引《地道记》，故吕侯国。《通典》、《元和志》、《寰宇记》、《舆地广记》并云，新蔡，古吕国。亭在今新蔡县东，互见《淯水》篇。《春秋外传》曰：当成周时，赵作者。南有荆蛮、申、吕，姜姓矣，[三九]朱《笺》曰：《郑语》，史伯语郑桓公曰，当成周者，南有荆蛮、申、吕、应、邓、陈、蔡、随、唐。会贞按：韦《注》，申、吕，姜姓。蔡平侯始封也。会贞按：吴卓信曰，《左传 昭十一年》，楚灭蔡。平王立，复封蔡。于是隐太子之子庐归于蔡，是为平侯。志平侯自蔡徙新蔡，当在是时，事不见经传，惟杜氏《释例》言之。西南有小吕亭，会贞按：《淯水》篇，新蔡有小吕亭。当在县西南。故此称大也。侧陂南有青陂庙，庙前有陂，朱讹作阪。赵、戴改，误。守敬按：明抄本作陂，《玉海》二十三引此同。汉灵帝建宁三年，新蔡长河南缑氏李言上请修复青陂。司徒臣训、尚书臣袭。守敬按：训者，许训也。袭者，闻人袭也。《后汉书 灵帝纪》，建
宁二年六月，太常许训为司徒，三年四月，大中大夫闻人袭为太尉，与此称尚书异。[四〇]奏可洛阳宫，于青陂东塘南树碑。戴云：按于字，近刻在洛阳宫上。王校云：朱同。[四一]守敬按：戴指锺、谭、项絪等本，朱与黄本合，不误也。《名胜志》洛阳宫三字作功成二字，《一统志》作成功二字。此碑欧、赵、洪皆不著录，盖已佚。碑称青陂在县坤地。[四二]守敬按：坤，西南。此云在县坤地，是以卦名命四维也。源起桐柏淮川，别流入于潺湲。会贞按：上言青陂水承上慎陂。《淮水注》，上慎陂、中慎陂、下慎陂，皆与鸿陂水散流。其陂首受淮川，是鸿郄陂之源，即青陂之源，起于桐柏也。径新息墙陂，朱陂讹作坡，《笺》曰：宋本作阪。赵改陂云：阪亦陂之讹。戴改同。守敬按：《玉海》引此作阪，亦陂之误。陂水径新息，结为墙陂，见上。衍入 信界，守敬按： 信见下。郦氏言陂水上流注汝，随 汝水东径 信城北，足征衍入 界。灌溉五百余顷。陂水又东，分为二水，一水南入淮，会贞按：此一水为枝流，即《淮水》篇所云，分青陂东渎东南流入淮者也。在今息县东入淮。一水东南径白亭北，守敬按：此一水为正流。亭，互见《淮水》篇。又东，径吴城南。守敬按：城在今新蔡县东南。《史记》，楚惠王二年，子西召太子建之子胜于吴，胜入居之，故曰吴城也。守敬按：《左传 哀十六年》，楚子西召太子建之子胜于吴，使处吴竟，为白公。《史记 楚世家》，子西召胜于吴，以为巢大夫，号白公。《伍子胥传》，使胜居楚之边邑鄢，号为白公。《左传》未明指所处之地，《史记》巢、鄢错出，而称
白公则同。考楚惠王二年，子西召胜。十年作乱，反楚凡九年，先后所处，必非一地。《左传》、《史记》所载，当分别观之。巢在吴、楚界上，《楚世家》为巢大夫，即《左传》所言处吴竟，盖初反时事。《伍子胥传》居鄢，则后来事。《集解》，徐广曰，鄢，颍川鄢陵县。《正义》则云，鄢音偃，《括地志》故郾城在豫州郾城县南五里，与 信白亭相近，是谓鄢即郾，与白亭近，当就白亭求之。《左传》杜《注》，汝阴 信县西南有白亭。旧《志》白亭里在今息县东北八十里，郾城在今郾城县，与白亭相隔数百里，何云相近？当有误。《楚世家 正义》，《括地志》云， 信，本汉郾县之地，后汉分郾，置 信县，在今 信县东七十七里。是 信去郾城远，不得为汉郾县地，惟与汉鄳县近，鄳县即冥阨，为九塞之一。今罗山及光山县为汉鄳县地。光山之北，即息县之东，为古 信县。则《括地志》当作本汉鄳县之地，鄳、郾形近致误也。因《括地志》之误，足见《史记》早误。盖白亭在 信，白公所居，当近白亭，《史记》必是居鄳以守要塞，即郦氏所云吴城，鄳、鄢形近致误。裴骃、张守节所见，皆系误本，故依文注释，均不合。杜氏但以白亭解白公邑，郦氏则详疏之。《淮水》篇称白城为白公邑，东北去白亭十里。此《注》 陂水东南径白亭北，又东径吴城南，谓城为胜所居，是吴城西南为白亭，白亭西南且有白城，则尒时楚用白公卫藩之实，可由察知。又《颍水注》言，慎县为白公所居以拒吴，亦本《左传》白公败吴于慎为说。至扶沟之白亭，《寰宇记》引《舆地志》，楚封太子建之子为白公，居焉。则于经传无征也。又东北屈径壶邱东，而北流注于汝水，会贞按：水自今正阳县东，径新息县，又东北至新蔡县东南，入南汝。世谓之薄溪
水。汝水又东，径 信县故城北，守敬按：汉县属汝南郡，后汉、魏因。晋属汝阴郡，后属新蔡郡，宋因。齐属北新蔡郡，后魏复属新蔡郡，在今息县东北七十里。而东注矣。
又东至原鹿县。
汝水又东南径县故城西。赵径下增原鹿二字。守敬按：后汉县属汝南郡，魏因，晋属汝阴郡，宋废，在今阜阳县西南，互见《淮水》篇。杜预《释地》曰：朱释上衍所字，赵、戴删。汝阴有原鹿县也。守敬按：此《释例》宋地内文，僖二十一年《注》同。
南入于淮。守敬按：《汉志》，汝水至新蔡入淮。杜氏《释例》水名内，至 信入淮。《海内东经》郭《注》同。此经谓至原鹿入淮亦同。
所谓汝口，侧水有汝口戍，淮、汝之交会也。守敬按：今汝水自嵩县东北流径伊阳县，又东南径汝州宝丰县、郏县、襄城县、舞阳县，至郾城县，皆故道。元末，堨断故汝，令归今沙河，东出合颍河。而《水经注》自郾县至上蔡之流遂绝。上蔡以下，犹是故道。《水道提纲》谓之南汝，承遂平县水，东南径汝阳县、正阳县、新蔡县、息县，至阜阳县西，入淮。
校记
　[一]　「入淮极西北」　按：郝懿行《山海经笺疏》十三云：「淮极，地名。」
　[二]　「至唐初始改县曰鲁山」　按：《元和志》七鲁山县下云：「周改为鲁山县，武德四年又于县置鲁州。」《寰宇记》八鲁山县下云：《隋末王世充于此立鲁州，唐武德四年世充平，州废后为县。」依《元和志》则赵氏唐初前「未尝以鲁山名县」之说非。
　[三]　「俗以为麻解城」　按：此下朱《笺》本、沈本、赵本有「非也」二字，全氏、戴氏删去。杨氏以郦《注》文例衡之，认为当作「大」字，而《注》文仍戴氏本删去。今按：有「非也」二字为郦《注》正俗语，「盖蛮、麻读声近故也」一语则指出声近而讹之故。
　[四]　「戴删非也二字」　按：「戴」上原有「全」字，不知何人妄删。王氏合校本不用全本故无「全」字，妄删者不知故依删之，下同。凡删去「全」字，皆当补出。
　[五]　「右矕三涂」　按：《后汉书 马融传 注》：《广雅》曰：「矕，视也。音马板反。」
　[六]　「左枕嵩岳」　按：《寰宇记》八引颂文作枕。《明一统志》三十一形胜下引旧志讹作「左概嵩岳」。
　[七]　「背箕王屋」　按：自王念孙读为「基至王屋」，见《济水》篇当在下行，守敬按：《传》作「箕背下」，钞者错乱，当订正。
　[八]　「观延熹六年陈蕃之谏」，　按：《后汉书 陈蕃传》：「延熹六年，车驾幸广成校猎，蕃上疏谏，
言当今之世有三空之 。田野空，朝廷空，仓库空，是谓三空。」
　[九]　「《淮南 览冥训》谓之鲁阳公」　按：高诱《注》谓今南阳鲁阳，亦引《国语》，文子即司马子期之孙。熊《疏》本之。
　[一〇]「《括地志》，梁城在汝南，注城在汝北，隔水相对」　按：《寰宇记》八梁县下云：「《汉 理》在汝水之南，俗谓之治城，隔汝水与注城相对。」
　[一一]「《续汉志》梁县下」　按：《史记 魏世家 集解》引司马彪曰：「河南梁县有注城。」《续汉志》梁县下无此文。但《寰宇记》八有「注城，《续汉书 郡国志》云，河南县有注城，即此也。」县上当有「梁」字。
　[一二]「汉武帝元鼎五年，校尉韩千秋击南越，死，封其子韩延年为成安侯」　按：朱《笺》本、沈本、全、赵、戴本均作「元朔」，本书原亦作「元朔」。考《史 表》及《史记 南越列传》，其事在元鼎五年，「朔」字讹，今订正。《汉书 表》及《两粤传》同。
　[一三]「自汉武以下，《汉书 武帝纪》文」　按：「行幸荥阳，还至洛阳，诏曰」云云，郦氏钞变其文。
　[一四]「号周子南君」　按：《盐铁论 诛秦》篇「南」作「男」，今改。
　[一五]「有大刘山祠」　按：沈钦韩《疏证》云：「《明一统志》三十一：大刘山在郏县北三十里。世传汉高祖入关驻此，名沛公垒。光武亦驻此，后人立庙山间，因有大刘小刘之异。」今按：《名胜志 河南省》卷十二，郏城县亦引此，但未云出《明一统志》。
　[一六]「败于扈涧」　按：标点本「扈」作「沪」。《通鉴 考异》引徐岱《奉天记》云：「德信屯于汝州。」扈涧即沪涧。胡作「沪」未引《水经注》文，改作「扈」，故熊氏言其失采《注》文。
　[一七]「延裒……从范《书》」　按：今标点本范书《鲂传》作「」，与赵氏同。
　[一八]「《史记》、《通鉴》秦始皇二十二年」　按：事见《通鉴》，《史记 秦始皇本纪》无此文，而见于《王翦传》。《通鉴》胡《注》引《史记 正义》考城父。《元和志》七作「父城」，云故城在郏城县东南四十里。
　[一九]「《类聚》引嵇康[原作魏隶…]云云　按：《类聚》三十六引《高士传》，无赞，严氏书有之，魏隶今不见《类聚》。
　[二〇]「诸典农皆为太守。则置郡在魏末」　按：《裴潜传》引《魏略》，无襄城有典农中郎将事。而《潜传》称文帝时出为魏郡，颍川典农中郎将，则文帝时仍为颍川郡。熊氏所言《裴潜传 注》疑误，待考。
　[二一]「繁工城，工为丘之误」　按：标点本「工」作「丘」，不误，「丘」之字坏为「工」。
　[二二]「《汉志》有昆阳县」　按：全氏云：「按昆阳，在班《志》已有之。」赵云：「案《汉志》，颍川郡昆阳县，应劭曰，昆水出南阳。」《疏》皆未录（赵引而又删去）。
　[二三]「雅山，澧水出焉，东去衡山一百里」　按：「一百」原作「九十五」。雅山东五十五里曰宣山，又东四十五里曰衡山，则是东去衡一百里也，今订改作「一百里」。熊氏盖沿郝氏之误。
　[二四]「若云是《大典》本，直误字耳。会贞按：《大典》本作涀」　按：按《大典》本作「涀」，六小字旁行，非
杨、熊二氏语，二氏未见《大典》本。据此，此卷汝水改窜小字当出徐行可之手。徐氏不信全氏七校本，以为王董所作伪，故《疏》中校语，除见于赵氏所引者，皆删去「全」字。然《要删》所录此《疏 凡例》谓全校「王氏合校本一概不录殊为可惜」，知徐氏删去「全」字，不符杨、熊之意，今皆补「全」字，其删者则去其涂去之圈。于此条明之，它不重复。二十二卷仍录全校异同，可证。
　[二五]「斥贾、服以邓为国之非」　按：桓二年七月，蔡侯郑伯会于邓。《正义》引杜氏《释例》，以为蔡地颍川邓城，谓蔡是小国去蔡路远，蔡、郑不宜远会其都，蔡、郑惧楚，何当反求近楚小国而与之结援，故知非邓国。
　[二六]「核《方进传》不足为郡治之据」　按：阎氏盖据《传》文，方进为汝南上蔡人，少孤，年十二三，给事太守府为小史。以为郡当治上蔡，故小儿得给事太守府也。
　[二七]「《书 蔡仲之命 正义》……引《世本》曰，居上蔡」　按：《正义》作「《世家》云蔡叔居上蔡」。「世家」当作「世本」。阮氏《校勘记》云：卢文弨云，「世家当作世本」，据《史记 集解》引宋仲子云云，宋仲子乃注《世本》者也。
　[二八]「长沙国有安成县」　按：长沙国之安成，莽曰思成。而汝南之安成，莽曰至成，亦足以明其非一地。故杨氏以郦氏复载于《汝水注》为非。
　[二九]「是此论为范汪作……虽误，犹可言也」　按：郦氏称「范晔论曰」是也。晔不当改为「奕」。《宪传 论》自「黄宪言论风旨」至「无德而称乎」止三十六字，蔚宗论也。其下「余曾祖穆侯以为」以
下至「其殆庶乎」止，则范汪论语也。诸家未细会原文意耳。
　[三〇]「 栎而连言棘以足辞」　按：连言足辞，古作注文常如此。郑玄笺《诗》、郭璞注《山海经》多有之。后来《经典释文》亦往往连出二字，其一不但为足辞，亦便读者。郦氏盖用郭例耶？
　[三一]「郦氏自本《史记》，故下云以见于王」　按：杨氏说是也，鲁字自不可去。观《史记 管蔡世家》原文云「举胡以为鲁卿士」，下言「鲁国治」，是其明证。又《周公世家》明言留佐武王，武王崩，成王少，乃代成王摄行政当国。
　[三二]「朱讹作元年」　按：全氏引沈炳巽云：「是建武二十八年封。」
　[三三]「《御览》五百二次都」　按：《校记》未竟，检《御览》二百六十四敬字次都、五百二作「次卿」，九百五十四作「字子都」。
　[三四]「至上蔡西冈北」　按：赵氏云：「至字衍文。」
　[三五]「朱《笺》曰：改本作退」　按：南京图书馆藏善本朱《笺》作「自退」，《笺》曰：「旧本作远。」与影《疏》本引文异。
　[三六]「《后汉书》作 系之。据此， 为劾之误」　按：今标点本《汉书 费长房传》作「劾系之」不误，杨或据俗本。
　[三七]「《太平寰宇记》蔡州新蔡县下云，鲖音纣红反」　按：金陵局本仍作「鲖，音纣」，下无「红反」二字。
　[三八]「全、戴重一汝字」　按：「全」下原有「赵」字。赵本不重，据定本校，今订。
　[三九]「当成周时，南有荆蛮、申、吕，姜姓矣」　按：「时」字，赵改作「者」，依《郑语》原文也。韦《注》云：「成周，雒邑。」韦意成周指地，史伯意谓南直成周之地有荆蛮、申、吕等国，当犹直也。郦《注》改「者」为「时」，变其文意，犹言在成周之时，南有荆蛮、申、吕、应、邓、陈、蔡、随、唐诸国矣。而「姜姓」二字，则旧钞者误录末注申、吕姜姓人正文也。今以「姜姓」二字为《注》中《注》。
　[四〇]「与此称尚书异」　按：《疏》云：闻人袭三年四月以太中大夫拜太尉，不误。如《注》言尚书臣袭，当据碑文，碑文可据。袭为尚书当在为太中大夫之前。《灵帝纪》建宁六年十一月曾为太尉，二年五月罢。六月许训为司徒，四年免，则三年时训为司徒不误。袭为尚书当在三年初。杨氏删去「又太尉尊于司徒至司徒臣训」十六字，当已悟其后说之误矣。
　[四一]「王校云：朱同」　按：杨氏云「朱与黄本合，不误」，是也。王氏之误，由于未见朱《笺》本耳。
　[四二]「碑称青陂在县坤地」　按：此页有眉批，当是徐行可氏校此卷时所批，其言对杨氏《疏》颇能阐明，惜字体过小，几难辨认，今重录之于校记。文如下：「《诗 小雅 斯干》：『似续妣祖』。郑《笺》云：『似读如巳午之巳。巳续妣祖者，谓巳成其宫庙也』。孔《疏》云：『《周礼》左宗庙，在雉门外之左，门当午地，则庙当巳地也。谓既在巳地而续立其妣祖之庙，然后营宫室也。』」是郑笺《诗》，孔氏征《礼》，皆以巳午定方位，实亦取卦象之辰为言也。郑氏注《尧典》宅西云「西者，陇西之西」，今人谓之兑山。李翕《析里桥颂》云：「惟斯析里， （坤）兑之闲」，是汉时铭语，山
名，多有以卦名定其方位称号者。郦氏《鲍丘水注》望离自坎，对举缀文，既仿汉石刻辞为之，亦避用南北常语也　《谷水注》云：北川水自干注巽，入于谷。」（按：犹言自西北注东南。）
《水经注疏》卷二十二
　　　后魏郦道元撰
　　　　　　　　　　　　　　　　　宜都杨守敬纂疏
　　　　　　　　　　　　　　　　　　　　　　　　　　门人枝江熊会贞参疏
　　　颍水　　洧水　　潩水　　潧水
　　　渠沙水　朱无渠沙水三字，戴增，赵作渠水，无沙字。
颍水出颍川阳城县西北少室山。
秦始皇十七年，灭韩，以其地为颍川郡，守敬按：见《史记 始皇纪》，郡治阳翟，见后。盖因水以著称者也。守敬按：《释名》[《释州国》]颍川，因颍水为名也。汉高帝二年，以为韩国。守敬按：《汉志》颍川郡，高帝五年为韩国，六年复故。考《史记 高祖纪》五年，立韩王信为韩王，都阳翟，六年，徙太原。《信传》同。此二年为五年之误，无疑。王莽之左队也。《山海经》曰：颍水出少
室山。《地理志》曰：出阳城县阳干山。守敬按：《山海经》文见《海内东经》。《淮南》[《说山训》]、《类聚》八引《博物志》，并云出少室。《地形志》阳城郡，阳城有少室山。《元和志》，少室山在告成县西北五十里。在登封县西十里，颍水源出焉。《地理志》文见阳城县下。《续汉志》刘《注》引《地道记》亦云出阳干山。《说文》及杜氏《释例》、《山海经》郭《注》作出干山，脱阳字，《寰宇记》引《说文》，《左传 宣十年 正义》引《释例》，并有阳字，则郭《注》亦当本有阳字。《元和志》，阳干山在颍阳县东二十五里，颍水一源出此。是少室、阳干并有颍源，《经》、《注》举少室尚未备，故郦氏援《山海经》以明《经》之所自出，称《地理志》以补《经》之所未及，下即就当时之水，分出于阳干、少室者，一一实指之。今颍水有三源奇发，右水出阳干山之颍谷。守敬按：合以为三源之西源。《括地志》，颍水出嵩阳县东南三十里阳干山，俗名颍山，泉源出山之东谷，其侧有古人居处，俗名颍墟，故老人云，是颍考叔故居，即郦元所谓颍谷也。今颍河出登封县西南。《春秋》颍考叔为其封人。守敬按：见《左传 隐元年》。其水东北流。中水导源少室通阜，守敬按：此水在三源之口，为出少室之西源。今水出登封县西。东南流，径负黍亭东。守敬按：《续汉志》，阳城有负黍聚，即此。《左传》杜《注》，阳城西南有负黍亭，与下京说合，在今登封县西南。《春秋 定公六年》，郑伐冯、滑、负黍者也。守敬按：见《左传》。冯敬通《显志赋》曰：求善卷之所在，守敬按：冯衍，字敬通。赋载《后汉书》本《传》。在作存，误，当以此正之。遇许由于负黍。京相璠曰：负黍在颍川阳城县西南二
十七里。会贞按：《史记 周本纪》、《郑世家》《正义》引《括地志》并云，负黍亭在阳城县西南三十五里。《秦本纪 正义》同。《韩世家 正义》引《古今地名》，在阳城县西三十七里。俱作三十，足征此二为三之误，惟五七错出，未知孰是。世谓之黄城也。会贞按：景日《说嵩》七，今其地有聚落，曰黄城沟。亦或谓是水为 水，会贞按：见《 水》篇。东与右水合。会贞按：此处当增又东流三字，方合。左水出少室南溪，守敬按：左水为三源之东源，亦出少室之东源，今水出登封县西。乃《明一统志》载颍水三源，以出阳干者为左源，出少室山为中源，出少室南溪者为右源。《方舆纪要》沿之，与此适相反矣。东合颍水，守敬按：三源于此合为一水。故作者互举二山，言水所发也。朱互讹作乃，山讹作三，赵同。《笺》曰：宋本乃作于。戴改互、改山。守敬按：明钞本作互举二山。此东上文，二山谓少室及阳干也，以二山为水所发，见非仅少室之源也。《吕氏春秋》曰：卞随耻受汤让，自投此水而死。张显《逸民传》、嵇叔夜《高士传》 言，投泂水而死，未知其孰是也。朱《笺》曰：《吕览》作颍水，《庄子》作稠水，司马《注》本作泂水，云泂水在颍阳。 按：颍、泂古字通用，故《礼》顈衣一作絅，是其例也。稠、洞二字皆误耳。守敬按：吕说见《离俗览》。《隋志》，《逸民传》七卷，张显撰。两《唐志》作《逸人传》三卷。《御览》五百九引嵇康《高士传》又作桐水，《庄子》司马《注》见《释文》云，本或作桐水。《文选 长笛赋 注》引《庄子》作桐，《史记 伯夷传 索隐》作桐，桐亦泂之误。
东南过其县南。朱东上衍又字，全、赵同，戴删云，又字，后人所加。
颍水又东，五渡水注之。其水导源 高县东北，太室东溪。朱、赵 作崇。《笺》曰：一作嵩。赵云：按《汉书 地理志》， 高，武帝置，以奉太室山，是为中岳，有太室，少室山庙。古文以崇高为外方山也。师古曰， ，古崇字。全、戴改 。守敬按：《说文击传》引《国语》韦《解》，崇与嵩古字通。《初学记》五引戴延之《西征记》，嵩高山东谓太室，西谓少室，相去十七里，嵩其总名也。《中山经》郭《注》，泰室山即嵩高山。《汉书 武帝纪》，元封元年，令祠官加增太室祠，以山下户三百为之奉邑，名曰嵩高。《地理志》属颍川，后汉省县入阳城，故《续汉志》阳城有嵩高山。《地形志》同。《元和志》，山在登封县北八里。 高故城即今登封县治，山在县北。《通典》，登封有五渡水。[一]今水出登封县北嵩山东谷。县，汉武帝置，以奉太室山，俗谓之崧阳城。守敬按：《尔雅》[《释山》]山大而高，崧。《释文》崧，又作嵩。《初学记》五引《释名》，嵩字或为崧，山大而高曰嵩。《魏书、出帝纪》永熙二年，车驾狩于嵩阳，即崧阳也。盖地有嵩阳之称，俗因以名城，又变嵩作崧耳。及春夏雨泛，水自山预而迭相灌澍，崿流相承为二十八浦也。守敬按：梁中大通元年，陈庆之自河阳败还，尔朱荣追之，会嵩高水涨，庆之军士死散略尽。据《通鉴》在夏闰六月，可为此春夏雨泛云云之证。《元和志》，鄂岭 在缑氏县东南三十七里。《通典》，登封有崿岭故关。鄂、崿音同。然则崿岭在今偃师之东南，登封之北。此《注》崿流殆谓崿岭之流乎？乃《方舆纪要》以登封东南之箕山，当崿岭失之。旸旱辍津，朱旸讹作汤，《笺》曰：宋本作阳。戴赵改旸。而石潭不耗，道路游憩者，惟得餐饮而已，朱餐讹作 ，赵
  </div>
  <div class="pagination">
   <a href="水经注疏_page41.html">
    上一页
   </a>
   <span>
    ...
   </span>
   <a href="水经注疏_page37.html">
    37
   </a>
   <a href="水经注疏_page38.html">
    38
   </a>
   <a href="水经注疏_page39.html">
    39
   </a>
   <a href="水经注疏_page40.html">
    40
   </a>
   <a href="水经注疏_page41.html">
    41
   </a>
   <span class="current-page">
    42
   </span>
   <a href="水经注疏_page43.html">
    43
   </a>
   <a href="水经注疏_page44.html">
    44
   </a>
   <a href="水经注疏_page45.html">
    45
   </a>
   <a href="水经注疏_page46.html">
    46
   </a>
   <a href="水经注疏_page47.html">
    47
   </a>
   <span>
    ...
   </span>
   <a href="水经注疏_page43.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
