<!DOCTYPE html>
<html>
<head>
    <meta charset="UTF-8">
    <title>山西通志 - 第 671 页/共 700 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山西通志 - 第 671 页/共 700 页</h1>
    <div class="content">　　禅林独歩日初斜踏徧羣峰万壑花髙谷响零霄汉水深岩隐见牧樵家惊猿掉臂啼苍壁休鸟梳翎点白沙为忆旧时乔太宰百年佳句倩云遮
　　吊大兴尹黄连死节　　　　　　贾仁充
　　兵防黄池势震惊先生独立卫民生仓皇应变非无筞慷慨全忠岂为名庙号有严瞻许逺汗青拭泪写真卿应知一点英雄气化作山河壮帝京
　　秋思　　　　　　　　　　　　储良材
　　秀容城在万山中爰访耆贤识旧踪白石有仙曾跨鹤清江乗马是真龙神镛世乆遗声逺铜鼓峰髙晚照红翘首岢岚烟树里不胜寥落听西风
　　过汾河
　　中霍三年防度逰素汾不尽向东流郷心逐水汤汤下客思如岚隐隐收林木无风栖匹鸟柴门有树系孤舟眀朝岘汉当行乐落日铜鞮未肯休
　　过汾隂祠　　　　　　　　　　张佳尹
　　亭上秋风万壑哀武皇天翰有遗台泰圻神鼎黄云盖辇道防龙碧殿摧松桧古坛虚嵗月汉唐残碣防莓苔祠官回首方倾日揺落河东献赋才
　　土堂怪栢集古　　　　　　　　夏　宏
　　洞门髙阁霭余晖【王维】古柏参天四十围【薛潢】皓鹤惊风翻雪堕【范大成】苍龙挟雨带云飞【薛逢】年多物化根株别【李嘉祐】谷变陵迁世事非【王初】圣主只今资大用【韦蟾】庙堂柱石肯相违【周永定】
　　任公祠　　　　　　　　　　　王穉登
　　萧萧遗像锁荒祠尚忆孤身百战时诸葛事繁那得乆留侯貎弱到今疑绛帷香气衣冠暗石栋斜阳薜荔垂曽是当年骑马地烟中往往见旌旗
　　六师洞　　　　　　　　　　　张　拳
　　参破机控玉龙西逰天竺碧萝重松巢鹤去烟霞满沙径人稀蔓草封花谢石男縁雨瘦臼残云母任泉舂大师逰后无消息寂寞青青数防峰
　　莲花池　　　　　　　　　　　魏　煦
　　画船箫鼓昼鸣榔宛在中流水一方波面回开神女镜花容娇妬美人妆貂蝉入座诗偏丽歌舞留人夜未央世载升平多乐事鉴湖那复乞君王
　　香山瑞云寺与客共坐树下幽禽鸣其上听而悦之竟不知其何鸟也为诗一章　王家屛
　　徙倚松隂暂避蒸绵蛮幽鸟隔林声风停髙树喧逾静响落空山凄复清客座乍闻如有意僧家惯见不知名緑鹦鹉应惭汝学得能言悮此生
　　登晋阳南城楼　　　　　　　　李维桢
　　髙城飞阁頫孱顔陡絶丹梯手自攀四塞西开秦道路百盘中吐晋河山云边两观扶鸱尾天末诸峰出鴈闗能赋望乡俱莫问清尊好趂羽书闲
　　咏清凉山二首　　　　　　　　郭子直
　　清凉山对射堂开防欲临流问渡杯祗是阳城勤抚字非縁孟尉不追陪盟虚鸾鹤慙逋客望入烟云护梵台雪勒春寒花事晚只今犹及防花来
　　倚山台殿景偏幽风日宜人自可留顾我独惭黄绶尉与君同醉碧霞楼万家春树和烟緑一曲阳河抱郡流立马城东重分手仲宣何以答荆州
　　金山緑洞　　　　　　　　　　杨维狱
　　修蛾隐约亦璘珣俯瞰并原一尘浮碧将无凌朔气凭虚疑是化金人故侯肮脏千秋在古洞神竒异代论莫以金银夸气象桃花乆暗武陵津
　　介休道中　　　　　　　　　　程可中
　　征旅聊因当胜防庶饶那复数中州雪融隙地培桑枣日出通衢噎马牛望望緜山侵面出时时汾水避人流太行春色黄河外犹自严寒满敝裘
　　王官谷乐隐　　　　　　　　　许　庄
　　杖藜徐歩防青山笑向东风解醉顔幽径有花春正好柴门无客昼常闗辟开荒地二三亩结上茅庐一两间睡到日髙犹未起卧听流水任潺湲
　　元遗山　　　　　　　　　　　何允
　　沧海横流着此身中原天日照累臣眀昌大定三生梦钦叔希顔一代人野史亭中遗汗简读书山下起埃尘幽兰灰烬今何在千载空余老角巾
　　登恒山　　　　　　　　　　　王濬初
　　崔巍直与太清齐翻觉星河影渐低呼吸应知通帝座登临总不借仙梯任从天险穿云度岂是冬廵为雪迷最喜山灵却封禅浑无玉检共金泥
　　嵚岑岳万山宗缥天门箭筈通谁遣五丁开圣迹只教太乙显神功灵岩嘘气龙泉水空谷传声虎口风泰华嵩衡堪并峙何须括地较雌雄
　　白云巢成四首　　　　　　　　邢大道
　　东林三畆白云居竹石萧然洞壑虚夹径徧栽栖鹤树流泉双引灌花渠秋风黄菊篱边酒夜雨青藜案上书垂老此生堪自托侯门不必曳长裾
　　石门一径匝青苔小阁虚牕傍水开南畆雨深春负耒东山月霁夜啣杯贫如顔巷多丹井清似严滩少钓台学种三芝无可覔让他黄绮是仙才
　　布袍芒履白纶巾偃蹇衡门此病身清世烟霞谁作主小堂风月自宜人花开嵗嵗春无恙诗就篇篇笔有神华髪交知半零落相防鱼鸟转情亲
　　小山当户树嶐嵸倚树防山万虑空客去药炉添石火鹤来琴榻起松风名逃巢许千秋上梦觉羲皇一枕中独有草书未就十年闭阁媿扬雄
　　代州谁楼　　　　　　　　　　周宏禴
　　天涯作客独登楼长笛谁歌出塞愁勾注逺从云外落滹沱近向槛前流白狼汉璧人千古紫鴈秦城土一坏正是逐臣堪洒泪凉风五月易成秋
　　过石岭闗　　　　　　　　　　魏允贞
　　朅来早拟拂衣还阅嵗仍过石岭闗白髪逢秋防更短朱衣向客媿投闲金银海内方生色戎马中朝未破顔迂谬自知无寸补虚将封事动朝班
　　李晋王　　　　　　　　　　　田中颖
　　鴈门仆射万人雄年少提戈奏战功徇国犹延三主祀精忠不帝一方中鳯飞金穴空余井龙起沙陀旧有功纵使后唐非李氏已酬宿愤对苍穹
　　灵空山题先师寺　　　　　　　俞汝为
　　万仭悬崖卓锡逰萧然一鉢寄淹留桥边忍草穿云湿洞口昙花出涧幽心印自来归帝子禅那寜复羡王侯停骖顾影怜踪迹笑指灵空学流
　　云葢寺　　　　　　　　　　　周一梧
　　白马来从天竺西寰中胜地尽招提浪仙曾借禅闗隐云葢因留兰若题落日荒山迷草径连天絶巘拥虹梯雄文古刹消残刼忍听愁猿午夜啼
　　过紫荆闗赠管参戎　　　　　　张　铨
　　燕蓟西来第一闗孤城万仭白云间风吹鼓角楼台动日闪旌旗虎豹闲拒马河遥通一径蜚狐峡迥绕千山将军自有封侯骨破虏何时奏凯还
　　元日谒孔庙示诸生　　　　　　文翔鳯
　　天道左旋地四防更乗生气泛虚舟黄河带束庖皇锦太华冠垂孔父旒东过鸿蒙三万里西迂防亥八千邮弯弧好射蓬莱库督领仙臣课祖洲
　　桑乾道中　　　　　　　　　　陈　鸿
　　征程十里见桑干二月谁怜尚苦寒沃地北来边塞近流澌东下早春残风移竹箭穿貂帽云作杨花防马鞍旅况垆头消不尽琵琶纎指莫教弹
　　玉璧故城　　　　　　　　　　王时济
　　玉璧空城隐暮笳郧君曾此建髙牙铁骑战后余秋草金镞拾来半土花落日断云归古堞西风独木噪寒鸦当年勅勒歌犹在眼底兴亡更防家
　　谒韩侯庙　　　　　　　　　　曹于汴
　　辟谷仙人踪迹杳就烹国士血痕斑翔同孤鴈真竒絶泪洒千秋岂等闲谁向浮生能系日未随腐草便开顔徘徊相羡尔能死不死淮隂市井间
　　珍珠泉　　　　　　　　　　　程启南
　　幻世功名毕世忙犹然沤里防珠光摘来不解盘中走撒去还随波上扬陈有宫人知就赏燕从使客得招凉问珠防许今何在山色幽幽涧水长
　　杪秋登龙门望河楼　　　　　　赵用光
　　风雷盘薄撼崔嵬涌出东南百尺台岸束惊涛当槛落翚飞髙阁倚天开浮云萧索中原尽秋色苍茫万里来欲向清尊问千古夕阳西下断鸿哀
　　龙岩夜月　　　　　　　　　　张　璞
　　龙岩寺里锁楼台寺外悬崖草阁开正对东南山一豁才临薄暮月先来琉璃寳色揺金界薝卜香花印玉苔莫借支公牀子卧松风露溢月光杯
　　恢复府谷【并序】　　　　　　　　宋统殷
　　保徳府谷一河相望虽分疆域而安危共之属以逆氓负固乆稽天诛余竣役平汾直抵保徳数月不下之贼八日而复漫书之以记嵗月时庚午仲秋二十六日也
　　长河怒浪拍天开何事旌旄拂地来野色迷漫横水陆王师震迅失风雷无端羯鼓中宵尽有脚阳春絶域回秦晋封疆縁底事可能无意出羣才
　　万里闗河指顾间凭栏一望戍楼残风回鴈影秦山晓霜冷旄头晋月寒何事标铜铭广莫要须完璧报长安忧天百转孤臣虑未许他人袖手防
　　谒张睢阳庙　　　　　　　　　王　鏳
　　并摧逆虏涤函区郭李全师公一隅六矢将军寜计面千金爱妾自捐躯荒宫雀防兵威在遗貎须髯史传符自笑经生老无意只思架上试抽书
　　宿锄沟镇和石桥韵　　　　　　王素屏
　　白髪年来种种生防回对镜使人惊故乡北望三千里官路西行数十程廿载离家縁薄宦半生悮我是虚名夜深孤馆浑无寐独伴寒灯待月横
　　咏署中白牡丹　　　　　　　　袁继咸
　　谁向风尘澹世情孤标肎与鬬轻盈翠妆不入姚家梦玉板知非杨氏名风雨无声怜素质乾坤有意老幽盟倚栏莫谓花迎皓月寒潭共此清
　　送僧逰五台　　　　　　　　　洪　恩
　　徧参南北了无从瓢笠经行万壑松螺髻雪中旋五顶鹫头云外宿诸峰平铺世界光悬镜倒射闗门日下舂草树总能前后偈漫寻童子不知踪
　　国朝
　　龙岩防　　　　　　　　　　　朱之俊
　　俗縁未脱也难攀甚幸芒鞋度此间漫问僧闲何所事为言云嬾亦须删摘来野蕨刚支客到神梯始尽山搔首层岩真是快不禁长啸发林弯
　　送兵部董侍郎汉儒总督宣大二首
　　失　名
　　幽并两道建牙中列帐萧然静朔风干队市场来种马百年御幄护槐龙军前挥扇油幢碧阁里传籖画烛红挿汉一山屏障外更烦前箸筞辽东
　　素囊防牧近云中挟赏连兵势渐雄并镇规图传往牒摆边残卒卧雕弓中朝但出金缯计虏妇频仍玉册封屈指中兴功第一雅诗吾欲嗣车攻
　　送杨犹龙学士按察山西　　　　失　名
　　碧山学士起严装新把牙旌下太行玉麈开尊从将吏银毫判牒喜文章三闗日落凝笳吹千骑风流出射堂忆赐锦袍天上暖西逰早拂鴈门霜
　　一天凉影散鸣珂落木平沙鴈度河北地诗名三辅少西风客思五原多紫貂被酒云中火铁笛迎秋塞上歌回首禁城从猎处千山残雪满滹沱
　　送当湖马觐扬备兵岢岚
　　絶塞驱车出定羌洗兵空碛散牛羊黄河尽处无征战紫燕飞时敢望乡独客登临伤废垒前人心力困危疆君恩不遣边臣苦髙卧荒城对夕阳
　　送王孝源备兵山西
　　秋尽黄河气欲收千山雪色照并州雕盘落木苍崕壮马蹴层冰断涧流父老壶闗迎节使将军广武耻封侯雍容賔佐资谈笑吹笛城南月夜楼
　　石壁　　　　　　　　　　　　马世俊
　　水作瑶琴石作弦琳宫仄在曲嵓边四隅髙厂遮长日一凹晴云纳小天雕像儿童原是佛闻音鸠鸽忽成仙适当春夏诗书问字西河就隐泉
　　月波湖
　　交城城内小西湖装就风流作画图寺界比于三竺静波光涵得两峰孤红楼里调鹦鹉白纻箫中响鹧鸪父老儿童随岸赏欢传此景自来无
　　过保徳
　　大梁分野次旄头嵗暮縁边矍铄防杖履纵横三战国悲歌震动五诸侯元倒吸龙门峡赤豹横眠鹿径沟长笑因人成事者刘琨徒自老并州
　　澹林枫树已萧条穴处山农带雪樵城坐寳莲钟地脉河从神木驾天桥冰鱼味胜鲟鳇脍石燕纹如翡翠绡深谢居停勤念客绵封霜菓餽僧寮
　　钓台懐旧　　　　　　　　　　白君琳
</div>
    <div class="pagination">
<a href="山西通志_page670.html">上一页</a><span>...</span><a href="山西通志_page666.html">666</a><a href="山西通志_page667.html">667</a><a href="山西通志_page668.html">668</a><a href="山西通志_page669.html">669</a><a href="山西通志_page670.html">670</a><span class="current-page">671</span><a href="山西通志_page672.html">672</a><a href="山西通志_page673.html">673</a><a href="山西通志_page674.html">674</a><a href="山西通志_page675.html">675</a><a href="山西通志_page676.html">676</a><span>...</span><a href="山西通志_page672.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
