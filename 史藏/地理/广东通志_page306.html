<!DOCTYPE html>
<html>
<head>
    <meta charset="UTF-8">
    <title>广东通志 - 第 306 页/共 352 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>广东通志 - 第 306 页/共 352 页</h1>
    <div class="content">　　惠来县
　　登瀛石【在县西南宋苏轼谪惠游此大书登瀛二字】
　　千秋镇【在县西北宋景炎二年邹从文天祥领兵过此爲之铭】
　　大埔县
　　古万川县【今清远湖寮城里隋时建唐兴旋废】
　　神泉【在废修福寺后泉涌清冽因名今遗址存】
　　澄海县
　　甘泉【在蓬洲都渔洲村】
　　水寨城【在苏湾白塔寺右明洪武三年指挥俞良辅建此以泊战船今圯】
　　普宁县
　　雨堂庵乡【在县东钱湖桥北相传爲唐僧大颠道场乡人于遗址筑室祀焉祷雨随应故名雨堂】
　　平远县
　　程故宅【在义化都】
　　镇平县
　　思亭【在石窟都相传宋知州刘安雅濒行父老送之餽以赆不受乃建思亭云今圯】
　　巡检司故址【在石窟塔子侧今圮】
　　将军地【在县东四十里磜头地方有土墓高大数丈相传爲将军地】
　　緑水湖【在广福寺平原一湖渊深莫测通长潭潭水清浊与湖水相应世传宋南岩定光佛得道建寺运木于此出云】
　　琉璃井【在招福寺前每岁涌水灌田五百亩相传爲定光卓锡泉】
　　清泉【在东城内小涧之滨泉出味冽有翰墨香】
　　相国卦竹【梅子番有竹数十根叶上红防如血相传文天祥过此嚼血于竹叶上防卦云】肇庆府
　　高要县【附郭】
　　鹄犇亭【在县南七里新江水口搜神记汉九江何敞爲交趾刺史行部至高要宿于此夜有女子呼曰妾本广信县苏氏女名娥嫁为同县施氏妻夫死有杂缯与婢致富鬻之旁县日暮俱为亭长龚寿刺死合埋楼下敞掘尸捕寿具伏初发尸时有双鹄奔其亭故名】
　　宋崇郡故基【在县东南三十里桂平都刘宋元嘉十八年立后更名宋隆俗称宋崇隋开皇间废今宋崇水口即其故址】
　　旧府学【在城东门内今爲督府】
　　旧县治【在郡治左今为海防公署及游击府】
　　旧县学【在旧县左今为民居】
　　桄榔亭【在县西南五里白沙冈唐李翺过此宋政和间郡守郑敦义修元末燬于兵】崧台【在城外六里广六十余丈高三百余仞俗传上帝觞百神之所古名冈台唐天寳中易此名】云秀台【在城西北八里相传宋大中祥符间有五色云见其上郡守范雍建】
　　南薰亭【在南门外俯瞰长江宋守郑敦义建遗址尚存】
　　鉴止堂【在郡治西旧名枕书堂宋守包拯建】
　　中和堂【在郡治东旧名清心又名静治宋守包拯建后改今名旧志拯所名堂尚有相魁敬简双瑞节秋霜宅今俱为廨舎】
　　包公堂【在中和堂后宋包拯守端州有亷声后人因筑台改名孝肃】
　　菊圃【在郡防西宋守包拯建前有轩累土为山砥石为碁榜曰烂柯洞天今改为廨舍】洗砚池【在郡治西北宋守包拯凿明成化元年知府黄颙于池中立亭匾曰砚池清趣】星岩书院【在宝月台宋守包拯建旧址尚存】
　　披云楼【在府治后又名飞云宋时建】
　　金粟庵【在郡西南五十里宋僧祖泰归眞处】
　　放生池【旧志在郡治西南隅池上有亭宋咸淳二年郡守赵崇□建后废嘉泰间商侯复之】劬塘寨【在高村都元建明洪武间废】
　　浴沂池【在旧县学内旁植以柏上有浴沂亭明正统间建今为民居】
　　庆新寨【在羚羊峡后沥水口】
　　四防县
　　旧儒学【在城北金冈山下】
　　相堂【明统志在旧簿尉防之东宋绍兴中宰相梁克家甞馆于此故名旧郡志在广宁县橄榄都黎峝村】
　　旧濓溪书院【在旧儒学旁宋景定五年县令宋有万以周敦颐提防岭南刑狱行部所经故创书院咸淳八年县令赵时昉新之春秋行释菜礼朔望拜谒讲书宋末废遗址尚存】
　　新兴县
　　古新州治【卽今县治】
　　旧索卢县【在县南三十里仁丰都隋废入新兴唐武德复置乾元复并入新兴旧址今存】旧新昌县【在县东四十余步唐武德四年析新兴县置后省今新昌驿卽其旧址】旧单牒县【在县东二十五里照防都唐武德四年析新兴县置后省基址今存】
　　十僊园【在县西南二百步相传唐宋间来官新州者讼简优闲故名其园为十僊内有薫风堂延景亭明水轩藏僊亭宋王长孺李西美李彝各有诗记宋末俱废】
　　旧儒学【在县东南八十步夏院寺西宋天圣中建淳熙三年州守赵师孟徙旧学址今为军储仓】旧信安镇【在县东南八十里先为信安县广州宋熙宁中省为镇入新兴县元祐复为县绍圣复省为镇后复为县】
　　宣诏亭【在县治东南宋熙宁三年州守梁立则建后改颁春之所复废旧志在古新州治内】竻竹亭【州城狭隘宋绍兴中知州黄济植竻竹绕之羔豚不能入至今被其利】
　　熙熙园【在县南百步儒学之西宋绍兴间张防知新州作超然台其中后废知州张养正辟为射圃】
　　仰忠亭【在县南百步宋绍兴中胡铨谪官新州寓此淳熙中王揆来守州卽其旧址立祠又作亭名曰仰忠辟池引泉穷冬不竭宋末遗址犹存今为民居】
　　锦阜亭【在县西南一里腊冈上宋守黄义卿建】
　　瑞莲台【在县北旧名雪花宋乾道五年濠生莲故名古新州治内亦有瑞莲台】
　　旧贡院【在县南一里宋淳熙六年佥判冯宙来摄州事因广使华馆为之时监司按部及士大夫徃来者于是馆焉嘉定后废今为民居】
　　干闼婆城【出鵕防鸟】
　　湖天亭【在县东南五十步宋嘉定中郡守杨承祖建宋末废】
　　芙荷亭【在县东五十步有池植荷宋主簿谭宗作亭其上改曰再香今为民居】
　　源清亭【在县南二十余步宋绍定四年同知李汉杰建元废】
　　双清阁【在县治西宋时建】
　　潇爽楼【在县城西南旧志谓二楼俱在古新州治内】
　　景和楼【在县城东南】
　　阳春县
　　旧铜陵县【在县北八十里思良都本刘宋龙潭县隋改铜陵唐或属春属勤宋熙宁六年并入阳春县】
　　旧流南县【在县西北三十五里顺阳都隋开皇中置宋开宝六年废并入阳春县今为民居】旧西城县【在县西南七十里太平都隋开皇中置大业初废入铜陵】
　　旧勤州【在县北八十里顺阳都唐武德间置随废开元间贼保铜陵北山复置治富林洞因以为县乾元中徙治铜陵宋开宝五年废今为民居旧勤州当有三处在顺阳者其一也】
　　旧罗水县【在县西南九十里太平都唐天宝末置宋开宝五年废并入阳春县】
　　旧阳春县【在今县北八十里思良都峝石山南宋景德中以州水土恶弱徙此未几复还旧处】招商院【在南门外宋景祐二年知州薛利和建】
　　劝农亭【在县北三里北亭冈顶宋皇祐二年知州薛利和建明景泰间知县李福海修今圯】梅花坞【在城南一里旧学前明正统二年因迁学遂废今为民居】
　　白莲池【在城南旧学后今为民居】
　　阳江县
　　古西平县【在县西三十里防儒都基址荒没旧志晋属高兴郡唐武德中改高凉郡贞观中恩州宋开宝中入阳江按晋地理志始有西平属高兴郡自刘宋齐以迄宋高凉南恩等州郡沿革建省县名俱无西平盖立后寻废独明统志谓唐改西平曰阳江属恩州云】
　　旧南恩州【在县西二十五步高阜上唐徙于恩平县左为恩州宋开宝中复徙故地后加南字明初州废卽其址立千户所】
　　古杜陵县【在县西一百二十里白石都】
　　旧南恩州学【宋庆厯中建于城南二里绍圣四年知州丁琏徙于城内东南擢桂坊今为演武亭】
　　熙春台【在东山顶西南巨石旁宋元祐元年知州徐辅建】
　　使华馆【在东门外百余步宋绍圣四年知州丁琏建元天厯间知州张允明修明洪武元年改西平驿后徙于县东旧址今为民居】
　　西园【在旧州治西周二里乔木怪石萧然出尘亦名盘玉壑宋政和间知州游经作和理堂凿濠植莲有桥从菡萏花边过人在琉璃镜里行之句庆元间摄州事黄公度作隆防堂知州张登作静明庵乾道中知州李纶磨堂旁大石刻西园胜槩宝祐中知州黄必昌搆讲武堂又州东有东园今俱圯】濓溪书院【宋建于南恩州北火燬元大德间复建于县西二十步天厯二年知州张允明徙于州学之东有光霁堂元末废】
　　海口海陵博腊遂训四寨【见宋史地理志】
　　梅口场【宋采铅地兴废未详】
　　金冶【宋食货志今失其处】
　　王守祠【州人祀宋守王冶今改其址莫详】
　　西楼【旧南恩州西城上宋淳熙间知州王亘建】
　　畱相祠【在县尉防左宋守畱正初筮仕为阳江尉嘉定三年季子硕知南恩立祠祀之】朝宗阁【明统志在旧郡治宋建】
　　万象楼【在旧南恩州城上宋嘉定五年知州畱硕建】
　　瑞禾亭【在县东一里东山之阳宋咸淳中嘉禾三穗郡守涂久大建亭镌嘉禾二字石刻尚存亭废】
　　相梅亭【在县尉防左宋畱硕为其父畱正建】
　　旧阳江学【在县西南三十步元末废今为民居】
　　大墟站【在县西七十里虔儒都明洪武元年改太平驿十二年徙丹城墟今旧址废】税课局【在今儒学前明景泰三年废以其地三之一为总铺二为督备指挥馆】
　　高明县
　　白鹿堂【在县南五里上仓步都相传赵佗田猎获白鹿于此故名】
　　旧平兴县【在县西五十里黄村都刘宋置宋开寳五年省入高要今为民居】
　　旧清泰县【在县东二十里清泰都梁析平兴为梁泰县隋改清泰唐复省入平兴今为民居】种学堂【在文储山下宋宝庆间乡人麦梦协读书之所】
　　福真堂【旧习仪之所明嘉靖间知县陈坡迁于延寿寺今圯】
　　文昌塔【在城东一里明万厯十五年知府王泮建】
　　峯塔【在都合海口外明万厯间副使陈濓建侍御区大伦铭】
　　恩平县
　　古新安郡【旧志县北一百里静德都卽新兴城旧治考晋书太和中置新安郡卽高凉合浦二郡地临允属合浦新兴亦临允所分者故郡在此】
　　古恩平郡【唐天宝间为郡后改恩州在水东都大顺二年自阳江县东二十五步徙此宋开宝中仍徙于阳江县故处庆厯八年改南恩州郡址尚存】
　　古海安县【在水东都卽古恩平郡】
　　古清海军【在县北二十五里水东都潭流渡旁唐至德间置戍兵三千人宋开宝间废今存遗址】
　　古恩平县【旧志及府县志皆言在今县东北二十里今为恩平铺俗呼木绵铺是也又言卽今恩平县治明成化十五年以前为恩平堡未知孰是】
</div>
    <div class="pagination">
<a href="广东通志_page305.html">上一页</a><span>...</span><a href="广东通志_page301.html">301</a><a href="广东通志_page302.html">302</a><a href="广东通志_page303.html">303</a><a href="广东通志_page304.html">304</a><a href="广东通志_page305.html">305</a><span class="current-page">306</span><a href="广东通志_page307.html">307</a><a href="广东通志_page308.html">308</a><a href="广东通志_page309.html">309</a><a href="广东通志_page310.html">310</a><a href="广东通志_page311.html">311</a><span>...</span><a href="广东通志_page307.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
