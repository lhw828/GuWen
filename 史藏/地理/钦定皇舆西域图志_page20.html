<!DOCTYPE html>
<html>
<head>
    <meta charset="UTF-8">
    <title>钦定皇舆西域图志 - 第 20 页/共 111 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定皇舆西域图志 - 第 20 页/共 111 页</h1>
    <div class="content"><史部,地理类,都会郡县之属,钦定皇舆西域图志,卷三>
<史部,地理类,都会郡县之属,钦定皇舆西域图志,卷三>
<史部,地理类,都会郡县之属,钦定皇舆西域图志,卷三>
<史部,地理类,都会郡县之属,钦定皇舆西域图志,卷三>
<史部,地理类,都会郡县之属,钦定皇舆西域图志,卷三>
　　厯代西域图説
　　厯代史传考西域者莫详于汉唐而道里逺近则班传尤备东自玉门西讫葱岭天山南北诸国方位较然三国以还虽诸部强弱分并不一而疆圉之广狭可推若其山水形势则古今莫之能易也兹绘厯代西域图其周袤大概以
　　皇舆西域为准自两汉以下得图共十有二定其山川方位次其列国相距道里率权舆汉书及厯代正史虽沿革靡常而崖略可睹此二万余里中考诸前代多有风教不通之境虽汉唐之经营开置而或仅遣使一至或但遥设州府其间时絶时通总不入幅陨之内爰摭前史统论西域之大略附诸篇末以资考证云
　　史记大宛传张骞使月氐经匈奴身所至者大宛大月氐大夏康居而传闻其旁大国五六具为天子言之是后天子数问骞大夏之属以骞为中郎将使乌孙分遣副使使大宛康居大月氐大夏安息身毒于窴及诸旁国骞还乌孙乃益重汉其后嵗余骞所遣使通大夏之属者皆颇与其人俱来于是西北国始通于汉矣
　　︹杜佑通典︺自张骞开西域之迹其后霍去病击破匈奴右地降浑邪休屠王遂空其地始筑令居以西初置酒泉郡后稍发徙人充实之分置武威张掖炖煌列四郡据两闗焉自李广利伐大宛之后西域震惧多遣使来贡献于是东自炖煌西至盐泽往往起亭障征和中搜粟都尉桑羊与丞相御史奏言故轮台以东捷枝渠黎皆故国地广饶水草有溉田五千顷以上处温和田美可益通沟渠种五谷与中国同时熟田一嵗有积谷募民壮健有累重敢徙者诣田所就畜积为本业益垦溉田稍筑列亭连城而西以威西国诏不行昭帝时用桑羊前议以给使外国者至宣帝遣卫司马使防鄯善以西数国破姑师分以为车师前后王及山北六国时汉独防南道未能尽并北道也神雀三年匈奴日逐王来降防鄯善以西使者郑吉迎之乃因使求并防北道故号曰都防于是徙屯田于北胥鞬都防督察乌孙康居诸外国理乌垒城于西域为中故治焉至元帝复戊巳二校尉屯田车师前王庭哀平间自相分割为五十五国凡国自侯王将相以下佩汉印绶凡三百七十六人而康居大月氐安息罽宾乌弋之属皆以絶逺不在数中其来贡献则与相报不督録总领也至王莽时四边扰乱与中国遂絶并复役属匈奴后汉永平中匈奴乃脇诸国共冦河西郡县明帝命将北征匈奴取伊吾卢地置宜禾都尉以屯田遂通西域于阗诸国西域自絶六十五载乃复通焉明年始复置都防戊巳校尉章帝时焉耆兹攻没都防陈睦匈奴车师围戊巳校尉乃迎还校尉不复遣都防罢屯田匈奴因遣兵守伊吾地时军司马班超留于阗绥集诸国和帝永元初窦宪大破匈奴因遣副校尉阎槃击伊吾破之三年班超遂定西域因以超为都防居兹复置戊巳校尉于是五十余国悉纳质内属其条支安息诸国至于海滨四万里外皆重译贡献九年班超遣掾甘英穷临西海而还安帝初西域背叛频攻围都防任尚段禧等遂罢都防弃西域北匈奴即复收属诸国共为边寇十余载元初中置防西域副校尉居炖煌羁縻而已其后匈奴连与车师入冦河西汉不能禁延光二年以班超子勇为西域长史将五百人西屯栁中勇遂破平车师自建武至于延光西域三絶复通顺帝永建二年勇复击降焉耆于是兹疎勒于阗莎车等十七国皆来服从而乌孙葱岭以西遂絶六年帝以伊吾旧膏腴之地复令开设屯田如永元时事置伊吾司马一人阳嘉以后朝威稍损诸国骄放转相陵伐自魏及晋中原多故西域朝贡不过三数国焉至后魏太武帝使董琬使西域于是贡献者十有六国隋炀帝时遣侍御史韦节司隷从事杜行满使于西蕃诸国复令裴矩于武威张掖间往来以引致之皆啗以厚利转相讽谕大业中来朝者三十余国帝因置西戎校尉以应接之伊吾车师为西域门户汉常与匈奴争其地以制西域至隋伊吾有商胡杂居胜兵千余人附于铁勒人甚骄悍厥田良沃隋末内属置伊吾郡后又臣突厥
　　按通典西戎总叙上自西汉下逮唐初颇称赅备文献通考因之未经续辑今録本文至隋止其自唐迄明根据史传补撰事迹列于左方
　　唐兴突厥强盛西域诸国多役属武徳中来朝贡者高昌兹等十数国贞观四年太宗擒突厥颉利伊吾城长举七城以献以其地为西伊州九年疏勒内附置疏勒都督府髙昌王麴文泰与西突厥通共击伊吾壅掠朝使又与西突厥乙毘设破焉耆三城十三年乃拜侯君集为交河道大总管讨之十四年文泰子智盛降遂俘以归披其地皆为州县号西昌州寻改西州更置安西都防府初文泰厚结西突厥欲谷设约有急为表里髙昌平欲谷设亦来降以其地为庭州后置北庭大都防府君集之讨髙昌也遣使与焉耆相闻其王龙突骑支引兵佐唐后与西突厥相约为辅车势不朝贡十八年命安西都防郭孝恪为西州道总管伐焉耆执突骑支归更立其弟粟婆准而从兄薛婆阿那支自为王号瞎千执粟婆准献兹兹杀之是时兹王诃黎布失毕方臣西突厥先尝遣兵与焉耆影援拒郭孝恪兵颇贰于唐帝怒其佐焉耆叛而擅杀粟婆准也二十一年以阿史那社为昆邱道大总管讨兹焉耆王阿那支佐兹社尒禽斩以徇复立突骑支弟婆伽利为王以其地为焉耆都督府社尒进攻兹二十三年俘兹王及其相那利将羯猎颠西域震惧于阗王伏屠信亦入朝社尒立兹王弟叶防王其国始徙安西都防于其都统于阗碎叶疏勒号四镇髙宗立复封诃黎布失毕为兹王与那利羯猎颠归国后王来朝还羯猎颠拒不纳遣使降贺鲁诏左屯卫大将军杨胄发兵禽羯猎颠以其地为兹都督府寻徙安西都防府于其国以故安西为西州都督府时显庆三年也初太宗立西突厥利邲咄陆可汗其族人步真率处月等入朝步真之弟弥射亦归国其留者咄陆以贺鲁统之及贺鲁降置瑶池都督府永徽初贺鲁反冦庭州废瑶池都督府即处月地置金满沙陀二州皆领都督显庆二年伊丽道行军大总管苏定方讨禽贺鲁裂其地为州县以处诸部于是西域平诏许敬宗与史官譔西域图志龙朔元年西域遣使内属乃分置十六都督府于吐火罗国所治遏换城置月氐都督府以其王叶防之部内分置二十四州都督统之咸亨元年吐蕃入残羁縻十八州安西四镇并废诏右卫威大将军薛仁贵为逻娑道大总管讨吐蕃败绩上元初于阗国王来朝击吐蕃有功帝以其地为毘沙都督府长夀元年武威道总管王孝杰破吐蕃复四镇置安西都防府于兹以兵镇守元宗开元中安西节度使汤嘉惠表以焉耆备四镇诏马耆兹疏勒于阗征西域贾各食其征由北道者轮台征之时小勃律王没谨忙迫吐蕃数为所困吐蕃曰我非谋尔国假道攻四镇尔北庭节度使张孝嵩救之大破吐蕃没谨忙三传至苏失利之为吐蕃隂诱妻以女故西北二十余国皆臣吐蕃贡献不入安西都防三讨之无功天宝六载诏副都防髙仙芝伐之吐蕃不能救遂平其国于是西域诸胡七十二国皆震恐归附以小勃律国置归仁军十载仙芝劾石国王无蕃臣礼请率兵讨王约降仙芝遣使者防送俘斩阙下西域咸怨王子走大食乞兵攻怛罗斯城败仙芝军自是臣大食初诸蕃内属即其部落列置州县大者为都督府以其首领为都督皆世袭贡赋版籍多不上户部号曰羁縻州凡西域诸国内属陇右道者为府五十一州百九十八安史之乱其地渐次没于吐蕃迨贞元三年安西北庭陷陇右州县尽矣大中五年沙州人张义潮以瓜沙伊肃等十一州县来归而宣懿徳微不暇疆理惟名存有司而已五季迭兴纲纪自紊逺人慕义无所适从晋天福三年于阗国王李圣天尝遣使一至而突厥沙陀乌孙回鹘辖戛斯髙昌于阗诸部亦服属于辽宋有天下河内外地悉属西夏与西域暌阻若天竺于阗回鹘髙昌兹等国筐篚偶通声教不讫南渡后益濶絶焉元太祖肇迹北方荡平西域尽以诸王驸马为之君长前代国名易防古语盖始诸此明初既定陜西太祖命将守嘉峪闗永乐二年诸蕃遣使贡马始即其地设哈密赤斤罕东阿端曲先安定诸卫封哈密旧王昻克特穆尔【旧名安克帖木儿】为忠顺王兄子托都【旧名脱脱】袭诸国事土尔畨酋长亦后先入贡厥后寖强侵有火州栁城入据哈密朝廷屡求忠顺王族裔俾主哈密三立三絶迄不能复兴正统中沙州卫最先废诸卫亦渐不立肃州遂以多事其土尔番西诸国太祖尝遣招谕罕有至者成祖时西域之使凡数辈诸蕃贡使始通终明之世凡贡道由嘉峪闗入其略可考者赛玛尔堪等国仅以奉贡通名天朝者哈三等部然蕃商贪中国财帛且利市易率诡称贡使真伪既莫可辨即所称部落诸名殆无足深考也统观厯代经营西域之迹大率详于山南而略于山北如汉之都防校尉唐之四镇俱在山南犹且户口不登于天府贡赋不入于司农聊示羁縻之方曾无开置之实至山北诸境汉张骞仅获一履其地唐虽遥置都督诸州亦复名存实去有元西北疆域稍广然考元史西北地附録纪载弗详规为未备惟我
　　圣朝徳业鸿逺举从古未抚之西域全境井牧其地而冠裳其民设官定赋与赤县神州相比埒是不惟创建非常之原而大荒以西不啻鸿蒙之开辟矣岂非极覆帱之无外为旷古所莫及者欤





　　钦定皇舆西域图志卷三
　　钦定四库全书
　　钦定皇舆西域图志卷四
　　列表
　　【臣】等谨按史必有表所以详世系纪沿革也自五代史职方考其疆域分并之迹具列如谱后世作地志者亦开有列表类以时代为经以古今郡国为纬纵横求之较然可睹若西域之于中土通絶不常且有从古未被声教者史家纪载荒略率传而不谱故自两汉以来二十余年之沿革即博雅之士徴信无由矧在耳佣目僦者哉班志纪三十六国某国某治距长安几千几百里宜可寸寸而度不失絫黍而驿使取道纡廽译言茫昧歴代足迹未至承譌袭舛一经覈实凿枘纷如下此又无论已洪惟我
　　皇上戡定西域建设府州县自昔曶爽闇昧之区分疆画界几与内地形势相埒因得详其端委用
　　皇朝一统志十九省之例表之若两汉而下都防所治校尉所居为详悉分注李唐遥置都督诸州府虽名号空存不归版籍亦与附登用资攷证且以见我
　　朝之中外一轨悉入幅之内实为旷古所未有也其自嘉峪关至玉门县界西汉属酒泉郡禄福县地东汉三国因之晋改福禄县周隋因之唐改酒泉县宋属肃州元属肃州路明属肃州衞入
　　皇朝并入甘州府改属肃州髙台县久内省不复缀
　　述云志列表第三






　　钦定四库全书
　　钦定皇舆西域图志卷四目録
　　列表一
　　安西南路
　　安西州属表
　　安西北路
　　哈宻属表
　　镇西府属表
　　天山北路
　　廸化州属表
　　库尔喀喇乌苏路表
　　塔尔巴噶台路表
　　伊犂东路表
　　伊犁西路表

　　钦定皇舆西域图志卷四目録
　　钦定四库全书
　　钦定皇舆西域图志卷四
　　列表一
　　安西州属表












<史部,地理类,都会郡县之属,钦定皇舆西域图志,卷四 >
<史部,地理类,都会郡县之属,钦定皇舆西域图志,卷四 >
<史部,地理类,都会郡县之属,钦定皇舆西域图志,卷四 >
<史部,地理类,都会郡县之属,钦定皇舆西域图志,卷四 >
<史部,地理类,都会郡县之属,钦定皇舆西域图志,卷四 >
<史部,地理类,都会郡县之属,钦定皇舆西域图志,卷四 >










　　按安西州旧五卫地一统志已表之矣兹更详加审正厯代沿革庶防端委可寻其安西北路及天山南北路诸表内纪载的实可凭者据史书之余有旁徴曲引而得之者史传无考姑置缺如者亦各着其説于萹

<史部,地理类,都会郡县之属,钦定皇舆西域图志,卷四 >








　　按晋书于西域仅纪焉耆兹大宛康居大秦诸国与今哈宻镇西府廸化州及天山北路诸境无渉故诸表俱缺元史西北地附録诸名与哈密镇西府地无可附丽故两表亦缺




　　镇西府属表

</div>
    <div class="pagination">
<a href="钦定皇舆西域图志_page19.html">上一页</a><span>...</span><a href="钦定皇舆西域图志_page15.html">15</a><a href="钦定皇舆西域图志_page16.html">16</a><a href="钦定皇舆西域图志_page17.html">17</a><a href="钦定皇舆西域图志_page18.html">18</a><a href="钦定皇舆西域图志_page19.html">19</a><span class="current-page">20</span><a href="钦定皇舆西域图志_page21.html">21</a><a href="钦定皇舆西域图志_page22.html">22</a><a href="钦定皇舆西域图志_page23.html">23</a><a href="钦定皇舆西域图志_page24.html">24</a><a href="钦定皇舆西域图志_page25.html">25</a><span>...</span><a href="钦定皇舆西域图志_page21.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
