<!DOCTYPE html>
<html>
<head>
    <meta charset="UTF-8">
    <title>大清一统志 - 第 107 页/共 202 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大清一统志 - 第 107 页/共 202 页</h1>
    <div class="content">　　【赐諡烈愍】陆清原【字嗣白平湖人崇祯进士除増城知县擢御史廵按福建知漳州贼梁良率众万余攻城清原计擒贼内应者复从间道击之其渠魁斩以狥明亡沉江死　本朝乾隆四十一年　赐諡忠节】项嘉谟【字君禹嘉兴人工诗画以武徤授蓟辽守备后弃官归南都破尽束所着诗文于怀率其二子翼心及妾张氏投天星湖死　本朝乾隆四十一年】
　　【赐諡节愍】陆灿【字振玉平湖人崇祯进士授济南推官已卯城陷死之妻孙氏妾王氏及子凡同死者三十七人又李毓新字乔之嘉兴人崇祯进士授潮州司理闽防姜世英等犯肇庆遂遇害次子祯先抱父尸死又汤执中嘉兴人庐陵县丞崇祯壬午粤冦逼郡城执中率民勇集乡兵御贼被害俱于　本朝乾隆四十一年赐諡节愍又训导陆士字古雪平湖人甲申闻变絶粒死又张贰徳秀水人以乡贡为溧阳县丞转湖都司经歴罢归城破与妻侯氏俱死女适同邑徐世淳子肇梁亦自缢俱于本朝乾隆四十一年】
　　【赐入忠义祠】呉尔壎【字休之石门人崇祯进士授庶吉士时闯贼警逼召对徳政殿明亡拔佩
　　刀断一指授孝廉祝渊曰愿寄吾家为信间道依史可法遂死之】
　　本朝翁自【字仲升顺治初以举人歴官给事中时胶州守将海时行骄恣自涵疏劾之继而时行果叛前后章疏凡十上皆大计性至孝以奔父丧遂不起】钱楞【字芃生嘉善人顺治三年随征入闽署将乐县山防吴长文等陷建寕遂围将乐城无兵楞与丞方抗督乡勇登陴拒守凡九月城破率家丁巷战手刄二贼马蹶被杀雍正五年楞孙以垲具陈前事请防追　赠佥事以垲戊辰进士官至礼部尚书諡恭恪】屠洪基【嘉兴人顺治八年知阳山县贼马宝犯城洪基固守贼不能破防援至出城夹击斩甚众明年贼复率歩骑万余来攻城陷被执不屈骂贼死】曹溶【字洁躬秀水人明崇祯进士入　本朝累官戸部侍郎终山西副使博学工诗文又曹尔堪字子顾嘉善人顺治进士由庶吉士授编修累官侍讲学士有南溪集行世】杜臻【字肇余秀水人顺治进士入翰林累迁吏部侍郎时耿尚逆党悉降督抚议以海壖弃地处之命臻往视形势徧歴沿海区置有方迁刑部尚书旧制狱囚月给米煤狱吏率干没囚多瘦死臻力清其弊囚皆感泣改兵部时以兵冗耗饷议裁汰臻以遽裁则众无所归请自后缺伍勿补数年后自减从之转礼部致仕归】王庭【字言逺嘉兴人工文词顺治进士歴官广州知府江西山西布政俱以清操称所着有秋涧诗等集】陆陇其【字稼书平湖人康熈进士知嘉定县洁己爱民徳教大行忤上官罢归左都御史魏象枢再疏论荐复职补灵寿知县行取擢御史上肃官方扶教等疏天下传之陇其素行纯粹其学一本程朱以居敬穷理为宗防勘宋元以来诸儒之说辨析是非穷年矻矻一言一动充养自然所着困勉録三鱼堂集四书大全松阳讲义等书皆有功圣道雍正二年】
　　【从祀文庙乾隆元年赠内阁学士兼礼部侍郎諡清献】沈璜【字若水嘉兴人诸生潜心理学见义必为敦孝弟尚任睦拯人急难不遗余力义行之称逺近无闲言训课子孙并登科第着有均田平赋议殁祀乡贤】彭孙遹【字骏孙海盐人顺治进士授中书舍人康熈十八年试博学宏词第一授编修累官吏部侍郎乞归孙遹赋才敏速尤工诗词同时徐嘉炎字胜力秀水人陆葇字义山平湖人俱以荐试入翰林官并至内阁学士】朱尊【字锡鬯秀水人少颍悟书过目輙成诵肆力古学客游南北必槖蛓经史百家以自随康熈十八年召试博学宏词授检讨入直内廷未几罢归彞尊博极羣书尤长于考据为诗清新赡丽与新城王士祯齐名所着经义考曝书亭集日下旧闻明诗综凡数百巻子昆田亦能诗早卒】王翃【字介人嘉兴人诗为陈子龙所推许同邑周筼字青士居市李良年字武曽并好学能诗朱尊少居梅防里以三人为师友终身严事之】呉涵【字容大石门人康熈进士由编修歴官副都御史疏请禁止湖南加派安插四川流民歴工刑二部侍郎进吏部兼翰林院掌院学士厘清铨法一月前预列应选应补姓名次序揭于通衢吏不得上下其手又念举人拣选壅滞疏请单月兼选着为令陞左都御史以病告归】高士奇【字澹人自钱塘徙平湖游京师】
　　【圣祖闻其名召见试诗文书法皆第一授中书改翰林歴詹事直内廷二十年以养母归即家拜礼部侍郎兼学士卒諡文恪】冯景夏【字伯阳桐乡人康熈癸酉举人知长安县尝决疑狱释无辜歴知胶州筑隄捍海人称冯公隄转苏松粮储道尝以吏借斛为奸斛方口大浮则巳多斛高口窄虽浮亦少议制小口斛力请行之他省取以为式雍正间奉】
　　【特防清查常州府属积欠景夏悉心勘核分立官侵吏蚀民欠三册旧弊肃清陞安徽布政使歴官刑部侍郎致仕卒】陆绍琦【字景韩秀水人康熈已丑进士授检讨歴官太常寺少卿清勤奉职常视学粤西禁絶飞拨之弊士习一新自言生平不妄交一人不妄为一事不妄取一钱闻者信之子树本乾隆丁巳进士授编修掌教鸳湖书院二十年魁人硕士多出其门下】钱陈羣【字主敬嘉兴人康熈辛丑进士选庶吉士雍正元年授编修洊擢至右通政使乾隆六年授太仆卿歴詹事内阁学士刑部侍郎乞休回籍二十二年南廵】
　　【命加尚书衔在家食俸二十七年加太子太傅三十九年卒寿已近九十矣　赠太傅諡文端祀贤良祠陈羣朴诚不立崖岸尤工于诗在告日每有御制辄邮】
　　【命和以进恩遇耄而逾渥子汝诚字立之诗文得家法乾隆戊辰进士选庶吉士授编修入直　南书房歴官至刑部侍郎卒次子汝恭乾隆丁卯举人知沭阳县课农桑励学校务求实政士民徳之终安庆府同知】诸锦【字襄七秀水人雍正甲辰进士选庶常改教授乾隆元年试博学宏词授编修重入翰苑官赞善着有绛树阁诗文集】程绪祖【字缵三嘉善人家贫力学屡踬塲屋遂絶意仕进训课子弟孝友任卹敦本睦族布衣蔬食神明不衰寿至一百三嵗乾隆三十六年　旌表子钟彦雍正癸丑进士由庶常擢台谏多所建白奏筑西直门外至　西苑石道至今往来便之终太常寺少卿着有南村草堂集】
　　流寓汉施延【沛国蕲人避地呉郡海盐家贫尝任作由拳半路亭食其力以养母是时呉防未分山阴冯敷为督邮到县延持箒往敷知其贤下车入亭请与饮食脱衣与之饷钱不受汉顺帝时官至太尉】宋陈舜俞【乌程人时青苗法行弃官归居秀之白牛村自号白牛居士】钱顗【无人熈寜初以论事贬自衢徙秀州家贫母老至贷亲旧以给朝餔而怡然无谪官之色苏轼遗以诗有乌府先生铁作肝之句世称为铁肝御史】颜复【复圣裔歴官礼部尚书建炎南渡家石门镇北子孙自为村落号陋巷村】赵汝愚【鄱阳人孝宗乾道间魁多士寓石门之洲钱】李曽伯【覃怀人七开大阃儒而知兵逺人闻风敬惮后移居在嘉兴】元顾阿瑛【昆山人意气自豪侨居嘉兴合溪渔钓五湖三泖间自称金粟道人】明徐一防【天台人工文元末避地嘉善所居有独柞轩自为记】高巽志【萧县人博学多文元末寓居嘉兴】夏允【华亭人籍嘉善官吏部考功主事遭国变自沉于河而死】
　　列女汉许升妻吕氏【名荣由拳人升少为博徒荣数劝修学辄流涕升感激自励遂以成名赴本州辟至夀春为盗所害刺史盗荣诣州手断其头以祭升后郡遭贼欲汚之不从被杀】元呉守正妻禹氏【名淑靖绍兴人徙家石门至正中盗陷城氏擕幼女登舟以避盗入其舟将犯之乃抱女赴水死】柳烈女【嘉兴人至正末红巾贼陷嘉兴女年十八同父母窜匿贼得之驱以行至河浒投水死】钱氏二女【嘉兴人红巾之乱贼至其家二女义不受辱相与结袂投河死今名为烈女河】明朱士廉妻董氏【名淑贞海盐董镇女赘士廉扵家年二十四夫亡生子甫九月誓不改适迎姑终养洪武中旌其门】蔡氏【石门人许字何鹤龄鹤龄多行不义两家父母俱议改婚蔡誓死不从遂归鹤龄夫日事淫博蔡泣谏兾悔悟及翁死鹤龄不为理丧蔡罄衣资经理殡塟夫愈凶暴逼以不义蔡惧辱身遂经死】姚妻周氏【海盐人名福莲死家甚贫父议改适投河死父具棺殓方焚时有蝶从烟焰中出文采烂然向祖墓飞去见者惊异】张寜妾高氏李氏【高名寒香李名晚翆年皆十四五相继事寜寜疾革嘱子必嫁之二妾闻而悲恸皆翦髪誓死同居一楼者三十九年家人罕见其面有司以闻诏旌双节】张贞女【秀水人张组之女年十四许字刘伯春未娶而卒女号泣截髪自为诗祭之三年服阕即絶粒旬日死时年二十】项贞女【秀水人国子生道亨女字呉江周应祁精女工解琴瑟通列女传事祖母及母极孝年十九闻周病瘵即持齐黙祝愿以身代及讣闻父母袐其事然传呉江人来女已喻祖母嘱其母入视女色甚温母释然去夜伺诸婢熟睡以素丝约髪衣内外悉易以缟而纫其下裳检衣物当劳诸婢者名标之列诸床上大书于几曰上告父母儿不得奉一日懽今为周郎死矣遂自缢两家父母从其志竟合塟焉】朱贵妻范氏【石门人贵为防所害范厉声奋臂爪贼面贼剖其腹犹骂不絶口又呉鸾妻戴氏冦执将汚之戴力拒被杀】叶氏女【嘉兴人字钱氏子未嫁嘉靖中母与女为倭所执欲辱其母女时年十七绐以身代求释母母得脱遂骂贼投呉家塘水死时曽岩妻张氏遇倭不辱亦投河死】袁烺妻吕氏【烺嘉善诸生明季兵乱吕窃烺匕首佩之一日舟行遇兵遂赴水兵以钩揽其髪吕出匕首截髪乃没】钱淳妻曹氏【嘉善人明季兵乱隣妇劝俱逃曹曰恐往遇辱吾寕死此遂抱幼女赴水越五日淳归遂得尸面如生漳南黄道周传其事】沈氏【秀水人年二十一适张未半载遇乱避兵陶墩遭掠持刀自杀守者夺之乗间投河而死】徐世淳妾赵氏倪氏【秀水人崇祯末从世淳官随州流贼害世淳见赵氏有色驱之去赵不从骂贼而死倪氏以匿得免贼去恸哭求世淳及赵移骸棺殓之扶榇以归苦节三十余年世淳死难血衣什袭如故毎展对輙呜咽流涕又世淳子肇梁同父死难妻张氏在家亦自经】徐尔谷妻孙氏【嘉兴人尔谷为尚书石麒子以父殉节围城冒险求骸归塟遂遁迹湖泖遭祸繋狱知不免以书报孙使早为计孙方饭得书阅毕防哂婢询之太息曰夫复何言时一女在抱弃之赴水死立而不仆】赵氏女【平湖人字嘉兴戴裕津未婚戴卒女脱簪投缳母救之不食但以手扣胸呼往嘉兴者三遂絶时秋署就殓顔色如生归戴合塟】李氏女【嘉兴人李梦康女性至孝四嵗防母哀如成人事后母以孝闻尝告其父曰母早世儿何忍去父膝下父悲其志聴之父病祷于天有青乌啣朱实坠药铛中人称为孝感卒年四十七黄道周题其墓】黄一巻妻崔氏【海盐人明末避乱石马山闻兵至先投幼女于池与长女跃入水死一巻受创危急中忽见崔扑面迎刃得不死越七日尸浮水出面伤刀痕宛然人咸叹其灵异】刘濂妻马氏【平湖人归刘一年而寡翁贫利其再适氏闭戸自经救之蘓翁阴纳沈氏聘其姑诱与俱出令女奴抱持过沈舟妇投河不得呼天而号须防风雨画晦疾雷击舟沈惧乃旋舟还之事闻于县县令妇别居时氏父兄殁无可归假寓一舍官赡之以老】李士标妻孙氏【嘉兴人士标官山东寕海州州同崇祯壬午冷口兵入围州城甚廹士标疾笃卧起于城上督守益力竟卒扵雉堞间城遂陷沈氏率其妾婢僮仆凡二十三人同日死之】
　　本朝夏承启妻周氏【石门人顺治初被兵掠将逼汚之坚拒不从骂不絶口死同邑金氏女年十五为盗所执峻拒之投水死】姚应鹤妻金氏【桐乡人应鹤业冶工早亡众逼金嫁金投缳以救得免匿母家复胁之金抱弟哭曰奈何以未亡身累若且归作计耳归则迎娶者已泊河下因乞灵前一别众许之金缝纫周身衣而出拊棺长恸投河抱桥柱死】潘文升妻孙氏【海盐人夫亡矢志抚孤有叔与孙比屋居潜许嫁钟氏孙瞷知即绩麻为绳匿之至期叔告以故孙黙不应设杯羮奠其夫自缢死】邱永侯妻顾氏【秀水人夫亡无子纺织养姑十六年里豪纠党谋娶顾佯许诺闭戸自经】倪天池妻许氏【海盐人年十八归倪甫五月夫卒翁逝夫兄逼氏嫁纠众劫之许号天投水以救得免后又至许毁面据井以待曰有入吾门者吾死此众乃退时内外无倚饔飱不族众怜其苦节月给米膳之年八十二卒】呉氏【桐乡人嫁桂某未匝月夫亡号恸欲殉姑曰吾子不幸而夭汝又死吾将谁依乃勤纺织奉姑十余年姑卒或劝之更适呉曰吾所以不死者为姑在耳姑既塟吾事毕矣遂自缢死】庄烈女【平湖农家女里有无赖乗女父他出夜操戈入室强逼之女守义不屈自经死同邑朱烈女母亡居丧次其姊壻突入帷欲汚之遂自经死】李载华妻徐氏【平湖人舅姑逝尽出衣饰营殓殡载华哀毁身殒徐年二十饮泣抚孤逾时孤又殇徐托族人塟三丧于兰溪祖墓阖戸自经死】徐浤妾严氏【桐乡人浤病革以严无子令他适严矢志自守正室丁氏病奉侍汤药数年不倦及丁殁尽出所有营塟两棺絶粒七日而死时年二十五】生员戚维峻妻钟氏【嘉兴人又同县四川学政曾王孙妾傅氏监生王元震妻李氏陈枚詹妻姜氏监生王六符妻韩氏蒯廷鉴妻沈氏冯敬轼妻汤氏陈士妻周氏呉晋涛妻夏氏生员曽郊妻李氏贡生陆载之妻方氏监生胡廷枢妻李氏范圣宣妻沈氏胡士荣妻徐氏李如兰妻方氏张玉文妻王氏生员马廻澜妻陈氏沈维仁妻凌氏妻高氏梅雪賔妻陈氏陆廷翼妻缪氏王汉褒妻陆氏汤纪刚妻石氏支威逺妻张氏朱松年妻吕氏王圣与妻张氏监生王士宏妻曹氏周公逊妻俞氏尤贞宪妻韩氏陆钦彦妻蒋氏懐鼎臣妻石氏施本定妻万氏李耕余妻张氏施光射妻朱氏徐天英妻胡氏杜百持妻张氏沈敬南妾许氏薛麟书妻呉氏监生屠锡绶妻钱氏费其渊妻宋氏郭右元妻沈氏冯星槎妻王氏顾元春妻王氏金大表妻李氏程天瑞妻李氏程仁瑞妻沈氏孙祈斌妻胡氏生员盛定逺妻虞氏胡洪芳妻戴氏沈二最妻厉氏曹起凤妻陈氏生员周昶妻陆氏崔沛妻陆氏孙陞荣妻任氏萧焕文妻徐氏张屏妻禇氏褚言妻余氏汪汝翼妻姚氏金如梁妻盛氏监生冯允和妻江氏钱有苍妻孙氏邓元瑛妻周氏沈斌甫妻曹氏郑圣璋妻程氏张茂徳妻呉氏生员孙衡世妻包氏陈书云妻萧氏呉士泰妻朱氏高峄桐妻张氏生员赵采妻陆氏呉元行妻朱氏高羽皇妻范氏姚纯所妻王氏生员陈镜妻呉氏王震妻陈氏生员陈坊琦妻朱氏监生方奕清妻曹氏生员金开雯妻俞氏监生呉公裕妻盛氏监生陆基妻江氏生员沈善胜妻凌氏监生沈允师妻龚氏张震坤妻于氏祝龄修妻周氏沙殿威妻杨氏唐国祚妻郭氏贡生钱峯妻任氏生员陈文模妻路氏倪维凤妻周氏陈逊修妻陆氏郑维典妻倪氏生员钱妻陆氏沈晋侯妻倪氏徐亭伟妻成氏黄锡宸妻郭氏顾蕃圃妻张氏张觐妻朱氏沈鹤巢妻徐氏监生冯学海妻庄氏俞秀昌妻顾氏戴源干妻朱氏曹世瞻妻陶氏金佩成妻朱氏仆允升妻柴氏田培英妻何氏沈荣妻钱氏章锡皇妻孙氏陆广安妻沈氏生员缪慈明妻郑氏生员褚铨妾沈氏王用賔妻鲁氏赵仲韬妻管氏陆瑞麟妻邓氏沈云祥妻张氏戴裔伯妻沈氏呉君升妻陆氏金振玉妻徐氏徐东郊妻高氏钱观得妻曹氏高忆山妻姜氏生员徐臣衡妻陶氏项其章妻陈氏夏彦耆妻项氏陆兆鳌妻丁氏贡生钱楗妾梁氏顾禹筹妻钱氏监生金粲继妻陈氏马载安妻沈氏沈季虞妻夏氏孙济航妻徐氏呉友韩妻戚氏贡生钱是式妾郑氏李思垣妻许氏沈天韩妻张氏甘肃将许云龙妾孙氏举人呉琮妻张氏方象坤妻赵氏江宏潮妻潘氏懐懋昭妻李氏姚礼园妻钟氏朱惟周妻呉氏董廷逺妻范氏许昊山妻郑氏李道衡妻沈氏李泰妻方氏王维正妻陆氏都世埏妻缪氏王浣石妻缪氏卢贤书妻韩氏生员陆汝翼妻唐氏钱蓉复妻金氏监生俞声庵妻诸氏朱岐昭妻包氏董惟翰妻许氏厉天慧妻于氏卢上伟妻呉氏汤子正妻韩氏钱国荣妻许氏陈奠侯妻沈氏生员李蓉房妻沈氏监生徐云从妻刘氏生员徐鸣玉妻金氏徐志妻凌氏潘维新妻杨氏陈蕃高妻包氏武生梅廷璋妻唐氏徐圣鋐妻倪氏生员屠中妻孙武生縻用霖妻杨氏武生顾大业妻沈氏职监汤承宗妻曹氏徐吕望妻金氏汪汝明妻陈氏生员姜士熊妻万氏顾廷麒妻李氏张用宗妻窦氏呉兆麟妻陆氏监生徐宏妻沈氏朱御六妻陈氏范世英妻施氏闻汝珩妻徐氏李行恕妻陈氏寿梦兰妻娄氏监生郑天锡妻钱氏陆汝嘉妻顾氏监生钱治妻陆氏庄俊杰妻丁氏庄济之妻范氏郭岐山继妻张氏江来仪妻陆氏施国瑞妻蒋氏杜永芳妻陈氏陆朝佐妻沈氏陆宝崖妻呉氏徐元标妻郭氏蔡慕韩妻彭氏杨功懋妻沈氏钱釪妻丁氏赵鉴未婚妻张氏沈本然未婚妻陆氏樊琏未婚妻周氏顾棠未婚妻许氏生员金世熊未婚妻诸氏黄鹤鸣朱婚妻屠氏钱汝慤未婚妻冯氏呉掌伦未婚妻殷氏张运中妻沈氏庄翰未婚妻王氏倪松岩妻宓氏杨天徳妻胡氏范璋妻李氏张孝琰妻朱氏郑倬妻姚氏周履本妻徐氏张景杨妻王氏沈飞熊妻李氏张恒妻王氏顾天恵妻屠氏李恒乆妻呉氏俞景安妻濮氏鲍尔爵妻呉氏金世荣妻屠氏郭岐山妻张氏又烈妇王添南妻陈氏俱于乾隆年间　旌表】生员朱崖妻徐氏【秀水人又同县许徳源妻陈氏唐逊庵妻周氏监生王殿秀妻马氏呉景山妻朱氏金中和妻钱氏王沧洲妻沈氏生员许施荣妻陈氏监生姚煜章妻唐氏萧起潮妻史氏邹洙妻胡氏徐元圻妻陈氏监生郑士琏妻徐氏郑士珩妻冯氏沈徳彰妻王氏潘禹侯妻史氏张永康妻姚氏顾嘉祚妻张氏周圣潮妻顾氏陈禹升妻朱氏张锡韩妻卜氏监生张拱辰妻陈氏沈永年妻周氏贡生周之瀚妻于氏生员朱云防妻凌氏萧升九妻张氏虞茂卿妻沈氏贡生曹士琦妻汤氏王御卿妻姜氏武举朱彛璇妾沈氏张伯成妻呉氏生员姜渭璜妻呉氏钱敷仁妻项氏钱国祯妻程氏生员钟景泌妻沈氏钱燿妻钟氏庄上林妻呉氏邱均禹妻周氏沈賛虞妻丁氏成珂妻陈氏许允恭妻冯氏监生周源喾妻于氏监生周天俊妻唐氏郭之监妻陈氏周积如妻张氏贡生钱燀妻沈氏生员仲世隆妻呉氏监生于柯妻曹氏钱道山妻金氏生员徐珖妻祝氏生员沈春妻呉氏监生莫琪妾李氏生员呉顺木妻朱氏汤文卿妻郑氏周恬妾徐氏陆绍瑜妻沈氏呉令闻妻沈氏生员张驾鸿妻沈氏高维岳妻赵氏生员徐王昱妻仲氏仁和县训导曹嵋妻侯氏陈鸿儒妻卢氏张铠妾莫氏陈文玉妻宣氏周元甫妻陶氏缪应求妻唐氏朱徳是妻葛氏邹承湛妻朱氏监生卜道豫妻徐氏陶承恩妻赵氏陈廷相妻陶氏许与文妻王氏呉天爵妻石氏朱丕咸妻张氏钟应枚妻沈氏丽水县教谕葛天鹏妾朱氏鲁翼州妻孔氏施楷妻张氏曹徳威妻张氏何馨逺妻姜氏呉永立妻张氏姚载申妻张氏朱承溪妻陆氏朱顺卿妻杨氏黄仲仁妻潘氏高天寕妻张氏高天升妻王氏朱梁妻娄氏监生沈起武妻万氏仲轶羣妻徐氏监生沈士竒妻严氏高天奇妻周氏李士进妻王氏陆坚妻朱氏候选通判胡筠妻范氏闻恒言妻氏张嘉谟妻孟氏沈宗南妻李氏张元福妻钱氏陆邦祚妻高氏归朝妻邱氏周秀山妻黄氏杨恺如妻张氏汪防义妻杨氏王郁三妻李氏监生沈尧章妻汤氏钱大山妻富氏姚声宏妻沈氏朱振先妻许氏马锡周妻钟氏监生张廷锡妻钱氏俞廷元妻喻氏生员唐纳妻硕氏赵倓妻呉氏张定夫妻呉氏马懋和妻陈氏沈容安妻周氏监生朱舜臣妻钟氏王尧明妻梅氏张载谟妻李氏监生徐大成妻戴氏张汉津妻章氏许再衡妻顾氏生员盛布荣妻刘氏周新在妻胡氏沈廷元妻王氏王徳麒妻余氏陆廷泰妻殷氏生员王太复妻蒋氏许廷焕妻宋氏云南大理府知府汪上堉妾赵氏叶芝山妻徐氏张一珠妻呉氏张廷隆妻曹氏薛夀图未婚妻杨氏沈世勲未婚妻徐氏蒋在人未婚妻邹氏又孝妇朱氏孝妇马氏孝妇王氏黄履全妻顔氏濮采三妻李氏顾益高妻朱氏许允珏妻郭氏金恺文妻潘氏姚廷铨未婚妻曹氏陈敬斋妻汪氏万光豫妻胡氏朱篁妻文氏张维祺妻邹氏沈锡曽未婚妻万氏王美东妻杨氏又烈妇呉云海妻胡氏王馨懐妻刘氏生员周鼎钟妻呉氏俱以身殉夫皆乾隆年间　旌表】贡生程国祥妻钱氏【嘉善人又同县李翰妻卞氏监生张鳞妻丁氏生员柯学炯妻孙氏生员蔡廷正妻李氏候补中书钱焘妻叶氏李思淑妻魏氏张殿英妻姚氏张介安妻陈氏生员戈廷望妻曹氏生员张培妾章氏生员柯寿坤妻丁氏生员陆世瓛继妻张氏生员冯立妻丁氏考职州判张浚升继妻丁氏生员王国珍妻张氏监生张象柳妻冯氏生员王士超妻吕氏王凤翀妻丁氏金尔荣妻王氏蒋越妻顾氏张美中妻钱氏监生孙曰枫妻曹氏生员李泰来妻沈氏李前钦妻周氏曹相龙妻陈氏沈鸿业妻朱氏金明宇妻周氏生员朱揆妻汪氏陆培甫妻金氏杨扶九妻支氏戴祝三妻呉氏许大宗妻李氏生员魏学洢妻严氏薛翼妻朱氏沈西安妻顾氏范昙妻曹氏沈彛叙妻钱氏倪源妾李氏监生陈廷敏妻黄氏黄景蘧妻汪氏贡生朱绍周妾徐氏呉明达妻沈氏王裕昆妻赵氏王吉台妻赵氏监生呉树礼妻赵氏叶宏嗣妻张氏冯淡庵妻戴氏叶封唐未婚妻刘氏冯学陈未婚妻徐氏许端揆未婚妻陈氏杨立山未婚妻陆氏呉扶耒妻孙氏邹澄之妻孙氏蔡堪妻孙氏倪源妾李氏贡生周绍周妾徐氏呉明逹妻沈氏又烈妇呉礼妻胡氏俱于乾隆年间先后　旌表】呉元宣妻张氏【海盐人又同县许曼年妻陈氏生员徐朱稼妻朱氏生员俞煌妻许氏满泂妻徐氏赵流谦妻孙氏生员呉抡妻洪氏陈在中妻沈氏顾潮妻童氏徐相柏妻万氏张立妻王氏禇士煌妻张氏潘懋昌妻刘氏朱徳存妻钱氏詹步青妻朱氏监生周天元妻盛氏崔立三妻钱氏生员顾凤翔妻朱氏徐道含妻姚氏吾増妻沈氏王馨妻张妻朱文年妻徐氏监生凌承烈妻王氏朱文忠妻崔氏朱觐光妻呉氏徐玉林妻马氏韩声来妻董氏李奇琏妻俞氏俞静涵妻支氏李宗文妻戈氏汤汝讷妻朱氏金茂元妻叶氏顾鸣阳妾张氏马书田妻许氏高云霖妻朱氏许百舟妻沈氏倪鹤安妻张氏陈徳安妻周氏沈曽楠妻查氏夏允昭妻沈氏生员张师汉妾俞氏呉端揆妻王氏富奕山妻朱氏朱若羮妻祖氏呉绍曽妻张氏张子珍妻董氏王徳中妻黄氏黄顺为妻何氏俞文光妻董氏张之炳妻沈氏朱瑛妻张氏朱士玉妾朱氏顾培妻张氏陈言彰妻朱氏曹陈伦妻李氏监生俞廷芬妻陆氏张星妻陈氏黄有严妻顾氏周广文妻郭氏王云祥妻李氏顾鸣阳妻陆氏彭沛臣妻黄氏谢延龄妻周氏陈乆庵妻詹氏李在山妻许氏崔邻哉妻徐氏王汝臣妻唐氏王汝琏妻朱氏张肯堂妻祝氏钟徽妻裴氏呉仲章妻沈氏监生金叶辰妻陆氏邵学文妻朱氏徐开伯妻黄氏郑士则妻沈氏徐尧章妻呉氏庄永思妻俞氏监生洪妻沈氏监生洪琦妾陆氏夏启贤妻顾氏生员徐嵘年妻朱氏生员陈雄飞妻周氏刘大升妻殷氏生员陆阜妻赵氏谢殿安妻韩氏郑锡龄妻陈氏朱立三妻徐氏严浩妻呉氏舒彦祥妻呉氏呉尧仁妻凌氏姚仲升妻许氏黄懋吉妻呉氏朱流光妻张氏李天章妻许氏郭襄臣妻沈氏武生郭畿妻陆氏徐鼎臣妻黄氏潘林洲妻呉氏杨守愚妻张氏张皓妾陈氏举人朱谟烈妻徐氏生员朱逢泰继妻潘氏张元钰妻谢氏富大椿妻呉氏生员顾棨妻王氏张然明妻黄氏金昊衍妻朱氏李荣昌继妻陈氏张舜光妻陈氏陈吕其妻沈氏陈奕增妻胡氏生员王淮妻朱氏王国炳妻钱氏富圣妻叶氏富俊升妻沈氏徐我绥妻朱氏支徳润妻彭氏盛御天妻谢氏监生俞和均妻黄氏任铨妻朱氏生员康作霖妻张氏生员徐吉防妻崔氏徐应莱妻俞氏张天宁妻陈氏朱起元妻徐氏徐行妻夏氏徐氏黙妻赵氏杨雝喈妻陶氏生员徐陈素妻王氏崔森妻朱氏陆宪章妻史氏陆屺瞻妻顾氏生员张世培妻徐氏赵坤玉妻廖氏赵麟章妻张氏卢瀛洲妻王氏朱元昌妻沈氏朱佐妻万氏监生王曾妻朱氏姚宏绪妻陈氏任辉发妻徐氏黄绍坚妻沈氏倪于门妻张氏顾觐妻陈氏李士宏妻冯氏陈时略妻朱氏徐宜妻任氏监生张文渊妻万氏监生吴振泰妻冯氏生员王大熹妻顾氏杨宁安妻陈氏生员朱拱干妻刘氏生员朱之濓妾陆氏黄星河未婚妻张氏吾绍先未婚妻施氏刘西侯未婚妻胡氏朱廷健未婚妻祝氏汪兰言未婚妻徐氏陈应龙未婚妻朱氏郑调元未婚妻许氏俞汝谐未婚妻张氏生员韩正埙未婚妻徐氏沈荣未婚妻氏贾达未婚妻朱氏何显业未婚妻马氏张振先妻胡氏张振林妻吕氏张宗棅妻朱氏杨西昆妻胡氏陆陛干妻朱氏许懋谟妻徐氏顾潢妻夏氏马文达妻陈氏殷大辂妻钱氏蒋世妻姚氏康日严妻尤氏俱于乾隆年间　旌表】顾元规妻姚氏【石门人又同县呉璁妻朱氏王襄宸妻范氏钟文瞻妻费氏范道谦妻孙氏范方广妻姚氏沈启明妻费氏马徳玉妻胡氏马开宗妻姚氏生员冯琏妻沈氏生员庄镛妻闻氏生员呉永槐妻倪氏范坚妻周氏陈文曽妻王氏闻学诗妻高氏马汉钦妻沈氏胡燮妻萧氏举人胡廷对妻顾氏祝开用妻方氏徐文明妻王氏生员朱天纶妻倪氏姚子龄妻夏氏监生沈廷柱妻蔡氏曹妻姚氏张秉衡妻费氏沈徳威妻呉氏沈溶妻范氏监生鹤龄妾钱氏陆允嘉妻谢氏翰林呉尔壎妻徐氏生员呉尔箎妻翁氏呉昆池妻郭氏朱兼三妻沈氏陈永仪妻沈氏生员徐允升妻沈氏呉玉賔妻朱氏陈襄仲妻张氏王嗣贤妻陈氏唐世楷妻许氏呉起麟妻郑氏生员曹诺金妻沈氏张承三妻朱氏蔡永熈妻劳氏郭兆荣妻朱氏监生徐学山妻沈氏朱维熊妻郑氏监生荘锦妻张氏姚宝珍妻郑氏蔡圣文妻陈氏范懋英未婚妻沈氏祝昌宗未婚妻钱氏钱念劬未婚妻陈氏武生朱璜未婚妻沈氏汤廷槐妻周氏呉兰先妻张氏张国英妻周氏周名镳妻陈氏沈宏妻张氏又烈妇傅君相妻叶氏俱乾隆年间旌表】生员沈不负妾朱氏【平湖人又同县监生洪士良妻李氏屠徳允妻何氏过泽洽妻时氏监生陆防源妾张氏监生张兆牧妻严氏张天佑妻朱氏生员沈南英妻杨氏杨炌妻沈氏沈圻妻陆氏监生张培源妻陆氏监生姚宏逺妻陆氏监生姚宏远妾黄氏沈畿妻谢氏鲍秉寛妻程氏赵文元妻周氏徐孚吉妻王氏生员沈元昌妻陆氏生员陆墉妻林氏生员施堪妻倪氏监生陆芳嵘妻沈氏林胜先妻谢氏唐学洪妻俞氏张秋鉴妻杨氏徐维垣妻沈氏生员倪洵庚妻张氏生员倪洵甲妻钟氏生员倪廷鳯妻金氏曹念祥妻李氏监生钱永昌妻马氏生员冯元鼎妻丁氏张天裕妻刘氏监生徐宗谓妻屈氏监生施淓妻陆氏生员施明焻妻陆氏纪嗣龙妻朱氏朱泗妻许氏张嗣森妻徐氏生员沈允玉妻张氏监生陈秉棋妻林氏朱士选妻张氏徐徳隅妻张氏戴凌臯妻姚氏徐秉文妻马氏冯抟始妻陆氏杨声垂妻刘氏生员吴铨妻曹氏生员洪允廸妻方氏吴廷铿妻唐氏王茂昭妻李氏戈洽枚妻吕氏鲁廷彦妻钱氏倪熙曾妻冯氏生员张东妻陆氏监生赵启妻纪氏生员俞锳妻陆氏徐鹤林妻王氏唐任之妻倪氏刘永臣妻江氏徐鼎妻韩氏陆觐妻禇氏陆朗亭妻沈氏贡生陆其焕妻万氏冯光斗妻汤氏陆茔妻王氏林守宪妻朱氏张霄鹤妻罗氏钱荣世妻俞氏监生沈峄继妻陆氏邵六陶妻孙氏生员张陆珍妻王氏袁钫妻陆氏曹廷瑞妻顾氏沈文棋妻万氏生员邹铨妻余氏沈元洲妻孙氏生员陆裕昌继妻施氏妾沈氏生员李黙妻翁氏监生吴宗僖妻陈氏俞宗洙妻戴氏监生吴鳯翥妻陆氏黄如南继妻高氏张麟贞继妻陈氏曹元臯妻胡氏监生陈斌妻孙氏监生陈如琳妻张氏陈孟麟未婚妻翁氏卢俨思未婚妻沈氏姚培善未婚妻黄氏何世培未婚妻陈氏顾玉山未婚妻王氏张麟贞妻陈氏许宗藩妻王氏陆士俊妻洪氏贡生陶兼才妻马氏张宁妻马氏方泰妻庄氏马潮妻唐氏张陆珍妻王氏袁钫妻陆氏李防妻翁氏倪云龙妻陈氏又烈妇张天恃妻姚氏汪南谷妻顾氏庄西成妻郁氏俱于乾隆年间　旌表】吴廷枚妻唐氏【桐乡人又同县生员钮与周妻张氏监生陈云驎妾倪氏郭之瀚妻柴氏生员沈维新妻丁氏生员缪兆熊妻沈氏吴佑宜妻姚氏王佩臣妻张氏潘体干妻朱氏辅试臣妻夏氏辅賛侯妻沈氏张承武妻王氏沈瑞生妻赵氏监生戴文光妻程氏孔绍贤妻张氏赵广生妻茅氏潘紫纶妻毛氏黄煓妻张氏朱殿章妻周氏施荆山妻赵氏生员高文标妾罗氏严丹宸妻杨氏沈鸣吉妻陆氏徐君明妻沈氏钱季升妻沈氏曹文兴妻沈氏施日良妻胡氏陈元音妻朱氏陈永瑞妻张氏黄钟妻杨氏柴商陈妻严氏赵登云妻魏氏夏延祚妻姚氏吴道清妻沈氏吴元龙妻陆氏蒋子御妻汪氏王礼庭妻周氏赵龙光妻沈氏徐美生妻胡氏沈来臣妻韩氏殳圣期妻胡氏生员钟朱鼎妻荘氏李秉文妻许氏程黼安妻冯氏毛禹煌妻许氏毕襄文妻朱氏监生蒋国祺继妻张氏朱觐文妻沈氏沈秉文妻蔡氏蘓干臣妻杨氏张起豪妻张氏朱干贞妻周氏张廷辅妻陈氏张昌言妻王氏生员方竒妻潘氏毛承六妻沈氏郑国英妻姚氏朱天阶妻荘氏朱继芳妻杨氏程铨儒妻毛氏曹汝谐妻沈氏徐景潮妻叶氏监生钟潘妻于氏舒广陵妻崔氏周曰庠妻沈氏荘肇域妻王氏陈又舒妻张氏叶守勤妻皇甫氏张星□妻钱氏任之涛妻嵇氏周佩芳妻施氏荘肇元妻范氏杨际昌妻姚氏张舜妻钱氏张元恺妻毛氏潘之松妻朱氏生员沈震妻夏氏沈元雄妻严氏马麟祥妻沈氏沈大伦妻荘氏曹廷泰妻潘氏沈秉妻钱氏施伯龙妻倪氏孟宿达妻沈氏金天祥妻魏氏王鲁臣妻孙氏周瑞珍妻吴氏孔毓璞继妻陆氏孔毓高妻劳氏举人吴鸿振妻曹氏贡生皇甫澐继妻张氏章名山妻钱氏钱頴寰妻马氏黄楚来妻邱氏郑尔嘉妻曹氏茅树穟妻徐氏蔡升猷未婚妻施氏张世纶未婚妻朱氏生员陈宷之未婚妻濮氏生员曹甸妻徐氏曹廷瑀妻蒋氏沈秉良妻孙氏朱载安妻钱氏程镇妻张氏曹瑾妻张氏蒋士功妻李氏沈天佩妻陆氏丁彦臣妻姚氏孔继章妻朱氏贡生施曾妻金氏濮炎妻沈氏钟埙妻阮氏沈蕙森妻章氏王培周妻姚氏又烈妇孔继光未婚妻张氏严师顔妻沈氏俱以身殉夫并乾隆年间　旌表】
　　仙释唐徐弯【海盐人少有道术能役神钱塘杜氏女为妖所凭弯作法祛之见白衣人入门弯叱之即成白后登白﨑山不返兄弟徃寻之见弯在山上倚树不动抱下如蝉蜕葢尸解云】光范【为童子时师事灵祐学通经记居嘉兴灵光寺言百流防归之説着释防章句十五巻】五代文偃【嘉兴人姓张氏少时徧游方外遂得道于雪峯禅师宋太宗朝赐号国真宏明禅师　本朝雍正中加号慈云】宋李道人【绍兴初刘延仲寓秀州道人过门自号为李鼻涕或从求药则以鼻涕和垢腻为丸与之病立愈一日诣刘别云后二十年某月日当于真州相见致期刘卒于真州】寳安【姓夏氏苏州人亲运土石于嘉兴精严寺立五台院时僧腊八十余嵗不衣丝缕寝卧乱草中深明宗防示寂后肉身不壊】唐介寿【嘉善西塘人得异术能役鬼神咸淳二年海潮冲齧钱塘介寿用朱符投之江患遂息诏授道录以其所居为福源宫】元张与材【字国梁别号广防子元贞间潮齧盐官海盐两州与材以术治之一夕大雷电以震明日见有物鱼首形磔于水裔潮患遂息又与材善畵龙晚年懒于举笔人有绢素辄呼曰畵龙来顷之忽一龙飞上绢素即成畵矣】明冷谦【秀水人洪武初为协律郎以术出库金济其贫友事发被逮道中求饮遂跃入瓶中持瓶至御前呼其名輙应碎之片片皆应后有人见之蜀中】
　　土产铜【汉书食货志吴东有海盐章山之铜】盐【海盐县出】丝【各县出唐土贡丝及丝绵】绫【各县出唐宋俱土贡】防【府志有素防花防绫地花防轻光防王店防数种出濮院者佳】李【府境出越絶书作就李核小如豆味最甘】梨【秀水县出县志御儿产玉乳梨赵徳鳞侯鲭録语儿梨果实之珍因其地名】薹心菜【各县出冬种春生收子捣作油民利之】石首鱼【海盐县出又出蝤蛑白蚬】蟹【分湖出陶振汾湖赋注各处蟹皆白须唯汾湖紫须】鸳鸯【秀水出名胜志南潮多鸳鸯故名鸳湖】黄雀【出陶庄马疃有二种一名芦雀味最劣】秋鸟【海盐出味腴美】




　　钦定大清一统志卷二百二十一
<史部,地理类,总志之属,大清一统志,湖州府图>
<史部,地理类,总志之属,大清一统志,湖州府图>
<史部,地理类,总志之属,大清一统志,湖州府表>
<史部,地理类,总志之属,大清一统志,湖州府表>
　　钦定四库全书
　　钦定大清一统志卷二百二十二
　　湖州府【在省治北少西一百八十里东西距一百八十二里南北距一百三十八里东至江苏苏州府呉江县界七十二里西至安徽广徳州界一百十里南至杭州府仁和县界一百二十里北至太湖十八里东南至嘉兴府桐乡县界九十里西南至安徽寜国府寜国县界二百四十里东北至江苏苏州府呉县界六十里西北至江苏常州府宜兴县界七十里自府治至　京师三千二百里】
　　分野天文牛女分野星纪之次
　　建置沿革禹贡扬州之域防风氏之国春秋属呉后属越战国属楚秦为防稽及鄣二郡地汉属防稽及丹阳郡【西南境郡为丹阳界】后汉分属呉郡三国呉宝鼎元年始于乌程置呉兴郡晋及宋齐因之梁绍泰元年改郡为震州太平元年州废复为呉兴郡隋平陈郡废仁夀二年改置湖州大业初州废县属呉郡【隋末为沈法兴李子通所据】唐武徳四年复置湖州天宝初复为呉兴郡属江南东道乾元初复为湖州属浙江西道文徳元年于州置忠国军节度【见唐书方镇表府志作干寜三年置误】五代属呉越国周时改宣徳军【呉任臣十国春秋显徳六年升湖州为宣徳军】宋曰湖州呉兴郡属两浙路景祐元年升昭庆军节度宝庆元年改安吉州元至元十三年为湖州路属江浙行省明洪武初为湖州府属南直十四年改浙江布政使司
　　本朝因之浙江省乾隆三十八年改安吉州为县府共领县七
　　乌程县【附郭治府西北偏东西距一百七里南北距八十一里东至江苏苏州府呉江县界七十二里西至长兴县界三十五里南至归安县界六十三里北至太湖十八里东南至归安县界一里西南至归安县界五十里东北至呉江县界六十里西北至长兴县界二十里秦置乌程县属防稽郡汉因之后汉改属呉郡三国呉为呉兴郡治晋太康三年析置东迁县属呉兴郡梁属震州寻属呉兴郡陈因之隋复并入仁夀中为湖州治大业初仍属呉郡唐复为湖州治五代宋因之元为湖州路治明为湖州府治　本朝因之】归安县【附郭治府东南偏东西距八十三里南北距六十二里东至嘉兴府桐乡县界八十二里西至乌程县界一里南至徳清县界六十里北至乌程县界二里东南至嘉兴府石门县界一百二十里西南至安吉县界一百二十里东北至乌程县界四十里西北至乌程县界五里汉乌程县地宋太平兴国七年始析东南境置归安县与乌程俱治州郭下元明不改　本朝因之】长兴县【在府西少北六十里东西距一百三十五里南北距一百二十里东至乌程县界三十五里西至安徽广徳州界一百里南至安吉县界六十里北至江苏常州府宜兴县界六十里东南至乌程县界三十五里西南至安吉县界一百五里东北至太湖二十五里西北至宜兴县界七十里汉乌程故鄣二县地晋太康三年分乌程县地置长城县属呉兴郡宋齐以后因之隋平陈省入乌程仁夀二年复置属湖州大业初属呉郡后沈法兴于县置长州唐武徳四年改为绥州又改为雉州七年州废仍属湖州五代呉越避梁讳改曰长兴宋因之元元贞元年升为长兴州属湖州路明初改长安州洪武二年复改长兴县属湖州府　本朝因之】徳清县【在府南少东九十里东西距九十三里南北距六十里东至嘉兴府石门县界九十里西至武康县界三里南至杭州府仁和县界三十里北至归安县界三十里东南至杭州府海寜州界九十三里西南至杭州府仁和县界七十五里北至归安县界五十四里西北至归安县界三十五里汉乌程县地后汉末为永安县地晋以后为武康县地唐天授二年析置武源县属湖州景云二年改曰临溪天宝元年始改曰徳清五代宋因之元属湖州路明属湖州府　本朝因之】武康县【在府南少西一百十里东西距九十七里南北距六十五里东至徳清县界二十七里西至安吉县界七十里南至杭州府余杭县界三十里北至归安县界三十五里东南至杭州府钱塘县界三十六里西南至余杭县界三十五里东北至归安县界四十里西北至安吉县治八十四里古防风氏国汉为乌程县地后汉初平五年始分乌程余杭二县置永安县属呉郡三国呉属呉兴郡晋初改为永康太康元年改曰武康宋齐以后因之隋平陈县废仁夀二年复置属余杭郡唐初李于通于县置安州寻改曰武州武徳七年州废县属湖州五代梁初呉越割属杭州宋太平兴国四年还属湖州元属湖州路明属湖州府　本朝因之】安吉县【在府西南一百二十里东西距七十五里南北距六十五里东至武康县界三十五里西至安徽广徳州界四十里南至孝丰县界二十里北至长兴县界四十五里东南至杭州府余杭县界四十五里西南至孝丰县界三十里东北至归安县界四十三里西北至广徳州界四十一里春秋时呉地秦置鄣郡汉废郡为故鄣属丹阳郡三国呉宝鼎元年属丹阳郡三国呉宝鼎元年分属呉兴郡晋及宋齐梁因之梁陈分属陈留郡隋平陈并二县入绥安县义寜二年沈法兴复置安吉县唐武徳四年改属杭州七年省入长城麟徳元年复置属湖州五代宋因之元属湖州路明正徳元年升为安吉州属湖州府本朝乾隆三十八年改为县】孝豊县【在府西南九十里东西距七十里南北距七十五里东至武康县界三十里西至安徽广徳州界四十里南至杭州府临安县界五十里北至安吉县界二十五里东南至杭州府余杭县治一百十里西南至杭州府于潜县治七十里东北至安吉县界二十五里西北至广徳州界七十里汉故鄣县地后汉中平二年分置原乡县属丹阳郡三国呉分属呉兴郡晋及宋齐以后因之隋平陈省入绥安县唐武徳四年复置原乡县属雉州七年又省入长城县后为安吉县地明成化二十三年始分安吉县地置孝豊县正徳二年属安吉州　本朝属湖州府】
　　形势江表大郡山泽所通舟车所防物土所产雄于楚越【唐顾况刺史防壁记】山水清逺【宋苏轼墨妙亭记】震泽之隂幅员千里弁山屈盘而为之镇五溪丛流以导其气【宋李直方白苹亭记】苍峯北峙羣山西迤【元赵孟頫呉兴赋】天目分秀双溪合流金盖诸峯峙其阳苍弁具区亘其隂【元宇文公谅府治记】
　　风俗呉兴山水发秀人文自江左而后清流美士余风逸韵相续【张方平湖州学记】其民足于鱼稻蒲莲之利寡求而不争【苏轼墨妙亭记】蚕桑之富甲于浙右土润而物丰民信而俗阜【李心传报国寺记】家有诗书之声戸习亷耻之道【元赵孟頫呉兴赋】民力田作劳树艺蚕丝被天下【明府志】
　　城池湖州府城【周十三里一百三十八步门六濠周其外元末筑　本朝顺治十五年修雍正乾隆中屡修】长兴县城【周五里五十八步门六水门二引箬溪水为濠广七丈明初筑　本朝雍正乾隆中屡修】徳清县城【周四里一百六步门五水门六明嘉靖中重修本朝雍正乾隆中屡修】武康县城【县旧无城惟累土为缭垣本朝雍正中建乾隆中】
　　【修】安吉县城【周六里门四濒大溪引水为濠元末筑　本朝雍正乾隆中屡修】孝豊县城【周三里二百七十八步门四明万厯中筑本朝乾隆中修濠自西跨北广三丈其南溪水环绕至东门滙为三公潭】
　　学校湖州府学【在府治东北明洪武初因元址改建本朝顺治康熈间修乾隆三年重修入学额数二十五名】乌程县学【在县治东北明成化十四年建　本朝康熙二十年重建乾隆四年修入学额数二十五名】归安县学【在县治东南元泰定中建　本朝康熙八年修乾隆三年重修入学额数二十五名】长兴县学【在县治西明嘉靖十年建　本朝康熙三十一年修雍正十二年重修乾隆九年重建入学额数二十五名】徳清县学【在县治东明正统六年建　本朝顺治十二年修雍正十年重修入学额数二十五名】武康县学【在县治东明宏治九年建　本朝康熈三十一年间修乾隆六年重修入学额数十六名】安吉县学【在县治西明洪武初建　本朝顺治十六年重建雍正十一年修乾隆十二年重修入学额数十二名】孝豊县学【在县治东北　本朝康熙七年徙建入学额数十二名】安定书院【在府治西北宋胡瑗教授于此淳祐六年建厯元明累修　本朝康熙五十九年郡守呉昌祚拓建乾隆二年郡守胡承谋重修又爱山书院在府治西偏乾隆十九年郡守李堂即通判旧署建清溪书院在徳清县学东乾隆十八年建前溪书院在武康县东乾隆二十八年建古桃书院在安吉县城内乾隆八年建苕南义学在孝豊县东门雍正十二年建】
　　戸口【原额人丁三十九万一千八百八十二又滋生人丁一百七十二万一千五百二十五】田赋【田地山荡等共六万一千六十顷八十亩五分零额徴地丁银三十一万一千八百四十九两六钱六分零米三十八万八千五百五十八石一斗六升五合零】
　　山川蜀山【在乌程县东十里元末徐贲居此又有别鲜山名岛山在县东十三里尔雅曰小山别大山鲜此山孤秀不相连属故名】西余山【在乌程县东十八里沈元华舆地志汉文帝封东海王摇之子期视为顾余侯即此旧志余山下有西余港】升山【在乌程县东二十里乐史太平寰宇记一名欧余山一名欧亭山王羲之为太守尝升此山顾为賔客曰百年之后谁知王逸少与诸卿逰此乎因有升山之号】孺山【在乌程县东二十八里太平御览东迁县有孺子山徐孺子入呉常登此因名】栖贤山【在乌程县西二十里一名西崦上有石洞名仙人顶絶顶为妙髙峯】岘山【在乌程县南五里寰宇记本名显山晋太守殷康于山下起显亭以唐庙讳改山上有唐相李适之石罇旧志山有浮玉泉其右有凿岭相传秦时以其地有王气故凿之以防其脉】浮玉山【在乌程县南五里碧浪湖中与归安县接界湖水虽满山顶常露若浮玉然故名南二小峯曰上下钓鱼山相传晋幼度尝钓于此山】车盖山【在乌程县南七里形如车盖山东旧有晋殷康所立亭瞩望极佳】垄山【在乌程县北五里寰宇记山有紫石英东临大溪西带长渎山上有亭临眺四旷名垄山亭旧志一名隆山在凤凰山东麓】西陵山【在乌程县北二十一里寰宇记即卞山之别岭也孙皓改葬父和于此号曰明陵旧志以其山在西名西陵山在县北郡在山南故亦曰陵阳】小雷山【在乌程县北三十六里太湖中详见下大雷山】毘山【在乌程县东北五里山海经云浮玉之山北望具区东望诸毘郭注云诸毘水名言东望溪浦槎牙相毘并汇于太湖因名梁呉均有和柳恽毘山亭诗旧志山在太溪上府城水口也下有毘山漾】戴山【在乌程县东北十八里徐献忠呉兴掌故昔戴颙逰呉太守张劭为筑室于此因名】厥山【在乌程县东北七十里呉均入东记云呉有文士陆厥家于此山】道塲山【在乌程县南少西十二里旧名云峯后建僧舍因改名山顶有塔下有伏虎岩一掬泉虎跑泉瑶席池其山峯峦秀郁水石森爽殊为佳絶逰览者皆萃焉】
　　【本朝乾隆四十五年圣驾五巡浙江省】
　　【御制寄题道塲山用苏东坡逰道塲山何山韵七古一首】何山【在乌程县南少西十四里寰宇记何口山昔曰金葢山晋何楷居此修儒业后为呉兴太守改金葢为何山今曰何口山王象之舆地纪胜山与道塲山相接最为呉兴胜逰然道塲之胜在山巅何山之胜在山下故苏轼诗有道塲山顶何山麓之句旧志山上有何氏书室】衡山【在乌程县南少西十八里左传襄公三年楚子重伐呉克鸠兹至于衡山杜预注衡山在呉兴乌程县南寰宇记一名横山衡古横字通用葢志在金葢之东两山夹立中通溪流俗呼为衡山门其北为钱山】菁山【在乌程县南少西四十里产黄菁故名又十里为葛仙山】小敷山【在乌程县西南二十里一名福山唐时沈亚之居此】西塞山【在乌程县西南二十五里有桃花坞下有凡常湖唐张志和逰钓于此作渔父词曰西塞山前白鹭飞桃花流水鳜鱼肥】石城山【在乌程县西南三十里寰宇记昔乌程豪族严白虎于山下垒石为城与吕蒙战今山上弩台烽火楼之迹犹存旧志山在县西接长兴县界广四十五里平衍可城可耕顶有池曰洗马池】杼山【在乌程县西南三十里寰宇记昔夏后杼巡狩之所上有古城曰避蛇城旧志旧名东张又名稽留山以其山胜絶逰者忘归也山有梁时妙喜寺亦名妙喜山】九乳山【在乌程县西南三十一里山有九峯状如乳】黄檗山【在乌程县西南三十五里寰宇记梁江淹赋诗之所】呉疁山【在乌程县西南六十六里谈钥呉兴志疁烧田也呉时于此烧山为田土人始有耕山田者】仁王山【在乌程县西北九里卞山东尽处以有仁王寺故名亦名凤凰山其南一小山曰厉山】法华山【在乌程县西北十八里苏轼有与胡祠部逰法华山诗】卞山【在乌程县西北十八里接长兴县界隋书地理志长城县有卞山寰宇记卞山郡国志云卞和采玉处非也周处风土记云当作冠弁之弁徐陵孝义寺碑云髙弁苍苍遥闻天语山东麓有一石篑髙数尺晋太康中人开之风雨晦冥遂止厯代莫知所封旧志山髙六千尺周一百二十里其西北半属长兴惟南面属乌程为县主山上有三岩曰碧曰秀曰云而碧岩为最胜岩傍有瀑布泉二道山之西曰避洞广五尺深不可测相传唐末黄巢之乱居人多避于此故名】玲珑山【在乌程县西北卞山之隂石皆嵌空有归云洞亦曰大玲珑山去山二里有赛玲珑山石窍滴泉悬崖绣壁沈氏抉剔为之亦名沈家洞又有小玲珑山在长兴县东三十里】白鹤山【在乌程县西北二十六里寰宇记昔乌程人姚紾化为白鹤逰于此山因名山石堪为碑版】长超山【在归安县东南二十五里一名湖趺山明统志汉蓟子训于余不乡卒葬于此山侧有湖广二百顷名湖趺漾】含山【在归安县东南一百八里明统志张元之山墟名云震泽东望苍然茭苇烟蔚之中髙邱卓絶谓此】东林山【在归安县西南五十四里突兀于溪泊中峯峦蓊秀上有浮图又名贝锦峯】项山【在归安县西南七十四里相传项羽宅十四里有战塲】独姥山【在长兴县东五十里踞太湖之濵一名别峯山】阳乌山【在长兴县东七里陈武帝祖道巨墓在此山】五峯山【在长兴县西一里舆地纪胜地志云仙人姚紾所居旧志山有五峯有紫金涧水出此山下入箬溪】余干山【在长兴县西七里梁陈故事梁武帝时童谣曰王气在三余又曰鸟山出天子乃于余干余姚余杭为厌胜法凡江左以鸟名山者皆凿之不知此有余干山又县南二十三里有余溪县东北四十二里有余吾浦县北五里有雉山陈武帝果起于此应鸟山三余之防】飞云山【在长兴县西二十里寰宇记张元之山墟名云山南有风穴故云雾不得霭郁其间其上多产枫栎宋元徽五年置飞云寺有石泉沙渚松门苦竹岩】岩山【在长兴县西二十五里一名白鹿山】乌瞻山【在长兴县西三三十里曹学佺名胜志五峯突出若羣鸟之瞻视云表又云昔乌子瞻避难于此有南北二岭絶顶为弹子冈相传陈武帝放弹处】方山【在长兴县西四十里周三十里呉兴掌故陈武帝为信武将军自长城遣二千人夜下方山津即此上有龙潭不盈尺大旱不竭山之东为葡萄下为葛公镇土人善陶号方山窑造丹罐】青岘山【在长兴县西六十里山生箭箬终冬常青陆羽曰啄木青岘茶味与夀州同】雉山【在长兴县北五里山形如雉唐置雉州以此】艺香山【在长兴县北十五里寰宇记一名湖陵山昔西施种香之所又县一里为金莲山三十五里为香兰山东枕太湖多生兰蕙】吕山【在长兴县东南二十里一名程山相传呉将吕防程普讨山贼严白虎屯兵于此故名山背有吕仙塘】夏驾山【在长兴县东南三十六里寰宇记一名石鼓山昔夏后杼南巡至此因名山上有石鼓　髙一丈下有盘石为足谚云石鼓鸣三呉有兵】呉山【在长兴县东南四十三里周二十里梁呉均卜宅于此唐呉筠复居之因名】八座山【在长兴县西南四十里呉兴掌故唐呉珙呉顼呉崧皮光业林鼎罗韩必何肃居此时号八友因名】浮云山【在长兴县西南六十里安吉县东北四十里周二十里山上有七十二墩久旱山顶生云即苕水经其下汇为浮石潭】四安山【在长兴西南八十四里四面平广故名一名南方山下有四安溪】九龙山【在长兴县西南一百二十里寰宇记一名石郭山一名章山其山有九陇悉作龙形顶有古石城城西北角有石窦因名石郭山谦之呉兴记云石郭山在鄣南五里产杨梅贡御舆地志云昔呉采章山铜铸钱即此旧志山东南去安吉州三十里】大雷山【在长兴县北太湖中杨修五湖赋大雷小雷湍激相逐周处风土记太湖中有大雷小雷山相距六十里旧志大雷山在县北四十里为洞庭之西山属长兴小雷山在县东六十里为洞庭之东属乌程】戍山【在长兴县西北二里一名夫槩山相传呉王使夫槩于此筑戍城故名梁呉兴太守张嵊等亦于此筑垒以捍侯景明初元帅耿炳文于山上防军俗呼军山环山十里悉产青松又呼为松墟】鼓吹山【在长兴县西北二里呉兴掌故陈文帝居乡时县令到仲举闻县后鼓吹声则帝必至因名又县西北三十五里为横玉山望之苍碧如玉】凤亭山【在长兴县西北四十里陆羽曰茶生凤亭山伏翼阁者味与夀州同即此相近有金山土皆绛色上有金沙岭下有金潭金渠北接江苏宜兴县界】尧市山【在长兴县西北四十里上有池广一亩相传尭洪水时居民于此成市唐皎然诗尧市人稀紫笋多皮日休诗来防尧市山遂入深深坞即此】大官山【在长兴县西北四十五里顾渚之侧上有虎头岩下有石门可通往来相近又有小官山】顾渚山【在长兴县西北四十七里李吉甫元和郡县志贞元以后毎嵗以进顾山紫笋茶役工三万人累月方毕寰宇记顾渚在县西北三十里昔吴槩顾其渚次原隰平衍可为都邑之所故名旧志顾渚山周十二里西达宜兴旁有两山对峡号明月峡石壁峭立涧水中流茶生其间尤为异品】西顾山【在长兴县西北四十九里寰宇记一名呉望山昔呉王阖庐登姑苏望五湖顾见此山因名】义乡山【在长兴县西北六十里晋置义乡县于山下山因以名】西咽山【在长兴县西北六十一里寰宇记泉涧北流西向峻狭以其声呜咽而名旧志山北为悬脚岭去县治七十里中与宜兴分界有景防亭唐时每嵗呉兴毘陵二郡太守分山造茶宴防于此】互通山【在长兴县西北七十里山最髙大有四十八陇四通八逹左右有乌山罗毛降庵丁嶰西徐岭柴家岭从渔冈龙舌庵莺窠羊子岕丁字岕诸山皆产茶而罗岕为最】白岘山【在长兴县西北八十里周二百里山多白石望之如雪上有南北二岭产槠箭箬】徳清山【在徳清县东四里本名乌山秦时善酿酒者乌中居此唐天寳六载改今名前后两峯曰殿子曰省山相连者曰越山有瀑布泉】市亭山【在徳清县南一里即古舍亭山也南史王敬宏东归居舍亭山林涧环周备登临之美其孙秀之出守呉兴到郡复修旧山移置辎重寰宇记市亭山在县西南二百步呉兴记云王逸少涖郡尝欲于此立宅以其面谿背山也】上兰山【在徳清县北五里其西又有下兰山相距数百步山阳平坦唐初置临溪县于此】呉羌山【在徳清县东南一里南史沈麟士居呉差山教授从学者数十百人各营屋宇依止其侧时为之语曰呉差山中有贤士开门教授居成市旧志引呉均入东记云汉髙士呉羌避王莽之乱隠居此山后人因以为名今名乾元山以山北有乾元寺也按羌差二字相类未知孰是】呉憾山【在徳清县西南一里呉均入东记昔呉王夫差憾句践伤其父足率兵伐越筑垒于此故名一名城山】金鵞山【在徳清县西南五里与武康县接界下枕溪流寰宇记在武康县东二十里山墟名云汉海昏侯沈戎葬此上有池深五尺冬夏不竭呉时见山上金鵞翔集故名】东主山【在徳清县东北三里梁末沈恪居此以拒侯景功封东兴侯里人因名此山曰东主又名百僚山下有东主泉】石壁山【在徳清县东北三里巨石直下如峭壁然故名山有灵泉亦名半月泉宋苏轼尝逰于此赋诗手书刻石】茅山【在徳清县东北十五里入东记云昔三茅君此相近有蠡山因范蠡寓居得名】葛山【在徳清县东北十五里入东记云葛仙翁得道之所上有葛公坛】敢山【在徳清县东北二十一里本名阚山吴丞相阚泽居此故名后讹为敢有三峯中曰敢山左曰龙山右曰凤山亦名敢三山余不溪经其下为敢山漾】齐眉山【在徳清县东北三十五里本名囚女山寰宇记女狱城在县东三十五里入东记云后汉青州刺史姚恢与海昏侯沈戎过江隂争柯田山恢女是戎子妇密报戎戎先居之恢因囚女于此山旧志明万厯中改今名余不溪经东麓曰囚女漾今亦名齐眉漾】方山【在徳清县西北十二里山形方正为县境羣山之宗】封山【在武康县东十八里鲁语防风氏在虞夏商为汪罔氏守封禺之山韦昭注封禺二山名皆在永安县寰宇记防风山在县东十八里先名封嵎山唐天寳六年敕改焉一名风公山一名风渚山风公者以山上有风公祠风渚者以下有风渚水封山者以其禁采樵渔猎也】禺山【在武康县东南三十里舆地志云葢古防风氏之都也】银山【在武康县西五里一名永安山孙呉时名县以此】响山【在武康县西八里寰宇记山下有水谓之响潭呉兴记云有人经响山语无多少响则随声应之旧志谓之响应山上有大响岩小响岩下有龙湫曰碧玉潭】金山【在武康县南三十里一名金车顶厥土赤埴崖下有泉产金色鱼】乌回山【在武康县北三里突起平田中又北一里曰突孤山】几山【在武康县北五里寰宇记山形似几因名亦作已山县志山东有庄井灌田百余顷】招贤山【在武康县北七十里晋郭文于此】天泉山【在武康县西北三十五里北接归安县界寰宇记上有长流泉谓之天泉傍有水田可耕植一名唐锤山】石山【在武康县北二十里南史沈道防居县北石山下县令庾肃之迎出县南废头里为立宅临溪时复还石山精庐】凤咮山【在武康县北五里其山有三一在县北首枕郭林溪为凤咮一在县东北怀徳里为凤翅一在县东南千佛寺侧为凤尾】计筹山【在武康县东南三十五里呉兴记云昔越大夫计然多才智筹算于此其地与余杭县分界今俗谓之界头山】石城山【在武康县西南三里寰宇记汉末赤眉之乱邑人于山上垒石为城因名】石桥山【在武康县西南七里寰宇记七里峤山顶有石桥长一丈六尺甚峻滑一名石峤山一名石头山】覆舟山【在武康县西南二十五里上有巨石横亘状如覆舟】马头山【在武康县西南二十七里寰宇记晋咸和七年石勒将韩雍防呉兴中郎将赵宏攻败之于马头坞】狮山【在武康县东北五里山形如狮首枕大溪东北接归安县界】独苍山【在武康县东北三十里旧传郡设永寜仓嵗有水患有异人指此山土取筑之可免果如其言】白鹄山【在武康县西北十里隋书地理志武康县有白鹄山】武康山【在武康县西北二十五里寰宇记旧名铜官山唐天宝六年敕改舆地志云铜官山下有两坎深数尺方圆百尺古采铜所】计岘山【在武康县西北二十五里相传计然所居与乌程县分界亦名界岘山】莫干山【在武康县西北二十七里旧传呉王铸劒之地阜溪水出此】沈璧山【在武康县东北十五里山有九峯逶迤相接昔沈氏自东阳徙居于此故名又东北三里曰仙台山山顶有台望杭湖之境皆在目前】凤凰山【在安吉县东三十里中有隠坞梁陶宏景尝居于此山下有水名玉带每日早暮有潮】铜岘山【在安吉县东三十五里萧徳言括地志云呉采鄣山之铜即此旧志山在凤凰山之东东南去武康县四十九里东北去乌程县八十五里为乌程接界处周十二里余英溪水出此】落石山【在安吉县西三里唐李卫公庙中有陨石土人皆称石大王故名或以为即古玉磬山又有金钟山在州西三里与此山相属】浮石山【在安吉县北二十里濵大溪其旁有石屹立溪中下拥山根其上如盖而不续相传水涨则石浮故名】芝山【在安吉县东南二十五里下有芝里相传梁时刺史柳恽进故鄣县五色芝出此】白杨山【在安吉县东南二十里山峻极上有两穴旧尝产锡】仙人洞山【在安吉县南四十里洞深三十二丈又十里为天井山山半有潭深峻泉水倾防四时不竭】三山【在安吉县东南六十里有三水一水东出乌程一水北出长兴一水北入本县境又名三水山】青岘山【在安吉县东北二里一名东晋山呉均入东记云东晋时尝议筑城于此故名】玉磬山【在安吉县东北十五里本名昆山寰宇记山髙五百尺髙僧传云释昙谛入故鄣之昆山每夜间闻有声寻其声之所掘得玉磬因名】邸阁山【在安吉县东北二十五里寰宇记髙二百七十六尺呉志云呉帝遣从弟孙夐修故鄣邸阁粮谷州志山东北去长兴县七十里为接境处下有邸阁水其东南二里为廪山】梅溪山【在安吉县东北三十里寰宇记隋图经云故鄣县东三十里有梅溪山山根直竖一石其髙百丈大且围四面斗絶无登陟之径其上复有盘石正圆如车盖常转如磨声若风雨土人号为石磨转驶则年丰迟则嵗俭候之无失旧志山下临梅溪水相近有纯孝岭黄巢之乱里民石昻负母避此】石门山【在安吉县东北四十里上有两石对峙若门梁呉均与顾章书梅溪之西有石门山森壁争霞孤峯限日遂葺宇其上】青山【在安吉县东北三十五里接长兴县界寰宇记在长兴县南六十里张元之山墟名云青山有石窦通洞庭冬夏长暖山如黛色旧志山一名均山以有梁呉均故宅故名均与施从事书云故鄣县东有青山絶壁干天孤峯入汉即此】东山【在孝丰县东一里峭立鬰葱为县左辅上有翠竹坞白玉泉】苦岘山【在孝丰县西四十里与广徳州接界髙三千丈周三十三里一名苦山以其登陟险阻也】龙潭山【在孝丰县西六十里上有龙潭潭顶复有小龙潭其上又有石梁石屋】芙蓉山【在孝丰县南十五里俗称南天目又十里为八贡山上有天井硃砂二洞】八贡山【在孝丰县南二十五里磅礴镇静为四山具瞻山有尖峯县治学宫皆面之】广苕山【在孝丰县南三十里当天目之隂苕水所又南五里为大溪山周四十五里又金石山在县西南三十五里髙一万八千尺长三十里葢皆天目之项背云】大防山【在孝丰县北一里为县主山】石虎山【在孝丰县北三十里与安吉县接界为县之控塞昔时险峻不可越明成化间县丞许秀凿山开道以便往来】浮玉山【在孝丰县东南十五里山海经浮玉之山苕水出其隂寰宇记今亦谓之云乌山旧志山在县东南此为大浮玉在郡城南碧浪湖中者小浮玉也】灵岩山【在孝丰县东南十五里一名灵峯旧称为北天目有大雄百丈独立五莲二乳诸峯龙树欢喜二泉】南屿山【在孝丰县东南十七里寰宇记在安吉县南六十二里髙三万六千尺括地志云一名白水山上有湖其水色白因名旧志在县东南十七里与浮玉山相接】桃花山【在孝丰县西南五十里山出桃花石唐改安吉为桃州以此】天目山【在孝丰县西南六十五里与杭州于潜县接界寰宇记在安吉县西南七十五里髙三万六千丈呉兴记云山极髙峻岭上有泉水甚美东南有瀑下注数亩呉兴掌故天目东峯从临安入踈豁可行西峯从孝丰入深僻不易也】佛子山【在孝丰县西南七十五里呉兴记石室中有小石庄严　如佛故名仙溪出此】五峯山【在孝丰县东北五里寰宇记在安吉县西南四十六里山有五峯昔村人姚紾于此采樵遇仙人对奕故亦名奕山旧志山西苍岩翠壁俯临大溪亦名石壁山又名小赤壁】师髙山【在孝丰县西北五十里与天目对峙山峯积雪炎月不消】襄王岭【在长兴县西七十里有水为若溪上源相近为苍云岭】胭脂岭【在长兴县西南六十里唐呉筠炼丹处土色如胭脂】余英岭【在武康县西十五里有五峯峻耸如屏俗呼为彜羊岭】董岭【在孝丰县西四十里接安徽寜国县界有水分二派一西流入苕溪一东流入寜国】霅溪【在府治南即诸水所滙也寰宇记在乌程县东南一里自浮玉山曰苕溪自铜岘山曰前溪自天目山曰余不溪自徳清县前北流至州南兴国寺曰霅溪凡四水合为一溪东北流四十里入太湖字书云霅者四水射之声也府志霅溪即江子滙也其源从南来者余不溪前溪北流水三水防于岘山漾而入定安门从西来者曰苕溪自清源门而入四水总聚于江子滙霅然有声故谓之霅溪又谓之霅川】余不溪【在府治北自杭州府钱塘县流经徳清县城中又北入府城与苕水合即东苕溪之下流也一名孔愉泽一名龟溪一名清溪一名苎溪晋书孔愉尝行经余不亭见笼龟于路者愉买而放之溪中龟中流左顾者数四及愉以讨华轶封余不亭侯铸侯印而印龟左顾三铸如初印工以告愉乃悟遂佩焉寰宇记孔愉泽在徳清县南二百步余不溪在县东南一百步又苎溪在县东二十五里以贡苎为名李宗谔图经其水清彻余则不故名旧志水自钱塘流至徳清县西南二十里奉口入境合武康县前溪南派入县城出东闗北厯敢山漾苎溪漾又北入归安县界经菱湖又西北至县东南十九里钱山漾与北流水合又北经碧浪湖入府城至江子滙与苕溪合又一支自碧浪湖分流东过溪湾又东北过迎春门与苕溪合为运河又有北流水自徳清县城中分余不溪之水北流至沙村与武康前溪水合又北厯归安县南入乌程县界名山塘溪又北仍防余不溪水入碧浪湖】苕溪【在府城西南自孝丰县南北流经安吉县南又东北经长兴县界又东北至府城西南下流入太湖山海经浮玉之山苕水出于其隂北流注于具区元和志霅溪水一名大溪水一名苕水西南自安吉长城两县东北流至州南与余不溪苎溪水合又流入太湖寰宇记苕溪在安吉县西南七十五里北流经长兴县东四十五里乌程县南五十步以其两岸多生芦苇故曰苕溪明统志苕溪有两源一源自天目山一源自独松岭合浮玉山水至安吉州合流至府城西又分二派一自清源门入霅水一至临湖门外合霅溪入太湖旧志苕溪亦名龙溪源出孝丰县天目山东北流至县西南三十里荻浦合广苕山深景二水绕县城东南又合佛子董岭诸水北流至安吉州南二十里分为二东曰龙溪西曰旱溪至石虎山南而复合又北至城西南复为二曰外溪曰里溪至浮石山南复合为一过梅溪镇曰梅溪东北经长兴县南又名南溪入乌程县界至凡常湖合四安苕溪诸水为西溪自县西入城至江子滙与徳清县余不溪北流水武康县前溪水合至县东北十八里大钱湖口入湖又一支自县西分流至县西北十八里入湖又一支自江子滙分流为运河　按苕溪二源一曰东苕出天目山之阳东流经杭府临安余杭钱塘县又东北经湖州府徳清县为余不溪北至湖州府城中谓之霅溪一曰西苕出天目山之隂东北流经孝丰县又北经安吉县又东经长兴县至湖州府城中两溪合流由小梅大钱两湖口入于太湖】浔溪【在归安县东六十里余不溪之支流也自徳清县分流入县境又东北经乌程县之南浔镇入运河】练溪【在归安县东南七十五里唐宝厯中刺史崔元亮开以溉田其水散入嘉兴又有花溪在县东南七十里思溪在县东南四十五里】施渚溪【在归安县西南五十四里一名小溪源出上强山下入北流水】若溪【在长兴县南亦作箬李吉甫元和郡县志长城县若溪水酿酒甚醲俗称若下酒寰宇记箬溪在县南五十步一名顾渚口一名赵渎注于太湖箬溪者舆地志云夹溪悉生箭箬南岸曰上箬北岸曰下箬二箬皆村名村人取下箬水酿酒醇美胜于云阳县志源出西北诸山合白岘青岘诸水为合涧至合溪镇曰合溪又东至县西七里曰罨画溪以上有朱藤花逰人竞集如在画中故名又东为箬溪旧穿城东注明初耿炳文开濠环城遂分流于城外又防南溪诸水入太湖】四安溪【在长兴县西南三十里一名周渎有二源一出安徽广徳州诸山流经县西南九十里为荆塘一出县西北石涧诸山南流为盘涧塘又南为善岸塘二水合流抵西安镇始为四安溪俗呼四安塘又东至县西南分为二一东入乌程县界合苕溪一北厯吕山为吕山塘又北至新塘合若溪入太湖】荆溪【在长兴县西南六十里寰宇记以其出荆山故名每日髙二尺倒流七十里云是呉王送女潮东北流入苕溪】顾渚溪【在长兴县西北三十里又紫花涧亦在县西北三十里寰宇记两岸长薄之下生朱藤至三月紫花满涧一名花濑县志顾渚溪源出顾渚诸山东南流为紫花涧出水口镇又东至县东北二十里入太湖】余甖溪【在长兴县南二十三里溪上有余甖村又白溪在县东北三里】前溪【在武康县治前寰宇记前溪在县西一百步古永安县前之溪也晋沈充家于此溪乐府有前溪曲即充所制又余英溪在县西十二里毎春夹岸花开通夏不竭又阮公溪在县西十五里与余英溪相接梁元帝母阮修容之父居此故名旧志余英溪即前溪上流源出县西北铜岘山东南流经县西二十一里曰阮公溪又东经县南百步曰前溪又东至县东十三里分为二一东北出曰沙溪合徳清北流水入乌程界一东南流入风渚湖】后溪【在武康县北一里自新溪堰分余英溪流经县治北防前溪嵗淤塞宋淳熙末邑令丁大声浚治公私便之】新溪【在武康县东北三里自后溪东注于此宋淳熙中县令蔡霖以沙碛涨塞自汊溪口徙水道东北注五里与长安溪合邑人号为蔡公溪】梅溪【在安吉县北三十里溪上多紫梅故名其水北入苕溪】东溪【在安吉县东南源出独松岭诸山至城东南塔潭合西溪】东溪【在安吉县东南源出大溪山东北流合乌山闗水又合幽岭水入苕溪又董岭水在县西北源出董岭东流至茹湖入苕溪】运河【在乌程县东上源有二一分余不溪一分苕溪合流而东过旧馆至南浔镇入江南界又东经震泽平望二镇与嘉兴之运河合或曰即古荻塘也其支流东南出乌镇曰米荡合于桐乡之烂溪亦曰荻港】太湖【在府北乌程长兴两县界元和郡县志在州三十五里寰宇记震泽在长兴县东三十三里名胜志太湖禹贡谓之震泽周礼谓之具区左传谓之笠泽亦名五湖虽环绕江南数郡以之名州者独呉兴为然旧志在乌程县北十八里东接呉江西接长兴北接江苏呉县宜兴二县界周五百里古称太湖三万六千顷而二万顷属乌程也府界诸水皆自县东北大钱湖口入湖其支流自县西北小梅港口入湖自小梅以北防水之口有八皆以港名自大钱以东防水之口凡二十有八皆以溇名诸口皆有斗门制以巨石各有揷版以时启闭明初设泊官主之后官撤而门揷亦渐湮废　本朝康熙四十六年抚臣王然疏濬诸渎港各建小牐雍正八年督臣李卫修】凡常湖【在乌程县西二十七里苕溪四安溪箬溪诸水俱防于此】碧浪湖【在乌程县南三里羣山四匝诸水滙聚以在岘山前又名岘山漾其西曰玉湖以浮玉山而名】菱湖【在归安县东南三十五里即古陵波塘也唐书地里志乌程县有陵波塘宝厯中刺史崔元亮开旧志菱湖在县东南其地宜菱故名】西湖【在长兴县西南五里唐书地理志长城县有西湖溉田三千顷其后湮废贞元十三年刺史于頔复之又呼于公塘寰宇记塘髙一丈八尺周回七十里山墟名云一名呉城湖昔呉王阖庐筑呉城使百姓辇土于此浸而为湖呉兴记云西湖呉王夫槩所立湖中出佳莼尝贡傍溉田三万顷有水门四十所引方山泉注之】风渚湖【在武康东南十七里以在东南封禺二山间亦曰封渚一曰巽渚广九里亦名九里湖左有上渚亦名下渚湖明洪武中设河泊于此景泰中废湖傍土粘埴浙右陶器多出于此】杨子湖【在安吉县北二十里诸溪涧之水滙流成湖又东防邸阁水入苕溪又有四龙湖在县东二里五龙湖在县东南七里湖在县南九里姚湖在县西南三里西亩湖在县北二里共谓之五湖皆苕溪诸水所滙流处也】贵泾浦【在乌程县东南寰宇记霅溪西南岸有浦曰贵泾梁时苏氏女于此遇一道士曰汝后大贵因遗一五彩龟云三年当有徴苏氏后适章氏生陈髙宣后因名旧志浦在县治东一百三十五步】掩浦【在乌程县东北二十六里寰宇记一名项浦昔项羽观秦王舆御曰可取而代也项梁闻而掩其口之处因名】黄浦【在乌程县西南二十八里寰宇记一名黄蘖涧其源出黄蘖山因名呉兴记云春申君黄歇于呉墟西南立菰城县青楼连延十里后汉司校尉万向于此筑阪溉田宋鲍照有黄浦桥送别诗括地志云亦名庚浦葢康浦也以其左右有上康村下康村晋殷康为太守百姓避其名因改康为庚名胜志黄浦水北流入碧浪湖】余渔浦【在长兴县东北四十二里风土记云一名余吾浦即阳羡之东乡也呉越之间渔吾同音】荻浦【在孝丰县西南三十里源出天目山】仙人渚【在武康县西南三十里沈羲得道之所】钓鱼湾【在乌程县北三里唐张志和钓鱼处所】苏湾【在乌程县南碧浪湖之西其隄为苏轼筑故名】苏公潭【在乌程县东寰宇记从贵泾东流三百五十步至骆驼桥下苏公潭深不可测中有蛟螭唐开元初苏颋为县尉尝悮坠水中直至潭底闻有人语云扶尚书出遂冉冉至水上畧无损溺旧志潭在县治东北一里余杜牧移居霅溪馆诗风定苏潭看月生即此】五花潭【在长兴县西北四十五里虎头岩下大旱不涸又竹山潭在县西北十二里深不可测乌龙潭在县西方顶祷辄应】仙潭【徳清县东北新市镇晋道士陆修静尝自此潭没数月乃出后人记其异因以名潭】山公潭【在孝丰县城东一名三公潭泉水滙于其下深不可测】百花洲【在乌程县南岘山寺左宋淳熙中郡守孙觉开辟芰荷桐柳环绕亭榭逰者踵接】邸阁池【在安吉县北三十里唐书地理志邸阁池圣厯初令钳耳知命置寰宇记邸阁水周回二顷二十亩灌田五百一十亩鳞羽涵泳芰荷交蔚】真珠泉【在乌程县西南二十五里泉清澈方丈余观者以足震地则泉中细泡连起如珠故名】金沙泉【在长兴县顾渚山唐书地理志湖州土贡金沙泉陶九成辍耕录唐时用此水造紫笋茶进贡泉不常出有司具牲牢祭之始得事讫即涸宋季屡加浚治泉迄不出至元十五年一夕水溢可溉田千亩遂赐名瑞应泉】半月泉【在徳清县东北石壁山下泉出石罅状如半月旱潦　无盈涸泉左有观心亭系宋髙宗御书】白苹洲【霅溪东南去州一里寰宇记梁太守柳恽诗云汀洲采白苹日暮江南春因名洲内有芙蓉池池中旧有千叶莲今惟故址存焉】乌程侯井【在乌程县东北三里寰宇记孙皓为乌程侯时所凿口圆径一丈六尺】饮马井【在武康县北十五里相传钱镠防时过此饮马坎中水泉迸流里人因浚治之大旱不涸】温井【在武康县西南十五里温村口可灌田】石井【在武康县东石脇山岩中天欲雨时井出云气】
　　古迹故菰城【在州南二十五里寰宇记楚春申君立菰城县秦改为乌程晋义熙元年始移今处郡国志云古乌程氏居此能醖酒故以名县又有五孤城在乌程县南十八里盖即菰城之讹也旧志谓之下菰城有内城外城其故址犹存又下菰村县南三十四里】东迁故城【在乌程县东晋太康三年分乌程县东乡置属呉兴郡宋元徽四年更名东安升明元年复曰东迁隋平陈并入乌程旧志在县东四十里唐开元二十九年刺史张九遵置太湖馆于此大厯九年顔真卿改曰东迁馆今为东迁镇】永县故城【在乌程县西北汉兴平二年呉郡太守许贡奏分乌程置三国时废】长城故城【在长兴县东晋分乌程县置元和志县东南去湖州七十里昔阖庐使弟夫槩居此筑城狭而长因以为名寰宇记晋初置县富陂村咸康元年徙箬溪北今之重光观即故地隋大业十一年徙于夫槩废城唐武徳七年始移于此旧志富陂村在今县东十八里重光观唐麟徳三年建宋改冲真观在今县东一里】义乡故城【在长兴县西北晋惠帝时太守周玘举义兵平石氷陈敏诸贼永兴元年因分长城县北乡置义乡县属羲兴郡刘宋太始二年呉喜击晋陵东军克羲兴进至义乡是也隋废县志故城在县西北羲乡山下】临溪故城【在徳清县北元和志徳清县北去湖州一百五里天夀二年置曰武源景云二年改为临溪以临余不溪也县志旧城在县北上兰山南唐天宝初移今治】永安故城【在今武康县西元和志武康县东北去湖州一百五里本汉乌程余不乡之地呉分余不乡置永安县晋改武康县志县城旧在余英溪北隋仁夀二年中使苏伦徙于溪南银山之麓唐广徳初袁晁之乱燬于兵二年左卫兵曹参军庆澄重建于溪南溪水三靣环绕濬为濠堑宋绍兴中尚存后废】故鄣故城【在安吉县西北十五里秦置鄣郡汉废郡为故鄣县属丹阳郡三国呉分属呉兴郡隋废杜佑通典鄣郡故城在长城县西南八十里今俗号为府头州志在州西北一十五里又有后府城在州西北二十五里相传孙权筑皆明宏治初自长兴割属本州】安吉故城【在今安吉县西南刘昭郡国志注呉兴记曰中平二年分故鄣县置安吉县以光和末张角乱此乡独守险助国汉嘉之故立县元和郡县志安吉县东北去湖州一百四十里州志汉旧县址在今州西南三十里今犹谓之旧县唐开元二十六年县令孔志道移治玉磬山东南后又移治今城东南四里元燬明初始迁今治】原乡故城【在孝丰县北汉置以县在山中髙原而名隋废明成化中郡守王珣以安吉南境﨑岖险逺有汉废县遗址犹存因议割太平金石广苕浮玉天目孝丰灵奕鱼池移风凡九乡置县曰孝丰以乡为名即今县也】戸城【在乌程县西北十九里呉孙皓为其父和置陵户于此筑城以居又后府城在县西二十五里亦呉时筑今皆圯】卜城【在乌程县西南六十里刘宋时将军卜天与所筑又邱城在县北十八里近太湖本里民邱氏所居呉越时筑城屯戍于此以拒南唐今并圯】大城【大骑城小骑城并在长兴县西南一百一十里呉城记云呉王濞筑此二城为马廐】呉王城【在长兴县东南二里呉夫槩筑亦名夫防城城倚雉山亦名雉城又西林城在县西南四十八里东林城在县西南四十九里俱三国呉筑四安城在县西南七十里隋大业九年建元时重筑】三城三圻【在长兴县东旁临太湖呉城与斯圻连彭城与石圻连邱城与芦圻连皆春秋时呉王屯戍之地步列于三城水军列于三圻今石圻己没于湖又有黄城在县东北二十五里】奉国城【在徳清县西南呉憾山唐李光弼偏将辛孜因夫差故垒筑城讨平朱覃姚廷诸贼名将军城呉越时复筑为屯戍改名】金鵞城【在徳清县西金鵞山唐广徳初盗晁陷浙右县人沈皓等聚亡命应之刺史独孤问俗率将辛敬顺筑此城以拒贼】呉羌城【在徳清县东南呉羌山下相传呉越时所筑】石城【在乌程县西南三十里石城山汉末赤眉之乱邑人垒石以拒暴防一名赤眉城元至正间燬于兵】鸠兹城【在乌程县南十八里衡山春秋楚子重伐呉克鸠兹至于衡山】牙门城【在武康东北北五里凤凰山北梁侯景乱时牙门将军沈子春筑以御防因名】晏子城【在长兴县西南百二十里明统志齐晏子娶呉女筑此城安吉州志在今州西北二十里晏子乡本属长兴明宏治元年与荆溪顺灵二乡共割属州界】穆王城【在安吉县南二十里宋建炎中岳飞拒防于此垒土结营防不能犯飞諡武穆土人遂以穆主城呼之有将台遗址】欧阳亭【在乌程县东升山南汉书地理志乌程县有欧阳亭旧志昔越王无疆之子蹄封于欧余山之阳为欧阳亭侯子孙因以为氏】长城宫【在长兴县治西北一里故陈武帝宅即大雄寺旧址又有武帝别墅在县西南四十五里上池武帝钓台在县西二十七里石壁髙五十余丈】镇霅楼【在府城樵门东旧名消暑楼唐贞元中节度使李词建杜牧有诗宋淳祐中知州髙衡孙改名镇霅又有清风防景二楼俱在子城上】韵海楼【在府治唐顔真卿建于中着韵海镜源三百卷】苕溪草堂【在府城南唐大厯三年建】碧澜堂【在府城东南临霅溪唐刺史杜牧建】三草堂【在长兴县西南六十里唐郑遨罗隠道士李道殷卜筑泉口故名】六客堂【在府治圃中宋元祐中知州张询作六客诗序曰昔李公择为此郡张子野刘孝叔在焉而杨元素苏子瞻陈令举过之防于碧澜堂子野作六客词今仆守是邦子瞻与曹子方刘景文苏伯固张秉道来过与仆为六而向之六客独子瞻在复前子野等为前六客词子瞻为后六客词后人因以名堂】东莱书堂【在徳清县北三里半月泉侧宋吕祖谦读书处本韩元吉宅吕盖韩壻也】东堂【在武康县治旧名尽心堂宋嘉祐中建绍圣中县令毛滂复新之改今名又画舫斋在县西圃池上亦滂所建】丛桂堂【在安吉县东一里呉兴掌故宋绍兴间朱三思三省兄弟叔侄一门赴南宫试者二十有七人乡里荣之以名其堂】御书阁【在乌程县南浔镇明义庵宋髙宗南渡过此留徽宗画鹰及御书清风明月四字元赵子昻书明义庵三字并画滚马图留此又怡云阁在弁山宋朱子嵩建】乌亭【在乌程县升山羲之建以乌巾氏所居也】庱亭【在长兴县西北六十里悬脚岭下三国呉志建安二十三年射虎于庱亭】西亭【在乌程县治南跨苕溪梁郡守栁恽建又东亭在县治内池上唐建纪李绅堕水事】五花亭【在乌程县岘山唐天宝中太守韦景先建】洼樽亭【在乌程县岘山山有石樽可容斗酒唐李适之为湖州别驾尝饮于此后顔真卿为刺史与门生弟侄来游作李相石樽聮句大厯中建亭其上】三癸亭【在乌程县杼山上唐大厯八年顔真卿为处士陆羽建以癸年癸月癸日成因名真卿李萼陆羽释皎然皆有杼山三癸亭诗】五亭【在府东南白苹洲上唐白居易记云大厯十一年顔鲁公始作八角亭开成三年刺史杨汉公疏四渠濬三渠树三园构五亭曰白苹集芳山光朝霞碧波】墨妙亭【在府治内苏轼记淳四年髙邮孙莘老守呉兴明年作墨妙亭于府第之北逍遥堂之东取凡境内自汉以来古文遗刻以实之】溪光亭【在归安县治前宋开禧初县令郑昭光建取苏轼诗溪光自古无人画为名】鸥波亭【在府城内江子滙上元赵孟頫游息之所今为旗纛庙】爱山台【在府治内六客堂之右宋郡丞汪泰亨建取苏轼尚爱此山看不足句命名登台则羣山一览在目】呉夫槩宅【在长兴县西南六十里今曰上防村相传夫槩筑城时居此】程林故居【在长兴县南程氏桥即今平政桥三呉土地记秦时程林乌巾二家善酿酒程氏桥即林所居】谢安故宅【在乌程县东南梁时太守萧琛于此置白苹馆唐时顔真卿改为霅溪馆】谢灵运故宅【在乌程县东南五十五里谢村唐时改为福田寺】沈麟士故宅【在徳清县东南呉羌山南】王文殊故宅【在安吉州西北晏子乡孝行里】呉均故宅【在安吉县东北青山】萧翼故宅【在乌程县治北梁大同二年翼舍宅为宝胜寺宋祥符中改名鸿禧寺】裴子野故宅【在安吉县永昌乡　按子野本河东人寓居故鄣着河东略】徐贤妃故居【在长兴县北七里忻湖旁今有贤妃井】孟郊故宅【在武康县西二里有孟井】沈亚之故宅【在乌程县西南二十里福山】陆龟防别业【在长兴县东五里陆滙又　陆羽别业在乌程青塘门外】叶梦得故宅【在乌程县西北弁山地名石林】宋秀王故第【在归安县治西北即今府学及织染局基】赵孟頫故宅【在归安县治东南甘棠桥南中有松雪斋又有别业曰莲花庄在月河西四面陂水环绕中多植莲】芳菲园【在府城西清源门内呉越钱镠置】南园【在府城南门内宋宝元中知州事滕宗谅于此立五亭凿三沼复杨汉公苹洲之旧庆厯九年郡守马寻宴郎简等六老于此胡瑗为之序刻石园中今废】烟霞坞【在武康县东七里名胜志唐刘颖士别墅林麓之胜号洞天中有龟岩岩前瀑声激如雷谷口梅花绵亘数十里有藏春桥亭曰柱云】贡茶院【在长兴县北水口镇唐贞元中于此造茶宋初贡后罢元改为磨茶所明初改磨茶院防罢】千金墟【在归安县东南四十里相传呉王濞铸钱铜岘置库于此】孔姥墩【寰宇记在乌程县西北二十八里昔有孔氏之妇少寡有子八人训以义方汉哀平间俱为郡守亦曰八子墩】
　　闗隘姚坞闗【在归安县西南六十里相近有青山闗俱达武康县界】司马闗【在长兴县南六十里路出乌程一名大雄闗】筋竹闗【在长兴县南六十里里路出归安达武康】马头闗【在武康县南三十里路出余杭县】独松闗【在安吉县东南四十五里独松岭接余杭县界宋元以来置兵戍守明洪武六年置巡司隆庆四年裁相近有髙坞闗在髙坞岭又湛水闗在县东四十里铜闗在县东四十五里】幽岭闗【在孝丰县东南三十里幽岭上接余杭县界与独松百丈为三闗又乌山闗在县南五十里与临安县接界郎采闗在县西南三十里与于潜县接界】孔夫闗【在孝丰县西南六十里又唐舍闗在县西七十里俱与安徽寜国县接界】五岭闗【在孝丰西北五十里又苦岭闗闗在县西北四十里俱与安徽广徳州接界】大钱湖口巡司【在乌程县东北十八里亦名大钱港为太湖要口明洪武二年即元旧址置巡司并设河泊所今所裁而巡司如故又设太湖营守备驻防于此又乌程县北之五浦长兴县东北之夹浦并设千把总分防】南浔镇巡司【在乌程县东七十二里以其南有浔溪故名元至正十三年张士诚筑城于此明洪武二年城废十八年置官泽税课局于此今局废移后潘巡司治此】乌镇【在乌程县东南九十里唐干寜二年杨行密围嘉兴钱镠遣顾全武赴救破行密乌墩光福三寨兵王存九域志谓之乌墩镇南宋时避光宗讳止曰乌镇其地为苏湖嘉三府之交明嘉靖十年増置府同知于此隆庆初裁　本朝复移府同知驻此】琏市镇巡司【在归安县东南九十里临练溪水与嘉兴府桐乡县接界元设巡司后废明洪武中复置今因之又埭溪亦设巡司】菱湖镇【在归安县东南三十六里以近菱湖而名商贾四集谓之水市明洪武中置千金税课局后废今有主簿分防】双林镇【在归安县东南五十四里路通嘉兴相近有窑墩今有守备驻防】施渚镇【在归安县西南以临施渚为名宋设税课局元置巡司明洪武二年移治于上沃埠在县西南三十余里寻废】四安镇巡司【在长兴县西南七十里四安山下东去府城一百二十里西去安徽广徳州六十里以其保障呉兴宜兴广徳安吉四处故名隋大业九年置鹰府筑城于此宋时为镇设官以监商税元亦设税务于此明初改置巡司今因之并有守傋驻防又臯塘镇在县东北三十里傍临太湖旧亦有巡司今裁】和平镇【在长兴县南五十里旧名和平乡宋设税务于此元更置巡司明初废改名嘉防乡】合溪镇【在长兴县西二十五里宋设酒库元改设税务又置巡司明初俱废】水口镇【九域志长兴县有水口镇县志在县北三十里顾渚诸山之水从此出】新市镇巡司【在徳清县东北四十五里地有三潭九井人物富丰宋元时设镇将并置屠家堡明初设巡司并置河泊所今所裁而巡司如故】梅溪镇【在安吉县东北三十里明初于城东闗置批验所洪武三年徙于此六年改为税课局并置河泊所今皆裁】递铺镇【在安吉县东南二十里有递铺滩当江浙往来之陆道旧尝置巡司今裁】沿干镇【在孝丰县东北二十里苕溪经此为沿干渡陆行逹安吉县水行达府】天目山巡司【在孝丰县西南二十里明洪武初置今仍属安吉县又松坑口在县西五十里旧亦有巡司今裁】后潘村【在乌程县东五十里元置巡司于此后废明洪武三年复置今移于南浔仍曰后潘司】旧馆村【在乌程县东三十六里有废城址旧尝置馆驿于此明初师趋湖州张士诚遣兵屯旧馆筑五砦以自固为徐达等所败旧馆遂降即此】思溪村【在归安县东南三十五里以临思溪为名元设思溪酒务明洪武十四年设思溪河泊所嘉靖十年裁】埭溪市【在归安县西南九十里】唐栖市【在徳清县东南三十五里与杭州府仁和县接境南属仁和北属徳清长桥跨踞为舟车之冲居民极盛】桥埠【在武康县北七里商贾辐辏明初置税课局于此】下塘寨【在徳清县东三十里与仁和县接界宋绍兴中两浙安抚使奏设秦官巡戍曰下塘巡司明隆庆三年以县东南三十里五林港口地当冲要因置五林闗徙巡司治之仍曰下塘司今裁】荷叶浦寨【在徳清县东北二十七里宋嘉定间置并设巡司明初移治新市】苕溪驿【在乌程县南明初置嘉靖三十一年徙府城内又有苕溪递运所今皆裁】
　　津梁仪凤桥【在府治西南跨苕溪唐仪凤中建本朝顺治中重建乾隆十年修】骆驼桥【在府治西一名迎春桥寰宇记桥在霅溪上唐垂拱元年造以形似槖驼之背故名刘禹锡送人之呉兴诗曰骆驼桥上苹风起鹦鹉杯中月下春即此桥也】长桥【在府治东南宋政和建名甘棠桥元末郡人筑渚中流析桥为二南曰甘棠北仍曰长桥】人依桥【在府治东运河上唐元和间刺史辛秘建以集商为市又建楼其上今呼花楼桥】望州桥【在府城东门内跨运河视众桥独髙】定安桥【在府城南门外因定安门为名】锁苕桥【在府城东门外苕水自南来至此二锁北入毘山溪】喜画桥【在长兴县治东北一里分箬溪为光明河】阜安桥【在徳清县治南跨大溪唐建】平政桥【在徳清县东十五里当杭湖往来之冲】步云桥【在徳清县东平政桥南旧名云塘桥】望仙桥【在徳清县东南跨麻溪】三登桥【在徳清县东北四十里明统志宋袁説友张岩王大有皆寓居此相继登第故名】碧泉桥【在武康县北宋宣和三年建】并全桥【在安吉县北初名浮塘桥明崇祯初改名】五山渡【在孝丰县东北灵奕乡为县要津】
　　堤堰苏隄【在乌程县南岘山寺前宋知州事苏轼筑】张公隄【在武康县东明嘉靖间县令张宪筑　本朝雍正七年修　按武康陂堰据通志旧有七十二今存二十三处咸资灌溉】石鼓堰【在安吉县北十七里唐书地理志石鼓堰引天目山水溉田百顷圣厯初令钳耳知命置又州有三十六俱明洪武二十八年置】东海堰【在安吉县东北梅溪令杨钳耳知命所开又朱塘在州东北一里宋嘉定中陈季年筑皆有灌溉功】东塘【在乌程县东以障西来诸水且通往来明万厯十七年县令杨应聘修筑】南塘【在乌程县南碧浪湖西以障郭西湾之水明万厯三十六年郡守陈幼学修筑又有新塘在县西南自康山坝至碧浪湖首尾二十里亦明时所筑以障苕水之入郭西湾者】谢塘【在乌程县西四里寰宇记晋太守谢安开大厯中刺史袭清于州西起谢塘馆】蒲帆塘【在乌程县北二里唐开成间刺史杨汉公开开时塘中得蒲帆因名又有柳塘在县北三里孙呉时所开本名青塘梁太守栁恽重濬因易今名】荻塘【在乌程县南一里呉兴记云晋太守殷康所开溉田千顷隋录云乌程沈恒居荻塘家贫好学毎烧荻自照因名其塘西引霅溪东达平望官河】四安塘【在乌程县西南三十里西至长兴县四安镇七十五里由此登陆趋广徳州】呉兴塘【在归安县东二十五里元和志呉兴塘太守沈嘉建灌田二千余顷】连云塘【在归安东南七十五里即琏市塘又有洪城保稼二塘俱唐刺史崔元亮筑】臯塘【在长兴县东北二十五里汉元始中呉人臯伯通筑以障太湖又官塘在县南七十里晋谢安筑一名谢公塘】武承塘【在徳清县东北十八里余不溪水所经亦谓之石塘东岸为东石塘西岸为西石塘连接数里】险塘【在徳清县西南即大溪之东滙也溪水湍县东西田数万顷赖此捍御又县境坝凡十有四处】庙山塘【在孝丰县灵奕乡又龙塘在西圩前塘蒲荠坝塘在天目乡坝凡三十七处】
　　陵墓三国吴明陵【在乌程县西北西陵山孙皓父和葬此】南北朝夀陵【在长兴县东七里阳乌山齐时太常陈道巨葬此陈武帝追尊为夀陵又瑞陵在县西北五里武帝父文缵葬此嘉陵在县北五里武帝前夫人钱氏葬此明陵在县西北五里文帝父始兴王道谈葬此】汉邱腾墓【在乌程县西十八里腾　光武初起义累迁大司马】姚恢墓【在武康县西南石城上恢为汉青州刺史】施延墓【在乌程县西二十四里延为汉顺帝时县尉详见嘉兴府流寓】三国呉朱治墓【在归安县南十六里】太史慈墓【在乌程县西北十八里石斗山东石坞　按顔真卿石柱记载有呉丹阳太守芜湖侯太史慈墓然考洪容斋二笔云太史慈葬于新呉今洪府奉新县是也邑人立庙敬祀则墓不当在乌程今旧志存之以俟考】施绩墓【在归安县南十六里】程普墓【在归安县南十九里按江西通志程普墓在瑞昌县安泰乡桂林桥西南旧志所载恐未足为据今存以俟考】丁固墓【寰宇记在武康县东十五里　按固山隂人为呉司徒今武康有丁墓村】晋潘尼墓【寰宇记在乌程县东十里　按晋书潘尼本传云尼中牟人卒于鸣壁他书中亦无卜葬湖州之説旧志系据顔真卿石柱记及乐史寰宇志所载今存以俟考】孔愉墓【在徳清县南城山有祠在余不溪上】沈劲墓【在武康县东北三十里小山】谢安墓【在长兴县南六十里三鸦村安初葬建康之梅山后被其裔孙夷吾为长城令迁葬于此今其地曰谢公乡有谢太傅庙】殷仲文墓【寰宇记在长兴县东三十二里仲文在晋为吏部尚书】南北朝宋沈演之墓【在武康县小山】殷景仁墓【在长兴县南五十里景仁在宋为尚书左仆射】梁沈麟士墓【在徳清县南呉羌山阳有祠】梁沈约墓【寰宇记在徳清县东五十八里县志在蔺村】邱迟墓【寰宇记在乌程县南十六里】陈沈恪墓【在徳清县北十五里】姚察墓【在武康县南三里其父僧垣墓亦在焉】唐李绅墓【在乌程县南三十里】沈亚之墓【在乌程县西南福山】陆龟防墓【在长兴县东陆滙有甫里先生祠】宋胡瑗墓【在乌程县南何山】陈舜俞墓【在乌程县南车盖山】孝子曹清墓【在乌程县东四十里西杨村有祠在府学右】沈与求墓【在徳清县西马鞍山】朱跸墓【在安吉县东北安福乡即湾里】叶梦得墓【在乌程县西北弁山】陈与义墓【在归安县西南上强里】葛邲墓【在乌程县西南五十里】程大昌墓【在安吉县东北梅溪村】牟应龙墓【在乌程县三碑乡】元赵孟頫墓【在徳清县北十八里子雍墓在县西北】宇文公谅墓【在归安县长超山】明郎理墓【在安吉县东凤亭乡邵家溪】严震直墓【在乌程县西塞山】徐阶墓【在长兴县南石头城】顾应祥墓【在长兴县西五里灵山】孙一元墓【在乌程县南道塲山】潘季驯墓【在乌程县北二十五里】丁元荐墓【在长兴县西篠浦】胡友信墓【在徳清县呉羌山之隂】凌义渠墓【在乌程县东五十里骥村北】温璜墓【在乌程县南道塲山】徐中行墓【在长兴县河泊所前】孝鵞塜【在徳清县呉羌山下蒋湾寰宇记唐天宝末邑人沈氏养母鵞一母鵞死其雏仰天号切遂啄败荐以覆其母啣庭砌间刍草列于母所若人之祭奠状长吁数声而死沈氏因作二函埋于山中土人呼为孝鵞塜】
　　祠庙呉季子祠【在归安县东南射村又有庙在长兴县西合溪镇】呉夫槩庙【在长兴县东一里】项王庙【在府城北奉胜门内旧在弁山梁天监末迁此】舞阳侯庙【在武康县上柏里祀汉樊哙沈彬庙记哙故上柏里人今庙地尚名樊宅】徐孺子庙【在乌程县东孺山祀汉徐穉】郭尚书祠【在归安县治东文昌宫巷晋太康间郭璞有迁城之功故祀之】谢太傅庙【在长兴县西三鸦冈祀晋谢安】李卫公庙【在安吉县西落石山祀唐卫国公李靖】余不亭侯庙【在徳清县余不溪上祀晋孔愉】织帘先生祠【在徳清县呉羌山祀南斋徴士沈麟士】顔鲁公祠【在归安县治西北府学左宋绍兴中以守臣汪藻请赐额曰忠烈】沈将军庙【在乌程县东升山祀唐沈清清乌程人为婺州刺史大厯中李希烈陷汴州清兵逐逆党至汴口力战而死】贞曜先生祠【在武康县西二里孟宅保祀唐孟郊】胡安定祠【在归安县治东北祀宋胡瑗】曹孝子祠【在府学尊经阁右祀宋孝子曹清】三贤祠【在乌程县岘山上明正徳中建祀唐刺史顔真卿宋知州事苏轼王十朋又有三贤祠在徳清县新市镇祀宋刘光祖游侣呉潜】东莱先生祠【在徳清县东北石壁山慈相寺】安吉太守祠【在府治爱山台上祀宋知州事赵良淳】忠武祠【在长兴县治南祀明将耿炳文刘成周渊石有恒建】三侯祠【在徳清县分司之右祀明宋兴祖熊徳阳周宗建三侯迭着循良并着卓异】三功祠【在安吉县东北玉磬山祀明巡抚张津巡按解冕金坛令刘天和皆以正徳中降孝丰广苕山贼有功】
　　寺观天寜寺【在府治东北旧名隆兴寺陈永定三年武帝后舍宅建宋改今额】飞英寺【在府治东北唐咸通中建寺西有舍利石塔登之则川原城郭了如指掌】天圣寺【在府治北唐中和二年舍为寺旧名景清禅院宋天圣间改今额本沈亚之宅】道塲寺【在乌程县南道塲山唐中和间僧如纳居此呉越时建妙觉寺宋改今额】岘山寺【在乌程县南岘山晋殷康旧名不一明洪武三年改今额】法华寺【在乌程县西北法华山梁时有尼道迹得法于达摩居卞山昼夜诵法华经有白雀之异归寂后塔内现青莲花因建寺今呼为白雀寺】只园寺【在归安县西东林山齐永平中建旧名大乘寺宋改今额】大雄寺【旧在长兴县治西北陈文帝建名报徳寺宋治平中改今额明初建县治东南】广惠寺【在长兴县东九里舆地纪胜乃陈髙祖故宅光大初建为寺号天居宋改今名】八圣寺【在徳清县东三十六里舆地纪胜梁节度使沈子真居宅一夕堂下井中有八龙升空遂舍为寺武帝赐名呉越王病目闻此寺神异取水洗之即愈因赐防檀香作井栏　本朝康熙四年重建】延夀寺【在徳清县东北敢村梁天监中沈庆之舍宅建唐太中初赐今额　本朝顺治十五年重建】明因寺【在徳清县东新市镇假山西北隅呉越时建旧名罗汉院宋改今额　本朝顺治间重修蔚成丛林为一邑禅刹之冠】宝华寺【在武康县西南金车山麓唐建旧名报恩明末僧天隠卓锡于此后玉琳琇经之为丛林最有坊曰金轮第一山　本朝康熙四十四年】
　　【勅赐今额雍正十一年重修】常乐寺【在安吉县治西宋建有静蛙池】回仙观【在归安县东南东林村宋熙宁时里人沈东老隠此能酿白酒一日有客自称回道人求饮因与对酌至暮劈石榴皮题诗东老庵壁而去遂舍宅为观】元峯观【在徳清县南吴羌山之阳宋淳熙间建内有石壶泉】









　　钦定大清一统志卷二百二十二
<史部,地理类,总志之属,大清一统志>
　　钦定四库全书
　　钦定大清一统志卷之二百二十三
　　湖州府【二】
　　名宦三国吴骆统【乌伤人年二十试为乌程相民户过万咸叹其惠理】晋贺循【山隂人以茂才为武康令俗多厚及有拘忌回避歳月停防不者循皆禁焉政敎大行邻城宗之】硕秘【吴郡吴人大安二年为吴兴太守时李辰起兵江夏与南平内史王矩前秀才周玘倡义檄州郡以讨之贼党悉降】周玘【阳羡人元帝初为吴兴太守时宼乱之后百姓饥馑盗贼公行玘甚有威惠百姓敬爱之期年之内境内寕谧】孔愉【山隂人建兴初以驸马都尉丞相军事讨华轶有功封余不亭侯累迁吴兴太守有羙政】孔坦【愉从子咸和中为呉兴内史歳饥运家米以赈穷乏百姓赖之】陶回【丹阳人咸和中为吴兴太守时大饥谷贵三吴尤甚回上疏请赈不待报輙便开仓及割府郡军资数万斛米以救乏絶由是一境全既而下诏并勅防稽吴郡依回赈恤二郡赖之】陆纳【吴郡吴人为吴兴太守至郡不受俸禄顷之徴拜左民尚书将应召外白宜装防船纳曰私奴装粮食来无所复湏也临止被襆而已余并封以还官】孔严【山隂人太和中拜吴兴太守加秩中二千石善于宰牧甚得人和又甄赏才能之士论者羙焉】谢安【阳夏人废帝时除吴兴太守在官无当时誉去后为人所思】王蕴【晋阳人补吴兴太守甚有徳政属郡荒人饥輙开仓赈恤主簿执谏请先列表上待报蕴曰今百姓嗷嗷路有饥馑若表上湏报何以救死之命乎于是大赈贷之赖蕴全者十七八焉朝廷以违科免蕴官士庻诣阙讼之特左降晋陵太守】谢邈【安从子安帝初为吴兴太守孙恩之乱为贼胡桀郜骠等所执逼令北面邈厉声曰我不得罪天子何北面之有遂害之】殷康【为吴兴太守开城南荻塘溉田千顷民饫其利】裴松之【闻喜人义熙初为吴兴故鄣令在县有绩】南北朝宋袁湛【阳夏人髙祖时为吴兴太守莅政和理为吏民所称】朱龄石【沛人武帝时迁武康令县人姚系祖专为刦掠郡县畏不能讨龄石伪与厚召为军系祖恃强乃出应召龄石斩之掩其家悉杀其兄弟由是一部得清】江秉之【考城人少帝时为乌程令以善政著名东土】张岱【吴人泰始末为吴兴太守以寛恕著名】傅琰【北地灵州人为武康令着能名邑人称为傅圣】齐张瓌【吴人建元中出为吴兴太守瓌以既有国秩不取郡俸高帝勅上库别藏其俸以表其清】谢【阳夏人建元初为吴兴太守在郡称为羙绩】孔琇之【山隂人武帝时出监吴兴郡寻拜太守政称清严】徐孝嗣【东海郯人永明中出为吴兴太守在郡有能名】李安人【兰陵承人武帝时为吴兴太守于家载米往郡时服其清】何敬叔【东海郯人为长城令有能名在县清廉不受礼遗夏节至忽榜门受饷数日中得米二千余斛他物称是悉以代贫民输租】袁昂【阳夏人永元末为吴兴太守梁武帝起兵州郡望风皆降昂独拒境后帝使豫州刺史李元履廵抚东土勅元履曰袁昂道素之门世有忠节天下湏共容之勿以兵威陵辱元履至宣防昂亦不请降】梁蔡撙【考城人为吴兴太守惟饮郡井斋前自种白苋紫茄以为常饵诏褒其清天监九年宣城郡吏吴承伯挟妖道聚众攻宣城转宼吴兴吏人并请避之撙坚守不动命众出战斩承伯余党悉平】谢览【子武帝时为吴兴太守时中书舍人黄睦之家居乌程子弟专横前太守皆折节事之览未到郡睦之弟迎览览逐去其船杖吏为通者自是睦之家杜门不出郡境多刼为东道患览下车肃然与父东海徐孝嗣并为吴兴名守卒于官】张稷【瓌之弟武帝时为吴兴太守下车存问遗老引其子孙置之右职政称寛恕】柳恽【河东觧人天监中为吴兴太守为政清静民吏懐之于郡感疾自陈觧任父老千余人拜表陈请事未施行卒】夏侯亶【谯人武帝时为呉兴太守在郡有惠政吏民图其像立碑颂羙焉】何逺【东海郯人武帝时为武康令厉廉节除滛祠正身率属人甚称之太守王彬廵属县诸县盛供帐以待至武康逺独设糗水而已彬去逺送至境进斗酒鹅而别高祖闻其能擢为宣城太守】张缵【范阳方城人大通中为吴兴太守治郡省繁苛务清静民利便之】张嵊【稷子为吴兴太守侯景围建业嵊遣弟伊率兵赴援城陷御史中丞沈浚劝举义于是収集士卒缮筑城垒贼行台刘神茂攻破义兴遣使説嵊嵊斩其使仍遣军破神茂侯景遣其中军侯子鉴助神茂击嵊嵊军败乃释戎服坐聼事贼临以刃终不屈乃杀之】殷不佞【陈郡长平人承圣初为武康令时兵荒饥馑百姓流移不佞循抚招集襁负至者以千数】到仲峯【彭城人仕梁为长城令政号亷平陈文帝为吴兴太守以仲峯为郡丞】唐承庆【郑州人仪鳯中为乌程令政化流行民为刻石颂徳】李适之【恒山愍王孙始名昌开元初为湖州判儒雅清旷决狱无滞】独孤及【洛阳人天寳末为武库令尝作亭于乌回山后人思其泽因名其山曰独孤山】顔真卿【万年人代宗时迁湖州刺史】李清【大厯间为乌程令任二歳流民复者六百余家废田垦者二百余顷种桑畜飬溢数万】于頔【洛阳人徳宗时为湖州刺史部有湖陂异时溉田三千顷乆廞废頔行县命修复隄阏歳获秔稻蒲鱼无虑万计州地庳薄者不掩柩頔为坎瘗枯骨千余人頼以安】辛秘【系出陇西宪宗初为湖州刺史李锜反遣大先取支川苏常杭睦四刺史咸战败或拘胁独秘以儒者贼易之未及至秘召牙邱知二夜开城収壮士数百逆贼大战斩其进焚营堡锜平赐金紫】范傅正【顺阳人为湖州刺史有殊政】杜牧【万年人大中间为湖州刺史有惠政尝建碧澜堂】宋刁衎【升州人太平兴国中通判湖州上疏请定天下酒税额修郡县城隍条约牧宰除两浙丁身钱禁汴水流尸凡五事】滕宗谅【河南人仁宗时知湖州宗谅倜傥自任所莅州喜建校学而湖州最盛一时名倾江淮间】林槩【福清人仁宗时知长兴县嵗大饥富人闭籴以要价槩出俸粟庭下诱土豪输数千石以饲饥者】胡宿【晋陵人知湖州前守滕宗谅大兴学校费钱数十万宗谅去通判僚吏皆疑以为欺不肯书厯宿诮之曰君辈佐滕侯乆矣苟有过盍不早正乃俟其去而非之岂昔人分谤之意坐者大慙谢其后湖学为东南最宿之力为多筑石塘百里捍水患民号曰胡公塘】胡瑗【海陵人景祐中为湖州教授瑗敎人有法科条纎悉备具以身先之虽盛暑必公服坐堂上严师弟子之礼从游常数百人庆厯中兴太学下湖州取其法着为令】高子润【防城人为乌程主簿疏三十二溇逹于湖复晋宋旧迹民赖其利】许遵【泗州人知长兴县水灾民多流徒遵募民出米赈济竟以无患益兴水利溉田甚溥邑人便利立石纪之】钱顗【无钖人知乌程县以治行闻】滕元发【东阳人英宗时通判湖州孙沔守杭见而异之曰竒才也后当为贤授以治剧守边之畧后神宗时复知湖州】孙觉【髙邮人熙宁中知湖州松江隄没水为民患觉易以石高丈余长百里隄下化为良田】苏轼【眉山人熙宁中徙知湖州到任谢表有云鱼鸟之性既自得于江湖吴越之人亦安臣之敎令】陈师钖【建阳人熙寜中调昭庆军掌书记郡守苏轼器之倚以为政轼得罪捕诸台狱亲朋多畏避不相见师钖独出饯之又安辑其家】文同【梓潼人元豊初知湖州在任多善政世称文湖州】胜仲【丹阳人徽宗时知湖州时羣盗纵横胜仲修城郭作战舰阅士卒贼知有备引去歳大饥官廪赈之民赖以济】张焘【徳兴人建炎初通判湖州明受之变贼矫诏俾焘抚谕江浙焘不受】汪藻【饶州徳兴人绍兴二年知湖州以真卿尽忠唐室曽守是郡乞表章之诏赐庙忠烈又言古者有国必有史今逾二十年无复日厯何以示来世乞即臣所领州许臣访寻故家文书纂集元符庚辰以来诏防为日厯之备】萧振【平阳人绍兴中知湖州振至州秦桧欲取羡余振遗桧书谓财用在天下如血气之在一身移左以实右则病矣桧属以私事不从】赵师防【秀安僖王后隆兴中知湖州时归附从军而廪于湖者众师防请増廪仍别给僦屋钱以安其心帝称善诏诸郡行之】王十朋【乐清人孝宗时知湖州召对刘珙请留之上曰朕岂不知王十朋顾湖州被水非十朋莫能镇抚至郡积霖入境即霁会户部责虗逋三十四万命吏持劵往辨不聼即请辞去去之日老稚攀留涕泣越境以送思之如父母】余端礼【龙游人孝宗时知乌程县民间赋丁绢钱率三氓出一缣不输绢而折其估一缣千钱后増至五千民不胜病端礼自诣中书陈便宜歳蠲缗钱六万】王信【丽水人孝宗时知湖州据案剖析敏如流泉】薛季宣【永嘉人孝宗时知湖州会户部以厯付务锱铢皆分经总制诸郡束手无防季宣言于朝曰自经总制立额州县凿空以取赢若复额外征其强半郡调度顾安所出殆复巧取之民民何以胜户部谯责愈急季宣争之愈强乃収前令】吕午【歙人嘉定中授乌程主簿郡守致之幕下事一决于午守张忠恕丞相浚之孙荐午尤切时忠恕之母就飬而时时躬至簿防迎午二亲入郡与午皆衣防服奉觞上夀郡人荣之】袁甫【鄞人宁宗时通判湖州攻常平敝原以増积贮核隠产增附婴儿局】王霆【东阳人理宗即位差充浙西副都监湖州驻劄时潘甫等起兵事甫定霆因绥抚之】赵与懽【燕懿王八世孙知安吉州郡计仰醋禁网峻密与懽首捐以予民设铜钲县门欲愬者击之寃无不直有富民愬防子廉之乃二兄强其父析业与懽晓以法开以天理皆忻然感悟又媪仅一子亦以不孝告留之郡防日为馔俾亲馈晨昏以礼未周月母子如初二家皆画像事之】李芾【衡州人理宗时知徳清县属浙西饥芾置保伍赈民活数万计迁主管酒库所徳清有妖人煽民为乱至数万人遣芾讨之盗闻其来众立散】赵良淳【余干人咸淳末知安吉州歳饥民相聚为盗良淳以义谕之众投兵散归因劝富人出粟赈之皆倾囷以应元兵至军其东西门良淳率众城守夜就茇舍陴上不归先是朝廷遣吴国定戍安吉巳国定开南门纳外兵兵入城众悉散去良淳归府闭阁自经有兵士觧救之复苏众罗拜泣曰逃之犹可求生良淳叱曰我岂逃生者众环守不去大呼曰尔辈欲为乱耶众涕泣出复投缳而死】元史枢【永清人至元中署安吉州安抚使时新附之民所在依险阻自保枢以威信招懐之复业为民者以千万计】宋文懿【真定人至元中为乌程丞首建学校励风俗筑青塘堤以捍民田】干文传【平江人延祐时授乌程县尹有富民张甲之妻王无子张纳妾于外生子王逐妾杀儿焚之文传闻而其事王厚贿妾之父母买邻儿为妾所生儿初不死文传令妾抱儿乳之儿啼不就乳妾之父母吐实乃呼邻妇至儿见之跃入其懐乳之即饮王遂伏辜文传长于治剧所至有善政】杨景行【太和州人转湖州路归安县尹奉行省命理荒田租民无欺焉】明高彬【洪武初为归安丞有徳于民以诖误连坐部民诣阙讼帝遣还之】赵登【祥符人宣徳间为湖州知府励清操锄豪横劝大户纳粟义仓定出入之法以备水旱考满去官民乞留増秩还任在官十七年政声大着】岳璿【与赵登同里天顺间继登为知府奏定官田正耗之则遂为定制时为之謡曰贤守赵兵治行卓荦】梁材【南京卫人宏治中知徳清县勤敏有异政在任七载迁邢部主事】申良【高平人正徳中知安吉州锦衣叶琼钱寜夺民田佃良谳还之民琼因嗾奸人诬奏良事白迁常州同知】刘天和【麻城人正徳中为湖州知府多惠政】戚贤【全椒人嘉靖初知归安县省厨馔平徭役躬行郊野问民疾苦悉知闾里奸豪有犯輙穷治县有萧总管庙报赛无虚日贤取木偶沉之河一日舟过其地木偶自水跃入舟左右皆惊贤□命焚之隂诫伺水中人出械以来已而果然盖奸民募善泅者为之也由是逺近畏服】陶廉【曲靖人嘉靖中知徳清县多善政尝籍废寺田四百畆给诸生廪饩修杨湾塘以资灌溉民甚赖其利】归有光【昆山人嘉靖中授长兴知县用古敎化为治每聼讼断讫遣去不具狱大吏令不便輙寝阁不行有所击断直行巳意大吏多恶之】石有恒【黄梅人万歴中知长兴县时叶天生余党窜入邑境有恒捕之急遂于元日诡装入县执有恒索印及库余不可得抉之行不从被害其槖仅一疋俸二両盗相顾惊叹事闻赠太仆寺少卿】陈防学【无钖人万歴中知湖州府奸豪为民患者论杀十数辈疾恶如讐而于细民人人得进见言情为去烦苛务求所以安全之遇孝子节妇善人悉为旌一郡大治霪雨害稼力举荒政活饥民三十四万有竒筑南塘障郭西诸水旱潦有备御史列其治行以闻诏特恩加按察副使仍郡事】周宗建【吴江人万歴中除武康知县以能调繁仁和】谭元礼【景陵人崇祯间知徳清县省追呼简讼牒南粮折银为巨蠧所蚀申请十年帯征夏税绢疋积欠万余金力请大司农得蠲免】
　　本朝刘玺【朝邑人顺治四年知乌程县寛以抚民严以治盗每歳暮量赈贫士必面给士民建祠于便民仓】王业乆【平凉人康熙十年知归安县政尚淳简徴収有方请于上官免门摊课钞编里均平私悉为屏除莅任二载卒官士民醵金以殓】罗为赓【南充人康熙十年授孝豊知县值歳荒禁革烦苛蠲饥民存活甚众公余集士子讲明理学性严谨人无敢以私干者】高必腾【奉天人康熙十四年知乌程县聼讼明允不狥干谒值编审厘剔积弊官民一则徭役均平莅任九年擢守新宁士民送留填街巷】潘麒甡【溧阳人康熙中知湖州府政尚寛而严治奸匪催科有法差役无扰民甚安之】蒋洪澍【贵州人康间知湖州府不擕家眷萧然入署谳决如神案无留牍自奉俭约日供止蔬腐为两浙循良苐一卒于官湖人罢市巷哭】高崇徽【武威人雍正十年知安吉州亷介安静有长者风初下车禁一切餽遗陋规胥役舞文悉防以法莅任八载有吏瘠民肥之颂】
　　人物汉沈瑜【乌程人与弟仪少有志行瑜十歳仪九岁居父丧毁瘠过于成人外祖盛孝章抚慰之曰汝兄弟黄中通理终成竒器何遽逾制自取灭性耶瑜早卒仪笃学有才属汉末晦黙守道风操贞整州郡礼请二府徴车徴辟并不屈】三国吴朱治【字君理故鄣人从孙坚讨贼有功巳劝孙防平江东领吴郡太守建安中孙权表为九真太守征讨夷越佐定东南擒截黄巾余类拜安国军封故鄣侯治忧勤王事性俭约虽在富贵车服惟供事子才字君业少为校尉从伐屡建功更折节为恭轻财尚义声名闻于逺近】朱然【字义封治姊子本姓施氏年十九为余姚令迁山隂令权竒其能以为临川太守吕防病笃权问谁可代者防以然对假节镇江陵拜征北军魏攻围然六月不能克退还由是名震敌国封当阳侯赤乌中拜左大司马右军师然内行修洁终日钦钦常在战临阵胆决虽世无事每朝夕严鼓兵在营者咸行装就队以此玩敌使不知所备故战輙有功子绩字公绪以父任为郎厯迁至左大司马五鳯中表还为施氏】姚信【字元直武康人精于天文易数之学三国吴时太常卿造昕天论有周昜注十卷　按阮孝绪云信字元直陆徳明云信字徳祐】吾粲【字孔休乌程人孙和举为曲阿丞迁长史治有名迹累官叅军校尉黄武初与吕范等拒魏曹休于洞口值大风诸绠絶军多溺水攀粲请援左右以为船重必败粲曰败当俱死耳人穷奈何弃之所活者百余人累迁太子太傅遭二宫之变抗言执正明嫡庻之分以谮被诛】晋戴洋【字国流长城人善风角好道术妙觧占卜数吴末为台吏知吴亡托疾不仕后为祖约中典军主簿王振以洋为妖白约収洋约知其有神术赦之而让振振后被収洋为力救约甚义之】沈劲【字世坚武康人父充与王敦搆逆为部曲所杀劲当坐诛乡人钱举匿之得免劲少有节操哀父死于非义欲立勲以雪先耻年三十余以刑家不得仕郡王胡之异之疏荐劲叅府事升平中慕容恪侵逼山陵以劲为冠军长史助陈祐击贼祐东赴许昌留劲以五百人守洛阳寻为恪所攻城陷被执神气自若遂遇害赠东阳太守】王谈【乌程人年十岁父为邻人窦度所杀谈隂有复志日夜伺度未得至年十八乃密市利锸若耕锄者卒杀度而自归于有司太守孔严义其孝勇列上宥之严诸子为孙恩所害无嗣谈乃移居会稽修理严父子坟墓尽其心力后举孝廉不应终于家】闻人奭【吴兴人为博平令太元中嬖人茹千秋等起微贱窃弄威权奭上疏切谏】吴逵【乌程人经荒饥疾病合门死者十三人逵时亦病笃其防皆邻里以苇蓆裹埋之逵夫妻既存家极贫窘冬无衣被昼则佣赁夜砖甓昼夜在山毒虫猛兽輙下道避之期年成七墓十三棺时有赙赠一无所受太守王韶之擢补功曹史逵以门寒辞不受】南北朝宋潘综【乌程人孙恩之乱综与父骠走避贼骠年老行迟贼转逼骠语综我不能去汝走可脱勿俱死综迎贼叩头曰父年老乞赐生命贼斫骠综抱父于腹下被斫四创一贼从旁来谓曰杀孝子不祥贼乃止父子并得免廷尉沈赤黔以综异行荐补左民令史除遂昌长岁满还家元嘉四年有司奏改其里为纯孝里】邱杰【字伟时乌程人十四遭防以熟菜有味不尝于口岁余忽梦母曰死止是分别耳何事乃尔荼苦汝噉生菜遇虾蟇毒灵床前有三丸药可取服之杰惊起果得瓯瓯中有药服之下科斗子数升邱氏世保此瓯大明七年火焚失之】孙法宗【吴兴人父随孙恩入海澨被害尸骸不収母兄并饿死法宗年十六单身勒苦霜行草宿营办棺椁造立墓母兄毕入海寻求父尸闻世间论是至亲以血骨当凝乃操刀沿海见枯骨则刻肉灌血如此十余年臂胫无完皮血脉枯竭终不能逄遂衰绖终身常居墓所终身不娶餽遗无所受孝武辟为文学从事不就卒】沈巑之【武康人仕宋为丹徒令性疎直清亷不事左右浸润日至遂鎻繋尚方上召问曰欲何陈对曰臣坐清所以罪上曰清复何以罪曰无以承奉要人上曰要人为谁巑之以手板四面指曰此赤衣诸贤皆是若臣得更名必令清誉日至上知其无罪重除丹徒令】沈道防【武康人好老易居县北石山下与诸孤几子共釡庾之资困不改节郡州府凡十二命皆不就文帝遣使存问赐钱三万米二百斛悉供孤兄子嫁娶年老菜食恒无经日之资而琴书为乐孜孜不倦帝勅郡县随时资给卒子慧锋修父业不就州辟】沈演之【字台真武康人父叔任以平蜀功封宁新县男出为益州刺史家世为将而演之折节好学以义理案尚知名举秀才为嘉兴令元嘉中累迁尚书吏部郎雅仗正义与殷景仁尽心朝廷帝甚嘉之寻掌禁旅叅机密歴位吏部尚书领太子右卫率性好举才申济屈而谦约自持卒赠金紫光禄大夫谥曰贞侯】沈庆之【字宏先武康人孙恩宼武康庆之未冠随乡族击之屡防由是以勇闻永初二年除殿中员外军北侵檀道济道济称其忠谨晓兵元嘉中命为建威军讨平湖沔蛮宼威震诸山羣蛮畏之号苍头公元凶劭弑逆庆之佐孝武讨劭旬日间内外整办时谓神兵孝武即位论功封始兴郡公竟陵王诞反又讨平之进爵司空歴侍中大尉废帝凶暴诛戮大臣庆之尽言谏争帝遣其从子攸之赍药赐死明帝即位追赠侍中司空谥曰襄长子文叔位侍中以父死凶暴乃饮药自杀文叔子昭明位秘书郎闻父死曰何忍独生亦自缢死】沈文秀【字仲逹庆之弟子也迁青州刺史太始三年号右军封新城县侯魏围青州久文秀外无援军日夜战闘甲胄生虮虱城陷之日执至魏慕容白曜前令拜文秀曰各二国大臣无相拜之礼遂鏁送桑干文秀在桑干凡十九年遂病卒】沈懐文【字思明武康人少好元理善为文章孝武时为侍中前后多所陈谏屡经犯忤后以州免官禁锢十年仍収付廷尉赐死弟懐逺颇闲文章撰南越志及懐文文集并传于世】沈昙庆【武康人初辟主簿出为余抗令迁尚书右丞时歳有水旱昙庆议立常平仓以救民急世祖践祚迁祠部尚书卒昙庆谨实清正所有称绩】王文殊【字令章故鄣人父没于魏文殊思慕泣血终身蔬食服麻不婚不交人物岁时伏腊月朝十五北望长悲如此三十余年太守孔琇子表其行诏榜门改所居为孝行里】齐邱灵鞠【乌程人少好学举秀才累迁员外郎防始初党锢数年禇渊为吴兴谓人曰此郡中才士唯有邱灵鞠及沈勃耳乃启申之领东观祭酒入齐迁大中大夫着江左文章録序起太兴讫元熙文集行世】沈文季【字仲逹庆之次子以寛雅正直见知初庆之之死也沈攸之以被掩杀之攸之反高帝加文季冠军军督吴兴钱塘军事遂収杀攸之宗族以复旧怨仕齐累迁侍中左仆射时东昏肆行杀戮文季托老疾不预朝机未几召入华林省见害朝野寃之兄子昭畧字茂隆累官侍中与文季俱被召入华林省茹法珍等进药酒昭畧言笑自若了无惧容弟昭光闻収兵至家人劝逃去昭光不忍舍母入执母手悲泣遂见杀时昭明子昙亮巳得逃去又絶吭死乃曰家门屠灭独用生何为又絶吭而死时人叹其累世孝义】邱冠先【字道元乌程人少有节义永明中位给事中奉使蠕蠕蠕蠕逼令拜冠先执节不从以刃临之辞色愈厉冠先曰能杀我者蠕蠕也不能以天子使拜戎狄者我也遂见武帝以不辱命赐其子雄钱一万布三十疋雄不受上书乞申哀赠书奏不省】邱寂之【字徳元乌程人年十七为州西曹兼直主簿刺史彧行夜还前驱巳至寂之不肯开门曰不奉墨防彧于车中为敎然后开彧叹曰不意郅君章近在阁下即转为主簿后以故鄣令以廉洁著称】沈冲【字景纬武康人举秀才建元初转黄门郎世祖即位转御史中丞冲兄淡渊并厯御史中丞兄弟三人皆为司直晋宋未有也世祖方欲任之而去惜之诏曰冲贞详闲理志局淹正诚着蕃朝绩彰出纳追赠太保谥曰恭】沈宪【宇彦章演之从祖弟子少有干局仕宋为驾部郎补乌程令甚着政绩太守禇彦回叹羙以为方员可施以吏能累迁少府卿后为晋安王冠军长史广陵太守当时称为良吏宪同郡邱仲起字子震为晋平太守清廉自立位至廷尉】邱国賔【吴兴人以才志不遇著书以讥杨雄竟陵王子良开西邸招大学国賔以善辞藻及同郡邱令楷辈与焉】沈顗【字处黙武康人防清静有至行读书不为章句著述不尚浮华常独处一室人罕见其面事母兄孝友为乡里所徴著作郎太子舍人俱不起兄昂亦退素以家贫为始安令兄弟不能分离相随之任及昂卒逄齐永兵荒顗与家人并日而食或有馈梁肉者不受惟樵采自资怡怡然不改其乐】梁沈麟士【字云祯武康人防俊敏长博通经史居贫织帘诵书口手不息乡里号为织帘先生尝苦无书因游都下厯观四部毕归不与人物通飬孤兄子义着乡曲隠居余干吴山讲经敎授从学者数百人时为之语曰吴山中有贤士开门教授居成市齐永明中沈约表荐不就着周易两繋荘子内篇训注孝经防服老子要畧数十卷天监初与河防同徴又不就卒于家】沈约【字休文武康人笃志好学博通羣籍善属文武帝受禅为尚书仆射迁尚书令卒谥曰隐约歴仕三代该悉旧章善为诗又工于笔所着有晋书宋书齐纪梁武纪及文集百卷又四声谱穷其妙防自谓入神之作孙众好学有文才梁武帝剏千字诗众为注觧召见文徳殿令为竹赋帝手勅答曰卿文体翩翩可谓无忝尔祖】邱仲孚【字公信乌程人令于湖有能名迁山隂长于拨烦善适权变吏民敬服号称神明治为天下苐一擢为卫尉卿仪迁防章内史在郡更励清节卒赠给事转黄门侍】沈瑀【字伯瑜武康人父昶坐罪繋狱瑀诣台陈请得免由是知名齐竟陵王子良引为叅军转州部从事齐明帝使修湖熟县方山埭就作三日立办复筑赤山塘减费数十万后仕梁为尚书右丞累迁浔阳太守瑀性崛强忤敕史萧颖逹后于路被杀子续累讼不白乃布衣素食终其身】邱迟【字希范灵鞠之子迟八歳善属文谢超宗何并见而异之仕齐厯殿中武帝践阼迁中书侍寻出为永嘉太守迟辞采丽逸时有钟嵘着诗评云范云婉转清便如流风回雪迟防缀映媚似落花依草】沈峻【字士嵩武康人家世农夫至峻好学师事宗人沈麟士遂博通五经尤长三礼仕为国子助敎时吏部郎陆倕与仆射徐勉荐精于周官大开讲肆羣儒刘嵒沈宏之徒并执经下坐寻补西省学士奉勅助贺琛撰梁官仪书成入兼中书舍人出为武库令卒官】太史叔明【乌程人吴大史慈之后少善荘老兼通孝经论语而尤精于三礼每讲説聼者常五百余人为国子助敎邵陵王纶好其学及出为江州擕叔明之镇所至輙讲授江州人士皆传其学】吴均【字叔庠故鄣人好学有俊才天监初桞恽为呉兴召补主簿日引与赋诗均大体清防有古气好事者斆之谓为吴均体武帝召见赋诗悦焉待诏著作累迁奉朝请卒】沈崇傃【字思整武康人六歳丁父忧哭踊过礼及长家贫佣书以飬母母卒行乞经年始完事庐于墓侧自以初行防礼不备后更行服三年久食麦屑不噉盐酢坐卧单荐因虚肿不能起梁武帝闻遣使慰勉诏令释服擢补太子洗马崇傃涕泣固辞乃除永宁令哀思不自堪未至县卒】沈浚【字叔源宪孙少渉学有才干太清中歴山隂建康令累迁御史中丞时台城为侯景所围外援并至景表请和还江北及许盟景后缓去期简文使浚往景所景横刀瞠目叱之浚乃正色责其翻背径去不顾景叹曰是真司直也然密衔之又劝张嵊起义卒被杀】沈君理【字仲伦吴兴人博渉经史尚防稽长公主髙祖受禅拜驸马都尉封永安亭侯出为吴郡太守是时兵革未宁百姓荒君理招士卒修治器械民下悦附深以干理见称世祖嗣位为左民尚书迁右仆射卒赠开府仪同三司谥贞宪】陈沈洙【字宏道武康人少方雅好学不妄交游通三礼春秋左氏传精识强记五经章句诸子史书问而不答仕梁为尚书祠部郎武帝称禅累官至尚书左丞】沈恪【字子恭武康人深沉有干局仕梁为广州叅军除员外散侍侯景围台城恪昼夜拒战及武帝讨景恪起兵相应贼平监吴兴郡武帝受禅令恪勒兵卫敬帝如别宫恪谢曰恪身经事萧家来今不忍见此事分受死耳决不奉命帝嘉其意不复逼后官广州刺史绥懐安辑岭表赖之卒年七十四谥曰元】沈昭达【字伯通武康人性倜傥轻财尚气陈文帝为吴兴太守因委以帅讨平王僧辩杜龛张彪天喜四年讨陈寳应遂定闽中累功授开府仪同三司江州刺史封邵陵郡公宣帝即位欧阳纥防岭南反又诏昭逹督征擒纥送都广州平进位司空太建初征梁于江陵卒于军昭逹每出征所尅必推功将帅厨膳饮食并同羣下将士以此附之】胡頴【字方秀东迁人伟姿容性寛厚随武帝征伐屡立战功武帝受禅累官吴兴太守卒谥曰壮】钱道戢【字子韬长城人少以孝行着闻及长有材干初从文帝平张彪于防稽封永安县侯天嘉初为临海太守后以讨贼功累官都督郢州刺史卒谥曰肃】沈烱【字初明武康人少有儁才为当时所重梁元帝时领尚书左丞魏尅荆州被虏甚见礼遇以母在东恒思归国尝经汉武通天台为表奏之陈已思乡之意寻东归厯御史中丞武帝受禅加散常侍有集二十卷行世】沈文阿【字国衡峻子少习父业研精章句又博采先儒异同自为义疏通三礼三传梁绍泰初为国子博士兼掌仪礼自太清之乱台阁故事无有存者文阿斟酌裁撰为当时所宗文帝即位文阿议谒庙礼诏可施行迁通直散常侍所撰仪礼八十余卷经文大义十八卷并行于世】沈不害【字孝和武康人防孤好学天嘉初除衡阳王记室叅军兼嘉徳殿学士自梁季防乱至是国学未立不害上请崇建儒宫又表改定乐章后为国子博士勅修五礼掌防文谥议等事位终光禄卿不害通经术善属文博综经术而家无卷轴每制文操笔立成曾无寻检着五礼仪一百巻文集四十巻子志道少知名安东新蔡王记室叅军】章华【字仲宗吴兴人家本农人至华独好学通经史善属文侯景之乱游岭南居罗浮山寺専精习业后主时除大市令非其所好乃辞以疾祯明初上书极谏后主大怒即日杀之】后周沈重【字子厚武康人博覧羣书尤明诗及左氏春秋事梁武为五经博士武帝奉礼徴之累迁都官尚书保定末至京师诏讨论五经并校定钟律天和中复于紫极殿讲三敎义聼者至二千余人授露门博士建徳末表请还梁重学业该博为世儒宗着周礼义三十一巻仪礼义三十五巻礼记义三十巻毛诗义十八巻丧服经义五巻周礼音仪礼音各一巻礼记音毛诗音各二巻】隋沈徳威【字懐逺吴兴人少有操行梁太清末遁于天目山筑室以居虽处乱离笃学无倦陈天嘉初徴至累迁尚书祠部郎开皇中官至秦王府主簿】姚察【字伯审武康人父僧垣医术髙妙逺闻边服仕周位骁骑大军察励精学业闻见日博陈太建初为通直防骑常侍报聘于周沛国刘臻窃访汉书疑事十余条并为剖晰皆有经据臻谓所亲曰名下定无虚士累迁度支吏部尚书入隋授秘书丞勅成梁陈二史未毕临亡戒子思亷续】姚最【字士会察弟博通经史尤好著述年十九随父僧垣入闗开皇初除太子门大夫丁父忧去官哀毁骨立既免防袭爵北绛郡公兄察先在陈及陈平察至最自以非嫡让封于察为蜀王秀府司马秀隂有异谋隋文令公卿穷治庆整郝玮等并推过于秀最独曰凡有不法皆最所为王实不知也榜讯数百卒无异辞竟坐诛论者义之】沈光【字总持吴兴人少骁防陈灭家长安慕立功名不拘小节大业中徴天下骁果之士伐辽光预焉从帝攻辽以冲梯击城竿长十五丈光升其端临城战短兵接杀十数人帝壮异之以为折冲及江都之难潜搆义勇为帝复仇语被害麾下数百人皆鬬死无降者】唐钱九陇【字永业长城人善射从高祖起兵征薛仁杲刘武周累擢右武卫军又从平洛阳佐太子建成讨刘黑闼于魏川力战破贼以功最封钱郇国公卒谥曰勇】姚思亷【本名简以字行察之子察在隋尝修梁陈二史未就死以属思亷思亷表父遗言有诏聼续帝又与崔祖濬修区宇图志迁代王侍读髙祖定京师府僚皆奔亡独思亷侍王帝义之聼扶王至顺阳阁泣辞去秦王为皇太子迁洗马改著作郎宏文馆学士诏与魏徴共梁陈书】徐齐聃【字道长城人八岁能文太宗召试赐所佩金削刀髙宗时为宏文馆学士修书于芳林门进西台舍人在职屡进谠言帝以其善文诰令侍皇太子及诸生属文后坐贬卒睿宗时赠礼部尚书】沈千运【吴兴人攻苦诗文力追作者元结箧中集序云千运独挺于流俗之中强攘于巳溺之后穷老不惑五十余年凡所为文皆与时异】徐坚【字元固齐子防有敏性举秀才及第为万年主簿圣厯中东都留守杨再思王方庆共引为判官坚属辞典厚再思每目为鳯阁舍人様与徐彦伯刘知防张説同修三教珠英书成迁给事中时太平公主用事屡邀请坚不许又妻以岑羲女弟固辞后羲败不染于恶元宗改丽正院为集贤院以坚充学士坚于典故多所谙识凡七当次高选卒谥曰文】沈景筠【乌程人性至孝母生前惧雷及卒宅田每雷必奔至墓前号泣云景筠在此贺知章为孝徳传】钱起【吴兴人天寳中举进士能诗与士元齐名时语曰前有沈宋后有钱终考功郎中】孟郊【字东野武康人少隠嵩山性介少谐合韩愈一见为忘形交年五十得进士第调溧阳尉郑余庆镇兴元军奏署为叅谋卒张籍谥曰贞曜先生】钱徽【字蔚章起子中进士第初辟樊泽崔衍府二人卒俱赖徽以安其军厯翰林学士三迁中书舍人加承防恳谏罢无名贡献宪宗密戒后有献母入右银台门以避学士后拜礼部侍郎叚文昌李绅各以所善诿徽求第徽不能如二人请文昌奏徽取士以私与绅共挤之贬江州刺史或劝出二人私书自直徽曰苟无愧于心安事辨证太和初以吏部尚书致仕】沈亚之【字下贤归安人居小敷山下学于韩愈之门与皇甫湜诗文往来太和初登第官至殿中侍御史】五代沈韬文【乌程人父攸常州刺史韬文性介洁好学能属文吴越时为元帅府典谒叅画军务有所禆益后为湖州刺史甚着清名】沈顔【字可铸徳清人少有词藻时人为之语曰下水言为文精速无不载也】沈承礼【乌程人吴越钱元瓘以女妻之掌亲兵俶命知威武军充两浙都钤辖使王师征江南俶遣水陆数万人助平毘陵李煜归朝録其功授福州节制太平兴国初俶尽献浙右地徙承礼镇宻州卒赠太子太师】宋刘述【字孝叔湖州人举进士神宗时为侍御史授吏部郎中尝言去奢当自后宫始章辟光宜诛高居简宜黜张方平不当叅大政王拱辰不当除宣徽使皆不报王安石叅知政事述兼判刑部与安石争谋杀刑名述执奏不已复偕率御史刘钱顗等疏论安石奸诈専权之人岂宜处之庙堂以乱国纪愿早罢逐以慰天下安石欲置之狱司马光与范纯仁争之乃贬知江州绍兴初赠秘阁修撰】卢革【字仲辛徳清人少举童子杭州守马亮异之秋贡士密戒主司勿遗革革闻去弗就后二年登第年才十六庆厯中知龚州累官福建湖南转运使神宗谓其亷退宜与嘉郡遂为宣州以光禄卿致仕子乗字仲甫中进士甲科为两浙淮东制置运副使奏请罢献羡余后知渭州讨夏人有功乞觧官终养帝数赐诏慰勉时以为荣】沈昕【字旭亭乌程人康定初进士诗格清丽尤长于乐府官至都官郎中】俞汝尚【字退翁乌程人为人议论不茍澹于势利擢进士第厯签书西川判官王安石当国或言汝尚清望可置之御史使弹击异巳者召诣京师既知所以荐用意力辞得免还家苦贫又从赵抃于青州以屯田郎中致仕苏轼苏辙孙觉等皆赋诗羙之元孙澂字子清以清介自持官至刑部侍郎求退放意泉石间】陈舜俞【字令举乌程人博学强记登进士又举制科第一熙宁中知山隂县青苗法行舜俞不奉令上疏自劾谪监南康军酒税卒蘓轼为丈哭之称其学术才能兼百人之噐具】朱服【字行中乌程人熙宁进士甲科为监察御史里行叅知政事章惇遣所善者见服道荐引意以市恩服举劾之绍圣中拜礼部左侍郎后坐与苏轼游安置新州卒】沈畸【字徳侔徳清人第进士崇宁中擢监察御史诣匦上十事言花石扰民土木敝国及论当十夹赐钱最为剀切进殿中侍御史蔡京兴苏州钱狱陷章綖兄弟遣御史鞫之株逮至千百罪死者甚众帝遣畸往代京啖以显仕畸至苏即日决释无佐证者七百人叹曰为天子耳目司而可附防权要杀人以苟富贵乎遂阅实平反以闻京大怒贬监信州酒税建炎初赠龙图阁直学士】费若【字如川乌程人少从胡瑗学登进士第直史馆辟林灵素忤上意朱勔进花石纲言湖州多竒石苦争之遂落职高宗时起直院学士充崇政殿説书以荐李纲宗泽忤汪伯彦弃官归卒谥文端】曹清【乌程人父尝杀人清诣吏自诬曰手刃者清也非父罪遂代刑有司上其事诏旌之】刘士英【字仲武康人政和进士宣和初为温州敎授方腊防处州士英治兵峙粮拒守四十余日贼溃去靖康初通判太原金兵入境士英与郡王禀力谋守御及城防禀赴火死士英持短兵接战死之】卢知原【字行之徳清人以父任累官梓州路转运副使忤王黼罢去后为江西转运副使过阙入奏徽宗勉之曰卿在蜀道功効甚休遂赐三品服高宗即位知温州帝东幸知原繇海道转粟及金缯十余万召见称奨官至徽猷阁侍制】卢法原【字立之知原弟自知雍邱县积官为吏部尚书以官秩次第履厯总为一书功过殿最开卷了然吏不能弃绍兴中累进端明殿学士川陜宣抚副使金人攻闗辅法原视山川险阻分地置前后屡防上所重与兄知原皆以才见称于世】刘珏【字希范长兴人登崇宁进士第钦宗时除中书舍人陈十开端之戒建炎中迁吏部侍郎以乆雨求言珏疏论消天变収人心数事并陈荆陜江淮守御之畧进尚书同知三省枢密院事绍兴初以朝防大夫分司西京卒官所着有吴兴集二十巻集议五巻两汉防求十巻】沈与求【字必先徳清人政和进士高宗时为侍御史请都建康以图恢复迁御史中丞凡厯御史三院知无不言前后防四百奏其言切直自敌已以下有不能堪者除叅知政事金人入犯赞高宗亲征且言和亲不足信当遣岳飞自上流乘虚击杀之彼必有反顾之忧累官知枢密院事卒谥忠敏】刘一止【字行简归安人登进士第绍兴初为监察御史擢起居郎极言堂吏宦官之蠧执政植私党无忧国心累迁给事中封驳不避权贵居琐闼百余日奏不已为用事者所忌奏罢落职秦桧死进敷文阁直学士卒一止性冲淡寡欲博学无不通为制诰有体一日数十輙办诗自成家有类藁五十巻】刘宁止【字无虞一止从弟登宣和进士甲科建炎中为两浙转运判官累官显谟阁直学士提举太平观宁止有文名慷慨喜论事当艰难时上疏言阙事指切隠微多人所难言】朱跸【安吉人知钱塘县建炎三年金人防杭州守臣康允之退保赭山跸率弓箭土军前后拒敌两中流矢左右掖至天竺山犹率乡兵御敌后数日遇害】周淙【字彦广长兴人以父任为郎厯官通判建康绍兴三十年金渝盟邉事方兴淙守濠梁有保障功张浚视师见淙谋輙称叹且曰有急公当与我俱死孝宗即位知临安府上言风化必自近始陛下躬履节俭而贵近奢靡殊不知革乃条上禁止十五事嘉纳之淙积阶至右中奉大夫】李彦頴【字秀叔徳清人绍兴进士累官至王子恭王府直讲寻兼左谕徳首论建置宫僚録司马光论读讲官奏疏以进皇太子尹临安兼中书舍人张説再登枢筦彦颖论説无寸长此命复出恐六军觧体又廷臣多以中批斥去彦颖极言非盛世事累除吏部尚书叅知政事在东府三歳实摄相事内除回甚多以观文殿大学士致仕家居自奉澹约萧然永日卒赠少保谥忠文】王克明【字彦昭乌程人绍兴乾道间名医精诊脉士大夫皆与游名闻北方张子葢救海州战士大疫克明时在军中全活者防万人子葢上其功力辞之克明颇知书好侠尚义常数千里赴人之急】芮煜【字国器乌程人绍兴中进士为仁和尉因和沈长卿诗为秦桧所忌窜化州乾道中提举浙西常平江西转运使以右文殿修致仕所着易传诗文奏议若千巻】莫蒙【字子蒙归安人为大理寺正屡释凝狱尝假工部尚书使金贺正旦金庭赐宴蒙以本朝忌日不敢簮花聼乐金遣人趣赴蒙坚执不从竟不能夺】葛邲【字楚辅吴兴人髙祖密至邲五世登科第大父胜仲至邲三世掌词命邲登进士第孝宗时除正言论征岁増之害复条陈六事皆切中时病光宗受禅除叅知政事劝上专法孝宗正风俗节财用振士风恤民力帅収人才择监司明法令上嘉纳之绍熈四年拜左丞相専守祖宗法度荐进人物博采公论卒赠少卿谥文定配享光宗庙庭有文集二百巻词业五十巻】倪思【字正甫归安人乾道进士光宗时累官礼部侍郎上久不朝重华宫思疏十上言多痛切宁宗时为言者论去复召还试礼部侍郎时赴召者未引对先谒韩胄思曰私门不可登矧未见君乎逮入见言士大夫寡防鲜耻匍匐权势门窦胄闻之大怒思退谓胄曰人言平章虎不下此李林甫杨国忠晚节也及侂胄诛史弥逺用事思言枢臣独班恐蹈往辙宗社岂堪再壊宜亲擢台谏以革权臣之并任宰辅以鍳専擅之失弥逺懐恚思力请去出知镇江府寻镌职卒谥文节】沈作宾【字賔王归安人以父任入仕所至有声庆元中知平江府招降盗党海道无警召为户部侍郎军兴力耗见存金谷仅支旬日作賔考逋负柅吏奸阅三月即有半年之储厯陜西安抚兼知隆兴府在郡撙钱二千余万缗僚属请献诸朝作谓平生未尝献羡以半归帅司犒师半隶本府以显谟阁学士致仕】朱震【字震之安吉人防頴异从父官青阳朱子见而竒之长学于袁洁齐之门义理该洽持敬存诚有益泉集二十卷子应元右文殿修】朱泰【武康人家贫鬻薪常数十里外易甘防以奉母一日入山遇虎攫负之而去泰已行百余歩忽稍醒厉声曰虎为暴食我所恨母无托尔虎忽弃泰于地走不顾泰匍匐归不逾月如故乡里闻其孝感率金帛遗之人目为朱虎残】元牟应龙【字伯成其先蜀人后徙吴兴祖子才仕宋赠光禄大夫父巘为大理少卿应龙擢咸淳进士宋亡留梦炎事世祖以书招之不荅已而起家敎授溧阳晚以上元县主簿致仕初应龙父巘退居时一门父子自为师友讨论经学以义理相切磨应龙为文长于叙事以文章大家称于东南学者称曰隆山先生】赵孟頫【字子昂宋太祖子秦王徳芳之后因赐第湖州故为州人防聪敏读书过目成诵为文操笔立成至元间程钜夫奉诏搜访遗逸以孟頫入见才气英迈神采焕如神仙中人世祖顾之喜使坐右丞叶李上仁宗即位官至翰林学士承防卒赠封魏国公谥文敏孟頫所着有尚书注有琴原乐得律吕不传之妙诗大清邃竒逸读之使人有飘飘生尘之想篆籀分隶真行草书无不冠絶古今画山水木石花竹人马尤精致史官杨载称孟頫之才颇为书画所掩知其书画者不知其文章知其文章者不知其经济之学人以为知言云妻管氏于雍奕并以书画知名】张复亨【字刚父乌程人力学博文仕至防州同知与赵孟頫牟应龙萧子中陈无逸陈仲信姚式钱选皆以能诗名时号吴兴八俊】钱选【字舜举吴兴人景定间乡贡进士善画赵孟頫早岁从之问画法孟頫入朝诸人皆附以取官选独流连诗画以终其身黄公望谓舜举吴兴硕学贯串经史人品甚髙】宇文公谅【字子贞吴兴人通经史百氏言弱冠有操行登至顺进士第为国子助敎日与诸生辨析诸经六馆之士资其陶成者往往出为名臣官至岭南亷访使佥事平居虽暗室必正衣冠端坐画有所为暮则书之其不可书者即不敢为也所着有折桂观光诸集门人私谥曰纯节先生】明严震直【字子敏乌程人洪武初以富民推择粮长歳部粮至京师无后期帝才之特授通政司叅议累迁工部尚书时朝廷事营建集天下工匠于京师凡二十余万户震直请户役一人人书其姓名所业于官有役则按籍更番名之役者称便坐事降御史数雪狱命修广西兴安县灵渠审度地势浚渠建闸漕运悉通归奏帝称善寻复为工部尚书已而致仕成祖即位命以故官廵视山西至泽州病卒】牟鲁【乌程人洪武初为莒州同知青州民孙古朴等为乱袭州城执鲁欲降之鲁大骂不屈遂遇害贼平诏恤其家】郎理【字子中安吉人洪武中举人授户部主事山西歳歉多逋赋命理往徴之会赦免悉天下逋赋寻诏止免三分理陛见言曰陛下布大信而复更之如天下何臣不敢奉诏词甚切直上怒椎击之弗为动已复命徃徴辞益坚上大怒令弃市寻悔之赐祭理妻沙氏闻理死哭曰夫为忠臣吾独不能为烈妇乎遂自经事闻上嘉叹仍谕祭给驿归其防】闵珪【字朝瑛乌程人天顺末进士授御史出按河南以风力闻成化中廵抚江西忤强宗左迁广西按察使孝宗时为左都御史以灾异与都御史戴共陈时政八事又陈刑狱四事多报可珪久为法官议狱皆会情比律归于仁恕帝之亲鞫吴一贯也寘大辟珪进曰一贯推案不实罪当徙帝不允珪执如初帝怒令更拟珪终以原拟上卒如珪议及刘瑾用事九卿伏阙固谏韩文被斥珪亦连章乞休卒赠太保谥荘懿】陈恪【字克谨归安人成化进士知宿松县有治行授御史厯按贵州畿辅皆有声正徳初迁江西副使忤刘瑾除名瑾诛起故官累进左布政使数忤宁王宸濠至逮其胥吏恪不为动擢大理卿恪居官尽职性笃实和易而中有定守天启初追谥简肃】陆昆【字如玉归安人宏治进士授清豊知县以廉干徴拜御史武宗即位疏陈重风纪八事寻劾中官李荣高鳯等因请汰南京增设守备内臣广开言路屏絶宴游射帝不能从时八党窃柄朝政日非昆偕十三道御史薄彦徽等上疏极谏请屏太监马永成魏彬刘瑾谷大用軰以絶祸端疏至朝事巳变刘健谢迁皆被逐复上公疏乞留之瑾怒逮下诏狱榜掠除名及瑾诛复官致仕卒】吴珫【长兴人家世高赀珫独退约不近声利隠防山五十余年穷猎经史百家自号甘泉子尝辑三才广志史类文编凡千巻】蒋瑶【字粹卿归安人治进士授行人正徳时厯南京御史陈时七事被诘责出为荆门知府有善政调州帝南廵所在大扰瑶独持正嬖幸要求皆不应中官用鐡絙繋瑶数日始释民皆感泣嘉靖时累迁工部尚书时京师营建大工频仍嵗暮民充役费二百余万瑶因请停不急者募值大减以老致仕瑶端亮清介既归僻处陋巷与尚书刘麟顾应祥軰结文社独徜徉岘山间卒赠太子太保谥恭靖】臧应奎【字贤徴长兴人正徳进士授南京车驾主事进贡中官索舟逾额应奎力裁损之父所生母卒法不得承重执私防三年入为礼部主事以谏大礼廷杖创重卒应奎逰湛若水之门见义必为以圣贤自期尝过文庙慨然谓其友曰吾軰殁亦当爼豆其间其立志如此隆庆初赠光禄少卿】张永明【宇钟诚乌程人嘉靖进士除芜湖知县擢南京刑科给事中首劾兵部尚书张瓒黩货悮国又偕同官劾大学士严嵩及子世蕃贪汚状巳又劾南京酒龚用卿兵部尚书戴金等中外惮之出外累迁刑部尚书改左都御史条上饬励抚安六事复从吏部郎考满报名庭谒礼以整饬纲维为巳任朝论重之乞休归卒赠太子少保谥荘僖】韦商臣【字希尹长兴人嘉靖进士授大理评事时大礼初定廷臣下吏贬谪者无虚日商臣上疏谏帝责以沽名卖直谪清江丞量移徳安推官迁河南佥事讨平永宁巨防伊王虐杀其妃商臣论如律会以他事考察落职归言官戚贤戴铣軰交章救不纳卒于家】蔡汝楠【字子木徳清人儿时聼湛若水讲学輙有觧悟嘉靖进士授行人寻进南京刑部员外郎擢知归徳府有惠政以母忧去厯江西布政司廵抚河南终南京工部侍郎汝楠始好为诗有重名中年好经学及官江西与邹守益罗洪先游其学益进】唐枢【字惟中归安人嘉靖进士授刑部主事妖贼李福逹狱起言官交劾郭勋而不得狱辞要领枢上疏千言谓无可疑者六乞明正其罪以示天下疏入帝大怒斥为民枢少学于湛若水深造实践以自得为宗四方从游者众监司为剏一庵书院居之学者称一庵先生又留心经世畧九邉及越蜀黔滇险阻阨塞无不亲厯蹑屩茹草至老不衰隆庆初复官】潘季驯【字时良乌程人嘉靖进士擢御史廵抚广东行均平里甲法广人大便万厯中累官刑部侍郎时河决崔镇全河南徙命季驯总理河漕经营相度条六事上之诏如议两河工成进太子太保工部尚书季驯凡四奉命治河前后二十七年习知地形险易增筑设防置官建闸总理纎悉积劳成病屡疏乞归所着河防一覧行于世】徐中行【字子与长兴人嘉靖进士授刑部主事入李攀龙王世贞等诗社称七子厯汀州知府湖广佥事江西左布政使中行性好客无贵贱应之不倦卒于官人多哀之所着有青萝天目二集】沈节甫【字以安乌程人嘉靖进士厯祠祭司郎中诏建祠禁中令黄冠祝厘节甫持不可尚书髙拱恚甚遂移疾归万厯初召为尚寳丞累迁工部侍郎摄部事疏请省浮费核虚冐止兴作减江浙织造停江西磁噐帝为稍减织造数中官传奉节甫持不可且上疏言之尝曰朝廷有不可轻之大臣则能重朝廷人以为不愧其言卒赠右副都御史天启初以子防柄用赐諡端清】吴维岳【字峻伯孝豊人嘉靖进士授刑部主事虑囚江西得末减者万五百人累佥都御史廵抚贵州有蛮功维岳在郎署日与李先芳軰攻诗甚有名】许孚逺【字孟中徳清人受学同郡唐枢登嘉靖进士授吏部主事出为广东佥事招降大盗擒倭党有功万厯初知建昌府寻擢陜西提学副使皆以讲学化导擢佥都御史廵抚福建治绩大着终兵部侍郎卒赠工部尚书諡曰恭简孚逺学行髙洁居官所至有声从游者冯从吾刘宗周丁元荐皆为名儒】茅坤【字顺甫归安人嘉靖进士善古文又好谈兵自负文武才累官广西兵备佥事破猺贼十七砦一方以宁迁大名副使尝提兵戍倒马闗总督杨博视其营垒叹为竒才荐于朝为忌者所中落职归坤论文心折唐顺之所选唐宋八大家文钞行于世其集曰白华楼藏稿玉芝山房藁耄年稿少子维字孝若能诗与同郡懋循吴稼竳吴梦昜并称四子】胡友信【字成之徳清人博通经史学有根柢尤工举子业所着有天一山房稿与归有光杨起元汤显祖先后齐名举隆庆元年进士授顺徳知县有治绩卒官】韩绍【字光祖乌程人隆庆进士授宁徳知县豁陷海虚粮数千石调繁长乐报最擢给事中出为广东兵备府江五百里夹岸山木丛密猺獞出没岁设戍兵绍募啇刋木遂成坦途省兵粮万计人呼韩公塘迁蕲黄叅政卫兵掠贩妇女绍为严禁三百余口按籍给还其家仕终太仆寺】董嗣成【字伯念乌程人万厯进士厯礼部员外郎时给事李献可等以疏请豫敎元子贬斥嗣成时疏争之帝怒夺职归嗣成家世贵显重气节为士论所称防昌时赠光禄卿】章嘉祯【字衡阳徳清人万厯二十五年进士知当涂县有惠政厯文选主事以防推阁臣夫帝意与顾宪成同罢后起官至大理寺丞嘉祯素行纯粹负经济惜扼于时未竟其用】丁元荐【字长孺长兴人万厯进士为中书舍人甫期月上封事万言极陈时坐调外起厯礼部主事会尚书孙丕扬掌察兴为邪党所攻元荐上疏力争党人恶之交章论劾移疾去其后余党愈炽至有以六经乱天下语入乡试防问者元荐家居不胜愤驰疏阙下论之遂削籍天启初起尚寳少卿复罢归元荐初学于许孚逺已从顾宪成游慷慨负气节遇事奋前通籍四十年前后复官不满一载云】朱国祯【字文宁乌程人万厯进士累官礼部尚书文渊阁大学士魏忠贤窃柄国祯佐首辅叶向高多所调剂及向高与韩爌相继罢去国祯为首辅复为逆党李蕃所劾遂引疾去卒赠太傅谥文肃】沈儆炌【字叔永归安人万歴进士官河南左布政使以治行卓异迁右副都御史巡抚云南奏躅贡金讨擒叛酋叚进忠安邦彦反诸土目并起儆炌遣屡破贼兵尽复诸陷地迁南京兵部侍郎晋工部尚书为魏忠贤党石三畏所劾落职闲居崇祯初复官卒谥襄敏】姚舜牧【字虞佐乌程人领万厯乡荐慕唐一庵许敬庵之学自号承庵撰四书五经疑问令新兴再令广易爱民如子着家训刘中丞一焜杨直指鹤造庐执弟子礼为建羽翼六经坊于会城】严觉【字知非归安人万厯举人崇祯初知巢县以最迁蘓州府同知将行流贼防城不屈死之妻莫氏亦投缳死长子有年十七身翼父尸骂贼贼并害之次子有谷冐矢石负骸归以孝称　本朝乾四十一年】
　　【赐谥烈愍】凌义渠【字骏甫乌程人天启进士崇祯初官给事中与温体仁同里无所附丽居谏垣九年遇事敢言防东江事其后皆验同官刘安行排之出为福建叅政累迁山东右布政司所至有清操入为大理卿流防防京城义渠闻变取生平所阅书籍尽焚之曰无被贼手汚冠帯望阙拜复南向稽首作书辞父阖户自经福王时赠刑部尚书谥忠清　本朝乾隆四十一年】
　　【赐諡忠介】温璜【字于石乌程人少有学行年五十九始举进士授徽州推官甫涖任京师防明年南京亦覆知府及僚属亦遁璜趋摄其印率其民固守徙家属于村民舍城防璜归村舍手刄其妻茅氏与女书遗令讫即自刭越日苏复絶粒闭五日两手自抉其创乃死　本朝乾四十一年】
　　【赐諡忠烈】　吴士义【字以行归安人长沙县丞崇祯中流贼叛数月城陷贼举刄相向士义骂不絶口遂遇害全家殉焉又江都县丞王志端孝豊人乙酉殉节推官吴世安归安人明亡殉节俱于　本朝乾隆四十一年赐諡节愍】
　　本朝树声【字仲寳乌程人顺治初以举人为福州推官摄兴化府事海宼陷城不屈死赠按察使】徐尚介【字于石徳清人顺治初由歳贡知灵山县地经防乱民皆逃防值歳旱尚介披髪徒跣以祷民感其诚稍稍来附而兵力单弱贼乗虚突至噪而前问县令何在尚介挺身格鬭为贼所杀子修及仆朱贵俱死之事闻赠广东按察使佥事】姚延儒【字国真乌程人顺治五年由防贡知南漳县有清惠声贼郝摇旗等陷城被执骂不絶口遇害赠按察使佥事】车君乘【徳清人顺治六年以歳贡授武宣知县甫两月土宼来攻君乗率弟君稷捍御力尽被执不屈倶死之妾陆氏及防子童仆数人皆遇害雍正六年　旌表】尹衡【字平之归安人顺治六年进士授平乐知县土贼乘夜突入城尹衡力战死祀忠节祠】严我斯【字存庵归安人康熙甲辰进士廷试苐一即授修官至礼部侍郎致仕文章操行为时所重】蔡启僔【字硕公徳清人康熈庚戌进士廷试苐一授修厯官学士归以著述卒】徐倬【字方虎徳清人十歳应童子试即首列受业倪元璐刘宗周之门学益进康熈癸丑成进士庻吉士授编修再迁侍读致仕四十二年圣祖南廵召试在籍诸臣以倬诗为第一因进所辑全唐诗録上嘉其老而好学特进秩礼部侍郎年九十卒子元正字子正康熈乙丑进士由翰林厯官工部尚书亦以操行端洁见重于时】严廷瓒【乌程人震直九世孙父逊修为侄某所杀瓒甫一龄母朱氏抚之稍长为述父寃死状瓒泣血啮指即畜利刄自随念力弱未能即报徙居避之家贫授徒飬母或劝之婚以他故辞间归故里佯与仇昵共饮食至康熈已未瓒年二十八会春社演剧仇在俦伍中瓒乃抜刃奋击之中脑复斫其头以死遂入郡自首县官嘉其志欲上闻宥之未果死狱中】胡渭【字朏明徳清人为诸生入太学博极羣书兼工诗文而尤邃于经学考核汉唐注疏多所厘正康熈四十四年】
　　【圣祖南廵渭献平成颂并进所禹贡锥指二十巻圣祖嘉叹御书耆年笃学四字赐之所着有周易图明辨周易揆方洪范正论等书而禹贡锥指援古证今尤为精核盛行于世】沈三曽【字尹斌归安人康熈丙辰进士由庻吉士厯官赞善应制诗文悉称】
　　【防丁艰归服未起奉防赴州校定全唐诗特令在籍原品官一体食俸盖异数也三曾防谨恬退不妄交一人家居伏处荒村经年不入城市敦本睦族子孙能守家法人称为懐庭先生】费金吾【字晓亭乌程人康熈癸酉举人授桂林府同知芟除积及筦陋规厯陞永昌鳯阳知府晋江西粮储道时飬亷未有定识向例日用取给漕项耗羡及兑余平窦百出金吾悉除之擢山东布政署廵抚事雍正四年黄河冲齧民居捐俸二十余金设法赈济防排山左淤浅河道如张孤山十字河等处不数月而讫工陞湖北廵抚之任中途疾卒】蔡升元【字方康熈壬戌进士廷试苐一授修少禀异敏读书纉言极根体要入直舘阁含英羣籍矢音六义丽以则清以越言畅意羙卓絶一时官至礼部尚书】沈涵【字度汪归安人康熈进士由翰林厯内阁学士督学福建入仙霞岭誓于人曰涵如徇一私不能归度此闗既至革除餽遗杜絶请】
　　【寄以实学砥砺诸生闽人服其敎肖像祀之】吴浩【字天涛归安贡生性孝友四世百口同居读书淹贯古今工诗古文著书凡数十种】
　　流寓晋陈逹【汉太邱长寔之后世居颖川逹为长城令悦其山水遂家焉曰此地山川秀丽后当有异人出我子孙必钟斯运】南北朝宋吴庆之【濮阳人寓居吴兴江夏王义恭守扬州召为西曹书佐及义防诛庆之自伤为吏无状不复肯仕终身蔬食后王焜为吴兴太守欲召为功曹答曰走素无人世情直以明府见接有礼所以奔走歳时若欲见吏则是畜鱼于树栖鸟于泉耳不辞而退】唐张志和【金华人肃宗时待诏翰林后坐事贬南浦尉赦还居江湖自称烟波钓徒顔真卿刺湖州志和徃来苕霅间】陆龟防【吴江人嗜茶置围頋渚山下时号江湖防人今长兴有别业在】陆羽【竟陵人上元初隐苕溪自称桑苎翁阖门著书尝独行野中诵诗击木或恸哭而归时谓今接舆也】宋叶梦得【吴县人累官尚书左丞以与宰相朱胜非议论不恊归湖州居弁山绍兴初起官后以崇信军节度使致仕卒湖州】姜防【徳兴人少从父宦古沔时萧千岩与防相得遂擕过苕霅以兄之女妻之遂家于武康】牟子才【井硏人理宗时谒告还安吉州寓舍时相丁大全与宦官宋臣以私怨诬劾子才帝密问安吉守吴子明子明奏曰臣尝至子才家四壁萧然人咸知其清贫事乃觧又李文靖道传刘学士光祖以西蜀人寓居吴兴】元敖继公【长乐人寓居乌程日事经史从游者甚众赵孟頫师事之有仪礼集説十七巻】张羽【浔阳人元季领乡荐授安定书院山长卜居吴兴遂家乌程之戴山】明刘麟【本安仁人徙南京正徳初以绍兴知府罢归湖州人吴珫施侃高其风迎之遂偕孙一元龙霓为苕溪五隐后奉父柩下湖州遂家焉嘉靖时由工部尚书致仕归守令为筑堂台始有游息之所晚好楼居力不能搆輙悬篮舆于梁曲卧其中名曰神楼文徴明绘图贻之】孙一元【字太初自言秦人尝防太白之巅故号太白山人善为诗风仪秀朗踪迹竒谲乌巾白帢擕鐡笛鹤瓢遍游中原涉江淮厯荆楚抵吴越所至赋诗谈神仙论当世事往往倾其座人铅山费宏罢相访之杭州南屏山值其昼寝就卧内与语送之及门了不酬对时刘麟龙霓罢官并客湖州与郡人陆昆吴珫相友善因招一元入社称苕溪五隐一元于是买田溪上老焉卒道塲山】
　　列女南北朝宋羊缉之女【名佩任乌程人母死昼夜号哭不食三日死乡里号曰女表】齐乘公济妻姚氏【建武三年吴兴公乗妻姚氏生二男而公济及兄公愿干伯并卒各有一子姚飬育之卖田宅为娶妇自与二男止隣家明帝诏为其二子婚表门闾复徭役】元伊喇氏【耶律呼图克布哈妻夫殁割耳自誓既庐墓侧悲号不食而絶伊喇氏旧作移刺氏呼图克布哈旧作忽都不花今俱改正】朱甲妻郎氏【安吉人朱仕浙东以氏从至元间朱殁氏防防还至玉山里留居避盗势家桞氏欲强聘之氏誓不从夜弃装奉柩遁桞邀之中道复死拒得免家居飬姑甚谨姑尝病祷天刲股肉进啖而愈大徳间诏旌其闾】邵某妻沈氏【徳清人至正间张士诚兵乱沈为张万户所逼之不可投于水兵士急救之闭之舟中夜半伺守者稍懈隂取束箸纳之口中力触舟箸入喉以死】邱岩妻盛氏【乌程人元末宼盗充斥岩挈家避于官泽沈家兠宼至氏与岩妹多奴夘奴同赴水死又同邑杨某妻吴氏年二十五为兵所掠擕二子自沉于苕溪】明蔡孝女【武康人天顺间随母入山采桑有虎突至攫其母女挺身赴之攀树枝格鬭行三百余歩女愈奋击虎舍其母伤女血上喷高丈许竹叶尽赤虎竟舍之而去寻病创死】潘顺妻徐氏【字守贞乌程人年十六嫁顺未期而顺病革谓徐曰我母老汝年少奈何徐泣下即引刀断左手一指以死誓顺殁布衣长齐终其身临终命取所断指置棺中】吴忠妻王氏【安吉人家甚贫正徳初夫疫死民无所依有欲収之者氏不应乃为麦饭瘗夫塜前痛哭良乆以草箦裹身沉溪而死】钱钦妻茅氏【乌程人嘉靖中避防安固村遇宼刼之茅不从抱防男自投于河宼怒复抽刀剖其腹事闻诏旌其闾】路氏【安吉人年二十美姿容其夫貎甚寝多病有富人欲买为妾厚贿其父令谕意路知势不可止佯许之比来迎路曰少缓湏臾当正容以待入卧内自经死】匡霞妻汪氏【乌程人嫁逾年霞殁无子独与姑俱族夺其夫遗产氏不与争父怜而召归氏以姑辞躬纺绩以衣食之姑卒持防毕谓父曰吾事毕矣遂絶食而死】周贞女【长兴人许字姚光裕光裕殁女剪髪毁服泣告父母欲临姚防父母知不可夺乃治缟车辇女归姚及门后独居一室髙牖深扄蔬食十余年出其织絍所积购巨材为椁光裕于唐兴山事既竣请嗣一恸呕血不药而逝徳清车氏女许聘房焕如焕如卒女年十五即奔防立嗣娶媍后絶粒死又武康沈氏许聘盛某未婚而盛夭父母更字于章姓女闻亦不食而死】严正度妻施氏【归安人早孀里中有无行者隔垣窥之施大声絶呼遍告宗党自刎死时方炎暑越三日始殓顔色如生】范氏【湖州人从夫张问逹戍温州问逹挟恶少逼令从奸范坚拒问逹笞之身无完肤一日设酒肉生胁之曰不从且死范泣求速问逹大怒持铁锤奋击死三日顔如生邑人于白塔山】石门丐妇【湖州人莫详其姓氏正徳初湖大饥妇随夫及姑走崇徳石门市乞食一日夫姑相失妇有色市人争挑之与之食不顾诱之财亦不顾寓东髙桥上俟夫与姑不至及二日聚观者益众妇乃从桥上跃入水中而死】王氏二节【杨氏孝豊人王万妻年二十三夫亡守节足迹不逾户外一子希贤复早世妇章氏誓奉姑守志杨曰汝年方艾奈何以我累汝不如他适章泣曰姑所伏惟一媳忍离姑侧耶姑妇抱持而哭后杨卒章治防事毕哀毁逾月而终】严烈妇【乌程人归陆某容貎荘姸事姑以礼苦家贫无以给姑性顽狠百计挫辱里中年少瞰姑隙欲私之氏垢面毁容愈拂姑意日肆榜掠遂夜半自沉于河】李大元妻龙氏【长兴人年十六归大元不数月大元客死氏闱讣叹曰我生不辰安知夜台非白日乎夜半纫衣裳自经死又徳清沈万钟妻章氏陈大章妻谈氏安吉李茂妻髙氏孝豊施之华妻吴氏章云祺妻潘氏皆殉夫而死以节烈称】冯圣源妻朱氏【长兴人值宼乱被掠触刀断一臂朱骂贼益厉又断一臂遂寸脔以死又同邑李世彩妻徐氏钦授衮妻孙氏杨妻梁氏孙升妻濮氏胡骏妻韦氏胡端妻过氏胡毓秀妾栢氏冯遵祖妻陈氏皆被掠不从赴水死又杨亨妻周氏王选妻孙氏刘国羙妻施氏并女秀大俱不屈被杀】汪源妻邱氏【乌程人年二十余夫亡矢节遭宼乱扄户自缢又同邑潘汝升妻赵氏夫被防杀氏夺刀自刎】仲烈女【湖州人随父贾汉阳崇祯中汉阳防从羣妇出城贼守门者止之有顷贼大肆掠见女色羙首执之女面披髪大骂贼命二贼挟之上马连坠伤额终不肯行贼露刃廹之曰身徃何如头往女曰头往善遂被害】温璜妻茅氏【乌程人崇祯末璜任徽州推官徙家属于村民舍城破璜趋村舍语氏同死氏无难色乃匿防子女他室而急呼长女起女方寝问何为曰死尔女即延颈就帨未絶复刃之氏正衣以卧璜刀截其喉有项氏呼曰未也再刃而絶】
　　本朝王法妻沈氏【徳清人年二十顺治间宼乱避匿林莽中为盗所廹以手格刃投河死同邑吴允培妻沈氏遇盗以弓弦叩其颈跃入深渊以死又归安茅允旂妻周氏性至孝顺治初羣盗入室氏恐见污潜赴水死长兴姚云妻金氏素娴内则冦乱遇盗逼之不从盗手刃之色如生张伯庆妻沈氏为强暴所逼自缢死】沈元复妻徐氏【徳清人适沈一载夫卒无子舅姑皆亡家贫鬻女红自给常终日不举火或以富室讽之再行氏愤而呼天啮指以誓家人隂谋夺其守氏闻投清潭而死又归安县龙行妻李氏年十八夫亡絶粒而死王焘妻吴民焘病医药罔效以言侦妇志妇以死自誓焘殁赴池水死】严氏女【乌程人名麒姑许字盛世瑞未婚而世瑞卒讣至即登楼自缢父母救之苏许令之盛乃从容礼祖庙辞母氏与父偕徃至则登堂拜舅姑毕易服抚柩哀恸请立伯氏子宣和为嗣遂即絶粒吞磁而逝时年十八同邑沈秀姑许字丁彦昭彦昭亡秀姑闻讣卧一小楼足不逾阃期年父母廹为之改聘遂投缳而死又归安姚氏许字杨文徳清沈氏许字阮淳皆未婚而夫殁闻讣自经】张翼妻戴氏【乌程人翼为张韬侧室子怜其防为聘同里王某女以翼托妇家委以赀为置产后韬殁翼长婚未防王氏殁续娶戴王某子谋夺其产诱翼至家殴之垂毙挤水中戴在家心动使人往求之舁归巳不能语但瞠目视戴戴泣曰君如不讳我一弱女子势不能为君复仇且无子当以死从翼死戴吞卤磁家人救之得不死作絶命诗三章乘间自经时年二十一】夏开衡妻姚氏【乌程人年二十三归开衡生子女各一开衡成进士官翰林氏在家奉舅姑未几子痘殇念夫无子为买妾同赴京甫至开衡病殁氏视殓后欲自经既而瞿然曰吾死如夫柩何乃强起旣归里入拜舅姑诀别俟家人防守稍懈奠夫毕从容自缢死】蔡新婺妻韩氏【徳清人年二十夫故坚贞自矢后姑逼之嫁迎娶者至门氏潜自缢雍正四年　旌表】贾大姑【归安人年二十许配髙成龙未嫁浣衣水濵恶少李二经过调之大姑羞忿归诉其母遂扃户自经雍正十一年　旌表】沈文元妻吴氏【乌程人又同县生员姚源妻归氏陈士斌妻俞氏姚濓妻邵氏生员吴宸陛妻叶氏潘頴新妻钱氏朱世荣妻杨氏李逊如妻曹氏沈维新妻徐氏简宏如妻沈氏孟怡臣妻沈氏费庻鋹妻管氏吴式范继妻郭氏生员闵启襄妻陈氏沈益侯妻吴氏邱文襄妻沈氏张允平妻陈氏胡东升妻陆氏副陈武妾程氏郑波千妻邹氏时起渭妻唐氏生员费显允妻严氏严应麟妻陆氏潘逸维妻蔡氏陆大成妻沈氏生员徐宏毅妻陈氏贡生严朝浚妾汪氏盛氏钱文继妻沈氏监生金叶兰妻董氏徐茂盈妻吴氏监生陈万象妻钱氏生员闵揆妻潘氏金公际妻周氏叶天佑妻丁氏潘肇新妻吴氏沈宏亮妻韩氏陆大忠妻潘氏张轶羣妻沈氏许宏治妻曹氏监生陆仁用妻匡氏潘夏盛妻戴氏宗圣儒妻沈氏吴钧妻蒋氏金圣臣妻闵氏钟鸿儒妻朱氏孔珍妻吴氏生员沈奕藩妻施氏进士顾涞初妾沈氏丁圣妻杨氏徐行盛妻陈氏鲍倬人妻沈氏丁圣妻杨氏徐行威妻陈氏凌纶妻胡氏闵似兰妾李氏蒋夑妻张氏生员华鳯继妻徐氏王霭吉妻刘氏禇明甫妻费氏杨起虬妻许氏生员王霭吉妻刘氏生员徐宏进妻施氏生员姚世琨妻闵氏王世华妻杨氏张应钟妻李氏徐廷相妻沈氏张在豊妻桂氏栢方曾妻李氏监生丁暎妻戚氏沈庆生妾卞氏沈五芳妻杨氏陈云来妻沈氏蔡式孟妻栢氏杨徳愚妻许氏钱俊登妻潘氏潘天斗妻张氏胡非稚妻董氏杨振先妻潘氏徐惠公妻沈氏王元相妻宋氏髙时清妻吴氏陈肇祉妻沈氏凌绳武妻陆氏闵文璇妻程氏卞章甫妻秦氏徐天玉妻李氏袁公辅妻王氏生员张全斌妻钱氏刘文通妻程氏贡生孙参行继妻徐氏赵鉁妻费氏监生沈之铨妻戴氏沈廷枢妻顾氏鹿思泉妻孟氏周尔福妻雍氏沈受兹妻胡氏于芳声妻陈氏张圣佩妻沈氏张宪卿妻林氏监生潘世锜妻蔡氏费位存妻谢氏翁六言妻陈氏监生李永芳妻钟氏杨允恭妻沈氏徐玿妻姜氏凌载钖妻费氏鹿以均妻简氏钱谦臣妻郑氏董文中妻张氏桃源县知县胡世贡妾周氏严大始妻吴氏孟鳯峩妻沈氏王殿賔妻髙氏徐天宗妻赵氏王云御妾张氏戴永枢妻吴氏范士英妻史氏吴甸宸妻崔氏监生沈防祖妻凌氏徐大文妻周氏于宗敬妻韩氏杨賔妻徐氏倪锦章妻刘氏王继昌妻沈氏杨鸿逵妻陈氏臧光旦妻闵氏钱肇兴妻王氏宋逸藩妻薛氏邱文进妻杨氏范元标妻韦氏李维兵妻沈氏张大成妻官氏张鳯翔妻蔡氏钱日升妻相氏王三妻陈氏宋聘儒妻林氏陈廷煌妻史氏陈鳯池妻邹氏杨子荣妻邢氏沈恺侯妻陈氏祝封三继妻陆氏黄子髙继妻张氏张嵩年妻谭氏吴廷玢妻何氏吴毅臣妾许氏张朝贵妻髙氏刘汉文妻陈氏张瑾玉妻朱氏监生朱镛妻费氏生员闵勲妻凌氏郑鸿徳妻曹氏夏祖勤妻孔氏陈超宗妻潘氏包雯芳妻宋氏潘应寿妻吴氏郑光标妻姚氏沈天麒妻费氏郑光禐妻邱氏吴安妻沈氏王祚楫妻施氏程国楷妻倪氏傅襄臣妻徐氏徐惠如妻陈氏姚继贞妻戴氏潘睦妻钟氏李祐必妻沈氏沈松年妻蒋氏宋彬谷妾王氏潘天祥妻邱氏金□三妻梅氏戴文耀妻汪氏严鸣在妻吴氏凌禄辉未婚妻孙氏李九文未婚妻陆氏张丹禾未婚妻吴氏沈文未婚妻董氏张骏观妻叶氏倪载华妻沈氏宋鲁尊妻钟氏邵肇周妻费氏鲍明徳妻许氏邱载航未婚妻徐氏沈绍廷妻朱氏曹永睿妻沈氏邵云飞妻费氏蒋汝权妻李氏唐其相妻张氏吴履谦妻邱氏徐之济未婚妻沈氏沈中羙妻尤氏徐徳灿妻凌氏卢云标妻黄氏屠飬新妻计氏张九相妻沈氏徐左谦妻胡氏沈思恃妻荘氏徐朝珍妻杨氏钱防元妻朱氏周瑞麟妻潘氏李洪兆妻宋氏李又白妻传氏沈彩五妻王氏朱士豪妻范氏叶向质妻朱氏陆羣瞻妻徐氏陆禹功妻罗氏陆玉峯孙孙氏沈雍霁妻许氏沈天池妻陆氏邱兆羲妻祁氏张楚玉妻王氏王有珍妻施氏潘文炳妻陈氏杨豫妻李氏李复年妻沈氏范超之未婚妻孙氏郑宗义妻髙氏陆鉴民妻江氏烈妇张景毅妻沈氏烈女沈齐义女沈二姑俱于乾隆年间　旌表】张渊妻严氏【归安人又同县监生沈潞原妻蔡氏陈佶妻吴氏生员倪权继妻朱氏周天伦妻凌氏邵以麟妻沈氏俞紫云妻莫氏崔世魁妻俞氏沈尭文妻汪氏沈涓妻王氏范世标妻徐氏王殿妻凌氏监生杨起鳯妻沈氏朱錥妻吴氏严采六妻臧氏严见三妻赵氏冯公俊妻江氏杨右予妻徐氏沈祉妻张氏谢士周妻张氏谢敬贤妻费氏薛我开妻王氏生员蔡亮妻郑氏生员章周垣妻马氏吴楷妻丁氏吴材妻沈氏姚淳显妻张氏姚国梁妻杨氏章瑞徴妻钟氏温庭光妻严氏慎圣镕妻凌氏朱学诗妻张氏茅沁仁妻顾氏慎彦珪妻潘氏茅曾烷妾沈氏吴慎修继妻倪氏朱允盛继妻孙氏生员周玉瓉继妻茅氏包维新妻冯氏张廷杰妻胡氏钮连城妻吴氏吴景琇妻夏氏钱开防妻沈氏吴觐光妻钱氏顾臣妻倪氏吴永暲妻胡氏吴永淇妻顾氏陈来玉妻杨氏邵修米妻张张氏潘兆桢妻赵氏顾髙瞻妻丁氏施晋公妻茅氏施学信妻丁氏王永龄妻苏氏生员徐世楷妻王氏沈三英妻章氏金士竒妻冯氏朱永思妻陈氏监生费景昌妻沈氏生员孙诒笏妻沈氏姚端臣妻孙氏屠永妻蒋氏陆惠妻丁氏莫礼臣妻王氏贡生张耀妻董氏吴淑妻严氏范焕章妻沈氏杨期縁继妻郑氏张士魁妻于氏生员吴椿龄妻洪氏杨洪涛妻罗氏监生吴昭咸继妻丁氏毛启兴妻陈氏王君有妻陆氏汤瑞明妻钟氏生员吴履道妻徐氏吴芳铨妻陆氏生员冯鏧继妻陆氏姚汉融妻钱氏包允中妻费氏陈六艺妻卢氏顾龄妻王氏张公佩妻程氏沈时瀜妻陆氏陆仕先妻费氏凌尧揆妻吴氏金元徳妻姚氏生员吴楠妻郑氏宋彩章妻慎氏胡青来妻陈氏陈于谦妻马氏生员张元枢继妻氏宋宜昌妻邱氏叶鳯纪妻罗氏张可标妻沈氏徐胜先妻吴氏陈宏先妻沈氏陈茂生妻姚氏吴启懬妻沈氏沈洪学妻顾氏吴宗甫妻何氏姚公侯妻周氏王师曾妻吴氏费思衮妻施氏孙贻思妻朱氏费轶伦妻史氏生员杨禄妻许氏吴自淇妻金氏谭亮公妻杨氏张天培妻沈氏廪生吴云妾孙氏生员沈景炜妾张氏潘汝璘妻江氏潘汝淇妻朱氏沈庭楷妻陈氏朱汉源继妻刘氏张正芳妻沈氏陈公亮妻于氏姚汝业妻吴氏生员俞飞龙妻莫氏姚三逹妻徐氏严清臣继妻宣氏费永年妻朱氏生员孙起正妻王氏吴际熈妻徐氏朱万年妻施氏吴森妻凌氏吴廷询妻施氏陈兆龙妻王氏王钖琏妻罗氏议叙主簿姚麐妻王氏朱诚妻杨氏潘钟洙妻严氏凌时防未婚妻沈氏生员吴在清未婚继妻严氏俞大賔未婚妻杨氏吴梦奎未婚妻徐氏顾右皇未婚妻刘氏谈贤耀未婚妻郑氏俞大英妻章氏汤启元妻周氏頋徳培妻沈氏孙炳先妻吴氏严淑孔妻程氏谭士麟妻郑氏童象武妻沈氏頋周行妻茅氏朱有焕妻陆氏倪右防妻俞氏凌耀圻妻徐氏章昆源妻倪氏王鸣球妻孙氏杨云从妻严氏毛琢成妻厐氏邱在浚妻张氏汪允选妻胡氏陈仁妻慎氏戴文煌妻严氏孙烈公妻丁氏蒋抡元妻沈氏吴锦妻姜氏烈妇潘必逹妻何氏马炜妻章氏周凯妻沈氏俱乾隆年间　旌表】贺日章妻叶氏【长兴人又同县臧钖三妻朱氏韦翼文妻沈氏韦受天妻孙氏监生蒋天驹妻卫氏韦岂俦妻周氏监生江俊妻邵氏髙履厚妻李氏朱文麟妻孙氏包士荣妻张氏臧锡铉妻钱氏张射斗妻施氏徐文斌妻莫氏生员钱侯岳妻张氏潘右瞻妻张氏臧谦吉妻蒋氏卢元全妻邢氏张徳成妻陆氏姚徳新妻贺氏生员徐行逹妻钟氏徐舜臣妻陈氏徐瑚妻高氏周圣希妻王氏生员臧宸垣妻王氏霍起涛妻臧氏赵宸瑚妻费氏芮起炎妻孙氏生员袁人中妻陆氏徐元珙妻蒋氏张学正妻吴氏施成章妻吴氏董章臣妻钟氏包文彬妻钦氏臧承绍妻孙氏沈元宰妻吴氏倪有亷妻王氏施秉良妻范氏王汝衡妻吴氏举人李上林妻金氏监生徐开之妻朱氏王国仪妻曹氏周防妻钱氏叶传云妻金氏贡生朱履阶妻潘氏叶飞遵妻钱氏宋秉璩妻周氏王起云妻胡氏殷鼐妻髙氏沈进玉妻丁氏张永龄妻臧氏生员钱本余继妻姚氏姚恒年妻徐氏曹廷玉妻江氏钱明杰妻王氏陈伟熹妻沈氏监生沈天与妻李氏生员臧王佐妻孙氏生员叶条杨妻王氏生员从绍龙继妻陈氏沈宏仁妻潘氏殷维翰妻许氏李羙春妻盛氏赵鼎盛妻施氏吴兰妻李氏李资藩妻孙氏李作霖妻丁氏监生朱履翔妻吴氏丁启侃妻许氏李友黄妻范氏尹尚贤妻徐氏贡生董培妻钱氏陆庆增妻吴氏钱钦卓羣妻钱许作安妻顾氏贡生朱谦镒妻王氏钦占龙妻周氏髙思文妻王氏费士杰妻丁氏朱宪章妻李氏王贻燕继妻严氏徐上麟妻江氏曹振畿妻赵氏徐观源妻韦氏计文昌妻髙氏许作圣妻韦氏殷殿栋妻頋氏竣之妻孙氏卢廷钰妻殷氏孙瑞霑妻昝氏蔡鹤闻妻姚氏胡家驹妻徐氏胡耀祖妻陈氏钦占龙妻周氏烈女潘妹俱于乾隆年间先后　旌表】张继元妻戚氏【徳清人又同县费良妻邱氏徐圣维妻吴氏生员徐秉谦妻钱氏生员胡玮妻茅氏沈赤文妻金氏沈士英妻宋氏于天吉妻杨氏黄钖亮妻王氏章明之妻丁氏陈世烈妻屈氏谢汉公妻姚氏徐文卿妻茅氏张元标妻侯氏章英明妻黄氏髙国賔妻吴氏张继连妻陈氏张圣来妻施氏徐之麟妻陈氏沈廷防妻吴氏沈廷璋妻章氏蔡北晨妻杨氏邱士昌妻蔡氏朱闻义妻沈氏王言如妻施妻车世济妻蔡氏生员陈瑞麟妻姚氏沈士秀妻杨氏蔡景衡继妻夏氏沈尔元妻姚氏王有义妻陆氏何大生妻宋氏生员徐兆张妻张氏蔡用俨妻沈氏施□苍妻张氏祝有鳌妻沈氏沈恪妻冯氏生员钱宏图妻沈氏沈以成妻祝氏宋文周妻沈氏吴诗可妻沈氏沈瞻五妻周氏生员沈立时妻孙氏周嘉谋妻姜氏费大贵妻蔡氏季元勲妻徐氏稽禹三妻贾氏周尔防妻沈氏生员胡承祐妻沈氏烈女生员沈树生未婚妻程氏张杏千妻胡氏沈以仁妻项氏吴日燥妻姚氏戚道生妻李氏烈女姚琨未婚妻沈氏俱于乾隆年间先后　旌表】生员沈明庻妻张氏【武康人又同县杨有义妻谢氏生员何勷妻俞氏方雅公妻李氏范玉英妻闻氏生员何沆妻王氏陈彦昌妻贾氏徐景研妻冯氏沈仁钖妻徐氏骆大谟妻张氏卫起龙妻蔡氏宣文竒妻王氏陈不羣妻施氏张守志妻方氏沈益芝妻吴氏汪廷桂妻黄氏陆士义妻陈张雨霖妻方氏生员徐寿恺妻潘氏生员张韩妻韦氏生员孙廷谏妻张氏冯国华妻费氏冯廷芳妻胡氏胡若蘧妻湏氏潘鳯仪妻陆氏生员叶文虬妻程氏叶人麟妻骆氏顾龙光妻曹氏举人沈起文继妻徐氏孙人智妻沈氏俞成世妻吴氏吴世法妻唐氏徐南羙妻王氏骆骎英未婚妻沈氏陈兆槐未婚妻周氏俱于乾隆年间先后　旌表】张全鲍妻王氏【安吉人又同县张全忠妻方氏陈贞鈨妻朱氏生员陈廵妻张氏张彩臣妻许氏汪耀祖妻王氏姚洪泰妻杨氏生员严在廷妻氏生员马存良妻俞氏钦子兴妻韩氏童尚鍷妻徐氏何启元妻沈氏生员童元恺妻莫氏张世鉴妻陈氏郎学妻吴氏陈允骥妻王氏严楷妻王氏俞源妻马氏张宏深妻陈氏徐有轲妻施氏王天惠妻盛氏俞玥妻潘氏严琏妻钱氏生员郎彦标妻潘氏吴象熊妻章氏李维风妻髙氏俱于乾隆年间先后旌表】施永仁妻陈氏【孝豊人又同县万咸錀妻吴氏江天秀妻郑氏监生章廷】
　　【杨妻吴氏施诚明妻万氏举人姚遴玉妻陈吴其相妻冯氏贡生章柱妻吴氏蒋绍荣妻郎氏吴庆译妻沈氏生员吴哲妻沈氏生员杨廷训妻汤氏王待行妻汤氏监生王之僖妻章氏俞诏钦妻王氏方钖履妻俞氏生员方炳妻章氏梅国玘妻潘氏满一鸣妻章氏杨翁嘉妻严氏生员马俊妻徐氏王孔范妻姜氏俱于乾隆年间先后　旌表】
　　仙释南北朝宋陆修静【字见寂东迁人生禀异相目重瞳子掌有篆字背有斗文博精象纬好方外游尝与陶渊明僧惠逺结社庐阜泰始中诏江州刺史王景宗礼聘来朝勅建传经宗坛因着齐法仪范百余巻一日若趣裴行忽然尸觧】隋智永【王羲之孙住吴兴永福寺积年学书秃笔十瓮人来覔书者如市所居户限为之穿穴乃用鐡叶裹之人谓之鐡门限后取笔头瘗之号退笔塜自制铭志】唐皎然【字清画姓谢氏吴兴人灵运十世孙居杼山顔真卿为刺史集文士韵海皎然预其论著尤工诗贞元中集贤院取其集藏之于頔为序】髙闲【乌程人寓湖州开元寺具戒律善草书宣宗时召对赐以紫袍加大徳号为韩愈所知作序送之】五代韩必吴崧【唐末两人与吴珪吴顼皮光业林升罗隐何肃同居长城八座山号曰八友已而稍稍防去武肃王时两人偕隐于洛坞日以炼丹为事遣罗隠招之两人隠入石壁中至今名为二仙石壁】元莫元【名起炎归安人蒙子防习举子业三试有司不利乃着道士服更号月入青城山见徐无极授五雷法自是召雷雨治鬼魅动辄验世祖遣中书舍人人崔彧求异人于江南得之赏赉优异】清珙【字石屋得法于及庵信禅师退居霅溪之西至正间诏赐金襴衣有石屋诗集】觉岸【乌程寳相寺沙门也博通古今尝考释氏事实年经国纬着为手鉴名释氏稽古畧李桓序云实能补国史之未周葺禅编之大偹】明沈野云【名道宁归安人防有道术大旱令祈雨大雨随至成祖北征仁宗监国问事多竒验仁宗尝御制道人传封为至道髙士】
　　土产绫【唐书地理志湖州土贡乌眼绫明统志各县皆出】绵【唐书地理志湖州土贡绵旧志各县出武康有鵞脂绵为最】防【唐书地理志湖州土贡防旧志出菱湖者佳又出各色纱双林出包头纱】绉【湖绉起于明时又有花有素】丝【明统志各县皆出旧志菱湖洛舍者为第一】米【唐书地理志湖州土贡糯米黄粮】桑【郡城东多桑堐吴兴掌故蚕桑之利莫盛于湖】苎【徳清出寰宇记苎溪以贡苎得名】茶【唐书地理志湖州土贡紫笋茶又长城县顾山有茶以供贡旧志今茶以长兴罗为最】酒【张景阳七命酒则荆南乌程荆南者荆溪之南也元和郡县志长城若溪水醸酒最酽俗称若　下酒旧志今沈氏三白酒甲江南】蜜【唐书地理志湖州土贡】木【唐书地理志湖州土贡木杬子】乳柑【唐书地理志湖州土贡】杨梅【寰宇记长城县石郭山产杨梅贡御旧志出弁山东陈湾者佳】栗【出安吉孝丰】菱【明统志归安县菱湖出】莼菜【明统志乌程县苏湾出】紫鱼【乌程县出寰宇记浮玉之山苕水出其隂中多紫鱼又鳜鱼归安县出】漆噐【唐书地理志湖州贡】笔【明统志归安县出旧志元时冯应科陆文宝善制华其乡习而精之故湖笔名于世今出归安善琏村】石【白居易有太湖石记方舆胜覧州界土产也旧志武康石黑而润文如波浪最竒胜又安吉出桃花石】炭煤【长兴县合溪镇出】镜【旧志郡城出最知名者薛氏】












　　钦定大清一统志巻之二百二十三
<史部,地理类,总志之属,大清一统志,宁波府图>
<史部,地理类,总志之属,大清一统志,宁波府图>
<史部,地理类,总志之属,大清一统志,宁波府表>
<史部,地理类,总志之属,大清一统志,宁波府表>
　　钦定四库全书
　　钦定大清一统志巻二百二十四
　　宁波府【在浙江省治东南四百八十里东西距二百二十四里南北距二百八里东至海岸一百四里西至绍兴府余姚县界一百二十里南至台州府宁海县界一百四十六里北至海岸六十二里越海即江苏松江府界东南至海岸一百十二里西南至台州府宁海县界一百二十六里东北至海岸七十二里西北至绍兴府余姚县界一百五里自府治至　京师四千六百四十里】
　　分野天文斗牛分野星纪之次
　　建置沿革禹贡扬州之域春秋时越地秦属会稽郡汉为会稽郡鄞鄮句章三县地后尝为东部都尉治【会稽典録阳朔元年徙东部都尉治鄞或有防害复徙句章】后汉亦属会稽郡晋宋至隋皆因之唐武徳四年始置鄞州八年州废还属越州开元二十六年复置明州【唐书地理志采访使徐澣奏置以境有四明山为名】天宝元年改为余姚郡属江南东道乾元初复曰明州属浙江东道五代属吴越国【梁开平三年吴越升州为望海军宋建隆元年改奉国军】宋曰明州奉化郡属浙东路【绍兴三年置沿海制置使】绍熙五年升庆元府【以宁宗潜邸也】元至元十三年改置宣慰司十四年改庆元路明初复为明州府洪武十四年改宁波府
</div>
    <div class="pagination">
<a href="大清一统志_page106.html">上一页</a><span>...</span><a href="大清一统志_page102.html">102</a><a href="大清一统志_page103.html">103</a><a href="大清一统志_page104.html">104</a><a href="大清一统志_page105.html">105</a><a href="大清一统志_page106.html">106</a><span class="current-page">107</span><a href="大清一统志_page108.html">108</a><a href="大清一统志_page109.html">109</a><a href="大清一统志_page110.html">110</a><a href="大清一统志_page111.html">111</a><a href="大清一统志_page112.html">112</a><span>...</span><a href="大清一统志_page108.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
