<!DOCTYPE html>
<html>
<head>
    <meta charset="UTF-8">
    <title>广东通志 - 第 62 页/共 352 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>广东通志 - 第 62 页/共 352 页</h1>
    <div class="content">　　平逺县
　　山麟石山　在城西一里髙九十三丈周围二里余凤山　在城南三里旧名鹅山髙二百九十五丈周围四里髙峰耸秀拱照邑治为前屏
　　尖笔山　在城东三里髙二百六十二丈周围四里余峙黉宫之东南为文笔峰
　　顶山　在城北三十里【旧志作顶山在城北五十里误】接连江西长宁县界内平逺倚之为屏山多白云天霁不散
　　五子石　在城东北三十里髙一百四十八丈周围一里余石峰矗立地势盘互通福建武平
　　凤头嶂　在城西北三十里髙三百四十丈周围四里余又名硿头江西长宁县交界
　　铁鑛山　在城东南四十里髙一百五十八丈周围一里余
　　卓笔山　在城南六十里髙二百五十一丈周围四里余髙出羣峰如卓笔然右有三段岭
　　石龙山　在城西南七十五里髙一百丈周围一里余麓阜巉峭冈脊平衍上有万斛泉
　　南台石　在城西南八十里髙四百八十丈周围四里余四面壁立中通一径跻巅平衍可居万家
　　水县前溪　发源长军项山流二十五里至西门沿南而东纡回至湍下水口共七十里而入镇平界
　　坝头溪　发源三段岭经东石歴坝头聚水成溪六十里而至徐溪为镇平县界小舟可达于郡
　　温泉　在城东南五十里有水一潭濶三四尺深约尺许
　　按旧志误载緑水湖石窟溪长潭三水系属镇平县
　　镇平县
　　山桂岭　在县治北髙数十丈周围六里永镇楼居其上旧名蕉岭为学主山
　　三台山　在城北附郭半里髙约二百丈周围十里三山圆秀环绕县治为邑华葢
　　章坑笔山　在城东北五里髙约三百丈周围二十里诸峰簇秀形如双笔
　　马鞍岭　在城南五里石窟溪东防髙约八十丈周围一十里与神冈对峙为邑之内水口
　　神冈　在城南五里石窟溪西防髙约二十丈周围三里与马鞍岭对峙为邑之内水口
　　九曲岭　在城东南一十里髙四百丈周围一十五里屈曲险峻逈异诸岭通程乡县
　　杨子殿山　在城西北一十里髙约二百丈周围一十里三山卓立形如笔架通平逺县
　　翀天凤山　在城西南一十里髙约二百余丈周围八里山势髙耸望之如凤翀天通平逺县
　　羊椆嶂　在城东南一十里髙约二百五十丈周围一十六里山势层叠状如楼台鼓角
　　燕尾山　在城西北一十五里髙约三百丈周围二十里以形名为平逺镇平二县分界
　　龙鬭山　在城南一十五里髙约百余丈周围五里两山对峙势若龙鬬
　　杜子岭　在城西一十五里髙约一百五十丈周围二十里
　　顺岭　在城南一十五里髙约九十丈周围五里山势雄峻
　　石窟洞　在城东北一十五里广五尺深二十丈今塞【旧志作石室洞误】
　　天马山　在城南一十五里【旧志二十里误】髙约一百丈周围六里近龙鬬山形势雄昻状若天马
　　文基山　在城北二十里髙约二百丈周围十五里旧名牛子嵊又名员子山后更今名通武平县
　　龙藏嶂　在城南二十里髙约二百丈周围一十里峰峦叠耸势若龙腾
　　诰轴山　在城南二十里髙约二百丈周围七里形如诰轴为县治儒学朝山其右为九子岭
　　大峰嶂　在城东二十里髙约四百丈周围二十五里尖峰插汉状如卓笔山半有湖
　　铁山嶂　在城西二十五里髙三百丈周围二十里色若皂染形如寳葢通平逺县
　　西山嶂　在城西二十五里髙约三百丈周围二十里通平逺县
　　香炉嶂　在城南三十里髙约一百八十丈周围七里三峰分峙形如香炉时有烟云出其上故名
　　狮子嶂　在城东三十里髙约三百丈周围二十里通程乡县
　　大象岭　在城南三十里髙约七十丈周围十五里以形似名
　　游曦岩　在城东南三十里髙一丈五尺深半里有石鼓石钟石盂仙人履迹
　　河林冈　在城北三十五里髙约三百丈周围一十二里通福建武平县
　　南山嶂　在城南四十里髙约三百丈周围二十里逺望如双笔为邑之外水口通程乡县
　　百丈磜　在城东四十里以其髙百丈故名周围二十里通福建武平县
　　黄祐笔山　在城东北五十里【旧志城东十五里误】髙约二百丈周围三十里连程乡武平界
　　水石窟溪　在城西一里许发源福建武平入于程乡河经大埔饶平二县达潮州府注于海
　　长潭　在城西北二里石窟溪其水四时常绿深不可测上有仙人桥迹
　　徐溪　在城西二十五里发源平逺县埧头入于石窟溪
　　横梁溪　在城西南三十五里发源平逺县大柘村与石窟溪合而南流
　　绿水湖　在城北三十五里渊深莫测与县西长潭通清浊相应【事详古迹】













　　广东通志卷十一
<史部,地理类,都会郡县之属,广东通志>
　　钦定四库全书
　　广东通志卷十二
　　山川志【三】
　　肇庆府
　　高要县
　　山宝月台　在城北平地突起望之如台宋守包拯建星岩书院其上乆圯【事详古迹】
　　石头冈　在城东一里突起十余丈巨石嶙峋府城第一重下闗也阅江楼在其上
　　登云台　在城西一里高二丈其顶寛平因以台名相连爲龙顶冈爲三台冈
　　石顶冈　在城东五里【旧志二里误】纵横巨石浮出水际府城第二重下闗也崇禧塔建其上又东五里渡头有元魁塔
　　进唐冈　在城东南五里【旧志三里误】爲学宫南山上有文明塔稍东爲高榕冈其上有防峰塔
　　定山　在城北六里一名定山一名石室山一名员屋山一名高星山广六十余丈高二百余丈谓之崧台其下有石室南北二门状若人工其中室栊高约五丈余寛广可坐百余人东壁有景福二大字唐李邕书也直北梯石而上有斗魁台
　　白沙冈　在城西七里秀拔高耸爲郡之来脉
　　王侯峯　在城东南七里高百余丈
　　北岭　在城北十里【旧志七里误】高千丈盘亘百余里爲府治后山峯峦连属宛若屛障其中一峰屹立雄杰名将军岭
　　双源洞　在北岭前洞口石如堵崖高丈许深暗不可入
　　七星岩　连属崧台七岩列峙如北斗状中爲石室岩东爲屛风岩阆风岩西爲天柱岩蟾蜍岩仙掌岩西北爲阿坡岩诸峯皆壁削离竒嵌空秀峙沥湖环之亦端州一竒观也
　　石洞　在城北十五里穹窿敞洞门高十余丈洞中石森立如防狮子冈与石洞相接
　　河鼓岩　在城北二十里状如石室有两门皆南向中积水如叠鼓诸岩皆水环石独此岩石环水
　　小湘峡　在城西二十里【旧志三十里误】高五十丈羣峰矗峙大江西连爲大湘峡
　　云从山　在城南二十里高百余丈层峦叠巘秀出天表云见则雨故名稍南爲寳莲台高三丈其阜若台九洲冈　在城东南二十里高三十丈【旧志未载今查出】羚羊峡　在城东三十里高百余丈延袤二十里夹束江流爲郡之鎻钥相传山有羊化石因名又名灵羊一名高峡山古有峡山寺今名灵山寺峡东对岸山有石砚坑即唐宋采砚坑也
　　铜鼓山　在城西南三十里高千丈山色防黑则鲜洁则晴郡人以爲隂晴之验又十里爲茍径山
　　顶湖山　在城东北四十里高千余丈山顶有湖四时不竭山半有白云古刹绕寺产佳茗东北四里有飞泉洞瀑布飞流如万斛珠上有方石容二十人
　　新妇岭　在城南四十里顶上平濶内有池水深数尺旁一石若新妇洗妆故名
　　紫荆山　在城东南五十里高百丈接界高明西连有南蓬岭官棠山【旧志未载今查出】
　　神符岩　在城南五十里土山戴石峭立如壁岩口有井嵗旱取水祷雨谓之龙井
　　烂柯山　在城东南五十里高百余丈峯如卓笔俗传樵子观碁处后人于石上镌烂柯处三大字径尺余叠石爲莲圣庵
　　白猪冈　在城西南五十里高百丈有石如猪嵗旱乡人祷以白泥涂石
　　九坑山　在城东北五十里高五百余丈岀泉九派旧有茶园四十四所
　　望夫山　在城西八十里【旧志九十里误】高三百丈盘亘数十里屹然际天内有猺人
　　金洲冈　在城东稍南九十里巨石嶙峋高数十丈屹立水濵旁爲大顶冈上有金洲塔
　　劳山　在城东北一百里高五百余丈山径险狭樵者劳焉故名
　　腾山　在城西北一百里山势险峻
　　水西江　在城南经广西数千里东流而来岀高峡滙北江南入于海亦名大江即端溪也
　　沥湖　又名沥水在城北五里【旧志东北三十里误】源出北岭诸涧环绕石室诸峯有跃龙桥
　　新江口　在城南五里即新兴县之新江水北流一百余里至此会入西江
　　宋崇水　在城东南二十里源出良村都诸山西北流入于江以经宋崇旧郡址得名
</div>
    <div class="pagination">
<a href="广东通志_page61.html">上一页</a><span>...</span><a href="广东通志_page57.html">57</a><a href="广东通志_page58.html">58</a><a href="广东通志_page59.html">59</a><a href="广东通志_page60.html">60</a><a href="广东通志_page61.html">61</a><span class="current-page">62</span><a href="广东通志_page63.html">63</a><a href="广东通志_page64.html">64</a><a href="广东通志_page65.html">65</a><a href="广东通志_page66.html">66</a><a href="广东通志_page67.html">67</a><span>...</span><a href="广东通志_page63.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
