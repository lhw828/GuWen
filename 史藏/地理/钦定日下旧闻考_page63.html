<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 63 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 63 页/共 698 页</h1>
    <div class="content">四月卄八日紫光阁凯宴成功诸将士有序绩宣西僰洗兵波靖金川凯叶南勲锡宴筵开紫阁旋跸 
举劳还之典昨朝纔解征衣御楼受俘获之仪诘旦全陈繋组念徼外栈穿氷雪瘁以五年指壁间米 
聚山川成于百战功宜懋赏允兹晋爵加章实称循名遂尔图形系赞繄此日同堂之恺乐酬诸臣歴 
岁之荩诚酌酒亲颁一釂沾殊非易承筐共拜千缗赉亦奚多抚陈迹以増怀难忘视昔幸后来之继
 踵益勉从今六章讵曰侈文亿载愿言偃武己巳班师原赦罪己巳之奏凯非受降乃赦罪彼乃所属 
土司逆命则讨之服罪而赦之安得与外夷相提并论谓之受降哉丙申宴凯信成功樊崇甫以十年 
叛郎卡自赦罪之后未及十年即侵扰邻境念畨俗构争乃其常事遂置不问莽布奚当六战雄蚕食 
狼贪终弗改鸡连鲵取孰矜穷五年宵旰劳西顾幸覩酬勲礼乐融郊劳昨还晓受俘礼应凯宴答功 
肤修仪偃伯斯宜矣夜雨朝晴有是乎廿七夜半后快澍渥沾未晓而霁夜雨朝晴最为难得于盛典 
尤觉相宜紫阁貌图俾绩显金巵手赐按名呼宴间召将军阿桂丰升额参赞海兰察额森特领队大 
臣奎林和隆武福康安普尔普并择其余劳绩茂着之人及军机大臣舒赫徳于敏中福隆安等至坐 
前亲赐巵酒以示优眷鋋瘢着处恫关切念此何敢耀武吾美诺重征得重易勒围多战信多劳初攻 
趱拉虽经岁始平及収复美诺诸境则未旬日而蒇事至促浸则层层险阻赖阿桂不惮艰瘁将士奋 
勇宣劳每因难以奏绩前后不啻百战讵予陇蜀无己望念彼孽芽有藉薅资哩卡丫消雪窟木思西 
里化氷嶆而今都是光明境屯戍相将事 槔上将归来是近臣阿桂丰升额俱军机大臣兼领侍卫 
内大臣其余亦在御前干清门行走者多国朝家法万年循解兵笑彼一杯酒示泽欣兹满座春夷乐 
宁须辟僸佅俘歌合此奏单侲阿桂等所俘番童有习锅庄及斯甲鲁者即番中傩戏也亦命陈之宴 
次鸿勲集矣雨旸若祗恐骄生志倍寅紫光阁峙液池边为写战图廊展前紫光阁壁间旧列西师战 
图已满昨岁展拓前楹以备绘金川战绩命将军等具稿以进择其事最大战最幸者绘之幸矣竟如 
操左劵嘉哉所赖掌中权扬威捣险重无藉槖剑弢弓合有然五载劬劳信不易一为欢喜一为怜伊 
犁回部早成勲又勒画图新旧分讵我佳兵不知戢奈其伏莽敢忘勤索诺木济其父恶蚕食邻封与 
僧格桑狼狈为奸背恩反噬不得不声罪致讨今幸成功而追忆艰险不啻痛定之思矣频思旧绩翻 
因戚多出翘材继以欣平定伊犁回部时所绘一百功臣今存者不过十之一二抚念慨然今所绘功 
臣中世家子弟及新进之人颇不乏翘材则又为之欣幸云湛露采薇重赋罢益钦保泰敢云云又御 
制尊藏得胜灵纛于紫光阁诗以纪事有序师中麾督劘旌军胜壮风云之色徼外绩成偃伯兵销腾 
日月之光郊台既列拜以告勲紫阁遂尊藏而志武溯自虎符申命壁垒新而一将宣劳因之貔旅同 
心弓刀利而八旗鼓勇应指挥以破险咸励赳赳桓桓运钤略以出竒仍合堂堂正正艰辛百战先登 
则蚁聚就殱摩荡七斿并举则鹰扬奋击顾壁间之图画建牙称是英姿振地角之鼓钲展斾知其勇 
号韬函嫓昔与西陲珠饰以交辉櫜戢从今叶北斗玊衡而永定郊台武定叩苍穹陈列灵斿凯礼雄 
宣力勤劳资众将坐谋筹划赖元戎建时吉气占刚日竖处军祥符胜风例以伊犁及回部尊藏髙阁 
纪成功又御制弆藏所获金川军器于紫光阁并志以诗有序卭笼劖净深林无伏莽之遗盘木俘来 
逺徼有戢戈之喜指 战图张壁慑我威弧捡稽获簿陈庭収其脱 金璅已抛残重甲嗤犀兕之尚 
多铅丸惟悬剩空囊识虫沙之早化短锋谁佩漫矜犵党之铦左插何施自敛脱光之影荡两川而兵 
洗金气全消铸九鼎以勲铭铜标讵比虎皮韬椟连函用志武成凤咮濡毫长律宁夸文具出师宁曰 
图俘物弆器亦因纪武功贝甲蛮刀胥就获搴旗斩将并称雄金川金小穴俱扫两金川分东西东为 
小金川西为金川俗亦谓之大金川云白鹿白狼迹岂同那肯事平忘众力惟应泰保慎吾衷乾隆四 
十二年御制紫光阁曲宴即席成什紫阁筵开迓始春每教卜日先于人去声是日为人日前一日民 
安物阜期引翼北溟西戎集仰鳞时朝正新旧诸藩年班回部哈萨克来使及轮班觐谒之士司等咸 
集并命与宴众土司都欣得所两金川那更侵邻战图左右陈前庑预拓阁之前庑以待纪功今张战 
图于壁叨沐天庥倍敬寅臣等谨按平定伊犁回部及两金川武功告成铭勲纪事悉仰宸章谨依次 
胪载至节年锡宴外藩之什谨绎有闗纪述事实者恭载卷内余不备录 
钦定日下旧闻考卷二十四 
钦定四库全书 
钦定日下旧闻考卷二十五 
国朝宫室十七西苑五 
紫光阁后为武成殿国朝宫史臣等谨按武成殿内御题额曰绥邦懐逺聫曰两阶千羽钦虞典六律
 宫啇奏采薇正中书御制辛巳题句左右壁门张御制开惑论西师诗东西两壁绘西师劳绩诸图两 
庑各十有五楹石刻御制自乙亥军兴讫己卯成功诗二百二十四首详载御制诗二集中兹不具録 
御制开惑论夫人情有所弗 于懐者则不能无惑况西师之役决机于午夜之密勿驰檄于絶域之 
阻阂语言泮不相同风俗夐然各别是安能人人而告之以袪其疑故事以问明理以答晰因仿四子 
讲德之遗意作开惑论其辞曰有春秋硕儒者是古卑今循规蹈矩喜寛衣博带如鲁诸生厌突挮脂 
韦若楚公子闻信天主人欲有所缔构挞伐虽不敢面折其非而每退有后语也既而定伊犁俘名王 
成旧志辟新疆兵不血刃而归马于华山之阳西陲一役自乙亥春两路大兵进发所过迎降恐后遂 
擒逹瓦齐定伊犁隶属诸部及秋已告成事无顿弦遗镞之费乃造于臻成大夫之席曰唉有是哉有 
是哉走怀杞人之忧有日矣夫守在四夷其德莫恢佳兵不祥其理莫赅今所见者迥异乎所闻则是 
秦王不必筑长城而汉武不必悔轮台也曷以启予蒙乎大夫曰子不闻长卿之言乎非常者固常人 
之所疑也无何阿逆叛羣凶应如蜩如螗曰枭曰獍断驿掳牧奋臂以逞一二只行野宿者或致戕其 
身命阿睦尔撒纳潜蓄异志乗我师既平凖夷觐为四部大台吉未遂中途叛逃而一时逆党如伊犁 
之巴磉克什木西路之阿巴噶斯哈丹北路之包沁等先后（火肩）附断台肆掠道路为梗是硕儒复 
过大夫之闾曰如何如何果不出吾所讶宜亟罢是役祸庶少辑大夫曰子姑俟之于时师重进渠逺 
跳顺者抚逆者剿丙子春我师整旅讨逆阿睦尔撒纳窜去其党并就剿抚伊犁复定先是喀尔喀有 
青滚杂卜者（犭票）狡佥回之駻獟也以收都尔伯特四部时曽贾其牛羊用赐新抚乃藉以煽惑众 
喀尔喀且欲私通阿逆之丑虏青滚杂卜本喀尔喀台吉恩封郡王从征密 令将军等计擒阿逆时 
青滚杂卜实漏其信复自军营逃回游牧蛊众撤卡甘心从贼为我参赞大臣纳木札尔执送京师得 
正显戮阿逆旣窜罪人斯得喀尔喀众以休以息然彼时将师之臣追阿逆于哈萨克为其所卖同时 
凖噶尔宰桑之在役者皆习为盗而惯军诈者也见而轻之时阿逆窜迹哈萨克方以谲计缓师而将 
军达尔党阿不审先机竟尔按兵待献坐失事会既罢役则相率为乱欲复其旧制而耻为我臣是和 
起被斯于辟展兆惠战出于济尔哈朗之所因也厄鲁特宰桑等从征哈萨克者既心轻将帅所为思 
逞乱阶将军和起方往追巴雅尔至辟展为逆回莽噶里克厄鲁特呢吗等设计遣散驼马仓卒被害 
而将军兆惠自济尔哈朗力战得出贼势复辑硕儒曰吁是葢祸结兵连吾不知何日之息肩矣尔其 
重整四甄夹攻两路阿逆复自哈萨克窜归适遇我师又仓黄而遁去葢自是哈萨克亦面内归化欲 
助我以擒阿逆而阿逆乃只身入俄罗斯境穷极伏冥诛之故也哈萨克以素稔阿逆反复且畏懐中 
朝威德奉表来归请以擒贼自効逆势益蹙仅以残喙投俄罗斯毙焉遣侍郎三泰验实以闻豺狼不 
可以犬豕蓄鸱鸮不可以鸡鸭育是反复喜乱之徒再存之再不知感且残贼为奸焉是惟翦刈灰灭 
之而已更不可以仁义化迁乃欲姑息了事者又以为不杀降人夫不杀降人可留降人之马而与之 
足力以受其愚则大不可满福之遇难以及助二回酋与我抗衡皆此色拉斯吗唬斯二鄂拓之所构 
祸也丁丑春复命将军成衮札卜参赞舒赫德等由朱尔都斯路进伊犁将军兆惠参赞富德等由额 
林哈必尔罕路进塔本集赛而成衮札卜等遇克勒特乌鲁特色拉斯吗唬斯等鄂拓克皆抚降其众 
不取其马驼大军过而贼皆反去乃遣都统满福领偏师追剿色拉斯吗唬斯二鄂拓贼人诡持军门 
札自称已就降抚并云前驱除道以待满福行次哈拉和落竟以堕计捐躯至库车之稽绩实偾辕于 
逍遥更将申律旗鼓一新遂长躯直入而功垂成于崇朝先是大和卓木既还故部乃阿逆之叛小和 
卓木孤恩助恶及兴师问罪围库车城而小和卓木来援身窜入城自投罗网雅尔哈善纵贼失机遂 
致养痈贻患黒水之守主客众寡之势虽愚者亦知其漂摇以三千余人敌数万众而搜穴得米掘井 
得泉贼铳着木取铅丸数无万反以撃贼无不中贼之酋豪于是两军相合贼乃遁逃及穷追异域驻 
旅驰檄献馘称臣遂成耆定之功髙戊寅冬将军兆惠直薄叶尔奇木道逺马疲被遮固守时经三月 
深沟髙垒贼不敢侵且屡获神应而夏前调兵在道副将军富德得以檄促赴援又参赞大臣阿里衮 
解马适至内外夹击军威大振至己卯夏酋惧六师继进弃城逺遁入拔逹山界寻以追兵压境其汗 
素尔坦沙闻风归化杀贼函首以献回部悉平西邮永定臻成大夫乃进春秋硕儒而诏之曰两大部 
落不为不强周二万余里不为不广五年成功不为不速前歌后舞不为不祥子徒见始事之秋选愞 
畏葸者之腾口是所谓人然亦然人否亦否者也且师旅征伐之于国犹雷霆霜雪之于天非霜雪则
 万彚烦嚣之气不荡涤非雷霆则四时湮郁之气不鬯宣非师旅征伐则梗我王化者无以詟伏惩创 
不敢抗干是以诘戎扬烈益当廑于重熙累洽之年也子独不见逹瓦齐之懵懵乎逹瓦齐献俘后赦 
不诛且优赐王爵以善终设云事慎首祸礼不纳叛是俨然以外夷弑君者为敌国岂不甹我君哉硕 
儒曰岂谓是哉阳舒阴惨生民大情离忧合欢品物同性絶者不可复属死者不可复生损兵折将无 
补功成大夫曰吁子所谓执迷而不悟者矣成大事者不顾小谋图大全者寜辞小害示应于近者逺 
有可察托验于显者 或可 且子亦知损兵折将之由乎彼或内怯于心外受人诒决机不审迟疑 
擿埴而自贻伊悔岂主人之辠哉若夫虎臣罴士折冲宣力马超囊足姚期摄帻渴赏捐躯实不乏人 
而一闻如是者午夜为之酸心举案为之忘食虽刻木结蒲无以加兹而且赏延后昆太常纪绩如子 
所云则汉祖唐宗拨乱草创之初寜无一人结缨死绥者哉礼记听磬声则思又何以云乎故非沈机 
不足以图功非果断不足以定业彼其狼狈相顾潜包祸谋者以螳蜋之斧御隆车之辙不自笇量何 
</div>
    <div class="pagination">
<a href="钦定日下旧闻考_page62.html">上一页</a><span>...</span><a href="钦定日下旧闻考_page58.html">58</a><a href="钦定日下旧闻考_page59.html">59</a><a href="钦定日下旧闻考_page60.html">60</a><a href="钦定日下旧闻考_page61.html">61</a><a href="钦定日下旧闻考_page62.html">62</a><span class="current-page">63</span><a href="钦定日下旧闻考_page64.html">64</a><a href="钦定日下旧闻考_page65.html">65</a><a href="钦定日下旧闻考_page66.html">66</a><a href="钦定日下旧闻考_page67.html">67</a><a href="钦定日下旧闻考_page68.html">68</a><span>...</span><a href="钦定日下旧闻考_page64.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
