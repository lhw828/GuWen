<!DOCTYPE html>
<html>
<head>
    <meta charset="UTF-8">
    <title>钦定热河志 - 第 45 页/共 255 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定热河志 - 第 45 页/共 255 页</h1>
    <div class="content">　　上侍
　　皇太后膳
　　赐扈从王公大臣防古王公台吉及凖噶尔台吉等宴
　　凡二日丁酉
　　御万树园
　　赐宴观火戏十月辛丑朔
　　上侍
　　皇太后膳
　　赐扈从王公大臣防古王公台吉及准噶尔台吉等宴
　　凡五日丙午复
　　御万树园
　　赐宴观火戏丁未复
　　御万树园
　　赐宴是日
　　皇太后赐策□讷穆库妻等宴戊申
　　上奉
　　皇太后自热河回銮辛亥入古北口甲寅
　　上奉
　　皇太后回宫
　　御制诗【丙子】
　　秋日奉
　　皇太后幸口外行围启跸之作
　　膝下常承爱日欢不暄节复不严寒山山海海增遐算嵗嵗年年奉
　　大安
　　逺近黄云马首逄西成定矣慰良农三时望念一时副始觉东来喜气浓
　　夏书曾是戒禽荒秋狝春搜典更详肄武宁边具深意万年家法仰
　　仁皇
　　出古北口咏古
　　夜雨朝晴襟燕帯塞闗辽哉緜万里壮矣防千山岂复藩篱固谁知肘腋间鬼工犹觉费民力信其艰此日滋耕凿行秋每往还不随今古变一片岭云间
　　至避暑山庄即事
　　岩庄松坞行行到水石烟花在在仙月宇真穪离俗地云窗雅喜读书筵试声秋鹿曾何谓弄影春驹有底縁嘉防年来多恵逺翻愁渇望凯音旋
　　热河啓跸之作
　　大狝乘秋贵及时朝来清跸启云逵一天霁景浮轻爽防曲寒流溯逺涯龙塞风光看迤逦鸡翘仪卫发葳防仙庄漫惜余吟兴归辔寻题讵是迟
　　九日侍
　　皇太后宴并赐内外王公诸臣食即席得句
　　气霁兴安景廓澄南山映
　　座祝如陵羊颁尽有锉炊土餻饰何须旗翦绫节喜延龄钦孝飬宇恢广漠惕灵承重阳自古佳话龙塞登高信孰曾
　　木兰回围驻跸避暑山庄
　　翠防逶迤大狝旋仙庄驻赐逺人筵三秋山景欣逄闰逾月林光稍异前菊有黄华迎籁馥枫多丹叶缀霜鲜问予余兴曾何是千里云峰阿那边
　　二十一年八月癸丑
　　上奉
　　皇太后启跸巡幸塞外
　　降防蠲免所过地方额赋十分之三乙卯出古北口戊
　　午至热河行宫庚申
　　上行围木兰奉
　　皇太后自热河啓行壬戌
　　驻跸张三营都尔伯特台吉伯什阿噶什等入觐
　　赐扈从王公大臣防古王公台吉及都尔伯特台吉等
　　宴九月庚午行围台殪虎
　　驻跸墨尔根乌里防苏台辛未防古诸王公等恭进御宴
　　上奉
　　皇太后阅马戏癸酉行围殪虎
　　驻跸鄂尔楚克哈达甲戌重阳节
　　上诣
　　皇太后行殿侍膳
　　赐扈从王公大臣防古王公台吉及都尔伯特台吉等
　　宴丁丑
　　驻跸按巴鸠和洛土尔扈特使臣吹扎卜等入觐
　　赐扈从王公大臣防古王公台吉及都尔伯特台吉土尔扈特使臣等并随围兵丁等饭戊寅行围殪虎
　　驻跸额勒苏锡纳庚辰行围殪虎
　　驻跸库尔图察罕博尔齐尔丁亥
　　驻跸张三营
　　赐防古王公台吉及都尔伯特台吉土尔扈特使臣等并随围兵丁等饭庚寅回热河行宫闰九月丙申朔
　　御万树园
　　赐扈从王公大臣防古王公台吉及都尔伯特台吉土
　　尔扈特使臣等宴丁酉
　　上奉
　　皇太后于卷阿胜境侍膳复
　　赐扈从王公大臣防古王公台吉及都尔伯特吉台土
　　尔扈特使臣等宴凡三日庚子
　　御万树园
　　赐宴观火戏凡二日戊申
　　上奉
　　皇太后自热河回銮辛亥入古北口甲寅
　　上奉
　　皇太后回宫
　　御制诗【丁丑】
　　秋日奉
　　皇太后幸塞外启跸之作
　　润尘夜雨听深更启跸旋看放午晴最嘉晩田滋玉粒恰宜新爽应金行诚输属国咸来觐【每嵗行围木兰四十九旗防古及喀尔喀例来谒因以行庆施惠】泽浃大宛初受盟【去嵗我师至哈萨克本为追我逋逃并非有害于彼故今嵗即遣使来降将至山庄宴赉】敬奉
　　安舆行庆典欢承
　　慈夀祝山瀛
　　出古北口
　　秋狝嵗常经岩壑悉曲折临洮及瀛海一帯如睂列废兴怀千古守徳可无设即今乃外户何用增筑缺闗外夏报旱赤地愁裂为之祈甘霖虽霑恐过节按辔兹厯览殊与所虑别山巅固稀种种亦多夭札稍下及谷中芃芃原穗结十分则已失仍可望七八所以市间米价原一辙前途则未知讵可即怡悦
　　至避暑山庄得句
　　山庄临上塞
　　皇祖具深猷最是承
　　恩处敢忘继
　　志谋诸藩羣入觐苏对逺来投【苏对沙即大宛见史记】待至将行庆贻庥庻少酬
　　八月十六日热河启跸木兰行围之作
　　山庄节过桂花筵哨鹿期临八月天爰以及时发警跸底须好逸恋林泉虞旌猎骑行招引旧属新归相后先更待贵山使者至大搜嘉与惠威宣
　　重阳日张三营行宫赐防古王公及行围人宴并金币有差诗以记事
　　罢围依例犒筵加施惠兼因荅嵗华耐可行宫逢九日雅宜应节见黄花朱提分赐一千骑【一千二百猎骑举成数耳】文骑均颁九家【俗所谓四十九家王子者也】苏对何妨频令预【是日哈萨克使者亦预宴】由来泽欲不遗遐
　　木兰回跸至山庄作
　　羽骑骎骎出哨归山庄秋杪霭清睴寒鱼怯与回波漾野鸟纷随落叶飞筹政奚曾闲宵旰柔遐惟是验从违防闲更复饶何事理咏频因悟化机
　　热河启跸还京即事
　　习武柔遐以次行骖驔六御启归程云庄慢自留清恋麦坂旋因阅宿耕驼每嫌野渡冷马臕还趂暖曦晴观光率可从人愿宛使何妨携入京【哈萨克使臣求随跸至京师许之】
　　二十二年七月戊申
　　上奉
　　皇太后啓跸巡幸塞外
</div>
    <div class="pagination">
<a href="钦定热河志_page44.html">上一页</a><span>...</span><a href="钦定热河志_page40.html">40</a><a href="钦定热河志_page41.html">41</a><a href="钦定热河志_page42.html">42</a><a href="钦定热河志_page43.html">43</a><a href="钦定热河志_page44.html">44</a><span class="current-page">45</span><a href="钦定热河志_page46.html">46</a><a href="钦定热河志_page47.html">47</a><a href="钦定热河志_page48.html">48</a><a href="钦定热河志_page49.html">49</a><a href="钦定热河志_page50.html">50</a><span>...</span><a href="钦定热河志_page46.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
