<!DOCTYPE html>
<html>
<head>
    <meta charset="UTF-8">
    <title>福州府志乾隆本 - 第 25 页/共 388 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>福州府志乾隆本 - 第 25 页/共 388 页</h1>
    <div class="content">　　瑞圣里今遂胜里
　　南塘浦一百五丈，深五尺五寸。
　　塘　浦二百三十丈，深四尺五寸。
　　潘洋浦九百五十丈，深七尺。
　　前洋浦北面一百五十丈，深六尺。
　　小桥浦七十丈，深四尺五寸。
　　孝义里
　　怀安界上浦四百四十丈，深六尺三寸。
　　桑溪里
　　叶屿古下浦六百四十丈，阔一丈七尺，深五尺。
　　湖西浦三百三十丈，深四尺五寸。
　　湖塘浦百二丈，阔八尺。
　　南塘浦三百十丈，深四尺。
　　湖　井一百三十丈，阔九尺。
　　林都衙小插浦二百一十丈，阔八尺。
　　吴石小浦七十丈，阔七尺。
　　圳尾插浦五十丈，阔一丈。
　　湖　塘二十丈，阔八尺。
　　归善里
　　桥外方家前小浦二百丈，深五尺。
　　龙　浦二百丈，深五尺。
　　西面曲浦百五十丈。
　　康山小浦二百五十丈，深八尺。
　　湖浦南面二百一十丈，阔三丈二尺，深六尺五寸。
　　潘浦南阔一丈，深五尺五寸。
　　镜　浦与崇贤里共开一百十丈，阔八尺，深五尺。
　　尾　浦二百十丈，阔一丈五尺。
　　桥里小插浦六丈一尺，阔三尺。
　　东岳塘百四十丈，阔一丈。
　　郑磜小浦九十七丈。
　　阮　塘并阔一丈。
　　浦东石祭内小浦四十八丈，阔七尺。
　　方家门前浦四十丈。
　　吴宅浦二百丈。
　　邻塘浦二百五十丈，阔八尺。
　　蒋乖浦三百丈，阔六尺。
　　郑　坂一丈，阔四尺。
　　鼓山里
　　师姑浦百四十丈，深八尺。
　　官塘浦百七十五丈，深五尺五寸。
　　东岳至牛头桥二百二十丈，深七尺。
　　西塘浦百三十丈，阔五尺。
　　塘尾浦五十八丈，深一丈一尺。
　　报慈浦二百丈，深六尺。
　　前塘浦七十丈，深五尺。
　　龙舌浦八十丈，深五尺。
　　高孤浦三十丈，深七尺。
　　高家浦一百十丈，深七尺。
　　高家田浦二十七丈，深四尺。
　　薛家前浦二十七丈，深六尺。
　　报慈浦口大浦一百一丈，阔丈八尺。
　　东坂浦九十丈，阔一丈。
　　长腹浦四十丈，阔四尺。
　　高惠里
　　王中臣浦五十七丈，阔一丈。
　　康山浦六十丈，阔一丈二尺。
　　白塔埔百九十丈十分，阔九尺九分七寸，六尺五寸。
　　南门外水闸边小浦四百丈，阔七尺。
　　五龙塘后浦三百丈。
　　郑庙边小浦五十五丈，阔四尺五寸。
　　后郑南面小浦一百三十丈，阔六尺。
　　北面小浦五十五丈，阔一丈。
　　王冢小浦一百二十丈，阔九尺。
　　王中臣小浦二十二丈，阔一丈一尺。
　　羊官路南小浦三十八丈，阔五尺。
　　白塔头小浦十五丈，阔四尺。
　　按：旧志云：蔡忠惠复古五塘，则五塘不始于忠惠可知。今旧迹湮没无考。《闽都记》云：“五龙塘后浦在高惠里，一图长三百丈。宋守蔡襄疏通水利，附郡城处溉田至三千六百余顷，至今利之。”详此，则五龙塘疑即古五塘也。识之，以备参考。
　　嘉崇里
　　羊车路口小浦三百丈，阔八尺。
　　资福院前浦二百五十四丈弱半，阔一丈五尺强半一丈，深六尺。
　　石步头浦至太平寺基庙前分二条共一千三百丈，深五尺五寸。
　　吉祥庵前浦四百九十丈，阔七尺一寸。
　　石步头浦至船梅墩二百四十六丈，阔一丈。
　　薛土寻浦九十一丈，阔一丈。
　　薛土寻重浦百五十六丈，阔九尺。
　　钱塘浦抵侯官县界三百五十丈，阔一丈。
　　马头浦抵侯官界八百丈，阔二丈五尺。
　　直渎新港在河口尾，明宏治十一年，督舶邓内监开浚。初，新港未开时，南台江水经沙合河口，凡三十有六曲，由水步门入城抵直渎，北通东湖，受东北诸山之水。《三山志》云：“南台江从江岸开河口通潮，北流至澳桥，遂通东湖，直如沟渎，号直渎浦。”自邓阉凿新港，径趋大江，便夷船往来，土人因而为市。嘉靖二年，给事谢蕡疏请塞新港，郡守江文盛踵成之，未几复溃。戊午、己未间，岛夷入寇，顺流至河口，焚杀殆尽。万历十五年，郡守江铎筑堤坝。天启三年，溃于巨浸。水利道葛寅亮复塞之，浚旧沙合河，以通水道。国朝康熙初复开。乾隆十年，巡抚周学健疏请填塞，开旧河，自路通桥起，至闽安关止，长八百二十六丈。乾隆十三年，亢旱八阅月。东关外村民以新港塞不便，环请疏凿，巡抚潘思榘从之。明谢蕡疏：“伏见福建地方，僻在一隅，依山滨海，与琉球、日本诸夷相接。琉球入贡，必由东海而入，至闽县柔远驿安歇，乘风顺潮，数日可到。缘本省城池，自晋改造以至于今。海门潮汐，由闽安镇历闽县鼓山、归善、崇贤、高惠四里，计有三十六湾，周流潆洄，抵河口水步门，散入城中诸河。譬如人血脉周流于身，营卫自有条理，以故夷人入贡，番船必候风潮撑架，曲折数日，然后可以至驿。纵有他变，不能飞渡。宏治十一年间，镇守邓太监利夷贡之便，改易从古旧河，竟将上王地方，凿透大江，名曰新港。是若人之一身，塞其血脉之周流，而惟此咽喉之直，致番船虽便其往来，地方多为其亏害。姑以其要言之：水势直达，江河无别，抑或夷性无常，如近日宁波倭夷之仇杀，非惟居民受其荼毒，而城难保其固也，此其为害一也。新港之开，将本州膏腴民田凿断一顷有余，以致浮粮在户，累年赔纳粮差，此其为害二也。又港门水急，舟楫往来，即为激破，桥梁累为冲塌。递年辄费有司修理，此其为害三也。夏秋之间，洪水泛涨，滨河田土被其崩坏，贫民赔垫租税，此其为害四也。南台河口，临江入家居屋多漂流，数年之内，十室九空，此其为害五也。旧河三十六湾之水，迂回纡缓，远近田土资其灌溉者，约万余顷。今水利不通，田皆荒芜，齐民将弃业而逃矣！此其为害六也。载观晋安《八闽志》所载，晋郭璞《迁城记》有曰：‘逢兵不乱，逢饥不荒。’昔乃乐土也，一自新港之开，旧河已塞，水失故道，禾稻损伤，仓无余积，库无余财，迩年强军作乱，几陷城池，议者皆归咎于新港之伤也。今旧河复，新港不塞，第恐水势难移，终无止极，非惟桑田变成沧海，而外夷窥占，强军倡乱之谋，或生萧墙之内矣。然新港之塞，横阔只有数十余丈，为力甚易。旧河之复，除水道尚流外，其壅者只有四里之余，少加疏浚，则潮汐往来，水由故道，近功亦可成焉。计其功成，杜其后患，此先事者之所必忧也。”
　　合浦南里今江左里
　　象村官塘七百余丈，阔二丈五尺。
　　猴屿官塘上屿四十丈，阔八尺。中港三十丈，阔七尺。下屿同。
　　蒜村石泉庄塘十三丈，阔二丈二尺。
　　合浦北里今江右里
　　翁崎石村官塘东西总七百余丈，阔四尺。
　　大盂官塘九百五十丈，阔三丈五尺。
　　浩溪陈塘十三丈，阔一丈五尺。
　　东岐闸
　　岊溪闸
　　浩溪闸
　　龙塘闸
　　海畔里今嘉登里
　　董续洲赡学塘八十丈，阔三丈一尺。
　　王浦翁塘三百丈，阔七尺五寸。
　　后屿清福塘二十丈，阔七丈二尺。
　　上湾王塘七百余丈，阔五丈二尺。
　　白岩陈塘二百丈，阔五丈二尺。
　　良陀林塘四十丈，阔三丈一尺。
　　井附
　　七星井其六在宣政街之内，其一在还珠门之外，今名七福井。
　　苏公井宋提刑苏舜元凿十二井。一嘉荣坊内，一开元寺南，一庆城寺南，一石井巷，其八俱在侯官县。
</div>
    <div class="pagination">
<a href="福州府志乾隆本_page24.html">上一页</a><span>...</span><a href="福州府志乾隆本_page20.html">20</a><a href="福州府志乾隆本_page21.html">21</a><a href="福州府志乾隆本_page22.html">22</a><a href="福州府志乾隆本_page23.html">23</a><a href="福州府志乾隆本_page24.html">24</a><span class="current-page">25</span><a href="福州府志乾隆本_page26.html">26</a><a href="福州府志乾隆本_page27.html">27</a><a href="福州府志乾隆本_page28.html">28</a><a href="福州府志乾隆本_page29.html">29</a><a href="福州府志乾隆本_page30.html">30</a><span>...</span><a href="福州府志乾隆本_page26.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
