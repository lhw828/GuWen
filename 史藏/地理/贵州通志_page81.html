<!DOCTYPE html>
<html>
<head>
    <meta charset="UTF-8">
    <title>贵州通志 - 第 81 页/共 141 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>贵州通志 - 第 81 页/共 141 页</h1>
    <div class="content">　　罗　凤【上元人进士嘉靖三年知府有善政能诗凤旧与周瑛善先后出守作懐周堂又建徳礼堂后守程防为之铭】
　　黄希英【莆田人进士嘉靖间知府善诗文兴行教化建紫阳书院于中和洞自为记迁长芦运使未行卒】
　　廖　梯【莆田人进士嘉靖间知府清苦自持常扫梧叶代薪秩满致仕】
　　程　防【建昌人举人嘉靖二十六年知府视官如家视民如子才气挥霍而诗文藻缋足润色之凡山川崖洞无不经品题者城垣衙署次第修建续修志书尤详核卫军雷文七等欲镇民幇贴夫价呈楚抚按防具移详辨议乃得寝至今守为定制在任九年归无余赀居一楼兄子鬻其半作篱自障有诗曰风雨半间楼】
　　阮宗道【大同人恩贡万厯十九年知府勤政恤民设立哨卡民頼以安】
　　张守让【字懋功南海人举人万厯间知府时兵燹之后民苦供亿驿马之累十室九空让甫下车首为调停百废具举捐俸籴谷赡士赈贫建石桥以利往来备火器以防苗变建坊励俗饬俭维风善政不可悉举秩满擢本省思仁道】
　　徐　璋【重庆人镇逺府同知永乐十五年建山川社稷郡厉等坛政有遗爱】
　　黄　鉴【新喻人正统间任镇逺通判才识俱优以礼义率民风俗丕振】
　　周仕达【镇逺指挥天启三年征水西阵亡赠都督佥事祀忠烈祠】
　　何　瑄【郡人先为镇逺土知州后裁州改授土同知为人沈毅刚果有逺识熟于事机正统天顺间麓川卭水诸苗相继叛瑄领土兵协勦屡建竒功子矼硟孙驯天衢先后俱登贤书】何　骐【土同知成化中克服铜鼓石羊等苗钦赏绢纱】
　　何　鲁【土同知治初出方畧平诸苗】
　　杨贻业【土通判居官勤慎尝率兵应援防省勦堵汪苗皆有功以诗文乐志】
　　杨　薰【土通判居官以清慎着捐地以广学宫输材木以成府治其公尔忘私类如此】杨载春【土推官钦之子也笃志好学治戊午举人袭推官屡征有功嘉靖四年加俸二级授正六品职事】
　　刘以仁【臻洞司人安酋叛以守备督兵援省力战死之】
　　陈应正【字国启雅州人举人知镇逺县清操自励觧组归行李萧然】
　　李　珪【昆明人监生天顺间知施秉县始迁县治才识优长多所经理】
　　刘　宇【钧州人进士成化三年以贵州巡按御史降施秉县典史适虎为民患宇牒城隍明日两虎相噬死患遂息后起吏部侍郎】
　　许国柱【偏桥卫指挥天启三年随父攀龙征水西死于战垒祀忠烈祠】
　　朱　梓【淮安人万厯十九年任天柱所吏目条议建县抚绥苗蛮二十五年陞知县建学校扩城垣清田赋编里甲立社学安哨堡创市镇百务具举为设县来贤令之冠】
　　李绍道【清江人万厯三十五年知天柱县清静宁谧不事纷更凡前令所经画悉遵守勿改民苗爱戴立祠县旁尸祝之】
　　韩可兴【长葛人万厯三十八年知天柱县居官严厉不轻笑语苗人闻风畏服四境无虞去之日民立祠祀之】
　　王　昌【富顺人副榜万厯四十六年知天柱县政事文章卓然可称去之日士民肖像以祀】赵　海【四川人天启二年知天柱县除陋规革公费正斗斛绳吏胥以循良称】陈朝疏【乌撒人万厯二十五年天柱教谕时初设县学中虚无人请于朱令择童子俊秀者二十九人给衣巾至学肄业又请拨靖州防同两学诸生三十人附于学以为表率多方鼓舞邑中人文振兴自朱陈二人始】
　　国朝
　　卜世俨【上元人康熙甲辰武进士任镇逺卫守备甫半载吴三桂防贵州总督廿文焜至镇逺遇害城防俨自经死康熙二十四年巡抚慕天颜请防赠都司佥书廕一子为卫千总】思南府
　　宋
　　田佑恭【思南人字子礼有胆识为番部长政和间被召入觐拜伏进退不类逺人帝嘉之建炎初剧贼王辟等破归州将防瞿塘奉调破贼保安蜀境玺书加劳迁通侍大夫知思州军事勲业最着子孙世其官】
　　厐孙恭【为运使筑思州婺川城因山控扼建寨堡以备要害】
　　明
　　田仁智【思南宣慰使太祖平陈友谅仁智遣其都事杨琛来纳元所授宣慰诰太祖以其率先归附俾仍为宣慰使以三品银印给之并授琛为宣抚使】
　　陈　礼【泰和人进士永乐间知府时削宣慰田氏初设郡治编戸立学诸务具举开疆著绩】何　辙【四川人景泰间知府兴利除害颂声洋溢】
　　王　南【长夀人成化间知府才智頴敏不挠于物恤孤教士重葺府署学校民不知扰】金　爵【绵州人进士治间知府宅心仁恕祛积革横征立五年四空之法以编徭民怀其恵】
　　罗　璞【吉水人举人治间知府重建府治兴学校缮城垣至今人利赖之】
　　甯　阅【汤阴人举人正徳间知府亷正刚直文武兼资时蜀防逼境民间拏负赀窜入崖穴阅亷知之慨然以死守自誓尽撤渡艇躬自巡警严禁逃匿率民兵以御之深沟重垒贼骑不得阑入值镇筸兵经过阅借其声援建画出竒遂破贼迁运使去民皆扳辕涕泣不能舎】周　举【郯城人进士嘉靖间知府宅心正直剖决如流狱无淹滞尤善作人毎召诸生讲论经艺多所明迁云南副使未任卒】
　　葛　鴊【万全人举人嘉靖间为给事中出守思南刚毅亷慎多积谷以备荒有疑狱祷于神立决迁本省副使】
　　李梦祥【监利人进士嘉靖中以虞衡郎中出守思南镇筸苗叛剽掠隣邑时郡无城垣祥至乃建议创筑期月工完遂成保障】
　　杨　煦【进贤人举人嘉靖间以南工部郎出守思南时镇筸苗叛煦多方御之郡赖以全虽兵戈中犹与诸生讲学不辍后挂吏议去士论惜之】
　　宛嘉祥【庐江人举人嘉靖间知府缮城隍修学校建公署提调木务更定马政调停里甲莫不井井治郡六年称能吏】
　　李充善【长治人举人嘉靖间知府性朗才练清操可质鬼神修学葺城创养济院禁私征清寃抑定马牌严保甲杜请谒肃吏胥时盛夏不雨善祷辄应郊冇虎患善祝于神遂息以内艰归士民卧辙以留】
　　田　稔【髙唐州人进士隆庆间知府心存恺悌剔除奸吏畏民怀立祠祀之】帅　机【字惟审临川人隆庆戊辰进士万厯九年以南礼部郎知思南古道自持不谐于俗而亷干有能邃学问善吟咏尤加意学校奬防士类多所成就】
　　陆从平【华亭人隆庆戊辰进士万厯十五年知府文学优赡吏事精敏约已化民修举废坠惩积猾锄强梗新府治立条编贻利无穷士民徳之】
　　温可贞【广东人举人万厯间任府同知亷洁有守政多平恕秉公持法人不敢干】李　悦【莆田人成化间思南教授文学宏肆尤精于易以授诸生得其者咸有可观】赵　富【印江人思石营把总戊子张先璧叛将入印富守秀宝闗报城中令居民速徙曰吾以身代羣命矣于是守闗拒贼援兵不继被执死之】
　　朱凌霄【南海人举人万厯间知安化县卓有循声】
　　万应奎【南昌人举人天启间知安化县值安贼围防城监军进讨遇害事闻赠光禄寺少卿廕一子入监赐祭】
　　周　文【山东人治间知印江县清介爱人有治剧才始建县治制度恢宏不任威力吏民悦服】
　　莫与京【广西人举人万厯间知印江县公恕慈爱修举废坠时称循良】
　　张　镕【合州人举人万厯间知印江县清亷仁恕建学宫定规制卓有政声邑人厯久犹颂之】
　　刘兆桂【阆中人万厯间知印江县有文名抚民训士曲尽勤恳】
　　史　谏【贵池人崇祯间知印江县才敏政寛审编丁粮尤着公平】
　　熊　价【眉州人治间知川县公亷果断修县治筑城垣后以诬去舆论惜之】王　纬【平彛人正徳间知川县时土贼行刼逼近县治士民空城遁纬独持印坐堂誓与城同存亡众复归协力固守贼闻之亦引去】
　　栾　恕【山东人嘉靖间知川县修建学校有功于郡】
　　刘敏之【山东人嘉靖间知川县建学造士筑城卫民】
　　石阡府
　　明
　　李　鉴【贵溪人进士永乐十一年首任知府创制立法导民变俗九载秩满遮留载道】胡　信【庐陵人正统十二年知府政举民和十三年蜀后洞黒苗叛攻破府城信骂贼不絶遇害】
　　杨　荣【青神人进士天顺八年知府律已严而待民恕兴废举坠美政甚多】
　　余　志【建宁人进士成化十五年知府政绩昭著传胡知府王烈女以崇节义作风洞龙洞辨以祛民惑是时阴雨弥月作防霾文以讼之刚直之气凛于冰霜】
　　祁　顺【字致和东莞人进士为名儒陈献章髙弟成化十九年知府才敏学优多所题咏纂郡志兴学校为名太守】
　　丁　防【字徳辉防化人进士治间知府建府治儒学及公署仓驿咸新之严守卫赈贫乏逃亡复业卒于官有烈风星殒之异囊无余赀众之始得归榇着有公余清咏】
　　任　仪【阆中人进士治十四年知府赋均讼理普安兵变有转饷功】
　　施　震【平湖人进士正徳间知府寛洪简重绥戢苗民】
　　褚　松【华亭人举人嘉靖十五年知府省夫马抑豪强课士济贫以直道不容去部民如失怙恃】
　　朱　黼【安福人举人嘉靖二十三年知府才干敏给庭无留牍济严以寛士民戴之】萧立业【新喻人选贡嘉靖三十六年知府操守亷静采大木余千金不私诸已以建公宇创城甃石薄敛蠲征称亷能太守】
　　王　管【江宁人官生嘉靖四十二年知府寛洪简易练达公平继萧守修城加坚固焉】李　兖【余姚人隆庆三年知府修葺城垣捍御有赖均丈民田粮差除减宿一清修有郡志今多散失】
　　吴维京【孝丰人进士万厯间知府亷明有威振兴士类物望甚隆】
　　郑一信【恵安人进士万厯间知府为政持大体尤加意学校】
　　陆　郯【上海人官生万厯间知府温厚和平爱民如子捐俸购古今书籍贮尊经阁以训士厯久犹颂之】
　　康　颒【字宜清泰和人进士永乐间任推官多恵政】
　　郑廷璋【琼山人举人嘉靖三十四年推官持刑明允操守亷洁豪强屏迹】
　　李应期【鄞县人万厯间推官狱无寃滞囹圄为之一空修学兴文着有异政】
　　呉　衡【揭阳人永乐十三年府教授尽心课士兼富文学有建学记】
　　杨　彬【泰和人举人正统五年府经厯勤于抚字惠爱及民寻以忧归民请留之服阕再任九年】
　　周　冕【南昌人宣徳间府照磨文章政事声闻一时】
　　凌秋鹏【昆明人贡生万厯间知龙泉县时初设县一切规制皆其创竪】
　　段宜标【云南人举人万厯间知龙泉县甫下车请减浮赋民困立苏移建县治规画有条】李绍勲【建昌人贡生万厯间知龙泉县始建学宫士风振起】
　　赵　譔【昆明人举人崇祯间知龙泉县政以肃成不避强御吏惮民怀擢御史后闯逆防京城死难最烈】
　　思州府
　　元
　　黄原铭【思州人才智过人民夷亲附以荐任沿江安抚司】
　　明
　　田仁厚【元思州宣抚使至正二年明太祖时经畧荆襄仁厚遣其属林宪张思温来献镇逺思州军民二府并十县三十四司命改宣抚使为宣慰司仍守其地子洪正于洪武五年从征羣蛮授中顺大夫思州宣慰使子孙世袭八年复授亚中大夫】
　　刘　贵【思州人宣抚司同知明洪武初赞田氏称臣入贡五年以忠顺授宣慰司同知】党宗仁【思州人洪武间以才干任宣慰司佥事】
　　崔彦俊【新建人进士永乐间知府时方草创抚绥流亡编定粮差政教维新在任一十八年纂修府志】
　　贺　让【衡阳人举人宣徳初以泸州守迁思州知府抚驭有方民夷安堵致政归临行惟市沥青数石为身后计余无所携今庙食思州】
　　王　常【马湖人进士成化元年知府公平勤敏修葺废坠重建城垣】
　　张　介【内江人进士成化间知府老成谙练修治郡学亲为讲究士习一新】
　　李　概【丰城人举人正徳间知府行政寛大惟务绥怀时有枯榴复荣之异】
　　髙　节【上元人进士正徳九年知府劳来安辑以经术训士征苗寇有功擢叅政】张　柱【涪州人进士正徳间知府性刚直禁止邪作兴士类重建学校士民感徳】毛希源【太仓人官生嘉靖间知府力行化导禁暴止邪民大辑睦嵗余以疾乞归士庶攀留歌思不已】
　　李允简【融县人举人嘉靖间知府时铜仁苗出寇仓卒不及备被执以行投崖而死事闻赐祭赠按察司副使廕一子】
　　符　仕【宁陵人举人嘉靖间知府性刚果清介值残破之后筑城垣以卫民恃为保障】蔡懋昭【字允徳上海人举人万厯初知府时改迁府治城久玘人无固志昭经理修建抚辑安定去后郡人祠祀之】
　　李仕亨【铜梁人举人万厯间知府置田赡士赈恤孤贫恵爱为多】
　　赵　建【剑州人万厯间知府抚勦苗贼多着勤劳】
　　胡　柟【洵阳人举人万厯间知府修城造士勦苗有成绩民建祠祀之二十余所】万嗣达【九江人举人天启间知府有恵政士民公举崇祀】
　　檀　凯【永乐间通判洪熙元年秩当满郡民诣阙请留宣宗间而叹曰贵州至北京甚逺民防涉艰难求其复任必抚字有道者遂遣还任予正五品俸以优之】
　　唐　贤【兰谿人永乐间推官持身整洁刑政修明】
　　王　制【字宗明云南举人万厯初推官勤恤民隠督理均田人称其平】
　　郑　泰【平溪卫指挥使景泰时御苗有功】
　　铜仁府
　　明
　　田　载【北平人永乐十一年设府首任府亊草昧之初结庐听政招集遗氓次第开剏逾年官署学宫规制粗备外驯夷撩内抚疮痍偹极苦心】
　　王　恕【长清人进士宣徳六年以编修出知铜仁府时军兴财匮恕请罢矿塲内使巡塲御史及同知等官后因矿尽课无所出复请罢金银塲至今无采办之苦】
</div>
    <div class="pagination">
<a href="贵州通志_page80.html">上一页</a><span>...</span><a href="贵州通志_page76.html">76</a><a href="贵州通志_page77.html">77</a><a href="贵州通志_page78.html">78</a><a href="贵州通志_page79.html">79</a><a href="贵州通志_page80.html">80</a><span class="current-page">81</span><a href="贵州通志_page82.html">82</a><a href="贵州通志_page83.html">83</a><a href="贵州通志_page84.html">84</a><a href="贵州通志_page85.html">85</a><a href="贵州通志_page86.html">86</a><span>...</span><a href="贵州通志_page82.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
