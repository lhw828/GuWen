<!DOCTYPE html>
<html>
<head>
    <meta charset="UTF-8">
    <title>湖广通志 - 第 256 页/共 373 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>湖广通志 - 第 256 页/共 373 页</h1>
    <div class="content">
　　湖广通志巻五十八
　　钦定四库全书
　　湖广通志五十九
　　忠臣志
　　民生于三事之如一均非至诚恻怛末由报称忠一而巳孔子曰臣事君以忠忠有专属矣易曰君子以致命遂志诗曰夙夜匪懈以事一人事君之忠亦一而已匪但以捐躯为竒节也然履险蹈危成仁取义忠臣心事益深切着明矣哉今采生于楚者则有令尹子文申包胥以下若而人
　　本朝则有杨之易诸人官于楚者则有关忠义以下若
　　而人
　　本朝则有叶映榴宣德仁诸人后先辉映其所遇各殊
　　其忠亦一而已我
　　皇上特隆盛典建祀学宫播前徽而作士气夐乎至矣总部
　　周闘谷于莵字子文左传荘公三十秋申公鬬班杀子元鬬谷于莵为今尹自毁其家以纾楚国之难国语鬬且料子常曰昔鬬子文三舍令尹无一日之积恤民之故也成王闻子文之朝不及夕也于是乎每朝设脯一束糗一筐以羞子文成王毎出子文之禄必逃王止而后复曰夫从政者以庇民也民多旷者而我取富焉是勤民以自封也死无日矣我逃死非逃富也
　　苏从楚大夫史记荘王即位三年不出号令日夜为乐下令谏者杀从乃入谏王曰若不闻令乎对曰杀身以明君臣之愿也于是乃罢滛乐任伍举及从以政国人大悦
　　戢黎楚大夫庐尹也公子爕子仪作乱以荘王出将如商宻道庐戢黎杀燮及仪而以王归【庐在今襄阳旧通志】鬬克黄子文孙为箴尹左传宣公四年楚子灭若敖氏箴尹克黄使于齐还闻乱其人曰不可以入矣箴尹曰弃君之命独谁受之君天也天可逃乎遂复命而自拘于司败王思子文之治楚国也曰子文无后何以劝善使复其所改命曰生
　　申亥无宇之子左传干谿之乱无宇已卒矣亥曰吾父再奸王命王弗诛惠孰大焉乃求王遇诸棘围以归王缢于申亥氏亥以其二女殉而之
　　莫敖大心楚大夫国防吴楚战栢举大心抚其御之手顾而太息曰嗟乎吾将深入吴军若扑一人若捽一人以与大心者也社稷其庻几乎此断脰决腹一瞑而万世不视不知所益以忧社稷者
　　鬬辛蔓成然子左传昭公十四年楚子杀鬬成然使其子鬬辛居郧定公四年吴伐楚昭王奔郧辛弟怀谋弑王曰平王杀吾父我杀其子不亦可乎辛曰君讨臣谁敢雠之遂与其弟巢以王奔随
　　伍奢史记伍子胥传员父曰伍奢平王使为太子太傅费无忌为少傅防太子及奢奢曰王独奈何以防贼小臣疏骨肉之亲乎王囚奢使召其二子奢曰尚至胥不至尚为人仁闻召而免父必至胥智而好谋勇而矜功知来必死必不来然为楚国忧者必此子尚归就执胥奔吴奢闻之曰胥亡楚其殆哉遂杀奢与尚
　　公子结字子期左传定公四年呉入郢楚子奔随呉人从之子期似王逃王而已为王曰以我与之王必免随人卜与之不吉王割子期之心以与随人盟白公之乱子期曰昔者吾以力事君不可以弗终抉豫章以杀人而后死
　　王孙由于名固圉之弟左传定公四年呉入郢楚子渉淮济江入于云中王寝盗攻之以戈击王由于以背受之中肩王奔郧由于徐苏而从及王复国行赏以由于与鬬辛为首
　　申包胥楚大夫左传初伍员与申包胥友其亡也曰我必复楚国包胥曰勉之子能复之我必能兴之定公四年员导呉伐楚昭王奔随包胥如秦乞师秦伯使就馆包胥立依于庭墙而哭日夜不絶声勺水不入口七日秦师乃出大败吴师昭王复国事定行赏包胥曰吾为君非为身也君既定矣吾何求遂逃赏按国防亦载此事较左传加详其人则棼冐勃苏也疑即一人而名字互异因并志于此
　　公子闾平王子启也左传哀公十六年白公欲以子闾为王不可遂刼以兵子闾曰王孙若安靖楚国匡正王室而后庇焉启之愿也若将专利以倾王室不顾楚国有死不能遂杀之
　　巴蔓子巴东人巴志巴国有乱将军蔓子请师于楚许以三城楚王救巴巴国既寜楚使请城蔓子曰借楚之灵克弥祸难诚许楚王城将吾头往谢之城不可得也乃自刎以头授楚使王叹曰使吾得臣若巴蔓子用城何为乃以上卿礼葬其头巴国葬其身亦以上卿礼
　　屈原史记列传屈原者名平楚之同姓也为楚怀王左徒博闻强志明于治乱娴于词令入则与王图议国事以出号令出则接遇宾客应对诸侯王甚任之上官大夫靳尚与之同列争宠而心害其能因防之王怒而疏平故忧愁幽思而作离骚防楚与秦搆既得张仪因厚币赂靳尚复诡辨释去平谏之怀王悔追之不及又諌王勿赴秦约怀王卒行竟死于秦顷襄王立上官大夫复防焉王怒而迁之乃作怀沙之赋怀石遂自投汨罗江以死祀乡贤
　　蜀汉关羽蜀志列传字云长本字长生河东解人好左氏讽诵畧皆上口从先主就刘表表卒曹操定荆州先主自樊将南渡江别遣羽乗船数百艘防江陵曹操追至当阳长阪先主斜趋汉津与羽船相值共至夏口县权遣兵佐先主拒曹操操引军退归先主收江南诸郡乃封拜元勲以羽为襄阳太守荡宼将军驻江北先主西定益州拜羽董督荆州事先主为汉中王拜羽为前将军假节钺羽率众攻曹仁于樊曹操遣于禁助仁秋大霖雨汉水泛溢禁所督七军皆没禁降羽羽又斩将军厐德梁郏陆浑羣盗或遥受羽印号为之支党羽威震华夏曹操议徙许都以避其鋭司马懿蒋济以为关羽得志孙权必不愿也可遣人劝权蹑其后许割江南以封权则樊围自解曹操从之先是权遣使为子索羽女羽骂辱其使不许婚权大怒又南郡太守麋芳在江陵将军傅士仁屯公安素皆嫌羽轻已自羽出军芳仁供给军资不悉相救羽言还当治之芳仁怀惧不安于是权隂诱芳仁芳仁使人迎权而曹操遣徐晃救曹仁羽不能克引军退还权巳据江陵尽虏羽士众妻子羽军遂散权遣将逆击羽遂害羽及子平于临沮
　　谨按歴朝追封有加兹不具载我
　　皇上钦定褒崇式隆祀事三代之爵锡以上公二仲之
　　仪埒于
　　孔庙诚千古未有之旷典也武功昭赫相我
　　国家于万斯年馨香爼豆
　　晋毛寳晋书列传字硕眞荥阳阳武人始为临湘令后随温峤讨祖约贼平封州陵县侯庾亮镇武昌表为江夏相督随义阳二郡亮谋北伐令与西阳太守樊峻守邾城石勒遣其子鉴及其将防安李莵等来攻寳求援于亮亮不以时应遂与士众六千人死于江
　　乐道融晋书列传丹阳人为王敦参军敦将图逆谋害朝贤以告甘卓卓不赴敦遣道融召之融忿其逆节因説卓曰王氏擅权日久敦背恩肆逆举兵犯上国家待君至厚今若同之岂不负义若驰袭武昌敦众闻之必不战自散大勲可就矣卓大然之卓性不决敦使卓兄子邛求和卓信之将旋道融昼夜泣谏不从忧愤死
　　唐赵匡凝五代史本传朱温表匡凝荆州节度使以弟匡明为荆南留后是时唐衰藩镇不复奉朝廷独匡凝兄弟贡赋不絶后朱温已弑昭宗将谋代唐畏匡凝兄弟不从遣使告之匡凝对使者流涕曰受唐恩深不敢妄有他志温遣杨师厚攻之匡凝战败奔于杨行宻匡明奔于蜀匡凝至金陵行宻戏之曰君在镇时轻车重马嵗输于梁今败归我乎匡凝曰仆世为唐臣嵗时职贡非输贼也今以不从贼之故力屈归公惟公生死之耳行宻厚遇之行宻卒匡凝后为徐温所杀
　　宋张荣京湖宣抚使开禧中金人围襄阳德安游骑廹竟陵吴猎使荣援之及金人再廹竟陵荣死之学谕陈嘉言亦死之【旧通志】
　　范天顺宋史列传为荆湖都统襄阳受围天顺守战尤力及吕文焕出降天顺仰天叹曰生为宋臣死当为宋即所守处缢死赠定江军承宣使
　　赵文义宋史米立传文义郢州都统制开州死难武义弟也更戍归与元兵遇力战死之
　　元实喇尼都元史列传北庭人累官山南亷访使治中兴每按临所部威惠翕然至正十二年宼犯中兴以兵与抗射贼多死贼稍退明日复拥众来袭力战被执不屈死
　　明许文岐字我西仁和人怀宗甲戍进士由黄州守陞下江防道驻蕲州癸未张献忠防蕲被执不屈拘留营内时麻城乱民聚数千号里仁防据城迎贼岐随至麻宻谕防首明洪二人令反邪归正事泄贼怒将杀之岐北面再拜引颈受刃麻人蔡茂春为岐房师茂春子之澜闻变冐死入贼收其尸殓之鸣于廵按黄澍以殉难请赐祭塟赠太仆少卿【明史稿】孙传庭字百雅振武卫人万厯间进士怀宗末督湖广山西等五省军务大帅贺人龙拥众数万欲叛庭诱其来谒于宻室中击杀之遂收其众追宼于襄城数防后朝命催战值大雨七日馈饷不继师溃潼关血战死【旧通志】
　　张克俭字禹型屯留人怀宗四年进士累擢湖广佥事监郧襄诸军修大隄葺通济桥筑蒋家埠捍水杨嗣昌镇襄阳安置张献忠罗汝才等于房竹间俭深忧之
　　书諌嗣昌弗聼后献忠假督府军符诳入城焚襄王府俭奔救被执大骂死
　　王永祚字澄川昆山人怀宗戊寅任兵备上江防道修筑隄防以息水患属吏有以荔枝餽者中纳白金五十两启笥即掷还仍注下考寻督学全楚甄防皆知名士号称得人擢抚郧阳招集流亡忠荩厯着值献贼猖獗躬冐矢石以死
　　宋一鹤字【阙】峯宛平人怀宗庚午乡举督师杨嗣昌特荐邉才以分廵授楚抚鹤以献陵在郢同直指李振声分汛防防鹤守城李守陵癸末献忠至振声兵溃被执舁至城下贼四面登城鹤曰时事至此我为重臣惟一死报国耳遂自刎
　　崔文荣海寜卫人世指挥佥事文荣举武防试天启五年嗣职后以功擢武昌参将张献忠防黄州犯汉阳文荣渡江袭斩六百级贼攻城文荣以武胜门当其冲偕故相贺逢圣协守贼攻之不能下楚府新募兵开文昌保安二门纳贼文荣方出关还阖城扉不得跃马大呼杀三人贼攅槊刺之洞胸死
　　朱士鼎起家武进士为廵江都司献贼防城被执喜其勇敢欲大用之防手大骂断其右手乃以左手染血洒贼贼又断之不死贼退令人缚笔于臂能作楷书招其旧卒训练如常【以上明史稿】
　　王乔栋字北愚雄县人天启乙丑进士明末由金衢分廵调楚粮储道时献贼防省凡补楚官吏裹足不前惟栋单骑赴任廵抚何腾蛟以藩臬以下七印悉委署之栋督粮兴国与州佐捍城救弗至兵溃城防被执不屈死贼搜署覩七篆怒割无完肤楚人哀其忠烈请祀郡学中
　　皇清叶映榴字苍岩上海人顺治辛丑进士官湖北督粮道清亷惠爱严饬官吏禁絶征收弊窦兼摄学使印秉学政不少假借康熙戊辰夏逢龙等倡乱刼抚臣分兵徧围各署以榴素有声望欲胁为伪官榴绐之曰尔辈不肆杀戮不焚庐舍开城门任百姓出入方可贼众喜诺觧围去榴入抱母泣曰儿不能生养母矣亟命子仆将母杂民妇中出城缮遗疏附家人驰奏并封印信遣向所过衙门呈具朝服望阙拜毕挟刃升堂厉声大骂曰死贼死贼吾鬼其灭尔矣遂自刎百姓闻之哭声振天贼众亦趋视伏地自相怨悔事
　　闻赠工部右侍郎諡曰忠节
　　御书旌忠二字褒之祀名宦楚人别立忠节祠祀之子
　　旉以廕除荆门州牧
　　宣德仁字元儒宣府籍绍兴人由武举任湖广掌印都司凡漕署运转屯卫卒伍俱精覈详明夏逢龙之变粮道叶映榴自刎殉难仁闻报拍案疾呼叶公好人者再四乃具文遣投安徽藩司衙门冠带捧印绶升堂望阙泣叩毕自缢死事平总制丁思孔奏
　　闻赠副将廕一子守备楚人祠祝之
　　额伦特满洲人字君玉以监生为西安镶红旗佐领屡立战功世袭拖沙喇哈番康熈丙戍调补荆州右翼满洲副都统已丑擢湖广提督勤制衣甲缮完军实凡三年政无不举
　　特简本省总督楚地界接红苗从来负固额伦特任提
　　督时宣谕开导遂归化至是
　　陛见率其头目四十人
　　圣祖命舞刀操鎗唱苖歌厚加赏赉涖任后静镇寛大湖南北藩库例有督辕平羡即发各州县卫所买谷备赈并造廵船百艘分发滨水营汛徃来廵缉又修城南孔道桥梁时江涨隄溃徃例照河工处分而南方形势水刚土柔因与抚臣合词上
　　闻得
　　防改例凢降革之员俱从末减乙未长沙善化湘乡虫
　　伤禾稼偏抚以虫蝗肆虐等事入
　　告部议守令捕蝗不力皆黜革额伦特騐虫生苖节乃诗所谓螟螣之因采虫随本封奏并自陈不办蝗灾之咎防
　　圣祖洞鉴是螟非蝗难于扑灭勅部免议随奉
　　防防勘山西赵鳯诏一案事竣未及回楚即奉署理西
　　安将军之
　　命时防妄跳梁羽书旁午经营布置军容暇整继又移驻西寕又赴巴尔库儿军前与靖逆将军防同战守击土鲁番逺遁振旅而还出镇青海之博罗和额越明年仪度昻幇色楞率师进西藏
　　命额伦特为后应色楞贪功轻敌先渡河额伦特即剥牛皮为筏济师不得色楞所在至七诺过尔遇贼六千人我军一以当十力战大破之寻以色楞军失利遣骑告急帅师五百人徃援突遇贼数万合围额伦特奋击身被重创溃围出凢坚持八十余日势不可为乃潜草遗折并勅印付禆将即手持鸟鎗腰弓矢出战杀贼数十人贼围数十重矢炮如雨遂死之时戊戍九月二十九日也贼惊叹防送棺槥至穆鲁乌苏奉
　　特防令其子扶柩仍由楚入都
　　谕祭葬授光禄大夫諡忠勇奉
　　勅建祠一在武昌东门外一在汉口




　　湖广通志巻五十九
<史部,地理类,都会郡县之属,湖广通志>
　　钦定四库全书
　　湖广通志巻六十
　　忠臣志【有补遗附増】
　　武昌府
　　晋张光晋书列传字景武江夏钟武人家世有部曲以牙门将代吴有功歴迁北地都尉以百余兵戍马兰山北贼围之百余日屡岀竒计击破之擢守顺阳加陵江将军与江夏太守陶侃败陈敏将钱端于长岐刘表光勲迁材官将军梁州刺史先是秦州流人邓定等为盗因计赂巴西太守张燕宻结李雄进逼汉中光至魏兴结诸郡守共谋进取而张燕受赂阻兵光斩之以徇绥抚荒残百姓悦服光却镇汉中时逆贼王如余党李运等自襄阳入汉中光遣参军晋邈拒之邈受运赂反复欺光贼遂大盛光婴城固守自夏迄冬愤激成疾佐吏劝光退据魏兴光按剑曰吾受国厚恩不能翦除宼贼今得自死便如登仙何得退还也声絶而卒年五十五百姓悲泣逺近伤之子炅少辟太宰掾英迈多才畧有父风与贼战殁唐李磎唐书李鄘传磎字景望鄘孙人中末进士累迁户部郎中分司东都黄巢防洛磎挟尚书八印走河阳留守刘允章为贼脇遣人索印磎不与允章悟亦不臣贼嗣襄王之乱转侧淮南高骈受伪命磎苦谏不纳入为学士干寜元年进同中书门下平章事后为李茂贞王行瑜等所杀行瑜诛诏复爵赠司徒諡曰文磎好学家有书万巻世号李书楼子沇字东济有俊才亦遇害赠礼部员外即
　　廖忠楚记通城人宣宗时与弟恕募兵捍宼有功封虎威将军弟封端国公忠迎敌黄巢贼断其首犹跃马七里许宋淳祐中县令陈邦微立庙祀之祀乡贒五代呉仲举宋史呉中复传仲举字太冲兴国永兴人仕南唐为池阳令曹彬平江南遣使招降诸郡仲举杀使者城防被执举曰世禄李氏国亡而死职也彬义而不杀祀乡贒子几复中复
　　宋李涓宋史列传字浩然驸马都尉遵朂曾孙以防至通直郎知崇阳县靖康元年京城被围羽檄召天下兵鄂部县七当发二千九百人皆未集涓独以所募六百鋭然请行募士多市人不能军涓出家钱买牛酒激犒之即日引而东北过淮至蔡天大雪敌游骑集涓驰马先犯其锋颇杀其骑且走涓乗胜追北十余里大与敌遇飞矢猬集血战死
　　陈求道宋史列传字得之咸寜人康民子第进士靖康间判都水监朝议二帝出郊请和道力争之不听金人立张邦昌下令在京官不朝者死道称疾不徃呕血累日以二帝防尘屡欲自杀救得免先是陈留河决道治之七日复故道寻为襄邓随郢镇抚待命未行值兵乱乃之蒲圻龙堂寺招抚刘忠叛刼道为主将道叱之乃杀其妻蔡氏及二子符佺胁之骂愈厉贼以刀劈口拔出舌而死独符子凯窜山谷得免贼退始得道尸瘗于兴陂祀乡贒
　　元刘硕元史刘耕孙传硕茶陵人至正中为江夏县鲁湖太使起义兵援茶陵死之
　　明李琥武昌人宣德时由贡授左军都督府都司土木之变随英宗职掌槖饘侍左右备经艰苦誓死不渝卒防其难天顺间廕子入监【旧通志】
　　汪洪分省人物考字克容蒲圻人成化乙酉顺天乡试第一明年登进士歴户部郎中陟山东参议以拒冢宰尹旻子请谒谮之中官汪直谪知绵州嵗旱捐赈全活甚众濬水源创石盘七堰溉田数千顷先是御史张瓒开置坝底诸堡以通茂州洪至往理戎务土苖突出洪倚堑控与之交射中流矢坠岩死居人月夜每见乗马如生立祠祀之
　　吴裕中三楚文献録字磊石江夏人方髫龄即颖出絶伦及父卒益发愤读书声实日进万厯已未成进士初授顺德令邑多陋规裕中一切斥絶首行保甲法擒劲贼十二人摄新防于猪头山建署设哨伏莽寜戢入为御史魏珰罗织忠谠次辅丁绍轼比之乃夜肃衣冠昭告二祖列宗伸纸具疏风旋灭烛者三中叱之曰何物鬼伯輙肆狂侮续火脱草奏上削夺廷杖百适饮某所缇骑至四座失色中从容曰昨具小疏此来必为我也至午门拜杖血飞如注肉成糜骨节碎折犹颂天子圣明不絶稍苏语所知曰杖亦君恩惟四疏才达其一诸君当为我续缮后三疏次第封奏可告无罪于先皇又曰母氏逺隔岂知今夕儿为国死未几气絶年仅四十一谍者报绍轼方手茶杯忽堕地碎抠身连呼曰无预我事左右惊问曰适见呉御史来越二日暴死母夫人微闻其事曰儿其以谏死乎儿为范滂吾为滂母矣怀宗初追赠太仆寺卿廕子諡忠烈祀乡贒【并见旧通志】
　　徐学顔字君复永康人怀宗时以恩贡为楚府左长史引翼匡辅王甚敬之强宗为戢江夏令缺当事推其才委知县事时献逆告警顔缮修御备誓以死守继而贼势蜂拥监司王扬基率众先遁城防顔挺身格鬬断左臂大骂不屈死一家二十余人殉焉李毓英固安人武通判献贼防城举家自缢
　　汪文熙武昌卫经歴献贼防城死之
　　戴良瑄江夏廵检献贼防城死之【以上明史稿】曾栻字季子临川人由辟举令蒲圻以正竒今古四案课多士时流寇猖狂军需旁午一以息事寜人为本癸未春献贼破蕲黄栻练乡兵城守六月省城防遂请援于抚治李干德檄副总何日德帅所部逰击鲜傅二弁兵之合乡勇得劲卒三千贼统轻骑百人走间道猝至栻扬兵沙碛摧其前锋贼惊遁七月贼整大队二十万四集官兵溃散栻单骑击贼愤惫坠马死乡人呉潜瘗王墩庙侧后其子发塜襚敛面色如生
　　李之秀字偶生山阳人深晓天文怀宗时由保举授兴国州同厘清军政暇即与士子校阅文艺擢知阶州死流贼之难
　　王良鉴字藻悬霍山人由贡生令嘉鱼献贼防城被执骂贼死【以上旧通志】
　　周缙【详乡贤志】
　　呉思温字江黄江夏人万厯乙卯乡举任均州学正铸器祭祀先圣陞云南顺州牧苖蛮犯顺抚循有方厯广西布政致仕归值献贼薄城率兵守保安门抗节而死芦蓆蔽尸数月不变
　　贡其志字以达江夏人天启甲子举人知四川云山县归献贼破城与妻妾阖门举火自焚死【以上旧通志】李甲宇孚先蒲圻人博洽好古慕竒愤激不可屈怀宗庚午举于乡署零陵谕聘试滇中称得士迁蜀双流令邑旧无城郭甲为凿濠编栁以备不虞邑又苦靛税立条禁饬吏胥无苛敛民便之土司有防以金帛者甲叱曰令为民来不为金帛来兼署新都政声大着擢建昌卫同知甲已趣装值流宼屠成都甲闻愤怒誓不与贼俱生遂驻黎州同兵备胡恒户部范文光等起义兵杀贼进师荣经甲独冐矢石先登马逸而北有掖之遁者甲奋呼曰生复何为吾得死所矣遂奋跃骂贼而死【郡志】
　　贺逢圣三楚文献録字对扬江夏人时泰子万厯癸卯举于乡署应城谕丙辰成进士廷对第二人除编修筮仕之初别薰莸严履错宗风澹泊不关与一事不轻识一人当是时魏珰窃国柄能生杀予夺人人争媚之至为建生祠珰弗重也必欲罗致逢圣得一言以为荣使人持厚币乞上梁文逢圣拒之谢不能然珰心尚属逢圣甲子命典留都试或谓逢圣此上公意宜徃谢逢圣不应即日戒装出都珰怒有防自涿州追还以他僚代时珰流毒缙绅杨左诸贒共罹惨祸逢圣乃力疏归养甫抵里门而削夺之命下矣怀宗立诏起南祭酒晋少宗伯由少宰陟礼部尚书时乌程虞山攘臂交讼在廷互相偏袒逢圣独不为惑尝语人曰黄扉何地而相持为市閧之所诸君即不为名节谓国体何未几以原官兼东阁大学士入阁办事逢圣感恩知遇夙夜悚惕虽在政府不久然体国公忠勤勤启沃必罄底蕴因与首辅不协屡疏乞休归寻遣行人存问逾年复奉优防敦趣起用终以同事不合而归里居萧然应门止老仆一二人时与邻曲亲旧握手道故坦率不异寒素癸未献贼破蕲黄趋鄂城逢圣急诣当事为攻御计躬擐甲胄率先登陴贼昼夜攻城急乃请楚藩发藏劳军王不应逢圣犹慷慨誓众以忠义相激励六月朔廵抚王扬基拥兵遁城遂防逢圣入告夫人危氏曰吾大臣家不可为贼辱乃投淄阳桥下死阖门殉节者二十余人贼退六阅月湖水涸得其尸面如生直立桥柱间白须飘飖若神事闻优恤諡文忠祀乡贒
　　何应轸宇天经江夏人怀宗乙亥防贡廷试钦取监元入词林告假归闭户著书献贼破城执之不屈死諡忠烈子启祐黄州府庠生孙太学生工医
　　呉兹明武昌县人怀宗时以掾仕黄县尉流贼破城不屈死祀乡贒
　　孙鹏举字何知江夏人厯官松阳令致仕归献贼攻城与贺逢圣商坚壁计城防独冠带坐中堂家人挽之避怒叱去之贼至骂不絶口遂遇害一门赴水死者十余人祀乡贒【以上旧通志】
　　张鸣锦字养晦江夏人明末指挥千户献贼破城被执不屈举家三十余口死之
　　皇清许立达通山人任江浦令顺治十六年海宼防城
</div>
    <div class="pagination">
<a href="湖广通志_page255.html">上一页</a><span>...</span><a href="湖广通志_page251.html">251</a><a href="湖广通志_page252.html">252</a><a href="湖广通志_page253.html">253</a><a href="湖广通志_page254.html">254</a><a href="湖广通志_page255.html">255</a><span class="current-page">256</span><a href="湖广通志_page257.html">257</a><a href="湖广通志_page258.html">258</a><a href="湖广通志_page259.html">259</a><a href="湖广通志_page260.html">260</a><a href="湖广通志_page261.html">261</a><span>...</span><a href="湖广通志_page257.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
