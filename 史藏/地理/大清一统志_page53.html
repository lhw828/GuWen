<!DOCTYPE html>
<html>
<head>
    <meta charset="UTF-8">
    <title>大清一统志 - 第 53 页/共 202 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大清一统志 - 第 53 页/共 202 页</h1>
    <div class="content">　　和州【在安徽省治东北四百六十里东西距一百八十里南北距二百里东至江寜府江浦县界六十里西至庐州府巢县界一百二十里南至庐州府无为州界九十里北至滁州全椒县界一百一十里东南至太平府当涂县界六十里西南至无为州治一百五十里东北至江浦县治一百里西北至庐州府合肥县治二百八十里本州境东西距九十里南北距一百五十里东至江浦县界六十里西至含山县界三十里南至无为州界九十里北至含山县界六十里东南至当涂县界六十里西南至含山县界四十里东北至江浦县界六十里西北至含山县界八十里自州治至　京师二千二百八十里】
　　分野天文斗分野星纪之次
　　建置沿革禹贡扬州之域春秋战国皆楚地秦为九江郡地汉置厯阳县为九江郡都尉治后汉为扬州刺史治三国属吴晋初属淮南郡永兴元年分置厯阳郡宋永初二年又于郡置南豫州齐建元二年州废以郡属豫州永明二年属南豫州梁因之北齐兼置和州隋平陈郡废大业初复改州为厯阳郡唐武徳三年杜伏威归国改为和州天寳初复曰厯阳郡乾元初仍曰和州属淮南道五代属南唐后入于周宋仍曰和州厯阳郡属淮南西路元至元十五年升为和州路二十八年复降为州庐州路明初吴元年以州治厯阳县省入洪武三年废州为厯阳县寻复为和州直南京
　　本朝属安徽省领县一
　　含山县【在州西六十里东西距七十里南北距一百四十里东至本州界三十里西至庐州府巢县界四十里南至庐州府无为州界八十里北至本州界六十里东南至本州界八十里西南至无为州界七十里东北至本州界四十里西北至庐州府合肥县界五十里汉厯阳县地东晋侨置龙亢县属厯阳郡宋齐以后因之后周天和初省入厯阳唐武徳六年析厯阳之故龙亢县地置含山县属和州八年县废长安四年复置更名武夀神龙元年复曰含山仍属和州五代宋元因之明洪武三年改属庐州府寻还属和州　本朝因之】
　　形势当江淮水陆要冲为姑孰金陵藩蔽【宋史地理志】风俗俗尚淳质好俭约【隋书地理志】市无蚩工无雕形无游人异物以迁其志【刘禹锡防壁记】
　　城池和州城【周十一里有竒门六环城为濠明初重筑　本朝康熙九年修乾隆二十一年二十九年屡修】含山县城【周三里有竒门四池广一丈明嘉靖中甃甎　本朝顺治康熙中屡修乾隆二十一年重修】
　　学校和州学【在州治东　本朝顺治初迁建入学额数二十名】含山县学【在县治东明崇祯中建　本朝康熙雍正中屡修入学额数二十名】厯阳书院【在州治本朝乾隆十九年建含山县有环峯书院在县学东本朝康熙十四年建乾隆二十六年改建又古和书院在州西南峩嵋山上明初建今废谨附记州县并设有义学社学】
　　户口【原额人丁一十万七千九百四十又滋生人丁五十一万二百九十】
　　田赋【田地九千三百七十四顷七十三亩八分五厘零额徴丁地银五万七千八百両二钱二分一厘米二万六千二十八石零四斗二升一合七勺】
　　山川斗岘山【在州西三十里一名斗防山亦曰陡阳山旧置闗于此山之西麓曰小斗岘】梁山【在州东南六十里俯临大江亦名西梁山宋书孝武帝纪大明七年祀梁山大阅江中立双阙于山上梁末侯景之乱王僧辩军次芜湖与景将侯子鍳战于梁山大破之李白梁山铭曰梁山博望闗扄楚濵夹据洪流实为要津李吉甫元和郡县志山在县南七十里俯临厯水江东岸有博望山属姑孰二山隔江相对望之如门南朝谓之天门山两岸山顶各有城并宋王元谟所筑自六代为都皆于此屯兵捍御】八公山【在州治北半里王象之舆地纪胜八公山世传有八仙人围棋防饮于此因名州志在州北半里许培塿不甚高宋开禧中州守周虎破贼于此更名杀狐冈筑京观其上今废】东华山【在州北五十里舆地纪胜东华山在乌江县东北五十里曺学佺名胜志上有老君防相传是柱下史丹台】夹山【在州北五十里岩嶂环峙隐如金城为一方阨塞中有夹石闗】孔夫山【在州治北六十里里山临厯阳湖横亘八九里明天启末有僧结庵其上名宿云今废一名阜山一名阑龙山盖此山即厯阳山之背负九龙山而横翼其前故名】四溃山【在州北七十里亦名四马山接江寜府江浦县界乐史太平寰宇记四溃山在乌江县西北七十五里即项羽溃围处舆地纪胜在乌江县西北三十里直隂陵山】隂陵山【在州北八十里接江浦县界舆地纪胜在乌江县西北四十五里即项羽述道处州志山小多石上有刺鎗坑涧一丈许石罅水常清相传为项羽立鎗地】丰山【在州西南三十里崇冈绵阜纡复蜿蜒周数十里】赭乐山【在州东北五十里接江浦县界一峯秀出相近者曰北山山势高耸一名北大山】峨嵋山【在州治西北城跨其上】白云山【在州西北三十里舆地纪胜白云山有龙洞能作霖雨云气触石英英连山故名一名鳯凰山川志下有石洞泉从洞出谓之龙泉四时不竭】鸡笼山【在州西北三十五里刘禹锡和州记名山田鸡笼寰宇记在县西北三十五里淮南子云麻湖初防之时有一老妪提鸡笼以登此山因化为石今山有石状如鸡笼因名舆地纪胜在县西北四十里道家第四十福地也宋绍兴三十年金主亮亲统军驻鸡笼山州志峯峦连亘雄据西北上有巨石寛平约四丈许削立山巅为一州竒胜】龙鬬山【在州西北鸡笼山南九峯列嶂中抱大壑势如龙盘一名九龙山】厯阳山【在州西北四十里三国呉志天壐元年厯阳山石文成字江表传曰厯阳县有山石谓之石印舆地纪胜以为即孙皓所祭之石卬山】六合山【在州西北六十里宋书孝武帝纪大明七年登乌江县六合山隋书地理志乌江有六合山舆地纪胜一名方山在县西北七十里梁武帝尝登此山以望六合故名州志有如方山即六合山也山形磅礴四望皆正故名上有石潭峭璧深十余丈名金牛井相近有乌石山】乌石山【在州治西北六十里两山相峙路由其间多黒石故名】含山【在含山县西三十里崔嵬雄峻犀山列峙势若吞唐因以名县又名横山】斗阳山【在含山县西四十里山麓属县境山巅属巢县界上有斗阳闗】石门山【在含山县南二十里石壁峭立如门有谷道十里啇旅徃来其中】太湖山【在含山县南七十里竒峯十余峭立挺秀山麓旧有湖乆湮】天鼓山【在含山县北十里诸山之脉皆发于此为县主山俗讹名天公山】褒禅山【在含山县北十五里王安石记褒禅山亦谓之华山唐浮图慧褒始舍于其北而卒塟之以故其后名之褒禅舆地纪胜有起云峯龙洞龙女泉白龟泉】华阳山【在含山县北十八里本名兰陵山舆地纪胜山前后有二洞山巅又有天梯洞】昭闗山【在含山县北舆地纪胜小岘山又名昭闗在含山县北二十里两山对峙为庐濮徃来之冲其口可守御】梅山【在含山县东南五里唐书地理志厯阳有栖山本梅山天寳六载更名舆地纪胜在厯阳县西南五十里其山多梅昔曺操指山上梅林以止军士之渇盖此山也州志相近有龙角山两峯尖耸如角故名】桑山【在含山县西南二十里多野桑因名山势峻防延袤十余里中有龙池麻湖源出此名胜志桑山秦始皇设仓其上又名仓山州志宋时有双山寨居民保聚于此】龙洞山【在含山县西南五十里宋秦观防汤泉记龙洞山形陡起其上巃嵸不可穷竟门则大穴也渐下十数丈窅然深黒揭炬然后可行腹中空豁可储粟数万斛屏以青壁而泉啮其迹州志石洞中深邃泉流不竭下流为鲁桥涧通铜城闸】白石山【在含山县西南六十里郦道元水经注白石水发源白石山唐书地理志厯阳有祷应山本白石山天寳六载更名寰宇记在含山县西南八十里列仙传云厯阳有彭祖石室今山下有洞洞口袓俯偻而入约十歩乃渐高广莫知逺近又有二石龙鳞甲皆成即彭祖所居之室洞出钟乳常有石燕飞集州志白石山周七十里道家第二十一洞天名琼秀长贞之天】濡须山【在含山县西南七十里舆地纪胜濡须山与无为州七寳山对峙中为石梁凿石通水山川险阻最为控扼之地州志即东闗山又见庐州府巢县】大岘山【在含山县东北十三里一名赤焰山通鉴宋孝武元年豫州刺史鲁爽为薛安都所败乃留军大岘使鲁毺屯小岘寰宇记大岘山在含山县西北三十里滁水所经州志山顶平衍下皆隂峻】林子山【在含山县东北二十里一名麻山下有朝阳洞】牛头山【在含山县西北三十里山产煤明正徳以来居民采以为业】仙踪山【在含山县西北五十里仙踪镇即黄山也周一百二十里西接巢县北接合肥县界一名金庭山详见庐州府合肥县】东闗岭【在含山县西七十五里】黄墩【在含山县南九十里裕溪河三面绕流元末赵普胜屯兵于此】牛屯洞【在州南四十里与江东牛渚矶相对】大江【在东南南自庐州府无为州流入又东北入江寜府江浦县界寰宇记江水自州城北下经乌江县东五里与上元县分中流为界王成九域志厯阳含山乌江三县皆有大江江防攷大江上接无为州下接应天府凡百一十里与太平府中流分界江流自西南绕而东北故昔称和州为江西胡谓禹贡锥指江水北迳当涂县西其对岸则和州大江在州东南上有梁山】开胜河【在州西门外亦名新河上承含山县河东流至城西通横江河又东流达大江】溪河【在州西一里舆地纪胜溪河源出县西一里金泉寺山麓萦纡缭绕于形势为宜】横江河【在州南一里许宋史河渠志开寳间发和州丁夫凿横江于厯阳以通漕运州志河东流至州南经当利驿迤东南入江嵗乆渐淤明正统元年重浚】姥下河【在州南三十里宋史河渠志乾道二年从和州守臣言凿姥下河东接大江州志姥下河源出厯湖东南流入大江】牛屯河【在州南四十里上流即含山县铜城闸水东流入大江与江南岸牛渚矶相对又至马河俗名芝蔴河在州东北四十里穴子河在州东北五十里皆通大江】裕溪河【在州南九十里源出巢湖东南注于江明初元将曼济哈雅帅舟师截采石退屯于此明祖随命康茂才戍守裕溪即此曼济雅哈旧作蛮子海牙今改正】滁河【在州西北七十里自庐州府合肥县流入含山县北又迳州西北俗称为后河东北入滁州全椒县界九域志厯阳含山乌江三县有滁水舆地纪胜滁河源出梁县亘含山厯阳乌江三县界州志后河在州北七十里源出黄山流至六合县步口入江又冇仙踪河在含山县西北五十里源出斗阳山滙诸谷水东流入后河】清溪河【在含山县西三十里水经注清溪水出马子岘东迳清溪城南屈而西南流厯山西南注栅水州志其水受苍山三涧水西流入巢县界】县河【在含山县城南其水自县西诸山涧东流至城南合清江断涧又东合大涧其流始盛可通舟楫东流入州界至新河口入江其清江断涧源出昭闗山之马跳泉南流入县河大涧源出桑山】新裕河【自庐州府巢县流经含山县南又东流至州界入于江濡须水即分流也亦名新妇港寰宇记新妇港流自东闗来经当涂县界二十里入大江昔有人居此江口新妇至孝故以为名舆地纪胜新妇港今讹为新裕港王圻续文献通考濡须水防清溪水过新裕口至栅江入于江州志濡须水自巢县分流出东闗至县西南七十里为海子口河厯黄洛至县南八十里为运漕河又东十里为新裕港又东分为铜城河又东出大江总名为天河元和郡县志有运漕河在含山县南八十里梁侯景之乱王僧辩军次芜湖景将侯子鍳屯兵梁山以捍漕运故名又有斗米径水厯阳豪李子建当隋末从杜防威守城伏威分兵戍栅口欲开路运粮子建请于东闗下开沟通黄洛陂入厯湖率都下人各赍米一斗就工米尽径成故名在今县西南八十里】铜城闸河【在含山县东南六十里自新裕河分流东入本州界舆地纪胜有铜城堰在厯阳县西南六十里分属厯阳含山两县周廻防百里散注田三千顷川志新裕河至铜城分流至闸口又分为二一支东出为牛屯河一支南出为三防河】洞浦【在州南临江亦江浦之别名也三国魏志曺休传休击孙权大将吕范于洞浦破之晋书谯王尚之传桓灵寳至姑孰遣使冯该等攻厯阳断洞浦焚尚之舟鉴胡氏通鉴注洞浦在厯阳江边今无攷焉】横江浦【在州东南通鉴汉兴平元年刘繇遣将樊能屯横江晋隆安二年柦灵寳与杨佺期进至横江隋开皇九年韩擒虎自横江宵济采石晋书谯王尚之传尚之率步卒九千阵于浦上先遣武都太守杨秋屯横江元和郡县志横江在厯阳县东南二十六里直江南采石渡横处唐李白有横江词六首】当利浦【在州东南大江之别浦也通鉴汉兴平元年刘繇遣将张英屯当利口寰宇记当利浦在州城东十二里本名扬浦晋王濬平吴水军帆顺流而下王浑以旗招之不止报云风利不得泊遂先入石头后因以当利　按后汉已有当利之名则非晋始改寰宇记】乌江浦【在州东北四十里土多黒壌故名史记项羽本纪羽欲东渡乌江乌江亭长檥船待三国魏志曺仁传文帝诏仁督诸军据乌江元和志乌江浦在乌江县东四里即亭长檥船处】厯湖【在州西与含山县接界一曰麻湖源出桑山与皇后泽包为一湖分而自殊淮南子厯阳之郡一夕反而为湖刘禹锡和州记浸曰厯湖元和志厯湖在县西三十里舆地记胜麻湖东西濶二十里南北十五里宋建炎三年金人破和州军士多溃围四出保麻麻水寨湖周围七十里中多支渠在州境者称厯湖在含山县境者称麻湖明永乐初湖水涸议堰为田凡三万一千二百余亩景泰二年田始成然地平衍水难骤泄时有潦溢之患】沣湖【在州西十五里名次麻湖上受麻湖水下至当利港入江州志明永乐初议置为田万七千五百余亩其利病与麻湖同】韦游沟【在州东北接江寜府江浦县界唐书地理志乌江县东南二里有韦游沟引江水至郭十五里溉田五百顷开元中县丞韦尹所开贞元十六年县令游重彦复治之民享其利因以姓名沟】千秋涧【在州西北二十五里宋史河渠志淳熙十二年和州守臣请于千秋涧置斗门以防麻湖沣湖之水泄入大江嵗旱可借灌溉舆地纪胜涧在厯阳县西北十七里】平疴汤【在州北三十五里寰宇记在州北四十五里此汤能愈疾故名有碑存州志一名香琳泉又名平疴泉水温洁有患疮庎者浴之辄愈宋治平中名其地曰平疴镇】马跑泉【在含山县北十五里即昭闗泉】
　　古迹厯阳故城【今州志秦置项羽封范増为侯邑后汉永平中九江盗据厯阳为江淮巨患乆之始平宋书州郡志晋咸和四年侨立豫州永和九年刺史谢尚镇厯阳义熙九年割州大江以西大雷以北皆属豫州宋永初二年始割淮东南豫州治厯阳齐建元二年州废元和志后齐以两国通和立和州刘禹锡和州记梁王僧辩迎贞阳侯于齐防于此更名和州寰宇记本汉旧县南有厯水故曰厯阳旧志今州城旧为亚父城世传项羽王西楚封范増于厯阳则和城疑为范筑故曰亚父城】雍邱故城【在州南宋书州郡志本汉陈留郡属县以流寓立先属泰山郡元嘉八年废属厯阳郡齐因之后废州志今裕溪河口有雍家城或以为即雍邱之譌】龙亢故城【在含山县东南汉故县在今鳯阳府懐逺县界宋书州郡志厯阳领县龙亢江左流寓立祥瑞志升明三年白虎见厯阳龙亢县新昌村唐书地理志含山析厯阳之故龙亢县地志寰宇记县在和州西五十五里本晋龙亢县后周天和元年并入厯阳唐武徳六年改置含山县以县境为众山所含故名又曰废龙亢县县志明洪武十四年以故龙亢城赐征南大将军杨文为宅因相传为杨府城】乌江废县【在州东北晋太康中置属淮南郡永兴中改属厯阳郡宋大明七年校猎于厯阳之乌江寻割厯阳秦郡置临江郡永光元年罢齐志复有临江郡建元二年罢并厯阳后复置治乌江县魏书地形志乌江县属临滁郡隋书地理志乌江梁置江都郡后齐改齐江郡陈复曰临江郡周改为同江郡开皇初郡废县属厯阳郡唐书地理志乌江属和州寰宇记县在州东北四十里本秦乌江亭汉东城县地晋太康六年置县宋绍兴五年废为乌江镇属厯阳县七年复为县明初省入州今为乌江镇】谷孰废县【在州西北本汉梁国属县宋书州郡志永初属南梁郡元徽初改为新昌郡齐因之后废】遏狐城【在州西元和志厯阳西有遏狐城晋王筑以遏石虎又有却月城在川南天门山顶刘宋时王元谟筑之】晋王城【在含山县西舆地纪胜苻坚侵晋以姚苌为先锋晋筑城于此以御之又有姚苌城　按苻坚侵晋时慕容垂为先锋姚苌为龙骧将军则谓苻坚以姚苌为先锋误矣且秦及淝水败归岂有先锋屯含者乎盖姚襄归晋尝屯厯阳以燕秦方强未有北伐志乃夹淮广兴屯田训厉将士苌乃防弟必以此时筑城为守御屯田计及隙起殷浩苌遂以众降秦耳】沈阳废卫【在州治东明洪武三十五年建今裁】清风楼【在州城外峨嵋墩下宋蔡襄有清风楼诗】镇西楼【在州治前明洪武初建】三老堂【在州治后宋元祐间孙贲建祀太守傅尭俞范纯仁刘挚】恵政堂【在州治舆地纪胜在州治防事西宋孝宗居青宫时大书此三字赐守臣胡昉】三觉堂【在州治舆地纪胜在梁山广觉院三觉谓贾易龚原及僧中防】毓麟堂【在州东南横江之濵宋绍兴三十一年金主亮入和州临江筑防誓师渡江晨炊玉麟堂盖即毓麟之譌】项亭【在州东北唐李徳裕有项王亭赋寰宇记汉书云汉军追羽至东城乌江亭长舣船待之即此史记云身死东城是也】犀照亭【在州东十里当利浦之北岸晋温峤闻水底有音乐之声燃犀照之因以名亭】水心亭【在州治三老堂前唐张籍诗送客将过沙口堰防花多上水心亭】袁天纲宅【在州治舆地纪胜在厯阳县西三十里地名南羲】张籍宅【在州城内舆地纪胜在通淮门内报恩光孝禅时又有书堂在乌江县东一里】陋室【在州治后遗址犹存唐刘禹锡所筑有陋室铭】彭祖石室【在含山县南八十里寰宇记□列仙传云厯阳有彭祖宅祷祈风雨应期而至】桃花坞【在含山县舆地纪胜在县西五里旧传张籍读书处】
　　闗隘白塔闗【在州西四十里又西五里有含山闗】石湖闗【在州东二十里】斗熖闗【在州西北四十里斗熖山北巍然峻絶一径中开亦曰陡阳闗明初遣张天祐等将竒兵出陡阳闗进薄小西门遂即克之即此】渭野闗【在州北五十五里一名夹山闗两山壁立耸峭夹道山口﨑岖路达滁州界为南北咽喉明正徳中巨寇刘六等犯境州同知薛渭野垒石置寨于此又舆地纪胜绍兴辛酉乌珠再至境张浚以兵五千守石湖闗敌遂退去闗在州境今无攷乌珠旧作兀术今改政】昭闗【在含山县北昭闗山史记范睢传伍子胥索载而出昭闗宋史王徳传绍兴十一年徳夜防和州敌退保昭闗又击败之州志闗在州北小岘山西宋绍兴中张浚尝因山筑城置水柜以遏金兵】东闗【在含山县西南七十里濡须坞之北与庐州府巢县接界其地峻险周围皆石寰宇记东闗在含山县西九十里按舆圗记云巢湖东南口有石梁凿开渡水名东闗古老相传夏禹所凿实守扼要所呉魏相持于此南岸吴筑城北岸魏置栅宋史地理志含山县在东闗砦】梁山镇【在州南梁山下萧齐建元二年尝置二军于东西梁山九域志县有梁山寨　本朝康熙二年设逰击守偹等官统兵驻守】裕溪镇廵司【在州南九十里明洪武初置廵司管江面三十里上至新沟口下至张家湾今因之】牛屯河廵司【在州南六十里明初置廵司管江面五十里上至张家湾下至新河口今因之】姥下镇【在州西南三十里九域志厯阳有姥下功剩桥白渡桥万嵗岭平疴汤白望堆六镇州志姥下镇在州西南三十里平疴镇在州北四十里白望市在州南三十里白渡桥在州南四十五里万嵗岭在州西二十里今皆废】石跋镇【在州东北三十里宋开禧中州守周虎尝筑石跋城于浮沙河口之北即此】乌江镇【即乌江废县明万厯中移牛屯河廵司于此又有浮沙口廵司在州东北二十五里亦明洪武中置管江面四十里上至新河口下至芝蔴河又旧有河泊所在州东二十里明洪武中置今俱废】运漕镇廵司【在含山南八十里里地临大河上接巢湖下接大江民居稠宻啇买辐辏今设廵司】淸溪镇【在含山县西三十里九含志含山县有清溪仙踪安石门四镇】鱼岘山【在含山县西二十里自巢湖而东由石梁山石门山东南径逹梁山为戍守要地】
　　津梁清淮桥【在州治南】白渡桥【在州南四十五里跨牛屯河自铜城闸以下滙七十二圩之水皆由此出】杨桥【在州北二十里舆地纪胜昔呉末张悌济江围都尉张乔于杨荷桥即此】石桥【在含山县南跨县河一名观音桥元至正初建覆亭其上】尉子桥【在含山县北四十八里名胜志宋统制姚兴战死处】杨林渡【在州东二十五里宋绍兴三十一年虞永允文败金人于采石别遣舟师截杨林口王应麟通鉴地理志驿和州东二十里有西采石其下为杨林渡】车家渡【在州北故乌江县东南宋史河渠志乌江县界车家渡可径冲建康之马家渡元和志有安阳渡在乌江东北十八里与上元县对岸】
　　堤堰万桞堤【在州东舆地纪胜自横江门出至杨林渡口凡三十五里栽桞万余株号万桞堤】东兴堤【在含山县西南七十里接庐州府巢县界吴孙权筑】铜城闸【在含山县东南八十里上受黄洛诸水每江湖泛溢牛屯河泄急不易泄辄冲没田亩呉赤吴中筑此以捍水患涝则启之明屡修】簸箕塘【在东东南三十余里周三里灌田十余顷州境之塘凡三十】环峯塘【在含山县东周四十里灌田百顷县境之塘凡二十有二区】盛圩　土旺圩【在州境原系边江草地潮至尽为水乡矣及本朝康熙二年筑堤积嵗渐为沃壤】
　　陵墓汉桓荣墓【舆地纪胜在含山县南二十里龙亢寺侧　按后汉书桓荣传明云赐于首山之阳则此地必江左诸桓之墓后人附防为説也】江北朝齐王僧辩墓【舆地纪胜在州南六十里梁山之西　按僧辩为陈覇先所袭死于石头城此地时为北齐所有非梁土也】宋彭思永墓【在州西南十里延庆寺西】防酢墓【在含山县车辕岭杨龟山为铭】梁华高墓【在含山县东南七十里】
　　祠庙霸王庙【在州东北寰宇记在县南三十三里舆地纪胜灵祐王庙在乌江县东南二里号西楚覇王祠有系马柱】灌将军庙【在州城内汉时灌婴有修城功州人立祠以祀】三贤祠【在州治东祀唐何蕃张籍宋张孝祥】游定夫祠【在含山县城东二里祀宋儒游酢】忠烈庙【在州城内祀宋周虎】周侯庙【在州治南横江门内祀宋周全】旌忠庙【在含山县西北宋姚兴父子死于敌诏立庙战所赐额旌忠】陆秀夫祠【在州西南二十里】余阙庙【在州西北隅】尊贤祠【在州学宫内续文献通考旧有张籍何蕃祠在学之东庑宋开禧初建正统三年修増祀彭思永沈立沈文通钱藻防酢魏矼张孝祥张考伯龚楫蒋子春何宗秀危素】功臣祠【在含山县城内祀明华高仇成李彬杨文纪清】香烈祠【在州治西北明崇祯八年流贼防城知州黎宏业同知陈得姚学正康正谏教谕赵世选慷慨殉难绅士庶民妇女死者十余万或愤勇骂贼或焚溺自尽贼退廵按梁云构设坛哭三日为祠祀之额曰香烈】
　　寺观百福寺【在州城中唐贞观二年建】梵行寺【在州城南五十里唐贞观五年建有古塔】净戒寺【在含山县南七十里唐贞观二年建】天庆观【在州治南宋淳熙六年建蘓轼有诗】淳熙观【在州南四十里即夀寜宫葛仙翁尝炼丹于此内有八卦池】
　　名宧汉张禹【襄国人建初中拜州刺史尝过江行部中土民皆以江有子胥之神难于济渡禹将渡吏固请不聼禹厉言曰子胥如有灵知我志在理察枉讼岂危我哉遂鼓楫而进厯行郡邑深幽之处莫不毕到亲録囚徒多所明举】陈谢尚【阳夏人为建武将军厯阳太守为政清简始到官郡府以布四十疋为尚造乌布帐尚壊之以为军士裤】南北朝宋刘湛【湼阳人高祖时为厯阳太守湛为人刚严用法奸吏犯赃百钱以上皆杀之羣下莫不震肃】梁韦叡【杜陵人天监二年领厯阳太守魏遣兵来攻叡率州兵击走之】张齐【冯翊郡人武帝时为寜朔将军厯阳太守齐手不知书目不识字而在郡有清政吏事甚修】陈张无择【高祖时拜和州刺史时水潦害农无择请蠲谷籍之损者十七八时采访使李知柔素不快其直谅宻奏以附下为名贬蘓州别驾老防号泣遮道攀留】张知謇【方城人知和州淸戒有威严武后时下玺书存问】张万福【元城人大厯中拜和州刺史许杲窥淮南万福至州杲惧徙屯上元寻为其将康自劝所逐自劝循淮而东万福倍道追杀之尽还所剽于民】刘禹锡【洛阳人以王叔文党贬连州累徙知和州有防璧记陋室铭和州诸诗】宋傅尧俞【济源人治平初官侍御史出知和州通判杨洙乗间问曰公以直言斥居此何为言未及御史时事傅尭俞曰前日言职也今为太守当宣朝廷羙意而乃呫呫追言前日阙政与诽谤何异】范纯仁【吴县人熙寜中知和州徳政着闻尝谓人曰惟俭可以助亷惟恕可以成徳】刘挚【东光人熙寜中贬监衡州盐仓后徙知和州有善政】胡宗愈【晋陵人熙寜中知和州明敏英毅讼至立决】凌冲【呉县人熙寜中知含山县律己甚严一毫不妄取秩满觧其归装仆有携一砧者冲视之曰非吾来时物命还之】游酢【建阳人元丰末知和州民爱之如父母】曽肇【南丰人徽宗时知和州一时称治】宋昌祚【和州铃辖建炎二年乌珠犯和州州人推昌祚权领军事率众坚守金人围之数匝及城破昌祚与权悴唐景厯阳令蹇誉司户徐兟县尉赵元通及禁军指挥使郑立军士胡广皆死谯楼上事闻各赠官立其后乌珠译见前】韦永夀【和州统制绍兴三十二年与金射雕军战和州子奉节郎世坚救之同死赠融州观察使世坚赠三官】王兴【相州人绍兴十一年兴都统王权麾下金兵渡淮权追兴迎之而退保和州兴与金人遇于尉子桥金人以铁骑进兴麾兵力战手杀数百人权奔仙踪镇兴告急不应父子俱死焉赠客州观察使追谥忠毅】周虎【临淮人开禧二年知和州时金人防诸道兵长驱而入围和甚急虎部分将士乗城拒守其母何氏拥孙息期与虎偕存亡合战凡三十有四杀骁将以十数敌人大创引去事平虎推功归母进封永国夫人】娄机【嘉兴人孝宗时为含山主簿时治铜城圩役夫三千有竒机设庐以处之民乐于劝趋二句告毕七摄隣邑篆皆以治称】元马泽【任邱人至大中知和州以儒术饬吏治有循良之惠州人徳之】叠卜泰【蒲江人擢乌江县监有狄氏子者兄弟九人分异十余年争讼卜泰庭谕之九人感悟复同居又有陶姓者死而孤弱族人利其产取他姓子绐曰此陶飬子也卜泰察知之按举其罪归其产于孤在邑三年民顺其化】明郭景祥【濠梁人从太祖倡义旅取和阳修理州城令军民计田出夫九旬而工成即命景祥镇和州辑军抚民威望大着帝遣使以玺书劳之】陈琦【霍州人洪武中知和州有善政民服其化男女异路囹圄空虚】徐原显【黄岩人洪武中知含山县经始百务凡县治城址皆其创置】黄润玉【鄞县人晋泰初知含山县凿渠塘筑堤堰厯湖邑田无虞水旱】张叔宣【内江人嘉靖中知和州躬行节俭有讼于庭者劝以礼义民皆化之】黎宏业【顺徳人知和州崇祯八年流贼防城自刎死母李及妻杨氏妾李氏女四皆缢死事闻赠宏业太仆少卿　本朝乾隆四十一年赐谥忠节】
　　【予入祠同时同知陈得姚学正康正谏教谕赵世选慷慨殉难并予入祠】
　　本朝朱长泰【徳平人顺治中知含山县严正果断有包拯再出之謡考绩以亷敏着行取入都士民懐之立祠以祀之】
　　人物呉陈训【字道元厯阳人少好秘学天文算数隂阳占候无不毕综尤善风角孙皓以为奉禁都尉呉亡内徙拜谏议大夫俄去职还乡及陈敏作乱遣弟宏为厯阳太守训谓邑人曰陈家无王气不乆将灭宏闻将斩之军秦璩为言乃赦之时宏攻征东军衡彦于厯阳问训曰城中有防千人攻之可防否训登牛渚山望气曰不过五百人然不可攻攻之必败已而果为彦所败方信训有道术优遇之】南北朝宋刘瑜【厯阳人居家事母至孝年五十二母防三年不进盐酪号泣昼夜不絶声勤身运力以营事除服后二十余年布衣蔬食言輙流涕毎居墓侧未尝一日暂离】梁昌义之【乌江人少有武干事梁武帝及起兵防为辅国将军主毎战必防天监元年封永丰县侯累迁北徐州刺史镇钟离四年太举北侵义之为前军攻魏梁城戍克之五年魏中山王元英等率众数十万人钟离义之随方抗御前后杀伤万计以功进号军师将军累迁北徐州刺史性寛厚为将能得人死力及居藩任吏民安之改封营道侯卒諡烈】张籍【字文昌乌江人举进士厯秘书监校书郎终国子司业善诗尤长于乐府时韩愈以文衡轻重天下士籍为愈客且荐于韩故一时名士多与之逰云】唐何蕃【和州人事父母孝防太学嵗一归省父母不许间二嵗乃归复不许凡五嵗慨然以亲老不自安诸生共状蕃义行请留厯二十年有死无归者皆身为治防洙泚反诸生将从乱蕃正色叱之故六馆之士无受汚者】杜黙【字师雄厯阳人师事石介介谓其歌篇甚豪尝作三豪诗送之与石曼卿欧阳修并称庐陵集亦有赠杜黙诗序】沈立【字立之厯阳人举进士佥书益州判官迁両浙转运使着茶法要覧言茶禁害民乞行通啇法三司使张方平上其议罢法如所请诏立为户部判官奉使契丹适行册礼欲令从国服否则见于门立折之曰徃来北使请见仪未尝令北使易冠服况门见耶契丹愧而止迁京西北路转运使都水方兴六塔河召与议立请止修五股等河及漳河分杀水势以省役从之知沧州后判都水监出为江淮发运使都转漕运使居职瓣治加赐金数诏嘉之时人以为荣】宋张邵【字才彦乌江人宣和上舍第建炎元年为衢州司刑曺事三年金人雄侵诏求可至军前者邵慨然请行假礼部尚书充通问使至潍州见左监军达兰命邵拜邵曰监军与邵为南北朝从臣无相拜礼达兰怒执送宻州囚于祚山砦明年又送邵刘豫邵见豫呼为殿院责以君臣大义词气俱厉豫怒械置于狱乆之怒其不屈复送于金拘之燕山僧寺后北徙防寜府十三年议和成与洪皓朱弁南归陞秘阁修撰卒赠少师达兰旧作挞揽今改正】魏矼【字邦达厯阳人宣和二年上舍及第累官殿中侍御史命督江上诸军时刘光世韩世忠张浚三大将权均势敌各懐私隙莫肯协心矼首至光世军中谕之曰敌众我寡合力犹惧不支况军自为心将何以战为诸公计当思为国雪耻释去私隙光世许之遂劝其贻书二帅示以无他二帅复书交欢由此众战屡防军声大振累迁防吏部侍郎与秦桧言敌情难保金使入境诏欲屈己就和矼言金欲要我以难行之礼倘轻许之他时将为所制一有不从便生兵隙非计之得也后除集英殿修撰知宣州不就提举太平兴国公卒】蒋子春【厯阳人教授里中金人防厯阳见其挟书又人物秀整喜之欲命以官子春怒骂乃杀之】张祁【字晋彦以兄邵使敌恩补官负气尚义与胡寅厚秦桧素憾寅防祁子孝祥举进士第一而桧子埙顾在第三因诬祁以罪下狱桧死获免累迁直秘阁为淮南转运通判谋知金谋败盟屡闻于朝言者以为张皇生事论罢之明年敌果大至祁为人谦恕晚嗜禅学号总得翁以夀终】张孝祥【字安国祁子绍兴二十四年廷试第一授秘书省正字时秦桧初死孝祥上言乞总权纲以尽更化之羙诸官吏忤故相意鍜链成罪者乞即改正又言故相所作时政记乞详审是正黜私説以垂无穷从之迁校书郎芝生太庙孝祥献文曰原芝以大本未立为言且言芝生仁英仁宗之室天意可见乞早定大计迁尚书礼部员外郎厯官广南荆南安抚使皆有政绩以显谟阁直学士致仕卒】陆同【字彦和厯阳人建炎间父有常知临淄县抗敌死节同以恩补官调建康户曺不畏强御知望江县先是朝廷行营田民未复业者借之募民耕种为官荘后民既复业犹俾于赋外并输名曰附种营田同悉请罢之改秩知庐江县中外交荐孝宗喜其能记中原事书名御屏除知房州迁京西转运判官首罢防阳新蒸之禁请祠卒】赵时賔【字宗白和知宗室居太平登进士文天祥开都督府于南剑奏辟议军事江西招讨副使提兵趋赣州复寜都县数以偏师当一面战皆有功及空坑之败为追兵所执不屈死之】明王宗显【乌江人元季避乱侨居严州胡大海克严州得宗显知为儒者礼遇之后见太祖喜曰我郷里也命至婺觇敌宗显潜得城中虗实及诸将短长以白及克婺以宗显知寜越府事延儒士叶仪宋濓为五经师时防乱之余学校乆废至是始闻诵声未防卒】仇成【含山人初从军充万户屡迁至秦淮翼元帅太祖克安庆以成为横海指挥同知守其地成守御严明汉兵不敢东下从征鄱阳殱贼京江口功为最征平江张士诚于城西洪武十二年封安庆侯卒赠皖国公】华高【含山人元末江淮兵扰高集义旅数百人入巢湖以捍宼乱与余通海等以书纳欵滁阳太祖方谋渡江虑乏舟楫得书大悦即亲率兵至湖援之高等扈从出东闗口克采石遂至金陵后从征陈友谅以克武昌功陞湖广行省左丞又从徐达讨张士诚事平论功封广徳侯卒赠巢国公】李彬【和州人元末归附太祖从渡江克太平授招信校尉武畧将军统兵渡黄河与巴延特穆尔大战破之封丰城侯后命镇守交趾卒追封茂国公谥刚毅巴延特穆尔旧作伯顔帖木儿今改正】李隆【字彦平和州人祖旺洪武中燕山左防尉副千户父濬袭职从成祖靖难累迁都指挥使封襄城伯出镇江西平永新盗召还卒隆年十五嗣爵雄伟有将畧数从北征出竒料敌后镇守南京正统中廵边大同不戮一人而守偹整肃寻卒】耿定【和州人宣徳中以荐厯官刑部郎中浙江政正统间处州盗起领兵勦捕率先督战死于陈事闻赠浙江按察司副使】马如蛟【字腾仲河南人天启进士授山隂知县祗饮鉴湖杯水凡食米悉自和州辇至治行最防为御史廵按四川平奢贼之乱以事归崇祯八年流贼防和州死之赠太仆寺少卿　本朝乾隆四十一年】
　　【赐諡忠节】李国祯【和州人世袭襄城伯崇祯末流贼入京荘烈帝及周烈后皆崩国祯奔赴梓宫李自成以好语诱使降国祯曰有三事从我乃降一祖宗陵寝不可废一湏先帝以天子礼一太子二王不可害自成悉诺之国祯俟陵事毕遂自谥于旁】张秉纯【含山诸生字不二崇祯十七年闻闯贼之变北向号泣不食死妻刘氏悲痛亦勺水不进句有六日死　本朝乾隆四十一年赐入忠义祠】
　　本朝李灿【字黎仲含山人顺治中以贡授知洵阳县迁兾州知州复补荆门州时有勦宼之师灿转饷有劳绩擢卫辉府同知问学耆儒孙竒逄执弟子礼时人称之】曺超【和州诸生顺治十六年海冦犯江寜掠及州境超奉亲出避猝遇防兵欲戕其母母号泣请代冦悯而释之家贫力具甘防以飬居防负土作珉家有父植紫薇一株乆枯曺每对之恸良忽复发花时人以为孝感康熙四十二年　旌】
　　流寓宋彭思永【庐陵人厯知太平府熙义三年以户部侍郎致仕寓居和州卒于和】吕希哲【字原明河南人公着子尝从程张二子学为崇祯殿説书诏圣党论起谪居和州】龚楫【遂昌人原之孙崇寜中谪和州因家焉建炎初乌珠据和州以偏师万人筑堡新塘遏絶濡湏路楫率家僮百余人袭之乡里从者三千余人遇金兵大至众多赴水死楫麾其众曰今日鬬死亦足为义士自弃沟渎无益也战败为敌所获犹挺剑刺其一人骂不絶口金人脔割之　乌珠译见前】
　　烈女宋张弼妻徐氏【和州人建炎三年金人侵维官军奔溃乗机掳掠执徐欲汚之徐骂曰朝廷蓄飬汝曺以偹缓急今汝軰不能舍生赴难乃乗时为盗我恨不能断汝头肯受汚耶贼惭恚杀之投尸江中】明成其徳妻祖氏【和州人少寡毁容自誓事舅姑至孝未防舅姑亡氏不食死】陈贞女【和州人许字同里黄彛将于归而彛死女闻讣数引决父母不得已归黄拜舅姑后夜投缳自缢】胡崇仁妻周氏【含山人正徳初崇仁知庆逺府周偕之任北归道经郴江适山猺哨聚家人多为所俘周曰吾一妇人焉徃遂取间沉江而死】杨骥妻陈氏【和州人正徳中流贼至执氏欲汚之不从为贼所杀】张延允妻田氏【和州人崇祯八年流贼至氏触堦而死同时杨徳隆妻张氏贼欲牵之去张以手抱柱贼断其臂指而去】陈孔传妻鲁氏【和州人孔传死抚孤守节崇祯八年城防以遗孤属家人投井死又马如虹妻杨氏林之芬妻黄氏王朝璋妻鲁氏林日熇妻郑氏皆不受汚为贼所害】成其功妻王氏【和州人未字时封股愈亲以孝称崇祯八年流贼至王先驱其女赴水复以刀刳胸而死又武维周妻姚氏同姑投水贼牵之去姚夺贼刀刺心死又孙观光妻马氏先驱其媳与女赴水随詈骂为贼所焚】林毓麟妻王氏【和州人崇祯八年贼至匿土窖中被执贼逼之出城行数歩遇隣家火跃入烈熖死】姚守中妻万氏【和州人氏生六子皆有室崇祯八年流贼防城氏命诸妇誓必为夫死节见诸子环泣急麾之曰汝軰男子当图存宗祀何以泣为长子承舜泣曰何忍母独死遂负母投于塘诸妇女孙相随死者十余人】王氏四烈妇【和州人王用賔妻尹氏用贤妻杜氏用聘妻鲁氏用极妻戴氏崇祯八年流贼围城四妇与刘台妻王氏五人同匿城西别墅誓以偕死及贼登陴呼声震地五人相持泣曰亟死无汚贼刃结缳缳断适用贤所佩剑挂壁上杜氏趋投之争磨以颈次第死之】明伦堂烈女【失其姓崇祯八年之难与民间女妇匿堂后其四人已为贼牵去女独大骂不行四人劝女女又复大骂贼怒裂其体为四】张侣顔妻王氏【和州人南都不守刘良佐部卒肆掠氏同避难朝阳洞卒攻洞急氏以子付母曰此系张氏一线善抚之遂挺身跳洞外洞高数十仭乱石巉岩氏碎身死焉】
　　本朝陶尔盛妻倪氏【和州人里豪欲强汚之不从遇害　雍正十年旌表】　蒋刘氏【和州人夫亡守节乾隆元年　旌表同州施仲濵妻杨氏汪方氏过何氏张赵氏雍相防妻朱氏张赵氏林頥妻张氏林张氏杜之林妻陶氏杜所泰妻时氏林琰妻姚氏吴鸿儒妻张氏许可计孙氏雍兆升妻朱氏黄周氏赵高氏张唐氏吴必启启妻徐氏赵佩妻张氏汪良恕妻胡氏张宿妻章氏张九□妻章氏濮宗周妻陈氏刘祁之妻高氏李应芬妻耿氏杨行一妻曺氏周宏谟妻张氏鲍鉴妻张氏戴缉功妻黄氏史可信妻胡氏吕承英妻童氏杨燧妻高氏吕承杰妻邱氏张侣顔妻王氏赵为光妻王氏汤尚杰妻孙氏俱以莭孝于乾隆元年以来先后　旌表又贞女王邦谟妻周氏乾隆年　旌】张万防妻唐氏【含山人国初溃兵攻掠氏与弟廷对俱被执氏泣曰父死母孀弟不可死我不可生因绐兵愿以身从乞释弟及弟行逺遂跃入水死兵怒钩其尸磔之】陈世禾妻郑氏【含山人世禾病死氏絶粒以殉年二十五同县张鼎魁妻余氏夫亡十九日氏自死又余维藩妻许氏夫亡自经过国燔妻张氏夫亡殉烈并先后　旌表】唐运昌妻洪氏【含山人夫亡守节乾隆三年　旌表同县庆逄鄯妻张氏沈世良妻汪氏易承五妻孙氏胡宇鹏妻许氏唐増妻宣氏胡轼妻吴氏赵恺妻谢氏吕兆齐妻张氏赵淳妻余氏张一阳妻余氏王章妻司氏吕仲宣妻张氏刘国兴妻秦氏简卫水妻呉氏李伏生妻鲁氏曺子明妻郎氏余之格妻吴氏张大宇妻王氏周家庆妻叚氏毕宏源妻黄氏宫仲墀妻周氏汪侣朝妻李氏孙一奎妻余氏冯时防妻王氏陶文烱妻张氏叶九鹏妻傅氏晏诘生妻张氏俱以节孝于乾隆三年以来先后　旌表】徐氏女【含山人许字张有苞张殇女年十三赴水母救免守贞终身又杨氏女许字王章章贫甚父海欲更与豪家女不从逼之女自经死又鲍应举聘妻许氏陈世馨聘妻林氏许元燝聘妻张氏雷必明聘妻徐氏俱以守贞先后　旌表】
　　仙释明慧褒【墓含山县北山麓之胜遂结庐其下寒暑不出时人莫能侧其涯际圆寂后塟于山址今褒禅山因褒得名】
　　土产苎布【州出九域志和州贡纻练】班竹　元参　淮白鱼














　　钦定大清一统志卷九十一
<史部,地理类,总志之属,大清一统志,广徳州图>
<史部,地理类,总志之属,大清一统志,广徳州图>
<史部,地理类,总志之属,大清一统志,广徳州表>
　　钦定四库全书
　　钦定大清一统志卷九十二
　　广徳州【在安徽省治东南三百里东南距一百三十里南北距一百六十里东至浙江湖州府长兴县界三十里西至寜国府宣城县界一百里南至寜国府寜国县界九十里北至江苏常州府荆溪县界七十里东南至湖州府安吉县界四十里西南至寜国县界一百一十里东北至湖州府长兴县界四十里西北至镇江府溧阳县界七十里本州界东西距七十五里南北距一百六十里东至长兴县界三十里西至建平县界四十五里南至寜国县界九十里北至荆溪县界七十里东南至安吉县界四十里西南至建平县界六十里东北至长兴县界四十里西北至溧阳县界七十里由州治至　京师二千七百八十里】
　　分野天文斗牛分野星纪之次
　　建置沿革禹贡州之域春秋时吴洞汭地汉为丹阳郡故鄣县地后汉末分置广徳县仍属丹阳郡【宋书州郡志宣城太守广徳令何志云汉旧县二汉志并无疑是吴所立李吉甫元和郡县志广徳县后汉分故鄣县置】晋属宣城郡刘宋因之齐时尝为郡治绍泰元年析置石封县兼置广郡陈永定二年改陈留郡隋平陈郡废省广徳县改石封县绥安属宣城郡唐武徳三年于县置桃州七年州废属宣州至徳二载复改绥安曰广徳五代南唐之保大八年置广徳制置司【马端临丈献通考南唐以广徳属江寜宋史地理志开寳末还属宣州】宋太平兴国四年置广徳军属江南东路元至元十四年升为广徳路属江浙行省明初为广徳府改县曰广阳洪武四年改府为州十三年以州治广阳县省入直隶南京
　　本朝属安徽省领县一
　　建平县【在州西北九十里东西距八十五里南北距一百四十里东至北州界四十五里西至寜国府宣城县界四十里南至寜国府寜国县界九十五里北至江寜府高淳县界四十五里东南至寜国县界五十里西南至宣城县界四十里东北至镇江府溧阳县界四十里西北至高淳县界四十里汉故鄣县地三国吴广徳县地梁陈石封县地隋绥安县地唐广徳县地宋端拱元年析置建平县属广徳军元属广徳路明属广徳州　本朝因之】
　　形势吴之西疆故鄣之墟【宋曾巩鼓角楼记】三峯拱其前溪流枕其后【桐汭志】
　　风俗民淳事简号江东道院【桐汭志】君子耻干谒小人崇节俭富贵不衣罗绮穷乏不务商贾【州志】
　　城池广徳州城【周八里有竒门六濠广濶长二尺明初筑后圮复修　本朝康熙三年重修】建平县城【周不及二里门四水门一东南环溪为濠西北至东各有池　本朝康熙四年城圯复修三十七年重修】
　　学校广徳州学【在州治东南宋治平中建入学额数二十五名】建平县学【在县治东南明嘉靖辛酉年建入学额数二十名】复初书院【在州学文庙西北明嘉靖四年州判邹守益建建平县有郎溪书院　本朝乾隆十四年建州县并设有义学社学】
　　戸口【原额人丁九千四十七又滋生人丁四十六万三千六百四十四】
　　田赋【田地一万三百二十四顷五亩五分六厘零额徴丁地银五万九千八百七十五両三钱三分三厘米二千六百五十五石八升六合四勺豆一千一百五十三石二升八合七勺】
　　山川西巘山【在州西五里下临清流环绕山足相近有小芝山光景酷类万安芝山故以小芝山名之】丹井山【在州南十里乐史太平寰宇记昔有徐真人在此烧丹有井存焉】竹山【在州南十五里叠嶂层峦囘环拱揖有松竹泉石之胜絶顶有二亭曰巢云摘玉】方山【在州南十六里山势盘纡实州胜地下有方侯祠因名山之口有两峯对峙若二柱然】笄山【在州南二十里一名鸡笼山俗呼鸡罩三峯鼎峙中峯尤髙秀为州治朝山】石云梯山【在州南三十里有石级可登峭直如梯】鹰嘴山【在州南三十里甚髙峻絶顶一石卓立髙十余丈如鹰嘴下有深窟可容百余丈】马鞍山【在州南五十里周七十里巅有巨石状如马鞍其东有石鼓山鲤洪溪源出焉】金鸡山【在州南六十里山有石洞广尺余旧传夜隂晦有火光耀然出洞中居民多见之又有金鸡往来飞翺其上】灵山【在州南七十里王象之舆地纪胜在广徳县南七十里泉石甲于一郡州志羣峯廻绕其巅有觧愠台山水夹流而下滙而为溪循溪而下有珠帘泉下为丁公潭潭下为云锦泉】尖山【在州南七十五里泉山环绕一峯髙秀如笔最称佳胜山皆巉岩怪石石上有水一初无泉脉旱不涸雨不溢山下多飞泉】五花岩山【在州北七十里横列五峯髙三百余丈其最髙一峯有白佛祠石壁上刋天寳年号旱祷辄应】万桂山【在州治东南学宫后上有凌云峯】干溪山【在州东南三十里一名帘幙山峯峦叠出一水绕其下水涸时白石灿然】石壁山【在州城东南三十里山石陡峻溪流环绕廻旋】羲苍山【在州东南四十里峯峦环抱碧水中流俗呼羲苍洞】石妇山【在州东南五十里一峯特出巅有巨石卓立状如妇人藤萝萦綂如衣被独露其面旧传有谢氏女介洁自守化此石樵者不敢采】青山【在州东南六十里孤峯峭立宛如青螺故名】桃花山【在州东南六十里昔时山多桃树唐置州因以为名】桐源山【在州西南八十里杜预左传注桐水出白石山太平寰宇记桐源山在广徳县南八十里州志又有大首山在州西南八十里最险峻上有井鱼时出其中】横山【在州西北五里唐书地理志广徳有横山寰宇记有祠山在广徳县西五里旧为横山有广徳王张公祠天寳中封为祠山舆地纪胜是山在广徳羣山之中最为髙峻四靣望之其形皆横故曰横山州志顶有圣井四时不竭亦曰龙王潭】岩头山【在州西北四十里两山屹立如岩中夹一溪州境南山之水皆防于此入建平县界州志山巅有巨石横卧俯瞰溪流每遇狂潦奔湍借此障之】大溪山【在建平县东南三十里舆地纪胜县有大溪山桐水所经】镇山【在建平县南五里山势雄壮为邑之案山】大岩山【在建平县南七十里舆地纪胜县有大岩山顶有池冬夏不涸又南十里为大磊山苍翠如屏絶顶三石品立如磊字】鸦山【在建平县南九十里周三十余里接寜国县界有弹迹百余俗呼为弹子石物产志鸦山产茶旧常入贡宋梅询有茶煑鸦山雪满瓯之句】白茅山【在建平县东南四十里接本州界髙耸绵亘路达州城置馆其上为往来中顿之所】赤山【在建平县西南七里下临清溪】乌云山【在建平县东北二十五里土人以云气占雨】鳯栖山【在建平县东南三十里世传曽有鳯栖其上】大涛山【在建平县东北三十五里悬崖峻絶上有乔松风声如涛因名】伍牙山【在建平县东北四十里为金陵祖山之祖支阜连属北接溧阳王存九域志县有伍牙山舆地纪胜相传伍胥伐楚还吴经此故名县志上有龙潭遇旱祷辄应】金牛岭【在州北七十里四面皆重山中一岭长亘十五里与溧阳县接界】石佛岭【在建平县南七十里上有三石髙二丈许形如佛】峡子岭【在建平县西南八十里羣崖拥簇接寜国府宣城县界】桃姑洞【在州东北五十里洞门在半山中内有数洞相通至第七洞顶有一窦日光融照俗呼为天井】荆山洞【寰宇记在广徳县东北五十里舆地纪胜有冯家洞在先春门外七十里又名荆山洞曹学佺名胜志荆山洞即冯家洞州志有大洞在州北六十里一名长乐洞洞口如厦屋四五间可容千人一径斜入有石燕羣飞乳众滴神人佛像碁盘钟磬之属皆白石天成崖有石潭深不可测相传与太湖相通即荆山洞也】桐水【在州城西北又西北流经建平县南又西北流入江寜府髙淳县界在传哀公十五年楚伐吴至桐汭杜预注广徳县西南有桐水出白石山西北入丹阳湖元和志桐汭在广徳县西五十里寰宇记桐水在广徳县西北二十五里原出白石山北流迳宣城白沙川入丹阳湖旧志洞水滙诸山涧北流迳州西折而出北流过岩头山又西北迳建平县东南三十里与碧溪合谓之合溪又西绕大溪山又西京县城南谓之郎溪又西迳赤山下谓之赤山溪滙淤南绮湖折而北至县西北四十里为胥溪又北入髙淳县界】碧溪【在州东三十里源出羲苍山西北流入桐山】玉溪【在州城西门外南接横梗溪绕城西环抱如带北入碧溪】横梗溪【在州南三里滙诸山涧水分流灌纪西北流绕西巘山下北流合于桐水】鲤洪溪【在州东南二十里源出石鼓山分二流复滙于此灌田二万余亩西北流入桐水】大源溪【在州西南百里源出寜国府大陶山东北流经州西南境又西北流经建平县南又北逹南绮湖】北溪【在建平县北十里滙诸山涧东南通县北三里之清涧又东潴为浮湖塘引流灌溉】三峡溪【在建平县西南二十里滙南境诸涧水西流至县西南二十五里曰苏大溪又西流入南绮湖】马履涧【在建平县东北三十五里俗传伍员伐楚径此马履而水涌因名】九斗川【在州北七十里源出五花岩山滙诸山涧水纡廻盘折九曲如斗西北流经建平县界滙于郎溪】东湖亭【王象之舆地纪胜在州东南三十里张王所开一名浴兵池州志广五百余亩】南绮湖【在建平县西南四十里亦曰南湖九域志广徳有南绮湖舆地纪胜南湖去县四十里其水流经丹阳诸湖入燕湖达大江即桐水下流也县志凡广徳建平之水皆流滙焉下流经高淳县界入丹阳湖】不老泉【在州城南四十里泉脉长流大旱不涸旧有石碑镌不老泉三字】沸泉【在建平县东十里水味甘美冬温夏凉】范公井【在州治司防理之北宋祥符中范仲淹所凿一名义井】金井【在州治朝武门外明太祖汲此水以给军士因名】郭母古井【在建平县西南三十里俗传仙人以药投井水变为醴者即此】
　　古迹古封故县【即今州治陈书梁绍泰元年割故鄣广徳置广梁郡以陈祥为太守永定二年改广梁为陈留郡隋志宣城郡领绥安县旧曰石封改名焉梁末立大梁郡平陈郡废唐志绥安武徳三年置桃州增置桐城懐徳二县七年州废省桐陈怀徳入之改曰广徳元和郡县志县西至宣州百六十里后汉分故鄣置宋为绥安县大业二年移于今里　按刘宋有绥安县在今宜兴县界今县仍改故石封县志故曰移理】广徳废县【在州西南汉故鄣县地汉末孙吴析置三国吴志吕防传防领广徳长是也晋书桓彛传自宣城退屯广徳隋志绥安梁末立大梁郡又改为陈留郡隋平陈郡废省广徳故鄣安吉原乡入焉杜佑通典绥安县有广徳城　按大梁即广梁郡隋志避讳也】故鄣城【在州治东北汉髙帝时建】诸葛城【在建平县西十里城址仅容千人旁有驴城马城相去一里其间有井数十盖昔人屯驻之地】浮城【在建平县西十里许广数亩其地洼下遇夏潦诸圩尽没惟此岿然若浮因名】郎歩镇【今建平县治九域志宋端拱元年以广徳县郎歩镇置建平县县志凡舟可治而上下者曰歩郎民民之姓也】钟村【在州境宋史岳飞传建炎三年驻使钟村】严公台【在州西唐泰顺初杨行宻将陶雅破孺儒前锋屯严公防即此】集仙台【在州西舆地纪胜在祠山絶顶又有攀萝亭皆天圣中郡守梅询建】钓鱼台【在州北二十五里唐张志和钓鱼于此台下渊深莫测藤蔓绕矶松篁夹岸台址尚存】鼓角楼【在州治前宋熙寜初知军时钱公辅朱受昌先后建曾巩为记】三峯楼【旧志在州治前宋绍兴中叅政李光尝留题云一川花栁拥雕栏浓緑浮空四面山】清容堂【在州城西宋知军钱公辅筑之以居查深训州人子弟】范公亭【在州旧司理东南宋大中祥符间范仲淹为广徳司理叅军搆亭于防事东南引囚讯问尝得其平后人因名曰范公亭】秀逺亭【在州治前宋陈天麟有诗】众春园【在州治西北州志宋绍兴间防军赵子濬建玉溪堂聚景楼□峤方壶翠溪三亭元至元中郡守赵亮夫筑亭池上编曰濯鹦】
　　关隘苦岭闗【在州东南七十里路通浙江安吉县界明正徳十二年孝丰贼汤许倡乱知州周时望率兵民守御于此】四安镇【在州东五十里兴长兴县接界陆走湖州此为通道元史巴顔传至元十二年巴顔分军为三阿喇哈率歩骑自建康出四安趋独松岭】杭村巡司【在州北七十里明洪武初置】广安巡司【在州南八十里焦村保洪武初置】梅渚巡司【在建平县东北三十五里九域志县有梅渚一镇县志明置巡司又有陈村巡司在县南四十里明初置】陈阳镇【在州西南六十五里杨滩保旧设巡司今裁】
　　津梁北湾桥【在城西北北湾溪绕州后为境内巨浸明正徳间建石桥于此】濯缨桥【在州城西门外跨玉溪】狮子桥【舆地纪胜在州清霜门外】梅花桥【在州城北门内下通秀水防水关出城】龙潭桥【在建平县南四十五里宋淳熙间建】青碧桥【在建县县南八十里宋咸康初建】飞鲤桥【在建平县西南二十五里明嘉靖中建】誓节渡【在州西五十里旧志唐末黄巢之乱土人张姓者率乡兵捍之誓死不退遂殁于溪因名】
　　隄堰夏家塘【在州东十里灌田千余亩相近为马家塘灌田千五百余亩】管塘【在州北三里灌田二千余亩又白马塘在州北三十里灌田二千余亩州境之塘凡四十余】浮湖塘【在建平县东五里周一百三十七顷灌田一万二千四百余亩州境之塘凡在县东北十里周一百八十四顷灌田四千七百余亩县境之塘凡五十有五】
　　陵墓唐刘文静墓【舆地纪胜有刘相公庙在县北三十里俗传刘文静舍宅为府州志有墓在州北三十里】宋赵时践墓【在建平县溪岸】明王叙英墓【在州城西五里黄岩人官修撰建文帝时奉诏募兵至广徳闻金川失守自缢于元妙观银杏树下因葬焉杨士竒题其墓曰翰林修撰王原采之墓原采叔英字也　本朝乾隆四十一年】
　　【赐谥忠节】赵列女墓【在州城北七十里州志作双玉冢赵氏女未嫁闻夫歩溉死女亦自缢因
　　合葬焉】
　　祠庙伍子胥庙【在建平县东北伍牙山】张王庙【在州西北横山祝穆方舆胜览唐顔真卿碑云其灵迹自汉始着或云即长安世明统志夫人李氏亦有庙在州东二里名昭妃庙凡水旱有祷辄应】泗洲庙【在建平县南八十里唐有泗洲神灵于此祈祷多应】四先生祠【在州学元时判官秦徳用建宋司理范公仲淹州守钱公辅孙觉洪兴祖】九烈祠【在州治东南祀宋韦绩王翼潘偊李唐俊王俦赵时践赵时晦蒋夔朱嗣孟】赵叅军祠【在建平县东祀宋摄县事赵时践】三忠祠【在州界州志祀宋岳飞明练子寜王叔英】邹东廓祠【在州学宫尊经阁莲花池后明万厯间州守吴同春建祀州判邹守益】六贤祠【在州治祀明邹守益钱徳洪王畿耿定向沈仲王艮】三惠祠【在州治祀赵崇贤王邦瑞彭栋】
　　寺观圣感寺【在州治东南隅宋太平兴国中建】海防寺【在州治西南五十里晋义中】开法寺【在建平县治东梁天监四年建】大忠寺【在建平县治东北唐贞观二年建】白鹤观【在建平县西北观中有王乳井】
　　名宦宋梅询【宣城人真宗时知广徳军兴学校敦教化政绩甚着】范仲淹【吴县人为广徳司理叅军日抱牍与太守争狱讼是非守数以盛怒临之不为少挠后改集庆军节度推官去广徳鬻马徒歩而归】范师道【张州人仁宗时知广徳县县有张王庙民嵗祠神杀牛数千师道禁絶之】钱公辅【武进人治平初知广徳军学在城北以卑陋遂徙之东南延乡老以教农桑撰学谕以训士子至今称之】朱夀昌【天长人治平四年知广徳军多善政】孙觉【髙邮人熙寜二年诏知谏院青苗法行觉条奏其王安石大怒劾之出知广徳军】王俦【广徳军人权通判广徳军建炎末盗戚方防广徳入其郛俦不屈与判官李唐俊司户朱嗣孟司法潘偊权知广徳县韦绩县丞蒋防皆死】洪兴祖【丹阳人绍兴中知广徳军周视水源为陂塘六百余所民无旱忧一新学舍定从祀自十哲曾子而下七十有一人又列先儒左邱明而下二十冇六人皆舆祀典】林棐【绍兴四年知军事尝奏蠲两县逋租一万五千有竒代输积逋十一万七千余贯】董槐【定逺人淳祐中为广徳军録事叅军时有诬富民李桷私铸兵结豪杰以应李全者即捕结之狱槐察其枉以白守不聴顷之守以忧去槐摄通判州事乃为翻其辞明其不反书上卒脱桷狱】黄震【慈溪人通判广徳军初孝宗颁朱子社仓法于天下而广徳官自置仓民困于讷息至以息为本横取于民议者以法本朱子不敢变震曰法出于尭舜三代圣人犹有变通安有先儒为法不思救其弊耶乃别买田六百畆以其租代社仓纳息约非凶年不贷而贷者不取息民甚便之郡守贾蕃世以似道从子矫诬不法震数与争论是非蕃世疏震挠政坐觧官】常楙【海盐人咸淳中知广徳军会郡水灾发社仓粟以活饥民官吏难之楙先发而后请専命之罪兹厯幼局立先贤祠故事郡守秋苗例可得米千石乃以代属县偿大农纲欠】施徳懋【防稽人端平中知建平县直嵗饥多方赈恤全活甚多县故有学招邑子弟教之置学田五百余畆赡焉】王介【金华人知广徳军韩侂胄隶人苏师旦忿介不通谒目为伪党介不与辨严厉如故侂胃亦惮公议不敢发】赵时践【采石人徳祐初知建平县元兵入城与妻子仆妾九人赴溪潭死】王汝翼【瀛国时知广徳县元兵至与寓居官赵时晦率义勇战于斗山兵败与时晦俱死】胡明【瀛国时为四安镇将元兵至死之】元王勉【婺州人大徳间尹建平杜私谒防大饥疫勉悉心赈恤广给医药全活甚众】胡定国【瑗之后大徳间典建平学事兴复学宫横经讲説以道正人士习赖以丕变】明陈寜【明初授广徳知府时嵗旱百姓告灾太祖不允寜赴京奏曰天旱田禾不收若复督征税必逃徙苏州是与张士诚一民也太祖曰尔大胆敢如此言允之】李观【武昌人正统间知建平县起文庙筑陂塘创预偹仓及坛壝邮舍政绩甚着】周瑛【莆田人成化中授知州州俗丧祭无章又多溺女因着广孝广慈録以谕禁之】赵崇贤【浙江人正徳间知广徳州时方议津贴建平军需以助养马崇贤曰马政派自草塲军需出于田亩县民食田力而州民为之纳税非制也亟白宪司止之】邹守益【安福人翰林院编修嘉靖初抗疏言事谪判广徳创复初书院置学田从游甚众】连鑛【永平人嘉靖初知建平县俗奢好讼鑛严宫室逾制之禁导以礼让明律善断狱无寃民奸民虞顺倡乱设防擒之】陆长庚【平湖人万厯中知广徳州新黉宫置学田耕耨濬渠置仓水阳以便军民】胡子晋【徳清人万厯中知广徳州摄郡篆公明严正濠猾敛迹日用茹悉自家载至】程良符【孝感人崇祯时知广徳州不时苛察民服其化嵗旱祷雨立澍一时传为程公雨】侯佐【解州人崇祯中知建平县甫下车防筑城令下经营督劝官不侵而民不扰期年工竣溧阳大盗朱国助啸聚剽掠佐团练义勇设策平之境内以寜】赵景和【钱塘人崇祯末知广徳州福王遁马士英以扈太后为名逃至寜国府沿途掠觇广徳富庻以书索饷景和曰吾不能赍盗以粮也传集郷民悉入城避乱士英怒督兵攻城城防士英至景和责以大义数其误国害民诸罪士英以兵脇之大骂不屈死　本朝乾隆四十一年　　赐諡节愍】
　　本朝崔成名【保定人顺治初知州事时土贼横掠成名练郷兵讨平之又除溢额银四千余两民徳之】孟希舜【奉天人顺治中知广徳州请免州县地亩溢额银六千七百余两嵗旱勘灾申谿秋粮十分之一民赖以安】胡擢标【浙江人康熙三十五年知建平县有惠政邑冬苦雨祷即止次年夏大旱祷雨又立应以疾卒官士民咸悼惜之】
　　儒林三国吴朱治【字君理故鄣人随孙坚征伐破董卓孙策薨与张昭立权每进见恩敬特隆性俭约虽富贵车服唯供事封故鄣侯】唐潘晃【广徳人事父里孝尝以役事至京一夕梦祠山神告曰汝父疾笃晃觉鷩惧不已日夜奔以归一夕复梦神语曰汝父疾愈归问其故果如梦中之言后父卒庐墓侧芝草屡生诏旌其门授广徳令】宋查深【字道源广徳军人韬晦好学治平中郡守钱公辅荐诸朝力辞不就公辅乃筑清容堂于城西玉溪之上延诲郡中子弟循循善诱士风自此彬彬焉学者称为清容先生】倪涛【字巨济广徳人丱角能属文博闻强记年十五试太学第一擢进士歴左司员外郎朝议有事燕云涛独言其非王黼怒曰君敢沮国事耶贬监朝城县酒税再徙茶陵船场卒明年边事起朝廷忆涛先见因録其子子所着有云阳集】章汝钧【字和叔广徳人淳祐进士授国子监书课官召试官职首以厚人伦扶国纲为对以秘书正字家居里人多以差役废家汝钧与郡人梅应发力举义役行之邻郡取则焉后除移书郎有文集应发亦举进士仕至寳章阁学士】王机【字仲达建平人仗义好施赡防宗族嘉定八年嵗饥部使者真徳秀贻帖易粟机慨然应之溪南饥民活者甚多】范日进【建平人家众三百口敦睦无问言凿双井共汲子孙感其义无析产者】李贵【建平人居原通乡事亲至孝处宗族乡党赒贫恤孤逺近无间乡人名其居傍之桥曰孝义】明钱用壬【字成夫广徳州人元末进士第一洪武六年分建六部官以用壬为礼部尚书时礼仪祭祀宴飨贡举诸政皆専属礼官用壬议释员耕籍礼又议乗舆以下官服之制事详礼志舆服志时儒生多习古义而用壬考证尤详是冬告老赐钱令挈妻子居湖州】孙升【字伯髙建平人永乐进士任御史时妖妇唐赛儿作乱升通张旟马抚王真等败贼于诸城山东悉平擢辽府长史终建昌知府】胡【字致防广徳州人幼失父其母口授孝经论语辄能通大义母死庐墓三年永乐中升太学厯时内廷擢工科给事中摄通政司事太宗每嘉奬之九载陞交阯按察使佥事仁宗以其乆任近侍特留之擢都察院右副都御史宣徳中征交阯命督广东漕运复命徃巴蜀督军民采林木措置有方既还改授福建右叅政秩满以疾老致仕】姜洪【字希范广徳州人成化进士涖官山西布政刘瑾求贿弗与落职瑾诛起山东布政陞山西巡抚卒于官贫无以为殓諡庄介】吕盛【字文郁建平人宏治进士任湖州知府时孝豊汤许为防盛深入其阻谕以祸福兵不血刄而宼悉平后备兵天津值武宗巡幸嵗大饥盛以官羙钱给四方流民俾充夫役民不知扰】宗玺【字朝用建平人宏治进士授大理正卿时□瑾肆毒多害良善玺平反不挠出为江西副使值副使胡世寜疏宸濠不軏十事濠亦诬劾世寜将致之于辟玺奋笔白其诬迁福建兵巡平大帽三防改广西按察复平叛獠终云南布政】夏良心【字宗尭建平人嘉靖进士歴官副都御史巡抚江西值珰使欲开广信铜坑山矿良心上疏力陈不可乃止仕官三十年布衣疏食终其身卒赠兵部尚书敕建褒徳祠以祀】李天植【字性甫广徳州人隆庆进士任吏科给事中邹元标赵用贤紏张居正夺情被杖天植疏救甚力有防选阉寺多人天植言儒士进学数少中贵选用数多事体倒置语迕政府出参饶南道时毁天下书院欲并废白鹿洞膳田天植力持不可乃止后歴曹濮兵备以终孙徴仪字于来万厯进士为御史疏言邹元标顾宪成赵南星直谏防谴宜峻擢以备启沃阅视山海居庸兵马条上便宜数事皆报可陞大理寺左丞以不附魏珰削籍比魏珰诛原官起用】夏魁旸【字宿甫建平人以奉化训导摄浦江县事贼防义乌及浦江魁誓众登陴城破被执抗骂不屈殒于池】
　　本朝包元翀【字拂云广徳州人顺治间恩贡任平隂令时济上屯兵元翀筹画供亿豪不累民蝗入县界防祷之遂出境】宗维汉【字子广建平人父患背疽维汉吮防得愈后父殁奉母史氏至孝母殁庐墓悲号晕絶经日始苏建平长圩水滨维汉损金修筑十里完固】云中官【字轩臣广徳人文誉籍甚由进士授中书舍人后去官讲学为人狷洁抗直尝授经他省辞而归主人强纳金于行笥要复往后不果临殁出其金嘱子还之封防如初】
　　流寓宋盛瑞【字晋祥河南人宣和进士绍兴中爱不老泉之胜遂徙居焉】王谦【宛陵人因建炎兵徙居建平髙踏不仕子浩亦有徳】
　　贞烈三国失名氏【广徳州人年二十夫亡守节不渝家甚贫为姑求防于越溪行桥上无赖少年欲□之妇遂投溪而死乡人哀之名其塜曰节妇墩】严以作妻傅氏【建平人严死托老姑于娣姒托姑女于夫妹闭户自缢以救复苏乃碎一碗吞之而死】鲁某妻云氏【广徳州人为兵士掠欲汚之不屈而死】
　　本朝濮宗元妻胡氏【广徳州人里豪持斧胁之不从遇害康熙年　旌】王氏女【名小姑建平人许字宗荗松未婚荗松死女闻讣即絶粒夜则闭帏篝灯宻制衰绖如是三日更衣持服投缳死雍正年　旌】濮阳起鳯妻卢氏【广徳州人夫亡守节终身同州陈伯浩妻赵氏戈荣图妻潘氏沈述祖妻卢氏陈启周妻刘氏戈大章妻濮阳氏陈梦鲤妻戈氏王衍升妻韦氏俱雍正年　旌】濮阳氏女【广徳州人濮阳梅女许字王伸未婚伸死请奔防梅不允未防翁亡氏以孀姑无侍泣请于父父知不可挽遣之奉姑曲之乾隆元年　旌同州陈通光妻洪氏李圃妻歩氏戈馨妻葛氏毛氏女李氏女戈正妻盛氏王仲佐妻歩氏奚本佺妻陈氏纯祖妻洪氏王良瑛妻戈氏陈世瑛妻侯氏奚大正妻云氏云五祥妻濮阳氏刘应惠妻陈氏施□妻胡氏郑永荗妻韦氏施芳妻陈氏杨经通妻曹氏骆明杜妻沈氏盛寅妻赵氏吴铭勲妻王氏云怡妻周氏伏谦光妻吴氏戈启炜妻洪氏戈逢原妻鲁氏李济川妻戈氏陈启云妻丁氏赵应伦妻巫氏耿支宗妻焦氏沈士煐妻施氏彭允盛妻汤氏王能臣妻刘氏张鸣京妻云氏刘振烈妻陈氏李允广妻云氏歩容楷妻沈氏许云禄妻刘氏陈天举妻裘氏方明孔妻焦氏王有佐妻濮阳氏周宗道妻张氏咎士恒妻杨氏方可英妻陈氏耿祖书妻徐氏周维鼐妻濮阳氏张子均妻巫氏沈宗道妻冯氏许绍亷妻王氏张廷桂妻曹氏程启瑜妻郑氏郑元鳌妻施氏王徳纯妻杨氏许字戈时福妻骆氏俱以节孝于乾隆元年以来先后　旌表】李国盛妻白氏【建平人夫亡守节抚孤成立雍正年　旌】王汝雍妻郝氏【建平人夫亡守节乾隆四年　旌表同县史仲麟妻张氏潘钟徳妻濮阳氏夏翰瀛妻陈氏王美璠妻夏氏宗儁妾陈氏岑永辰妻潘氏王狱庆妻吴氏张纉望妻王氏胡韬妻吴氏王际英妻夏氏夏期莲妻雷氏戴绅妻吕氏梅含章妻岑氏何家钰妻宗氏岑云鸿妻周氏郝兆廷妻董氏潘源岵妻宗氏戴绍妻陈氏李开韬妻宗氏王伸妻徐氏杨洪援妻岑氏毛鸿髙妻李氏杨如辰妻王氏宗世槐妻张氏王学浚妻胡氏郑肇岐妻牟氏郑肇玢妻丁氏戴尔榛妻王氏徐应望妻芮氏俱以节孝于乾隆四年以来先后　旌表】
　　仙释元王当阳【元初遇异人得幻化之术后于州南平顶山建升平道院修炼其中年九十余端坐而逝】明孔师居【正徳间白鹤观道士也生而灵异尝遇异人授以秘箓能呼吸风雨驱役鬼神年八十尸解】
　　土产茶【州产宋史地理志广徳军贡】绸绢棉花【州出太平寰宇记广徳军土产】丝漆　桐油【皆州产】玉面貍【明一统志州境出】













　　钦定大清一统志巻九十二
<史部,地理类,总志之属,大清一统志,六安州图>
<史部,地理类,总志之属,大清一统志,六安州图>
<史部,地理类,总志之属,大清一统志,六安州表>
<史部,地理类,总志之属,大清一统志,六安州表>
　　钦定四库全书
　　钦定大清一统志卷九十三
　　六安州【在安徽省治西北四百四十里东西距二百一十里南北距二百二十里东至庐州府合肥县界五十里西至河南汝寜府固始县界百六十里南至安庆府潜山县界一百八十里北至鳯阳府夀州界四十里东南至庐州府舒城县界七十里西南至湖广黄州府蕲水县界四百里东北至合肥县界六十里西北至颍州府霍邱县界一百四十里本州境东西距一百二十里南北距一百里东至合肥县界五十里西至霍邱县界七十里南至霍山县界六十里北至寿州界四十里东南至舒峸县七十里西南至霍山县至九十里又东北至合肥县界六十里西北至霍邱县界七十里自州治至　京师二千九百五十里】
</div>
    <div class="pagination">
<a href="大清一统志_page52.html">上一页</a><span>...</span><a href="大清一统志_page48.html">48</a><a href="大清一统志_page49.html">49</a><a href="大清一统志_page50.html">50</a><a href="大清一统志_page51.html">51</a><a href="大清一统志_page52.html">52</a><span class="current-page">53</span><a href="大清一统志_page54.html">54</a><a href="大清一统志_page55.html">55</a><a href="大清一统志_page56.html">56</a><a href="大清一统志_page57.html">57</a><a href="大清一统志_page58.html">58</a><span>...</span><a href="大清一统志_page54.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
