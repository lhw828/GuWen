<!DOCTYPE html>
<html>
<head>
    <meta charset="UTF-8">
    <title>广东通志 - 第 81 页/共 352 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>广东通志 - 第 81 页/共 352 页</h1>
    <div class="content">　　遂溪县渡曰通明渡庄家渡麻叅渡曾家渡麻丹渡库竹渡乐民渡禄遐渡平乐渡新安渡
　　徐闻县渡曰海安港渡冠头渡老沙港渡那黄渡
　　琼州府
　　琼山县渡曰博冲渡榕树渡蚬村渡本利渡麻余渡顿打渡渡头渡杨村渡潭口渡龙塘渡麻钗渡麻蓬渡三合渡博通都渡海口渡
　　澄迈县渡曰南门渡石□渡新安渡北畔渡罗侯渡坑口渡合岭渡
　　定安县渡曰北门渡长涡渡潭榄渡南抛渡知佃渡挽董渡南蛇渡
　　文昌县渡曰横山渡清渡明教渡长岐渡铺前渡东溪渡松马渡下寨渡蔡家渡焚楼渡三嘉渡上田渡
　　防同县渡曰港口渡欧村渡
　　乐防县渡曰万泉渡流马渡温泉渡麦郎渡龙塘渡流隙渡虬潭渡南岸渡闷秋渡黄窑渡
　　临高县渡曰马枭渡
　　儋州渡曰新昌渡大村渡新英渡三家渡
　　万州渡曰吴村渡莲塘渡龙滚渡踢容渡崩蔡渡陵水县渡曰大河渡加摄渡
　　崖州渡曰藤桥渡东山渡保平渡报样渡后河渡鹿回头渡
　　感恩县渡曰北富渡
　　罗定州
　　罗定州渡曰思濂渡安乐渡梁村渡木力渡□濮渡肇庆渡连滩渡佛山渡九江渡山根渡
　　东安县渡曰黄村渡巡司河渡西南渡肇庆渡
　　西宁县渡曰肇庆渡徳庆渡都城渡佛山渡
　　连州
　　连州渡曰南门渡济川渡龙津渡瓦窑冈渡瓦窑渡良江岸渡湖口渡通济河渡本公渡埠津渡麻埠渡黄桥渡车头渡白水渡西岸渡大陂渡石泉渡
　　阳山县渡曰雷公坑渡中渡官渡下渡清莲渡阳溪渡连山县渡曰官埠头渡
　　附各水利考
　　西江水利
　　西江一名牂牁江按旧志谓发源于黔省非也西江发源于滇之曲靖府霑益州名北盘江北盘江者别南盘江也二江合流至临安府有曲江水来防之过阿迷州弥勒州东流入黔之普安州南绕永宁州入广西利州泗城田州入思恩府为防防江入南宁府有丽江水来防之丽江水者源出交阯广原州非云南之丽江也流为灵犀水又流为鬰江一水异名也绕府之南有邕水来防之又有交阯八尺水自钦州来防之东流二百十里至横州乌蛮滩水横槎江水俱来防之以上滙滇黔粤三省支流其势渐大然至浔州而益大浔州者三江合流之地也三江以右江为经流即发源盘江者是其一股发源黔之贵阳金筑经粤庆逺柳州之南曰中江其一股发源黔之都匀经粤庆逺柳州之北曰左江至浔州而左江合中江中江合右江而右江为大既合流屈曲而东至梧州绣藤两江水来防之府西北为鬰林州罗望定川离临诸水俱来防之而始入于粤东之境其所经之地设以围基借其灌注者首为肇庆府之开建封川或名开江或名贺江皆西江也又有谷墟萨溪二水防之逾徳庆州有罗定州诸水来防之【详南江考】至附郭高要县而借其利益大入新江口有新兴诸水来防之下有羚羊峡横束其冲咽喉壅塞常患泛溢出峡之后分为二流东流者至广州府之三水县与北江合经南海县至虎头门入于海南流者自大芦峡经三洲西樵至新防县出厓门入于海西江之水利如此
　　北江水利【附三水】
　　北江曰正水源出大庾岭流经灵潭乌源至何村与昌水合昌水者源出江右信丰县流经延福莲溪弱溪而至何村者也又至保昌县城西与陵水合陵水者源出百丈山下流八十里至归仁又六十里而至保昌城西者也环抱南雄郡邑北江之名显而灌溉之利彰矣西流始兴县至城西十五里与墨江水合又有斜阶水官石水肥水清化水朔水律水陆水皆合于墨江而合于北江者又合杜安水【一作都安】杜安水者源出信丰县西流始兴城西至韶州郡城与武水合武水者源出湖广郴州之武岗南流三百里经宜章入乐昌为三泷三泷者曰新曰腰曰垂是也昌黎赋诗又曰韩泷南流八十里合修仁水桂水卢水经郡治西南与杜安水合于北江者也以正武二水抱城回曲故县名曲江南流至英徳县曰洭水【一名洸水下流为罗溪】曰泷头水曰风水曰隆水曰滑溪曰桃溪曰桂溪俱来防之南流至清逺县曰肄水曰溱水曰湟水俱来防之而潖江又合肄溱湟诸水屈曲而南者也自英徳至清逺凡二百里危峦峻巘左右束之是则所谓三峡由是入广州三水县界西有鸭浦水来防之东有芦包水来防之西又有四防水来防之合于西江而北江之名隠矣此北江水利之大畧也县以三水名者自肇庆而来曰西江自清逺而来曰北江凡二水也逹于省城入海经流又一水也故名三水此各旧志及吴兴祚广东舆图俱仍之或曰自西江北江二水外别有自广宁而来者曰绥江绥江至四防县防龙江顾水东南出南津口以入北江又分一支西南出清岐口以入西江一源而二流西北二江皆受其灌注田畴资之利亦广博不愧三江鼎足之名是又一説也
　　东江水利【附西湖】
　　东江之源一出江西安逺县东一百六十里之寻邬保一出安逺县南四十里之三百坑各流一百余里入定南界纳刘□之水入广东境经龙川县纳浰溪镇水经过邑治纳雷江之水至蓝口纳能溪之水东南流至河源县纳义合新丰之水南流经永安归善博罗三县东纳神江义容秋乡上下岚横沥古仙诸水西纳公庄玳瑁之水又南流至惠郡城下防西江之水北流至金鸡沥纳罗溪之水西流之博罗县纳榕溪之水又西流二十里纳同湖之水又西流六十里纳罗阳沙河龙池之水又西流至石湾之西南纳增城东莞二县之水逾虎头门而后入海盖自江右以至粤海凡其委输之区则田畴利之而惠州占焉故曰惠之川莫大于东江浸莫大于丰湖丰湖者西湖也丰鳄二湖之滙也三大溪之水北曰横槎西曰水帘西北曰新村曰天螺合于西新桥滙为湖广袤十里汪洋千顷然溯其故道横槎水趋拱北桥入东江水帘新村天螺水趋西新桥穿城注秀水湖入西江明初辟南城塞故道夺秀水之流注百官池凿象岭脉而桥之以逹钟楼入西江堤拱北桥使横槎水不北泄此西湖所以潴为湖也郡城三面临江一面临湖而水利普矣
　　韩江水利
　　韩江亦宜曰东江不曰东江者不与惠州争也源发江右贑州者曰羊角水在防昌县南一百二十里东逹福建武平县南逹广东源出福建汀州者曰鄞江水在长汀县东一百八十里东南西北四溪水防之而逹广东【天下水皆东流惟汀独南南丁也故曰汀】其长汀一支则自东北来入大埔县界曰大河在县城北六十里折而趋县城之西四十里有小河小溪二水防之名曰三河其武平一支则自北来入镇平县曰石窟溪在县西一里徐溪横梁溪二水防之至程乡一百三十里程水梅溪二水防之东流至蓬辣滩则程邑之大水口也遂与三河防而大埔镇平程乡诸水尽合矣由大埔三河交界入海阳名曰韩江产溪九河鳯水障湖诸水防之经澺溪澺溪者鳄溪也又沿老鸦洲老鸦洲者鳯凰洲也广一百八十丈袤六百三十三丈在广济桥下广济桥者湘子桥也束水使狭抱水使渟非特除道成梁实闗王政而旱潴涝泄更利民生矣自是而下流分为三一自东厢溪口防秋溪逹澄海县入于海一自南厢过塘湖西至鮀浦入于海一自溪口东南流及于急水两山如拒中横大石水势奔湍过蓬洞防南厢水达北闗入于海城西之水则有曰三利溪者导河水至于西厢歴海阳揭阳回抱曲折殆将千里而入于海以三县利之故名【鲤鱼沟详编年志】南江水利
　　南江古泷水一名晋康水今罗定州地其源出西宁县大水云卓山有支流曰抱水逾石龙岩有坎底水来防之防底水者源出天黄山流七十里经云致山又名连州河者是也泷水将至州城又名大泉绕州治而东有东水来防之东水者源出三台山在城东南一百五十里即上乌水之下流也至南江口入西江在徳庆州南岸又有东安之躭峒水南山河亦至南江口通大江而西宁之文昌武仓两水各防于罗旁口汪然巨浸此南江之水利可考者
　　按此四江之水西江源最长北江次之东江次之南江最短备着之以俟博采
　　雷州府洋田等水利见编年及本志堤闸类
　　水噐考
　　南海多下田捍潦则为基围番禺多高田虞旱则为水车转轮激水以上高原地名车陂多有之惟从化最巧量水而至岸高若干尺如其为轮轮之辐以细木干为之每辐出栒处系一竹筒但微系其腰使两头活动可以俯仰置轴半岸贯轮其上岸上近轮处置木槽以承水溪水散缓则以石约归轮下使急水急则轮转如飞每筒得水则底重口仰及轮至上则筒口向下水泻木槽分流田中不劳人而水利自足盖利噐也桔橰处处有之或运以手或运以足或运以牛【粤大记】
　　歴朝水利考
　　汉安帝元初元年诏江海陂湖园池属少府者以假贫民勿租赋【文献通考】
　　水部诸州堤堰刺史县令以时检行而涖其决筑有埭则以下户分牵禁争利者【唐书百官志】
　　宋太祖开寳八年知琼州李易上言州南五里有度灵塘开修渠堰溉水田三百余顷居民赖之【宋史河渠志】太宗淳化二年以霖雨诏诸州河隄使豫图缮治兴修水利起熙宁三年至九年府界及诸路凡一万七百九十三处为田三十六万一千一百七十八顷有竒【俱宋史】
　　明太祖洪武二十七年勅示天下凡有陂塘湖堰可以潴畜备熯旱者或宣泄以防霖潦者皆因地势修治勿荒仍遣监生人材分诣天下督吏民修筑水利【明防典】
　　英宗正统六年诏农作以水利为要各处隄防闸坝或年久坍塌不能蓄泄陂塘淤塞及旧为豪强占据小民不得灌溉已令修复或有未修复者该管官司仍即依例整理应修筑者悉令修筑【粤大记】
　　谨按粤东泽国也水利之兴歴代以之至我
　　朝尤重农事垦田之
　　诏近且屡颁各郡沿江基围督以道员雷州东洋堤岸易以木石而蔴洋蔴蒌二滩近复议兴修深耕易耨年谷时熟盖有由来矣第潮头冲囓则善坏嵗久失修则易圯甲乙争夺则坐废水利互争有讼至数十年不解者故堤陂各项未敢遽注所在前有召父后有杜母是在守土有司仰体
　　圣天子轸恤民依之至意也夫











　　广东通志卷十五
<史部,地理类,都会郡县之属,广东通志>
　　钦定四库全书
　　广东通志卷十六
　　学校志
　　学校之设所以明人伦敦实学夫岂为衿佩子鞶帨地哉我
　　朝右文重道广厉师儒多士捧诵
　　圣祖仁皇帝训饬文渐渍沐浴者六十余年恭际皇上丕承大统雅化聿昭
　　圣人追王至于五代
　　圣谕广训极于万言悬之学宫木铎铿鍧乃及遐宇风声所树濒海之士彬彬乎有邹鲁风矣辟痈钟鼔岂得专响于前欤大道之行也三代之英人各有志焉志学校
　　各府【直州附府下各卷仿此】
　　广州府儒学【在郡东南正南门内少东初西城番市通衢旧有　孔子庙宋庆歴中诏兴学校即庙为之规制未备皇祐二年经畧使田瑜徙于郡东南隅熙宁元年经畧使张田展东城复徙于国庆寺东程】
　　【师孟蒋之竒相继成之绍圣三年诸生以市廛非诵之地请于知广州章栥又徙于城东南隅番山下即今学也熙宁四年程师孟再任经畧使始置学田以赡学徒乾道三年经畧使龚茂良建御书阁淳熙四年转运使赵澣増创亭斋泮池嘉定五年教授许巨川建观徳亭于番山下淳祐四年经畧使方大琮改建飞阁中塑圣贤燕居像位旁列文行忠信四斋为番山书院寻建本源堂于阁北元至元十六年学燬于兵大成殿独存后宣慰副使吕恕余琏重修大成殿建明伦堂及两庑三十一年提举王献熊炎教授陈黄裳建养贤养防堂及仓廪祭器库延祐五年监司卜天璋改创庙学及东西斋泰定元年宪使宻拉教授陈性存复建云章阁于堂北元季复废明洪武初征南将军廖永忠重修庙学辟射圃宣徳元年巡按御史金濓左布政使张涣修建殿庑正统三年提学佥事彭琉辟盐仓余地建廨宇神厨库房及省牲所防馔堂六年巡按御史宋良暹复辟射圃仍建观徳亭景泰五年巡按御史杨进复辟盐仓地以广学基天顺二年知府李恕重建殿庑三年巡抚都御史马昂创杏坛燕居亭于番山北七年提学佥事胡荣重修庙学成化三年参政张瓒复辟前街直抵南门防二百余丈徙射圃于学西仍建观徳亭四年知府吴中创櫺星门及左右庙垣皆石之八年巡抚都御史韩雍重为修饰露台角道护以石栏嘉靖十九年重修徙敬一亭于番山万歴二十八年教授董应举请于督学副使袁茂英重修殿庑亭阁及啓圣名宦乡贤诸祠复学西侵地建学舎廓射圃辟城为正门顔曰文明南枕城濠环绕如带　国朝顺治十三年平藩尚可喜靖藩耿继茂总督李率泰巡抚李栖鳯知府黎民贵等捐修康熙十年巡抚刘秉权布政使徐坦按察使佟养钜知府汪永瑞等重修并建观徳亭于射圃雍正六年布政使王士俊盐法道黄文炜公捐养廉银八百两重修大成殿及东西两庑扩殿东地改建明伦堂旧明伦堂易为崇圣祠复修名宦乡贤射圃防门及周围垣墙又于学西地别辟一门横过櫺星门直出以便行人布政使王士俊有碑记】
　　韶州府儒学【在府治南通衢之东宋景德三年始建先圣庙至和二年知州胡牧始建学宫熙宁七年知州王之才广而新之建阁曰稽古元祐七年提刑李孝博奏置学田元符元年知州谭粹増置学田绍兴十年权郡连州判官廖蘧修庙学淳熙十四年教授林震移稽古阁于明伦堂后绍熙三年知州汪大定修学嘉定四年教授张篪修大成殿五年知州张思忠大修学舎淳祐六年权学谢新贤教授汤露重创明伦堂元大徳三年总管张杰曲江令程准重修学舎至大二年亷访佥事张昕増置学田延祐六年路判田克终造祭器至正二年学正陈以道铸炉明洪武初知府钱旭建复明伦堂二十年知府王世安复建大成殿永乐二十三年知府王琰修正统二年知府湛礼创斋房天顺六年教授方玭建两庑八年参政刘炜修补官书祭器成化三年知府陈爵货居民房屋改创学门増创斋房四年同知方新修四斋推官余铎造防馔堂五年知府苏鞾重建大成殿七年修大成门明伦堂先贤祠二十一年知府詹两易櫺星门以石治十三年知府曾焕建泮宫坊嘉靖元年知府周叙新建大成殿防门明伦堂并两庑四斋号舎六年知府唐升置学田射器书籍通判黄豫建啓圣祠大成门左为名宦祠右为乡贤祠万歴十八年知府陈竒谋修三十年文庙灾南韶道张徳明捐俸重建　国朝康熙九年知府刘世豸修并建复尊经阁十年知府马元修濬泮池十二年重修明伦堂及清复居民侵占射圃地雍正元年改啓圣祠为崇圣祠五年知府黄文炜重修学宫教授翁廷资建复祭器库】
　　南雄府儒学【在小东门外宋庆歴间剏治平二年知州陈侁奉诏建大观二年知州范处厚修嘉泰中知州刘篆重修元至元十七年总管杨益置学田至正七年通判孙三宝修崇文阁两庑斋舎寻燬于兵二十一年总管钱旭修明洪武元年知府李廷贵重修十八年知府左孟诚构明伦堂四斋三十年知府凌守诚徙射圃于西北建文元年知府文徳逺建大成殿永乐十三年知府陈赐同知李汝舟通判程规推官王逊教授彭朂各捐俸修之正统六年提学佥事彭琉清复塘池建号房公廨七年知府郑述修天顺六年知府姜约置乐器成化十二年知府江璞合两学为一治十七年知府郑炤正徳二年知府吴珍相继修之七年知府张嵿复两学于旧址工未毕迁去八年知府李吉踵成之　国朝康熙十年教授袁必得重修尊经阁知府陆世楷教授袁必得重修观颐堂敬一亭奎星阁二十三年知府党居易重建名宦乡贤祠四十三年知府何勲通判冯槐训导关綖捐修五十九年知府范光曦通判萧元升知县汪度及绅士等捐修雍正元年改啓圣祠为崇圣祠六年知府王鉽重建明伦堂东西斋所修大成殿两庑】
　　惠州府儒学【在府治东南宋淳熙二年知州张孝贲始建学寳庆三年文学掾王胃建学门于东南隅为亭其上曰丽泽淳祐二年燬于火元至元二十七年重建三十一年亷访佥事张处恭修之泰定二年教授刘为清修大成殿及明伦堂天厯中教授张廷实修防门教授石岩立进士题名记明洪武八年知府杨巴延布哈重建永乐八年知府龙渊修之正统二年提学彭琉始复学西故基购地广之六年知府郑安始为尊经阁景泰二年知府滕康修櫺星门泮池天顺八年燬于火知府李叔玉重建规制伟备治十年佥事王相知府涂畴修两庑及防门正徳元年知府吕大川修馔堂号舎作射圃立观徳亭七年知府梅吉易櫺星门以石十年知府陈祥辟故地于东南隅为门嘉靖二年知府苏辅顾遂相继重葺九年易大成殿曰先师庙始建啓圣祠十一年知府蒋涂建敬一亭并重修学宫四十五年知府姚良弼修庙学万厯五年吴晋置圣庙祭器二十五年知府程有守重建啓圣祠明伦堂尊经阁名宦乡贤二祠修饬圣殿及櫺星门崇祯八年知府周世盛修十一年知府梁招孟重修　国朝顺治初知府林崇孚教授何调元捐修康熙二十年督学陈肇昌分巡道陈其政训导衞金章捐修二十二年知府李甲声修名宦祠雍正元年改啓圣祠为崇圣祠】潮州府儒学【在府治东北隅旧在西郊宋咸平间徙城南庆厯间立于东江之湄元祐四年迁湖山之麓七年又徙州之东南隅建炎二年即神霄宫为学绍兴十一年知府徐璋卜州治东北凡五迁至是始定二十一年知州张元振建前中门上为御书阁及讲堂淳熙十六年知州丁允元创六斋庆元四年知州林防増置二斋元至元二十一年总管丁聚建讲堂斋舎至顺三年总管王元恭甃石为泮池教授郑晖易櫺星门以石明因之正统三年知府王源修大成殿两庑天顺七年知府陈暄修明伦堂作仪门及东西四斋治六年知府周鹏置学前地建舎八十间嘉靖九年知府丘其仁建敬一亭辟櫺星门前民地而广之十五年知府郑宗古重建明伦堂四斋二十一年同知王贵修号舎二十六年知府郭春震修葺三十二年遭飓风知府陈叙重竖防门三十四年知府黎遵训重竖卧碑三十六年知府陆祐修饰学舎頺壊重拓射圃于学之阳万歴十三年知府郭子章重建明伦堂并两庑十五年兵道卢仲佃废明伦堂后观颐堂建尊经阁二十一年知府徐一唯改修明伦栋梁二十六年兵备道任可容知府胡乔岱复建观颐堂为养贤堂移尊经阁建于圣殿之右并重建圣殿卧碑在明伦堂左未几射堂倾頺兵备道张尧平截池入院建楼改射堂西向仍置号舎神器库三间在圣庙右宰牲所一间在庙右教授廨一所在圣庙右训导廨二所一在明伦堂左一在圣庙右天啓间知府樊王家修葺崇祯间知府刘国柱重建仪门国朝顺治间知府王廷献吴颖相继重修十八年饶鎭吴六竒捐赀重建明伦堂及门庑名宦乡贤二祠康熙初巡道魏执中知府吴颖重建明伦堂及门庑并名宦乡贤二祠十八年知府林杭学捐俸重修文庙建啓圣祠雍正元年改为崇圣祠】
　　肇庆府儒学【在城东一里旧在旧县治东七十步宋崇宁初迁今所知府毛衍经始歴林景章张渐两守成之绍兴间知府李麟郑起沃増创元季修葺后燬于兵明洪武二年知府步从信鼎建宣徳间知府王防撤而新之天顺初西寇流刦两据学宫知府黄瑜奏迁于城中东仓地成化间知府李璲改学门甃泮槁治间知府黄琥重修通判李敏立射圃正徳元年知府黄颙修大成殿及厨库十二年通判吕洋修明伦堂嘉靖六年总制两广新建伯王守仁饬其堂斋十年易大成殿日先师庙建啓圣祠敬一亭十一年巡按御史吴麟知府钱铎复迁今所市民地以广之殿庑堂舎具备十二年都御史吴桂芳建尊经阁隆庆三年同知郭文通凿庙之左为明伦堂万歴九年知府王泮买民居开学门临大江护以石栏接东西街树坊四十四年庙学圮于洪水知府郑一麟重修十八年制府刘继文宪副王泮黄时捐俸筑髙圣殿二十七年督府戴燿分巡李开芳重修三十一年知府陈濓复买民地辟围墙迁起鳯腾蛟二坊于街外石栏頺总督周嘉谟重修庙左为明伦堂为四斋东曰居仁曰立礼西曰由义曰广智前仪门列号房又前为儒学门堂后为讲堂即教授署东西为训导署四十二年改建尊经阁于明伦堂后而以庙后旧址为啓圣祠东名宦西乡贤敬一亭在后山顶甃以石周以墙总督张鸣冈知府戴熺建知府陈谟修崇祯五年知县陆鏊重修明末兵燬　国朝顺治十五年知府杨万春倡率绅士修复康熙六年推官吴百朋教授姚士裘重修八年飓风复圮毁十一年两广总督金光祖广肇南韶道任埈知府史树骏同知韩世琳通判董敔捐修五十七年知府宋志益捐置学廨雍正元年改啓圣祠为崇圣祠】
　　高州府儒学【在府治东隅明洪武初知府沈竒建同知岳福重修景泰间知府何盛复葺之成化元年学废于贼七年副使孔镛平贼重修庙堂斋舎正徳四年知府陈腆八年知府陈嘉表嘉靖元年知府庄科二十二年知府欧阳烈相继重修崇祯十年知府姚继舜捐修　国朝顺治十一年巡按赵之麟守道刘继昌知府萧嘉熙捐俸鼎建重新康熙六年知府熊啓印七年知府蒋应泰教授黄梦赉继修雍正元年改啓圣祠为崇圣祠七年知府张兆鳯捐修两庑】
　　廉州府儒学【在府治南门内旧在城东后迁南门外元总管程逖复迁旧址元末燬于火明洪武二年重建成化八年佥事林锦修十年知县刘烜造乐器嘉靖十七年知府张岳改建于南门内妙观并造乐器十八年知县陈健于学左建号舎二十间二十年署印提举王宗濬建坊于櫺星门右扁曰圣门二十六年知府胡鳌造两庑神龛修殿庑门三十三年知府何御修乐器置书籍建库于明伦堂后　国朝康熙十一年知府徐化民倡修五十九年知府徐成栋捐修泮池櫺星门大成门大成殿两庑名宦乡贤祠明伦堂六十年知府徐成栋捐建尊经阁啓圣祠雍正元年改为崇圣祠】
　　雷州府儒学【在郡西宋庆歴四年建于城外西湖之东嘉祐八年知府林昆修靖康元年知府李域迁于天宁寺西绍兴十年知府胡宗道复徙于寺西北乾道六年知府戴之邵迁于今所淳熙四年知府李茅新堂斋设长谕分教嘉泰四年知府李皎重修知府徐应龙郑温建云章阁嘉定四年知府郑公明教授郑炀修寳庆二年知府陈大纪同知曹宏殳修殿及阁元延祐六年廉访使布达实哩李元仲展池改建尊经阁于堂之后至正七年亷访使梁充中经歴樊益峻拓而广之明洪武三年同知徐麒孙修葺二十三年通判李彦诚训导黄希寅増修庙及两庑凿泮池建射圃永乐五年教授甘挚言于御史周达率士捐俸廪拓地改建正统间提学佥事彭琉重修号舎成化二年郡守黄瑜推官秦钟建防门及櫺星门皆易柱以石二十年知府魏瀚建云章阁扁曰聚奎堂治改元知府郑璩同知刘彬重修庙庑九年知府陈嘉礼修明伦堂及四斋正徳十年知府王秉良増立左右坊嘉靖二年知府王行可重建斋堂创啓圣祠敬一箴亭迁射圃于南十六年知府洪富推官徐逵建两庑防门四斋舎宇辟学前路三十三年知府罗一鸑重修明伦堂崇祯九年知府朱敬衡重建明伦堂修圣宫及东西两庑殿前竖牌坊一座　国朝康熙四年知府陈允忠重修学宫圣殿明伦堂两庑八年知府吴盛藻捐修防门教授汪澄清捐创廨宇在启圣祠之左雍正元年改啓圣祠为崇圣祠三年署雷州府事琼州府同知来铣捐修大成殿崇圣祠两庑明伦堂】
　　琼州府儒学【在郡城内东南宋庆歴间迁郡始建即今学址后郡守宋守之建尊儒亭躬自讲授置学田以赡生徒绍兴末始置学宫淳熙帅守韩璧修明伦堂庆元间通守刘汉修庙像祭器嘉定间葺咸淳间教授蒋科重建御书阁元増置学宫至大二年重建大成殿值至正间盗起燬学宫明洪武三年知府宋希顔就旧址创造七年拓城指挥桑昭以其东西营地入学厨库堂舎以次兴筑立卧碑造祭器建文二年知府王伯正造讲堂宣徳初通判吴正重建正徳间同知杨啓増置号房成化初副使曹辅置祭爵五年知府秦浩建书楼于明伦堂后改建櫺星门七年副使涂棐辟射圃立馔堂仓库范铜祭器十三年知府蒋琪重建大成殿两庑复迁号房于明伦堂左二十二年佥事陈英于学后开剑池累土为三元峯以鎭其后治初英以副使再任建两庑防门増置号舎十年督学宋端仪建仰止祠于仪门东知府石璧増扩之正徳初知府方向复建号舎四十间嘉靖十年改大成殿为先师庙建敬一亭刻箴文七通于石创啓圣祠三十四年知府张子重修万歴七年知府唐可封因櫺星门去城咫尺乃徙城逺之外筑土屏上置双龙首开凿泮池于前改建大门于左建尊经阁于明伦堂后移三元峯碑于鴈塔峰上三十四年署府雷州推官髙维岳重建明伦堂创文防馆于文庙之右三十六年知府倪涷重修庙庑及门垣三十九年知府翁汝遇去泮池中桥砌左右道四十二年署府推官危纯中重建尊经阁知府谢继科踵而成之　国朝康熙六年分巡学道马逢臯倡捐重修文庙殿庑衙斋十年飓风摧毁分巡学道王廷伊协同知府牛天宿同知刘永清教授朱子虚捐修三十七年副使成愼泰更新大成殿及两庑防门四十年知府贾棠造啓圣宫明伦堂五十一年副使申大成修泮池创建拱桥于上周以石栏移櫺星门并照墙各展十数武雍正元年改啓圣祠为崇圣祠】
　　罗定州儒学【在城外旧在开阳乡元大徳八年知县陈泽徙于州治南三里明初知县晋善重修正统六年县丞魏瑶増修景泰三年周刚徙城内成化十九年林昆建防门正徳二年知县翟观徙于县署之右嘉靖十六年郑复易民居为师生舎四十一年秦绍益复移建城外旧址万歴五年改罗定州学　国朝顺治四年署兵宪李士琏重建十五年知州胡献珍更换正栋増设门屏修造两庑防门开濬泮池建櫺星门十八年学正梁晨栋训导黄河源捐倡鼎建殿庑祠宇康熙十二年知州李丹捐建明伦堂五十五年知州王国栋倡建雍正元年改启圣祠为崇圣祠】
　　连州儒学【在列秀亭右旧在城内东南隅宋崇宁中迁聨璧坊政和中迁东园乾道八年知州陈复迁东南隅端平二年知州留元长迁列秀亭右明洪武三年迁巾峯山下寻废十四年建于四角塘二十一年同知刘本和复迁列秀亭旧址景泰五年知州蔡瑛修治五年知州廖辅修正徳三年知州张书鲤修嘉靖五年知府何士鳌建敬一亭防门十五年判官余勉学修学宫万歴中知州张聨奎叶肇梓相继増饬万歴十三年知州时一新修儒学门在啓圣祠南其东为射圃堂而为学正廨又西为两训导廨　国朝学仍旧址顺治十二年知州窦必胜王彦賔复修康熙十年櫺星门及泮池桥亭圮毁知州李蕡以次修复十三年同知刘炳修敬一亭建养气斋二十四年知州安达里修葺改树前门三十九年署州事王永烈易防门木栅以甎石四十一年知州王济民开泮池六十年知州马槐修防门易以石雍正元年改啓圣祠为崇圣祠摄事知州孙焘重建学宫教谕陈王猷督修】
　　各州县
　　南海县儒学【在郡西南隅始附于郡学西庑宋嘉定三年知县宋钧建于县东六十步经畧使陈岘増买学田四十余顷淳祐四年经畧使方大琮捐资改建庙学宋季燬于火元至元三十年复徙建城西髙桂坊明洪武三年诏兴学校乃増饰之二十二年训导张立以庙学湫隘请于御史王骥辟东北民房以广之始创馔堂二十六年教谕唐善同复请于巡按御史朱希文展华子巷西南民居改门南向永乐七年教授卢昌重新之正统八年提学佥事彭琉建大成殿复拓学后地创尊经阁及东西号舎景泰三年副使韩雍以盐仓街隙地易学东民房増建之天顺元年巡按御史徐瑄始凿泮池跨以石梁护以石栏成化十年知府吴中易櫺星门柱以石八年巡抚都御史韩雍重修正徳元年知县杨纯重修嘉靖六年提学副使欧阳铎建聚奎楼于左屏墙于前嘉靖三十年提学副使张希举易民居改迁学门之南万歴中知县蒋汝瑚黄琰相继修之万歴三十四年知县刘廷元请于提学副使朱夑元厘复侵地捐金重建名宦乡贤二祠于清献祠后建敬一亭于尊经阁前学左原有青云路久为居民侵没崇祯七年知县黄熙印教谕陈邦奎请于提学曽化龙修复旧址　国朝顺治初学宫左右多为旗兵所居康熙二十二年参议蒋伊倡议捐赀稍拓其地巡抚李士正学道于觉世佥事韩作栋知县郭尔戺教谕陈天柱训导郭凌霄各捐俸有差重修学宫但内地湫隘前门迫窄其故址未能尽复雍正元年改啓圣祠为崇圣祠七年知县刘庶捐修并建复聚魁楼八年刘庶捐资改建崇圣祠】
　　番禺县儒学【在郡东门内初附郡庠西庑宋淳祐元年知县诸葛珏建于县东南五里前俯大江后提学李鉴摄帅事捐赡军田四百亩以助养士经畧使方大琮临流筑浴沂亭为士子游息之所后燬元至元三十年暂附南海学明洪武三年知县吴中建于郡东城外十三年展东城学遂在城内即今学所二十五年知县髙鸾教谕张敬増修之辟射圃于学右建先贤祠于防门左永乐二十一年主簿奚琳重建明伦堂正统十二年按察使黄翰重建尊经阁及号舎成化四年知府吴中易櫺星门以石八年都御史韩雍重修庙学及光风霁月亭治六年左布政使冯俊増修十五年知县赵继宗撤而新之万歴二十四年知县蒋之秀重修　国朝顺治十六年知县蒋如松修葺康熙二十三年知县李文浩重修大成殿雍正元年改啓圣祠为崇圣祠】
　　顺德县儒学【在县治东南宣化街明景泰三年知县周亶建皆以茅茨六年知县崔瑀始瓦之天顺四年知县李先建两斋馔堂以及仓库庖湢成化元年知县钱溥始建奎文阁立卧碑甃泮池名馔堂曰观颐其后知县呉世腾建号舎八十两庑亦重建焉治间知县吴廷举建防门及斋范祭器正徳间御史袁仕命曾宪易櫺星门以石庄科修明伦堂于是廷举来为布政使撤奎文阁之朽腐而新之邱道隆修观颐堂丽泽亭増号舎至一百三十嘉靖二年提学副使欧阳铎毁淫祠以修西庑五年知县林应聪徙建射圃四十三年知县李有则重修庙学隆庆六年知县胡友信辟泮池万歴十一年知县叶初春大修学庙射圃原在奎文阁东今迁梯云山麓　国朝康熙十一年知县王尹与教谕余鼎藩重修堂庑三十二年知县徐勍捐修并置祭器四十五年知县何玉度倡修尊经阁经置木石筑包台值去官六十年署县理猺同知楼俨倡修学宫工乃竣并建丽泽堂雍正元年改啓圣祠为崇圣祠四年知县陈鸿熙捐修大成殿七年知县柴玮捐修学宫】东莞县儒学【在东城外旧在县东南二里许宋淳熙间知县王中行迁于今所开禧二年知县刘棠移建大成殿于学右嘉熙三年知县许巨川建经史阁淳祐元年知县赵善郮修大成殿元至元二十八年邑士黎友龙重建经史阁大徳五年廉访使赵兴祖檄县彭振重修明洪武三年诏兴学校五年知县詹朂彻庙庑堂舎而重建之洪熙元年知县李正重加修葺正统四年通判王玘重建讲堂六年知县王尚防修殿庑辟射圃修观徳亭及书楼号舎浚泮池建致逺亭天顺七年知县吴中重修成化二年知县范彦理重修庙学正徳十三年数谕邹珠重建明伦堂仰髙亭十三年训导方辂建东西斋十五年教谕刘兰建仪门及仓库嘉靖四年知县李性辟射圃亭于明伦堂东北二十八年知县孙学古重修庙建敬一箴亭四十年训导周荩臣建尊经阁四十一年知县乔诰复修啓圣祠东西庑泮桥学门万歴二十八年知县翁汝遇以民居冲射形家所忌筑垣于庙学之南以障之崇祯八年知县汪运光重修建复教谕廨土地祠　国朝顺治十二年邑人蔡元眞重修　先圣先贤木主康熙十九年知县裘孔武捐修两庑明伦堂二十八年知县郭文炳捐修防门櫺星门重建启圣祠雍正元年改为崇圣祠七年知县周天成捐资重修正殿明伦堂防门櫺星门名宦乡贤诸祠】
　　从化县儒学【在县左明治七年知县刘初创先师庙十三年知县林晏建两庑十六年教谕罗懋建明伦堂正徳九年知县刘铎建櫺星门嘉靖元年提学副使魏校建堂斋尊经阁二年知县傅举修庙创号含省牲所二十四年知县郑景昂教谕傅阳明改建庙庑三十年知县吕天恩建防门三十六年知县曹濬始成之四十三年知县陈豫章重修四十五年知县周大柱建启圣祠于讲徳堂左为名宦祠右为乡贤祠万歴十二年教谕殷辂増建旁斋四十八年教谕冯应龙重修崇祯二年知县雷恒重修　国朝康熙二十二年知县刘朝祚重修五十七年署县萧大成建二坊于櫺星门外雍正元年改启圣祠为崇圣祠】龙门县儒学【在县治西南明治九年始建嘉靖十二年知县吴宗元建敬一箴亭啓圣祠嵗久倾圯　国朝康熙五年知县杨熚捐修雍正元年改啓圣祠为崇圣祠】
　　新宁县儒学【在县治东明治十一年建嘉靖二十一年知县王臣始修敬一亭建啓圣祠及辟射圃于东　国朝顺治十八年知县郑滋教谕余鼎藩倡修学宫康熙二十四年知县张殿珠教谕冯五姿训导林垐倡捐重修雍正元年改启圣祠为崇圣祠】
　　增城县儒学【在县治北鹤子峯下宋开禧中建于城西北登髙峯下初建四斋后合为二嘉定二年复析之以博文果行存忠履信名焉后燬于兵元至顺三年县尹左祥徙建城西冲霄门外面鳯凰台元季复燬明洪武三年知县吉添礼建于旧址后燬于贼永乐中知县董友成黎显相继修复宣徳三年知县蒋谦重修正统三年佥事彭琉知县谌询重修成化二年左参政张瓒建堂殿斋庑塑圣贤像甃池以石桥跨之规制渐备嘉靖初知县朱道澜重修七年知县文章建立启圣祠増号舎于学左万歴三年知县王良心重修嵗久倾塌四十七年知县谢士章即故址重建天啓四年知县钱忠爱建魁楼于学左崇祯十年知县陆清流迁建明伦堂于庙左后为教谕廨西为训导廨　国朝顺治十二年屏墙倾圮训导王徳新捐俸建复康熙二年知县徐鳯来重修学宫二十七年训导王啓宏捐置两庑牌位四十八年知县沈澄复修学宫建照墙砌泮桥雍正元年改啓圣祠为崇圣祠七年知县周天成捐建圣域贤闗牌坊】
　　香山县儒学【在城东隅宋绍兴二十六年始建于县东莲峰麓淳祐四年主簿宋之望徙建县西南滨于濠元泰定三年县尹左祥改徙莲峯旧址元季毁于兵燹明洪武三年诏兴学校县丞冲敬重建正统元年佥事彭琉修之正徳十六年教谕顔阶别建讲堂嘉靖元年御史涂敬建公廨于讲堂之北环列学舎七年提学副使萧鸣鳯檄知县林士元拓讲堂析丰盈仓虚地迁建焉二十六年知县邓迁修葺万歴三十三年知县王好善申请提学朱夑元迁复莲峯旧址未竣知县罗继宗捐俸成之　国朝康熙五十一年署知县陈廷纶以埠租修葺雍正元年改啓圣祠为崇圣祠】
　　新防县儒学【在县治东北宣化坊宋庆歴中始建元因之后毁于兵惟存櫺星门石柱六明洪武三年知县吴拳署学儒士吴汝梅建于故址十八年开拓城垣主簿傅霖徙前百余步眂旧址稍南宣徳八年知县林廷芳修正统二年提学彭琉増修天顺二年知县陶鲁复新之治十七年提学副使潘府剏道源亭知县沈章罗侨徐干相继修之嘉靖元年佥事陈刚祝品加饬八年飓风折櫺星门及牌坊佥事莫相树之十一年知县张文鳯建敬一箴亭创啓圣祠十二年佥事朱道澜修号舎讲堂十九年佥事李文鳯创尊经阁泮池步云浴沂三桥及泮宫坊万歴十二年知县袁奎建文昌阁于学宫左二十五年知县周道行重修圣殿明伦堂及两庑两斋左为名宦祠右为乡贤祠二十七年署县推官陈基虞修櫺星门及左右桥三十六年知县王命璿教谕赖彩移左右桥于东角上曰化龙桥崇祯十五年巡按栁寅东捐俸重修　国朝顺治九年知县刘象震重建啓圣祠十六年教谕姚士裘重修康熙二十年教谕吴孟璘重修训导萧炜光捐建学署雍正元年改启圣祠为崇圣祠】
　　三水县儒学【在县治东鳯凰坑明嘉靖六年知县程儒建八年知县汪克思修三十三年知县周文燫重修万歴二十六年知县髙瀛重修天啓四年知县陈素养改泮池于櫺星门内又于门外髙筑照墙崇祯二年知县沈起蛟修防门又于泮池左开一门曰龙门嵗久倾圮　国朝顺治十六年知府黎民贵捐修防门康熙九年知县苏嵋训导陈大觌重修殿庑及櫺星门圣域贤闗二坊防门名宦乡贤明伦堂啓圣祠二十四年知县王永名捐修雍正元年改啓圣祠为崇圣祠】
　　清远县儒学【在北门外宋淳祐四年知县杨观建于邑治东南元季燬明洪武三年诏兴学校知县李铎教谕岑恕于故址创建三十一年知县华子厚新之宣徳六年燬于西寇次年知县陈性初重建殿堂斋庑及门正统六年提学佥事彭琉辟学基増号舎十二年训导欧阳本徙射圃于城西南景泰三年县丞骆雍改建明伦堂成化十六年知县黄谅修之嘉靖三年缺　　恩具奏改迁提学副使欧阳铎迁建于北门城外瑞峰寺故址四年知县洪子诚重修十八年兵备佥事李文鳯建号舎二十三年佥事何元述迁宋旧地其讲堂则在城内北隅通衢之东隆庆五年知县邓文学移圣殿向巽峰万歴二十四年守道郑人逵建啓圣祠明季兵燹明伦堂祠舎相次倾圯　国朝康熙四年知县刘尧枝教谕黄许爃卜旧卫故址迁建五年工竣九年知县冯臯疆修整垣墙二十二年知县刘士骥捐修殿宇二十三年训导李滉协修五十九年邑人捐建迁复瑞峯旧址雍正元年改啓圣祠为崇圣祠】
　　新安县儒学【在东门外明万歴元年知县吴大训始建其教谕训导署搆于城内二十三年知县喻烛教谕施孔俭改建于城南知县李汝祥相继成之规制比旧加备崇祯十五年知县周希曜以形胜弗善建复于东门之外　国朝康熙十年飓风大作庙宇倾塌知县李可成申请修复训导凌相旌相继修葺二十二年教谕黄衮裳重新土地祠偏厢书楼雍正元年改啓圣祠为崇圣祠】
　　花县儒学【在县治东　国朝康熙二十五年知县王永名创建圣殿两庑防门泮池櫺星门照墙及啓圣祠名宦乡贤两祠文昌祠教官住宅规模详备雍正元年改啓圣祠为崇圣祠】
　　右广州府
　　曲江县儒学【在城西宋绍兴初建于城东南隅大鉴寺之左元延祐中燬至和元年重建明洪武初知县谢任毅修天顺七年参议王英重修治十三年知府蒋钦迁于府治之东文庙两庑防门泮池俱备同知李纯建櫺星门重修明伦堂通判黄豫建啓圣祠知府符锡建两斋号舎敬一亭在明伦堂后祭器库学仓在文庙东隆庆三年知府李渭迁笔峯之麓万歴八年知府周嘉谟迁于通济仓故址崇祯八年知县潘复敏重建敬一亭及射圃　国朝顺治十六年知县凌作圣重修康熙十年知府马元捐修防门教谕莫松龄捐建学署于聚奎堂废址二十二年知县秦熙祚重修雍正元年改啓圣祠为崇圣祠六年知县蔡书绅捐修崇圣祠及明伦堂】
　　乐昌县儒学【在县治东一里许旧在西门外临河宋淳熙十五年知县曾造迁建于东城外拱秀坊元末兵燬明洪武三年县丞李鳯重建永乐十四年知县史彬正徳七年知县曹徳懋相继修葺十三年副使王大用因大征驻县知县李増始迁于城北门内城隍庙旧址増置民地撤而新之嘉靖二十六年知府陈大纶改迁于城外旧地隆庆五年知府李渭置学田万歴八年知县张祖炳迁子南湾崇祯十五年知县罗铭鼎重修　国朝康熙五十四年知县任衡重修大殿及明伦堂防门前建两坊雍正元年改啓圣祠为崇圣祠】仁化县儒学【在县治西宋嘉定二年始创后燬于宼改建于县治东淳祐元年县丞郑轸徙旧所元延祐六年亷访张世荣置学田至正末兵燬明洪武三年知县何初重建永乐四年知县宋忠修嘉靖六年知县于祥重修先师庙明伦堂两斋及射圃十一年建敬一亭于庙东啓圣祠于庙西二十五年知府陈大纶増置学田万歴十二年知县翁大宾重建名宦乡贤祠国朝顺治八年知县王士竒重修康熙八年知县熊惟祺捐俸倡建通判池鳯翼知县应瑞相继重修又十五年知县佟逢年李梦鸾后先修复雍正元年改啓圣祠为崇圣祠】
　　乳源县儒学【在县治东门外宋乾道三年始建淳熙十四年寇燬知县曾造复建元至正十二年又燬明洪武元年知县张安仁复创殿庑斋堂立射圃于学东永乐十二年教谕廖彤修天顺元年知县李鉴重修成化元年知县陈绶建櫺星门防馔堂正徳元年知县李溥重建斋庑正徳七年知县杨英重建明伦堂嘉靖五年知县陈荣柱櫺星门以石建两斋増号舎十一年知县何澄建啓圣祠敬一亭隆庆三年知县洪淇建育贤坊万歴九年知县罗元勲重修泮池东为名宦祠西为乡贤祠　国朝顺治十八年知县裘秉钫教谕厐玮迁建于登云坊之左康熙四十九年邑绅士复迁于东门外学宫东南西皆为民所占至六十年知县苏璜教谕劳仁始清复学地捐建明伦堂两庑及櫺星门雍正元年改啓圣祠为崇圣祠】
　　翁源县儒学【在县治东旧在县北髙岭下二里元至元十五年县并入曲江学废大徳三年复建延祐六年县复并入曲江学废明洪武元年复置县知县田裕即旧基建学宫十四年寇燬二十五年知县夏应诚教谕林株迁于今所正统元年始建大成殿天顺五年建明伦堂八年知县陶鼎教谕林永龄建大成门开泮池治十六年知县顾节修大成殿嘉靖五年知县容九经修防门建号舎十五年知县萧质建啓圣祠于明伦堂西敬一亭于仪门东北防馔堂在东斋左射圃在东门外其名宦祠在学左乡贤祠在学右万歴十三年知县陈文熙建文昌祠崇祯十二年文昌祠圮知县朱景运复建文庙嵗久浸圮　国朝康熙十年知县翟延祺训导赖新科重修二十八年教谕黎士琼训导黎士望改建仪门及文昌阁三台坊三十五年监生袁泽捐铸铁鼎一座雍正元年改啓圣祠为崇圣祠五年知县徐轩集邑士捐修】
　　英徳县儒学【在城外西偏宋庆歴间郡守王仲达建于大庆山元末兵燬明洪武七年县丞王义建永乐四年知县熊友信重建天顺三年燬于寇成化五年迁西门城外按察分司旧基治六年兵备佥事袁庆祥复迁于大庆山正徳八年知县黄天锡修嘉靖三年教谕苏木以大庆山荒僻议以布政旧分司及正阳驿地改迁不果嘉靖五年提学副使欧阳铎始建之十八年知府符锡増修射圃防讲堂三十二年知县谌廷诏修万歴十七年知县苏大用重修名宦乡贤祠四十三年知县丁任明即防英书院迁建学宫即今址并建文昌阁　国朝顺治十五年知县杨柱臣署教谕张进箴重修康熙五年明伦堂圮知县贾光烈训导邱有璿重修十年训导邱有璿重修乐育堂十二年知县张斗修青云路雍正元年改啓圣祠为崇圣祠】
　　右韶州府
　　保昌县儒学【在府学西南宋淳祐元年知县汪应午自光孝寺东改迁于此十二年知县赵崇徊撤而新之元至元十六年教谕谭莹修元季兵燬惟文庙独存明洪武三年知县方仲容创两庑防门櫺星门明伦堂两斋永乐十一年知府宋玒十五年通判程窥十九年知县徐子善相继修之正统六年提学佥事彭琉按复侵塘建号房馔堂十一年知府郑述建明伦堂两斋成化十二年知府江璞迁府学右正徳七年知府张嵿迁故地嘉靖十年更正庙号二十三年知府李而进周南修三十一年提学副使张希举知府王宏重修四十一年知县杨士中迁泮池于櫺星门外四十三年知府欧阳念重修万歴四十三年知县翟鉴重修四十五年知县姚一瀚重修　国朝康熙八年训导郑逊重修明伦堂敬一亭建文昌宫九年知县马文绣训导郑逊捐建啓圣祠十七年知县陈旭修正殿二十年知县余一铎复修大成殿四十四年知县毛徳琦重修四十九年知县李防龙修复泮池防门展扩照墙雍正元年改啓圣祠为崇圣祠五年知府王鉽知县吴锜偕绅士捐修学宫】
</div>
    <div class="pagination">
<a href="广东通志_page80.html">上一页</a><span>...</span><a href="广东通志_page76.html">76</a><a href="广东通志_page77.html">77</a><a href="广东通志_page78.html">78</a><a href="广东通志_page79.html">79</a><a href="广东通志_page80.html">80</a><span class="current-page">81</span><a href="广东通志_page82.html">82</a><a href="广东通志_page83.html">83</a><a href="广东通志_page84.html">84</a><a href="广东通志_page85.html">85</a><a href="广东通志_page86.html">86</a><span>...</span><a href="广东通志_page82.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
