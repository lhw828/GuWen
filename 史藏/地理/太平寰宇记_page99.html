<!DOCTYPE html>
<html>
<head>
    <meta charset="UTF-8">
    <title>太平寰宇记 - 第 99 页/共 120 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>太平寰宇记 - 第 99 页/共 120 页</h1>
    <div class="content">　　州境
　　东西一百三十里　南北一百六十里
　　四至八到
　　西北至东京五千里　西北至西京五千三百五十五里　西北至长安取泷康东路六千二百二十一里　东至髙州一百里　西至旧潘州一百六十里西至旧禺州二百五十里　北至南仪州二百二十
　　里　东北至旧泷州二百四十里　西北至容州一百二十里　正北防西至南仪州二百二十里　西南至旧潘州八十里　东南至本州长乐里连接髙州良徳县界
　　户
　　唐开元户三百八十八皇朝户主六百二十八只言户主
　　风俗
　　谷熟时里闬同取戍日为腊男女盛服椎髻徒跣聚防作歌悉以髙栏为居号曰干栏三日一市
　　土产
　　苔□香树生冬时采叶煎之气甚芳泽尤宜洗皂衣
　　信宜县旧三乡今四乡汉端溪县地属苍梧郡隋为懐徳县唐武徳四年析懐徳县置信宜县仍置南扶州贞观中改为窦州取州界罗窦为名皇朝太平兴国二年改为信宜　废懐徳县在州东六十里本属泷州后来属　废泽峩县在州西南八十里唐武徳四年分信义县置　废特亮县在州西北七十里唐武徳四年分信义县置已上三县皇朝开寳废入信宜　潭峩山在水中峩峩焉　特亮山在河洞水北昔有白牛夜出光彩影照村村人以牛光影为特亮河洞水
　　昭州
　　昭州平乐郡今理平乐县秦为桂林郡地本平县地汉属苍梧郡宋属始建国齐属始安郡梁置乐州隋为始安郡之平乐县唐武徳四年萧铣置乐州领平乐永豊恭城沙亭四县贞观七年省沙亭县八年改为昭州取昭潭为名按湘南记云长沙郡本潭州亦取昭潭为名则彼此皆有昭潭郡北有昭冈潭尺在江中潭葢因冈为名天寳元年改为乐平郡乾元元年复为昭州皇朝开寳五年并永平县入永平仍废富州之思勤马江二县入龙平一县来属
　　昭州元领县三　　今二
　　平乐　　恭城
　　一县废
　　永平并入平乐
　　废富州元领县三　　今一
　　龙平
　　二县废
　　思勤　马江并入龙平
　　州境
　　东西一百九里　南北二百一十里
　　四至八到
　　东北至东京四千二百里　西北至西京四千九百三十五里　东至贺州三百里　南至龚州三百五十里　北渡岭至永州六百里　西至水脚村三十三里接桂州阳朔县界　东南至贺州富川县八十六里　东南至象州三百五十里　西北至桂州荔浦县八十里　东至度岭至道州四百三十里
　　户
　　昭州唐开元户二千三百三十四
　　废富州唐开元户一千二百九十皇朝都管戸主三千七百八十五客一千三百四十
　　风俗
　　与窦州同
　　土产
　　寿竹　　红蕉
　　平乐县一乡州所理汉荔浦县地属苍梧郡晋置平乐县唐贞观二年省沙亭县并入　木客郭仲产湘州记平乐县多曲竹有木客形似小儿歌哭行坐衣服不异于人而能隐形山居崖宿至精巧时出市昜作器人亦无别就人换借皆有信义言语亦可解精别木理也目岩山在县北三十五里盛之荆州记平乐县西南数十里有山其岩间有两目如人眼极大瞳子黒白分明因为目岩山　平乐江在县东八十里江中有悬藤滩犁壁湍　荔浦江在县西五里桂州荔浦县流入当州　废沙亭县在州西三十五里唐澄圣元年置圣厯二年废　废水平县在州东九十里隋县旧属藤州唐属昭州皇朝开寳元年并入平乐县　沙亭水在旧县西北出阳海山
　　恭城县东北九十里元二乡唐武徳四年析平乐置龙平县一百六十二里元二乡汉临贺县地呉置临贺郡梁分临贺唐武徳九年废安乐傅劳归化三县入至皇朝开寳五年废富州以思勤马江二县并入龙平县昭州　废富州城本开江郡理龙平县秦桂林郡地汉属苍梧郡之临贺县呉大帝权置临贺郡梁武分临贺置南静郡陈为静尉郡隋始安郡之龙平县唐武徳四年平萧铣置静州领龙平溥劳归化开江豪静苍梧七县寻又以苍梧豪静开江三县置富州九年省安乐县贞观八年改为富州以富川水为名天寳元年改为开江郡乾元元年复为富州移于古武城郡为理所弹圆溪溪中石如弹圆鰕鱼有足四含水仰天不动小鸟就饮因而吞之　卢耽庙在邑界　龁鼠山多□竹【注】音汇○箴竹【注】音刺○池泽中多鼠龁食之一名竹鼠　白土坑岭表録云白土坑在富州城北隅其土白腻郡人取以为货终古不竭今五岭妇女率皆用之又名铅粉也　废安乐县在县东北五里　废归化县在县北三十里　废博劳县在县北三十二里已上三县唐武徳九年废　废马江县在县东南一百里隋开江县唐长庆三年桂管观察使殷侑奏以开州有开江县名同按图经云其江是后汉伏波将军马援所开请改为马江县从之　废思勤县在县北一百四十里汉临贺县也已上二县皇朝开寳五年并入龙平
　　防州
　　防州防山郡今理邱山县土地所属与桂州同汉武帝平南越置苍梧郡今州即苍梧之郡荔浦县地隋开皇十年置始安郡隋化县唐武徳四年置南秦州割荔州之立山东区纯义三县分置领政县贞观八年改为防州取州东防山为名十二年省领政入立山天寳元年改为防山郡乾元元年复为防州州东防山下有泉源流为防水山下人多姓防
　　元领县三
　　立山　　正义　　东区
　　州境
　　东西　　　　　　南北
　　四至八到
　　西北至东京五千六百七十五里　西北至西京五千七百九十二里　西北至长安五千五百一十二里　东至旧富州九十里　南至龚州陆路三百五十里　西至桂州九十里　北至桂州三百三十里西南至龚州三百五十里　东南至梧州岭九十里西北至桂州荔浦县八十里　东北至旧贺州富川县北郁洞二百里
　　户
　　唐开元户一千五十九皇朝户主二千五百七十七客八百十二
　　立山县二乡州所理汉荔浦县属苍梧郡隋分荔浦置隋化县武徳四年改为立山县于县置荔州寻改为恭州贞观八年改防州理此邑
　　正义县西北二十三里有二乡唐贞观五年置纯义县属荔州永贞元年改为正义避宪宗之讳
　　东区县东南八十里元二乡唐武徳五年分立山置属荔州贞观六年属鷰州十年改属防州郡国志云有蚺蛇大数丈围可一丈吞鹿食之鹿烂则挠树腹中骨穿鳞出又有大鱼如防有鸟名山鸐毛羽朱紫素鲜明皎可爱礼谓鸐雉是也
　　浔州
　　浔州浔江郡今理桂平县秦属桂林郡汉以后并属郁林郡隋为郁林郡之桂平县唐贞观七年置浔州领桂平陵江大宾暨皇化四县十二年废浔州四县属龚州寻复置浔州以桂平大宾皇化来属省陵江入桂平县天寳元年改为浔江郡乾元元年复为浔州
　　元领县三　　今一
　　桂平
　　二县废
　　皇化　　大宾　　已上二县并入桂平
　　州境
　　东西五百里　　南北【阙】
　　四至八到
　　东北至东京四千八百里　东北至西京五千七百里　北至长安取梧桂路五千九百六十里取象州路四千四百四百三十五里　东至龚州一百二十里至广州水路九百二十五里　西至邕州七百二十里　南至容州四百二十五里　北至象州二百一十里　东北至龚州大同县界二百二十里　西南沂流至贵州二百二十五里　西北至象州陆路二百一十里　东南至废绣州八十里又至所阿林县一百二十里
　　户
　　唐开元户一千九百三十皇朝户主三百三十二客八百八十一
　　风俗无
　　土产
　　不出丝
　　桂平县旧一乡今二乡汉布山县郁林郡所治隋为桂平县唐武徳【阙】年属贵州贞观初属鷰州七年属浔州十二年浔州废属龚州后复置浔州于此　废皇化县在州东三十里汉阿林县属郁林郡隋置皇化县后废贞观七年复置属龚州又复属浔州　浔江在县北二十步过州东五里合郁江　废大宾县在州东四十里汉布山县地已上皇化大宾二县皇朝开寳五年并入桂林县　堂牛布山故县有堂牛尝与同穴角如玉光莹堪作酒罇其牛嗜盐民以皮褁手涂盐入穴探之舌澁者是牛稍稍引出舌滑者是出则杀人
　　太平寰宇记卷一百六十三
　　钦定四库全书
　　太平寰宇记卷一百六十四
　　宋　乐史　撰
　　岭南道八
　　康州领废泷州
　　康州晋康郡今理端溪县秦属南海郡二汉属苍梧郡晋分置晋康郡宋齐以下因之隋平陈废晋康郡以所领县属端州大业三年罢州为信安郡今高要郡是也唐武徳四年分置南康州都督端康封新宋泷等州九年废都督府及康州贞观元年又置南康州十一年废十二年又置去南字天寳元年改为晋康郡乾元元年复为康州皇朝开寳五年平广南仍废康州诸县入端溪县端州寻复旧从部民之告请也又六年废泷州开阳建水镇南等三县入泷水一县来属康州
　　康州元领县四　　今一
　　端溪
　　三县废
　　晋康　悦成　都成　已上三县废入端溪
　　废泷州元领县四　今一
　　泷水
　　三县废
　　开阳　　建水　　镇南　已上并入泷水
　　州境
　　东西三百三十五里　南北五百九十里
　　四至八到
　　西北至西京旧图经五千一百五十里　西北至梧州一百三十里　南至髙州五百八十里　北至广州化防县一百九十里　东北至新州新兴县一百八十里　东南至窦州三百二十里　东北至广州懐集县二百里　西北至封州一百里
　　户
　　康州唐开元户八千
　　废泷州唐开元户七百一十四皇朝管二州户主客一千四十九
　　风俗
　　康泷一同并夷獠相杂
　　康州土产
　　大甲香　钩藤　乌药　鲛鱼皮
　　荆杨树一名豕树皮白味如脂异物志云斯调州有木名摩树汁如脂
　　废泷州土产
　　旧贡石斛　其土草多卷施拔心不死离骚注云为宿莽出禹余粮　菓有桬棠山海经云其味如李而无核食之使人不溺　又有古斗树犹畨禺多荔枝
　　端溪县今四乡汉旧县属苍梧郡晋于县分置晋康郡隋废郡并入端州唐武徳后分置康州　端山呉録云端溪县有端山舆地志云有树冬荣其子号曰猪肉子大于柸即此也　定林山山下有石方正似床其傍罗生韶子堪食又有金林山一名思黄金山俚人有岑班者入山采伐遇一寳珠径围五寸疑为石遂取以还及夜光明照耀举栅朗然俚人甚惧以火烧之光虽小损顿更明彻犹照一室如白日也客有请之千金遂秘而不出　废晋康县在州西南七十里本隋安遂县唐至徳二年改为晋康　废悦城县在州东八十里本隋乐城县属端州武徳五年割属康州改为悦城县今悦为城镇　废都城县在县西南四十五里汉端县地已上三县并入端溪今为都城镇　思耆山　程溪水在都城县东百步亦名零溪水南越志云昔有温氏媪者端溪人也尝居涧中捕鱼以资日给忽于水侧遇一卵大如斗乃将归置器中经十许日有一物如守宫长尺余穿卵而出因任其去留稍长五尺便能入水捕鱼日得十余头稍长二尺许得鱼渐多常逰波中萦回媪侧后媪后治鱼误断其尾遂逡巡而去数年乃还媪见其煇色炳燿谓曰龙子今复来也因蟠旋逰戏亲驯如初秦始皇闻之曰此龙子也朕徳之所致诏使者以元珪之礼聘媪媪恋土不以为乐至始安江去端溪千余里龙辄引船还不逾夕至本所如此数四使者惧而止卒不能召媪媪殒痊于江阴龙子常为大波至墓侧萦浪转沙以成坟土人谓之掘尾龙今南人为舡为龙摇尾即此也　龙母媪墓县説城乡东
　　泷水县东北一百八十里旧二乡今四乡本汉端溪县地属苍梧郡晋分端溪县立龙乡县即今州理梁分广熈郡置建州又分建州之双头洞立双州隋改龙乡为平原县又改为泷水县　隋开阳县在县东三十五里本隋废县唐武徳四年分泷水置今开阳镇　废镇南县在县北九十里本隋安南县唐至徳二年改为镇南乡废建水县在县六十里唐置已上三县皇朝开寳六年废入泷水县并废州额仍领康州入为建水镇废泷州本开阳郡土地所属自汉已上与康州同晋分端溪置龙乡县今州即其地南越志云龙乡县属广熈郡梁大同中分广熈置建州又分建州之双头洞立双州即其地也隋帝初废州置永熈郡武徳四年平萧铣置泷州天寳元年改为开阳郡乾元元年复为泷州废永宁安南永业四县贞观中废药州以永宁属泷
　　州本隋永熈县武徳五年改为永宁　三鼎石今名三奠石　鼎石神郡国志云有鼎石之神在江中随波出没即赤松子炼水玉金丹处有赤松子祠存　思劳洞有思劳之水出焉　按南越志云晋康郡本属苍梧端溪县晋咸康四年分置端溪县古氓之营去郡上水一百又古茫石大而极髙有树冬荣子曰猪肪大如柸其肉如肪炙而食之味似猪肉而至美焉有夫陙县【注】音纯○其俗栅居实为里之氓落也民夷曰□夷也又异物志云悦城北百余里有山中燋石出产毎嵗人采之琢为烧器民亦頼也
　　封州
　　封州临封郡今理封州县即汉苍梧郡之广信县也晋以前土地与晋康郡同梁置梁信郡兼置成州隋平陈废梁信郡改成州为封州炀帝初州废为封川县属苍梧郡唐武徳四年平萧铣复置封州天寳元年改为临封郡乾元元年复为封州
　　元领县二
　　封州　　开建
</div>
    <div class="pagination">
<a href="太平寰宇记_page98.html">上一页</a><span>...</span><a href="太平寰宇记_page94.html">94</a><a href="太平寰宇记_page95.html">95</a><a href="太平寰宇记_page96.html">96</a><a href="太平寰宇记_page97.html">97</a><a href="太平寰宇记_page98.html">98</a><span class="current-page">99</span><a href="太平寰宇记_page100.html">100</a><a href="太平寰宇记_page101.html">101</a><a href="太平寰宇记_page102.html">102</a><a href="太平寰宇记_page103.html">103</a><a href="太平寰宇记_page104.html">104</a><span>...</span><a href="太平寰宇记_page100.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
