<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 215 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 215 页/共 698 页</h1>
    <div class="content">曰龙女宋雍熙四年升化湄洲父老相率祠之名其墩曰圣墩闽书原天妃世居莆之湄洲屿五代时 
闽都巡检林愿之第六女生于晋天福八年以雍熙四年二月二十九日升化厥后尝衣朱衣飞翻海 
上里人祠之宣和癸卯给事中路允廸使髙丽中流遇风人舟俱溺独路舟神降于樯无恙使还奏于 
朝特赐庙号曰顺济绍兴己卯海冦入江神驾风一埽而遯加封昭应崇福干道己丑加封善利淳熙 
问加封灵惠庆元开禧景定间累封助顺显卫荚烈恊正善庆等号元以海漕有功赐额灵济东西洋 
考原凡名山大川忠臣义士在祀典者所在有司主之惟南海女神灵惠夫人至元中以护海运有奇 
应加封天妃神号积至十字庙曰灵慈祝文云年月日皇帝遣某官致祭于护国庇民广济福惠明着 
天妃元史祭祀志原洪武初复有护海运舟之功五年封孝顺纯正孚济感应圣妃闽书原邱浚天妃 
庙碑京师旧有天妃庙在都城之巽隅大通桥之西景泰辛未道士邱然源援南京例请升为宫然规
 制尚存其旧弗称宫之名也成化庚子然源乃募材鸠工拓大而一新之祠神之宫兹其称矣琼台会 
稿补天妃宋徽宗宣和间路允廸使髙丽八舟溺其七见妃朱衣坐桅上舟藉以安归闻于朝赐祠额 
名顺济髙宗朝封崇福灵惠昭应夫人孝宗朝以助剿温台 封灵慈昭应崇善福利夫人光宗朝以救 
旱封灵惠妃宁宗朝以救潦加封助顺又以淮甸退敌屡加显卫护国助顺嘉应英烈妃理宗朝以济 
兴泉饥加封协正又封灵惠助顺嘉应慈济妃寻以钱塘堤成加封善庆既又以显灵焚 进显济妃元 
世祖封护国明着天妃进显佑成宗加封辅圣芘民仁宗加封广济文宗加封灵感助顺福惠徽烈赐 
额灵慈皆以漕运危险立见显应故也明太祖封昭孝纯正孚济感应圣妃成祖封护国芘民妙灵昭 
应弘仁普济天妃庄烈帝封天仙圣母青灵普化碧霞元君已又加静贤普化慈应碧霞元君使琉球 
杂录臣等谨案天妃宫今存其地名大桥北西河沿邱浚碑文亦存增东岳庙在朝阳门外二里畿辅 
通志臣等谨案东岳庙在朝阳门外本朝康熙三十九年重建乾隆二十六年复加修葺正殿额曰灵 
昭发育圣祖御书又额曰岳宗昭贶联曰木德承天槖钥阴阳甄品彚青祗司令监观上下仰灵威寝 
宫额曰苍灵赞化联曰作镇统元居五岳之长资生合撰妙万物而神后层玉皇阁额曰碧霄宰化皆 
皇上御书正殿院中恭立圣祖御制碑文及皇上御制碑文原东岳庙剏自前元规制宏丽累朝岁时 
勅修编庙户守之长安客话原朝阳门外有东岳庙其塑像刘銮手制墀中丰碑三通其一为张天师 
神道碑赵文敏孟俯书其一为仁圣宫碑虞文靖集隶书其一为昭德殿碑赵世延书燕都游览志臣 
等谨案刘銮应作刘元观后条虞集道园学古录及陶宗仪辍耕录可证其误至銮在元前别是一人 
详见皇城天庆宫所引周篔析津日记条下庙内赵孟俯书张留孙神道碑今存虞集书仁圣宫碑赵 
世延书昭德殿碑今无考原庙在朝阳门外二里元延佑中建以祀东岳天齐仁圣帝正统中益拓其 
宇两庑设地狱七十二司后设帝妃行宫宫中侍者十百或身乳保或为妃治膳奉匜有二浴盆受水 
数十石道士赞目疾者入洗帝妃前悬一金钱道士赞入者投钱中则得子人罄所携钱以出三月二 
十八日言是帝诞辰都人陈鼔乐旌帜结彩为亭阁导帝出游观者塞路取醉松林乃归帝京景物略 
増齐化门外有东岳行宫此处昔日香烛酒纸最为利益江南直沽海道来自通州者多于城外居止 
趋之者如归又漕运岁储多所交易居民殷实析津志原大都南城长春宫都提点冯道颐始作东岳 
庙于宫之东谋于其徒曰不得刘正奉名手无以称吾祠且正奉尝从吾徒游将无靳乎即诣正奉言 
之正奉以前勅未之许也是时庙未成民间以灵异祸福相恐动事未甚显灼冯去后正奉果怳惚若 
有所感者病不知人者三日或为之祷乃起谓其门人子孙曰速为我御我且之东岳庙至庙疾良已 
会立庙事奏御正奉祝曰愿亲造仁圣帝像既而疾大安又进秩二品益喜曰是神之赐也因又造炳 
灵公司命君像而佐侍诸神有弗当其意悉更之盖几有神助者仰瞻仁圣帝巍巍乎帝王之度矣余 
皆称其神之所以名者初正奉欲造侍臣像心计久之未措手也适阅秘书图画见唐魏征像乃矍然 
曰得之矣非若此莫称为相臣者遽走庙中为之即日成正殿仁圣帝两侍女两中侍四丞相两介士 
其西炳灵公两侍女两仪臣其东司命君两道士两仙官两武士两将军皆正奉之手善观者知非他 
工所可杂其间也长春之白云观金人汾王先生十一曜奇妙为世所称道今遂配之略不可优劣又 
上都三皇庙像尤古粹造意得三圣人之微亦正奉之所造也道园学古录原刘元字秉元蓟之宝坻 
人官至昭文馆大学士正奉大夫秘书监卿元尝为黄冠师事青州杞道录传其艺非一而独长于塑 
天下无与比所谓搏换者漫帛土偶上而髹之已而去其土髹帛俨然像也昔人尝为之至元尤妙搏 
换又曰脱活京师语如此辍耕录原唐开元十三年十一月壬辰封泰山神为天齐王唐会要原宋大 
中祥符元年封禅礼毕诏加号泰山天齐王为仁圣天齐王五年诏加上东岳曰天齐仁圣帝文献通 
考原元至元二十八年春加上东岳为天齐大生仁圣帝元史祭祀志原后唐长兴三年诏以泰山三 
郎为威雄将军五代会要原大中祥符元年封禅毕亲幸泰山三郎庙加封炳灵公文献通考増洪武 
三年诏定岳镇神号略曰为治之道必本于礼岳镇之封起自唐宋夫英灵之气萃而为神必受命于 
上帝渎礼不经莫此为甚今依古定制并去前代所封名号五岳称东岳泰山之神明史礼志增京师 
所祭者九庙东岳泰山庙在朝阳门外祭以三月同上原正统十二年八月京师重建东岳庙成明英 
宗实录增圣祖御制东岳庙碑文京师朝阳门外向有东岳庙自元明迄今历有年所康熙三十七年 
居民不戒而毁于火其明年朕发广善库金鸠工庀材命和硕裕亲王董其事不劳一民不兴一役经
 始于三十九年三月讫工于四十一年六月不三岁而落成殿阁廊庑视旧加饬焉夫五岳为名山之 
长而泰山尤群岳之宗于时为春于德为仁而其神之灵又能肤寸成云霖雨天下故诸岳止祀于其 
方而泰山之祠徧宇内崇德报功所从来久矣朕即位以来殚心治理访求民隐阅视河工屡经鲁地 
皆命専官致祭凡以为苍生祈福祉也兹朝阳既都城之巽位而东岳庙又适在其地则因其方位之 
宜以隆望秩之典亦礼之可以义起者然则斯庙之成也神既得所凭依而民亦遂其瞻仰自兹以往 
风雨以节寒暑以时俾海宇得休养生息以共乐于丰穰之世庶于朕四十余年惠爱黎元之意其稍 
有慰乎爰书重建之岁月以昭示来兹云尔康熙岁次甲申冬十一月上旬书增御制东岳庙重修落 
成碑记乾隆辛巳嘉平之望重葺朝阳门外东岳庙蒇工既亲莅落成会献岁时巡南服道经岱宗念 
往牒用事得失所由兹于有司请记而阐其义曰古祀岳之文壝而弗屋神而弗像升柴必以其方故 
举典称望焉今四岳各望乎境而泰山之祠遍天下岂不以大生之德扬诩万彚食则思报国与民共 
之匪犹夫肆觐吿功间时特行者比耶讼礼者谓庙之肇兴博综与志未有在宋大中祥符前者其视 
委巷尸祝晋公而王晋王而帝踵事非制等尔夫末俗位号崇奉为道流袭故不足论论天下立庙则 
彼侐然岳麓者已自唐而具五矣亦岂有虞氏之旧哉独怪云云亭亭蒲轮葅席以来不七十二代之 
訾议而惟一庙为龈龈乎盖神人之交非其道虽登山记封 而不得谓之禀经如其道即祠飨逮方陬 
而不得谓之戾古宋臣苏轼有言神在天下如水之在地中掘井得泉不得谓水专在是矧东岳长群 
望而兹庙直朝阳以准易之出震齐巽又谁曰不宜斯役也距皇祖四十一年命将作庀事垂六十载 
于今斤甃其剥陊而桼垩其 昧三涂重庑式垲式完支费壹出内帑鸠工周一岁以成皆得备书且为 
迎神送神歌丽诸乐石俾展时事榑桑兮升晖碧霞缦兮承帏穆将兮天齐叶富媪兮啿春祺神肤寸 
兮导云旗迎肸蠁兮如几谓茅脊其非芬兮木禺讵肥羗奚奓兮封泥右迎神羾天门兮四启睠奉髙 
兮东址昭文像设兮新宫云岿送将归兮神歆只华轙禗禗兮百灵纚纚旉一元兮翊三始青畿延喜 
兮黄图荐祉荪何为兮县屐右送神増乾隆二十八年御制仲春东岳庙瞻礼作搏捖当年秘监称震 
方青帝用禋应岱宗望秩自虞帝宰执犹闻似魏征有事维新阅年久庙葺于康熙四十一年因岁久 
剥陊命工出帑兴修乾隆辛巳落成兹谒陵途便复来瞻礼所希肹蠁佑民蒸便途瞻礼钦明赫时若 
虔祈锡福仍原虞集东岳仁圣宫碑延佑中故开府仪同三司上卿元教大宗师张留孙买地于大都 
齐化门外规以为宫奉祀东岳天齐仁圣帝仁宗皇帝闻之给以大农之财辞不拜第降诏书护作方 
鸠工而留孙殁后阙年今特进上卿元教大宗师吴全节大发累朝赐金以成其先师之志至治壬戌 
作大殿作大门殿以祀大生帝前作露台以设乐门有卫神明年作东西庑东西庑之间特起如殿者 
四以奉其佐神之尊贵者列庑如官舍各有职掌皆肖人而位之筑馆于东以居奉祀之士总名之曰 
东岳仁圣宫泰定乙丑鲁国太长公主自京师归其食邑之全宁道出东门有祷于大生帝出私钱巨 
万俾作神寝象帝与其妃夫人婐侍之容天历建元今皇帝即大位遣使迎大长公主于全宁还及国 
门皇后迎母于郊主礼神拜贶而后即其邸天子乃赐神寝名曰昭德殿云宫广深若干亩为屋若干 
楹髙大宏丽足以久远岁时内廷出香币致祭都人有祈祷咸得至焉冇勅命臣集撰文勒诸丽牲之 
碑其辞曰帝奠九土辨方秩祀封岳维五咸在天子有岩岱宗望之东郊雨云来敷曽不崇朝有坛有 
宫神师攸作苍龙青旗百神祗若天子神圣惠于氏人睠言度思昭德维新丹楹朱户纳陛登陟青青 
五组兼币加璧礼有举之祗益以因即祠不违天子之仁徂徕有原新甫有隰乐具在廷远者来辑庖 
盈大享寝陈燕诗神具乐康以惠我私春日载酒帝耤于耜以先农人祈我穑事我观我稼视迩知远 
尔煦尔泽自我畿甸相彼柔桑被于沃饶相彼元鸟亦集其条溅溅流水驾言来祓受弓载韣思皇朱 
芾出其闉阇士女车徒来尸来宗寿夭在予佑我民庶克修孝弟以养以赋以受多祉兵祲弗惊灾疠 
弗婴熙熙有生以乐治平天子万年成功则告刻文登封则有贞玉道园学古录原赵世延昭德殿碑 
古者天子祭天地山川岁徧稽之虞舜二月东巡狩至于岱宗柴望秩于山川肆觐东后历群岳如岱 
礼至冬乃毕秦汉以来时巡之礼或讲或辍鲜绍乎古矣礼五岳视三公至唐始封以王爵司马承祯 
又请旁立真君祠宋因加帝号岱曰仁圣自是祠徧郡国皇元有天下世祖皇帝岁遣使赉香帛诣祠 
致祭至元辛卯加封大生于以祈纯嘏以永皇图鬯百嘉以厚民生也国初城大都规模宏远祖社朝 
市庙学官署无一不备独东岳庙未建元教大宗师张开府留孙于延佑末买地城东拟建东岳庙事
 既开仁宗命政府庀役开府辞曰臣愿以私钱为之傥费国财劳民力非臣之所以报効也上益嘉赏 
遂勅有司护持毋得阻挠方得涓吉鸠工而开府遽厌世嗣宗师吴特进念师志未毕竭心经营不惜 
劳费于至治壬戌春成大殿成大门癸亥春成四子殿成东西庑诸神之像各如其序而后殿则未遑 
</div>
    <div class="pagination">
<a href="钦定日下旧闻考_page214.html">上一页</a><span>...</span><a href="钦定日下旧闻考_page210.html">210</a><a href="钦定日下旧闻考_page211.html">211</a><a href="钦定日下旧闻考_page212.html">212</a><a href="钦定日下旧闻考_page213.html">213</a><a href="钦定日下旧闻考_page214.html">214</a><span class="current-page">215</span><a href="钦定日下旧闻考_page216.html">216</a><a href="钦定日下旧闻考_page217.html">217</a><a href="钦定日下旧闻考_page218.html">218</a><a href="钦定日下旧闻考_page219.html">219</a><a href="钦定日下旧闻考_page220.html">220</a><span>...</span><a href="钦定日下旧闻考_page216.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
