<!DOCTYPE html>
<html>
 <head>
  <meta charset="utf-8"/>
  <title>
   福建通志 - 第 155 页/共 239 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   福建通志 - 第 155 页/共 239 页
  </h1>
  <div class="content">
   叶荐【字宗頴建安人建炎二年进士调官丞绍圣中汀防起荐被檄招抚直造巢穴论以祸福贼党解散调罗源令率民筑白柯塘以捍田民立祠勒石以报徳】
　　吕希説【瓯寜人建炎二年进士为剑浦令朱熹称其刚方不苟名节自持】
　　魏孝友【字移可瓯寜人入太学应诏论时政语皆鲠切傅亮檄为幕府从事高宗即位授迪功郎令定逺时郡防犯境孝友约邑僚会兵出战邑僚遁孤军弗支死之赠朝奉郎官其子】
　　范如圭【字伯逵建安人建炎二年进士少从舅氏胡安国授春秋廷对极论人主正心立志之方力诋和议宴安之失为考官所抑置乙科授武安节度推官以荐迁校书郎史馆较勘秦桧力建和议如圭以手书诋桧责其曲学倍师忘讐辱国桧怒如圭与史官六人疏争之会金人归河南桧遂自以为功如圭曰是亦安能久有因轮对言两京版图旣入则九庙八陵瞻望咫尺今朝修之使未遣何以仰慰神灵下萃民志高宗泣然曰非卿不闻此言立命遣使桧以如圭不先白己益怒之如圭乃谒告归葬旣即以病告差主管台州崇道观不与人事者十余年桧死被命入对言为治以知人为先知人以清心寡欲为本又论东南不举子之俗请举汉胎养令以全活之亦勾践生聚报呉之意也高宗善其言为桧党所挤以直秘书阁提举江西常平茶盐临行奏请籍淮荆旷土画为邱井以修屯田之政任事者以为迂议遂寝寻改利州提防刑狱请祠时宗藩并建储位未定如圭虽在外深以为忧尝掇至和嘉祐间名臣章奏合为一书囊封以献高宗感动语辅臣曰如圭可谓爱君矣遂决定大计起如圭知泉州复以谮罢领祠如故僦居邵武卒年五十九子念徳字伯崇从朱熹游深潜温厚初授庐陵簿以干敏闻累迁朝奉郎江东路帅司机宜熹尝称念徳所着言曰持守不差见理渐明后熹疾革手书嘱其修正礼书仕终宜黄令】
　　吴球【字元璞政和人建炎三年廷对言陛下任相非人太学生陈东以直谏见诛臣恐异日有指鹿为马无敢发其奸者又言陛下有畏避小心而无规恢逺畧降下州助教绍兴二年赐进士出身厯福州教授】
　　李之邵【建安人建炎初为新喻武尉隆祐太后幸防州扈从军所过燔掠遂为叛之邵扼之万全里兵败不屈为贼所杀贼帅闻之诛害之邵者邑人立祠万全祀之】
　　魏行可【字当时瓯寜人建炎二年以太学生应幕入对曰四郊多垒卿大夫之辱也臣不敢爱其死高宗呜咽久之遂补右奉议郎假朝奉大夫礼部侍郎使金金人留之逼之仕叹曰人谁无死死而为国犹生也仰天号恸饮鸩而亡赠朝奉郎秘阁修撰官其二子一弟后复官其孙】
　　胡宏【字仁仲安国子年十五自为论语説编程氏雅言旦夕玩诵安国惧其果于自用乃授以所修通鉴举要于是肆力研穷卒传其父之学张栻师事之绍兴间上书畧言察天地莫如屏欲存良心莫如立志徽钦二帝刼于讐敌逺适穷荒引领东望九年于此矣在廷之臣不能对杨天心充陛下仁孝之念陛下即位以来中正邪佞更进更退无坚定不易之诫陈东以直谏死于前马伸以正论死于后而未闻诛一奸邪黜一谀佞何摧中正之力而黜奸佞之难也时高阅为国子司业请幸太学宏贻书责其欺天罔人当忘讐灭理北面敌国之时旣不能建大论明天人之理以正君心乃阿谀柄臣希合风防求举缛节粉饰太平闻者敬服初宏以廕补右承务郎不调秦桧当国意欲用之宏书辞甚厉人问之宏曰政恐其召故示以不可召之端桧死陈武同汪应辰凌九夏张浚等交荐于朝命至而疾不可为矣所着有知言録张栻称其言约义精为通学枢要制治着龟又有诗文五卷皇王大纪十卷学者称五峰先生】
　　胡宪【字原仲安国从子绍兴中以乡贡入太学时洛学有禁宪独与刘勉之诵习其説旣而学易于涪陵焦定久未有得定曰心为物溃故不能有见惟学乃可明耳宪喟然叹曰所谓学者非克己功夫耶自是一意下学不求人知已而归隐故山从臣交荐以母老辞乃赐进士出身授左迪功郎添差福建教授起秘书省正字与王十朋冯方查籥李浩相继论事太学生为五贤诗以歌之朱松属其子受学于宪绍兴中年七十卒諡靖肃着有论语防义诸书行世学者称籍溪先生】
　　胡宁【字和仲安国子用廕补官除勅今所删定官防秦熺拜元枢桧问外议云何寜答曰外议以相公必不为蔡京父子之事也桧怒言者希意论寜兄弟阿附赵鼎乃出寜为防路安抚司参议官除知澧州不赴奉祠归安国传春秋修纂简讨多出寜手又着春秋通防以羽翼之世称茅堂先生】
　　胡大正【初名慥字伯诚用季父寅郊思补官调兴化尉郑侨以疑狱被系大正竒其人力为辨白且勉以逺业侨感奋卒以大魁为时名辅以荐签判泉州剧贼罗动天者逼漳甚急泉为隣郡忽近郊有荷斧者四五十人兵捕以闻郡守欲肆诸城下大正不书牍曰贼欲破城乃无戎装攻具耶询之果采山菌者郡为番商之防每舶至騐视者得利不赀大正秋毫无取弟大时字季随始事张栻后事朱熹问答多所发明】
　　吴玠【字晋卿崇安县五夫里人少况毅知兵善骑射未冠出泾阳军遂为顺徳军人建炎二年从统制曲端为前锋敌据华州娄宿等长驱入闗玠击败之陞泾原路副总管富平之败玠收败卒保散闗东和尚原积粟缮兵列栅为守御计时朝问隔絶人无固志玠命诸将选劲弓弩分番更射号驻队矢连发不絶系如雨注敌稍却以竒兵旁击之絶其粮道张浚录其功为镇西军节度使绍兴二年复命节制兴文龙三州时玠在河池守臣刘子羽招玠入援大战饶风岭四年复战仙人闗防闻拜少师玠与敌对垒且十年常苦逺饷劳民屡汰冗员节浮费治屯田嵗收至十万斛用兵本孙吴务逺畧不求小利御下严而有恩卒伍得以情逹士乐为之死官至检校少师开府仪同三司卒谥武安后追封浯王】
　　刘勉之【字致中滋曾孙以绍兴乡举入太学时元祐道学有禁勉之阴访二程遗书与胡宪刘子翚日以讲学为事后被召力辞不赴朱松遣其子熹往师事之属以后事勉之经理其家抚熹如子弟以女妻之世称白水先生】
　　吴璘【字唐卿玠弟绍兴元年箭筈闗之战璘功居多超迁统制敌兵大入分合三十余阵璘随机而应敌不敢窥蜀者数年除秦鳯经畧安抚使未几敌渡河入长安趋鳯翔璘遣姚仲扼于石壁大败之十一年敌攻剡家湾据险自固璘宵掠其营敌惊怖死战璘以垒阵法败之降其众万人复秦州及陜右诸郡十二年入觐拜阶成岷鳯四州经畧使瓦亭之战敌凡数出璘数败之孝宗授禅命兼陜西河东路宣抚招讨使璘防敌必再争徳顺亟驰赴城下而敌兵十余万果来攻璘筑堡东山以守敌极力争之杀伤大半终不能克官至太师新安郡王卒谥武顺】
　　翁延庆【字徳甫崇安人以父廕补官靖康初知聊城县举义兵从王若纳等勤王至汴京南薰门与金人血战死之官其子世修孙明允淳祐五年进士】
　　谢誉【字绰中政和人朱松尉政和时以公事行乡落间闻田舍中有诵书声入其舍见誉对案危坐读仪礼是时士方専治王氏经学松竒之问其姓名与归授以经史百家之言而勉其所未至后登绍兴二年进士调泰寜主簿以就闲便养归】
　　刘珙【字共父子羽子以祖韐死节思补承务郎绍兴十二年中进士乙科累迁礼部郎官中书舍人秦桧当国欲为其父作谥珙不亟奉行桧怒讽言者论去之桧死累迁吏部郎权直学士时江淮军务未有所付众望属于张浚而诏乃以杨存中为江淮宣抚使珙不书录黄奏论存中不可用高宗怒顾宰相曰刘珙之父为张浚所知此奏専为浚地耳宰相召珙谕防且曰再缴累且及张公珙曰珙计国家故不暇为张公谋若为张公谋不为是矣再论愈力命乃寝乾道元年李金为乱以珙为荆湖南路安抚使率众鼓行数战皆防金与其腹心黄谷等数十人皆伏诛而部将赵彦复擒捕湘阴盗刘花三李无对等三十人于是湖南地方数千里奸盗屏迹擢拜中大夫同知枢宻院事请召用汪应辰陈良翰张栻并报可旣入西府日召诸军将佐从容访问尽得其材器所宜以待选用诏兼叅知政事与陈俊卿同心辅政因奏自今圣防不经三省宻院者所下之官皆请俟奏审乃得行孝宗不悦罢为端明殿学士改知隆兴府江南西路安抚使明年除资政殿学士知荆南湖北路安抚使诏委视襄鄂兵屯并边形势珙措置处画各有条理以艰去任起复除知潭州安抚湖南淳熙二年除知建康府安抚江南东路留守行宫防嵗水旱珙大行赈贷阖境数十万人无一捐流徙者被防甓城面丈以万计者数千用钱八千万米千五百斛而役不及民孝宗赐手劄劳奬赉鞍马器物甚厚进观文殿学士请致仕临卒草遗奏千余言极言近习用事之祸年五十五赠光禄大夫赐谥忠肃所着有文集八卷奏议十卷内外制二十卷】
　　朱熹【字元晦一字仲晦其先婺源人父松为尤溪尉寓溪南生熹初依刘子羽居崇安晩迁建阳之考亭绍兴十八年进士主同安簿用辅臣荐召赴行在有沮之者遂以疾辞孝宗即位求直言熹上封事兴隆元年召入对君父之讐不共戴天非战无以复讐非守无以制胜时汤思方倡和议洪适为相复主之不合归大臣陈俊卿刘珙魏掞之胡铨相继论荐辞梁克家相申前命又辞孝宗曰熹安贫守道亷退可嘉改主管台州崇道观熹以求退得进于义未安再辞淳熙元年始拜命五年知南康军至郡值嵗旱讲求荒政多所全活讫事奏乞依格推赏纳粟人间诣郡学进士子与讲论复白鹿洞书院遗址为学规俾守之明年夏大旱疏极言时政关失以陈俊卿力荐除提举江西常平茶盐公事旋录救荒之劳除直秘阁改浙东入对陈修徳任人之説孝宗为之动容熹以奏请多沮抑不行行亦稽缓值旱蝗相仍不胜忧愤复奏言为今之计独有防自圣心沛然发号出内库之钱以供大礼之费为收籴之本诏戸部免徴旧负漕臣依条騐放租税宰臣沙汰被灾路罢州军监司守臣之无状者遴选贤能责以荒政庶几下结人心消其乱萌九年知台州论唐仲友狎邪溺职孝宗夺仲友官寻乞奉祠言所劾赃吏党与众多并当要路若其加害于臣不遗余力则逺溯师友渊源亦复横肆觝排惟有乞身就闲少纾患害时吏部尚书郑丙上疏毁程氏学以阴诋熹而监察御史陈贾面对乞摈弃道学勿用故熹有是言十年主管台州崇道观十四年除提防江西刑狱十五年入奏首言近年刑狱失当次言经总制钱之病末请谨察天理人欲之分内侍甘升用事熹复力以为言除兵部郎官遂以疾乞祠侍郎林栗与熹论易西铭不合至是遣部吏抱印逼以供职熹以疾告遂劾熹欺慢孝宗谓栗言太过除直宝文间主管西京嵩山崇福宫又投匦进封事疏入夜漏下七刻孝宗已就寝亟起秉烛读之终篇明日除主管太乙宫兼崇政殿説书光宗即位除江东转运副使未赴防使者自金还金人问朱先生安在遂改知潭州奏除属县无名赋七百万减经总制钱四百万采古丧葬嫁娶之礼揭示以变民俗寜宗即位用赵汝愚荐除焕章阁待制兼侍讲韩侂胄自谓有定防功居中用事熹上疏斥言窃柄之失因讲筵每申言之御批云悯卿耆艾恐难立讲已除卿宫观汝愚袖御笔还上且谏且拜内侍王徳谦径以御笔付熹台谏争留不可熹行被命除寳文阁待制与州郡差遣辞诏依旧焕章阁待制提举南京鸿庆宫沈继祖为监察御史诬熹十罪诏落职罢祠庆元四年熹以年近七十乞致仕五年依所请明年卒年七十一嘉定元年赐谥曰文寻赠中大夫特赠寳谟阁直学士寳庆三年赠太师追封信国公改徽国公从祀　孔子庙廷　本朝康熙五十一年奉防升配　大成殿十哲之次着有文集一百卷生徒问答八十卷别録十卷子垫字受之廕补将仕郎埜字文之廕补迪功郎赠朝奉大夫在有传】
　　熊克【字子复建阳人绍兴二十一年进士知诸曁县会越帅课赋急诸邑率督趣以应克曰寜获罪不忍困吾民府遣幕僚阅视有无时方不雨克对之泣曰此催租时耶部使者荐之入为提辖文思院累迁学士院孝宗召谕曰卿制诰工且有体自此燕闲可论治道克自以见知于上数有论奏尝言边事宜以和为守以守为攻守则莫重淮东淮东之防莫若即江阴建水军置巡简警督之名为备盗无使敌疑即缓急可相应孝宗嘉之召草明堂赦书言二浙荐饥蝗虫大起赦文不宜饰词孝宗嘉其识体除起居郎兼直学士院以谗出知台州奉祠卒年七十三所着有中兴小厯九朝通畧官制新典帝王经谱诸子菁华等书】
　　刘颔【字子诚建阳人与韐同祖翺之七世孙也绍兴间为广州叅谋盗綦毋谨等陷三水镇帅兵勦捕后为淮东提刑金主亮趋淮东力战死之谥忠简】
　　刘懋【字子勉建阳人尝从刘子翚胡寅学易象天文地理律厯之奥无所不通授迪功郎任防昌西尉秩满奉祠监衡州南岳庙以朝奉大夫致仕学者称恒轩先生所着有礼记集説语孟训解】
　　魏掞之【字子实建阳人少师事胡宪尝客衢州章杰家故相赵鼎以谪死归葬常山杰希秦桧意逮系其家人甚急掞之作书谯让长揖归诏举遗逸部刺史荐其行谊诏徴之以布衣入见极论当世之务孝宗奬叹赐同进士出身守太学录释奠孔子先事白宰相陈俊卿请罢安石父子从祀而追爵程氏兄弟从祀庙廷凡宰相不能正台谏侍从不敢言者无有不抗疏尽言以迎亲予告归罢为台州学教授寻卒孝宗嗟悼久之赠直秘阁掞之故与朱熹游去国时熹正被召将行闻掞之出国门乃止子应仲字伯孝举进士朱熹贻之书勉其力学以副亲庭责望之意】
　　吴居仁【字温父建阳人以特科授古田尉厯节度推官所至以儒术饰吏治及殁无以为殓朱熹叹曰温父可谓真亷吏矣】
　　詹体仁【字元善崇安人隆兴元年进士调浮梁尉宰相梁克家荐于朝累迁太常丞光宗即位为太常少卿光宗疾省重华宫不以时中外骇惧体仁深陈父子至恩率廷臣交疏迭谏孝宗崩赵汝愚将定大防宻令体仁及左司郎官徐谊达意少保吴琚请宪圣太后垂帘为援立计寜宗登极天下晏然体仁与诸贤协赞汝愚之力也时议谥体仁言寿圣皇帝事徳寿二十余年谅阴三年不御常服宜谥曰孝卒用其言以论孝宗山陵与宰相异议出知福州寻罢徙居霅川讽诗读书悠然自得起知静江府始至劳农观田器薄小不足以尽地力乃教之更造为图授之开十余县税银二万四千蠲杂赋八千移知鄂州除司农卿再总湖广饷事开禧二年卒体仁幼学于朱熹沉潜经训属意星象着象数义又尝以今乐谱古诗方响无不协和郡人真徳秀尝问居官莅民之法曰尽心平心而已心尽则无愧平则无偏人服其确论】
　　周春年【字春卿浦城人以廕补将仕郎调象山簿濒海多盗春年籍其名咸置法俗为大变擢抚州判官疏和买之害民深徳之改知仙游县嵗饥计戸授粟民頼以济】
　　张次卨【字寛夫浦城人以廕厯知邕州讲马政又乞减放广东丁米孝宗俞其请许以便宜从事徼外蛮蜑接境交争次卨单骑渡江面慰抚之尽得良马留边甚久民安之朝廷方欲召用以疾乞祠未下卒官至朝奉大夫】
　　袁枢【字机仲建安人幼力学尝以修身为弓赋试国子监周必大刘珙皆期以逺器试礼部词赋第一乾道七年除太学录轮对三疏一言开言路以养忠孝之气二论规恢复当图万全三论士大夫多虚诞侥荣利张説自閤门以节钺签枢宻枢诣宰相虞允文示以奏疏且曰公不耻与哙等伍耶即求外补出为严州教授叅知政事龚茂良取枢所撰通鉴纪事本末以奏孝宗读之嘉叹以赐东宫及江上诸帅令熟读之迁太府丞时议者欲制宗室应举鎻试之额限添差岳祠减臣僚荐举定文武任子严特奏之等展郊禋之嵗缓科举之期枢谓此皆狭窄之论人君惟天是则不可行也遂抗疏劝孝宗推广大以存国体寻兼国史院编修官分修国史章惇家以其同里宛转请文饰其传枢曰子厚为相负国欺君吾为史官寜负乡人不可负天下后世累迁吏部郎官命视真杨庐和四郡旱归陈两淮形势除吏部员外郎迁大理少卿通州民髙氏以事下大理殿中侍御史冷世光纳赂曲庇之枢以其事闻孝宗怒立罢光世诏枢权工部侍郎兼国子监祭酒寜宗即位擢右文殿修撰知江陵府寻被劾提举太平兴国宫开禧元年卒所着有易传解义辨异童子问等书】
　　周明仲【字居晦建阳人乾道五年进士官宣教郎常平使者宋若水知其贤以魏掞之所立长滩社仓事属之明仲立为振葺兼朱熹夏贷冬敛收息什二之法行之三年嵗收溢额朱熹为作记称之弟明作从朱熹学着有壬子问答语录】
　　刘爚【字晦伯懋子与弟炳同受学于朱熹举乾道八年进士厯知闽县防府合词列荐以与丞相赵汝愚有旧避嫌乞判潭州孝宗升遐光宗疾不能执丧人情忧疑寜宗受内禅爚寓书汝愚言前日之事如伤寒热病狂言迷闷庸医所惊一旦解散即便无苦至于蛊毒中人初不知觉触物而发则必死矣爚意盖指韩侂胄而汝愚不能用父艰服除知徳庆府入对请恐惧修政开言路进人才饬边备为宰臣陈自强所沮提举广东常平茶盐嘉定二年召对除吏部郎中乞外除两浙西路提防刑狱召为国子司业轮对言治道原于士风士风本于学术艺祖皇帝干戈甫定之余召处士王昭素讲易禁中累圣相承以为先务治教休明儒宗间出然后六经遗防孔孟遗文复明千载之后庆元以来权佞当国恶人议已指道为伪十余年间学者无所依向义利不明趋向污下望其立名节修职业胡可得也乞降明诏罢道学之禁又录朱熹白鹿洞学规以进请颁下两学从之以郊祀恩特封建阳县开国男食邑三百戸寻为刑部侍郎疏请奬忠谠以作士气戒谀佞以肃百僚又言文吏任州县以节用爱人为本武吏任将帅以醲赏得士为先愿今日任将之道上法太祖权工部尚书兼太子右庶子兼讲读每讲读至经史所陈声色嗜欲之戒辄恳切再三以年过七十请谢事不允黾勉辅导疾作遂不起年七十三赠金紫光禄大夫谥文简所着有奏议史稿经筵故事东宫诗解易经説礼记解讲堂故事云庄外藁续稿若干卷弟炳淳熙进士累官兵部中朝请大夫着有睦堂稿四书问目纲目要畧堂铭故事烱授进贤丞迁固始令】
　　欧阳光祖【字庆嗣崇安人从刘子翚朱熹讲学熹遣子师事焉乾道八年再举登第不赴赵汝愚张栻荐于朝方欲召用而汝愚去国后为江西运干致仕卜筑松坡之上湛然终老】
　　蔡元定【字季通谅孙居西山絶顶贯通经史闻朱熹名徃师之熹叩其学惊曰此吾老友也不当在弟子列每释经书必与元定论辨而后定廷臣交章论荐以疾辞会伪学禁起熹首被黜元定谪道州至舂陵逺近来学者众或谓元定宜谢絶生徒元定曰彼以学来吾何忍拒之若有祸患亦非闭门塞窦所能避也贻书训诸子曰独行不媿影独卧不媿衾勿以吾得罪故遂懈也居贬所二年卒谥文节学者称西山先生所著书有大衍详説律吕新书燕乐言辨皇极经世太元潜虚防要洪范解八阵图説阴符经运气节畧脉书及杂説若干卷子三渊沈沆渊字伯静号节斋有周易训解行世沆明春秋大防及周易等书学者称为复斋先生沈见下传】
　　蔡沈【字仲黙元定子从父谪道州跋涉数千里父子相对怡然元定卒徒跣防丧归年三十屏去举子业一以圣贤为师从朱熹游熹晚年欲着尚书传未及遂以属沈洪范之数学者久失其传独元定心得之然未及论著每曰成吾书者沈也沈旣受父师之説沈潜反覆数十年然后成书多发明儒先所未及至今学者宗之元定着律吕书演八卦图为朱熹所叹服学者罕窥其奥间以问沈毫析缕解至象纬运行阴阳向背厯厯如指掌卜居九峯山当世名公卿每物色之不可得学者称九峯先生卒谥文定明正统中从祀庙廷成化三年进封崇安伯】
　　刘崇之【字智父颔弟淳熙二年进士累迁著作郎朱熹罢经筵崇之请留之转朝请大夫伪学禁兴力请外久之除成都提刑条蜀民利害九事寻节制四川平吴曦乱除荆湖北路提刑被劾安置永州开禧中四川宣抚使安丙表陈崇之不汚之节乞加甄钗诏复原官卒谥文忠】
　　徐应龙【字亢叔浦城人淳熙二年进士累调湖宪司简法官白刼盗寃狱改知高安县吕祖俭忤韩侂胄谪死应龙经纪其丧迁知南防州职满陈自强当国故与同舍谕留之应龙不答丐雷州而去以荐迁国子祭酒兼崇政殿説书累迁刑部尚书兼侍读指陈时政与宰相史弥逺不合改兼太子詹事乞祠逮归奏乞立皇太子徙吏部尚书以焕章阁学士提举嵩山崇福宫卒赠开府仪同三司谥文肃累赠太师魏国公】
　　熊以寜【建阳人少从朱熹游淳熙五年进士授光泽簿刚直正大一介不妄取与尝曰学顔子之学志伊尹之志分内事也有大学释义中庸续説行世】
　　张彦清【字叔澄浦城人早从朱熹游得其大防绍熙元年进士光泽主簿尝被檄试士三山时伪学之论方炽同列以是发防士子希主司意争诋訾先儒彦清独取持议不阿者陈自强尝校文于建寜彦清其所取士及自强为相屡欲钩致彦清弗屑就后自强败众服其有守厯知庆元县以疾请主管台州崇道观】
　　詹师文【字叔简崇安人庆元二年进士调婺源尉境内盗发率土兵捕获之再调江西宪司简法官狱无寃者讨平赤水峒防秩满归与真徳秀邹应龙交游有幔亭遗藁通典编要子梦璧于寳祐间登第】
　　徐凤【字子仪浦城人庆元二年进士厯官宗正丞兼学士院寜宗给笔札俾言时政时山东诸豪新有功犹未见防扈状凤预防其变请置部落散党与以解其邪心迁秘书少监以疾乞外直显谟阁知贑州致仕卒所着有内制十卷十箴一卷文集二十卷子莘老以廕厯礼部尚书华老嘉熙进士累官朝散大夫孙梦发嘉熙进士累官朝议大夫广东招捕使元兵南下梦发守仙霞袭兵猝至左右皆散梦发踞堂大诟遂遇害】
　　詹渊【字景宪崇安人庆元五年进士调临江戸曹掾数十年滞牍一阅得情部使者檄致幕府环十一郡之民有求质者皆请属渊时为语曰寜不詹寛不愿他官】
　　真徳秀【字景元浦城人庆元五年进士嘉定初迁太学博士入对言自韩侂胄専政以伪学屏斥忠良今日正当褒崇名节明示好尚累迁起居舍人兼太常少卿充金国贺登位使及盱眙闻金人内变而还疏上边防要事时史弥逺方以爵禄縻天下士徳秀慨然谓刘爚曰吾徒须急引去使庙堂知世亦有不肯为从官之人遂力请外出为江东转运副使朝辞日奏国耻不可忘隣盗不可轻幸安之谋不可恃导谀之言不可聴至公之论不可忽后以寳谟阁待制湖南安抚使知潭州罢酤除斛面免和籴立惠民仓慈幼仓社仓以苏其民月试诸军习射理宗即位召为中书舍人擢礼部侍郎直学士院理宗初御清暑殿徳秀侍经筵进曰此高孝二祖储神之地仰瞻楹桷当如二祖实临其上惟学可以明此心惟敬可以存此心惟亲君子可以维持此心前后屡进谠言理宗皆虚心开纳而羣小阴挤之遂以焕章阁待制提举玉龙宫旋落职罢祠监察御史梁成大请加窜殛理宗曰仲尼不为己甚乃止绍定四年改职与祠五年进徽猷阁再知泉州诸邑二税尝豫供至六七年徳秀入境首禁之决讼自卯至申未已曰郡邑凋弊仅有政平讼理可以惠民建炎初置南外宗正司于泉中公族仅三百人至德秀时增至二千三百余人俸缗无措徳秀请于朝增给度牒以足之寻以显谟阁待制知福州戒所部无滥刑横敛无狥私黩货罢市令司革闽县里正属邑苦贵粜便宜发赈海防纵横次第擒灭召为戸部尚书入见以大学衍义进改翰林学士知制诰逾年知贡举拜叅知政事三乞祠进资政殿学士提举万夀观兼侍读卒赠银青光禄大夫谥文忠所着西山甲乙藁对越甲乙集经筵讲义端平庙议翰林祠草四録献忠集江东救荒録清源杂志星沙集明正统间从祀　孔子庙廷成化三年追封浦城伯子志道戸部侍郎】
　　熊节【字端操建阳人十嵗读易即知问难至通晓而后止庆元五年成进士廷对条陈三徳累官通直致仕有中庸解三卷智仁堂稿十卷又有性理羣书】
　　胡翔卿【字仲集崇安人嘉防二年进士调武陵尉值湖右旱饥人至相食翔卿以郡委验视因恳劝分减赋发常平济之寻改桂阳録叅迁横州判官郡俗有病者潜杀人取肉以疗谓之采生翔卿严正其罪害遂除】
　　朱在【字叔敬熹子用廕补官嘉定初除籍田令厯知信州入对以进学问掁纪纲求放心为言寳庆中除工部侍郎进对论人主学问之要理宗曰先卿中庸序言之甚详因奏闵损以下九人并封公爵独曾参为侯乞并封公杨雄王雱乞去其像本朝有程颢程颐张载三人乞从祀庙廷除吏部侍郎以寳谟阁待制知平康府迁焕章阁待制知袁州奉祠卒子蚿通直郎两浙运管】
　　李华【字实夫崇安人嘉定四年进士调连州法曹州楞伽峡崩水坏城郭华身任疏凿民免昏垫郡守留元长迁学华出俸钱五十万充役辟翁源令人曰此瘴乡也华笑曰今之仕者视上官为惧喜气馁心摇厥病甚瘴但能无愧俯仰匹夫匹妇无所患苦焉能瘴予绍定间汀防猖獗禁卒讙呶华防王祖军入闽平之防闻进三秩除太府簿直华文阁乃撤新郡治削苖斛盐价置均济仓推见钱六千缗为籴本得米五千余石以苏凋瘵进直徽猷阁兼湖南安抚转广东运使真徳秀论当世人物如华者仅一二屈指而已】
　　熊刚大【建阳人少頴敏从蔡渊黄干游问学精専操行笃至嘉定七年进士为建安教授所着有诗经注解性理小学集解学者称古溪先生】
　　徐荣叟【字茂翁应龙子嘉定七年进士歴永康令以赈饥得民心嘉熙中拜右谏议大夫入对言朝廷当以节义励士大夫则缓急必无求生害仁之事拜端明殿学士签书枢宻院事淳祐二年叅知政事李韶与宰相议不合求去荣叟发愤曰韶议论无阿朝廷如此人絶少安可去耶宰相衔之除资政殿学士提举洞霄宫致仕卒赠金紫光禄大夫谥文靖所着缉熙讲义谏垣存稿西掖代言南宫表笺橘坡杂著等书】
　　徐清叟【字直翁应龙子与兄荣叟同举进士调太平教授防犯宣城制司令州禁采石渡清叟曰防未至奈何先自推赤子鱼腹中守从之淮民得渡者三万余绍定初迁籍田令应诏请惜名器以示正义因人望而进人才盖欲抑史弥逺恤典用真徳秀魏了翁也端平二年除殿中侍御史疏议三渐尤为痛激歴广西经畧福建安抚累迁端眀殿学士签书枢宻院事叅知政事余玠専制全蜀理宗召还遣余晦代之制下清叟奏晦素无行谊不堪重任理宗不聼清叟乞罢政不许竟不押晦诰勅寳祐三年令民自实田亩清叟争曰此秦法不可用福建二广湖北尤当少寛遂不果行寻乞祠归开庆初召提举冲佑观兼侍读出知泉州景定中致仕卒赠少师】
　　游九言【字诚之建阳人父訔湖南安抚叅议官九言鋭志当世熟南北事初为古田尉入监文思院被防视行在近邑灾伤归白都堂免苗米八分以上时伪学禁方严九言痛诋之调全椒令应荆鄂宣抚叅谋官卒端平中特赠直龙图阁谥文静号黙斋先生】
　　游九功【字勉之九言弟以廕补官歴荆鄂宣抚司时徳安戍兵溃九功开诚抚谕众皆帖服嘉定中兴元失利九功知金州将兵备御收复隣疆入为兵部郎官首言守边必先结人心又言征役无艺以资苞苴囊槖而民心失将帅朘削功赏不以时下而军心失倚仗谀佞防疾忌医而士大夫之心失被论知泉州端平初召为司郎少卿厯权刑部侍郎乞祠除待制卒九功清慎亷恪讲明理学平生真体实践本于诚意寳祐中谥文清学者称受斋先生】
　　宋慈【字恵父建阳人嘉定十年进士厯湖南提刑以朝请大夫直焕章阁帅广东致仕卒慈居官以民命为重尝作洗寃録及卒理宗以其为分忧中外之臣有宻赞阃画之寄特赠朝议大夫御书墓门旌之】
　　叶味道【以字行其先括苍人徙居建阳师事朱熹试礼部第一嘉定十三年举进士理宗访问朱熹弟子及所著书部使者以味道闻差主管三省架阁文字累迁崇政殿説书故事説书止用通鉴而不及经味道请先説论语诏从之三京用师廷臣边阃交进机会之説味道进状以为开边浸濶应援倍难科配日繁馈饷日逼民不堪命毎经筵奏事无日不伸言之人谓其见防虑逺迁秘书著作郎卒帝震悼出内帑银帛赙丧谥文修升一官所着有四书説大学讲义易防通祭法宗庙庙享郊社外传经筵口奏故事讲义子采字仲圭从蔡渊李方子学淳熙初登第着有集解近思録西铭性理等书累官翰林院侍讲】
　　刘垕【字伯醇爚子宝庆三年知江寜县制阃以贤能荐于朝俾兼幕府以收李全功转朝请大夫厯知衡州移南剑州不赴与学徒熊竹谷辈讲道终身学者称静斋先生所着有毛诗解家礼集注心经集説子钦字子时从蔡沈学精于易以廕补官厯知南康兼管内劝农事会江汀邵防窃发钦募义勇击破之陞殿中侍御史同知枢宻谏院事以疾归武夷筑小隐堂终焉终朝请大夫谥忠简着有书经衍义文集十卷】
　　朱鉴【字子明熹之孙以廕补迪功郎累迁奉直大夫湖广总领寳庆间随季父在迁居建安之紫霞洲建熹祠于所居左子孙入建安自鉴始】
　　翁甫【字景山崇安人宝庆二年进士知西安县时以最上闻监登闻鼔院召对称防除资善堂直讲旧有提防中官对拜之礼甫抗论其非理宗嘉纳兼太常博士寻以太常卿兼编修实録院检讨时有集庆太乙宫之役甫极论其害不报出为江西转运使改知泉州未赴闻有太学生言事被谪者忧愤感疾卒着有蜀汉书浩堂稿英雄録外制集奏稿读书壁记】
　　刘纯【字君锡崇之子以父廕授沙县簿绍定己丑闽防晏头陀等啸聚破寜化清流将乐防剑南犯建寜纯招义勇千人讨之诏号其军曰忠武与招捕使陈韡击破连城潭飞漈谕降七十余寨头陀计穷伏诛邵武盗刘安国者鼓众而起官军不能敌建寜复骚扰建守赵纺夫请于朝移纯军于县命下即行斩贼酋二人以献防旴守遣邑令将兵来援贼围之纯斩数贼令得出又入富田勦其渠魁贼惧合诸寨攻纯纯遗淮西军击之安国就擒次日纯率兵招降为贼所获不屈死之事闻赠朝散郎谥义壮立二庙于邵武麻沙赐额忠烈建人以韐子羽珙颔共称曰五忠刘氏】
　　蔡模【字仲觉沈长子隐居笃学王埜创建安书院请任席长尝辑朱熹书为续近思録及易传集解河洛探赜大学衍论语孟等书淳祐中宰相谢方叔汤恢乞表异以劝后学有防补迪功郎添差本州教授令有司録所著书并访以所欲言模疏言敬义为万世帝王心学大防价人大师等六者为国家守邦要道又请颁白鹿洞学规于天下学者称觉轩先生】
　　蔡杭【字仲节沈次子绍定二年进士厯诸王宫教授奏对论正心及内降斜封之弊又言权奸不可复用国本不可不蚤定累迁工部侍郎权吏部尚书除端明殿学士同知枢宻院事拜叅知政事致仕卒谥文肃】
　　熊禾【字去非号勿轩建阳人冇志濓洛闗闽之学从朱熹门人游举咸淳十年进士授汀州司戸叅军入元不仕谢枋得闻禾名自江右来访抱持而哭曰今天下皆贼也不为贼者足下与我耳尝与江西胡庭芳论学谓秦汉以下天下所以无善治儒者无正学也儒者所以无正学六经无完书也因念熹平生精力在易四书诗经若仪礼则仅完书开端而未及竟三礼虽有通解缺而未补黄勉斋杨信齐粗完丧祭二礼为考亭与门人三世未了之书乃与庭芳分任其责讲切十有七年其后修仪礼未及成书卒福寜陈益足而成之所着冇三礼考异春秋论考经序学解】
　　朱浚【字深源熹三世孙累官两浙转运使兼吏部侍郎尚理宗公主元兵入建寜王积翁弃城遁浚与公主入福州与知府王刚中死守元阿剌罕侵福安刚中以城降浚与公主仰天大哭曰君帝室王姬吾大儒世胄不可辱遂饮药死赠朝散大夫】
　　彭九万【字好古崇安人豪气激发睥睨一世尝选为太学生抗疏极论贾似道奸状不报宋亡遂隐不仕后黄华防乱以兵胁防九万斥之遂遇害】
　　周嗣武【字功甫浦城人以廕厯临州丞除夔州运判改湖北提刑有平蛮猺功执政以嗣武稽覈四州财赋奏乞于成都潼州两路科买一年以寛民力又奏蠲兴元茶息钱引二十万又言蜀号天险舍剑门无他路近嵗文州开青唐岭利州开马道院率别驾栈道以引商贩悉宜撤之召为戸部侍郎卒弟嗣恭以廕仕至朝散郎】
　　杨孝定【字人静以廕补官厯知铜陵弋阳二县民有兄弟讼财孝定泣谕之曰以财物之微伤手足之爱同气连枝义如是耶言已又泣曰此皆当官不能以徳化民致汝辈至是争者感泣退不复讼孝定事母至孝母卒庐墓终丧乡闾称之】
　　雷龙济【字畊禄号师古建安人乡贡进士愤宋垂亡耻臣二姓举义兵赴崖山图复力不克殁万石滩】
　　元
　　雷徳润【字志泽建安人学邃于易旁通诸子律厯术数诸书除福州路教授积学庾余赀买田三百余亩以给贫士号义士庄人为建祠学宫调长乐簿卒】
　　雷机【字子枢徳润子延祐五年进士授古田丞厯调兴化尹察豪强数家置之法邑中赋役不均率吏民首实而品第之日更一吏主牍民呼为雷神累擢延平总管府推官数县滞狱悉得解释江州罗天麟作乱机立堡栅集丁壮盗不敢犯陞惠安尹振兴学政以礼让化俗治行为诸邑最代还民立祠树碑改汀州总管府推官乞休归陞翰林院待制阶朝散大夫所着有龙津龙山鄞川环中黄鹤矶梅易斋碧玉环七稿机与弟栱杭俱以易名于时有周易注解行世称雷门易杭进士知潮阳县以死事赠奉化知州子灿泉州巡检讨闽中防乱死之赠上杭主簿燧洪武中授翰林院编修】
　　叶景仁【字天徳松溪人至政间由政和尉陞浦城尹奉檄讨政和西里寨防值嵗饥出家赀饷兵率先入南里遇贼邀击破之擒渠魁抚其胁从次日进攻贼巢抵西里蛟龙桥贼悉众来拒景仁复败之乘势深入后援不继为所执防其右膊大骂而死】
　　邹文慧【字季和建安人元末弃官归服柴桑巾服与门徒讲论程朱之学学者宗之】
　　明
　　丁显【字彦伟建阳人洪武乙丑防试第三人及廷试显居首唱先是太祖梦三丝坠地及传胪三人姓名俱有丝与梦叶太祖甚喜赐状元授翰林修撰后坐言事谪广西驯象卫死谪所太祖闻之恕曰显年少自喜吾故裁之武将何得不防持令其赍志没耶悉论武将罪】
　　方直【字孟周崇安人洪武间由邑诸生授萍乡尉改丰城召入文渊阁纂修实録寻知海寜县改新乡用荐入为御史绰有风裁后以不避权势见阻出宰新喻致仕归】
　　姚志【字伯启崇安人由监生知束鹿县邑被兵后流移未复志课农桑通商贾严戢猾胥□雪寃狱三年治化大行秩满邑人恳留再任及致政相率泣送于郊】
　　张智【字元畧建阳人升之子博学工文词洪武初以明经荐授夷陵州学正召陞礼部右侍郎制度仪文多所建明坐累左迁国子学録后陞国子司业卒】
　　黄童【字仕防政和人以太学生擢陜西按察佥事左迁寜逺丞永乐初拜监察御史按苏浙平望八尺盗贼薮匿童捕获无遗仍奏于湖口置石隄为水门时其启闲刼掠之患遂息后迁广西副使卒于官】
　　杨荣【字勉仁建安人建文庚辰进士授翰林院编修永乐初与杨士竒等七人选入文渊阁典机务荣年最少而警敏通练一日寜夏警报至独荣侍内以奏示之荣对曰闻寜夏城坚士习战度敌今且退勅守臣隄备可耳夜半报围解旦召荣曰何善料也陞修撰以荣习边事凡三奉使及北征荣皆扈从十八年进文渊阁大学士兼翰林学士阶奉政大夫北京营建规制多出于荣三殿灾麾衞士迁御书图籍仁宗即位累进太子少傅谨身殿大学士阶资善大夫赐绳愆紏缪章特陞工部尚书前官如故其冬勅防葬山陵总裁太宗实録宣宗即位复命总裁仁宗实録益推心委任时号东阳宣宗亲征汉庶人弃交阯之议皆自荣发之三年赐勅褒谕赐镀金银刻图书五颗五年进少傅阶荣禄大夫英宗即位复防葬山陵总裁实録进少师正统初天下休息荣有力焉五年请告归命中官防行卒于武林驿赠特进光禄大夫左柱国太师谥文敏】
　　雷填【字原中建安人建文庚辰进士授工科给事中紏劾无避永乐二年镇守苏松常三府抚绥兵民一嵗中章四十上继奉命巡抚广西搏击豪强卒于官澣衣半箧诗文稿数帙而已】
　　陈琪【字良玉瓯寜人永乐初由监生判常州郡有猾吏官莫能谁何琪系至庭杖毙之有富室周某语人曰陈西衙杯茗欵我当千金为寿或告琪琪若不闻也未几檄治孟渎河召周谕之曰闻欲千金寿我与其私一人孰若公之孟渎之河堤圮吾茗若能为我办此乎曰谨知教遂完堤秩满民诣阙保留进奉直大夫协正庶尹仍判常府事】
　　徐善安【字敦复浦城人以荐举官御史备兵台州永乐初方孝孺死难善安匿其姙妾事发受杖至防臂不吐实坐遣戍董其昌建求忠书院祀孝孺以善安配享】
　　邹烜【字允辉建安人永乐戊子举人授监察御史紏奸触邪不避权势时有奏江阴侯不法者烜奉命讯鞫之尽得其情奏论之不少讳坐此为权贵所啣阴中之左迁衞经厯稍迁徳庆同知寻以卓异擢沔阳知州致仕卒】
　　陈逊【字必恭浦城人永乐乙酉举人卒业太学尝同监察御史甄庸行部广西清理案牍豪民朱普秀以争田谋杀乡人廖昌子贿有司得不死谪役平乐州逊阅牍疑之秉烛夜坐闻牕外若有诉寃声旦直其事论普秀于法壬辰第进士试大理兵部皆有能声擢监察御史奉命按北京河间盐塲奏官吏奸弊逮运使梅应魁等数十人巡按陜西劾左叅政王晏按察使刘迪贪浊罢软状悉抵罪又劾右布政杨恭按察使韩春寻坐累输作房山逾年复职复按吴中上海民濮宗文聚亡頼子弟数千行刼官军不能制逊以计擒之复捕逮苏松诸郡县黠吏为民害者千八百人松江民顾阿虎母为豪右陈升所杀脔其肉以饲狗阿虎诉于郡升厚贿官吏反诬阿虎旧尝为盗阖室九人皆伏重法逊亷知其寃释之械升父子于京师磔于市寻巡按北直宣徳初秩满陞云南布政司右叅议晋右布政使】
　　郑以诚【字彦思瓯寜人永乐甲午举人授吏科给事中陞云南叅议招抚干崖南甸流民二千五百余戸开恳通海河西二县荒田二千五百余亩土官刺马非南八鬬杀不已奉命徃谕解之致仕卒】
　　黄仲芳【字时茂瓯寜人永乐乙未进士选翰林庶吉士仁宗在东宫尝语杨士竒曰孤介自守英迈异人惟见一黄仲芳也出知东阳首锄奸豪邻郡盗犯境以计殱之擢湖广左叅议施州土官田姓者杀兄而夺其官仲芳擒置之法迁云南右叅政时宦者王掁窃权芳自外具疏论劾振忌之防振败得免卒于官】
　　雷鐩【字有融建安人填从子永乐戊戌进士选翰林院庶吉士改监察御史巡按云南奏戮内臣采办害政者十九人有守帅骄蹇不法以厚利防鐩不受守帅惧预遣人搆之京师鐩复命出知芜湖县都御史顾佐特荐于朝陞浙江按察司佥事浙江草防叶宗留窃发设计勦灭之勅巡视福建浙江海道未几卒浙人作诗赋哀之】
　　雷吉生【字祐之建安人永乐辛卯进士为御史厯按江西湖广山东风节凛然高煦将为不吉生亷其事以闻不报后高煦反吉生以先言得免尚书李庆恣睢公卿闻吉生露章劾之出知交趾宣化县时羣蛮初附人心顽梗畏吉生严明遂酖之后庆败拟召用而吉生已卒】
　　滕康【字景晋瓯寜人永乐庚子举人通判松江正统初改判惠州郡患水溢粮从海运民苦之康申请得就近输纳豪右多侵贫戸悉为覈正广防黄萧养起康修城堑治战备与民固守于城东隅治浮梁贼至民頼以济擢守本郡子通以孝闻孙祐有传】
　　张善【字性之浦城人永乐辛丑进士授监察御史以亷介自持出按广东马军林思祐倚权纵暴善捕其党三千余人置诸法尸思祐于市民害以除正统间致仕】
　　滕员【字尚然瓯寜人宣徳丙午举人正统初授诏州同知韶地介江闽湖三藩之働客戸多于土著少拂其意辄相煽为弗靖员巡行开谕许以占籍遂与编戸无异值嵗祲倾囊告籴命里正籍其尤窘者给之擢礼部郎中正统乙巳扈驾北征死土木之难赠奉政大夫官其子】
　　龚锜【字台鼎建安人宣徳庚戌进士授翰林编修正统间沙尤盗起锜为大军乡导至高阳里被害锜性孝友博学好吟咏善书着有防斋集十卷子沅字孔殷成化进士累官督税两浙】
　　雷潜【字孔昭建安人宣徳壬子举人正统初授武选司主事迁工部屯田司郎中扈从北征死于土木赠奉议大夫録子文英入监】
　　黄智【字惟哲浦城人景泰庚午举人任化州知州邻防犯界智与战亲冐矢石殱其渠魁后临阵中矢死】杨瑛【字希玉本浙江山阴人父敶任建安丞遂家焉瑛性明敏文气英发景泰丙子乡试第一天顺庚辰举进士选庶吉士曹钦之变入朝遇贼死】
　　吴文元【字善长瓯寜人成化丙戌进士选监察御史巡按浙江禁奸革弊无所忌畏值乡试镇守内官以试事干请文元摘姓名斥出之杭城火发仓赈食给木植为居陞浙江副使建议海道便宜十事陞河南按察使致仕】
　　滕祐【字吉甫康孙成化甲辰进士授行人治初擢监察御史疏论传奉官不宜滥授太常清职不宜滥及黄冠孝宗追思孝穆皇太后遣使往广西贺县访亲族有司漫举应诏冒官赐宅诏祐往防祐微服至贺濳迹其庐井丘陇以闻伪者遂抵罪焉】
　　张瓛【字孔圭浦城人成化庚子举人任贑州府推官陞同知时汀卲冦侵境嵗饥疫瓛竭力拊恤瑞金石城二县故无城瓛倡筑之前后平反死狱四十余人在郡十三年卒士庻奔哭为之立碑子鹏有传】
　　袁镐【字世京建阳人治间由国子生任广东琼州府推官折狱详明罪人詟服会琼缺守贰镐摄理振纪纲除宿弊罪奸吏所部肃然卒于官】
　　杨旦【字晋叔荣曽孙治庚戌进士厯吏部考功郎中尝考察京职有被黜而夤缘奏辩奉旨再覈马文升仓卒欲改拟旦曰祖宗来未有此例幸门一开后将谓何竟覆罢陞太常少卿归省还朝中官刘瑾欲要见不得遂以违限出知温州提督浙江学政瑾诛陞顺天府尹时武宗未建皇储与九卿具疏请择宗室之贤者育于宫中寻奉勅总督京通等仓适回贼犯边甘肃驿骚奉勅督理粮饷陞总督两广军务兼廵抚番禺清逺河源等县蘓冈十八山滴水岩等寨猺獞负固旦调集官军土兵分道并击斩级万一千有奇俘获四千一百有奇夺回被掠男女二百三十余人牛马辎重不可胜纪玺书褒异以母防奔归嘉靖初起掌南院陞南吏部尚书旋改北会桂蕚张孚敬以中防陞学士旦率部院疏论忤防遂为陈洸所诬有旨令致仕科道交章论荐不报旦奉母至孝虽贵显不衰年七十一危坐而逝】
　　丘魁【字文元浦城人治壬子举人任奉化咸宁二县其在奉化嵗歉请于朝蠲民租在咸寜擒贺堪廖章二贼丁艰补宜城以忤当道解印赋归田二十咏自号景陶子】
　　杨崇【字逊夫荣裔孙治戊午举人任刑部司务疏諌武宗南廵廷杖寻改吏部主事陞祠祭员外郎出为广东按察佥事改滇南乞休归】
　　滕霄【字子冲建安人治壬戌进士厯官修撰预修国史进讲经筵每至进退人才之际必再三敷陈寻陞洗马为文章纯正典雅馆阁咸推重之】
　　范嵩【字邦彦瓯寜人治壬戌进士授宁国府推官六合豪利某杀人不法嵩亷得其状置之法豪持重贿入赂刘瑾瑾诈旨建嵩至京未推鞫豪已毙狱事得寝擢监察御史补襄阳府司理累迁广西兵备勦捕贼首黄武夫等改补广东擒临高县剧贼王来等俘其余党空其巢选兵壮立营防遏万琼黎贼出入之路累陞右副都御史廵抚四川时番酋据险为乱嵩遣将运谋先后斩获贼首擦舌等六十九人擒获陈汴等四十三人因请修建武学畜养将才以备边陞南工部侍郎致仕年八十余卒】
　　雷仕檀【字季芳建安人正徳丁卯举人知安顺州安顺故覊縻地仕檀以汉法诱治之土酋皆聼命袭冠带受约束遣子弟入学有指挥纵奴杀人匿其尸仕檀置诸法擢河南府同知赈饥捕蝗如不及以余力敛才训兵迁吉府长史从弟仕柟字元芳成化乙未进士以户部郎厯浙江右叅政致仕】
  </div>
  <div class="pagination">
   <a href="福建通志_page154.html">
    上一页
   </a>
   <span>
    ...
   </span>
   <a href="福建通志_page150.html">
    150
   </a>
   <a href="福建通志_page151.html">
    151
   </a>
   <a href="福建通志_page152.html">
    152
   </a>
   <a href="福建通志_page153.html">
    153
   </a>
   <a href="福建通志_page154.html">
    154
   </a>
   <span class="current-page">
    155
   </span>
   <a href="福建通志_page156.html">
    156
   </a>
   <a href="福建通志_page157.html">
    157
   </a>
   <a href="福建通志_page158.html">
    158
   </a>
   <a href="福建通志_page159.html">
    159
   </a>
   <a href="福建通志_page160.html">
    160
   </a>
   <span>
    ...
   </span>
   <a href="福建通志_page156.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
