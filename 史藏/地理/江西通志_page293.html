<!DOCTYPE html>
<html>
<head>
    <meta charset="UTF-8">
    <title>江西通志 - 第 293 页/共 394 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江西通志 - 第 293 页/共 394 页</h1>
    <div class="content">　　法云禅院【在进贤门外康熙元年布政使余应魁建】
　　听月庵【在南昌县钟鼓楼前僧鹿门建】
　　永和庵【在省城永和门外宋勅赐弥仙观明万厯间改为庵又名应龙禅院以祷雨龙现有应】地藏庵【在省城进贤门外僧定惠重新】
　　清净庵【在省城顺化门外邑士任景捐赀重建】
　　回龙庵【在省城顺化门外五里李花塘】
　　生生庵【在南昌县同仁祠之左内有放生亭明崇祯间推官李嗣京建自为记华亭陈继儒跋】憩云庵【在省城内东湖旁　本朝康熙戊辰滇南僧超渊结茅于此后巡抚宋荦郎廷极相继増新】莲波庵【在省城东湖百花洲学使王思训额曰恒沙寺】
　　丹霞观【在南昌县钟陵乡青山湖口晋太康二年建有许旌阳丹井】
　　玉宸观【在南昌县钟陵乡相传有庙在观之西晋太康二年雷雨夜作忽徙观于庙西】
　　冲真观【在南昌县沙埠潭晋建有许旌阳眺蛟台】
　　冲道观【在南昌县刘城晋黄仁览居此咸和二年雷雨防宅】
　　灵仙观【在南昌县东乡梓溪系许旌阳隠处晋咸和二年建】
　　太虚观【在南昌县归徳乡晋建一名招仙福地】
　　常清观【在南昌县归徳乡晋建】
　　招仙观【在南昌县东乡剑湖之南晋建相传许旌阳拖剑斩蛟遂成小河名曰剑湖其洲名曰磨剑洲】玉台观【在南昌县西乡晋建祀许旌阳】
　　太极观【在南昌县灌城乡许旌阳尝游憩于此】
　　太乙观【在省城东本梅子真宅唐贞观十五年刺史周逊奏建以居天师万振一名天宁观】逍遥观【在南昌县三十六都旧名龙泉观唐乾元间建宋治平四年更今额相传为王郭二真人憩息处】
　　十华观【在南昌县长定乡唐防昌初建宋咸平六年赐名紫虚观治平四年复前额相传胡万二真人修炼处】
　　元妙观【在省城广润门内唐真人胡慧超过此见大樟树为妖焚其树创信果观宋改天庆观元改今额已废】
　　二圣院【在省城进贤门内豫章书院之右顺治间巡按许世昌建康熙丁酉布政使许兆麟重修】紫霄观【在南昌长定乡唐赐名旌恩宫宋治平四年改今额相传胡万二真人修炼处冇丹井】凌虚观【在南昌县南乡旧名飞云观宋元祐三年建宣和间改今额相传有真人熊觉恭炼丹于此明永乐间白玉蟾化形居观中小楼两月去不知所之遗有飞云福地书额及诗】
　　玉清观【在省城进贤门外水次仓口宋庆元二年九江道士黄自然来此善疗疾疫京相镗舍园为观祀真武】
　　清都观【在南昌县南郷宋庆元二年勅赐】
　　纯阳观【在省城进贤门外陈仲举祠左宋建】
　　妙济万夀宫【即铁柱宫在省城广润门内晋建祀旌阳令许逊宫左有井与江水相消长中有铁柱旌阳所铸西山双岭前亦有铁柱一皆以镇蛟螭之害唐咸通中额曰铁柱观宋大中祥符二年赐名景德观政和八年改延真观嘉定间御书额铁柱延真之宫明初壬寅春太祖至龙兴幸铁柱观嘉靖间赐今名万厯二十八年复建前有勅书亭后有玉皇阁寻燬　国朝康熙十年巡抚董卫国建雍正元年复燬巡抚裴度重建自为记】
　　紫极宫【在省城进贤门外晋建唐天宝间书额内有呉彩鸾写韵轩宋刘辰翁记】
　　文昌宫【一在南昌县南亦名防灵宫宋咸淳九年建一在钟鼓楼前明万厯间建】
　　龙泉寺【在新建县东槽乡晋咸宁间勅建资福寺梁武帝改今名邑令游龙有记】
　　大安寺【在省城北初名东寺有铁香炉髙六尺许识云呉赤乌元年造晋时西域僧安世髙本安息王太子避位来止于此遂名大安寺一云晋隆安二年镇西将军谢尚施宅为之唐武徳间改为宣明寺大中间又改普济寺明初重建复今额邑人熊洪度有记】
　　香城寺【在新建县西山晋沙门昙显欲创佛殿祷于山得香木大堪为柱殿成每诵经佛前以木屑焚之香闻数里故名寺傍有香城书院后有讲经台遗迹明嘉隆间寺废万厯末僧法海重建一云晋僧白云善六戊法因冦乱以香遍揷山口烟遂为城寇见逺遁】
　　报恩寺【在新建县樵舍镇之左山临江上其麓为报恩院晋建明嘉靖间重兴】
　　翠岩广化寺【在新建县洪崖乡晋雷焕取西山北岩土拭剑即此地初名常缘寺齐始安王遥光建唐武徳间改为洪井寺又改翠岩寺南唐为院更今名一云梁景明初刘准建明嘉靖中为俗姓所据本朝顺治七年香城僧可学鸠诸山共捐衣鉢赎还少宰熊文举迎僧古雪通喆开堂说法刻有翠岩】
　　【志畧】
　　龙光寺【在省城北龙沙冈创自晋其地三面积沙蜿蜒拥抱南有莲池水澄莹不受沙侵最称奇胜后寺圯明布政使陆长庚丁继嗣重修】
　　佑清寺【在新建县崇梵坊初郡故子城西有蛟井在梁葛鱏宅东南天监中龙鬬井中豫章王萧综造大佛镇之鱏复于太清初舍宅名大佛寺唐开元间改为开元寺有唐明皇铜像号真容殿大厯间马祖建道塲于此有戒坛浴室遗迹大中间燬后南平王钟传复建为上蓝院以居上蓝山僧令超宋真宗时改承天寺政和间改能仁寺明初以寺址创南昌县治迁寺于元故帝师殿一云即钟传之故居景泰间更今名为祝厘习礼之所有藏经阁万厯间古心禅师道安建　本朝顺治戊子燬于兵住持僧照福募葺总督张朝璘巡抚董衞国重修大殿建藏经阁铸佛像改名佑清寺康熙二十五年募请藏经匮贮寳阁旧分十六寮今祗存金粟华严兴隆普慧普安大士留香圆通普觉九堂】
　　善果寺【在新建县三十三都旧名新里院建于梁天监中宋建炎间废元延佑五年有玉溪僧如瓒复兴之】
　　鹿苑寺【在新建县昌山梁天监中建宋潘兴嗣有记】
　　石亭寺【在省城章江门外唐建前观察使韦丹有遗爱碑覆以石亭大中十三年丹子宙观察江西奏以为石亭院裴休题额宋政和间废为观明初复为寺亦称石亭观音院　本朝顺治中总督张朝璘撤而新之前建楼与膝王阁并峙郡人李明睿题曰钧天阁雍正三年九月丹后裔弁重修】
　　戒珠寺【在新建县二十都唐建初名正国寺明治辛亥僧清溟重修旧有间月亭卜告轩掬云堂放生池诸胜】
　　盘龙寺【在新建县禹港二里许西山八名刹之一唐僧齐已书堂也旧有光化年间勅牒牒尾有崔嗣陆扆裴枢王溥画与字一作盘龙院邑人徐世溥有记】
　　云盖寺【在新建县西北四十余里唐天复间镇南军节度使钟传即云盖山为光化僧怀溢建额曰龙夀禅院宋进士裘由庚冇复田记】
　　大宁寺【在新建县辛里源南唐主幸洪井请僧觉寂于寺中大敷宗防】
　　东山寺【在新建县唐建宋大中祥符间僧修演重建寺有卧如来像明初并入永宁】
　　北兰寺【在省城徳胜门外南岳让禅师道塲后废　本朝康熙丁巳有临济派下僧淡雷由浙西来重建前后殿宇叠石为山种竹栽松通止戈泉为井引蟹子泉为溪戊辰巡抚宋荦建绵津诗屋及秋屛阁列岫亭烟江叠嶂堂布政卢崇兴建三元殿观兰亭己夘学士查升题豫章胜防额并书烟江叠嶂堂记】
　　章江寺【在新建县章江西岸晦堂禅师道塲宋邑人潘慎修记明万厯间重建劚地得韦驮石像一座张位有记】
　　云峯寺【在香城寺右初为云庵元至大己酉僧澄修明正徳间僧澄秀重修人称孤峯和尚李鼎孙汝成有记】
　　大定寺【在省城徳胜门外明刘尚寳斯玮重建结放生社临川陈际泰序】
　　天宁寺【在省城徳胜门外旧名光孝寺】
　　清涟寺【在新建县玉溪东乡湖水涟漪栁緑莲红互相掩映故名】
　　雷王领雷音寺【在新建县游仙乡】
　　珠林寺【在省城进贤门外　本朝布政司刘楗王新命同建】
　　旃檀寺【在新建县滁槎乡左有见龙塔邑人李明睿重兴】
　　汇图寺【在新建县杨家滩前有风雨亭】
　　双岭崇胜院【在新建县西北晋刺史胡尚舍宅为寺延天竺僧昙显居此水经注称昙显建精舍山南即其地有谢灵运繙经台久废本朝康熙年间重建邑人黎元寛有序】
　　古佛岭观音院【在双岭寺东仰山住静处】
　　龙沙天王院【在新建县隋仁夀二年建中有乌遮塔已废】
　　禅悟院【在新建县西山缑岭东院侧有深岩祷雨辄应相传许旌阳防云老龙寄在蟾坞内留与江西救旱灾又传马祖初渡江于此坐禅得悟故名近有牧童持火入岩见其防有悟禅二字长尺余】
　　上塔院【去新建县禹港五里许唐令超禅师藏塔于此】
　　云堂院【在省城西梅岭唐僧贯休居此有山居诗二十四首】
　　金盘院【在新建县伍谏乡唐建光化大师驻锡处后掘古井得光化遗偈四句】
　　云溪院【在省城西梅岭宋南昌袁陟尝与曽巩王安石游此陟后卜居其旁】
　　惠严院【在新建县西山东源宋濳庵防师道塲释悟心重兴】
　　谨严院【在新建县玉溪东乡宋度宗元年勅建】
　　灵观院【去香城寺二里许明万厯末释无来建旧传晋僧昙显结坛祷雨于此号雨师罗汉又名灵观坛】云栖院【在新建县伍谏乡】
　　福岩院【在双岭崇胜院东二里有虎跑泉濯星池诸胜久废　本朝顺治二年僧隆锦重兴建塔今名西止禅院】
　　石幢庵【在新建县西山鲍公坑僧洪浪偕其友防石霞生自桐城移锡居此陈绪有记】碧云庵【在新建县太平乡右有石壁镌玉泉三字前有巨石刻宋侍讲元刚诗】
　　圆通庵【在新建县相里明邓少宰以赞建手题圆通静室】
　　至德观【在新建县善政乡其下即天寳洞南门晋永嘉间建】
　　建德观【在新建县易俗坊晋咸和间建相传南岳紫虚元君魏华存修真处观后有丹井　本朝初观圯康熙八年总督董卫国重修】
　　憩真观【在新建县清波山晋宁康中建祀许旌阳宋徽宗时重修曽巩记　本朝康熙十五年里人喻全昱重建】
　　彭真观【在新建县西即宗华观晋彭真人伉故宅谢康乐题额曰宗华福地】
　　霞山观【在新建县即兰真人祠】
　　冲虚观【在新建县葛仙峯之南上有葛仙坛为葛洪礼斗处】
　　阳灵观【在新建县桃花乡旧名梅仙观相传梅子真尝隠于此】
　　广福观【在新建县西山南旧传有许旌阳斩蛟剑藏于石室】
　　丹陵观【在新建县象牙潭晋钟离权修道所旧名钟王府明魏恭简良弼讲学于此为丹陵书院后改为观】
　　天寳观【在新建县西山天寳洞隋仁夀二年建】
　　开元观【在新建县修仁坊旧有唐膝王元婴碑文为真人万振作久废　本朝康熙四年知县魏双鳯重建】龙兴观【在省城徳胜门外唐神龙间赐额旧有假山髙数丈可以登陟】
　　龙山观【在新建县天寳洞西南旧名五龙洞胡真人慧超尝立祠为祈祷之所】
　　道徳观【在新建县宋建后废入贡院观移永宁寺后】
　　玉虚观【在省城徳胜门外唐江西观察使路嗣恭故宅宋立宗濂精舍元为新建县治后废为观】翊贞观【在新建县梅岭西南有二松相去五尺合为一干号义松宋黄庭坚有记】
　　东岳观【一在新建县桃花乡宋建一在省城永和门外　本朝康熙三年巡抚董卫国捐赀重新】玉真观【在新建县乌晶隠士刘玉栖真之所内有玉真坛】
　　玉隆万夀宫【在新建县逍遥山旧名游帷观即许旌阳故宅相传旌阳尝以五色惟施黄堂谌母祠及仙去锦帷飞还故宅民因立观南唐徐书额宋大中祥符三年更今名宫内有逍遥阁明万厯十三年重修万恭撰碑记十七年民人劚地得金龙玉简各一今藏铁柱宫　本朝初年燬于兵少宰熊文举重修创玉皇阁立石记之】
　　紫清宫【在新建县洪井张氲栖真之所唐乾元中建初名应胜宫有肃宗遗像宋改今名】黄堂隆道宫【在新建县松湖旧名黄堂观相传谌母掷茅为识许呉二真君寻飞茅止处建黄堂祠以祀谌母黄堂者母丹阳居名也元虞集揭徯斯俱有记】
　　南极长生宫【在新建县西山萧峯下明宣德七年宁献王建奏请赐额】
　　正法寺【在丰城县治东晋太元间建寺内分十院　本朝顺治庚子知县何士锦重建】
　　夀昌寺【在丰城县治东唐马祖建邑人潘清隠施今为祝厘习仪之所】
　　梵慧寺【在丰城县北湖马祖建】
　　慧灯寺【在丰城县宣风乡马祖建】
　　华严寺　光福寺【俱在丰城县兴仁乡马祖建】
　　定明寺【在丰城县长丰乡马祖建】
　　海慧寺【在丰城县感山马祖建后有甘露台宋淳熙间僧晓莹筑　本朝顺治年僧洞明重修】智度寺【在丰城县槠山宋僧广照建西偏有宗贤祠下有墨池即给事泉也】
　　白云庵【在丰城县东门明罗洪先寓此有诗】
　　白鹤观【在丰城县西严家山按本观实録真人甘战飞升于此族人建飞仙庵后改广福观唐髙宗封禅见白鹤飞翔凡未赐观额者皆以白鹤为名后废】
　　乌石观【旧名至徳观在丰城县兴仁乡唐道士万石泉建】
　　梅仙观【在丰城县宣风乡汉梅福炼丹于此后立梅仙庵宋元丰五年封夀春真人绍兴六年加吏隠二勅俱存】
　　崇仙观【在丰城县十都晋仙人曾亨炼丹之所宋道士朱肖庵建】
　　胜灵观【在丰城县大顺乡晋浮邱公经游处宋道士张庆斋建】
　　招云观【在丰城县正信乡晋王郭二仙经游宋道士张坚建】
　　兴云观【在丰城县兴仁乡晋许真人经游之所元道士邬自闲建】
　　冲灵观【在丰城县兴仁乡许真人尝逐鹿于此元道士游希元建】
　　仙林观【在丰城县防昌乡晋尹真人道塲即文箫遇呉彩鸾之所】
</div>
    <div class="pagination">
<a href="江西通志_page292.html">上一页</a><span>...</span><a href="江西通志_page288.html">288</a><a href="江西通志_page289.html">289</a><a href="江西通志_page290.html">290</a><a href="江西通志_page291.html">291</a><a href="江西通志_page292.html">292</a><span class="current-page">293</span><a href="江西通志_page294.html">294</a><a href="江西通志_page295.html">295</a><a href="江西通志_page296.html">296</a><a href="江西通志_page297.html">297</a><a href="江西通志_page298.html">298</a><span>...</span><a href="江西通志_page294.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
