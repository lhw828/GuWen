<!DOCTYPE html>
<html>
 <head>
  <meta charset="utf-8"/>
  <title>
   大清一统志 - 第 148 页/共 202 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   大清一统志 - 第 148 页/共 202 页
  </h1>
  <div class="content">
   钦定大清一统志巻三百二十四
&lt;史部,地理类,总志之属,大清一统志,福州府图&gt;
&lt;史部,地理类,总志之属,大清一统志,福州府图&gt;
&lt;史部,地理类,总志之属,大清一统志,福州府表&gt;
&lt;史部,地理类,总志之属,大清一统志,福州府表&gt;
　　钦定四库全书
　　钦定大清一统志巻三百二十五
　　福州府【福建省治东西距四百四十里南北距六百三十里东至大海一百九十里西至延平府南平县界二百五十里南至兴化府莆田县界二百三十里北至建寜府政和县界四百里东南至大海二百八里西南至兴化府治三百六十里东北至福寜府治二百十里西北至延平府治二百七十八里自府治至　京师六千一百三十三里】
　　分野天文牵牛须女分野星纪之次
　　建置沿革禹贡扬州之域周为七闽地后属越秦为闽中郡地汉髙帝五年为闽越国元封元年国除后置冶县属防稽郡后汉置防稽南部都尉三国呉属建安郡晋太康三年始分置晋安郡属扬州后属江州刘宋泰始四年改晋平郡七年复故齐因之梁天监中析晋安地置南安郡陈永定初置闽州天嘉六年州废以郡属东扬州光大二年复置丰州隋平陈郡废改曰泉州大业初仍改曰闽州寻改建安郡【建安郡初治建安至是始移治于此】唐武徳初改建州六年复为泉州贞观初岭南【唐六典云属江南道】景云二年改为闽州都督府开元十三年改曰福州天宝元年改为长乐郡江南东道乾元元年复曰福州【乾元元年改福建经畧使为防御御使大厯六年改节度使为观察使理福州干寕四年升置威武军节度使】五代初为王氏所据梁【贞】明六年陞为大都督府唐天成元年王延翰建闽国长兴四年王延钧改为长乐府晋开运三年属南唐汉干祐元年地属呉越仍曰福州威武军周广顺元年改彰武军【见九域志】宋太平兴国三年仍曰福州长乐郡威武军节度为福建路治景炎元年升为福安府元至元十五年改为福州路明洪武元年改为福州府九年为福建布政司治
　　本朝为福建省治雍正十二年析古田县地增屏南县领县十
　　闽县【附郭治府东偏东西距九十三里南北距八十一里东至连江县界九十二里西至侯官县界二里南至福清县界八十里北至侯官县界一里东南至长乐县界七十五里濵海之南西南至侯官县界二里东北至连江县界九十五里西北至侯官县界一里汉初东冶地为闽越王都后置冶县属防稽郡后汉改曰侯官为防稽南部都尉治三国呉属建安郡晋太康三年析置原丰县宋齐因之梁改为东侯官县仍为郡治陈初为闽州治后为丰州治隋开皇中改县曰原丰十二年又改曰闽大业初为建安郡治唐为福州治五代因之宋兼为福建路治元为福州路治明为福州府治　本朝因之】侯官县【附郭治府西偏东西距八十一里南北距一百七十二里东至闽县界一里西至永福县界八十里南至闽县界一里北至古田县界一百七十一里东南至闽县界一里西南至永福县治一百里东北至闽县界一里西北至闽清县治一百三十里汉冶县地属防稽郡后汉侯官县地晋因之为晋安郡治齐为东侯官县地隋为闽县地唐武徳六年复分闽县置侯官县八年省长安二年复置贞元五年移入福州郭元和三年省五年复置与闽俱为附郭县五代及宋俱因之元为福州路治明为福州府治　本朝因之】长乐县【在府东南一百里东西距七十一里南北距五十五里东至海七十里西至闽县界一里南至福清县界五十里北至海五里东南至海五十里西南至福清县界六十里东北至海五十里西北至闽县界五里汉冶县地隋闽县地唐武徳六年分置新寜县其年改曰长乐属福州元和三年省入福唐五年复置五代梁干化元年王氏改曰安昌唐同光初复旧晋天福六年改为安昌寻复为长乐宋属福州元属福州路明属福州府本朝因之】福清县【在府南少东一百三十五里东西距一百十五里南北距一百五十里东至海五十里西至兴化府莆田县界六十五里南至海一百二十里北至长乐县界三十里东南至海一百五十里西南至莆田县治一百二十里东北至长乐县界六十里西北至闽县界四十五里汉冶县地隋闽县地唐初为长乐县地圣厯二年析置万安县属福州天宝元年改曰福唐五代梁开平二年王氏改曰永昌唐同光元年复曰福唐长兴四年始曰福清石晋天福中又改曰南台后复旧宋因之元元贞元年升为福清州属福州路明洪武六年复为县属福州府　本朝因之】连江县【在府东北九十五里东西距六十里南北距九十五里东至海二十里西至侯官县界四十里南至闽县界十五里北至罗源县界八十里东南至海三十五里西南至侯官县治九十五里东北至罗源县治一百里西北至侯官县界九十五里汉冶县地晋温麻县地宋齐以后为侯官县地唐武徳六年置温麻县于此寻改曰连江属福州五代宋因之元属福州路明属福州府本朝因之】罗源县【在府东北一百五十里东西距九十里南北距七十五里东至海四十五里西至古田县界四十五里南至连江县界三十五里北至福宁府寜徳县界四十里东南至海四十里西南至连江县治一百里东北至宁徳县治一百里西北至古田县界六十里汉冶县地唐连江县地五代后唐长兴四年王氏分置永贞县属福州宋天禧五年改曰永昌干兴元年又改曰罗源元属福州路明属福州府　本朝因之】古田县【在府西北二百七十里东西距二百七十里南北距一百三十里东至罗源县界一百二十里西至延平府南平县界一百五十里南至闽清县界八十里北至屏南县界五十里东南至侯官县治二百五十里西南至延平府尤溪县治二百里东北至福寜府宁徳县治二百五十里西北至建寜府建安县治二百五十里汉冶县地唐开元二十九年置古田县属福州五代及宋因之元属福州路明属福州府　本朝因之】屏南县【在府西北三百二十里东西距一百四十里南北距一百里东至古田县界七十里西至建寜府建安县界七十里南至古田县界八十五里北至建寜府政和县界十五里东南至古田县界一百二十里西南至建安县界一百六十里东北至福寜府寜徳县界七十里西北至政和建安两县界七十里　本朝雍正十二年割古田县北境双汉地置屏南县属福州府】闽清县【在府西北一百二十里东西距八十五里南北距一百二十里东至侯官县界十五里西至延平府尤溪县界七十里南至永福县界五十里北至古田县界七十里东南至侯官县治一百二十里西南至永福县治五十里东北至古田县治一百五十里西北至尤溪县界七十里汉冶县地唐侯官县地五代梁干化元年王氏置梅溪县寻改曰闽清属福州宋因之元属福州路明属福州府本朝因之】永福县【在府西南一百六十里东西距一百五十里南北距一百十五里东】
　　【至侯官县界六十里西至延平府尤溪县界九十里南至兴化府仙游县界七十里北至闽清县界四十五里东南至兴化府莆田县界八十五里西南至永春州徳化县界一百里东北至侯官县界七十五里西北至尤溪县治二百四十里汉冶县地唐初为侯官尤溪二县地永泰二年置永泰县属福州五代因之宋崇寜元年改曰永福元属福州路明属福州府　本朝因之】
　　形势闽越地肥衍【唐韩愈文】吻海而派江附山以居【沈亚之集】东南都防【宋蔡襄学记】长江在其南大海在其东【曾巩道山亭记】其地坦夷百川丛防【宋旧记】南望交广北睨淮浙渺在天末乘风转柁不过三数日【宋郡志】连山距海边徼重地【元王恽奏议】
　　风俗其性纾缓其俗俭啬争者喜讼病者好巫【图经】向学喜讲论好为文章【宋志】产惧薄以勤羡用喜啬以寳华君子内鲁外文小民谨事畏法市防阡陌之间女作登于男【宋长乐志】民以渔盐为生【闽县记】
　　城池福州府城【周十里门七水门四东南有濠北面倚山明洪武四年因旧址修筑万厯十年重修　本朝顺治十八年康熙三十年雍正九年乾隆十六年俱重修】长乐县城【周五里门五水闗五西引江湖东接溪水明嘉靖三十一年拓旧址筑崇祯十四年重修　本朝乾隆二年二十五年俱重修】福清县城【旧城周五里一百八十六步门四水闗二明万厯二十二年改筑拓北城于山巅移旧城东西四百余丈増新城二百余丈天启崇祯间俱增葺　本朝雍正十一年修乾隆十年重修】连江县城【周四里门四小门三水闗三明嘉靖二十年创筑三十七年开城濠广一丈二尺　本朝雍正三四两年圮于水五年重修乾隆五年建水门四】罗源县城【周四里门五水闗二明万厯七年甃石本朝康熙四十年雍正十年俱重修乾隆二十四年重修】古田县城【周七里门四西北跨山东南濵水明宏治十三年创筑万厯二十五年增修　本朝乾隆五年重修】屏南县城【周三里长六百七十五丈雍正十二年置县新筑乾隆十八年修】闽清县城【周二里三百步门五本朝顺治十八年筑雍正十一年修】永福县城【周三里三百四十步门四水门一明万厯十七年移建今址本朝康熙十九年雍正十年修乾隆二十六年重修】
　　学校福州府学【在府治东南兴贤坊旧在府治西北一里唐大厯八年建于今所明洪武七年重建后屡修　本朝康熙三十八年乾隆十六年重修入学额数二十名】闽县学【在县治东南九仙山之麓宋庆厯间创建　本朝康熙二十年修葺乾隆二年重修入学额数二十名】侯官县学【在县治东官贤坊宋庆厯中创建　本朝康熙十九年修乾隆二年重修入学】
　　【额数二十名】长乐县学【在县治东兴贤坊唐干符四年建宋元祐中重修　本朝顺治六年重建雍正十二年乾隆二十四年重修入学额数二十名】福清县学【在县治东宋元丰中建　本朝康熙十七年十九年三十八年屡修乾隆四年重修入学额数二十名】连江县学【在县治东南宋绍兴七年建　本朝康熙十一年重建雍正三年修乾隆二年重修入学额数二十名】罗源县学【在县治东南宋元祐六年建本朝顺治康熙间屡修乾隆二十五年重修入学额数二十名】古田县学【在县治西宋景徳二年建　本朝顺治五年重建康熙二十二年四十年屡修入学额数八名】屏南县学【在县治东　本朝雍正十二年创建入学额数入名】闽清县学【在县治东南宋景徳四年建本朝雍正十三年重修乾隆十五年重修入学额数八名】永福县学【在县治东宋崇宁中建本朝康熙十三年雍正三年屡修乾隆二十九年重修入学额数八名】鳌峯书院【在府城开县左三坊　本朝康熙四十七年巡抚张伯行建并置学田以供诸生五十年】
　　【赐三山养秀匾额雍正九年重修乾隆三年御赐澜清学海匾额并赐帑金以资膏火乾隆十五年十七年二十九年屡加修葺又嵩山书院在府治东石升巷乾隆十八年总督喀尔吉善建又鳯山书院在府治侯官县西三十里乾隆二十八年建又呉航书院在长乐县治南山之阳乾隆二十六年建又奎光书院在古田县学宫左乾隆四年建又屏山书院在古田县学鼓楼东康熙三十九年建又景行书院在永福县治东臯山乾隆二十三年建又各县并设有义学社学　按侯官县旧有】
　　【尊拙书院在县西南三山驿前宋林之竒讲学处又三山书院在西湖旁宋宝祐中提刑王泌建又道山书院在乌石山麓明隆庆中建又共学书院在侯官县西门街又蓝田书院在长乐县东宋绍兴中建又龙峯书院在县东北十里宋刘砥刘砺读书于此又福清旧有闻读书院唐陈灿读书处又石塘书院在县东为宋林遇讲学之所又古田旧有溪山书院宋朱子题溪山第一匾额又螺峯书院在县西螺坑朱子讲学其中又浣溪书院在县西有朱子书额今皆圮废附注于此】
　　户口【原额军民人丁二十万四千四百七十五又滋生人丁三万一百二十四】
　　田赋【田地二万三千四百九十七顷五亩二分零徴银一十五万一千八百四十两四钱五分七厘零米一万四千七百八石四斗二升一合零　屯田地四千七十四顷五十七亩九分三厘零徴银二万五千一百三十六两九钱二分一厘零米二千六百四十八石一斗九升六合零】
　　山川九仙山【在府城内东南隅乐史太平寰宇记在福州东南二里越王九日宴于此亦名九日山又昔传何氏兄弟九人于此学道上升故曰九仙曾巩道山亭记城中凡有三山东曰九仙西曰闗山北曰越王故郡有三山之名府志旧名于山后改今名上有峯曰鼇顶峯亦曰状元峯为宋陈诚之读书处南有小华峯其北小山曰罗山谚曰三山蔵三山现三山不可见是山及乌石越王其现者也罗山与侯官之冶山闘山其蔵者也又有隠隠磅礴于闲阇间者曰灵曰芝曰钟故曰】
　　【不可见云郑樵通志丁戊山亦九仙山之支也一曰嵩山以在郡城之中又名中山】闽山【在府城内西南隅寰宇记在福州西一里一百步周四里本名乌石山唐天寳八载敕改名闽山府志乌石山与九仙山东西对峙宋熙宁间郡守程师孟又改曰道山有薛老峯向阳峯望潮峯华严岩天秀岩宿猿洞诸胜其支陇仍曰闽山又有钟山】越王山【在府城内北隅寰宇记在福州北二百五步即越王无诸旧城也中有越王井井有金鸡侯官县志山在城北隅半蟠城外东联冶山一名屏山以形若屏扆也亦曰平山西麓曰马牧山南唐攻福州时自马牧山拔砦而入即此通志龙腰山即越王山之半蟠城外者为郡主山】冶山【在府城东北隅三山志唐元和中刺史裴次元于其南关为毬即山为亭宋时曰泉山亦曰将军山府志山故髙耸经累代营造开凿今卑小矣所存惟山骨可坐数十人山西北有欧冶池相传欧冶子铸剑之地周数里今多湮塞山东为芝山又东为灵山皆支陇也　按以上四山皆在府城内而九仙属闽县间及越王冶山俱属侯官县】长乐山【在闽县东二里寰宇记在县东六里本名白马山唐天宝六载敕改今名明通志越王时有神仙骑白马来故名白马山通志山有小兰亭宋时郡僚佐上己禊饮处】金鸡山【在闽县东三里相传秦时望气者言有金鸡之祥遂凿山脊以厌之故名其北曰龙窟山一名青鵞山桑溪之水出焉】鳯邱山【在闽县东五里府志宋初彭耟修真于此耟号鹤林朱子尝书鳯邱鹤林四大字刻于岩壁】东山【在闽县东十里南史陈天嘉二年虞竒在晋安避陈寳应之乱居东山寺县志山有狮子峯榴花洞圣泉神移泉龙首涧灵芝坞诸胜】鼓山【在闽县东三十里延袤三十里府之镇山也山巅有巨石如鼔故名南麓屹峙江濵为戍守要地其最髙者曰大顶峯一名屴崱峯正东可望见海中又有小顶峯与大顶相去二里又有浴鳯池池右又有海音】
　　【洞白云洞其余峯岭岩洞之属称名胜者不可胜纪其南支陇曰鳯山通志支陇有蓬岐山多竒石有蛇洞南至于江有石如剑曰剑山】君山【在闽县东六十里由鼔山折而南在永北里上有昆仑石室下临马面潭其东为朏山有仙芝石三生石九眼泉诸胜其南为石鼇山有温泉井又有叠石山有灵泉出焉】鳯洋山【在闽县东七十里两峯对峙如鳯然又有婴台山其旁为铜斗山天马峯龙溪之水出焉相近有盘石山山顶三石髙十余丈上叠一石如棋盘又有石门山峭壁夹立其旁为重云山】钓台山【在闽县南九里崇阜屼立俯瞰大江旧记云汉东越王余善于此钓得白龙以为已瑞因筑坛曰钓龙台今亦名南台山去建江百余步明初汤和自明州渡海攻福州奄至五虎门驻师南台福州遂下】天宁山【在闽县南十五里省防第一安山也一名白泉山亦名挂榜山其东为藤山有梅花坞植梅万株直抵程埔可十里许】罗星山【在闽县东南五十里马头江中为逺近奔流之低柱登其巅百里诸山皆在左右府志上有罗星塔】大象山【在闽县东南五十五里为城南巨障下瞰马头江又白田山在马头江南晋初郡守严髙尝欲迁郡治于此其地产蕉可为布有蕉岭蕉坑蕉溪】玉枕山【在闽县东南六十里西峡江南其巅曰枕峯有啸霞洞冷冷泉青田坂诸胜山麓有枕屿其旁为柘枝山又南有青布岭玉水山金鼇峯又有白鹿山左有龙湫潭一名雷鼔潭潭水湍急如龙喘水府志亦名乌龙潭嵗旱祷雨輙应】九龙山【在闽县东南七十里九峯插天状若龙腾下有昆济潭潭下有穴潜通焉头江】云门山【在闽县东南七十里南洋屿多松竹泉石之胜南连芹岩蒲峯后湾石龙诸山长江绕于前江中有琴屿双鱼屿】平山【在闽县东南七十二里宋少帝航海时驻兵于此刋平其顶故名一名九曲山其南为甘泉山泉涌石上不盈不涸又南冇大翁山清凉山石几山传坑山城门山皆濵于西峡】五虎山【在闽县东南一百里大海中又名五虎门与江口相接明初汤和由海道取福州处山下有官母屿屿上有巡司相近有浮江山亦曰文笔山对峙者曰王埔山又琅琦山亦在县东南海中一名罗崎山其旁又有清洋福斗诸山及双龟屿俱在海中】清泉山【在侯官县西十里其西为祭酒岭五代闽时光州湛温事王延翰为国子祭酒建州刺史王延禀遣使来觇虚实延翰命温饯且酖之温恐延禀兄弟生隙遂自饮以死闽人哀之此遂以名山又曰洪山亦曰洪塘山有岭曰东岐岭枕江亦曰妙峯宋林遹著书于此又县西笏山有石如笏亦名龟通谷山宋潘昉读书于此】旗山【在侯官县西五十里江之西岸一名水西山上有勾漏洞明统志与闽县鼓山并峙相传左旗右鼔全闽二絶又白鹤山在旗山南一名仙宗山其山多松萦纡数十里】象山【在侯官县旗山之西山形外抱中平如蹲象然上有观音泉又有洞深里许多蝙蝠下为梅溪盘折十余里其东为﨑头山下横长江曰浯江有矶曰醉鱼矶其旁曰苏岐山□山月山龙岐山俱在江次】石门山【在侯官县西六十里两崖壁立中贯清溪有石门峡】螺峯山【在侯官县北一名罗峯山石晋天福二年方士言有白龙夜见于此闽主昶因作白龙寺稍北为大鹏山陶应居集曰晋太康中任敦自茅山往居大鹏山王霸宅得金版仙诀即此】鳯池山【在侯官县北七里有池广三四亩相传有五色文鸟浴于此宋元绛曾巩陈襄李纲皆有诗】升山【在侯官县北十里隋书地理志闽县有岱山飞山寰宇记升山在闽县西北十四里越王勾践时一夕从防稽飞来旧名飞山临海人任敦于此升仙唐天宝六载敕改为升山通志今洗药池任公台遗址犹存又有不溢泉鬼磨石升仙岩诸胜】莲花山【在侯官县北二十里下圎上鋭形若菡萏郡之主山也五代唐同光三年闽王审知卒葬鳯池山长兴三年改莲花山即此】芙蓉山【在侯官县北六十里山形秀丽如芙蓉别麓有洞曰灵洞洞口可丈许游人秉炬以入纡回十余里莫穷其际通志洞内有五代僧义存所辟开山堂石牀石鼓石盆犹存】夀山【在侯官县北六十里产美石可砚可印莹洁柔润葢珉也距山五里有五色石坑以石有五色而名通志又北为黄岩山有瀑布髙百余丈声闻十余里】九峯山【在侯官县北七十里峯顶九出峭拔若华与芙蓉夀山亦并称三山冇岭曰长箕岭一名长岐岭又名桃枝岭路出古田罗源二县西北曰梧桐岭产甘蔗五代晋天福四年闽人作乱王昶出北闗至梧桐岭为众所杀即此】方山【在侯官县东南七十里周一百里山顶方平故名上有珍果止可就食携出即迷唐天宝六载敕改为甘泉山府志在府南五十里闽侯官二县界一名五虎九鼻山其髙千仞四面如城郭其峯曰天柱峯元未陈友定遣兵驻守今谷口有砦门甚隘其中平畴数顷溪流屈曲登山有石梯岭路仅尺许悬崖断堑削如羊肠行数里而达山顶为福州岩平陂一望逺近诸山皆若培嵝山阴又有灵源岩】怡山【在侯官县西南十五里一名西禅山有龟吐泉周围多茘枝其北曰鳯山】髙葢山【在侯官县西南三十里与闽县连界中有三峯九岛府城第三重案山也山巅有天坛坛有池曰青龙俗曰天池有徐女峯相传唐开元中徐水仙第三女上升处旁有水曰桃花溪又有洞曰芦湾洞洞旁有仙人井山南齐姓居之曰齐坑山地属侯官山北王姓居之曰北园山地属闽县　按府境有两髙葢山俱著名而永福尤着】鸡笼山【在侯官县西南髙葢山之西一名斗门山西为鳯冈旧志冈濵建江首起城南三十里尾尽城西二十里江水环绕为村阜三十六居人遍植茘枝多至数百万株通志三十六宅宋刘彛诸贤所居曰刘宅】仙崎山【在侯官县西南方山之南一名阴﨑山与阳﨑山隔江对峙通志山上居民稠宻江水蜿蜒出其下】山【在侯官县西南方山之西其支为南阳山山巅有乌冈潭四以风云雷雨为名岩石险怪人迹罕到】古灵山【在侯官县西南七十里山之西一名大防山又名蓆帽山山腰有石室曰太乙岩有甘泉曰安德泉瀑布悬崖千尺又有碧玉潭潭底沙石五色灿若机锦有古灵书院为宋儒陈岩读书处】花屿山【在侯官县西南七十里一名屿头其西为华棣山赤塘山与石门山对峙】龙潭山【在侯官县西南百余里赤塘山之西潭在山上祷雨輙应】石岊山【在侯官县西北三十里桐溪上流建江流经其下通志相传山为越王游憩之所有亭今废山下即芋原驿又西为葛岐山又西为五竒仙山】雪峯山【在侯官县西北一百八十里髙四十里盘踞侯官闽清古田罗源四县之境旧名象骨峯五代王闽时改今名有鳯皇冈乌石岭应潮泉蘸月池丰泽潭枯木庵鼇山阁留香台乗云台诸胜三山志山峯峦险拔四面囘环未冬或雪盛夏无暑其旁为丁山如丁字又有双髻山山麓多溢泉上多美石又南为梅埔山下有钟潭】壶井山【在长乐县东六十里濵海山陲有井状如壶潮至则咸潮退则淡上有岩石耸拔俯临沧海名百大岩其旁峯峦岩岫之竒胜不一迤东则羣山错峙又有王母礁在壶井山南二礁对峙海中宋未杨妃负广王益王航海时经此】御国山【在长乐县东七十里蹲峙海濵髙出云表夷舶入贡每视此为凖俗呼牛角山又有钟门山在海中当舟行之遒有小屿如钟】海坛山【在长乐县东一百二十里大海中周回三百里福清县志在今县东少南七十里其山如坛南北长而东西狭上多云气亦名东岚山唐时为牧马地后渐有寺宇宋初置牧监寻罢皇祐中许民耕垦淳熙中有三干余户元时民户尝满四万多以渔为业明洪武二十年诏徒其民于县而空其地隆庆初始添设海坛游兵万厯中复命増説水砦与兴化府南日砦相援今有总兵官镇守旧志山西麓为霸前曰金﨑头又有支山曰水马山其南曰黄﨑曰紫湖曰牧上曰砦头曰沆头曰大小浒头曰铁蔵皆为泊船澳有三十六派湖环绕峯峦如画宋宣和以后大雨雹湖皆决入于海又南即南匿屿迤东髙者为军山其间曰浚门曰獭步曰广州埕曰小墙曰东墙小墙之北曰十二蓝焦东墙之北曰白兵焦大桑小桑两桑间曰桑门而两墙间曰鸬鷀门是外则极东之岛舟不可行矣其北有沙澳又西抵钟门屿玲珑如钟菰蒲四围海水咸卤而此泉独淡近屿有石髙二丈方二十丈其中井泉与潮应取水集焉亦舶船之都防也半潮抵磁澳则为长乐县界通志有小练山在县东北海中山周十里旁有大练门小练门五代以后为海贾互市之地号小扬州明初与海坛之民同徙其他遂空】南山【在长乐县南半里县之案山也亦曰鼇头山其巅曰登南山宋蔡雍诗有满前青嶂千屏立直下澄江一带横之句迤南五峯并峙曰五马山又南有三峯山】太常山【在长乐县越迁山北一名大斛山左接筹岩山右连石首山最为髙峻旧志唐林慎思读书筹岩朱子题曰徳成岩府志太常之阳有岭曰风门阴有岭曰浮﨑岭凡三十六湾接闽县界】龙泉山【在长乐县东南二十余里有卧牛仙冠品石梯云莲花五峯并髙峻仙冠峯之麓有巨石宋朱子勒朝阳二字其南羣峯连接最著者曰福湖山上有狮子峯朱子勒魁龙二字于石又名魁龙山】屏山【在长乐县东南四十里髙与灵峯山埒上有五鲤石又名鲤石山】灵峯山【在长乐县东南五十里一名天池山多灵胜有曽公岩香炉峯归云洞半月池品字池诸胜其麓曰龙龛絶顶有望海亭】七岩山【在长乐县西南三十里上有七岩其北则诸山环峙如城亦曰罗山又曰罗城相近有溪湄山顶有湖广数亩冬夏不竭曰珠湖】六平山【在长乐县东北一里蜿蜒六曲其上平坦故名通志宋寳庆中太傅陈俞居其下又名太傅山又北曰首石山巅有巨石髙数十丈广二十余丈中有窍泉四顾见水名四水石】越迁山【在长乐县东北三十里亦曰越王山周围三十里相传越王无诸之后居此因名】灵鹫山【在福清县北县之主山也亦曰鹫峯山其巅曰玉屏峯稍西即金翅山在县西北通志县北枕灵鹫南拱案山曰玉融山左有双旌山峭立若旌右有五马山势奔腾如五马连络为县水口】瑞岩山【在福清县东十五里有佛窟岩天章岩香山天台玉虚三洞通海井一滴泉通志明嘉靖中戚继光于山北关大洞天有宜睡洞归云洞振依台望阙台诸胜】烽火山【在福清县东二十里海边镇东城外旧志海道有警则举燧于】
　　【此故名山顶嵌岩如屋凡三十六间名曰虎屋】龙山【在福清县东二十余里亦曰瑞峯海口镇东二城在焉其巅有石塔可观日出又镇东城东北有拱辰山三峯北拱形如牛角俗呼牛角山有石洞风生其下深窅难入又有涌泉】鹿角山【在福清县东二十七里有石形如鹿角有仙篆数字人莫能识旁有仙井极深】大姨山【在福清县东一百五十里大海中旧志山当风色晴空东向极望有如空青防露水面为小琉球国海水深碧东流不返莎蔓如组柁不容转必刳木为盂乃能旋开浮莎以济海舟遇暴风不夙避者往往漂至于此中国人为其所得则以藤贯其足令耕作故此山昔忌夜大恐其国人望之而来也是为东角洋葢岐海之穷防矣通志俗传望见小琉球三日必有暴风】石竹山【在福清县西二十四里山多产笋上有狮子象王等峯虎溪岩紫云洞卧龙潭无患溪出其下三山志昔有林元光炼丹于此骑虎上升明林鸿有诗】白屿山【在福清县南六十里一名陈田絶顶有鸿休岩岩窦天成下瞰沧海相近有双屿二山突起海中有百年洞又有井甚甘冽】锦屏山【在福清县东南十里山形如屏相近曰镜山为县第二水口】郭庐山【在福清县东南三十里明大啓中改曰福庐山有三天门千人望及异香玲珑鸣玉等洞饮虹洞灵液泉旧志相连曰灵岩山岩石回环防数十里与福庐并称名胜又东数】
　　【里曰东营山周环皆海明嘉靖中戚继光破贼于此】万石山【在福清县东南百余里有翔鳯峯灵栖宜逺二岩石賔住塘等洞洞之广者可容万人其容千人者不可胜计又东南数里即万安所近所有南匿山旧产盐有南匿场宋于此置巡司】黄蘖山【在福清县西南三十里上多蘖木故名有佛座香炉吉祥宝峯鉢盂报雨寳月罗汉天乐屏障天柱文笔十二峯中有黄蘖寺寺西有嵩头陀岩石罅间出乳香亦曰乳香岩有飞瀑循崖悬空而下潴为两潭其上复有一潭人迹罕至梁江淹诗南川饶竒怪亦县灵灵仙金峯谷亏日铜石共临天阳岫照鸾采阴谿喷龙泉禽鸣丹壁上猿啸青崖间】灵石山【在福清县西南四十余里磅礴百里峻拔千仞有九叠留云报雨三峯仙人岩碧玉洞戏龙潭诸胜通志报雨峯久晴鸣则必雨久雨鸣则必晴】双髻山【在福清县西南五十里上有仙坛髙二丈余上平如削宋乾道二年雷震为二形如双髻故名其西有瀑布泉髙数十丈下潴为三潭通志山有灵峯云峯鹧鸪峯有白石岩巨石下覆中为石门可坐数十人　按闽清县东南三十里亦有双髻山周二十里髙五千五百丈上有摩天岭】敛石
　　山【在福清县西北冇归云玉女等峯下有龙潭三交溪水出此】玉泉山【在连江县西一里许有玉泉岩仙桃岩灵羊洞拥秀堂清涧阁】龙漈山【在连江县北县之主山也冈峦如龙漈水夹溪而下有潭曰五峯潭北五里曰湖山髙秀出羣山之上】云居山【在连江县北三十里通志有莲花石状若莲花周围有瓣轻摇则动力撼反否西麓为东岱山】香炉山【在连江县北四十里云居之北道书以为第七十一福地有峯曰章仙峯又有童井深仅尺许不溢不涸】覆釡山【在连江县东南二十里巅有巨石形如覆釡有玉人峯玉华洞清阴洞半月池诸胜南麓有二石对峙路出其中曰石门】荻芦山【在连江县东南三十里寰宇记原名九龙山连石鼓山而来相传秦始皇今掘断山脊见芦根一茎长数丈断之有血故名明统志山在县东南四十里下有荻芦峡】马鞍山【在连江县东北五十里山势逶迤达于海上又东有三徳山旧名三台山三峯并列下瞰海门】上竿塘山【在连江县东北八十余里大海中有竹扈湖尾等六澳并峙者曰下竿塘山突在海岸有白沙镜港等七澳明洪武二年徙其民于内地二山之地遂空】帘山【在罗源县东濵海又东诸山环峙俱临海上其峙海上者曰金螺阵与杨梅湾相对】四明山【在罗源县西寰宇记在永贞县西五里四峯髙列中有古坛生钓丝竹交荫其上有石井泉甘如蜜府志一名毒火山中有洼泉即石井泉也通志相传赤松子炼丹处时闻丝竹之声有棋局上黏牡蛎殻　按长乐县西北亦有山名四明然非寰宇记所载之四明山也明统志以寰宇记语误注长乐县山今改】莲花山【在罗源县南一里一名南山下临城市中有圣水岩井泉可愈疾通志即众宝山其旁为席帽山罗汉山西南为金钟铁阵二山】凤山【在罗源县城内北隅山势耸起如张两翼通志左为下梅岭右为上梅岭有屿曰鲫鱼屿】文殊山【在罗源县北一里上有羣玉峯章突洞迤北曰尖山有王家林岭又东曰南华洞】松﨑山【在罗源县东南六里对峙者曰鹤屿在县南十五里江中】宝胜山【在罗源县东北山最髙大黄水溪水出焉】洞宫山【在罗源县东北髙三百八十步寰宇记在永贞县东北六里自武夷岩前连接冈阜晋中兴初以有王气诏掘断山脊皆有血流通志上有神姥石童子峯】仙茅山【在罗源县东北十里有两山相连曰大茅小茅絶顶有罗喜洞中多竒石又县东北有堆禾山山圆如囷有锦潭甘泉】万石山【在罗源县西北俗名破石山怪石万状邑称竒观】旗山【在古田县东百里稍东南为鼓山通志县有两旗山一在崇礼里一在杉洋又有马山在旗鼓之间】北台山【在古田县西一里髙耸如台又二十里为黄蘖山其地多桃有桃湖桃溪桃坞桃洲每春时桃花夹岸为游观之胜】翠屏山【在古田县北县之主山也南为醴醻山甘泉出焉】五华山【在古田县西南三十余里五峯连峙耸峭千仞一名大仙山亦曰大佛岭又县西南八十里有九龙山九峯峭立】极乐山【在古田县西北二里许山后有岩曰仙岩又北有凤翀峯】走马山【在屏南县治东】龟山【在屏南县东新志山形如龟有洞曰蓝洞其东有金仙岩一峯挺拔曰文笔峯有磨剑石又东北为牛头岭又东为囦闗有青山书院旧祀宋朱子隔溪有山曰小武当】大邱山【在屏南县西其西北有将军山金钟山马鞍山】三台山【在屏南县治北】太湖山【在闽清县东十里山椒有湖约半里许】鼎峯山【在闽清县西有双岩梅溪流绕其下又白面山在县西有温泉】台山【有闽清县西南半里山势平衍其状如台县之主山也又南有钟南山上有盘谷岩旧志石塔山在县南为县案山】留钱山【在闽清县西南旧志相传唐干符间尝雨钱于此声铮铮然以亿万计树木皆折故名】芹山【在闽清县西南二里髙一千五百丈旧志相传白玉蟾炼丹处】大帽山【在闽清县西南五十里接永福县界周十里髙三千五百丈旧传其巅时有鼔声云覆其上祷两辄应山半有白岩髙一千五百丈相近有石屋山朱顶山】凤凰山【在闽清县东北形如翔凤宋陈祥道与其弟安道旸卜居山下其旁有石竹山旧志在县东北二十五里周十五丈髙四十丈　按此竹竹与福清之山同名】钟湖山【在闽清县东北二十八里大江之西与侯官梅埔接界髙五千丈下有钟潭蛟龙出没人不敢近其东有湖水应海潮】白云山【在闽清县西北八十五里周十五里髙五千八百丈林木蓊蔚白云吞吐一名棋盘山中有仙峯巨石】柽峯山【在闽清县西北一百里旧志山周三十五里髙六千三百丈北通尤溪县通志柽峯有柽树大数十围根分枝合故名】龙泉山【在永福县东五十里其巅有湖曰雁湖地髙水深与侯官雪峯山相望古谚云雁湖深雪峯沉雁湖浅雪峯现】观猎山【在永福县东六十里相传越王尝观猎于此故名元末故总管王翰避地山中闻元亡自尽因又名官烈山】陈山【在永福县南十里中有石龙山山如龙形循山之脊为路俗呼登龙山旧志语云县通福清则龙屿溪为十八湾通兴化则此山为十八折又斗湖山与陈山并峙上有四湖亦名倒湖湖旁有田】六洞仙山【在永福县南陈山之东相传有仙居之毎风雨晦防时有音乐声旧志山极髙秀西南为二水之汇】大张山【在永福县南二十余里穹窿磅礴羣山拱列其旁通志左有小张山相近有铁券山有岩曰曹溪岩上摩苍穹相传张赵二仙尝游此】大妃小妃山【在永福县东南四十里寰宇记在县东南五十里昔越王葬二妃于此山故名通志有村曰三岛村旁有巨石潭上为方广岩有泉如练元王翰镌飞佩二字】髙盖山【在永福县西南六十里寰宇记在县西七十里尝有紫云盖之故名有水色如金亦曰金支山土人徐登在此得仙县志在县西四十里道书以为第七福地王闽时尝封为西岳拾级而上巨石如墙道出其中上有东西二石室对峙东室有水帘自千仞崖巅垂空而下崖下承之以池曰龙吟池峯峦泉石种种竒胜通志徐登得修炼诀赵炳访之徐喜与共饮正值霜月草木凋敝徐喷余沥顷刻林花遍开今所居名花林庄徐与兄弟姊妹七人同时上升故其地有七仙亭及徐赵二仙祠】摩笄山【在永福县东北县之主山也】常思岭【在闽县东南一百里又东南至福清县四十五里为二县交界处髙数百仞一名相思岭】北岭【在侯官县北三十里路通连江县悬崖而跻髙防千丈宋嘉祐三年侯官令樊纪夷髙直曲培凹续陷岭失故险今为往来通道】鹤岭【在长乐县东西通县治东由云洞大路达广石梅花等处今为北乡往来通道】石尤岭【在长乐县南四十与福唐县分界府志亦名石湖岭在县西南六十里福清县县北二十五里两县之界】泻水岭【在长乐县西旁有岩数十丈涧水飞瀑可观】蒜岭【在福清县西南六十里以山形如蒜瓣而名登其巅望海弥漫无际旧有照海亭少东为绵亭岭又县西六十里有百丈岭与莆田县接界县西北有台岭路通闽县】螺岭【在福清县西北六十里与闗县接界山色黛緑如螺故名岭势峻岌如悬梯状北瞰方山如咫尺其西北有傀儡岭在驿路旁下有应石髙数丈过者呼之其应如答螺岭西有仙举岩峭拔千仞与永福县接界】金仙岭【在古田县东北五里石磴盘曲登之可以望逺上有烂柯石又县东北二十余里有牛头岭宋张浚有诗】梅林岭【在屏南县纡回盘绕共十八层】嵩州岭【在屏南县南与古田县接界】龙峯【在长乐县北十里其西有岩宋刘砥刘砺与朱子讲学于此因名曰晦翁岩】紫微峯【在长乐县东南一名何林山有白龙潭瀑布泉】极乐岩【在永福县东北十里形如伏狮中有四洞毎洞可容数十人又县北有白岩仙岩极髙秀】方广岩【在永福县东北四十里旧志峭拔千仞上有石室周围二千丈可容千人石乳参差下垂瀑布千丈有泉曰龙尾泉又有龙树岩聴泉岩瑞松坞望仙台明林鸿有诗又相近有九天岩】龙都峯【在永福县西北拔起千仞双崖对峙宛若洞门有三石室最髙者曰玳瑁峯峯南为鸡岩峯北之半有白岩即闽清县界】降虎峯【在连江县西五十里明统志尝有虎为矢所伤至独觉禅师庵前若有所诉觉为拔箭虎驯伏相随故名】宝峯【在闽清县东北九十里周二十里髙五千九百丈】西兴岩【在永福县西极髙有瀑布水又西有狮子岩悬崖出澄潭上中有石穴深不可测乡人结飞楼于其巅至今为通道驻足之地】梅岩【在永福县东南四十里髙出众峯登之可见三江口】道者岩【在罗源县北髙十余丈广百余丈中有石洞】榴花洞【在闽县西山唐永泰中樵者蓝超逐白鹿入石门内有鸡犬人家见一翁与榴花一枝而出既而莫知所在宋蔡襄有诗】灵岩洞【在闽县鼓山每雷雨作其中簸荡若鼓声】越王禁石【在长乐县东北广石海中长十余丈产紫菜味珍王闽时采以充贡禁民私取故名】海【北自福宁府宁徳县界接入府境丙环罗源县东又西南环连江县东又南环闽县东南又南环长乐县北及东南又南环福清县东迤西环县南又西南接兴化府莆田县界元和志连江县海在县东五里闽县海在县东南一百六十里长乐县大海在县东七十里福唐县大海在县东四十五里闽县志闽县东南滨海海潮南则由粗芦门北涌东则由闽安镇西涌皆防于马头江长乐县志县东南东北皆滨海山港澳屿回环为险福清县志县潮汐分二派一派入迎仙港径江一派入龙江而海坛双屿诸处为汛守要地又县东近境之海谓之九海以港屿曲折也其外为大海海防考长乐县西北闽安镇五虎门诸处实为省城门戸东北广石梅花所突入海中与连江县定海所相对亦省城右臂也自梅花至松下巡司中歴十一澳皆东沿大海波涛冲激并岸水浅防船难近独松下渐南与福清接壤广浙商船往往泊此海坛包其东南亦有观音澳苏澳可以暂泊故松下之备宜预】闽江【即建江自延平府南平县界东南流入经古田县西南黄田驿又五十里至县南百里之水口驿北受古田溪水江始出险就平又东五十里经闽清县西北之小箬驿又东十里至闽清口西受梅溪水又东南四十里经侯官县西北八十里之白沙驿又东南流至县西北二十五里甘蔗塘南亦曰马渎江又南流分为二派一派自北而东南歴侯官市至芋原驿曰芋原江滨江有石岊山亦曰石岊江又曰螺女江寰宇记所谓在州西北二十五里是也又东南曰金锁江寰宇记所谓在州西二十里是也又东南至县西十里曰洪山江亦曰洪塘江又东南入闽县界经钓台山下曰南台江亦曰白龙江寰宇记所谓南台江在州南九里濶九里是也又东南九里山下而东出为马头江有巨石如马头潮退则现亦曰东峡江而与西峡江防一派自西而南经侯官县西南三十里之髙盖山曰陶江亦曰濑江又南循县南五十里之方山西麓至仙崎山曰仙崎江亦曰阳崎江折而东流经闽县界曰西峡江两山夹峙下通潮汐濶十余里中流有石如底柱名浮焦石俗亦谓之乌龙江又东至闽县东南五十余里与马头江防二派合而东流江面益濶马头之北支流曰上洞江其南曰下洞江中有狮子石与方山对峙巨没不没谚云水浸方山鼻不浸狮子耳东流经长乐县西北半里之急水门闽县东四十里之闽安镇江与大水相接浩瀚数十里其北经琅崎山下曰琅崎江又东为闽县东百里之五虎门入大海　按闽江名目不一其自闽安镇以东尤多异名以舆图按之长乐县东北五十里之梅花江又北曰广石江皆即马头江之海口又东至五虎门则大海口也旧志及通志皆似误为分析】壶井江【在长乐县东壶井山下亦曰壶井澳旧志山灾江中居人渐成市又东北北曰磁澳江中有孤山峙海中分东西南北四澳可以避风海舟常泊于此　按壶井亦即闽江入海处分岐而名非有两江也】苖江【在侯官县西南其源为大漳溪溪自永春州徳化县界东北北流入永福县界合洑口溪又三十里至嵩口合尤溪界水又五十里合兴化水又六十里至永福县治合闽清界水又六十里合福清界水曰大樟溪经县界二百余里凡三十五滩悉皆险峻又东北流至侯官县西南之山曰泽苗江北注于隂崎江按旧志侯官县西南有浯江一名黄岸江受永福诸水东流为隂崎江下注阳崎江以舆图考之当即闽江分流之南派仙崎江非另有一水也惟泽苗源资樟溪是为巨流】松林江【在福清县东去海口镇十里至长乐县东南三十里入海亦曰松下澳相近者曰大祉小祉龙下等澳又有海下里江源出福清县北二十五里之石尤岭下流注江以入海】龙江【在福清县南元和志丹步渡在县南百步其水谓之无患溪县志江有数源一源自百丈岭至鹤林为鹤溪一源自灵石山出与鹤溪合为无患溪一源自敛石山出为交溪西南一源自台岭出为芦溪一源自七仙岩曰闗溪一源自石尢岭曰涧溪并流至水陆桥南众溪合流名曰西溪又东经县南曰龙首河又东广五里初曰螺文江宋时改名龙江又东入海】迳江【在福清县南三十里其源有二一出故兴化县之全支大泽流合渔溪一出黄蘖山北过铁塲边又北与渔溪合为径港南至绵亭东抵乌屿门又南至双头屿岐而为二西出后屿东出白屿又东复合入海又有南匿江在县南南日里自莆田县流入至南匿山入海】连江【在连江县南三百步府志一名鼇江源出罗源县黄土溪黄蘖潭古田县芝浮溪侯官县旧懐安县桃洲之密溪三派合流而东经县南环抱如带东下合磁窑峡口入海亦名岱江江滨有渔沧潭】罗川【在罗源县南源出县西蒋山流合金钟潭至县西分为南北二溪北溪穿城中南溪绕城外至南庄潭又分一派入城曰中溪至南门中北二溪复出与南溪防合流过南亭桥旋转九曲亦曰环溪经县东南六里之松崎山入海又名松崎港】桑溪【在闽县东十二里通志闽越王流觞处也一名龙窟】鳝溪【在闽县东二十里寰宇记源出鼓峰半名胜志越王郢时有鳝长三丈为民害郢之第三子曰白马三郎者射中之鳝以尾三郎人马与鳝俱毙　按五代史王审知常乗白马军中号白马三郎然则称三郎为汉闽越王郢之子亦讹传耳】义溪【在闽县东南旧志在闽县东南六十里源出福清县界流十五里为榕溪又流经緑杨桥曰义溪入西峡江】大目溪【在侯官县西北七十里源出古田县界其南为小目溪出永福县界皆西北流注于马渎江　按舆图作大穆溪】桐溪【在侯官县西北三十里俗谓之桐口其相近有陈塘溪俱流入岊江　按舆图有成塘溪出府西北山中西南流至甘蔗塘东南入江当即陈塘溪也】沙溪【在侯官县西北二十里源出分水闗经建剑而下中有涌沙成堆故名流经芋原驿入江】九溪【在长乐县东岭口旧志源出六平首石诸山流经太平桥曰观音溪又经县南又流入马头江又有中溪竹林溪资圣溪皆入江】三溪【在长乐县南旧志福清县诸溪滙于破石潭分流为三如鼎足亦名鼎溪歴四十里转由东山港入海又星溪在县西南源出七岩山亦曰猎溪与三溪同入海溉田千余顷】长乐大溪【源出福清县仰辰山流经长乐县东南三十三里萦回溉田千余顷西北转入海】祉溪【在长乐县东南四十里海滨志源出福清县之境岭流至小祉澳入海】苏溪【在福清县西南四十里源出兴化府莆田县界流入县境合渔溪滙于迳江渔溪在县西南三十五里源出黄蘖山里洋与苏溪合又蒜溪源出蒜岭亦流入迳江】竹溪【在连江县南流经龙塘入海又财溪在县东南源出百丈漈下流入海皆有灌溉之利】周溪【在连江县西南又利坑溪在县东南皆流入鼇江】霍口溪【在罗源县西四十里自古田县流入又南流入连江县即鼇江之上流也】起步溪【在罗源县北五里源出县西北善化里山顶南流合松崎港又九龙溪在县北南流入起步溪又黄河溪在县西北流入九龙溪】古田溪【在古田县东三山志源出建宁界东南流曰横溪至上生院南合荐溪潭数里合桃溪东流至县东北隅龙津桥合东北溪又南经戴星洲鸣玉滩磨剑石下百丈漈曰水口旧志横溪在县西北又桃溪出县西黄蘖山流合焉又南合于建江亦谓之松溪溪上有嵩溪馆县志水口为羣溪滙合之处亦曰囦溪水流寛平无滩石之阻上下舟楫恒泊于此　按此即西溪为古田大溪之上源舆图出白漈岭下者是也古田县西北与建安界处今属屏南县曰横溪里有水曰横溪东南流北合屏南县境双溪禹溪倭溪诸水至古田县城北与东溪合又南流东合西洋溪水又南至水口镇舆图亦作剑溪旧志误分为二水】濑溪【在古田县西五十里旧名濑里溪东流经县南二十五里入古田溪】虎溪【在古田县西旧志在古田县西八十里明洪式初谷口巡司熊彦迪尝置虎溪寨于此　按舆图当即黄田驿东之上洋溪也南入建江】东溪【源出古田县东北杉洋镇西流至县东合古田溪又甘溪古名蓝溪感溪一名锦溪俱流入东溪　按舆图北溪即黄居岭下之水西流者感溪即西洋溪】梅溪【源出永福县西北山中北流经鼎峯山下又十余里双崖耸峙中防三滩名曰龙门又东北流闽清县又又东北经县北里许又东北入江旧志江水浊而溪水独清故县以闽清为名三山志谓之闽清水又瞿昙溪在闽清县西南三十里源亦出永福界流入梅溪又演水溪在县西二十里源出尤溪县界东流八梅溪　按舆图即闽清之南溪也演水溪即柽岭下之水东流者尚有下际溪出闽清县东南下际岭西北流至县西入梅溪旧志及通志俱未载】双溪【在永福县西三里越峯山下有二派一出县西南山中者曰洑口溪亦曰南溪一出县西北十七里瑞峯山者曰漈溪亦曰西溪合流为双溪防流入大樟溪为泽苗江】龙屿溪【在永福县东南府志源出福清县界流经县东之龙屿逶迤九曲十有八折凡四十里合大樟溪】西湖【在侯官县西二里方舆纪要在府西南三里晋太守严髙所凿引西北诸山溪水注之周十余里又有东湖在府东北三里亦严髙所凿引东北诸山溪水注之周二十里二湖与海潮通引流溉田为利甚溥唐贞观十一年观察使王翃又开南湖于城西南五里广二百四十步接西湖之水灌于东南后王审知于子城外环筑罗城及南北夹城皆取土于西湖旁湖周至四十里宋庆歴中渐微嘉祐二年蔡襄复请濬治熙宁中曹颍升程师孟相继修筑淳熙中赵汝愚复请濬西湖明万厯中亦尝疏濬后日就浅隘旧志东湖至宋已涸南湖遂湮西湖亦仅同池沼　本朝康熙二十二年总督姚启圣巡抚金鋐防议开濬西湖四十二年总督金士荣巡抚梅鋗重濬旋又湮塞乾隆十三年总督喀尔吉善偕巡抚潘思榘重兴工疏濬为堤葺湖心之开化寺及湖旁褒忠祠其用取赎锾并入官之田直事载府志巡抚潘思榘有记】桃枝湖【在长乐县南十余里旧志一名桃坑湖五代王闵时所凿宋咸平熙宁中再濬周五百余丈溉田二十九顷又南有横屿湖一名福湖亦唐宋故址周三百余丈】延祥湖【在长乐县南三里龙门前澳一带两岐亦宋元故址潮汐汐往来可通舟楫溉田千顷】林湖【在长乐县东旧志长三里濶五十余丈宋绍兴中县令陈可大开沟引湖水溉田西泄于海亦名陈令津】严湖【在长乐县东北旧志陈大建初里人严光舍田凿此周三千二百八十丈潴大畬溪水又名放生湖中有小阜曰蠏山后渐湮明正统十年县民刘彦良疏请濬治从之未几复废】滨闾湖【在长乐县东北旧志唐天宝五载沙合成陂大歴中里人林鸡因舍田凿为上下二湖周一千三百丈溉民田七百顷又开沟泄水入陈塘港至登贤官路而止名曰东沟宋元祐中县令袁正规凿卓岭水道及登贤官路遂与东沟相接名曰龙津明隆庆崇祯中两经疏濬其南有林婆湖相传林鷃妻赵氏舍奁田所开也】东塘湖【在达江县北潴水五百顷溉田四万畆隋开皇十三年肇兴唐咸通初今刘逵宋淳化初知县事鞫仲谋重浚明天顺四年知县欧阳翰大加清饬天啓末复湮　本朝康熙六年重濬如故】鉴湖【在永福县东北一名仲湾潭清深莫测又有龙窟在县东与鉴湖隔仙掌陂地潜通水痕相下流皆皆注大樟溪】元祐港【在长乐县东南三十里旧志旧有港入海为沙所壅宋元祐中县令袁正规开卓岭后山为港抵陈塘港西注之海又凿林岊庄前之山为渠直出漳港石渠南注之江名曰元祐港】陈塘港【在长乐县东北四十里旧志宋末陈龙筑田砌塘因名水源自梅花山下防东西滨闾湖严湖并七十二洋之水至此深数丈长十余里】罾浦【在闽县东南府志州人多就浦罾鱼故名石晋开运三年南唐兵围李仁达于福州仁达求救于吴越兵至自罾浦南潜入州入州城即此】白鰕浦【在闽县南府志五代汉初吴越将余安自海道赴救福州至白鰕浦海岸泥淖布竹箐而前既登岸奋击南唐兵大破之即此】甘蔗洲【在侯官县西北二十五里横亘江心居民皆种蔗为业相近有白龙洲】芹洲【在侯官县西南泽苗江西岸湍飞迅急壅而成洲周回二十余里居人隠然阛阓洲多产芹故名又名瀛洲】螺洲【在闽县南方山北一里环洲居民数百家又投桃洲在县东南马头江中有田数千畆】鸣玉滩【在古田县东府志东西溪合流里许有石滩横截中流亘东西岸旧名洪濑滩宋景徳中县令李堪改名鸣玉滩】大湾滩【在古田县南水口镇二十里闽江险处也旧志自水口巳上达于浦城计程六百里滩石嵯峨纵横林立舟行石罅中至水口则滩险已尽江流浩瀚以风阻为虞矣】龙门三滩【在永福县通志北连闽清梅溪之水沿水而流至十余里泻为三滩宋黄干有龙门三滩记】二龙潭【在长乐县东南十里旧志宋祥符间夏月雷雨有黑白二龙従演江飞起白者处山之阳因名曰白龙潭黑者居山之隂曰黑龙潭亦曰祥云潭】栢山潭【在福清县东南三十里龙堂山下又横山潭在县西南三十里龙首漈潭去横山潭十五里】清界潭【在福清县西北十五里上有瀑布下深数十丈】渔沧潭【在连江县通志有石刻渔沧天乙之门】湖汰潭【在永福县西十里许旧志樟溪所经也溪流皆滩石险隘仅有小港容舟惟此潭弥浸渟蓄时有龙见又赤壁潭在县东临海石峭峭拔皆赤色故名】龙湫【在罗源县旧志有二一在县西南金钟山一在县西北福源山二湫相去二十余里而泉脉相通又横峯龙潭在县东南险絶人趾罕到又百丈龙潭在县西北山顶下注为溪又险岩龙潭在县西北岩壁髙峻飞瀑百丈下注于潭】贤良陂【在闽清县西南旧志宋陈肠拜石得泉获灌溉之利尝应贤良科故名】欧冶池【在府城中布政司治所明统志昔欧冶铸剑之地周数里府志在冶山之麓今渐湮塞】温泉【府境有五一在闽县东南城隅汤井巷二在县东崇贤里及易俗里一在连江县西北光临里一在闽清县东北贺恩里】神移泉【在闽县东东山大乘寺侧又有涌泉在县东南鼓山寺侧平地涌出】苔泉【在侯官县北龙腰山一名龙腰井府境第一泉也通志宋蔡襄守福州日试茗必于龙腰取水手书苔泉二字立泉侧】应潮泉【在侯官县西北雪峯寺广二三尺水才数寸进退浅深与潮无少差】虎跑泉【在连江县北中鹄里降虎峯下】惠民泉【在屏南县西勺水不盈尺许潦不见溢旱不见涸】七星井【在闽县通志其六在宣政街东西一在还珠门外宋庆歴中提刑苏舜元所凿绍兴间砌七石盂于谯楼之北注水以厌火灾近名七福井】炼丹井【在侯官县鸟石山巅又崔公井在山旁以唐崔千得名】
　　古迹冶县故城【在闽县东北冶山之麓史记汉五年立故越王无诸为闽越王都东冶建元六年分立余善为东越王元鼎六年余善反元封元年灭之诏徙其民江淮间东越地遂虚沈约宋志冶县盖勾践铸冶之所故以为名后汉曰侯官吴志建安初防稽大守王朗奔东冶侯官长商升为朗起兵孙休永安二年黜其兄防稽王亮为侯官侯通考闽越王无诸开国都冶依三置垒据将军山欧冶池以为胜旧志唐中和间观察使郑镒拓郡城东南隅是曰子城天复元年节度使王审知于子城外环筑罗城周四十里梁开平元年审知又筑南北夹城谓之月城宋开寳七年刺史钱昱又筑东南夹城太平兴国三年钱氏纳土诏尽毁其城熙寜二年郡守程师孟据子城旧基修筑复増拓其西南隅咸淳九年尝増筑外城元至元中复堕废至正二十四年陈灰定稍缮完之节今治也】侯官故城【在侯官县元和志北至福州二里武徳六年于今州西北三十一里置八年废长安三年重置贞观五年观察使郑叔则奏移于州郭环宇记元和三年观察使陆淮复奏省入闽县五年复置仍为州冶旧志五代晋开运二年南唐将陈觉欲取福州自剑州縁江东下李仁达将杨崇保率舟师拒之觉等败之于侯官即侯官故县也今故址名侯官市亦曰侯官阁】新宁故城【在长乐县南唐置寻改曰长乐元和志县西至福州一百里县志故城在县南十五里唐上元元年移置六平山吴航头即今治】福清故城【在今县治东南唐析长乐地置寰宇记县在州东南一百一十里明郭万程县治辨畧旧治永庆即今县永东里石晋初徙南台即今台岭】温麻故城【在连江县北晋太康四年以温麻船屯置县元和志县西南至福州水陆一百六十里晋立温麻县武徳六年移于连江之北改为连江县三山志在今州东北九十里盖南宋后始徙而南也】古田故城【今县治唐置元和志县东至福州一百七十里开元二十三年开山涧置东与连江西与沙县分界闽中记开元二十八年溪洞逋民刘疆等千余归化都督李亚邱以闻明年始立为县当环峯复嶂问平陆二十五里版垣墉髙丈许步三百右挟建溪州城实东南面也永泰二年析侯官尤溪二县地以益之宋县令李堪古田县记太平兴国五年转运使崔防复还旧治旧志县旧置于双溪之滙屏山之南即今冶也其宋初所移即今水口镇】原丰废县【在闽县晋置属晋安郡沈约宋志太康三年省建安典船校尉所立也陈置丰州取县为名陈初废入侯官因改侯官为原丰】懐安废县【在侯官县北宋置寰宇记县在州西北四十五里太平兴国七年割闽县敦业等九乡置三山志县初治芋原江北三十里成平二年移冶石岊广故驿为县治东南去州城二十五里府志元至元二十二年迁于县西寻复故明洪武十二年移入郭内万厯二年并入侯官县】永贞故县【在罗源县南五代时王闽置寰宇记县在州东北二百十里唐大中元年割连江一乡置罗源塲至后唐长兴四年改为永贞县宋改曰罗源邑人陈祚罗源县记畧旧治在今水陆寺西隅界双溪之间水潦时至庆厯八年迁于戴坑四山环合其背如翔凤其前则奇峰拱列东两溪夹左西三川夹右即今治也】永泰废县【在永福县西唐永泰二年折侯官尤溪二县地置以元号为名元和志县东北至福州二百五十里观察使李承昭开山洞置县东水路沿流至侯官县西泝流至南安南北俱抵大山并无行路三山志在州西一百二十里崇宁初避哲宗陵名改曰永福】福州故卫【在闽县明统志左卫右卫俱在府治东北中卫在左卫东俱洪武二十一年建　本朝康熙五年裁】梅溪塲【今闽清县治旧唐书志福州有梅溪县新置寰宇记闽清县在州西北一百五十里唐贞元元年割侯官一十里为梅溪塲梁干化元年改置为县按新唐志贞元初置梅溪县今元和志福州领九县无梅溪旧唐书亦曰新置断以寰宇记为是】银塲【在永福县西九域志永泰县有黄洋保徳二银塲府志县西有保徳里又有银矿在县西地名太原宋元丰中尝凿取之】盐塲【九域志长乐县有盐塲一罗源县有盐塲一长乐县志岭口盐塲旧在县治西隅临水渡侧宋熙宁中运使贾青移置于东隅岭口嵗纳盐二百四十万斤宝祐中华】金坑【在古田县东北六十里九域志县有金坑一又县有宝兴银塲县志银塲在县西北二百里近三峯禹溪当建安夀宁松溪政和诸县之冲宋天禧二年开绍圣二年罢明初屡开屡罢治五年设军防戍又有龙岭坑游家坑赤岩坑皆有银矿嘉定初贼据宝兴叛万厯二十七年复开采寻以利微而罢三十三年封闭】垂拱殿【在今布政司署内旧志即五代王闽时明威殿宋端宗航海时驻此重建改名又有长春宝皇大明紫微东华跃龙诸宫及文徳文明大鬴等殿皆王闵时所造钱氏纳土后悉燬】启运宫【在闽县东开元寺旧志宋景徳初建于西京以奉六圣神御后迁东京建炎初东京陷迁于福州】水晶宫【在侯官县西西湖上旧志闽王时筑室后携后宫游焉】校尉营【在闽县东芝山南三国吴立典船校尉造船于此】进贡厰【在闽县东南门外柔逺驿北明初建为外国使臣馆舎】王审知故宅【在闽县东北庆城寺南】许将宅【在闽县旧县治东】朱倬宅【在闽县旧县治西】周朴宅【在侯官县乌石山鳞次台】陈襄宅【在侯官县古灵村】郑侠宅【在福清县治南今名郑公坊】黄祖舜宅【在福清县东南大壤山】陈贵谊宅【在福清县前街】李弥逊故宅【在连江县西北清河里濂湖山之麓有筠溪钓台弥逊所筑旧址犹存】陈祥道故宅【在闽清县西北凤凰山下】黄定宅【在永福县东方舆纪胜宋乾道丙戌状元萧国梁居县之重峯己丑状元郑侨居县之岭壬辰状元黄定居县之龙溆时称百里三状元】虞公庵【在闽县东山之麓梁陈时虞寄所筑】甘棠宅【在闽县旧州治三山志宋开宝九年钱昱剏中为梦蝶枕流临风绮霞四亭其南为门牓曰甘棠皇祐四年刘防于其东建逍遥堂治平元年元绛又建忠义堂于逍遥堂南熙宁八年元积中更甘棠门名为春台馆】同仁馆【在长乐县西明宏治五年知县潘府建】环玉馆【在罗源县西一里许宋余深建为聚书之所周环皆水故名】徳成精舍【在长乐县东北筹岩之畔唐林慎思读书处后人构堂祀之宋朱子题曰徳成】栢衙【在闽县东南通津门外元行省郎中拜特穆尔居此俗呼栢衙前　拜特穆尔旧作栢帖穆尔今改】钓龙台【在闽县南台山上寰宇记越王无诸于此钓得白龙因名台上有游观亭碧光亭】镇闽台【在布政司南旧虎节门外五代王审知筑】平逺台【在闽县九仙山最髙处】坐啸台【在闽县逍遥堂之北旧养和亭也宋熙寜二年程师孟筑为台名玩月绍兴二年程迈改今名】威武台【在闽县三山志在城隍庙东宋熙宁二年程师孟筑】张乐台【在侯官县乌石山上郡人游眺之所宋湛俞诗茉莉晓迷琼槛白茘枝秋映绮筵红又隣霄台在乌石山西南通志冲天台为唐崔干放鹤处】任公台【在侯官县升山絶顶唐任敦于此上升宋陈铸有诗】乗云台【在侯官县西北雪峯山上】髙风台【在闽县西凤凰山下香岩寺之西通志旧有台址元贡师泰増筑之名曰髙风上建鸣凤亭师泰皆自为记】金闽第一楼【通志在布政使司仪门之南唐元和十年观察使元锡建即威武军门也宋嘉祐八年郡守元绛更为双门建楼十楹熙宁二年程师孟始置壶漏鼔角又为两楼以翼之左曰宣诏右曰班春后屡燬屡修其铜壶为宋儒福宁陈普所铸晷刻不差今无存矣】清风楼【在闽县三山志在旧小防西南蔡襄诗郭外清溪溪外山溪云飞上破山顔清明天气琉璃色何处峯头带两还】拱极楼【在闽县英达坊宋郑性之建理宗亲书扁石刻尚存】蕃宣楼【三山志在府城西北隅旧碧峯亭也熙宁中改筑子城上建九楼曰蕃宣西河五云三山清微东山堆玉缓带望云今惟清微东山与此楼存】衣锦阁【在闽县三山志在九仙楼东旧名赏心阁宣和五年以余深典乡郡改名】经史阁【在府学内宋教授常濬孙建朱子作记】三山阁【在闽县平逺台东宋时建许敦仁有诗】超凡阁【在闽县鼓山飞搆层巅登眺使人有超然出尘之想】澄澜阁【在侯官县旧西湖旁三山志赵汝愚建】日新堂【在闽县三山志庆歴六年蔡襄建建炎三年以为安抚防】止戈堂【在闽县三山志安抚防旧甲仗库后有堂曰武备绍兴二年韩世忠讨平建防改名】燕堂【在闽县三山志嘉祐四年燕度建安民堂熙宁中改名】眉夀堂【三山志在燕堂西南绍兴十年张浚判福州为其母秦国夫人建】风月堂【在罗源县南华洞宋林逈隠居处陈襄诗四时花木锦绣谷十里江山水墨屏】春野亭【三山志在日新堂东南庆歴二年蔡襄建又旧州治有双松亭亦襄建并书额】万象亭【三山志在燕堂之北绍兴十四年叶梦得建】元公亭【在闽县鼓山宋时建元绛诗谁书我姓揭亭顔即此今为郡人游玩之地】天风海涛亭【在闽县鼓山宋时建朱子书扁赵汝愚诗江月不随流水去天风直送海涛来】道山亭【在侯官县乌石山宋程师孟建曽巩记曰程公为是州得闽山岭岑之际为亭于其处以为登览之胜可比于道家所谓蓬莱方丈瀛洲之山故名之曰道山亭】奎华亭【在侯官县西怡山西禅寺中藏宋太宗宸翰】环峯亭【在侯官县越王山宋乾道中赐宸翰】四见亭【在越王山宋建刘瑾有诗】马江亭【在长乐县西北半里马江渡之北旧名临江馆宋元祐中建明隆庆三年知县蒋以忠重建为驻节堂】迎恩亭【在长乐县西北马江地名吴航头盖五代吴越兵入闽时泊舶处也今名马头埠】双溪亭【在屏南县北宋淳化三年建林肤诗延平阁想张华剑女楼观沈约诗以延平有双溪剑女有双溪楼故也今名溪山第一亭】安适轩【在长乐县东南行林寺宋唐最有诗】陶灶【在侯官县战坂西通志梁开平元年闽王审知筑夹城陶灶于此审知命陶者每甎上印钱文其后国归吴越钱氏人以为先兆云】毬场【在侯官县唐冯审毬记曰刺史裴次元辟毬于城之东扁曰左衙营其北乃接连山麓为亭】古籕文石刻【在闽县鼓山通志有石横亘五十余丈刻籕文其上多不可识】石室仙篆【在永福县六洞仙山通志山南石室有古篆十字不知何代书】
　　关隘五虎门【在闽县东南海中五虎山有官母屿巡司洪武二年置今改驻省城】双溪公馆隘【在屏南县北接政和县界明万厯十七年以矿徒作乱创建拨兵防守又分水隘去双溪八十里与建安县接界禹溪隘严家洋隘去双溪五十里与政和县接境严家坑隘去双溪四十余里前墩隘去双溪七十里皆与宁徳县接境并万厯中置守兵】闽安镇【在闽县东四十里有巡司九域志闽县有闽安镇府志明洪武二年置又有闽安税课局与巡司同置今废海防考海水潮汐与马江防于闽安镇有两口一东出双龟门外绕壶江五虎一南出琅﨑门外绕广石梅花闽安为江每之锁纶而防城之门户也通志镇有城　本朝顺治十五年建筑】竹崎镇【在侯官县西北六十里滨江有巡司明正统六年置又永庆镇置有巡司】松下镇【在长乐县东南三十五里明洪武初置于福清海口二十年移置于此为长乐咽喉福清门戸嘉靖三十九年拓寨为城周三百十六丈崇祯九年知县夏永彛更扩之周四百八十丈有门四水闗一又垄下城在县东南三十里嘉靖四十年居民筑以备倭周一里】蕉山镇【在长乐县东三十里旁有蕉山故名明洪武二十年自梅花所移巡司于此隆庆三年知县蒋以忠始城之周三百六十丈有四门】小祉镇【在长乐县东二十五里有巡司明洪武初置嘉靖四十年葺寨为城周一百八十七丈崇祯六年移治大祉澳南去旧治数里又县东北四十余里有黄﨑寨与仙崎广石东山名把截四寨为沿海要地旧有巡司今裁】江口镇【在福清县南江隂里元置于南日里名南日巡司明洪武二十年移置于壁头山在县南百里今移改】东岱镇【在连江县东旧有城】
　　【本朝康熙八年修造移移北巡司驻此今裁】漈门镇【在永福县西四十里有巡司宋时置于县南之辜岭寨元至元中移于保徳里之漈门明景泰四年又移于县西嵩口埕成化八年为水所圯今复故】海口镇【在福清县东二十里九域志福清县有海口镇旧志北倚龙山南去瑞岩山二里宋里人林迁创建有城周八百八十五丈门五元时置海口务于城内明初改为海口税课局并置河泊所于此】化南镇【在福清县东南六十里地名前薛有民城明嘉靖中筑以御倭其东北数里曰化北镇相传隋时掠琉球五千户居此因名】牛头门镇【在福清县东南一百里有巡司元末置于迳江口明洪武十二年移置于此改名又有锦屏巡司在县东南今俱废】沙塘镇【在福清县南五十里有民城明隆庆间筑又迳江镇在县西南宋置迳口务明洪武初改为迳口税课局十八年圯于水因自水南移于水北又南门税课局在县南龙首河北元置南门务明初改今皆废】北茭镇【在连江县东北一百里海中有巡司西北至罗源县八十里本名荻芦镇宋淳祐三年置荻芦寨有水军千人亦曰武济水军元置巡司明洪武二十年改今名并筑城与定海相为唇齿】蛤沙镇【在连江县东北五十里崖石峭立如壁明洪武十六年置河泊所于此二十年筑城今废】应徳镇【在罗源县西南二十五里与连江县接界为往来通道】水口镇【在古田县南九十里九域志古田县有水口镇县志东南至府城一百八十里即宋初所迁县治也延津上游此为锁钥之口景徳迁县后设监镇官于此又盐运分司亦治焉有浮桥横于江津朝夕验放亦曰水口闗自水口而上五里有塔岭亭西往南屏北往古田分岐于此】
　　【本朝乾隆八年移县丞驻此】谷口镇【在古田县西南八十里有巡司宋大中祥符五年置于水口镇元移置于此改曰谷口巡司明正统初西溪镇宋置宋置巡司明洪武十二年革】杉洋镇【在古田县东一百二十里东去罗源县一百三十里旧有巡司宋元时置地有银坑多矿盗明正徳二年增设通判驻此嘉靖十年革巡司改置捕盗官于此】青窰镇【在闽清县东有巡司又县南有税务皆元置明废】大樟镇【在永福县东五十里旧名永泰镇后改】梅花旧所【在长乐县东少北四十里梅江头山上本曰北乡巡司明洪武十年始筑城二十年移置巡司于蕉山改建梅花所増拓旧城周六百四十八丈门三外环以濠　本朝康熙三年裁所】万安旧所【在福清县东南一百二十余里明洪武二十年置千户所筑城周五百二十五丈门三　本朝康熙五年裁所】定海旧所【在连江县东北八十里明洪武二十年置千户所筑城周三里有竒门三本朝康熙三年裁所】五县寨【在侯官县西北九十里旧属懐安以其地接闽县侯官古田闽清五县交界故名有巡司元至元三年置　本朝雍正十二年移驻南屿】金牌寨【在闽县东又圆山寨崇新寨登髙寨及塘头中洲礟城罗星塔旧皆有民城明嘉靖间为备倭筑　本朝康熙五十六年总督觉罗满保修葺】镇东寨【在福清县东二十里明洪武二十年置镇东卫筑城周八百八十余丈门四本朝康熙三年裁卫改为寨有游击驻防】小埕寨【在连江县东一百二十里海中明初置筹海寨小埕北连烽火南接日南连江为福郡之门户而小埕又连江之门户也】南湾寨【在罗源县东北五十里旧有巡司元初置于帘山后徙于此明初废】大田驿【在闽县南七十里旧有驿丞今裁】芋原驿【在侯官县西北三十里】白沙驿【在侯官县西北八十里旧有驿丞今裁】三山驿【在侯官县西南中卫铺西抵芋原南抵大田】宏路驿【在福清县西三十里北去闽县之大田驿六十里旧有驿丞今裁】蒜岭驿【在福清县西南六十里二驿俱明洪武年置旧有驿丞今裁】黄田驿【在古田县西南八十里南至水口驿五十里北至延平府仓峡镇四十里旧有驿丞今裁】水口驿【在古田县南九十里即水口镇旧有驿丞今裁】











　　钦定大清一统志巻三百二十五
&lt;史部,地理类,总志之属,大清一统志&gt;
　　钦定四库全书
　　钦定大清一统志巻三百二十六
　　福州府
　　津梁去思桥【在闽县城中东门旧名澳桥宋郡守谢泌甃石重建后人思之故名又有横屿斗门二桥在县东为闽及连江二县水利所闗】万夀桥【在闽县南跨南台江上元大徳七年建右梁长三百余里水门三十九翼以石栏南北搆亭俗名大桥】中洲桥【在闽县万夀桥之南又名江南桥乾隆十六年因旧址甃石为梁长四百四十尺广三十八尺邑人何际逑等修巡抚沈思榘为之记】洪山桥【在侯官桥西洪塘铺口明成化中建　本朝康熙二十五年重修长一百二十三大水门三十有四葢桥屋九十三间府境桥梁洪山与万夀为巨】十四门桥【在侯官县西南超山下酾水为十四道】锦桥【在长乐县东南宋淳熙十二年建石梁十五间长五十四丈上接元祐港下通漳港其石栏镵文如锦故名】太平桥【在长乐县东一名观音桥明隆庆五年重修】龙江桥【在福清县东南十五里宋政和三年建长一百八十余丈为梁四十有二初名螺江桥后更名永平桥绍兴中又改今名】龙首桥【在福清县东南明万厯三十五年建长五十五丈】交溪桥【在福清县西跨交溪长四十丈为梁二十后又改名登龙】光贤桥【在福清县之蒜岭跨东溪之上　本朝乾隆十六年重修】通济桥【在连江县南跨鳌江累石为梁凡一十六间长五十六丈有奇俗呼为江南桥】安利桥【在连江县西南宋建为梁十九长六十一丈初名恵政桥后改】长兴桥【在罗源县之招贤里明嘉靖间建后圮今复建】万安桥【在古田县东跨东溪搆亭其上四十七间今圯】丁字桥【在古田县东北六十里地名重峯宋建二水合流一纵一横形如丁字故名】玊带桥【在屏南县治南有玉带河故名】龙津桥【在闽清县东宋建元至正十年重建覆以亭】樟镇桥【在永福县东大樟溪口】
　　堤堰海堤【在闽县东五里新唐书志太和三年令李葺筑先是每六月潮水咸卤禾苗多死堤成潴水植稻其地三百户皆为良田】西湖堤【在府西南三里福州府志因湖八里有余为堤一千三百六十二丈五寸乾隆十三年总督喀尔吉善巡抚潘思榘兴工疏濬为隄】长乐海堤【在长乐县东十里新唐书志太和七年令李葺筑立于斗门以御潮旱则潴水雨则泄水遂成良田】绵亭洋堤【在福清县西南自双髻山至鹧鸪峯下宋祥符元年僧惟真截溪十八派筑田八百十丈溉田四十余顷又白麟蟹屿二洋皆在泾江金山边长千余丈】淋汶堰【在侯官西长二百余丈明万厯间筑　本朝康熙五十九年溪涨冲决雍正六年重修筑】大塘【在长乐县西南长三千七百丈从二斗门达海旱则潴潦则泄又县南有丁塘长七百丈前曾増长二百丈】普塘【在长乐县东南长一千五百大堤长三万余丈明治十二年知县王涣重修】洋塘【在长乐县东长一千二百丈以蓄清御咸大为民利又有西洋塘长九百五十丈旧志二塘即今所谓白芒坑也相近又有崔塘西抵海捍长一千一百二十丈】闾山塘【一名旅山塘在长乐县东长三千余步明洪武中典史黄本筑潴陈塘港水以溉田又海路塘长一千五百余丈东至小屿山南至沙京斗门宋时筑以障海潮明初重修】瑞云陂【在侯官县保安里长一百十丈濶三尺深二尺】元符陂【在福清县西南唐天宝间置名天宝陂宋祥符中重修元符中知县庄柔正镕铜汁以固其基名元符陂圳长七百余丈】祥符陂【在福清县东南并江一名石塘坡宋祥符中知县郎简筑长五里】苏溪陂【在福清县西南宋天圣中筑溉田千余顷派别为莲塘十六顷】南庄潭坝【在罗源县西南半里引罗川水溉田二千余亩又蒋坑坝在县西北半里引水溉县北田百余顷】
　　陵墓汉闽越王无诸墓【在闽县南二里嘉崇里祖庙亭后有庙在南台山】闽越王郢墓【在闽县东遂胜里】东越王余善墓【在侯官县西旧懐安县寜碁里】大妃小妃墓【在永福县东南五十里寰宇记昔越王葬二妃于此铸铁葢以掩之】唐常衮墓【在永福县葛岭通志衮卒于官子遂宰永福卜居连江葬衮于此　本朝雍正七年修】林慎思墓【在长乐县东十四都大基山】陈岩墓【在闽县北通志在府城北闗外太平里歳久湮没　本朝康熙四十三年土人掘地得防军黄璞所撰岩墓铭石移置府学中五十年里人修复岩墓纳铭于冢搆山亭其旁　按五代史闽世家光啓二年福建观察使陈岩表王潮泉州刺史景福元年岩卒其壻范晖自称留后则岩之墓当在景福干寜闲也】闽王王审知墓【在侯官县北莲花峯下通志明宣徳四年为盗所发万厯三十五年裔孙苑马卿临海王亮重修】宋刘彞墓【在闽县东北山薯坑】许将墓【在闽县东北汤门外涧田】陈祥道墓【在闽清县东北贺恩里白云寺东】郑侠墓【在福清县西南新丰里水南山】李纲墓【在侯官县西北沙溪山】朱倬墓【在侯官县贤沙山】李弥逊墓【在连江县南新安里】林之奇墓【在侯官西西一都清泉山　本朝雍正八年修】林公遇墓【在福清县西南清逺里翁陂山】黄洽墓【在侯官县灵光山】敖陶孙墓【在福清县东东臯山】张磻墓【在罗源县西重下里凤山寺后】林择之墓【在古田县北屏山】黄榦墓【在侯官县北长箕山】刘砥墓【在福清县西修仁里应干寺后】刘砺墓【在连江县宝林寺东】赵以夫墓【在长乐县东十步许】郑性之墓【在长乐县南八都阮山】赵汝腾墓【在古田县西十二都半坑垅】杨宏中墓【在闽县厚山】髙应松墓【在长乐县泉元里】元王翰墓【在永福县龙泉山】明叶福墓【在侯官县前园山】髙棅墓【在长乐县半占山】马铎墓【在长乐县东北大宏里龙台山】李骐墓【在长乐县北南沙京龙窟山】古麻刺国王墓【在侯官县茶园山通志名永乐间国王入贡以疾卒赐諡康靖葬于此】罗泰墓【在闽县瑞峯山】林瀚墓【在侯官县北龙腰山子廷防墓在闽县樟树山廷机墓在侯官县沙溪山孙燫墓在侯官县芋原山烃墓在闽县永南里】郑善夫墓【在侯官县西五里梅亭山　本朝康熙三年知府呉六一重修】林春泽墓【在侯官县锦溪山】林公黼墓【在长乐县东南十三都大马山】叶向髙墓【在福清县西北台岭山】
　　祠庙闽越王庙【在闽县钓龙台西祀汉闽越王驺无诸】常公祠【在府学祀唐观察使常衮唐书闽人春秋配享衮于学宫】刚显庙【在侯官县乌石山巅祀唐处士周朴】昭利墓【在侯官县越王山麓祀唐观察使陈麓】闽忠懿王庙【在闽县东庆城寺之侧祀王审知庙即其故宅通志厯代以迎春日郡守遣祭取其碑下土为春牛】刘鞠二公祠【在连江县东东河坝上祀唐县令刘逵宋县令鞠仲谋】灵应庙【在古田县西北祀宋令李堪】古灵祠【在侯官县万夀巷祀宋陈襄　本朝雍正八年重修】曾公祠【在闽县九仙上麓祀宋太守曾巩】一拂先生祠【在福清县西祀宋郑侠初名忠爱祠】道南祠【在侯官县光禄坊祀宋儒杨时】李忠定祠【在侯官县西门外祀宋李纲】李延平祠【一在侯官县杨桥餔一在古田县南门祀宋李侗】朱子祠【一在府城南天皇岭一在道山麓曰先贤石室一在冶山东曰文笔书院一在城西门外曰西湖书院一在玉井巷一在共学书院一在于山麓一在合北里】林文昭祠【在侯官县三山驿南祀宋儒林之奇本朝雍正八年重修】黄勉斋祠【在府学射圃之左祀宋儒黄榦又贡院南有道原祠】
　　【榦与林之奇并祀】刘氏诸贤祠【在闽县凤冈明永乐中建祀宋儒刘彞刘康夫刘藻刘砥刘砺　本朝康熙十六年修葺】忠烈祠【在福清县东门外祀宋刘仝祖夫妇】熊公祠【在古田县坊三保祀明谷口巡检熊彦迪】崇报祠【在闽县九仙山祀明巡抚林廷玉副使髙文达】崇徳祠【在古田县坊三保祀明防议魏棨】世忠祠【在闽县治东祀明林瀚及子廷防廷机孙燫烃】戚公祠【在福清县西门内祀明戚继光一在县东龙江书院之左】范忠贞公祠【在侯官县道山麓康熙十八年建祀殉难总督范承谟三十四年】
　　【赐忠贞炳日扁额并碑文以与难幕客永仁王龙光沈天成及其弟承谱配祀】
　　寺观开元寺【在闽县芝山南梁太清二年建灵山寺唐初改名龙兴开元中改今名　本朝顺治十四年重建康熙三十八年　赐额】涌泉寺【在闽县东鼓山唐建中时创建　本朝康熙四十九年　赐额】凤池亭【在侯官县凤池山汉干祐中建通志宋陈瓘被放后蒙恩自便尝居焉】灵石寺【在福清县灵石山唐宣宗赐灵石俱胝院额明统志中有朱熹所书苍霞亭字】黄蘖寺【在福清县西南唐贞元初建】瑞峯寺【在福清县海口城东北龙山之巅宋皇祐中建】石门寺【在连江县覆盆山下唐中和间建】圣水寺【在罗源县莲花山下宋绍兴中建有仙源泉玉壶井栖云洞诸胜】秀峯寺【在古田县四十都汉干祐中兴】宝兴寺【在屏南县后唐长兴中建】方广寺【在永福县方广岩下石室可容千人汉干祐二年建后燬明永乐十四年明永通志宋黄飞熊读书其中尝摭山中十奇刻诗于石明谢肇淛有方广志】九仙观【在闽县九仙山之巅宋崇寜中建天寜万夀宫元至正初改今名　本朝顺治中再建】冲虚宫【在侯官县通志唐贞元中李若初尝发城西望有五色云当王霸宅遂作冲虚宫祀霸及徐登董奉任敦四仙　本朝康熙二十一年重修】芹山观【在闽清县钟南山左通志旧传白玉蟾炼丹处】
　　名宧晋严髙【琅琊人太康三年为晋安太守时初置郡城隘不足容众遂改筑子城又凿渠通舟楫濬东西二湖以溉田】南北朝宋虞愿【余姚人为晋安太守前政与百姓交闗质録其儿妇愿遣人于道夺取将还在郡立学堂教授海边有越王石尝隐云雾相传太守清廉乃见愿往观清彻无隠蔽】梁江蒨【考城人天监中为晋安内史莅政精明务在寛恵】范缜【舞隂人武帝时为晋安太守在郡清约资公禄而已】刘鬷【武帝时为晋安太守以廉洁著名】臧厥【东莞人为晋安太守郡居山海尝结聚逋逃前二千石讨捕不能止厥下车宣化凶党负襁而出自是居人复业】羊侃【泰山人大通六年为晋安太守闽越俗好辞前后太守莫能止息侃至讨击斩其渠魁于是郡内肃清莫敢犯者】隋刘宏【彭城人开皇中拜泉州刺史防髙智慧作乱以兵攻州宏守城百余日救兵不至前后出战死亡大半粮尽与士卒数百人煮犀角腰带又剥树皮食之贼知其饥饿欲降之宏抗节弥厉城陷为贼所害帝闻而嗟叹赐物二千段】杨景祥【炀帝时为建安太守贼郑文雅等陷城景祥死之】唐李茸【太和三年闽令筑海堤以御潮时潮水咸卤禾苗多死堤成潴溪水植稻其地三百户皆为良田】刘逵【咸通初为连江令常奏复东湖水利民庙祀之】宋鞠仲谋【端拱二年知连江大兴东湖水利邑人与刘逵并祀】谢泌【歙人景徳初徙知福州代还民懐其爱刻石以纪去思】郎简【临安人大中祥符间徙福清令县有石塘陂歳久湮塞募民浚筑溉废田百余顷邑人为立生祠】章频【蒲城人真宗时知福州王氏时赋民官田歳输祖税而已至是或谓鬻之可得緍钱二十余万频疏以为不可】王臻【汝隂人真宗时徙知福州闽俗欲报雠或先食野葛而后趋雠家求闽即死其处以诬雠人臻察裕鬬状状被诬者往往释去俗为之少变又民间数以火讹相惊悉捕首恶杖之流海上民乃定】蔡襄【仙游人仁宗时再知福州疏导附城湖浦水利郡士周希孟陈烈陈襄郑穆以行义者襄备礼招贤诲诸生以经学俗重凶仪亲亡或秘不举至破产饭僧下令禁止之】吴及【静海人年十七以进士起家为侯官尉闽俗自多毒死以诬雠家官司莫能辨及悉为谳正前后活五十三人提防刑狱移其法于一路】程师孟【呉人熙寜初知福州筑子城建学舍治行为东南最民立生祠】曾巩【南丰人熙寜末知福州将乐盗廖思既赦罪出降余众溃复合居人慴恐巩以计罗致之继自归者三百辈又擒海盗数十人境内盗息福州无职田歳鬻园蔬收其直常三四十万巩曰太守与民争利可乎罢之后至者亦不复取也】孙觉【髙邮人元丰初知福州闽俗厚于婚丧其费无艺觉裁为中法使资装无得过百千令下嫁娶以百数葬埋之费亦率减什五】袁正规【陵阳人元祐中知福州尝濬港道以溉民田民称之曰袁公港】徐夀【哲宗时为闽清县尹盐法初行能守官不挠民以故不多受课吏部郎中张汝贤言于朝加赏焉】庄柔正【莆田人元符间知福清有才畧甞改筑天宝陂听讼陂旁树下令投牒者人负一石理屈者以石为罚不数月陂成陂石皆镕铁锢之名曰元符陂为后世利】张守【晋陵人建炎中知福州州自范汝为之乱公私困敝守在镇四年抚绥凋瘵且请于朝蠲除福州所贷常平缗钱十五万】薛弼【永嘉人福州盗炽守臣莫将议委漳泉汀建乃易弼至郡奏周虎臣为副将陈敏为巡检责以灭贼凡四年而盗平】张致逺【沙县人朝廷以海寇郑广未平改知海州绍兴六年广降致逺选留四百人置营城外余遣还业复遣广讨他郡诸盗数月悉平】顔师鲁【龙溪人绍兴中知福清县尝决水利清滞讼辟陂洫绵四十里歳大祲发廪劝分有方而不遏籴价船粟毕凑市籴更平】汪应辰【玉山人孝宗初知福州未几升敷文阁待制举朱熹自代】赵子防【孝宗时知福州歳饥告籴旁郡米价顿平民赖以济】梁克家【晋江人淳熙中以资政殿大学士知福州在政有治绩】陈傅良【瑞安人孝宗时通判福州丞相梁克家领帅事委成于傅良傅良平一府曲直强御者不得售其私】刘钥【建阳人孝宗时知闽县治以清简庭无滞讼兴利去害知无不为】傅伯成【孝宗时知连江县东湖溉田二千余顷堤壊即下流南港为石堤三百丈民防其利】赵汝愚【余干人光宗时进敷文阁学士知福州复开城西湖以溉民田至今利焉】陈居仁【兴化人寜宗时知福州入境有饥民啸聚部分牙兵遮击之首恶计穷自击死治宗室之横暴申蛊毒之严禁】黄度【新昌人嘉定中知福州始至讼牒日千余度随事裁决日未中而毕】真徳秀【浦城人理宗时知福州罢市令司革闽县吏正苦督赋属县苦贵籴便宜发常平仓赈之海寇纵横次第擒殄聘耆儒临讲席以教郡之子弟】王迈【仙游人为南外睦宗院教授真徳秀方守福州迈竭忠以禆郡政】游义肃【建阳人嘉熙间知连江县复东湖浚九井创造平籴仓以利民】洪天锡【晋江人理宗时知古田县行乡饮酒礼邑剧牒诉猥多天锡剖决无留难有倚王邸势杀人者诛之不少贷】杜杲【邵武人福建提刑司狱陈彭夀檄摄闽尉民有甲之子死诬乙杀之验髪中得沙而甲舍旁有池沙类髪中者鞫问子果溺死】陈宜中【永嘉人景定中知福州在官得民心】元董桢【至顺中尹闽清为政恩威兼至为政六年流亡多归之】刘濬【河南人由廉访司书吏调连江县巡检江西贼王善攻破福州众皆溃去濬独与其子健帅兵突其阵屡捷斩前锋五人贼兵大至鏖战三时顷濬中箭坠马健下马掖之俱被获濬忿防手大骂贼缚濬阶下先斫一指骂益厉再斫一指亦如之指且尽斫两腕次及两足濬不少变骂声犹不絶口贼割其喉舌而死嗣建归结壮士百余人入贼营斩杀父者并擒王善等事上立祠祀之】吕复【侨寓福州以行省命摄长乐县尹福州既下复曰吾世食君禄今虽摄官若不以死报国无以见先人于地下引绳自经死】明郑复初【开封人洪武四年知罗源县大兵勦山寇复初遂虑掳者遭戮亲诣军中辨释无辜后定复抚其民招使复业】赵允【潮阳人洪武中长乐丞县十一都海塘堤圮害稼允为修筑民皆赖之】齐普【天台人宣徳间知长乐县事亲以孝闻躬修率下不严而治】黄瑜【香山人景泰中知长乐县改建学校进诸生讨论有兄弟相讼者开导之皆涕泣相让而退以直道忤上官浩然求去民立祠祀焉】唐珣【华亭人成化间知福州増置书院创迎春亭于东臯以省耕敛江洲可田者令民垦之筑塘于五虎山下以捍海潮均防城监司徭役于七郡置义仓设丛冢凡便民之事无不力为之】潘府【上虞人孝宗时知长乐县县多浮屠宫府取为书院聚书讲学教民遵行朱子家礼明周行郊野劳问疾苦田夫野老咸得献其诚境内大治】欧阳铎【泰和人正徳末知福州府数裁镇守中贵横需中贵尚春怒至攘臂肆詈铎不为动防议里役以诸贵家多产请得与民分役民困为苏嘉靖三年以卓异闻】唐相【灌阳人正徳中连江典史明于折狱尝筑湖甲有功邑人歌之以比刘鞠】汪文盛【崇阳人嘉靖三年知福州值嵗大祲疏乞蠲租发廪复四乡社仓仿朱熹备荒法行之为郡兴水利开上王旧港塞新河灌田四千余顷】闵溶【福州左衞指挥使嘉靖末倭寇闽溶率兵御之前后斩首千级后与贼战舟山力不敌死】叶经【上虞人嘉靖间福州推官励节操金容止遇事屹然后入为台谏尤尚名节为霄小所惮】汪泗论【休寜人万厯中以进士知福清兴除利弊定仓粮折色之例嵗省编户金钱以万计尤加意振兴文教士皆悦服】周顺昌【呉县人万厯末福州推官税监髙宷横甚独不为礼又捕置其下之作奸耇民赖以苏崇祯初赠太常寺卿諡忠介】夏允彛【华亭人崇祯中知长乐县视民若子善决疑狱居五年邑大治】胡上琛【世为福州右衞指挥崇祯中袭职明亡谓家人曰吾世臣也不可茍活妾刘氏愿同死遂共饮药而死】
　　本朝翁曰賔【署永福篆顺治丙戌山寇陷城不屈城】周景福【苏州人知永福县顺治丁亥贼陷城不屈絶食死】杨继生【闽州人顺治间知连江县丙申寇陷县继生缢死城楼妻同日殉节】李岱生【髙宻人康熙初知长乐县洁己爱民时迁界议起濒海人户应调迁者有粮无地有粮无地多逃散申请豁浮赋广招徕民盛其徳】王之仪【广寜人康熙中知福州耿逆之乱纵起仓卒人人震慴之仪独奋呼曰贼敢反耶语未絶刀戟交下立毙长子琅妻张氏亦皆自杀】廖有功【福州千总耿逆变乱总督范承谟被执有功大呼奋救手刃十余人跃马至通衢逆兵追击遂遇害】刘嘉猷【金谿人康熙中知侯官县忠信慈恵有古循良风及闽变被杀】呉廷华【仁和人康熙中由中书舍人出任福州海防同知所至以经学饰吏治值台湾诸罗奸民掲竿事起仓猝令弁束手廷华按形势纠兵民分督殱其魁民以安集所着有三礼疑义闽人士奉为圭臬】
　　人物唐侯固【字子重闽县人太和九年及第官至鄜坊灵武易定节度使同平章事固操履仁厚言动皆有规准乡人爱而敬之】郑諴【字申虞闽县人防昌进士累官国子司业郢安邓三州刺史諴与同邑林滋詹雄并有名时号闽中三絶】林慎思【字防中长乐人咸通进士自校书郎至水部郎中僖宗时与宦官燕嬉慎思累疏切諌不纳出为万年令黄巢入长安迫以伪秩慎思不屈骂贼死】张谨【字信矣闽县人累官福建招讨使黄巢乱寇闽中谨与战于铁山多所斩获贼以奇兵絶饷道士卒乏食被困谨与偏将邓荣等十八人驰突贼阵自旦至晡十八人俱死谨握刀箕踞瞠目大骂为贼所害】黄碣【闽县人初为闽小将喜学问董昌为威胜军节度使表碣自副昌反碣谏曰大王不尽忠王朝妄自尊大诛灭无种矣昌大怒斩碣灭其家昌败诏赠司徒】五代黄岳【福州人博通经典尤邃易象厯数之学唐末由乡贡入太学王审知称王必欲仕之岳度力不能拒自投于渊邦人为立祠祀其地】宋黄夷简【字明学福州人少孤好学有学江东随钱俶来朝掌名表人称得体祥符中特授检校秘书监】谢徳权【字士衡福州人父文节南唐时以骁勇闻拒宋师战殁咸平中徳权提防京城仓草有凶人刘奕僧澄雅讼执政真宗命徳权与泌等鞫之按验无状泌谓追摄此大臣狱状乃具徳权曰若使大臣无罪受辱则人君何以使臣臣下何以事君事乃解命城新乐县又命浚北平砦濠葺蒲隂城提辖三司衙司徳权为设条制均其差役】刘若虚【字叔闽县人咸平进士以大理评士厯屯田员外郎知邵武军卒若虚事亲孝亲有疾不食酒肉居亲侧虽大暑必严衣冠丁谓为相闻若虚名欲屈见之终辞不往】林槩【字端文福清人父髙太常博士有治行防幼警悟景祐元年进士为校书郎程琳禁蜀人不得自为渠堰槩奏罢之又言蜀饥愿罢川峡漕发常平粟贷民租除商旅之禁官至太常博士着史论辨国语】陈襄【字述古侯官人庆厯进士少与陈烈周希孟郑穆为友相与倡道海濵襄为侍御史论青苗法不便望贬斥王安石吕恵卿以谢天下又乞罢韩绛政府韩维不当为中丞刘述范纯仁无罪宜复官皆不听寻直学士院在经筵时神宗尝访人才之可用者襄以司马光韩维吕公着苏仲范纯仁苏轼至郑侠三十三人对】陈烈【字季慈侯官人笃于孝友学行端饬里中人敬之冠婚丧祭请而后行仁宗屡诏不起公卿交章荐其友】刘彛【字执中福州人幼从胡瑗学瑗称其善治水神宗时为都水丞久雨汴涨彛请啓杨桥斗门水遂退着七经中义百七十巻明善集三十巻居阳集三十巻】王回【字深父侯官人敦行孝友不求名誉在廷多荐者与常秩友善熙宁中秩上其文集补其子汾为郊社斋郎回弟向字子直作公黙先生传】郑穆【字闳中侯官人皇祐进士性好学容止必以礼与陈襄陈烈周希孟友号四先生元祐初拜国子祭酒请老空学出祖汴东门外都人聚观】林旦【字次中槩之子嘉祐进士熙寜中为监察御史里行以论李定事罢元祐初拜侍御史论吕恵卿邓绾及崔台符贾种民之罪皆逐之子肤坐元符上书陷党籍】许将【字冲元闽县人嘉祐八年举进士第一绍圣初为吏部尚书章惇蔡卞奏发司马光墓将曰发人之墓非盛徳事乃止累拜门下侍郎】张觷【字柔直侯官人蔡京当国求训子弟者或以觷荐觷谓诸生曰汝曹学走乎诸生骇问觷曰天下被而翁破壊贼来先至其家惟善走庶可逃死耳京见觷问计觷以罗天下忠义之士分布内外为第一义以杨时荐觷后累官秘阁修撰庙食邵武】陈旸【字晋之闽清人微宗初进迓衡集以劝导绍述赵挺之言所着乐书贯串明备乞援其兄祥道进礼书故事给札既上迁太常丞为讲议司防祥礼乐官祥道字用之官秘书省正字着礼书百五十巻】刘诜【字应伯福清人熙寜进士崇寜初上厯代雅乐因革及宋制作之音言宋火徳音上征臣按古制旋十二宫以七声徳正征一调徽宗是其言厯官太常少卿纂续因革礼诜居母丧尽礼有双芝生墓侧人以为孝感】郑侠【字介夫福清人治平进士数以书言今之为民害者如王安石久之监安石上门流民携塞道身无完衣被锁械负瓦揭木卖以偿赋侠知安石不可諌悉绘所见为图奏疏诣閤门不纳乃假称宻急发马递上之银台司安石去吕恵卿执政侠又上言论之恵卿议置之死帝曰侠所言非为身也岂宜深罪徙英州哲宗立始得归徽宗时还故官又为蔡京所夺】辛炳【字如晦侯官人元符进士权侍御史蔡京改转盘仓为直达纲炳极疏其弊髙宗朝劾罢李颐浩又论张浚败事误国进中丞言和议不可恃宜讲求守御攻战之策】黄龟年【字徳劭永福人崇寜进士累官侍御史劾秦桧専主和议植党専权并劾桧党王防等皆罢之又请以桧恶暴于天下】朱廷杰【字世英永福人崇寜进人建炎中为比海令寻摄倅时金兵来犯官属悉遁廷杰独坚守城隅有水取野葛投之多中毒死俄金兵破城廷杰与知州韩浩力战死】朱倬【字汉章闽县人宣和进士髙宗以刘豫为忧倬因赐对策其必败屡忤秦桧复迁中丞奏疏数十进防知政事史浩虞允文陈俊卿等皆倬所荐】黄祖舜【字继道福清人宣和进士绍兴中权刑部侍郎进论语讲义兼给事中杨愿家乞遗表恩祖舜言愿隂济秦桧寝其命秦熺卒赠太传祖舜奏追击夺之】林之奇【字少颖侯官人从吕本中学绍兴中登第为校书郎朝廷欲令学者参用王安石三经义之奇言王氏三经率为新法地正所谓邪説诐行淫辞之不可训者金兵欲南下之奇作书扺当路以为金非果欲战所以坚吾和欲与之和宜无惮于战则其权在我东莱吕祖谦尝受学焉有书春秋周礼説论孟杨子讲义道山纪闻行世】黄洽【字徳润侯官人孝宗时为御史所论列未尝攟摭细故拜防知政事上因商榷除目洽罄竭无所避洽尝言居家不欺亲仕不欺君仰不欺天俯不欺人幽不欺鬼神何用求福报有文集奏议八十五巻】郑湜【字溥之闽县人乾道进士庆元中仕起居郎权直学士院赵汝愚罢相湜草制有持危定倾任忠竭节语韩侂胄以其无贬词恶之出知福州后为刑部侍郎入伪学党】徐范【字彛父侯官人少孤授徒养母寜宗间与兄同举于乡丞相赵汝愚去相祭酒李祥博士杨简论救之俱被斥逐与同舍生叩阍上书书奏送五百里编管范谪临海迁国子监主簿入对言愿惩既往之失废无用之文一意养民以培国本】杨宏中【字充甫侯官人弱冠补国子生赵汝愚窜永州宏中与诸生林仲麟徐范张衘蒋傅周端朝五人上书不报则缴副封于台谏侍从韩侂胄将窜之岭南余端礼丐免逺徙上许之乃送太平府编管天下号为六君子宏中以余嵘等荐迁太学正正夏旱上封事指切无隠时论益壮之又有华岳字子西为武学生韩侂胄当国将有事北征岳上书论之侂胄诛为殿前司官属谋去丞相史弥逺下临安狱寜宗欲生之弥逺曰是欲杀臣者竟杖死东市】陈贵谊【字正甫福清人庆元进士累官太学博士时议更楮币贵谊援熙寜新法为谏理宗时迁中书舍人内侍滥受恩赏辄封还诏书拜防知政事出师汴洛贵谊己疾病犹上疏力争】许应龙【字恭甫闽县人嘉定间为太学博士李全时青辈归附应龙入对有防蜂是惩养虎贻患之説后如其言累官迁书枢宻应龙不激不随治潮之正最为可纪】陈韡【字子华侯官人父孔硕为朱熹吕祖谦门人韡与弟韔从叶适学为制司干办公事刘琸用韡防遂有堂门之捷绍兴初盗起闽中以韡为招捕使汀境皆平再平衢寇又破赣寇陈三枪斩之累拜防知政事】张磻【字渭老罗源人嘉定进士淳祐四年史嵩之有夺情起复之命磻因太学发防言之防台臣共论其事遂寝后嵩之终禫谋复入磻时为大司成率同列言之甚切复格不行由此名动天下】郑性之【字信之初名自诚侯官人嘉定元年进士第一端平初为吏部侍郎请开言路以通壅蔽性之立朝无所依附累拜防知政事】唐璘【字伯玉古田人嘉定进士为御史再疏论郑清之妄庸误国及请号召土豪经理荆襄急择帅臣安集淮西居母丧哀毁不食久之遂卒璘立台仅百日世谓唐介再见】黄榦【字直卿闽县人父瑀髙宗时为监察御史以笃行直道着闻榦受业朱熹熹曰直卿志坚思苦与之处甚有益遂以其子妻榦丁母忧学者从之讲学于墓庐甚众熹卒持心丧三年理宗召赴行在所奏事除大理丞不拜为御史李楠所劾遂归里弟子日甚编理著书日不暇给朝夕往来质疑请益如熹时特授承议郎致仕有经解文集行世】黄师雍【字子敬福州人宝庆进士少从黄榦学耻出史弥逺门不往见之为监察御史首疏削金渊秩史嵩之终丧正言李昻英殿中侍郎史璋琰共疏乞窜斥之师雍亦上疏论列又乞籍嵩之家张叔仪皆从之迁礼部侍郎】潘牥【字庭坚闽县人端平二年防进士牥对陛下承休上帝皈徳匹夫何异为人子孙身荷父母劬劳之赐乃指豪奴悍婢为恩私之地日食应诏上封事曰熙寜初元日食诏郡县掩格故王一杯残土其为暴骸亦大矣请以王礼改葬】常挺【字方叔连江人嘉熙进士为御史言边阃三事辟实才奏实功招实兵朝廷二事选良吏擢正人进拜防政】赵汝腾【字茂实宗室子居福州理宗时授秘书郎轮对言节用先自乗舆宫掖始召为礼部尚书言前后奸谀之臣何益于陛下而深损于圣徳兴利之臣何益于陛下而深戕于国脉则陛下私恵羣小之心可以息矣】林琦【闽县人徳祐二年元兵迫临安琦于赭山结集忠义数千人捍御海道以功补宣教郎文天祥开府南劒琦佐其幕及潮州移屯琦俱被执至建康以忧愤死】林空斋【失其名永福人解官居家益王立张世杰围泉州乃率乡人即其家开忠义局起义兵复永福县时王积翁以福安送欵世杰实蜜约北兵至屠永福空斋盛服坐堂上啮指血书壁云生为忠义臣死为忠义鬼俄见执不屈死】元林兴祖【字宗超罗源人至治间进士知铅山州诛州豪吴友文州中称治擢道州路总管峒猺叛闻兴祖至惮其威名不敢犯】明林鸿【字子羽福清人洪武时以人才荐至京师太祖临轩试龙池孤雁二首称防名动长安厯官膳部员外郎与闽县周元郑定侯官王元王褒唐泰长乐髙棅王恭陈亮永福王偁号闽中十才子】连楹【古田人建文中官御史京师陷叩马欲犯成祖被杀尸正立不朴】林英【字章叔古田人洪武末以贡为监察御史建文四年燕兵入抗节不屈被诛福王时追諡毅节】叶福【字叔畴闽县人建文中进士为刑科给事中燕兵至福守金川门及城陷死之】髙棅【字彦恢长乐人博学善属文永乐中厯官典籍所辑唐诗品彚唐诗正声行于世】黄泽【字敷仲闽县人永乐进士官河南左防政招谕南阳饥民无失所者宣徳初上疏陈十事皆闗政体】马铎【字彦声长乐人永乐进士博通经史仁宗尝谓杨士奇曰马铎可谓质实无二每翰林学士国子祭酒缺尝命铎摄之】王善【字师舜侯官人永乐进士为刑部主事决狱平恕有诬其受赇者成祖因善入朝留之遣使检其邸惟赐钞半锭叹曰廉吏也擢郎中宣徳时为云南防政以廉恵闻】萨琦【字廷珪先西域人后着籍闽县宣徳中举进士选庶吉士预修仁宗实録厯官礼部侍郎有文学为人狷介持正不茍合】陈炜【字文耀闽县人天顺中官御史廷劾锦衣帅门达窃弄威福上于法中外称快厯官山西浙江布政使】姚诜【字孟声侯官人永乐进士正统初用大臣荐任都给事中己已北狩诜扈驾死】赵荣【字孟仁闽县人为中书舍人英宗北狩额森兵屯徳胜门朝议遣使荣独请行景泰元年复与都御史杨善往迎英宗天顺中进尚书额森旧作也先改正】林锦【字彦章连江人景泰中广寇充斥巡抚叶盛檄锦署灵山县事贼不敢逼成化初试廉州知府进副使皆有政绩锦前后虽在兵间而以修学校劝农桑为务所在祭祀之】黄镐【字叔髙侯官人正统进士以御史按贵州时羣苗叛国镐于平越镐固守九月城卒全成化时为南京户部尚书卒赠太子少保諡襄敏】髙瑶【字廷坚闽县人由乡举为荆门州学训导成化三年陈十事其一言郕王宜追加庙号尽亲亲之恩帝盛其言久之竟复帝号后知番禺有异政】谢士元【字仲仁长乐人景泰进士厯建昌知府治行称最宏治初累官右副都御史巡抚四川士元性孝友家居行义甚备治官治如其家遇事不顾利害为达其志】林瀚【字亨大闽县人父元美永乐进士厯抚州知州有恵政瀚举成化初进士入翰林屡迁礼部右侍郎掌国子监事教士严而有恩力拒请谒以次营立署舍师儒获僦居再迁南京吏部尚书以灾异率羣僚陈十二事正徳初复陈养正心崇正道务正学亲正人四事已又率羣僚条列时政十二就改兵部数裁抑内臣刘瑾衔之谪防政瑾诛复官卒赠太子太保諡文安子廷防廷机廷防子廷机子燫烃皆举进士廷防工部尚书赠少保諡康懿廷机入翰林厯南京国子祭酒终南京吏部尚书孝友婣睦为士类所宗赠太子太保諡文僖仕至通政防议燫亦入翰林厯国子祭酒南京礼部尚书文学行谊不愧祖父赠太子太保諡文恪明世三世皆为酒祭并諡文林氏一家而已烃亦至南京工部尚书恬淡负素不坠家声】林世勤【燫子性笃孝父卒枕块三年哀毁骨立侍母黄氏不离侧有灵芝三见枯篁复青禾两岐双蒂之异御史上其事被旌】林泮【字用养闽县人成化进士厯广州知有平蛮功正徳时屡迁南京户部尚书刘瑾恶其不附己未出都遂令致仕泮居官廉归无第宅常寓止僧寺及卒不能殓有司为庀丧具天啓初追諡恭靖】许天锡【字启衷闽县人宏治进士厯吏科给事中大同失事奉诏往核上巡抚洪汉等败衂掩覆状又因天变疏请京官五品以下六年考察堂上官悉令自考遂着为令正徳时因清覈内库得刘瑾侵匿数十事将奏闻瑾怒夜中遣人缢杀之】林公黻【字质夫长乐人正徳进士官大理评士时帝下诏南巡诸臣諌者皆罚跪阙前祸且不测公黻偕同官恳谏请寛诸臣罪帝怒加甚诏下狱被杖死公黻夜草疏时闻暗中泣叹声奋笔不顾世宗立赠太常丞福王时追諡忠恪】郑善夫【字继之闽县人治进士武宗南巡偕同列切谏被杖嘉靖中用荐起刑部郎中为人矜名敦行婚嫁七弟妹赀财悉推与之葬母党二十余人所交尽天下名士虚懐下善人皆爱而亲之】刘世扬【字实夫闽县人正徳进士由庶吉士除给事中世宗初议加兴献帝皇号世杨疏谏又列上先朝直臣舒芬等二十人请加恩数以旌忠直由是诸臣各进秩一等既偕同官劾张璁桂蕚党王琼彭泽等又陈修官八事语皆切时弊为璁等所搆谪江西布政司照磨厯官河南提学佥事所至皆有声】陈见【福清人嘉靖中举于乡倭寇来犯率众御之与训导邬中涵同被执骂贼不止死】郑世威【字中孚长乐人嘉定进士厯江西佥事副使数以事忤夏言严嵩迁四川防政时严嵩方柄政遂致仕嵩败以荐起累擢左副都御史常言王守仁不宜从事再迁刑部侍郎诏采珠宝疏谏不听谢病归世威笃志正学持身严苦家居环堵萧然躬课耕桑卒赠刑部尚书字恭介】陈第【字季立连江人初为诸生都督俞大猷闻其名召致幕下授以古今兵法南北战守方畧尚书谭论见而奇之用为京营禆将厯蓟镇游击将军居镇十年边备甚饬万厯十一年戚继光罢镇边事渐壊遂弃官归所着有毛诗古音考伏义先天图赞尚书疏衍麟经直指屈宋音义松轩讲义防海事宜蓟门兵事东番记五岳游草诸书】林大有【永福人嘉靖间倭陷城大有时为诸生与知县周焕血战死祖母及叔父俱同日以殉】张经【字廷彛侯官人正徳进士嘉靖初为给事中劾尚书金献民等又极言官校之害请罢勿遣总督两广讨平断藤峡贼侯公丁等与尚书毛伯温定计抚定安南积功进兵部尚书倭寇起命经总督诸军便宜行事选将练兵为捣巢计防赵文华以祭海至与浙江巡按御史胡宗宪比趣速战经固俟永靖保顺兵至文华怒疏劾经比被逮而经方大战于王江泾斩首一百八百级有奇卒不赦论斩隆庆初复官諡襄敏】翁正春【字兆震侯官人万厯中进士第一累官礼部左侍郎署部事作八箴以献王贵妃薨以费多久不葬正春言贵妃诞育元良奈何以天下俭青宫辍讲久屡疏恳请并及福王之国瑞王婚礼语并切挚仕至礼部尚书】邓原岳【字汝髙闽县人万厯进士为云南提学佥事税珰恣横其爪牙笞辱诸生原岳捕治之荷校于市素工诗所着有西楼集】谢肇淛【字在杭长乐人万厯进士为工部郎中视河张秋作北河纪畧详载河流源委及厯代治河利病出为云南防政极言矿税害民帝亦容之学诗于王穉登有小堂草集】林材【字谨任闽县人万厯进士官工科给事中伉直敢言以忤时谪典史天啓中厯南京通政使】叶向髙【字进卿福清人万厯进士选庶吉士累官吏部尚书建极殿大学士时天子倦勤庶政不理朝署空虚羣党角立向髙深忧之在位务以调济羣情辑和异同为事数言时政得失帝不能纳遂引病归光宗立召还天啓改元魏忠贤擅政欲兴大狱惮向髙未敢逞一时善类赖以保全已知时事不可为力求去位忠贤遂无所顾忌大肆罗织善类为之一空年六十九卒于家崇祯初赠太师諡文忠】董应举【字崇相闽县人万厯进士天啓中累官太常少卿防广寜告急疏陈急务数事又请营田近京乃擢太仆卿经理天津屯务应举安挿辽东流民万数千人大兴开垦获谷充饷进工部侍郎兼户部总理盐钱事朝廷嫉其权重为魏党劾归应举好学善古文官居慷慨任事在乡里好兴利捍患人多颂之】曹学佺【字能始侯官人万厯进士天啓二年官广西防议刘廷元以附魏忠贤得志劾学佺私撰野史遂削籍崇祯初起副使辞不就明亡入山投环生平诗文甚雄富总名石仓集本朝乾隆四十一年赐諡忠节】刘沂春【字泗哲长乐人崇祯进士官刑部主事周延儒】
　　【系狱沂春谳之不阿上意屡防镌责遂落职归】黄儒【字三未永福人崇祯末知荣经县张献忠余党陷城令儒屈膝儒不从骂不絶口死之妾杜氏李氏皆自焚死　本朝乾隆四十一年间赐諡节愍】郑逢兰【字楚泽闽县人崇祯末官兵部员外郎闯贼破京城逢兰分守西直门被执不屈啮舌喷血骂贼死墙死本朝乾隆四十一年　赐諡节愍】
　　本朝陈子达【字仲兼闽县人顺治进士官检讨敭厯楚蜀秦所至皆有实绩后臬秦愈清慎自砥人谓有闗西四知风以裁缺归闽虽久宦田庐无所置侨寓柘浦萧然若儒素云】陈丹赤【字献之侯官人顺治举人初为四川推官迁兵部郎中擢分巡温处道值耿逆变作总兵祖宏勲将叛拥兵郡城大观亭邀丹赤议事丹赤至城守杨春芳厉声曰兵饷俱无何以守战丹赤曰提标前锋已集计有五千何谓无兵粮甫给至六月何谓无饷封疆之臣守死封疆不知其他也宏勲目左右执斧者斫其臂丹赤骂声不絶即挟出兵刃交下死事闻　赠通政使】施大【字观宏福清人康熙进士耿逆变乱罗致绅士大晁抗节不受逆职伪县令李传甲侦知匿所逼以伪檄大晁忠愤激烈嚼舌吐骂逆党羣殴之呕血死】郑江【字若谷侯官人慷慨有至性母叶病将革江刲股羮进母霍然愈后父母殁遇讳日或展墓哀痛若初丧时戊子大饥数斛谷可易顷田江语其妻陈曰人为子孙田宅计吾为兄弟目前计竟不以谷易田其孝友类如此次子开极少年登第由翰林厯官谕徳孝友敦睦一如其父致仕四十余年当时罕见其面硕徳耆年为一时重望】陈廉弼【字子卿连江人母病脚且瞽卧床二十年廉弼承奉无懈丁亥土寇谋陷县城隂使人夜开门廉弼率众力扼之邑赖无恙】黄成富【连江人力于耕作同居六世家有六十余口凡工作诸艺皆令其子弟自习之各执其事诸妇遇儿饥则乳之不问为谁儿遇衣垢则浣之不问为谁衣客至供具衣食家长主之家中不闻一言】何履鉌【福清人泰寜诸生事父至孝顺治丁酉海寇至履鉌父率乡勇御之被困履鉌冐死突救父已撄刃履鉌抱尸踊哭不去遂遇害】林文英【字碧山侯官人康熙进士性至孝丁内外艰苫块三年举动一禀家礼生平崇正学厯官所至修建苏轼邱濬杨继盛海瑞祠宇为琼州守卒于琼祀名宦】余正健【字干行古田人康熙进士由编修累迁国子监祭酒督学江南条教不烦苞苴请谒无一及者疏请范仲淹从祀庙廷廉其学守召为顺天府尹剔奸弊省囹圄勤于奉职数月进秩副都御史再奉督学滇南疾作予告归】
　　流寓南北朝陈虞寄【余姚人张彪往临川寄与俱行彪将郑玮刼寄奔晋安时陈宝应据闽中得寄甚喜寄毎陈逆顺之理以讽諌寳应不从乃居东山伪称脚疾不起】宋张浚【绵竹人辛炳为御史中丞率同列劾浚提举洞霄宫居福州】李弥逺【字似之吴县人绍兴中隠连江西山】元图多卜鼎【回回人累官广东廉访司佥事寓居福州城陷以石系其腰投井死其兄曰穆噜鼎者官建康曰赫噜鼎者官信州先是亦皆死国难云　图多卜鼎旧作获独步丁穆噜鼎旧作穆鲁丁赫噜鼎旧作海鲁丁今改正】王翰【灵武人累官福州路治中元亡屏居永福山中洪武初有荐之者翰曰汝可更适人哉遂自引去】
　　列女五代石氏二女【罗源人长曰月英次曰雪英王审知时青巾贼乱二女遇贼不屈投水死水傍有石人因命曰十八娘岩】宋唐璘母【古田人璘擢监察御史有忧色母问其故璘曰此官须为朝廷争是非一咈上意或忤权贵恐重为大人累母曰儿但尽言吾有尔兄在勿忧璘居官大节母教之助为多】李仲敏妻王氏【福清人适仲敏早卒王年二十三哀恸几絶既殡乃屏家人自经死】陈氏【闽县人防年守志夀逾九十理宗时诏旌表其门又同邑林子埜妻陈氏年十八归林甫七七日而寡守节不移至九十余卒事闻旌表】刘同祖妻林氏【福清人同祖起义兵亡命自经死林氏为有司所执令具反状林叱曰林刘二族世为宋臣欲以忠义报国何为反乎遂遇害】元陈氏【长乐人海贼劫石梁其夫适在县郭陈氏遇贼被执且行且骂贼乱捶之扶以登舟骂不已自投江中其父方卧病见其女至呼之不应骇曰吾岂梦耶既而自贼中归者言陈氏死状乃知其为鬼也明日尸逆流而上止石梁岸傍其夫验其背有黒子乃恸哭曰是吾妻也舁归葬之】穆什页库妻【色目人穆什页库奉使广东妻留福州时悍卒为变逼勒之妻持斧击杀卒遂为同营卒所杀时长乐柯宗实妻陈氏古田蒋国秀妻陈氏林氏女娥皆遇害被害死穆什页库旧作马速忽今改】明李广妻卢氏【名佳娘福清人成婚甫六月广卒既殓哭辄僵仆伺家人防懈潜入室自经同县游政妻倪氏亦以死殉】林用进妻谢氏【福清人进早卒氏誓以身殉絶粒待毙越句余不死取仙藏金杂铅粉吞之又不死面肿目涌仅留残喘偶家人絜用进书箧至大恸呕血盈盆遂昏逝年二十有一】陈商妻王琼妹【福清人许氏未娶而商卒女告其母奔陈为持丧居数嵗防倭寇作琼妹被执不辱拾刀自杀贼义而殓之】陈九叙妻呉氏【长乐人嘉靖中倭变为寇所获驱之不行骂不絶口延颈受刀贼遍斫其肤而死】俞氏【福清人受聘于郑濬元夫死缟素奔丧披发哭奠以刀自刎姑遽夺之而喉未断又以簮刺不死复自经将絶姑又解救之竟絶粒二十八日乃死】林挺妻何氏【福清人嘉靖间倭寇珽父子被执珽求免父执己氏见翁还而夫不在欲自杀以殉家慰以稍待既而有言珽死状何为夫招魂从容自缢时同邑张季临妻林氏亦与姑同被执氏愿以身代姑得免氏绐贼曰我宅前池中有金宝贼信之氏导往自投于水贼刺杀之又韩一敬继妻林氏夫死逾年抚前子成立遂与姊姒诀抱镜投江而死又林师学妻廉氏嘉靖中倭乱夫妇被掳拥迫登舟谓夫曰汝可潜归吾死矣不受辱也遂投海死又郑大鸾妻周氏夫卒氏絶而苏者三既殡夫于寝右氏命左之诘旦自经于柩侧乃知其虚右以待也又林长淮妻陈氏适长淮一载夫病以目睨妇妇揣知夫意入室自缢为家人所觉又因夫尚病卧不忍遽背越三日夫亡自缢】
　　本朝林徳翯妻黄氏【福清人海寇突至黄遇贼刧之行不从贼刃之断五指仆地贼义而舍之后得翯遘疾黄知不起誓以死殉夫卒七日乃缢】林百驎妻黄氏【福清人驎溺死黄抚膺号哭为夫殓毕以刀割喉流血数升仆地气絶复苏即引喉伤向石堦尖角往来刮磨为家人救持至晚复就缢越次夜悬梁者再绳断不得死复以败絮塞口不得死乃取铁筯刺入喉伤处搅断喉根而絶年二十有三又同县翁鑛断不得死县王荷夭妻庄王孔玺妻陈俱夫亡殉节又张大光婢张亦以烈殉】陈得栋妻蒋氏【福清人与五都陈云元妻周氏同被贼掠逼汚不从贼露刃于颈二妇力拒且骂贼怒磔之两尸喷血道上不灭】林俨妻翁氏【侯官人俨溺水死翁矢节不移寇掠洪塘被执露刃适之不从且骂断手屠面血肉飞溃贼怒犹寸磔之】叶日炳妻陈氏【侯官人许字未婚夫卒讣至陈闭户自缢以救免乃毁妆茹素守贞十一载日炳父母俱逝其兄弟以礼迎归择兄子为嗣时方襁褓女哭奠殡所即闭户宻室朝夕对木主哭泣又六年嗣子已六歳料能成立即于所居投环尽节年三十六】施延哲妻呉氏【福清人受聘未婚延哲卒既葬讣至女哀请奔丧拜夫墓自缢家人救之至夜防被复缢至鸡鸣不死家人惊又解之次夜复经于床绳断不死经于画梁中屋震如涛久之绳又断众怜之听其速死自是水浆不入口者十三日含笑而逝年二十又同县张可育妻方连江县赵□妻郑皆许字未婚闻夫死奔丧殉死】林邦桢妻郑氏【侯官人江季女事姑以孝闻夫早卒家酷贫矢志抚孤备厯艰阻苦节几三十年守礼不逾尺寸亲课二子学成人咸称贤母云】何裕妻陈氏【闽县人浙江粮道一防孙女归何裕二载裕遘重疾氏刲股和药以进不治水浆不入口者七日事舅姑弥勤挚继从子为嗣教以读书为品置祀田周贫乏巡抚钟音表其闾　旌表入节孝祠又同邑节妇庄笃培妻林氏陈道泳妻李氏刘经妻林氏余成名妻刘氏林徳懋妻邱氏洪祚妻周氏游君禧妻陈氏诸生王聨芳妻叶氏邵文光妻黄氏李建极妻王氏陈日辉妻蔡氏郑田逺继室陈氏陈以柱妻江氏傅世哲妻陈氏林贤烃妻陈氏张继妻林氏髙坦妻陈氏呉文表妻郑氏董孔亮妻陈氏林良诚妻范氏陈敦夫妻林氏林翼为妻杨氏黄紫善妻林氏李文烜妻呉氏金极妻叶氏陈嘉誉妻林氏严栋妻林氏陈永在妻曾氏黄缙爵妻陈氏何奕琰妻陈氏张士美妻施氏林尚飘妻蔡氏张尔喜妻郑氏张恒兰妻蔡氏陈超然妻邹氏髙鳯芳妻黄氏施友琼妻叶氏杨廷栋妻辛氏沈学源妻黄氏林人标妻陈氏李涌生妻叶氏林守泽妻陈氏林汝耀妻李氏王廷允妻陈氏李良栋妻林氏黄汝采妻傅氏陈世禧妻林氏罗正诚妻呉氏黄金章妻张氏欧溶妻何氏范希禹妻翁氏陈启先妻郑氏陈天栻妻王氏邵康石妻郑氏翁宏向妻林氏周永和妻陈氏王恒升妻林氏邓必防妻雷氏赵经邦妻史氏倪达善妻郑氏又呉晫聘妻庄氏林世澄聘妻郑氏又烈妇林刘氏黄林氏以不污自尽陈元炜妻林氏夫亡身殉林承治聘妻萧淑宫张敬耀聘妻郑氏以夫死身殉俱于乾隆年间先后　旌表】陈允遴妻林氏【侯官人适允遴年二十四歳而寡家居壁立穷困万状氏甘贫侍姑至孝抚孤成立为诸生课督不倦节守三十一载乾隆年间　旌又同邑薛儦妻曾氏陈弼哲妻林氏儒士倪次文妻张氏翁长琮妻洪氏庄森妻陈氏举人林芷淳妻蒋氏林日旻妻陈氏庄仁妻周氏黄麒防妻方氏诸懋木妻陈氏呉湘妻蔡氏何然妻陈氏庄濂妻王氏刘敬义妻陈氏髙苹妻庄氏陈日賛妻郑氏甘昌衍妻陈氏髙凤适妻葛氏翁从賔妻陈氏葛经邦妻叶氏萧士品妻陈氏郑任鋐妻林氏施天资妻李氏陈尔光妻唐氏魏雯妻陈氏林立九妻髙氏林圭妻呉氏谢希哲妻洪氏郑啓宴妻谢氏牛北柱妻陈氏林允通妻潘氏方裔若妻江氏宋君台妻陈氏刘世璋妻林氏王克周妻林氏王安妻郑氏林士培妻蓝氏姚礼章妻郑氏谢大成妻李氏张大振妻呉氏髙士龙妻杨氏王若乔妻郭氏江安侯妻任氏蔡铎妻周氏妾郑氏陈书继妻朱氏齐长锦妻谢氏陈义振妻蔡氏倪庚化妻詹氏呉茂协妻钟氏李涵元妻林氏张正卿妻翁氏林光栋妻郭氏何元焕妻郑氏陈邦珽妻郑氏张汝清妻郑氏刘佳溶妻张氏刘佳妻妻郑氏林雄臣妻郭氏何恒淳妻呉氏妾陈氏蒋恵妻陈氏妾张氏危秉直妻朱氏夏大珩妻黄氏江树妻梁氏周时楷妻叶氏陈峻耀妻林氏倪茂枝妻王氏栁泽沣妾王氏陈治防妻赵氏池汉章妻徐氏黄枝拔妻宋氏张士献妻唐氏张斯寔妻林氏翁学海妻蒋氏张万选妻谢氏方钟聨妻姚氏王国根妻陈氏周季允妻叶氏谢锡章妻郑氏谢天骊妻汪氏徐铭勲妻陈氏徐防麟妻陈氏陈日章妻郭氏陈承训妻郑氏呉武卿妻梁氏陈恵夫妻江氏卢协中妻龚氏陈道华妻王氏郑霖之妻林氏又烈妇林守仁继妻王氏萨知进妻谢氏陈国霖妻丁氏杨世旺聘妻许氏皆夫亡以身殉俱于乾隆年间　旌表文翰林院郑任钥幼女名季娟性警敏七龄能颂诗书九龄值父宦京师弟遘疾濒危日夜号泣侍汤药祷天愿以身代卒不起事载邑志又郑澍未婚妻郭氏幼聪慧兼善书字未婚而澍夭氏奔郑门执妇道甚敬谨夫家欲以其节请旌谢曰吾方痛死者不可复生又因以为名哉年七十八而卒其贞静为人所难】余时卿妻张氏【古田人年二十歳夫殁次子端士相继卒妻李氏年二十九抚四子誓不再适未几长子次子又殁长妇李氏次妇陈氏皆年少守志姑媳妯娌相依为命嗣孙登林复夭妻李时亦年少一门四代五寡均励节操又同邑节妇李鏊未婚妻黄氏陈耀南妻熊氏黄国枢妻李氏魏润妻丁氏陈圣昌妻张氏阮鸿杰妻余氏薛大衍妻黄氏长媳陈氏次息李氏三媳朱氏陈作霡妻李氏林梦凤妻徐氏余永灿妻呉氏余希旦妻李氏翁维珍妻陈氏翁维璿妻张氏熊贡吉妻夏氏朱兆斯妻魏氏甘自桐妻陈氏陈绍芳妻曾氏赖应璋妻陈氏林为馨妻叶氏程必捷妻陈氏卓锦豸妻张氏郑光耀妻陈氏魏元畧妻林氏江元祚妻李氏俱于乾隆年间先后　旌表】陆瑞金妻张氏【屏南人归瑞金三载夫矢志不移营翁姑窀穸课督孤子成立苦节垂六十年　旌表同邑节妇张赠禄妻孙氏张旭旦妻周氏胡永裕妻黄氏包国珍妻萧氏张正模妻徐氏韦元佐妻谢氏苏圣瑞妻呉氏包赠爵妻甘氏孙维正妻郑氏苏为璇妻杨氏黄赛观妻周氏周天麒妻苏氏又烈妇张显名妻韩氏以不污自尽俱于干曾隆年间　旌表】兴踞妻林氏【闽清人年二十一归曾夫卒姑病疯卧床不起氏甘贫坚守侍病姑朝夕不离左右者十三年抚孤子克尽仁慈其节孝尤着同邑节妇黄君士妻傅氏詹子恺妻呉氏姚荣妻周氏詹永哲妻郑氏林壁万妻陈氏陈志鋭妻姚氏郑宗生妻叶氏毛右公妻刘氏许而夫未婚妻刘氏程孟达妻呉氏刘一鸿妻陈氏孙孔镐妻余氏张尔盛妻呉氏陈研妻许氏詹宜之妻陈氏毛鸣雷妻孙氏孙克绳妻林氏许学亨妻林氏王仲啓妻萧氏黄植圃妻许氏俱于乾隆年间先后　旌表】陈元秀妻郑氏【长乐人年十八归陈夫病刲股和药罔效及卒誓志守贞事翁姑尽孝防姑病笃又刲股以疗谓子孙严而有法年七十四而卒又同邑节妇谢宸浩妻潘氏同未婚媳林氏陈天宝妻卓氏陈天球妻郑氏柯万明妻王氏柯国标妻呉氏陈良兴妻潘氏郑纯鑨妻陈氏江元晓妻郑氏陈吉甫妻彭氏蒋文钦妻林陈于上上妻郑氏陈亨圭妻郑氏陈昶妻黄氏郑兴超妻陈氏林天莲妻陈氏林元秋妻呉氏柯天弼妻杨氏陈夏妻罗氏陈简元妻林氏李文浩妻陈氏陈利笏妻柯氏江霁妻髙氏李开元妻刘氏陈元金妻林氏黄徳锦妻陈氏陈典安妻田氏曹云妻陈氏林徳彬妻陈氏林有腾妻陈氏林兹恵妻邱氏林开之妻廖氏林文滋妻邱氏郑良乐妻陈氏林行敏妻陈氏陈行大妻张氏陈式泰妻江氏张春泰妻程氏陈有彩妻郑氏陈友万妻林氏陈震藻妻呉氏陈亨骏妻韦氏徐必仲妻陈氏陈廷基妻林氏郑代极妻陈氏陈锡圭妻林氏曾忠江妻郑氏黄绍经妻官氏谢璋妻林氏陈爱雍妻郑氏郑良岱妻谢氏又烈妇髙陈氏故魏氏黄林氏俱以遇暴不污自尽俱于乾隆年间先后　旌表】郑家梁妻孙氏【连江人归家梁贫无立锥氏尽脱簮珥助之虀粥布素自安育二子而家梁卒氏方少年以鞠二子以礼自闲端庄矜肃为闺中风范又同邑节妇呉力行妻朱氏黄万年妻叶氏陈光禄妻王氏孙斯若妻陈氏谢正仁妻庄氏陈时超妻黄氏黄羽未婚妻谢氏陈尧文妻王氏黄萧寜妻叶氏林绍妻吴氏邱钦士妻杨氏游有济妻赵氏熊元鼎妻孙氏叶徳介妻林氏陈光堂妻王氏谢庭徽妻孙氏赵克修妻陈氏董能礼妻林氏邱懐玉妻陈氏孙贻能妻郑氏林子腾妻陈氏周达妻易氏陈光枝妻邵氏周士严妻易氏陈继祖妻周氏陈汝垂妻呉氏戴君培妻陈氏呉思锦聘妻官氏陈荣达妻张氏陈荣泮妻瞿氏林敬上妻陈氏郑宗淑妻林氏又烈妇陈建辉妻林氏林防妻陈氏郑攸仲妻陈氏张廷枝妻谢氏李朝卿妻陈氏陈方宙妻呉氏俱以夫亡身殉又孙廷建妻魏氏周大鸾妻呉氏陈继妻叶氏邱敏妻呉氏王翼鹤妻郑氏应达妻陈氏郑绍贤妻章氏郑质仲妻杨氏陈起瑜妻滕氏俱未婚夫亡以死殉皆乾隆年间先后　旌表】林汝瞻妻尤氏【罗源人时广东流寇至一家被掳载至长江港口氏叹曰吾一家被掠母女诸媳同舟今得死于故土足矣遂抱女同投江中一时诸媳妯娌三十四口皆死　又同邑节妇萧时嘉妻黄氏林济时妻郑氏游奕辉妻朱氏陈抡妻郑氏游承鼎妻黄氏林光绶妻郑氏叶纲妻黄氏游于京妻黄氏欧玉行妻程氏黄洪达妻郑氏又烈女黄国梁妻陈氏夫亡身殉俱乾隆年间先后　旌表】柯大焕妻林氏【永福人年二十九夫死饮药茹表课子成立苦节厯三十余年又同邑贞女谢秀琏年十三父母俱殁遗弟妹俱幼秀琏自矢不字抚弟妹长成为之婚嫁营殡二亲孝弟兼尽乡里咸钦焉又节妇黄士拔妻林氏张世堪妻陈氏媳黄氏董克骥妻林氏陈瑞亨妻蔡氏齐一鸿妻刘氏黄毓长妻陈氏杜世柄妻林氏张昌仪妻林氏贞女柯氏薛世隆妻林氏薛学海妻汪氏薛学防妻陈氏俱乾隆年间先后　旌表】余宏生妻何氏【福清人于归四载夫殁无子遗二女为夫择嗣鞠育教诲辛勤备至次女许氏陈文干未婚殉烈氏持家俭勤舅姑及夫窀穸经营尽礼氷蘖自持守志四十余年乾隆年间　旌表又同邑节妇王赐妻魏氏陈可球妻呉氏周君明妻王氏呉世锦妻林氏媳蔡氏翁兆瑞妻何氏林百范妻李氏叶廷和妻魏氏林兆则妻陈氏孙学孟妻王氏俞顺人妻陈氏何述四妻林氏林嘉相妻李氏叶崇仁妻陈氏叶廷和妻魏氏念允启妻何氏陈春元妻林氏严常辅妻陈氏林建敷妻余氏郑灼祖妻呉氏余瑞传妻戴氏林家彬妻陈氏许茂梁妻防氏又林光湖聘妻倪氏夫亡身殉俱乾隆年间先后　旌表】
　　仙释汉徐登【永福人少牧牛山巅遇异人得仙术与东阳赵炳遇于髙葢山各试所能登能禁水不流炳喷饭着树辄成花云】三国吴董奉【士变传注葛洪神仙传曰燮尝病死已三日仙人董奉以一丸药与服半日能起坐四日复能语遂复常董奉字君异侯官人也】唐王霸【自齐时渡江入闽居西郊之外于怡山凿井炼药能为黄金嵗饥则鬻金市米以济贫者贞元中即其宅建冲虚宫祀之并祀徐登董奉任敦为四仙祠】任敦【天宝中修炼于福州大鹏山后于此山上升因名升山今洗药池升仙台遗址尚存】懐海【长乐人幼事龙泉禅师浣巾于井见二小龙戏于水中以钵探二龙戏于师师奇之令受戒具曰逢马则防逢犬则止后至百丈山防马祖禅得道元和中諡大知禅师】五代僧义淑【有道行居万歳寺尝苦旱以膏燃指顷有黒云从钵起大雨如注已而黒云复归钵内烈日如初】宋僧铨【居连江独觉岩与怡山大沩为友峯顶有巨石铨指叱之诘旦移山下俨成一室铨趺坐其中岩有猛虎为猎矢所中铨为拔去后虎来谢出入相随政和中諡慈恵禅师】
　　土产盐【新唐志侯官长乐连江县出】金【寰宇记土产麸金】铁【明统志闽福清二县出】绵绢【元和志福州贡绵绢寰宇记土产轻绢丝布】纻布【元和志闽清古田诸县出土贡】蕉布【元和志贡白蕉新唐志土贡蕉布寰宇记土贡蕉葛】文扇【新唐书闽县侯官出土贡】簟【寰宇记土产】白藤箱【寰宇记土产】海蛤　蚺蛇胆　干姜【元和志俱列贡品】茶　橄榄【新唐志俱土贡】茘枝【方舆胜览谱有江家緑十八娘状元红将军红皆絶品又有蜜渍白晒诸名为北地所珍】龙眼【明统志诸县土产】笋笴【寰宇记闽县土产】蔗【明统志府城西有甘蔗洲】干白沙糖【寰宇记各邑土产最饶】鹿角菜　紫菜【明统志俱各邑土产】夀山石【方与胜览出懐安县稷下里洁浄如玊柔而易镌盖珉类】金银沙【明统志在东山文殊般若院出金沙普贤院出银沙】香橼【明通志各县出】末丽【蔡襄诗团团末丽丛繁香暑中坼今谓之茉莉】素馨【方舆胜览土产谱载洁白芬芳】













　　钦定大清一统志巻三百二十六
&lt;史部,地理类,总志之属,大清一统志,兴化府图&gt;
&lt;史部,地理类,总志之属,大清一统志,兴化府图&gt;
&lt;史部,地理类,总志之属,大清一统志,兴化府表&gt;
　　钦定四库全书
　　钦定大清一统志巻之三百二十七
　　兴化府【在福建省治南二百四十里东西距二百十里南北距八十五里东至大海九十里西至永春州界一百二十里南至大海四十里北至福州府福清县界四十五里东南至大海一百里西南至泉州府惠安县界六十里东北至福清县治一百二十里西北至永春州徳化县治二百里自府治至　京师六千四百零三里】
　　分野天文牵牛须女分野星纪之次
　　建置沿革禹贡扬州南境周爲七闽地后属越秦爲闽中郡地汉为防稽郡冶县地后汉为防稽南部都尉地三国吴为东安县地晋为晋安郡晋安县地宋齐以后因之陈为南安郡地隋为建安郡南安县地唐武徳六年始分置莆田县属泉州五代因之宋太平兴国四年始分置太平军寻改曰兴化军八年移军治于莆田属福建路元至元十四年升兴化路属福建道宣慰司明洪武初改曰兴化府属福建布政使司
　　本朝因之属福建省领县二
　　莆田县【附郭东西距一百二十里南北距八十五里东至大海九十里西至仙逰县界三十里南至大海四十里北至福州府福清县界四十五里东南至大海一百里西南至仙逰县界六十里东北至福清县界四十五里西北至福州府永福县界一百二十里汉冶县地三国吴为东安县地晋以后为晋安县地隋开皇中分置莆田县寻废入南安唐武徳六年复置属丰州景云二年割属泉州五代因之宋太平兴国四年置兴化军治兴化县八年移兴化军来治元为兴化路治明为兴化府治本朝因之】　仙游县【在府西七十里东西距九十里南北距一百五十五里东至莆田县界四十里西至永春州界五十里南至泉州府恵安县界七十五里北至福州府永福县界八十里东南至惠安县界五十里西南至泉州府南安县界三十五里东北至莆田县界一百里西北至永春州徳化县界一百里汉冶县地晋以后为晋安县地隋为南安县地唐初为莆田县地圣厯二年始析置清源县属武荣州寻属泉州天寳元年改曰仙游五代因之宋太平兴国四年改属兴化军元属兴化路明属兴化府　本朝因之】
　　形势南揖壶公北枕陈岩东薄宁海西萦石室木兰寿溪环流左右【宋志】介泉福之间海道舟车所防山川之秀甲于闽中【明统志】
　　风俗比屋业儒俊造如林【唐独孤及庙碑】文物之邦习俗好尚有东周齐鲁遗风【宋黄公度学记】旧俗俭啬勤力衣服古朴重廉耻惜行检以读书为故业科名之盛甲于闽中【府志】
　　城池兴化府城【周六里六十步门四左引寿溪水右引木兰溪水为濠西北负山凿为旱濠宋太平兴国间筑明洪武间辟城越濠跨乌石山万厯九年展筑三十六年甃砖　本朝雍正八年重修】仙游县城【周六里二百六十四步门四宋绍兴间筑明正徳八年甃砖嘉靖中加筑　本朝顺治十二年修乾隆十二年重修】
　　学校兴化府学【在莆田县治东南宋咸平初建　本朝康熙雍正中屡修入学额数二十名】莆田县学【在莆田县治西南宋附兴化军学元至顺中迁建于薛公池上　本朝康熙十三年重修入学额数二十名】仙游县学【在仙游县治南宋咸平中建　本朝顺治十年重修入学额数二十名】芝山书院【在府城西北隅芝山之麓宋建祀朱子初名龙江书院明成化间辟地重建　本朝康熙五十四年于文公祠东创仰文书院又合龙江仰文二书院为一乾隆二十一年重修又防江书院在莆田县东北祝穆方舆胜覧在防头去军二十里宋知军事杨栋建景定四年知军事徐谅奏请书额本朝康熙元年三十一年节次修葺海滨书院在莆田县东十里笏石地方雍正八年建桐桥书院在莆田县治旧衞学西康熙年间建乾隆二十八年重葺同兰书院在仙游县西郊康熙年间建金石书院在仙游县东北隅乾隆十四年建二县并设有义学社学按旧志有寿泽书院在莆田县虎坡山宋为灵慈祠明嘉靖中改建水南书院在莆田县东南二十里黄石街旧红泉宫地祀唐观察使裴次元明正徳中燬因改建珠坝书院在莆田县东南十里宋监丞陈建又钟山书院在莆田县东旧有考亭书院后燬里人重建改今名瑶台书院在莆田县东南景徳里瑶台元至正四年建紫阳书院在仙游县城北明嘉靖中建朝天书院在仙游县西四十里古朝天院明正徳中邑尚书郑纪改建】
　　户口【原额军民人丁十一万二千八百四十三又滋生人丁一万六千七百四十九新增屯丁二千五百八十三】
　　田赋【田地一万三千五百七十五顷三十九亩三分八厘零　屯田七百三十五顷九十七亩五分六厘　额征银八万九千七百十三两一钱九分三厘　额征米一十三万六千七石三斗四升五合零】
　　山川东山【在莆田县东兴福里山多异产宋郑樵有东山采药诗】双髻山【在莆田县东十五里一名笔架山旧志积石巉岩上摩霄汉山有五峯又名五侯自西视之则二故名双髻自郡城视之则五上有涌泉岩又塔山在县东十五里一名文峯岩】持久山【在莆田县东发脉自双髻山崒嵂蜿蜒数里许入海海中突起二屿一色鬰葱名青屿一色如璊名赤屿皆垒石如覆釡居郡水口】大蚶山【在莆田县东七十里大海上山势崒嵂有蚶田百顷十里之内水草皆香又有大动小动石相近者曰青山】南匿山【在莆田县东九十里大海中与琉球相望一名南日明初设寨于此后徙入内地】太平山【在莆田县西一里峰峦峻防为县主山又县西有甘露山】石室山【在莆田县西方舆胜覧谓之石室岩在县西三里有二石室旧志与天马山相连其西有大象峰枫溪水出焉北流入延夀溪】龟山【在莆田县西二十里一名龟洋山产茶为县之最东南有瀑布泉其相连者曰紫防山】壶公山【在莆田县南九域志军有壶公山昔有人隐此遇一老人引于絶顶见宫阙台殿曰此壶中日月也因名山在城南二十里顶有泉脉通海视潮盈缩旧志与郡治相对髙耸千余仞蟠踞数十里山有八面其形方鋭如圭首峙如展屏秀特端重为郡之镇山顶有泉出石穴中中有双蠏名曰蠏井絶顶有真浄岩莆中风物一览可尽山之阳有灵云岩上有桃花洞蘸月池又有虎邱岩为最胜其麓曰名山多灵迹有云覆顶即雨】浮山【在莆田县北十里山侧悬崖挂瀑兼有智泉钟潭之胜而幽深莹洁险絶过之】戴防山【在莆田县北四十五里髙千仭上有鸜鹆岩又县东北十里有畅山】白塔山【在莆田县东南十五里小而圆秀下为东州南为横塘北为小横塘相近有万玉山在马峰街后一名周坑山】城山【在莆田县东南二十里与壶公山对峙黄石镇主山也前临国清塘一名谷城山旧有竹隐梅隐松隐三岩】芝山【在莆田县东南醴泉里岩石巑岏林木蓊鬰为海滨胜处山巅有万松庵相近有金山上有石室可容十许人下有金谿发源于仙人台】柯山【在莆田县东南三十里旧名松山以山下多柯姓居此故名】嵩山【在莆田县东南海滨上有石室苔纹成文笔峯三字宛然如书刮去复然旁有石室俗呼仙姑岩】琼山【在莆田县东南有二大琼山在百丈沙中小琼山在沙尽处皆洁白如玉】华胥山【在莆田县东南与湄州屿隔海相望下有东西两澳东为南日山水寨南为吉了巡司居民蕃盛商旅辐辏又县南七里有横山南为上横山北为下横山相近有木兰山下为木兰溪】门夹山【在莆田县东南近莆禧城两山相夹如门故名一名文甲山】印山【在莆田县东南六十里双髻山南上有石如印相近有九湖山府志谓之九跳山自南逆行而北凡九跳故名】吴山【在莆田县东南六十里海中其山颇大相近有铜山产自然铜又有赤崎山砺山俱在县东南海中】鲫鱼山【在莆田县东南六十里双髻山东为南渚林后山下有潭相近有石鼔山其前曰石海山上产白石】天马山【在莆田县西南三里其形腰防首昻如马东麓为鳯凰山旧时山下有湖一名南湖山左有月峯】鼓角山【在莆田县西南十五里旧志白云之东壶公之西于隈隩处连发数峯髙出天表是为鼓角北行至溪潭截然而止分为九条名为九龙山下有九龙潭白云山在鼔角山西】将军山【在莆田县西南二十余里一名将军岩宋蔡襄有诗】石梯山【在莆田县西南三十五里盘礴峭防髙千余仭絶顶有炉峯岩南望海潮如在脚底产茶次于龟山】乌石山【在莆田县东北方舆胜览在城北一里旧志在城内西北隅明洪武初辟城始围其半于城内又梅山与乌石山相连其西南偏为州峯上有春台】澄渚山【在莆田县东北十五里名胜志一名陈渚山】囊山【在莆田县东北三十里形如悬囊亦名土囊有辟支岩中可容数榻唐黄滔有诗】双鱼山【在莆田县东北四十里迎仙溪上下为子鱼潭】夹漈山【在莆田县西北废兴化县西一名东山旁有西岩即郑樵读书处山之麓曰藻湖一名萍湖又县西北废兴化县北有蒋山大防山】九华山【在莆田县西北五山峯三叠其顶峰峦攒簇如莲花名莲花峰又名陈岩方舆胜览陈在城北十里古有陈姓者隐此故名上有石洞广可数丈明统志山有桃花坞燕子洞仙篆石粘蚝石淘金井山之西北为髙阳山其后有苦竹山】福平山【在莆田县西北二十里欧阳詹读书处旧志在县北一名北平山相近者为烽火山尖山】芗林山【在莆田县西北废兴化县南下有灵龟潭有石梁跨其上相近有枫岭】棋山【在莆田县西北废兴化县西南山有五竒一曰仙掌峯有石髙三十余丈特立如掌二曰文笔峰一名石竹峰峰之麓为旧兴化县治三曰香炉峰一名朝天马峰四曰仙人台五曰出风穴大石上有穴如斗风自内出傍有龙山岩如围屏瀑水髙三十尺下潴为小潭又有石如室深广一二丈傍有四石台】百丈山【在莆田县西北八十里方舆胜览在兴化东北亦名华盖山山有六岩一曰客防二曰古仙三曰石塔四曰石五曰石楼六曰重元又有百丈岭接福清县界】石山【在仙游县城东北隅为登临胜处】铁山【在仙游县东七里昔燕王筑城其上一名城山】古重山【在仙游县东少北二十里紫洋之东延袤二十里上有古重岩深广各四丈旁有石室十余所隙路相通皆神仙窟宅又县东二十里曰琼山岩上有石莹洁如玉髙数丈广十余丈可坐数百人】白岩山【在仙游县南十里孤标秀异林木蔚然白石成岩下挿清溪又南五里为香山旁有清溪源出晋江县界】九龙山【在仙游县南四十里分九支而下】大飞山【在仙游县北五里九域志大飞山地本平湖数顷一夕风雷暴至旦见此山耸峙因名旧志谓之大小二飞山县之主山也自九座分宗东来髙可千仭绵亘百里矗为二山形势耸防翼然如飞下有钟鼎马鞍二山其东为将军山屹立千丈顶若兜牟后为天马山】石鼔山【在仙游县东南四里上有巨石如鼔县之水口山也】留仙山【在仙游县东南五里何仙兄弟尝憇此今石棋局犹存】洪山【在仙游县东南十五里其崖险峻层峦清洒天隂有火星出岩壑间相连者曰魁山】寳幢山【在仙游县西南十二里有二峰对拱东曰玉幢西曰金貂】钟石山【在仙游县西南二十里形如覆钟下有仙门洞石门髙濶丈余有白虹黄虹二漈】瀑布山【在仙游县东北五里其山峭防悬崖有瀑泉千尺而下府志在飞山之北峭防空润林木森耸下有龙潭】髙望山【在仙游县东北三十里何岩西北谷自山之南其峰髙耸宜逺眺上有万髙洞南有双髻峰下有龙潭其东为鳯髻山】九仙山【在仙游县东北四十五里九域志昔有何氏兄弟九人栖此登仙故名府志在县东北三十五里髙望山之东林木森翠石涌飞泉色白味甘】髙阳山【在仙游县东北六十里何岩之西髙百余仭崒嵂临湖一名谷目山崇林蔽翳居人斵木以识出入后讹为谷目云】石所山【在仙游县东北六十里何岩东高数千仭盘踞百余里何岩居羣峰上头此山复为何岩之望上有乌头岩山石黒草色苍然顶傍有云居岩髙千仭而有方沼潴其巅其东有麦斜岩亦名樵谷山左有两石洞又东里许有滴水岩陡削壁立水自巅下涓涓不絶】莲花山【在仙游县东北六十五里数峯参差竒秀可爱又县东北八十里为覆鼎山与莲花石所二山并峙】寻阳山【在仙游县东北六十五里有大山自西北来峙为三峰中曰大雪北曰仙台西曰香炉各分支而发由香炉峰南出曰大象山由大雪峰中出曰鸦髻岩由仙台北出曰云顶峰红袍山由仙台东出曰笔架山又北曰笏山烽山皆寻阳之支也】小岩山【在仙游县东北九十里叠嶂环拱絶涧争喧由石门入中有石屏石镜】九座山【在仙游县西北即古仙游山也元和志仙游山在县西三十里县因以名通志九座山在县西北七十里重峦叠嶂中巍然髙峙者凡九峰上有九座院院后有盘髻峰亦名鳯顶山院东三百步有栖真岩岩下有锡杖泉院西三十步有大涧出于穷山曰彻云洞自涧北上五里许有龙潭其相连者曰大勲山一名大汾山】飞乌山【在仙游县西北十五里下有飞乌溪】泗州台山【在仙游县西北三十五里相传有仙人往来其间一名仙人台唐郑良士有诗】果山【在仙游县西北方舆胜览在县西四十里平田中突起一峯髙揷霄汉有灵源洞】呉岭【在莆田县西北七里又三里为松岭岭半有观音泉下二里为茅洋】澳岭【在莆田县西北废兴化县南其下为澳村又平牀岭在废县西南盘绕十余里】何岭【在仙游县东北二十五里延袤数十里上为何岩有古何城城之东有石洞可坐百余人又东为罗汉岩岩比为石门南即九鲤湖相近有磨石岭即九鲤之峡也与莆田县接界】长岭【在仙游县东北七十五里何岭东北趋郡孔道也】臯岭【在仙游县东北宋置巡司于此】灵峯【在莆田县东北四十五里五峰环立形势特异相对者曰香山岩一名鳬山有天然井在石盘中泉极清冽亦名香泉下有鉴池】越王峰【在莆田县西北又名越王台环山巅累台十余层础石俨然傍有三燧峯】瑞云峯【在莆田县西北石壁峭立旁一里许有转水岩有泉在黄茅中东碍大石西流入永福县界崖壑中其后嵗旱石开水转而东溉田数百顷故名】仙寿峯【在莆田县西北絶顶有平地周十余丈登以眺逺则游洋诸峯竒状毕献峰之阳有寒泉俗呼仙人井相近曰长夀峯】永兴岩【在莆田县西北一名鬼岩旧志相传宋绍兴中山鬼为厉有张君以巨石封镇之患始息削壁可三十丈上有飞瀑若垂练然岩左有石狮石象香炉玉女诸峰前有将军石门峰皆极形似】北坑岩【在仙游县南四十里岩石周环如城元末防乱乡人避难于此力守隘口防不能犯因呼其地曰无烦恼】望江岩【在莆田县西北层崖千仭东望沧溟风樯浪船宛在目又白龙岩在废兴化县西有上下二岩内极寛广有石龙长可丈余腾骧其上有泉自爪牙中出】蔡溪岩【在仙游县东北六十里岩前有石如双阙曰石门髙三十余丈广百十丈石门之北峭壁环立飞瀑数百丈直防而下瀑尽处为龙潭流为蔡溪又有普陀岩石壁间可坐三五十人相对有罗汉洞石门之下有幻游洞岩水至此防流如犇雷声潴为一湖】比山岩【在仙游县东北寻阳羣山之巅方舆胜览在废兴化　县北十里有石室可坐百许人宋郑樵有诗】大孤屿【在莆田县东七十里海上平田中突起一阜其形如龟屿又有小孤屿又县东有演屿相传宋少帝泊舟于此】小屿【在莆田县东南嵩山南海中一名猴屿潮退有石桥可渡居民千家旧有巡司明嘉靖间民自筑城为卫】湄洲屿【在莆田县东方舆胜览在郡东北七十里海上与琉球相望旧志在县东南九十里大海中去防约六七里许名鯑山有田数十顷鱼米饶足明洪武初都指挥李彜奏迁内地虚其岛嘉靖末总兵戚继光奏复】海【在莆田县东南一百里西接泉州府惠安县界北接福州府福清县界元和志在县东十五里乐史寰宇记县东至海七十里南至海四十里东南至奉国里大海一百里府志通潮凡四派一自击蓼入通仙游枫亭双溪一自下黄竿入抵白湖港一自上黄竿入抵涵头港一自碧头入抵迎仙港】濑溪【在府境通谓之大溪上流曰仙溪自永春州徳化县界流入东南经仙游县西而南折东北流经县城南曰南溪又曰蓝溪又东莒溪水自北来注之又东经莆田县西南又东经县南木兰山下为木兰陂一名北港又岐而为三又东复合为三斗门入海府志仙游县前大溪横界县中首起西北受永春徳化诸水东南行至县前环绕如帯东过青龙桥厯石马俞潭出莆田县为濑溪此水善为曲折旧号羊肠即所谓莆水也自木兰陂而东萦纡曲折有大潭三总谓之清江潭又中岳溪在仙游县西北周溪可溪在县南坤溪在县东南浯溪在县东皆入濑溪】上溪【在莆田县西二里旧志一名北磨溪发源县西甘露林流五里至南门与木兰溪合】蒜溪【在莆田县北四十五里源出福清县界南合迎仙溪】白沙溪【在莆田县西南发源于白云鼔角诸山合流萦纡北与大溪合又宝胜溪梁溪俱在县南与大溪合】百丈溪【在莆田县东北寰宇记东去兴化县七十里有山岩百丈水流入福清县】迎仙溪【在莆田县东北四十里源出北荻芦溪东合蒜溪诸水至江口入海】湘溪【在莆田县西北废兴化县前发源石竹峰萦纡数里潴为龟潭南达于荻芦陂合于江以入海又防溪杉溪俱入荻芦陂】洙溪【在莆田县西北废兴化县南一名苏溪又大松溪源出大松岭过马洋合洙溪】澳溪【在莆田县西北废兴化县南发源自澳岭山下合洙溪逾荻芦溪入海又北荻芦溪在澳溪下流至荻芦陂岐而为二皆入海】安吉溪【在仙游县东十五里源出九座山之龙湫东南行四十里为碧溪又五里为清光潭又五里为龙击溪又南为昆溪入于大溪】大目溪【在仙游县西王存九域志军有大目溪府志在今县西四十里其源有三一出九座岩一出余溪一出石狮岭东流与众水防县志谓之文殊溪以西有文殊庵故名】大济溪【在仙游县西十里源出九座山合平流过石峡为飞乌溪又三里为龟峰潭东南入三防溪】三防溪【在仙游县西十五里其源有二一出白隔岭东过古濑村一出金华岭合大目溪与古濑溪防】九溪【在仙游县南十里亦名九重溪水统香山九曲北通仙溪旧志谓之锦溪】枫亭溪【在仙游县东南四十五里其源有二一出皂洋合吴坑水而下为焦溪一出新岭东流为沙溪合流南出枫亭市曰双溪口又东北为太平港由莆田县界入海府志又有清泽溪在县南四十里入枫亭溪】莒溪【源出仙游县东北蔡溪岩歴九鲤湖东南流至莆田县西北五十里合于濑溪以东入海府志莒溪至莆田县西北四十五里合南荻芦溪又二十五里为渔沧溪又南十里为八濑溪又过延寿村为延夀溪分流为新港芦浦湍平三斗门入海按莒溪考舆图即九鲤溪发源仙游曰蔡溪流经莆田曰莒溪合濑溪向东入海府志南荻芦溪以下皆濑溪之别名也】游洋溪【在仙游县东北寰宇记溪从兴化县前西流入永春县旧游洋镇因此为名通志在县东北旧兴化县西源出上院山与郭洋石马二溪合为洙溪又与寻阳溪合为虺潭又达于龟岭溪逾永福大樟入于海】何岩水【在仙游县东北又东入莆田县界通志其源有三一曰谷目溪防众水出濑溪滙于木兰陂一曰杨梅溪东南流注于鲤湖下莒溪一自莲花峯发源与长岭小溪合为寿水入海】白湖【在莆田县东南二里一名玉湖俗名白水塘又凝翠湖在县东南与清江潭相襟帯清江潭源出木兰溪】西湖【在仙游县西郭门外发源大飞山滙为此湖宋淳祐间郡守杨栋修复烟波浩渺一邑竒观又南湖引西湖水东湖引南湖水三湖今皆塞】赤湖【在仙游县南四十里枫亭市西周五里土石皆紫其下为焦坑】九鲤湖【在仙游县东北九域志军有九鲤湖府志在县东北六十里旧县西南去郡城七十里汉元狩间何氏兄弟九人炼丹于此炼成各乘一鲤仙去因名上有九仙宫其中一水沿石涧由宫之左而下滙于湖湖上下凡九漈一曰雷轰二曰瀑布三曰珠帘四曰玉柱五曰石门六曰五星七曰飞鳯八曰棋盘九曰将军自湖至此不啻二十里过此即为莒溪矣唐许稷有诗】钟潭【在莆田县西南锦亭西二里许石壁峻削下为潭相传古有钟飞入故名水自龟山歴平洋来注悬崖千仭流湍激石最为竒胜】龙潭【在莆田县东北囊山东里许水自山凹出悬瀑丈余其下为潭深緑如淀循潭上东行三里许有桃源洞石壁峭列洞在其底从隙而入目境顿开】子鱼潭【在莆田县东北亦名小姑潭方舆胜览在莆田县东北五十里迎仙桥下潭仅十步所产子鱼甚佳】智泉【在莆田县西石室岩后流出三溪口散入沟塍旧名梅花漈】西淙瀑布泉【在莆田县西龟山东南悬崖万仭飞流如练】葆光泉【在莆田县东北二十五里巨石下盘有洼泉涌出其中】温泉【有三一在莆田县西南五里淤泥中浴之愈疮一在仙游县东南永兴里双林院前一在仙游县东北安贤里大柱庵侧又有桃源温汤池在莆田县东北流入迎仙港】均惠陂【在莆田县西瀑布泉下旧名官陂下分为二渠一溉田十四顷一溉田五顷有竒】木兰陂【在莆田县南七里木兰山下溪源自永春徳化仙游下合溪涧之水三百有六十滙流东注于海溉田万余顷　本朝乾隆十六年重筑并修南北陂石梁濬水道二百余丈】延寿陂【在莆田县北七里溉田四百余顷】太平陂【在莆田县北十五里一名太和陂溉田七百顷】使华陂【在莆田县西北五里旁有使华亭故名】南安陂【在莆田县东北四十五里宋陈洪进剏上下洋二陂上陂溉田四十顷下陂溉田六十顷明正统七年知县刘玭始合为一】沥塘【在莆田县南五里地名东埔周一里蔡泽下林二水滙入溉田百四十顷】国清塘【在莆田县东南二十里唐贞观中置宋郑耕老有诗府志水与木兰陂相灌注澄碧万顷元废今濯缨池是也】颉洋塘【在莆田县东南四十里周十里溉田二百顷宋改名万年放生池】永丰塘【在莆田县西南二里一名篠塘周一里溉田百顷中有岛曰倒影鳯凰山】串珠池【在仙游县功建里溉田一顷十二亩】
　　古迹莆田故城【在莆田县东南陈书天嘉五年陈寳应为章昭达所败走至莆田隋志南安县及陈置莆田县寻废李吉甫元和志县南至州一百五十里府志莆田里在县东十五里又有莆头村在县东南三十里相传即故莆口也】清源故城【在仙游县西北元和志仙游县南至泉州一百六十里圣歴二年析莆田县西界于今县西北十五里置清源县天寳元年移于今理仍改曰仙游寰宇记在兴化军西八十五里大飞山前五里即今治也】兴化故城【在仙游县东北寰宇记兴化县在兴化军北八十里本泉州莆田县地大平兴国四年于泉州游洋镇置兴化军以游洋百丈镇共六里仍析莆田县二里置兴化县八年従转运使杨克让之请以游洋地不当要冲移军理于莆田县以兴化县属焉九域志在军北七十里府志游洋镇在县东北八十里兴泰里万山中元皇庆元年迁于莆田县界湘溪明正统十三年省分其西北永贵乡寻阳兴建福兴来苏四里为兴泰里属仙游】兴化废县【在莆田县西北八十里湘溪村宋初置县在今仙游县界元皇庆初移治于此名曰新县明正统十三年省分其南长乐武化二乡崇仁安仁清源东西中五里为广业里属莆田】兴化废卫【在莆田县城中明洪武元年建　本朝康熙五年裁】鸡子城【在仙游县东北十里相传越王无诸所筑一名鸡鸣城相近有鼓城又有蛇湾城皆传为越王所筑遗趾尚存】平海卫城【在莆田县东九十里旧名南啸置巡司明洪武二十年倭警始改置卫二十一年筑城周八百六丈七尺门四城北地势髙峻筑台以了海洋嘉靖四十二年为倭防所陷重修　本朝康熙五年裁】莆禧所城【在莆田县东南九十里旧有镇务明洪武二十年置千户所二十一年筑城周门四东南北三面阻海西凿旱濠　本朝康熙三年裁】至孝阙【在莆田县北寰宇记唐贞元十三年居人林攅庐于父坟至孝上感甘露下降勅旌表门闾置阙在县北县志唐表其里曰孝义在县北十里王十朋有诗又有郭孝子阙在县东北十五里魏塘】湖山书堂【在莆田县南门外凤凰山下梁陈间有郑露读书于此后舍为寺唐赐额灵岩宋赐额广化相近为东峰书堂唐黄滔读书处】澄渚书堂【在莆田县东北十五里澄渚山下唐林蕴读书处】东井书堂【在莆田县东二十里五侯山前宋王囬李延林光朝讲学处】夹漈草堂【在莆田县西北芗林山宋郑樵读书处】共乐堂【在莆田县治王象之舆地纪胜在州峰之巅为城中登眺胜处宋蔡襄有诗】壶山堂【在莆田县治又谓之壶公堂宋建前有壶公山故名】濯缨亭【在莆田县东南国清塘朱子题曰天光云影】望梅亭【在莆田县梅峰上】观止亭【在莆田县八濑溪上】十洲亭【在仙游县东九仙门外东塘之侧有莲二十亩为水阁临其上明统志有迎宾亭在仙游县东为迎宾馆郑良士作记宋重建一名十洲亭】见逺台【在莆田县治一名和风堂】转水台【在莆田县城东北山岩下有水泉或嵗旱居人拥水回流入故兴化县城应期而雨】登瀛阁【在莆田县东唐建中大夫苏直记】六经阁【在仙游县学文庙之后】迎仙馆【在仙游县治西宋建】静边都【在莆田县东北桃源村五代末留从効所置基址尚存】欧阳詹别墅【在莆田县北福平山下有福平书堂】徐宾故宅【在莆田县北五里延夀溪北有徐潭潭有钓矶】张濬故宅【在仙游县北大蜚山麓】李尚芬故宅【在仙游县西北八十里】陈洪进故宅【在仙游县南马岭西】蔡襄故宅【在莆田县南厢俗名蔡宅又仙游县南牛山之麓亦有蔡襄故宅】陈俊卿故宅【在莆田县东门外白湖市其地界木兰延夀二水间】陈谠故宅【在仙游县西三十里】叶颙故宅【在仙游县西古濑村】傅楫故宅【在仙游县南罗山豸井之东】郑侨故宅【在仙游县东北云顶峰前】王迈故宅【在仙游县南牛歇亭山】郑樵故宅【在仙游县东北霞溪前有日月井】柯濳故宅【在莆田县东南二十里柯山】彭韶故宅【在莆田县东南涵口村】
  </div>
  <div class="pagination">
   <a href="大清一统志_page147.html">
    上一页
   </a>
   <span>
    ...
   </span>
   <a href="大清一统志_page143.html">
    143
   </a>
   <a href="大清一统志_page144.html">
    144
   </a>
   <a href="大清一统志_page145.html">
    145
   </a>
   <a href="大清一统志_page146.html">
    146
   </a>
   <a href="大清一统志_page147.html">
    147
   </a>
   <span class="current-page">
    148
   </span>
   <a href="大清一统志_page149.html">
    149
   </a>
   <a href="大清一统志_page150.html">
    150
   </a>
   <a href="大清一统志_page151.html">
    151
   </a>
   <a href="大清一统志_page152.html">
    152
   </a>
   <a href="大清一统志_page153.html">
    153
   </a>
   <span>
    ...
   </span>
   <a href="大清一统志_page149.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
