<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 547 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 547 页/共 698 页</h1>
    <div class="content">钦定日下旧闻考卷九十二 

郊垧西二 

 

増京师广宁门外有普济堂一所以处夫贫而无所归者普济堂册臣等谨案普济堂在广宁门外迤 
西二里其初居民王廷献醵金为义举康熙四十四年顺天府尹钱晋锡以其事上闻圣祖仁皇帝御 
书膏泽回春额以赐又御制碑记建亭勒石礼部侍郎孙岳颁奉勅书世宗宪皇帝龙潜藩邸岁赐银 
一千两迄今奉为定额岁于宣课司支给雍正元年特颁谕旨嘉奬寻赏给孤贫额余银米并着为例 
十三年十二月复蒙皇上颁赐银五百两乾隆八年又特颁赈米二百石盖自帑金定额之外频沐优 
施圣朝之矜恤穷黎者洵有加无已矣増圣祖御制普济堂碑记京师广宁门外有普济堂焉门临孔 
道地接神区萃万国之梯航普兆民之乐利熙来壌徃之众胥庆春台肩摩毂击之伦咸登寿域然而 
川涂跋渉易兴趼足之嗟风雨晦明难遂栖身之愿或徘徊岐路最急资粮或偃蹇孱躯尤需医药于 
是都人尚义上户输金托此三乘之津梁用济四生之疾苦慈云法雨资佛力以醒群迷夕呗晨钟赞 
王化以弘大泽寒得衣而饥得食羇旅如归病有托而疗有方疲癃立起既安全之甚众且存没之皆 
宁有司以闻深为嘉悦夫好义轻施乃良民之美行恤灾拯患实盛世之休风喜见我民还敦古道咸 
能体朕忧民之念推朕救民之心剏建虽肇乎都城效法期及乎寰宇成比户可封之俗慰一夫不获 
之怀书传从欲于四方诗咏徧德于百姓此则朕之志也爰赐之额曰膏泽回春而为之记原真空寺 
在广宁门外明景泰中建正德年圮世宗入继大统群臣迎于郊外帐殿驻于寺之西太监李某捐金 
修之大学士张治撰碑寺后有古松二其一已枯析津日记臣等谨案真空寺在广宁门外迤西五里 
寺中张治碑今存碑署衔尚是其为庶吉士时也外又有嘉靖四十二年工部尚书张文宪两碑寺已 
圯仅存殿数楹二松俱无存矣原万历六年六月大学士张居正抵京上赐宴于真空寺明神宗实录 
增张治真空寺碑畧都城宣武关西真空寺景泰初年司礼监太监兴安之所建也迢今七十余年倾 
颓圮坏正德十六年夏四月圣天子自封藩入继火统驻跸于寺之西行殿百官迎觐一时从龙近臣 
随侍左右御用监太监李端分憇于住持僧舍顾殿宇僧房恻然思所以修葺之逾岁即上嘉靖元年 
李公以上所赐金经营工作凡九十余日告完自后殿及僧房焕然一新不増其所无不减其所有是 
为记嘉靖元年秋八月立原陆可教夏日出郊憇真空寺诗古刹闲相过西郊日未曛一灯僧自定诸 
界鸟空闻松影禅房合烟光驿道分更怜归路晩马足有残云金华诗萃原高道素题真空寺壁诗真 
空寺后双松树曽见先皇驻跸初三譲岂宜临便殿百年犹共识遗墟离筵惯听悲歌续佛火偏存浩 
刼余髙坐道人无恙在愿闻第一义何如景元堂集原义井庵在天宁寺西十里复十里至卢沟桥义 
井或曰蜜井相传文皇驻跸甘其泉故名庵为中涓所修初剏寳阁髙入云汉中笵丈六金身称之长 
安客话臣等谨案义井庵在广宁门外迤西十里明万历中额曰万佛延寿寺后有大悲阁中奉大士 
髙三丈六尺阁前为明神宗敇谕碑正殿前有崇祯十三年碑河南右布政使周锵撰井在庙门外今 
其地名大井村又案大井村石道向建木牌坊一座乾隆四十年命改建石工恭镌御书额东面曰经 
环同轨西面曰荡平归极増明神宗敇谕义井万佛延寿寺碑略朕发诚心印造大蔵经颁施在京及 
天下名山寺院供奉经首护勅已谕其由尔住持及僧众人等务要虔洁供安朝夕礼诵祈无疆寿福 
民安国泰天下太平俾四海八方同归仁慈善教焉増周锵万佛延寿寺碑略昔佛住世雪山修行何 
意于人世然而给孤长者金砖布地祇陀太子施树及园大都有一代之大修行人即有一代之王公 
大人供奉而侍养之法界大师飞锡义井茅屋施茶有转大法轮之愿未竟厥施而师先圆寂先是一 
僧募造大士金身高三丈六尺功垂成而僧竟不知所徃后李中贵之父继募成造内翰孙公成奏闻 
神祖发帑金若干钦命义井供奉赐额名延寿寺继法界而受成者则无穷大师拮据之功不小一时 
善信指不胜屈殿宇楼阁方丈香厨无一不偹嗣无穷大师而克胜其任者则琼峰大师以守而兼创 
冬汤夏茶四时不绝恐其世远征亡亟图镌石属余搦管崇祯十三年孟夏立原湿水即桑干河至马 
陉山为落马河出山谓之清泉河亦曰干泉至雍奴入笥沟谓之合口隋图经原桑干泉即溹涫水也 
其水潜承太原汾阳县北燕京山之大池古老相传有人乗车于池侧忽遇大风飘之于水有人获其 


轮于桑干泉故知二水潜流通注矣桑干水自源东南流右会马邑川水东南流合湿水桑干水湿水 
并受通称矣同上原卢沟河亦谓黑水河河色最浊其急如箭北辕录臣等谨案卢沟河旧自宛平县 
东经大兴县南至东安武清入白河即桑干故道也元时自宛平分流为二后旧渠堙塞其南出者明 
永乐间改西南流嘉靖初徙固安北东入永清经霸州东北达信安入海万历中徙固安西十余里寻 
复徙城南泛溢固安永清之境后又徙固安北本朝顺治十一年改流县西与清水合南入新城至霸 
州城南溢为巨浸康熙三十七年圣祖命抚臣于成龙等疏浚起良乡之张各庄至东安之郎城河别 
开一渠引河使东行由固安永清之北出柳岔口三角淀达于西沽并筑长堤捍之赐名永定河设分 
司管理雍正四年世宗命于郭家务开渠七十里其下流之长淀河开浚三十余里导河径王庆坨东 
北入三角淀并筑堤自柳岔口至韩家村凡三十余里以防其冲改永定分司为道员专司修浚由是 
浑河下流不复南注清河沿河州县咸受其利乾隆十六年皇上命移河之下口自南岸上七工秉教 
村流经永清霸州东安武清界至天津安光村入叶淀归海嗣因地势稍狭未能匀沙蓄水二十年春 
上亲临阅视指授方略开北岸之六工为下口流经永清东安至武清东沙家淀入凤河达天津归海 
二十八年复挑浚永清东安武清旧河孙家坨惠家庄诸处于是卢沟下流益畅永庆安恬矣原卢沟 
去燕山三十五里宋敏求谓之菰芦河即桑干河也石湖集原大定十年议决卢沟以通京师漕运上 
忻然曰如此则诸路之物可径达京师利孰大焉命计之当役千里内民夫上命免被灾之地以百官 
从人助役已而勅宰臣曰山东岁饥工役兴则妨农作能无怨乎开河本欲利民而反取怨不可其姑 
罢之十一年十二月省臣奏复开之自金口疏导至京城北入濠而东至通州之北入潞水计工可八 
十日十二年三月上令人覆按还奏止可五十日上召宰臣责曰所余三十日徒妨农费工卿等何为 
虑不及此及渠成以地势高峻水性浑浊峻则奔流善崩浊则淤淖成浅不能胜舟其后上谓宰臣曰 
分卢沟为漕渠竟未见功若果能行南路诸货皆至京师矣平章政事驸马元忠曰请求识河道者按 
视其地竟不能行而罢金史河渠志原卢沟河其源出于代地名曰小黄河以流浊故也自奉圣州界 
流入宛平县境至都城四十里东麻谷分为二派元史河渠志原明洪熙元年七月水决卢沟桥东狼 
窝口岸一百余丈命行后军都督府行部发军民修筑明仁宗实录原宣德三年六月浑河水溢冲决 
卢沟河堤百余丈行在工部奏闻上命并力用工二月修卢沟桥凌水所决河口四年四月命侍郎罗 
汝敬徃督九年六月水决浑河东岸自狼窝口至小屯厂行在工部请修治从之命都督郑铭董其役 
明宣宗实录臣等谨案卢沟桥东五里地名小屯又桥北十余里地名小屯村原成化七年二月拨官 
军五千以少监髙通都督鲍政工部侍郎李颙修筑卢沟桥堤岸明宪宗实录原嘉靖四十一年八月 
卢沟西南堤坏命工部尚书雷礼徃视礼还上修筑事宜谓卢沟桥东南有大河从丽国荘入直沽下 
海沙泥淤塞十余里稍东有坌河从固安入直沽下海地势稍高宜先疏浚大河令水归故道然后缮 
筑长堤其次口地理土浮水深流急人力难施而西岸有故堤约长八百丈宜接遗址缮筑仍委干局 
官九人分为九区并力责成又言桥东西岸甃石不坚当俟决堤工完之日加工缮治报可明世宗实 
录原卢沟河发于太原之天池伏流至朔州马邑从雷山之阳发为浑泉而为桑干河雁门云中诸水 
皆会焉过懐来行两山间拘束龃龉不得肆至京城西四十里石径山之东地势平而土脉疏冲激震 
荡迁徙弗常永乐正统间狼窝口大决为京师患屡常修筑弘治二年发军民夫治之至嘉靖三十年 
以后东岸堤决几二十处于是以三十五年兴工次年桥工告成是河安流者数岁四十一年西南又 
决复行修理堤岸始坚水部备考臣等谨案石径山亦名石经山又曰石景曰湿经详见后卷许用宾 
碑略原卢沟河出太原天池伏流至朔州马邑从雷山阳涌为金龙池迤逦东下曰桑干河雁门云中 
诸水皆会由大同古定桥抵宣府保安州过懐来行两山间至京城西四十里石径山之东地平土疏 
冲激迁徙不常至看丹口分为二一东流至通州髙丽荘入白河是为浑河一南流至霸州合易水又 
南至丁字沽入运河吴文恪集原桑干水发源于浑源州经保安之境则自懐来夹山而下至卢沟桥 
狼窝地方冲溢为患漫至彰义门先朝屡经修筑为费不赀今保安境上闻有用土牛逼水成田者若 
督责有人多方招募使桑干上流皆引水成田则岂惟保安之田恃以无患而懐来以下水患亦杀矣 
潞水客谈原卢沟而下舟楫时有之卢沟而上直达宣府之保安州故元运道也自大同县古定桥起 
至卢沟桥务里村止约八百余里内可以舟行者七百二十七里驴驼般运者八十八里水部备考原 


苏轼诗曰北渡桑干冰欲结心畏穹庐三尺雪南渡桑干风始和氷开易水应生波盖桑干下流为卢 
沟以其浊故呼浑河以其黑故呼卢沟燕人以黑为卢水本一也燕都游览志原嘉靖十年命工部郎 
中陆时雍修卢沟河以支流入于海三十四年命修卢沟河从柳林通鸡鹅房导入大河四十一年命 
工部尚书雷礼修卢沟河先浚大河令坌河水归故道从丽荘园入直沽下海凡三易治而世宗朝卢 
沟无患也明水利考原大业七年征髙丽炀帝遣诸将于蓟城南桑干河上筑社稷二坛帝斋于临朔 
宫怀荒殿通考臣等谨案隋大业间社稷二坛今无考原裴行方检校幽州都督引卢沟水广开稲田 
</div>
    <div class="pagination">
<a href="钦定日下旧闻考_page546.html">上一页</a><span>...</span><a href="钦定日下旧闻考_page542.html">542</a><a href="钦定日下旧闻考_page543.html">543</a><a href="钦定日下旧闻考_page544.html">544</a><a href="钦定日下旧闻考_page545.html">545</a><a href="钦定日下旧闻考_page546.html">546</a><span class="current-page">547</span><a href="钦定日下旧闻考_page548.html">548</a><a href="钦定日下旧闻考_page549.html">549</a><a href="钦定日下旧闻考_page550.html">550</a><a href="钦定日下旧闻考_page551.html">551</a><a href="钦定日下旧闻考_page552.html">552</a><span>...</span><a href="钦定日下旧闻考_page548.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
