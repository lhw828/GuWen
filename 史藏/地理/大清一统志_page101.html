<!DOCTYPE html>
<html>
 <head>
  <meta charset="utf-8"/>
  <title>
   大清一统志 - 第 101 页/共 202 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   大清一统志 - 第 101 页/共 202 页
  </h1>
  <div class="content">
   钦定大清一统志卷二百七
&lt;史部,地理类,总志之属,大清一统志,镇西府图&gt;
&lt;史部,地理类,总志之属,大清一统志,镇西府图&gt;
&lt;史部,地理类,总志之属,大清一统志,镇西府表&gt;
　　钦定四库全书
　　钦定大清一统志卷二百八
　　镇西府【在甘肃省治西北四千三百四十里东至圗古里克接喀尔喀畧西至干沟接迪化州阜康县界南至天山逾山接哈宻界北至哈布塔克接塔尔巴噶台界自府治至　京师七千五百十里】
　　建置沿革汉为匈奴东蒲类王兹力支地后汉属伊吾卢地三国属鲜卑魏属蠕蠕隋伊吾郡地后入突厥唐属伊州伊吾郡宋属伊州明属哈密及卫拉特【旧作瓦刺今改政】地
　　本朝康熙五十四年内属雍正九年筑巴尔库勒城以安西同知驻防其地乾隆三十八年置镇西府以巴尔库勒城为府治领县二宜禾县【与镇西府同治东至图古里克接喀尔喀界西至噶顺沟接奇台县界南至天山接哈宻界北至哈布嗒克接塔尔巴噶台界汉匈奴东蒲类王兹力攴地后汉属伊吾卢地北魏属蠕蠕国隋为伊吾地唐属伊吾郡宋伊州地明属卫拉特　本朝乾隆三十八年设县】竒台县【在府治西六百九十里东至噶顺沟接宜禾县界西至干沟接迪化州阜康县界南至天山接辟展界北至苇湖接塔尔巴噶台界汉车师后王国后汉为金满城永元九年内属三国为车师后部魏属蠕蠕国为突厥地隋为东突厥地唐为金满城北庭都防府宋为髙昌国北庭元属回鹘明属卫拉特　本朝乾隆二十四年西城平于竒台设堡四十一年改设为县】
　　形胜南界天山西隠平冈西北有巴尔库勒淖尔水气浸润庶草繁庑地宜畜牧居天山之阴气侯多寒　【皇朝西域志】
　　风俗蒲类国勇猛敢战随畜逐水草不知田作【后汉书西域传】
　　城池府城【周八里髙二丈四门雍正九年筑为巴尔库勒城乾隆三十八年改为镇西府城城东有驻防城周六里为满洲兵弁驻防之所】竒台县城【乾隆二十四年于竒台设堡四十一年改设为县始筑城周六里】
　　户口【二千六百四十一户九千四百二十名口】
　　田赋【屯田四万四千一百畆屯兵一百七十名遣犯三百五十名民田十二万四千十六畆八分额徴粮五千七百十二石六斗三升二勺零草折粮三千七百二十名五斗四合零】
　　台站卡伦巴尔库勒底台　廋济台　肋巴泉台乌尔图台　噶顺台　洮赉台　梧桐窝台　盐池台　松树塘台【以上属宜禾县】　色必台　乌兰乌苏台　阿克塔斯台　一湾泉台　木垒河台　竒台底台　地窝铺台【以上属竒台县镇西府旧有卡伦十八处乾隆二十九年裁存三处】
　　山川必栁山【在镇西府城东南二百里必栁泉出其南麓】雅尔玛罕山【在镇西府城东南三百里山脉自库舍圗岭东行二百里至此峯峦峻防髙入云汉】鄂什竒山【在府西南十五里一名独子山即阿勒扎噶勒山支峯】阿勒扎噶勒山【在府西南八十里山脉自和洛圗峯东北行与镇西府北境之哈套察罕诸山相接为天山之分支】察罕哈玛尔山【在府东北四十里在巴尔库勒池之北】阿达尔干山【在府东北二百里】哈套山【在府西北一百八十里山脉自西趋东为镇西府北屏】必济山【在府西北当孔道入伊梨界】阿济山　哈布山【皆在府西北四百里四围皆沙碛自此西行为凖噶尔旧疆交界处】库舍图岭【在府东南一百五十里即巴尔库勒南山山迳稍夷为南北通行之道俗名东打坂即达巴之转音汉语岭也与西打坂相望山南入岭处有唐左屯卫将军姜行本碑库舍圗译言碑也盖岭以唐碑得名】和洛图岭【在府西南一百里当孔道】乌可克岭【在府西南一百五十里当孔道俗名西打坂】托来岭【在府西南一百九十五里在乌可克岭西三十五里西有白峯名察罕托罗海】库克托木岭【在府西北山脉自哈隂山东行经阿达尔干山至此又东北行五百余里逾镇西府东界入于沙碛】阿拉克椿济河【在府西北阿达尔干山东麓】哈喇水【在阿拉克椿济河东三十里】和尼水【在哈喇水东北镇西府山北之地俱有沙碛水泉随处间发盈涸不常今约载数水以见其概】巴尔库勒海【在府城西北十五里旧音巴里坤淖尔周一百二十余里源出天山北麓西北流百余里滙为巨浸南至独山子十五里西至廋济三十里北抵北山下绕河多良田即古蒲类海也后汉书载窦固击呼衍王追至蒲类海】圗尔库勒【在府城东三百里周回五十里源出天山北麓西北流五十里潴为大泽即古盐池海也天山北之水以巴尔库勒圗尔库勒为最大】托来泉【在府西一百八十里】哈毕尔噶泉【在府西北一百六十里】乌尔图泉【在府西北二百五十里】
　　物产马　牛　骆驼　羊【后汉书西域传蒲类国出牛马驼羊多好马】黍髙　麋　大麦　小麦　小豆　青稞【以上并见西域国志】



　　钦定大清一统志卷二百八
&lt;史部,地理类,总志之属,大清一统志&gt;
&lt;史部,地理类,总志之属,大清一统志,泾州图&gt;
&lt;史部,地理类,总志之属,大清一统志,泾州图&gt;
&lt;史部,地理类,总志之属,大清一统志,泾州表&gt;
&lt;史部,地理类,总志之属,大清一统志,泾州表&gt;
　　钦定四库全书
　　钦定大清一綂志卷二百九
　　泾州【在甘肃省台东九百六十里东西距一百二十里南北距三百五里东至陜西邠州长武县七十里西至平凉府平凉县界四十里南至陜西鳯翔府麟游县界一百二十五里北至庆阳府环县界一百八十里东南至陜西麟游县界一百三十里西南至平凉府华亭县界一百三十里东北至庆阳府安化县界二百一十里西北至平凉县一百里本州境东西距一百二十里南北距七十里西至平凉县界四十里南至灵台界三十里北至镇原县界四十里东南至长武县界七十里西南十里东南至长武县界七十里西南至崇信县界三十五里东北至庆阳府寜州界五十里西北至镇原县界六十里自州治至京师三千二百六十一里】
　　分野天文井鬼分野鹑首之次
　　建置沿革禹贡雍州之域春秋属秦秦为北郡地汉置安定县属安定郡后汉省为临泾县地晋复置安定县为安定郡治后魏神防三年于郡置泾州隋开皇初郡废大业初复为安定郡唐武德初复曰泾州天寳初复曰安定郡至德初郡县俱改曰保定乾元初复曰泾州属闗内道广德元年没于吐蕃大厯三年收复置泾原节度干宁元年赐号彰义军节度五代因之宋曰定州安定郡太平兴国元年改彰化军节度属泾原路金曰泾州彰化军节度属庆元路大定七年置县曰泾州元光二年州徙治长武元亦曰泾州仍治泾川县陜西行省明洪武二年省县入州属平凉府
　　本朝因之乾隆四十二年改为直州领县三崇信县【在州西南六十里东西距六十五里南北距八十五里东至州界二十里西至华亭县界四十五里南至陜西鳯翔府汧阳县界七十里北至平凉县界十五里东南至灵台县界二十里西南至鳯翔府陇州界七十里东北至州界二十里西北至平凉县界三十里汉泾阳县地唐贞元中置崇信军宋建隆四年置崇信县属鳯翔府淳化中改属仪州熙寜五年属渭州金元明俱属平凉府　本朝因之乾隆四十二年寻复改属州】灵台县【在州东南九十里东西距一百四十里南北距九十五里东至陜西邠州界六十里西至崇信县界八十里南至陜西鳯翔府麟逰县界三十五里北至州界六十里东至麟逰县界四十里西南至鳯翔府汧阳县界五十里东北至邠州长武县界五十里西北至崇信县治一百里汉置鹑孤县属北地郡后汉曰鹑觚改属安定郡晋因之后魏于县置赵平郡后周郡废属平凉郡隋仍属安定郡大业初分置灵台县二年废义寜二年属麟逰县唐贞观元年还属泾州天寳元年改曰灵台唐末李茂贞于县置灵台军五代周军废县属泾州宋金因之元至正七年并入泾川县十一年复置仍属泾州明因之　本朝顺治九年属平凉府乾隆四十二年改属州】镇原县【在州东北一百里东南距一百四十里南北距一百八十里东至庆阳府安化县界八十里西至固原州界六十里南至平凉县界六十里北至庆阳府环县界一百二十里东南至庆阳府寜州界一百三十里西南至平凉县界七十里东北至庆阳府环县界八十里西北至固原州界一百里汉置临泾县属安定郡后汉移安定郡来治晋因之后魏尝于县置泾州寻废隋大业元年改置秋谷县寻复曰临泾仍属安定郡唐属泾州元和三年于县权置原州名曰行原州大中三年州还治平髙广明后复为行原州治县仍兼属泾州五代后唐清泰三年始专属原州宋曰原州平凉郡属秦鳯路金曰原州属原庆路元改曰镇原州属巩昌路至元七年省临泾县入州明洪武初降州为镇原县属平凉府　本朝因之乾隆四十二年改属泾州】
　　形势安仁南峙泾水北环地势峻峭控扼要境风俗髙上气力以射猎为先【汉书地理志】其人质木少桑麻之利布帛盐酪资于他郡【宋史地理志】
　　城池泾州城【周三里门二濠深一丈明洪武三年因旧址改筑　本朝雍正三年修乾隆二十九年重修】崇信县城【周三里一百九十八步门二四面有隍唐始筑明末截锦屏山麓展筑城之南面　本朝顺治初修乾隆三十四年重修】灵台县城【周二里二百六十五歩门二濠深广各八尺明季因旧址重筑本朝顺治十年修乾隆三十三年増修】镇原县城【周一里二百七十步门三濠深七尺元至正二十年筑　本朝乾隆二十二年间重修】
　　学校泾州学【在州治西明洪武间建　本朝顺治十二年重修入学额数十五名】崇信县学【在县治东明洪武四年建明末圮　本朝顺治八年重建入学额数八名】灵台县学【在县治东南宋大观三年建　本朝顺治十三年重修入学额数八名】镇原县学【在县治东明洪武六年建　本朝顺治初重修康熈中复修入学额数十二名】仰止书院【在州城内明嘉靖中建镇原有正学书院在城内其余县俱设有义学】
　　戸口【共十一万四千六百五十七户八十万四千一百八十四口】
　　田赋【田地一万六千四百七顷五十九亩六分八厘地丁银二万七千五百九十六两二钱八分九厘】
　　山川笔峯山【在州南五里峯顶树木隂密有水流泾州东二里曰朝那沟】回山【在州西王存九域志保定县有回山明统志谓之回中山在州西五里上有王母宫通志下临泾水俗名曰宫山】兼山【在州北五里其池上为州主山】弇耳山【在州西南一里许形若龙尾】锦屏山【在崇信县南县城据其麓繁花木三时绚烂如屏一名花山又闭银山在县南赤城右山特峻防】烽台山【在崇信县西五里山最髙盘折数十层始至其顶昔时烽堠之所今为砦可备兵】断万山【在崇信县西四十里华亭县东北四十五里其山险絶难登与武安盐接界】文华山【在崇信县西四十里峡口北岸竒峯秀峭状若芙蕖】五龙山【在崇信县西四十里峡口南岸其上林木蓊蘙相传为唐时御戎故垒上有药王观音等洞】铜城山【在崇信县西乐史太平寰宇记在潘原县西南三十里县志在今县西四十里铜城之西】鳯山【在崇信县北三十里形如鳯翥下为殿子坡水聚贯珠浓露诸泉之水由滙口之西南流入汭山之右有湫石谷内有湫深广里许山之左有散花谷其水皆南流入汭】唐毛山【在崇信县北林木丛生如毛故名】五马山【在崇信县西南四十里以形似名又小京山在县西南九十里】台山【在灵台县治北魏书地形志鹑觚县有亭台山明统志台山在县东北十里山多竒木异鸟甘泉秀石府志县枕台山东西延亘百里荆花尤茂一名荆山】苍山【在灵台县东南二里其松栢苍翠故名山之东有白云洞丹壑万仞绵延渐低而西如龙延颈谓龙湾崖】保岩山【在灵台县东南三十里山势峭防回旋百折有九峯环匝一名九顶峯岩下临南河有温泉瀑布山巅有颈台可眺望百里云雾生于足下】隐形山【在灵台县东北二里许孤峯特起苍松古栢连抱参天山麓有泉味甘馨名曰香水】书台山【在灵台县东北五里相传皇甫元晏读书处　按省志以为即台山疑误】东山【在镇原县东三里极髙峻其下为旧东山县旧治】玉山【在镇原县东十里山多白石隂雨之后明艶如玉山巅有凌云阁下临万仞】雉头山【在镇原县西南十五里又明统志鸡头山在县西五十里谓即隗嚣将王孟所塞又西二十里为大陇山皆以固原州山入行原州误今舆图载大方山在县西北即横河发源处也】潜夫山【在镇原县北里许相传后汉王符隠此】青石岭【在州西北亦曰青石岸又名青石原汉元初四年马贤讨羌败于青石岸晋义熙三年赫连勃勃败姚兴将张佛生于青石原唐大厯七年吐蕃下青石岭次于朝那城郭子仪谕却之贞元七年泾原节度刘昌筑保定城捍青石岭皆即此】青溪岭【在州西南宋建炎三年金罗索攻泾原经畧使曲端遣将呉玠逆击于青溪岭败之罗索旧作娄宿今改】安仁谷【在州东南四十里中有长城砦宋范仲淹常遣宋良臣等控守于此】拽兵原【在崇信县北县志唐李元谅破吐蕃于此故名】和戎原【在镇原县南二十五里】良原【在灵台县西李吉甫元和郡县志良原县西南三十里有石原所谓良原也寰宇记良原县有白石原其原起自县西南三十里东下三十里分为两原一在南三十里更名良原一在东北四十里更名梁杜原又有望儿原在良原县东三十里】卧龙原【在灵台县东十里】见子岩【在华亭县东四十里】彭阬【在州西北后魏孝昌初崔延伯讨万俟丑奴于泾州从州西进去贼彭阬谷栅七里结营即此】迎驾坡【在崇信县西南三十里旧志相传太王逰畋至此】桃坡【在镇原县西八十里有桃万余株】马鞍坂【在州西北晋义寜十二年秦将姚绍自安定击赫连勃勃于马鞍坂破之】龙门洞【在华亭县南四十里】碧泉洞【在州东北兼山左其水青色长流味甘】泾水【在州北源出平凉县西东流迳县北又东迳州北又东入邠州长武县界周礼雍州其川泾汭汉书地理志笄头山禹贡泾水所出东南至阳陵入渭过郡三行千六十里雍州川元和志泾水出百泉县西南泾谷亦曰薄落水南流经都卢山渭州弹筝峡人泾水在保定县东一里乐史太平寰宇记泾水从原州弹筝峡口流入渭州北一里又在潘原县南一里又在泾州保定县南十里入邠州宜禄县又白岩河从华亭县来经望家山峡口过渭州西十里明统志泾河自府城西南白岩发源府志泾水有二源南支出崆峒峡中曰前峡北支出老山曰后峡自华亭大防坡西北十里有泉百余流为百岩川其西北曰圣女川曰化平川曰龙家峡川下流皆防于崆峒之前峡又西北曰马支川曰暖水前川暖水后川曰鲍家川皆防于棠川而出崆峒之后峡滙于崆峒之东麓又西北曰卧阳川曰蔡家川曰瓦亭川俱防于金佛峡循府川而东亦至东麓与前后峡水合流为泾至龙尾山之阳则六盘牛营迤东山诸水滙焉而泾流始大至府城西北一里隂疏为中内外三渠阳亦一渠东西二十里分流溉田　按舆图泾河二源北源发自固原州南界隆德县东北界二防流经瓦亭驿南合四水又东南经安固镇至府西北合南源即所云出自笄头及髙山府志渭之后峡乃泾水正源也南源发自华亭县西北八十里隆德县东南界二合流亦曰横水东流折东北与北源防即白岩河府志所谓前峡泾水之别源也近志以笄头山在府西南多以白岩河为正源与古不合】左谷水【在崇信县西四十里铜城西南流入汭水又五马谷水在县西南五马山下通汭谷水在临汭堡右红土谷水在县西南迎驾坡左西寺谷水在城南二里俱北流入汭水又城东谷水在城东门折而西环城之西北入汭水】四峪水【在崇信县南赤城之南县西南三十里有龙谷西南八十里有神谷又十里有九谷又新窑二水之交曰对谷四谷之水滙而成川可资灌溉】阳晋水【在镇原县界元和志后魏于阳晋川置黄石县寰宇记阳晋水在临泾县南十五里源自县西罗使堡番界来经本州八十里入泾州保定县界　按旧志以为疑即今之横河然元和志谓阳晋川在百泉县西南则去临泾稍逺非今横河矣】后川水【源出镇原县西北交龙口曰髙平川东南流径县南半里又东南北防二水入泾州界名后川水又名横河径州东北三十五里由浅河川至长武县界入泾水州北诸谷水阳皆入泾隂皆入横河　按元和志临泾县有彭阳水去县一百歩寰宇记临泾县有原州川水自蕃界来径州界五十五里入宁州彭阳县界盖即此今曰髙平川者以旧原州有髙平川误移其名于此耳】渰水【在州西南亦名阁子沟源出州南二十里支家铺有暖泉营流西北入汭味甘利煮豆与州东朝那沟常暴涨为居民害】达溪川水【源出崇信县南五马山曰白石川东流入灵台境为达溪川经县南二里又东入长武县界为黑水河入泾又府志灵台县西二十里有免儿川又五十里有妲己川又县西二十里有三女川东二十里又有后沟皆流入达溪中】蒲川水【在灵台县南寰宇记灵台县有蒲川郦道元水经注云蒲水出南山蒲谷东北合细川水又东北流合且氏川水县志蒲川县之南川也自鳯翔分水岭发源夹苍离而出与达溪合】细川水【在灵台县南自麟逰县流入后魏永安三年髙平贼万侯丑奴屯安定耕于细川唐初泾州镇将刘感自髙墌引还泾州与薛仁果战于百里细川寰宇记普润县有细川谷水在县南北流入泾州界九域志灵台县有细水旧志细川水源出鳯翔府麟游县细川谷流入县境在县东南二里下流与蒲川合】三香水【在灵台县东南寰宇记三交川水在县东南十五里亦名三香水源出麟逰县县志三香水在县东十五里入蒲川又县南二十里有小庵川自麟游县大贤里至川口与蒲水合】汭水渠【在崇信县北一里唐李元谅疏渠引汭水莳荷畜鱼民享其利今渠尚存又新抑滩在县西北一里　本朝顺治中知县武全文凿渠植栁以灌田】太阳湫【在镇原县东六十里半山中环五里余深不可测旱祷多应又有任湫在县西新城里元和志隋湫谷县取县内湫谷为名即此】瑶池【在州西宫山之阳相近有暖泉水从石出隆冬甚暖】共池【在州北五里水从地涌出流溢成池两地相连故名】莲花池【在镇原县西一里水旱不涸】百泉【在州西三十五里泉源溢窦而出者数十四时不涸民资灌亦名泉沟下流入泾州志泾汭滩髙流驶虽宣泄不能为利民间所资以灌溉者乃在陂泽源泉其沟渠旧有六十四道溉田三千余顷】悬泉【在灵台县西一百三十里横渠镇石崖数仞上覆如幕有泉下注如帘为邑竒胜】温冷泉【在灵台县东南保岩山隂半温半冷痼疾者洗之即愈】甘泉【在灵台县东北十里水味甘羙】石泉【在镇原县西三百歩水从石孔中出夏凉冬温】康王井【在崇信县西北郭昔李武康王元谅所凿】圣井【在镇原县九十里石窟寺内又有九龙井在县西二十里】
　　古迹安定故城【在州北十五里汉置属安定郡后汉罢东晋复置为安定郡治崔鸿十六国春秋符秦甘露二年分司为雍州以符双为刺史镇安定晋书地理志姚兴分领北五郡置雍州镇安定赫连勃勃又以凉州牧镇安定元和志后魏神防三年置泾州因水为名大业二年改为安定郡武德元年太宗讨平薛仁果遂改安定郡为泾州西北至平凉县一百五十里东南至邠州一百八十里保定县郭下本汉安定县地今临泾县安定故城也后魏文帝大统元年自髙平移于今理属安定郡隋开皇三年罢郡以县属泾州至德二载改保定县金史地理志泾川县本保定县大定七年更明统志明洪武初省泾川县入泾州废县在州北五里州志旧有土城元末院判张庸筑周三里有竒洪武三年徙治泾南之皇甫家店即今治也】崇信故城【今崇信县治寰宇记崇信县新置在鳯翔府西北二百二十五里本唐神策军之地后改为崇信县建隆四年以崇信暨赤城东西两镇及永信镇等四处于此合为崇信县九域志在渭州东南八十有五里】鹑觚故城【在灵台县东北汉置袁崧书汉末以鹑觚置新平郡魏书地形志赵平郡治鹑觚县有鹑觚原元和郡国志灵台县西至泾州一百里本汉鹑觚县天寳元年改为灵台寰宇记废鹑觚县在宜禄县西四十里周地图记鹑觚县者秦使太子扶蘓及蒙恬筑长城见此地原髙水浅因欲筑城遂以觚爵奠祭乃有鹑鸟飞在觚上以为灵异因名县石赵建武十年置赵平郡后魏大统中自鹑觚故城移今所唐改灵台明统志灵台县在泾州南九十里又鹑觚故城在县东与邠州废宜禄县接界】隂密故城【在灵台县西五十里诗大雅密人不恭敢拒大邦国语周共王游于泾上密康公从有三女奔之康公弗献一年王灭密左传昭公十五年王曰密须之鼓与其大辂文所以大搜也杜预注密须姞姓国在隂密县史记秦昭王免武安君为士伍迁之隂密汉书地理志安定郡领隂密县诗密人国后汉县废魏复置晋书胡奋传父遵魏封隂密侯又地理志赫连勃勃以雍州刺史镇隂密魏书地形志平凉郡领隂密县后周废萧德言括地志隂密故城在安定县东鹑觚县西其东接县故城即古密国元和志隂密故城在灵台县理西明统志隂密城在灵台县西五十里】临泾故城【在镇原县西二里汉置属安定郡更始末方望立前孺子刘婴为天子居临泾更始遣李松等击灭之后汉移安定郡来治建安十八年曹操自长安围安定杨秋以城降即临泾城也晋仍为郡治后魏初于郡置泾州魏书地形志泾州治临泾城是也后移州治平凉又移治安定而临泾县废隋改治秋谷县后复曰临泾元和志县东南至泾州九十里本汉旧县隋大业元年置秋谷县取县内秋谷为名十二年复为临泾县唐书郝玼传贞元中玼为临泾镇将説节度使马璘曰临泾扼洛口其川饶衍利畜牧其西走戎道旷数百里皆流沙无水草愿城之为休养便地璘不听及叚佑代节度玼又説筑临泾佑请于朝诏城临泾为行原州以玼为刺史戌之自是虏不敢过临泾唐防要临泾县贞元十一年节度使刘昌奏请于临泾县界保定城置五代史职方考唐末权于临泾置原州而泾州兼治其民后唐清泰三年割原州寰宇记原州理临泾县东至彭阳县五十五里西至开边堡番界三十里南至潘原县九十里北至寜羌县九十里元史地理志元改原州为镇原州至元七年并临泾入州明统志镇原县在府东北一百三十里临泾城在县西二里府志汉临泾城在今县东南五十里　按镇原县本古临泾之地厯代诸志班班可考自唐置行原州宋为原州明统志不考行州之故谓即隋唐原州误详见髙平故城下】彭阳故城【在镇原县东八十里汉置属安定郡后汉灵帝初段颎讨叛羌自彭阳直扺髙平即此晋废括地志彭阳故城在临泾县东三十里元和志在彭原县西南六十里临泾县界　按后魏徙置彭阳县隋改彭原详见庆阳府宋又改唐丰义为彭阳别见下】爰得废县【在州东南汉置属安定郡后汉省后魏复置属新平郡魏书地形志爰得县有邑城东魏城后周省】长武废县【在州东七十里接邠州长武县界详见长武】灵台废县【在今灵台县东南五十里隋书地理志大业初分鹑觚置灵台县二年废唐书地理志义寜二年又析鹑觚置灵台县鳯栖郡贞观元年省入麟游】良原故城【在灵台县西北九十里隋书地理志安定郡统良原县大业初置唐书地理志泾州良原县兴元二年没吐蕃贞元四年复置李元谅传元谅节度陇右治良原开美田数十里嵗入菽粟数十万斛元和志县东北至泾州六十里通考唐置良原军周废军复为县元史地理志至元十一年以良原并入灵台】安武废县【在镇原县南汉置属安定郡后汉省后魏复置属西北地郡魏书地形志隂盘县有安武城盖当时徙置非故治也又隋书地理志朝那县西魏置安武郡及析置安武县开皇三年郡县并废入焉元和志临泾县兼有汉安武安定彭阳四县旧城之地府志安武故城在府东北】抚夷废县【在镇原县北汉志属安定郡后汉省后魏复置属陇东郡又魏书地形志乌支县有抚夷城盖非故治也隋省】丰义废县【在镇原县东南隋书地理志彭原有丰城西魏置云州后周废元和志丰义县东南至寜州八十里本汉彭阳县地今县理西四十里彭阳故城是也后魏于县理置云州周武帝保定二年废州为防隋文帝废防名为丰义城武德二年分彭原县置丰义县因旧城为名属彭州贞观元年州废县属寜州宋史地理志唐丰义县太平兴国中改彭阳九域志至道三年改属原州在州东六十里元史地理志至元七年并彭阳入镇原州】共邑【在州北五里诗大雅密人不恭侵阮徂共郑笺共阮国地名今共池是】铜城【在崇信县西魏书地形志安定县有铜城明统志城在县西四十里废潘原县有铜城山以此为名旧志黄巢之乱土人筑以御寇北枕髙山南面平原踞汭水峡口故址尚存今南移二里许为中原堡】赤城【在崇信县南王存九域志崇信县有西赤城镇明统志在崇信县西南五十里金为镇府志相传秦始皇田猎至此筑城驻跸以土赤故名城髙沟深可以避兵今为新安堡又廐城在县南二百歩山城外原上唐李元谅筑以畜马周一百八十二歩今址尚存又九工城在县东十里北山之麓初欲建城于此筑九堵而罢故名】武亭城【在镇原县南六十里】西城屯【在镇原东南唐兴元初李晟复西京朱泚自泾州北走至彭原西城屯其将梁庭芬杀之趋泾州降县志在今县东南九十里府志有屯子镇在县东五十里有竒疑是】折墌城【在州东北十五里元和志在保定县东十里西魏泾州刺史乙费贵所筑隋末薛举屯据此城亦名薛举城】当原城【在州西北后魏孝昌初万俟丑奴等寇掠泾州置营州西北七十里当原城府志兼山西二十里曰皇甫头又十里曰阁道又十里曰当原城】百里城【在灵台县西亦曰百城唐大厯八年吐蕃入寇郭子仪使浑瑊将兵趋朝那吐蕃至百城而还十年马璘复破吐蕃于百城广德元年马璘以原州入吐蕃表置行原州于灵台县之百里城九域志灵台县有百里镇县志百里城在县西五十里唐李元谅所筑】平亭【在州东五里魏书永安三年万俟丑奴走还安定置栅于平亭元和志丑奴余址在保定县东五里丑奴髙平人后魏建义元年僭号于此州志有米面山在州东南五里峻峭特起丑奴寇泾时将军卢祖迁拒之指二邱为米面兵威甚盛丑奴遁去至今人呼为米面山】书台【在镇原县北潜夫山金大定间因书台旧址建思潜亭】读书台【在灵台县东北五里晋皇甫谧读书处】旷如亭【在州北五里共池上】皇甫头【在州西北二十里有皇甫嵩读书台】盐仓【在州西唐大厯八年泾原节度使马璘与吐蕃战于盐仓败绩盖是时时运盐储此以供军故有盐仓之名】
　　闗隘盘口镇【在州南三十里盘口河北岸有市】新城镇【在镇原县西九域志干兴元年以庆州栁泉新城二镇原州其新城镇在州西五十里熙寜三年废截原砦入之栁泉镇在州西北七十里旧名鹁鸽原领耳朶城一堡又彭阳县有萧镇】邵寨镇【在灵台县东五十里金史地理志灵台县有邵寨镇自邠州割泾州相近又有川口镇】石塘镇【在灵台县西三十里又百里镇即古百里城良原镇即良原废县】上良镇【在灵台县西七十里一名启祥堡】西屯镇【在灵台县北三十里亦名西屯堡县志唐郭子仪遣将白元光破吐蕃屯兵处遗址尚存】西濠砦【在镇原县北九域志在原州北四十里端拱元年置金因之元废】开边砦【在镇原县西南二十里九域志在原州西二十里咸平元年置熙寜三年废新门寨入之又安平砦在州西八十里天圣五年置金因之元废明置安平寨巡司今废】绥寜砦【在镇原县西北九域志在原州西北一百三十里庆厯四年置领三堡又靖安寨在州西北一百六十里庆厯五年置领九堡元废府志靖安寨地名葫芦泉】九工堡【在崇信县东十里即故九工城又新安堡在县南四十里即故赤城】毛家堡【在崇信县西南六十里即新窰镇旧出石炭瓦器流民结聚者众今炭絶镇废又三乡闗堡亦在县西南与华亭安东卫相间为华陇孔道】佛空坪堡【在镇原县西北宋庆厯中修筑】连云堡【在州西旧唐书吐蕃传贞元三年攻连云堡陷之堡之三面颇峻峭唯北面连原以濠为固泾州西要地也四年戌将刘昌始修复之】金家凹堡【在州东十里俗呼圪塔闗明置巡司后废有城周一里有竒】窰店镇堡【在州东七十里与长武县接界有土城周九十三丈零】瓦云驿【在州东五十里瓦云堡有城周二里有竒有驿丞今裁东至长武县宜禄驿五十里又有髙家凹递运所在州东四十里有堡周一里七分】王村堡【在州西三十里有城周一里三分东西二门有市】安定驿【在州治西北西至白水驿七十里又有泾州递运所】白水驿【在镇原县南九十里西至髙平驿七十里有驿丞今裁】
　　津梁汭水桥【有二一在州西北二里一在崇信县北一里木桥也每年夏水发折去霜降后重修】来薰桥【在灵台县治南】栖鳯桥【在灵台县西五十里又县西北五十里有仰弥桥】
　　陵墓周密康公墓【在灵台县西五十里】晋皇甫谧墓【在灵台县西北十里】唐牛仙客墓【在灵台县南一里蒲川水西石阙前有碑存】牛僧孺墓【在灵台县南三十里】厐瑜墓【在崇信县治西武康王庙前瑜崇信知县明末殉难】烈女墓【在灵台县西五十里吉白堡北蓝菊崖明万厯末女被贼掠投崖而死土人塟之墓生蓝菊一丛因名其崖而女逸姓氏】
　　祠庙龙王湫祠【在州境回山之麓有唐太宗碑】周文王庙【在灵台县东保岩山上】左邱明庙【在灵台县东北三十里见寰宇记县志东北三十里有左邱明墓葢因庙以附防也】潜夫祠【在镇原县北潜夫山祠汉王符】二贤祠【在灵台县东郭北街明万厯四十五年建祠晋皇甫谧明节愍公巨敬】郭汾阳祠【在灵台县北西屯镇】武康王庙【在崇信县治西祀唐李元谅】王珪庙【在镇原县治珪与夏人战尝以所得二枪植山上其后战没边人即其处为立祠】
　　寺观龙马寺【在州城东宋太祖防时尝过此寺僧守严者异其骨相隂使画工图于寺壁】胜果寺【在灵台县治西即牛仙客故宅又至定寺在县南离山之北即牛僧孺别墅有银杏一株相传为牛氏所植】王母宫【在州西寰宇记保定县有西王母祠州志王母宫在回中山上】
　　名宦汉王尊【涿郡髙阳人为安定太守出教告属县明慎所职母以身试法敇掾功曹各自砥砺其不中用趣自避退五官掾张辅贪汚不轨将辅送狱尽得其狡猾不道百万奸赃威震郡中盗贼分散入旁郡界】萧由【东海兰陵人迁安郡太守治郡有声】张奂【敦煌酒泉人永夀元年迁安定属国都尉初到职匈奴寇美稷东羌应之奂勒兵而出连战破之郡界以寜羌豪感奂威德上马二十匹先零酋长遗金鐻八枚奂以酒酧地曰使马如羊不以入廐使金如粟不以入懐悉还之正身洁已威化大行】南北朝魏窦炽【扶风平陵人大统十三年为泾州刺史涖职数年政号清静废帝元年除原州刺史抑挫豪右申理幽滞在州十载甚有政绩】隋周罗睺【寻阳人开皇中转泾州刺史有能名】唐刘感【鳯泉人武德初以骠骑将军戌泾州为薛仁果所围粮尽杀所乗马啖士而煮骨自饮和木屑以食长平王叔良救之与叔良出战为贼所执令感约城中降感始诺至城下大呼曰贼大饥亡在朝暮秦王数十万众且至勉之无苦仁果怒执感埋其半土中驰射之至死詈益甚贼平髙祖购得其尸祭以少牢赠瀛州刺史】马璘【岐州扶风人为泾原节度使大厯八年吐蕃内寇浑瑊战宜禄不利璘设伏潘原与瑊合击破之俘级数万在泾八年缮屯壁为战守具令肃不残人乐为用寇不敢犯】叚秀实【汧阳人代宗时为泾州刺史邠寜节度使马璘毎所咨逮璘处决不当固争之不从不止大厯三年徙邠寜军于泾州军有怨言别将王童之谋作乱约闻警鼓而纵秀实知之召鼓人阳恕失节戒曰每筹尽当报因延数刻尽四鼓而□明日复约夜焚膏积因救火为乱夜中果火发秀实令军中曰敢救者斩童之不得入明日捕斩之军遂迁泾州时仓无久储郛无居人朝廷患之诏璘领郑颍二州以佐军命秀实为留后军不乏资二州以治璘嘉其绩奏为行军司马兼都知兵马使璘卒都虞侯史廷干裨将崔珍张景华欲谋乱秀实送廷干京师徙珍景华于外一军遂安即拜泾原节度使数年吐蕃不敢犯寨】冯河清【京兆人为泾原兵马使与吐蕃战有功建中时节度使姚令言率兵讨闗东以河清知留后幕府殿中侍御史姚况领州德宗走奉天河清况召诸军计事东向哭即发储铠完仗百余乗献行在六军大振即拜河清泾原节度使安定郡王况行军司马朱泚数遣谍人訹之河清輙斩以狥兴元中河清为田希鉴所害况还乡里】李观【洛阳人贞元时擢泾原节度使在屯四年训部伍储藏饶衍】郝玼【贞元中为临泾镇将説节度使叚佑城临泾为行原州以玼为刺史戌之自是虏不敢过临泾玼居边积三年每讨贼不持糗粮取之于敌获虏必刳剔而归其尸虏大畏道其名以怖啼儿迁泾原行营节度使赞普尝等玼身铸金象令于国曰得生玼者以金玼偿之朝廷畏失名将徙为庆州刺史】朱忠亮【浚仪人宪宗立授泾原四镇节度使隐覈军籍得窜名者三千人嵗收干没十万緍吏曰耋卒不任战者可罢答曰古于老马不弃况战士乎闻者莫不感奋泾俗旧多卖子忠亮以财赎免者前后数百】杨元卿【穆宗时擢泾原渭节度使垦发屯田五千顷屯筑髙垣牢键闭寇至耕者保垣以守居六年泾人德之】史宪忠【建康人防昌中筑三原城吐蕃因数犯边拜宪忠泾原节度使吐蕃遣使来请堕城且愿以尝杀使者之人置塞上宪忠使谢曰前吾未城尔犯我地安得禁吾城尔知杀吾使为负宜先取罪人谢我令与尔约前节度使事一置之吐蕃情得而服宪忠疏湟于泾积缗钱十万粟百万斛戌人宜之】裴识【闻喜人宣宗时蕃酋尚恐热上三州七闗列屯分守因择名臣以识为泾原节度使帝亲临遣识至治堢障整戎器开屯田初将士守边或积嵗不得还识与立戌限满者代亲七十近戌由是人皆感悦】卢简求【河中蒲人大中九年党项扰边拜泾原渭武节度使简求居边善绥御人皆安之】周寳【卢龙人为泾原节度使务耕力农聚粮二十万斛号良将】宋陈贯【河阳人真宗时知泾州督察盗贼禁戢不肖子弟簿书管库赋租出入皆自检覈尝谓僚曰视县官物如己物容有奸乎州人惮其严】王沿【馆陶人仁宗时为泾原路经畧安抚招讨使改泾州观察使元昊入宼副都总管葛怀敏率兵出捍沿教怀敏率兵据瓦亭待之怀敏进兵镇戎沿以书戒勿入苐背城为砦以羸师诱贼贼至发伏击之可有功怀敏不听进至定川果败贼乗胜犯渭州沿率州人乗城多张旗帜为疑兵贼遂引去】尹洙【河南人仁宗时知泾州又知渭州兼领泾原路经畧公事】王尧臣【虞城人仁宗时再安抚泾原初曹玮开山外地置笼竿等四砦募弓箭手给田使耕战自守其后将帅失抚御稍侵夺之众怨怒遂刼德胜砦将姚贵闭城畔尧臣适过境上作书射城中谕以祸福众遂出防乃为申明约束如旧而去既还因论沿边城砦控扼要害贼径通属及备御轻重之防为五事上之又请泾原五州营田益置弓箭手皆报可】蒋偕【郑县人仁宗时厯知泾州徙原州边民苦属户为钞盗偕得数辈腰斩境上盗为息迁本路钤辖明珠康奴诸族数为宼偕潜兵伺之斩首四百擒酋豪焚帐落获马牛羊千计】赵珣【归信人为縁边巡检使泾原路招讨都监屯泾州兼治笼竿城麻氊党留百余帐处近塞为暴珣引兵自静边袭击俘获数千计瞎氊居龛谷无所属珣与书招之瞎氊听命元昊大入宼檄珣防葛怀敏于瓦亭珣曰夏恃众逺鬬锋鋭盍依马栏城布栅以扼其路守镇戎城以便饷道俟其衰击之否则必为贼所屠怀敏不听珣战没】滕宗谅【河南人仁宗时知泾州葛怀敏军败于定川诸郡震恐宗谅顾城中兵少乃集农民数千戎服乗城又募勇敢谍知寇逺近及其形势檄报旁郡使为备防范仲淹自环庆引蕃汉兵来援宗谅乃大设牛酒犒师又籍定川战没者祭酧之厚抚其孥于是边民稍安】狄青【西河人为泾原路副都总管经畧招讨副使仁宗以青数有战功欲召见问以方畧防贼寇渭州命图形以进】李及之【濮州人仁宗时知泾州吏事精明居官称职】王珪【开封人为泾州驻泊都监康定初元昊宼镇戎军珪将三千骑为先锋自瓦亭至师子堡敌围之数重珪奋击披靡获首级为多语其下曰兵法以寡击众必在暮我兵少乗其暮击之可得志也复驰入有骁将持枪直珪胸伤右臂珪左手以杵碎其脑继又一将以枪进珪挟其枪以鞭击杀之一军大惊遂引去是嵗改泾原路都监明年为本路行营都监寻至黑山焚敌族帐获首级马驼甚众会敌大入以兵五千从任福屯好水川连战三日福陷围中珪独入杀数百人鞭鉄挠曲手掌尽裂奋击自若及矢中目乃还夜中卒边人立祠祀之】武英【太原人仁宗时为泾原行营都监与任福合诸将战张家堡斩首数十百敌弃羊马伪遁诸将皆趋利争进英以为前必有伏众不听伏发福等既败英犹力战自辰至申矢尽遇害赠邢州观察使】桑怿【雍邱人为泾原路兵马都监屯镇戎军与任福遇敌好水川力战而死赠解州防御使】刘永年【并州人仁宗时出知泾州帝赐诗宠之郡兵嵗以香药为折支三司不时辇致振武卒素骄哗通判防事请以他物代给永年召至庭下数其罪斩为首之人余不敢动】髙敏【登州人为泾原指挥使数与西夏战遭重伤范仲淹韩琦皆荐之为閤门只】和斌【鄄城人仁宗时为德顺军指挥使凡五年数捍敌被重创十余神宗时徙泾原钤辖渭部饥帅王广渊命赈给斌择地营居养视有法所活以万计】安俊【太原人仁宗时徙泾原钤辖条上御戎十三事迁原州刺史知泾州俊久在边羌人畏之】张吉【延安人为泾原将解宣威城围力战死之】刘仲武【成纪人熙寜中为泾原将夏人谋犯天圣砦渭帅檄诸将防兵约曰过某日贼不至即去仲武谍得的期乞缓分屯帅不乐但留一将及仲武军如期而敌至力战却之】李复圭【缑氏人神宗时知泾州始时二税之入三司移折已重转运使又覆折之复圭为奏免民立生祠】姚麟【五原人元丰中为泾原副总管夏人修贡且乞兰防壤土麟言兰防不可与愿戒将帅饬边备示进讨之形以絶其望从之督诸将讨堪哥平经畧使卢秉上其功赐金帛六百】王恩【开封人哲宗时为泾原将尝罄军出万惠岭士饥欲食恩倍道兼行众汹汹已而遇敌数万引兵先入壁井灶皆具诸将始服羌扣壁愿见恩单骑径出遥与语一夕羌引去迁泾原副都总管城西安筑临羌天都十余垒羌围平夏恩设伏败之徽宗时改知渭州括隠地二万三千顷分弓箭士耕屯为三十一部以省餽饷】朱友防【西安人为泾原第一副将将步兵捍金人于华亭数有功防金兵大集友恭力战为所得渭帅既降诱以甘言许优进官秩不肯从更诋辱之帅不胜忿断其胫以狥经日乃斩之赠敦武郎】金张行信【日照人兴定二年为彰化军节度使兼泾州管内观察使上书论事多采纳】明徐镛【兴国州人成化间以御史谪之镇原县嵗饥请于上官移民就食全活万计修仓得钱数十万缗以赈贫乏蠲宿逋流亡多复业者寻调临潼镇原民数千泣送之】厐瑜【公安人崇祯七年以嵗贡生知崇信县县故无城防大雨土垣尽圯贼掩至瑜急解印令家人赍送上官率家丁持挺巷鬬被执不屈大骂而死赠固原知州】娄琇【湘隂人崇祯中知泾州贼陷城死之赠太仆寺少卿】
　　本朝冯明雨【镇原县典史康熈十四年王辅臣之变城破遇害】
　　人物汉李恂【字叔吴临泾人少习韩诗教授诸生常数百人太守颍川李鸿请署功曹未到州辟为从事防鸿卒恂不应州命而送鸿丧还乡里后拜侍御史持节使幽州宣布恩泽所过皆图写山川屯田聚落百余卷悉封奏上肃宗嘉之拜兖州刺史迁张掖太守征拜谒者使持节领西域副校尉西域数遗恂奴婢宛马金银香罽之属一无所受北匈奴数断西域道使命不通恂设购赏遂斩敌帅悬首军门自是道路夷清威恩并行迁武威太守后坐事免步归乡里与诸生织席自给年九十六卒】王符【字节信临泾人少好学有志操与马融窦章张衡崔瑗等友善耿介不同于俗隠居著书三十余篇以讥当时得失不欲章显其名号曰潜夫论】晋胡奋【字元威临泾人性开朗有筹畧少好武事宣帝伐辽东以白衣侍从甚见接待以功累迁征南将军假节都督荆州诸军事奋家世将门晚乃好学所在有声绩居边特着威惠迁左仆射加镇军大将军卒諡曰壮奋兄弟六人兄广弟烈并知名烈字武元为将伐蜀钟防之反也烈与诸将皆被闭烈子世元时年十八为士卒先攻杀防名驰逺近烈为秦州刺史及凉州叛烈屯于万斛堆为寇所围无援遇害】隋牛宏【字里仁安定鹑觚人性寛裕好学博闻开皇初授秘书监宏以典籍遗逸上表请开献书之路上纳之进爵竒章郡公拜礼部尚书奉勅修撰五礼除太常卿诏与姚察许善心何妥虞世基等正定新乐议置明堂宏条上故事上甚重之时杨素恃才矜贵轻侮朝臣见宏未尝不改容自肃寻拜吏部尚书选举审慎并多称职累进上大将军右光禄大夫卒諡曰宪宏荣宠当世而车服卑俭事上尽礼待下以仁隋室旧臣始终悔吝不及惟宏一人而已有文集十三卷子方大亦有学业官至内史舍人】唐吕向【字子回泾州人少隠陆浑山工草强志于学开元十年召入翰林兼集贤校理侍太子及诸王为文章时帝嵗遣使采择天下姝好内之后宫向因奏美人赋以讽又献诗规校猎从帝东巡帝因番夷酋长入伏内射禽向又諌止之官至工部侍郎尝以李善释文选为繁酿与吕延济等五人更为诂解时号五臣注】皇甫镛【字龢卿临泾人第进士兄鏄为相时任河南少尹见权宠太盛毎极言之鏄不悦乃求分司为太子右庶子鏄败朝廷贤之授国子祭酒开成初以太子少保卒镛能属文工诗为人寡言正色衣冠甚伟不屑世务所交皆知名士著书数十篇】牛仙客【鹑觚人初为县小史令陇西迁洮州司马清勤不懈以萧嵩荐迁太仆少卿开元末为朔方总管啬事省用仓库积实迁工部尚书同中书门下三品卒諡贞简】牛僧孺【字思黯隋竒章宏之裔元和初以贤良方正对策第一穆宗时徙御史中丞按治不法内外澄肃以户部侍郎同中书门下平章事敬宗立封竒章郡公时政出近幸僧孺数表去位授武昌节度使文宗立复相时以议吐蕃维州事僧孺挟素怨沮李德裕策帝以为不直罢为淮南节度宣宗时终太子少师子蔚第进士由监察御史为右补阙大中初屡条切时政累官山南西道节度使以尚书右仆射致任蔚弟丛亦第进士任补阙数言事称防咸通末拜剑南西川节度使僖宗时终吏部尚书】牛徽【蔚子举进士累擢吏部员外郎干符中选滥吏多奸嵗调四千员徽治以刚明柅杜干请法度复振父蔚避地于梁道病徽扶篮舆厯阁路盗击其首血流面持舆不息徽拜曰人皆有父今亲老而疾幸无惊骇盗感之乃止及前谷又逢盗輙相语曰此孝子也共举舆舍之家进帛裹创以饘饮奉蔚留信宿去拜谏议大夫固辞乞还侍亲后为刑部侍郎崔引忌其正换左散常侍以刑部尚书致仕】宋胡顺之【字孝先临泾人登进士第试秘书省校书郎厯知休寜县青州从事皆有声仁宗即位迁太常博士天圣明道间再上宰相书乞太后还政累迁屯田员外郎其后数论朝廷事范仲淹爱其才以目失明废】杨政【字直夫临泾人父忠战没政甫七嵗哀毁如成人建炎间从呉玠击金兵九战九捷绍兴初大破金兵于箭筈闗又从呉玠拒金兵于仙人闗入蜀连日百余战敌遂遁去授环庆路经畧安抚使改经畧安抚泾原兼帅环庆利路徙知熙州利州兴元金人渝盟政为都统制凡大战七斩获甚多累拜太尉卒諡襄毅政守汉中十八年凡于民便者不敢以军旅废故为呉璘裨将及与璘分道帅师执门下之礼益恭世颇贤之】明巨敬【灵台人初为御史建文中改户部主事充史官清慎有声燕王入京不屈死夷其族后諡节愍】仇钺【字廷威镇原人袭江都仇理世职为寜夏前卫指挥同知正统中定安化王寘鐇之乱擢寜夏总兵官论功封咸寜伯已拜平贼将军讨平刘惠赵鐩等于河南复移师会陆完灭刘七等于江北进世侯大同有警命充总兵官统京军御之卒諡武襄】张麟【灵台人以明经授荣河县丞性恭愿动止有则执丧三年未尝与妻言适邠州遇盗刼所乗骡及行装其骡弗行麟语盗曰是骡非鞭不行吾尚有鞭以予汝惊曰此必灵台张古人也遂拜还所刼】
　　本朝李必智【州人养母尽孝及丧哀毁逾节庐墓三载又同州人闾阎诚早嵗失怙为继母李氏抚育李偶有小病寝不解衣輙吁天请祷代殁后亦庐墓三年又崇信县生员王尔公闗峦镇原县民张煋贡生张峰事亲并以孝闻于乾隆年间先后　旌表】
　　列女汉皇甫规妻【安定人不知何氏女善属文能草书时为规答书记规卒妻年犹盛而容色美董卓承其名聘之妻乃轻服诣卓门自陈辞甚酸怆卓使侍者防刀围之妻知不免骂曰君羌胡之种毒害天下犹未足耶妾之先人清德奕世皇甫氏文武上才为汉忠臣君其趋使走吏敢欲行非礼于尔君夫人耶卓乃引车庭中以其头悬轭鞭朴交下妻谓持杖者曰速尽为惠遂死车下后人图画号曰礼宗云】南北朝魏贞女儿氏【泾州人许嫁彭老生为妻聘币既毕未及成礼儿氏率行贞淑居贫常自春汲以养父母老生辄往迫之不肯从老生怒而刺杀之临死谓老生曰我所以执节自固者正欲奉给君耳今反为君所杀言终而絶老生论死太和七年诏曰女守礼履节没身不改其标墓旌善号曰贞女】宋杨政母【泾州人政官泾原母留敌境闻遣人省视之母惟勉以忠义和议成始得迎归诏封其母感义郡夫人】雷氏【名秀贞泾州人年十八家贫采蔬于野有恶少方锄迫而求通女愤以蔬刃刺之被锄击死巡按疏表其门】鲁氏【泾州人嘉靖初西宼刼掠鲁氏骂贼死之】梁自立妻蒲氏【崇信人崇祯末避乱山穴中贼掠得将逼之氏不从遇害其子妇闗氏闻宼至方自缢为贼所持骂不絶口贼怒杀之又平凉府杨氏女字孝姐贼猝至匿蔷薇丛中以泥涂面贼捜得胁之行大骂不从亦被杀】张国珍妻朱氏【崇信人国珍为贼所掠三年未还氏茹苦自守姑谋令他适聘已定氏泣曰妇去谁事姑且儿归奈何不听遂入室自缢死】多氏烈女【灵台人父卒未聘女避寇于隠形山北窰窨内被贼捜获舁上马不从跃下者三贼以美言诱之女遮面大骂贼断其手而杀之又王氏女适陇州民未一月因元夕归寜被贼掠去女涕泣骂詈且求毙贼感其节烈释之女归家以为身虽全手已受辱适夫至佯慰之即日自缢死】
　　本朝脱海龙妻赵氏【镇原人顺治初同夫避贼崖窟夫为贼所杀氏遂投崖死又泾州民妇蘓氏李氏相继沉河死静寜州诸生王傅妻王氏常能妻张氏俱自缢死张标妻杨氏自刭死贾德友妻陈氏骂贼剖腹死】杜起周妻史氏【州人夫亡守节又同州乔永泰妻杨氏张玉显妻史氏常际熙妻史氏王琮妻景氏李秀妻张氏李生文妻牛氏史业久妻景氏杨成千妻曹氏闾魏生妻李氏生员史维经妻白氏景尔沼妻李氏生员王希朱妻张氏王玠妻牛氏俱乾隆年间先后　旌表】闗巩妻马氏【崇信人夫亡守节又同县贵婉成妻闗氏杜朝柄妻朱氏朱萼妻闗氏田吉祥妻郭氏生员李増长妻闗氏梁穆康妻李氏黄登彦妻王氏梁居正妻李氏梁元第妻张氏马廷麟妻白氏刘世昌妻王氏王品之妻张氏俱乾隆年间先后　旌表】于景凯妻髙氏【灵台人夫亡守节乾隆六年　旌表又同县史养正妻赵氏王子哲妻蔡氏邓福妻王氏刘毓竒妻仇氏田奉禄妻孟氏姚杰妻多氏张大功妻李氏刘自恭妻宋氏刘德防妻孙氏马斌妻王氏郭镇妻张氏王相妻张氏张光书妻孙氏俱乾隆年间先后　旌表】陈伟经妻朱氏【镇原人夫亡守节乾隆六年　旌表又同县沈景泰妻朱氏赵爵妻髙氏张思明妻章氏包名世妻贺氏许遂妻路氏刘珽妻罗氏贾亦达妻张氏张柱妻章氏生员张泰吉妻许氏杏杰妻贾氏杏勉妻马氏生员张文英妻杜氏张荣妻姜氏叚岘妻张氏贺理妻张氏张银妻髙氏刘福应妻曹氏张永昌妻席氏叚寜正妻张氏李文正妻马氏张穟妻陈氏赵元妻李氏李万智妻张氏李国栋妻张氏张庶吉妻杜氏张鐈妻郑氏张付妻刘氏张夀仁妻马氏折鳯栖妻叚氏焦俊儒妻张氏张绍礼妻常氏张绍章妻赵氏刘自前妻叚氏茍遴妻张氏俱乾隆年间先后　旌表】
　　仙释宋朱有【泾州人少窜名五符宋元丰初泸贼犯塞诏起秦卒征之军次资中郡有醮坛山李阿试仙防有往来台上俄二鸟飞鸣争食坠地若松肪者有取食之即防胀且渇求池水饮焉遇一道士指松曰食此叶可疗也忽不见有如其言渇遂止自觉心爽神清有始不知书不饮酒至是高吟剧饮脱五符而仙去】
　　土产良马【俱泾州产】氊【泾州出唐书地理志原州土贡驼毛氊覆鞍氊寰宇记泾州土产驼毛氊九域志泾州贡紫茸毛镇戎军贡白氊】麻布【镇原泾州出元和志泾州原州赋麻布寰宇记仪州赋弩麻】龙须席【泾州出元和志泾州贡唐书地理志泾州原州贡】
　　钦定大清一统志卷二百九
&lt;史部,地理类,总志之属,大清一统志,秦州图&gt;
&lt;史部,地理类,总志之属,大清一统志,秦州图&gt;
&lt;史部,地理类,总志之属,大清一统志,秦州表&gt;
&lt;史部,地理类,总志之属,大清一统志,秦州表&gt;
&lt;史部,地理类,总志之属,大清一统志,秦州表&gt;
　　钦定四库全书
　　钦定大清一统志卷二百十
　　秦州【在甘肃省东南七百三十里东西距二百九十里南北距四百五十里东至陜西鳯翔府陇州界二百里西至巩昌府伏羌县界九十里南至陜西汉中府畧阳县界二百四十里北至平凉府庄浪县界二百十里东南至汉中府凤县界三百十里西南至阶州界三百五十里东北至平凉府华亭县界二百五十里西北至巩昌府通化县治一百八十里本州境东西距一百九十里南北距一百八十里东至清水县界一百里西至伏县界九十里南至徽县界一百五十里北至秦安县界三十里东南至徽县治二百八十里西南至巩昌府西和县界七十里东北至清水县界一百里西北至伏羌县治一百二十里自州治至　京师三千七百十里】
　　分野天文井鬼分野鹑首之次
　　建置沿革禹贡雍州之域古邽戎地秦置邽县汉曰上邽属陇西郡后汉属汉阳郡晋为天水郡治太康七年兼置秦州【晋书地理志秦州魏始分陇右置中间废泰始五年又置秦州镇冀城太康三年罢七年复立镇上邽】后魏改县曰上邽仍为州郡治后周置总管府隋初郡废县复曰上邽大业初府废改州为天水郡唐武徳初复曰秦州置总管府开元二十二年州移治成纪以上邽属之天寳元年还治上邽改为天水郡乾元元年复曰秦州属陇右道寳应二年防于吐蕃太中三年収复为上邽镇属秦州【时州移治成纪】五代后唐长兴元年移清水县于此宋复移置成纪县及秦州天水郡雄武军节度属陜西路庆厯元年于州置秦凤路金初曰秦州皇统二年属熈秦路大定二十七年属凤翔路元光二年升为镇逺军元仍曰秦州属巩昌路明洪武初省成纪县入州属巩昌府
　　本朝雍正七年以州直甘肃省领五县
　　秦安县【在州北八十里东西距一百十里南北距六十里东至清水县界四十里西至巩昌府通渭县界七十里南至本州界三十里北至平凉府庄浪县界三十里东南至清水县界七十里西南至伏羌县界六十里东北至庄浪县界六十里西北至平凉府静宁州界八十里汉置成纪县属天水郡后汉属汉阳郡晋仍属天水郡后魏省后周复置属畧阳郡隋仍属天水郡唐初属秦州开元二十二年移秦州来治天寳元年州还上邽仍为属县大中三年复移州来治咸通五年升为天雄军节度五代改雄武军节度宋时州县俱移治上邽此为秦州成纪县地金正隆中析置秦安县属秦州元明因之　本朝初属巩昌府雍正七年以还属秦州】清水县【在州东一百二十里东西距一百十里南北距一百六十里东至陜西凤翔府陇州界七十里西至秦安县界四十里南至本州界二十里北至平凉府华亭县界一百四十里东南至本州界四十里西南至本县界四十里东北至陇州界七十里西北至平凉府静宁州界一百里汉置清水县属天水郡后汉废为陇县地晋复置清水县属畧阳郡后魏因之西魏兼置清水郡隋开皇初郡废县属天水郡有闗官唐武徳四年于县置邽州六年州废县属秦州大厯后防于吐蕃大中二年収复权鳯翔府三年仍属秦州五代后唐长兴元年县移治上邽宋初还旧治金元明因之　本朝初属巩昌府雍正七年还属秦州】礼县【在州西南二百里东西距一百八十里南北距一百里东至本州界八十里西至巩昌府岷州界一百里南至巩昌府西和县界四十里北至巩昌府宁逺县界六十里东南至西和县界一百五十里西南至阶州界一百五十里东北至伏羌县界六十里西北至巩昌府漳县界一百八十里汉武都郡嘉陵道地后汉为上禄县地后魏太平真君三年分置兰仓县五年于县置汉阳郡西魏废帝改为长道郡汉阳县后周又改为天水郡隋开皇初郡废十八年改县曰长道属汉阳郡唐属咸州寳应中随州防废咸通十三年复置长道县改属秦州五代因之宋熈宁七年改属岷州南宋属西和州元至元七年县废改置礼店军民府属图沙玛路明洪武初改礼店千户所十五年改属秦州成化七年始置礼县本朝初属巩昌府雍正七年还属秦州图沙玛旧作脱思麻今改】徽县【在州南少东二百八十里东西距一百二十里南北距二百五十里东至两当界七十里西至阶州成县界五十里南至陜西汉中府畧阳县界六十里北至本州界一百九十里东南至畧阳县界五十里西南至成县界九十里东北至清水县界八十里西北至本州界八十里汉置河池县属武都郡后汉晋因之永嘉后没于氐羌后魏改置广化县兼置广化郡隋开皇初郡废仁夀初复改曰河池县属河池郡唐属鳯州宋开寳五年移治固镇仍属鳯州元初于县置南鳯州至元元年改曰徽州七年以州治河池县省入属巩昌路明洪武十年改为县寻复升为州属巩昌府　夲朝雍正七年改为县属秦州】两当县【在州东南二百七十里东西距六十里南北距二百里东至陜西汉中府凤县界三十里西至徽县界三十里南至汉中府沔县界一百二十里北至本州界八十里东南至凤县界四十里西南至徽县界五十里东北至陜西鳯翔府陇州界二百二十里西北至徽县界三十里汉武都郡故道县地后魏析置两当县又置两当郡隋开皇初郡废县属鳯州大业初属河池郡唐武徳初属鳯州宋至道元年移治唐乡镇仍属鳯州元初属南凤州至元七年属徽州明洪武十年省入徽县后复置仍属徽州　本朝雍正七年改属秦州】
　　形势西倚天门东扼陇坻南连嶓北接凤凰为兰河之中坚闗陇之重镇【通志】南通巴北控朝那山有嶓陇坻之秀水冇汉漾渭籍之美【州志】
　　风俗地本膏腴民事耕殖【元统志】重然诺负气节【旧志】朴茂质寔劲直强毅犹存古风而流或懻忮忿争耗财废业【州志】
　　城池秦州城【旧有东西二城明洪武初因西城址筑大城周四里有竒门四濠深一丈二尺大城之东为东闗城门二大城之西为中城门二又西为西闗城城形如钟门四又西为小西闗亦曰伏羲城门二四城皆与大城连属　本朝顺治十一年俱重筑】秦安县城【周三里有竒门二濠广三丈金皇统间建】清水县城【周四里有竒门二明洪武四年筑治中又筑东西二郭濠深一丈　本朝康熙二十四年重修】礼县城【明洪武初筑土城成化九年展筑西偏共周三里有竒门四池深六尺】徽县城【周五里有竒门四濠深一丈明初因旧址增筑　本朝康熙九年二十四年两修】两当县城【周三里门四池深一丈五尺明洪武初筑隆庆初复展其址后为冦燬今存基址】
　　学校秦州学【在州治西南元大徳六年建　　本朝康熙十四年重修入学数二十名】秦安县学【在县治东南元至正中建入学额数二十名】清水县学【在县治东南明嘉靖十九年建入学额数九名】礼县学【在县西城中明成化中建于锦屏山下　本朝顺治十三年迁此入学额数十二名】徽县学【在县治东明洪武初建入学额数十二名】两当县学【在县治西明洪武中建在县治东正徳十年透此入学额数八名】汉阳书院【在州城东隅　本朝乾隆二十七年建又秦安县有龙山书院旧名陇川书院乾隆十八年建二十三年重建更名鸡川书院二十六年复更名又徽县有凤山书院旧名徽山书院在县署前乾隆十四年建二十七年复更名两当县有丹山书院在县治北】
　　户口【原额人丁三万九百二十一又滋生人丁八百四十　屯丁九千六百一】
　　田赋【田地四万四百八十七顷九十四畆六分一厘零额征地丁银三万二千二百四十六两二钱四厘零粮一万七千四百四十六石二斗八升三合零　屯田三千三百七十顷二十二畆七分零额征地丁银三千六百六十九两八钱三分一厘零　更名田三十二顷三十六畆额征银一十两四钱九分六厘粮三十一石八斗四升】
　　山川山【在州东四十里周五里中间突起如背南临渭水右滨清水其麓为社树坪冇阜自山南循借水而西止于州东十里谓之沙陇】石门山【在州东一百里两峯对峙如门四圉峭削中通一路】呉砦山【在州东一百八十里相传宋呉璘甞置寨于此山之麓有呉镇为入南山采木之路有木厰又柏林山在州东七十里多产柏】黑谷山【在州西祝穆方舆胜览在天水县北五十里大山乔林连跨数县有黑谷闗绍兴初郡守陈俊置以防秦巩来路最为□要按胜览山在天水之北则应在今州西界通志谓在西南一百里与西和及成县接界其中恐误】崦嵫山【在州西五十里】铁堂山【在州西七十里方舆胜览在天水县东五里有石笋青翠长者至丈余小者可以为砺旧志有蟠龙山在州西七十里山有铁炉坡即鐡堂峡也其峡四山环抱中为铁堂庄又西五里曰半坡山又西稍南六里曰中峪山其下为横河】刑马山【在州西九十里与清水县接界山多林木路可行车迤南为固城山借水出焉又六十里经小落门接宁逺界州志刑马山深防连亘洮岷中为大南谷其水皆东北流入于借】翠屏山【在州南二里亦名文峯上冇文星台其麓为石马坪其右曰武峯山有古南山寺杜甫诗南头南郭寺即此】云台山【在州南五十里下有稍子站】笔峯山【在州南一百十里有五峯苍翠如削上多鹦鹉有薜萝沿壁下垂如线】夀山【在州北一里上有隗嚣连城遗址山之西为鸣玊谷宋呉璘甞置寨于此以保秦陇下有鲁谷水】麦积山【在州东南八十里后魏正始三年秦州主簿吕茍儿反梁州刺史李焕令石长乐由麦积崖赴援正光末陇右畔乱东侵岍岐李苗请固守陇东命偏将出麦积崖以袭其后周大都督李允信于南岸梯云凿道造七佛龛庾信为铭方舆胜览麦积山在天水县东百里状如积麦为秦地林泉之冠山之北为雕窠谷上有隗嚣避署宫对面瀑布下注苍崖间亦胜境也旧志在州东南八十里三面壁立髙入云际其南为香积水永州水出焉又南五十里接两当县界】改龙山【在州东南一百里下有改龙镇即街子口其旁为仙人山亦名仙人崖有岩突出两山间其阿如屋】燕子山【在州东南一百十里有燕子闗地多林木党水出焉东流入嘉陵江东北二百里扺胡店有官军防守又五十里界寳鸡】秦岭山【在州东南三百里其山长而秀周数百里东聨鳯县南界汉中又东有金门山五峯如五岳有栈道通鳯县】赤峪山【在州西南杜甫诗晨发赤峪亭艰险方自兹即此宋嘉定十年利州统制王逸复大散闗及卓郊堡进攻秦州至赤谷口通志赤峪在州西南十里有水经其中】寳峯山【在州西南六十里其山挺秀高若摩空】嶓山【在州西南六十里汉书地理志西县有禹贡嶓冢山西汉水所出李吉甫元和郡县志山在上邽县西南五十八里巩昌府志在州西南六十里山南为分水岭水南流为西汉水北流为赤峪水】木门山【在州西南九十里三国汉建兴元年诸葛亮围祁山以粮尽退军司马懿遣张郃追之进至木门蜀人乗髙布伏郃中飞矢死郦道元水经注有木门谷水北流入籍水胡三省通鉴注木门谷在天水县南十里巩昌府志在州西南九十里与西和县接界】天靖山【在州西北二里上有玊泉】邽山【在州西北水经注渭水东厯上邽县北邽山之阴王存九域志成纪县有邽山通志今谓之卦山在州西北三十里即伏羲画卦处今名画卦台山中防忽突出小山上有羲皇庙北为龙马山渭水流经其下中有石屹然名分心石又有邽山在清水县东南三十里乃陇山之支麓也】九龙山【在秦州县东一里九峯相拱状如龙翔磅礴百余里为县主山】防山【在秦安县东一百二十里其地当畧阳南北之冲截然中止不与诸山聨属为县境之要口有防山隘】长山【在秦安县南二里长八十里迤逦经社树坪止于县之东南其西连州北之三阳川亦名三阳山】曜紫山【在秦安县北四十里】夕山【在秦安县东南十里岩壑巡环夕阳掩暎故名】七星山【在秦安县东北二里山不甚髙而七峯环列形如北斗】青龙山【在秦安县东北二十里山高耸望之若在云际冇路逹宁夏】大阳山【在秦安县东北乐史太平寰宇记在陇城县东北五十里有银冶务】大陇山【在秦安县东北元和志陇城县有大陇山在县东一百里】黑龙山【在秦安县西北二十里下□锁峡带陇水】八龙山【在秦安县西北六十里山阜有八廻合如龙因名其势如羁如御俗谓之把龙山】亭乐山【在清水县东三十里有秦亭遗迹】青岩山【在清水县东五十里山峯耸秀相接者有华盖山石多五色】陇山【在清水县东与夲府陇州接界一名陇坂又名陇坁张衡四愁诗吾所思兮在汉阳欲往从之陇坂长许慎説文陇山天水大坂也后汉书郡国志陇县有大坂名陇坁辛氏三秦记其坂九廻不知髙防许上者七日乃得赵髙处可容百余家下处容十万户清泉四注而下郭仲产秦川记陇山东西百八十里登山巅东望秦川四五百里极目冺然山东人竹役升此而瞻顾者莫不悲思其歌曰陇头流水鸣声呜咽遥望秦川肝肠欲絶又曰陇头流水分离四下念我行役萧然旷野登高望逺涕泪双堕其上有悬溜吐于山中汇于澄潭名曰万石潭流溢散下皆注于渭隋书地理志清水县有分水岭元和志小陇山在清水县一名陇坁又名分水岭隗嚣时来歙袭得畧阳嚣使王元拒陇坂即此其上有水东西分流因号驿为分水驿东去大震闗五十里上多鹦鹉又大陇山在陇城县东一百里金史地理志清水县有中陇山又陇城县有大陇山通鉴注大陇山在清水县东北通志闗山在清水县东百里即陇山也府志盘龙山在清水县东五十里即大陇之支阜形若盘龙上有大震闗又二十里为闗山磅礴三百余里岩岫重叠层层逓髙其坂十八廽上者七十里至顶西下稍平　按陇山延亘陇州静宁镇原清水诸州县境其峯峦岩岭随地异名然其实一陇山耳自后魏以下始有大小之分水经注及元和志皆以小陇山为陇坂而大陇山不与焉并着之】牛头山【在清水县西二十里南道河诸水防于此曰牛头河】笔架山【在清水县南七里有五峯分列与邽山相连】卧虎山【在清水县北一百里有灵湫祷雨辄应】寳葢山【在清水县北一百五十里自大陇山分支而来髙耸嵢岈顶平如葢因名】石洞山【在清水县东南五十里上有清崖洞洞门冇巨石悬而不坠其下有泉】月台山【在清水县西北五里山形似月因名】赤土山【在礼县东三里土色如硃亦名红土山山脉自宁逺界迤逦至此特起一峯絶顶有坪可容万马】祁山【在礼县东四十里与西和县接界详见西和】雷王山【在礼县南三十里有堡地形志兰仓县有雷牛山疑即此】鸾亭山【在礼县北五里有小泉众出雾即雨旧志谓之高亭山】九泉山【在礼县北二十五里麓有九泉旱劳无盈缩居民多取汲于此】圣湫山【在礼县北六十里捱城河出焉】翠峯山【在礼县东南十五里山峯端秀如人拱立下有香水崖仙人洞诸胜相传隗嚣曾避署于此】十八盘山【在礼县西南寰宇记在大潭县南一百二十里有十八盘路秦州志州东南有石门山亦十八盘而上约十里余又元统志有伎俩山在大潭故县西南六十里连城县界】峨山【在礼县西南一百里与岷州接界高耸如岷峨因名又方舆胜览有通灵山去大潭县七十里四山环合二水萦流有清水岩水飞落如玊绳通志在西和县西一百四十里今县西南界】莫遮拦山【在礼县西南一百六十里高出众山四时积雪不防】鳯凰山【在礼县东北五里旧甞建学宫于其下一名锦屏山】钟楼山【在徽县城内明正徳六年展筑州城包山于内】苍坪山【在徽县东四十里古黄沙驿仓在焉又天池山在县东七十里上有河池与畧阳县接界】铁山【南徽县南三十里悬壁万仞石色如铁其下二十里即虞闗宋刘子羽曰蜀口有鐡山栈道之隘又呉曦以阶成和凤四州畀金表铁山为界即此通志山形似巾亦名巾子山】接溪山【在徽县南元和志在长举县西北五十三里出硃砂百姓尝采之　按长举废县见畧阳】积草山【在徽县北四十里与成县接界杜甫诗云山分积草岭即此】伶伦山【在徽县西北一里其岩壁盘旋如舞优状故名】方山【在徽县西北四十里接成县界】鸡冠山【在徽县西北五十里其山绵亘而北与清水县之小陇山相连土宜陶冶居民所资】金莲山【在徽县西北七十里高数十刃周围冇数十洞相缀】鸑鷟山【在两当县东元和志在县冶西二十里九域志县有鸑鷟山图经云昔张果先生夏居豆积冬居此山巩昌府志山在县东十五里两峯秀耸一名南岐一名来仪南冇登真洞相传唐张果老登真处通志洞髙一丈深百尺上有水自顶注于石池池旁有石振之作声俗名石鼓洞上有朝阳洞碧桃轩】天门山【在两当县南五十里悬崖有大石门一阖一辟】秦冈山【在两当县南水经注故道水西南入秦冈山山高入云逺望增状若岭纡曦轩峯驻月驾矣悬崖之侧列壁之上有神象若图指状妇人之容世名之曰圣女神】大夫山【在两当县东南二里旧图经唐末郡守满任移居于此故名】故道山【在两当县东南二十里董真峪迤南路通汉中其气即故道川】申家山【在两当县东北九十里与鳯县接境旧甞产银矿】天池山【在两当县西北十五里谓之西天池又一在县东北二十里曰东天池上皆有池祷雨辄应】丁华岭【在州东六十里与清水县接界】仙家岭【在州东南三十里土中甞出药丸色黑相传服之可以疗病州志作仙嘉山云有杜工部草堂】闗子岭【在州西七十五里与半坡山按冇左右两山相聨若闗又西十五里有槐树岭与伏羌县接界】四竹岭【在州西南晋元兴三年西秦乞伏干归与仇池杨盛战于竹岭水经注竹岭水出南山竹岭通鉴注上邽西南有南山竹林旧志在州西南二百里】神仙岭【在秦安县西北四十里岭自阳兀川绵延起伏西接通渭县之闭闩闗其间草木芬蔚宜于蓄牧下有神仙岭隘及神仙寨】小长安岭【在秦安县西北一百五里岭势修长亦曰长安山宋时甞置长安砦于此】木皮岭【在徽县西方舆胜览在河池县西十里杜甫发同谷取路栗亭南入郡界厯当房村度木皮岭由白水峡入蜀节此旧志在州西十五里又见成县】青泥岭【在徽县南杜甫诗朝行青泥上暮在青泥中泥泞非一时版筑劳人功元和志岭在接溪山东悬崖万仞上多云雨行者屡逢泥淖故名元统志岭为入蜀之路旧志在州南一百三十里分水岭】水岭【两当县东十里岭而东西两沟】石镜峯【在两当县东二十里峯石晶莹日出时光彩掩映一名石堠子九域志石堠子一名双乳台耆老相传此堠东去东京西扺益州计其地里得中马今俗谓之团栾山】白崖【在清水县东南五十里旧志石崖色白中有水悬空而下如防珠喷玊】人头崖【在礼县西南寰宇记在良恭旧镇东五里去大潭县九十五里以形似名】双龙崖【在徽县东南七十里】银椿崖【在徽县东北五十里壁立万仞崖畔石柱如银其光映日旁有洞穴人莫能入】南安峡【在秦安县南晋隆安四年后秦将姚硕徳伐西秦入自南安峡乞伏干归拒之于陇西通鉴注南安峡在陇城界旧志今有新阳崖在县南十五里其上有五峯列峙水出其间为邑之胜或谓即南安峡也】显亲峡【在秦安县北水经注无亭水南合畧阳川水又西南出显亲峡旧志黑龙山下瞰锁峡带陇水或曰即显亲峡也县志锁峡长三里许山色宠□水声泙湃者飒然】玊钟峡【在秦安县东北四十里峡中有石如玉其形如钟因名】桑园峡【在清水县东七十里亦曰栁林川】坂坡峡【在清水县东南三十里绵延百里兴秦州接界有坂峡口即清秦二水所分处又西有小录峡其地温暖禾早熟】银瓮峡【在两当县东二十里通志杜甫诗复道珠山得银瓮指此】轩辕谷【在州东水经注轩辕谷水出南山轩辕溪南安姚瞻以为黄帝生于天水在上邽城东七十里轩辕各是也通志谓谷在今清水县东南六十里误】射虎谷【在州西后汉建寕二年跂颎讨叛羌于凡亭山羌众奔溃既而复聚于射虎谷分兵守谷上下门颎分兵□击大破之杜佑通典凡亭山瓦亭山之讹也射虎谷葢在县西故城东北】东柯谷【在州东南杜甫诗传道东柯谷深藏数十家通志谷在州东南五十里其旁为东柯里】金沙谷【在州东南五代梁贞明元年蜀将王宗绾败李茂贞秦州兵于金沙谷乘胜取秦州至上染坊旧志上染坊在州南三十二里】东龙峪【在秦安县西北十里峪中有水居人引以溉田其阴有洞产煤逺近取给】车毂峪【在清水县北五十里俗传李广射虎处又大河峪在县北八十里冇清泉】箭簳谷【在清水县东南寰宇记县冇箭簳谷去县六十里妯娌水出焉下合白沙川入天河旧志箭簳峡在县东南三十五里即箭簳谷也】伯阳谷【在清水县西南刑马山上晋义熙七年乞伏干归攻姚秦畧阳太守姚龙于伯阳堡克之水经注伯阳水出刑马山之伯阳谷】汤峪【在清水县东北三十里一名龙口峪下有汤池】董真峪【在两当县东二十里即登真之后山路絶险峻为县安隘】壮丹原【在州西南六十里冡山西广沃宜稼岩岫间多产牡丹花时满山如画】杀金坪【在徽县东南六十里上有仙人閧】龙洞【在徽县南三十里洞中常有云气半祷即应又紫金洞在县治北深数十丈冇水入汉中为山河堰】鱼洞【在两当县东四十里冯家寨每嵗暮秦中有鱼涌出不知其从东其鱼兴丙穴之嘉鱼同】黄崖洞【在两当县南七十里中有灵湫】渭水【在州北自伏羌县流入与秦安县接界又东南流经清水县南又东南流入鳯翔府龙州界桑钦水经渭水东过冀县北郦道元注东出本峡入新阳川迳新阳下城南溪谷赤葛二水入之又东与新阳崖水合经又六又东上邽县注东厯县北邽山之阴迳□岭北东南流兰渠水注之又东南与神涧水合又东南得厯泉水又东南出桥西亭西又南得籍水口又厯桥亭南而入绵诸县东与东亭水合又东南合泾谷水又东伯阳谷水入马又东厯大利又东南苗谷水注之又东南流众水防浪迻次鸣注左则伯阳东谿水注之次东得望松水次东得毛六谿水次东得皮周谷水次东得黄杜东谿水出北山南入渭其右则胡谷水次东邱谷水次东得邱谷东谿水次东有铜岩谷水竝出南山东北注渭渭水又东南出石门度小陇山迳南田县南元和志渭水在上邽县北三十里巩曷府志在今州北二十五里自伏羌县连园川入州北之三阳川东南至南河峡口受旧水入东南至社树坪清水注之又经胡店至寳鸡旧志渭水在州东三十里秦安县南二十里清水县南四十里】陇水【在秦安县西自静寜州流入又南入渭水经注新阳崖水即陇水东北出陇山合瓦亭水亦谓之瓦亭川南迳河阳故城与燕无水合又南左会方城川又南迳成纪县东厯长离川谓之长离水右与成纪水合又东南与受渠水相合又西南流迳僵人峡又西南与畧阳川水合又西南出显亲峡石岩水注之又西南迳显亲县故城东南又东南合安夷川口又东南出新阳峡崖岫壁立水出其间谓之新阳崖水又东南注于渭元和志成纪县瓦亭水东去县十五里巩昌府志陇河在县西五十歩县志陇水自石门峡入县其流凡九曲而水浊善溃人以比黄河】成纪水【在秦安县西北水经注水源西北当亭川东流出破石峡津流遂断故渎东经成纪县又东潜源隐发通谓之成纪水东南入瓦亭川巩昌府志有阳九川在县西北三十里其川帯黑龙引马頬南入陇河】畧阳川水【在秦安县东北水经注畧阳川水出陇山香谷西流厯畧阳川又西径畧阳故城北泥渠水自城北注之又西南得水洛口又西入瓦亭水元和志陇城县畧阳川水在北去县五十歩通志在秦安县东北九十里】水洛川水【在秦安县东北自静寕川流入水经注水洛川自陇山而径水洛亭西南得犊奴水口又西径水洛亭南乱流西南径石门峡谓之石门水又西南注畧阳川唐书贞元二年将与吐蕃盟韩游瓌奉诏屯洛口即水洛口也】石岩水【在秦安县西水经注水出北山南流注瓦亭水寰宇记成纪县有罗谷水从大岳山来分流入州却入夕阳河】安夷水【在秦安县东水经注水源东出更胡谷西北流厯夷水川与东阳川水会谓之取阳交又西得河宕川水又西得罗汉水竝自东北西南注夷水夷水又西迳显亲县南西注瓦亭水巩昌府志有东河在县东二里亦曰东川源自中岭截九龙会西沟龙泉至县西南入陇水又莲花川在县东七十里西南入陇水】兰渠川水【在州北水经注兰溪川水出自北山帯佩众溪南流注于渭州志有三阳川在州北三十里东南流入渭或曰即兰渠川也】借水【在州南自伏羌县流入水经注借水与大弁川水合又东南与竹岭水合又东北入上邽县左佩五水右帯五水又东黄水注之又东合毛泉谷水又东迳上邽城南得覈泉水北有蒙水注焉又东得其阳谷水又得宕水谷水又东合叚溪水又东入渭地形志上邽县省席水通兴借水一名洋水又名峄水巩昌府志水在州南门外发源自刑马山东经铁垆峡口又东经夕阳川闗子水注之又东经州城南合来谷水又东南经沙陇受横河水又东至峡口三十里入渭】闗子水【在州西七十里源出闗子岭东南流经夕阳川至铁炉峡入借水水经注大弁川水出西山二源合流东厯大弁川水南流注于借水或谓即此】竹岭水【在州西南水经注竹岭水出南山竹岭二源同泻东北入借水州志有普刹峪水在州西三十里北流入借又州西南八十里有中峪山下省横河水东北流入借】来峪水【在州西南水经注蒙水出上邽县西北邽山翼帯众流积以成溪东流南屈迳上邽县故城西又南注借水隋书地理志上邽县冇□水巩昌府志借水经州南合来峪水亦谓之鲁谷水又讹为罗玉河州志鲁谷水在夀山下经城西南入借葢即古蒙水也】赤峪水【在州南水经注黄水发源黄西谷东流经黄县北又东泊溪白水左右夹注入东北大旱谷水南出早溪厯涧北流注之又东北厯赤峪归于借水通志赤峪水在州西南五里源出嶓山北流入借水葢即黄水也又北流泉在州南八里杜甫诗水号北流泉】段溪水【在州东南魏甘露元年姜维趋上邽邓艾与战于段谷大破之水经注溪水出西南马门溪东北流合借水元和志段谷水源出上邽县东南山下邓艾破姜维于段谷即此】东亭水【在清水县南西南流至州界入渭水水经注东亭水亦谓之桥水又或称清水水原东发小陇山众川泻浪统成一水西入东亭川为东亭水与小低大祗二水合又西北得南神谷水三川竝出东南差池泻注又有埋蒲水翼帯二川与延水竝西南注东亭水东亭水又西流则叹沟水次西得麫谷水水侧出东南二溪西北流注东亭川右则温谷水出小陇山又西莎谷水出南北莎溪西南流注东亭川水东亭川水又西得清水口亦谓之清水又经清水城南又西与秦水合清水上下成谓之秦川又西羌水注焉又西南得绵诸水口又南注渭巩昌府志南道河在清水县东南二里源出南道峡西流经牛头山下与清水合更名牛头河又西经坂坡峡与三秦水合又西南至秦州东五十里入渭即东亭水也】段谷水【在清水县东寰记源出县南山旧志在县东三十里或曰即水经注之叹沟水也】清水【在淸水县北水经注清水导源东北陇山二源俱发西南出龙口合成一水又西南厯细野峡径清池谷又迳清水县故城东又西南合东亭川谓之清水巩昌府志清水在县西一里县志汤峪一名龙口峪其地有二泉竝出相距五歩一温一冷即汤河之源西流经县北曰集□河又西南经县西郭外曰清水河又西南入牛头河】秦水【在清水县北水经注秦水出东北大陇山秦谷二源双厯三泉合成一水厯秦川西迳降陇县故城南又西南合自亥松多二水又西南厯陇川迳六槃口清水城西南注清水县志有后川河在县北十五里西流迳县西十五里曰猫儿谷河又西经西城至小陇山下合牛头河】松多水【在清水县北水经注自亥松多二水出陇山合而西南流径降陇城北又西南注秦水】羌水【在清水县西水经注羌水北出羌谷引纳众流合以成溪水星防谓之小羌水西南流左长谷水西南注之右则东部水东南入焉羌水又南入清水】泾谷水【在州东南水经注水出西南泾谷之山东北流与换水合乱流西北出泾谷峡又西北轩辕谷水北注之又西北白城谷溪东北流入之又东北厯董亭下又东北注于渭通志有永川河在州东三十里又东柯河在东柯谷皆北流入渭】伯阳谷水【在州东南水经注水出刑马山之伯阳谷北流有白水出东南白溪西北注伯阳水伯阳水又西北厯谷控引羣流北注渭水又苗谷水亦出南刑马山北厯平作西北迳苗谷屈而东经伯阳城南谓之伯阳川葢李耳西入往迳所由故山原亩谷往往播其名马】西汉水【即漾水也源自州西南嶓山西南流经巩昌府西和县至礼县南又南经阶州之成县又东经徽县南入畧阳县界汉书地理志西县嶓山西汉水所出南入广汉白水东南至江州入江过郡四行二千七百六十里水经注西县嶓冢山西溪水所也防涓细注若通厯津注而已西流与马池水合又西南流左得兰渠溪水次西有山黎谷水次西有铁谷水次西有石耽谷水次西有南谷水竝出南山扬湍北注右得高望谷水次西得西溪水次西得黄花谷水咸出北山飞波南入西汉水又西南资水注之又西南得峡石水口又西南合杨亷川水又西南迳始昌峡又西南迳岩偹戍南左则岩偹水自东南西北注之右则盐官水南入马又西南合左谷水又西南迳祁山军又西建安川水入焉又西南与中峪水合又西迳南岈北岈又西南经武植戌南武植水注之乂西南迳平夷戌南又西南夷水注之又西迳兰仓城南又南右防两溪又南入嘉陵道为嘉陵水又东南得北谷城阶仓谷三水巩昌府志漾水自嶓冢南流经西和县至礼县东南名长道河又南至阶州界名犀牛江至成县名铎家河又东至徽县界滙于嘉陵江　按东西二汉水絶不相合禹贡嶓冡漾东流为汉皆指东汉也自汉志以嶓冢为西道发源之山与禹贡不合水经注又以漾水之名归之西汉舛错逾多胡渭禹贡锥指辨之已详又水经注以西汉水为嘉陵江自宋以来皆以故道水为嘉陵江亦不同】马池水【在州西南水经注马池水出上邽西南六十余里谓之龙渊水开山图云陇西神马山有渊池龙马所生即是水也其水西流谓之马池川有西流入西汉水寰宇记马池水源出嶓冢山】资水【在州西水经注资水北出资川源四壑南至□峡縂为一水出峡西南流注西汉水又峡石水出苑亭西草黑谷三谿西南至峡石口合为一渎东南流屈而南注西汉水】西谷水【在州西南水经注杨亷川水出西谷众川泻流合成一川东南流迳西县故城北建武八年隗嚣奔西城从杨广岺彭等壅西谷水以灌城后人因以人名名之广亷字相状故习讹为杨亷也水又东南流右防茅川水乱流东南入于西汉水此水今志不载】武植水【在礼县东北水经注武植戌水发北山二源竒发合于安氏戌南又南迳武植戌西又西南流注汉通志冇平泉水在县东北三十里南流合长道河】夷水【在礼县东水经注夷水出北山南流迳平夷戌西南入汉旧志有捱城河在县东二里源出圣湫山南流入长道河】城阶水【在礼县南水经注北谷城阶仓谷三水垃出西溪东流注汉旧志有红堐河在县西三十里源出莫遮拦山东入长道河又桃坪河在县西二十里一名西江河南流入红崕河】岷峨江水【在礼县西南八十里源出岷峨山东南流入西汉水】浊水【在徽县西南自成县流入又东南入畧汤县界即今白水江也水经注浊水自合渥阳水又东南与仇鸠水合又东南与河池水合又东南两当水注之又南至槃头郡巩昌府志白水江在徽县南五十里】仇鸠水【在徽县西十五里水经注仇鸠水发鸠溪南迳河池县故城西又西南流注浊水】河池水【在徽县南水经注河池水出河池北谷南迳河池戌东西南入浊水隋书地理志河池县有河池水巩昌府志冇水寕水在徽县东三十里源出天水流经永寕故县南流入白水或曰即河池水也又通志有孝亷溪在州东门外旧志又有忠义水在州南十五里流入永寕水】故道水【自汉中府鳯县流经两当县南又西南经徽县南与白水江合即今嘉陵江也水经注故道水即两当水自合北川水又西南合广香川水又西南入秦冈尚婆婆水注之又右合黄卢山水又南入东益州广业郡界与沮水枝津合谓之两当溪又西南注于浊水舆地纪胜图经云嘉陵江出散闗至鱼闗始通舟楫旧志嘉陵江在两当县南三十里徽县南七十里按元和志故道水经河池县城西去县三十歩恐误】广香水【在两当县东水经注广香水出南田县穆乔山南流至广香川谓之广香水又南注故道水谓之广香交旧志有红崖河在县东二十里源出秦州界南流入嘉陵江又矾水在县南七里亦南流入嘉陵江】尚婆水【在两当县西水经注尚婆水北出利乔山南经尚婆川谓之尚婆水厯两当县之尚婆城南西南至秦冈山入故道水元和志尚婆水今名石盘水水多磐石因以为名俗语音讹故云尚姿川中有鸟羣飞二月从北向南八月从南还北音如萧管俗云儿鸟春来则种水秋去　则种麦人常以为农使】黄卢山水【在徽县东南水经注黄卢山水出西北天水郡黄卢山腹厯谷南流交注故道水】泉街水【在徽县东南又南入畧阳县界汉书地理志河池县泉街水南至沮入汉行五百二十里顔师古曰华阳国志云一名仇池地方百顷后汉书元初中虞诩为或都太守案行川谷问由沮至下辨数十里皆烧石翦木开漕船道由是水运通利水经注沮水枝干上承沮县之沮水渎西南流注两当溪虞诩烧石开道处】天水湖【在州西南秦州记郡前有湖冬夏无増减故有天水之名水经注上邽北城中有湖水有白龙出风雨随之故汉武帝改为天水郡旧志在州西南七里】木驴川【在州东南一百五十里与徽县接界】穰川【在清水县西十五里宋置懐寨于此】金牛川【在清水县北四十里即今冶坊川又赤城川在县北六十里即今弓门川】太白池【在徽县东二十里周五十畆众山环绕其旁】龙湫【在秦安县东十里其水湛然旱祷辄应又湫泉在九配山之腰冬夏不涸】代鼔潭【在清水县东七十里水声如鼔因名又东十里有黑水潭水色纯黑】龙马泉【在州东九域志成纪县有龙马泉新志在邽山龙马洞或曰即州西南龙渊池也又有马跑泉在州东四十里甘泉在州东南六十里】可泉【在秦安县南七里县境之水惟此可灌溉城南田圃赖之】闵泉【在清水县西闗内县志即秦亭水也】九眼泉【在徽县东北九十里水自石穴中流出】灵应泉【在两当县南七里泉出石孔中旱涝祈祷皆应又县北一里有香泉可资灌溉】琶琶洲【在两当县南三十里其地洲渚迂廻人迹罕到谓之枉渚杜甫诗鹍鸡号枉渚即此】
　　古迹上邽故城【在州西南史记秦武公十年伐邽冀戎初县之汉曰上邽县属陇西郡后汉属汉阳郡晋初置秦州及天水郡水经注上邽县旧天水郡治五城相接北城中有湖水其乡民悉以板葢屋诗所谓西戎板屋也元和志后魏避道武讳改曰上封废县为镇大业元年复为上邽县唐书地理志秦州本治上邽开元二十二年以地震徙治成纪之敬亲川天寳元年还治上邽大中三年复徙治成纪寰宇记上邽县唐天寳末防入吐蕃大中初收复为镇后唐长兴元年为清水县理所宋志秦州治成纪县葢宋复移秦州来治兼移成纪县于此也明洪武初省县入州旧志天水古郡在州东南一里秦时古城也今州城即唐天寳中所筑雄武城又韩公城即州之西闗城也宋庆厯二年韩琦筑　按州及成纪移还上邽之説九域志宋志皆不详然汉唐之成纪在渭北今州乃在渭南又按寰宇记上邽时为清水县治九域志清水县在州东九十里与今道里相合当是太平兴国后移清水县还故治改移成纪于此也】西县故城【在州西南史记秦本纪伯翳之后有非子居犬邱好马善养息之周孝王使主马于汧渭之间马大蕃息孝王分为附庸邑之秦厉王时西戎反杀大邱大骆之族宣王即位以非子孙秦仲为大夫诛西戎为西戎所杀宣王使其长子庄公伐西戎破之于是复予其先大骆犬邱地为西重大夫居故西犬邱后置西县汉初樊哙从定三秦别击西丞白水北地理志西县属陇西郡后汉属汉阳郡建武八年隗嚣败奔西城从杨广即西县也晋改置始昌县而县废孝武时氐豪杨定求割天水之西县属仇池郡葢故县也魏王秦括地志西县在上邽县西南九十里州志在州西南一百二十里】绵诸故城【在州东史记秦自陇以西有绵诸之戎汉置绵诸道属天水郡后汉省晋大兴初南阳王保故将陈安据绵诸即故城也后魏复置绵诸县属畧阳郡西魏省括地志绵诸城在秦领县北五十六里州志今州东四十五里之邽山下有古城遗址即绵诸城】望垣故城【在州西北汉置属天水郡后汉属汉阳郡晋废】黄故城【在州西南魏书地形志汉阳郡太平真君七年分天水置治黄县八年置水经注黄永东流径黄县北后周废】天水故城【在州西南唐初析上邽置天水县属秦州寰宇记在州西七十里古县也唐宋废后唐长兴三年于南治镇置宋史地理志绍兴初秦州入于金分置南北天水县十三年隶成州嘉定元年升为天水军九年移于天水县旧冶方舆胜览天水县石晋时徙冶赤沙川即今冶也绍兴中金陷秦州分画南北界而天水县犹存拨隶成州后金犯天水徙冶未谷砦又徙榆林又徙兴州平又以秦州之太平社陇城之东阿杜东属及和议成复归于天水宣抚使安丙乞剏为军仍置天水县为治元初废入成州通志天水废县在州西南七十里又天水军城在州西南九十里】成纪故城【在秦安县北里甫諡帝王世纪伏羲生于成纪汉置县后魏省孝昌中吕伯度败杜粲于成纪即故县也元和志县东南至秦州百里本汉旧县周复置属畧阳郡隋开皇三年属秦州旧唐书地理志成纪县旧治小坑川开元二十二年移秦州冶敬亲川成纪亦徙新成王应麟地理通释故城在今县北三十里宋时移成纪之名于上邽故县遂废】畧阳故城【在秦安县东北汉置畧阳道属天水郡后汉建武八年防隗嚣来歙伐山开道从番须回中径袭畧阳据其城嚣闻畧阳陷悉众围之激水灌城九武自将上陇嚣家溃走晋属畧阳郡后废后魏改置陇城县畧阳并入马永熙三年宇文秦击破候莫陈悦于水洛悦退保畧阳城尒遣轻骑趣畧阳悦复退保上邽葢畧阳故城也水经注泥渠水北入畧阳城自城北注畧阳川一水二川葢隗嚣所堨以灌畧阳也地形志畧阳郡陇城县有畧阳城隋书地理志天水郡陇城县旧曰畧阳置畧阳郡开皇三年郡废改曰河阳六年复曰陇城旧唐书地理志陇城县武徳二年置文州八年州废属秦州元和志县西南至州百二十里本汉畧阳通后随州陷废县志畧阳城在县东北九十里】显亲故城【在秦安县西北汉成纪县地后汉建武千封窦融弟友为显亲国属汉阳郡晋为顕亲县属天水郡十六国春秋西秦太初五年休官权千成据显亲自称秦州牧降于乞伏干归署为东秦州刺史顕亲公魏书地形志顕新县太平真君八年并入安夷后复仍属天水郡后周县废章懐太子曰顕亲故城在成纪县东南唐开元中移成纪县冶此并以秦州来治天寳元年州还治上邽大中三年复为州治逋释成纪县即顕亲故城足也五代以后成纪吏移渭水之南顕亲故城亦废金正隆中始以宋之纳甲城置秦安县即今冶也】安戎故城【在秦安县东汉置戎邑道属天水郡后汉省后魏改置安戎县为畧阳郡治后周县废旧志安戎故城在县东一百二十里】长川故城【在余安县东北汉成纪县地后魏置安阳县兼置安阳郡又领乌水县西魏增置北秦州废帝二年改北秦州曰交州隋开皇三年郡废十八年改交州曰纪州改安阳县曰长州大业初州废又改乌水县入长州属陇西郡唐贞观三年省入陇城县】清水故城【在今清水县西汉置元和志县西南至秦州一百二十五里本汉旧县寰宇记清水县禄山乱后陷入吐蕃大中二年收复縁郡城未置权隶鳯翔府后唐长兴元年移置于上邽镇九域志清水县在州东九十里葢宋初复□故理后又移入冶也旧志清水故城在县西十五里牛头山下俗亦谓之西城】陇县故城【在清水县北汉置属天水郡后汉属汉阳郡凉州刺史冶焉晋废大兴初南阳王保故将陈安保陇城刘曜攻防之即故县城也后魏改置陇城县于畧阳界非故治矣地形志陇城县有城是也顔师古曰汉陇县即　今陇城县旧唐书地理志陇城汉陇县隋加城字皆误又寰宇记秦州陇城县后唐长兴三年于归化镇复置九域志陇城县在秦州东三十五里又庆厯四年置陇城寨在州东一百二十二里疑是后移于州界而宋以故县置寨也】长道故城【在礼县东南隋书地理志汉阳郡领长道县后魏置元和志县南至成州五十里本汉上禄县址后魏之天水郡废帝改为长道郡又立汉阳县属焉开皇三年罢郡十八年改汉阳曰长道寰宇记成州旧冇长道汉阳上禄等县以吐蕃侵优竝废为镇成通十三年以成州奏人户归复土田渐濶却置长道县今属秦州在州西一百二十七里葢非隋唐故县矣九域志熈寕六年以秦州之长道县属岷州在州东三百三十里有长道镇元省旧志镇在今县东南三十里】礼店故城【在礼县东元史地理志陜西行省领礼店文州军民府县志有故城在县东四十里明初改置礼店千户所移于今治属岷州卫十五年改属秦州成化九年廵抚马文升奏设礼县于所城西本朝顺治十六年省所入县】河池故城【在徽县西汉置县后汉建武十一年公孙述使王元等据河池拒汉来歙攻破之遂克下辨隋书地理志河池郡统河池县后魏曰广化置广化郡开皇初郡废仁夀初改名焉元和志县东至鳯州一百七十里本汉旧县宋开寳五年河池移冶固镇而故县废旧志河池故城在今县西十五里】两当故城【在两当县东隋书地理志后魏置元和志县东□鳯州五十里本汉故道县地因县界两当水为名或云县西界有两山相当因名宋至道元年移冶广乡镇而故县废方舆胜览县有两当驿东抵汴京西抵益州皆三十六程故曰两当县志故城在今县东三十五里】街泉废县【在秦安县东北汉置县属天水郡后汉省郡国志畧阳县有街泉亭即故县也三国汉建兴六年诸葛武候出祁山使马谡与张郃战于街亭败绩寰宇记街泉亭俗名汉街城在陇县东北六十里即马谡败处巩昌府志今秦州东南七十里地名街子口即古街亭误】临渭废县【在秦安县东南汉陇县地魏析置临渭县又置广魏郡晋太始中改郡为畧阳仍治临渭后魏并入陇城县旧志临渭城在县东南八十里】新阳废县【在秦安县西南汉成纪县地魏析置新阳县属汉阳郡晋属天水郡后废水经注渭水迳新阳下城南即故县也】鸡川废县【在秦安县西北七十里九域志治平四年置鸡川寨在秦州北二百里金升为鸡川县属秦州贞佑四年改属西寕州元至元七年省入秦安县明统志鸡川城在县西北四十里】秦岭废县【在清水县西北水经注苗谷水东迳伯阳城南隋书地理志天水郡领秦岭县后魏置曰伯阳开皇中改名唐书地理志贞观十七年省秦岭县入清水旧志秦岭故县在县西南一百二十里或谓在今秦州改龙山下】冶坊废县【在清水县北四十里九域志宋太平兴国四年置冶坊寨熙宁五年改为堡在秦州东北一百二十里金史地理志秦州领治坊县贞祐四年西宁州元史地理志至元七年并入清水县志冶坊城在县北四十里其地多冶坊】大潭废县【在礼县南八十里隋书地理志汉阳郡潭水县西魏置潭水郡后汉郡废并废甘若相山武定三县入焉旧唐书地理志武徳元年成州领潭水县贞观元年以潭水属宕州新唐志后省入良恭县寰宇记干徳元年合良恭大潭二镇置大潭县于上木竹谷属秦州在州西二百二十八里九域志熙寕六年改属岷州在州东南三百里宋末废旧志大潭镇在县南八十里即故县也】思安废县【在徽县东南隋书地理志河池县有后魏置思安县大业初省入】永宁废县【在徽县东四十里本河池县之永宁乡元初升为县属南鳯州至元七年与河池县俱省入州旧志在县东四十里】固镇【今徽县治五代梁干化四年蜀兴州将王宗铎攻李茂贞阶州及固镇破细沙等十一寨贞明元年王宗翰侵岐出青泥岭克固镇石晋末入于蜀周显徳二年王景遣鳯州别将韩通分兵城固镇以絶蜀援遂克之宋史地理志开寳五年河池县移治固镇九域志河池县在鳯州东一百五十五里元史地理志至元七年并县入州】广乡镇【今两当县治水经注广香水南流至广香川其后讹为广乡元和志后魏固道郡领广乡县宋史地理志两当县至道元年移治广乡镇九域志县在鳯阳西南八十五里】秦州故卫【在州治东明洪武二十五年建　本朝顺治十六年裁】兴国城【在秦安县东北后汉初平中畧阳氐帅阿贵自称兴国氐王建安十八年马超据冀氐王千万应超屯兴国晋太元中迄伏归以兄子阿柴为兴国太守通鉴注兴国城在畧阳界】白石城【在清水县西北四十里亦曰白石堡晋义熙九年西秦乞伏炽磐攻休官奚权小郎等于白石川大破之进据白石城九域志穰堡所领有白石堡县志白石城在县西北四十里即今白塘城后魏所筑宋寳庆间置堡于此】大元城【在清水县北六十里宋平章叚伟所建今为大元堡】尚婆城【在两当县西水经注尚婆水歴两当县尚婆城南魏故道郡治】秦亭【在清水县东北后汉书郡国志陇县有秦亭阚骃曰秦亭秦谷是也水经注秦川有育故亭秦仲所封也秦之为号始于是县志在县东三十里即今白河镇】董亭【在州东南三国汉延熙十六年姜维出祁山闻邓艾有备乃出石营径董亭围南安宋元嘉十二年仇池杨难当使兄子保宗镇董亭水经注泾谷水东北歴董亭下魏书地形志安戎县有董城九域志成纪县有董城镇皆即此州志今州东南五十里有秦亭或曰即董亭也】桥亭【在州东水经注渭水出桥亭西地形志绵诸县有榆亭即桥亭之讹】太平监【在清水县西三十里九域志开寳初于清水县置银冶太平兴国三年升为太平监秦州在州东七十里县志在县西三十里小泉硖内】开宝监【在两当县东寰宇记开宝监本两当县乱水之中出银矿之所建隆三年置治开宝五年始立为监都管鳯州诸县出银之务九域志治平元年罢监官以监两当县宋史地理志元丰六年废】诸葛垒【在州东元和志在上邽县东二里俗谓之下募城其旁有司马懿垒俗谓之上募城魏太和五年武攻天水司马懿拒之此其对垒处又姜维垒在上邽县北八里】升仙台【在州西南十五里太霄观相传老子于此升仙】赵充国宅【明统志在清水县北二里东汉建安中建为寺】铁堂庄【在州西元统志姜维鉄堂庄在天水县东十里铁堂峡内四山环抱对面有孤塜相传为维祖茔】东柯草堂【在州东南元统志在东柯镇少陵弃官之秦寓侄佐之居故有东柯遂疎懒之句】玩芳亭【在州南其间池沼间杂花木丛茂】地网【在州西南故天水长道二县界方舆胜覧金防陜西天水长道并当邉面地势平衍敌骑四布歩兵不能捍御隆兴中宣抚吴璘乃剙设地网其制于平田为縦横凿为渠毎渠濶八尺深丈余连绵不防如布网然敌骑始不得逞天水元管三百六十条后增为五百五十条近嵗雨水湮塞已损于旧】髑髅堆【在徽县东北元和志在河池县东北四十三里后魏讨仇池大破其军于此筑为京观俗号其地为髑髅堆】
　　闗隘秦州闗【在州西七十五里闗子岭下亦曰闗子镇】石榴闗【在州南九十里方舆胜覧去天水县九十五里又有现子闗去天水县百里元统志石榴闗防把秦州陇城县入东柯谷路并向北马寨入永川谷路现子闗对陇州吴山路通志石榴闗在州东南九十里又十里有十里闗即现子之讹也又洮平闗在州西南九十里】陇城闗【在秦安县东北即故陇城县九域志陇城县有陇城安夷二县巩昌府志陇城廵司在县东九十里畧阳城内明成化十年置今因之旧志陇城闗在县东北一百里又有卧马闗在县北二十里旧志县北境又有□移马颊二闗】大震闗【在清水县东七十里唐书地理志清水县东五十里有大震闗巩昌府志县有盘岭闗亦曰盘龙闗在县东七十里明置廵司俗亦谓之旧故闗又见陇州】大木树闗【在礼县北百里与寕逺防羌两县接界旧志县境有木树洮平牛脊野麻尖岔五闗】虞闗【在徽县南五十里即古鱼闗也明置廵司又小河闗在县西南今为小河镇】仙人闗【在徽县东南六十里与汉中府鳯县接界详见鳯县】玉屏山隘【在清水县东北三十里玉屏山口】董真峪隘【在两当县东董真峪县境又有银瓮峡青扛陂二隘】社树坪镇【在州东五十里龟山麓南俯渭水木筏经其下又单川铺镇在州东八十里其地有五龙峯镇在其下】高桥镇【在州南八十里明置廵司旧志有稍子站茶引所在镇南五十里又十里为白防峡又二十里为高桥廵司乂三十里为大瓒镇接徽县界】董城镇【在州东南九域志成纪县有董城道口务夕阳三镇乂天水县有銕冶艾蒿米谷三镇】郭家镇【在秦女县北西十里亦曰郭嘉堡】白沙镇【在清水县东九域志县有白沙百家清水三镇县志白沙镇在县东三十里百家镇在县东六十里】穰镇【在清水县西九域志开寳九年置穰镇熙寕八年改为堡在秦州东八十里领白石等十四堡宋史地理志作熙寕三年改穰为镇金史地理志秦安县有穰镇县志穰镇在今县西十五里乂西五里有穰堡】弓门镇【在清水县北九域志太平兴国三年置弓门寨在秦州东北一百六十里领堡七宋史地理志弓门寨领东鞍安人斫鞍上下鐡窟坐交得鐡冶坊七堡县志弓门古城在县西北七十里秦昭王所筑使白起镇之或伪为恭门】冶坊镇【在清水县北即故冶坊县九域志冶坊堡领堡六宋史地理志领桥子古道永安博望威寨李子六堡】汤峪镇【在清水县东北三十里以汤峪河而名又有阎家镇亦在县东北】长道镇【在礼县东三十里与西和县接界又大潭镇在县西南皆即故县】漩水镇【在礼县西百八十里明置廵司又板桥山廵司在县南九十里今皆裁】永宁镇【在徽县东　故永寕县又九域志河池县有河池高桥固镇三镇水银一务旧志河池镇即故县今谓之旧城里】粟亭镇【在徽县西二十里以近栗亭故城而名又西有泥阳镇接阶州成县界】火钻镇【在徽县西北一百十里接州界亦名火钻峪明永乐九年设批騐茶引之所于此】两当镇【在两当县东即故县也九域志两当县有两当广乡二镇】南谷砦【在州南元统志在天水县东南五十里又复作寨去天水县一百里防遏茅谷伯阳等路】定西砦【在州西北九域志建隆二年置在州西北四十五里领堡六又开宝元年置三阳寨在州北四十里领堡十四宋史地理志成纪县定西堡又有小定西堡金史地理志州有三阳务弓二寨】静戎砦【在清水县西北九域志太平兴国二年置在秦州东北四十里领堡九宋史地理志陇城县有静戎堡又为静戎砦领白榆林长山郭马静塞定平永固邦蹉寕塞长樵九堡金史地理志秦安县有静戎镇】皁郊堡【在州西宋置有皁郊搏马务嘉定十年金人犯皁郊堡破天水军明年又焚大儆闗破皁郊堡方舆胜览皁郊堡在天水县东北四十里去秦州才三十里元统志皁郊堡水塲也下视秦州赤峪川又白环堡去天水县十五里上店堡去天水县二十里皆绍兴置后废旧志白环堡即木门堡也南十里为上店堡】长山堡【在秦安县西南宋史地理志陇城有长山堡静戎砦领之以近长山而名】祁山堡【在礼县东四十里上有武侯祠又罗家堡在县东北八十里即古木门接本州界】在城驿【在州城内北至伏羌县一百二十里南至清水县一百三十里又秦安县冇在城驿东至清水县一百三十西至伏羗县九十里南至本州在城驿八十里北至静寕州二百里】清水驿【在清水县城内东至陜西陇州长寕驿九十里】长宁驿【在清水县东九十里又礼县在城驿东至秦州一百六十里南至巩昌府西和县七十里又徽县在东至两当县在城驿九十里西至本州八十里又两当县在城驿东至陜西鳯县九十五里】
　　津梁东柯谷桥【在州东五十里渭水上与清水县接界】来峪桥【在州西一里中城西门外跨罗玉河上一名呜玉桥】永寕桥【在秦安县西十里华平沟上】渭水渡【在州东五十里入南河渡在州东北十五里】三阳渡【在州北三十里】小山水渡【在徽县北一百七十里接州界县境又冇白水古渡犀牛古渡清江古渡】
　　陵墓周秦文公墓【在州东南史纪秦文公西山裴駉集觧皇甫谥云在陇西县一统志今天水县西有山名秦岭疑是州志在麦积山下】汉李广墓【在州南二里近墓冇宅州志墓在文峯山石马坪即古名翠屏山在州南二里】唐王仁裕墓【在礼县东北古长道县境】
　　祠庙太昊庙【有二一在州小西闗城内一在州北三阳川俱明正徳中建】女娲庙【在秦安县西水经注石岩水出北山山上有女娲庙通志秦安县北山上冇女娲庙】汉高祖庙【在州东元和志在上邽县东北五里隗嚣所立元统志在天水县东五里又汉武帝庙在县东二十里平阑岭】名将庙【有二一在州东门外祀汉李广赵充国一在州西门内祀宋吴玠吴璘】营平侯祠【在清水县西闗内祀汉赵充国】武侯祠【在州西北天靖山玉泉观内又李杜祠亦在观内祀唐李白杜甫】鄂公庙【在州东四十里祀唐尉迟敬徳】门尚书祠【在州治南祀明门克新成化中知州秦鋐建】
　　寺观瑞应寺【在州东南麦积山初名石岩观后秦姚兴重修改名隋塔记尚存杜甫诗野寺残僧少山因细路髙麝香□石竹鹦鹉啄金桃】灵应寺【在州东南九十里仙人山州志唐时所修寺中冇泉甚清冽】崇宁寺【在州东北山上本汉隗嚣故居后建为寺杜甫诗秦州城北寺胜迹隗嚣宫】柏林观【在州东七十里相传老子尝过此后人因建观】集休观【在两当县东二十里登真洞旁宋建】
　　名宦汉桥元【梁国睢阳人桓帝时为汉阳太守时上邽令黄甫祯冇赃罪元收考髠笞免于市一境皆震】三国魏鲁芝【扶风郡人为天水太守郡邻蜀数被侵掠户口减削防盗充斥芝倾心镇卫更造城市数年间旧境悉复】南北朝魏刘藻【广平易阳人太和中为秦州刺史秦人恃险率多麤暴或拒课输或害吏长自前守宰率皆遥领不入郡县藻开示恩信诛戮豪横羌氐惮之守宰于是始得居具旧所】张彛【清河东武城人宣武时除秦州刺史彛崇尚典式考访故事及临陇右弥加讨习羌夏畏防惮其威整一方肃静为良牧后为高声所譛求其慰过一无所得】李韶【陇西狄道人正始中吕茍儿反于秦州除抚军将军西道都督行秦州事与右卫将军元丽讨平时陇右新经师旅百姓多不安业韶善抚纳甚得夷夏心】独孤信【云中人大统中除秦州刺史先是守闇弱政令乖方人有寃讼厯年不能防决及信在州事无壅滞示以礼教以耕桑数年之中公私富实流民愿附者数万家】周宇文导【文帝兄子为秦州刺史性寛明善抚御薨于上邽朝议以案抚和西戎威恩顕着欲令世镇陇右乃塟上邽城西无疆原华戎防者万余人悲号振野相率负上成坟】隋韦恊【杜陵人为秦州刺史有能名】敬肃【河东蒲坂人开皇中为秦州司马有异迹】唐窦轨【扶风平陆人武徳初拜秦州总管与赤排羌连战皆防余众悉降】张嘉贞【蒲州猗氏人厯秦州都督为政清肃为士吏所畏】刘澭【昌平人徳宗时为秦州刺史屯普军人不设音乐士卒病亲问疾死则哭之宪宗立方士罗令则诣澭妄言废立以动澭械送阙下杀之録功号其军曰保义蕃戎畏惧不敢入冦】五代晋崔继勲【长社人晋少帝时西人冦邉拜继勲秦州观察使推恩信设方畧招诱诸部酋长相率奉玉帛牛酒乞盟邉境以安】宋高防【并州夀阳人建隆二年知秦州州与夏人杂处因知教养防齐之以刑旧□稍革】石曦【并州太原人建隆三年左骁卫大将军防秦州屯兵西人犯边率所领击破之斩渠帅十三人】呉廷祚【并州太原人建隆三年为雄武军节度先是秦州夕阳镇西北接大薮多材植髙防知州日建议就置采造务调军卒分番取其材以给京师西夏酋长尚波于率众争夺颇伤役卒防捕击其党以状闻帝令廷祚代防赍诏赦尚波于□夏人感悦以伏羌地来献】刘熙古【宋州寕陵人干徳初知秦州州境多冦患熙古谕以朝廷恩信取蕃部酋豪子弟为质边鄙以寕】王嗣宗【汾州人太祖末补秦州司防军侍御史路冲知州事为政苛急盗贼羣起嗣宗乗间直言其阙失】刘文裕【保州保塞人太平兴国中为秦陇巡检与田仁朗共擒李飞雄】宋珰【华州渭南人太宗时知秦州有善政就拜监察御史充陜西转运使以韦亶代之珰去州未百日亶坐事击狱上以珰前有治绩赐钱五十万再命知秦州安集诸戎部内清肃】郭载【开封浚仪人端拱中知秦州兼沿边都巡检侯先是巡边者多领兵骑以威戎人所至烦苦载悉减去戎人感悦】温仲舒【河南人淳化四年知秦州先是俗杂羌戎有两马家朶藏枭波等部居渭河之南大洛小洛门砦多产良木为其所据嵗调卒采伐给京师必以赀假道于羌□不免攘夺甚至杀掠为民患仲舒至部兵厯按诸砦谕其酋以威信诸部献地内属既而悉徙其部落于渭北立堡砦以限之民感其恵为像祠之】马知节【函州蓟人咸平初知秦州州尝质羌酋支属余二十人逾二纪矣知节曰羌亦人尔岂不懐归悉遣之羌人感之讫终更不犯塞州有银坑嵗乆鑛竭课额弗除主吏破产偿之不足知节请蠲之章三上乃允】曹玮【真定灵夀人真宗时知秦州兼泾原仪渭镇戎縁邉安抚使厮敦献南市地玮城之又筑弓门等十砦浚壕三百七十里唃厮啰入防玮大败之】李及【郑州人真宗时知秦州议者以及谨厚非守边才及至秦州州将吏亦颇易之防有禁卒白昼攫妇人金钗于市吏执以来及方坐观书召之使前畧加诘问其人服罪及亟命斩之观书如故于是将吏皆惊服】王博文【曹州济阴人仁宗时知秦州初沿边军民之逃者必为熟户畜牧或以遗逺羌易羊马故常没者数百人间有自归而中道为夏人所得亦不能辨坐法皆斩博文乃遣习知边事者宻持信纸徃招至则悉贷其罪由是嵗减殊死甚众朝廷下其法旁路】薛奎【绛州正平人仁宗时知秦州州宿重兵经费常不足奎务为俭约教民水耕谨商算嵗中积粟三百万征算余三千万覈隐田数千顷得刍粟十余万徙知益州秦民与夷落数千人列奎治状请留壐书褒谕不许】曹琮【灵夀人仁宗时知秦州度羡材为仓廪大积生羌抄边琮怀以恩信多请内属元昊反知秦州上攻守御三防贼刦仪秦属户琮设伏待之贼引去】王凯【太原人仁宗时授秦鳯观察使辞日帝谕以唃氏木征交易阻絶有入防之萌宜安静以防之凯至与主帅以恩信抚绥遂复常贡】王随【河南人仁宗时知秦州秦卒有负罪逃入蕃部者戎人輙奴畜之小不如意复执出求赏前此坐法多死随下教能自归者免死聴复军籍由是多来归者又建请増蕃落卒给废陷马地募民耕种】韩琦【安阳人仁宗时知秦州】吕公绰【夀州人仁宗时知秦州安逺砦古谓州诸羌来献地公绰曰天下之大岂利尺寸地耶却之弓箭手多阙马公绰谕诸砦户为三等凡十丁为社至秋成募出金帛市马马少则先后给之】张升【韩城人仁宗时知秦州初青唐蕃部蔺氊世居古渭积与夏人有隙惧而献其地摄帅范祥无逺虑亟城之诸族畏偪举兵叛升至请弃勿城先是副縂管刘涣讨叛羌逗挠不时进升命他将郭恩代之羌乃溃去】陆诜【余杭人仁宗时通判秦州范祥城古渭诜主馈饷具言非中国所恃而劳师屯戍且生事既而诸羌果怒争塞下大扰经二嵗乃定】张方平【南京人仁宗时以工部尚书帅秦州谍告夏人将压境方平料简士马声言出塞已而防不至】李参【郸州须城人治平中知秦州蕃酋药家族作乱讨平之得良田五百顷以募弓箭手居镇阅嵗未尝以边事闻英宗遣使问故对曰将在边期于无事而已不敢妄以防贻主忧】蔡抗【宋城人神宗初知秦州秦有质院质诸羌百余人自少至老扄繋之非死不出抗皆纵释约母得擅相仇杀己而有犯者斩以狥莫敢奸令】张诜【建州浦城人神宗时知秦州前此将吏贪功多从羌地猎射因起边患诜至申令毋得犯得一人斩诸境上羣羌感悦】吕大防【京兆蓝田人熙寕中知秦州】孙永【长社人神宗时知秦州王韶以布衣入幕府建取熙河防永折之曰边陲方安静无故騒动恐变生不测防新筑刘家堡失利众请戮偏裨以塞责永曰居敌必争之地军孤援絶兵法所谓不得而守者也尤人以自免于我安乎】张守约【濮州人神宗时为秦鳯路驻泊都监居职六年括生羌隐土千顷以募射手筑硖石堡甘谷城第功最多夏人万骑来防守约适巡边与之遇不觧鞍简兵五百逆战众寡不侔势小却夏人张两翼来守约挺身立阵前自节金鼓发强弩殪其酋敌遂退】吕大忠【京兆蓝田人元祐中知秦州时郡籴民粟豪家因之制操纵之柄大忠选僚宷自旦入仓虽升斗亦受不使有所壅阏民喜争运粟于仓负钱而去得百余万斛】谢良佐【夀春上蔡人为秦州教授州守吕大忠毎过之聴讲论语必正襟敛容曰圣人言行在焉吾不敢不肃】姚祐【湖州长兴人徽宗时知秦州或请调熙河弓箭士徙邉以省更戍祐谓人情懐土重迁丐以二年为更发之期满嵗乐业而愿留者乃聴且请择熙秦富民分丁授地蠲役借粮以劝耕种益广秦之东西川建城壁严保障以控熙河泾原皆从之】呉璘【永洛城人绍兴三年知秦州节制阶文四年乌珠萨里罕以大兵十万至仙人闗下璘自武阶路入援血战连日金兵大败自是不敢窥蜀乌珠旧作兀术萨里罕旧作撒离喝今并改】刘宣【秦鳯兵马都监金兵入闗陜宣遣蜡书密与呉玠相结且率金将任拱等以所部归朝约日已定有告之者金兵取宣缕擘之】王琦【为弓门砦巡检建炎四年金兵还自喜河琦御之金兵立招降旗榜琦独不屈见杀】张威【成州人开禧用兵天水县当金兵西入路乃升县为军命威为守屡立竒功】曹友闻【栗亭人理宗时辟天水军教授城己被围友闻单骑夜入与守臣紏民厉战兵退制置使制大旗书满身胆以旌之檄管忠义驻阆州讨斩叛将郭虎等檄知天水军北兵至城下命统制王汉臣等出战自提重兵尾敌后大战有功端平初授承务郎权发遣天水军北兵自西河至阶州友闻曰阶虽非吾境岂可坐视不救遂引兵与诸军防徃来督战有功】明畅宣【为秦安知县以母忧去民羣诉于副使邝埜言宣为政亷能抚民慈恵倘别除他官民将失所埜以闻命服阕还任】朱呈瓘【藩府宗室崇祯中由贡生知秦安县兵荒之后城乏兵备贼至随陷执至寕羌郭外令诱守者呈瓘大呼曰湏固守我忍辱至此者欲令知我死所耳遂大骂贼死寕羌迄不下诏赠光禄少卿同时冇朱廷彰者亦宗室以府判署州事不屈于贼见杀】
　　人物汉李广【陇西成纪人其先曰李信秦时为将广素善射文帝时从军伐匈奴以功为郎骑常侍数从射擸格杀猛兽文帝曰惜广不逢时令当高帝时万户侯岂足道哉景帝时尝为上谷郡陇西北地雁门代郡灵中太守武帝即位召为未央卫尉复拜右北平太守匈奴号曰汉飞将军广厯七郡太守前后四十余年得赏赐辄分其戏下饮食与士卒共之家无余财为人长猿臂其善射亦天性虽子孙他人学者莫能及自汉击匈奴广未尝不在其中诸校尉以下多以军功取侯广独不得封邑元狩四年以前将年从卫青击匈奴令广出东道广欲居前青弗聼军惑失道青责广对簿遂自刭广从弟蔡以从击匈奴有功封乐安侯元狩初代公孙宏为丞相广三子当户椒敢皆为郎当户早死椒为代郡太守敢以校尉从击匈奴斩首多赐爵闗内侯代广为郎中令当户子陵字少卿善骑射为骑都尉将歩卒五千人击匈奴败降】赵充国【家翁孙陇西上邽人后徙金城令居以六郡良家子善射补羽林为人性沉勇有大畧通知四夷事武帝时以假司马从贰师将军击匈奴有功拜为中郎又击定武都氐水衡都尉擢后将军宣帝初以定册功封营平侯西羌叛充国受诏至金城招降罕升击破先零罢兵屯田振旅而还卒年八十六谥曰壮侯甘露三年兴霍光等刋画未央宫成帝时西羌尝有警上追美充国召扬雄即充国图画而颂之】段会宗【字子松天水上邽人好大节矜功名竟寕中为西域都防西域敬其威信厯沛郡雁门太守阳朔中复为都防后使安辑乌孙定其国而还乌孙再乱防宗径至其国诛番邱赐爵闗内侯后病死乌孙中城郭诸国为发丧立祠】赵壹【字元权汉阳西县人身长九尺望之甚伟光和元年举郡上计时司徒□逄受计羣吏皆拜伏壹独长揖逄敛袵下堂延置上座问西方事大悦坐者属同往造河南尸羊陟陟与语大竒之廼与表逄共称荐之名动京师后十辟公府竝不就着赋颂等十六篇】姜岐【汉阳上邽人守道隐居名闻西州太守桥元欲召为吏岐称疾不就元怒敕督邮逼致岐卒坚卧不赴】三国魏阎温【字伯俭大水西城人守上邽令马超围州城州乃遣温密出告急于夏侯渊为超所执超解其防令语城中东方无救温伪许之至城下乃大呼曰大军不过三日至勉之超怒切贵之温曰大事君有死无贰而卿乃欲令长者出不义之言乎超遂杀之】晋阎鼎【字台城天水人少有大志为东海王越防军转行豫州刺史事京师失守秦王出奔滨鼎因西土人思归欲立功郷里乃与抚军长史王毗等谋翼戴秦王防贾疋迎王至长安为皇太子以鼎为詹事麴允索綝竝害其功遂攻鼎出奔雍为氐所害】郭荷【字承休畧阳人六世祖整汉安顺之世公府八辟公车为征皆不就自整及荷世以经学致位荷明宪经籍特善史书不应州郡之命张祚遣使迫而致之至则乞还祚遣□还张掖东山卒諡元徳先生】杨轲【天水人少好易学业精微养徙数百刘曜徴拜太常固辞不起遂隐于陇山后石□龙迫致之既见不拜与语不言命舍之后归秦州仍□授不絶】南北朝梁杨公则【字君翼天水西县人父仲怀为宋豫州刺史战元横塘公则冐阵抱尸徒歩负防归乡里武帝时为平南将军封宁都县侯居家笃睦视兄子过于己子性好学虽居军旅手不释卷士大夫以此称之】魏赵逸【字思羣天水人太武时拜赤城镇将性好坟典白首弥勤年逾七十手不释卷所著述诗赋铭颂五十余篇兄温博学有髙名温子琰以孝着】阎信【天水人荥阳令永安令李晓避难至成臯为信所疑辟左右谓晓曰观君仪貌岂是常伦古人相知未必在早必有急难湏悉心以告天下岂独北海孙賔硕乎晓以信有长者之言乃具告情实信乃厚相资给以免】周李贤【字贤和自云陇西成纪人汉骑都尉陵之后祖斌以都督镇髙平因家焉贤幼有志节不妄举动年十四遭父忧抚训诸弟友爱甚笃太祖西征以功授都督守原州进爵西河郡公歴河州总管徴拜大将军卒諡曰桓弟逺字万嵗幼有器局从太祖征战有功进平阳郡公累除尚书左仆射进位柱国为晋公防所害贤子崇封廻乐县年尚防拜爵之日泣下贤问之曰无勲于国而防小封侯当报主恩不得终于孝养是以悲耳后拜大将军幽州总管与突厥战殁】李询【字孝询贤子子沉深有大畧颇渉书记后仕周累以军功加位大将军赐爵髙平郡公开皇元年询督杜阳之役民赖其利寻检校襄州总管事嵗余拜隰州总管卒諡襄】李穆【字显度贤弟周太祖首建义旗穆便委质累以军功进爵永平县伯抚慰闗中所至克定进封安平郡公授原州刺史穆以二兄并为佐命功臣子弟布列清显深惧盈满辞不受拜太祖不许兄子植被诛其弟基当从坐穆请以二子代基之命宇文防义而两释焉天和中进爵申国公髙祖受禅拜太师开皇六年卒】李雅【穆子少有识量周保定中屡以军功封西安县男拜大都督从征吐谷浑雅督军粮于洮河为贼所蹑雅伪和以竒兵撃破之累迁荆州总管开皇初进爵为公】李景【字道兴天水休官人骁勇善射开皇中以行军总管伐陈陷阵有功进位上开府仁夀中检校代州总管汉王谅作乱发兵拒撃破之炀帝时进爵滑国公杨元感反朝臣子弟多预景独无闗涉帝重之呼李大将军而不名大业十二年帝令景营辽东战具于北平幽州贼杨仲绪来攻景撃斩之后为髙开道所围独守孤城一无离叛辽东军资多在其所粟帛山积景无私焉后遇贼见害】赵煚【字贤通天水西人少孤养母至孝及长深沈有气局周太祖引为相府防军从破洛阳累迁御正上大夫与宗伯斛斯徴素不协徴坐事逾狱而走购之甚急煚密奏赦之徴获全煚卒不言髙祖受禅赐爵金城郡公卒官冀州刺史】赵芬【字士茂天水西人少有辨智颇涉经史仕周累迁少御正司防明习故事朝廷有疑议众不能决者芬辄为评防莫不称善髙祖为丞相深见亲委开皇初拜尚书左仆射与王谊修律令出为蒲州刺史徴还京师赐以轺车几杖】董纯【字徳厚成纪人开皇末擢左卫将军汉王谅作乱从杨素击平之拜柱国鼔城贼数万掠徐兖纯讨破之东海贼彭孝才掠懐仁县转入沂水纯撃之擒孝才于阵余党各散】唐姜謩【上邽人隋末为晋阳长髙祖引为司功防军徔平霍邑绛郡兵遂渡河謩部勒一夕济髙祖叹其略薛举冦秦州以謩安抚陇外及薛仁果平擢秦州刺史謩至抚边俗以恩信盗贼衰止人喜曰不意复见太平官府改守陇州卒赠岷州都督谥安子确字行本贞观中为将作少匠以干力称平髙昌有功封金城郡公帝征髙丽行本谏不从中流矢卒赠郕国公諡襄】姜晦【行本孙兄皎明皇时以藩邸旧恩封楚国公迁太常卿开元初晦擢御史中丞先是御史不拜宰相后稍屈下至晦台议复振累迁吏部侍郎主选曹吏尝请托为奸前领选者检窒内外犹不禁止晦悉除之示无防限然防事精明相属委罪者辄得其罪既而贜赇路塞流品有叙众乃服皎被放晦亦坐贬终海州刺史】尹思贞【字季弱天水人明春秋擢髙第以亲防哀毁除防不仕张説荐为国子大成毎释奠讲辨聼者皆得所未闻迁四门助教撰诸经义枢续史记未就而卒子愔博学尤通老子书初为道士明皇召对厚礼之拜諌议大夫集贤院学士固辞不赴有诏以道士服视事乃就职専领集贤史馆图书】赵昌【字洪祚天水人始为昭义李承昭节度府属累防州刺史拜安南都防夷落向化后还朝以裴防代之未防州将逐防徳宗召问状时年逾七十占对精明复卦安南都防诏书至人相贺叛兵即定宪宗时累迁工部尚书太子少保卒谥曰成】五代汉王仁裕【字徳辇天水人以文辞知名初仕蜀为翰林学士晋高祖时厯谏议大夫汉高祖时□迁户部尚书性晓音律晋高祖初定雅乐奏黄钟仁裕曰音无和声当有争者起禁中已而两军校闻升龙门外喜为诗少尝梦剖其肠胃以西江水涤之顾见江中沙石皆为篆籕文由是文思曰进有诗百卷号西江集】宋尹崇珂【天水人徙居大名初事周以谨厚称累迁为殿前都指挥使宋初为淄州刺史有善政干徳中征岭表为行营马歩军副都署克广州擒刘□録功迁保信军节度使未几乐范等据五州叛崇珂讨平之】赵龙【字子渐成纪人以勇敢应募従王韶取熙河又従李宪讨鬼章为泾原将战平夏川功最多夏人冦泾原隆先登力战夏人觧去徽宗召诣闗慰劳之童贯与论燕云事曰君能共此当有殊拜隆曰隆岂敢干赏以败祖宗二百年之好异时起衅万死不足偿贯知不可夺以知西宁州充龙右都防及平赠镇潼军节度使帝篆碑额曰旌忠】刘仲武【字子文成纪人寜中试射殿庭异等补官累转泾原将知河州吐蕃赵怀徳等叛仲武设伏大败之为西寜都防朴格之降仲武功居多徽宗召对劳之官其子九厯拜泸川军节度使卒赠检校少保谥威肃朴格旧作朴哥今改】张俊【字伯英成纪人政和中从讨南蛮转都指挥使髙宗时为兵部大元帅累功转荣州刺史扈髙宗南防平江淮羣盗时苗传刘正彦反后舆张浚吕頥浩诸人平之金兵再攻明州连破之屡迁定江昭庆军节度使又拒刘麟于泗州败刘防于定逺屡进太傅封益国公寻进清河郡王拜太师子弟迁秩者十三人与韩世忠诸人并为名将世称张韩刘岳卒追封循王】张子葢【字徳髙成纪人父宏与金兵战死子葢初从韩世忠讨苗傅又从俊击刘猊又大败金兵于柘率累官安徳军节度使金兵攻海州急以子益为镇江府都统往援率精鋭击之敌大败孝宗初授加检校少保卒赠太尉谥恭荘】元巴雅逊达赉【迷襄氏家秦州父防庐墓次昼夜悲号有飞鸟翔集坟土踊起巴雅逊达赉旧作毕也速答立今改】明髙斗南【字拱极徽州人洪武中由荐举授四川定逺知县多善政时举天下防史斗南遂列其名于彰善榜圣政记擢知新兴州以老乞归荐子吏科给事中恂自代恂博学能诗文官新兴从大军征交阻有协赞功】门克新【秦州人以荐为教谕秩满入京太祖召问经史及政治得失直言无隐授左赞善时绍兴王俊华以善文词授右赞善帝谕吏部曰左克新右俊华重直言也不数年擢礼部尚书寻引疾命给药物不辍其俸及卒命有司防防归】周蕙【字廷芳秦州人为临洮卫卒戍兰州年二十聼人讲大学首章惕然感动遂读书州人段坚诲以圣学蕙乃研究五经又从学安邑李防久之学益防恭顺侯吴瑾镇陜西欲聘为子师固辞不赴或问之蕙曰吾军士也召役则可若以为师师岂可召哉瑾躬送二子于其家蕙始纳其贽后还居秦州之小泉幅巾深衣动必由礼门人多化之称为小泉先生】王爵【字锡之秦州人从周蕙学宏治初由国子生授保安州判官有平允声总督秦纮聘居幕中三嵗赠遗不妄受其教门人也务以诚敬为本】任希夔【徽人为诸生正徳间川贼犯境或劝之避夔叱曰为士避难国家作飬何为特戈巷战竟曰被杀诏旌其间】胡缵宗【字孝思秦安人正徳进士厯知苏州府浙江叅政擢副都御史廵抚山东改河南俱有政绩归筑别墅闭阁著书时年八十意气豪迈如故所着有春秋本义安庆巩昌秦州秦安诸志】王英【秦州卫军事母孝母殁庐墓所跣足负土者三年诏旌其闾】谢继昭【秦州人父殁庐墓悲号有鹿驯芝生之异诏旌其庐】夏时【秦州诸生事孀母以孝闻母殁庐墓穴居蔬食三年不见一人】
　　本朝梁必擢【秦州人性孝谨五世同居长防百人感爱敬无间言】
　　列女唐卢甫妻李氏【成纪人父澜永秦初为蕲县令尝谕降剧贼数千刺史曹升袭贼破之贼疑澜卖已执澜及其弟渤兄弟争相代死李见父执亦请代父遂皆遇害诏赠孝昌县君澜渤竝赠官】元谢思明妻赵氏【成纪人夫死自髠其髪誓不更适】明王氏【名技儿徽州人年十八蜀盗入徽胁之不从遇害】尚夫其妻周氏【徽州人避乱至岐亭遇盗强挟上马大骂不从自投于地者再贼怒乱斫死】赵永妻孙氏【礼县人永卒孙少人或凯之乃防髪刺目】
　　本朝韩昌有妻李氏【秦州人康熙十四年为贼兵所执奋力批贼颊骂不絶口身受七创死又杨启秦妻张氏年十七避贼南山中被执投崖下死】周彩妻马氏【徽县人夫死有郭姓慕其色欲强取之马氏缢死又秦州阎臯妻韦氏清水张金榜妻傅氏邢世耀妻张氏皆以夫殁死莭】王恩抡妻张氏【秦州人年十七恩抡死遂自刎乾隆元年　旌人同州胡志宸妻穆氏蒲本育妻王氏秦州人又有熊秦妻周氏张鉢妻姚氏米廷选妻何氏董其礼妻刘氏赵璠墱妻崔氏高尔信妻刘氏范睿妻蒲氏唐朝捍妻徐氏文登魁妻穆氏崔光先妻赵氏唐徳茂妻裴氏张光先妻张氏王宗文妻王氏俱乾隆年间　旌表杨新才妻赵氏董其芳妻白氏生员吕煜妻蒲氏李景旭妻张氏萧续韶妻王氏邓水清妻宠氏李人杰妻蒲氏蒲本香妻孙氏张安妻周氏生员王宗尧妻南氏生员翟尚礼妻杨氏郭珢保子妻雷氏武生王家士妻杨氏刘荣妻苏氏雷重普妻王氏杨延辅妻何氏刘颛妻王氏】呉顺姬妻李氏【秦安人年十九大七誓不更适育兄子承祧又同邑何洛□妻杨氏何妻安氏侯晋徳妻蔡氏王肇光妻朱氏陈育芉妻王氏生员张□妻何氏生员侯麟趾妻蔡氏武文妻王氏邵旭妻□氏曺汉忠妻党氏党积徳妻侯氏成四术妻王氏贞女白氏陈天顺妻安氏生员定安妻邓氏成性妻王氏呉炜妻刘氏生员胡□棠妻胡氏王绪武妻王氏宋鋐妻张氏生员蔡锡蒲妻呉氏成奠岷妻鲁氏冯防妻髙氏洪禹徳妻张氏俱乾隆年间先后旌表】王子瞻妻雍氏【清水人少寡守节邑人敬之又同邑雍正沂妻韩氏常世瑞妻李氏雍志诚妻李氏雷发物妻寗氏车载经妻张氏顿自明妻王氏文炳妻寗氏陈姜妻平氏雍容臣妻王氏顿起妻范氏生员张士诚妻白氏俱乾隆年间　旌表】邓济泰妻石氏【徽县人夫亡守节又同邑表谘访妻赵氏程秉仁妻蒋氏周宏典妻高氏童克祥妻张氏武生高廷中妻杨氏生员邓林妻赵氏李櫂妻尹氏生员张正性妻高氏俱乾隆年间　旌表】史防妻降氏【两当人年十九防卒守节抚孤又同邑左氏俊妻罗氏降生鳯妻罗氏俱乾隆年间旌表】
　　土产银【唐书地理志两当成纪陇城清水有银寰宇记两当县有银冶】铜　铁【唐书地理志成纪县有铜有鐡郡志徽州出铅鐡】盐【唐书地理志长道县有盐】花石屏【巩昌府志出秦州】龙须席【唐书地理志秦州土贡又宋史地理志秦州贡席】麝香【寰宇记秦州土产】石胆【通志出秦州其石青色多白文易破练饵食之可延年】马【寰宇记秦州土产马】麂【巩昌府志礼县出麂皮】鹦鹉【元和志清水县小陇山多鹦鹉】锦鸡【旧志出徽州】漆【旧志两当山出】芎防【唐书地理志秦州贡又寰宇记州产石斛】


　　钦定大清一统志卷二百十
&lt;史部,地理类,总志之属,大清一统志,阶州图&gt;
&lt;史部,地理类,总志之属,大清一统志,阶州表&gt;
&lt;史部,地理类,总志之属,大清一统志,阶州表&gt;
&lt;史部,地理类,总志之属,大清一统志,阶州表&gt;
&lt;史部,地理类,总志之属,大清一统志,阶州表&gt;
&lt;史部,地理类,总志之属,大清一统志,阶州表&gt;
　　钦定四库全书
　　钦定大清一綂志卷二百十一
　　阶州【在甘肃省治东南一千七十里东西距二百九千里南北距五百五十里东至陜西汉中府畧阳县界二百里西至巩昌府岷州界九十里南至四川龙安府平武县界三百里北至秦州礼县界二百五十里东南至汉中府宁羗州界五百二十里西南至番界四十里东北至秦州徽县界三百二十里西北至岷州界一百五十里本州境东西距二百二十里南北距二百七十里东至文县界一百三十里西至巩昌府岷州界九十里南至番界二十里北至礼县界二百五十里东南至文县界一百二十里西南至番界四十里东北至成县界二百二十里西北至岷州界一百五十里自州治至　京师三千九百四十里】
　　分野天文井鬼分野鹑首之次
  </div>
  <div class="pagination">
   <a href="大清一统志_page100.html">
    上一页
   </a>
   <span>
    ...
   </span>
   <a href="大清一统志_page96.html">
    96
   </a>
   <a href="大清一统志_page97.html">
    97
   </a>
   <a href="大清一统志_page98.html">
    98
   </a>
   <a href="大清一统志_page99.html">
    99
   </a>
   <a href="大清一统志_page100.html">
    100
   </a>
   <span class="current-page">
    101
   </span>
   <a href="大清一统志_page102.html">
    102
   </a>
   <a href="大清一统志_page103.html">
    103
   </a>
   <a href="大清一统志_page104.html">
    104
   </a>
   <a href="大清一统志_page105.html">
    105
   </a>
   <a href="大清一统志_page106.html">
    106
   </a>
   <span>
    ...
   </span>
   <a href="大清一统志_page102.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
