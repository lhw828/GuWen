<!DOCTYPE html>
<html>
<head>
    <meta charset="UTF-8">
    <title>山东通志 - 第 130 页/共 194 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山东通志 - 第 130 页/共 194 页</h1>
    <div class="content">　　向子韶【字和卿开封人神宗时为京东转运副使属郡郭奉世进羡余万缗户部聂昌请赏之以劝天下子韶劾奉世且言近臣首开聚敛之之端渐不可长士论韪之后狥靖康之难】
　　刘　庠【字希道彭城人神宗时为髙密教授应诏直言寻擢为河北都转运使契丹军霸州有言河北宜备庠上五莱料其必不动已而果然大河东流议者欲徙而北庠请迟嵗月因其势以利导之朝廷是其议后新法行惟庠不散青苗钱民得免其害】
　　唐义问【字士宣江陵人初知齐州哲宗时提防京东刑狱河北转运副使属邑尉捕盗误遗火盗逸去民家被焚诬邑尉故纵火郡守抑尉使服义问察其寃力辨得释方旱而雨人咸异之】程　振【字伯起饶安人徽宗时提举京东西路学事振兴名教作育人才凡古昔人物多所表请于邹县立祠祀孟子以公孙丑万章乐正克等配食诏从之】
　　任　谅【字子谅眉山人徽宗时提防京东刑狱梁山泺渔者习为盗荡无名籍谅伍其家刻其舟非是不得輙入他县地错其间者镵石为表盗发则督吏各捕莫敢不尽力迹无所容盗遂息附】张士逊【河北转运使详武定府】荣諲【京东转运使详人物】李士衡【河北都转运使详武定府】陈执中【京东安抚使详青州府】郝仁禹【京东转运使详青州府】韩世忠【光州观察使详兖州府】杨存中【宻州观察使详兖州府】王居卿【京东河北都转运使详人物】李惟清【京东转运使详人物】张锡【京东转运使详人物】
　　金
　　伊喇道【本名赵三其先伊实部人大定初以户部郎中安抚山东招谕盗贼民之避盗避役者竝令归业不问罪名轻重皆原宥之严缉军人不得相縁掳掠后以平贼还迁翰林直学士世宗曰道清亷有干局翰林之职不足以尽其才改中都都转运诏使巡视河北山东等路亷察风俗吏治黜陟咸当进封莘国公】
　　承　晖【字维明中都人章宗时为山东路统军使时山东盗起承晖言有司捕盗不即获比奏报或迁官去官即置议人心益懈请权行的决从之盗多匿泰山岩穴间按察使请刋除林木以捕之承晖奏曰泰山五岳之宗不可赭也齐人易动驱之入山必有饥寒失所之患此诲盗非止盗也天下之山亦多矣岂可尽赭哉议遂寝】
　　伊喇益【字子迁中都路呼噜图人承安中为山东西路转运使时中使按鹰益奏乞止令调于近甸何必惊逺方耳目上从之竝命有司治使者罪】
　　防古纲【咸平府明安宣宗时为山东路统军使兼知东平府事益都桃林寨张林据险为乱纲遣右监军王庭玉讨禽之民赖以安】
　　燕　宁【宣宗时初为莒州提控守天胜寨与益都田琢东平防古纲相倚为辅车之势山东倚之为重红袄贼五公喜袭沂州寜击走之遂复沂州累官山东安抚副使封东莒公益都府皆焉后以保全东平功迁金紫光禄大夫还救天胜寨战死防古纲奏寜克全忠孝虽位居上公身殁之日老稚无所衣食乞降异恩以励节义之士诏优防之】
　　【附】布萨安贞【山东路统军安抚使详青州府】田琢【山东东路转运使详青州府】贺庭【东路转运使详人物】
　　元
　　库库布哈【太祖时为五部前锋都元帅略定滨棣诸州狥下益都以威信懐附所至无残破有所俘获但籍其姓名遣还之以是逺近皆悦服后镇益都济南】
　　史　枢【世祖时为征行万户赐金虎符从讨李璮于济南城西南有大涧亘厯山枢一军独当其险夹涧而城树木栅于涧中淫雨暴涨木栅尽坏枢曰贼乘吾隙俟夜必出命作苇炬数百置城上三鼔贼果至飞炬掷之风怒火烈弓弩齐发贼众大溃未几坛就擒诏拜山东东西道宣慰使】
　　萨济苏【回鹘人世祖时为山东行省都督迁经畧统军二使属兵后民乏牛具乃奏请验民丁力官给之统军绰布哈田游无度害稼病民元帅伊苏岱尔据民田为牧地济苏皆奏治其罪嵗歉辄请于朝发粟赈济又奏蠲田租东人立石颂徳】
　　来阿巴齐【寜夏人世祖时授益都等路宣慰使都元帅发兵万人开济寜运河亲临督视寒暑不辍运河成迁胶莱海道漕运使】
　　张　惠【字廷杰成都新繁人世祖时为山东行省参知政事以已赀赎俘人二百余家为民其不能归者使为僧建寺居之李璮之乱民被官军掳掠者甚众恵大括军中悉纵之又奏选良吏去冗官以蘓民困迁制国用司副使】
　　董文用【字彦才真定藁城人世祖时授山东东西道巡行劝农使山东自经兵燹野多旷土文用巡行劝勉无间幽僻数年之间地利毕兴绩为天下劝农之最】
　　何荣祖【字继先广平人成宗时两为山东按察使时乐实姚演开胶莱海道有制诸官不得沮挠粮舶事粮艘过海遇暴风多漂覆实督诸漕卒偿之榜掠惨酷自杀者相继荣祖冒禁直言诏免其徴】吴　鼎【字鼎臣燕人成宗时为宣徽副使时山东饥发粟四万石钞折米一万石诏鼎往赈之鼎言民得钞无从易米不如仍与之米上从其请】
　　陈天祥【字吉甫寜晋人成宗时为山东西道亷访使时诸路盗起天祥上奏弭盗方略平隂女子刘金莲妖术惑众愚民奔走事之天祥曰此妇以神怪鼔惑愚民若复有狡狯之徒辅翼之则张角孙恩必成大害遂捕系而杖于市自是神怪屏息以任满引疾民甚爱之】
　　张　升【字伯髙平州人文宗时为山东东道亷访使时多盗警有司请完城以为备升曰劳民以完城完城是弃民也城以外独非民乎于是广设方畧多为之备】
　　贾　鲁【字友恒河东髙平人顺帝时河决白茅溃金隄督大臣访求治河方略特命鲁行都水监鲁巡行河道往复数千里备得要害乃上二策其一议修筑北堤以制横溃则用工省其一议疏塞竝举挽河东行使复故道其功数倍丞相取其后防与鲁定议且以其事属鲁因命鲁以工部尚书总治河防使鲁鸠工百日凿河成决水故河河复故道勅翰林承旨欧阳制河平碑以旌之】
　　达尔玛【髙昌人顺帝时迁山东亷访使时山东盗起白昼杀掠达尔玛以为官吏贪浊所致先劾去之而后上擒贼方畧朝廷嘉纳之因即遣兵擒获齐鲁以安】
　　太　平【初名贺惟一顺帝时以行枢宻院总制诸军时诸军久出粮饷苦不继太平命有司给牛具以种麦自济寜达于海州民不扰两兵赖以济又议立土兵元帅府轮番耕战上皆从其请附】董文炳【东路宣抚使详青州府】胡祗遹【东西道提刑按察使详兖州府】巴延布哈【山东行省平章详青州府】申荣【山东行省平章详东昌府】张俊【山东行枢宻院详青州府】于徳文【山东宣慰副使详青州府】马绍【山东按察使详人物】李昶【山东按察使详人物】
　　明
　　安　然【南直颍州人洪武初为山东中书省叅知政事勤于其职事在爱民受俸止于养身余皆以给公用后迁御史大夫】
　　熊　鼎【字伯颍江西临川人洪武初设按察司以鼎为佥事公平正直断狱明允奏罢不职有司数十余人吏治肃清】
　　铁　【字鼎石河南邓州人洪武时为山东布政使防政后靖难兵起李景隆军败南奔铉与都指挥平安募兵固守东昌济南被围三月百计却攻燕兵不得达后成祖即位大駡不屈而死】陈　迪【南直宣城人洪武时为布政使左防议捕蝗弭盗有恵政及民建文初陞礼部尚书靖难兵入不屈死之】
　　胡子昭【南直嘉定人洪武时为按察佥事陞刑部侍郎靖难兵入不屈死之】
　　陈士启【初名雷江西泰和人永乐时为右叅政青州饥请发粟赈之粟使至而饥民倍士启悉赈之徐以上闻廷议从之汉王髙煦谋逆士启宻闻于朝髙煦既执命士启甄録余党但清理军籍悉以胁从奏免后以劳疾卒于官】
　　萧鹏举【名翀以字行南直太和人洪武中以贤良应制赋指佞草诗曰昔在尧阶指佞奸奸臣一见慑心肝祗今圣代多贤辅尽日堦前草色闲诗奏称旨授苏州同知转山东运使正直清亷官声第一】马　麟【永乐时为右布政使立心仁爱而守法不挠僚属畏之百姓以安】
　　房　安【永乐时为右防政天性刚毅事敏防人服其强干】
　　衞　青【字明徳南直华亭人永乐时为山东备倭守备时蒲台妖妇唐赛儿自称佛母聚众数千据益都防石棚寨指挥髙鳯败殁赛儿攻安邱甚亟青方屯海上闻之率千骑昼夜驰奄至城下再战大破之杀贼二千生擒四千余人是日鳌山衞指挥王真亦殱贼于诸城贼遂平而赛儿遁不获帝睗青玺书慰劳之】
　　段　民【字时举南直武进人永乐时为布政使叅政时捕唐赛儿甚亟尽逮河南北出家妇女系累几万人民至悉矜省释之成祖北征山东转饷六十万石舟由济寜达潞河陆挽出居庸至塞外人情恟恟莫知所措民深计曲算不扰而事集东人甚赖之】
　　顾　巽【字与权浙江慈谿人永乐时为布政司防议恪守清白终始不渝以劳卒于官俸无十金之积洵称亷吏】
　　宋　礼【字大本直抚寜人永乐九年以工部尚书受命开防通河礼用汶上老人白英策筑堽城及戴村坝遏汶水西南行出南旺分水南接徐沛十之四北达临清十之六又相地置闸以时蓄泄南北水运各尽节宣之用至今咸赖其利于汶上立祠杞焉】
　　陈　瑄【字产纯南直合肥人永乐时以平江伯充总兵官董江淮漕事因罢海运専治防通河复濬徐州至济寜河道又以吕梁洪险恶于西别鉴一渠置二闸畜水以济运又筑南旺湖长堤自淮至临清相水势増置闸座作常盈仓于临清徳州等处各闸上下设立浅铺置夫以时挖濬縁河隄岸凿井树木以便行人凡所规画精宻宏逺从济寜以南宋礼所未治之处瑄皆经理无遗策身任漕运凡三十年其有裨于漕政者如改浅船通淮入河更民运为军运皆瑄功之卓卓可纪者宣徳时亦建祠于汶上】何文渊【江西广昌人永乐时为巡按监察御史时豪右侵渔百姓而军衞复多扰害文渊一绳以法由是人皆慑服闾里获安】
　　刘中敷【顺天大兴人宣徳中为左布政使亷静乐易不矜苛察吏民懐之】
　　王　质【南直泰和人正统时为右布政使亷勤果毅人服其公尤以清誉闻有王青菜之謡】张　骥【字仲徳湖广安化人正统时以大理少卿廵抚山东值嵗饥骥设法赈济民赖以全活者甚众又奏请复曹州治荐知县范希正为曹州知州甚有治绩又奏罢抚民官民甚便之山东设巡抚自骥始】
　　薛　瑄【字徳温山西河津人正统时为按察佥事提督学校掲白鹿洞学规开示学者延见诸生亲为讲授人皆称薛夫子】
　　陈　泰【字志亨福建邵武人正统间为巡按监察御史陈疏数千言大约以选贤去奸为治本濬临清济宁等处河道为政严而不苛清而不刻寻进副都御史】
　　马　谅【字子谅南直和州人正统间为右布政使始至巡行郡邑访庶政得失察百司贤否民有惑于后妻欲寘子于法谅谕父母曰尔子防徳乃吾属教令之失非由尔之罪父母感悟请释还为孝子疑狱久不决者一讯即伏超雪寃抑不计其数】
　　郭　观【南直武进人正统时巡按监察御史首劾三司正佐三四人郡邑望风解组诸疑狱积嵗未决者悉为剖断靡不平允豪强敛迹吏治肃清】
　　刘　孜【字显孜江西万安人景泰时为按察使后吏部举天下治行卓异者按察使惟孜一人寻进左布政使】
　　徐有贞【字元玉南直蘓州人景泰时以左佥都御史治河至张秋有贞相度水势条上三防一置水门一开支河一濬运河上令其便宜行事于是大集民夫躬亲督率阅五百五十日而功成事竣还京帝厚劳之复出巡视漕河济寜等十三州县河夫多负官马及他杂办有贞为言免之】
　　裴　纶【湖广监利人景泰时为右布政使时各省俱遣中官镇军纶上言内地不同边塞既有巡抚复有内官监镇非便宜悉召还帝不悦责令陈状于是六科给事中皆言内外镇巡皆受朝廷委托第从人生事诚有如纶所言者帝意稍解乃诏巡按御史及按察使官亷访犯者执以闻】
　　盛　防【南直吴江人景泰时以监察御史清山东马政值嵗荒上疏乞蠲民间所负孳马上从之民感其恵】
　　曽　翚【字时升江西泰和人天顺时为右布政使民垦田无赋者奸民指为闲田献诸戚畹使者来勘翚曰祖制民垦荒田永不科税柰何夺之使者奏如其言乃免】
　　李　裕【字资徳江西丰城人天顺时为按察使重囚二百余人皆经十余年未判裕于旬月间决遣殆尽又大砚山贼寨七十余裕捜捕戮其魁胁从者纵之复除其逋赋】
　　王　宇【河南祥符人天顺时为右布政使时连嵗饥馑流移遍京省上以玺书命宇安抚之宇尽心赈济不惮勤劳民赖全活者数十万人】
　　陆　瑜【浙江鄞人天顺时为布政使器量伟谙练政体尤精法律召为刑部尚书】王　越【儿直濬县人天顺时为按察使谳狱明敏精练吏治时称深得宪臣之体】
　　牟　俸【四川巴县人成化时为巡抚都御史嵗饥请发济南仓储减价以粜令临清闗兼收米麦折税以助赈饥民转徙邻境请饬各抚按随在安挿秋成资遣复业上皆如其言又乞开中淮浙盐一百万引尽蠲州县逋赋从之复言今救荒者止救其饥不救其寒终不免僵死乞贷贫民布棉诏俸悉心处分不足即上闻俸又檄发东昌济寜仓粟十万石为军士月粮而以徳州临清米折银易米赈济为言官所持帝特宥之俸又奏免柴夫折价银又移河南输边粟以济山东留山东漕米二十万石以备用自成化八年以至十年连嵗大祲俸奏请朝廷粟米赈济者前后几百万石全活饥民不可胜数矣】盛　颙【字时望南直无锡人成化间为廵抚都御史崇学校毁淫祠黜贪暴预荒政三年政治大行风俗丕变】
　　文　瑞【介休人成化时巡按山东宣滞理枉得风宪体时齐鲁大旱亲祷即雨官舍有妖瑞至妖灭人皆异之后陞山东按察副使节操愈励卒于官笥槖萧然行李莫办】
　　陈　善【成化时为按察副使张秋一镇扼要运河之冲屡为民患善令民于农隙采石嵗修隄岸东岸十二里尽南旺湖西岸八十里尽沙河以达临清植栁数百万株隄因以益固甚有功于漕河】许　进【字季升河南灵寳人成化时为巡按监察御史刚方严正事于官吏豪右絶不假贷减长清等县盐船闸夫几各州县滥设夫役进皆斟酌裁减曲尽其当】
　　原　杰【字子英山西阳城人成化时为巡抚都御史甚有才望尝议筑馆陶城费颇浮溢有言当节省者杰曰吾劳民力当赡民财且令后之修补者不至籍口以病民也】
　　刘大夏【字时雍湖广华容人治初河决曹县王陵冈大夏以都御史奉命治其事夙夜劳瘁不避寒暑民感其诚咸乐趋事遂成厥功复自黄陵冈之上东西筑大堤数百里至今河防赖之】杨茂元【字志仁浙江鄞人治时为按察副使摄司事时都御史刘大夏治河至张秋上复遣中官李兴平江伯陈鋭协董其事兴威虐絷辱官吏茂元上言治河官多有司供亿日费百金尚多需扰乞召还兴鋭専委大夏功必可成又言山东既有内臣镇守复令李全镇临清倚势恣扰宜撤还疏入上大怒遣锦衣百户胡节逮之百姓遮道愬节乞还杨副使及下诏狱节乃叩头中官备言百姓遮留状中官多感动防科道疏救谪长沙府同知】
　　吕　和【字克中浙江鄞人治时为按察佥事有王尚书之弟倚势杀人上下皆欲寝其事和竟致之辟长清令刘儒内结权贵贪酷无所忌和举按之反为刘所诬逮诏狱久之始白仕终四川按察使】钱　钺【浙江仁和人治时巡抚都御史谦恭慈爱正已率属因二东民俗刁悍而士习頽敝卑靡殊甚乃手辑一书遍采古今格言杂以律令条诰名至道编刋刻颁示数年之间民志安静而士风亦为之稍振】
　　于大节【直任邱人治间为按察使外厉风裁而中实慈爱卒于官六郡人开之皆出涕】王承裕【字天宇陜西三原人治时以兵科给事中出理山东屯政减登莱粮额每三亩徴一斗还青州彰徳军田先赐王府者共三百六十余顷】
　　陆　偁【浙江鄞人治时巡按监察御史严正不阿决释疑狱尝革济寜漕闸夫役冐滥者计万人嵗大比厘剔科场弊窦设立条约洪纎毕举聘王守仁主试名士毕收东人称科举之盛必推治甲子云】
　　赵　璜【字廷实江西安福人正徳初巡抚都御史初治时为济南府知府择愿民二十余人教之律令以次代更滑吏舞文悉汰之汉庶人牧场久募民佃种成熟徳王府夺之璜勘还民及巡抚时值流冦伤残之后璜悉心拊循民得寜宇境内河壖地数百里给流民垦之而除其租番僧乞徴以充斋粮帝许之璜不可曰臣违天子诏得罪一人当死无信于民亦当死今后无复有垦荒复业者臣寜死不奉诏帝乃止曲阜为贼所破阙里林庙在旷野璜请移县就阙里诏从之】
　　黄　瓒【南直仪徴人正徳时巡抚都御史值帝南巡瓒调度有方民以不扰平生清苦自恃比归不能办行李士论重之】
　　孙　燧【字徳成浙江余姚人正徳时为按察使明习法律伸寃理枉东人原感诵之及巡抚江西死寜藩之变东人闻之为立祠以祀】
　　王　相【河南光山人正徳时巡按监察御史访除民蠧摘伏如神时镇守中官黎鉴假进贡苛敛相檄郡县毋防行鉴怒诬奏述系诏狱民遮道留之不得谪髙邮州判官】
　　李　中【字子庸江西吉水人正徳时巡抚佥都御史值蝗生害稼中令民捕蝗者倍予谷蝗絶而饥者获济又擒剧盗关继先邻境攘其功中不与辨】
　　朱　节【字守中浙江山隂人嘉靖间巡抚都御史时矿贼窃发节亲率将士捜捕尽絶贼平以劳疾卒于官】
　　徐九思【江西贵溪人嘉靖中北河分司漕河与大清河近不相接漕水溢每为田患九思议筑减水桥分漕以达之河漕溢则有所泄以入海少则有所限而不至于涸功成遂为河漕永利】陆　釴【字举之浙江平湖人嘉靖时以按察副使提督学校山东旧无通志釴曰海岱山川之望孔孟人物之宗志何可缺遂广捜博览殚精研思竭尽心力逾年而志成】
　　刘天和【字养和湖广麻城人嘉靖时以都御史出督河道驻劄济寜州凡四方文学之士招纳延访酧对无虚日故一切修防利弊真知灼见所着有问水集】
　　朱　衡【字士南江西万安人嘉靖时由布政使进巡抚奏请严沿海边禁上从之召为工部侍郎后河决沛县飞云桥都御史盛应期议开新河功未竟去衡乃因之筑堤吕孟湖引鮎鱼滕薛诸水入新渠筑马家桥堤以遏飞云桥决口长一百九十四里至隆庆时山水骤溢新河衡乃开支河四以泄其水入郗山湖衡前后经理河道凡再任而新河之议始成详漕河志】
　　潘季驯【字时良浙江乌程人嘉靖时以右佥都总督河道前后凡四任厯二十七年功在曹单间者什之三功在髙寳间者什之七所着有河防一览行世】
　　黄克缵【字绍夫福建晋江人万厯时巡抚都御史先因用兵朝鲜山东増饷四十五万两及兵罢而嵗徴不免民不能堪克缵奏请罢之济寕沿河等十五州县灾克缵请折漕粟民大称便河决苏家庄全河北徙鱼单间没民田无算嵗赋维艰克绚以他财赋补之公私调剂其恵政甚多】
　　李化龙【字于田北直长垣人万厯时以工部侍郎总督河道与淮扬巡抚李三才奏开淤河由直河入泇口达夏镇二百六十里避黄河吕梁洪之险至今赖之】
　　吕　坤【字新吾河南寜陵人万厯时为布政司右叅政洁已率属铲除风政称海内第一】李　乔【字世臣江南兴化人万厯时以按察佥事提督学政严请托絶苞苴所防皆知名士时论称之】
　　赵　彦【字名宇陜西肤施人万厯末巡抚都御史请增兵戍诸岛设总镇于登州起故大同总兵杨肇基为登镇总兵此登州设镇之始后天启中妖贼徐鸿儒乱兖州彦与肇基防兵剿平之】王惟俭【字损仲河南开封人天启中巡抚都御史初万厯时为潍县知县以循卓内擢至佥都及为巡抚值辽海多事凡辽人避虽来归者惟俭悉加意绥辑之】
　　刘荣嗣【字简斋北直曲周人天启时以吏部侍郎总督河道建长堤三百七十丈先是河工嵗修银每估计五十余万两荣嗣仅支银二十八万两有竒而功亦成其节用爱人可见】
　　汤道衡【字平子南直丹阳人天启时以按察佥事提督学政所抜皆名士一时皆称其公明】周应期【浙江人天启时为左布政使洁已率属人不敢干以私】
　　徐从治【字仲华浙江海盐人崇祯时为登莱兵备副使李九成叛巡抚佘大成以玩冦削籍擢从治代之与登莱防抚谢琏共守莱时贼困莱久复分道冦掠防平度等州县而本兵熊明遇惑于抚议屡檄母出兵壊抚局从治三上疏言贼不可抚皆不报遣兵部侍郎刘宇烈督调京省诸路兵屯昌邑遣使议抚贼徉许宇烈诱宇烈撤援兵而潜兵绕其后并防昌邑宇烈走青州时莱围已阅半年矣贼攻莱益急从治与总兵杨御蕃分陴固守俄中炮死及朱大典诏代从治平贼贼方退诏赠从治兵部尚书赐祭葬立祠】
　　朱大典【字延之浙江金华人崇祯时代徐从治为巡抚使督兵救莱大典遣总兵金国竒副将靳国臣叅将祖寛率主客兵并闗外劲旅共二万四千人分三路进至沙河大破贼莱围乃解复追贼至登州馘李九成于阵余俱渡海去叙功进兵部尚书初大典尝为章邱令慕登莱山川竒秀每假公事巡厯辄绘图蔵之及累官至右叅政适遇李贼之乱每谈兵皆竒中故朝廷知而用之】
　　张大可【字观甫应天人崇祯初为登莱总兵官防议裁即以大可视登州副总兵事毛文龙拥众皮岛中尝至登州索饷大可严为之备折以大义而去及袁崇焕戮文龙诸岛人情皆汹汹欲变大可扬兵海上岛人无敢渡海者李九成叛围登州防抚孙元化命大可率南兵拒战命副将张焘率辽兵驻城外焘兵半降贼夜举火导贼自东门入城遂防诸文武皆被执惟大可与守门衞指挥金友胜死之】杨御蕃【沂州衞人登州总兵肇基子崇祯时李九成围莱州命御蕃署总兵官尽将山东兵讨贼御蕃遇贼于新城搏战二日突围至莱州与巡抚徐从治合分陴固守及朱大典援至围解御蕃之功居多加都督同知仍复总兵官镇登莱】
　　王道纯【字懐鞠陜西蒲城人崇祯时巡按监察御史李九成围莱州诈乞待抚道纯焚其书斩其使驰疏言贼日以抚愚我一抚而六城陷再抚而登州亡三抚而黄县失令四抚而莱州围乞速发大军拯此危土又劾本兵熊明遇交通误国拂时宰意竟坐道纯以溺职免官其后里居死节】
　　劳永嘉【浙江石门人崇祯时为按察使李九成防新城省下汹汹永嘉急檄州县缮城郭备器械众志稍安后转本布政使擢防抚忮者谓其年老引疾休】
　　贺仲轼【字景赡河南获嘉人崇祯末分守武徳道精明强干治绩甚多后归里死闯贼之难】张秉文【字含之南直桐城人崇祯时为左布政使十五年济南城破秉文死之】
　　宋学朱【字用晦南直长洲人崇祯时廵按监察御史十五年济南城破偕厯城知县韩承宣竝死于难祀双忠祠】
　　周之训【湖广黄冈人崇祯时为按察副使十五年济南城破之训阖门死难】
　　【附】邓瑜【都指挥同知详济南府】陈璧【副使兵备道详东昌府】于仕亷【副使兵备道详莱州府】计元勲【分守济南道详济南府】郑崇俭【副使兵备道详济南府】陆梦龙【分守东兖道详曹州府】朱之冯【布政司叅议道详青州府】邢国玺【佥事兵备道详莱州府】王惟新【叅议监军道详兖州府】邓谦【布政司防议详济南府】
　　济南府
　　汉
　　韩千秋【京兆人武帝时为济南相奋击南越力战而死因封其子延年为成安侯】
　　赵　熹【字伯阳南阳宛人光武时为平原太守时平原多盗贼熹督诸郡讨捕僇其渠帅余党当坐者数千人熹上言恶恶止其身可一切徙京师近郡帝从之青州蝗起侵入平原界即死嵗屡有年百姓歌之】
　　何　敞【字文髙扶风平陵人和帝时为济南太傅王骄倨甚敞辅以道义数以法度谏正之王敬礼焉后迁汝南太守】
　　史　弼【字公谦陈留考城人桓帝时为平原相时诏书下举钩党郡国所奏多连及弼独无所上从事坐传责之曰青州六郡其五有党平原何得独无弼曰画界分疆风俗不同他郡自有平原自无胡可相比若欲诬防良善死不奉诏从事大怒还举奏弼防党禁解得免全活数千余人】
　　【附】郑【平原相详兖州府】顔异【济南亭长详人物】
　　【三国】魏
　　髙　柔【字文恵陈留圉人明帝时为菅县长奸吏闻其至皆引去累官廷尉以子光贵封安国侯】
　　晋
　　阮　种【字徳猷陈留尉氏人武帝时为平原相为政简易帝尝曰二千石皆若此朕何忧乎】辛　穆【武帝时为平原相正直不阿当官有守子馥亦为平原相有学行士民争重之】潘　满【荥阳中牟人武帝时为平原内史以学行称】
　　刘　遐【字正长广平易阳人性果毅有勇畧当懐愍既防遐壁屯于河济之间贼不敢近间道遣使受元帝节度帝嘉之壐书慰勉以为龙骧将军平原内史遐妻邵续女骁勇善战遐曽为石虎所围妻单骑拔遐出于万众之中佐遐数战有功号称无敌女将】
　　【附】邵续【平原太守详武定府】
　　北朝
　　拓防平原【宗室河南王曜孙显祖时齐州刺史忠果有智畧善于抚绥边民归附千余家】邢　祐【字宗祐河间人髙祖时平原太守政清刑简百姓安之】
　　拓防鉴【字绍达平原之子髙祖时齐州刺史能继父志凡一切规模条约皆灿然可观髙祖尝谓侍臣曰使诸州刺史悉能如是何忧风俗乎因手诏褒之】
</div>
    <div class="pagination">
<a href="山东通志_page129.html">上一页</a><span>...</span><a href="山东通志_page125.html">125</a><a href="山东通志_page126.html">126</a><a href="山东通志_page127.html">127</a><a href="山东通志_page128.html">128</a><a href="山东通志_page129.html">129</a><span class="current-page">130</span><a href="山东通志_page131.html">131</a><a href="山东通志_page132.html">132</a><a href="山东通志_page133.html">133</a><a href="山东通志_page134.html">134</a><a href="山东通志_page135.html">135</a><span>...</span><a href="山东通志_page131.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
