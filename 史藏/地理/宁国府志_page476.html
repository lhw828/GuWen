<!DOCTYPE html>
<html>
<head>
    <meta charset="UTF-8">
    <title>宁国府志 - 第 476 页/共 477 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宁国府志 - 第 476 页/共 477 页</h1>
    <div class="content">章可托职员。生半月而孤，事母跬步不离，人称其孝。宅心忠厚，与

人无争，每见善行必赴之，虽瓶无储粟，廓如也。

章可诚国

学生。家仅中人产，推有济无，待举火者甚众。遇灾恤邻，同异姓胥受其惠。

叶时勉州同职。同弟时省修学捐田，并承先志。乾隆乙巳旱，共输粟三百

石以济乡邻。县令旌以额曰“吉人为善。”

叶时省事见前。



汪应锦邑诸生。乾隆十二年捐资数千金，筑圩六百七十余丈

，以御水患。郡守旌以额曰“义茂南邦”。

张恒升国学生。

力学敦行，为乡里式。外舅邓老而贫，迎养于家，殁且葬，复置田宅恤其孤。族侄某，贫不

能娶，割田助之，乾隆丙子大荒，捐谷济饥，多所存活。

王廷柱仗义周急，不拾遗金，里人诵之。

汪自新贡生。孝子元

霄其父也。自新尝在青阳、铜陵及南陵境独建桥路七处，共费白金九千四百两有奇。





刘有章字暗初。性孝友，父卒，谨书遗命于壁，时泣诵不敢忘。抚弟

妹俾成立，襄理宗事，修举废坠，族人赖焉。详见县旧志。

王元赵

太学生。事亲有顺德，敦善施惠于人，实有所济。学使额奖之。

叶大芳乾隆五十年旱灾，捐谷五百余石以济族邻，其平日睦姻任恤多类是，

学使以“孝义遗范”扁额表之。
按：王元赵之子文粹，叶大芳之子廷选，各以其父遗命，

捐田

入春谷书院为膏火资。又戴上升之子大楚，谷大案俞拔斋之子式金，戴期达之子允纪，刘承

翔之子钟华，皆承父志捐助书院田亩，有差。应由县查明坐落丘段，补列书院项下，兹不备

登。

戴上升字寻乐。监生，生能色养，殁善承先，捐置义田

，建桥修路，急公助赈。学政周兆基给以“孝义继述”扁额。

谢珍性敦孝友，质直好义，建桥利涉，乡党称之。
以上据《事实册

》增



泾县

〔宋〕
凌瑗字伯温。风裁纯正，

曾

预里选，应进士举不弟，遂归。优游文史，不复有仕进意。季父策奏补校书郎，调婺州永康

尉，再调郢州司户，称能吏，未几挂冠。

周庭坚家居乌城，

亲早丧，二弟庭翼、庭扬尚幼，坚教育备至，相友爱。所居有棣花阁，里人闻于太守，陈

名曰“和睦之家”。

包整号南堂居士。少嗜学，训子弟方

严，贮书为万卷堂。有子三人，泰明，迪功郎致仕；泰亨，解进士；泰有，文林郎，剑浦县

丞。兄弟义聚八十余年，有灵芝产其舍。舍人王芾名其堂曰“芝堂”。

卷三十四·人物志节妇三◇宁国府志卷三十四人物志

节妇三

泾县

〔元〕漕贡汪桂芳（一作伯福）妻胡氏早寡，孝事舅姑。抚孤成立。延间旌。《泾志》江作汪

〔明〕赵敬忠妻萧氏义贞十七夫亡，抚遗腹子，守节，织养舅姑。天顺中旌。吴绍芳妻左氏守贞二十六夫亡，止二女，织作养舅姑，以节终。王清安妻吴氏二十三嫁未半载夫亡，遗腹子复殇。事姑尽孝，以节终。郑谦妻唐氏二十二夫亡，食贫。养姑，抚两孤成立。胡宗仁妻鲍氏亦以节著，并成化中旌。王逵妻施氏习顺十八夫亡，抚遗腹子成立。弘治中旌。胡天振妻门氏万历时节妇。雍正间旌。举人赵伸妻朱氏沉贞十九伸病笃，割股和药进，不起。守节。七十余岁卒。赵图妻郑氏新贞二十夫亡，纺绩自给，五十余卒。翟偶妻万氏三十夫亡，无子苦节。徐诏妻张氏年十九夫亡，卒七十。翟烈俊妻徐氏芝香年二十二夫亡，卒年八十。万储妻黄氏并天启间旌。万琏妻周氏生一子廷柏，妾唐氏生一女。琏卒，周年三十二，指相谓唐曰：“吾留抚此，汝从此行。”唐泣曰：“妾虽贱，独非人哉?当共守此孤耳!”柏既长，娶包氏。未几柏又卒，年二十六。周号呼欲自裁，谓包曰：“汝从此行，吾从此死。”包夺刀掷地，哭谓姑曰：“妇独非人，叶此安往!”三孀食贫，相守苦节自饴。又六年，周卒，包丧之成礼。又四年，唐卒，包丧之似周而稍杀。茕然一妇，营兆五域，琏中，周左唐右，柏次左虚，其一以自待。以白石，树志碑，置田一亩，备洒扫。周于崇祯间旌。俞秉衷妻苏氏二十六夫亡，无子，孝奉舅姑。姑婴宿疾，勤纺绩以养，人称节孝。汤某妻陈氏二十二寡，抚孤。三十年又夭，率其妇贫苦以守。卒年九十一。王富妻卫氏顺贞年二十三夫卒，生遗腹子。家贫，织自守，夫叔欲夺其志，不可，终。查晓妻徐氏年二十夫亡，抚训二子，卒年八十余，巡抚表其门。子用，妻郑氏，二十二用卒。抚孤成立。卒年七十九。唐初和弃徐时铎妻翟氏钟清年冬家贫无嗣。居常不治膏沐，与亲戚言不逾阈。卒年八十三。方奇妻王氏泽贞年二十二奇亡，止一女。奇弟利其赀，胡姓者劫为婚，王以首抵柱，莫敢犯。鸣官断归，以完节终。赵仲岩妻马氏贡延既归，夫不与偕者五年，氏处之恬然。夫寻悔，逾期而卒，生子甫五月。夺其节者将图害孤，妇获之谨，截发自誓，终全其节。监生沈楠妻董氏葵年二十四夫故。卒年七十九，邑令表其门。萧思惺妻翟氏招秀年二十生一子，惺卒，未几子亡。舅姑相继殁，择地营葬，持门户者数十年而终。沈一统妻左氏柳贞年三十夫亡。卒年九十四，巡抚御史表其门。周妻翟氏粹秀五世孤儿，娶翟未周，为仇家所害。翟守遗腹子杰，饮恨茹哀，至死不变。历有额旌。沈能妻卫氏发贞归十载夫卒，族人欲夺之，坚不可。抚诸孤，食贫养姑，卒年七十九。尚宝乡左镒妻唐氏夫早世无嗣，唐抚棺哭曰：“义当从死，奈二亲何！”舅晚举二子，甫三岁，舅殁，姑婴疾。唐卧起，扶卫抚叔成立。卒年九十八。台使旌曰“百岁完节”。包德重妻翟氏嫁三月夫病，明年夫殁，奉舅姑称孝。学院给匾及衣米。庠生赵镒妻左氏志贞训导璧女，年十八适镒，育二女。越九年镒卒，营圹为合葬。一日归，有劝改适者，遂号泣返，废簪珥，毁容饰，始终不渝，内外称贤。庠生赵秩妻陈氏娥贞年三十夫卒，艰贞以老。章器甫妻奚氏乔贞年十七嫁甫，半载夫亡。遗腹子既婚，子妇又相继亡，哺孙终节。郡邑并旌之。卫恒妻郑氏辉贞嫁三年，恒丧，遗腹一子。父母欲夺其志，氏截发誓不变，艰苦备尝，以完节称。萧焕妻董氏中丞杰女孙。年十九夫亡，立从子为嗣，持节甚峻，闺门肃然。年五十二病草，曰：“吾于地下得所天矣！”遂卒。详薛应旗墓志。王元宾妻赵氏菡贞鸿胪乡履祥女。年二十八寡，誓死守志，竭力营葬夫与翁姑，又捐赀救夫弟，人称贤节。王钲妻郑氏玉贞年十八夫亡，遗腹生一女，茹苦守节。夫迁葬，启视之，恸哭成疾终。监生徐时铎妻翟氏钟清年二十夫死，孤又殇。或劝更蘸，曰：“吾守志，子之存亡何与焉！”卒年五十。沈九成妻王氏顺贞年二十四夫亡，遗孤二月，所居又灾，誓死守节。屡被邑旌，官岁给粟以养。卒年七十八。胡魁妻王氏尚贞年十九夫亡，织抚子。卒年九十六。邑令表其门。王汝濂妻左氏荃兰年二十生一女，夫亡。纺绩一室，五十余年未尝逾户，事姑以孝闻。邑令旌之。监生汪涞妻赵氏所英年十九夫卒，孝事八旬病姑，严课幼子。邑令嘉其节孝。周文命妻管氏冰清婚七日夫死，母欲其改操。氏曰：“此犬豕所为，吾岂效之。”纺绩以事舅姑，家贫乏灯，夜如有光烛室。舅姑殁，百计营葬。毕曰：“今而后可以死矣!”未几卒。左钊妻胡氏喜二十九夫亡，兄弟欲嫁之，遂不归。训课三子并成立。知县刘世亨以额旌之。左妻赵氏旭年十九夫卒，将死之，以有娠缓。及娩，果男子，抚之成立。吴强宗妻王氏海兰年十八夫亡，遗腹子伯琳寄晚母家，周而始归。一伯五侄，内外交侮，氏始终调护获全。人服其贤智。丁棠妻汪氏年十七夫死于贼，饮泣讼冤者二十余年，卒报夫仇。教子学潜，补诸生。赵尚明妻洪氏好英程君道妻汪氏七并少寡训子成立，寿皆八十。王榜妻余氏荷香南陵人。年二十夫亡无嗣，有欲夺其志者，断指剪发誓守。台使者旌之。王汝湘妻董氏未年二十寡，守节抚孤。卒年八十。文陛妻王氏催清陛以割股救母死，氏年十九，苦节。卒年七十。程滔妻赵氏松贞年十九夫亡，守节教二子。卒年八十四。查贺妻文氏仪贞年二十一夫亡，苦节。卒年七十四。
</div>
    <div class="pagination">
<a href="宁国府志_page475.html">上一页</a><span>...</span><a href="宁国府志_page471.html">471</a><a href="宁国府志_page472.html">472</a><a href="宁国府志_page473.html">473</a><a href="宁国府志_page474.html">474</a><a href="宁国府志_page475.html">475</a><span class="current-page">476</span><a href="宁国府志_page477.html">477</a><a href="宁国府志_page477.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
