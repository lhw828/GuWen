<!DOCTYPE html>
<html>
<head>
    <meta charset="UTF-8">
    <title>畿辅通志 - 第 624 页/共 974 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>畿辅通志 - 第 624 页/共 974 页</h1>
    <div class="content">　明
　张　鳯　安平人宣徳进士擢刑部江西司主事时江 西豪民为逆者千余人系狱未决凤一讯皆　

　　　得其情免死者数百人复审录在京罪囚清誉益 着超拜本部侍郎勅巡督草场宿弊尽革调戸部　
　　　出纳严谨时以鳯执法呼为板张景泰时邉务方 殷费用动以巨万计鳯従容经画用皆优赡终南　
　　　京户部 尚书　
本朝
　呉本植　字笃生安平人父恂明末秉教深州城陷殉 节母王为众军所伤仆地奔救得免本植登　
　　　顺治戊戌进士选庶吉士授编修两为国子司业 严考课以大义切劘诸生擢侍讲时有朱山人妖　
　　　术惑众势甚张本植于广座叱之人或为之危不 少怵山人旋伏诛人咸服其严毅厯侍读学士以　
　　　病乞归守令罕识其面前以司业摄祭酒时有博 士羊琦性戅直同官欲去之本植持不可后琦由　
　　　吏部郎出为井陉佥事迂道过其居固请一见 卒不许其耿介如此康熙五十五年祀乡贤　
定州
　汉
　刘　祜　字伯祖中山安国人察孝廉补尚书郎娴练 故事累官大司农时中常侍苏康管霸用事　
　　　占天下良田美业山林湖泽民庶穷困祜移书所 在依科品没入之桓帝大怒论祜输左校后赦出　
　　　复厯三卿辄以 疾辞乞归田里　
　刘　惠　字子惠中山人为冀州治中冀州牧韩馥治 兵谋于众曰助袁氏乎惠勃然曰兴兵为国　
　　　安问 袁董　

  

　南北朝魏
　李　先　字容仁卢奴人太祖时为丞相卫王府长史 每一进策所向克平太宗即位拜安东将军　
　　　率师袭冯跋乙连城克之世祖 即位征为大都内官卒谥文懿　
　北齐
　杜　弼　字辅国曲阳人以军功起家孝昌初除御史 加前将军台中弹奏皆弼所为后従神武破　
　　　西魏于邙山命为露布弼手即书绢不起草以功 赐爵定阳县男显祖受禅进爵为侯弼志在匡赞　
　　　知无不为后谪徙临海镇值贼帅张绰来攻弼率 属守城终得全固显祖嘉之勅行海州事除胶州　
　　　刺史所在洁清 为吏民所懐　
　郎　基　字世业中山人泛涉坟典尤长吏事累迁海 西镇将梁呉明彻来攻基奬励兵民固守百　
　　　余日军粮戎仗俱尽乃至削木为箭剪纸为羽围 解还朝出宰颍川郡积年留滞数日之中剖判咸　
　　　尽基性清慎无所营求曽语人云任官之所 即木枕亦不须作况重于此乎后卒于官　
　石　曜　字白曜中山安喜人武平中令黎阳值斛律 武都出为兖州刺史所过县令丞以下敛绢　
　　　数千匹遗之及至黎阳令左右讽曜曜手一缣谓 武都曰此是老石机抒聊以奉赠自此来并须出　
　　　吏民吏民之物一毫不敢辄犯武都亦 知曜清素笑而不责后终于进州刺史　
　隋
　郎　茂　字蔚之恒山新市人少敏慧及长博通经籍 官陈州戸曺为髙祖所赏拔命掌书记累除　

　　　卫国令有系囚二百茂亲自究审释免者百余人 迁民部侍郎时仆射苏威立条教责民茂以为繁　
　　　纡不急皆奏罢之炀帝时拜尚书左丞掌选事 茂工于法理为世所称后为谗言所中除名　
　唐
　郎　颍　字楚之与兄蔚之俱有名大业中炀帝称为 二郎入唐为大理卿武徳时与李纲陈叔达　
　　　定律令持节谕山东为窦建徳所获 胁以白刃终不屈贼平以老乞身　
　郎余令　颍之孙擢进士第授霍王府参军従父知年 亦为王友王每曰郎家二贤皆入府不意培　
　　　塿而松柏为林也徙幽州录事有浮屠积薪自焚 长史将率官属往观余令以为违蔑教义当察之　
　　　母轻往及加廉 按果得其奸　
　崔仁师　安喜人贞观初官殿中侍御史时青州有谋 逆者诏仁师廉按坐止魁恶十余人他悉原　
　　　縦大理少卿孙伏伽谓原雪过多仁师曰讯狱主 仁恕使吾以一介易十囚命固吾愿也迁度支郎　
　　　常口陈移用费数千条太宗诏黄门侍郎杜正伦 持簿使仁师对唱无一谬帝竒之累迁中书侍郎　
　　　参知 机务　
　崔　管　字従律博陵人父颋官同州刺史生八子皆 有才世以拟荀氏八龙管行方介有器藴太　
　　　和初厯官京兆尹时宋申锡为宦官所危莫敢为 辨管固请出狱付外与众治之天下称其贤会昌　
　　　中终山南西 道节度使　
　崔　珙　管弟为人有威重精吏治官至左仆射宣宗 时拜凤翔节度使従子澹举止秀峙従子远　

  

　　　有文而风致峻 整皆为世所重　
　崔　衍　深泽人为富平尉父伦使吐蕃久方归继母 李诉衍不给衣食伦怒欲杖之涕泣不自陈　
　　　伦卒事李尤谨迁虢州刺史裴延龄领度支方聚 敛衍上陈民困帝以衍词理切直特令减虢州青　
　　　苗 钱　
　宋
　杜审琦　安喜人昭宪皇太后之兄昆弟五人审琦仕 后唐为义军指挥使审琼干徳中累官点检　
　　　侍卫步军司事性醇貭在公畏慎侍卫勤谨审肇 厯官潍州刺史审进太平兴国中上幸大名劳军　
　　　俾留巡警都邑肃然 累加开府仪同三司　
　王　荣　定州人少有膂力事太宗于晋邸累官侍卫 马军都虞真宗时领昌州防御使荣善骑　
　　　射引强注屋栋矢入木 数寸时人目为王硬弓　
　髙　赋　字正臣中山人举进士通判成徳军迁知衢 州捕絶蝗虫又知唐州相度旷土募流民以　
　　　耕户口増数倍二州皆立生祠累官集贤 院学士在朝多所建明以通议大夫致仕　
　金
　刘　焕　字徳文中山人天徳初除市令以廉升京兆 推官迁管州刺史耆老疏其着迹十一事请　
　　　留转同知北京留守事世宗幸上京所过州郡大 发民夫治道焕所部惟平治端好而已上嘉其意　
　　　迁辽东路 转运使　

　　　石　皋　定州人补郡吏随鲁王实黙守之定州唐县 人王某谋为乱书其县人姓名于籍无虑数　
　　　　　千人其党持籍诣州发之皋主鞫治时冬月皋抱 籍佯仆覆其籍炉火中尽焚之不可复得其姓名　
　　　　　止坐为首者 余皆得释　
　　　石　琚　字子美皋之子天眷二年举进士第一大定 中累迁吏部尚书琚典选□凡宋齐换授官　
　　　　　格南北通注铨法能缕指而次第之当世号为详 明寻拜尚书左丞进右丞相致仕世宗谓宰臣知　
　　　　　人最为难事惟石琚为相往往 举能其官后卒于家谥文宪　
　　　明
　　　刘　济　定州人正徳进士选庶吉士授给事中济天 性刚介世宗初议大礼忤旨明日舆衬以随　
　　　　　伏阙痛哭谏愈切直上大怒杖遣戍邉 兄澍由进士官至参议同以清白著称　
　　本朝
　　　郝　浴　字氷涤定州人顺治己丑进士授刑部主事 棹御史巡按四川时刘文秀等据滇黔川东　
　　　　　西皆为贼有浴至驻保宁方议进讨而吴三桂兵 败将弃川北走汉中浴一昼夜七札迫之且云不　
　　　　　死于贼必死于法三桂乃反斾浴为指授方畧大 破贼兵全川遂次第底定事闻　
　世祖嘉悦浴因条析安蜀十六疏且宻陈三桂跋扈状三桂 　　　　深衔之摭其疏语指为冒功流徙　
　　　盛京安置康熙十二年三桂反 圣祖特起浴为御史条陈时事悉中机宜寻按两淮盐课至　
　　　　　则洁已率属悉心厘剔宿蠧一清十九年擢都御 史巡抚广西粤经兵火后民生凋瘵一望邱墟浴　

  

　　　　専意抚绥招集流亡散给牛种民始复业浴自辽 阳再起感荷　
　　国恩殚心政务遂以积劳成疾抚粤仅一载卒于官 予祭塟康熙二十六年祀乡贤子林举康熙壬戌进士累　
　　　　官礼部侍郎加 尚书有贤声　


钦定四库全书
</div>
    <div class="pagination">
<a href="畿辅通志_page623.html">上一页</a><span>...</span><a href="畿辅通志_page619.html">619</a><a href="畿辅通志_page620.html">620</a><a href="畿辅通志_page621.html">621</a><a href="畿辅通志_page622.html">622</a><a href="畿辅通志_page623.html">623</a><span class="current-page">624</span><a href="畿辅通志_page625.html">625</a><a href="畿辅通志_page626.html">626</a><a href="畿辅通志_page627.html">627</a><a href="畿辅通志_page628.html">628</a><a href="畿辅通志_page629.html">629</a><span>...</span><a href="畿辅通志_page625.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
