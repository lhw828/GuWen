<!DOCTYPE html>
<html>
<head>
    <meta charset="UTF-8">
    <title>钦定皇舆西域图志 - 第 35 页/共 111 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定皇舆西域图志 - 第 35 页/共 111 页</h1>
    <div class="content">　　罗克伦
　　罗克伦在县治西二十里昌吉罗克伦旧为噶勒丹多尔济逰牧之所乾隆二十年三月大兵进讨凖噶尔噶勒丹多尔济偕其兄子扎纳噶尔布以二千五百余户降二十一年十一月扎纳噶尔布叛二十二年二月杀噶勒丹多尔济于安济哈雅扎纳噶尔布旋为布尔古特台吉浑齐等擒斩以献所部乃平
　　︹汉书西域︺蒲类后国王去长安八千六百三十里
　　按汉书西域传载蒲类前国去长安八千三百六十里后国去长安八千六百三十里则后国当居前国之西北境今昌吉县东南与迪化州接壤迪化州为蒲类前国则昌吉为蒲类后国可知也又按罗克伦与楼兰字音相近疑即其国故地然考楼兰汉元鳯四年改名鄯善后汉书称自敦煌出玉门闗涉鄯善玉门闗在今安西州敦煌县西以方位道里考之楼兰故地当在今敦煌县西境外之色尔腾海今之罗克伦在天山北与敦煌西境之色尔腾海南北相去千余里似非楼兰故地或当时楼兰人曾徙居山北即名其地为楼兰后遂讹为罗克伦未可知耳
　　芦草沟
　　芦草沟在罗克伦西五十里东距昌吉县治七十里东为小芦草沟设有大小芦草沟塘
　　呼图克拜
　　呼图克拜【旧对音呼图壁】在芦草沟西二十里东距昌吉县治九十里乾隆二十九年建景化城门四东曰熙景西曰宝成南曰阜薫北曰溥信呼图克拜郭勒出天山北麓北流经其东
　　以上属昌吉县
　　绥来县治
　　绥来县治旧地名玛纳斯在昌吉县西北东南距昌吉县治二百二十里距迪化州治三百四十里玛纳斯郭勒环其西塔什郭勒【一名哈齐克郭勒】经其东俱从天山北麓发源北流百余里左右回抱地势寛平水泉饶裕亦古都会也旧为凖噶尔呼拉玛部防牧地纳木奇之昻吉乾隆二十八年入版图后建绥来堡门三曰即叙曰迪康曰覃化四十二年建左右二城左为绥宁城门四东曰迎羲西曰兆成南曰来薫北曰宁漠右为康吉城门四东曰延旭西曰庆丰南曰丽端北曰巩遐两城南北相倚西面设闗曰靖逺闗门之内
　　闗帝庙城隍庙在焉四十四年设绥来县隶迪化州县境东西一百二十里东至图古里克接昌吉县界西南至安济哈雅接库尔喀喇乌苏界南至天山北至苇湖县治东二十里有塔什河塘
　　︹汉书西域传︺宣帝初即位公主及昆弥皆遣使上书言匈奴复连发大兵侵击乌孙取车延恶师地收人民去使使谓乌孙趣持公主来欲隔絶汉︹后汉书西域传︺移支国居蒲类地其人勇猛敢战以冦钞为事皆被髪随畜逐水草不知田作︹唐书突厥传︺西突厥由焉耆北八日行得北庭乙毗鉢罗肆叶防可汗忌泥孰泥孰亡入焉耆后肆叶防可汗走康居国人迎泥孰于焉耆立之是为咄陆可汗贺鲁取咄陆可汗故地及败裂其地为州县以处诸部胡禄屋阙部为盐泊都督府隶安西都防府︹地理志︺盐泊都督府以胡禄屋阙部置隶北庭都防府
　　按郦道元水经注焉耆之北敦薨之山在匈奴之西乌孙之东是匈奴乌孙交界处在焉耆之北今自山南哈喇沙尔北逾天山是其地也今之迪化州昌吉县为汉时蒲类前后国【説见本卷】其直北当属匈奴西境由是以西为乌孙东境南与焉耆相直如今伊犂东南路即汉时乌孙国之东境也后汉书移支国居蒲类地应在今昌吉县西与今绥来县全境方位相合应属后汉移支国地阳巴勒噶逊南去哈喇沙尔五百里以唐书由焉耆北八日行为西突厥北庭之文证之则此当属唐时西突厥北庭惟其境在焉耆正北本相近附是以泥孰亡入焉耆国人迎而立之也再考当时五咄陆部俱属西突厥东境而葛迩禄胡屋【即胡禄屋阙】鼠尼施三姓于圣厯四年内属境地毗连以今地位考之葛逻禄居北当在塔尔巴噶台纳林和博克一带与处木昆部杂居鼠尼施为处半部在裕勒都斯一带更以博罗塔拉左右之为摄舍提暾部伊犁左右之为突骑施索葛莫贺部伊犁以西之为突骑施阿利施部推之【説并见十二十三卷及本卷各条下】则所谓胡禄屋阙部者应在今额彬格逊淖尔南境左右诸河环抱之间与今绥来县全境形势适符而唐得之以为盐泊都督府者也惟地理志盐泊都督府隶北庭都防突厥传隶安西都防説不相同然考当时北庭大都防府统县四金满轮台后庭西海轮台在兹东西海应即西突厥传所谓雷翥海是北庭所辖之境甚广且据地理志十姓部落皆隶北庭惟四镇都督府州三十四河西内属诸胡州十二府二西域府十六州七十二则隶安西都防府两都防府境地多寡适中如突厥传所云则十姓部落亦隶安西其北庭所辖不应太小且安得轮台西海而县之邪此当以地理志之説为正也
　　阳巴勒噶逊
　　阳巴勒噶逊在县治东三十里旧説以为古阳闗者非是【説详疆域一敦煌县条】
　　图古里克
　　图古里克在阳巴勒噶逊东五十里西北距绥来县治八十里图古里克郭勒出天山北麓北流经其地有图古里克塘
　　巴克呼苏
　　巴克呼苏在绥来县治西四十里南距哈屯博克达鄂拉一百里当孔道设有破城子塘
　　按唐书突厥传由焉耆北八日行得西突厥北庭与处月处宻诸种杂处月即汉车师后城金满地处宻应其西又咄陆以处月处宻兵围天山而不克孝恪追北抵遏索山斩千余级降处宻部而归遏索山应即今哈屯博克达鄂拉处宻部应在其北疑与今之巴克呼苏相近
　　乌兰乌苏
　　乌兰乌苏在巴克呼苏西四十里
　　和尔郭斯
　　和尔郭斯旧对音为和落霍澌在乌兰乌苏西十里东距绥来县治八十里地有和尔郭斯郭勒乾隆二十三年正月超勇郡王将军防布登扎布以四百人追凖噶尔从贼布库察汉哈萨克沙喇等至此贼众千余以辎重先行贼据险设伏我兵至贼蜂聚鎗礟四集防布登扎布奋勇突围擒其宰桑渥赭特殱众四百我军无一伤者贼乃溃散
　　御制和落霍澌行【戊寅】
　　今春我师勦逆夷首战实和落霍澌斩将搴旗早报防酬劳颁赉已有差即今生解俘囚至曰渥赭特宰桑伊散秩大臣曾授职乃敢倡乱如鸮鸱面询彼所致败故咋舌惟叹天夺其彼众犹有千余骑觇知我寡设计奇辎重逺行诱我逐层层伏贼据险官兵四百始驰至少骑示弱山之陲我进彼乃蠭甬集鋭礟如雨循环施我军曾无一伤者百灵拥防信有之冲锋突入矢齐发贼乃丧胆纷离披鹿埵陇种各逃兵大鞣大防张军威殱彼尸僵近四百负伤遁者数无訾是诚
　　天助额手庆奋勇要亦资人为问率军者其人谁超勇亲王家声贻【将军防布登扎布为超勇亲王额驸防楞之子其兄成衮扎布袭封亲王防布登扎布以奋勇著绩爵封郡王亦赐号超勇】
　　博罗特克图鲁库
　　博罗特克图鲁库在巴克呼苏西二十里东距绥来县治一百里和尔郭斯郭勒西
　　安济哈雅
　　安济哈雅在博罗特克图鲁库西南五十里东距绥来县治一百五十里南北有山安济哈雅郭勒
　　经流其地形势严饶水草宜耕牧旧凖噶尔部噶勒丹多尔济之侄扎纳噶尔布防牧于此乾隆二十二年四月呢吗与噶勒丹多尔济不协説扎纳噶尔布杀之及所属旧宰桑等据其余众与呢吗扎哈沁为一欲据凖噶尔为台吉乃自安济哈雅移博罗塔拉而去后为布尔古特台吉浑齐等擒杀其部悉定东为巴哈安济哈雅西为伊克安济哈雅西接库尔喀喇乌苏界
　　以上属绥来县
　　阜康县治
　　阜康县治旧地名特讷格尔在迪化州治东北二百里旧为凖噶尔图尔古特部防牧处入版图后建阜康堡门四东曰绥惠西曰振武南曰丽阳北曰宁朔乾隆四十一年设阜康县隶迪化州县境东西三百十里东至得勒呼苏台接镇西府奇台县界西至甘泉铺接迪化州界南至天山北至苇湖
　　︹汉书西域传︺乌贪訾离国王治于娄谷东与单桓南与且弥西与乌孙接
　　按汉且弥国在天山南金岭北为山北六国之一乌贪訾离南与且弥国接可知其国在博克达鄂拉之北与今阜康县治之特讷格尔方位相合应即其地又乌贪訾离与乌鲁木齐字音相近特讷格尔与乌鲁木齐境界毗接在汉时当是一国地故其名虽变而不相离也又汉书称乌贪訾离为车师后王西境分国是其东境应与车师后国接今阜康县属东境当属车师后王国地【详见后济木萨条】
　　赛因塔喇
　　赛因塔喇在阜康县治东六十里南距博克达鄂拉八十里平原沃壤广饶水草宜耕牧又东三十里为滋泥泉塘
　　︹汉书西域传︺单桓国治单桓城去长安八千八百七十里
　　按汉乌贪訾离国东与单桓接今阜康县治为乌贪訾离地赛因塔喇居其东境应即单桓国地汉书西域传称单桓户止二十七其国甚小略如今县属之一塘耳
　　库里叶图
　　库里叶图在赛因塔喇东六十里西距阜康县治一百二十里
　　纳里特
　　纳里特在库里叶图东二十里西距阜康县治一百四十里又东十里为三台塘
　　济木萨
　　济木萨在三台塘东七十里西距阜康县治二百三十里旧城一乾隆三十七年增筑
　　赐名恺安门三东曰丽旭西曰同风南曰覃惠又新建保惠城门三东曰舒景西曰阜登南曰萃昌旧城西五里为柳树沟建堡一曰时和门三东曰皥平西曰肃正南曰丽照又西二十五里为双岔河建堡一曰育昌门三东曰广生西曰徕极南曰兆嘉俱有屯田【见屯政门】济木萨东北四十里为伯什特勒克有旧城
　　︹汉书西域传︺车师后王姑句与匃奴南将军地接普【戊巳校尉徐普】欲分明其界召姑句使证之不肯击之姑句驰突出髙昌壁入匃奴单于执送因请其罪不听斩姑句建国二年车师后王须置离欲亡入匈奴戊巳校尉刁防闻之騐问词服都防但钦斩置离兄辅国侯狐兰支将置离众二千余人驱畜产举国亡降匈奴
　　︹后汉书西域︺置戊部居车师后部城相去五百里又自髙昌壁北通后部金满城五百里后王居涂务谷去长史所居五百里去洛阳九千六百二十里北与匈奴接后部西通乌孙建武二十一年遣子入侍光武遣还之乃附属匈奴永元八年戊巳校尉索頵欲废后部王涿鞮涿鞮反击前王尉卑明年汉讨涿鞮入北匈奴追斩之立涿鞮弟农奇为王永宁元年后王军就及母沙麻叛杀部司马延光四年长史班勇击斩之永建元年勇率农奇子加特奴击呼衍王破之立为后王阳嘉四年呼衍王侵后部救之永兴元年车师后部王阿罗多亡走北匈奴中立后部故王军就质子卑君为后部王后阿罗多还与卑君争国戊校尉阎详许复为王乃诣详降于是收夺所赐卑君印绶更立阿罗多为王
　　︹魏畧西戎传︺北新道西行东至且弥国西且弥国单桓国毕陆国蒲陆国乌贪国皆并属车师后部王治于赖城魏赐其王号大都尉受魏王印︹唐书西域传︺髙昌王文泰与西突厥通以金厚饷西突厥欲谷设约有急为表里使叶防屯可汗浮图城︹地理志︺北庭大都防府本廷州贞观十四年平髙昌以西突厥泥伏沙鉢罗叶防阿史那贺鲁部落置长安二年为北庭都防府县四金满轮台后庭西海
　　按汉车师后国南与车师前国接班书谓之后国范书谓之后部今天山南辟展属为车师前部地【详见天山南路】自济木萨南逾天山通辟展所属之交河即汉书由前部高昌壁通后部金满城之路是车师后王国在今阜康县境内而所谓金满城者与今济木萨为近似矣辟展北倚天山逾山为唐西突厥地叶防屯可汗浮图城与高昌相影响其地必与高昌北境相属故得借此以为声援今济木萨与东北境之伯什特勒克皆有旧城而自济木萨南逾天山通辟展即高昌地疑汉时金满城唐时浮图城故址于是乎在也处月内属即其地置金满沙陀二州金满居西即汉金满城旧地又为金满县北庭都防府皆以汉城得名又考汉书匈奴东蒲类王降都防分车师后王之西为乌贪訾离地以处之乌贪訾离南与且弥接为今之特讷格尔即阜康县治则特讷格尔以东应属车师后王地鱼豢魏畧载车师后部王治于赖城与汉书所载乌贪訾离国治于娄谷者境本毗连音亦相近疑于赖城即在于娄谷毕陆即汉卑陆字之讹也至汉前国后国即唐前庭后庭名号相沿大畧可证然唐时北庭四县疆域甚广应不止车师后王之地以地理志考之后庭县注云本蒲类是兼有蒲类国也轮台县本汉轮台地是兼有焉耆国也惟金满县即金满城为汉车师后国之地是不得谓唐之后庭即汉之后国者要不得谓汉之后国非唐之北庭矣
　　得勒呼苏台
　　得勒呼苏台在伯什特勒克城南五十里其西二十里为伊克呼苏台又东接奇台县界
　　以上属阜康县











　　钦定皇舆西域图志卷十
<史部,地理类,都会郡县之属,钦定皇舆西域图志>
　　钦定四库全书
　　钦定皇舆西域图志卷十一目録
　　疆域四【天山北路一】
　　库尔喀喇乌苏路
　　库尔喀喇乌苏
　　奎屯
　　布勒哈齐
　　达木达喀喇乌苏
　　古尔图喀喇乌苏
　　托多克
　　鄂垒扎拉图
　　噶顺
　　乌里雅苏图
　　晶河
　　托里
　　察罕拜甡
　　托和木图
　　塔尔巴噶台路
　　塔尔巴噶台
　　雅尔
　　竒尔噶逊齐布哈达逊
　　爱呼斯
　　乌兰呼济尔
　　绰尔郭
　　察罕呼济尔
　　额敏
　　哲克得里克
　　纳林和博克
　　格尔鄂尔格
　　克特和博克
　　烘郭尔鄂笼
</div>
    <div class="pagination">
<a href="钦定皇舆西域图志_page34.html">上一页</a><span>...</span><a href="钦定皇舆西域图志_page30.html">30</a><a href="钦定皇舆西域图志_page31.html">31</a><a href="钦定皇舆西域图志_page32.html">32</a><a href="钦定皇舆西域图志_page33.html">33</a><a href="钦定皇舆西域图志_page34.html">34</a><span class="current-page">35</span><a href="钦定皇舆西域图志_page36.html">36</a><a href="钦定皇舆西域图志_page37.html">37</a><a href="钦定皇舆西域图志_page38.html">38</a><a href="钦定皇舆西域图志_page39.html">39</a><a href="钦定皇舆西域图志_page40.html">40</a><span>...</span><a href="钦定皇舆西域图志_page36.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
