<!DOCTYPE html>
<html>
<head>
    <meta charset="UTF-8">
    <title>钦定盛京通志 - 第 295 页/共 330 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定盛京通志 - 第 295 页/共 330 页</h1>
    <div class="content">　　黄龙船波平风细下见底大有鳣鲔小鲂鲢师挺义鱼奋跃如麋带箭犹胜轩银刀拨刺浪花卷百取一二曽何难巨鳞昂首惊出水槎头丙穴奚数焉
　　颁鲜餍饫等围罢细斫作脍丝纷繙江空舟散两岸濶近人秋月清光寒
　　恭和
　　御制采珠行元韵【甲戌】　　　　　　　汪由敦长源星汉波峾沦天寳所萃多潜珍虞衡着籍采珠户千家散处江边村年年泅采贡天府甲乙品第公评论【珠户岁以冬杪贡珠内务府大臣暨工部防定差等】
　　翠华东巡厯江浒临渊一试知其真是时秋雨正寥泬纎云无翳江光新旗丁袒入鲛人室出没深防沿沙唇足探得蚌俯而拾剖出一一堆白银夜光明月虽罕见匀圆颎采无瑖皴回旋迅澓沁肌骨缒舟系石多苦辛观余行赏洒
　　宸藻蠙玑万斛真通神
　　恭和
　　御制塔儿头歌元韵【甲戌】　　　　　　汪由敦塞行沙碛何茫然林麓萦带觱沸泉不疏不导泽沮洳泥淤中有长茭牵根盘叶覆积丰草春茁冬枯夏秋潦马驼踏草软于鞯一失足陷千尺湫草头时见弥弥波草底淖泞且奈何想从草底仰波面浮图尖几由旬多风涛而外有若此坎险视人身所履安得平开万顷湖往来利涉招舟子恭和
　　御制窝集行元韵【甲戌】　　　　　　　汪由敦坤舆郁磅礴占渐得于陆震维纳大林盛徳乃在木弥臯蔽谷入望频丛骈攒立枝生孙沧溟扶桑近可拂曲辕栎社非其羣隘阻疑来土囊口前行欲迷顾其后暗闻鳞叶鼯鼪飞直碍标枝麋鹿走霜红烟緑冬能青谁欤一一疏其名维涤维乔书莫纪其灌其栵诗奚徴翻因地逈无栖鸟下防长生不枯草三珠五鬛何足竒百尺十围那胜道千里安穷本尽处恍接天边白榆树依微停午漏曦阳霮防终年所雰雾涛翻大海有如此云涌层峯未堪比春椿空说八千春太始以来什伯几审知富媪多神奇奇由天造非人为闗山江海富
　　新制得未曽有创见斯
　　鸾旗掩映秋气清
　　毫端飒飒天风声荣光万道烛林表谱出
　　东巡塞上行
　　恭和
　　御制广宁道中元韵【甲戌】　　　　　　汪由敦
　　桞城西来万骑行山光水色相送迎
　　揽景踟蹰嗟往事道旁荒戍徴前明空山人声鸟声乱闾峯爽致高秋荐芜城当日黄埃飞古堞几闻苍鼠窜东征高丽嗤唐家辽金列郡驻防牙边陲险要资控扼庙谟将畧徒相夸小黑峯前置屯卫战耶守耶修缮备风尘三尺赫
　　龙兴戈甲如山纷解弃
　　圣朝侯尉徧东西风从云翔化若驰百年雨露滋蕃息
　　千里畿甸呈丰熙缅懐
　　祖烈固邦本沐徳最先居最近旋舆
　　吟朓抚遗踪云外征鸿秋正晚
　　恭和
　　御制栁条边元韵【甲戌】　　　　　　金徳瑛金汤设险资山海往往其间分内外备胡三策费经营盛世犹嫌甲兵惫我
　　朝制驭利最多时廵秋狝来经过诸蕃一视皆臣子彼此相狎无云何边人蕃人似邻里贸易熙攘利倍蓰
　　乾坤度量丕冐之雀鼠争嫌亦微矣行依桞色东复东麂眼疎篱面面通外边策遂里边见欢笑和答将毋同丰亨悦豫占年有
　　天子冇道四夷守古来辛苦筑长城何如植此柔枝栁
　　恭和
　　御制采珠行元韵【甲戌】　　　　　　金徳瑛
　　异物自秘如沦时当
　　盛明方效珍疑有骊龙抱之卧光媚夜耀东西村鲛人
　　蛋户供职役凌波蹈险非所论兹当
　　万乗亲临采鱼目逺遁留其真中秋节届桂魄满上下相映争鲜新老蚌潜居恃得计闭房噤口深缄唇一朝猨臂探幽底剖剔磊落流盘银呈能献技务多取敢惜手足皮肤皴
　　帝曰汝寒赐汝酒胜如挟纩忘劳辛留余不尽毋竭泽
　　藏珠于渊司以神
　　恭和
　　御制塔儿头歌元韵【甲戌】　　　　　　金徳瑛有草不遭野火然有水不作通流泉积之万古永陈腐似红似墨相纠牵马蹄只踏离离草孰知暗里藏积潦东藁成隄一线中勉强争趋愁隘湫凹者如穴凸如坡陷不可出将奈何长者十里或五里短者数丈连绵多龙行虎步犹经此忍说凌兢择所履不闻折坂险羊肠王尊忠臣非孝子恭和
　　御制窝集行元韵【甲戌】　　　　　　　金徳瑛连延循山东有险少平陆忽然气隂翳丁丁响啄木猿猴麋鹿呼啸频老干樛枝子复孙轮囷弮曲各异态秦槐汉栢遥同羣行人聮辔到谷口前者遮前后掩后日光琐碎罅隙间纵横布影龙蛇走流黄飞翠俨丹青疑枫疑栎不可名紫丝步障数十里目击天然信有徴寻颠沿麓迷处处恍惚仙人来啸树辇路中开二丈余歘尔青天豁然雾良材轻费贱若此长途截板铺鳞比蹄声得得马生风已是摧残亿万几径路幽閟増怪竒窝集未必皆天为倘或供架樵苏用安得长养恒于斯几湾流水渡浅清蓛蓛犹传乱叶声回头依旧防茸在可记身从此内行
　　恭和
　　御制观大凌河养息牧元韵【戊戌】　　　和　珅朝家马政较古盛往往散见
　　宸章咏毛色羣分似锦云鸣嘶直与山谷应唐时四十
　　万匹多毎征青海防黄河我
　　朝息牧减其半多寡劳逸岂同科今时牧法微有异大凌河马冬来餧上都盐泽息牧场较之此也更无事医无闾阳北海滨千羣万队数里陈
　　圣人阅马
　　圣意逺牧马之法通牧人施以衔勒伏以皁马尽腾骧士暖饱不称其力徳是称同轨荡荡遵
　　王道
　　恭和
　　御制渡句骊河元韵【戊戌】　　　　　和　珅驾言徂东乗乗骊全辽之水滙此而流西众士无须愁
　　泞泥梁成长虹亘通逵
　　开剏之时毎济师吾
　　皇三至念在兹潦尽潭清此其时无虞来往恒于斯但
　　看厯厯车马移鄙彼子产小恵为缵
　　前烈绍
　　祖懿至今薄海皆封提
　　恭和
　　御制
　　昭陵石马歌用旧作赵霖画唐太宗六马图歌韵元韵【戊
　　戌】　　　　　　　　　　　和　珅
　　石工貌马初承
　　诏二马凿成各臻妙嘶风向月有精神石马形如生马肖当年御此总六师不使神驹伏为可叹胜朝多将帅岂如两马声名垂世间凡骨无其第纵有千金何处置矢口交攻得力多非徒有勇兼知义
　　乗此二马破敌人陷阵摧锋必自
　　亲景仰当时
　　开创烈至今率土莫非臣
　　经文纬武勇而断兼有诸王过十乱破竹之势有先声望
　　风解甲无与难今来见马
　　松楸间血汗淋漓石上殷二马久巳化龙去令人慨慕思艰难自古传闻照夜白何如二马生顔色髣髴两龙天上
　　行来往风云在瞬息
　　恭和
　　御制
　　昭陵石马歌用旧作赵霖画唐太宗六马图歌韵元韵【戊
　　戌】　　　　　　　　　　　　梁国治
　　曹霸画马昔奉诏引以杜甫诗双妙丹青那比刻琢工皮毛肉骨筯惟肖
　　昭陵石马夫何师乃貌大白小白为霜空电影已飞掣风
　　鬃雾鬛犹今垂二马空羣经品第
　　天厩两龙
　　左右置千朝刍豆饱防
　　恩万里风沙轻赴义
　　当年控御出惊人旗鼓刀枪毎战
　　亲归来洗刷仍全体百战百胜犹纯臣二马功高理可断壁垒交攒心不乱心如此石转如风可以济时兼出难试跻唐宗六马间书图毎毎愁斑殷安贞逾险
　　颂无绎二马遇
　　主诚艰难
　　陵前凿石双双白同力同心复同色千秋屹立生气存齿
　　长无烦嗟荀息
　　恭和
　　御制观大凌河养息牧元韵【戊戌】　　　谢　墉
　　房星夜朗
　　天闲盛西极夐超汉时咏
　　徳至
　　山陵泽马来【见孝经援神契】
　　徳勤水土駃騠应【见瑞应图】自余羣骥良且多萧萧声满汤汤河既佶既同亦既阜毛色骨相齐分科骊黄牝牡非有异牧圉供职谨饲餧神臯沃衍聴嘶风太平何有疆场事秋郊排立遵河滨骙骙并堪图画陈千乗万骑齐足力更畨三物掌校人教駣攻驹驯皁丰草甘泉恣夙饱唐代东封安足云吉日车攻归
　　有道
　　恭和
　　御制
　　昭陵石马歌用旧作赵霖画唐太宗六马图歌韵元韵戊
　　【戌】　　　　　　　　　　　谢　墉
　　乗龙御天
　　天所诏神驹佐
　　命特超妙镂石写形驼象间凛然生气俨然肖古者轩帝纪云师熊罴貔貅教战为飞黄服皁征不譓鼎湖仙去龙髯垂
　　文皇名马定以第太乙况讵渥洼置与
　　帝一心成大功生则効忠死殉义
</div>
    <div class="pagination">
<a href="钦定盛京通志_page294.html">上一页</a><span>...</span><a href="钦定盛京通志_page290.html">290</a><a href="钦定盛京通志_page291.html">291</a><a href="钦定盛京通志_page292.html">292</a><a href="钦定盛京通志_page293.html">293</a><a href="钦定盛京通志_page294.html">294</a><span class="current-page">295</span><a href="钦定盛京通志_page296.html">296</a><a href="钦定盛京通志_page297.html">297</a><a href="钦定盛京通志_page298.html">298</a><a href="钦定盛京通志_page299.html">299</a><a href="钦定盛京通志_page300.html">300</a><span>...</span><a href="钦定盛京通志_page296.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
