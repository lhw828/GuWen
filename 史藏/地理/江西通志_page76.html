<!DOCTYPE html>
<html>
<head>
    <meta charset="UTF-8">
    <title>江西通志 - 第 76 页/共 394 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江西通志 - 第 76 页/共 394 页</h1>
    <div class="content">　　仁山书舎在吉水县南文江明洪武初邑人刘恵庭建其子子龄増构馆阁亭轩聚古今圗书以待来学者解缙记
　　竹林书舎在吉水县明洪武间邑人陈秉献秉哲兄弟弦诵之所解缙记
　　同江书院在吉水县西同水乡明尚书曾同亨建同亨事罗文恭胡庐山讲致良知之学
　　复初书院在吉水县西门外明司马毛伯温故居县令陈王辉建复初书院以祠之且俾诸生讲业焉
　　仁文书院在吉水县东门外明知县徐学聚建为邹南臯讲学所南臯有记万歴中毁寻复天啓间魏珰拆毁追价崇祯壬午知县沈中柱奉宪檄修复李日宣记
　　国朝康熈二年知县某拆修湖西道公署守道施闰章责令重建李元鼎记其略
　　泷江书院在吉水县文昌乡明知县沈裕建
　　养中书院在吉水县东虎邱山明正统间知县刘成建四壁皆録儒先语又大书诚明敬义四箴以示学者
　　曲江书院在吉水县三曲滩明罗匡湖建
　　江阳书院在吉水县五都元潭明邑人建祀罗文恭洪先
　　崇桂书院在吉水县二十都乌江明邹元标讲学之所泮东书院在吉水学右旧为邹南臯防讲地邑人邹刘周李四姓公建
　　求仁书舎在吉水县学堂寺明万歴间邑人为胡直建直字敬方学者称西涧先生
　　皇寮书院在永丰县二都渝洲唐刘庆霖为吉州通判流寓永丰建书院以讲学其十二世孙刘琰重建周云朱舆言均有记
　　清风书院在永丰县秋江宋观察推官刘禹锡淳熈间致仕归筑清风台吟咏其中后改书院
　　湖头书院在永丰县治西宋邑人金汝砺聚徒讲学之所明永乐间裔孙金从缄重修
　　武城书院在永丰县西迁莺乡元学士曾徳裕创祠先圣先师以其父武城伯晞顔配享宗党来学者居之移文集贤院朝议可之俾曾氏子孙贤者掌其教吴澄记
　　志欧书院在永丰县西平湖元延祐间学士曾靖翁建中构圣殿左为欧阳公祠前为讲堂翼以两庑四斋又置赡田五百亩生徒来学者常百余人杜显祖记
　　阳丰书院在永丰县治西药师寺后元至元间进士陈应沐与弟起鸣起元建规制如儒学延祐四年赐额吴澄记
　　浮云书院在永丰县鹫溪鸡山之阳初名道院后更书院元刘鹗建以教其乡族子弟置赡田若干亩掲奚斯记之欧阳元赋之元末兵燬明初鹗子公铎重修杨士竒曾棨俱有记
　　中山书院在永丰县秋江元至顺间翰林待制陈植谪博罗令归建书院
　　金牛书院在永丰明徳乡金牛洞明成化间修撰罗伦蔵修之所
　　龙云书院在永丰县东湖明南京兵部主事刘忠讲学处忠字显仁以古人实学自期闽楚浙蜀之士来学者甚众建书院以居之
　　一峰书院在永丰县儒学西明治间知府张本知县郑濬建祀一峰罗伦邵寳记
　　六一书院在永丰县西石桥寺明嘉靖间知县张言建祀欧阳文忠邹守益记
　　秀溪书院在安福县西三十里宋嘉泰间邑人周奕建讲经有堂诸生有舎丛书其间杨万里记见诚斋集
　　石冈书院在安福城东南三十里宋萧仪凤始剏书院宋末燬于兵仪凤从孙徙梅溪复剏之元季又燬梅溪之孙三溪复剏之明永乐中名士共为诗梁潜作序杨士竒记之
　　竹园书院在安福县治南宋刘仲建朱子胡文定俱有诗明永乐间邑人孙大渊修李时勉记之
　　安田书塾在安福上田乡元天歴间李辛翁建礼殿设讲堂置斋舎赡田吴澄有记
　　书冈精舎在安福县治南明洪熈间张衡建吴与弼记前溪书院在安福县治南明治间刘教建崔铣记复古书院在安福县治南门外即旧学基明嘉靖间知县程文徳建中为文明堂后为茂对堂尊经阁忠信笃敬两斋号舎庖湢俱备程文徳与聂豹邹守益各有记隆庆间知县李忱修之刘阳记书院田万歴九年奉文变卖后知府余之桢知县闵世翔增置立三先生祠祀王文成程文徳邹守益二贤祠祀布衣刘文敏刘肇衮王时槐记
　　复真书院在安福县治南五十里即北真观废址明嘉靖戊午邑人公建中为讲堂后为聚奎楼祀刘文敏刘邦采刘阳尹一仁四先生楼后为堂专祀邹东廓以朱调王铸王钊朱叔相等从祀焉堂前为萃胜楼以蔵书聂豹罗洪先各有记
　　国朝康熈三年王吉周焕倡修施闰章记
　　复礼书院在安福县治西明隆庆间邑人刘元卿倡建中为明徳堂后为留帖阁公捐田并山林荘屋万歴间陈国相捐田三十亩每嵗于书院讲乡约举文防
　　识仁书院在安福县治西明万歴间王师仁同士民公建中为志学堂前为复初堂中祀泸潇先生刘元卿以西里诸贤附焉
　　国朝康熈初里人姚开逖倡修
　　任仁精舎在安福县治北旧为邹太常善讲学地御史朱鸿谟即其地为祠祀之
　　道东书院在安福县治东祀李忠文时勉及刘防节刘养冲彭石屋诸人张召南记
　　近圣防馆在安福县治南邑人朱叔相建
　　中道防馆在安福县西洋泽万歴间士民公建刘元卿记
　　龙溪书院在万安县治西宋赵清献忭守防周濂溪敦頥为司理经游龙溪及香林寺初建濂溪祠乆而改为书院中为宣圣像傍列周子二程以配祀明洪武间修之黎奎觧缙各有记
　　国朝康熈间知县胡枢黄圗昌相继修复
　　昻溪书院在万安县昂溪里为宋儒叚奎斋讲学处文文山顔而记之
　　儒林义塾在万安县邓林街元刘桂平建设塾延师凡党里子弟童防以上悉许来学施田若干亩吴澄记
　　屏山书院在永新县南山元大徳间邑人刘南可建聚徒授学后改为紫霄观
　　崇正书院在永新县凤尾湖明嘉靖间尚书尹台建有记见洞麓堂集
　　鵞峰书屋在永寕县治南明知县陆时雍建有记
　　抚州府
　　临汝书院在府城西南二里宋淳祐九年冯去疾提举江南西路以朱子尝临是邦故立书院祠之规画悉仿学制元延祐间燬于火山长黄镇同知马合睦新之吴澄记至正辛巳照磨王坚孙山长张震重修礼殿讲堂门庑斋舍焕然一新虞集记
　　峨峰书院在府城南青云峰左宋嘉定间防政李晥捐俸同知县黄干建以讲堂面峨峰故名王克勤记
　　崇儒书院在府城南祀宋晏元献王荆公曽文定陆文安元吴草庐明吴康斋荐绅每讲防于此明邹元标有记又陈文燧有书院学田记
　　碧涧书院在临川县铜陵山阳宋知南康军晁百谈建红泉精舎在临川县铜陵山阳宋曾极建
　　渔墅书院在崇仁县东鄢巷宋安抚使陈元晋建一名文溪书院
　　成冈书院在崇仁县二十都元邑人李幼常建储书淑后吴澄记之
　　草庐书院在崇仁县东耆小港元至元间监邑阿里建祀吴草庐澄
　　邵庵书院在崇仁县北郭元至正间监邑重喜建祀虞集
　　巴山书院在崇仁县石荘明景泰间吴宣建宣字师尼为镇逺知府有野庵文集
　　小陂书院在崇仁县小陂明正统间吴康斋讲学于此时陈献章胡居仁胡九韶诸儒俱从防焉后即为祠亦名康斋书院
　　寳唐书院在崇仁县学后明万歴间知县李绍春建义民谢宗元捐资吴道南记之
　　文昌书院在崇仁县治左
　　国朝顺治间知县谢颖璜建有记
　　鹿冈书院在宜黄县鹿冈宋嘉祐间杜子野建王荆公尝师事子野受业处名拏云馆
　　定安书院在宜黄县十九都宋靖康间王革读书之所遗安书院在宜黄县待贤乡宋邹次陈讲学处次陈字周弼中博学宏辞科值革命隠居不仕逺近学者多从之
　　槐堂书院在金谿县治西宋绍定间县令陈咏之建祀复斋象山两先生陆氏旧有槐堂因扁以名子云记淳祐十年县令王中立重脩州守叶梦得记之
　　石林书院在金谿县西南四十里宋抚州守叶梦得建明知府周瑛题额
　　按宋史叶梦得字少蕴号石林居士处州人徙湖州建炎中官至户部尚书未尝守抚而贵溪人叶梦得则尝守抚州但不号石林姑存之以备考
　　青田书院在金谿县北三十里乃三陆先生之乡元大徳间县尹张居怿特建以祠程钜夫记
　　崇正书院在金谿县治西明嘉靖间知县冯元鼎建祀朱陆二先生王蓂记崇祯间兵廵道吴麟瑞重修
　　象山书院在金谿县西门外二里明嘉靖间知县程秀民以西升废寺改祀象山先生两傍翼以号舎栖来学者
　　心斋书院在乐安县流坑宋儒董徳修师事象山教授于家从防者为建书院王畿记中有潜心堂孙润记
　　子男书院在乐安县流坑为宋庐陵开国子董徳元长清开国男董敦逸立
　　慈竹书院在乐安县西宋侍郎乐史建明裔孙乐翰重修罗汝芳记
　　杏坞书院在乐安县招携乡宋里人邓氏建樽斋曾丰记又曾思文建沂水书院于严溪
　　古梅书院在乐安县衙背宋儒詹元吉由进士授古田尉致仕家居味伊洛遗书四方来学者众建书院以居之
　　鳌溪书院在乐安县治东元邑人夏友兰建吴澄记友兰字幼庵少从草庐先生防邑尉明安岱尔捐置书院田五百亩皇庆元年赐额设官规制与白鹿鵞湖等
　　西溪书院在乐安县西坑元儒何中建
　　栁塘书院在乐安县治东元大徳中县尉明安岱尔建龙冈书院在乐安县龙头冈元邑人谢均福与其弟均夀建以讲学明天顺间五世孙谢辅即其地新之买田以供祭祀束脩之费陈献章记
　　卧云书院在乐安县招携乡明董时翀建龚廷献记安定书院在乐安县治前明胡伯成建祀安定先生罗汝芳记
　　道乡书院在乐安县南镇安桥明天啓间知县庄学曾建祀李见罗邹元标题额
　　大成书院在乐安县云乡明时里人公建中曰至善堂董翔鹏记






　　江西通志卷二十一
　　钦定四库全书
　　江西通志卷二十二
　　书院【二】
　　建昌府
　　旴江书院在府治北宋儒李觏教授之所有明伦堂洙泗堂诚意正心致知格物四斋元季燬地入府治明正徳壬申提学李梦阳改建于城西街为堂四曰正经上逹志伊学顔旁列号舎数十间籍滛祠田产以养士之俊者万歴间知府韩辙重修増建号舎田汝耔记后燬
　　国朝雍正七年提学傅王霅即废于公讲堂改置紫阳书院在南丰县聚和门外明嘉靖间知县向缟建隆庆戊辰重修赵郡记万歴间知县程三省林洪卿増葺之
　　崇儒书院在府城万夀宫左乆废
　　国朝康熈五十二年同知郭惟筦重建崇祀朱子又创号舎以居生徒捐俸置田给膏火焉
　　圭书院在南城县磁明侍郎罗玘建今为文肃祠三谷书院在南城麻源明尚书张升建今为文僖祠凤岗书院在南城北关中祀李觏曽巩何乔新罗玘夏良胜崇祯十一年知县王垣京课士其中为凤岗大社
　　明徳书院在南城凤凰山下明参政罗汝芳讲学之所近溪之学本于明徳故门人私諡曰明徳先生
　　斗湖书院在府城北兴文坊明太常卿夏良胜建正学书院在南城从姑山北明巡道王俨建祀罗近溪侍郎张槚记之
　　恒山精舎在南城麻姑山麓明王伯昭建宋濂有记章氏义塾在南城南门章前峰建罗汝芳记
　　曽潭讲堂在南城县南宋儒傅梦泉师事朱子陆象山张南轩讲学曽潭之浒从游日众构室以居之自为记
　　前峰书屋在南城从姑山明罗锦建以教其族党子弟武彞讲堂在新城福山防林寺后宋朱子与门人黄干蔡沈黄钟讲学于此后人为肖象立祠祀之罗伦额曰崇正
　　西村书堂在新城县西元处士朱民表建以教族党子弟
</div>
    <div class="pagination">
<a href="江西通志_page75.html">上一页</a><span>...</span><a href="江西通志_page71.html">71</a><a href="江西通志_page72.html">72</a><a href="江西通志_page73.html">73</a><a href="江西通志_page74.html">74</a><a href="江西通志_page75.html">75</a><span class="current-page">76</span><a href="江西通志_page77.html">77</a><a href="江西通志_page78.html">78</a><a href="江西通志_page79.html">79</a><a href="江西通志_page80.html">80</a><a href="江西通志_page81.html">81</a><span>...</span><a href="江西通志_page77.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
