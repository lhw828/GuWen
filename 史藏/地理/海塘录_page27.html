<!DOCTYPE html>
<html>
 <head>
  <meta charset="utf-8"/>
  <title>
   海塘录 - 第 27 页/共 37 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   海塘录 - 第 27 页/共 37 页
  </h1>
  <div class="content">
   国朝
　　鱼鳞石塘工成谢表　　　　　　常　安海滨城社全借隄防泽国田庐恒资塘岸惟杭城当江海交会而宁邑尤潮汐顶冲雪浪排山民有沮洳之患银涛激颡人多陷溺之虞七郡徬徨三吴震恐防
　　世宗宪皇帝痌瘝在抱屡事兴修我
　　皇上继述为懐发帑建筑
　　特简大臣以资区算广选羣吏以効趋跄择险抢修随宜补筑既竭一时之硕画复筹久逺之良图爰
　　允廷议创建石工筑塘六千余丈计里一百有奇排桩若马齿之毗连叠石似鳞鱼之栉比根基巩固俨若长城表里坚凝真同峭壁大工全竣逺近欢呼
　　钜绩告成兵民忭舞此寔
　　睿谟广运聿昭奠定之功
　　圣泽覃敷丕着平成之绩从兹闾阎康阜永沐雨露洪仁宜其兆庶欢歌共切
　　高深颂戴深荷
　　一人有庆愿祈
　　万夀无疆
　　石塘工成谢表　　　　　　　陈世倕窃惟仁宁盐平四邑大海汪洋非筑塘岂能捍御长隄绵逺惟垒石庶固根基前防
　　世宗宪皇帝念切民生虽万千帑金不惜恭惟我皇上徳隆继述至八年钜工告成一百里浪击潮冲尽荷金城之固六千丈蝉聨栉比皆成铁堑之坚排桩若马齿之齐叠石似鱼鳞之次大僚持筹运算
　　帑不虚糜执事竭力殚心工多坚寔众夫应募穷黎借力役以膳其家庶职投工多士共驰驱而勷厥事兹者兴歌底定不烦挽弩以射潮快覩成功何用囊沙而壅水万姓颂安澜之庆
　　圣徳开天千秋懐已溺之
　　恩神功奠定白马息银涛之浪黄龙卧锦涨之波世倕
　　等世编氓永戴
　　皇图巩固情殷桑梓倍欣
　　闿泽覃敷
　　状
　　进海潮赋状　　　　　　　　【唐】卢　肇
　　朝散大夫持节歙州诸军事守歙州刺史柱国赐紫金鱼袋臣卢肇谨进上海潮赋一首
　　臣伏闻神农立极先定乾坤轩后统天始治厯象葢以大圣有作而大法乃眀必自臣子之所为克成君父之至徳只如陈韶奏夏允谐圣帝之音而伐鼓铿钟元在工人之手业虽成于微贱事乃表于皇王臣今所陈窃用此道伏惟睿文眀圣孝徳皇帝陛下徳迈伊妫道包覆载垂裳而九有无外执器而万国来庭日月贞眀天地交泰珍图瑞物允膺得一之符伯益皋繇共佐十年之圣臣寔陋贱亦忝方州而微臣始自知书志在稽古或观天地之道得于经史之间既察置圭亦闻测管究黄钟于玉律窥碧落于璿枢伏念司马迁则书载天官张平子则仪钧地轴臣仰遵前哲辄揆圆虚偶识海潮深符易象理皆摭实事尽揣摩既当凤纪之朝愿陈蠡测之见臣肇诚惶诚恐顿首顿首臣又闻天垂象而六合成道生一而三才具皆由日月运乎隂阳是谓神眀分乎昼夜伏知此道尽在陛下睿鉴之中故不俟微臣因此别白然自古以来莫不以地厚难测日既入而人不见其行海大无涯潮生而人不知其候上古圣人则之于八卦学者演之成六家而有论未眀根本不究天垂大法假乎微臣获在圣朝敢彰愚见臣门地衰薄生长江湖志在为儒弱不好弄研求近代寒苦莫甚于斯臣伏念为业之初家空四壁夜无脂烛则薪苏晓恨顽防亦尝悬刺在名则最为孤立于多士则时贤独知累窃皇恩遽变白屋臣于防昌三年应进士举故山南节度使同中书门下平章事王起擢臣为进士状头筮仕之初故鄂岳节度使卢商自中书出镇辟臣为从事自后故江陵节度使赠太尉裴休故太原节度使赠左仆射卢简求皆将相重臣知臣苦心谓臣孑立全无亲党不自吹嘘悉赏微才奏署门吏臣前年二月防恩自漳闗防御判官除秘书省著作郎其年八月又防恩除仓部员外郎充集贤院直学士去年五月又防恩除歙州刺史臣谨行陛下法令常惧有违理郡周星未有政绩被百姓诣阙以臣粗能缉理求欲留臣七月二十二日勅又防圣恩赐臣金紫臣素无强近之援不异草泽之人忽荷宠光及此叨忝臣不以生平志业上奏于宸慈实惧犬马之微忽先于沟壑则臣积年无所阐非唯自负片心实亦上辜圣代是敢窃以所撰前件潮赋并图进上臣为此赋以二十余年前后详防寔符象数愿以潢汚之水辄赴溟渤之流而雕虫所为刻鹄难肖尘冒天聴罪当鼎镬今差军事押衙卢师洎随状奉进上黩宸严敢期睿覧臣肇无任惶惧战越屏营之至谨録奏以闻伏俟诛责
　　乞相度开石门河状　　　　　【宋】苏　轼
　　谨按史记秦始皇帝东游至钱塘临浙江水波恶乃西百二十里从狭中渡以此知钱塘江天下之险臣昔通守此邦今又忝郡寄二十年间亲见覆溺无数自温台眀越往来者皆由西兴径渡不涉浮山之险时有覆舟然尚稀少自衢睦处婺宣歙饶信及福建路八州往来者皆出入龙山沿泝此江水滩浅必乘潮而行潮自海门东来势若雷霆而浮山峙于江中与渔浦诸山犬牙错入以乱潮水洄洑激射其怒自倍沙碛转移状如鬼神往往于渊潭中涌出陵阜十数里旦夕之间又复失去虽舟师渔人不能前知其深浅以故公私坐视覆溺能自全者百无一二性命之外公私亡失一嵗凡几千万而衢睦等州人众地狭所产五谷不足于食嵗常漕苏秀米至桐庐散入诸郡钱塘亿万生齿待上江薪炭而活以浮山之险覆溺留碍之故此数州薪米常贵又衢婺睦歙等州及杭之富阳新城二邑公私所食盐取足于杭秀诸场以浮山之险覆溺留碍之故官给脚钱甚厚其所亡失与依托风水以侵盗者不可胜数此最其大者其余公私利害未可以一二遽数臣伏见宣徳郎前权知信州军州事侯临尝往来江滨相视地形访问父老防之舟人反覆讲求具得其实建议自浙江上流地名石门竝山而东或因斥卤弃地凿为运河以达石门新河若出定山之南则地皆斥卤不壊民田及自新河以北潮水不到灌以河水皆可化为良田然近江土薄万一数十年后江水转移河不坚久若自石门竝山而东出定山之北则地坚土厚久逺无虞然度壊民田五六千畆又失所谓良田之利体问民田之良者不过畆二千以钱偿之亦万余缗而已此二者更乞令监司及所差官详议其利害又引浙江及溪谷诸水凡二十二里有奇以达于江又竝江为岸度潮水所向则用石所不向则用竹木凡八里有奇以达于龙山之大慈浦自大慈浦折北抵小岭下凿岭六十五丈以达于岭东之古河因古河稍加浚治东南行四里有奇以达于今龙山之运河以避浮山之险度用钱十五万贯用捍江兵及诸郡厢军三千人二年而成凡福建两浙士民闻开此河万口同声以为莫大无穷之利今建此议不知者必有二难其一不过谓浙江浮山之险经厯古今贤哲多矣若可平治必不至今日此乃巷议臆度不足取信只如龟山新河易长淮为安流近日吕梁之险似闻亦已平治岂可谓古人偶未经意便谓今人不可复作其一不过谓竝江作岸为潮冲啮必不坚久今浙江石岸亦有成规自古本用木岸转运使张夏始易以石自龙山以东之江水益深石岸立于涨沙之上又潮头为西陵石矶所射正战于岸下而四五十年隠然不动今自大慈浦以西江水皆露出石脚而潮头自龙山转向西南则岸之易成而难壊非张夏所建东隄之比也书
　　答高起岩论潮书　　　　　　【元】吴亨夀
　　至元十八年秋八月十有八日足下观潮浙江亭眀日书以遗予若疑于逆流之水有可诘者朱子注骚为潮以月加子午之时一日而再至则亦未尝无説敢为足下诵所闻焉葢坎本月之体月本水之精月与水一而已矣在天为月在地为水天有隂阳太少而月为太隂地有刚柔太少而水为太柔古人以方诸取水于月其气固相感也而况夫子午之位乃隂阳之始于其所始而月加焉则隂与阳感而隂以升隂与隂遇而隂以盛水隂也当其所加之时涌而逆上从其也月一昼夜凡一加午故潮一日再生月一日退天十三度十九分度之七故潮日迟于一日所以初三之潮昼迟而入十八之夜十八之潮夜迟而入初三之昼也一月之间生眀生魄潮亦再盛焉生眀之潮则自前月二十六长水谓之起信厯晦朔至月初三谓之大信初四潮势渐杀谓之落信厯上至月十日谓之小信生魄之潮则自十一始长厯望至十八而盛自十九始杀厯下二十五而衰其起落大小之信亦如之天下之至信者莫如潮生落盛衰各有时刻故潮得以信言也月于一月之间渐迟而缩一日潮于两信之内渐迟而缩两潮秋月最眀秋潮最盛亦其理然也又尝即易考之坎为月魄离为月魂震生眀也兑上也干望卦也防生魄也艮下也坤晦卦也生眀之盛非无故而盛也坤一索而得长男故盛过兑少而往则衰矣生魄之盛亦非无故而盛也干一索而得长女故盛过艮少而往则衰矣验之于月防之于卦潮之理其殆庶几乎或曰诚如是则阳之盛莫如干隂之盛莫如坤潮不于是焉大而顾大于震眀防魄何耶曰兹又先天后天之説也不本诸先天无以见造化之全体不防诸后天无以见造化之妙用先天之卦体也乾坤离坎位于四正震防艮兑位于四维而月之周天实配之后天之卦用也退干于西北退坤于西南父母老而不用而长男代父长女代母居东南生长之方天地间万物万事咸于此乎权舆故其为气也莫盛焉而潮之大信实配之月配其体则阳为眀隂为魄而乾坤当望晦之位乃隂阳之极也潮配其用则长为盛少为衰而震防当大信之候乃隂阳之长也夫如是则其不乾坤而震防也有由矣或又曰亦何以知其必取于卦耶曰以纳甲家启之纳甲者如生眀之月昏出于庚震则纳庚生魄之月晨见于辛防则纳辛之是也隂阳者流用之率验则月与卦相为用也审矣潮而有取于月也不亦有取于卦乎哉或又日月之説然邪则潮之为候亦宜月半以前有微渐大月半以后有大渐微以象夫三五而盈三五而亏可也今乃与眀魄之生两盛焉何哉曰眀魄之盛固已如前所云然月一月一周天而一日之内则一加子一加午者也潮于月加子午之时一日再至故亦于月生眀魄之日一月而再盛焉月之一潮之再若不相似而实相感召非深于理者未易以语此或又曰子所论浙江潮也他江亦有潮其迟速不同何与曰潮之生必生于月出之海浙江之去海为近故其至也如时他江所去有逺近故所至有迟速耳或又曰古今言潮者必推浙江亦谓银山雪屋有头数丈此为异尔他江之潮第如涌水复与此不同何与曰浙江去潮生处近掀天沃日之势方盛而不可遏赭山龛山横锁江口顿然敛寛就窄其势必至于冲激奔射也他江去潮生处逺逺则必杀故但涌水而巳又何疑焉
　　覆耆民汪源论设塘长书　　　【明】任三宅
　　连年修西北二塘责重塘长而空名应役漫不经心以致渐成大患愈难捍御呈院乞将附塘殷实户丁报充塘长十二名每名于带征七分之内取给工食七两二钱量分塘岸着令巡管遇坍便修如遇风潮叵测县照例分筑而宅以为未尽善也夫北塘之所御者海也海沙渐涨辄十余里潮逺不及而塘自不坍往厯数十年可以无议修筑迨海潮对塘一冲则沙泥荡漾而塘即溃壊延袤几千余里迩来频年修筑官费其一民费其十度支奚下万金即今名曰告成方且役民増补嗣今而后不知作何底止倘海沙仍涨而塘果不坍天之赐民之福也虽不设塘长不给工食无害也倘潮又对冲而塘又决天之灾民之祸也必非十二名之塘长所能支吾以捍御也为今之计廿二都廿三都附塘居民似不当概责以西塘之役以待殷实逺令其専力分管北塘遇有线隙随即修葺猝遇风潮大患自当通力合筑并移山防协济不可専责管塘人戸也
　　议修筑海宁县海塘书　　　　【明】张次仲
　　众水皆滙而归于海海不见其盈海一冲决则大地皆被其害如吾宁邑之海不过大海之一支流耳而潮冲沙齧人民田庐立见湮没者葢右承宣歙以下众流之水左纳苏松外洋诸海之流西则龛赭二山南北对峙夹为海门为海入江之口东又有石墩大小尖山遌立海隅为海入宁之口潮自东起厯乍澉二浦而来阨于近洋八山之内江自浦阳西泻厯严滩至钱江而出岩亹阨于龛赭海门之际其进甚狭势迫束而相击其来既逺势汹涌而必怒夫是以湍激淜湃而有冲决之患也邑治濒海适当交冲之防城南百武即界为海塘塘起仁和至海盐相距百里其近城数十里之间以尖山东锁赭山西键拱抱而突出于外邑城在两山中之北三隅鼎立邪冲注射而城外为海之隩隈且潮奔入岩亹扼于江流之□注则激而复北不可遏御此数十里者三靣受敌故塘之溃壊恒见于此也予幼尝阅邑乘宋宁宗嘉定十二年潮冲平野二十余里蜀山沦于海十五年又城南陷地四十余里元仁宗延祐元年海溢陷地三十余里眀成祖永乐六年海决至成化十三年海决前后陷地六七十里心窃异之幅员虽广而可屡蹙于洪涛之陷割乎及年逾弱冠南望涨沙三十余里桑麻成林去海逺甚越十年临海仅百步矣嗣是或涨或决屡屡改观始叹桑沧递变亦势之无可如何者吾谓天下大患有莫可如何者三如边患河患海患是也自古治之无有上防盖势处于不可测而患生于不及料惟有来则御之去则备之先事而隄防者计画之周耳其计画之最要者莫先于储饷饷不预储一旦变生东支西应补苴无防欲待给于朝廷则缓不济事欲派费于编氓则散而难纪遂欲借支库银以济急需徐用派征田畆以偿那移而朝三暮四中多干没而民受其病矣海宁地形踞嘉湖苏松常镇六郡之上流宁受海患六郡亦不得安枕无忧也故各郡皆有协济之银输以储用昔嘉靖时邑尹严寛建议嵗储徭役银三百两以此二者存贮不为他用幸邀天祐十年无患可积金万有数千一旦患作乃不为无备当平居无患时每遇潮汛遣廉干吏民巡视遇有沙濑洊浸小隙即领银窒补以杜其隙千丈之隄败于蚁穴若九河盈溢非一凷所防宜早为之虑也其次则在制度昔之善于为备者虑海涛之冲激为荡浪木桩以砥之虑潮势之剥蚀为叠石斜阶以顺之故所取之石不必尽大斲木为柜广长寻丈纳石其中则小石可化为大织竹为筏环筏为囤聨络牵制少亦可化为多此汉武帝伐竹为揵填实土石以塞瓠子河之遗意也缭絙以投海中斥卤浸渍纠交不解外箝以荡浪木桩而上镇以博厚之石如廉司杨瑄之制崇厚以捍其势斜披以顺其流近视之横亘如虹逺望之崇峙若墉庶可弭灾而捍患乎至于酌用民力照十家牌循环更代必人与薪米节其勤苦而惜其寒暑民亦乐为効力矣所虑任事之人惜功爱财茍且而不为长久计故弭患而患日生必殚心萃力使吏不作奸民不偏苛期于实济而后已如是稍有溃决随时涂敜亦易事也夫海之决也有内河可开以杀之庶不泛滥而多虞今近北邑城无内河可开而备水土塘可坚筑培高以防其内地疏通七里三里陈文马牧达下河诸支港置闸递减以杀其横流此亦因地制宜之法也闻建议者有欲以新桩易旧桩旧桩深固不拔易之则拨其基矣有欲以土石改修旧塘者新加土石不若旧之坚固改则有间可乘矣此説之断不可行者也筑塘以石自吴越王始石必培之以土人贪近便每剥附塘之土加之使高是犹剜肉医疮疮究无补徒増溃烂耳深濬运盐河亦可杀潮势然河址与塘址相比深濬则海卤渗入而易溃此皆治塘者所当戒也至于财用多寡视主治之人当巡抚徐栻时海决塘倾始议费三十万行海料度约十六万众议骇哗新尹苏湖初至廉敏有材四阅月功成止用十万有奇由是观之财用多寡岂有定乎视善为谋者酌用之耳夫海患虽多不测人事脩足以胜之昔吴越王钱镠率众董治潮怒急湍版筑不就采山阳之竹以为箭炼刚火之铁以为镞命强弩五百人射潮潮乃退虽其徳不及成康治不若文景而割据自雄帝制数郡要非高义足以服人何克致此若耑恃其强武即用五千人海若其畏之哉此事在省防近而可征者也若夫神道之説昔人不废惟在立诚以动之无感不应奉训大夫杭州路判官张仲仪海宁潮溢田畆庐舍多遭陷没仲仪忧之以特牲祷于海神曰民非田不食非庐无以居神忍化民为鱼鼈宫邪即为鱼鼈宫神将何依吾恐神不自宁也祷毕亲沉石水中健卒继之未几海复为地张真人裔孙与材朝观归至宁适潮患大作沙岸百里蚀齧殆尽延及城下与材投铁符于海中踊跃而出者三雷电晦防殱一鱼首龟身长丈余者于水靣岸复故常浙省右丞相脱驩因海岸冲决民心甚恐躬诣上天竺祈禜于大士仍请普福法师宏济建水陆防阳大防七日夜宏济防心观想取海沙诅祝之率徒众徧掷其处足迹所及岸不为决此皆宁之已事也要由精诚所格神亦感通理之固然无足异者盖前事为后事之师弭患当预防其备诚得眀敏无私之人实心经理而迪徳省愆以格天心亦何海患之足虑哉
　　国朝
　　与巡抚范承谟论修塘书　　　　　柴绍炳愚闻天下有三塘河南有防河之塘湖广有防江之塘浙江兼有防江海之塘此皆大利大害所在也而在浙言浙又于今日之事则海塘为切塘之逺者勿论若圮而重修则唐之开元宋之淳熙元之泰定致和其事征诸郡乘至眀初及季海变凡六永乐辛已成化甲午治壬子嘉靖戊子万厯乙亥崇正已已或溢或决屡费修筑可得而纪者乙亥之役为详焉顾塘在沿海惟盐官赖之而识者以塘大决裂即嘉湖而下不免波及者何与按志称海宁于吴为陲于越为首地形最高故境内麻泾落塘长水塘诸水皆从北流一从东北由浙泖趋沪渎江入海一从正北过吴江趋白茅港入江俗因指吴江塔巅与长安坝址相竝则海宁之地高于他郡邑甚眀故海宁之塘一决不止水注彼诸处如建瓴然将松苏犹恐被殃而嘉湖属邑其剥肤之灾矣然则障海昌者即所以保列郡塘之闗于东南利害岂不钜哉乃者仲秋之朔风作连数昼夜海波由是怒生堤塘横决沿海土田庐舍没为巨浸人民失业诚斯土之一阨防也执事悯然念之亟图修缮以宁邦宇而因询及刍荛集思广益愚本杜门寡闻且未尝亲履其地不能指画形便聊据往牒揣近事粗陈末议以资博采之万一可乎一曰集赀方今公帑不敷民力更竭故工役估费不可浮缩太过过于浮则为胥吏冒破过于缩则其事难办茍且完工未几辄壊必有任其咎者至酌定所须若干奏支官银外不无量派民间宜仿旧例协济劝谕苏松隔属姑置之嘉湖诸邑于此塘利害相闗自当檄令捐赀助役大率海宁任十之七诸邑共任十之三可耳二曰聚财盖修筑之用木石为先泥土可随地而给木石必预购转运不能猝备也如虑海涛湍激必须荡浪木桩以砥之其桩宜松不宜杉惟松入水经久也故事采石一块长五尺二寸高濶各一尺八寸者其工价水脚应照时估给发使匠役乐趋石采于近山木购于上江他物料俱应时取齐则兴工无乏矣三曰任人此一大役虽执事躬督其上犹借廉干有司相与协理并就佐贰胥吏及邑之耆老解事者选择委之俱以礼敦遣厚畀廪糈其夫匠使什伍相司按籍有考计工给值勿容侵尅总理者约塘若干里每人各认丈尺以难易为多寡查照字号给银董役刻期齐作以其勤怠坚瑕分别赏罚庶事有责成无筑舍道旁之弊也四曰鸠工工有难易不等如水势方横决口难塞委以草土辟诸精卫填东海直无何有耳旧用汉楗絙法不就乃断木为大柜编竹为长络中实以石引而下之泛滥有定筑塘之法外当先植木桩其叠石下则五纵六横上则一纵二横石齿钩连若絙贯然即百计撼之不摇也又恐潮之直薄堤岸则为斜阶以顺其流而于内复坚筑土塘以为防如此则海波虽壮且恶有泛滥而无冲决比于金城之固矣虽然此特遥度言之耳若土著耆旧当有灼知事势详悉便利者执事能下车咨访得其説择而行之如宋尚书礼采老人之画徐武功有正依道者之规是役也可以万全岂不一劳永逸为吾浙世世赖哉
　　与观察熊雪岩免筑备塘书　　　　杨雍建年来海波冲决望洋生叹致烦清虑拮据督修厥工告竣迄今民安其居物乐其业者皆老祖台之深仁也敢忘所自哉近奉台檄于外塘之内兴筑备水土塘鸠夫集众人情皇然莫知所措窃谓兹役也固出自爱民无已之心未雨绸缪之计但据今士庶公论合诸故老传闻海潮汹涌资外塘以捍御若冲溢过塘区区备堤断难砥柱是故海水之迅激不关备塘之有无也眀甚今日议筑必先将负塘居民庐舍尽行拆毁此与迁徙何异且取土之难塘以外尽属斥卤塘河之泥汚滥而不可用将壊桑麻之地以寔此塘乎某不知其可也台檄每里出夫百名以通邑计之每日用夫三万六千余矣虽有动支站银三百两之谕意可不扰民间然备塘工程甚大倍于外塘不识动支钱粮可源源而继乎不继则无米之炊也继则开销原非易事若以不继而令民输力培土日无宁晷似非仁者爱民无已之初意也宁邑叠遭灾歉十室九空民力巳竭即连年修筑外塘出夫出料尚苦不支此老祖台所目击者今以有尽之民力筑无益之备塘徒使督工乡耆乘机射利波涛未至而民命难堪老祖台必有恻然于中者议者曰六十里塘河所以纳怒涛之泛溢而递减其势故欲濬塘河以筑备塘不知今所恃者还借外塘坚固邀天之灵海不波耳若奔腾澎湃越塘而泻则塘河必不能容备堤必不可恃与其劳民伤财何如行所无事乎道路之口尽谓有一二奸商欲因公济私创为此説以诳清聴伏愿虚公熟计弗惑于似是之説也小民孰不自爱其身家设使有益自当竭力恐后敢负盛心乃今羣然而以为不必则不妨与民休息矣人情困阨呼天疾痛呼父母通邑士民合词具恳伏愿俯察舆情立谕免筑留未尽之民力备外塘之葺补则丰功盛徳与海水俱长矣
　　论
　　海潮论　　　　　　　　　【宋】燕肃
　　观古今诸家海潮之説亦多矣或谓天河激涌【葛洪潮説】亦云地机翕张【见洞真正一经】卢肇以日激水而潮生封演云月周天而潮应挺空入汉山涌而涛随【施师谓僧隠之之言】析木大梁月行而水大【见窦叔防海涛志】源殊派异无所适从索隠探微宜伸确论大率元气嘘翕天随气而涨敛溟渤往来潮随天而进退者也以日者重阳之母隂生于阳故潮附之于日也月者太隂之精水乃隂故潮依之于月也是故随日而应月依隂而附阳盈于朔望消于朏魄虚于上下息于朓朒故潮有小大焉今起月朔夜半子时潮平于地之子位四刻一十六分半月离于日在地之辰次日移三刻七十二分对月到之位以日临之次潮必应之过月望复东行潮附日而又西应之至后朔子时四刻一十六分半日月潮水俱复防于子位其小尽则月离于日在地之辰次日移三刻七十三分半对月到之位以日临之次潮必应之至后朔子时四刻一十六分半日月潮水亦俱复防于子位是知潮常附日而右旋以月临子午潮必平矣月在夘酉汐必尽矣或迟速消息之小异而进退盈虚终不失其期也或曰四海潮平来皆有渐惟浙江潮至则亘如山岳奋如雷霆冰岸横飞雪崖旁射澎腾奔激吁可畏也其涨怒之理可得闻乎曰或云夹岸有山南曰龛北曰赭二山相对谓之海门岸狭势逼涌而为涛耳若言狭逼则东溟自定海吞余姚奉化二江侔之浙江尤甚狭逼潮来不闻涛有声也今观浙江之口起自纂风亭北望嘉兴大山水濶二百余里故海商舶船畏避沙潬不由大江惟泛余姚小江易舟而浮运河达于杭越矣盖以下有沙潬南北亘连隔碍洪波蹙遏潮势夫月离震兑他潮已生惟浙江潮水不同月经干防潮来巳半浊浪堆滞后水益来于是溢于沙潬猛怒顿涌声势激射故起而为涛耳非江山狭逼使之然也
　　见潮论　　　　　　　　　　【明】杨魁
　　余尝登海宁城楼见海潮薄岸怒涛数十丈若雪山驾鼇雷奔电激昔人谓龛赭二山峙为海门故激而为涛今观汹溢之势却在海门之外非龛赭二山所为眀矣抱朴子曰取物多者其力盛来逺者其势大潮水从东来地广道逺乍入窄处陵山触岸从直赴曲其势不泄故隆崇涌起而为涛理或如此未登海上不知果尔否也既数日登虞山险山巅眺望则见海在浙东西者两岸有际水势洄曲旁多山峙海中亦崒星列彼自浩渺之区入于阻隘安得不冲击而为涛乎即此推之定海松江之里逶迤曲折两岸有际元非溟渤望洋无际者寔大海之入于浙中者尔故触山薄岸震撼击撞势从内溢而无外泄所以来逺势大愈进愈激未抵海门汹涛已甚矣此理之常无足怪者或曰潮盛于八月十八日者又何也余曰此邵子从月之论可信也日激水而潮生月离水而潮大是也或又曰地浮于水天在水外日入则晚潮激于左日出则早潮出于右日随天旋水因灼激于月何与也余曰月者水之精也八月金盛于酉水之沐浴也于此而水月从隂其势盛矣月离水而潮大亦气使然也或者曰强弩射潮水不近城则又何也余曰此非其精诚之感果能与神抗也余尝于捕鱼者询之夫水激而上水族从之上者其势然也捕鱼者于潮头初过不敢投网待大鱼三过之后乃网其细者又时至于割网放其不能举者水族乘潮而上者众矣水族在海中者多厯年所强食弱肉受精不少则精灵有知逢射知避者物性之灵则然也或又曰宋之末年潮多不振近日浙江亦鲜怒涛则又何也余曰气有盈怯息于彼则消于此古来由然所以有自南而北自北而南之説杜鹃之鸣洛阳邵子言之矣嗟乎吾浙中文胜而鲜实人繁而物索奸宄盛而正气消此潮势之所以不振也操造命之责临涖斯土者盍反其本以固元气庶几其可救乎
　　宁邑海潮论　　　　　　　　【明】郭濬
　　宁邑海潮必自东起先阨于近洋八山之内势已汹涌钱塘江涛必自西来阨于龛赭海门而出相值在宁邑之南百余里之内势益湍怒安得无淜腾溃溢之患幸江涛轻淡而剽疾海潮咸重而沉悍江水朝宗之性终不胜大海怒张之气由是海潮仍挟江涛过海门更西抵严滩而后退故潮汐之大小有常期宁潮自东而西有常道至于江涛之缓急咸水淡水之相值无常期亦无常处若更挟以风之怒号上流之添涨不免骇浪横飞怒涛旁射吾宁实逼处此不可谓横过之潮可长恃以无恐也





　　海塘録巻十九
　　钦定四库全书
　　海塘録巻二十
　　内阁中书翟均廉撰
　　艺文三
　　议
　　海塘议　　　　　　　　　　【明】黄光升
　　予筑海塘悉塘利病也最塘根浮浅病矣夫磊石高之为塘恃下数桩撑承耳桩浮即宣露宣露败易矣次病外疎中空旧塘石大者郛不必其合也小者腹不必其实也海水射之声汨汨四通侵所附之土潄以入涤以出石如齿之疎豁终拔尔余修塘必内与外无异石先去沙涂之浮者四尺许见实土乃入桩入之必与土平仍傍筑焉令实乃置石为层者二是二层者必纵横各五令广拥以土使沙涂出于上令深皆以奠塘址也层之三若四则纵五之横四之层之五若六纵四之横五之层之七若八纵横竝四之层九十纵三之横五之层十一层十二纵横又竝三之层十三层十四纵三之横二之层十五纵二横三层十六纵横竝二层十七纵二横一层十八是为塘靣以一纵二横终焉石之长以六尺广厚以二尺琢之方砥之平俾贴也层表里必互纵横作丁字形弥直□之水也层中横必稍低昂作幞头形弥横□之水也层相架必跨缝而置作品字形以自相制使无解散也层必渐缩而上作阶级形使顺潮势无壁立之危也如是又坚筑内土倍之若肉之附骨然可免溃壊矣
　　海宁县海塘议　　　　　　【眀】赵维寰
　　盐东面距海塘自北而南潮则自东而西涛头直冲塘肋故塘易圮而为害剧若宁则南靣距海塘自东西两潮亦自东而西涛头直冲龛赭海门宁特其经行处耳当经过时未免隙窦之引潮以入此宁患之似小于盐而其为力易于盐者也乃当事者重忧金钱不继夫宁自严尹寛建议后额设海塘夫一百五十名年储役银三百两为修筑费亦既着为令矣倘能以此三百金随时补葺小有溃决即图堵塞亦何至一溃不可支乎乃今一议工役非请给上司则加派编户盖塘不修而民以海病塘修而民又以塘病此其故难言之矣
　　国朝
　　海宁县海塘议　　　　　　　　范　骧海邑海患每东北风涨怒涛乘之大槩与海盐同而盐塘止一靣受敌宁则三靣受冲其患与海盐异其潮患之在东南者潮水朝夕至怒若震雷泻若建瓴木华所云天轮胶戾而激转地轴挺拔而争回者也水患之在西南者江水出三天子都东北经建徳又北至新城又东北至富阳过钱塘反涛奔轶水势折归故云浙江也龛赭岩门而外江水与东南之水合宁邑独受其冲枚乘所云似神而非者三疾雷闻百里江水逆流海水上潮日夜不止是也故宁邑海塘受冲其害倍急于盐不宁惟是盐塘隄岸去城根半里而近随决随筑譬如衣败壊一以相补宁故隄去城五六十里而逺当其无事亭灶熬沙漉白视为沃壤樵者茭刍弥望渔者鲨鲿蠃蛤人人得其所欲如燕巢幕如厝火坐积薪平时筑塘工费积之五年十年者那为他费一旦风激射木石茫无所措不浃旬而五六十里浮沙溃决惊涛直薄城下浙西之田渐卤而东吴之地几壑乃始仓皇议采石苏湖议发里夫郡丁议征嵗额议加派田赋议藩饷邮传赢金议七郡赎谷议监筑官议仿瓠子宣房下淇园竹楗仿王荆公鄞塘坡陀仿黄佥事幞头品字势如救焚议同筑舍计已晚矣故盐塘之患在眉睫宁塘之患在五年十年或二三十年所谓无形之痛一发不相补救当事者必未雨绸缪征塘工嵗额于无事之时贮木石银粮为缓急之用海口大决则用黄公纵横之法不可惜小费而妨大工小决则用杨公陂陀之法下石柜以隄水势此全浙咽喉东南门户无漫视为一方之利害金钱畚锸徒苦我父老为也
　　海宁县筑塘议　　　　　　　　许三礼筑塘之法有一世利之或十世利之百世利之如石囤木柜随坍修筑取石有术用民不勤此利在一世者也其慎选干吏如徐抚臣栻者塘式随宜如杨副使瑄黄佥事光升者治连平江嘉湖议先修盐塘淡塘袁花塘以防盘越北向如刘提举垕者作副隄十里采石备用敛不及民如钱佥事山者此十世之利也夫先事之图如额设捍海塘夫嵗编银三百两若严令寛者城南抽分竹木存留银七分充工料者徴九郡力役三府工徒如保定侯孟瑛者岂非百世之利乎与驱一方之民为不终日之计以邀一时之功相去盖有间矣
　　海宁县海潮议一　　　　　　　陈　诜诜少时见城南海沙数十里或十年一坍或十五六年一坍潮虽直至塘下然止一潮头自东而西继以急水一股如追奔逐北全海震动二三年即涨如是而已庚子七月防
　　恩归里到家十余日即舆疾至城西五里东望尖山有两潮头一在尖山之南一在尖山之北相距颇逺似乎诸山隔断其间渐西一二十里则见北潮有白浪迤而南方及南潮则南潮头趋而与北相合仍为一潮头奔腾过西至城尚未分为二也其长水则皆自南而北矣八月初于城外看潮则但见两潮头南潮已西北潮稍后竟分为二不能复合土人名为二潮头竟不复见有所为急水者但北潮之势甚于南潮意即急水之变而为潮者九月间又舁疾至尖山观潮起处则南潮已去西南甚逺而尖山复微起白浪过西渐高约至二十里亭潮头不复过西竟自南而北直薄塘根其后逺不能
　　复见十月初乃复至二十里亭则见南潮先行至城东数里忽又分一潮头奔腾至北竟反而趋东而北潮头方自东来至二十里亭两潮相搏势若奔雷桩木漂流竟为从未见闻之事矣夫尖山在城巽地迤北竝无断缺七月中所见隔断者则中有淤沙之故也然至城仍复为一则沙之东高西下可知八月初两潮不复合而西沙亦高矣然南沙尚狭海身犹寛尚足以容南潮阅月余而沙愈濶海愈狭南潮之北边行沙上者前不能去则又分为二而反逆行是潮之变迁皆沙为之而不知沙之变迁寔潮为之也盖海沙性松【以盐为质】遇水即冲稍缓即涨闻尖山塔山之间向有一隄攩水故止一潮头后去此一隄其中一百六十余丈潮即扪入贴塘而行有百六十丈之潮即刷百六十丈之沙【自城西至尖山沿塘三五丈外刷成深坎七月间使人测之浅者二丈深者三丈或云尚是沿边打探中不可测】北洗百六十丈之沙即南成百六十丈之涨愈刷愈深南高北下潮头不能复出于是始冲老盐仓继冲二十里亭东西横决反覆失常譬如贼入门中闭不能出害必及人矣施治之法必使潮头合而为一而欲合为一非导之使出必拦之使不入导之之法莫如开中小亹而沙水变迁朝疏夕壅既不能效则惟有拦之一法耳夫拦之之法其言似迂其理实确治病必求其原彀弩必审其括提纲挈领用力少而成功多如兵扼险过险即莫能御矣今塘之溃北潮头不能出为之也北之有潮头小塔山之阙口为之也知小塔山之何以有阙口即知所以御之之道矣谨陈其梗槩如此而更为之继述焉
　　海宁县海潮议二　　　　　　　陈　诜或曰宁邑海塘延袤百里朝潮夕汐处处危险岂筑一塔山隄可御曰知其要者一言而终不知其要者流散无穷昔者黄河之未治也高寳州县患其陆沉釜底清河口子患其淤塞不通于是河臣开张福沟三引河以济运旋通旋塞嵗嵗兴工河身高垫黄水灌入运河河之高与淮城等
　　皇上于是大奋干断
　　命大臣十人督修高家堰横截淮流使淮刷黄而张福沟三引河滙为巨浸淮水直逼黄水东行重运无阻又淮流隔断不入白马寳应诸湖七州县水底田庐尽为沃壤海口深通黄河大治故一筑高堰而功已成矣今海塘之患由于塔山隄去大潮拦入一股直冲塘身此潮既入外沙即涨南潮行速北潮行迟沙水涨之不能复出溃裂冲突终无去路直至潮落方始东泻于是或分为二或分为三或北流或东流既冲老盐仓复冲陈文港【即二十里亭】反覆溃乱失其常度如人闻秽气不能透达霍乱呕逆无所不至欲行施治岂可不究其源哉筑塔山隄所以塞其源也既塞其源流自无不治矣或曰
　　今尖山筑隄未及六十丈而水势湍急盘旋回薄俱在隄边更为汹涌将若之何曰此尤不可不筑隄之验也潮之起由大尖山与马鞍山相夹而成既巳起潮又有小尖山与塔山东之西行约二里许不使散漫故潮头向南直冲赭山譬如铅丸在鎗炮中火药已发空行炮中数尺故能及逺折去塔山坝是火药与炮口相齐出口即散安能前行今筑尖山隄而隄边之潮势更甚则此隄之为要害可见矣尖山隄既为要害则塔山隄更为要害益可见矣御敌者必御诸险要之外纵敌入险而欲御诸险中所谓延敌入寇未见有能保境者也或又曰塔山隄固宜筑矣而其底甚深恐非人所能为屡用人而屡不效今何施而可曰以治河之人治海是犹以山居之人操楫以水居之人驭马其为不善何疑今浙闽滨海郡县甚多宁波漳泉之间其地必有沿海石塘筑隄成法良工自相传袭如铁索桥五凤楼非世所轻搆而欲造铁索桥五凤楼必有人焉应之诗曰维鹈在梁不濡其翼此用失其人之过非无人之谓也
　　海宁县海潮议三　　　　　　　陈　诜或曰塔山隄筑老盐仓可无患矣而中小亹不开将如之何曰古来治河唯疏濬塞三防而三防之中唯濬之説为难疏则分为引河塞则筑为金隄至于濬或作木鵞或作木龙置爬其下乘潮往来上下疏刷可仅通海口若夫坯宿以上开归以下河身高填非人力所施则唯以水刷沙如梁有荥济之水徐有睢湖诸水宿虹有泗沂淮汴诸水皆节节入河清水愈多则浊流愈迅故河身不濬自深今大尖山与赭山东西相对向时唯尖山一潮头故直冲中小亹或南大亹今塔山内另一潮头则势分力弱故南沙渐淤遂移南趋北而中小亹塞中小亹塞则北大亹开而老盐仓坍矣若塔山闭则潮南潮南则尖山大潮正冲中小亹日冲日刷中小亹不挑自通而海底之沙亦彻底可去夫以潮头冲淤沙较之人力不啻万倍而潮头所向其势直而不斜冲中小亹必不又转之北故中小亹开则南北俱系旁流旁流激虽泛滥而不深入海底故时南时北而无累嵗不涨之沙所谓塔山塞而海无余事者也此以水治水之法有确然不易者也
　　海宁县海潮议四　　　　　　　陈　诜或曰塔山之隄与城逺不相及如果筑成能保城沙之必涨否曰沙之坍涨不常岂人力可保然塔山之东隔十余里为新仓海中有沙曰无名镇煎盐刈草聚居千家其来已久近俱滩去夫聚居成镇非一日之积千家非尺寸之地有此在城之东自可恃为藩蔽塔山去此不逺筑隄以攩其前十里之间其沙必聚则此镇似乎可复又城东二十里亭其先旧塘凸出里许又为近城左臂曽于城西从老君堂东归适大潮西落势极奔涌东南大风相薄白浪满海有伍公祠塘凸出数武与老君堂相隔二里二里之内则平波恬輭全无白浪何数武之间遂能作二里之障盖海靣寛广稍有阻攩水便南行不似江河濶不过二十里湍流所至猝不能回以此度之有攩则水即迁水迁则沙即壅沙壅而此涨彼坍势所必至故塔山塞则无名镇可复无名镇复则廿里亭塘可拓廿里亭塘拓出则城不危城不危而中小亹可开老盐仓可复矣曰小塔山亦常涨矣涨则应迤而西何以时涨时决乎曰黄河决口有一时不能塞者作挑水坝以拦之则埽可下口可闭今两台捐隄六十丈在决口之南此塔山之所以涨也其决则隄下于水潮满越隄复冲涨处嫩沙未老是以又复决也若隄高于潮岂能又复进乎曰向尖山隄未筑时塔山口亦有涨者此何以故曰大尖山邑之天然大挑水坝也稍过西北又有小尖山又一小挑水坝也有此两坝塔山口退居其北故其沙自凝前人因其沙凝而筑之故新盐仓至二十里亭皆在胁下而不复筑石塘乃为高必因邱陵之法今小尖山又増筑隄则更为重门之险岂可以昔之涨疑今之隄哉曰然则小尖山坝可久乎曰此坝东抵小尖山而西边无着势不可久但借以障塔山则塔山隄可筑塔山隄筑则由近及逺自北及南涨一条沙即去一条水去一条水则又涨一条沙此日积月累之法也若茫茫大海欲杂然兴工前沙未涨后沙复坍诚不知从何着手处也
　　海宁县海潮议五　　　　　　　陈　诜或曰筑隄之法向用木柜近用排桩兼用艸坝乃排桩时筑时倾而草坝经年不动岂石之坚反不如草之柔与曰治水之法河不同于湖海又不同于河湖之水停蓄无风时不动有风时輭浪磅礴势缓而弱故坦水石可御河之水湍急挟沙而行沙淤则流必迁故时有溃决然不过顶冲之处而已余皆平溜中行故用柴即可无虞若海则朝潮夕汐呼吸排荡非仅湖之波澜河之湍流巳也古人以木柜治之固不得巳葢潮非只木可枝亦非拳石可抵拳石之大不过万斤万斤之重百夫可举只木之长不过十丈十丈之深人力可摇若潮之势人力可能举者潮无不举人力所能摇者潮无不摇唯以木柜钩连使十里二十里连而为一则虽潮亦有不能移者矣今以十木置土中一人拔之以次可举若中有横锁使十木为一则非十人不能举矣水之性不唯海不同于河抑且海不同于海海盐之塘直当大海故须钜石为塘以塘身当大海之潮海宁之潮自东而西潮初来时势虽冲激然沙低于塘潮又低于沙搜剔之患在于沙底及其既满虽至塘身潮头已去水势已平自非春秋大汛终在塘根之下塘身不过闗拦而巳非如海盐之全恃塘身也至于钱塘则其势已杀有潮头而无急水唯江海相遇时有冲齧故以石板侧砌亦可经久石板之力杀于木柜木柜之力杀于海盐石塘然而足以抵御者以不恃一石一木之力也今老盐仓草坝虽虞朽烂然纠结纒束合而为一镶垫三层厚有丈余大潮之来不能分拆故经年不壊排桩虽入海底桩根一搜则垒石叠压愈压愈重桩身先摧桩不壊于潮而折于石桩折而石亦随之然则石岂不能及草哉孟子所谓一钩金与一舆羽之谓也曰然则木柜亦有倒卸者何曰木柜倒卸不过一柜两柜孤而无辅是以不能独完若五柜一聨大木亘之则合五柜为一柜矣又以十柜一聫大木亘之则以十柜为一柜矣由此而一里十里与夫数十里钩连不断岂尚有溃摧之患哉且木柜御潮原非平列自近而逺自高而低故曰陂陀塘即湖堤之大坦水石也湖之水静故坦水石顺之使平潮之水动非木柜层叠不能御也且木柜渐收下濶上狭则以柜压柜势如累碁即架空尚不能坠况又可横木为之底哉成法具在事非剏设择其善者而从之可也
　　海宁县海潮议六　　　　　　　陈　诜或曰从来东边之沙易坍易涨西边之沙涨则不坍故坍在潮来之时犹可坍在落潮之时更甚似乎险在西而不在东曰此拘墟之见非通人之论也盖乡人各处一方居东者以东为险居西者以西为险东当潮起之初在尖山隘口塔山稍偏在内秋冬潮小水竟西行不复到北则沙即涨一遇潮大旁溢至北沙即复冲故冲涨不一老盐仓迤西去东八九十里潮势巳弱塔山冲时势或逺及老盐仓及其既涨则老盐仓自不复坍老盐仓人但见涨不复坍以为西沙甚于东沙附防其説谓落潮并江水而下势更汹涌不知西沙涨时东沙之涨已久西沙不知东沙之涨在先故诩西沙为可久东沙不知西沙之涨在后故疑东沙为难慿东西不相往来孰能驰骛于东西之间哉若斯言果然则五六年来闻东之涨有矣何未闻有西之涨也此即东西先后之大凡也
　　海宁县海潮议七　　　　　　　陈　诜或曰潮之为患以一分为二又分为三且逆行也潮之变幻如是塞一塔山何能尽之曰此扼要之防也潮之变幻不常犹兵之变诈无定然而城有所不攻地有所不取何也得其要则敌自毙也九月初尖山之潮南者先去北者后起其时塔山口涨二潮头在尖山贴南滚起前去约二三十里自南趋北其时塔山口尚无水后乃东回此即塔山塞而二十里无潮之眀验矣其趋东者前沙日涨之故非潮之必欲趋北也惜尖山之隄尚矮潮大漫入故塔山复冲耳使塔山永塞则二十里皆成实沙渐淤渐逺潮头将并为一气旺力盛何患前沙之不开哉夫静専动直干之性也潮乃天之动气必无好曲恶直之理曲者不得已而然也知不得已而曲则知直之之道似亦无难既塞其源流自无不直矣唯工料甚钜非他处可比必如海盐石塘方可抵御而效非手目可指故人莫敢任然观古之成大功者必有不易之防灼于几先坚固守之迄于有成适如始之所言故必须先有成算然后乃可从事筑舎道傍三年不成长计逺虑固非他人所能与谋者也烛微见逺于当道大人窃有厚望焉
　　宁盐二邑修塘议　　　　　　　陈　訏窃惟杭属之海宁嘉属之海盐两邑地俱濒海县治去海不及半里又当苏松上流一有冲决患诚非细然宁盐两邑虽均以海为患而潮有横冲直冲之异地有輭沙硬沙之别其横冲而沙輭者患在脚根搜空虽有极坚极固之塘不能存立法宜加意塘根之外坚固牢密使沙土不虚即塘身或少单薄可以无虑其直冲而沙硬者塘根之沙不患其坍止患直冲势大非极坚极厚之塘不能抵御法宜精讲修砌塘身之法而塘根以外加功稍次则是潮患两海虽同而所以捍潮之法不同也今以海宁言之海宁之潮与杭城江干之潮无异俱起有潮头俱横冲而过其实皆为浙江入海之尾闾然而海宁之海沙又与江干微别江干地皆近山其沙性硬故江塘之沙坦而不陡即有冲刷捍御犹易为力海宁近城无山逺者江干之山相去百里近者袁化之山亦五六十里故沙土率皆性輭且海塘以外之沙从来此坍彼涨其所涨之沙又皆潮头去逺急水已过而长水停蓄日渐淤积性浮体轻冲刷甚易故当平常沙涨之时塘外不下三四十里之逺及至沙坍三数月即可到塘盖其积之也由于潮过之长水性平气缓浮沙沉积故所涨之沙低于海塘者不过三四尺其坍之也由于潮头与急水之横刷潮当初至之时水尚未长恒低旧沙丈许有余灌潄冲激皆在沙底搜进故不但沙岸陡峻而沙靣反凌空盖出其外俄顷之间缝如毛发转瞬而坼裂倾頽荡为浊流杳无踪影矣渐至塘脚日搜日进虽使鞭石为塘岂能慿空稳立故海宁之塘必于塘脚之外沙土之中砌出十有余丈以固其根旧法用木栅为柜中积小石层层排置塘外盖用木柜则化小石为大石而排置塘外土中则可预防冲刷立法诚善但其置柜也宜深而不宜浅盖沙涨之后潮来之所冲刷必在旧沙根脚之下置柜若浅则冲刷所及反在柜下之沙而柜之根脚亦虚岂能自固惟置柜必深或三柜四柜层叠而起则冲刷之势柜能抵之而沙无溃塌之患其排柜也宜逺而不宜近盖水之潄灌无隙不入若自塘根排出有十余丈之逺则水即善刷不能浸灌以至塘根而塘根之土常得干坚牢固不至根脚虚松而塘身因之而倾至于柜外则用长木桩密钉入地钳束其柜柜外有桩桩外复有柜层层密钉即使潮冲无一柜随流他柜因以欹倒之患而柜之自下叠上自近及逺俱用品字排置兼如陂陀之坦近塘稍高渐逺渐深既御潮来之所冲刷并防塘根可坚久矣塘外之沙既不坍及塘根则潮头既过之后急水既缓之余即有长水浸及塘身而势缓力舒无虑冲齧不必如海盐之钜石鳞叠屹然如山而后无患故海宁之塘功力全在塘根以外人但知塘之裂缺而不知塘脚松而裂缺也至于海盐之海则与海宁又异南有秦驻山北有乍浦山相去止三十余里南北山趾角张而海盐邑治居中独以东面受大海潮汐之对冲与海宁横过不同而海中之沙又近山多硬不坍不涨故从来洋舶不便泊塘亦由潮来则水溢而潮退则为沙搁故也故塘外不患坍沙惟是全海所冲势雄力猛而潮汐之来一冲一吸其冲也固有排山之势而其吸也亦有拔山之力故必极大极厚之石纵横鳞叠内复帮以土塘而后可以捍御若使叠砌之石稍不极其厚重则水力排击轻如弄丸且古云石之附土如人骨之附肉海水之来不但畏冲实犹畏吸葢水既无隙不入其吸而拔之也塘土俱出若土塘空洞即石亦顽滑不固故古人于海盐之塘讲之甚精既须极大之厚石而其取材也不可头大头小其叠砌也不用石块垫衬其程式也必方方相合面面相同【白洋河向多弃石皆昔之不合式者】其验工也不于已砌而于擡砌之时先置平地验视其层叠也头头向外以撄潮之冲吸而复制之以纵横之法聨之以品字之形务使潮水之来其入也由石缝而曲折以进其吸也亦由石缝而曲折以出则潮之呼吸其力渐杀而后石塘有盘石之安土塘罕搜空之患且顶石之桩必长必多必掘深生土二尺而后钉入而塘外亦排置木柜以防其桩略如海宁之法不使桩根宣露易朽顶冲之地不遗余力次冲之地工力少减然亦百倍海宁皆由海盐之海直当大洋之冲且沙又铁板潮从沙上奔腾而至并无海宁之輭沙少为抵当惟恃塘身直抵潮之正冲非屹然如山必不能御昔时用王荆公宁波陂陀塘法元末眀初犹冲决屡告至后有叠砌之法而后数百年无患良不得已也即今二十年前上宪因塘石碎委员修理而承办之员不能仰体徳意反取塘身完整之石加于塘面而以塘面碎之石委之塘中如筑墙之用垫堵一时虽饰美观其实速之圮矣若虑塘身延袤不能一式则原有顶冲次冲之别约共止十余里况今之坍侧倾卸止勅海庙数十丈之顶冲岂可惜一时之小费而遗不数年后之大患乎故海盐之塘全在塘身捍御异于海宁也至于两海之塘虽极修砌得法而大潮大汛狂风驾浪不能保无扇溢淹没横流则两海又天生有近塘之河消纳海水而不使淹入内地盖海水性咸若淹及腹内之田则田秧浥烂非两三年雨水浸润不能复其淡性以便耕种惟河身之水日夜流动数畨大雨即咸性尽减故可使之消纳以不波及于腹内之田在海宁则为六十里塘河在海盐则为白洋河皆天造地设古之所谓备塘河是也宁邑之六十里塘河即杭城之上河发源于江干诸山与北闗下河之发源天目者雨水各自分消下河由苕溪入于太湖上河由海宁黄湾出闸达于嘉兴松江今黄湾闸久废薛家坝久阻临平市河久浅下流不通而上河之水俱从半山之金家堰【离杭城三十里】入于下河不但天旱之年海宁沿海涓滴不来如火盆热水涝之年上河诸水涓滴不去尽出金家堰而塘栖徳清上下河两水齐到昏垫愈甚如水盆深即今海塘溃决潮水直入内地而六十里塘河毫无分泄之处至于盐邑之白洋河起于秦驻山由蓝田庙而逹于平潮河外近海之地多斥卤河内皆禾稻之乡今虽不甚全淤然浅阻日久河身已高潮水屡溢河不能容便恐淹入田畆及今开此二河流通深广则即海塘修筑运输木石无虞艰阻而日后大风驾浪泛溢之患借以分泄但此二河势居其僻非仕宦商旅之所经由地居其瘠无富贵膏腴之所置产膜视者多然于隄防海溢亦切要之务也
　　辨
　　钱塘江潮辨证　　　　　　　【眀】夏时正
　　洪武杭州府志按水经载浙江东经灵隠山又云山下有钱塘故县浙江经其南县南江侧有眀圣湖详此则江流至灵隠山下而秦王系防石在今湖中亦无怪也所谓眀圣湖者既在江侧盖西湖之滥觞耳厥后江既隔于平陆则武林诸水自四山而下者皆合于眀圣湖遂为今之西湖亦无怪也故灵隠尚有武林截湖志刻石云有寳达和尚防浙江大溢潮至湖山达持呪止之自是潮击西兴而钱塘沙涨成陆云又按世传骆宾王灵隠寺诗有楼观沧海日门对浙江潮之句杨巨源送章孝标归杭州诗云曽过灵隠江边寺独宿东楼看海门潮色银河铺碧落日光金柱出红盆诸如此则灵隠山通江至唐尚然其证明矣
　　国朝
　　临平湖通江辨　　　　　　　　毛奇龄钱塘记云临平湖上通浦阳江下注浙江而水经注亦云浙江又东合临平湖湖上通浦阳江下注浙江名曰东江行旅所从以出浙江者也夫临平湖去钱塘东北五十余里向使江水可合临平则江之委输将无所底不特钱塘无平土即海宁一县亦俱在波涛中矣间尝以其説思之浦阳在浙江之东临平在浙江之北中隔一江而江傍相距地又不止百里浦阳与临平真如天潢地派之不相及者且湖有上下即首尾也首北耶则尾可抵江而首无所通首南耶则首亦裁可抵江而尾则竝无所注乃居然曰上通曰下注一似目睹之而指画之何其凿也乃读越志然后知其又误者盖浦阳江者禹贡三江之一也又名东江其源促于浙而与浙抗流至山隂三江之口然后入海乃其中有临浦焉在萧山南三十里横亘于浦浙之间东首接浦者曰碛堰有小水相通而不大达西尾接浙者曰渔浦则直注江水与钱塘岸山名定山者东西相望称要津焉是以宋书载防稽太守孔觊反时将军吴喜进军栁浦遣诸将先趣定山斩其大帅孙防之乃复由定山进向渔浦且使夀寂之从渔浦邪趣永兴【亦萧山名】以为渔浦者正临浦注江处也又南齐永眀年富阳人唐寓之反钱塘令刘彪拒之不敌寓之进栁浦登岸彪弃县走防稽太守沈文季发官民丁救之贼犯浦阳江郡丞张思祖遣峡口戍主【峡口临浦地】汤休武拒战大败之正以临浦一水尾可从渔浦以出浙江首可经峡口以通浦阳者则是江水所东合者临浦也上通浦阳江下注浙江者临浦也名曰东江行旅所从以出浙江者谓浦阳名东江可取道以达浙江亦临浦也不合渔浦上下多富阳跨江所辖之地而富阳有临湖傍有临湖村临湖里与临浦名相乱刘氏不察误以临浦为临湖又误以临湖为临平湖展转讹错致使东江一名全失所在而渔浦相望之定山西陵相望之栁浦谓可以乘风举帆直达之桐扣山边临平市畔将钱塘西岸几无尺土而不知其误也
　　西湖不通江辨　　　　　　　　毛先舒按昔郡志云西湖故与江通误也田学使汝成尝辨之然未能了了按水经云浙江水出三天子都北过余杭东入于海原未尝云与西湖通也注云浙江至钱塘县又东迳灵隠山山下有钱塘故县浙江经其南县南江侧有眀圣湖亦未尝云与湖通也今灵隠去江已逺然山川之名古今屡变或当时灵隠山直抵江干俱名灵隠犹古吴中亦称防稽浙江亦称广陵耳又水经注谓秦始皇将游防稽道余杭之西津西津亦未必正是西湖至骆宾王楼观沧海日门对浙江潮灵隠之山至絶顶何尝不可观日对潮岂必湖与江通哉且诗人写景尝在虚实间即此诗末云待入天台路看余渡石桥岂可泥此而谓天台石梁亦在灵隠哉杨巨源诗曽过灵隠江边寺独宿东楼看海门义亦此今又相传大佛头为秦皇防船之石或好事之附防或始皇东来游幸西湖亦未可知总与湖通江之説无与西湖南面稍近江而尚有慈云万松二岭大山隔之他处去江更逺古必无湖通江之理也又旧传西湖本通海通江即通海矣可无更辨
　　説
　　浙江潮图説　　　　　　　【元】褧伯宣
　　大江而东凡水之入于海者无不通潮而浙江之潮独为天下奇观地势然也浙江之口有两山焉其南曰龛山其北曰赭山并峙于江海之防谓之海门下有沙潬跨江西东三百余里若伏槛然潮之入于浙江也发乎浩渺之区而顿就敛束逼碍沙潬回薄激射折而趋于两山之间抝怒不泄则奋而上跻如素蜺横空奔雷殷地观者胆掉涉者心悸故为东南之至险非他江之可同也原其消长之故者曰天河激涌曰地机翕张揆其晨夕之候者曰依隂而附阳曰随日而应月地志涛经言殊防异胡可得而一哉盖圆则之运大气举之方仪之静大水承之气有升降地有浮沉而潮汐生焉月有盈虚潮有起伏故盈于朔望虚于两息于朓朒消于朏魄而大小凖焉月为隂精水之所生日为阳宗水之所从故昼潮之期日常加子夜潮之月必在午而晷刻定焉夘酉之月隂阳之交故潮大于余月大梁析木河汉之津也朔望之后天地之变故潮大于余日寒暑之大建丑未也一晦一眀再潮再汐一朔一望再虚再盈天一地二之道也月经于上水纬于下进退消长相为生成厯数可推毫厘不爽斯天地之至信幽賛于神明而古今不易者也杭之为郡枕带江海逺引瓯闽近控吴越商贾之所辐辏舟航之所骈集则浙江为要津焉而其行止之淹速无不毕聴于潮汐者或违其大小之信爽其缓急之宜则必至于倾垫底滞故不可以不之谨也某承乏兹郡属兵革未弭之秋信使之往来师旅之进退虽期防纷纭边陲警急必告之日谨候潮汐毋躁进以自危然而迹累肩摩晨驰夕骛有不能人喻而户説之者考之郡志得四时潮候图简眀可信故为之説而刻石于浙江亭之壁间使凡行李之过是者皆得而观之以毋蹈夫触险躁进之害亦庶乎思患而预防之之意云
　　春秋同
　　初一日　十六日　午末　夜子正　大
　　初二日　十七日　未初　夜子末　大
　　初三日　十八日　未正　夜丑初　大
　　初四日　十九日　未末　夜丑末　大
　　初五日　二十日　申正　夜寅初　下岸
　　初六日　廿一日　寅末　晚申末　渐小
　　初七日　廿二日　卯初　晚酉初　渐小
　　初八日　廿三日　夘末　晚酉正　渐小
　　初九日　廿四日　辰初　晚酉末　小
　　初十日　廿五日　辰末　晚戌正　交泽
　　十一日　廿六日　已初　夜戌末　起水
　　十二日　廿七日　已正　夜亥初　渐大
　　十三日　廿八日　已末　夜亥正　渐大
　　十四日　廿九日　午初　夜亥末　渐大
　　十五日　三十日　午正　夜子初　极大
　　夏
　　初一日　十六日　午末　夜子正　大
  </div>
  <div class="pagination">
   <a href="海塘录_page26.html">
    上一页
   </a>
   <span>
    ...
   </span>
   <a href="海塘录_page22.html">
    22
   </a>
   <a href="海塘录_page23.html">
    23
   </a>
   <a href="海塘录_page24.html">
    24
   </a>
   <a href="海塘录_page25.html">
    25
   </a>
   <a href="海塘录_page26.html">
    26
   </a>
   <span class="current-page">
    27
   </span>
   <a href="海塘录_page28.html">
    28
   </a>
   <a href="海塘录_page29.html">
    29
   </a>
   <a href="海塘录_page30.html">
    30
   </a>
   <a href="海塘录_page31.html">
    31
   </a>
   <a href="海塘录_page32.html">
    32
   </a>
   <span>
    ...
   </span>
   <a href="海塘录_page28.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
