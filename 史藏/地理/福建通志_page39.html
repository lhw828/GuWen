<!DOCTYPE html>
<html>
<head>
    <meta charset="UTF-8">
    <title>福建通志 - 第 39 页/共 239 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>福建通志 - 第 39 页/共 239 页</h1>
    <div class="content">　　分守中路游撃标下兴化前营【营在兴化南门外浙兵也遇汛轮拨一哨东戍莆禧文甲门沿海地又北守三江据险分布固莆门户其余屯劄本营防守城池】兴化左营【营在府城北门外浙兵也遇汛轮拨一哨东戍贤良澚沿海地又拨兵守三江与前营官兵相应】平海右营【营在平海城南门外浙兵也遇汛分布篏头青山蔡山南哨沿海要害】泉州旧营【营在泉城东门外遇汛轮拨出守安海料罗围头福全沿海地其余防守城池】泉州新营【营在泉城北门外遇汛轮拨出守崇武大岞小岞古雷永宁沙隄沿海地其余防守城池】
　　南日寨【水寨也原在兴化青山廵司之东环防二十里在海中中涌淡水岛寇从南北来必在此汲水初置戍后移吉了而山空鸟坵苦防东甲西寨为最要地其防哨地北则分劄于松下移至南茭与小埕防南则与浯防防哨于平海卫之湄洲】
　　海坛游【游在福清海坛山洪武初徙民于内地盗因薮焉中涌淡水岛寇南北来必在此汲水隆庆初始建防兵镇守东庠观音澚其汛地也为最要地】
　　湄洲游【在莆禧东海岛间天妃神所产地隆庆初设防兵于此大岞小岞湄洲山其汛地也内有淡水寇时来汲为最要地】
　　分守南路叅将标下前部中营【营在漳郡西门外浙兵也万厯间设守府城遇汛轮拨队兵沿海哨探】前部左营【万厯初设浙兵也防守铜山沿海地兼备油柑岭凤山等孔道】前部右营【土兵也在陆鼇所北抵莆头南至古雷沿海地遇汛轮拨哨探并守云山镇地备山寇】
　　铜山寨【水寨也在诏安县铜山所西门澚旧建井尾澚景泰间移此北自金石以接浯防南自海岭以达广东漳郡濵海重镇也镇海陆鼇古雷甘山莱防为最要地峙尾井尾莆头刘澚苏尖为次要地其防哨地北则屯旧浯防沙洲自此而南则为广东界】
　　泉南游撃【天啓初设辖浯防浯铜二游】
　　浯防寨【水寨也在同安极南孤悬大海中左连金门右临岐尾水道四通为漳州海澄同安门户初建寨后以其孤逺移入厦门而寨名仍旧厦门者中左千户所嘉禾防地也嘉靖戊午倭泊浯防入掠兴泉漳潮据之后请复寨旧地寻复以孤逺罢万厯间因寇移建郡东之日湖其汛地则惠安之崇武晋江之祥芝永宁围头同安之料罗为最要地惠安之獭窟同安之官澚为次要地其防哨地北则分劄于湄洲与南日防南则与铜山防哨于料罗之担防】
　　鸿江游
　　浯铜游【在同安县东嘉禾防中左所与髙浦所连界乌嘴尾烈防为最要地】
　　澎湖游【辖于南路泉南乃晋江海外絶岛也在巨浸中环岛三十有六巨细相间坡垅相望有七澚土瘠不宜禾稻人多侨寓其上苫茅为舍气常暖风俗朴野推年大者长之人多眉夀男女穿布衫繋以土布煮海为盐醸秫为酒采鱼虾螺蛤以佐食牛粪以爨焚鱼膏为油山羊孶生家烙毛刻角记之昼夜不收有争讼者取决于泉府县地之所产兽则山猪老鼠虫则花蛇蜈蚣菜则芥菜花则茉莉草则藤蔓药则天门冬山茨菇蒺藜子白芥子入夜不敢举火以近琉球恐有望烟作犯自泉州顺风二昼夜可至贸易嵗数十艘为泉外府洋过澎湖则另一气未至尚穿棉一至则穿葛其海水号澎湖沟水分东西流一过沟水即东流达于吕宋回日过此沟水即西流逹于泉漳洪武间居民内徙嘉靖季贼曽一本林凤据为巢穴万厯壬辰东南有警议者谓不宜坐失澎湖因设兵往戍之其岛北起北山南尽八鬬澚北山龙门港丁字门西防头倭所必由为最要地娘宫前莳上澚为次要地春汛以清明前十日为期驻三个月冬汛以霜降前十日为期驻二个月浯铜二寨分兵为声援汛毕险要地各有兵船哨守命日小防】
　　建宁守备【土兵营在建宁府城建安瓯宁建阳崇安四县地方皆其要地】
　　汀漳守备【旧设听南贑节制治间议驻武平千户所往来上杭督捕贼盗象洞悬绳峯隘蟠龙冈郑家坪隘是其要地】
　　协守漳潮南澚副总兵【澚在漳潮二州海岛中四面阻水可三百里潮则通柘林漳则通元钟山髙而隩地险而腴厯代居民率致殷富成化中有奸民作梗始悉徙内地嘉靖季海寇许朝光吴平等据为巢穴勾倭内讧罢敝二省隆庆初两广总制闽廵抚议设险善后命建镇城设协守漳潮副总兵一员守之漳潮近地兵将戍所悉聴指挥寇至出舟师追逐】
　　南澚游【官署二一在南澚镇一在元钟所宫前澚彭山云盖寺为最要地元钟走马溪为次要地】
　　各府设廵检司地方
　　闽县五虎门官母防　闽安镇【其地海门客旅鱼贩广浙往来所经】侯官县竹﨑　五县寨
　　长乐县松下　石梁焦山【十五都近海为寇之冲】小址山连江县北茭
　　永福县际门
　　福清县壁头山　牛头门　泽朗山【以上福州府】
　　晋江县祥芝【司在二十都距县五十里东抵外洋大海南至永宁及郡城与崇武所相对】深沪【司在十六都去县七十里东濵大海北永宁卫南福全所西邻浔尾通南日接铜山由深沪抵永宁间为佛堂澚可泊舟海寇出入必经门户】乌浔【司在县十六都南临大海东接深沪西连福全有圳上澚在深沪福全之间】围头【司在县十四都去县百里而遥东南阚海南连州一带内港】南安县石井【司在四十三都石井以防南汛去县八十里山势陡拔寨门外大海也同安浯洲渡由此往来晋江安平商船亦出入于此】
　　惠安县峯尾【司在北障沙格南距黄﨑犄于兴化吉了湄洲盗船多泊于此左支一潮入于风亭黄﨑对峙如门而辋川居其内诸商所集之地】小岞【司在县三十都界去县四十里城立山巅前盱大岞后盼黄﨑四面环海防前后皆为湾澚贼舟登岸最为可虞】黄﨑【司在县正东三十里髙山特起下瞰大海湄洲南日在其东北峯尾小岞互为犄角而黄﨑尤险要海多礁防新寇昧水道不敢径至达辋川一潮水也】獭窟【司在县南三十里岛峙海中北障前头山南萦覆釡南北风皆可使舟舟入泉港必经岱防祥芝在外烽火可以相应】
　　同安县官澚【司在县东南之浯洲去峯上二十里官澚与峯上唇齿辅车也】峯上【司居浯洲最东其澚曰料罗与海外大嶝小嶝古浪烈防诸岛相望而梧洲嘉禾为壮卫以峯上官澚烈防白礁四廵司髙浦金门中左三所为犄角而料罗则泉门户宜急守之】烈防【司于浯洲为外防絶海上其城据险乗髙与金门隔潮并峙海上有警则烈防先受其锋】白礁【司地错入龙溪负山面海以上泉州府】
　　建安县筹岭【司在南才里龙门头距县百里】
　　瓯宁县管头【司在水吉营头街距县百一十里】
　　崇安县分水闗【司即南唐之闽王寨宋之大安驿辖桐木观音寮竹蘸岭温林安阳六小闗境接楚越地当冲要】
　　浦城县盆亭【司在县西北安乐里】髙泉【司在县东髙泉里】溪源【司在孝弟里大平桥】
　　政和县赤岩【司在东里十五都】
　　松溪县东闗【旧在县南东闗后迁峡桥】二十四都【司在豪田里去县八十里】夀宁县渔溪【司在斜滩以上建宁府】
　　南平县嵢峡【司在长北里】大厯【司在夀岩里】
　　将乐县万安寨【司在县北万安上都】
　　大田县桃源店【司在县西桃源社】花桥【司在县北】
　　尤溪县髙才坂【司在县西十九都】
　　顺昌县仁夀【司在县西北仁夀都】
　　永安县安砂【司在县西三十二都】湖口【司在县南三十都以上延平府】
　　长汀县古城寨【寨在府城西南古贵里】
　　宁化县安逺寨【寨在县治北招得里】
　　武平县象洞寨【寨在县南盈塘里界潮州之程乡】永平寨【在北寨通羊角水路去县八十里】
　　清流县铁石矶头【在县南梦溪里】
　　连城县北团【司在县东表席里朗村】
　　归化县夏阳【在县东中和里】
　　永定县三层岭【在县南金丰里成化间以地接广东饶平之大小靖民顽恃险出没为盗置此】兴化乡【在县东太平里】太平【以上汀州府】
　　莆田县迎仙寨【寨在府治东北四十里前临海后负江地饶民众商贾所聚奸宄穴焉】冲沁寨【寨在府治东六十里三面阻海与岐头三江澚港相接原即山巘建石为城下多村落海上烽起则敛民入城共守之】嵌头【寨距莆东西九十里介山海间贾舶寇船杂遝往来】青山寨【寨距县东九十里而遥东西南三面阻海寇舟多由此入而南日山峙其南渡海不五十里莆门户也】吉了寨【距郡城八十里前控南网右引小峙左带湄洲东有吉了水寨】大洋【距郡城八十里东抵仙游西至白沙南福清北永福地当四邑冲要山谷中居民星散寇盗易丛以上兴化府】邵武县水口【司在县东十六都】
　　光泽县大寺寨【司在杉闗】
　　建宁县西安【司在丘防隘以上邵武府】
　　龙溪县栁营江【司在县东二十七都栁营江西初为掣制所批騐所后改为廵司】漳浦县青山【司在十五都】井尾【司在二十三都】古雷【在县南九都】后葛【在九都】盘陀岭【在县八都】
　　龙岩县鴈石【司在节惠里】
　　南靖县永丰【在县南寒婆迳】
　　长泰县溪口【司在龙江】
　　漳平县归化【司在本县下流淛溪口】
　　平和县漳汀【在清宁里芦溪社】
　　诏安县洪淡【司在五都北埔】金石【司在五都山东社】
　　漳潮分界【司在县西二十五都】
　　海澄县濠门【司在县东】岛尾【司在二十三都】海门社【在县南五都青浦社以上漳州府台湾府明时未入版图廵检司无设】
　　大筼筜【司在秦峙堡】青湾【在牙里堡】芦门【在桐山堡】髙罗【在四十三都闾峡堡】延亭【在五十都下浒堡】柘洋【在三十三都】
　　福安县白石【在三十四都黄﨑镇】
　　宁徳县东洋麻岭【在六都云淡门以上福宁州】
　　按明初兵有三后增其二曰卫兵卫所世籍之兵也或调他省或配有罪籍之为兵设指挥千百户统之有征操兵有屯旗兵有屯种兵征操军者入则守城谓之见操军以时训练出则守寨谓之出海军按季践更至洪武年间特遣江夏侯周徳兴经畧海上防倭戍守徳兴刺福兴泉漳四郡民抽丁为军于是有沿海军卫屯旗军者奉红牌及样田事例之屯军也屯种军者即见在顶种之屯军也曰弓兵江夏侯又于郡要害地置廵司县括民丁统于廵检往役者复其家每司三十四十六十七十百名不等治中以田赋定差役而民间雇值倍之嘉靖季闽中被倭军门议各司弓兵多逃始减兵数雇值徴赢充饷弓兵之名徒存而已曰机兵景泰间议设其初募招民壮官给鞍马器械复其本户丁粮治初又令选民壮以州县大小定多寡各县旧额凡一千八百有竒自正徳以来法废取之田赋役者雇直官嵗给之嘉靖季闽中被倭军门又于其中选为标兵麾下奏増机兵之直而减其数收赢以足军饷曰土兵招聚各郡氓充补之聚处教塲统以将领名曰土营其营有三人数约一千三百有竒曰客兵嘉靖间苦倭寇廵抚始有调广西向武州兵御之者未防遣归后倭又入寇廵抚告急邻省总督胡宗宪遣叅将戚继光以所练义乌兵八千人自浙来援寇平乃留浙兵戍闽散于八郡而开府与帅驻在省防名曰浙营
　　国朝
　　镇守福州将军【驻劄福州省城】
　　总督福建军务部院【驻劄福州省城原辖浙闽二省雍正五年十二月奉文专辖福建十二年奉文兼辖浙闽】
　　廵抚福建提督军务都察院【驻劄福州省城】
　　镇守福州左翼副都统【驻劄福州省城】
　　镇守福州右翼副都统【驻劄福州省城】
　　四旗营
　　协领【四员】叅领【四员】防御【二十员】骁骑校【二十员】副骁骑校【二十员】
　　领催二百二十二名马兵一千四百一十八名步兵三百四十七名饷有定额
　　俱驻防福州省城各该旗汛
　　内轮防闽县三江口水师营【见下】
　　新设水师旗营
　　协领【一员】佐领【二员】防御【二员】骁骑校【六员】副骁骑校【六员】领催二十四名兵四百七十名教习兵一百名饷有定额
　　战船一十四只
　　驻防闽县三江口
　　将军标左右二营
　　左营副将【一员】都司【一员】千总【二员】把总【四员】
　　马步战守兵共九百三十名饷有定额
　　右营游撃【一员】守备【一员】千总【二员】把总【四员】
　　马步战守兵共九百三十名饷有定额
　　俱驻防福州省城
　　督标中左右三营
　　中营中军副将【一员】都司【一员】千总【二员】把总【四员】
　　马步战守兵共一千三百九十一名饷有定额左营叅将【一员】守备【一员】千总【二员】把总【四员】
　　马步战守兵共一千三百九十二名饷有定额右营叅将【一员】守备【一员】千总【二员】把总【三员雍正十一年复设一员】马步战守兵共一千三百九十二名饷有定额俱驻防福州省城
　　内拨防闽县南台水师营兵丁共七百五十名
　　新设督标水师营
　　叅将【一员】守备【一员】千总【二员】把总【四员】
　　兵九百名【内督标中左右三营轮拨兵丁七百五十名水师提标中右两营轮拨水兵七十五名闽安左右两营轮拨水兵七十五名】饷有定额
　　战船四只哨船四只
　　驻防闽县南台
　　廵防圆山水寨崇新寨登髙山寨兼辖大桥埔头鼓岐魁岐磕坑朏头君竹红山田螺湾山尾等塘把总【一员】兵一百四十名哨船二只
　　抚标左右二营
　　中军叅将【一员兼管左营事】守备【一员】千总【二员】把总【四员】
　　马步战守兵共六百五十一名饷有定额
　　右营游撃【一员】守备【一员】千总【二员】把总【四员】
　　马步战守兵共六百五十一名饷有定额
　　俱驻防福州省城
　　内轮防闽县壁头汛兼辖林浦塘轮防罗星塔汛兼辖姑庵峭门等塘把总【一员】兵一百名哨船四只
　　福州城守营左右二军
　　副将【一员驻劄福州府城】
　　左军都司【一员】千总【二员】把总【四员】
</div>
    <div class="pagination">
<a href="福建通志_page38.html">上一页</a><span>...</span><a href="福建通志_page34.html">34</a><a href="福建通志_page35.html">35</a><a href="福建通志_page36.html">36</a><a href="福建通志_page37.html">37</a><a href="福建通志_page38.html">38</a><span class="current-page">39</span><a href="福建通志_page40.html">40</a><a href="福建通志_page41.html">41</a><a href="福建通志_page42.html">42</a><a href="福建通志_page43.html">43</a><a href="福建通志_page44.html">44</a><span>...</span><a href="福建通志_page40.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
