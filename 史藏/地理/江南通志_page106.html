<!DOCTYPE html>
<html>
<head>
    <meta charset="UTF-8">
    <title>江南通志 - 第 106 页/共 731 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江南通志 - 第 106 页/共 731 页</h1>
    <div class="content">　　曹营在灵璧县西南一百三十里相传曹操立营于此
　　垓下聚即汉兵围项羽处汉志云洨县有垓下聚元和志云垓下聚在虹县西南五十四里盖在今灵璧县东南
　　楼子庄在今灵璧县西三十里
　　戚家湾在灵璧县北七十里小河南相传为汉高祖戚夫人之故里
　　九井在寿州南汲一井则诸井皆动
　　淬剑泉在府遗碑村相传莫邪剑成以此水淬之楚泉在定远县西六十里汉泉在定远县西五十里源出楚泉二泉并行自南而西合流入洛达于淮
　　珍珠泉凤台县城北五里闻人声则泉迸如珠一名咄泉非有二泉也
　　盩厔槃在府治南山中古槃也
　　行色诗石刻在寿州旧安丰县宋待制司马池尝监酒税作行色诗后孙宏为之刻石
　　汉碑在宿州相祠内八分体所谓三百有五碑也又有宋宣和封崇惠侯勅碑亦在祠内
　　解带石在临淮县清流门外俗传项羽解带饮石上即此
　　啓母石在怀远县禹庙西石形如老妪
　　秦桥山石在虹县城东陡门山产美石宋都汴时采石于此
　　宣和石在灵璧县西二十里外沿途多奇石魏昌城在寿州八公山东南魏延昌初梁作淮堰扬州水涨刺史李崇更起此城以备水州人号曰魏昌城寰宇记云有石城在县北四里即此











　　江南通志卷三十五
　　钦定四库全书
　　江南通志卷三十六
　　舆地志
　　古迹【七　頴州一府滁和广六泗五州】
　　颍州府
　　任城在府治北三里陈将任忠伐齐于颍水北岸筑城以围汝隂故名俗呼蛮楼寨
　　平舆故城在府治南一百里北枕谷河土城尚完俗呼为远城按平舆在今河南汝阳县界此盖梁魏时侨置诸郡县遗址
　　清丘城在府治东五十六里颍河北岸隋置县永安故城在府治西南一百四十里汝水北岸唐武德四年置
　　东城西城俱在府治西北七十里五樟林两城相去三十里相传唐置府兵筑城屯守于此
　　唐屯城在府治西南一百七十里龙项湾东相传唐仁瞻筑
　　愼县城在颍上县西北四十里江口鎭左传云吴人伐愼白公败之即此汉置愼县刘宋改置于淮南合肥此城遂废
　　颍上故城在今颍上县南即古郑城也水经注云颍水东南流经蜩蟟郭东俗谓之郑城旧唐志云颍上县隋置治古郑城
　　武隂城在颍上县东南正阳鎭俗谓之张飞城与刘关二城相对
　　荆亭城寰宇记云荆亭城在颍上县西南六十里刘宋汝隂太守杨文苌破魏兵于荆亭即此水经注云润水经荆亭北而入于淮
　　甘城在颍上县西北通典云故甘城梁置下蔡郡有关吴魏以来关防津济之所
　　段家城在颍上县西北六十里段灵君筑又有洪城在县东三十里
　　蓼城在霍丘县东三十里虞夏之际以封臯陶春秋时蓼国地唐武德四年于霍丘置蓼州
　　纣王城在霍丘县南二十里
　　箕子城在霍丘县开顺鎭
　　阳泉故城在霍丘县西五十五里汉置县寰宇记云梁普通七年于古城内立县大通三年改为临水县即古阳泉地
　　梅城故城在亳州西南四十里古梅伯国隋开皇间分小黄置梅城今为梅城集
　　武平城在亳州西南汉县
　　下邑故城在亳州东北五十里后魏侨置
　　药城故城在亳州东南唐武德三年于鲁邱堡置文州并药城县
　　新阳故城在太和县西北六十里秦置县陈胜传曰吕臣起新阳是也应劭曰在新水之阳也旧志有信阳城即故新阳之讹
　　乐昌城在太和县东近细阳汉高后八年封张敖前姬子寿为乐昌侯后汉张鬴传云食细阳之池阳乡即此
　　细阳故城在太和县东茨河西岸汉置县光武封岑彭子遵为侯邑
　　新郪故城在太和县北七十里古郪邱地汉置新郪县章帝建初四年徙封殷后于此曰宋公国俗讹为宋王城
　　扶阳故城元和志云在故城父县东北三十二里汉衞贤封邑按汉表扶阳国在萧县此城名偶同耳非故国也
　　高乡郭在太和县南七里寰宇记云魏高贵乡公所筑
　　颍阳故城在太和县东北三里隋志云汝隂郡有颍阳县
　　万寿故城在太和县东北四十里本汉细阳县隋唐汝隂县之地也宋开寳六年分汝隂北五乡以百尺鎭置万寿县今为元墙集
　　瑕城在防城县东北水经注云涡水经瑕城南即楚瑕邑
　　漆园城在防城县东北三里相传庄周为吏于此按庄子漆园为归德之防然宋王安石题防清燕堂云民有庄周后世风姑存以备考
　　山桑城在防城县北汉置县后汉封王常为侯国水经注云北淝水东南流经山桑邑南俗谓之北平城昔文钦封山桑侯疑食邑于此又东经山桑县故城南俗谓之都亭城盖山桑有二城也旧防城在今防城县北东晋侨置寰宇记云有南北二防城并在县北八十里相去四十歩皆后魏太和十年筑
　　檀公城在防城县三十七里即山桑县城宋檀道济为征北将军居此因名路史谓为北防是也财丘废郡在府治西南一百十里梁武置今府治西南有小土城二东西相去二三里俗谓之东才城西才城
　　鲖阳县治在府治西二百一十里舆地志云沈子国西有鲖阳郡汉光武封隂庆为鲖阳侯在此雩娄县治在霍丘县西南八十里春秋云楚人侵吴及雩娄即此汉为县属庐江郡
　　胡城废县在府治西北二里即春秋胡子国梁置县
　　原鹿废县在府治南富阪之西春秋云宋楚盟于鹿上即此杜预注云鹿上今原鹿县是也水经注云谷上经原鹿县故城北
　　富波废县在府治南谷水北汉置以多陂塘溉稻故曰富波亦曰富陂盖波陂古字通用也水经注云谷水经富陂县故城北俗谓之成闾亭
　　松兹废县在霍丘县东十五里汉初置松兹侯国在今宿松县界晋初改置于此寰宇记云一名祝兹即古鸠兹误鸠兹在芜湖也
　　义城废县在霍丘县北四十里宋高祖立亦名三固县后废县立戍
　　谯县旧治今亳州治春秋时陈之焦邑秦置谯县魏黄初二年改建五都谯其一也
　　城父县旧治在亳州东南七十里春秋时陈邑左传云僖二十一年楚伐陈遂取焦夷昭九年楚迁许于夷实城父盖城父即夷地也汉置城父县刘宋改置浚仪魏收志云浚仪县有城父城是也今名城父邨
　　苦县旧治在亳州城东后汉地理志云苦春秋时曰相索隐曰地理志误也苦县本属陈春秋时楚灭陈故苦亦属楚括地志云在亳州谷阳县界思善废县在亳州南八十里城父城南汉章和二年分城父县置
　　长垣废县在亳州东东晋初析谯县地侨置沈丘故地在府治西北一百二十里古寝丘地也孙叔敖子辞肥饶而请寝丘即此
　　文地在颍上县北二十五里俗传孔子适楚接舆歌凤处
　　颍尾在颍上县东左传云楚子狩于州来次于颍尾是也
　　管谷在颍上县北二十五里管仲家此
　　摘星楼在霍丘县东三十里纣王城南
　　魏武帝宅在亳州东建安十五年令曰欲于谯东五十里筑精舍秋夏读书冬春射猎以自娱元和志云魏文帝祠在谯县东五里即太祖故宅元张柔宅在亳州城内西街之北
　　流星园在亳州东天静宫南相传有星突流于园老子因而诞生史记云老子楚苦厉乡曲仁里人也括地志云苦县在亳州谷阳县界有老子宅及庙庙有九井尚存在今亳州眞源县地
　　陈抟店在防城县南五十里有陈仙公馆
　　繁阳亭在府治境内左传云襄公四年楚师繁阳杜预注云鲖阳南有繁阳亭
　　沈亭在府治西一百二十里秦高士沈郢建葵亭在府城宋吕公着为颍倅作亭后圃题曰葵亭及为守时休倅圃有葵亭集
　　清颍亭在府治西晏殊守颍时建亭城隂俯瞰颍水
　　双柳亭在府治北渚初晏殊守頴建阁曰清涟尝手植双柳于阁前后去颍民不能忘更曰去思至欧阳修为守时双柳成隂遂重建亭更名双柳竹间亭在府治宋苏轼守颍时作
　　相让台在府治东二里楚庄王所筑避暑之所钓鱼台在府治东七十里颍水北岸汉末袁宏游钓处
　　贺胜台在府治西北十里颍水南岸宋州守陈规迎刘锜犒军于此故名
　　张龙公钓台在霍邱县西北三十里
　　章华台在亳州东南干谿侧即楚王所起也元和志云台在城父县南九里按章华台在荆州详见辨讹
　　东西二台在亳州东一里许曹操观稼台也八角台在亳州东南三里旧传曹操所筑大飨军士于此又防城县城东有操演武台
　　子牙钓台在防城县西南三十里吕望集
　　庄子台旧址在防城县城北隅因没于水改筑于东门外
　　防老堂在府城西湖书院之傍宋欧阳修与赵槩同在政府熙宁中相继告归一日槩来汝隂年几八十矣游宴逾月而返因名其堂曰会老
　　六一堂在府城内欧阳修致政归颍时所构聚星堂在府城旧州治内欧阳修守颍州一时从游者皆名流故以聚星名堂
　　大飨堂在亳州城内魏文帝南征军次谯大飨六军及谯父老百姓立大飨碑曹植文梁鹄钟繇书篆时称三絶
　　清燕堂即防城县治后堂宋王安石有清燕堂诗青杨馆在府治西一百四十五里相传汉光武尝讨王寻驻兵于此
　　焦馆在府治西南隅水池上宋吕公着守郡时建以馆焦千之因名
　　毕卓池在府治西鲖阳城内
　　龙池在颍上县西南四十里淮润乡旧传张公九子蜕骨化龙处与霍邱接壤
　　东陈邨在府治东四十里宋嘉定十五年霍邱人王鉴败敌于此
　　关州村在颍上县张龙公夫人石氏家此
　　包家寨在府治西六十五里又姜寨在府治西一百八十里俗呼为强寨
</div>
    <div class="pagination">
<a href="江南通志_page105.html">上一页</a><span>...</span><a href="江南通志_page101.html">101</a><a href="江南通志_page102.html">102</a><a href="江南通志_page103.html">103</a><a href="江南通志_page104.html">104</a><a href="江南通志_page105.html">105</a><span class="current-page">106</span><a href="江南通志_page107.html">107</a><a href="江南通志_page108.html">108</a><a href="江南通志_page109.html">109</a><a href="江南通志_page110.html">110</a><a href="江南通志_page111.html">111</a><span>...</span><a href="江南通志_page107.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
