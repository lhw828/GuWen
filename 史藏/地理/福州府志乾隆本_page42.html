<!DOCTYPE html>
<html>
<head>
    <meta charset="UTF-8">
    <title>福州府志乾隆本 - 第 42 页/共 388 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>福州府志乾隆本 - 第 42 页/共 388 页</h1>
    <div class="content">　　漳口桥在漳口。有亭。
　　长宦桥在长宦。有亭。
　　林中桥在林中。
　　墘头桥在墘头。有亭。
　　北墘桥在北墘。有亭。
　　莒溪桥在莒溪。有亭。
　　樟源桥有亭。
　　邱厝桥有亭。
　　　　闽清县
　　桥
　　龙津桥在县东安仁里。宋建，元至正十年重建，上覆以亭。宋梁克家《龙津桥诗》：“兼旬积雨截晴虹，洗出溪山罨画中。别浦渔歌来暝色，长桥人语半秋空。”
　　昙口桥在县西。乡人沈公建。明永乐九年，知县朱毅命邑人许闰、朱什募修重建，并构亭其上。正统十三年，毁于寇。成化五年，知县左辅命耆民黄荣募建，复圯于水。
　　度仙桥在县南。《三山志》作：“鹊仙桥。”旧传黄天谷访徐、葛二子于此。明洪武二十年，知县沈源建亭其上，岁久而圯。天顺四年，教谕马能重修。
　　龙爪桥在仁寿里。祷雨于此，多验。
　　浮　桥在南门外梅溪。旧时隔溪居民千余家，为设浮桥，以便往来。嗣因桥迁徒，今成荒丘。然闽清每苦城市逼窄，倘能仍此建桥，俾民得复旧业，则全盛可复睹也。
　　牛角桥在八都。
　　上溪桥在十四都。
　　罗　桥在十五都。
　　溪沙桥有亭。
　　岭头桥有亭。
　　许庄桥有亭。俱在二十都。
　　龙腰桥在二十一都，孙柱重建。
　　升堂桥在二十二都。邑人孙柱重建。
　　下庄桥
　　曲坑桥
　　汤寿桥桥头设有塘。俱在二十三都。
　　金坑桥在二十四都。有亭。
　　火耀桥
　　罗公桥在县西，离城三里。知县罗才建。
　　五峰桥原名黄公桥。宋绍兴四年，邑人黄稹建，郡守名曰黄公桥。明成化八年，水圯。万历中，乡人黄禹魁、赵继和等募缘重建，更名五峰，并建亭其上。
　　飞来桥
　　孙公桥在县西棠口，离城三里。
　　长　桥在县东二十一都安仁里。孙柱重建。
　　桥头桥在县东二十一都安仁里。
　　合龙大桥在八都。国朝康熙三十四年，邑人郑克永募建。砌石为墩，架木为亭，共十六间。
　　渡
　　梅溪渡在县东升平里。
　　白云渡在县西白云庄。
　　马坑渡在县西贺恩里。
　　龙岗渡在县南。
　　大箬溪渡在县南，离城二十里。
　　天王渡在天王寺前。元季有浮桥，洪水冲溃，复置小舟，以利涉者。
　　白塔头渡在县东北。
　　五峰桥渡在县西，离城四十里。
　　谷口渡在县南，离城八里。
　　　　长乐县
　　桥
　　下橹桥在县东，旧六平门。宋元祐间，邑人陈毅建。
　　永济桥在儒学前。又名达道桥。宋元祐间，邑人郑君等建。
　　太平桥在县东。唐上元间，邑人林巨卿建。明宏治间，署县事姚祯重建，名为丰泰，一名观音桥。嘉靖间复圯。隆庆五年，知县蒋以忠复建，改今名。明蒋以忠《太平桥记》：“长乐之东门，旧有观音桥，为邑人往来要津，而芝山、六平、首石、小洞天诸流俱会其下。昔年淫霖暴涨，激冲崩裂，居民架以浮木，苟为济渡，木又就圯，行者病涉。余来视篆之三月，百废稍兴。乃邑人以桥事来告余，谓兹有司责也。前令率因循俟迁去，不为修举，余其焉辞？然不可以烦吾民。归简家箧，得五金，召里中耆林舜章辈董是役，曰：‘汝且以吾为倡，当必有嗣吾志者。’未几，僚佐助之，庠三师助之，邑缙绅士民竞助之。不逾月，得金百十五有奇，而桥工兴焉。易木以石，更故以新，屹然隆然，坚致倍昔。桥之上复建亭三楹，便憩行者。落成之日，稚老圜桥。余因谂于众曰，观音乃佛家者流，桥用为号，不可以训，今易名太平，以示人和时宁之意。民再拜稽首谢。是岁，果海波不警，田畴再登，石米四钱，民咸乐业，欣欣为太平之应，相与伐石树之，曰：桥之谶也。不可不记。”
　　阜民桥在县后水关之下。明隆庆间，知县蒋以忠、邑人郑大智建。
　　资圣桥在县后水关上。旧有亭。
　　南阳桥在南门内。上有石栏。明隆庆间，知县蒋以忠建。
　　新　桥在县东龙津坊。宋元祐间，县令袁正规建。
　　务西桥在县西。宋淳熙五年，邑人陈自得建，一名坞前桥。
　　沛浦桥今水关，在县西临江浒上。
　　中　桥在岭口洋。
　　迎春桥在东门外。明隆庆间，知县蒋以忠建。
　　普照桥在河头洋。宋治平间僧光觉建。明嘉靖间圯，后修。
　　永济桥在县西南，旧名奎桥。隆庆间重修，改今名。
　　豸　桥在二都后澳，宋嘉祐年建。明正德年修。
　　延祥斗门桥在二都前澳。宋淳化二年建。有闸，以潴蓄潮水。
　　斗南桥在三都官路南。明崇祯间修。
　　拱北桥在三都官路之北。
　　后溪桥在三都。宋熙宁六年，邑人高从建。
　　牌头桥在四都，道通福清县。明弘治间，知县王涣重建。
　　龙首桥在四都。闽县、长乐分界在北。
　　铺下桥旧志作：“邱舍桥，在四都。宋淳熙二年，邑人邱[HT6，7”SS]钅从建。明嘉靖间，知县刘士逵重修。
　　坑田桥在四都坑田渡头。明嘉靖年间，为倭所毁，邑人林世章重建。
　　忘饥桥在四都。宋游知鉴建。
　　拱　桥在五都。宋延祐间，邑人林景建。
　　郭　桥在六都。里人郭氏所建，故名。
　　猎溪桥跨二里。宋元祐三年建。亭覆之。一名辣溪。
　　行相桥在六都。明正德间，知县梁辅为尚书林廷选建，故名。
　　合溪桥在六都。明天启间，马思裕重建。
　　灵源桥在七都。宋元祐间，僧德一建，构亭其上。
　　仙　桥在七都。宋淳祐二年建。
　　中　桥
　　渡　桥
　　溪上桥亦僧德一所建。上有亭。以上三桥，俱在八都。
　　桃坑桥在九都。宋嘉泰三年，邑人陈德祁建。又名取青桥。
　　蓝盘桥在十都。
　　三圳桥
　　过水桥
　　登龙桥并在十都。
　　山南桥
　　山北桥
　　圳头桥并在十一都。
　　新宁桥在十二都。明弘治间重建。
　　获溪桥在十三都。僧志宁建。今名卢头桥。
　　象　桥在十三都光严寺后。明正德三年，知县梁[HT6，7”SS]□重建。又名梁公桥。
　　游溪桥在十三都。宋宝元二年，邑人黄仕频建。今名宝溪桥。
　　杜　桥在十四都。
　　震龙桥在十四都。唐林慎思未仕时所建。
　　石梁锦桥在十五都。宋淳熙十二年，里人陈惟大、张涣章建石桥，十有五间。又于桥之西，筑海为地三亩，以固桥道。
　　闸头桥在十五都平岭下。
　　龙津桥在十七都，宋至和间，邑人陈嘉谋建。
　　祉溪桥在二十都。元至正间，行省林文野建。
　　资福桥在二十一都。宋宣和三年建。
　　塔头桥在二十一都。宋元祐三年，邑人陈讷建。
</div>
    <div class="pagination">
<a href="福州府志乾隆本_page41.html">上一页</a><span>...</span><a href="福州府志乾隆本_page37.html">37</a><a href="福州府志乾隆本_page38.html">38</a><a href="福州府志乾隆本_page39.html">39</a><a href="福州府志乾隆本_page40.html">40</a><a href="福州府志乾隆本_page41.html">41</a><span class="current-page">42</span><a href="福州府志乾隆本_page43.html">43</a><a href="福州府志乾隆本_page44.html">44</a><a href="福州府志乾隆本_page45.html">45</a><a href="福州府志乾隆本_page46.html">46</a><a href="福州府志乾隆本_page47.html">47</a><span>...</span><a href="福州府志乾隆本_page43.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
