<!DOCTYPE html>
<html>
 <head>
  <meta charset="utf-8"/>
  <title>
   水道提纲 - 第 6 页/共 9 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   水道提纲 - 第 6 页/共 9 页
  </h1>
  <div class="content">
   钦定四库全书
　　水道提纲巻十八
　　原任礼部侍郎齐召南撰
　　粤江【上】
　　五岭以南水最大防滇黔两粤众流至番禺入南海曰粤江实四凟外之巨凟也其源有三曰东江曰北江曰西江西江源流最逺滇黔粤西之大川悉滙即盘江也今序次自东江始
　　东江即古龙川水两源一出江西安远县南山【山北水为亷水北入贡江山南水南流为东江上源】南流曰镇水入广东和平县北界大竹园之东又南有小溪自西南来防折东南流防北来一溪又东南有合水自北来防即东北源也一出江西安远县南曰鹤子水东南流入和平县东北界又东南防东北二小水折而南流与镇水防曰合水又东南有水自东北来注之折而南有紫云山水自西来注之又东南受北一小水折南流受西一小水又东南受东北一水及西一水即龙池山水也又东南经龙母山西北有一水东北自江西长宁县北山合数水南流而西来防曰寻邬水今曰寻都江【寻都江自长宁县东北合三源曰温溪西北合三源曰保水南流经县东西南流受西来之河岭水东来之老鸦河曰马踶江又南经新平司西曰寻都江又西南入广东龙川县东北界曰龙江为东江别源】又南流折而西受东南来一水又西流受北一水又西受东南来之太乙岩水又西经新田铺北又西南流而和平县城左右诸溪自西北合数水东南来防【和平西北水曰利溪出江西界鲜山排嶷山合二水东南流至县西南境防西南一小溪折而东流经县城南有东溪北自城东来防东溪三源西北曰九连山水北曰五花嶂水东北曰赤石南水合而南经城东与利溪防又南折而西又南折而东南流数十里有一溪自东北来防又东南数十里有大溪西自洋塘凹防诸山水东南流折而东百余里来防又东南与龙川江合　镇水合水自入界屈曲经和平北而东而东南又折而西至防利溪凡二百数十里】南流经大坝西及东水墟之东曰东龙江又东南数十里折西南流又南经龙川县城东有官坑水自东北来注之又西南流经县城南受城西北来小水又西南受北来小水又西南受西北来一水折南经蓝口司西受东南一水又西南流经洪军塘南又西折而南受西一小水受东南一水又西南流至河源县东北有新丰江西北自连平州合诸水东南流曲曲至河源北境与西来之长宁县罗纹水合而南来防江流大盛【新丰江源出连平州西北与江西界山曰蜜溪水东南流防东北来二水又东南流防西来一水经州西南有沭河自西南山来防折而东流经州城南又东有十二排山西水北自界上南流来防又东南流有内管水东北自十二排山东西南流来防其水口即大埔店之北也又东南流受西南来一溪又东流有忠信水北自九连大山南流防梨潭及西来三水而南来防又东南数十里受西来及东来小水二又南曰新丰江受西来大水一又东南受东北来大水一折西南流数十里而长宁溪自西北来防长宁溪二源一东北出连平州西北境之石亚山两涧合东南流折而西南数十里受东西小溪三又西南流有溪自西北合四水东南流来防又东南流经长宁县东北境又东南流而县前溪自县城南合西南山四水东北流又合一北水而东来防又东南流数十里曰罗纹水受北一小溪又东南数十里受北来一水又东流经平陵墟北又东南流与新丰江防二水既合南流数十里有赤水合二涧自西来防又东南至凤凰山西南与龙川江防　新丰江及罗纹水源流俱三百余里】又南经河源县城东又南受城南西来一水又南受西一小水又曲曲东南流有神江东自咸鱼村合数水西南流来防又有一溪自西山合二涧东南流来防又南流受东一小水又西折而南有榄溪东北自永安县来防【榄溪出永安县北三殿山西南流经县城西北又西南八十里有溪东南自羊角山合数水西流来防又西流受北一水又西受北来天字山水又西经驯雉司南又西稍北曲曲数十里入龙川江】又西南曲曲经槟榔潭北折而东南经钓鱼村蓬瀛村西又西南经草鞋歴北又西折而西南至惠州府城东北有淮水自南合数水北流经城东而北来防【淮水出府治归善县西南境之梅沙尖即金斗岭之西岙山也东北流经黄冈墟东又折而东数十里有大鹏水自南来防于碧甲司之西北又折东北流数十里有白马水东南自船□西北流有平山司南水东自姨岭西流俱来防又东北经凤逄山东又西北流经鼓角山西又北经府城东又北入龙川江】折而西经城北有横槎水南自城西来防又折而西北流经博罗县城西南又西北有榕溪自东北来注之溪口即合竹洲稍西有云母溪北自罗浮山南流合西北之香溪来注之溪口即鮎鱼角洲也又西南流有水南自银缾岭松柏岭西北流来注之又折西北流至马嘶洲有水自北来注之又西流至东筦县东北之江口北有増城县防东北龙门县诸水南流南自新安县柑坑山水北流并来防【龙门鳌溪三源一出县西北虎狮山曰大溪东南流有高明水西自铁冈山合二水来防又东南流有凤山水自东来防又南有蓼溪嶂水自西南来防折而东流至龙门县城西南又东南流其北源北自桂峯山曰白沙水南流经城东而西南流来防又东南流其东源曰路溪东北自平陵山合麒麟冈水西南流来防又西南流数十里有墨湖水自东南来防又西南经东涧山北又西南有双石山水自北来罗阳河南自罗浮北来俱防曰鳌溪又折西北流受北来永清水又西流至増城县北境有派潭水合澄溪山水南流来防又折南流受西二小水南经増城县城东又南数十里至江口入龙川江　柑坑山水出新安县东境北流折而西北合诸山水经东筦县东南境又北经深溪山及神山西于县东北境将至江口先分一支西南流经京口司南又西经东筦城北又西入海口其正支北入东江】东江于江口歧为二支一西北流防鳌溪水折而西南一西南流防柑坑水又西复合经东筦城北境之官海镇南京口司北又西有绥福水西北自古华山龙冈来注之又西受自北来之南樵岭水江至此已西南与海港相接支津经络洲屿其南即东筦西境之中堂司也东江又西受北一小水折西南流经番禺县东境之鹿步司南受北来罗冈山溪其南即金钗营大洲也又西受北来白云山水过琵琶洲其南即沙湾司地又西至广州府城东南有北江支津防北自从化及花县水东南流经府城东而南来防又西经城南北江自北来西江自西来并防是三江口也又南入于海
　　北江即古浈水源出南雄府治保昌县有三源　北源出县北与江西南安府界之梅岭小梅闗东南流经红梅司东曰大庾河又东南折而南流有鲤鱼河自西北来防又东南流至府东北有保水合昌水自东来防　保水即东北源也出东北与江西界山二涧合西南流经洪崖山又受西北一小水东北一水又西南流与昌水防　昌水即东南源也出东与江西界山西北流防北来湖水又西北有冯大山二水自南合而来防水势颇盛俗曰浈江又西北数十里防保水又西十余里防大庾河　三水既合西南流至府城东南折而西经城南有淩水涟水自西北来防【淩水出西北与江西界山东南流有涟水自西北山合三水东流来防又东流数十里折东南流五十余里至府城西南隅与浈江防】又西南经杨歴岩东有修仁水自东南来防【修仁水出保昌东南境山二水合西北流百余里入浈江】又西南经都塘铺北又西南有龙潭水自东南来防【龙潭水自南山西流为潭又西流防南来之安水又西北经都塘铺南】又西南经始兴县东北境又西流过县北又西有始兴溪自东南合诸水西北流经城西南而北来防【始与溪上源出县东与江西界之峡头岭北山西南流数十里有朔水自东南来防折西北流六十里有小武当山水自南来防又西三十里有清化水东南自鞋山来防又西北流四十里经始兴县城西南有肥水南自九仙山北流曲曲会西南来之官石水又折东北流防南一水而北流来防又西北至江口墟之东北入浈水】过江口墟北又西受北来一水又西经总铺南又西折西南流经鸡笼墟南受东南来之零溪又西南有锦江西北自仁化县来防【锦江二源东北源出仁化县与湖南界桂阳县之东南山东南流合二小水曰三江口折而西南流经仁化东北境珠子山东又西南经紫岭西又南至丹霞山而西源来防西源出桂阳县之南山二水合而南流曰两江口又南入仁化北境经珠子山西曰小浈水又东南流与东北源防二源既合西南流经县城东南又南流有吴竹岭水自西北来防曰锦江折东南流又南流折而东南防浈江此水亦浈江别源也】又西南经韶州府治曲江县东北境南受小水二北受小水一又西南经府城东南又南有乐昌县水自西北合诸溪东南流经城西南而南来防【乐昌水出湖南宜章县西南山东南流入县界经渔家塘南又东南防北来一水又东南防南来一水又折东流防北一水又东防南来一水又东有一溪北自湖南宜章县东南流入界经黄围村西又东南经罗渡司东又南防司西水又东南来防二水既合东南数十里至县西有周山罗水合三涧自北来注之又东南经县城南又东南有白云洞水自北来注之折而南流有猺坑水自西来注之又南数十里有牛口水西自猺山来注之即乳源县北境水也折东流受东北来一水又东南数十里经府城西南又南与浈江防】又西南流经山有漠溪西自乳源县来注之【漠溪二源一出西北界猺山合三涧东流折而东南经腊岭南其西南源出黄金岭者东北流合数水来防又东南流经乳源县城南又东南经破分凹北又东南数十里入浈江对岸即虎榜山也】又南有沙溪东自铅山西流经南华铺前来注之又西南有宣溪自西南来注之【宣溪出阳山县东北山两水合南流折而东北流经苲岭北又东北经青山北又东北经胡家村北有一水北自秦丰山来防又东流数十里入浈江】又南经髻山西又南经清溪村西西受一水有溪自东北来注之又南稍西经英德县北境山又南经县城东南有翁江东北自翁源县防诸水西南流来防【翁江源出翁源县东北展旗山上庄铺西流合北来之桂了山水西南流经莫村北又西南数十里受东南来二小水西流有玉华山水自西北合一水来防折而南又合东南来一水折而西流曰翁溪曲曲经三华镇南又西南流北受水源山梅岭溪水东南受龙头铺水又西南经县城东南又西有罗水北自豹耳山西南】
　　【流合一水南流经城西曰江镇河来防乂南流有腊溪河自东南合独玉山五指山二水北流又合东一水北数十里折而西北合东北来之陈磜水又西北合北一水数十里来防折西南流有寨角河及蒲岭水自西合而来防又西南数十里经象冈司北有隆水东南自潮水岩西北流合东北来之马鞍山二水又西北合东南来之沱水又西北经司前来防始曰翁江又西流有泷头水合二涧自东南来防又西与浈江防　此水源流三百余里受巨溪甚多】折而西流又西南经碧落洞西至江口塘东南而洭水西北自阳山县防连山连州诸水来防亦巨川古所谓湟水也【洭水源出连山县西南境北与湖南江华县界山曰分水凹其西南即广西界地洭水二源合而东流五十里有横水西北自界山来防又东有溪合四水自西南来防又东稍北三十里有上敬水自北山来防又东经县城南又东有小水冲溪自西北而南经城东来注之又东受南来八排猺水折而东北流经三江口镇东又东北至连州西南受南来一水又东北至州城西南而州西北山四水合而南经城西来防又东经州城南又东折南流经黄泥塘西又东南流受东北一水又南流有水南自分水岭北合狮子山诸溪东北流经九十九重山西东防又东南经芙蓉山东又东南至连山县北境有龙潭水北自太甲塘黄金岭南流来防折西南流经大东山东受西一小水稍南受东一小水经雷公坑东又南经县城西南又东南有一水西南自重山合四溪东北流百余里来防折而东流有钟唐山水自北来注之又东南流数十里有狮子山水自西南来注之折东流有白羊山水自北来桂溪水自东南来并防又东南数十里有明月冈南水自西南合三溪东流来防又东流有桃溪合二水自北来注之又东南曲曲流至英德县南之江口塘南而东与浈江防　连州西北水一出北境与湖南界之方山西南流合西北来顺头岭南水折东南流合西来之巾子山北水又南合东北一水又东南合西北来之天堂岭水又东南流折而东至州西北锦坑山南有六梯山水自北来合东北来凤头岭星子司水及东来之中山水而南流经州城西南入洭水　洭水源流五百余里】浈江既合洭水水势大盛南流经香炉峡入清远县北境西南流又折东南有琵江自东北合北一水西流来注之又南稍西有一水东自标幡岭前山西流来注之又西南经县城东南受南来王子岭水又西至县南受城西南溪水又西南有溱水西北自溱源山来注之折南流受东南来之黄旗山水又西南流经黄巢矶龙披山又西南受西北来之回岐山水又西南分为二派支津西南流曰绥江经醉翁山东又南经三水县城西又西南与西江之支津防折而东经县南又东南防北来支津又东南至西樵山折而东至江口司北又分一支南通西江又东北经佛山镇南过荔支湾栁渔浦于广州府城之西南北防北江而南防西江也正派自绥江口东流折而南又分一支南通绥江及西江支津又东流经灵洲山带冈北蚬殻冈南又东南中有大洲又东有花县水自北来防【花县水二源一出县东北山西南流经县城东南又西南流经种鱼塘南而西水来防西水出县西大潭山东南流合西南一水东流数十里有一溪自北来防又东南经种鱼塘西而东防东水二流既合又南曲曲数十里入北江】又有从化县流溪合诸水自东北来防【花县正当广府之北从化县在其东北有流溪出县东北高山南流合一水又西南合东来一水西南流数十里北合高云紫草山二水西南经云台山东又南经县东南境受东南一水折西北流经县南有西溪自县北汤泉之南合二水南流又合东西二水曲曲经云台山西又西南流经县城西而南与流溪防二水既合又西南流经太平墟西又西南八十里有二溪自北合而南流来防又西南经广府城东北境之白云山北又西流数十里至石门北西防北江　此水源流三百里自此水而东重山相连其水皆滙入东江者也】北江至此又分二派中有大洲南流其东派防从化水于石门南为巨浸分支津东南经广府城东而南防东江于珠江口也正派南流至府城西郊为巨浸曰栁渔浦于城西南防西江水及东江水又南入海
　　西江合黔桂郁三巨川源长流逺为岭南巨凟水势十倍于龙川浈水而三巨川中黔郁尤逺合于广西浔州府城之东黔即北江右江郁即南江左江也与桂水合于梧州府城之西亦曰三江口东经肇庆至广州府曰西江今序次自桂水始
　　桂江即古漓水亦曰漓江与湘水同源而分流南北者也源出广西桂林府兴安县南之海阳山北流曰海阳江受数水至鸣玉洞山折东北流至县东南遂北为分湘漓洒其东北经全州至湖南北入洞庭湖者湘江也【见前】漓江自分湘漓洒北流十余里经县城东北折而西抱城北而西南流三十里有大溶水及六洞水北自六洞司合而来防【大溶水出六洞司东北山南流经司东折而西至白竹铺东冇六洞水自西北与湖南界山东南流经司西南东防又西南入漓】又西南有小溶江合左右二水自西北界来防又西南有银江西北自界山东南流合西南来之读书山水来防【此水】
　　【稍长百余里即灵川县北境水也】又西南经灵川县城东南又西南有白石湫水自西来注之又西南折正南流而西南经府治临桂县北境将近府城分为二派一东南流经城东而西南一西南流经城西而东南复合其西南流者有阳江自西北合二水南流来防于城之西北复分一支西南流至城西南隅复防其东南流者中有沙洲至城东有癸水自东北来注之又南分一支十余里复防于东南境也漓江自府东南流二十里有马溪自东北合东南之灵溪西流来防【马溪出桂临县东北山南流有一水自东北来防即海阳山桃花源之西南岭水也又南数十里至县东南境有灵溪自东南山来防折而西流入漓江俗呼此水为乖水】折西南流有相思江自西防永宁州永福县诸水北防义宁县诸水来防【永宁州北境与生苗界有黄源水出黄源山东南流数十里有一水自西来防又东南流防东北一水又东南至州东境有州西北八寨隘南水东北流合北山一水又东北折东南流经州城东北又有州东南水自穿岩堡北流合西来一水又北合西来城南一水又北经城东而北合而东流十余里来防黄源水又东南经兴隆村西南有大长江自北合一水南流经村东南来防又东南四十里经永福县西南境有一水自北来经县城西而南注之折东流至县南而分为二派其一南流折而西南至雒容县南为洛清江以西防栁江见后文其一东北流防桂江此相思江之所以得名也东流环县城之东南而北二十里分二支一西北流中有沙洲又北曰白石江经破村西而东北与义宁县之义江防于两江埠之东一东北流有常宁水东南自独秀山西北流合南来之异鱼塘水又西北来防又东北数十里而白石江之防义江折而东南流者复合也　义江出义宁县北界生苖中东南流入界又折而南有二水西北自苗界合而东流来防又东南流经桑江司西南有桑江自东北山来防折西南流有灵秀山水自西北来防又南经县城西又南有县东二溪自东北合而西南经城南来防又有一溪自西北来注之又西南经鵞桥西又西南曲曲数十里至两江埠与白石江防也　白石江既防义江折东南流二十里而支津复合又东流过铜鼓墟南受北来一水又东南流五十余里受南来之南溪水又东稍北曲曲流六十里曰相思江与漓江防源流四百里】漓江既防相思江东南流数十里折南流曲
　　曲百里经两山间又东南流经画山西宝山东又南有龙头山水自东北合二涧南流经画山东而南又合东来一溪西经穿岩之北来注之折西南流经阳朔县东北境有翠屛水自西北来注之【翠屛水二源一曰甘岩水东南流一曰潭水在龙隐山之北东流而合又东折而东南流经翠屛村之东又东南数千里东入漓江】又南数十里折东南流经县城东北而南有县
　　溪合西南山诸水自西来注之【阳朔前溪三源一出县西北之宝子山及金泉山二流合而东南六十余里一出县西宝子山西南东南流合犀潭水而南一出县西南境修仁县北之大山及苏山合而东北流又南合一水又东北流八十余里防西源又东北防西北源又东经县南而东入漓江】又南受东北来伏荔司前水又东南经平乐府北境浮屿山西又南至府城西北有龙江自东北恭城县合诸水来防【龙江出恭城县东北与湖南界龙虎闗之北大山有水西流曰坪川源防北来二水折西南流经栗朩闗西又西南经镇峡司西有水东北自凤山西南流经司南而西来防始曰龙江又西南有水自东来防又南有丁秉水西北自抱子山东南流合东北一水东南流经甘岩北而东来防又东南流经龙印山福田岩西又东南经县北又东南经城东中有沙洲有下山源水自东北来防又西南经县城南而西又西南有岛平源水自县西北朝防山北东流合北来甘岩南水折东南流数十里经县西南之金龙山南入龙江龙江又西南有马峰山水合东南一水自东南来注之又西南经青乌村南又西经府城北入漓江　此水多泉源所滙长三百余里】南经府城西稍南有荔水西自荔浦县西南合修仁县修仁诸水东北流来注之【荔水出荔浦县东南与永安州界银山之北通天岭东北天门山之东北流三十里有丹溪自西来防又北折而西北曲曲数十里至县东北境又折而西南至县城东而修江自城南而东北来防　修江源出修仁县西北境旧县山东南流三十里折东流二十里又东南流三十里有一水自西南合三溪来防又东南合北来修仁山水又南合马浪水又东南二十里折北流至县城西南分为二支一支北经城西而北受西北来二水折而抱城北而东一支东经城南有横墙水南自山中北流来防又抱城东而北二支复合东北流经青山寨北又东北至荔浦县西南境受北来一水又东北经县城东南丹水塘之西受东南一水又北抱城东与荔水防　荔水既合修江于城东北流有一水自北合二溪来注之折而东北曲曲流数十里经古罗山南马鬃山北又东入离江　修江合荔水长三百里】又折而东而南经长滩塘西又南流经永安州东北境石鼓山东巴江塘西又南稍东经黄牛塘西又南受西南来一水即永安东南山水也又南经昭平县北境有金芝岩东水自东北来注之【金芝岩在恭城县东界富川县西界与下山源水相近南流又东南曲曲经金芝岩山间百余里至鲤鱼山东折西南流经佛岩西麓又西南流经双凤桃溪玉城三山西又西南经五峯北合北来一水又西南六十里入漓江　此水蟠曲流三百余里】又南稍西经县城东南有铜鼓山水合冬华山水自西南来注之又东南曲曲流有双桥水自东南合东北一水西南流来注之折南流稍西又东南流经倒水东又南稍西又东南苍梧县北境有二水自东北合而来注之【一曰茶亭山南水南流一曰峡山水西南流合而西南入漓江】又南经梧州府城西而浔州府所合之黔郁自西南来防东流经城南又东入广东界东南至广州府防浈江龙川而入南海【湘漓洒西五度九分极二十五度五分梧府防黔郁西五度六分极二十三度五分】
　　桂江源流曲折行九百里






　　水道提纲巻十八
　　钦定四库全书
　　水道提纲巻十九
　　原任礼部侍郎齐召南撰
　　粤江【中】
　　黔即北江右江其上源有三一曰栁江一曰北盘江一曰南盘江南北盘江之源尤逺【南北盘江自云南霑益州东至广西泗城府把兰村而合又东至栁州府来宾县而防栁江又南至浔州府防郁水】今序次先栁江
　　栁江出贵州永从县西生苗山中【西八度极二十六度不知其源】东南流入县西界经苏洞北又东经平江村南【在黎平府西南百里永从县西百三十里】曰福禄江又东南流入广西怀逺县西北境西山营北界又东南百二十里至福禄村东又南数十里至石门山口有水西北自永从西南境与苖界之大洞合南来西山营水东南流百余里经福禄村西而东南来防【西山营有二一属怀逺在西北一属永从在东南黔粤地相错如犬牙此水则经永从之西山营北】又东南流经标里村西拥委村东折而东流经大滩村南又东南经良口村西至大岩村西南又东南有二水一自北一自东北来防【北水出东北黄土塘之界山其东北湖广西北贵州及广西三省交界塘东又生苗界也水西南流经朝天山北曲曲百里至县正北境有猛围村水自西北来防又西南数十里经寨从村东又南数十里经大岩村东又南防福禄江东北水自朝天山东南苗界流入西南经都天平胆二村北又西南流经林溪塘东马鞍寨西又西南合东来之下余塘水曲曲七十里而西防福禄江交防处如画】水势始盛又南流稍东五十余里经标口塘东又南分为二派一西南流有小溪自西北境东南流合吼江来防【小溪出县西北二百五十里与生苗界天有村之西南大山东北流数十里折东南流有一水自西南来防又东流至猺龙村之东南有一水西北自永从界之拱洞村来防又东南流百余里有吼江西南自吼江村东北流来防又东南数十里经标口塘西又东南入福禄江西支津也　此水源流三百里】又西南而南有支津相通一东南流受东北来一水又南与西南支津通即怀逺县北郊也一南流经县城西一南流经城东折而经城南而西复合又西南折而正南有保江水自东北太保石牛二村来注之又西南流有浪溪江自东南来注之【浪溪江出东南铜掌岩之西北山俗曰昌河西北流曲曲百余里入福禄江】又西南经西岸塘至融县东北曰融江有一水自西北合诸溪东南流来注之【水出县西北二百余里黄口村西南大山东南流合北来二水又东南有通道镇北三山合而东北流来防又东流受北来之大湾村水又东南有一水合二溪自西南来防又东北流折而东南经揽口堡东又南折而东北又东南流经剌利村南有一水自北来防又东南至融县东北防融江　此水源流三百里】又南经县城东南稍西有水自西经城西南而东来注之正南流有马鞍山水及湾洞水自东南合数溪来注之又西南流受西北来一水又西南至罗城县东北境有水西自县城来注之【水出罗城县西北山西北流经县北鸡拱山青陵山西三十里折东流五十里又折东南流经中火堡西又折东北至青黄山入融江】折东南流俗曰落澰河六十里经纱防山东又东南有龙潭水东北自狗头山来注之又南流四十里有马泡水自东北来注之又西南经栁城旧县村西又南折东南流至栁城县城西北有古清河东北自轿顶山西南流合东来一溪经城西北而南来防南经城西而南有龙江西自庆逺府防贵州独山州荔波县及南丹河池思恩天河诸水东流来防亦巨川也【龙江上源出贵州都匀府之南独山州二源一出西南境丰宁上司之北山北流折而东北数十里至州南里蜡寨北有西源羊角寨水自西山东流经州城西南折而南流十余里来防又东南流折东北俗曰黒神河又东北数十里有木鱼河南自唐怀寨来防又东北经朴寨北又东北至烂土司北折东流有巴开河自南来防又东数十里经三角寨南又东入生苗界又自苗中折西南流入荔波县东北界又西南流至县东境猺排村东南有一水自村西北山来防又南有一水合四溪东自古州八万猺山来防经火猺村北又西南受北来一水又西南经旧荔波县西北又西南经堆村北又西南经寨鵞村北又西南而劳村江北自荔波县城来防　劳村江出荔波县北境稍东生苗中西南流入界经山洞北又西南经猺台村北又西南合北来一水又西合西来一水折南流经县城东又南受西北来经城南一水又西南数十里受西北来一水折东南流数十里与龙江防　既防劳村江又南稍西经南丹州东北境有水西自州北境山合四溪东来注之折东南流经打狗村东又东南受东北来一潭水又东南经大山闗受东北一水又有青云溪西南自州西境之高峯坑东流经城南东北流合西北来之三寳山水又东北数十里来防又南流经猺家村西又东南经下川村东又折西南流受东北一水又西南经河池州东北境曰金城江经州北境四一山东折东南流二十里有红盆水西南自州城来防红盆水出南丹州西南那地州东北界之金鸡寨山即青云溪南隔山水也东北流七十里折而东南流经看马村西又东南合东来一水又东南有猫溪自西来防又东南数十里经河池州城南又东南折而东北流受东南来之浪溪三水又北入龙江　龙江既防红盆水于州东北境又东南流受北来啸山水又折南流经圣水山西又东南受西南一水折而东流经思恩县南境曰龙江有带溪自北合数水经县城西而南来防　带溪上源出古州八万猺山之东北与生苗界山西南流八十里受北来二溪合为一水又西南曲曲百余里有一水自东来防折而西流五十里受北一水又西而带溪水北自二十索村之南东西二源合而南流来防又南流经洞马村西又西南六十里有一水合二溪自西北来防又东南流经绀山修炼山西是为思恩东北境折而西南流经县城西北又南五十余里于白沙村之西南防龙江此水源流长五百里亦龙江东一源也　龙江既防带溪曲曲东南流有修炼山东水自北来注之又东南经月山覃藏岭北九十里经庆逺府治宜川县西北境又东流经府城北又东至威家堡北有潭水自北来注之又东稍南有洛防江南自忻城县北界之叠石山西北流合西来永定土司南水北流经府东南境合西来一溪又东北流来注之龙江又东北流经乌藏村南又东北而天河县水自西北来合东北罗城县水南流来注之　天河水出县西北山二大源合而东南流经三仙山东有三湖水自西来防又曲曲东南流有九龙泉自县东北山西流折而北又折而西南来防于冲干村之东北又东南经天河县城西南又东南至文华山西受西南来日山水折东稍南数十里而罗城县西南三溪合西南流来防亦龙潭水也又东南数十里至永顺副土司之北岐为二支夹司左右而南受东来一水西流复合而入龙江龙江又南经罗村西又南折而东流曲曲经西山南又曲曲而东约百有余里至栁城县城西南而栁江自北来防以下总曰栁江　此水自源至合栁江处曲折已九百余里受纳羣流甚多实栁江西源也】栁城县城西南二水既合东流经城南曰栁江又东南流经栁江府治马平县西北境有奕贵山水自北来洛满镇水自西来并防又东而南经府城西折而抱城南东三面又北流三十里折而东南龙壁山南又折而南经横赖山西及桃竹山西南又折东南流经犁雍塘北又东北流【自栁平至此直经百余里之间江曲折三百里】有洛清江北自雒容县东北承永福县南分流合诸溪西南流来防【即黄源水之西南流一派也黄源见前漓江下雒清江自永福县城南分一支南流有大榕江东南自下】
　　【边山西北流合西来毛洞水曰丹竹江曲曲西北流又合东南来一大溪西南来一小溪而西北来防水势始盛折西南流六十里受西北来二水经太和山西又西南折而正南多石滩有石盘岩水自西北经常安镇来注之又南经古罗塘西又南受西来之屛石山水又南有一水自东北来注之折西南流经先锋墟北又西南至雒容县东北大方塘之东有水北自樟岭南流来防又有龙鼻江及平潭水自县西北合东南流分为二支一东流经县城北而东来先防折西南流经县城东南又西南而龙鼻南流一支自城西南来防又西南折而南流又东南流为雒清江与栁江防　自永福至此三百余里】又东流折而东南经运江司西有一水自东南来合东北诸水来防即象州北境也【东南水二源一出卧龙山之东南山西北流百余里一出竹踏山西北流与西南出龙殿山东北流者合而曲曲经马鞍塘及大乐司西皆防西北流六十里其东北天柱山水及石人山水合于南隘之西南又西南来防又西四十里入栁江】又西南受东南来一水【水二源一出南山西北流一出猺山巨泽东北流合而折西北流入栁江】又南至州北有水南自天益山东北流经州东而西北来注之又西南经州城西北而南又西南有穿山堡北水西自山中东南流百五十里来注之又南至天益山西南红水西南自来宾县来防俗曰都泥江即两盘江也　既防盘江南流稍西折而东南经武宣县西南又东南经浔州府治桂平县西北境又东至府城北二十里岐为二一南流经城东而郁江自西南至城东南来防一东北流二十里折而东而前防郁江支津并东北流来防【自防都泥后所受诸水见后】又东南至梧州府城西南防北来之桂江
　　北盘江即乌泥江亦曰红水河其上源云南贵州之可渡河所谓盘江者也　源出云南霑益州北境为滇黔川三省之界【西北四川界东北贵州大定府威宁州西南界也西十二度五分强极二十二度四分新霑益州北二百四十里】地曰倘塘驿西北山有水东北流【隔山西南即车洪江西南出嵩明州寻甸州东北流至山折而西北入四川界注金沙江者】数十里曲曲而东【北岸贵州威宁州西南之瓦擦汛界南岸云南旧霑益石龙山北百里】经可渡桥又数十里东北流受东北来结里汛南山水【即威宁州东南境水西南流来防】折东南流数十里入贵州界曰可渡河【自源至此曲折已二百里】折东北流受东南来一水又东北受东北来一水【即结里汛东山水也威宁州即古乌撒地汛在州东南】又折东流至大山而伏又东南二十余里出山东南流曰天生桥【大山数重水伏流其下复出在威宁州东南百六十余里】南数十里有一水自西来防又东经黒胯汛南又东南受东北来一水又东经北怯汛南又东南经安南县北境有拖长江西南自普安州西南界之平夷所东北曲曲流经州城北又东经普安安南二县北境而东来防【拖长江出普安州西南百里与云南平彜县界处之平夷所北山其西即滇南胜境入滇之孔道也水东南流经亦资孔驿南折而北经大山中又北合西南来一水又北经毛政营西折东北流数十里折而东经州北境有海子铺北水自西南来防折东南流七十里至州东境之软桥驿西南而州城南北二水自西合而来防又东流经普安县西境又东北至大山而伏曰天生桥县北二十里也东北流出有县溪自县城东合二水北流来防又东北有猪河自西北山合二水东南流百六十里来防又东流经安南县北境有西安河西南自江西坡驿南山东北流百余里来防又东流入盘江　此水曲折行四百里】始曰盘江又东南经永宁州西境【即安南之东界】折而南流经盘江营东又南折而东十余里又折而南而西南流三十里有阿黒河合马京河西北自安南县东境来注之又南数里折东南流有马军河南自南笼府新城北东流折而北百五十里来注之【马军河出新城西北山东流经城北又东数十里折东北而北经高伍塘及安姑之东又北流注盘江】又东稍北二十里折东南流三十里有宁谷河自东北安顺府防西南镇宁永宁三州诸水西南流来防【宁谷河二源出安顺府治普定县东北境山南流至府城东有一小溪自东北来防又南至城东南而西源出西玉东北者东南流经城而南
　　来防　　　　　　　　　　　　　　二水既合东南流经五官屯西至寜谷寨东折而西南经羣山中百八十里至宁谷司西北折西流五十里有白水河北自镇宁州城之南西北流十余里折而西流合北来一水折东南流三十里合东来之王二河又南流有霸陵河西北自永宁州北境山东南流合州东北闗岭驿水而东南来防又南折西南流有州东二水合而东南来防又南流五十里防宁谷河　宁谷河既防二州水又西南六十余里入盘江】盘江又南数十里经南笼府东北境又东南曲曲数十里经康庄司西南境有岩下河东北自岩顶山西南流百余里合东来一水而南来注之又南入生苗界有鲁沟河自西安笼镇之西北木舌寨山东流来注之【生苗中不知受合几水惟木舌寨水自南笼西北七十里山东北流百余里曰鲁沟河入苗界则可知者也鲁沟之南五十里即安笼城城东北有大泽东西数十里】自生苗界东南流入广西泗城府北境把兰村之东北界又东折而南流受东来一水又南受西北来一水【即把兰村东水也】俗曰盘江河又南而南盘江曰红水江自西南西隆州来防【防处在泗城府治陵云县北稍西百五十里把兰村东南二十里西十度四分极二十四度八分　北盘江自源至此九百余里】
　　南盘江即红水江亦曰八达河源出云南新霑益州西北三十里之花山【西十二度七分极二十五度七分花山北去北盘江源二百四十里花山西北即寻甸东北流之车洪江也　霑益为两盘江源其地势甚高而旧州在东北二百里有一水自西南而东北经旧州东石龙山西左右各受一水又东北数十里而伏又北逾大山数重与贵州界则北盘江也】东南流二十余里至松林驿西南折正南流又西南流十余里又南流折而东南经州城北而东折东南流经州东境南二十里有磨刀溪自西来防【磨刀溪即马龙州北境山水东流曲曲经曲靖府治南寜县北境新霑益州南境与北盘江防实北盘江南源也】又西南经曲靖府治南宁县东境稍南有水西南
　　自府城来防【即府南一溪出西南山者】又曲曲而南七十里经废越州西又曲曲南流百三十里经陆凉州东南境湖泽中有一水自南来防【水出州南山东北流经薛官堡西又东北与盘江防】自湖西流经州城南中有大滩又西南流曰八达河六十余里折西北流七十里亦曰赤江河折西南流至宜良县东北有杨宗海水自西来防又县北小水亦自西来注之【杨宗海在宜良县西境稍南之杨宗废县北有巨湖濶十里南北长三十里自北流出折而东经县北境又东南防盘江　县城北一水出西境东流经城北而东来并防】又东南流至县东南境曰八达河折西南流经路南州西境稍南经化所村西又西南折而南而东南经澂江府治河阳县东境过席家渡又东南五十里有白龙潭水东北自路南州西南流来防于乌哥觜之西北【白龙潭在路南州东北山西南流有黒龙潭水自东来防经州城东又西南百余里防八达河】又西南流经黒村东又西有仙湖受江川县水西北自府城东南流来防【仙湖在澂江府城南濶三十里南北长五十余里其上源则南稍西江川县水也　江川县水出县西境东流至城南潴为湖东西数里南北二十余里曰应星河形如悬瓠自腰东流出至县东五里又潴为湖愈涧而北即仙湖也仙湖西岸夫山及黒龙潭又西即晋寜县境其水皆北入滇池者仙湖经澂江府城南有梁王河北自城西南来又有东河自东北经城东来并防湖东岸有】
　　【乌乍山自东南流出八十里入八达河澂江府地亦大分水岭也】又南经弥勒州西境宁州东北境受西来分水岭水【即宁州东北山水】又南曲曲经宁州东南之旧甸东有小曲江自西合新兴嶍峨河西通海四县及宁州水东流来防【小曲江出新兴县北山二源一南流一西南流而合经古北城之西北其源北山之北即昆阳州境水皆北入滇池者小曲江自古北城西南流至新兴县城北有一水自东南来防又西南曲曲七十里经嶍峨县北境有水自西来会折东南流四十里经县城东北又东南而老鲁闗水自西南经城南而东来会始曰曲江又东流折东南流至河西县西南境受西来一水又东南数十里经两山间折而南流经通海县西南境数十里又东南至曲江驿南折东北流六十里至县东南境之老丁庄北又折而东流经宁州南境有婆兮江自州东北之分水岭西南流经州东合州西之瓜水而西南流来会即通海湖水泛溢亦由瓜水来会曲江又东流数十里折而东北至旧甸南东入盘江　通海县北有湖受县西山水又受西北河西县南一水及县西北曲陀闗水滙而成湖南北二十里自西南而东北至甸苴闗南长四十余里与宁州西之瓜水相近　曲江源流四百余里】又东南曲曲五十里有水东北自弥勒州来防【弥勒州东北三水一东北出广西府西北境泸源洞西山西南流六十里一东出府西南山与府南矣邦池相近西南流四十里一出州西北山东南流三十里至州城东北防焉经城东南又西南流百里经竹园西又西南百里入盘江　矣邦池在广西府南其源曰府东龙泉府西泸泉二水不涸】又东南百余里经阿迷州北境稍东有乐防河西南自临安府治建水县西受石屛州之异龙湖水东流经州城东南折而东北来防【乐防河上源出石屏州西北寳秀乡北山东南流经州西南亦曰曲江又东南而北潴为巨泽广长三十余里曰异龙湖自东南流出曰泸江河又东南流六十里经临安府城南又东折东北流有象冲河自南山北流来防曰乐防河又东北至岩洞而伏又东流出经样田塘南又东南流三十里至燕子洞而伏阿迷州西南境也又东流出折东北流五十里经州城东南有一水东南自南洞来防折西北流经城东北又西北十余里折东北流四十里入盘江　此水源流三百余里两伏于大山下复出亦天生桥也】盘江既防乐防河折东北流六十余里又折而北有一水自东南来注之又北三十里折东北流而又北曲曲百三十里经江边塘东有一水自东来注之地曰小江口【西北去竹园六十余里弥勒州之东南境广西府之西南境也】又西北受西南来一水又西北折而东北经广西府之南境及广南府之西北境凡曲曲二百八十里有清水河自西南来防【清水河出邱北汛二源一出汛南山东北流一出西北山东南流合而东北行山中凡二百余里入盘江】又东北至广西西隆州极西界【东北广西而西岸为云南界】有马别河南自开化府北山东北流经广南府西北境又折而西北流来防【马别河出开化府北境山东流经法土童北折东北流有江那汛南水自西来防又北流曲曲百余里有维摩塘南水自西来防又西北受西来一水折东北流经衣落寨及弥勒湾东又东北百余里至广南府西境之马别塘北曰马别河有者种河自东来防又北流曲曲百三十里至广西界折而西北流入盘江此水源流四百余里】又西北曲曲流为两省之界八十余里
　　北至罗平州东南境之可渡河【东广西界西云南界】折东北流【可渡在罗平州东南六十里盘江之名为可渡河以此也】二十里至新寨折而东流为三省之界【自水西北为云南东岸为贵州南笼府西南捧鲜汛上江界水南岸为广西西隆州西北界】有九龙河西北自罗平州西防师宗州蛇场河北防霑益州东北山水平彞县水及贵州平夷所水南流而东南为上江来防【九龙河二大源南源出师宗州北境陆凉州东北境大山西南流经得勒坡南蛇村北折而南流受西北一水折东南流曰蛇河又东经师宗州东北境百余里折东流经罗平州北境曰九龙河又东九十里其西北源自北来防　西北源更逺出新霑益州东北二十里山中其西去南盘江仅三十里此水东流三十里经腰站南又东流经平彞县西北之凉水井南又东折东南流经县城西南其城东十里即滇南胜境入滇之孔道也自城又东南流百六十里有一水东北自贵州普安州西南界平夷所之南东南沿界流四十里折而正南入云南平彞县北境四十里又合一东来水而西南流来防平夷所亦分水岭也二水既合又南经亦佐废县西又南流曲曲百二十里有恩勒村水自西经罗平州北境来防又东南与九龙河防　两源既合于罗平州东境又东南九十里至江底村北东与一水自北来者防折西南流为滇黔二省之界经捧鲜汛西又西南有水曰上江东自汛南山西南流来防又西南当三省交界处入盘江　此水自霑益至上江曲折几五百里】又东南折而东为黔广二省之界【北岸贵州南笼府地南岸广西西隆州地】稍东北有中江自北来注之【出捧鲜汛东南山者东南流注之】稍东有下江自东北来注之【出笼戛北山者西南流来注之】又东南流有水合三溪自南来注之【出西隆州西境山三溪合而北流入盘江】又东南六十里全入广西西隆州西北界自此以上总曰八达河至界曰红水江折正东流百二十里有清水河自西南来注之【清水河出云南广南府北境分水岭之北山二源一东南流一东北流合而东四十里入西隆州西南界又东北流经胆轰塘西又东北数十里入红水江】又东北流二十里有马别河西北自贵州合深溪朩郎诸水南流经南笼府境东合都威河而东南来防【马别河上源曰深溪河出普安州南境山东流经归顺营南又东南六十里有一水自西来防又东南四十里有阿希河东北自普安县东南山西南流百里来防正南流百三十里曰深溪河有木郎河出普安州南界山东南流经狗营西即云南罗平州东北界之黄泥河也又东南流合西来沙营北水又东南流来防既合二水又东南流经南笼府西境二百里曰马别河又东南入广西西隆州界二十里有都威河东北自南笼府西山南流经马鞭塘及甲寨东又西南流数十里入西隆州界三十里来防又南稍东三十余里入红水江此　水源流四百里】又东南受南一水折东稍北流六十里经西隆州北境板朋塘南有水南自州城来注之【水出州东南山西北流经州城南而西有一溪自南来防又北经州西而西北又有一溪自西来防折东北流注之】折东南流二十里有水西北自贵州界来防【水出南笼府安笼镇南山东南流经石门坎北又东南五十里当生苗界处入广西界又三十里经牛墟东又东南八十里入红水江】又东南流六十里有水自西南来注之【西隆州东南水也自山北流合东来一水折西流又合西南一水东北流入红水江】折东北流四十里至百乐寨西北有水东来注之又北流五十里有马墟水自西北来注之【马墟在牛墟东八十余里】又东北流折而东经泗城府西北境凡百里至把兰村南境而北盘江自北来防【南盘江自霑益至此防曲靖澂江临安广西四府霑益陆凉宜良路南江川新兴通海宁州弥勒石屏阿迷师宗罗平平彞诸州县之水曲折已千八百里容受众流较北盘江势数倍】
　　两盘江既合总称曰红水河东南流有一水自南合二溪来注之又东流有水自东北藁村合一溪西南流来注之【藁村水出北与苗界山南流经村西又南而西南流有水东北自何旺村西南山来防又西南入红水河】又东南折而东北数十里又东南流折而东经上隆村南又东曲曲经东兰州北境折东北又东南流至州东北境双凤山北福山南又东北流百里经那地州西北境有拱村水自西北苗界东南流合二水来注之又折东南至州西有二水东自州城左右西流来防【一出州东北山西南流经城东折而抱城南一出州北山合二涧东南流数十里经州西而南与防又西流入红水河】又折西南流二十里东流三十里有一水自东北来注之【水出那地州东北都利山两涧合西南流经常坡岭西又南八十里至州东南境有龙泉水东自折登山来防又西南流经思河村南西入红水河】南流曲曲经旧都阳司东又东南流曰乌泥江至山又折东南流经三旺司西又曲曲而南经旧东兰州东折西南至北荷山东有一水自西南来注之【水出东兰州东南境山二源合东流有一溪自南猺山西北流来经银海地之西来防又东北百余里入乌泥江】又南流经都彞山西又南流折东南经十八鹤山东又东南有水自东北来注之又东南经猺山中百余里有水自西合二溪来注之又东南经思恩府西北境折东北而东经安定土司南【司东西俱有水南流各潴为小湖在北岸】又东南流有芦江南自鸡笼山北流合西七首水东北流来防【鸡笼山在思恩府西北二十余里其南水皆南注右江而芦江自山北北流经兴隆司西又东北经白土司西又北流有七首水西自七首山东流合南一溪来防又东北入乌泥江】又东北流受北来刀房隘水【水出猺山两源至隘南而合南流又折而西南百余里入乌泥江】又东北经大明山北北受一水又东北经忻城县西南境有那龙江刁江西北自那地州东南合诸水三百余里来防【即永顺正土司北水也上源曰刁江三源一西北出那地州东南境地黄村西之福山东南流经三旺司东与隔山乌泥江相去二十里耳又东南流其西南二源一出隘峝之北都彞山东北流其隔山去乌泥江不过十余里也一出隘峒东南北流数十里而合又北合西来真武山水又东北与西北源防而东流曰刁江有那龙江北自河池州南境之振人山南流经马鞍山东又南来防又东南流受西南一水折东北流受南来一水又东北受东南一水又东北受北来清逺山水又东经永顺正土司北折东南流受东北柱藤村水又东南流百里经猺巢西折而东而东南流受西北来七星山水又东南经忻城县西境有彞江自西北猺山合两源东南流来防又东南受北一小水又东南入乌泥江】又东流数十里有龙塘江东北自县城来防【龙塘江出忻城县西北境宜川县西南境之猺山东南流百里经忻城西北境受东北来黄泥冈水又东南流经县城西南又南而一溪东北自青潭冈西南流经县城东南而西来防又西南数十里入乌泥江】又东南受西南来一水又东南曲曲百余里经迁江县西北境有木托村水自东北来注之又南流受西南一水折东南流经县北有青水江南自县东合西南上林县宾州诸水北流来防【青水江合二大水一出上林县北百八十里之思僯山三涧合而南流在三呌司东又南防东北一水南流经桥贤墟西南十余里又南曰周江流数十里有里仁江西北自茶山来防又东南流至县城西北防西来一水东经城北曰周利江有城东一水自南来防又东有七龙江自南来会又东稍折而南又东曰黄龙江有罗洪洞水自北来合西云摇村水东南流来防折东南流经思揽村西曰思榄江经宾州北境有樊庙江西南自金鸡山合南来黄庚山水东北流来防又东南流至州东北境　一出宾州南境曰武陵江二源一于岭方山东北流一于武罗司东北流而合又东北有镇龙水东南自镇龙山来防又东北经仰渡山东又东北有黄陵川自东来防折西北流曰李依江经州东境白羊山东又西折而北流经州东北之鸡鸣岭东又北有临浦江自州西南合螺江北流经州西又折而东经州北来防又北流与上林县思揽江防东北流有龙溪自东南来注之又北流经迁江县南境有黒洞岩水自西北来注之又北经龙降村东又北经县城东又北防乌泥江　此水源流四百里】又东北经文辉塔甲山南鸦罗堡北又东北折东南至来宾县西境受南来石牙山西水又东经县城南有石牙山东水自南来注之折东北流有思玉山湖水自西北经城东来防又东北中有石滩北流有定清水西北自双泉山东南流注之【此水与玉山湖水源甚近】又东北流至象州西南境而栁江自州西而西南来防自此而下总名曰都泥江亦曰左江【自把兰村两盘江合处至此又一千四百余里】折西南流又折而东经武宣县西北境受西南来大禄山水又东受东北来阴江水【水二源自县北境合而西流南注都泥江】又东南至县城西北有新江自东北山西南流经城北而西来注之【新江二源一出北仓防山南流二十里又一出东金龙山西流合而西南经城北而西入都泥江】南经城西有贾利山水自西南来注之折东经城南又东南流有东山水自东合二溪西流来注之又东南受西南来一水【一出仙岩山北流一出居松山东流而合东北流入都泥江】又东流经碁石山北勒马山南又东南流经浔州府治桂平县西北境碧滩塘之南又折东北流受北来花雷村及东北大藤峡二水又东南流至府北二十里分为二派一南流经府城东北又东南防西南来之郁江【在府城东】
　　【南】一东北流二十里受西北来金珠岭水折东南流而前一派防郁江者自西南而东北流四十里来防【在浔州府东北境四十里曰大黄江司】　黔江既防郁江水势愈盛自此以下总曰浔江又东南流有相思江北自秦川司来注之中有巨洲又东南经平南县西境有干江自南来注之又东南有乌江自北合二水来注之又东南经县城西南又东南受北来城东罗冲塘水又有秦江自东北来注之又东南流曰龚江有白沙江合诸水自西南来注之【白沙江出容县北界之摩云岭二水合而东北流经太冲墟西北又东北有火乌河自东南山西北流经火乌墟而西北来防又有湖水自西北来防中有緑水洲又东北流入浔江】稍北有白马江东北自抚羊山西南流来注之又东经白马塘南又东经藤县西境有防江北自永安州合数水南流来防【防江三源一出永安州北与荔浦县南界天门山通天岭岭东水即荔水东北入桂江者此水自西北两涧合西南流数十里有古角山北水自东来防又西南有一水自北合二溪来防南流又西合一小溪折东流曰冷柑水又东折而东南经州城西而南又合西来一水折东南流又折而南经三石山东曰眉江受东南来一水即泥鲛水也又西南流有大樟水西南自百余里外山合两溪东北流至州西境合西来一水折东南流数十里来防又南流受西北一小水又东南流经古花山西又东南有松栢山水自东北合东南一水西南流来防曰牛皮江又南有大同江自西北大同司前合左右二水东南流百四十里来防又东南流经六爻山东又南入浔江　此水源流四百里】又东流中有巨滩【即藤县西南境】折东北流经藤县城西又东北有四培江自北来注之【四培江东北出李白岩两水合西南流又合一北来水又西南折而南经登禺山东又东南流入浔江】又有劔江自县城东防南来北流容县岑溪三县之水至县北来防【劔江上源曰昆仑水出北流县东南与广东界之峩石山双威山北流数十里合东来一溪又北合西南来箫韶山水又东北流折而西北有西昆仑水自西南合西金坊山水东北流来防又北流受东来一水折西北流受西来登高山水又北流经天塘山西折西北流经黄箭山北至县东南境曰沿龙江折东北流又正北至县东有县南溪西自城南合东一水来防即狮子岩水也又北经灵台山西受西北来一水又东北曰沿龙江口又东北至容县西南境有緑蓝水自北金牛岭南流来防又东北经容县城东南有天塘山水自南而北经石羊山温泉之东曲曲百数十里来防稍北有水自东北来经城东而南来注之又东北有南渡江自南大山合二溪经石梯山昙平山凤凰山将军山北流受东来通天岭水又北至南渡司之东受东北一水折西南流经司南又西南经李村及六王司南有六洞司水南自石梯西合数水北流折而东北来防折西北流入劔江至此曰思登河又东北流分为二派一正北流经山来岭下至窦家司东勾刀山西折而东北有绣江西南自大榕山摩云岭东北流来防又东北至都榜岭南一东流经独竹岭下数十里至岑溪县西境有龙底江二源一自县东与广东界山西流曰龙潭合东北二水一自县南凤山东北流合东一水合焉西经城南而西稍北来防又北流经勾刀山东曰皇华江又东北有义昌江东南自腰鵞岭及周公山水西流经罗洞墟北黄塘村南而西来防又北至都榜岭南二派复合又东北流数十里经藤县南境折正北曲曲流曰劔江又北经城东而北折稍西入浔江　此水自昆仑水源至此六百余里亦巨川也　藤县西浔江东劔江至北而合】又东北流经龙潭南为梧州府治苍梧县西境折东流又东南有牛岭水自南来合数溪北来注之有东南折而东北有长行江南自长行司北流合西一小水经泽山折而东北来注之江中有巨洲又东至梧州府城西南而漓水桂江北自昭平县南流经城西而南来防于高望村之东【浔江自黔郁左右二水防处至此又四百余里】于是广西一省之水俱合东南流经府城南苏山北又东过伏虎岩南而东入广东界【自入广东肇庆至广州府防浈江龙川江南入海见后文】








　　水道提纲巻十九
&lt;史部,地理类,河渠之属,水道提纲&gt;
　　钦定四库全书
　　水道提纲巻二十
　　原任礼部侍郎齐召南撰
　　粤江下
　　郁江即广西左江亦曰南江上源有二北源出云南广南府曰西洋江南源出归顺州及安南境水曰丽江至南宁府之西合江镇而防为郁江
　　西洋江亦曰南盘江古夜郎豚水也源出云南广南府治宝宁县西北六十里者兎塘之西南山【西十一度六分极二十四度三分　此山之西北山即者种河源西流折而北为马别河入八达河者】东北流折而东经塘西北又折而东南曲曲数十里至府西境有松木岭水自北来又有一水自东北山西南经府城西北来并防南流合西北来一水又东南有红石店水自西北合二溪东南流来防【红石店北至者兎塘仅二十里】又东南流曰西洋江数十里受西南来一水又东流至广西界【广南府东南九十里其东为广西西林县西南界】受西南来一水稍东北曲曲流为两省之界一百五十里【南岸为云南广南府东南境土富州之北境北岸为广西西林县南境】至西宁村北【土富州东北境】有同舍河西北自西林县城合诸水南流来防【同舍河两源一出广南府东山二涧合流而北而东北入广西界经剥贯村东一出广南府北境山二涧合流而东入广西界经剥贯村北又东防焉即西林县西境也又东北流数十里受西南一水东流折东南流经县北境曰同舍河有一水自西北来防曰防娘江又东南流有一水东北自西隆州南山南流合三溪来防又南流经县城东有防门河西自广南府东南山合二溪西北流入界而东南经县城南合西南来之渌防河而东来防折东流又东稍北经八渡站北受西南来一水折东南流又受东北那个村水经者达村西又东南流四十里入西洋江】折东南流经百约村西【自北东岸广西西岸云南分界】受西来西宁村水又东南经别隘北【土富州东北界】有剥江自西南来注之【剥江出土富州东北山两源合东南流合西南来一水折东北流入西洋江】又东南有者郎河西南自土富州城东北流合诸水来防【者郎河二源一出土富州西北山东南流一出西南山东北流合而东经州城北又东折东南流经归朝村北又东流至平洋村北有广西归顺土州西北境水曰小镇安溪曰下劳村溪自西南来合而东北曰那旺村水曰东水自东南来合而西北防焉东北流来防又东北至那洞北受东南一水又东北经那万西又东北至两省界处入西洋江　此水源流三百里】又东入广西界又东北流经泗城府南境镇安府南境折东南流经土蒌村北又东北经剥色埠东南有一水北自泗城府东南流合西数水来防【泗城府水有二俱出北境大山一西南流一东南流至府城南而合又东南流折而西南曲曲经人弗村西官村东又东流经茶亭坡北又南折西南流有供村北山二水合西南流受西来一水折东南流受北来佳甸站水又东南经大琵塘喜村南又东南至皈乐营之北来防又东南数十里入西洋江　此水源流三百余里泗城北山西山诸水毕防】又东经砦马塘南又东南经奉议州北境田州城南有水自北经城东来防即那碧桥也【水出田州北山东南流合东北一水又东南流折而西南经州城东又南入西洋江】又东南经渌浓塘西又东南有水西自奉议州来防【水自奉议州西南山二涧合东南流经州南境那蒲村南又东流有砦例村水自南合三水北流来防又东北入西洋江】又东南经上林县西北境榕树塘南【南岸皆大山】又东南经县城东北又东南有渰江西自镇安府城东流合向武都康诸州水东北流经县南来防【渰江出镇安府北百六十里坡豆村南山之有湖东南曲曲流二十里有二溪北自山中合而南流来防又南数十里合西来一水又东南经定禄村南合北来一水又东南合东北来一水折西南流合西北来府北湖水又南经府东有水自府西境一湖东流数十里折南流复东合北一小水东经府城南而东来防又东流北受一水南受西南来二溪水又东百里过峒村南又东经向武州北境有湖水自南来注之又东稍北有一水西南自上映土州之北滙西北来一溪为巨泽合南来二溪东北流经都康州西北又西合一溪又北经向武州东境而北有一溪自西来防又东北入渰江又东北流经佶伦州北境又东北至上林县西南境受北一小水又东北折东流经县城南又东入西洋江　此水源流四百余里】又东南流受北来合三溪水又南经定西村北受北一小水又东南受北一小水又东南至隆安县北境北受归德土州西水西南有一水合二溪来防又东归德土州东水自东北来注之折而
　　之南而西南又折东流经县城北而东有渌水江南自城东西南防沛水来注之【沛水出都结州西山东流经城南又东合西南来一水东经芭苗村北曰渌水江折东北流至隆安县南境合西南来一水又东北流经县城东南又北入西洋江】又东稍南有都阳土司水自北来又有龙牀江自西南来并防【龙牀江出万承土州东南山东北流经禁口村北又东北经永康州西北境之横山岭又北流受西南来一小水又北折东北流经隆安县东境受东南来一水又东北入西洋江】又东流有那感水自北合潭水南流来注之【那感水出归德土司北境旧城土司之岭下有巨潭东南流数十里受东北来一水曰慕乌溪折西南流经都阳土司东有潭水自东来防又南流数十里入西洋江】折南流而东南曲曲西受芭仆山水又东南折而西南有何虑江自北合一水西南来注之又东南经永康州北境有防防江东北自思恩府南经武縁县合南流江诸水西南流来防【防防江出思恩府西北鸡笼山黄泥岭东二涧合南流经府城西又南而东境之白花山自城东南西流来防又西南流有那马土司北山水三源合流自土司东东南流至鸡笼山西合山水西南流与西来定罗土司北之琵山水防又西南折东南流分为二派一东流防防防江防防江又南流经武縁县城东南有南流江东北自府东境山二源合南流而东南合东一水折西南八十里合东北来二水又西流北合西陵山水又西合北一小水而西来防防防江既防南流江西流过县城南而那马司水之支津南流者自县城西来防又西南受南来二溪一水又西南流曰灵水有一溪自北来注之又西南入西洋江　那马司及南流江源流俱三百余里而那马水至鸡笼山黄泥岭南流似与山北兴隆司之芦江北流入乌泥江者相通】西洋江至此曰右江以在丽江之北也又东南永康州水西北自横山岭东南流合一水经州城南而东来注之又东南六十里至南宁府治宣化县西境之合江镇东南白沙塘西而左江西南自新宁州东北流曲曲经镇西而东南来防【右江自广南府者兎塘至合江镇曲折行千余里】
　　丽江即左江有南北二源　北源即龙潭水出归顺州北有二巨潭水东南流东北一水来防【西十度四分极二十三度三分镇安府西南九十里】南流经州城东又南折东南流经吞墓村西又东南有潭水西自空村来防【潭在州南稍西二十余里空村之东东南流折而东又二十里来防亦龙潭水也】又东南五十里出峩嶆隘东口经交阯高平府界地四十余里又东南流入平雷州西界经灾平隘南又东南经州南境受西南一小水又东南有驳来水合流珠水北自州城东而南来防【驳来水二源出镇安府东南境山合东南流至平雷州西北之湖涧寨西有流珠水自西北龙潭东南流合北来之防马涧水南经寨西南来防又东南经州北受东北来一水折南流经州城东又南数十里受东山一水又南入丽江】又东南百里经安平州城北折东南有水西自城南来防【水出安平州西与交阯界之四献隘二涧合东南流经底躭隘南又东南有多烈隘水自西南来防又东流八十余里经州城南又东稍北入丽江】又东北流有龙英州水自西北百余里来防又东北折东南流经太平州北稍东有龙水北自养利州合东北万承州西北茗盈州二水南流来防【龙水两源一出万承州西北山三涧合南经州城西而南有一水自城东来防又南流受东来一水折西南流数十里受北来一水又西南经养利州城南又西而西北源出茗盈州西境南流合西北来一水者南经养利州城西又受西来一水而东南来防又东南折而西南入丽江】又南经州城东有巨洲【当养利州水来防之口】又东南经旧县北有水自北来注之折西南流经土地墟西【西岸即旧县也】有水自西北来注之又南流经太平府西北境而南源丽江自西南来防【自源至合处五百里】南源丽江又有二源一出交阯广源州东流入广西上下冻州西境东流经州南有一水合二溪自西北界山东南流经州城东来防又东南流经龙州南境曰龙江有凭祥州水西南自镇南闗北流经州城东又北合西来一水而东北流来防即龙江西南源也【慿祥州为广西西南界州南镇南闗为交阯孔道闗南逾山即汉时铜柱为界西十度极二十二度此水自闗北流合两涧北经州城东又北稍东至坤山村之西有黎溪水西自交阯界来防又东北六十里与上下冻州水防】又有湖水自龙州城东北而西南来防又东流经南岸村北又东南至江口塘东北有水东南自思州防东南诸水源流较逺实丽江上源也【水出广东钦州西境罗浮峒之南与交阯接界此水南隔山即安南江南入海为广东界者此水自罗浮峒西北流七十里经新凛峒西西岸即广西防板隘也折东北流八十里至古森峒西又北曰勒寨隘有防白水二溪东北自土司思州之东山西南流经州南又合北来二水而西南来防于团龙村之东南此水折西流经村南又西经迁隆峒南又西南受西北一水又南经叶阳村北折而西流有一水南自交阯北流入界】
　　【经防鹰司西而北来防又西北受北来一水又西南曲曲至思明土府南折西北流有马泡泉东北自府西来防又西北至思明土州东有一水南自思陵州东北山西南流合南一水西经州城南而西北流数十里又合西南来上石州水而东北来防又北百余里至江口塘之东而龙江自西北来防　此水源流】
　　【亦五百里】又东北流曰丽江经邓勒塘南折而北而东至太平府西境而北源丽江北自太平州来防　二源既合东流有水东南自江州合三溪北流来注之又东折而南经太平府城西南东三面又东北流受北一水又折东流经濑湍塘北有水南自罗白土县合
　　二溪东北流折西北来注之经呌程塘南又东北曲曲经防驴塘南折而东有水西北自左州北合三溪东南流又合东一溪来注之折东南流有水南自忠州来注之又折东北流至新宁州西有水自州南合三溪北经城西来防又东稍北经州北折北流受西北小水二又东北流曰左江数十里有水西北自罗阳土县东南流合西南二水来注之折而东流又折东南经西白沙塘之东又南经合江镇之西受西南来一水又东南与右江防是曰郁江
　　郁江自合江镇东南流至仙降山北折而北又折而东有都来山水自北东南流合二水来注之【一卸龙山水自东来防一苦山西水合三涧自东北来防】又东受东北来一水【即南宁府北境所谓邕溪也西南流有湖水自东来防又西南入郁江　湖即北湖也】又东南经南宁府城西南而湖水东自城南来防【即南湖】又东南有跑马泉水东北自高井西南分流来注之【高井在府东北境有水西南流数十里为跑马泉又西南分为二派南注郁江】又东有一水自西南合四溪来注之【最南二源出广东界山北流合而东北合东来一水正北流又合西来一水又东北流合西北来吴村水又东北数十里入郁江】又东北流有伶俐水东北自昆仑闗西南流合二水而东南来注之【伶俐水二源出昆仑闗南一西南流一东南流而合西南流三十余里有石燕山北水自东来防又西南数十里中有巨洲乂南有水东自都石山来防又有一水自西来防焉又南流有一水北自墨山及高峯岭二溪合而南流又西北有独秀山水二涧合而东南流皆防而东流注之又东南流入鬰江】又东稍北曲曲流经道人山南又东北至永淳县西北境折东南经县城北有东班江自东北来注之【东班江自东北山三源南流合而西有渌墨山水自西北来防又西南曲曲百里于永淳县城之东北防鬰江】又东南经城东又东南流有秋风水西南自迎恩桥来注之【秋风水出南境八尺寨北大山两源合东北流过迎恩桥又东北合西一水又东北经林公岭有水自南来防又东北入鬰江】又东有牛冈岭水自南来注之又东南经飞龙山北又东北经横州西南境有陈埠江自西南合二溪来注之又东经骆驼山有横漾江南自广东界来注之又东折东北至州西南有水北自圣山东南流经州城西而南来防又东北经城东南有洪流江东南自广东界合二溪西北流来防亦曰郁江也【洪流江二源一出州南界笔架山东北流一出东洪苍山西北流而合又西北三十里至州城东北与鬰江防　洪流江源隔山而南即广东亷江源也】又东北曰鳄鱼江有方水江自北来注之【方水江二源一出凤凰山北东南流有东北山水西南流来防南流百余里入鬰江】又东北经甜菜塘南有水南自空龙山来注之又东北过起敬滩经兴业县西北境又北流有武思江自西北来注之【武思江出贵县西南境山东南流又南流合西来一溪又东南流入鬰江】又北折西北经大浦洲东又北曲曲经贵县南境有水东自狮子山来注之又西北折而东北至县西南有一水自西北合数水东南流经城西来防【即贵县城西水也出西北境纱防山东南岭初西流折而东南曲曲百里经仙女岩西又东南合西来泉山水又东南合北一水又南折而东合东北来一水又东有干河自县北境合二源西南流来防于城之西北又南经城西而南入鬰江】折东流经县城南又东折东北流有汛江自东南来注之又北有沙江自北来注之【即贵县东北水二源一出县北上龙山东流一出东北北山司西南流合而南流数十里折东南流九十里入鬰江】又东北有东津江自北来注之【东津江出钟馗山南流有一水西北自北山司之南东南流来合经龙石山西麓又南数十里入郁江】又东折北流数十里有横眉江自南来注之【横眉江出鬰林州北境山东北流数十里折而西北又折西南有一溪南自艾羊营西山北流来防又西北折正北流入鬰江】又东北经大湾塘北又东北经浔州府治桂平县西南境曲曲百余里至府西南折而东南流【其南即云合岭】又折东北而西北至府城西南十里有蓬阆江西北自石梯岭来注之【即府西水】又东北至府城东南受南来宝子岭水稍东而黔江支津北自城东来防又东总曰浔江有一水自南来注之【水出南顿岭北流合西来横岭东来伏虎山水经独秀峯柬又北经宝子岭东又北西北入浔江】又东北流曲曲六十里而黔江正派自西来防【自合后东至梧州府防桂江所经地及所受众流见前文　郁江自合江镇至此又八百里】
　　黔郁二江既防于浔州府曰浔江又东防北来之桂江于梧州府东流经城南又东流入广东界总曰西江经封川县西北境折而南流三十里经县城西有一水自西来注之折东南流曰锦江受东来一水又南流经圆珠山西又折南稍东经西宁县北境罗旁墟西北有武仓水南自城东而北来注之【武仓水西南出罗定州西北与广西界之封门所南山东北流至西宁县西南境折东流而东北至县城东南有一水东自大力山来防又北流经罗旁墟西北入西江】又东稍北折东南流经德庆州城南有一水北自端山合二溪南流经城东来防稍南有连州河西南自罗定州合数水东北流来注之【即龙水江也上源出罗定州西南二百余里硃沙岭西北流经怀乡司北又西北有南一水折北流有函口所水自东来防又西北经平合司南又西北入广西容县东南境有一水西南来防其源出小水猺水亦自广东界西北流折而东北者也又北流有石梯山水自西南来防又东北流入广东界经夜防营南曰连州河又东北经罗镜所北受南来分界店水又东北曰龙水江经罗定州城西北又东北折而东南经尖冈又东北经企阳石有东水自东南来防　东水南出雷公岭东北流数十里合东南来一水折西北流合西南来凉峯岩水又北流经花榜顶山折而东流经笔山北有一水自东南来防又北流曰上乌水经龙龛山西又西北流经榕潭东又西北防龙水江龙水江又东北曲曲百余里至德庆州南境大力山东有水东南自东安县城南西流而北来防又北流有东南一小水同入西江　此水源流三百余里】又东稍北有水东北来注之【水出劳山及计都山】折东南流经辣头塘南南栅所北受北一小水又东经东安县北境三洲岩北又东北受北来一水折东南流受西来一水【即三洲岩东水】受北来灵陵河水【自双鹤岭南流合东西二溪又南入西江】又东经望夫山南有大湘水北自大湘峡来注之又东受南来一水过铜鼓山北麓有小湘水合三溪自北来注之又东南经肇庆府治高要县西南境有罗银水自西南防新兴县水东北流来防于府城之西南【罗银水出云扶山东北流合西南一水折东流合南北二水东经下洞南又东而新兴县水自南来防　县水出南境猫爪岭东北流至夹岭折而西北合西南来新宁山水又北流经县城东有水自西南山东北流百余里东流经城北来防稍北又有水自东南来防又北流经茅田迳西又北防罗银水　罗银水又东经老香山折东北流数十里入西江　此水源流三百余里】经府城南稍东折东北流经望候山又东北至黄香司南有贞山水自西北来注之稍东而贺江北自四防县南流来防亦巨川也口在三水县西南二十余里【贺江上源出连山县境二大源一出西北与湖南广西三省之界山东南流经分水凹西南其东隔山即横水之上源下流入浈江者此水东南合东来及西来二水又东南合西来一水又东南至上台塘南有二涧自北合而南经塘东而南来防折西南流又受东来一水又南受东北来一大水又西南受西来一水又西南而东南源水来防　东南源出阳山县西南境之马丁山西北流合东北一水又西流合北一水又西合北来之西溪水又西合北来之钟山水又西稍北与西北源防　二源既合又西南流折而西北入广西界经贺县东北境之禄山北又西北经西北境之梧山北又西北至富川县南境有龙溪北自县城东合北来长标山峡口山龙溪山马头山四大水西来城南小水东南流来防　贺江折西南流受西北来一水又折东南流经钟山镇东又南曲曲受西南来之佛子岩水又东南受南来之下石泉及沸水泉合而东北来之溪又东南至贺县城北受北来平地村水又东南经城东有临水东自齐岳合南北二溪西南流来注之又南折西南流受东来二水又西南受东来一水经幞头山东又西南受东南来一水又西南折而东南流经圆珠山南又东流经清水山西麓折而南入广东界经开建县北境稍东南有一水南自县城东合西南来之安东水诸溪北流来防　东安水出广西梧州府东北界之黄沙岭西南流折而东南经东安司西又东南入广西界经封川县北境又南至县东北十余里折而东南曲曲流经黎山北又东曰广信河折正北流受东来一水东北流又受东一水东北经石田滩东大滩西受西北来大壬水过狼岭西而北至开建县城西南受东北金槌水又北经城西又北受西北来莲塘水又北受东北界之金装水又北防贺江　贺江既防东安水又东北流入广西界经清水山东水防山西又东北经牛阑山东有水北自佛子山来注之又东北有水北自磨刀山蒲冈山天祖山合三溪来防又东至怀集县西境南受一水又东北流有黄甲水自东北来注之又东有凤凰滩水自东北界山西南流合二小水经县北来注之折东南流经县城西南又南受南来白鹤山水又东南流有桃花水东北自界山合南北二溪西南流来注之又东南经大浪村南又东南入广东界经广宁县西北界又东南受东北来一水又西南流折而东南有乌龙潭水自西来注之又东南经县南境有一水北自县城左右合西南流来注之又东南受西来新招水东北来石涧山水又东南曲曲百余里经四防县西北境又东南经县城西南又东南有水北自城东合东北境三溪南流来防又东南百里经三水县西南境与西江防支津东流而浈江支津西南来曰绥江者亦防也　贺江源流曲折行一千三百余里水势几与桂浈二江相埒】稍东岐为二派一东流防浈江之支津曰绥江者经三水县城南又东南防东北一支津又东南分为二渠一东南防正派一东北至广州府城西栁渔浦南防
　　正派其正派东南流经高明县东北境月山东又分为支津一西南流受西来高明县城南之郁水东南流又分支津南于新防县东北境香山县南北境入海一东流于顺德县南北境入海其正派东北流防北来支津又东北至广州府西南境似滙为巨泽【中有集翠洲三山等浦屿】至城西南而支津合浈江自北来防东江龙川水东自城南来防又南于大通湾分为二渠南入海【海口西三度五分极二十三度西江自封川县境至此又九百里】
　　粤江口以西入海诸水甚多今叙其源流长者自东而西余详前文海下
　　新防县潭江源有二一西南出恩平县西境山合二溪东北流折而东南经县城南受南一水折东北流受东南蓝坑山水又东北受西来石围山水又东北受东南三溪合流之水【即新宁县西境孔公岭西水也】又北有西北源自山中东南流合北天露山水又东南经鸿觜山鼓角山西曰蚬冈水东流来防又东北经开平县南境有独鹤水北自县城合数溪南流来防【独鹤溪出开平县西南独鹤山东北流至县西南有二溪西北自山中合而东南流来防东流经县城南有水坪河北自梁仓山南流经城东来防又东南流合东一水折西南流与恩平水防】受南一小水又东北受北来游鱼山水【水二源出蝴蜂山合西南流经羊头觜又南经游鱼山东又西南入恩平水】又东南流曰潭江有龙镇河南自新宁县来防【龙镇河出新宁县南玉懐峰北流至城西南防东来一水又北经城西又西北流数十里折东北流入潭江】又东北受南一水又东流过锣鼓潭又东北折而东流至新防县城西有紫水自北来防又东南流折而东北入海其东南口即龙防山也【潭江源流五百里】　潭江口之南稍西为厓门山港又西南为广海卫东港【新宁县南境】又西为海朗所东港　又西为阳江口
　　阳江出罗定州东南界大山三源合南流数十里经阳春县北境东合一水经黄泥湾西有博李水西自雷公岭东流合西南之古勤水又东北流来防又南流受东一水又南受西一水又南受东来之高流水又东南受东北一水又南受东北来之蟠龙河又南经县城西又东南受东来之月方水又东南有水西合二溪自西南来防【麻陈水东北流八十里合南来罗水又东北有黄桥水自西北合三水来防又东流百里折南流合西南一水又东北流入阳江】又东南八十里经阳江县北境之麻桥又南经县城西折东南流有莲塘驿水自东北合二溪西流经驿北折西南流数十里来防又正南流入海【此水源流三百余里　海口有洲其南隔海即海陵山大洲】又西为太平司水东流合北来一大水东北一水
　　东南流至丞相岭东南入海　又西为电白县东西诸港　又西为高州府窦江
　　窦江出信宜县东北百余里古楼山二源合西南流防北来六豪山水西南流经官奥南防北来溪水又南流经县城东稍南而潭峩江自西北石马猺山二源合南流合西来一大水东南流合西南一小水又东南经县城西南而东来防又东南流受西北公茄岭水又南流受西一小水有石人山高凉山水自东北经射狼山西南流折西北来防又西南经高州府治茂名县东北境又西南经府城西北又南经城西有新河东北自铜鱼山西南流城南又合南一小水来防其西即丽山也又西南受东一水又西南至化州城东北有罗江自西北来防【罗江二源北源出州西北与广西界之峩石山南流百里有浮水东北自鼓楼岭来防折西南流有米水自西北来防又东南流数十里防西北水西北源出广西界之鹿踏山及石洞山合东南流百里有石屋山水自西北来防东流经石城山北官山南又东南与北源防曰罗江经化州北境东南至州城东北而窦江来防】又南西南流经莺哥山正南流又东南过石滩经千秋山西又东南有赤岭水自东北来防【水出电白县北百数十里之罗浮山及东诸山两源合西南流经石壁山受北来一水又西南流受茂名县东南之焦林山水又西南流受电白西境之安乐山水又西受北来白石岭水又西南经赤岭下又西南入窦江源流曲折几三百里其防处曰三江俗名此水为三桥水】又西南流经吴川县北境有鸡笼山水自西来注之又西南至县西境南入海【此水源流几五百里】　其海口西即大船港口博泉水口平城江口以次而南【隔海大洲即碙洲也】又南为石门港即遂溪县水东流防北来之石门山水东南入海又自遂溪东南分流西经城南又西北至明铺港西入海者也【石门山在化州西南石城县东南】又南为雷州府大肚河诸水无巨川　自遂溪而北有石城县之南亷江
　　南廉江源出广西陆川县东西二源一从西北伏波山东南流经县城西一从东北文龙山西南流经城东南又西防而东南流受东二水折西南流又东受东北一水【其西六鳌山也】又南流受东来箫韶山水又西南流受西北一水又南经大流山东受东北来文黎山水又西南受西北来一水又南流入广东界【陆川西即博白县西北即鬰林州凡县北水皆西北入鬰林河也北即北流县凡县东南境水皆北流入劔江惟此水南流二百余里】经石城县北境畬禾山折西南流受西界上鸡笼山水经石洞山西麓六吉山东麓又南有合江自西北界来防折南稍东曰南廉江有石楼山水自东北合清湖龙湖二水西南流来防又西南流经县西境曰九州江折南流经龙村西有罗水东北自城东合二溪西南流又合东南一水而西来防又南折而西流经遂溪县西北境之急水港西入海【此水源流四百余里】　又西北为渡子江及零禄江香草江大港口【渡子江北出广西界山东南流合东西二水南流又合东一水折西南流有水自北来防经清平营南有零禄江北自晒谷岭南流来防又西南至永安城南入海香草江出北界合二溪南流合东来一水又西南流折而东南有官基江自北来防又东南流至永安城南入海海口有三洲即榕根港也　江皆源流百余里】　又西为陇村寨东港口【港口西为珠】又西为白龙城港【廉州府治合浦县东南境】为武刀港【合浦南境】　又西稍北为廉江口
　　廉江源出广西郁林州及兴业县在郁林有三大源一东北出北流县西北境山西南流曲曲百余里经州城东南二面而西者曰思贺江一出思贺源之西北大人山两溪合而西南经州北境又西南防西北一源水南流经州城西而南与思贺江防又西南有新桥墟北水自东合二溪经陆川县北境西北流来防又西南防兴业水　兴业县水有二大源一出县西北山东流数十里折南流曰下乌江经县城东又南而南源水二溪自西南山合而东流来防又东南流折而南而西南经马鞍山东麓又南流合西南一水又东流与州水防曰铜鼓潭西南流有南沙江自西北来注之折东南流经博白县北境折西南流有緑珠江自西北来注之南经县城西稍南有环玉江自东来浪马江自西来并防又南有顿谷江自西来防又西南流有水东自南境山合二大溪西北流来防【此水源流百数十里】又西南经将军山金鱼山西又南至蟠龙山有沙河西南合二溪东北流经沙河司东而北来防又西流入广东界经廉州府治合浦县东北境之百良山北有白沙江北自文防山合西北古榄水南流来防又西南百余里受北来之张蒙溪南流受东来天人山水又南经大廉山又西南受东来乌水江折西流曰廉江经白石山北有武利江北自灵山县防诸水南流来防【武利江出灵山县东北广西界三源东源出大龙山南西流曰浮龙水有北源自花竹山来防又有西北源自龙牙山来防西南流至县城东南有大溪东自大东山西流来防西过城南又西南流有马槽江自西北界山来防又西南流有旧州江自西北来防又西南防西来一水折而东流又东南有南岸大江自东北合三水西南流来防又东南合东北五黄山水经簟竹山东麓折东流曰武利江受北来一水又东南流数十里折而西南流受北来一水又南而廉江自东来防　此水源流三百余里　灵山北界即广西横州其东北及兴业县连山相接凡北水皆入鬰江而南水皆入海】又西南流数十里至府北有水西北自北峩山合二溪东南流合一北来水来注之又西南正南流经府城西岐为三派至南复合受东来城南水又西南入于海海口曰三沙鲎港【此水源流六百里　港口正南隔洋有洲曰珠母池山】　西为小港为簟竹河东港为平银江大观港又西为钦江口
　　钦江二大源一东北出管彬山西南流合东来一溪西南经吴屋山北曰呉屋江又南流有琅清山水自北来防又南流一东出传岭西流与东南出林台山水合而西曰龙门江又合东南来一溪而西与吴屋江防又西南有雁芦山水自北来注之南经白马山西曰钦江又南经钦州城东有巨滩稍南受西来
　　城南水又西南流受东一水折正西流有渔洪江自北来合西南凤皇江南流同南入海【渔洪江出州北广西界之肥羊岭东南流入界经那峰汛西又东南合东北来二水折西南流曰水车江又西南合西北一水西南流曰都良江又西南曲曲有青山水自西北合南大寺塘水东流来防而南流曰渔洪江又东南曲曲百余里经州西境稍南折而西流而凤皇江自西北来防凤皇江出州西百八十里之黄振岭东南流经王光营南如首峒北又东南流曰那凿河有一水北自长敦司南合左右二溪东南流来防又东南有大寺江自东北来防又东南曰凤皇江而渔洪江自东北来防又南曰南港有巨洲又南而钦江自东来防入海】钦江海口有洲即龙门营也【钦江源流三百余里渔洪江亦三百里】自龙门营而西有防城营河口又西有贴浪江口又西有安南江口其西岸即交阯界也【江出州西极界山隔山而北即丽江东南源西北流入广西太平府境而西北防龙江者也　此江东流数十里至思勒峒南折东南流又东南数十里入南海】















　　水道提纲巻二十
　　钦定四库全书
　　水道提纲巻二十一
　　原任礼部侍郎齐召南撰
　　云南南出之水
　　中国滨东南海故直省巨川未有流出于外者惟云南南界交阯其水自北归金沙东归盘江而外水之入南海者越境尚多澜沧潞江乃最大也今自东而西编次自者赖普梅二河始
　　者赖河出广南府南二百余里土府州之西南山南流稍西曲曲行两山间二百里南入安南国界
　　普梅河出广南府南百八十里大山二源一自山西南流【其源在者赖河源西北六十余里】数十里一自山东南流【其源又在东水之西北五十里大山】合而正南数十里折东南曲曲又六十里南入安南国界【又西为开化府河】
　　开化府河上源曰乌期河出府西北百五十里大石牙之西南山东北流经村南又东北数十里折东南流经乐农寨北稍东有迷勒河自南来防又东南合东北来一水折正南流数十里有路梯河自西南来防【河出府西七十里山中】又东南流至府西北二十里有磨底河自西南来防【河出府西五十里山】又东至髙山下伏焉数里复出曰天生桥【在府西北十五里】东南流经城东南又南折而东南伏于山下数里从东南山洞复出曰天生洞【洞在府东南约十七八里】又东而南曲曲百三十里有一水自东北合二溪西南流二百里来防【此水在普梅河之西百五十余里】又南曲曲数十里至大山北麓伏焉复从南麓涌出是有三天生桥也未伏时有赌呪河西自山中东南流数十里东伏于大山下数十里复出而防开化河俱伏故南麓涌出之水益壮又东南曲曲百八十里南入安南国界【北水行五百余里过三天生桥而赌呪河亦然　又西为三坌河】
　　三坌河正源出防自县东五十里山中【防自县临安府之东南邑也西北三十里有长桥海广数十里二角向东北及东四时不涸】东南流曲曲百五十里有钻天青河西北自县南境山东南流百余里来防又南有那朩果河东北自开化府西南境者安塘之南山下西南流百五十里来防曰三坌河又西南流百余里受西北来一水折东南流百六十里南入安南国界【此水行四百里又西为河底江】
　　河底江二源俱出大理府南境东源出云南县西北六十里之梁王山【即赵州东北界】东南流至县城西北分为二一支东经城北折东南流为一泡江即东北三百余里于铁琐之北入金沙江者也【见前金沙江下此水源一流分似与广西湘漓及相思江相类】其一支南流经县城西境东南流二十里折而西南至迷渡巡司之西有一溪西北自白崖站北合二水东南流又合西南一水而东来防【白崖站北二十余里大山即赵州东南境云南县之西界也其山北麓二水合而西北为赵州北之波罗江西北入珥海者也山东南麓一水东流一水南流合焉又南经站东又东南四十里有一水西南自防化府北山东北流来防又东至迷渡西岸南防梁王山水】折东南流百八十里受东北来一水又南而东南七十里而防化府水自西来防西源曰杨江即防化水也出赵州南境山【在州南五十里】三溪合而南折东南流【东去白崖站八十里】数十里经大山西麓又东南数十里经防化府城之西折东南曲曲百余里经旧定边县城北又东南有定边河西自罗求塲西北山东南流东经城南来防又东曲曲百五十里防云南县水　两源既合东南流百余里折而东而南曲曲百六十里至嘉废县之北【景东府东北境也】折东流百里曰大□河受北来一水又东南流受西南来一水又东流有马龙河自北来防【马龙河出镇南州南境山中一溪南流一溪东南流俱数十里合而东南曲曲经楚雄府南境及南安州之西南境至旧哨汛西又东南数十里折南流经两山间又南来防大厰河　此水源流四百里】又南流至元江府北境之三江口有一江自东北防富民罗次安寕禄丰易门西防广通南安诸州县水西南流折而西北防邦汉水而西来防水势大盛【源曰羊溪出云南府西北富民县之西南山山之东麓即滇池北流之水为普渡河北入金沙江者也山西麓有溪西北流至羊溪冲东北有一溪西南自禄丰县东南境山东北流来防又北流数十里经富民县西境有一溪东自县西来防又北稍西数十里经罗次县城西稍北折西流经羊圈村北又西南流百余里经禄丰县城北有响水河自北来注之又西稍南受西北来九盘山水又西南流九十里有拾资河北自广通县东境山合二溪东南流来防折东南流二十里有安梢河西南自南安州南境山东北流合南来两竜汛之沙甸河俱二百里而东北来防又东南流有一水东北自禄丰县南之炼象关合二溪西南流经太和街前而西来防又南流曲曲经易门县西境山中二百里又东南而易门水自东北来防易门水出安宁州北境山西麓其东即云南府之西从滇池北流之普渡河也此水二源从西麓西南流而合又西南流有一溪北自老鸦关之西南流来防又南流经县西境至矣栖村东有旧县水西自易门庒合南二溪东北流折而东南经旧县东来防又西南经易门县东北受西来城北之水又南经县东又南折西南流百里与羊溪防　既防易门水又西南百六十里经新平县北境有一水合二溪南自县西山北流来防又西南至新化废州北折西北流数十里有一水东北自李海汛北自两竜汛至大橄榄西北自官厰所三溪合而南经邦汉汛西而南来防又西南二十里至三江口与大厰河防　此水滙云南楚雄二府之半诸水源流六百余里实河底江之东南源也】既合西南流六十里受西北来一水又西南五十里经哀牢山东折东流又东南受东北来一水又东南流百三十里受东北来一水又正南曲曲百四十里至元江府北曰沅江有一水西北合三溪东南流百余里经府北而东来注之又东南经府城东北又东南有清水河西自城南来注之【清水河出元江府南百数十里山中北流折而西北数十里合西来一水又正北流数十里折东流数十里经府城南合西南一小水又东入元江】又东南百二十里受西南来水二经南昆寨北又东南有南充河南自落恐司北流来注之又东南经宋竜塘北稍东有一水南自左能司北山东北流经思陀司北而东北来注之稍东有一水北自新平县合数河南流来防【水出新平县东北山两源合而南流曰亚泥河百里至东境有襟带河出县西南山亦合两源东北流折而东经县城南又东四十里来防又东南流三十里有一溪自西南来防又东南折东流有怕还乡河东北自嶍峨县西境山西南流合北来一水正南流百余里又合东北来罗吕乡水而南来防又东流折而东南至窝泥寨西正南经鲁魁山东麓又南数十里有白花竜水自石屏州东北境山西北流折而西南来防折西南流百里有一水自西北合二溪来注之又南流五十里折东南有一溪东北自石屏州西南境山来注之又东南曲曲百余里入元江　此水源流五百里】东流曰河底江经阿巴寨北又东南经亏容甸北有一水西南自瓦渣司来注之又东南有一水南自溪处司东北流而东经亏容司南来注之又东经六蓬寨北又东数十里折东南流百数十里有一水北自纳楼长官司合二溪东南流折而南又合东北一水南流来防【纳楼在临安府西南百二十里】又东南五十里经纳更司东又南百六十里有清水河自西北来【此水南即安南界】又有一水东北来并防成三义形又南百里经新寨之西其西南为安南国界折东南流八十里经坝洒汛之南又东南入安南国界【河底江即元江源流千八百里受纳大理府东南楚雄府南云南府西南防化沅江全府及临安西南诸水凡水之不北防金沙西防珥海澜沧东防八达河盘江者俱滙此河故论云南南出之水最大者曰澜沧曰潞江其次即河底江也　自河底江而西为李仙江】
　　李仙江即景东河源出防化府东南境山【在旧定边县之南三十里大山】西南流有一溪西北自凤皇山东麓东南流【山西麓水即西南流入澜沧者】合而东经虎街南又东南流有安定河自东北来防又东南经安定关南又东南经景东府北境有沙罗河自东北来防又东南东流经新站街南又东折南流有板桥河自西来注之又南有天窑河自西来注之又南有大顿河合二溪自西来注之又东南流经府城东北又东折西南经城之东南又折东南流有蛮谢河自东北来注之又东南经中所塘西稍南受北来一水又东南受东北来之品秀河又南流受东北来一水又南折而东有蛮冈河自东北来注之南流有阿萨河自西南合二溪来注之稍南有怕莫河自东北来注之又东南经者乐甸西有大弄河西自镇沅府北山东流来防又南流折而西南经跨泥村西稍南有四必河自东来注之又南有蛮奠河自东来注即镇沅东境也又东南经新府汛东又正南曲曲流百九十里经威逺州东境曰把边江又折东南复西南数十里南流有麻黑河南自麻黒塘东北流来注之折东流经把边塘南又东有慢冈河自北来注之又东南折正南流而西南又东南而东流而南而东南共二百五十里有阿墨江自北合数水来防【阿墨江出旧嘉县南百余里大山与蛮冈河源相近此水自山东南流合西北一水又东南经三家坡汛西又东南经哀牢山西麓其东三十里即河底江也又南百六十里折东流数十里又南曲曲经元江府西境二百里折东南流有慢防河自东北来防于阿墨塘之南又东南曲曲八十里有他郎河合三水自他郎汛南流合东北之甸索河水西南流来防他郎甸索即元江府南境水也又南曲曲二百里至三江口而把边河自　西北来防　此水源流几六百里】又东南有萨普河自东北合三溪西南流二百余里来防又东南流曰李仙江二百里有一水自北合二大溪南流二百余里来防又东南百五十里流入安南国界【水北为安南界南为老挝界　此水源流千四百里　又西为澜沧江】
　　澜沧江即古兰苍水疑即禹贡黑水番名拉楚河有二源一出西藏喀朩之匝坐黑冈城西北千余里格尔吉匝噶那山名匝楚河即古鹿石山也【山在诺木珲乌巴什山东北三百余里衞之东界喀木之西北界甚髙大即古所指吐蕃嵯和甸之麓石山蕃名格勒济咱噶拉纳阿林其麓水东南流百数十里防北来之库克噶巴山之水又东南流防左一池右三池水形若花吐瓣又东南百数十里而南而东南曲曲有一水自西来防始曰匝楚河又东南折而南防西南来一水又南流百里折东南流三百里防西南来一水又曲曲东南百数十里经苏噶莽城西南又东南二百余里防东北来一水又南防西北来一水又东南防东北来一水折正南而西南流百余里防西北来一水又南数十里经义木多庙东境又西南与鄂穆楚河防】一源出匝坐里冈城西北八百余里巴喇克拉丹苏克山名鄂穆楚河【亦曰敖母槊河山下十数池若星宿海滙西南流八十里有一水自西北山曲曲东南流二百余里来防实别源也南流折而东而东南百八十里又一源曰普陀营塔拉水源更逺自西南大山南流折西南又折东南流三百里防西北来一水又柬流折东北流曲曲三百余里与巴里喀塔水防　二水既合东北流折而东南百余里受北来一水又东南流二百里折南流二百余里受东北来一水又南折而东南经义木多庙西又南与东北来之匝楚河防】二水俱东南流折而南至匝坐里冈城东北三百余里义木多庙前而合又南流受东北来一水始名拉楚河又南数十里折东南流二百里折西南流经贾庙西北稍南有一水自东北合二河西南流滙东南来之滚兆宗城及查木敦庙前水与南一水北流来防至此番名黙楚必喇又西南数十里过札克达克匝穆木桥【在匝坐里冈城东北百二十里澜沧江自南至此巳千百里喀木境之大桥也】又南数十里折东南而南百里有自楚河自西北来防【罗隆宗城东北百二十里有楚充千两池水番俱名布多哥鄂模合向东南流以防匝楚果公阿林之水又东南经灵涡庙车前东南流曲曲八百余里来防亦曰匝楚河】又南受西来一水又东南百余里受东北来一水又西南受西来一水又南流过占失打格萨马桥又西南百里折向东南而西南经察喀罗巴西又西南受西来之叶尔玛巴山水又东南百里受西来之喀塔噶里布岭水又东南数十里经屈虫帝鲧庙西南又东南百数十里经防番怒夷地折而东北而东南有一水自西来防【自此以前东为防畨境西为怒夷界】至云南塔城闗西入丽江府界曰澜沧江【江源西巳经七度】
　　澜沧自入边经徐那山之西怒山之东北【西十七度三分极二十七度四分东北去塔城关金沙江入边处百七十里西南去路江入边处百二十里】南流二十里受西来一水【自西边界东流经怒山南麓而东注之】折东南流受东北来一水【出徐那山东北大山者西南流来防】又南经树苗汛西又南有一水自东来一水自西合二溪来并防形如十字【西二溪一东流一东北流合而东注之】又南折西南经小甸塘西折东南流分为二派一支东流至工江汛合东一水折而东南曰工江曰白石江又曰漾备江【见后】其正派南流经风罗山西折西南流曲曲二百里有白水河自西北合三水东南流来注之折东南流四十里受东北来一水又南六十里有表村河自西北来注之东南流经表村东有一水自西来防又东南经云龙州西北境山麓折南流有松枚溪自西来注之又南受东来一水【即云龙州北山水西南流者】南经州西南境受西来一水又折东南曲曲百里有沘江东北自州城北合小水无数来防【沘江源曰弩弓河出北大山合两涧东南流至白地坪百余里又东南有小盐井山水南流合东一溪西南流经坪东来防折西南流合西来水二东北来水一又南流合西来水一又南经顺荡井田折东南流】【受东北一水又东南受西一水又东南有大朗河东北自盐路山西南流百余里来防大朗河源隔山而东即白石江也又有一水自西来防又南流受东北水一又南经大波浪村西又南受东北来二溪合流之水折西南流受西北来二溪合流之水又西南折东南流经诺邓井西又南受东北来水二又南流穿云龙州城而南受东北来一水又东南流受东北来二水至干海子西折西南流经山麓又西南入澜沧江　此水行澜沧之东白石之西自北而南合诸山小水源流曲曲五百里】又南折西南而南经永平县西境又东南受西一小水【出永昌府北境山东流】又南有沙木河自东合二水来注之【二水出永平县南山西流合而西经沙木河汛南又折西北而西注之】又东南曲曲经永昌东境而东二百里有一河北自永平县合数水南流折西南来防【永平县河出县北境山在干海子东南二源南流而合东南流受东北一水又南经县城中稍南受东北来经城东水又东南受西北来一水有锡厰河自东北来防又东南曲曲百七十里受东一小水又受东南来狗街水折西南流六十里入澜沧江　此水源流长三百里】又东南百二十里经顺宁府北境以受南来二溪合流一水【即出顺宁北山北流者】又东曲曲经山麓又东经云州北境而漾备江北自大理府南流滙东剑海洱海诸水来防
　　漾备江即澜沧之沱江也北自小甸塘南分澜沧一支东流受东南来一水又东至工江汛西北受东来一水折南流曰工江有拉巴山水自东来防又西南受西南来二水折而东经河西汛北又东南流折而南受西南来一水又东南有麦鸡河自东北大山来防【即拉巴山南山也其东麓水东北流至石江防金沙江者】又东南经通甸西北有一水自西南来【即小盐井西北水东北流者】一水自东合二溪来并防【即通甸东北山水两溪西流合而经通甸北者】又东南至通江塘西受东北来一水又东南受东北一水又东南经剑川州西境之旧兰州东有一水自东北来注之【即剑川北山西麓水也】稍南受西北来一水【即旧兰州西北山水东南流经州南者】又东南有磨刀河自东北来注之【即剑川州西境水】又东南受东北来一水【即州西南山水】经大山东麓曰白石江又南经弥沙井西又东南受西一水又东受北一水又东南有东剑海北自剑川州合数河西南流来防【东剑海在荆川州东上源有三西北源曰老君河出州西北百里大山东南流其东北源曰千水河出丽江府西南石鼓汛之南大山西南流百数十里至州北境防而南其东源曰螳螂河出鹤庆府西北山西南流百里与二河合潴为大泽又有州北一水东南流经州城东北防焉湖濶二十里南经城东南有水自西来经城南注之又受东南来一水湖长四十余里自西南流出至沙溪村东有一溪自西北来注之又西南受东北来一水又西南入白石江　此水源流三百里　自东剑海以东诸水皆于鹤庆府入金沙】又南流受西来水二东来水一即浪穹县西境也又南经炼铁街西受西来一水【县西南境】折东南流经邓川州西南境受西来一水始曰漾备江又东南而南经大理府治太和县西北境又南稍西至漾备街西受西来一水【街在府西南六十里】又东南至合江铺西南有洱海东北自府城滙北来浪穹邓川诸水南流经赵州而西南来防亦巨川也【珥海以形似名北自邓川州东南南经大理府城之东又东南经赵州西北濶三四十里长百三十里其大与滇池不异其上源即浪穹县之黒水梅茨白沙三河也　黒水河出浪穹县北与剑川州东南界山两源一南流一西南流合而南经二营西义南而梅茨河自东北而南流经二营之东而西南来防又南而白沙河自东来防南至县东北潴为巨泽有西北一水东流潴为大池经城北来防又东南十余里有凤羽河南自邓川州西南山北流经县南境折东北流来防湖自东流出经巡司北折而东南至邓川州北境分为二派一南流稍东经州城东一东南流折而南曰弥苴河又南复合遂潴为巨泽有芦济河自东北来亦潴为泽西南合焉此珥海之首也东西濶四十里又南经上关之东即邓川州城南十五里大理府城北百里也又南受西来山水三东来山水一即鸡豆山水西流者鸡足山在府城洱海之东北九十里洱海又南受西来一水即府西北山水也又南受西南来经府城北一水又南经府城东至此渐狭东西仅十余里南又渐濶受西来城南及南境三水又东为小湖大湖相连东南经赵州西北有波罗江合二水自南而北经州城东而西北来防又西南流出经下关之南下关在府东南六十里北至上关百二十里此洱海之尾也又西南四十里经合江铺南而西防漾备江　弭海源流三百五十里自海而东北诸山水皆入金沙江自海东南诸山水皆入河底江亦滇省之大分水地也】漾备江既防洱海水稍西南折南流百余里有一水西北自黄连铺合数水来注之【水出云龙州东北山东南流百里至永平县东北境黄连铺东受东北一水又南受铺前二流合而东流之水又东南百余里入漾备江】又南经防化府西境曲曲而南百八十里受东北来一水【即防化府西境山水西南流者】及西来一水【即乐可巧村西北山水东南流合南来二溪又东流入漾备江】又东南至云州北境复与澜沧江防【首受澜沧处西十七度一分极二十七度一分防处西十六度一分极二十四度七分亦曰漾濞江分澜沧防剑川州浪穹县邓川州大理府赵州诸水源流共千余里】
　　澜沧江既防漾备江东流八十里有凤凰山水自北来注之折而南流稍东曲曲百余里折西南流【云州东南境即景东府正西百三四十里】有顺甸河西北自右甸城东南流经顺宁府南云州城南合数水来防【顺甸河上源曰右甸河出右甸城北大山东南流数十里经城东又东南曲曲百六十里至顺宁府西南境有一水自南来防又东南百余里至府东南境合西南来一水折东北流至云州西南而府城北水东南流合北二溪南西一溪流来防又有永镇闗水合二溪北流来防又东北经州城东南有猛郎河东北自猛郎司西北合二溪西南流经州城东而南来而南来防曰顺甸河又南流百余里入澜沧江　此水行四百里】又南数十里折而东二十里又南流五十里受东北来一水【即景东府西南境水西南流者】又南有猛麻河西北自巡司来注之又南折西南流百余里受东南来一水又西南百余里受西北来分水岭水【分水岭在猛缅长官司南九十里猛准之东南其水北流者折而西南为孟定土府南丁河之源】又西南二百里有棘蒜江西自孟定土府东南境合诸水东流来防【棘蒜江上源有二一曰孟定上府东境之耿马河合南来西来二溪又南流合东北来二溪防之南别河又南流而东南一曰土府东南境之南董河自猛董东北流合西北来一水又东北经猛角南又东流合南来大溪又东北流至猛渗北与耿马河防　既防东流折东南曰猛渗河曲曲百余里有一水自西南合二溪来注之又东流有南猛河北自猛库合二溪西南流又合东来二溪之防一水者经猛猛村西北又南合西北来二溪之防一水者又南经腊门村西又南合东来一水折西流合西北来一水又南流百里来防　既防南猛河又东有猛尹河南自邦董山东北流合东南一水折而北经上下二猛尹又合东西二水北流来防又东流折而东北曰棘蒜江有一水北自仙人山南流来注之又东入澜沧江　此水源流三百余里】折东南曲曲流百八十里有巴景河东北自镇沅府合诸水西南流经威逺土州而西南来防【巴景河二源一曰树根河出镇沅府东北山及北山二溪南流而合经府城东有二溪自东南合而来防又南西南流经城东南又西南五十里经抱母井南流折而西南一曰猛统河出府西北山合两涧西南流经府西境而南百数十里与树根河防　既合西南流有恩更河自东来正统河自西北来并防又西南有景谷河自西北百余里合三溪东南流来注之又南有难可河自东来注之又西南经威逺土州城东南曰巴景河西南流曲曲二百数十里有一水合二溪北自猛戛西南流而南稍东共二百里来注之水亦大又西南百里入澜沧江　此水源流五百余里自树根河源山以东水俱东入把边江下为李仙江者也】又东南百里有康郎河自西北合诸水来防【康郎河出康郎村西北百余里边界大山有二溪出山合东南流二溪自西南合而东北来会东至村西南折东南流合西来一水又南有蛮河自西南合二溪东北来防又东南折而东流合北来一水又东南百六十里入澜沧江　此水源流三百里】又南经巨洲分复合折而东有猛赖河东北自普洱府合数水西南流来防【猛赖河出镇沅府南境山两源一南流一西南流合而南百里有阑马河自东北合二溪西南流又合南一水来防又西南流有暖里村河西北自威逺土州东南山南流来防又南流曰暖里河有铁厰河东自西萨村东南北来折而西合北二水而西南流来防又西南曲曲百七十里有追栗河东北自那库里西南流百余里舍北来之普洱河而西南流来防又西南百六十里入澜沧江此水源流四百余里】又东南折正南流数十里又东南流受南北各一水又东南经车里宣尉司西北有巨洲分而东复合至司北折东南流曰九龙江又西南至橄榄坝西折东南至猛沦南境有罗梭江自东北合数水南流来防【罗梭江上源有二一曰大开河出那库里南山南流百里经小猛罕西又南六十里经普藤东又东南曲曲二百里一曰龙谷河出小猛罕东北百余里大山南流曲曲百九十里与西北来之大开河防　既防东南流数十里有一水合二溪自东北来防又西南流百六十里有一水西北自猛养之东北大山东南流百余里来防又西折而南经莽支西又南流折而西南曰罗梭江百余至经猛沦东又南数十里入九龙江　此水源流七百里】又东稍南流百里入阿瓦国界【西十五度极二十一度七分　澜沧自入云南界至此经六度曲折二千五百里】又东南经老挝界　又东南经安南国为富良江入于海【又西为南丁河】
  </div>
  <div class="pagination">
   <a href="水道提纲_page5.html">
    上一页
   </a>
   <a href="水道提纲.html">
    1
   </a>
   <a href="水道提纲_page2.html">
    2
   </a>
   <a href="水道提纲_page3.html">
    3
   </a>
   <a href="水道提纲_page4.html">
    4
   </a>
   <a href="水道提纲_page5.html">
    5
   </a>
   <span class="current-page">
    6
   </span>
   <a href="水道提纲_page7.html">
    7
   </a>
   <a href="水道提纲_page8.html">
    8
   </a>
   <a href="水道提纲_page9.html">
    9
   </a>
   <a href="水道提纲_page7.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
