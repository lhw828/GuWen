<!DOCTYPE html>
<html>
 <head>
  <meta charset="utf-8"/>
  <title>
   四川通志 - 第 115 页/共 218 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   四川通志 - 第 115 页/共 218 页
  </h1>
  <div class="content">
   兴安故城【在县东本汉葭萌县地晋置兴安县属晋寿郡梁大同中改曰黎州大寳初氐酋杨法琛袭据黎州益州刺史武陵王纪遣将杨干运等讨平之及纪僭号以席嶷为黎州刺史嶷至州属西魏改曰利州后周大象二年益州总管王谦举兵讨杨坚遣将达奚堪攻利州堰嘉陵江水灌之利州总管豆卢勣固守不能克隋始改州治兴安县日绵谷寻又改为义城郡治唐仍为利州治宋置利州路元改为广元路明洪武中降为州省绵谷县入之寻又降为县】华阳废县【在县北建置无所攷】乌奴城【在县西齐永泰初置东晋寿郡于此】石亭废县【在县北疑是齐永泰初分东晋寿郡时所置后魏正始二年祁峦取汉中诸城戍梁晋寿太守王景印屯据石亭峦遣将李义珍击走之即此后废为戍】嘉川废县【在县东寰宇记本汉葭萌县地宋武帝于此置兴乐县西魏恭帝元年改为嘉川取嘉陵江所经为名也九域志咸平五年改属利州元并入绵谷县】平蜀故城【在县东南元和志本汉葭萌县地西魏恭帝元年置义城县隋义宁二年改名义清天寳元年改名印山以县北三十里可印山为名宋初避讳改曰裔干德三年改曰平蜀宁三年省入嘉川县】通平废县【在县东南一百六十里寰宇记】
　　【梁大通六年于此置池川县属木门郡隋阁皇初省为池川里唐初复分清化西北界置县永泰元年改曰通平干德五年并入嘉川新唐志通平县寳厯元年省入太平葢其后复置至宋始废耳】会景亭　寳峯亭　望乡台【俱在县东唐武元衡送柳郎中诗望乡台下秦人去学射山中杜魄哀旧志在县南三十里】天后故宅【在县北一里报恩寺又有梳洗楼在州西北渡江二里】筹笔驿【在县北九十里即今神宣驿诸葛武侯出师尝驻军筹画于此杜牧诗永安宫受诏筹笔驿沈思画地乾坤在濡毫胜负知李商隐诗鱼鸟犹疑畏简书风云长为防储胥】
　　古碑记附
　　南池新亭碑【劒南诗藳云唐长庆中南池新亭碑在汉高帝庙侧亭已失所在】李义山碑【在筹笔驿】栈道铭【欧阳詹丈撰】苏颋利州北佛龛前重题【在佛龛】山谷纪行碑【在废嘉川县灵溪寺元丰三年题】图经宁武志【杨炎正编邹卿序】
　　昭化县
　　晋寿故城【在县南本古苴国也史记秦惠王时苴蜀相攻因使张仪司马错取蜀华阳国志周显王时蜀王封其弟葭萌于汉中号曰苴侯命其邑曰葭萌苴侯与巴王为好巴蜀雠也蜀王怒伐苴苴侯奔巴求救于秦秦因以防巴蜀后遂置葭萌县后汉建安十七年昭烈帝入蜀屯于葭萌十八年西袭成都留中郎将霍峻守葭萌城即此蜀定后因改葭萌曰汉寿晋又改晋寿武帝又于县置晋寿郡宋因之齐分东界为东晋寿郡遂以此为西晋寿后周时郡县俱废舆地纪胜益昌东南沿江有平田号黄金坝即故晋寿城址】益昌故城【今县治宋志白水郡领益昌县元和志本汉葭萌县地晋改晋寿周改益昌唐志宋始改为昭化】葭萌废县【在县南晋置曰晋安属巴西郡隋改名唐属利州元和志县北至州一百十五里本汉葭萌县地东晋于今县南置晋安县隋改为葭萌仍汉旧县名也宋因之元初并入昭化】白水故城【在县西北汉置白水县属广溪郡后汉因之昭烈帝分属梓潼郡晋初因之后分属晋寿郡宋元嘉十二年为仇池氐杨难当所据十九年裴方明讨难当克白水遂平仇池孝建中立杨元和为武都王治白水不能自立后奔于魏其后遂置白水郡尝属于杨氐梁置平兴郡兼置北益州以氐酋杨法琛为刺史大寳初法琛袭据黎州益州刺史武陵王纪遣将杨干运讨平之废北益州焚平兴而归隋又置景谷县按隋志义城郡领景谷县旧曰白水置平兴郡开皇初郡废县改名平兴十八年又改曰景谷唐属利州寻废】沙州故城【在县西北唐武德四年置贞观元年废】景谷废县【在县西北隋置因县北景谷为名魏景元初邓艾侵蜀自阴平由景谷道傍入即此按旧志景谷废县在今县西北一百里汉白水县又在其北】东洛废郡【在县西北四十里刘宋初置戍于此西魏置东洛郡隋志周省东洛郡入景谷】鱼盘废县【在县西北梁置鱼石洞戍大寳初杨干运攻杨法琛于平兴法琛退保鱼石洞即此西魏置鱼盘县隋大业初省入景谷】白坝城【在县西北一百三十里唐纪大厯十四年吐番入冦分道趋扶文掠方维白坝建中初复寇西川诏东川兵自江油趋白坝与山南兵合击破之即此】闗索城【在县东相传关索屯兵于此】药台【在县西窦子明丹灶存马其台与炉皆镌石工巧】石柜阁　马鸣阁【俱在县北昔曹操曰此阁过汉中之平阴乃咽喉要路也】
　　巴　州
　　其章废县【在州东三十里唐志作竒章梁普通六年置又置哀戎郡隋开皇三年罢郡属巴州唐寳厯七年废寻复置太和中牛僧孺为相封竒章公即此宋熙宁五年省入曽口旧志在州东八十里误】化成废县【即今治汉置汉昌县晋属巴西郡宋初县废梁复置改曰梁广属归化郡周改化成隋开皇初郡废大叶初复置郡唐改巴州后皆因之明初省化城入州旧志在州西六十里误】始宁废县【在州东南梁普通六年置属清化郡隋开皇初郡废唐属巴州宋干德四年并入其章】曽口废县【在州东南四十里梁普通六年置以曽口谷为名隋属清化郡唐属巴州宋因之元废】归仁废县【在州东南一百二十里梁置平州县属遂宁郡周改同昌隋开皇初改曰归仁属清化郡唐武德元年属巴州二年改属万州贞观元年还属巴州宋干德四年并入曽口】恩阳废县【在州西南八十里本汉阆中县地梁普通六年分置义阳县又于县置义阳郡属巴州后魏以郡属江州恭帝改江州为方州周天和二年废方州以郡仍属巴州隋开皇三年罢郡十八年改县曰恩阳宋因之元至元二十年并入化成】七盘废县【在州西北一百二十里唐久视元年置属巴州以在七盘山之东南故名宋熙宁二年并入恩阳】清化废县【在州西北六十里寰宇记本汉葭萌县地梁普通六年于今县北二十里置木门郡又于郡置伏疆县并因山为名隋废郡改县为清化唐贞观元年始自木门城移于今理九域志宋咸平二年以清化县属集州熙宁五年省入化成】盘道废县【在州北寰宇记在清化县东四十里本汉宕渠县地宋末于今县西南十里置北水郡梁普通六年于郡置难江县后魏恭帝三年改县曰盘道因龙腹山道路盘曲为名隋开皇三年罢郡属巴州唐贞观十一年自故城移于今理寳厯元年并入恩阳长庆中复置宋干德四年并入清化】新得废州【在州东元至元二十年置属保宁路寻废】小宁废州【在州东南与新得同时置防废旧志在州西百里误】平梁城【在州西二十五里平梁山上宋淳祐中都綂张寳筑】击瓯楼【在州东唐张曙有击瓯楼赋冯介诗座上击瓯清似玉】太子读书台【在州东南三十里相传章懐太子读书处】美农台【在州东】流觞亭【在州西龛山上唐严武建】飞霞亭【在州南龛山路极险峻又名南龛楼悬崖削壁镌佛千计多刻唐宋名人诗俯瞰巴江烟水浩渺诚幸观也　国朝知州孟用益修葺】驾鹤亭【在州王望山上为章懐太子遗迹】化龙池馆【在州治后】
　　古碑记附
　　唐守巴州裴袆修廨宇记【会昌四年甲子嵗立今在郡厅】唐古佛龛石刻【在城南二里大书石刻载唐乾元三年山南西道严武奏臣顷牧巴州其州南一里有古佛龛旧石镌五百余佛望特赐洪名勅以光福为额】北山老君影迹诗【王望山旧名北山山半石壁隐出老君像唐人为赋北山老君影迹书】唐张袆题击瓯楼记【唐中和四年尚书右丞相户部张袆记赋在楼下】唐巴州紫极宫记【大中元年军事判官进士萧珣记在迎真宫】唐严将军庙记【庙在城西门内碑在本庙唐贞元元年韦曽为庙记】南龛题诗石刻【在州南二里广福寺自唐迄今题咏皆刻于石】唐兜率寺碑【在东龛寺废而碑存字剥落难辨】唐李继顔诰词【刻于郡防唐光化三年中书舍人钱玥行】放生潭字【在州东五里有一潭石刻放生潭字毎水落石出方见意亦唐刻也】薛使君布政碑【唐干符年间壁州刺史裴冥辞立石】唐人题西龛樱桃诗【在西龛其名磨灭】石鼓峡记【赵寅为集州刺史有石鼓峡记在难江县】唐贞元石刻【在恩阳县南渡江登石梯数百级上义阳旧县治石梯之侧悬崖上有刻字唐贞元四年十月二十日再修此路余皆磨灭难辨】南隆州牟县界碑【在恩阳县西北八里有断碑刻南隆州牟县界十里北集州难江县界五里县令李昱立】唐韦苏州诗【韦苏州送令狐岫宰恩阳诗刻石于县之驿亭】唐难江公山威惠庙记【唐天寳改元田彦识撰庙在难江县神乃汉张鲁之神也】唐严武乞赐山南寺表【乾元三年】南山记【唐中和四年尚书右丞相张袆题】巴南新置屋宇什物石记【防昌四年巴州刺史裴袆记】修路记【郑子信撰】城牙楼记【图经李楫为记有旧碑二其一伪蜀广政己未记其一天圣乙丑记】七佛龛【图经唐张袆扈从僖宗入蜀经此镌龛名公钜卿题咏甚多皆刻于后】沙□渡碑【在难江县唐集州刺史苏味道题字】严侍御暮春五言诗【在西龛寺】史俊寄严侍御楠木诗【在南龛】郄昻陪严使君暮春五言二首【在南龛】萧珦建天王堂记【在天王堂】羊士谔十四咏【在东龛】折柳诗十絶【嘉祐五年太守郑渊赋柳诗十絶刻石其自序见折柳亭下】流桮十四咏【流觞亭在西龛寺唐乾元戊戌严郑公武所创大厯间盗起地遂废开成丙辰刺史唐元封复修葢取羊士谔流桮十四咏以自序为证云】巴南十七景【苏钦以阆中望江南十首记郡景别驾史彭永仍赋巴南十七景】清化前志【教授刘甲编】续志【教授李钧编】
　　通江县
　　诺水故城【即今治本汉宣汉县地梁分置始宁县元魏分始宁置诺水县隋开皇三年省唐武德八年复分始宁东境置县于县置壁州宋省壁州以县属巴州寻复分为上下通江二县元至元二十年皆并入曾口后复置通江县明洪武中徙今治今县东九十里有废通江县葢即宋之下通江也】符阳废县【在县北七十里寰宇记晋宋为宣汉县地后魏正始中置其章郡领符阳县亦无人户寄理渠州后周天和五年开拓此地始移其章郡及县理于此宋熙宁五年省入通江】白石废县【在县东北一百里旧唐志魏置以白石水为名寰宇记后魏废帝于今县西南十五里立白石县属其章郡唐武德七年自魏所置县移于今县东南一里证圣元年又移于今理宋熙宁五年省入通江】巴东废县【在县东寰宇记废巴东县在州东一百四十里东与通州之东乡县接界本汉宕渠县地唐开元中壁州三县耆老状论太平曲水王福村界东南连通州即为浮游所集请置邑就以抚之由是勅置太平县取彼地太平州为名天寳十年改为巴东以处巴江之东为名宋干德四年并入通江】广纳废县【在县南五十里本汉宕渠县地唐初置县寳厯元年并入白石诺水二县大中初复置宋干德五年并入通江】得汉城【在县东得汉山上汉高祖王汉中屯粮处三国时増筑之名曰擂鼓城宋制置使余玠尝移节于此石刻尚存】大城【在县东百里白石废县之侧宋淳熙中马金云屯戍于此】孙氏池亭【在县东二十里相传孙思邈洗药处】相墨堂【在县治内宋嘉定中县尉宋炎震建以藏礼部尚书黄裳书翰邑令何镠有记】圣鹿堂【在县西】
　　古碑记附
　　壁州神庙石刻【在县北有元光三年制书刻于石】龙兴寺碑【在县南一里龙兴寺唐壁州刺史郑凝绩之父郑畋作干符中郑凝绩侍养其父畋于壁时所作也】壁州山寺记【大唐中和嵗次癸卯丞相郑畋撰】孙氏园石刻【在县二十里龙滩之侧唐监察御史卢重阜率壁州刺史辛巢父等六人分韵赋诗镌于石】
　　南江县
　　集州故城【即今治梁大同中置东巴州于洋川界魏恭帝二年改曰集州人户寡少寄理梁州周天和元年于巴岭南置难江县因江水难涉故名移集州理之隋大业二年废集州仍于废州城置公山镇唐武德元年废镇复于难江置州宋熙宁中废州以县属巴州元废明正德中复于故址置县改今名旧志云县南一里今之县学即古集州城也】大牟废县【在县西南本汉葭萌县地唐志武德元年割清化西界置因县东有大牟山为名属静州贞观十七年属巴州永泰元年改属集州寰宇记宋干德五年并入难江】平桑废县【在县西南唐武德元年置属集州贞观元年废二年复置六年省入难江】长池废县【在县南后周置曲细县隋开皇末改曰长池属清化郡唐武德初改属集州贞观六年省】
　　古碑记附
　　集州两角山记【唐某州刺史杨师谋书今在难江县】集州紫极宫记【唐开元二年兵部尚书牛仙客书在难江县】菖蒲涧记【唐开成四年或云集州刺史苏味道遗迹】
　　劒　州
　　普安废县【今州治本汉梓潼县地刘宋置南安郡萧齐置南安县为治西魏改曰普安唐为劒州附郭县后皆因之明洪武中省入州】永归废县【在州东南五十三里齐置白水县属南安郡西魏改曰永归隋属普安郡唐属劎州寰宇记在临津县北四十九里本临津县地九域志干德五年省入劒门县今名永归坝】临津废县【在州东南一百里梁天监十八年置胡原县隋开皇七年改曰临津属普安郡唐属劒州九域志熙宁五年省为镇入普安今有浆池屯即其故址】黄安废县【在州南一百四十里寰宇记梁置梁安县后周天和中改黄安唐改普成宋因之九域志元至元二十年省入普安】武连废县【在州西南八十里元和志本汉椊潼县地宋元嘉中于县南五里侨立武都郡下辨县又改下辨侨置武功县周明帝始改武功为武连隋大业九年移今理宋因之元废今为武连驿寰宇记废下辨县在武连县南五里临小潼水】新巴废郡【在州西北宋志梁州有新巴郡晋安帝分巴西郡立领新安晋安晋成三县又益州有南新巴郡元嘉十二年于劒南立领新巴晋成晋安汉昌桓陵五县南齐志新巴郡亦治新巴而南新巴郡寄治阴平隋志新巴郡治晋安在今昭化界】始平废县【在州北晋置始平郡治始平县宋元嘉三年仇池氐杨兴平归顺使始平太守厐谘进据武兴齐因之魏属南白水郡寻废】劒门废县【在州东北六十里元和志本汉葭萌县地唐圣厯三年分普安永归阴平三县置因劒门闗为名宋因之元至元二十年省入普安】汉德故城【在州东北四十五里季汉置属梓潼郡宋齐因之后省元和志一名黄卢城其城周围百五十歩三面并阻絶涧唯西面少平】石牛道【在州东北大劒山蜀王使五丁开道取石牛即此】姜维城【在劒门闗絶顶姜维为钟防所败退保劒闗屯兵于此】安乐泉【在州西南唐明皇幸蜀饮此水甘之因赐名有张光书安乐泉三大字】翠云廊【自劒阁南至阆川再至梓潼三百余里明正德时知州李璧以石砌路旁植栢数十万株如苍龙蜿蜒夏不见日　国朝知州乔鉢题曰翠云廊】思贤楼【在州劒门闗宋人画有张载李白柳宗元像于其上今圯】春风楼【在州东】逍遥楼【在州武连驿石镌顔鲁公书逍遥楼三大字】读书台【在州西三十里宋黄兼山讲学处】小月台【在州天榜山腹取东坡山高月小意　国朝州守乔鉢建】玉女台【在州大劒山絶顶峭壁千仞下瞰古道行人如蚁相传有玉女炼丹于此】倚劒亭【在州劒门驿之侧】重阳亭【在州劒门驿东鸣鹤山上唐刺史蒋侑建李商隐有铭宋治平中太守张颂重修元末毁明正德中知州李璧再造今圮】褫虎亭【在州西门外高石上亭北有石洞方整如屋　国朝康熙三年有虎为民患时匿洞中州守乔鉢围杀之褫虎皮于此石上故建是亭】横翠阁【在州西南洞真观之左宋道士张文政建州牧何朝隐有记其畧云山之泉石草树鸡犬人家凡登兹阁皆一目而尽正李谪仙所谓樵夫耕叟出入画图者余过而爱之因为榜曰横翠】飞仙阁【在州北劒闗半里杜甫诗土门山行窄防径缘秋毫栈云阑干峻梯石结构牢】明善堂【宋赵大全建有记】
　　古碑记附
　　种松碑【在今武连驿晋郭璞遗迹也碑刻云县路翠武功贵县路青武功荣】磨崖碑【在州东鹤鸣山崖广丈余刻顔真卿书元结中兴颂于上葢宋以前所刻也】悟本寺碑【唐卢照邻撰在临津县之悟本寺文阙】清义何氏古碑【在劒门登高台有一古碑唐光宅中建云何氏名慕者生四子孝弟义逊家八十口不异居仪鳯二年勅赐清义门】灵泉碑【在废普安县报国寺唐僖宗巡幸至此有徽恙饮其泉顿觉清愈因名为报国灵泉刘国均撰有记刻石】唐韦表防劒阁铭　修闗石刻【在劒门石刻甚多皆五代天成长典广顺间牒也】唐碑【在梁山寺东坡南行录题水枥观诗飞檐如劒寺注云出劒门东望有一寺山巅楼阁隐隐可见有一二碑皆磨灭正唐碑也】唐叔明题劒门碑【在闗口弃繻亭之南贞元二年张允书】唐劒阁碑【李复撰】赵清献留题【在志公寺】魏太尉邓艾神庙记【唐长庆四年刺史邢丹题】邓艾卫圣侯碑【唐中和五年刺史郭淮立石】宣诏亭碑【天成四年立】懐素书【在驾鹤山紫霄观崖半】晋张载劒阁铭【王隐晋书云昔张载随父入蜀作劒阁铭益州刺史张敏见其文乃表天子刻石于劒阁焉】
　　顺庆府
　　南充县【附郭】
　　充国城【旧志在府南三十五里宋邵伯温有山围翠合水连云万户楼台照眼明之句】安汉故城【在县北三十五里汉置属巴郡华阳国志初平元年安汉赵颖建议分巴为三郡颖欲得巴旧名以垫江以上为巴郡治安汉建安六年改为巴郡移治阆中以安汉属之晋志惠帝分安汉属宕渠郡刘宋又分置南宕渠郡隋志巴西郡领南充县旧曰安汉置宕渠郡开皇初郡废十八年县改名唐改果州元和志宋于安汉故城置南宕渠郡隋改南充寰宇记后魏平蜀于今州北三十七里石笋坝置南宕渠郡其县亦移就郡理隋废郡仍移县理安汉城防改南充以古充国为名宋因之宋志淳祐九年徙治清居山元时复还旧治一説旧郡城在今城北五里北津渡明洪武初始徙今治】宕渠城【在县北四十里即石笋坝城也】流溪废县【在县西南唐志开曜元年析南充县地于流溪水侧置属果州寰宇记在州西南八十五里宋熙宁六年省为镇入南充绍兴二十七年复置元至元二十年省】汉初废县【在县南隋志汉初县梁置新兴郡西魏改郡曰清居县曰汉初闇皇初郡废属涪陵郡唐属合州元和志县东南至州一百九十四里本汉垫江县地后魏置县寰宇记梁大同中于此立新兴郡后魏恭帝三年于今县西北六十里置清居郡及清居县以地势爽垲故名隋初郡废改县为汉初十六年始自故郡城移于今理宋因之九域志元至元二十年并入南充】征州故城【在县西南五代唐长典初董璋以东川叛引兵陥征州即此】谯周宅【在县北五里有碑又有观星台】袁天纲宅【在县西金泉山】金塿【在清居山高与寺等亭亭如浮屠常有光焰】画卦石【在县东四十里石有八卦痕相传为李耳遗迹】抱朴庵【在金泉山北相传抱朴子隐此石壁刻抱朴庵三字】开汉楼【在县南昔纪信诳楚而汉业以成故名】万卷楼【在县金泉山下晋陈寿读书于此旧唐志在南充县西八里果山上】仙鹤楼【在县东宋邵伯温诗春去春来好风月鹤楼端胜庾公楼】读书楼【在县南元时郡人拜都辈读书于此皆登进士故名】望江楼【在县北一里大学士陈以勤建】北津楼【在县北五里道人张三丰诗谁唤吾来蜀内逰北津楼胜岳阳楼烟迷沙岸鱼歌起水照江城嵗月收万里清波朝夕涌千层白塔古今浮壮懐无限登临处始识南边第一州】清晖楼【在县北下瞰大江波涛浩淼】光相台【在县清居山右】琴台【在县南司马长卿尝寓此】七佛台【在县清居山后有佛足鳯足灵迹】览秀台【在县西七里旧为乡士期集题名所】观星台【在县北五里昔谯周观星于此】藏春亭【在府治内】灵雨亭【在府堂后知府沈良佐建同知鲁儒记】四水亭　清风亭【俱在县西】五友亭【在县南宋游丙题云明月清风为道友古典今文为义友孤云野鹤为自在友怪石流水为娱乐友山果橡栗为相保友是五友者无须臾不在此间也】湖心亭【在县西北二里昝云鹤建黄辉有诗】相乐堂　平政堂　静治堂【俱在府治内又有万卷坐笑凝香桂堂竹堂诸名】歩虚堂【在县金泉山唐女谢自然成仙处宋郑方庭诗平生酷好退之诗谢女仙踪颇自疑不到步虚台下看琼瑛瑶佩有谁知】蓬山馆【在县内里舆攷称为一郡美观】
　　古碑记附
　　二良牧碑【马肩孟撰载唐二刺史事碑在郡治醋库之侧】唐移县碑【在县门首大中年立文字磨防不可辨】汉车骑崖石刻【郡国志后汉车骑将军冯绲于此镌崖刻石十有余处寰宇记在流溪县】唐朱鳯山观铭【长史息袁记文在山上】唐金泉山仙述居文【唐太和五年果州刺史韦公肃文在山上】唐郑余庆诗刻【在金泉山】唐诰刻【在金泉山】伪蜀刺史徐光溥诗刻【在金泉山】唐王维送杨长史赴果州诗【在郡治】伪蜀誓火碑【永平五年建在州北广川庙】永兴节度使王彦超重建行成思堂石刻【不着其姓今石刻云作堂在姑孰把摩来果山男子四方志万里如目前振振佳公子性行纯于天既知仁有本自应枝叶繁宣尼语参孝推广十八篇若能扩充之人思极其全道行身亦立扬名显其光囘观庐墓人卑车何足言】谢寰山灵泉碑【谢真人父谢寰所居名谢寰山院名灵泉有唐碑字多讹缺】耆旧录【自汉纪信以下三十六人并见学録蒲士龙所编耆旧録又有赵嗣业赵昌藻游问为之赞并绘像于乡贤堂又自隐逸王公宇以下一十四人在耆旧録外亦绘像于乡贤堂又复搜访自王绾以下二十余士悉系于左而其游公仲鸿传纪赵忠定绍熙甲寅始末甚详】开汉志【郡守朱繁开志序纪将军加封诰词有云实开汉业故建楼命名曰开汉郡志名编亦曰开汉】
　　西充县
　　西充故城【即今治本汉安汉县地唐置属果州寰宇记在州西北五十九里唐以南充县地繁濶折西北之境立县取后西充县为名按后汉有西充国县在今保宁府南部县界】纪信故宅【在县东三十里高阳里扶龙村】程太虚宅【在县东十里防图山后】梯云楼【在县南】清泉宫【在县北十里隋程太虚隐居于此】
　　古碑记附
　　唐屈突公德政碑【在县资福寺河南府陆浑尉崔晟撰】唐仙林观碑【在县列真观唐中书侍郎赵彦昭撰】唐程仙师蝉蜕偈灶防碑【在县降真观】唐圭峯禅师传法碑【在县金院】
　　蓬　州
　　相如故城【今州治隋志巴西郡领相如县梁置梓潼郡魏废唐属果州旧唐志本汉安汉县地以县南相如故宅为名寰宇记县在州东八十五里梁天监六年置宋志寳祐六年改属蓬州元一统志宋淳祐三年四川制置使余玠以相如县接近蓬州营山县界旁有云山近去嘉陵江十五里其山崇峻乃营立砦栅俾县民附入云山保聚寳祐六年郡守张大悦以城归附遂以相如县拨属蓬州至元十五年蜀定令毁云山砦复以军民还旧理然此州从昔依山为治距相如县嘉陵江一百余里不当水陆舟车之防乃徙州于此为理所建宣抚征南都元帅府并蓬州军民总管府二十年并废明初又废县入州】蓬池故城【旧志在州东唐宋时建州治于此故址尚存】梓潼故城【舆地纪胜在相如县西南二十七里】司马相如宅【在州南四十里后改为先圣寺相传乃相如故里又有琴台高六尺周四十四步亦相如遗迹】山灯【旧志治南山上尝有灯光夜见凡五处初发三四防渐至数十百防光耀射人土人呼为圣灯】御书楼【在州东六十里】文明楼【在州南旧为相如县学楼乡人何弱翁建】瑞莲亭【在州南石佛寺左宋张商英建】蓬莱阁【在州治内知州毕宗贤建】琴堂【在州西南六十里相传司马相如弹琴于此】芳溪馆【在州西唐元稹感夣诗十月初二日我行蓬州西三十里有馆其馆名芳溪】
　　古碑记附
　　隋防州普光寺碑【欧阳集古录云防州普光寺碑防州者汉南阳郡之育阳县也碑以仁寿元年建碑无书撰人名氏而笔画遒美玩之无倦葢开皇仁夀以来碑碣字画多妙而往往不著名氏惟丁道防所书尝着之然碑石在者尤少余每兴蔡君谟惜之自大业以后率更与虞世南书妙絶既接于唐遂大显】唐万嵗通天碑【报恩光孝观在石泉县有周万嵗通天碑前内供奉书手王惠元书其石撃之清亮全类玉音碑阴镌段文昌留题】唐僖宗碑【图经云今碑字渡有唐僖宗一碑云干符四年汉阴县助修道施主云云】相如故宅石记【旧志在光圣寺唐陈子昻之文剥落不可读】
　　营山县
　　营山故城【在县东北八十里】宕渠废县【在县东北汉故宕渠县在今渠县界此乃梁置也隋志宕渠郡领宕渠县梁置并置景阳郡开皇初郡废唐武德初改属蓬州旧唐志县旧治在长乐山长安三年移治罗获水寰宇记县在州东一百里本汉旧县梁太清元年于此置景阳郡及县因县界山为名唐寳厯元年并入蓬山大中中又置干德三年并入良山】郎池故县【在县北唐置旧唐志武德四年分相如县置属果州寰宇记县在蓬州南三十五里本汉宕渠县地唐置县以临古郎池为名寳应元年租庸使徐演奏自果州割属蓬州大厯五年遭狂贼焚烧自后权置行县未立城壁贞元元年移于营山歇马馆为理即今理也新唐志寳厯元年省开成二年复置九域志大中祥符五年改曰营山在州南六十里】良山废县【在县东北本汉宕渠县地梁置安固县隋志安固县梁置周置蓬州大业初州废属清化郡旧唐志安固本汉宕渠县地梁属伏虞郡周改蓬州隋废属巴州武德元年复置蓬州开元末徙州治大寅改安固曰良山寰宇记县在州东七十二里本梁大同元年置唐元和中废新唐志作寳厯元年废大中中复置熙宁五年省为镇入伏虞建炎三年复置元至元二十年省入营山】蓬山废县【在县东梁置曰绥安隋改咸安属宕渠郡唐属蓬州寰宇记县在州东南九十里本汉宕渠县地梁大同中于此置绥安县属景阳郡隋改咸安至德二年又改曰蓬山以县界内山为名宋熙宁三年省为镇入营山】御书楼【在县东六十里】鳯凰台【在县西十五里昔有鳯凰栖于此】读书台【在县东六十里大蓬山晋李特读书于此】
　　仪陇县
　　隆城废郡【在县北隋志巴西郡领仪陇县梁置并置隆城郡开皇初郡废寰宇记县在蓬州西北六十里梁天监元年于此置隆城郡因隆城山为名隋郡废唐武德元年属蓬州三年割属方州八年州废还属蓬州县城原在金城山顶四面悬絶石壁高八十丈周围五里唯西南稍通人马开元二十六年移于山下平溪即今理也元一统志自蜀多难此县人民随州徙于云山城保聚元初复还旧治】蓬池废县【在县东南六十里本汉阆中县地梁置大寅县属巴西郡旧唐志县旧治斗子山后移治闗坛口武德元年属蓬州开元中移州来治新唐志广德元年改曰蓬池后省开成元年复置宋因之元一统志宋淳祐三年制置使余玠以蓬州旧治经兵革荒废移治于营山县界云山以蓬池属之至元二十年并入仪陇】伏虞废县【在县东八十里隋志梁置曰宣汉又置伏虞郡开皇初郡废十八年改县曰伏虞属清化郡唐改属蓬州寰宇记县在州东北六十里本汉宕渠县地梁大同中于今县东三十里置宣汉县隋改伏虞以伏虞山为名武德元年移理山顶开元末百姓请去险就平遂西移于消水侧即今理也宋因之九域志元至元二十年省入仪陇】羔羊县【府志在县西仪陇山原】古方州【府志在金城山唐置州于此】芝兰庄【在城西一里孟蜀时有王先生者年几百嵗蜀王召至欲縻以爵不可遂告归诏赐所居田数顷为游息地号曰芝兰庄】文昌楼【在县南】保障楼【在县金城山顶知县廖登建】邀月亭【在县东龛院盘石上元一统志在县北二十里有石可数十丈方而平濶丈余上可坐十人名曰邀月台】
　　广安州
　　渠江废县【在州北五里寰宇记本汉宕渠县地后汉为賨城县今县北十二里有古賨城一名始安城梁普通三年于此置始安县属北宕渠郡隋改曰賨城大业元年自故城移于今理南临渠水东枕大溪干德六年以合果渠三州相去路逺山川险僻多聚寇攘遂以合州浓洄渠州新明二镇置广安军治渠江从转运使刘人燧之请也宋志淳祐三年余玠城大良平为军治所旧志大良城在州东北六十里名胜志石壁四絶天险之地寳祐中陷于蒙古景定初复取之元至元中始还浓洄旧镇明初省县入州】丰乐废县【在州西北唐武德元年分渠江县置属渠州八年仍省入】虎啸城【旧志在州东北十里】李广城　黄禄城　钓鱼城　月山城　鼇山城【旧志俱在州北】陈子昻故居【在岳门镇相传子昻自射洪迁居于此七世同居今有子昻读书台又有孝义台】石龟【在州北十里井中有石龟相传尝能转移其首所指之方嵗必丰稔】秀屏楼【在州西宋建以州有秀屏山因名】会仙楼【在州西宋建】孝义台【在州岳铺门一名读书台唐陈子昻之后田射洪迁居于此七世同居唐时旌表之】戏仙台【舆地纪胜州北十里高滩溪相传有仙女游戏其上】潄玉亭【在州治内宋建郡人吴伯通有诗】拟岘亭【在州南二里】霄汉阁【在州西顔真卿书额石刻尚存】自治堂【在州治内宋建又有尽心进思登秀泠然思政明逺六堂今废】
　　古碑记附
　　道德经碑【在治北紫极观唐咸通中刺史陈寿建】鹤栖山古碑【鹤栖山在都镇有古碑字虽漫灭尚髣髴可认其大畧云唐贞元十年嵗在甲戌果州女子谢自然白日升仙刺史李坚以状闻又为之传于时先有鹤双栖宿此山然后飞迎自然驾之而去自是俗呼为鹤栖山按自然升仙在果州金泉李坚上其事唐德宗赐诏今刻于金泉年月日与前所载不差】顔鲁公碑【旧传邑宰有姓顔者鲁公之先鲁公之刺湖州也过道因有碑铭今碑磨防存十四字曰命除湖州刺史顔真卿勒铭于道院乾道中移置军城】勅赐孚惠灵公庙碑【在皛然山有晋太康八年碑文】
　　渠　县
　　流江故城【在县北十里隋志宕渠郡梁置渠州治流江县魏置又置流江郡开皇初郡废大业初改置宕渠郡唐复于县置渠州旧唐志流江本宕渠县地梁置渠州改北宕渠郡周又改流江郡仍置流江县武德初复改曰渠州宋元皆因之明初始改为渠县省流江入之一説即今之县治】宕渠故城【在县东北汉置郡寻废蜀汉复置华阳国志晋永兴初陷于李防复置郡永嘉三年谯登举兵攻宕渠杀防巴西太守马脱义熙三年刘裕遣毛修之等讨谯纵至宕渠军叛修之奔还白帝其后荒废章懐太子曰宕渠故城在流江县东北七十里俗名车骑城寰宇记其城后汉车骑将军冯绲増修故俗名车骑城自李寿叛后地为诸獠所侵郡县悉废宋人自汉宕渠移理安汉故城也】賨城废县【在县东北华阳国志秦昭襄王时有白虎为害胊防夷廖仲乐等应募射杀之乃刻石为盟复其人顷田不租十妻不算汉兴从高祖定秦因以复之户嵗出賨钱口四十世号曰白虎复夷亦曰板楯蛮今所谓弜头虎子者也后汉永初以后每助郡讨破羗寇顺桓之世板楯数反太守赵温以恩信降服于是宕渠出九穗之禾光和二年板楯复叛遣太守曹谦宣诏降赦一时清戢晋书賨者廪君之苗裔水经注宕渠葢古賨也县有賨城旧唐志武德元年分置賨城义兴二县属渠州八年省寰宇记故賨国城在流江县东北七十四里古賨国都也又见大竹县】鳯来里【在县东北一百里接大竹县界相传后周时鳯凰集于此】礼义城【在县东六十里宋寳祐中徙渠州于此练使将军胡荣率州人以死与元军相拒故名】承庆楼【在县治内王伯衢祖龙川翁建后毁伯衢修复李太初为扁曰承庆有记】起文峯楼【在县东一里宋嘉祐间建】读书台【在县龙穴山相传唐何少卿读书之所】燕居堂【在县南宋陈义建有戒子诗石刻】虹饮亭【在县西岩宋建】
　　古碑记附
　　三圣碑【唐睿宗御制文在县南州学内】公府建置碑【开寳三年张琪记干德六年许允修创】大唐渠江县冲相寺碑【立于防昌之后】
　　大竹县
　　木门镇【即今治唐宋太竹县在今县北鳯来乡接渠县界元至元二十年省邻山县入之因移治木门镇旧志县东门城内有二小冈地虽相连而土色则别上有两木对生交合如阙即木门遗址也】邻山故城【在县东南隋志邻水县有梁置邻州魏改邻山郡开皇初郡废旧唐志渠州领邻山县梁置隋废武德元年分邻水复置又置邻州八年州废属渠州寰宇记县在州东南一百里本汉宕渠县地自晋至齐并为夷獠所据梁大同三年于此置邻州入邻山县后魏废帝改为邻山郡以山为名隋初郡废并县入邻水唐复置县城西南北三面有池回绕东阻浧水甚险固俗号为金城宋志干德三年移治故邻州城元至元二十年并入大竹】盐泉废县【在县南唐志武德元年分置盐泉县属邻州防省葢因盐井为名】賨城【在县北七十里详见渠县】荣城【在县东北仙门里四围险峻高阜寛平宋末保此以御防古】鳯来乡【在县北一百里入渠县界相传旧县治此】
　　岳池县
　　岳池故县【在今县西北唐置属果州旧唐志万嵗通天二年分南充相如二县置初治思岳池开元二十年移治今所宋改属广安军元因之旧志旧治在伏江里明洪武初始徙今治　国朝省入广安州雍正七年复置】新明废县【在县南十里唐置属合州元和志县西南至州一百二十里本汉垫江地武德二年分石镜之东北界置宋初改属广安军寰宇记在军西南六十里本置于渠水中索钺洲上以新被明化为名圣厯三年刺史张东之以旧县多水害奏移于嘉陵江东岸北连灵岩山即今理也宋志开寳三年移治军溪镇九域志元省入岳池】和溪废县【在县西二十里宋置九域志新明县有和溪镇舆地纪胜开禧三年太守闫伯敏奏乞升镇为县属广安军元省入岳池】洗马坊【在姜山上传为姜维遗迹】防读书台【在县西时有鹿眠户外】
　　古碑记附
　　龟山碑【在县东六十里凿池得断碑乃唐人经行所记】
　　邻水县
　　邻水故城【在县北隋志宕渠郡领邻水县梁置并置邻州魏改邻山郡开皇初废郡唐属渠州寰宇记县在州东南一百三十里汉宕渠县地梁大同三年置邻水县属邻州因水为名寄理州域隋开皇元年自州城移于岳池溪今县北九里故城是也唐武德二年自故城移于今理寳厯中山南西道节度使裴度奏废大中初又置舆地纪胜干德四年移治昆楼镇在州东南一百五十里九域志县有邻水镇葢即故县也元省明复置】书岩【在城西三十里杜工部刻书岩二字】衮绣楼【在县西六十里宋嘉定间建知县赵彦砺为制置使安丙立遗址尚存】
　　叙州府
　　宜宾县
　　僰道故城【即今治古僰侯国汉置县华阳国志县在南安县东四百里治马湖江会高后六年城孝昭六年始为郡治唐为戎州治元和志梁大同十年使先铁讨定夷獠乃立戎州即以铁为刺史后遵不改治僰道县周保定三年改曰外江大业三年复故寰宇记防昌二年马湖江水漂荡隋州移在北岸其犍为郡故城在青衣江南七里谓之旧州崖宋改曰宜宾为叙州治咸淳三年随州治徙登高山元至元三年还治三江口即唐初故址至今不改】鄢废县【在县西北本汉僰道县地析置鄢县属犍为郡后汉省隋末复置唐武德二年省三年复置天寳初改为义宾属戎州元和志东南至州一百六十里本汉南安县地寰宇记复移于狼川即今理太平兴国初避讳改曰宜宾熙宁四年省为宜宾镇入僰道】宣化废县【在县西北本唐义宾县地宋宣和中置属叙州府元元贞二年置万户府领兵屯田明初省今为宣化镇】废殷州【在县西北新唐志咸亨三年昆明蛮内附置殷州寻废开元十五年分戎州复置后又废贞元二年节度使韦臯复表置为羁縻州戎州都督府故南溪之境也领殷州东公龙原韦川劒兴五县寰宇记商州是獠在州西北二百九十三里属南溪供纳赋税葢宋初避讳改殷为商也后废】归顺废县【在县西北唐圣厯三年分鄢县置属戎州元和志在开边县北一百三十里野客川上元元年以獠叛废永泰二年复置宋干德中废僰道寰宇记在州西北三十里】开边废县【在县西南隋开皇六年置属犍为郡唐属戎州元和志县东北至州六十五里本汉僰道县地新唐志贞观四年以开边石门朱提三县置南通州八年改贤州防废以县戎州宋干德中废寰宇记县在马湖朱提两江口】吊黄楼【在县东】东楼【在县东北唐建杜甫诗重碧拈春酒轻红擘荔枝楼高欲愁思横笛未休吹】西楼【在县北宋谯炎建刘翼之诗西楼何似在东楼但觉今州胜旧州山色不藏兴废迹江声空载古今愁】冠冕楼【在县东北取黄庭坚赋冠冕两川故名】郁姑台【在县北师来山上宋杨真君遇郁姑仙于此】锁江亭【在县城外锁江岸侧石刻锁江二字黄庭坚诗锁江亭上一樽酒山自白云江自横陆游诗千防铁锁还堪恨空锁长江不锁愁】墨妙亭【在县东贮黄庭坚笔迹】见月亭【在县西北】濯缨亭【在府学前】荔枝亭【在县北旧有荔枝树故名又有江山一览亭君子亭醒心亭春风亭超然亭俱在西湖旁】涪翁亭【在县大江北岸宋黄鲁直建】二老阁【在县东阁中绘杜甫黄庭坚像】蟾明阁【在县南】亷靖堂　中和堂【俱在府治内】崇正堂【在县东南即宜宾旧学万厯初叅议杨一桂改建】思贤堂【在县城外锁江岸侧】味諌轩【在县北皇舆攷郡人蔡次律尝延黄鲁直饮轩极精洁外植黄柑数株因乞名题曰味諌旧志后王子予以橄榄遗庭坚作诗云方懐味諌堂中果忽见金盘橄榄来想共余甘有葛苦中真味晚方回】
　　古碑记附
　　韦南康纪功碑【在旧州坝唐元和五年刺史张九宗立碑阴载南康谢赐表】定夸湖唐碑【在县东门外有曰山苍苍烟际横波渺湖水平其余漫防不可攷】唐古戎道碑【在县治之对西天苍山岩壁间乃唐干封二年詹君秀修道记笔画遒劲】金箱浩【旧志在宣化之上三十里宋呉季成卜居在山之阿有黄山谷书盘谷序防州学记碑刻】花台寺碑记【唐元和五年张九宗撰】唐都督戎州李通破贼碑【在县南一百里】唐黎干墓表【在县西岸石马溪之上今石马尚存】
　　南溪县
　　戎州故城【在县西梁改置南广县于此隋改曰南溪唐初为戎州治贞元中改为属县元和志县西至州五十里本汉僰道县地汶江经其南是也长庆中又为州治防昌二年复为属县干符二年分置奋戎城宋干德中移县治之寰宇记县在州东一百二十里以在僰溪之南为名即今治旧志古戎州在今县西七十里即今之李庄驿是也或以奋戎城在府南又或以为县即汉之南广皆误】鸳鸯圻【在县南即黄氏女沈水防其夫尸处晋永和三年桓温军至青衣李势发兵拒之其将昝坚引兵自江北鸳鸯圻渡向犍为即此】彯梅楼【在县南五里】南溪古台【在县西北唐杨发家于此有诗云茅屋往来久山深不置门草长迷井口花落拥篱根入院将雏鸟攀藤抱子猿曽逢异人説风景似桃源】凉署亭【在县东龙腾山有鲁直书凉水亭三大字】爱莲亭【在县城内泮宫西】清虚阁【在县北】
　　古碑记附
　　黄山谷晤轩石刻【旧志在资圣院】
　　富顺县
　　虎头城【在县西虎头山上因山为城不假修筑宋咸淳初移监治于此元初仍徙旧治】来鳯废县【在县东唐武德四年置属泸州九年并入】西畴【在县西南方舆胜览由城西絶江而上西行六七里其地广六十亩万松森列嘉树郁葱为李氏西畴有亭台斋馆泉石花木之胜】读书洞【在县北神龟山右宋隐士李见注易处又名读易洞】南楼【在县南县令虞夷简建魏了翁记】振文楼【在县治内魏了翁记】临赋亭【在县东南宋嘉定间邑人呉永锡建有记】雾隐堂【在县北魏了翁记】清操堂【在县东】烟霏阁　清华阁【俱在县城内宋时建】清阴轩【在县西】火井【在县西北】
　　古碑记附
　　汉董孝子墓表【旧志圣登山之近有汉益州刺史广平郡侯董孝子之墓碑】磨崖碑【旧志宋皇祐七年知监张齐古题云西山城郭沿滩数里羣峯重叠一佛独立容相端正真如塑出高耸数丈古代留迹后倚林翠前瞰江碧图记谓圣佛】中崖普觉院碑【旧志天禧丁丑赐院名定康二年翰林学士李淑撰】咸平奬谕李处荣勅【旧志守臣黄裳跋章圣皇帝録邦人李处荣殄歼均贼之功擢荣州长史勅书藏其家】富顺志【旧志郡守杨汝为序】
　　长宁县
　　废淯州【今县治唐久视元年置羁縻淯州以淯井为名领新定淯川固城居牢四县五代置淯井镇宋初置淯井监祥符六年泸州蛮酋斗望寇淯井监夺盐井转运使寇瑊合两路兵至江安大破之七年更城淯井监濬三壕以环之八年蛮人得个祥献长宁晏奉高薛巩淯思峩等十州地因复置淯井监于此属泸州九域志监在州西南二百六十三里政和四年改建长寜军移治武宁宣和二年复旧治】安宁废县【在县东北五十里唐初置羁縻长宁州领婆负婆居青盐罗门四县宋熙宁六年改置安夷寨大观四年废政和六年复置南宋嘉定四年升为安宁县属长宁军元至元二十二年废明洪武四年复置七年并入】武宁废县【在县东北宋熙宁七年置小溪口砦十年改武宁砦政和四年置武寜县为长宁军治五年晏州叛夷卜漏攻长宁军武宁县官军拒却之宣和二年废为堡四年为砦南宋属安宁县元废】武侯塔【在县东泾滩高峯上舆地纪胜云诸葛武侯所筑以誓蛮夷者】小桃源【在县西冷水溪上相传有耕者得一铜牌镌曰小桃源上有诗云绰约去朝真仙源万木春要知窃桃客定是防稽人】龙门碑【旧志相传渔者于小溪中得一石碑上镌龙门二大字疑唐置龙门县故物云】桂香楼【在县东一名桂花楼宋建】芙蓉楼【在县西北】熙春楼【在县北】潄壑亭【在县西】临流阁【在县嘉鱼泉上又名舞雩亭】清风阁【在县治内】回龙阁【在县城南一里雩泉前崖上遗址尚存】闗墨堂　酌水堂【俱在县治内】
　　古碑记附
　　五代伪蜀牒【武成三年牒淯井镇羁縻十州五国土都虞候罗元审武成三年牒淯井镇羁縻淯井土刺史罗元楚永平元年牒土兵马使罗元审】范百禄誓夷碑【宋熙寜七年平五囤蛮立在令报恩寺】梅圣俞春雪诗【归田録载苏子瞻尝于淯井监得夷人所卖蛮弓衣其文绣梅圣俞春雪诗葢以其名重转落夷中】宋朝所给诰劄【嘉祐三年给长宁军夷人头首斗葢充上刺史诰】祥符平夷本末　庆厯皇祐平夷畧　熙宁经制诸夷本末　元丰平乞弟本末　范荣公进誓平夷文表　赵招讨平晏夷贺捷表　长宁志【嘉定己卯敎授贺寅东序】
　　隆昌县
　　隆桥马驿【在县东明初置属荣昌县嘉靖四十五年改属富顺县隆庆元年廵抚谭纶以驿界泸州富顺荣昌三境地属旷野因奏割三州县犬牙地置县】薰风楼【在县治前】庆符县
　　汉阳废县【在县内汉置属犍为郡葢以在汉水之阳为名王莾改曰新通后汉复故三国蜀志法正子邈官至阳太守则蜀汉时尝改郡矣晋属朱提郡宋齐皆因之按名胜志又以泸州江安县为古汉阳】石门废县【在县南十里唐初置贞观八年省宋置石门砦明廵抚曾省吾征九丝蛮至此有九折宁非险清时自坦途之句】盐泉废县【在县西新唐志贞观五年析石门置盐泉县属南通州八年并入抚夷元和志盐泉镇在开边县西南八十里即故县也】废祥州【在县西一里宋政和三年置宣和二年废】废曲州【在县西唐置天寳中移治开边县界】抚夷废县【在县西新唐志贞观八年省石门朱提盐泉三县置抚夷县属戎州天寳元年省入义宾】僰道废县【汉置旧志谓即今治】来附废县【在县西北十五里宋政和三年置属祥州宣和三年废即今之来复铺】拱极楼【在县西今存石柱】鱼跃亭【在县南广洞下每嵗清明前后鱼自下跃上张网捕之所获甚伙故名】靖边亭【在县东五里今圯】省耕亭【在县城外一里今圯仅存石柱】
　　古碑记附
　　晋张麟夫人墓表【旧志在县南一百六十里】唐南诏王碑【旧志在石门界唐贞元七年袁滋题】
　　筠连县
　　腾川废县【在县南寰宇记筠州在戎州南四百七十里南广溪洞元改置筠连州又置腾川县为州治明初废入明一统志作元置定川县疑腾定二字之误旧志谓即今之县治】废连州【在县西唐置宋改为羁縻州寰宇记连州在戎州西南广溪洞析筠州置元并入】定边楼【在县城西遗址尚存】
　　高　县
　　古高州【在县南一百二十里唐置羁縻高州领柯巴移甫徙西三县元至元间知州张景良移治懐逺砦明洪武中知县王旭复徙今治】楠木园【在县西二十里】连珠阁【在县东六十里七寳山上因七山相连形若贯珠故名】
　　珙　县
　　巩州故城【在县西唐置寰宇记巩州在戎州南三百十里南广溪洞】南广废县【在县西南汉置县属犍为郡华阳国志太初元年置县为犍为郡治孝昭元年郡移僰道以县属之蜀汉延熙中置南广郡晋建武元年郡废属朱提郡元帝时王逊移朱提郡来治永昌中还旧治咸康中李防复置南广郡属宁州宋齐因之隋开皇四年改置协州大业初废入开边县唐武德元年复置天宝中移于州西南四百九十里】播郎州【在县西北新唐志戎州羁縻播郎州祈巩州置领播胜从顔顺化三县寰宇记在州南二百八十七里南广溪洞】废薛州【在县西唐仪鳯二年置领黄池播陵县先天二年降为羁縻州天寳初改黄池郡乾元初仍改薛州属泸州都督府宋初因之熙宁后废入长宁军】废定州【在县西南新唐志泸州羁縻有定州领支江扶德二县宋因之元至元十三年置千户所明废】废思峩州【在县东新唐志泸州羁縻思峩州天授二年置领多溪洛溪二县宋初因之熙宁后废入长宁军】废扶德州【在县南唐置领宋水扶德柯阴三县宋因之元废】都宁废县【在县南七十里明万厯中置】走马田【在县南七十里先是僰人悬酋长之棺于岩上每闲金鼓之声明万厯中总兵刘显过此闻而异之土人以告显驰马田中发三矢俱中其棺金鼓遂絶人因呼为走马田今三矢犹在】柳公堂【在县西为宋柳光熙建】
　　兴文县
　　古晏州【在县西唐志晏州领思峩柯阴新宾扶来思晏哆刚罗阳七县宋熙宁中属长宁军政和中为五斗蛮所据元改置戎州于此明初废州为县万厯四年廵抚防省吾平都掌蛮奏改今名】哆刚废县【在县东南唐晏州所领七县之一宋祥符中哆刚蛮斗望猖獗即此】废悦州【在县南唐置领甘泉青宾临川悦水夷邻胡璠六县属戎州都督府寰宇记在戎州南二百十七里南广溪洞】淩霄城【在县东一百二十里宋置属长宁军明初属戎县都掌蛮依为巢穴成化四年枢臣程信督兵讨之别将李鑛攻淩霄城其城三面峭壁南则深箐连互数十里鑛循南崖而北梯崖架壑以进自高攻下惶遽多坠崖死遂破之隆庆中蛮复据险叛万厯初抚臣曽省吾帅臣刘显攻淩霄城拔之诏改淩霄城为拱极城】
　　屏山县
　　马湖故城【在县西南季汉时置属越巂郡晋省唐置镇于此号平夷军城乃干符二年高骈所筑宋时蛮主屯湖内元至元十三年内附始分其地置六长官司曰雷坡泥溪平夷蛮夷夷都沐川设马湖路于蛮夷夷都溪口之南岸大德四年始迁今治至元元年并六司而为三二十三年明玉珍据蜀复分三司为五明洪武四年土总管安济归附改路为府复设五长官司使安氏世守其地五传至安鼇而叛治九年讨平之始设流官】子云筑室【在沐川司西北】薛文清书室【在县东二十里】新镇城【在县北二百五十里今设为边营】藏甲洞【在县新镇城北一里武侯祠后其洞直通河岸相传武侯藏甲于此】三丰石【旧志在东江中水涸时见有山高月小水落石出八字相传以为张三丰所书无镌凿痕而墨迹如故】十丈空【悬崖絶壁广数十丈相传武侯南征过此投三防于上彷佛有形壁间多名人题咏】白云洞【相传王守中调息处】御书楼【在县东】合江楼【在县东临二江之滨】建武防
　　九丝城【在建武防东古都蛮世居其地城险峻不可登四面以丝围之约重九两故名明万厯中蛮首阿大等叛巡抚防省吾督师讨平之】
　　永宁县【叙水防属】
　　永宁旧城【在县西八十里渔漕溪即元永宁路旧址也】古蔺州【在县东一百里唐元和初置】米益城【在县北八十里居民家饶米谷无水旱忧】闗索岭【在县西七十里相传闗索过此因道险令兵士填土为岭】落窝城【在县东三十里明马晔建以为戍堡】
　　夔州府
　　奉节县【附郭】
　　鱼复故城【在县东北本春秋庸国鱼邑左传文公十六年楚伐庸禆鯈鱼人实逐楚师汉置鱼复县后徙白帝城水经注章懐太子曰鱼复故城今奉节县北赤甲城是又寰宇记云古鱼复县在奉节县西十五里蜀改永安今无城壁二説不同】白帝城【在县东十里公孙述据蜀所筑后汉建安十八年诸葛亮等自荆州泝流定白帝江州章武二年先主征呉败还至鱼复改曰永安孙权闻先主驻白帝遣使请和晋义熙元年谯纵据蜀以弟明子为巴州刺史屯白帝二年益州刺史司马荣期击破之西魏恭帝三年李迁哲讨信州蛮击破其酋五子王等因留镇白帝诸蛮畏服遣子弟入质者千余家迁哲乃于白帝城外筑城以处之后周天和元年陆腾平信州蛮更于先主故宫城南八阵滩北临江岸筑城移州治之防复还旧志刘禹锡防州防壁记州城初在瀼西周建德五年总管王述移治白帝方舆胜览州城以宋景德二年移治瀼西名臣言行録高宗时夔路亷访使曹东请筑瞿塘闗于唐夔州故基置兵屯守宋韩宣瞿塘城记防州城在瀼西闗城在瀼东元一统志宋祐二年以兵火复移州治白帝四年余玠命韩宣城瞿塘至元二十二年仍还瀼西旧治】永安宫城【即今之府学季汉章武二年昭烈征呉为陆逊所败还白帝改鱼复为永安宫居之即诸葛亮受遗处寰宇记先主于永安县西别置永安宫】阳口废县【在县西水经注阳元水出阳口县西南东北流经其县南又东北入江寰宇记梁置阳口县葢在今州西阳水口后魏废帝三年移巴郡理此】八阵图碛【在县南二里大江之滨其阵聚细石为之各高五尺广十围歴然碁布纵横相当中间去九尺正中开南北巷悉广五尺凡六十四春夏为水所没退复如故晋桓温伐蜀经之曰此常山蛇势也杜甫诗江流石不转遗恨失吞呉】石鼓【与八阵图隔江相对世传孔明敎战之鼓】水逻城【在县东后周天和元年信州蛮冉令贤等据巴峡攻白帝于江南险要之地立十城自率精鋭守江北水逻城周将陆腾讨之兵至杨口先拔其江南八城因数道入攻水逻路经石壁城其城险峻四面壁立惟一小径縁梯而上腾披甲先登遂克之又有石胜城亦称险要腾又袭取之然后引兵向水逻蛮众大溃斩获无算别将司马裔又下其二十余城因为京观于水逻城侧】石墨城【在县东北境冉令贤党向五子王据此陆腾既平水逻因遣王毫屯牢坪以圆石墨立栅遏其走路遂悉平之】故陵村【在县西水经注旧郡治故陵溪西二里故陵村溪即永谷也】巴乡村【在县西寰宇记在南乡峡西八十里水经注故陵江之左岸有巴乡村村人善醸俗名巴乡清】东屯【在县东舆地纪胜公孙述于东瀼水滨垦稻田因号东屯稻田水畦延袤可得百许顷前带清溪后枕崇冈树木葱菁气象深秀杜甫移居东屯诗白盐危峤北赤甲古城西】杜甫宅【在县东北陆游高斋记云少陵居夔凡三徙一在白帝城一在瀼西一在东屯皆名高斋东屯李氏居已数世上距少陵才三易主唐大厯初故劵犹存方与胜览世传计台乃少陵故宅今有祠堂万厯初于瀼西故址建草阁】鲍家庄【在县北旧传汉末鲍氏三娘勇力絶伦亷康贼欲娶之不屈与战破之后闗索来攻遂以城降同为汉室讨贼今城碛尚存】柏柱【在白帝城西大十围高三丈世传为公孙述楼柱枯而不朽】莲花池【在府治后山形如覆莲上有池种莲花宋周惇颐判夔州尝游此】制胜楼【在府治内王延禧诗防子城新筑长江便作壕百蛮归指掌三峡见秋毫】白云楼【在县城内楼有三层登览之胜甲于一郡今废】最高楼【在县东杜甫诗城尖径仄旌斾愁独立缥缈之飞楼峡坼云霾龙虎睡江清日抱鼋鼍游】白帝楼【在县东杜甫诗江度寒山阁城高絶塞楼翠屏宜晚对白谷会深游又漠漠虚无裹连连睥睨侵楼光去日逺峡影入江深】五桂楼【在府学前宋大观中郡人李裳及弟袭裳子公京袭子公奭公奕父子叔侄五人相继登科因名范仲黼为记久废】静晖楼【在府治内王十朋诗占得高明地长闻燕寝香江流匹练白竹日万金黄久废】观文楼【在府治后明嘉靖知府张环建陈时范题曰观文郭棐修葺作记】会胜楼【在县东正德初郡守呉潜建】万丈楼【在县东十里相传为杜甫故居】擂鼓台【在县西五里大江北岸传为汉张桓侯故迹】八阵台【在县东武侯庙前下瞰八阵石迹】挹翠亭【在县麝香山白居易游息之所】锁江亭【在县白帝城南宋元祐间运判宋肇改为三峡堂】永安亭【在县学明伦堂后康熙二十七年知府许嗣印建】江月亭【在府治内王十朋诗长江何处水明月几州天月与江无约相逢是偶然】公会亭【在府治内宋时袁倚李贻孙皆有记】望华亭【在府治后成化间郡守呉晟筑土为台治辛酉郡守杨竒为亭额曰望华】临江阁【在府治内西隅】清风阁【在县白帝城中即今之谯楼】草阁【在府治东十里即杜少陵瀼西旧址万厯三年知府郭棐行知县罗绣藻建上倚龙山下瞰瞿唐颇极形胜副使陈文烛作碑记】同春阁【在县前正德初郡守呉潜建】十贤堂【在县城内初名嵗寒又名忠孝宋庆厯中建以祀前贤尝至蜀者屈原诸葛亮严挺之杜甫陆贽韦昭范白居易柳镇寇准唐介凡十人画像堂中外栽修竹王十朋诗六月修筠带移丁寜防取嵗寒枝十贤清节高千古不是此君谁与宜】越公堂【在县瞿塘闗内隋杨素建】诗史堂【在府志内有杜甫画像】整暇堂【在府治内又名易治王十朋诗风俗无难易治之端在人古夔尤易治风俗本来淳】瑞白堂【在府治内扬海有记王十朋诗昔日曾夔州兹堂见三白为瑞不嫌多年丰最宜麦】开济堂【在县东武侯庙下瞰八阵碛取杜甫两朝开济老臣心诗义】去思堂【在县治士民思前守杨竒德泽绘像祀之今圯】三峡堂【在县东瞿塘闗宋肇记有诗白帝城空朝晴白盐山暗暮云平】粉壁堂【在县瞿塘峡口白盐山昔人磨崖刻中兴颂于上】霁月馆【在府治内古计台相传渝州赵稔之居后迁于此遗址尚存】
　　古碑记附
　　唐防州刺史厅壁记【长庆二年五月一日刺史中山刘禹锡撰】夔州始兴寺移铁像记【刘禹锡撰】夔州都督府记【唐会昌五年刺史李贻孙文缪师禹书载集古録今在漕台】鏁水记【碑字但记官名有都押衙金吾大将军白元曜等字】闗城白帝庙碑【碑凡三一元和元年一长兴二年一广政元年】重修大仙庙碑【唐宁江军掌书记司空薰撰同光四年建】杜少陵诗石刻【少陵游蜀凡八稔而在夔独三年平生所赋诗凡千四百六篇可攷而在夔者乃三百六十有一治平中知州贾昌言刻十二石于北围嵗久字漫建中靖国元年运判王蘧新为十碑今碑在漕司】移城记【景德四年丁谓撰】八阵图铭【旧经有图铭石刻在碛中今不复见苏子由诗云中原尧不到置阵狭无所】甃井记【陈刚记云夔惟节度府漕台西防有井绍兴二年井坏景公领使事发地百尺而及泉以柟木甃之】夔州图经【故相国安阳公乾曜尝参军修图经言风俗甚备见刘禹锡集】旧图经【李国纬编】固陵集【费士戣编】新夔州志【马导编】
　　大宁县
　　大宁故城【在县北八里寰宇记宋开寳六年于此置监以収盐课】仙人洞【在县北三十五里洞壑幽深莫测所止相传罗洪先隐居于此不知所终有诗留于壁】朝阳楼【在县治内宋嘉祐中孔嗣宗建】絶云楼【在县治内】飞泉亭【在县旧监宋时建其在监治者曰藏春坞江山堂芳菲馆清閟阁皆当时之胜境】凝香堂【在县北孔嗣宗建四面环以花卉】江山堂【在县东白防诗分符真吏隐燕侵傍岩楼】清风阁【在县南宋淳化中建】观澜馆【在县治内成化二年知县何光建】拂云馆【在县北宋时刑曹廨舍之西宣和中陈似有记】
　　古碑记附
　　丁谓防州移城记【景德三年记太祖皇帝出师平蜀由劒巫峡分兵以入而滟滪激射峻恶楼船战舰难进易退步骑自襄州西山裹粮兼行林麓无际涧壑相接不知道路之所从得蜀民诣王师献画由大宁路直趋夔州平蜀之师实取道于此也】
　　巫山县
  </div>
  <div class="pagination">
   <a href="四川通志_page114.html">
    上一页
   </a>
   <span>
    ...
   </span>
   <a href="四川通志_page110.html">
    110
   </a>
   <a href="四川通志_page111.html">
    111
   </a>
   <a href="四川通志_page112.html">
    112
   </a>
   <a href="四川通志_page113.html">
    113
   </a>
   <a href="四川通志_page114.html">
    114
   </a>
   <span class="current-page">
    115
   </span>
   <a href="四川通志_page116.html">
    116
   </a>
   <a href="四川通志_page117.html">
    117
   </a>
   <a href="四川通志_page118.html">
    118
   </a>
   <a href="四川通志_page119.html">
    119
   </a>
   <a href="四川通志_page120.html">
    120
   </a>
   <span>
    ...
   </span>
   <a href="四川通志_page116.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
