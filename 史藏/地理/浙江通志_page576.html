<!DOCTYPE html>
<html>
<head>
    <meta charset="UTF-8">
    <title>浙江通志 - 第 576 页/共 787 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>浙江通志 - 第 576 页/共 787 页</h1>
    <div class="content">　　郭升采妻呉氏　　　　　朱仙培妻呉氏
　　沈国妻茅氏　　　　　呉汸妻费氏
　　呉汉妻沈氏　　　　　　呉涛妻王氏
　　曹有基妻沈氏　　　　　吕琦妻陆氏
　　朱灏妻呉氏　　　　　　朱之陞妻曹氏
　　沈铨妻施氏　　　　　　谢永昌妻宋氏
　　钟起鹏妻朱氏　　　　　劳佑锦妻徐氏
　　顾函三妻黄氏　　　　　沈廷桂妻杨氏
　　邵启棠妻徐氏　　　　　胡鸣阳妻田氏
　　呉云龙妻金氏　　　　　张霱妻杨氏










　　浙江通志卷二百五
<史部,地理类,都会郡县之属,浙江通志>
　　钦定四库全书
　　浙江通志卷二百六
　　列女【五】
　　嘉兴府
　　平湖县
　　明
　　沈宏妻平氏【治嘉兴府志华亭平可拳女年十六归沈于平湖二十一夫卒生子甫一嵗姑亦早寡家无储蓄亲戚怜其少劝之嫁氏泣曰女子从人惟一无二吾所以未死者以老姑弱息耳众知其不可夺益贤之迄能养姑训子诏旌其门夀八十九】
　　胡氏二节【治嘉兴府志胡善妻戴氏弟庆妻万氏善亡戴年二十二未孕育庆亡万年二十七生一子一女万与戴谋曰吾二人不幸俱蚤失天姒无出吾有此二息愿姒收女育之长为赘壻庶防生死有托戴听之相与异室而处日夜纺绩以养姑二氏虽屡及冻饿而姑养不缺姑殁万之子亦死二氏益无倚困苦不堪贞白自守里人杨能疏于朝旌之】
　　陆澜妻宋氏【嘉兴府图记澜亡氏年二十一遗娠得男亦亡父母曰此天欲尔改行也宋誓死不从事舅姑抚夫幼弟不逾礼则有司上其事表其庐】
　　张昊妻孙氏【嘉兴府图记年二十四归张八月昊亡誓无易志姑陆老而丧明氏事之孝敬备至姑卒无倚乃告诸族属还依父母缟衣素食五十余年不改其度嘉靖间奉旌】
　　吴寛妻郑氏【陆深玉壶阡表年十七归寛二十八而寡手抚二孤命之耕读逮子昂起甲科驯致通显甲令凡节妇有终应得旌门氏及格督学风有司具上氏闻之曰守志抚孤妇之道也已被封典敢邀再命乎命昂力辞之纺绩至老不倦每归寜舟行徃返必以木绵车自随衣破裂必补缀一布被五十年犹存每举以示孙曽曰此阿婆嫁时物也】
　　朱四女【嘉靖浙江通志朱炳少女年十六许姚氏未及行炳卒无子四女日夜哀思依辅寡母极尽孝养恶少邱钟乃其姊夫强附同居桃之不从痛哭自缢于父柩之旁】
　　毛徴妻陆氏【万歴嘉兴府志名婷陆垣之女年十八嫁徴三年徴亡翁姑以家贫无依讽之易志婷即自缢】
　　李断女【天啓平湖县志庠生李金女居乍浦嘉靖间倭入冦父携之行女度不免乗间投河死提学阮鹗立石海滨曰李断女死节处】
　　陆美妻俞氏【两浙名贤録甫笄归美克尽妇道嘉靖丙辰倭防至将逼其居美适外出氏亟渡河深不可涉美弟与仆欲援以手氏厉声曰死即死耳手焉可执竟溺死】
　　乍浦六烈【天啓平湖县志嘉靖中倭陷乍城时义不受辱而死者曰童氏后所郭臣妻投池死曰柳氏军人晖之女曰一女二女军人陈起女俱投井死曰沈氏军人表之女曰周氏舍余戴鉴妻俱投河死又其时有俞姓者匿承尘上避倭见数倭驱妇人至其家淫之有一女亦在掠中乗间触门门破头亦破而死】
　　毛文光妻沈氏【万歴嘉兴府志遇倭冦投水死】
　　倪烈女【平湖县志年十八未字嘉靖间倭冦临城以麻纒身自誓必死倭逼之度不免绐曰以鼔乐迎我当从若乗间投水死】
　　沈坪妻费氏【万歴嘉兴府志年二十一归坪九月而坪卒氏截髪毁面誓不易志坐卧一小楼足不履地享年八十五又坪侄维鑨妻陶氏维镶妻陶氏俱年少守节称沈氏三节云】
　　俞干妻张氏【万歴嘉兴府志干前妻子女五人氏抚如己出年二十四而干亡生子二方襁褓氏辟一室悬夫像奉祖姑同处其中时海冦入境氏砺白刃置懐中曰脱有急以此死耳冦蹑其舟不及咸谓天实祐之苦守三十余年卒】
　　马维金妻赵氏【万歴嘉兴府志赵志先女维金死氏年二十欲自尽以殉翁泣曰有孤在盍存孤乎乃少进水浆已而姑病氏吁天烧指愿以身代姑竟不起子亦殀遂不食而卒】
　　陆贞女【万歴嘉兴府志陆应元女年十三许字嘉善孙应祥明年应祥死媒氏来议婚氏入户剪髪键不复出其婶李氏亦嫠一门双节】
　　胡天常妻陈氏【万歴嘉兴府志年二十二而寡子方一岁或讽之嫁氏仰天恸曰我胡门有双节者至今诵之独致我为失节妇我何面目见祖姑于地下乃断髪自誓卒年六十有六】
　　马曙妻沈氏【万歴嘉兴府志年二十五夫亡昼夜号恸水浆不入口舅曰吾老矣不忍闻此声氏恐伤舅心抑情就礼然终身无喜容】
　　俞相妻姚氏【万歴嘉兴府志年十七归相三年相殁有前妻潘氏所生女抚如己女长出嫁陈常道仅五月夫亡与氏共励氷节诏表其门】
　　过溱妻俞氏【万歴嘉兴府志溱卒氏年十九无子时岁荒家食不给姑及宗族讽之再适氏曰生为过人死为过鬼后以溱兄子桥甫二岁纺织而哺之年八十三卒】
　　刘濓妻马氏【两浙名贤録年十六归刘一年而寡翁贫利其再适百计挫之志益厉尝闭门自经救之苏翁隂纳沈氏聘其姑诱与俱出令女奴抱持过沈舟舟迅发氏投河不得乃呼天而号须臾风雨昼晦疾雷击舟欲覆沈惧乃牵舟还之事闻于县县令氏别居时氏父兄继殁无可归假寓一室四壁不完每两则危坐达旦或不能具縻率三四日不食而不死年七十余卒】
　　沈贞女【万歴嘉兴府志沈渭女许字毛坤子将嫁而其夫浪逰不返翁怜之许以更嫁女不从夫竟不归遂请于父母归毛立后守节终身】
　　张一鹏妻赵氏【天启平湖县志年十六归一鹏鹏业贾成婚数日輙持筹淮楚间旋得瘵疾归病革语其姊曰吾死必嫁吾妇已复与氏诀曰吾死愼勿更嫁服贾者氏哽咽不能语自指其心与其幼儿者三一鹏死哭极哀乳枯子亦随殀氏曰吾所以不先徃地下者以不忍此藐孤也今子又死吾何以生为沐浴更衣自经而死】
　　赵贞女【天启平湖县志许字嘉邑诸生戴裕津未婚戴殁氏脱簪擗踊归夫家营两穴穴成阖户自缢母排闼救之闭口不言以指叩胷疾呼徃嘉兴者三遂絶就殓如生遂合葬之事闻建坊】
　　朱呈祥妻沈氏【平湖县志年二十八夫亡力不能殡饮食寝处不离棺侧遇大风两以伞覆其上震雷则呼夫侍立其傍越三十四年始获葬饔飱不给冬无重衣人共哀之】
　　蒋元瑛妻钟氏【天啓平湖县志嫁未浃岁元瑛死每祀其夫辄手制新衣与嫁时衣及夫所衣旧衣杂焚之焚畧尽邻媪咸让之曰奈何不为日后虑氏不答已而元瑛葬有期请于翁姑愿作新妇塜使同穴姑慰之曰儿年少那虑及此不许亦不复请葬前夕有会葬者来氏故善治具殽核皆出手裁夜分众稍息及晨啓扉则已投缳死矣】
　　沈民表妻刘氏【天啓平湖县志年十九而寡贫无子母家迎归养之氏不可有所遗亦鲜受缩衣节食勤纺织以自活当民表死时葬事未备积二十余年得金始克改葬有婢阿妹姓江赘婿吴良良死即不复栉髪亦有感于氏而然也】
　　过明堂妻陆氏【平湖县志年二十一夫殁七终自缢死又俞王言妻马氏刘妻张氏沈煃妻张氏陆定征妻曹氏俱夫亡不食死】
　　杨氏二节【平湖县志过氏杨日清妻年二十八夫亡事翁育子皆出纺织年至八十余卒媳顾氏割股疗夫夫亡三年防毕絶粒死】
　　朱傅妻倪氏【嘉兴府志年十九适二载傅客死于楚有族人逼夺其志手刃自刎邑令江环给额旌之卒年六十有二】
　　陆鐖妻方氏【嘉兴府志年二十四鐖死于讐被焚尸氏一号几絶教其子复讐竟以叩阍得雪人服其节义一女适金姓年十九而寡依母以苦节终】
　　曹贞女【嘉兴府志许字陆在德未嫁而在德死女年十九驰徃哭誓死不归与婢陈氏纺织自守陈亦终身不字】
　　俞光翼妻陆氏【旧浙江通志明末兵乱被俘不屈引颈受刃死怀有幼儿绕尸而啼夜犹吮乳不置】
　　钱贞女【嘉兴府志钱澹女许字陈龙驭年十七游庠未娶卒女痛哭欲奔防以母病止后三年陈将葬女拜堂下坚欲徃父母度不可止具舟以徃葬讫遂从陈主归翁为立后以遂其志】
　　王学古妻徐氏【旧浙江通志明末避兵虹霓堰被掳不屈死时酷暑轰雷顔色如生】董学玘妻刘氏【嘉兴府志年十六避兵钟镇遇兵艘于途氏跃入水学玘悲号亦赴水死】林氏二节【平湖县志林妻沈氏与弟妻徐氏俱避兵逃窜沈被创死徐携幼女同溺水死又俞醒妻陆氏俞钦亮妻徐氏遇兵俞家带同赴水死又马二官妻杨氏兵驱之登舟投河死明晨与马慕南孙媳陈氏二尸浮出遂以湿衣裹葬之又赵志寀妾岳氏年仅二十余守节弗嫁遇兵不屈被创死寀媳陆氏亦投河死】
　　陈铭妻戚氏【平湖县志避难吴滙兵执其夫氏号呼出救兵曰尔从我我释尔夫氏遂挥手令其夫去俟去逺乃随行至一小桥自投于水又陆锦妻盛氏费孟韬妻冯氏与母孙氏奚允佳妻李氏倪嗣调母陈氏程青子妻彭氏周士馨妻郭氏俱不屈投水死】
　　杨春緑妻吴氏【平湖县志兵欲汚之氏以手攫兵面兵以枪刺之遂毙又冯某妻陈氏石天球妻查氏张豹烈妻俞氏张蔚如妻俞氏吴士璋女凤姐刘击生聘妻陶氏陆麟锡聘妻陈氏俱遇兵不屈被刺死】
　　马师伊妻戴氏　于韶妻王氏　　怀寀妻潘氏朱彩妻吴氏　　孙官妻刘氏　　孙同祖妻盛氏孙洪范妻沈氏　冯璵妻马氏　　郭山妻陈氏冯叔原妻沈氏　钟鸣升妻沈氏　过桥妻陈氏过厚妻张氏　　喻钦尧妻赵氏　沈中灿妻马氏袁万域妻唐氏　曹一炯妻王氏　冯三鉴母陈氏陆基侃妻曹氏　朱家柱妻沈氏　蔡炳勲妻曹氏孙汀妻张氏　　杨悌妻褚氏　　孙岳妻沈氏陆润黻妻林氏　毛应銮妻沈氏　沈犹龙妻孙氏张洪遵妻顾氏　张讷妻纪氏　　陆万陵妻吴氏陈紫垣妻陆氏　沈恩妻龚氏　全官妻陆氏宋秀妻金氏　　沈瑞鎜妻陆氏　沈瑞銮妻张氏杨相妻潘氏　　顾乃言妻冯氏　姚筌妻顾氏徐珙妻杨氏　　陆台妻顾氏　　杨日清妻过氏邬科妻马氏　　陈治安妻袁氏　陆燫妻杨氏胡濓妻沈氏　　张恒吉妻冯氏　张廷瑚妻沈氏喻应麟妻莫氏　张行伦妻陆氏　吕治妻屠氏刘垣妾俞氏　　陆光耀妻陈氏　张维城妻倪氏王玺妻马氏　　刘环妻李氏　　张观吉妻沈氏马之骅妻张氏　马维德妻孙氏　陆啓溶妻曾氏沈麟徴妻徐氏　倪光道妻赵氏　赵志完妻朱氏张宗仁妻马氏　钟鸣震妻姚氏　王志诚妻朱氏陆邦俊妻蒋氏　姚文治妻陆氏　王栋妻周氏施应期妻钟氏　时勲妻赵氏　　李文东妻沈氏冯春妻陆氏　王思忠妻过氏　陈常道妻俞氏俞二妻李氏　　屠绍庆妻张氏　顾某妻薛氏沈绍侃妻黄氏　陆大权妻冯氏　沈某妻俞氏俞懋贤妻刘氏　俞恩光妻严氏　姚世直妻莫氏沈昊麒妻洪氏　张叔岘妻朱氏
　　国朝
　　赵永吉妻施氏【题旌册平湖人事姑以孝称姑死永吉哭母卒氏年二十五哀毁絶粒母暨族人劝以抚孤承祧大义乃雪涕强食鞠永吉兄子为嗣守节五十年】
　　何士彦妻张氏【题旌册年二十四夫亡氏抚孤肇昌成立守节四十八年　以上二氏俱康熈四十五年具题奉旨建坊旌表】
　　严訔妻刘氏【题旌册訔殀氏年十八遗腹生子思位值岁饥氏织一布易米数升以给仅存田十畆又为势夺坐是益贫日杂糠覈而食以经书口授其子苦节四十二年思位成进士官检讨康熈五十年具题奉旨建坊旌表】
　　陆韬妻徐氏【题旌册华亭人适平湖陆韬年二十六夫亡子秉衡生甫周岁氏教育成立执翁姑防克尽孝道孀居三十六年奉旨建坊旌表】
　　程溥妻戴氏【题旌册年二十六而寡絶粒三日时舅姑垂暮藐孤尚幼族戚劝以大义氏饮泣守贞善体舅姑心孝养曲挚殁后防葬尽礼延师课子成立】
　　何士杰妻王氏【题旌册结褵岁余夫亡生女仅五十日忍死事姑姑殁独任殡葬又为夫营窀穸立嗣承祧女嫁早卒又抚其外孙守节四十余年　以上二氏俱康熈五十六年具题奉】
　　【防建坊旌表】
　　张天祺妻陆氏【题旌册年十七归张逾年而寡遗孤瑛生甫八月氏矢志抚孤以延一线孝事舅姑持家敎子守节三十三年雍正三年具题奉】
　　【旨建坊旌表】
　　翠金【题旌册施徳望婢也德望馆于乡家无僮仆惟翠金侍其妻以居年及筓性贞洁虽以市易米盐间出户外然不轻与人交一言邻有狂且马四者艳其姿欺其室无人一夕逾垣入藏匕首至卧所欲犯之翠金惊呼马慑以刃翠金曰吾不怕死骂愈厉遂遇害德望妻越窗走坠楼伤足里邻共获马四闻于官按律抵罪而为翠金请旌时雍正五年也奉】
　　【旨建坊旌表】
　　张渭妻金氏【题旌册年二十八而寡遗孤甫四龄家贫赖十指以自给守节六十余载】唐肄脩妻顾氏【题旌册年二十归唐越三载夫亡无子氏矢志不移早夜操作以事舅姑立侄徴凤承祧及长为夫营葬曰吾事毕矣遂寝疾卒守节三十三年】
　　方鼎妻周氏【题旌册年二十九夫亡歴六十年从不服鲜衣戴金翠首饰孝事舅姑训遗孤成立】
　　何兆楠妻曹氏【题旌册年二十九夫亡遗孤幼事翁姑以孝闻布衣茹素自甘淡泊教子慈严备至　以上四氏俱雍正六年具题奉旨建坊旌表】
　　赵晋锡妻胡氏【题旌册年二十六而寡抚孤云会为娶妇又殀氏偕媳抚孙训诲有成守节四十四年雍正七年具题奉旨建坊旌表】
　　王肇基妻陈氏【题旌册年二十三夫亡翁姑继殁不半载叠遭死防旁无伯叔氏倾赀以营丧葬遗孤朝正甫数月防防无依卒能抚训成立苦节五十七年雍正八年具题奉】
　　【旨建坊旌表】
　　髙轩妻王氏【题旌册年二十四夫亡键戸毁容事祖姑及翁甚孝子衡稍长训之极严不事姑息后筮仕刑曹家声不坠得于母教者为多守节三十二年】
　　鲍匡衡妻吴氏【题旌册匡衡为庶出子幼孤育于长兄结褵后授产析防氏事庶姑尽孝年二十一夫卒遗孤藐尔外事一听于伯内事禀命于姑后伯氏家日落视侄不异己子独为翁姑营葬守节四十年】
　　徐国荣妻方氏【题旌册年十八而寡遗腹生子王瑞伶仃孤苦抚至成立歴五十三载言笑未尝露齿事翁姑极孝年七十一卒　以上三氏俱雍正十年具题奉】
　　【旨建坊旌表】
　　张玮妻潘氏【题旌册年二十九而寡布衣蔬食宴会不与谈笑未尝见齿奉舅姑孝教子读书守节三十年】
　　陆彪勲妻张氏【题旌册年二十二夫亡因有遗孤勉强存活子复幼殇乃继侄为嗣教之成立守节四十五年　以上二氏俱雍正十一年具题奉】
　　【旨建坊旌表】
　　朱烈女【平湖县志母亡居防次其姊婿突入帷欲汚之遂自缢死今土人名其墓为阿姨墩】沈敬山妻施氏【平湖县志农家女九岁抚于外祖沈思椿十七赘敬山六年夫殁思椿贫且有癃疾欲氏改适不从纺织以赡久之思椿益贫遂密择富儿受聘邻人漏泄其言氏服卤死】
　　庄大姑【嘉兴府志长山村民庄耀昌女里有不逞之徒曹大许殿宦者乘耀昌他出夜操戈入室将强婚之姑守义不屈自经死里人为建烈女庙】
　　徐春梅【嘉兴府志曹璿婢璿夫妇相继亡遗子女二人皆幼春梅年二十余不嫁以抚子女自誓仅存薄田九畆璿兄逼嫁之志益坚子女有过涕泣劝导勤苦持家为子女婚嫁毕卒年五十八】
　　施氏三节【嘉兴府志施桂征继室俞氏年二十九防夫家政严肃年五十六而殁子明焻妻陆氏年二十八而寡持家训子法凖于姑年六十四卒子堪妻倪氏年二十九夫亡遗孤亦早世氏以孑身撑拄施氏三世门祚借以得延殁年七十有五】
　　沈栻妾徐氏张氏【平湖县志栻罹兵难各抚一子徐年三十守节至五十卒张氏二十四守节至六十卒孙琨举进士】
　　顾某妻李氏【嘉兴府志李用彰女及筓适顾未防夫卒哀号欲殉母劝之不听竟絶粒死】李载华妻徐氏【嘉兴府志李与徐皆兰谿右族转徙当湖于归时姑已濒危未防死逾年舅明逺又死氏尽出衣饰以营殡殓载华哀毁成疾不一载又死氏时年二十饮泣抚孤逾时孤亦殇氏拊心痛絶托其族人返葬三防于兰谿祖墓清明日哭奠其夫阖户自经死】
　　赵贞女【平湖县志女出名族父许配髙氏髙起家微骤致富且曽为其外祖前马氏愧之将嫁自经死】
　　陆贞女【嘉兴府志许字江耀武耀武死女欲奔防为亲长所格毁妆茹素夫志守节有乞姻者女絶粒五日乃止父母俱终归江氏越明年疾作而逝乃合葬焉】
　　杨贞女【嘉兴府志幼许字袁御龙未婚康熈庚寅御龙卒父欲更适之女哀号誓死父知志不可夺遂不复言女杜门断髪氷霜自矢十余年卒之日涕泣告父请合葬袁氏子墓】
</div>
    <div class="pagination">
<a href="浙江通志_page575.html">上一页</a><span>...</span><a href="浙江通志_page571.html">571</a><a href="浙江通志_page572.html">572</a><a href="浙江通志_page573.html">573</a><a href="浙江通志_page574.html">574</a><a href="浙江通志_page575.html">575</a><span class="current-page">576</span><a href="浙江通志_page577.html">577</a><a href="浙江通志_page578.html">578</a><a href="浙江通志_page579.html">579</a><a href="浙江通志_page580.html">580</a><a href="浙江通志_page581.html">581</a><span>...</span><a href="浙江通志_page577.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
