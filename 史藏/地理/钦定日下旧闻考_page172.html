<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 172 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 172 页/共 698 页</h1>
    <div class="content">然后喟然叹曰我马既同者车攻之徂东也其鱼鲂鱮者吉日之宴语也彼顽然者不可扣之鸣兮吾 
知其为宣王之石鼔也方其明堂受朝岐邑讲搜万里无尘四海一秋天戈麾日凝云不流勒鬃功于 
石鼓将永镇于岐周异铜仙之可移空回首于万牛嗟惟此石俯仰千秋横奇宝于道侧微博雅其谁 
顾或龙腾而水跃或鸾下而凤翥虽字体不可知其谁之笔兮意作诵必当时之吉甫曽编诗之不见 
收兮亦何恨无人乎李杜于是慨然授笔磨苍崖之壁泚秋空之露取昌黎慨叹之言而作石鼓之赋 
燕都游览志原韦应物石鼔歌周宣王大猎兮岐之阳刻石表功兮炜煌煌石如鼔形数止十风雨缺 
讹苔藓涩今人濡纸脱其文既撃既扫白黒分忽闻满卷不可识惊潜动植走云云飞喘委蛇相紏错 
乃是宣王之臣史籀作一书遗此天地间精意长存世溟漠秦家祖龙还刻石碣石之罘李斯迹世人 
法古犹好传持来比此殊悬隔韦苏州集原韩愈石鼔歌张生手持石鼔文劝我试作石鼓歌少陵无 
人谪仙死才薄将柰石鼓何周纲陵迟四海沸宣王奋起挥天戈大开明堂受朝贺诸侯剑佩鸣相磨 
搜于岐阳骋雄俊万里禽兽皆遮罗镌功勒成告万世凿石作鼔□嵯峩从臣才艺咸第一简选撰刻 
留山阿雨淋日炙野火烧鬼物守护烦撝诃公从何处得纸本毫髪尽备无差讹辞严义密读难晓字 
体不类隶与蝌年深岂免有缺画快剑斫 生蛟鼍鸾翔鳯翥众仙下珊瑚碧树交枝柯金 铁索锁纽 
壮古鼎跃水龙腾梭陋儒编诗不收入二雅楄迫无委蛇孔子西行不到秦猗摭星宿遗羲娥嗟予好 
古生苦晩对此涕泪双滂沱忆昔初 博士征其年始改称元和故人从军在右辅为我度量掘臼科濯 
冠沐浴告祭酒如此至宝存岂多毡包席裹可立致十鼓止载数橐驼荐诸太庙比郜鼎光价岂止百 
倍过圣恩若许留太学诸生讲觧得切磋观经鸿都尚填咽坐见举国来奔波剜若剔藓露节角安置 
妥帖平不颇大厦滐檐与盖覆经历乆远期无他中朝大官老于事讵肯感激度媕婀牧童敲火牛砺 
角谁复着手为摩娑日销月铄就埋没六年西顾空吟哦羲之俗书趁姿媚数纸尚可博白鹅继周八 
代征战罢无人收拾理则那方今太平日无事柄用儒术崇丘轲安能以此上论列愿借辨口如悬河 
石鼓之歌止于此于乎吾意其蹉跎昌黎集原梅尧臣雷逸老仿石鼓文见遗因呈祭酒吴公作石鼓 
作自周宣王宣王发愤搜岐阳我车我马攻既良射夫其同弓矢张舫舟又渔缚鱮鲂何以贯之惟栁
 杨从官执笔言成章书在鼓腰镌刻藏历秦汉魏下及唐无人着眼来形相村童戏坐老死 世复一世 
如鸟翔惟阅元和韩侍郎始得纸本歌且详欲以毡裹归上庠大官媕娿駞肯将传至我朝一鼔亡九 
鼔缺剥文失行近人偶见安碓床云鼓作臼刻中央心喜遗传犹在旁以臼易臼庸何伤以石补空恐 
舂梁神物会合居一方雷氏有子胡而长日模月做志暮强聚完辨舛经星霜四百六十飞凤皇书成 
大轴緑锦装偏斜曲直筋骨藏携之谒我巧趋跄我无别识心彷徨虽与乃父非故乡少与乃父同杯 
觞老向太学鬓已苍乐手好古亲缣缃谁能千载师史仓动此冷淡何肝肠而今祭酒禆圣皇五经新 
石立两廊我欲效韩非痴狂载致出关无所障至宝宜列孔子堂周胜朽版堆屋墙然须雷生徃度量 
登车裹护令相当诚非急务烦纪纲太平得有朝廷光山水大字辇已尝于此岂不同粃糠海隅异兽 
乗舟航连日道路费刍粮又与兹器殊柔刚感慨作诗聊激昂愿因谏疏投皁囊夜观奎壁正吐芒天 
有河鼔亦焜煌持此负鼎干成汤宛陵集原苏轼石鼔歌冬十二月岁辛丑我初从政见鲁叟旧闻石 
鼓今见之文字郁律蛟蛇走细观初以指画肚欲读嗟如箝在口韩公好古生已迟我今况又百年后 
强寻偏傍推点画时得一二遗八九我车既攻马亦同其鱼唯鱮贯之栁古器纵横犹识鼎众星错落 
仅名斗模糊半已似瘢胝诘曲犹能辨跟肘娟娟映月隠云雾濯濯嘉禾秀稂莠漂流百战偶然存独 
立千载谁与友上追轩颉相唯诺下揖氷斯同鷇瞉忆昔周宣歌鸿 当时史籀变蝌蚪厌乱人方恩圣 
贤中兴天为生耆耉东征徐方阙虓虎北伐犬戎随指嗾象胥杂沓贡狼鹿方召聫翩赐圭卣遂因鼔 
鼙思将帅岂为考击烦蒙瞍何人作颂比崧髙万古斯文齐岣嵝勲劳至大不矜伐文武未远犹忠厚 
欲寻年代无甲乙岂有文字记谁某自从周衰更七国竟使秦人有九有埽除诗书诵法律投弃俎豆 
陈鞭扭当年何人佐祖龙上蔡公子牵黄狗登山刻石颂功烈后者无继前无偶皆云皇帝廵四国烹 
灭强暴救黔首六经既以委灰尘此鼓亦当随击掊传闻九鼎沦泗上欲使万夫沉水取暴君纵欲穷 
人力神物义不污秦垢是时石鼓何处避毋乃天工令鬼守兴亡百变物自间富贵一朝名不朽细思 
物理坐叹息人生安得如汝寿东坡居士集原苏辙石鼓歌岐山之阳石为鼔叩之不鸣悬无虞以为 
无用百无直以为有用万物祖置身无用有用间自托周宣谁敢侮宣王没后坟珑平秦野苍芒不知 
处周人旧物惟存此文武遗民尽囚虏鼎钟无在铸戈戟宫殿已倒生禾黍厉宣子孙窜四方昭穆错 
乱不存谱时有过客悲宣王绸缪牖户彻桑土思宣不见幸鼔存由鼓求宣近为愈彼皆有用世所好 
天地能生不能主君看项籍猛如狼身死未冷割为脯马童杨喜岂不仁待汝封侯非怨汝何况外物 
固已轻毛擒翡翠尾执麈惟有苍石于此时独以无用不见数形骸偃蹇任苔藓文字皴剥困风雨遭 
乱既以无用全有用还为太平取古人不见见遗物如见方召与申甫文非科斗可穷诘简篇不载无 
训诂字形漫汗随石缺苍蛇生角龙折股亦如老人遭暴横颐下髭秃口齿龉形虽不具意可知有云 
杨栁贯鲂鱮鲂鱮岂厌居溪谷自投网罟入君俎栁条柔弱长百尺挽之不 细如缕以栁贯鱼鱼不伤 
贯不伤鱼鱼乐死登之庙中鬼神格锡汝丰年多稌黍宣王用兵征四国北摧犬戎南服楚将帅用命 
士卒驩死生不顾阚堰虎问之何术能使然抚之如子敬如父弱栁贯鱼鱼弗违仁人在上民不怒请 
看石鼓非徒然长笑太山刻秦语栾城集补张耒瓦器易石鼓文歌周纲既李宣王作提剑挥呵天地 
廓朝来吉日差我马夜覩云汉忧民瘼桓桓方召执弓钺荡荡申韩赐圭爵北驱玁狁走豺狼南伐徐 
夷斩鲸鳄明堂车马走争先清庙笙镛户载乐岐阳大猎纪功成十鼓岩岩万夫凿千年兵火变朝市 
后世纸笔传冥汉迹荒事远贵者寡晴风霜月多摧剥君诚嗜古更过我易以瓦器尤奇卓满盘苍玉 
列我前制古形奇异琱琢羲黄已亡巧伪起采椽土木消纯朴何为获此上古噐经历万世遭搜掠寥 
寥墨翟骨已朽尚有遗风传隠约又疑晏子矫齐俗陶土团泥从俭薄或云古者宗庙器斥弃金玉先 
诚确是时此物参鼎俎蒉桴土鼓诚为乐呜呼二物信奇絶頼有吾徙与提握不然乌瓦与荒碑坐见 
尘埃就零落宛邱集补洪适石鼓诗天作髙山太王荒鸑鷟一鸣周剪啇郏鄏卜年大搜讲诸候敛袵 
尊天王六月中兴绳祖武薄伐太原恢境土石崖可凿诗可镌千载神光薄西浒橐驼挽入大梁都壁 
水湛湛河出图中闻两鼔备章句日惟丙申不模糊左骖秀弓射麋豕有鲂有　君子渔光和石径屹 
相望诅楚登峄非吾徒辛壬癸甲雁分翅桥门观者堵墙如星沉东壁干戈起首下足上天倒置景钟 
麋碎九鼎飞王迹皇风吁埽地谁与扛石徙幽燕兵车乱载包无毡敲火砺角小小尔为础为砧多历 
年宣和殿中图复古冠以车攻次十鼓韩诗欧跋尽兼收云章剖判定鱼鲁先生辛苦朔方归文犀拱
 璧弃勿携一篇什袭自鐍秘更有司马凤翔碑我生不辰今已老岐阳三雍身不到匆匆北使接淅行 
在耶亡耶问无报整齐篆籀饰牙籖简撮篇咏劳穷探致主有心歌小雅汗颜无术下登三盘渊集原 
张养浩石鼓诗粤自鸿蒙剖元秘天祚有熊炎帝继侯刚覃思神与凝摹冩三千入书契苍姬一变史 
籀出鲸攫鳌呿鳯鸾捩嬴秦自帝不古师遂使奸斯愚叔世当时玉筯天下独尔后争奇古文弃末流 
诸子相祖述刓朴遗淳趁姿媚我尝慨此愧疎浅一髪空危万钧系朅来庠宇覩石鼔玉立俨然三代 
器细思伊始将安庸或为宣王章猎事且疑且信邈难诘日月羣阴欲食既半为雷电下取将近余二 
百七十二贞坚不堕刦火灰苍古犹然太初气世间钟鼎瓦砾如只辞千金未为贵昌黎作歌恨才薄 
坡老来观惜时异区区流转又几朝终不能忘见天意若令好事堪把玩攘窃空应穷万计平生漫有 
愽物名廹视不能详一字沉吟独立西风前乔木荒烟日西坠归田类藁原揭徯斯石鼓诗孔庙颓墙 
下周宣石鼓眠苔分敲火迹雨洗篆蜗涎野老偷为臼居人打卖钱有形终易尽流落漫堪怜秋宜集 
原宋褧送汪编修出知余姚州赋得石鼔作繄昔中兴王振武岐阳搜臣工作歌诗纪绩庸阐幽琢石 
制为鼔深刻将垂休泽坚不少磷文字粲以周古拙出史籀蟠错纷蛟蚪毡驼护转徒逮闵三千秋天 
朝尤宝惜移置宫墙陬栖息得所托珍秘价莫酬使者瑚琏器出守趋东瓯敦朴且贵重华采殆罕俦 
旌旄暂补外廊庙行见收亦若此鼔然置之昆仑邱燕石集原马臻文庙石鼔诗猎碣镌功事惘然摩 
娑壊石卧寒烟昌黎己道文残缺又后昌黎五百年霞外集原吴师道赋得石鼓送逹兼善出守绍兴 
作石刻三代遗独数岐阳搜剥落卧榛菅奇宝谁见收金源亦好事駞载来蓟邱岂知桥门镇天为兴 
邦留吾老幸摩娑考古思西周使君精篆法声华镇皇州足追史籀制惜值车攻休騑騑五马来东向 
会稽游会稽岂无碑颂述徒夸浮愿言宣仁化树续垂千秋吴礼部集原吴莱答陈彦理遗石经寄诗 
索石鼓文作横山先生多古玩太学石经分我半魏公世藏资州本金石录中还散乱当时爱奇巧收 
拾笔画昭回映云汉流转到我乃不远虬甲鳯毛真可惋自从得此未有报岐右石鼓天下观昔则敲 
火今 臼骆驼载归石尽烂仓沮以后即史籀先代遗宝列圭瓒中郎变篆生八分二者不敌何足筭先 
生嗜书出法帖青铜垩壁手脱掔漆书科斗不通俗蛇蚓蟠结强涂窜先生博学抱圣经焚膏继晷自 
耽翫韦编铁擿只纸传邹鲁精髓合淹贯国子门开尘没城蓬莱阁废草堆岸春秋徒闻璧可假道德 
讵信鹅能换古今所重在周典周史面目极（炭攵） 罗圣心不死不在石日月行天旦复旦吾家 
故纸本不惜骊须有珠吾欲鍜向来见辱亦云然焦尾之余争免 先生安坐幸勿躁岁晩相逄笑拍案 
屏除许事不须说好与吾儒峙桢干吴渊颍集原顾文昭石鼔诗古文不可见籀也遗芬芳古今二千 
载字昼犹端庄缺落虽不完间亦存数行如逄冠剑士济济游岩廊想见当时盛会朝坐明堂僎隶皆 
正人从知史臣良况在文武日阙宁少忘西旅贡厥獒召公远为防周宣中兴主羽猎思外攘阙哉词 
语间未及阙荒赵君博雅士好古能收藏起我阙题诗増慨慷铁网珊瑚原卢原质诗羲皇妙心画人 
文始昭宣后圣更有作载籍日粲然成周建中叶宣王振其颠宏纲用勿坠厥德未为愆伟哉岐阳猎 
伐石工磨镌方前古云迈揆后信犹贤嬴秦一何愚尽灭古简编翻刻李斯文乃欲垂万年岂谓不旋 
踵扫迹如云烟孔壁遂启庄阙亦偶全于今二千载阙盛流传要知文字行白日丽中天阙荡无存人 
心复阙先人去我远鲁鱼失真诠安得周召徒为倡麟趾篇同上原唐之淳石鼓诗郡学旧辟雍中冇 
岐阳鼔古今所闻十左右各惟五离离大星陨兀兀壊云补累累营灶减落落陈沙聚质若切元玉制 
</div>
    <div class="pagination">
<a href="钦定日下旧闻考_page171.html">上一页</a><span>...</span><a href="钦定日下旧闻考_page167.html">167</a><a href="钦定日下旧闻考_page168.html">168</a><a href="钦定日下旧闻考_page169.html">169</a><a href="钦定日下旧闻考_page170.html">170</a><a href="钦定日下旧闻考_page171.html">171</a><span class="current-page">172</span><a href="钦定日下旧闻考_page173.html">173</a><a href="钦定日下旧闻考_page174.html">174</a><a href="钦定日下旧闻考_page175.html">175</a><a href="钦定日下旧闻考_page176.html">176</a><a href="钦定日下旧闻考_page177.html">177</a><span>...</span><a href="钦定日下旧闻考_page173.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
