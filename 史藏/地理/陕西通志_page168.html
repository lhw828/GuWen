<!DOCTYPE html>
<html>
<head>
    <meta charset="UTF-8">
    <title>陕西通志 - 第 168 页/共 490 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>陕西通志 - 第 168 页/共 490 页</h1>
    <div class="content">　　东岳庙　在东门外元皇庆元年建明嘉靖三十七年副使王楠修
　　本朝康熙五年副使鲍开茂知州顾耿臣捐金重修【州志】太白庙　在城南山明天启元年知州白鋐建
　　本朝康熙十八年知州甯可栋以祷雨灵应捐金重修
　　【州志】
　　孙真人祠　祀唐谏议大夫孙思邈一名药王洞一在北关啸虎崖康熙三十年修一在州西六十五里张邨驿【州志】
　　韩杜祠　在文昌祠东即旧韩范祠雍正五年改建春秋致祭【州志】
　　【附古坛庙】鄜畤在鄜州秦文公十年梦黄蛇自天而下所属之地止于鄜衍史敦以爲神立畤以祀白帝【贾志】二贤祠在文庙防门外祀唐杜甫宋范仲淹【明一统志】
　　开元寺　在州城西北山阿寺门石勒勅修二字年代无攷内有白松古栢顺治十二年僧正兰常智修康熙五十六年僧来波重修【州志】寺内白松竒古张着诗叶堕银细花飞香粉干寺门烟雨里浑作玉龙防【明一统志】
　　柏山寺　在州西九十五里直罗镇碑识唐武德二年秦王世民征虏憩兵芸罗寺疽发背王对佛启愿夜梦金人敷药大愈洎登位乃改芸罗爲安乐移西岩之上建殿与塔即今处也开元十二年车驾征北番至此前锋告捷因改爲安定寺宋景德元年僧齐信重修仍名安乐后以其山多柏因以柏山名壁间唐太宗像相传千有余年至今不坏【州志】
　　石寺　在州西一百三十里石山如砌凿门而入爲佛殿大佛三尊四面小佛尺许者不知几百千几龛楹柱之间无处非佛皆连山爲一块石工巧之极未详创自何代【州志】明万厯七年修【州册】
　　广严寺　在州西九十里元至顺四年建【马志】
　　本朝康熙三十年修【州册】
　　清泉寺　在州东四十里明万厯四十七年修【州志】龙安寺　在州南三十五里八合寨明天启六年修【州志】
　　云寂院　在州南三十里杨圏原一名里邨寺有小塔顺治十八年僧正兰修【州志】
　　福严院　在州西原距城五十里有塔康熙三十二年修【州册】
　　暖泉寺　在州西川距城一百里康熙三十二年修【州册】
　　北山寺　在城东北山阿距城五里康熙三十四年修【州册】
　　寿峯院　在州西一百二十里黑水砦康熙三十五年修【州册】
　　天宁寺　在州西北三十里采铜川康熙五十六年修【州册】
　　三泉寺　在州南原距城五十里康熙五十八年修【州册】
　　朝阳观　在城内西山上康熙五十二年修【州册附古寺观】门楼寺在州东北六十里元至大三年建【马志】升仙观在州城北五里【冯志】
　　洛川县
　　玉皇庙　在县南四十里化石镇【县志】
　　关帝庙　在县城西北一在城东南五里【县志】
　　真武庙　在西关神像石身自地出俗呼万丈石真武庙土人患疮疡者祈祷响应【县志】
　　黄龙庙　在城东南五里万厯十四年建
　　本朝康熙十四年同知刘显第重修【黄龙山志】
　　石土娘娘庙　在县南四十里髙砦神甚灵应逺近求嗣者咸祷焉康熙六年修【本庙碑记】
　　孚泽大王庙　在县北四十里菩提邨每旱辄祷于神俗传昔有芸田者见一夫疾行求庇自言天帝侍笔砚者有罪惧脱遂入饷瓶中少顷呼之不应破视之骸骨存焉土人建庙藏骨五代时封爲孚泽大王今其骨尚存呼爲饷田神【县志】
　　冯异庙　在县西四十里俗名髙槐庙内有石匾书大树将军【县志】
　　【附古祠庙】杨班祠在县东南六十里班后秦姚苌将军居黄梁谷其地有水极深冬亦湛然毎岁旱祈祷多应【明一统志】
　　五龙寺　在县东南九十里五龙泉唐元和三年建元至正二十四年修有碑记【县册】
　　髙山寺　在县北五十里开抚镇五峰岭上宋淳化三年修明万厯二十一年重修有碑记【县册】
　　寿峰院　在县东四十里白城镇金大定二十年勅修明治十五年重修有碑记【县册】
　　石泉寺　在县西北三十里寺右石中有泉味甘而冽金大定初赐额曰灵泉院前有一塔相传定光佛遗身舍利藏焉时见瑞光起塔中如纯金色大定四年讲经沙门德满加葺而増大之号称巨刹云【本寺碑记】
　　鳯栖寺　在县西四十里鳯栖堡创自有元明成化正德间累修有碑记【县志】
　　华严寺　在县西三十里安宫邨相传其地有井甚浅而涌水泛涨众以爲忧有僧从空而至曰此龙防海眼也遂将华严呪鉢掷于井岸乃絶流因是剏寺号曰华严【本寺碑记】
　　曹溪寺　在县南一百三十里内有不溢池【贾志】寺乃古刹奉勅赐五祖川潺勺掬内藏日月峰岳六祖此寺果承空祖头入灭乃是古佛西天常住田产古碑足征兹修完工在万厯甲午【本寺碑记】
　　甘石寺　在县东六十里韩城邨古名崇教院不知创自何时明洪武至嘉靖年两次加修寺后有古台基髙数仭周数百步相传爲望仙台系秦皇汉武求仙驻跸之所有碑记【县志】
　　兴国寺　在县东南七十里鄜城镇明嘉靖十五年修有碑记【县册】
　　蒲掷寺　在县东南六十里烂柯山昔有仙对奕故以蒲掷名创三仙台于后及玉皇阁三清三教二殿环附左右亦名蒲掷观明嘉靖四十四年修有碑记【县册】
　　圣寿寺　旧在东关康熙十八年移建南门内有碑记【县册】
　　明真观　在县东六十里黄连镇元代修衡山进士鲁诜记【县册】
　　太和宫　在北关明万厯七年修有碑记【州册】
　　白云观　在上堡河【贾志】
　　碧云观　在岭前河【贾志】
　　熙真观　在仙宫川西盘龙下【贾志】
　　皇丈庵　在县南三十里元代勅修明正德十五年勅铸钟一口有碑记【县册】
　　中部县
　　玉皇庙　在县东二里唐时建【贾志】
　　轩辕庙　在县北五里轩辕北巡狩擕四妃至此土人因立庙崇祀
　　本朝顺治间因冰雹乡人祷之获免増殿三楹【贾志】魏明元帝泰常七年幸桥山遣有司祀黄帝庙文成帝和平元年帝东巡歴桥山祀黄帝庙【册府元】唐大厯四年四月鄜坊等州节度使臧希让上言坊州有轩辕帝陵阙请置庙四时享祭配于祀典从之【册府元】黄帝以后土风后力牧配祠在坊州【挥麈前录】庙旧在桥山西宋开宝中移建今地有刺史李恕记治平二年修元至正中王九臯修
　　本朝康熙十九年延安守王廷弼重修三十四年知县李暄继修累朝嗣位改元及有大事告成功则祀之【县志】
　　明忠烈朱公祠　在城北一里祀明知县朱新□
　　本朝康熙八年宜君令周之简建【县志】
　　【附古祠庙】晋文公祠在县东十五里【县志】秦文公祠在县南十里相传唐刺史崔骈修遗址犹存【县志】
　　蒲罗寺　在县治北唐贞观二年建内有塔及藏经正德间员外刘仕与门人讲学于此【马志】
　　南朝寺　在县西八十里南朝庄【贾志】金大和元年建明嘉靖三十三年修【县志】
　　石狮寺　在县东南三十里元时勅建【贾志】明正统年修
　　本朝康熙四十一年重修【县册】
　　洪福寺　在县北四十里康邨元时建明万厯年迁建于西【贾志】
　　西掌寺　在县东北三十里西掌邨【贾志】明成化八年建
　　本朝康熙十三年修【县册】
　　石崇寺　在县东四十里北谷镇明成化八年建隆庆四年修【县志】
　　隆庆寺　在县城内康熙年修雍正初年重修【县册】定洲寺　在县西八十里古柏森罗西山胜池【县志】天庆观　在县东二里唐时勅建【贾志】
　　龙泉观　在县东四十里下王邨唐时勅建宋淳熙年修
　　本朝康熙五十八年重修【县册】
　　龙阳观　在县东北三十里史家河唐时勅建【贾志】宋开宝年修明正德年重修【县志】
　　元清观　在县东南五里明嘉靖二十四年建隆庆四年修
　　本朝康熙甲辰年重修【县志】
　　【附古寺观】龙兴寺在县东三里元大德三年建【马志】山寺在县西五里【贾志】
　　宜君县
　　唐太宗庙　在县西玉华山太宗避暑于此后立祠焉【延安府志】
　　关帝庙　在县治北【县志】
　　孟姜女祠　在城南三十里【延安府志　详见同官县姜女庙下】天池寺　在县北九十里明崇祯丁丑年建
　　本朝康熙丁巳年修雍正戊申年重修【县册】
　　清凉寺　在县东五十里上雷石邨康熙五年修【县志】兴隆寺　在县东六十里石堡邨康熙四十三年修【县册】
　　麦罗庵　在县北七十里明万厯二十三年建
　　本朝雍正五年修【县册】
　　【附古寺】玉华寺在县西四十里即唐玉华宫也其地本县人秦小龙宅唐太宗因避暑至此曰小龙出大龙入遂建宫髙庙时废爲寺其西有驻銮崖东有石室外有水散流下曰水寺内有箫成殿唐奘法师于此谈经【明一统志】髙宗永徽二年八月废玉华殿以爲佛寺【册府元】开山寺在县北三十里元大德七年建【马志】
　　绥德州
　　社稷坛　在州城西各县如制【州册】
　　风云雷雨山川坛　在州城南各县如制【州册】
　　文庙　在州治东雍正元年改启圣祠爲崇圣祠追封孔子五代王爵各县学如制【州册】
　　先农坛　在东郊各县如制【州册】
　　关帝庙　在州治东唐建明正德三年修
　　本朝雍正三年追封关帝三代公爵后殿供奉岁春秋庙祀以太牢各县如制一在南关厢明成化年修一在城南十里一步厓一在城西八十里三皇茆俱康熙四十年修【州册】
　　文昌祠　在州治东知州王元士重修【州册】
　　城隍庙　在州治东南明洪武中建景泰治嘉靖间累修隆庆年知州袁思忠有重修碑记
　　本朝顺治十八年知州王元士康熙十二年知州祖允
　　国相继重修【州册】
　　州厉坛　在社稷坛右各县如制曰邑厉乡保曰乡厉【州册】
　　名宦祠　在学宫左各县学如制【州册】
　　乡贤祠　在学宫右各县学如制【州册】
　　忠义孝弟祠　在学宫内各县如制【州册】
　　节孝祠　在学宫外各县如制【州册】
　　昊天阁　在来逺门创建无考榆林兵偹副使王廷谏重修【州志】
　　东岳庙　在城东信地楼前其地回折数盘始陟其巅雕山理水潆囘襟带真第一光明境界万厯丙辰重建米脂艾应第有记【州志】
　　三官庙　在州治东南僻处城隈幽清可爱康熙辛酉州守于宗孔醉寝于庙梦有三士朗吟枯槐歌冰雪断碣卧苔莓之句惊觉神异遂与诸同事捐俸兴葺有碑记一在城东六十里义合镇嘉靖年建一在文屏山下米脂进士艾郢元有记【州志】
　　真武庙　在城西五里合龙山永和李氏凿石引溪建庙于巅下爲天门石坊跨之爲灵官黑虎庙层楼叠架皆缘石磴而上最髙爲帝正殿后有楼祀圣公圣母金碧焜燿山之胜遂甲一郡工始于万厯庚辰竣于己丑【本庙碑记】一在城内北门洞一在来逺门【州志】
</div>
    <div class="pagination">
<a href="陕西通志_page167.html">上一页</a><span>...</span><a href="陕西通志_page163.html">163</a><a href="陕西通志_page164.html">164</a><a href="陕西通志_page165.html">165</a><a href="陕西通志_page166.html">166</a><a href="陕西通志_page167.html">167</a><span class="current-page">168</span><a href="陕西通志_page169.html">169</a><a href="陕西通志_page170.html">170</a><a href="陕西通志_page171.html">171</a><a href="陕西通志_page172.html">172</a><a href="陕西通志_page173.html">173</a><span>...</span><a href="陕西通志_page169.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
