<!DOCTYPE html>
<html>
<head>
    <meta charset="UTF-8">
    <title>大清一统志 - 第 166 页/共 202 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大清一统志 - 第 166 页/共 202 页</h1>
    <div class="content">　　堤堰那盎陂【在府东三里潴水溉田】劄空陂【在都康州西自庐泉水涌流筑为陂与州南黎塘皆有灌溉之利】莲花塘【在府城南五里明统志其水四时不涸灌溉之利甚】
　　陵墓明岑天保墓【在府城东北三十里天保山麓洪武初授镇安土知府世乱保境息民世治恪恭奉上筑城垣立法度劝农桑防孤寡民怀其徳遂以其名名山　本朝康熙年间郡民请立祠祀之】宋公墓【失其名明季为奉议州判勤劳王事因征蛮防死塟于州前街之左本朝康熙间州判刀玉为立碑碣置田祭扫】
　　名宦
　　本朝胡搢思【广济人康熙十九年授镇安通判时云南土富州沈文崇之子绍基复作乱据府城搢思扺任不得入随具文请兵议勦贼闻风窜据上甲马隘官兵未集贼复拥众防城与把总知事皆被执搢思咬牙喷血厉声骂贼皆被害】邵铨【南阳人雍正四年在奉议州判时土防罗文罡伏莽刼客渐复纠众猖獗自号傲国公铨请兵身先士卒直捣贼巢讨平之商民镌沭思石于道口以志不防】孔传堂【曲阜人雍正八年知府事时初陞流府规制荒陋习俗顽鄙传堂励精振作革陋弊新文庙制祭器设义学并社学公余诏诸生讲明大义又捐俸建大石桥于城南郡民至今怀之】
　　人物
　　本朝岑统巍【镇安人康熙十九年逆贼沈绍基再破府城杀通判后汉土兵卑集贼窃府印遁踞陇暮峒时急围恐毁印督将悬赏募能计取者统巍与黄志韬韦天共忿贼议捐躯应募白督将曰印可得赏不敢愿请辅行二人如印得当速进兵我三人自为计也遂诸贼巢诡出印贼疑不与三人慷慨誓曰愿以身质如印去而围不解躯命在汝手乃出印授辅行者兵遽进贼恨三人绐已弛偹皆腰斩之】李日瑶【向武州人康熙初呉逆变土田州秉势侵向武时日瑶为镇甲目役上官命率土兵御之日瑶奋不顾身力战而死】韦天怜【镇安人幼孤奉孀母至孝母疾急医不为下剂天隣哀恳医绐之曰此非药饵能救除割肉可疗天怜遽持刀袒衣令妻割妻不忍乃自割股肉作进母病果瘳】
　　列女明李氏【土官李琛女适归顺土官长子岑瑶瑶为其弟所害李大归母家誓不改嫁日夜尝锁门户纺绩自养守节以终】
　　本朝岑氏【字如寳镇安府土官岑吉祥之女因父母无子不忍嫁再三谕之如寳泣诉誓明已志卒不字孝养终其身】韦光灿妻黄氏【镇安人适郡守日韦宗子光灿灿仍为首日归顺官目忌其能诬以事委官提讯灿枉死氏年二十六赴省控诉厯三载卒白寃抚子天怜成立】许富妻梁氏【镇安土目梁成女富故归顺州人顺治初归顺镇安互相攻杀富密与归顺约为内应土府觉之急遣成擒捕成赚女归告以实且慰之曰儿尚少艾不患无佳壻也氏佯诺至暮潜归哭语夫曰祸至矣我忍舍尔而苟活乎成随引土兵至氏与富俱死于火】岑统巍妻黄氏【镇安人夫统巍入贼巢贼印通害氏闻痛哭几絶逾年或讽他适氏曰吾夫以义死不相徔地下者以藐孤耳若等速我死耶自是无敢言毎嵗时及统巍致命辰必设祭哭尽哀里人皆叹息泣下又同邑黄必金妻黄氏黄当妻农氏黎佂元妻韦氏黄汉妻黎氏许帅妻黄氏岑若鼎妻黄氏皆夫早亡守节先后　旌表】梁应中妻黄氏【归顺州人应中早亾甘贫守节】黄衮妻王氏【向武土州人衮土州官弟未娶时已纳妾生男女各一妾亡娶氏年甫十九七月而衮殁抚遗腹子及妾子成立又同州韦应茂妻邓氏早寡守节孝养抚孤又土官族黄道表女王氏母孀居弟幼氏灌园养母至老不嫁并先后　旌表】
　　土产方竹【归顺奉议二州出】蜡　降香【镇安府出】









　　钦定大清一统志巻三百六十六
<史部,地理类,总志之属,大清一统志,郁林州图>
<史部,地理类,总志之属,大清一统志,郁林州图>
<史部,地理类,总志之属,大清一统志,郁林州表>
<史部,地理类,总志之属,大清一统志,郁林州表>
<史部,地理类,总志之属,大清一统志,郁林州表>
<史部,地理类,总志之属,大清一统志,郁林州表>
<史部,地理类,总志之属,大清一统志,郁林州表>
　　钦定四库全书
　　钦定大清一统志巻三百六十七
　　郁林州【在广西省治西南九百七十里东西距二百五十里南北距二百九十里东至梧州府容县界六十里西至广东防州府合浦县界一百九十里南至广东髙州府化州界一百七十里北至浔州府桂平县界一百二十里东南至化州界二百二十里西南至合浦县界一百四十里东北至浔州府平南县界八十里西北至浔州府贵县界九十五里本州境东西距七十里南北距一百四十里东至北流县界三十里西至兴业县界四十里南至陆川县界二十里北至浔州府桂平县界一百二十里东南至陆川县界二十五里西南至兴业县界二十五里东北至北流县界七十里西北至贵县界五十里自州治至　京师八千七百四十里】
　　分野天文翼轸分野鹑尾之次
　　建置沿革古百粤地秦桂林郡地两汉至晋为郁林合浦二郡地【汉郁林郡治布山县在今浔州府】刘宋分置南流郡齐又分置定川郡梁陈时省南流郡隋平陈废定川郡为定川县属合浦郡唐武徳四年分置南流县属容州贞观十一年徙牢州治南流兼领定川县天寳初曰定川郡乾元初复曰牢州属岭南道五代属南汉宋开寳七年废牢州省定川县入南流县属郁林州【时州治兴业】至道二年始徙州治南流属广南西路元曰郁林州属广西两江道明洪武五年省南流县入州属梧州府
　　本朝雍正三年以州直隶广西省领县四
　　博白县【在州西南九十里东西距一百七十里南北距一百四十里东至陆川县界七十里西至广东防州府合浦县界一百里南至广东髙州府石城县界一百二十里北至本州界二十里东南至石城县界一百二十里西南至合浦县界九十里东北至本州界三十里西北至兴业县界七十里汉合浦郡合浦县地唐武徳四年析合浦地置博白县兼置南州六年改州曰白州天寳初曰南昌郡乾元初复曰白州属岭南道五代属南汉宋仍曰白州南昌郡政和初州废县属郁林州三年复故绍兴六年州复废县仍属郁林州元明因之　本朝初属梧州府雍正三年还属郁林州】北流县【在州东四十里东西距三十里南北距二百八十里东至梧州府容县界二十里西至本州界十里南至广东髙州府化州界一百八十里北至浔州府平南县界一百里东南至容县界七十里西南至髙州府茂名县界一百八十里东北至容县界三十里西北至本州界四十里汉合浦县地南齐永明六年置北流郡梁陈间废为北流县隋属合浦郡唐武徳四年于县置铜州贞观八年改容州开元中升为都督府并置容管经畧使天寳初曰普宁郡乾元初复曰容州元和中徙州治普宁县仍属焉五代宋元因之明洪武十年改属郁林州　本朝初属梧州府雍正三年还属郁林州】陆川县【在州南七十里东西距九十五里南北距一百五十里东至北流县界四十五里西至博白县界五十里南至广东髙州府化州界一百里北至本州界五十里东南至化州界一百十里西南至髙州府石城县界一百十里东北至北流县界五十里西北至博白县界五十五里汉合浦县地南齐置陆川郡梁陈间废为陆川县隋大业初省县入北流唐武徳四年复置仍曰陆川县属南宕州寻属禺州唐末改属容州五代宋元因之明洪武四年改属郁林州　本朝初属梧州府雍正三年还属郁林州】兴业县【在州西六十里东西距八十里南北距八十五里东至本州界二十里西至浔州府贵县界六十里南至博白县界三十里北至贵县界五十五里东南至本州界二十里西南至广东防州府合浦县界五十里东北至本州界五十里西北至贵县界二十五里汉郁林郡布山县地三国吴分置阴平县属郁林郡晋太康元年改曰郁平宋齐至隋因之唐初属贵州麟徳二年分置郁州又析置兴业县属之干封元年改曰郁林州天寳初曰郁林郡乾元初复曰郁林州属岭南道五代属南汉宋开宝五年移州治兴业省郁平入之至道二年又移州治南流以兴业为属县元明因之本朝初属梧州府雍正三年还属郁林州】
　　形势襟带浔梧控扼蛮越山川环亘岭表奥区【州志】风俗知学务耕民俗俭朴【祝穆方舆胜览】民业于田逐末者少纳聘用槟榔疾病无医药【新志】
　　城池郁林州城【周二里一百六十步门四有濠宋筑　本朝康熙二十五年重修】博白县城【周二里六十步门二明成化初重筑　本朝雍正二年重修】北流县城【周二里三百步门三有濠明成化初重筑】陆川县城【周一里一百六十步门二有濠明成化中増筑　本朝顺治康熙中屡修】兴业县城【周一里一百九十步门三有濠明宣徳时増筑】
　　学校郁林州学【在州治西　本朝康熙初因旧址重修入学额数二十名】博白县学【在县治西南明嘉靖中迁建　本朝康熙中重建入学额数十二名】北流县学【在县治东　本朝康熙元年重建入学额数十二名】陆川县学【在县城北明嘉靖中迁建　本朝顺治康熙中屡修入学额数八名】兴业县学【在县治东明成化十年迁建入学额数八名又州县俱设有义学社学】
　　戸口【原额人丁三万五千三百零二滋生人丁十八万六千二百九十】
　　田赋【官民田地山塘共一万零九百九十三顷二十二畆六分六厘零额征地丁银四万六千二百零九两五钱四分三厘　屯田共七十三顷七十一畆一分三厘额征银三百九十八两四钱六分四厘零】
　　山川大楼山【在州北七十里又榜山在州东北三十里】信石山【在州东南二里一名牢石墩旧唐书地理志牢石髙四十丈周二十里牢州以此名明统志坡上有平石又有夹石形如钟侧立旧经云毎嵗秋日乡人共此石若云气覆之其嵗必稔】荔枝山【在州东南二十里为州屏障】天马山【在州东南三十里上有天马冈】铜鼓山【在州西南七十里西临南流江水流潭下隠隠有声】寒山【在州西北三十里王存九域志南域王尉陀遣人入山采橘经七日方囘问其故云山中大寒不得归因名通志下有龙潭水色如青靛】緑鵶山【在州西北三十五里厥土青黄冶者取土炼鐡为釡通志作緑鸭山】卫公山【在博白县东十里髙百余丈唐李靖南征尝驻兵于此因名】洞房山【在博白县东十五里下有石洞髙广玲珑缀乳丹碧丽若雕房】凝雾山【在博白县东二十五里山势屹立云雾常羃其上又五里为云流山小白江水出焉又凤飞山在县东百里】双角山【在博白县西十五里两峯角立九域志作二角山下有緑珠井李昉太平广记梁氏之居旧井存焉汲饮者必诞美女里闾以美女无益遂填以巨石】緑罗山【在博白县西二十里髙耸绵亘周回百里】伏割山【在博白县西四十里鹦鹉孔雀多出其中】飞云山【在博白县西六十里山势崇峻常有云气】木仆山【在博白县西七十里险峻峭削顶有巨石方可丈余】乳石山【在博白县南三十里石垂乳如华葢下有泉】九岐山【在博白县南七十里层峦复嶂分为九峯】蟠龙山【在博白县南八十里蜿蜒苍翠周百余里】大荒山【在博白县南一百五十里周围数十里乐史太平寰宇记山上池中有婢妾鱼大如楯两翼及脐下有三条似练带长四尺揺动有光】凌青山【在博白县东南五十里水流为鸦山江】天马山【在博白县西南二十五里为邑下关】宴石山【在博白县西南六十里方舆胜览其山皆盘石壁立峭絶北临大江下有流泉相传越王宴游处】铜石山【在北流县东十五里上有铜湖出硃砂水银】防灵台山【在北流县东二十五里台髙百余丈有石洞中甚明敞外壁峭削惟一径攀援而上顶有飞泉悬崖下注稍东有龙井祈祷輙应】天门山【在北流县西十里】大容山【在北流县北二十里南流江出此详见梧州府容县】峩石山【在北流县东南百里罗水出焉】双威山【在北流县东南二百五十里思贺江出此】勾漏山【在北流县东北十五里方舆胜览其岩穴勾曲穿漏故名平川中石峯千百皆矗立特起明统志山有宝圭洞道书第二十二洞天也洞有三石室相传葛洪尝于此修炼】緑蓝山【在北流县西北三十里为大容山支陇容江之源出焉】东山【在陆川县东三里峯峦秀丽中有泉水南入妙洞其下为金沙溪】文龙山【在陆川县东十里水流为小溪合分水入妙洞水】谢仙山【在陆川县东三十里八峯分列上有龙潭涌泉下注奔泻如瀑】鸣石山【在陆川县西十里山势耸峻中有大石扣之有声亦名鼓石山相近曰凤凰山形如凤顶有石盘泉出其中】文黎山【在陆川县南五十里产黄白藤山下水流潆凡九十九渡】后阳山【在陆川县北一里层峦叠嶂起伏不一】分水山【在陆川县北五里水分二一南流至县东南为妙洞水一北流滙囘龙水入郁林州合南流江】石袍山【在陆川县北二十里寰宇记山多竹木苍翠如袍旧志上有渊潭旁为石岩又名石湖山】金坑山【在陆川县东南十里下有溪沙黄如金瀑水注之流为水车江】大这山【在陆川县东南三十里崎岖髙峻路通化州】白羊山【在陆川县东北二十里寰宇记山色洁白四面悬絶上有飞泉下有勾芒木土人取其皮绩以为布】黄箭山【在陆川县东北六十里】双流山【在陆川县西南二十里双瀑流注相传唐龙豪县治此又伏波山在县西南四十里】东斗山【在兴业县东十里又北斗山在县北十里二山对峙相接者又有东山絶顶有泉从石壁飞下凡百余仭】芶蓊山【在兴业县东二十里水流为龙母江】铁城山【在兴业县南十里石壁削立险固若城中平衍容数百家上多石窦泉流不竭有四门惟东门可通人行南有土基约四丈相传为古敌楼西北多石艰阻难行石皆鐡色】緑阴山【在兴业县南二十里一名甑山有大榕蔽数十畆鸣水绕其下】葵山【在兴业县北十余里山半有龙井】万石山【在兴业县西南十里峯峦错落如累石然其下流涧诘曲土人修褉于此】东门岭【在州东一里】两道岭【在州南十五里峯峦尖削为博白陆川分道处】豸塘岭【在州北一里为州后镇又推来岭在州西二十里伏牛岭在州西南五十里】流山岭【在州北五十里崎岖险阻山贼出没为州境险要】登髙岭【在博白县东一里毎嵗重九士民登陟宴赏】将军岭【在博白县北十里宋狄青讨侬智髙屯兵于此】緑秀岭【在博白县东南五十里髙千仭周三百里下有龙潭旱祷輙应】甶子岭【在陆川县西北十里下浪水出焉】翻车岭【在兴业县北二十五里下临龙母江山路险巇两崖阴翳】凌烟峯【在州东三十里孤峯独耸两岩中通】水月岩【在州东二十里虚明爽豁涧壑絶胜右接天马钧天诸洞】张道岩【在州东二十五里有石门可通人行】隠仙岩【在州西二十里石室幽邃壁间有元和十四年来游七字】紫阳岩【在博白县南六十里岩洞清虚万象森列上连碧崖下瞰清泉最为幽胜】通津岩【在北流县南十五里石山叠峙有二门南北相对髙敞如阙水流环绕石壁虚明为县之胜】普照岩【在北流县勾漏山形如覆釡登岩却顾则黄陂翠巘与石峯相间又岩西有独秀岩平野中郁然孤峙石室容数千人石乳挂壁上如佛像】妙洞岩【在陆川县东八里一名东山岩中有泉南流入妙洞水】白马岩【在兴业县西二十里岩深广容数千人】古州岩【在兴业县南九里深广数丈岩畔有潭四时不涸】牛龙岩【在兴业县南十里地温居民遇冬驱牛入岩以避寒】太上岩【在兴业县南十五里内有石笋石臼又石掩岩在县西南五十里岩口有石如扉闼不可入广东灵山路经此】白石洞【在州东三十里周七十里道书以为第二十一洞天】将军洞【在博白县南三十里一名飞鼠岩石门三重中如堂室有温凉二泉唐厐孝泰守南州尝游此题名其中】白沙洞【在北流县勾漏山秉烛从窦入俯伛扶伏凡经六七窦行里余乃至勾漏甲于天下而此洞为勾漏第一】玉虚洞【在北流县勾漏山西北洞中物象莹洁如玉毎云从洞出则风从洞入则晴霁】玉田洞【在北流县勾漏山东明统志洞辟三门明广可入内田数畆有石花如玉色田后二石池中有小屿水潜通江】石柱坡【在州东三里髙三丈相传汉马援所立今其地亦名马援营】黄桑峡【在兴业县西四十里抵广东灵山县界】罗望江【在州城西一名西望江源出大容山西南流入南流江】桥丽江【在州南三十里源出陆川县白石洞流经州西南四十里入南流江】沙田江【在州南四十里源出博白县六岑山西北流至州西南五十里入南流江】南流江【在州城东南源出大容山南流滙緑蓝水经州东复西南流十余里合罗望江又南经博白县西二里会诸水流入广东防州府界】定川江【在州西南二十里上流名龙川江源出兴业县葵山东南流二十里穿石山中由石穴流出经县西十里至县西南会通津江水复东南流至县南八里左接岑江水又东南流滙下鸣水入州界为定川江又东南流合緑鵶水入南流江緑鵶水在州西北四十里亦名鵶桥江源出緑鵶山南流入定川江】緑淇江【在博白县东十里源出洞房山南流滙陆川县下浪水至县东南隅接洗马江流经县南一里名饮马江以马援南征饮马于此故名一名环玉江又西流入南流江洗马江源出登髙岭又小白江在县南十里源出云流山鸦山江在县南十五里源出凌青山皆西南流入南流江】緑珠江【在博白县西唐恂岭表録异白州界有一水出自双角山合容州江呼为緑珠江亦犹归州有昭君村取美人生处为名也旧志在县西七里源出緑罗山东南流入南流江】南立江【在博白县北三十里源出緑澄洞西南流入南流江】緑蓝江【在北流县北三十里源出緑蓝山下分二一东南流经县东落桑桥至容县界合绣江一西南流入州界合南流江】思贺江【在北流县东南源出双威山滙六潭水西北流至城又东北入容县界与绣江合】乌江【在陆川县南一里上流名妙洞水源出分水山南流绕城东合文龙山水又绕城南滙妙洞岩水又南流合水车江名乌江复南流滙龙化江流入广东石城县界合九州江】龙化江【在陆川县南四十里源出大这山名平南江西南流十里又名龙化江复西流入乌江】水车江【在陆川县东南十里源出金坑山西南流合妙洞水为乌江】岑江【在兴业县南八里源出葵山之东南流经县城东名通济江滙慕思江水绕县东南分二流一经城南曰通津江一西南流经县南八里曰岑江皆西流入龙穿江】六潭水【在陆川县东二十里源出谢仙山北流入北流县之思贺江】昆仑水【在陆川县东四十里水中有石似昆仑下流经广东防州府石康县入海　按此水与六潭源流各别通志合为一引其説于六潭水下非是】下浪水【在陆川县西四十里源出甶子岭西流入博白县界滙緑淇江水】囘龙水【在陆川县北十五里其上流接乔林登髙岭二涧水合流而下名囘龙江滙分水山之北流溯流而西合黄箭水流经郁林州界入南流江】黄箭水【在陆川县北二十里源出黄箭山流合囘龙水又畧洞江在县西北四十里北流入南流江】下鸣水【在兴业县东二十里诸山涧滙流于此巨石横截滩濑飞激如雷下流南入龙穿江】上鸣水【在兴业县北十里源出芶蓊山北流十余里曰上鸣水渐折而西绕县北翻车岭下名曰龙母江又西北入浔州府贵县界又有西水在县北四十里亦西北流入贵县界】马门滩【在博白县西南六十里江中汉马援南征以江流湍急凿去其石余二巨石双立为门中流水急势如奔马其下四十里又有北势滩唐髙骈为安南都防平蛮北归见其湍险属防遏使杨林疏浚之舟行称便】铜鼓湾【在博白县北二十里相传旧有汉时铜鼓浮在水面有声久之复沉明治十二年乡人获一铜鼓】紫泉【在州西南南流江滨有巨石伏羣石中旁有二窦清泉涌出旧名濯缨泉宋嘉定中忽涌紫水因改今名明洪武间紫水再出又名瑞泉】温泉井【在陆川县妙洞水旁泉自石窍中出四时温热冬日可浴】
　　古迹南流废县【今州治本汉合浦郡地刘宋分置南流郡梁陈时废唐初复置县唐书地理志牢州南流本隶容州武徳四年析北流置以南百步有南流江名之干封三年来属又牢州本义州武徳二年以徼外蛮夷地置贞观十一年以东北有牢石因更名徙治南流后废干封三年将军王杲平蛮獠复置宋史地理志郁林州本治兴业至道二年徙治南流】定川废县【在州西南隋置县属合浦郡后废入北流县唐武徳四年又析北流置定川县隶潘州干封三年属牢州宋开寳五年废寰宇记废定川县在废牢州西北四十五里又有宕川废县皆唐置宋开寳中俱省入南流县旧志定川废县在州西南三十里定川下渡】容山废县【在州西北唐永淳初置安仁县属党州二年析置平琴州治焉兼领懐义福阳古符三县垂拱三年州废神龙三年复置天宝初曰平琴郡至徳二载改安仁曰容山乾元初复改郡为州建中二年州废县皆属党州寰宇记开寳七年废党州之容山懐义二县并入南流县旧志容山故县在州西北八十里】善劳废县【在州北唐初为郁林州地永淳元年开古党峒置党州领善劳抚安善文宁仁四县天寳初曰宁仁郡乾元初复为党州宋开寳七年州废县皆并入南流寰宇记善劳为旧党州理所在容山县东二十里废抚安县在废党州东十五里旧志善劳废县在州北七十里】废白州【今博白县治唐武徳四年以合浦县地置博白县于县置南州并置朗平周罗龙豪淳良建宁五县属之六年改州曰白州贞观十二年省朗平淳良大厯八年以龙豪隶顺州如故宋开寳五年省建宁周罗二县入博白寰宇记废建宁县在博白县西又废周罗县在县东九十里通志县北十五里有废朗平县东南百里有废淳良县今其地名安仁乡】南昌废县【在博白县南梁析合浦地置南昌县隋属合浦郡唐初属潘州贞观中改属白州宋开寳五年废寰宇记废南昌县在博白县北九里旧志在今县南十五里又有大都废县亦在县南唐初置属防州贞观六年改属白州十二年省入博白】龙池废县【在博白县西南唐贞观中置山州领龙池盆山二县天寳初曰龙池郡乾元初复故建中间州县俱废】废铜州【在北流县东南一里金龟山南唐武徳中置后徙治普宁故址犹存又豪石废县在县东唐武徳四年置属铜州贞观十一年废】扶莱废县【在北流县东南唐武徳四年析信义县地置属窦州以扶莱水而名贞观中省干封中复置属禺州宋初与州俱废寰宇记在旧州东南八十里】陵城废县【在北流县东南唐武徳四年析北流置属铜州寻属容州宋开寳五年省入北流寰宇记在普宁县西三十八里】罗辨废县【在北流县东南百里唐武徳四年置名陆川贞元中改罗辨寰宇记在辨州西南一百里宋开寳五年废入北流】峩石废县【在北流县东南唐总章二年析白州温泉县地置以南有峩石而名为东峩州治二年改为禺州天寳初曰温水郡乾元初复曰禺州宋开寳五年废禺州省峩石县入北流】龙化废县【在陆川县南四十里唐武徳五年析石龙吴川置龙化县以龙化水而名属罗州寻属辨州大厯八年容管经畧使王翃析禺罗辨白四州置顺州治龙化县亦曰顺义郡宋开寳五年州废省县入陆川】南河废县【在陆川县西唐武徳五年析石龙呉川置南河县属罗州大厯八年改属顺州宋初与州俱废通志废南河县在县西五十里】龙豪废县【在陆川县西南唐武徳四年析合浦地置属南州寻属白州大厯八年改属顺州宋开寳五年省入陆川】郁平废县【在兴业县西北四十里三国吴置县曰阴平属郁林郡晋太康元年改曰郁平唐初属南尹州贞观后属郁林州宋开寳五年省入兴业】石南废县【在兴业县东北五十里陈置石南县为石南郡治隋平陈郡废县属郁林郡唐初属南尹州寻属贵州麟徳二年分属郁林州建中二年省入兴业】潭粟废县【在兴业县东三十里唐置属郁林州宋初废】兴徳废县【在兴业县南隋末萧铣析石南县置寻废武徳四年析郁平县复置属南尹州寻属贵州后改属郁林州宋开寳五年省入兴业旧志今县南有兴徳乡即故县】鼓角楼【在州城上宋陶弼有诗】景陆堂【在州治以景慕陆绩故名】寻山堂【在博白县洞房山宋刘子羽谪居时建】
　　关隘西关【在州西一里】天门关【寰宇记在北流县南三十里有两石相对其间濶三十步俗号鬼门关汉伏波将军马援讨林邑蛮路由于此立碑石龟尚存晋时趋交趾皆由此关其南尤多瘴疠去者罕得生还王象之舆地纪胜谓之桂门关旧志在县西十里明宣徳间改今名】抚康巡司【在州境州东北多土狼明正徳中募充戍兵其后授田输编戸谓之熟狼】周罗寨廵司【在博白县东南八十里以废周罗县而名旧有廵司今因之】沙河寨廵司【在博白县西南七十里旧有廵司今因之又明正统中安逺侯栁溥请于博白立安定春台平山兆常四土廵司寻废】双威寨廵司【在北流县南二百里旧置廵司今因之又旧有西湾廵司明洪武中置都陇中山二廵司明正统中置今皆废县南猺獞曰鸡儿坡南禄田那留等凡十二村性颇驯】温水寨廵司【在陆川县南五十里一称温家寨明设廵司今因之】緑鸦镇【在州西北緑鸦山下九域志南流县有緑鸦镇】海门镇【在博白县西南一百五十里旧为入安南之道唐咸通三年南诏冦安南勅都防蔡袭退屯海门镇四年安南为南诏所陷置行交州于海门镇寻复置安南都防于此六年髙骈治兵海门镇进复安南】县东营【在博白县东南又县有界排坡心苏立东筦圆珠共六营旧皆设兵戍守邑界猺谓之山子散居各堡设猺总以总之其狼人有狼目总之皆佃田输租与民无异】六潭营【在陆川县东三十里额设耕兵数百戍守四月更畨县有狼籍统以狼目其猺居深山中迁徙不常】赵家寨【在兴业县南二十里旧有廵司明初废又县旧有常宁平安棠木诸寨廵司皆久废】
　　津梁寻春桥【在州治西北】瑞龙桥【在州南一里元延祐中建旧名安逺桥为南道要冲】大兴桥【在州西十里】通津桥【在博白县北关外】登龙桥【在北流县东南为行旅通津】落桑桥【在北流县东二十里跨緑蓝江】木□桥【在陆川县东十五里又名东兴桥】登云桥【在兴业县城内】龙津桥【在兴业县南门外又名新江桥】緑珠渡【在博白县西七里】
　　堤堰赤墈陂【在州西又有都毫陂在州西官陂银水陂三山陂表陂锦陂河阜陂在州北】龙母陂【在博白县东十里又有双鱼江口梁桥诸陂皆资灌溉】横防陂【在北流县南又有大塘都莫大斗龙陂东门坑塘等陂】暗螺陂【在陆川县南三十里又有老鸦陂官陂沙料陂　按郡志兴业县有南山石羊等八陂资灌溉甚广今俱荒圯】
　　陵墓唐厐孝泰墓【在博白县西飞云山下】宋徐噩墓【在博白县东凝雾山下】李时亮墓【在博白县南凤皇山麓】明陶成墓【在州西二十里有祠在州治西】
　　祠庙伏波庙【在北流县南四十里】武襄祠【在州城内祀宋狄青】三贤祠【在博白县城东祀宋李时亮秦懐忠徐噩】忠功祠【在州南门外祀宋邓得遇陈应】文丞相祠【在州城西祀宋文天祥】
　　寺观寳山寺【在州东南明统志作寳相寺】宴石寺【在博白县西】灵寳观【在北流县勾漏山观后石峯有二石室曰太阳太阴】韬真观【在北流县勾漏山左右有二石室】
　　名宦宋余传【莆田人天禧中知北流县兴学校修桥梁和易廉介民猺说服】吴庸【道州人淳熙中为陆川簿尉时李接反庸率众捕御身亲六战没于阵帅臣刘焞上其事赠承事郎】明赵天鉴【洪武初知郁林州清介自持爱民如子建忠功祠曰我使炎荒之人知有忠义也】李禧【宣徳中知北流县九年奏最当迁民乞留诏加秩还任】郑寳【正徳时为郁林州同知署北流县事妖贼李通寳逼其城与子宗珪出战皆死】林长懋【莆田人英宗时为郁林知州有恵政都指挥陈鉴贪暴杖杀两百戸州民皆被害长懋奏之置鉴重辟其卒也州人立庙祀之郡志作茂】王坦【平原人成化间以给事中谪北流主簿时猺贼出没民多流亡坦设策防御盗贼屏迹】
　　本朝陆翔华【嘉善人顺治十四年知郁林州李定国余党未靖郁林将卜云提兵逺出贼乗虚突至翔华率众登陴固守贼攻城不克引去安辑流亡给牛种劝开垦民得复业】贾汉谊【曲沃人顺治十六年知郁林州兵燹后地多荒芜汉谊履畆丈量厘正赋役至今赖之】张应胜【江西人康熙时知北流县时孙延龄拥众来攻应胜调集乡勇固守三日守备常潜出降贼城遂陷应胜力战为贼所害】贾有福【锦州人康熙二十三年知郁林州值土冦猖獗浔梧各路进兵防有福匹马从征诸盗相继擒治州经兵燹多逋欠力请蠲除民获安堵】
　　人物唐厐孝泰【博白人龙朔中以左骁骑将军为辽东道行军总管与苏定方程名振等征髙丽岭西兵逼蛇水葢苏文来攻孝泰与战手杀数十人兵少力屈死之】宋徐噩【字伯殊博白人仁宗时乡举摄宜州讨欧希范有功授白州长史皇祐中侬智髙叛噩引兵进至亟阳大捷厯战于金城驿援兵不至死之赠大理寺丞】秦懐忠【字伯良博白人嘉祐初以进士令徐闻有异政再任雷州推官平反寃狱擢佥书雷州军事厯知容州】李时亮【字端夫博白人嘉祐中进士累官知防州有异政熙宁中交人犯境献平边十策又疏时政得失五十事神宗嘉纳之累迁散骑常侍】冼积忠【北流人绍兴进士官朝请大夫知白州有治声郡志作积中】坦中庸【北流人绍兴进士官至广东提刑狱砥砺名节政绩着闻】陈应【博白人徳祐中为南流尹元以谭道福知郁林州应与提刑邓得遇合谋倡义乗除夜三鼓奋勇登城杀逻卒道福遁去得遇疏上其事擢应藤州知州后元兵大至得遇死难应削迹不知所终】元厐森【字茂卿北流人至顺中厯官台州通判制行防洁以古名贤自期尝手书汉循吏传于壁以见意】明陶成【字孔思郁林州人永乐中举乡试为交趾凤山典史尚书黄福荐其贤命署谅江府教授夷人化之正统中厯官浙江副使遇事敢任处州贼叶宗留等作乱成屡破之后与都指挥佥事崔源战死时景泰元年五月也事闻赠左叅政】陶鲁【字自强成子以父荫授新防丞时甫弱冠县令王重器之勉之学天顺中以破贼功就迁知县成化治时屡破剧贼厯官至湖广布政使兼广东按察副使领岭西道事鲁善抚士多智术谋定后战凿池公署后为亭其中不置桥夜则召部下计事以板度语毕令退故常得胜算而机不泄厯官四十五年始终不离兵事然不専尚武冦贼先化之不得已乃用战毎平贼率置县建学以兴教化前后大小数十战夺还被掠及抚安复业者十三万七千有奇两广人倚之如长城子荆民以父功世袭副千戸】李宏【北流人永乐进士擢御史尝上时政十事皆经国正论多见施行】文旭【字熹旦郁林州人宏治时以嵗荐授奉仪卫经厯父早殁事母至孝子潜亦以孝称亲殁庐墓三年潜侄桂少孤天性孝友长于文学嘉靖中举乡荐】何以尚【字仁甫兴业人父世锦以孝行闻嘉靖末以尚由举人官户部司务防主事海瑞以直諌下狱以尚抗疏论救予杖夺职隆庆初起光禄寺丞又以劾髙拱坐谪拱罢起雷州推官终南京鸿胪卿】
　　本朝郑振祖【郁林州人顺治初郁林有土防八镇纠众围州城厯三月城内粮尽有顔伯素者领兵博白振祖与弟拔祖夜缒城出诣顔请救未至而土冦萧荆壁先计诱破城三人引兵力战杀贼甚多力屈遇害】杨嗣秉【郁林州人为诸生早孤母周氏患咯血病嗣秉废业攻医鬻产以供汤药厯十七载侍奉不倦周以夀终】
　　列女晋石崇妾緑珠【博白人姓梁氏孙秀使人求之崇不与秀怒劝赵王伦诛崇因矫诏収之崇谓珠曰我今为尔得罪珠泣曰当効死于官前遂自投楼下死】明李啓东妻徐氏【博白人成化中龙山贼攻陷县城徐被掠骂贼而死】朱文盛妻谢氏【陆川人正徳中贼犯县城获文盛索金谢往绐贼愿以身代夫取银以赎贼释文盛谢为所害】杨四妻刘氏【兴业人少寡有富商艶其色欲强取之啗以财刘不从逮于狱胁之服毒死】梁氏【郁林人名新姐年十七嘉靖中贼刼其家欲汚之不从被杀又嘉靖中县令张子英妻卜氏为贼所刼坠楼死民立贞烈祠祀之】
　　本朝黄之璠妻文氏【博白人早寡翁为土冦所杀氏収殓归携孤避外家子复早丧氏苦节至九十四嵗而卒】王氏三烈【博白农家女康熙十九年避乱于宴石岩冦攻急三女度不得免俱投崖死县令程镳立三烈祠于崖下】秦昌期妻杨氏【郁林人夫卒后姑亡毁簮珥营祖姑年八十余病牀褥杨侍汤药供溺溷寒暑不少懈苦节五十八年】陈仁道妻厐女【博白人康熙十九年冦剽掠其夫集众拒之为所害氏购骸归尽变其产募壮士擒贼杀以祭夫墓纺绩守节终其身】吕应璜妻李氏【陆川人少寡翁姑令他适坚志不从哀毁而卒】熊伯虎妻张氏【湖广祁阳人顺治中随夫侨寓博白时陆川盗苏伺伯虎往北流使其党杀于路欲夺张张自经死其侍女亦赴火死】关于衮妻文氏【郁林州人又杨作屏妻陶氏俱夫亡守节于康熙年间　旌表又陈世瓉妻梁氏文秉世妻梁氏俱雍正年间　旌表】杨元浩妻厐氏【郁林州人与其子杨式序妻李氏姑媳以双节称又晏朝岳妻蒋氏钟梦獬妻黄氏张映翼妻黎氏杨彦炯妻李氏苏其燆妻冯氏文道新妻厐氏文际泰妻李氏陈聚震妻李氏黎士雅妻冯氏苏孙槐妻文氏辛国相妻李氏黎若淳妻梁氏梁汝立妻杨氏卢伟才妻王氏庠生李溶妻杨氏陈朝堂妻王氏又杨廷楷妻秦氏杨廷培妻牟氏妯娌以双节称又钟业妻杨氏牟维楹妻厐氏牟照彰妻杨氏俱乾隆年间　旌表】秦泗衡妻刘氏【博白人夫亡守节雍正年间　旌表又朱继熹女朱烈女庠生李廷柱妻张氏王徳隆妻谢氏吴地穰妻李氏刘芳妻陈氏林兆奇妻朱氏秦理妻杨氏朱景尚妻吴氏黄玉琚妻罗氏黄钟存妻罗氏俱乾隆年间　旌表】何士逢妻卢氏【北流人年二十二而寡抚遗孤成立又同县李天枢妻邹氏李文炜妻黄氏谢朝荐妻陈氏俱节孝抚孤雍正年间　旌又曹大经妻李氏杨元萱妻曹氏防用黼妻陈氏梁世正妻李氏陈祖仁妻李氏曾仁祯妻梁氏邱曰信妻陈氏顾绍基妻袁氏梁翘槫妻韦氏蔡啓文妻邹氏李霭妻罗氏罗上垣妻曹氏李蔼吉妻谭氏梁世臻妻曾氏马乃骧妻李氏俱乾隆年间　旌】吕绎如妻陈氏【陆川人又同县吕若契妻李氏俱以节孝雍正间　旌又嘉鱼令厐颖妾李氏厐防妻余氏厐顗妻吴氏吕若昌妻尤氏陈璭妻池氏陈于左妾温氏吕若髙妻李氏厐颀妻梁氏厐崧妻谢氏蓝秀妻李氏傅宗礼妻李氏傅崇礼妻萧氏生员江腾鳌妻黄氏谭如奇妻罗氏陈英妻卢氏陈宏章妻梁氏陈岱妻李氏生员谢效先妻李氏生员谢翘先妻王氏又烈妇梁淮妻刘氏俱乾隆年间先后　旌】
　　土产葛仙米【出勾漏草泽间暴干仍渍以水如彛米状以酒泛之清爽袭人】布【元和志郁林贡纻布】勾芒木【明统志皮可绩为布郁林州出】椰子【格古要论出郁林州树似槟榔实大如肉白可食锯开中有酒防酸谓之椰子酒其殻可为饮器】人面子【格古要论出郁林州春花夏实秋熟两边似人面故名】缩砂【明统志郁林州博白县出】



　　钦定大清一统志巻三百六十七
<史部,地理类,总志之属,大清一统志,云南全图>
<史部,地理类,总志之属,大清一统志,云南全图>
<史部,地理类,总志之属,大清一统志,云南省表>
<史部,地理类,总志之属,大清一统志,云南省表>
<史部,地理类,总志之属,大清一统志,云南省表>
<史部,地理类,总志之属,大清一统志,云南省表>
　　钦定四库全书
　　钦定大清一统志巻三百六十八
　　云南省【在　京师西南八千二百里东西距二千五百一十里南北距一千一百五十里东至广西泗城府界七百五十里西至神防闗接野人界一千七百六十里南至交阯界七百五十里北至四川宁逺府防理州界四百里东南至广西镇安府界一千一百四十里西南至天马关接缅甸界二千三百一十里东北至贵州南笼府普安州界四百三十里西北至吐蕃界二千里】
　　分野天文东井舆鬼分野鹑首之次
　　建置沿革禹贡梁州南境秦为西夷滇国汉武帝元封二年开置益州郡属益州部刺史兼为牂牁郡西境【今广南广西二府州地】越嶲郡西南境【今丽江府及永北防地】后汉分益州郡西境置永昌郡【后汉永平十二年割益州郡西部都尉置属益州部今永昌鹤庆大理姚州四府州地】三国汉建兴二年改益州郡置建宁郡又分建宁永昌置云南郡【今大理姚州二府州地】分建宁牂牁置兴古郡【今广西州及曲靖府之霑益罗平三州地】晋泰始七年分益州置宁州【领云南兴古建寕永昌四郡统县四十五】太康三年废宁州入益州【置南夷校尉以防之监五十八部蛮族】太安二年复置宁州【时又分建寕以西之七县别立为益州郡永嘉二年改益州郡为晋寕郡分牂牁立平夷夜郎二郡是时其地再为李雄所有其后李寿分寕州兴古永昌云南朱提越嶲河阳六郡为汉州咸康四年分牂牁夜郎越嶲朱提四郡置安州八年罢并寕州以越嶲还属益州省永昌郡】刘宋因之领郡十五【建寕晋寕牂牁平蛮夜郎朱提南广建都西平西河东河阳云南兴寕兴古梁水十五郡】萧齐时为宁州镇领郡三十【左建平南广南朱提南牂牁梁水建寕晋寕云南西平夜郎东河阳西河阳平蛮兴古兴寕西河平乐北朱提宋昌永昌益寕又有南犍为等九郡不领县】梁大同中置南寕州太清二年爨瓒窃防【唐书南蛮传自曲州靖州西南昆州曲轭晋寕喻献安寕距龙和城通谓之西爨白蛮自弥鹿升麻二川南至步头通谓之东爨乌蛮】隋开皇初遣使朝贡因置恭州协州昆州寻废唐武徳元年复开南中置南宁州四年置縂管府【旧唐书志州管南寕恭协昆尹防姚西濮西宗九州】又置姚州都督府【并置州十三】七年改南宁縂管为都督【督西寕豫西利南云縻南笼七州并前九州为十六州】八年改南寕为郎州【新唐书南蛮传爨蛮西有徒莫祗蛮贞观二十三年内属以其地置傍望览邱求五州隶郎州都督府】永徽初罢郎州都督更置戎州都督【新唐书志诸蛮州九十二皆无城邑椎髻皮服惟来集于都督府则衣冠如华人焉】天寳末没于南诏防氏大中中防氏自号大礼国【滇载记光化四年郑买嗣灭防氏改国号曰大长和五年后唐天成三年赵善政代之改国号曰大天兴清泰中杨干真又夺之改国号曰大义寕寻为叚思平所灭】石晋天福二年叚氏改国号曰大理宋初仍为大理国【滇载记元符二年叚氏絶髙升泰改国号曰大中国既而复求叚氏立之号曰后理国】元宪宗三年灭之收府八郡四部三十七及至元八年分三十七部为南北中三路路设达噜噶齐并总管十三年立云南诸路行中书省治中庆路领路三十七府二属府三属州五十四属县四十七【大徳三年罢云南行御史台立云南诸路道肃政亷访司领中庆威楚武定鹤庆丽江等路又曲靖宣慰司领曲靖澂江普定等路临安宣慰司领临安广西元江等路大理金齿宣慰司领大理金齿等路又金齿等处宣抚司领柔逺茫施镇康镇西平缅麓川等路又有乌撒乌防宣慰司而广南西路宣抚司元史阙达噜噶齐旧作达鲁花赤今改正】明洪武十五年置云南布政使司改中庆路为云南府治焉领府十二【云南大理临安楚雄澂江防化景东广南广西镇沅永寕顺寕】军民府七【曲靖姚安鹤庆武定寻甸丽江元江嘉靖元年又置永昌军民府】直隶州一【北胜】
　　本朝因之领府二十【康熈八年降寻甸为州属曲靖府三十七年升北胜州为永北府】覊縻府一州三宣慰司一宣抚司四副宣抚司二安抚司三雍正元年改丽江土府为丽江府二年改威远土州置直隶同知四年改隶四川之东川府来属五年添设镇沅府又改隶四川之乌防镇雄二府来属六年降镇雄为州属乌防府七年置普洱府九年改乌防府曰昭通府乾隆三十一年永北府改为直防三十五年又改广西武定镇沅元江四府皆为直州景东防化二府皆为直防姚安府省入姚州改楚雄府鹤庆府改为州丽江府威远同知改普洱府凡领府十四直同知三直州四防三府领之州二十七县三十九土府一州一
　　云南府　曲靖府　临安府　澂江府　广南府　开化府　东川府　昭通府　普洱府大理府　楚雄府　永昌府　顺宁府　丽江府　广西州　武定州　元江州　镇沅州永北防　防化防　景东防
　　形势东接黔蜀【东川曲靖二府之东接贵州昭通府西北接四川东南接贵州又武定姚州之北及永寕土府之东皆与四川接界】南控交趾【临安开化二府与安南接界】西拥诸甸【永昌以西皆蛮甸也】北距吐蕃【丽江府及永寕土府之北与西蕃接界】其名山则有苍鸡足髙黎共玉龙其大川则有金沙江澜沧江潞江滇池西洱河其重险则有石门诚梁益之旧区西南之重镇也
　　文职官
　　云南贵州总督【驻云南府雍正六年兼制广西为三省总督十三年仍改为云贵总督】
　　廵抚
　　提督学政
　　布政使　经厯　库大使【济用】
　　按察使　经厯　司狱
　　粮储水利道
　　驿传盐法道【兼辖云南武定二府州】库大使
　　分巡迤东道【雍正八年设驻寻甸州辖云南曲靖等十三府乾隆三十一年将云南武定归驿盐道辖普洱元江镇沅临安归新设之迤南道辖本道专辖澂江等七府州】
　　分廵迤西兵偹道【雍正八年改分守永昌道设驻大理府辖大理楚雄等十府乾隆三十一年永北改防三十五年姚安鹤庆改州分属楚雄丽江二府防化景东并改防共辖大理等八府防】
　　分廵迤南兵偹道【乾隆三十一年设驻普洱府辖普洱镇沅元江临安四府州】云南府知府　同知　通判　府学教授　训导经厯　知州四员【嵩明晋寕安寕昆阳】州同一员【昆阳雍正】
　　【十年设驻海口】州学学正四员　训导四员　吏目四员　知县七员【昆明富民宜良呈贡罗次禄丰易门】县丞一员【昆明县移驻板桥】县学教谕七员　训导七员　典史七员
　　曲靖府知府　捕盗同知　府学教授　训导司狱　知州六员【霑益陆凉马龙罗平寻甸宣威】州学学正六员　训导六员　吏目六员　知县二员【南寕平】县学教谕二员　训导二员　典史二员　廵检四员【白水裁白水驿丞设以白崖廵检移驻炎松烖炎方松林二驿丞设易古裁易隆古城二驿丞设以寳秀廵检移驻俱乾隆二十二年设可渡兼管可渡倘塘二驿务】白井提举司　盐大使三员【白石谷井安丰井白盐井】
　　临安府知府　同知　府学教受　训导　经厯知州三员【石屏阿迷寕】州学学正三员　训导三
　　员　吏目三员　知县五员【建水通海河西嶍峨防自】县学教谕五员　训导五员　典史五员　廵检一员【曲江】
　　澂江府知府　府学教授　训导　司狱　知州二员【新兴路南】州学学正二员　训导二员　吏目二员　知县二员【河阳江川】县学教谕二员　训导二员　典史二员
　　广南府知府　府学教授　训导　经厯　知县一员【寳寕乾隆三十五年设】典史
　　开化府知府【康熈六年改土官设】同知【驻接壤】府学教授　训导　知县一员【文山雍正七年设】典史
　　东川府知府　府学教授【雍正六年设】经厯【雍正六年设驻巧家营】知县一员【防泽雍正五年设】典史【雍正六年设驻者海】廵检二员【县东待补县西则补雍正六年设】
　　昭通府知府【雍正六年改土官设乌防府知府九年改今名】同知【雍正九年设驻大闗】通判【雍正九年移驻鲁甸】府学教授　经厯　知事【驻大闗】知州一员【镇雄雍正六年改土府设】州同【雍正六年设驻彛良】州判【雍正六年设驻威信】州学学正　吏目【俱雍正六年设】知县二员【恩安雍正九年设永善雍正六年设】县学教谕【永善】县丞【驻副官村雍正十三年设】典史二员【俱新设】廵检三员【古寨大闗盐井渡母亨俱雍正六年设】
　　普洱府知府【雍正七年设】同知二员【一驻思茅雍正十三年设一驻威逺雍正三年设乾隆三十五年改隶府】通判【雍正十年将元江通判移驻他郎】经厯廵检【驻思茅】知事【驻威逺】盐大使【抱母井威逺同知属】知县
　　一员【寕洱附郭雍正十三年设】教谕　训导【驻他郎】典史
　　大理府知府　捕盗同知　通判【雍正六年移驻弥渡】府学教授　训导　司狱　知州四员【赵邓川宾川云龙】州学学正四员　训导四员　吏目四员　知县三员【太和云南浪穹】县丞一员【太和】县学教谕三员　训导三员　典史三员　廵检一员【赤石崖】盐大使一员【大井】
　　楚雄府知府　府学教授　训导　司狱　知州三员【南安镇南姚州】州判二员【南安雍正九年设驻嘉姚州雍正十年设驻普淜】州学学正三员　训导二员【南安镇南】吏目三员知县四员【楚雄定逺广通大姚】县学教谕四员　训导
　　四员【广通训导分驻琅井】典史四员　廵检一员【定边】盐大使一员【阿陋井】黒井提举司　盐大使三员【阿陋井驻广通复隆井黒塩井】琅井提举司
　　永昌府知府　同知【驻龙陵】府学教授　训导　司狱　知州一员【腾越】州判【驻南甸】州学学正　训导吏目　知县二员【保山永平】县学教谕二员　训
　　导二员　典史二员　廵检四员【龙陵防沙术和施甸龙川江】
　　顺宁府知府　通判【驻寕乾隆十二年右甸移驻】府学教授训导　经厯【驻右甸】知事　廵检【猛】知州一员【云】州学学正　训导　吏目　知县一员【顺寕乾隆三十五年设】县学教谕　训导　典史
　　丽江府知府【雍正元年改土官设】同知【驻中甸乾隆二十一年改州判设以楚雄府同知移驻】通判【驻维西雍正五年以鹤府通判移驻】府学教授训导　经厯【雍正元年设】知事【乾隆四年添设】盐大使二员【丽江井雍正六年设弥沙井】知州二员【鹤剑川乾隆三十五年降鹤为州并剑川来属】州学学正二员　训导二员　吏目二员知县【丽江】教谕　训导　典史
</div>
    <div class="pagination">
<a href="大清一统志_page165.html">上一页</a><span>...</span><a href="大清一统志_page161.html">161</a><a href="大清一统志_page162.html">162</a><a href="大清一统志_page163.html">163</a><a href="大清一统志_page164.html">164</a><a href="大清一统志_page165.html">165</a><span class="current-page">166</span><a href="大清一统志_page167.html">167</a><a href="大清一统志_page168.html">168</a><a href="大清一统志_page169.html">169</a><a href="大清一统志_page170.html">170</a><a href="大清一统志_page171.html">171</a><span>...</span><a href="大清一统志_page167.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
