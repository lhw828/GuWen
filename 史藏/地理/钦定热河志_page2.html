<!DOCTYPE html>
<html>
<head>
    <meta charset="UTF-8">
    <title>钦定热河志 - 第 2 页/共 255 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定热河志 - 第 2 页/共 255 页</h1>
    <div class="content">　　圣祖仁皇帝肇建
　　避暑山庄人民乐育我
　　皇上翠华临莅
　　徳泽涵濡益臻殷阜近奉
　　防改承徳府辖领州县规制崇闳今志仍称热河名存
　　其朔云
　　一是书分二十四门曰
　　天章曰
　　廵典曰徕逺曰
　　行宫曰围埸曰疆城曰建置沿革曰晷度曰山曰水曰学校曰藩卫曰寺庙曰文秩曰兵防曰职官题名曰宦迹曰人物曰食货曰物产曰古迹曰故事曰外记曰艺文每门各标小序谨识縁起
　　一
　　避暑山庄
　　圣祖御题三十六景绘有成图我
　　皇上复增三十六景此外竒秀所钟地灵日辟谨各系
　　图説其沿途
　　行宫并依地胪次
　　一木兰周千三百余里分围塲七十余所详列全图用彰
　　灵囿之盛
　　一建置沿革三代以前无考燕秦两汉时在渔阳右北平辽西三郡邉外其分并之迹畧有可徴晋宋间为慕容氏髙氏冯氏所据曽置郡县元魏地形志所载多因前后燕之旧然其时郡县境外地尚与奚契丹共之自隋迄唐仍为奚契丹两部错居虽建饶乐松漠两府止虚示覊縻未能实版籍也逮辽金元始全治具地然史志沿革多以汉
　　时邉内诸县强移于外殊不足据自明弃大宁以后幅转蹙不能逺有今所载自周迄明以列代疆域提纲于前以所引诸书分目于后复名加按语以证其是非同异庶防展卷了然
　　一建置沿革首系承徳府属全表以府州县为经以厯代为纬复绘周泰以迄明代为十二图观分合用资考镜
　　一热河境内辽金元皆置郡县而三史地理志无里至可考方位莫详今据元一统志考其四至八到所未备者叅以武经总要庶几形势向背道里逹近可约畧而得
　　一自来地志合山水为一今境内之山各按府州县分载而水之大者或连跨数百里若割属诸境则源流未能明晰故从水经注例以大水为纲小水为目核其分合及所经之方向道里详着之不必与山一例至于一府一州五县山水大半发脉于围埸有闱埸卷中已列其名而复着于山水门者不妨互见
　　一热河设立学宫
　　敕建
　　文庙以及考棚书院次第兴举规制美备并
　　颁内府所蔵周时法物用光爼豆今详具图説以昭盛
　　典
　　一藩卫如喀喇沁翁牛特土黙特祭曼巴林敖汉喀尔喀左翼皆热河境各胪列世系为藩卫表其内外札萨克非境内者不具録至察喀尔编四旗附入兵防门
　　一
　　山庄内寺庙皆奉
　　勅建修其在
　　山庄外者或建自诸藩以申庆祝或威示外徼以肃观瞻迩年土尔扈特全部归顺则有普陀宗乗之建班禅额尔徳尼入
　　觐则有须弥福寿之建尤为庄严钜丽今各系图説而
　　以丛祠古利附焉
　　一热河官制我
　　朝大备文职自教授以上武职自佐领守偹以上次其任事先后详志题名至前代官斯土者嵗月无考别为宦迹一门
　　一热河全境秦汉以来在边外为诸部分据未入内地疆域至慕容燕及北魏时始有建置可考今志宦迹人物皆防自晋魏始
　　一承徳府即热河防平泉州即八沟防滦平县即喀喇河屯防丰宁县即四旗防赤峯县即乌兰哈逹防建昌县即塔子沟防朝阳县即三坐塔防今志仍于府州县下缀注旧名以详原委
　　一引书以正史为据正史不足则旁引诸书如慕容燕始都此晋书所未详者并采十六国春秋辽金于此设京元于此分路辽金元三史所未偹者兼采契丹国志大金国志及元一统志为证
　　一边外山水地名多防古语向无凖字我
　　朝同文韵统切音精当旧时对音未合者遵加校订至书中所引辽金元人地名亦俱遵新定三史改正以免沿习之讹










　　钦定四库全书　　　　　史部十一
　　钦定热河志　　　　　　　地理三【都防郡县之属】
　　目録
　　卷一
　　天章一
　　卷二
　　天章二
　　卷三
　　天章三
　　卷四
　　天章四
　　卷五
　　天章五
　　卷六
　　天章六
　　卷七
　　天章七
　　卷八
　　天章八
　　卷九
　　天章九
　　卷十
　　天章十
　　卷十一
　　天章十一
　　卷十二
　　天章十二
　　卷十三
　　巡典一
　　卷十四
　　巡典二
　　卷十五
　　巡典三
　　卷十六
　　巡典四
　　卷十七
　　巡典五
　　卷十八
　　巡典六
　　卷十九
　　巡典七
　　卷二十
　　巡典八
　　卷二十一
　　巡典九
　　卷二十二
　　巡典十
　　卷二十三
</div>
    <div class="pagination">
<a href="钦定热河志.html">上一页</a><a href="钦定热河志.html">1</a><span class="current-page">2</span><a href="钦定热河志_page3.html">3</a><a href="钦定热河志_page4.html">4</a><a href="钦定热河志_page5.html">5</a><a href="钦定热河志_page6.html">6</a><a href="钦定热河志_page7.html">7</a><span>...</span><a href="钦定热河志_page3.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
