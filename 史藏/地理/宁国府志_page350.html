<!DOCTYPE html>
<html>
<head>
    <meta charset="UTF-8">
    <title>宁国府志 - 第 350 页/共 477 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宁国府志 - 第 350 页/共 477 页</h1>
    <div class="content">踪指示之也。昔苍水使者授禹委宛之书，用能锁支，祈奠海若，告厥成功，兹以神之精气所

到，

遂回狂澜，参砥柱显烁幽祗，其事适相类。是宜金铸寿宫，图留翠珉者欤，庙峙陵阳艮维

，故制粗朴，下窄不足以揭虔妥灵，而又梁桷赤白剥不治。维时祈祁绅士暨合郡僚属咸请

于余曰，明宫斋庐，神所式凭，荐瞻瞩，于是乎在敢不祗，肃愿开檀施，启全模。夫舍旧

图新，固余志也，乃即其旁拓基而缔构焉，凡三阅月而告竣。噫！世之祈氓杂还，邀福于

神惠者，在在皆是也。而兹独传其轶事，迄有余思，非所谓炳炳灵灵，世载其英者乎!爰书

词

而镌诸石，其词曰：
神功赫濯，绩懋保厘。茫茫黎庶，百六运期。示梦州伯，拯此阽危。

粳

糯充羡，氓之熙熙。斋宫肇辟，绣云楣。士女和惠，骈阗来思。我民报祀兮无怠，其始自

今兮钦于世世。


重修敬亭诸胜迹记杨廷栋宣城人

敬亭自谢、李相继赋诗，遂有名天下。山半殿阁、亭榭错立竹树中，供游人登眺。岁久以

次

就圮，邑人詹上彩蠲橐钱三百缗修复之。凡四所，曰云齐阁，曰大佛殿，曰灵异居，曰山门

，仍其址而壮丽之，与岩壑相辉映。凡来游者，由山麓盘旋而上，磴四五折，崎且迂，两股

罢惫，苦不支。上彩创一亭道半，得少憩，颜曰“穿云”。俯瞰深涧，雨过瀑飞，亦入山一

巨观。初，山主僧持郡公劝募四出，乐助者盖寡。上彩非素封子，辄慨然无吝色。纠工庀材

，

始于乾隆戊午夏，终是岁而告竣，厥功甚钜。上彩里称义门，合五世食指数百，独力赡给，

行足范世，复留心风雅，点缀名山，为谢、李后劲，宜书其义举，为将来劝。抑兹山有楼名

“

额珠”者，更在云齐阁之上，毁于蛟，故址仅存，距今十余年未复。天都明经汪成龙捐资重

构，殆闻上彩风而踵起者。上彩字予怀，受职未仕。兄彬举，孝友才能，任贵州军民别驾云

。


重修郡学碑记程侯本知府

今上御极之二年，侯本奉命守兹郡，每于恭谒文庙，见殿庑堂门率倾仄敝坏，而学博皆

赁舍栖止，辄瞿然不自安。我朝廷崇儒重道，兴学校以育人才。现奉查凡有学宫应修之处，

详估兴修，以殿陛为士民观瞻之地也。宛学经先后估报而动项尚须明文，今大殿业已倾颓，

势难缓待。爰商之前署府郡司马祝公，兼告诸都人士，将拟冶金范鼎，集腋成裘。适有急公

慕义泾邑候选州同吴者，趋郡告余曰：“有心久矣，奈居远，恐购料鸠工不甚便，今明

府志

在于斯，一切工料之费，愿独输，惟翼遴贤而谙工事者以经理之。”余闻言心喜，即躬诣

细

估，约需银二千两有奇，详各院司，俱报可。该员即照数备银，交贮宣库。复详明以宣州卫

掌印李君暨宣邑绅士詹上彩、归大斌督理办料兴工，经营筹度，夙夜勤劳，不数月落成。向

之倾仄颓敝者皆坚整完美，轮奂辉煌，并建学博正副衙斋各一宅于旧基。于是乎兴贤育才有

地，庶不负圣夫子尊崇祀典，敕整学宫，以肃观瞻至意。时余适以疾告告归里，董事诸君问

记于余，用是述其大概纪其岁日。是役也，始于庚申夏四月，是冬十二月告竣。捐资费二千

三十两，有仂者泾邑候选州同吴也。统驭其事则署府郡司马祝公宣偕侯，本地专督修造则

宣州掌印都戎李君亩、宣邑绅士詹上彩、归大斌也，襄理工务则学博高允中、张灏、宣尉窦

也，例得并书。


重修学宫记苏一圻旌德知县

国家敦崇先圣，尊礼师儒，今天下学宫咸以时饬治，加置祭器乐器，务使礼明乐备，大典攸

隆，人知向学，士各通经，意至渥也。按旌学建自宋崇宁中，嗣后历代迁徙，叠加修建。余

自今上乾隆五年来莅兹土，首谒圣庙，见大殿渐欹，两庑将倾，而教谕王君又以邑之人文遏

郁已久，谋欲改葺，而苦于财力之无所出也。华坦郡庠生方璧者，慨然捐资，独力任修，子

</div>
    <div class="pagination">
<a href="宁国府志_page349.html">上一页</a><span>...</span><a href="宁国府志_page345.html">345</a><a href="宁国府志_page346.html">346</a><a href="宁国府志_page347.html">347</a><a href="宁国府志_page348.html">348</a><a href="宁国府志_page349.html">349</a><span class="current-page">350</span><a href="宁国府志_page351.html">351</a><a href="宁国府志_page352.html">352</a><a href="宁国府志_page353.html">353</a><a href="宁国府志_page354.html">354</a><a href="宁国府志_page355.html">355</a><span>...</span><a href="宁国府志_page351.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
