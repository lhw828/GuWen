<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 678 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 678 页/共 698 页</h1>
    <div class="content">营建公署明年秋规外地而拓其址彻南垣而围之凡五百五十七丈高二丈五尺加五尺为堞址广 
四丈有余门三南曰景忠东曰宾日西曰巩京次年春乃缮旧城凡六百一十六丈表里高厚悉如楼 
台下旁各分便门周城水洞有二敌台有九环以牛马墙列孔以备睥睨辟场以积刍茭从横五十丈 


止止堂集臣等谨按以上各条皆叙三屯营原罗文峪关在遵化县西北十里马兰峪东第十四关口 
也其北五十九里曰窟窿山又北七里曰神山岭又北十三里曰白马川又北十一里曰石夹口方舆 
纪要原马兰路关砦二十五东自石崖岭砦西至峨嵋砦延袤二百三十六里大安口下关砦七石崖 
岭砦洪武年建冷觜头关龙池砦沙岭儿砦大安口关鲇鱼石关平山顶砦俱永乐年建边城二十八 
里空心敌台八十五座宽佃峪下关砦六马兰峪砦洪武年建独松谷砦丰台岭砦俱弘治十三年建 
龙洞谷关宽佃谷关俱永乐年建饿老婆顶砦正德十年建边城二十七里空心敌台三十九座黄崖 
口下关砦七耻瞎谷砦成化二年建古强谷关永乐年建蚕椽谷砦青山岭砦俱成化二年建车道谷 
砦嘉靖十六年建太平安砦成化二年建黄崖口关永乐年建边城六十里空心敌台一十二座将军 
营下关砦五彰作里关将军关黑水湾砦黄松谷关峨嵋山砦俱永乐年建边城六十九里空心敌台 
一十八座四镇三关志臣等谨按马兰峪据大清一统志今属遵化州境其西即丰台岭本朝为陵寝 
重地初赐名凤台山康煕二年又封为昌瑞山设副将一员驻守雍正五年改设总兵官所有恭建陵 
寝制度以暨节年祇谒典礼并恭载大清会典兹编不敢复录原马兰峪在遵化县西北七十里为守 
御要地有城关外六十七里曰牵马岭又鲇鱼石关马兰峪东第二关口也正德四年诺音入侵自鲇 
鱼石毁垣入马兰峪十年乌梁海寇马兰峪叅将陈干战死嘉靖三十四年谙达亦自此入侵马兰峪 
其东为大安口亦要口也嘉靖三十八年尝为敌陷口北三十六里曰柳林又北二里曰白枣林又北 
十六里曰新开岭方舆纪要原由山口砦五里至石厓岭西三墩空平漫通单骑余通步又四里至冷 
觜头关外通大川各墩空俱冲通大举又五里至龙池砦通大举又十里至大安口关边外通大川正 
关并各墩空俱通骑极冲又四里至沙岭儿砦夹石口过道岭墩内外平漫俱通骑极冲又九里至鲇 
鱼石正关通大举其东西墩空山险可通步又四里至平山顶砦内外平漫通马步冲三镇边务总要 
原沙岭儿砦其北为琵琶谷四镇三关志原由平山顶六里至马兰峪境外地名秋木岭离边三十里 
通大举东通鲇鱼石南通乌喀达东北穿谢家峪冲又三里至独松砦驼驼谷安口墩平漫通大举冲 
又七里至丰台岭砦通步不通骑又五里至龙洞谷路窄正关瓦子谷俱通单骑冲又五里至宽佃谷 
正关水口内外平漫通大举又五里至饿老婆顶砦路窄通单骑东空平漫通骑三镇边务总要按乌 
喀达满洲语塔子头也旧作歪骨垛今译改原宽佃谷黄崖谷东第六关也方舆纪要原黄崖谷有天 
香寺长安客话原由饿老婆顶十里至耻瞎谷砦又三里至古强谷关并山险不通骑又三里至蚕椽 
谷通步不通骑又十里至青山岭砦通单骑又八里至车道谷由橛土岭通步不通骑又二里至太平 
安砦由擦子台离砦十里通人马正口冲又十一里至黄崖口关正关水口东西稍城断头崖安口墩 
中山儿龙扒谷砖墩东西二空俱通骑冲三镇边务总要原黄崖谷关在蓟州北四十里其北三十五 
里曰寻思谷又北十五里为柞儿谷又车道谷堡在黄崖谷东直北即元之大兴州也方舆纪要原黄 
崖谷俗呼曰万塔黄崖山岭上一塔黄色相传金为之余塔不可数东南通古北口元避暑古道也长 
安客话原由黄崖口关四十里至彰作里关正关水口并红石谷墩空俱平漫通人马极冲又二十里 
至将军石关正关水口城下内外厂边及大段头山小段头山墩空极冲又十五里至黑水湾砦路狭 
山险通步又八里至黄松谷关正关水口城下内外平漫通人马极冲又二十里至峨嵋山砦通步不 
通骑三镇边务总要原黄松谷关边界分属密云而其地则逼近平谷县境方舆纪要原峨嵋山砦在 
密云县东北一百一十里其东曰黄松谷将军石自将军石而北十三里曰夹城岭又北一里曰私盐 
岭又北十六里曰斗子谷自峨嵋山东至蓟州之黄崖谷关凡五口同上原典善寺在峨嵋山营东二 
里至平谷县二十里唐咸通三年建寺之东北里许灵泉山下有泉出焉经流于寺俗因称水谷寺平 
谷县志原白云寺在黑豆谷砦北至县二十五里金皇统四年建同上臣等谨按以上各条皆叙马兰 
路原曹家路东自小台儿砦西至将军台砦延袤一百三十五里关砦二十二小台儿砦石塘谷砦姜 
毛谷砦苏家谷砦大水洼砦大虫谷砦遥桥谷砦恶谷砦南谷砦烧香谷砦烽台谷砦黑谷砦水谷砦 
汗儿岭关大角谷砦倒班岭砦师姑谷砦扒头崖砦梧桐安砦齐头崖砦柏岭安砦将军台砦俱洪武 
年建边城一百六十四里空心敌台五十八座四镇三关志原由大黄崖关十里至小台儿砦边外有 
横山通步又七里至石塘谷边外山险通步又七里至姜毛谷边外有横山通步又十里至苏家谷边 
外亦有横山通步又五里至大水洼又十五里至大虫谷又十五里至遥桥谷又八里至恶谷边外皆 


雾灵山障之仅通步径右折为马连谷营再左为南谷砦自恶谷口至南谷五里又五里至烧香谷边 
外有雾灵山通步又十里至烽台谷北五里至黑谷砦其北为红门川正关河口迤南通骑折而右十 
里至水谷砦平漫通骑冲又十里至汗儿岭通川谷一道隘口窄正关并西山墩空通骑冲又五里至 
大角谷通步又五里至倒班岭通大川水口迤西口土墙一带通单骑又五里至师姑谷外通大川极 
冲又五里至扒头崖东接土墙外通大川山险不通骑又三里至梧桐安砦又十里至齐头崖山俱险 
又四里至柏岭安砦庙儿岭墩北高墩狗皮岭路通单骑迤西墩空俱山险又六里至将军台山险通 
步三镇边务总要原潮河川东二十里为司马台有城二门提调一人守之东南有将军台堡又东四 
十里为曹家砦距密云九十里城周六里三十六步三门复筑新营附城之西二门游击一人守之其 
东有黑谷关堡有水关守备一人守之南有吉家庄堡提调一人守之曹家砦之东墙子岭之北有雾 
灵山距边四十里水经注孟广硎山也其下为广硎水自黑谷关入西南流径墙子岭西合清水河其 
山高峻有云雾蒙其上四时不绝上多奇花又名万花台山之左右峰峦拱列深松茂柏内地之民多 
取材焉元史有雾灵山伐木官又言文宗命西僧于雾灵山作佛事一月而其绝顶可瞰塞内议者谓 
山错在诺音地界据此山守之则易循山南守之甚难嘉靖初巡抚都御史王大用欲通诺音与以重 
赂取其山城之不果也昌平山水记原曹家砦在密云县东北九十里西去潮河川六十里古北口东 
第十三关口也有城城之西为新营口外三十五里为青沙岭又北五十四里即小兴州又有牛心山 
在曹家砦土墙边外四十里方舆纪要原黑谷关在曹家砦东北其北十四里曰榆树林东南三十六 
里曰鸽子塘又南十里为窄道儿东北过斗里库同上原恶谷砦在黑谷关南嘉靖间议者请于恶谷 
红土谷香垆石等处堑崖壁以为固其地盖相近也同上原黑谷关东南为吉家庄营又东五十里曰 
大安子岭又东三十里曰黄土岭又东北三十里曰红门川边防考原雾灵山在密云县每于六月六 
日现祥光如雾土人如期候之上多奇花又名万花台狮山掌录臣等谨按大清一统志雾灵山本名 
伏凌山郦道元水经注伏凌山甚高峻岩嶂寒深阴崖积雪凝冰夏结故以名山后改称雾灵山圣祖 
仁皇帝有御制雾灵山诗今恭载卷内增圣祖御制晓发古北口望雾灵山诗流吹凌晨发长旓出塞 
分远峰犹见月古木牛笼云地迥疎人迹山回簇马群观风当夏景涧草自含熏原雾灵山有云峰寺 
相传宝志公曾卓锡于此长安客话原白河发源于雾灵山漕河考臣等谨按白河河神祠御制诗已 
恭载密云县卷内兹不缀录又按大清一统志白河源出宣化府赤城县自古北口流入密云县西漕 
河考乃云发源雾灵山舛误殊甚雾灵山乃潮河所经与白河无渉原白河源出塞外经密云县雾灵 
山为潮河川而富河罾口河七渡河桑干河三里河俱于此会名曰白河南流经通州合通会及榆津 
诸河凡三百六十里至直沽会卫河入海吴道南河渠志臣等谨按吴道南河渠志指潮河川为白河 
亦误此乃潮河上源非白河也今潮白二河至密云县东南始合其故道则合流于顺义之牛栏山又 
密云下游矣又按据大清一统志及永定河图册桑干河发源山西宁武府神池县伏流至大同府马 
邑县雷山之阳七泉并涌合流为一经宣化府保安州界又经宛平县西南自卢沟桥以上尚称桑干 
自桥以下入千里长堤今赐名永定河其上流与白河中间相距百余里迥不相及此条乃云与七渡 
桑干诸河合名曰白河舛谬殊甚又今永定河下游直至天津之丁字沾俗所称三汊河者始与白河 
卫河会从此入海三汊河以上皆不与白河合谨并识以备考原雾灵山在密云县东北二百里距边 
四十里即水经注孟广硎山也方舆纪要原孟广硎水出硎下硎甚嶒峻峨峨冠众山之表水经注臣 
等谨按以上各条叙曹家路之雾灵山一带今为马兰镇所辖原墙子路关砦一十一东自鱼子山西 
至大黄崖口延袤二百三十一里镇鲁营下关砦五鱼子山砦熊儿谷砦南水谷关北水谷关灰谷口 
砦俱洪武年建边城一百四十五里空心敌台十座墙子岭下关砦六黄门口关南谷砦墙子岭关磨 
刀谷砦俱洪武年建小黄崖关大黄崖关俱永乐年建边城八十六里空心敌台六十九座四镇三关 
志原由峨嵋山砦十五里至鱼子山砦桃园墩南北顺墩大青山岭墩窑墩等处平漫通骑又二十里 
至熊儿峪正关水口稍通人马其余墩空止通单骑又二十里至南水谷正关水口平漫通骑冲又八 
里至北水谷正关水口并挂弓顶卧狗岭三空通单骑冲余通步又十里至灰谷口腰子石墩空通单 
骑三镇边务总要原镇鲁营在墙子岭南三十里有新旧两城其东有鱼子山堡西北与熊儿谷相接 
东入平谷县境方舆纪要原弘治七年八月整饬蓟州边备都御史屠勋奏故猪圈头关平漫难守关 


之北三里曰北水谷南八里曰南水谷成化中各因山增设二关险要可守但区画未备请于二关内 
加修城垛增立墩堡从之明孝宗实录原由灰谷口十二里至黄门口关正关水口平漫可通大举又 
松岭墩空亦可通骑又十里至南谷砦正关河口平漫可通大举又防秋墩空亦可通骑又八里至墙 
</div>
    <div class="pagination">
<a href="钦定日下旧闻考_page677.html">上一页</a><span>...</span><a href="钦定日下旧闻考_page673.html">673</a><a href="钦定日下旧闻考_page674.html">674</a><a href="钦定日下旧闻考_page675.html">675</a><a href="钦定日下旧闻考_page676.html">676</a><a href="钦定日下旧闻考_page677.html">677</a><span class="current-page">678</span><a href="钦定日下旧闻考_page679.html">679</a><a href="钦定日下旧闻考_page680.html">680</a><a href="钦定日下旧闻考_page681.html">681</a><a href="钦定日下旧闻考_page682.html">682</a><a href="钦定日下旧闻考_page683.html">683</a><span>...</span><a href="钦定日下旧闻考_page679.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
