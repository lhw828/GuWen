<!DOCTYPE html>
<html>
<head>
    <meta charset="UTF-8">
    <title>山西通志 - 第 552 页/共 700 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山西通志 - 第 552 页/共 700 页</h1>
    <div class="content">　　萧寺在城南二十里殿梁载宋雍熈年号
　　纯孝寺在城西南三十里孝彰村宋时建
　　林峰寺在城北四十里庙坪村金皇统三年建今废丛福寺在城西五十里宋时建
　　慈云寺在城东南五十里汉时建金大定三年重建内有石碑二莹澈如镜照见山川人物
　　隆福寺在城西北五十里紫金山东金太和五年重建明正统间修正徳丁卯増福本重修武思仁记
　　佛堂寺在城南六十里一名义居寺内有万佛洞广严寺在城西南六十里刘家防村唐时建
　　天宫寺在城南七十里医儿泉村宋时建
　　普照寺在城南八十里招贤村汉时建唐干符北汉天防间屡修碑剥落不可读金大定间勅赐普照禅院有记牒今存元时重修
　　正觉寺在城西九十里汉时建一云金太和三年建观音寺在城西九十里兎儿坂西南十里唐时建西宁庵在城南贤良坊明万厯间建
　　国朝顺治三年知县谢道重修
　　浩然观在县东一里明洪武间置道防司后改建鳯山岭上
　　明真观在城北二十里金大定四年建今废
　　西云观在城西南九十里大同碛口元皇庆间建石楼县
　　永庆寺在县东崇文坊宋太平兴国七年勅修元大徳十年重建明洪武间置僧防司嘉靖三十六年重修署县事陈天祐记万厯壬辰又修知县张获吉记
　　龙顔寺在县西南十里龙台村明嘉靖四十五年修王永吉记
　　圣夀寺在县西三十里元延祐间建明永乐三年修黄云寺在县东六十里黄云山有黄云祖师修真洞今废
　　洪福寺在县南闗面对翠金山宋庆厯年建明嘉靖乙卯冬地震圯僧隆逸募修万厯三十三年许谕记内有古鐡佛高数十丈白牡丹数本
　　般若院在县西五十里留村金天防十一年建
　　普济院在县北六十里永曲村
　　清凉院在县西北九十里下马村
　　老君观在县北十里东衞村
　　永宁州
　　天宁万夀寺在州东北元大徳四年建明洪武间増修内有石刻罗汉像人称四絶作画写刻也万厯三十五年知州李橘修
　　石佛寺在州西二里虎山旁一名龙兴内石像三相水涨浮来
　　安国寺在州西二十里唐昌化公主食邑时代宗以佛牙二赐公主为建寺置铜塔以贮之今失其一山岭有安国王城基金兴定三年重建寺东有琉璃井井侧有牡丹二株高丈余山半石岩下有静室
　　国朝于成龙读书于此有读书楼大学士吴琠题释性善通内外学成龙读书时梦餐鉢罗花性善检藏曰此优昙花也成龙有梦餐优昙花诗
　　按代宗十八女无昌化公主或晋阳公主及肃宗女大宁永和公主斯为近之
　　金阁寺在州西北三十里马头山下旧志梁武帝重修似误世语云先有金阁寺后有石州城
　　广严寺在州西三十里金大定四年重修勅赐华严额今存
　　金容寺在州西南三十里元至正间建
　　龙泉寺在州西六十里金大定间勅赐龙泉讲院至元间重建号凤背禅寺
　　香严寺在州西六十里唐贞元间勅赐额金正隆大定间重修有碑
　　寳泉寺在州北六十里山顶有寳泉因以名寺
　　柳溪寺在州南七十里宋嘉祐三年建
　　三教寺在州东七十里元至正间建延祐间修
　　江猪寺在州西七十里寺后石洞悬一石似猪下有潭水故名明成化间断其喙潭遂涸
　　洪济寺在州西八十里山顶古塔有翰林马汝骥记兴禅寺在州西百里元时建
　　灵泉寺在州西南百二十里孟门之南顶旧名南山寺唐贞观间大宗幸此勅尉迟恭监造有泉飞瀑山椒旱祷辄应故名灵泉金大定间僧庆赓灌水入田嘉禾合頴有司以闻勅赐今额高僧曰胜黙曰大愚曰南峰曰毒果胥化此友云志亨仁宗勅赐佛乗圆契大禅师高崇熈有记王庭筠有题友云亭诗
　　迎曦寺在州北百二十里铜柱山山高数千仞半山涌泉寺踞其巅
　　法兴寺在州北百四十里元至元十年建
　　元都观在州东北元中统间建明洪武间置道正司卧虎观在州西五十里勅赐额元至元二年重修有进士刘汝周碑
　　洞阳观在州东五十里即凤凰山白马仙洞也唐贞观间尉迟恭奉勅建观后即洞世有白马日食民田逐之入洞至今蹄迹犹存洞名始此又有夫妇畜黒犬胥化此塑像庙侧遗碑云赤松子炼丹之所也古碑云九凤山乃黄帝之别馆也晋高祖旱祷辄雨天福改元诏封渊济仙洞勅枢密使桑维翰书额
　　汾鹤观
　　国朝释性善诗鹤驭九臯仙已去空留清响洞门前玉帝宫在州东六十里寳丰山一名尖山有巨石袤丈余状似一人践之则动羣践之则否以为竒
　　鳯山道院在州北二里三阳云鳯山上山希夷殿羽客孙云际潜修于此下山希夷殿宋希夷先生陈搏修炼于此赋诗后有华隂人过而见之贻诗曰古洞岩前碧水流白云缭绕鳯山头几年不见先生面今见先生在石州防化去此塜仍存有凌虚楼白云洞明洪武甲子天真观道人王混然与道者张仲谦建许孟和撰记正统六年修河东王撰记
　　宁乡县
　　清凉寺在县南金明昌间释昶公建
　　豸岭寺在县南二里虎头山明景泰三年建万歴间重修王编记
　　南山寺在县东松林坡
　　宁国寺在县南白石村唐显庆二年修金大定四年重修有碑
　　普照寺在县西五十里上锄沟村元泰定四年建广济寺在锄沟镇
　　石佛寺在县西克胡村元至正三年建
　　崇福寺在娑陀村
　　元都清虚观在县东一里卧龙冈洞真子高志辅隠此穿穴以居王伯昌陈资夀为建观蜕后门人立石元丁未秦志安撰记
　　龙泉观在县东南十里栢窊山吕谦恒有诗
　　天真观在县西百二十里大成村元延祐五年建修真观在县南四十里没狐台山高千仞竒葩异木文禽怪兽石室可居清泉可饮昔人避世地也
　　大同府
　　大同县
　　通光寺在城东北汉明帝时建
　　南堂寺在城东南后魏天安元年建名永宁寺构七级佛图高三百余尺为天下第一承明元年八月高祖设大法供度良家男女为僧尼者百余人令修道戒资福于显祖太和元年二月幸寺设斋赦死罪三月又幸寺设防行道聴讲命中秘二省与僧徒讨论佛义施僧衣服寳器有差旧志云当时有金玉像高一丈八尺外有九级浮图高九十余丈上刹复高十丈铃铎声闻十里后改今名元重修刘秉忠逰云中留居于此今废
　　洛阳伽蓝记永宁寺九层浮图高九十丈刹复高十丈合去地一千尺乃缘代都永宁寺而制名也
　　五縀大寺后魏兴光元年秋勅有司为太祖以下五帝铸释迦像各高一丈六尺用赤金二万五千觔
　　灵岩寺在城西武州塞后魏高宗时僧昙曜白帝凿石壁开窟五所镌佛像各一高者七十尺次六十尺雕饰竒伟冠絶一世
　　天宫寺元魏天安元年造有释迦像高四十三尺用赤金十万觔黄金六百觔皇兴中又构三级石佛图榱栋楣楹上下重结大小皆石高十丈镇固巧密为京华壮观
　　天王寺在城北门外后魏宫殿有土台东西对峙盖双阙也
　　建明寺元魏承明元年八月勅建十月辛未车驾幸寺大宥罪人
　　思逺寺在城北二十五里方山元魏太祖营垒之处释老志太和元年三月勅建本纪三年八月乙亥孝文幸方山起思逺佛寺　自正光太和京城内寺新旧百所僧尼二千余人四方诸寺六千四百七十八僧尼七万七千二百五十八人
　　报徳寺元魏释老志太和四年春诏以鹰师曹为报徳佛寺高祖本纪承明元年诏曰朕以虚寡幼纂寳厯仰恃慈明缉熈四海欲报之徳正觉是凭诸鸷鸟伤生之类宜放之山林其以此地为太皇太后经始灵塔于是罢鹰师曹以其地为报徳佛寺
　　景明寺内有佛图元魏景明初建
　　大普恩寺在县东南唐开元间建赐名开元石晋初易今名辽末燬金天防戊申释圎满重建皇统三年二月宋朱弁撰记弁至金筑馆三年庚戌十月冬迁寺中凡十四年内有铜钟后唐清防三年丙申铸明改善化寺按寺建于唐明皇时与道观皆赐开元之号而寺独易名不见其所自今楼有铜钟其上欵识乃清防三年嵗在丙申所铸造也其易今名当在石晋之初或唐亡以后第未究其所易之因
　　华严寺二一在西门内辽建内有南北阁东西廊北阁下铜石像数尊中石像五男三女二铜像六男四女二内一铜人衮冕帝王之像垂足而坐余皆巾帻常服危坐相辽帝后像金重熈七年建薄伽教藏于殿东南明洪武三年改殿为大有仓二十四年即教藏置僧纲司复立寺一在县东南辽建明洪武间重修
　　崇虚寺在城南三里一名八疙疸后魏嵩山道士寇谦之太武始光初奉道书献阙乃起天师道埸于代都东南重坛五层给道士百二十人衣食斋肃祈请六时礼拜月设厨防数千人显其法宣布天下真君三年正月从谦之奏亲备法驾诣道坛受符箓自是道业大行践位初必受符箓以为故事刻天尊及诸仙像供养焉谦之又奏造静轮宫必令高不闻鸡鸣犬吠之声上与天神交接功役万计经年不成九年谦之卒太和十五年八月诏曰至道无形虚寂为主今京城之内里宅栉比人神猥凑非所以祗崇道法清敬神道可移道坛于都南桑干之隂岳山之阳仍名为崇虚寺
　　柳巷寺在城东门外御河桥南明正统间建浮图高耸周昻有诗
　　禅房寺在城南五十里唐天寳间建
　　悬空寺在城西四十里焦山东
　　西岩寺明宗鸥江诗寳地新开一径斜横窓修竹映桃花又云社傍春城逺市廛长松倒挂緑萝烟
　　独觉寺乆废明可岚道刘余泽诗殿圯余碑藓僧贫共野虀
　　鹿野佛图元魏时显祖移御北苑崇光宫建于苑中之西山去崇光右十里
　　观音堂在城西十五里金重熈间建明宣徳三年修国朝顺治六年姜瓖兵焚八年总督佟养量重建大宁观在县西辽时建旧名湛然有九真堂明洪武十九年改今名置道纪司
　　玉虚观在城北新城内明京泰四年建
　　青龙观在西山迤东前有悬石絶顶少西有石洞龙翔宫在县东辽时建明洪武间重修
　　仙坊后魏天兴中仪曹郎董谧献服食仙经数十篇置仙人博士立仙坊煮炼百药封西山以供其薪蒸怀仁县
　　崇国寺在县东北元至元间建明洪武间修置僧防司牙槎寺在县西南十里
　　芦子寺在县西南十五里芦子山旧有铁塔
　　清凉寺在县西十五里清凉山下
　　海子寺在县东南十五里
　　龙山寺在县东南二十里镇海堡
　　山寺在县西二十五里山上
　　朝阳寺在县西北四十五里玉龙山
　　金山寺在县西南五十里金仙山西
　　天罗寺在县西南六十里寺南有聚仙台上有仙人铁拐李迹
　　滴水崖寺在县西南六十五里金仙洞南石壁有孔日滴水数壶故以名寺
　　太清观在县东北元已未间建明洪武十九年置道防司
　　老君观在县西北二十里得胜山明隆庆年建居人凿石梯而上
　　三清观在县西北四十里玉龙山以铁瓦覆之登者援铁索履浮水而上下觑诸山若凌空然内有玉龙洞山隂县
　　卧佛寺在县西永宁坊元时建明洪武间修置僧防司得胜寺在县东北二十五里明洪武十年重修
　　沙家寺在县南三十里迎岚里金明昌二年建明邑令刘以守云沙家寺为辽相沙彦珣墓在香山下后水冲碣出人始知之
　　瑞云寺在县南三十五里佛宿山辽时建金王拱碑云文殊大师留宿处明郭石王家屏王濬初胥有诗
　　洪圣寺在县西南新家寨宋太平兴国八年僧重銮修云溪观在县南三十里明郭石有诗
　　应州
</div>
    <div class="pagination">
<a href="山西通志_page551.html">上一页</a><span>...</span><a href="山西通志_page547.html">547</a><a href="山西通志_page548.html">548</a><a href="山西通志_page549.html">549</a><a href="山西通志_page550.html">550</a><a href="山西通志_page551.html">551</a><span class="current-page">552</span><a href="山西通志_page553.html">553</a><a href="山西通志_page554.html">554</a><a href="山西通志_page555.html">555</a><a href="山西通志_page556.html">556</a><a href="山西通志_page557.html">557</a><span>...</span><a href="山西通志_page553.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
