<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 226 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 226 页/共 698 页</h1>
    <div class="content">以遏乱源得旨即行明熹宗实录臣等谨案柳巷在广宁门迤西五里大井在广宁门西十里五里店 
在卢沟桥东五里长店当即今长新店在卢沟桥西五里太平埚无考赵村隶良乡县境原议者谓卢 
沟畿辅咽喉宜设兵防守又湏筑城以卫兵于是当桥之北规里许为斗城局制虽小而崇墉百雉俨 
若雄关城名拱北南曰永昌北曰顺治剏于崇祯丁丑特设叅将控制之破梦闲谈臣等谨案拱北城 
本朝更名拱极城复改永昌门曰威严屡事修葺设西路捕盗同知及巡司游击各员弁驻守増拱极 
城内路东有观音庵路西有兴隆寺五城寺院册臣等谨案拱极城观音庵明嘉靖四十一年重修碑 
一无撰人姓名兴隆寺本朝康熙六年重修有开建十方院碑吏科给事中赵之苻撰磬一明成化六 
年铸钟一上勒万历丁未勅赐护国广慈寺字盖后人移置兹寺者而广慈寺已废无考矣原大定二 
十五年五月卢沟决于上阳村先是决显通寨诏发中都三百里内民夫塞之至是复决朝廷恐枉费 
工物遂令且勿治二十八年五月诏卢沟河使旅徃来之津要令建石桥未行而世宗崩大定二十九 
年六月章宗以渉者病河流湍急诏命造舟既而更命建石桥明昌三年三月成勅命名曰广利有司 
谓车驾之所经行使客商旅之要路请官建东西廊令人居之上曰何必然民间自应为尔左丞守贞 
言但恐为豪右所占况罔利之人多止东岸若官筑则东西两岸俱称亦便于观望也遂从之金史河 
渠志朱彛尊原案二十五年五月世宗纪作二十六年补大定二十九年六月作卢沟石桥明昌三年 
三月癸未卢沟石桥成金史章宗纪臣等谨案金史六月作卢沟石桥原书误作闰月是年闰乃五月 
今改正増卢沟桥在京南三十里水源出金口即浑河水至卢沟波涛汹涌狂澜叠出石齿相角上架 
石梁有狮子阑楯析津志原弘治三年五月修筑卢沟桥成内官监太监李兴乞升文思院副使潘俊 
等官吏部尚书王恕谓官匠营造乃其职分自成化初年以前修河筑堤并无升官事例比者营先帝 
山陵所役军匠至四万人亦未有升职者此役较之山陵不及三之一顾欲妄滥升官甚失轻重之序 
上从其言命给赏有差明孝宗实录原卢沟桥金明昌初建正统间重修长二百余歩左右石栏刻狮 
子数百枚情态各异长安客话补朱存器为修内司使尝夜行卢沟桥获金一囊坐而待其主以付之 
其人请中分存器笑而遣之元史列传原卢沟河水极湍激每　水浅深置小桥以渡岁以为常近年 
于此河两岸造浮梁建龙祠彷佛如黎阳三山制度奉使行程录 

 钦定日下旧闻考卷九十二 
钦定四库全书 
史部 
钦定日下旧闻考卷九十三至五 
详校官庶吉士臣范逢恩 
检讨臣德生覆勘 
总校官进士臣程嘉谟 
校对官进士臣单可璂 
誊录监生臣陶闻溥 
钦定四库全书 
钦定日下旧闻考卷九十三 
郊垧西三 
原大定十九年有司言卢沟桥河水势泛决啮民田乞官为封册神号礼官以祀典不载难之已而特 
封安平侯建庙二十七年奉旨每岁委本县长官春秋致祭如令金史礼志原初卢沟河决久不能塞 
加封安平侯久之水复故道上曰鬼神虽不可窥测即获感应如此图克坦克宁奏曰神之所佑者正 
也人事乖则勿享矣报应之来皆由人事上曰卿言是也金史本传原至元十六年五月进封桑干河 
洪济公为显应洪济公元史世祖纪原正统元年七月命行在工部左侍郎李庸修狼窝口等处堤二 
年二月李庸请建龙神庙于堤上且令宛平县复民二十户自石径山至卢沟桥往来巡视从之四年 
六月小屯厂西堤决诏发附近丁夫修筑七年十一月筑浑河口九年三月修卢沟桥明英宗实录增 
南惠济庙在卢沟桥之南拱极城东半里许五城寺院册臣等谨按卢沟河神庙金大定中建封安平 
侯元至元中封显应洪济公明正统中建龙神庙于堤上本朝康熙三十七年圣祖仁皇帝发帑重建 
勅封永定河神乾隆十六年皇上发帑重修勅加封安流广惠永定河神乾隆三十九年又修庙有康 
熙三十七年圣祖御制碑文乾隆十六年皇上御制碑文乾隆四十一年皇上御制诗俱恭勒于石大 
殿恭悬圣祖御书额曰安流润物皇上御书联曰巩固藉昭灵惠同解阜馨香凭报祀济普安恬后殿 
恭悬皇上御书额曰永佑安澜庙额曰南惠济者以河之上流石景山有北惠济庙也石景山庙详后 
卷增圣祖御制碑文朕劳心万民于农田水利诸务常切讲求大要仿古之决河浚川而因势利导度 
有可行期于必济惟勤丕应乐观厥成念兹永定河其初也无定盖缘河所从来远发太原之天池经 
朔州马邑会雁云诸水过怀来夹山而下至都城南土疏冲激数徙善溃颇坏田庐为吾民患苦朕甚 
愍之蠲赈虽频告菑如故永图捍御之策咨度疏浚之方特命抚臣于成龙董司厥事庀役量材发帑 
诹日具告祷于神乃率作方兴庶民子来畚锸云集汤汤之水湍波有归横流遂偃嘉此新河既潴既 
平计地自宛平之卢沟桥至永清之朱家庄汇郎城河注西沽以入于海计里延袤二百有余广十有 
五丈计工始于康熙三十七年三月辛丑即工于五月己亥自今蓄泄交资髙卑并序民居安集亦克 
有秋夫岂惟人力是为抑亦神庥是赖宜永有秩于兹土以福吾民用是锡河名曰永定封为河神新 
庙奕奕丹艧崇饰更颁翰墨大书扁额以答灵贶岂特于祈报之礼有加尚俾知水利有必可兴水患 
有必当去而勤于民事神必相之以劝我长吏凡一渠一堰咸所当尽心爰掲诸碑纪兹实事监于后 
人视永定河所自始增御制安流广惠永定河神庙碑文国家怀柔百神岳渎海镇而外名山大川之
 祭视历代为加隆矧郊圻近甸洪流巨浸经行迄于千里利赖存于万姓昭德报功曷敢弗钦崇厥祀 
永定河古桑干河也发源天池洑流马邑汇云中雁门诸水穿西山而注卢沟亦曰卢沟河西山而上 
冈峦夹峙无冲激之患卢沟下地平土疏波激湍悍或分或合迁徙弗常而固安霸州之间辄至溃溢 
我皇祖圣祖仁皇帝亲临指示大修堤堰肇锡佳名我皇考世宗宪皇帝兴举水利疏浚兼施盖自康 
熙三十七年至今水庆安澜民资作乂平成底定之绩迈越前古而神庥协应灵贶屡彰已五十年于 
兹矣康熙雍正年间卢沟石景均建有龙王之庙而神宇之嘉称未定朕缵膺鸿绪躬阅河防仰惟谟 
烈之显承敬念明神之孚佑深筹捍御之宜备举尊崇之典爰勅督臣式轮式奂新定斯名平野临其 
前长河绕其侧堂基爽垲栋宇闳深礼臣请勒文贞珉以纪岁月朕惟诗曰允犹翕河又曰世德作求 
永言配命惟永定河之顺轨经两朝之方略翕犹之功既着世德之盛弥昭今兹庙貌维新以妥以侑 
朕既荐明德之馨弥深绍庭之念神其益懋丰功降康兆庶俾三辅之内庐井恬熙咸安作息以慰朕 
怀保万民之意以宏我国家无强之庆将亿万斯年实嘉赖焉乾隆十六年岁次辛未十一月十一日 
增乾隆九年御制正月二十五日过卢沟桥诗滑笏新波泛薄凌春山蓊郁有云兴无边诗景卢沟道 
半拂唫鞭忆我曽凭与历历好韶光麦始攒青柳欲黄只有忧怀同渇壤几时一例沃天浆臣等谨按 
卢沟河水势湍悍下流又距运河诸堤不远其浚治之道洵有因时异宜者皇上周咨水利区画万全 
毎当銮跸经行凭览殷怀着于篇什恭绎圣制义蕴渊深形势櫽括实可为万世治河法兹卷既恭载 
初见之章复于各体中关系河务者敬谨胪载以征顺轨安澜之有自至卢沟晓月御制诗恭载形胜 
门例不复缀增乾隆十五年御制过卢沟桥诗石桥跨浑波坚久谁所制过此为桑干古以不治治筑 
堤讵得已皇祖为民计经世未疏浚疏浚劳不易加以沙性淤骑墙行必致今春清苑回临堤一亲视 
叶束手苦乏策无已示大意入夏霖雨溢遂告堤云溃南望弥蹙忧阡陌成弃置赈恤岂有吝排筑筹 
次第秋分潦势杀狂澜庶由地徒怀瓠子歌实逊涂山义增乾隆十八年御制卢沟桥诗石梁黒水此 
鸣鞭前度回思顿来年西指桥山程四日系予心在岭云边惊蛰初临凌汛过层冰浦溆积嵯峨俯栏 
识得浑流猛行水思量究若何阅堤前岁叹行墙瓠子随歌惄若伤庚午春阅永定河堤知其每岁加 
髙河底淤填如以墙束水是夏浑水决溢因命改浚下口南徙尾闾赖稍定亦惟茭土慎修防无定河 
如永定乎千秋疏治仰神谟便将纡辔观输尾穑事民生总要图增乾隆二十年御制过卢沟桥诗卢 
沟桥北无河患卢沟桥南河患频桥北堤防本不事桥南筑堤髙嶙峋堤长上声下同河亦随之长行 
水墙上徒劳人我欲弃地使让水安得余地置彼民或云地亦不必让但弃堤防水自循言之似易行 
不易今古异宜难具论增乾隆二十三年御制过卢沟桥诗拱极城西度石桥春风客路故相撩谒陵 
指日知程近程近吾心越觉遥汛过桃花涨影退上流犹自易堤防北南下口屡迁就惭愧终无永逸 
方桑干节近敛洪波沙积川中兀已多大抵有源要求尾小黄河剧大黄河增乾隆二十八年御制过 
卢沟桥书怀诗微波春水涨沙滩讵啻春微桑且干祗以浑流非一往每防夏汛有千难作堤已逮骑 
墙势输尾惟图措火安下口运河为之阻浑流既不可入运惟使荡漾于淀池及洼地自乾隆元年以 
来已三易其处矣今之下口据方观承以为可行二十余年知其非长策而实无计可图也博览从来 
治河策不宁斯矣为长叹增乾隆二十九年御制过卢沟桥咏冰解诗水黒为卢冰亦然隆冬冻合泽 
腹坚东风一夜入长川解之祗在须臾间青气鼓动槖钥宣元英不得施其权层迭黝玉巨如山垒而 
置之河两边其髙峩峩长连延黄流在中泻激湍方当初解奇可传礌硠砰磕声喧阗快马斫阵鸷击 
鸢似神而非三似焉亦不冲荡石桥堧信非人力斯由天襟带皇州亿万年增乾隆三十一年御制过 
卢沟桥道中即事诗拱极城边度石桥桥亭碑记仰神尧锡名永定垂千古敢不修防厪旰宵一道黄 
流宛在中金堤夹辅峙犹崇桃花水送层冰下下口新河宛转通浑河下口屡易自乙亥年方观承奏 
请改由北岸大堤之外下注沙淀叶淀十余年来河水安流两堤巩固颇资新河宣泄之力过桥村店 
号长新旅馆居停比接邻试问于中投宿者阿谁不是利名人柳陌风前金缕缕麦塍雨后绿芊芊见 
</div>
    <div class="pagination">
<a href="钦定日下旧闻考_page225.html">上一页</a><span>...</span><a href="钦定日下旧闻考_page221.html">221</a><a href="钦定日下旧闻考_page222.html">222</a><a href="钦定日下旧闻考_page223.html">223</a><a href="钦定日下旧闻考_page224.html">224</a><a href="钦定日下旧闻考_page225.html">225</a><span class="current-page">226</span><a href="钦定日下旧闻考_page227.html">227</a><a href="钦定日下旧闻考_page228.html">228</a><a href="钦定日下旧闻考_page229.html">229</a><a href="钦定日下旧闻考_page230.html">230</a><a href="钦定日下旧闻考_page231.html">231</a><span>...</span><a href="钦定日下旧闻考_page227.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
