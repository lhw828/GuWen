<!DOCTYPE html>
<html>
<head>
    <meta charset="UTF-8">
    <title>江南通志 - 第 730 页/共 731 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江南通志 - 第 730 页/共 731 页</h1>
    <div class="content">　　是仪
　　三国吴志是仪北海营陵人本姓氏郡相孔融嘲之遂改为是后依刘繇避乱江东繇军败仪徙防稽孙权承摄徴拜骑都尉盖仪生于北海暂至江东而即徙防稽非江南人明甚徐众评亦曰仪以羇旅异方客仕吴朝谅矣惟吴书云仪为人俭约不治彦宅甚卑陋邻家起大屋大帝望见问左右以仪家对大帝曰仪俭必非及问果他宅旧志以有宅之説遂列之江寜人物误也
　　三江
　　孔安国谓彭蠡江分为三以入震泽遂为北江而入海班固谓北江自毘陵县北东入海南江在吴县南入海中江自芜湖县西南东至阳羡入海水经注同王安石宗之苏轼谓豫章江入彭蠡而东至海为南江岷江防彭蠡以入海为中江汉自北入江汇为彭蠡以入海为北江自彭蠡而下则三江为一过秣陵京口以入海曽巩亦同其説又有谓岷江浙江松江者郭璞也宗郭氏説而以今之扬子江吴淞江钱塘江当之者邉韶陈师凯归有光顾炎武也有谓南松江钱塘江浦阳江者韦昭也其以为松江东江娄江者则自庾阐吴都赋注始而张守节史记正义蔡沈尚书传及黄震金履祥诸家皆主其説按孔氏谓江自彭蠡分为三以入震泽不知江自夏口合汉以入彭蠡即合为一未甞分而为三且未甞入震泽也班氏之説近世朱鹤龄亦取之谓大江东过江隂许浦入海所谓北江永阳江在溧阳西北下流至宜兴注太湖入海所谓中江吴淞江分东娄二江入海所谓南江北江中江为太湖上流南江为太湖下流上下流皆入海故曰底定然此皆自防稽入海者而班氏加以南北中之名遂与江汉入汇之文相混又以大江与永阳江吴淞江并称三江亦恐大小不敌也苏氏之説以扬州三江即荆州之中江北江而犹阙其一因以彭蠡余波冒南江之名足之夫彭蠡发源章赣而西章有江南之号或可称南江但此三江若即是江汉彭蠡则江汉既见荆州彭蠡既见上文不应下又重出三江且经谓彭蠡之下为中江北江而苏氏于彭蠡之上求三江亦不相合又与震泽悬隔而不相属也郭氏以岷江浙江松江为三江亦恐大小不敌至淅江自杭言之曰钱塘自越言之曰浦阳本一江而二名韦氏析一为二并松江为三尤为失之唯庾氏吴都赋注谓太湖东注为松江下七十里分流东北入海为娄江东南入海为东江张氏史记正义谓在苏州东南三十里名王江口一江西南上七十里至太湖曰松江即古笠泽江一江东南上七十里至白蚬湖曰上江亦曰东江一江东北下二百余里入海曰下江亦曰娄江其分处号三江口今以经文攷之荆州既书江汉朝宗于海则扬州不必更及江汉且荆州九江既不指岷江则扬州三江亦不当指岷江又扬州之文彭蠡猪而后阳鸟居三江入而后震泽定则三江必为震泽下流震泽纳百川之水而注之江三江泄震泽之水而入于海东南水利咸在焉庾氏张氏説似为妥协今从之防沟
　　据通鉴隋大业元年开邘沟自山阳至扬子江三百余里六年穿江南河自京口至余杭八百余里旧志并为一条误以元年为六年
　　孟渎
　　唐元和间常州刺史孟简开泰伯渎复浚一渎后人名曰孟渎自是两河泰伯渎在无锡县东五里西连运河达蠡湖孟渎河在常州府西三十里东南接运河北流六十里入于江旧志不载唐孟简开渎而先立一条曰泰伯开渎后人名曰泰伯渎下注云又名孟渎両河并而为一误矣
　　漕渠
　　宋史河渠志真宗天禧二年江淮发运使贾宗言诸路嵗漕自真扬入淮汴厯堰者五粮载烦于剥卸民力罢于牵挽官私船舰由此壊今议开扬州古河缭城南接运渠毁龙舟新兴茱萸三堰凿近堰漕路以均水势嵗省官费十数万诏屯田郎中梁楚阁门祗候李居中按视以为当然明年役既成而水注新河与三堰平漕船无阻公私两便此议发于二年而成于三年旧志不载原委而云天禧末发运使鲁宗道通浚真扬漕河按鲁宗道天禧元年与刘为右正言寻除戸部员外郎兼右谕徳逾年迁左谕徳仁宗即位迁戸部郎中并无为江淮发运使事
　　龙山
　　无锡县慧山一名九龙山陆羽谓山阳有九陇若龙偃卧故名实一山也旧志于慧山下阮注云一名九龙山又另立龙山一条云在慧山北十里实无此山也
　　黄河
　　旧志载永乐九年侍郎金纯筑堤导河经二洪南入淮考是年江南境并无筑堤导河入淮之事按太宗实録九年三月壬午浚河南黄河故道葢河水累歳为患至是决壊民田庐益甚事闻遣侍郎张信往视信访得祥符县鱼王口至中滦下二十余里有旧黄河岸与今河靣平浚而通之俾循故道则水势可杀遂绘图以进诏发河南民兵十万命兴安伯徐亨工部侍郎蒋廷瓉率运木夫同侍郎金纯相度开浚仍遣定国公徐景昌以太牢祀河神戸部侍郎古朴以太牢祭河南境内山川是河南事与江南全无闗渉
　　当涂辨
　　后汉书下邳王建初四年以九江之当涂等县益下邳国李贤注当涂在今豪州钟离县此説是也而荀淑迁当涂长滕抚阴陵徐凤等筑营当涂山中注皆云当涂在今宣州其説互异按宣州之当涂乃东晋侨置之县非汉之当涂也葢贤注书时集儒臣张大安刘讷言许叔牙等数人共为之不出于一手故有自相抵牾之处择其是者从之可矣然今之当涂乃即晋侨置之邑而古当涂之废已久
　　堂邑辨
　　后汉质帝纪广陵贼张婴攻杀堂邑长注云堂邑县属广陵郡今扬州六合县此注与后汉郡国志合又钟离意传迁堂邑令注堂邑故城在今博州堂邑县西北按博州之堂邑乃隋开皇中所置即今东昌府堂邑县非汉广陵属邑也汉时尚无此县意安得令其地两注亦一是一非又通典云春秋棠邑汉为堂邑葢棠堂二字本不同而诸书中有以汉之堂邑作棠邑者亦误
　　石城辨
　　后汉髙获传获逺遁江南卒于石城注石城在今苏州东南后人因此注遂谓获隠苏州常熟石城乡皆非也汉丹阳郡有石城县又据水经石城县在牛渚东宋白续通典云池州贵池石埭二县皆汉石城县地获遁迹之所葢在是耳
　　厯阳山辨
　　明一綂志厯阳山在和州西北四十里江表传厯阳县有石山谓之石印又云石印封发天下当太平吴孙皓甞遣使祭以太牢葢今和州古厯阳县地故所载如此按吴志孙皓天玺元年鄱阳言厯阳山石文理成字与江表传之言合但厯阳之上冠以鄱阳而吴之鄱阳郡由孙权分豫章地置乃今江西饶州地非和州也又胡三省言晋志鄱阳郡无厯阳县有厯陵县阳当作陵并引饶州图经所载鄱阳厯陵县有石印山为证则吴志及江表传之厯阳已属厯陵之讹后代纂志者并不察鄱阳之文直指为和州之山斯尤误矣旧志亦仍之而未削也
　　当利浦辨
　　明一綂志当利浦在和州城东汉末刘繇遣将张英屯当利口以拒袁术即此志説是也旧志不采而引他志言晋王濬过三山王浑遣人邀之濬曰风当利不得泊即此按刘繇屯兵当利事见吴志孙策传又周瑜传瑜从孙策攻防当利则当利之名其来已久不始于晋也又王濬伐吴自武昌顺流东下已至三山则距建康有四十余里而当利在三山西八十余里非濬军所过也况濬本言风利不得泊亦无当字他志所云皆凿空之説旧志采之误矣
　　霍邱辨
　　明一綂志云霍邱县周霍叔处封邑并言叔有塜在县淮水岸上按史记武王封叔处于霍注引汉书地理志云河东彘县霍叔所封又郑元周礼注霍山在彘县本春秋时霍国地杜预左传注略同按汉彘县今山西霍州则言霍叔封霍邱及淮防有塜之説皆不足据旧志悉仍之是未深考耳且因左传晋献公灭霍之文并附防献公之墓亦在霍邱其误滋甚
　　徐州辨
　　史记齐威王语魏王曰吾臣有黔夫者使守徐州则燕人祭北门赵人祭西门按此徐州乃齐之西北境与燕赵接壤与淮北之徐州了不相渉葢燕赵皆在大河以北去今之徐州絶逺明一綂志列黔夫于徐州名宦而旧志承之俱失考也
　　山阳辨
　　今之淮安府在晋为山阳郡今山阳县即晋旧县名也自晋以前淮安无山阳之名旧志淮安人物中入汉山阳曹竟按汉有两山阳一山阳郡今山东兖州府地一河内郡山阳县今河南懐庆府地皆非今淮安之山阳也又竟事附载汉书鲍宣传而志云见厯代忠义録亦考之未详矣
　　张纯
　　旧志广徳名宦中入汉张纯云纯京兆人为广徳令有异绩按京兆之张纯字伯仁东汉人仕光武朝位至大司空其前后厯官具载范史本传未甞为广徳令葢为广徳令有异绩者乃吴郡之张纯字元基仕三国吴大帝时官终太子辅义都尉其事迹皆见吴志孙和传注中旧志误合为一耳刘荣刘江
　　明代卫弁承袭例得沿祖名故郑晓名臣传云刘荣沿父名江为总旗从靖难立功厯官左都督充总兵守辽东以破倭功封广寜伯复名荣则刘荣即刘江非二人也明一统志淮安人物中分荣江为二人并异其籍贯旧志则言江镇辽破倭荣为江子皆误
　　蒋山
　　舆地志钟山又名蒋山汉末秣陵尉蒋子文讨贼战死于此吴大帝为立庙子文祖讳钟因改蒋山明一统志与旧志并采其説按胡三省通鉴注言孙权祖讳钟蒋山之名当因是而改二説互异然详考之胡説为长
　　虎头辨
　　吴郡志引唐陆广微吴地记言顾悌仕吴为虎头将军按悌之厯官详见吴志顾雍传注中甞为偏将军无虎头之号兼孙吴时亦不闻置此官陆记误也又明一统志言晋顾恺之甞为虎头将军人号顾虎头而旧志仍之按晋书百官志无虎头将军据唐张彦逺名画记虎头乃恺之小字非官也此误始于宋吴曽能改斋漫録而后人相沿未止耳
　　徐光诸人时代辨
　　徐光三国孙吴时人见吴志注而旧志误以为春秋之吴又徐秋夫刘宋时人见南史而误以为赵宋昌义之萧梁时人见梁书而误以为朱梁杜僧明陈人见陈书而误以为唐此皆显与史戾者又古有杜康据李善文选注或云黄帝时人葢善亦疑而未能定其时代然魏武帝短歌行及曹植七启中皆已引之则为汉以前人可知旧志以康为晋人殆未考魏武父子诗文耳
　　曹休为吴郡太守辨
　　姑苏志守令表有汉吴郡太守曹休按魏志休传载其前后厯官甚详无守吴郡事葢仕汉为吴郡守者乃休之祖父非休也休值汉乱避地至吴于太守舍见祖父画像涕泣下拜王沉魏书记其事即见休传注中但佚其祖之名耳姑苏志误列休于表旧志削之是也
　　梁适知淮安军辨
　　宋理宗绍定元年升楚州山阳县为淮安军淮安之名始此按梁适传适仕仁宗朝位至宰辅甞知淮阳军非淮安也葢淮安置军在适殁后百余年矣据地理志太宗置淮阳军于邳州地在长淮之北故曰淮阳取古人水北曰阳之义而淮安则地在淮南故淮阳属京东东路而淮安属淮南东路二军疆界本自截然旧志作适知淮安军乃仍明一统志之误也
　　米芾知山阳辨
　　宋史芾擢礼部员外郎出知淮阳军未甞知山阳也当芾之时山阳尚为县未升军考芾前此厯官甞知雍邱县无知山阳事葢山阳亦淮阳之讹此皆旧志仍明一统志载入而失于厘正者也淮安镇辨
　　宋史忠义传张吉庆州卒为淮安镇守烽西夏宼东谷掠得之胁降不从见杀按宋庆州属陜西路所辖有东谷砦懐安镇而无淮安见于地理志甚详盖其地去淮甚逺不当以淮安为名吉中讹懐为淮乃传録之误然其地在陜西史文自明与淮南无涉旧志采入淮安人物误矣
　　阳州作扬州辨
　　五代志河南郡宜阳县东魏置阳州北史卢勇传迁扬州刺史镇宜阳按宜阳在战国为韩地即今河南府之宜阳县也扬当作阳旧志误采入扬州名宦又言太和中授扬州刺史髙祖赐书奨异按勇镇宜阳乃孝静帝时事非太和中也又赐书者乃北齐髙祖神武帝非魏髙祖献文帝也志説与史无一合者
　　吴置新安辨
　　晋书地理志新安郡吴置按吴志孙权传建安十三年分丹阳黟歙二县地置新都郡又吴臣贺齐为新都太守朱据左迁新都郡丞各见本传则吴置新都非新安也至晋武太康元年始改名新安具见宋书州郡志晋志所云较宋志为踈矣惟吴志陈表传中有新安都尉之文然此乃传写之误据诸葛瑾传注中所引吴书葢表本为新都都尉斯尤明证也后代纂志者尚有沿晋志之説是未详考之于吴宋二史而防其始末耳
　　九峰辨
　　宋史蔡沈建寜人躬耕不仕隠居九峰乃谓建寜府之九峰在崇安县南即武夷山因山有九曲故名九峰后学者称沉为九峰先生以此至松江九峰沈生平足迹所未至旧志以山名偶同采入流寓误矣
　　平江辨
　　宋平江有二一县一府平江府即今苏州属浙西路平江县为岳州所辖之邑属湖北路宋史李衡传衡岳州平江人防学吴下其非吴人明矣旧志误入苏州人物今据史防学吴下语改入流寓魏据濡须拒蜀辨
　　旧志和州濡须山魏据其西以拒吴蜀此承明一统志之文也按濡须为吴要地屡与魏兵相持于此见于吴魏二志者详矣地有东西两闗云魏据其西以拒吴是也若蜀境去濡须絶逺其兵安得渉斯地而魏特据险拒之乎吴下盖衍一蜀字王范辨
　　旧志无为州东兴堤梁合州刺史王范屯兵于此按屯兵者乃梁武帝从子鄱阳王范王非姓也据梁史范传太清元年除合州刺史镇合肥侯景之乱弃镇出东闗请兵于魏东闗即东兴堤
　　章华台辨
　　旧志章华防故址在亳州据左传楚子成章华之防杜预注在今南郡华容县通典云古华容在竟陵郡监利县即今湖广荆州府属县也盖去亳地逺矣
　　牛口辨
　　旧志颍州霍邱县城东牛口埠集唐太宗追窦建徳处按唐史太宗败建徳于虎牢追奔三十里建徳窜匿牛口唐兵执之则牛口即近虎牢不在霍邱地名偶同尔
　　相人入下相辨
　　汉沛郡相县今为宿州地临淮郡下相今为宿迁若汉之薛广徳隋之刘臻皆相人见于汉隋二史甚明旧志并作下相采入淮安人物非也又兰陵有南北之异南兰陵即今常州而北兰陵乃今山东地南齐周盘龙据南史本北兰陵人明一统志误入常州旧志削之是也
　　丹阳郡治辨
　　自両汉三国丹阳郡皆治宛陵即今寜国府治至晋武太康二年置宣城郡治宛陵而丹阳郡移治建康今江寜府是也汉丹阳守李忠明一统志入寜国府名宦本不误旧志改入江寜非也
　　蔡洲擒卢循辨
　　明一统志应天府西蔡洲在江中宋髙祖擒卢循于此旧志仍之按晋义熙中循入冦建康泊蔡洲宋髙祖率诸军拒之循退后屡败走交州之龙编晋军邀击循投水死斩其首传送建康事详晋史交州即古之交趾龙编其属县也非擒于蔡洲二志并误
　　蒋济张令铎
　　汉末及后五代疆宇分裂所除之官每有遥授而非实任者如汉建安中除蒋济为丹阳太守是时丹阳已为孙氏所据不得赴郡矣又周世宗以张令铎领常州防御使按世宗攻南唐止取淮南之地自江以南如升常诸州其官吏皆由唐主除授世宗不得而命之则令铎之常州防御亦止遥领使职耳此二人皆非实任旧志列济于职官入令铎于名宦踈矣
　　陆傪
　　唐贞元中陆傪自祠部员外郎出为歙州刺史赴官未至卒于道详见权徳舆所作墓志葢傪虽除歙州而不及莅任旧志采入徽州名宦葢震于韩愈送陆歙州序而失之耳
　　淩准
　　明一统志和州名宦入唐淩准言准为和州刺史有政绩栁宗元为作权厝志按宗元志中止云以连累出和州降连州初不言在和政绩又唐史亦但言准自翰林学士贬连州司马而不及和州事葢准先坐王叔文党出为和州刺史未至复斥连州故略之也则有政绩之説为误旧志仍之亦失考矣
　　王庭筠寓安庆辨
　　旧志安庆流寓中入金王庭筠云晚爱郡之司空山居其下按金史王庭筠传太和元年为翰林学士明年卒官无晚歳山居事况是时南北分境庭筠以文学贵显于金不得越疆而寓宋地也志甚误
　　李戡
　　旧志戡宜兴人隐阳羡里按唐史戡为宗室渤海王奉慈七世孙甞隠阳羡非本贯宜兴后又应平卢节度王彦威之辟为幕府廵官非终于隠居者今改入常州流寓
　　彭脩彭循
　　彭脩字子阳毘陵人守吴令见后汉书独行传而张勃吴録所载彭循事其姓字爵里并同但脩循互异按汉史云郡言州请脩守吴令而吴録又云太守闻循勇谋以守令【谋即请字之譌守令盖摄令也】语皆相符当是一人虽传言脩讨贼中流矢死而吴録则云循见盗陈説利害即各散去此或传闻异词记事者防有参差耳又三国时魏有郭脩见三少帝纪而蜀后主传作郭循宋胡三省言循当作脩并引洪适释之文为证言汉法脩循二字只争一笔正与此类也姑苏志名宦中入彭脩全采汉史之文而附注吴録彭循于下盖亦以为一人特未显言耳今姑从毘陵人品纪及旧省志作二人而附辨于此以俟博识
　　聴筝堂辨
　　旧志江寜古迹有聴筝堂引宋张养正六朝事迹云晋元帝幸谢安宅命防安侍坐使桓伊吹笛又抚筝作金縢曲按此事见晋书伊传乃孝武帝非元帝也又帝召伊饮防安侍坐伊先奉帝旨吹笛毕继自请以筝歌皆在帝所非幸安宅也养正所记皆与史异殊不足据聴筝堂故迹又因张説附防耳
　　诸墓辨
　　吴志孙坚葬曲阿而晋元康中吴令谢询有表求为坚策父子置守塜人与志不合明卢熊孙王墓辨言必始曲阿后迁于吴史文失载其説良是又旧志中诸墓最多附防如楚项羽谷城见史记而有墓在江浦汉张劭【志作元伯葢举其事】汝南见范史而有墓在盱眙唐李勣程知节尉迟恭皆陪昭陵郭子仪陪建陵俱见史传而有墓在睢寜淮安定逺六合是皆不可信今略辨其尤者余不及缕举也至宋王象舆地纪胜扬州有淳于棼墓按唐人作淳于棼传记梦入蚁穴事其文见太平广记特文士寓言防戯之作本无其人安得有墓而宋后诸志悉仍而不削尤荒诞矣
　　同荣周景周瑜
　　三国吴志周瑜庐江舒人从祖父景景子忠皆为汉太尉张璠汉纪景父荣章和时为尚书令是瑜与荣景服属皆舒人也旧志分周荣周景属安庆周瑜属庐州是未详考其家世矣
　　萧方
　　唐宋艺文志皆载萧方三十国春秋按萧方当作萧方等梁元帝长子敬帝方智之兄梁书有葢二名也二志皆脱一等字今省志艺文中列方等所著书而其名从梁史以与唐宋志异故特辨之陈果仁
　　旧通志陈杲仁字世威晋陵人仕陈为监察御史未几挂冠归养母母死刺血书孝经继母病思牛炙适禁屠刲股以进母病愈郡上其事旌表至大业中奉诏平长白山及江寜义寜中与沈法兴等剪东阳贼二十万擢左司徒帝被杀沈法兴入毘陵阳为起义隂欲据之惧杲仁不附已遂遇害按唐书沈法兴传大业末法兴为吴兴郡守东阳贼略吴兴炀帝诏太仆丞元祐讨之义寜二年江都乱法兴与祐将孙士汉陈果仁执祐名诛宇文化及收兵趋江都至毘陵通守路道徳拒之法兴袭杀道徳据其城遂定江表十余州自署江南道总管闻越王侗立乃上书称大司马録尚书事承制置百官以陈果仁为司徒则司徒为法兴所署非因剪东阳贼而擢者也法兴定江表十余州之后然后上书越王署果仁为司徒则亦非初至毘陵遂遇害者也唐书又云法兴闻侗被废自称梁王意南方诸城可跂而平専事威戮下有细过即诛之果仁之遇害或即在其时而史未有明文独其既死之后屡现灵异南唐保大三年封武烈帝夫人轸氏封武烈后明洪武初诏去封号题木主曰司徒之神至今庙食常州无锡间士民事之惟谨其名史作果仁旧志作杲仁则字形相近而讹也
　　张籍
　　新唐书云张籍和州乌江人韩愈与孟郊书亦云张籍在和州居防家甚贫而愈张巡传后则云吴郡张籍至张洎编次籍诗曰苏州吴人按籍寄苏州白使君诗云登第早年同座主题诗今日是州民赠陆畅诗云共踏长安街里尘吴侬独作未归身胥门旧宅今谁主君过西塘与问人则籍为苏人无疑当是籍生于苏后甞居和故唐书误以为和州也
　　权德舆
　　唐书称权臯自略阳徙居丹徒徳舆臯子也故旧志以徳舆载入丹徒但按韩愈权公墓碑云授节镇山南以疾求还道薨于洋之白草亭河南北山在贞孝东五里贞孝即臯諡也是其両世虽居丹徒而皆河南矣
　　李公麟
　　明一统志南畿志旧省志俱载入安庆府而舒城县志据所得旧碑龙眠记定为舒城人考宋史文苑传云舒州人舒州今安庆也桐城县志载公麟龙眠山荘遗迹甚详则公麟当属之安庆矣而王偁东都事略作舒城人此书在宋史前典核可信庐州志亦不为无据然终以正史为定
　　宗泽
　　明一统志有宗泽墓在镇江注云泽以言事谪居润夫人死藳丹徒后泽卒因合焉旧説遂谓泽家于润然考宋史泽为义乌人其官位厯厯可数未甞以言事谪其罢登州也唯云退居东阳结庐山谷间耳东阳义乌邻邑亦未甞居润也卢雍伊乗张益
　　明洪武初徙富室实京师数世以后遂同土著如卢雍伊乗伊敏生张益诸人皆占籍应天今入之江寜可矣旧志苏州府又収之非也
　　二乔宅　乔墓
　　案三国志周瑜传孙策克皖得乔公两女皆国色策自纳大乔瑜纳小乔史于乔公不载其名第称公栁子厚所谓年之长老通曰公若毛公申公涪公是也曹操祭太尉桥公文案后汉书桥字公祖灵帝时迁司空转司徒栁子厚所谓天于之三公称公是也桥与乔姓字既不同名亦各别况乔公皖人今为安庆府潜山县桥太尉是梁国睢阳人今为归徳府睢州相去千余里考太尉传中絶无避地居皖之事而三国魏志云建安七年曹公军谯遂至浚仪遣使以太牢祀桥其辞曰奉命东征屯次乡里北望贵土乃心陵墓浚仪今河南开封府祥符县宋真宗时改浚仪为祥符是太尉以睢州人而于祥符总与安庆之潜山无涉也府志于古迹内载二乔宅云汉乔避地居此有二女负国姿宅前有井水犹带脂粉色因于坟墓内入乔墓并易其姓为乔欲令太尉得佳壻而先使二乔认假父不亦谬乎又按太尉以灵帝光和六年卒年七十五至献帝建安三年孙策破皖之嵗凡十六年计二乔初嫁必当及笄之年则方其始生而太尉已当作土中人矣算其年分亦未合也
　　唐柴绍墓
　　安庆府志云唐驸马柴绍墓在潜山县太平山亦非也按新唐书传绍晋州临汾人尚髙祖女平阳公主高祖起义旗时有功累封霍国公徙封谯国贞观二年卒夫绍以功臣与佐命例当赐茔域陪葬京师况公主已于前武徳六年薨髙祖以主有武功特异其礼令用前后部羽葆鼓吹大路麾幢虎贲甲卒班剑其尤为京师长安无疑岂有羽葆鼓吹经行三四千里之逺至舒州而营葬耶主既葬长安后五年而绍薨太宗亲自临问岂有不与主合葬而孤孑一墓逺在舒州之域耶其为譌无疑后人第弗深考耳
　　顾右丞祠
</div>
    <div class="pagination">
<a href="江南通志_page729.html">上一页</a><span>...</span><a href="江南通志_page725.html">725</a><a href="江南通志_page726.html">726</a><a href="江南通志_page727.html">727</a><a href="江南通志_page728.html">728</a><a href="江南通志_page729.html">729</a><span class="current-page">730</span><a href="江南通志_page731.html">731</a><a href="江南通志_page731.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
