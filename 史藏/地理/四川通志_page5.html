<!DOCTYPE html>
<html>
<head>
    <meta charset="UTF-8">
    <title>四川通志 - 第 5 页/共 218 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>四川通志 - 第 5 页/共 218 页</h1>
    <div class="content"><史部,地理类,都会郡县之属,四川通志,卷一>
<史部,地理类,都会郡县之属,四川通志,卷一>
<史部,地理类,都会郡县之属,四川通志,卷一>
<史部,地理类,都会郡县之属,四川通志,卷一>
<史部,地理类,都会郡县之属,四川通志,卷一>
<史部,地理类,都会郡县之属,四川通志,卷一>
<史部,地理类,都会郡县之属,四川通志,卷一>
<史部,地理类,都会郡县之属,四川通志,卷一>
<史部,地理类,都会郡县之属,四川通志,卷一>
<史部,地理类,都会郡县之属,四川通志,卷一>
<史部,地理类,都会郡县之属,四川通志,卷一>
<史部,地理类,都会郡县之属,四川通志,卷一>
<史部,地理类,都会郡县之属,四川通志,卷一>
<史部,地理类,都会郡县之属,四川通志,卷一>
<史部,地理类,都会郡县之属,四川通志,卷一>
<史部,地理类,都会郡县之属,四川通志,卷一>
<史部,地理类,都会郡县之属,四川通志,卷一>
<史部,地理类,都会郡县之属,四川通志,卷一>
<史部,地理类,都会郡县之属,四川通志,卷一>
<史部,地理类,都会郡县之属,四川通志,卷一>
<史部,地理类,都会郡县之属,四川通志,卷一>
<史部,地理类,都会郡县之属,四川通志,卷一>
<史部,地理类,都会郡县之属,四川通志,卷一>
<史部,地理类,都会郡县之属,四川通志,卷一>
<史部,地理类,都会郡县之属,四川通志,卷一>
<史部,地理类,都会郡县之属,四川通志,卷一>
<史部,地理类,都会郡县之属,四川通志,卷一>
<史部,地理类,都会郡县之属,四川通志,卷一>
<史部,地理类,都会郡县之属,四川通志,卷一>
　　星野
　　易曰在天成象在地成形周礼保章氏以星土辨九州盖文曜丽乎天而因是可辨其方位则秉阳而垂日星秉隂而窍乎山川固可参互考定矣蜀为井鬼分野史记天官书谓益州为参分又河图括地象云岷山之地上有井络言岷山之精上为井星也今
　　圣天子钦若时宪握经纬之枢纽协箕毕于羣
　　情其求天道于人事者至详且悉以故泰阶常平众星拱极蜀虽僻壤而井明而端参明而大当亦观乎天文者所乐覩也作星野志
　　史记天官书二十八舎主十二州益州为参分汉书巴蜀分井鬼参又云觜觿参主益州
　　晋书天文志自东井十六度至栁八度为鹑首又参七度益州入
　　隋书益州分参丹元子步天籁天帝西垣第四星曰巴五曰蜀
　　唐书劒南道分井鬼又云南戒自岷山嶓冢实地之阳
　　宋史益梓利防四路分井鬼又曰东井舆鬼鹑首也尽巴蜀汉中之地
　　河图括地象岷山之下为井络帝以防昌神以建福言蜀之分野也午山张庭云井络即鹑首
　　华阳国志仰禀参伐蜀纪帝居房心决事参伐是为蜀分
　　天文占太白主毕觜镇星主井五车卿星弧矢星俱主益州
　　天文次舎井十度至鬼栁为鹑首于辰在未
　　成都府属
　　井鬼之分入参一度为鹑首之次
　　重庆府属
　　井鬼之分入参三度
　　保宁府属
　　井鬼之分入参七度
　　顺庆府属
　　参井之分鹑首之次
　　叙州府属
　　井鬼之分入参三度为鹑首之次
　　防州府属
　　翼轸之分
　　龙安府属
　　井鬼之分入参二度
　　宁逺府属
　　井鬼分野
　　雅州府属
　　井鬼之分入参一度
　　直嘉定州属【雍正十二年陞为府】
　　井鬼之分入参四度
　　直眉州属
　　井鬼之分入参三度
　　直卭州属
　　井鬼之分入参一度
　　直潼川州属【雍正十二年陞为府】
　　觜参之分入觜一度
　　直泸州属
　　井鬼之分入参四度
　　直资州属
　　井鬼之分入参一度当鹑首之次
　　直绵州属
　　星躔井参
　　直茂州属
　　井鬼之分入参一度当鹑首之次
　　直达州属
　　轸翼之分













　　四川通志巻一
<史部,地理类,都会郡县之属,四川通志>
　　钦定四库全书
　　四川通志卷二
　　建置沿革
　　蜀自人皇肇辟帝喾分封及虞夏间为梁州之域嗣是任土作贡世隷侯伯自仪错入而蚕丛鱼凫开国之迹茫然汉置益州部刺史察举诸郡厥后唐设节度幷采访处置等使宋设安抚分益梓利防四路歴元及明又几经因革焉
　　国朝御宇于蜀中版图各加厘正其于作新之功由旧之意盖两得之今且疆隅广轮声教远讫土宇版章亦孔之厚矣故卫所多改郡县则苗猓驯简僻多从复设则生齿滋他若鎭雄遵义又量地之远近改属滇黔何一非因时制宜者欤作建置沿革志
　　四川布政司
　　蜀之先肇于人皇为蜀山氏【尔雅蜀者独也言不与他处相连属也】黄帝次子昌意娶蜀山氏女后封其支庶于蜀为蜀国【史记黄帝生二子青阳降居江水昌意降居若水正义江水若水皆在蜀即所封国也】舜置十二牧蜀曰梁州【晋书梁者言西方金刚之气强梁故名】禹贡亦曰梁州周初武王伐纣庸蜀羌髳微卢彭濮八国从焉周礼职方氏倂入雍州愼靓王五年秦灭蜀置巴蜀二郡【史记秦惠文王后九年司马错伐蜀灭之秦惠本纪张仪伐蜀蜀王开明战不胜为仪所灭扬雄蜀本纪荆人鼈灵为蜀相其王杜宇以国禅之号开明帝下至三代有开明尚始去帝号称王华阳国志周衰蜀侯蚕丛先七国称王其后王曰杜宇移治郫邑或治瞿上七国称王杜宇称帝禅位于其相开明九世有开明尚复称王徙治成都后与苴巴相攻为秦所灭】汉元年属汉国【王汉中四十一县】高帝六年分置广汉郡武帝元光五年开西南夷置犍为沈黎汶山牂牁越巂五郡元封五年置十三部刺史改梁州为益州【晋志平帝元始二年改梁州曰益州益之为言阨也言其地之险阨亦曰疆壤益大故名之】后省沈黎汶山王莽末为公孙述所据【治成都】改益州置司隷校尉十二年属汉复为益州【治雒中平五年刘焉为益州牧徙治绵竹兴平元年还治成都】建安中刘璋分置巴东巴西江阳三郡十九年昭烈定益州卽位建都又分置梓潼涪陵汶山汉嘉朱提宕渠六郡三国魏景元四年入魏分置梁州治汉中【见魏宋二志而晋志又作泰始三年置】晋亦曰梁益二州【梁州领汉中梓潼广汉新都涪陵巴郡巴西巴东八郡益州领蜀郡犍为汶山汉嘉江阳朱提越巂牂牁八郡其后又有宕渠阴平晋昌等凡三十郡】永宁元年为李特所据永兴元年李雄建号曰大成咸康四年李寿改号曰汉永和三年归晋宁康元年陷入苻秦太和八年仍属晋【义熙元年又为谯纵所据九年讨平之】宋齐皆为梁益二州【梁州领汉中等二十郡益州领蜀郡等二十九郡齐志梁州领汉中等二十三郡又农等四十五荒郡益州领蜀郡等二十五郡东宕渠等七獠左郡及北部都尉】梁元帝承圣元年为武陵王纪所据【得益梁秦潼安泸青戎宁华信渠万江新巴楚义十八州】西魏废帝二年入魏周置总管府隋开皇二年废益州置西南道行台尚书省三年复置总管府大业元年府废三年改诸州为郡【梁州领汉中西城房陵清化通川宕渠宕昌武都同昌河池顺政义城平武汶山普安金山新城巴西遂宁涪陵巴郡巴东蜀郡临卭眉山隆山资阳泸川犍为越巂牂牁黔安等郡】唐武德元年复改郡为州梁益二州皆置总管府三年于益州置西南道行台【分遂泸巂茂利防黔等州皆置总管府】九年罢行台贞观元年以益州置劒南道梁州置山南道开元二十二年分山南为东西而梁州为山南西道【劒南道领成都一府汉彭蜀眉绵劒梓遂普陵资荣简嘉卭雅黎泸茂翼维戎姚巂松龙当悉静恭柘保眞霸干昌合渝等三十八州山南西道领兴元一府鳯兴利通洋集巴蓬壁金开渠等十二州又防涪万忠四州分属山南东道】又分黔州为黔中道至德二年又分劒南为东西川节度昭宗初为王建所据【建以大顺二年入成都天复七年建国得四十六州凡三十五年】后唐同光三年属唐长兴五年为孟知祥所据【知祥以同光三年入蜀长兴五年建国亦得四十六州凡四十一年】宋干德三年平蜀置西川路开宝六年分置峡西路太平兴国六年倂为川峡路咸平四年分置益梓利防四路总曰四川路【成都府路领成都崇庆嘉定三府眉彭绵汉卭简黎雅茂威降十一州永康石泉二军仙并一监潼川府路领潼川遂宁顺庆三府资普昌叙泸合荣渠八州长宁懐安宁西三军富顺一监利州路领兴元隆庆二府利洋阆文沔蓬政巴八州防州路领绍庆咸淳重庆三府施万开达涪珍思播八州云安梁山西平三军大宁一监】元置四川等处行中书省【领成都嘉定广元顺庆永宁重庆防州叙州马湖九路潼川绍庆懐德三府保宁广安二属府彭汉安灌崇庆威简眉卭劒龙巴沔蓬渠遂宁绵筠连泸忠合涪永宁柔远酉阳服施达梁山万云阳大宁开高顺高戎三十六州长宁一军而播州则属于湖广沿边宣慰司】至正中为明玉珍所据【本传嵗乙未克重庆戊戌克成都壬戌建国号曰夏都于重庆】明洪武四年平之置四川等处承宣布政使司【领成重保顺叙马防龙遵九府嘉眉卭雅潼泸六州东川乌防乌撒鎭雄四军民府】崇祯末为贼帅张献忠所陷
</div>
    <div class="pagination">
<a href="四川通志_page4.html">上一页</a><a href="四川通志.html">1</a><a href="四川通志_page2.html">2</a><a href="四川通志_page3.html">3</a><a href="四川通志_page4.html">4</a><span class="current-page">5</span><a href="四川通志_page6.html">6</a><a href="四川通志_page7.html">7</a><a href="四川通志_page8.html">8</a><a href="四川通志_page9.html">9</a><a href="四川通志_page10.html">10</a><span>...</span><a href="四川通志_page6.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
