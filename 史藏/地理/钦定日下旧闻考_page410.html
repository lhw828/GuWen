<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 410 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 410 页/共 698 页</h1>
    <div class="content">开红粉别依回鹘队君王新自虎城来弇州山人集以上二条原在宫室门今移改臣等谨按虎城在 
今教军场西南弘仁寺后基址尚存原百兽房在虎城之后连楹南向燕都逰览志增太液池北紫光 
阁傍有百鸟房多畜奇禽异兽如孔雀金钱鸡五色鹦鹉白鹤文雉貂鼠舎狸狲海豹之类本朝不此 
是尚但给饮啄而已金鳌退食笔记原穆天子得白狐以为异以天下无粹白之狐也今西内有白狐 
居笼中甚驯露书原陈沂放内苑诸禽诗多年调养在雕笼放出初飞失旧丛祗为恩深不能去朝来 
还绕上阳宫拘虚集原正德二年八月盖造豹房公廨前后厅房并左右厢歇房上朝夕处此不复入 
大内矣明武宗实录原七年添修豹房屋二百余间费银二十四万余两同上原唐时给役禁中多名 
为小儿如花蓝小儿飞龙小儿五坊小儿是也五坊者徳宗所立曰雕坊鹘坊鹞坊鹰坊狗坊汉有狗 
监正徳中豹房皆是此意谷城山房笔麈原王世贞正徳宫词玉水垂杨面面栽豹房官邸接天开行 
人莫爱纒头锦万乗亲歌压酒杯弇州山人藁原西内有虎城畜虎豹旁有牲口房养珍禽奇兽上曰 
民脂民膏养此何用遂杀虎以赐近臣余皆纵之明崇祯遗录补内监虫蚁房虎豹犀象各有职秩有 
品料如虎食将军俸象食指挥俸不甚于秦松之大夫汉柏之将军乎留青日札以上十条原在宫室 
门今移改臣等谨按百兽房豹房久废原正徳七年十一月诏建镇国寺于大内西城大政记原正徳 
九年十月刑部主事李中上言今日大权未收储位未建义子未革纪纲日弛风俗日壊小人日进君 
子日退士气日靡言路日闭名器日轻贿赂日行礼乐日废刑罚日滥民财日殚军政日敝善治一无 
可举盖以陛下惑于异端也夫禁掖严邃岂异教所得杂今乃于西华门内豹房之地建护国佛寺延 
住番僧日与亲处异言日沃忠言日逺则用舍之颠倒举错之乖方政务之废弛岂不宜哉伏望陛下 
毁佛寺出番僧妙选儒臣朝夕劝讲务正心诚意之学明二帝三王之道揽大权以絶天下之奸建储 
位以立天下之本革义子以正天下之名疏入不报寻降广东通衢驿驿丞明武宗实录原腾禧殿覆 
以黑琉璃瓦明武宗西幸悦乐伎刘良女遂载以归居此俗呼为黒老婆殿金鳌退食笔记原胡纉宗 
拟古诗惊喜君王至西华夜启扉后车三十乗载得美人归鸟鼠山人集以上四条原在宫室门今移 
改朱彛尊原按康陵载刘良女归号曰夫人及南巡日帝期以中途召之夫人脱簪予帝以示信帝骑 
过卢沟亡之大索不得也行至临清念夫人召之以不见簪不徃帝不获已兼程抵潞河载夫人偕南 
寺观旛幢列镇国公号复系以名夫人每得并书嘉靖初纳南京给事中王纪之言俾尽撤去然夫人 
在途常谏帝游猎非专以色固宠者明之诸陵皆有妃从葬而康陵独无之惟二妃葬于金山无姓氏 
殆亦为尊者讳也臣等谨按镇国寺今无考据李中疏在豹房之地腾禧殿久废高士奇金鳌退食笔 
记谓在旃檀寺西则正与豹房毗连稍南有北极庙相传亦明代古刹云原经厂又西曰洗白厂曰果 
园厂曰西安里门曰甲乙丙丁戊及承运广盈广惠广积赃罚十库芜史原果园厂在棂星门之西明 
永乐年制漆器以金银锡木为胎有剔红填漆二种剔红合有蔗段蒸饼河西三撞两撞等式蔗段人 
物为上蒸饼花草为次盘有圆方八角绦环四角牡丹瓣等式匣有长方二撞三撞四式其法朱漆三 
十六次镂以细锦底漆黑光针刻大明永乐年制比元时张成杨茂剑环香草之式似为过之填漆刻 
成花鸟填彩稠漆磨平如画久而愈新其合制贵小深者五色灵芝邉浅者回文戗金邉价数倍于剔 
红二种皆厂制也金鳌退食笔记以上二条原在宫室门今移改臣等谨按洗白厂久废考真如境庙 
内有隆庆戊辰御用监造厂碑记略云本监洗白厂成造上用兠罗绒袍公廨又隆庆辛未修厂及添 
设袍作绦作公廨作房亦有碑稍西地名刘銮塑内有真武庙庙有万历癸巳修洗白厂绦作碑云初 
绦作置公廨一区于果园厂前机作等房俱聚于此后择果园厂隙地建兹绦作是洗白厂果园厂俱 
在此地无疑原京师像设之奇古者曰刘銮塑说者疑銮与元音相近而误考郝伯常陵川集燕有四 
贤祠其像塑自刘銮则銮别是一人著名于正奉之先者也正奉塑像虞文靖特为作记元史方技传 


云有刘元者尝从阿尔尼格学西天梵相亦称絶艺下云元字秉元蓟之宝坻人而刘同人纪帝京景 
物遂目为艺元足资喷饭析津日记原在郊垧门今移改增元都胜境在弘仁寺西建于元相传为刘 
元塑像正殿乃玉皇大帝右殿塑三清仪容肃穆道气深沉左殿塑三元帝君上元执簿侧首而问若 
有所疑一吏跪而答甚战栗一堂之中皆若悚听严肃者神情动止如闻謦欬真称絶艺金鳌退食笔 
记臣等谨按元都胜境建于元代因内有刘銮塑像其地因之得名本朝乾隆二十五年重修赐名天 
庆宫前殿额曰泰钧后殿额曰统元皆皇上御书增乾隆二十七年御制天庆宫像元刘銮塑诗南雕 
北塑古所传大都神塑犹存元名手刘姓元与銮东岳搏换称元贤兹天庆像銮坯埏栋宇剥落像巍 
然呵护丁甲其敢延为新栋宇舟雘鲜像弗增易如故焉是日路便展礼虔高居上帝绛节翩侍臣仪 
从飘乎仙曹司聋哑解事艰斯非曲欲为其难以神喻人至理存一絜矩乃为心寒臣等谨按天庆宫 
像元刘銮塑御制诗是为首见之篇谨编载卷内原正徳三年五月迁甲乙丙丁等库于内府四年八 
月以新造天财甲乙丙丁等库成欲盘移库藏命魏国公徐显宗行在户部右侍郎吴玺总理其事明 
英宗实录原十库自戊子之后不全用十干以已者已也是以改用别名曰承运广盈广惠广积赃罚 
魏忠贤从甲字库出身遂倚任李宗政为掌库余九库听宗政指挥示优异焉芜史以上二条原在宫 
室门今移改增十库甲字掌贮银朱黄丹乌梅藤黄水银诸物乙字掌贮奏本等纸及各省所解胖袄 
丙字掌贮丝绵布匹丁字掌贮生漆桐油等物戊字掌贮弓箭盔甲等物承运掌贮黄白生绢广盈掌 
贮纱罗诸帛匹广惠掌造贮巾帕梳笼刷抿钱贯钞锭之类赃罚掌没入官物已上各掌库一员贴库 
签书无定员明史职官志增广积库收焰硝硫黄等物明会典原十库西有司钥库芜史原司钥库检 
得天启钱数枚古色斑驳进至御前上问昔年拟年号者谁左右以内阁及翰林官对上怫然天启宫 
词注以上二条原在宫室门今移改增嘉靖时又令工部查照永乐宣徳年间事例差官于直隶并河 
南闽广铸造嘉靖通宝觧京贮内府司钥库明会典增天财库凡正阳等九门并各钞闗本折钱及皇 
城各门锁钥俱送本库收同上臣等谨按今西安门内街北十库前有天王殿殿前有修库题名碑所 
记十库与芜史合而冠以司钥库之名其修庙碑记则云禁城西北隅有司钥库而天财库亦属焉是 
司钥库乃十库总理而天财库其附焉者也再考明史职官志所记十库止详九库职事独阙广积一 
库今依明会典增入又按天王殿本朝康熙五十二年改为慈云寺门额圣祖御书增十库西曰鸽子 
房曰西安门春明梦余録臣等谨按鸽子房其地有二圣庙即内府鸽子房土地祠也有万历十九年 
重修碑记西安门内街北之极西地也原棂星门迤西街南赃罚别库之门也门傍东迤南曰蚕池从 
阳徳门外皆可以至玉河是河也由北安门外药王庙西桥下入经灵台宝钞司东与护城河之西脉 
合流过长安右门之北经承天门前再东过长安左门之北自涌福阁会归于黄城之巽城而总出焉 
芜史原在宫室门今移改臣等谨按赃罚库乃十库之一十库周墙尚存今旃檀寺西北胡衕犹有赃 
罚库之名则赃罚库在十库极北芜史作棂星门西街南误也蚕池在三座门西街南东邻西苑北与 
羊房夹道相对嘉靖十年三月改筑蚕坛于仁寿宫侧相传饲蚕于此蚕坛详宫室门蚕池口内西为 
天主堂又西为琉璃作地名草厂补蚕池明时宫人织锦之所今止存云机庙故基瑶华集笺原在宫 
室门今移改臣等谨按云机庙久废今光明殿胡衕内有名巧机营者或即其地原万寿宫者文皇帝 
旧宫也世宗初名永寿宫自壬寅从大内移跸此中已二十年至四十年冬十一月之二十五日辛亥 
夜火大作凡乘舆一切服御及先朝异宝尽付一炬相传上是夕被酒与新幸宫姬尚美人者于貂帐 
中试小烟火延灼遂炽此后即下诏云南买诸宝石及紫英石屡进不当意仍责再买如命户部尚书 
高耀求龙涎香经年仅得八两盖诸珍煨烬已尽无一存者故索之急耳尚美人致火事未知果否至 
嘉靖四十五年八月命拜未封宫御尚氏为寿妃赠其父臣为骠骑将军右军都督佥事而同封贵妃 
文氏乃从敬妃进封者其父止得指挥同知则恩礼轻重可知矣封妃之日距圣诞仅二日上春秋恰 
周一甲子盖极尊贵之以侑大庆上觞云野获编原嘉靖壬寅宫变宫婢杨金英欲毙上于熟寝以绳 
束喉不絶有张金莲者知事不就走告皇后徃救获苏乃命太监张佐高忠捕讯得同谋者杨玉香邢 
萃莲姚淑翠杨萃英闗梅秀刘妙莲陈菊花王秀兰八人又有徐秋花邓金香张春景黄玉莲数人诏 
悉磔之于市上即移御西苑万寿宫不复居大内万寿本成祖皇帝旧宫也至辛亥万寿宫灾上乃暂 
御玉熙宫宫近西华门孔道列屋仅两层工部尚书雷礼言玉熙宫湫隘且地近外非可久御万寿宫 


系皇祖受命重地宜及时营缮严嵩欲讽上还大内具言三殿初成工料缺乏万寿未宜兴复上不悦 
命太常卿徐璠督工明世庙识余録原世庙居西内事斋醮一时词臣以青词得窜眷者甚众而最称 
上意者无如袁文荣炜董尚书份然皆诞妄不典之言如世所传对聨云洛水元龟初献瑞阳数九阴 
数九九九八十一数数原乎道道通元始天尊一诚有感岐山丹鳯両呈祥雄声六雌声六六六三十 
六声声闻于天天生嘉靖皇帝万寿无疆此袁所撰最为时所脍炙他文可知矣时每一举醮无论他 
费即赤金亦至数千两盖门坛扁对皆以金书屑为泥凡数十盌其操笔中书官预备大管泚笔令满 
故为不堪波尽状则袖之又出一管凡讫一对或易数十管则袖中金亦不下数十铢矣吾乡谈相以 
此得二卿且致冨云野获编原嘉靖问供事内廷奉元修者宰臣严分冝以衰老得赐腰舆至八十再 
赐肩与其同事而恩稍下者则夏文愍翟文懿俱赐乗马二公因私用腰舆上闻以为僭心衔之夏被 
祸翟被逐已胎于此矣同上原撰文诸臣初时不过一二宰辅既而郭勋崔元以勋爵入陆炳朱希孝 
以缇帅入李春坊董份以学士入人数既增直房有限得在列者方有登仙之羡不复觉其湫隘且房 
俱东西向受日良苦惟严分宜最后得另建面南一所甚寛洁且命赐白金笵为饮食器及他食物甚 
备分宜处之凡十余年分宜逐即以居徐华亭徐徙居其内亦五年严之晩节以屡出直见疎徐惩其 
败每遇上命到阁理事或赐沐至家辄云恋念圣躬起居不忍暂舍而出上以是益怜之高新郑最后 
</div>
    <div class="pagination">
<a href="钦定日下旧闻考_page409.html">上一页</a><span>...</span><a href="钦定日下旧闻考_page405.html">405</a><a href="钦定日下旧闻考_page406.html">406</a><a href="钦定日下旧闻考_page407.html">407</a><a href="钦定日下旧闻考_page408.html">408</a><a href="钦定日下旧闻考_page409.html">409</a><span class="current-page">410</span><a href="钦定日下旧闻考_page411.html">411</a><a href="钦定日下旧闻考_page412.html">412</a><a href="钦定日下旧闻考_page413.html">413</a><a href="钦定日下旧闻考_page414.html">414</a><a href="钦定日下旧闻考_page415.html">415</a><span>...</span><a href="钦定日下旧闻考_page411.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
