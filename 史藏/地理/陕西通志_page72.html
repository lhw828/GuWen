<!DOCTYPE html>
<html>
<head>
    <meta charset="UTF-8">
    <title>陕西通志 - 第 72 页/共 490 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>陕西通志 - 第 72 页/共 490 页</h1>
    <div class="content">　　惠峰寨　在县东南九十里【县志】
　　马家寨　在县西五里滴水铺【县志】
　　文安堡　在县西三十里【府志】明嘉靖丙午叅政张愚委知县王世相金栋相继筑门二上各竖房【县志】
　　梁家山寨　在县西四十里文安驿【县志】
　　曲折觉寨　在县西北五十里【县志】
　　蒿岔峪寨　在县西六十里【县志】
　　鏊子山寨　在县西七十里丰年铺【县志】
　　冷泉寨　在县西北清平里张家村明置又县有墩台二十七处【县志】
　　寒沙神寨　在县西北一百二十里【县册】
　　禅梯岭寨　在县西七十里禅梯岭系县控扼要口与延长壌地交错明知县王行仁与延长令协力筑城建房【县志】嘉靖三十年延绥廵抚张珩言延川县西有禅梯岭乃套虏深入之路比他镇独重宜增筑一城从之【明世法録】
　　永平堡　在县西北一百里【县册】延川寨一永平【金史地理志】古永州城【府志　唐武徳二年于金城县界内置永州】金皇统二年修寨一所明知县王世相金栋相继改修接连古塞门二上各竖房【县志】
　　【附县境古闗隘】永宁闗在县东七十里黄河渡口古今饷道【贾志】永宁闗延州延川县旧闗元符二年绥徳军【宋史地理志　按金史地理志永宁闗亦绥徳】路通绥徳渡口即山西永和界宋置元废【明一统志】　南山砦在县南一里髙阜上元知院张延祐筑以屯兵今废为树艺地【府志】
　　通济桥　在县南门外知县贺璎建【县志】
　　惠民桥　在县南一里知县贺璎建【府志】
　　济桥　在县西五里一名干桥【府志】
　　漩窝渡　在县东北六十里黄河上通山西隰州【府志】马家河渡　在县东南九十里黄河上通山西大宁【府志】
　　延长县
　　髙奴寨　在县北二百歩北山【县册】元脱列伯令叅政何逺筑以屯兵周二百九十八歩在髙部山上四面陡絶俗讹为髙奴非【府志】明天顺间知县孙逢吉重修【县志】
　　于谷驿堡　在县西七十里【县册】
　　安沟镇　在县东三十里【府志】
　　交口镇　在县东北六十里【县册】
　　【附县境古隘】神头镇在县东北八十里接延川县界地名神头原昔人筑砦于此以避冦【府志】
　　文渊桥　在学宫侧桥圮补廪者不利康熙十六年知县孙芳馨修建是年考试廪满额后常如数五十八年重修【县志】
　　通市桥　在县治东【县志】
　　鼓楼桥　在县城中井沟水上水穿城而南旧建鼓楼于其上雍正二年塌坏三年修复视旧规更寛大【县志】
　　潄玉桥　在县东门外潄玉崖两山夹峙中通一径悬崖吐水如练【县志】
　　龙儿砭桥　在县东十里龙潭上【县志】
　　永逸桥　在县城西门外朝阳水上即翟水中流石磴鬰起后人凿石为眼建桥【县志】
　　永宁桥　在县西三里【县志】
　　接引桥　在西方院门外延水上寛敞净洁避暑者多游于此【县志】
　　红蛇桥　在西河沟三里许桥成之日红蛇卧于其上因名【县志】
　　鳯翔府鳯翔县
　　桥头塞　在县东北十五里【县志】宋绍兴三十一年吴璘遣别将彭青至寳鸡渭河夜刼金人桥头塞破之【通鉴】
　　横水桥　在县东三十里【县志】鳯翔府旧有横水镇【金史地理志】
　　彪角镇　在县东南三十里【县志】
　　虢王镇　在县东南四十里【县志】
　　彭祖镇　在县西二十五里【府志】
　　陈村镇　在县西三十里【县志】
　　窰店镇　在县西四十里【县志】
　　【附县境古闗隘】太和闗在府城东五十里【旧志】唐至徳二载肃宗驻鳯翔贼分兵畧太和闗去鳯翔五十里命郭子仪以朔方军击之【唐书王思礼传】　东安镇在县西【县志】后唐清泰初蜀人出大散闗诏鳯翔益兵守东安镇以备之【通鉴】东安镇在鳯翔西界【胡三省注】　县有雀模麻务长清镇后废【金史地理志】　县有五里镇【九域志】　栁林镇在县西二十里【旧志】
　　鳯鸣桥　在府城东三里跨塔寺河上明洪武初建正统间重修【冯志】嘉靖二十年建石桥更名利渉又圮顺治初邑人周承尧贾文募重修【县志】
　　博济桥　在府城东南十里郿县大路水冲渠成沟康熙元年陈副将创木桥十一年圯邑人卢黙创石桥二十七年又壊黙弟卢防重修有碑记【县志】
　　屯头桥　在城西北二十里土桥民建【府志】
　　栁林铺桥　在城西二十里栁林铺沟上木桥官建【县志】栁沟桥　在城东四里跨栁林河上洪武初建【府志】窰店子桥　在城西三十里窰店子沟上土桥民建【县志】称沟湾桥　在城西四十里称沟湾上土桥民建【县志】
　　岐山县
　　龙尾镇　在县东二十里【县册】晋太元中赫连勃勃遣赫连建入平凉遂入新平姚弼与战于龙尾堡大破之【晋书姚兴载记】唐中和元年鳯翔节度使郑畋败黄巢兵于龙尾坡【通鉴】龙尾城在鳯翔府岐山县唐武徳七年移治龙尾城【胡三省注】
　　益店镇　在县东三十五里【县志】鳯翔府旧有驿店镇【金史地理志】县有马碛驿店二镇【九域志　按益店即驿店之讹】
　　枣林镇　在县东南三十里【府志】
　　罗局镇　在县东南三十五里【县图】岐山马迹镇【金史地理志按罗局镇在马碛里疑即马碛镇】
　　蔡家镇　在县南四十里渭水北【县图】
　　髙店镇　在县南五十里渭水南【县图】
　　庵营镇　在县西南十里濉水南【县图】
　　青化镇　在县东北三十五里【县图】
　　渭河桥　在县南四十里渭河上夏船渡冬架桥【贾志】五姓桥　在县南五十里【府志】旧有镇今废【县册】
　　周邸桥　在县西北周公庙西路通府境【县志】
　　城南桥　在县南门外万厯十二年知县张近仁建【县志】跨横水【县册】
　　润徳桥　在县城西北郭【府志】
　　鲁家庄桥　在县东北三十八里【县志】
　　北庄桥　在县东北三十五里【县志】
　　南庄桥　在县东北三十里【县志】
　　广惠桥　在县东北十五里即郑家庄桥万厯十八年知县于邦栋建有记【县志】
　　【附县境古桥】鲁班桥在县东十五里【贾志】治七年知县杨智建初难成因以鲁班名嘉靖二十六年知府刘素委官重修今废　隆辅桥在县东十里即鲁班沟渡处万厯十八年知县于邦栋建今废　虎溪桥见石刻今莫详其处【县志】　冦村桥在县西北八里今废【县册】扶风县
　　午井寨　在县西南十五里【县册】
　　黎虎寨　在县东北四十里午井黎虎宋家孟家大寨五寨俱明置西安军屯守【县志】
　　綘帐镇　在县东南二十五里【县志】即马融传经宅遗址尚存【雍胜畧】
　　文书镇　在县东南三十里【府志】
　　伏波镇　在县西七里即马援故居【府志】伏波村在扶风县伏波将军马援故居【潜确类书】
　　崇正镇　在县北二十里即美阳故城【县志】
　　召公镇　在县东北三十里即周召公采地【府志】
　　【附县境古隘】宋家寨在县东南二十里　大寨在县东南三十里　孟家寨在县东南四十里【县志】三寨俱废【县册】杏林镇在县东十里其地多杏亦曰杏林古驿今废【县册】　茂陵镇在县东三十里【府志】今废　召公镇天度镇俱在县东北今废　又有毛公镇今废【县志】
　　漆水桥　在县城东一里跨漆水上【贾志　按县城东门外畤沟河俗名漆水马志谓县无漆水即湋水之讹者误】
　　泰川桥　在县东北二十里跨泰川上【府志】
　　洪济桥　在县北二十里崇正镇东门外【府志】跨美水【县册】浪店桥　在县东十五里跨美水上【府志】
　　天桥　在县南门外知县陈子孺重建跨湋水【府志】渭河桥　在县南二十里有舟楫济渡【县志】
　　郿县
　　斜谷闗　在县西南三十里【府志】褒斜谷通梁汉【贾志】南口曰褒北口曰斜【梁州记】斜水出衙岭山北厯斜谷【水经注】元狩中发卒万人作褒斜道【通鉴】魏青龙二年亮出斜谷田于兰坑【魏志郭淮传】正始元年曹公征蜀使贾逵至斜谷观形势【贾逵传】建兴十一年蜀运米集斜谷口治斜谷邸阁【蜀志后主传】十二年亮由斜谷出据五丈原【丞相亮传】长安可逹汉中惟子午闗子午闗在正南次西则骆谷闗又西则斜谷闗汉王自汉中出袭雍则自褒斜出也【雍録】斜水亦谓武功水诸葛亮表遣虎歩监孟琰据武功水东司马懿因水涨来攻亮作车桥越水射之桥成引去后置闗【雍胜畧】褒斜二谷阻衙岭相首尾雍梁有事为出入咽防与祁山大散子午骆谷并称要地【岐山县志】
　　槐芽镇　在县东三十里【县图】
　　横渠镇　在县东五十里宋置【县志】唐天复二年汴师至石鼻又至横渠【金鸾记】
　　青花镇　在县东六十里【县图】
　　金渠镇　在县东南二十里【县图】
　　齐家镇　在县南二十里【县图】
　　常兴镇　在县东北二十里【县图】
　　【附县境古隘】　新罗堡在县东南【旧志】晋太元十五年姚苌攻秦扶风太守齐益男于新罗堡克之【晋书苻登载记】　围趣栅在县东南【旧志】梁中大通二年魏髙平贼万俟丑奴遣将尉迟菩萨自武功南渡渭攻围趋栅克之【通鉴】清湫镇在县东二十五里以近清湫水而名元至
　　正十四年歹驴所筑城址尚存【马志】
　　西硙口渡　在县西北十里西硙里渭河上通岐山船一只水夫八名【县志　按即葫芦渡冬涸架桥水涨用船】
　　断途渡　在县北五里清逺里渭河上通扶风船一只水夫八名【县志　按今名善脩渡冬涸架桥水涨用船】
　　寳鸡县
　　金芽闗　在县东南一百二十里【明一统志】
　　大散闗　在县南五十二里大散岭上通褒斜【明一统志】建武二年延岑引兵北入散闗至陈仓嘉追破之散闗故城在陈仓县南十里有散谷水因取名焉【后汉书顺阳侯嘉传注】汧水东入散闗【水经注】寳鸡西南有大散闗【唐书地理志】有汧水散闗旧闗故城在寳鸡县南【杜氏通典】寳鸡县有武城车舍大散三大镇【九域志】大散闗属梁泉县在寳鸡南为秦蜀往来要道自闗距和尚原才咫尺两山闗控斗絶出可以攻入可以守实表里之形势也【中兴四朝志】在旧梁泉县为秦蜀要地【方舆胜览】大散闗一曰散闗在县西南大散岭上为秦蜀襟喉南山自蓝田而西至此方尽又西则陇首特起汧渭萦流闗当山川之防扼南北之交北不得无以启梁益南不得无以图闗中【旧县志】
　　二里闗　在县西南四十里古置闗遗址存【贾志】元中统初鼎从伐蜀攻二里散闗屡立战功【元史郑鼎传】居髙岭上长亘二里因名乃连云栈出入必由之路明初设廵检司于益门镇嘉靖间迁于此谓之益门二里散闗廵检司今有分防千总【县志】
　　石家营　在县南二里旧尝设守【县志】
　　鸽子堡　在县东六十里【县图】
　　金陵店　在县东五里金陵河东【县图】
　　底店镇　在县东四十里【县册】石鼻寨在县东四十里【县册】武侯筑以拒郝昭一名石鼻城【明一统志】唐光启三年田令孜奉上发寳鸡増禁兵守石鼻为后拒苏轼曰鳯翔府寳鸡县武城镇即俗所谓石鼻寨也【通鉴胡注按今底店镇有武成寺葢即古武成镇地】
　　虢县镇　在县东五十里即周武王封虢叔地隋为虢县至元省入寳鸡【府志】
　　阳平镇　在县东七十里【县志】虢县有阳平镇【金史地理志】马营镇　在县东南三十里【县志】
　　益门镇　在县西南十五里【县志】元末李思齐所筑以备川蜀【贾志】洪武三年蜀将王友仁攻兴元守将金兴旺请援时徐逹在西安即帅师还屯益门镇【明纪事本末】陜西既入闗平衍千余里西南抵寳鸡复岸然山合惟一隘口始入是为益门镇秦山嵯峨清江滉瀁路惟鸟道出镇南云栈百折逹荆梁通滇益名镇以益义取诸此明邑令许庄修废雉题曰益门雄镇【白鸾修镇志】
　　贾村镇　在县东北二十五里
　　【附县境古隘】和尚原在县西南四十里大散闗东宋时吴玠大破金人于此【县志　按图在渭水南二里闗东】　模壁塞在县西南七十里【旧志】南汉干祐初蜀将安思谦救鳯翔遣别将趋模壁【通鉴】　潘氏堡在县东北【旧志】光启三年晟守大散闗朱玫攻闗晟战于潘氏遂大败【唐书杨晟传】潘氏堡在寳鸡东北【通鉴胡注】
　　金陵河桥　在县东五里跨金陵河上【府志】
</div>
    <div class="pagination">
<a href="陕西通志_page71.html">上一页</a><span>...</span><a href="陕西通志_page67.html">67</a><a href="陕西通志_page68.html">68</a><a href="陕西通志_page69.html">69</a><a href="陕西通志_page70.html">70</a><a href="陕西通志_page71.html">71</a><span class="current-page">72</span><a href="陕西通志_page73.html">73</a><a href="陕西通志_page74.html">74</a><a href="陕西通志_page75.html">75</a><a href="陕西通志_page76.html">76</a><a href="陕西通志_page77.html">77</a><span>...</span><a href="陕西通志_page73.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
