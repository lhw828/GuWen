<!DOCTYPE html>
<html>
<head>
    <meta charset="UTF-8">
    <title>舆地广记 - 第 20 页/共 24 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>舆地广记 - 第 20 页/共 24 页</h1>
    <div class="content">　　下昭徳县本识臼县显庆元年开生獠置属悉州天寳元年属翼州改曰昭徳五载来属
　　中下昭逺县
　　下干州本诸羌之地唐大厯三年开西山置领县二下招武县
　　下宁逺县
　　下姚州本南夷故滇池国汉武帝开之置益州郡东汉分益州置永昌郡蜀刘氏分永昌置建宁郡又分永昌建宁置云南郡晋及宋齐皆因之兼置宁州西魏周隋不能逺有唐武徳四年安抚大使李英奏置姚州于汉之云南故地以此州内人多姚姓因以为名麟徳元年徙州治于弄栋川云南郡后南诏蛮阁罗鳯举攻杀云南太守张防陀自是姚州没于南诏自巂州南西至泸经阳蓬鹿谷菁口防川四百五十里至泸州乃南渡泸水经裒州徽州三百五十里至姚州州西距南诏羊苴咩城三百里领县三
　　下姚城县故汉弄栋县地
　　下泸南县本长城垂拱元年置天寳初更名
　　下长明县
　　中都督府巂州本南夷故卭都国汉武帝开之置越巂郡东汉晋宋皆因之后周置严州隋开皇六年改曰西宁州十八年又改曰巂州大业初复置越巂郡唐武徳元年改曰巂州至徳二载没吐蕃贞元十三年节度使韦皋以兵收复之本治越巂县太和五年为蛮寇所破六年李徳裕徙州治台登县南至姚州北至黎州领县九
　　中台登县汉属越巂郡有孙水司马相如檄文所谓梁孙源是也晋因之一名白沙江后周置白沙郡隋开皇初郡废属越巂郡唐为郡治
　　中越巂县本汉中都县地为越巂郡治焉后置越巂县中卭部县本汉兰县属越巂郡后周置卭部县及卭部郡隋开皇初郡废来属
　　中蘓祁县本汉蘓夷县属越巂郡后周平南夷于故城复置及置亮善郡隋开皇初郡废来属
　　中西泸县本卭都县地梁置可泉县及宣化郡隋开皇初郡废来属唐天寳元年改可泉曰西泸
　　中昆明县本汉定莋县属越巂郡后周置定莋镇唐武徳二年改为昆明县昆明在巂之西南今羁縻南宁诸爨所居是也
　　中和集县唐贞观八年置
　　中昌明县唐贞观二十二年开松外蛮置牢州及松外寻声林开三县永徽三年州废省三县入昌明
　　中防川县本卭都县唐上元二年徙治防川因更名有泸津闗泸水出曲罗东下三百里始曰泸水两峰有杀气暑月旧不行故诸葛亮表言五月渡泸深入不毛也其水下合绳水若水孙水淹水迳马湖总曰马湖江东北至叙州与岷江合



　　舆地广记卷三十
<史部,地理类,总志之属,舆地广记>
　　钦定四库全书
　　舆地广记卷三十一
　　宋　欧阳忞　撰
　　梓州路
　　梓州春秋战国为蜀地秦属蜀郡二汉晋宋齐属广汉郡梁宋置新州西魏置昌城郡隋开皇初郡废后改新州为梓州大业初州废置新城郡唐武徳元年曰梓州天寳元年曰梓潼郡乾元后升为剑南东川节度皇朝乾徳四年改静戎军太平兴国三年改安静军端拱二年复故今县九
　　望郪县二汉属广汉郡晋省之置五城县梁置新州西魏改五城曰昌城置昌城郡隋改新州曰梓州大业初置新城郡改昌城曰郪唐置梓州其城左带涪水右挟中江居水陆之冲要汉郪县故城在西南有牛头山宜君山涪水中江郪江
　　望中江县晋五城县地后周置武郡东有二山如蛇因以名焉隋开皇初郡废改曰武仁夀初置凯州大业初州废属蜀郡唐武徳三年来属皇朝大中祥符五年改为中江有天柱山中江
　　望涪城县汉涪县地东晋置始平郡西魏改郡为涪城后周又改曰安城隋开皇初郡废置安城县十六年改为涪城属金山郡唐大厯十三年来属有涪江
　　射洪县汉郪县地西魏置射江县娄缕滩东六里有射江因以为名后周改曰射洪隋属梓州唐因之有白崖山涪水梓潼水射江
　　盐亭县汉广汉县地梁置盐亭县西魏置盐亭郡隋开皇初郡废属梓州唐因之有负戴山
　　中通泉县汉广汉县地后置涌泉县及西宕渠郡西魏改郡曰涌泉隋开皇初郡废改县曰通泉属梓州唐因之广汉县二汉属广汉郡晋为郡治宋徙郡治雒元魏改县曰广魏后改曰光汉隋开皇初省入通泉有涌泉山涪水
　　中飞乌县汉郪县地隋开皇中置飞乌镇因升为县因山为名唐因之有哥郎山郪江
　　中铜山县汉郪县地其南可象山西北私镕山皆有铜唐贞观二十三年置铸钱官调露元年罢而析郪飞乌置铜山县有飞乌山防军堂山郪江
　　中下东闗县蜀置招葺院皇朝乾徳四年以其地置东闗县有鼓楼山杨桃溪
　　安泰尉司本永泰县唐武徳四年析盐亭及剑州之黄安阆州之西水置皇朝熈宁五年省为镇入盐亭十年复置永泰尉司后改曰安泰
　　都督府遂州春秋战国为蜀地秦属蜀郡二汉及晋属广汉郡东晋桓温平蜀于徳阳界东南置遂宁郡宋因之齐梁曰东遂寜后周置遂州改郡曰石山隋开皇初郡废大业初州废置遂宁郡唐武徳元年曰遂州天寳初曰遂宁郡皇朝因之今县五
　　望小溪县汉广汉县地东晋置遂宁郡唐为东遂宁置小溪县西魏改县曰方义后周置遂州改郡曰石山隋复为遂寜郡唐复为遂州皇朝太平兴国元年复改县曰小溪有铜山盘山涪江
　　望蓬溪县本唐兴县唐永淳元年析方义置长夀二年曰武丰神龙元年复故名景龙元年析置唐安县先天二年省天寳元年改唐兴曰蓬溪有宾王山蓬溪长江县本巴兴县东晋置西魏改曰长江隋唐因之有明月山鳯凰川涪江
　　青石县本晋兴县东晋平蜀置属巴西郡西魏改曰始兴后又曰青石隋唐因之有青山出青石可以为磬有涪江
　　中遂宁县唐景龙元年以故广汉县地置有梵云山大安溪
　　中果州春秋战国为巴子地秦属巴郡二汉因之晋属巴西郡宋置南宕渠郡齐梁后周因之隋开皇初郡废属隆州大业初属巴西郡唐武徳四年置果州天寳元年曰南充郡皇朝因之今县三
　　望南充县本二汉安汉县属巴郡晋属巴西郡宋属南宕渠郡隋开皇十八年改县曰南充唐置果州流溪镇唐开耀元年析南充置流溪县皇朝熈宁六年省入南充有果山嘉陵江
　　望西充县唐武徳四年析南充置有西充山西溪水上相如县汉安汉县地梁置梓潼郡西魏废郡置相如县县南二十里有司马相如故宅因以名焉隋属巴西郡唐武徳四年来属有琴台镇龙角山嘉陵江
　　上贺州春秋战国为蜀地秦属蜀郡二汉属犍为郡晋宋齐因之后周自今阳安徙资州治此及置资中郡隋开皇初郡废大业初州废置资阳郡唐武徳元年改为资州天寳元年曰资阳郡皇朝因之今县四
　　盘石县本二汉资中县属犍为郡晋宋齐因之后周徙资州治此及置资中郡而改资中县为盘石隋置资阳郡唐为资州月山丹山银山三镇皆故县隋义宁二年同置属资阳郡唐属资州皇朝乾徳五年并省入盘石有盘石山中江
　　资阳县后周析资中置隋属资阳郡唐属资州有独秀山资水
　　中下龙水县汉资中县地隋义寜二年置属资阳郡唐属资州有龙水
　　下内江县汉资中县地后周于中江水滨置汉安城遂改为中江县隋改曰内江属资阳郡唐属资州有中江资水
　　上普州春秋战国为巴蜀之境秦属巴蜀二郡二汉属巴犍为二郡晋李维乱后为羌夷所据至梁乃招抚之置普慈郡后周置普州隋开皇初郡废大业初州废属资阳郡唐武徳三年置普州天寳元年曰安岳郡皇朝因之今县三
　　中下安岳县汉垫江县地属巴郡后周置安岳县及置普州隋大业初州废唐复置普康镇本永康县后周置属普慈郡隋属普州开皇十八年改曰隆康大业初属资阳郡唐属普州先天元年改曰普康皇朝乾徳三年省入安岳有安岳山岳阳溪
　　下安居县汉牛鞞县地属犍为郡后周置柔刚县及安居郡隋开皇初郡废属普州十八年改为安居县大业初属资阳郡唐属普州崇龛镇本隆龛县唐武徳三年置先天元年改曰崇龛皇朝乾徳五年省入安居有柔刚山崇龛山安居水
　　下乐至县汉资中县地属犍为郡唐武徳三年置普慈镇本梁置普慈郡及多业县后周因之隋开皇初郡废十三年改县为普慈属普州大业初属资阳郡唐属普州皇朝乾徳五年省入乐至有婆娑山乐至池
　　上昌州春秋战国为巴蜀之境秦属巴蜀二郡二汉及晋属巴犍为二郡隋属资阳泸川涪陵三郡唐属资普泸合四州乾元二年析置昌州大厯六年州县废其地各还故属十年复置后曰昌元郡皇朝因之今县三上大足县本合州巴川县地唐置属昌州光啓元年州徙治焉及以普州普康县地置静南县属昌州后省入有牛鬬山太足川
　　上昌元县本资州内江县地唐置为昌州治光啓元年州徙治大足有葛仙山赖波溪
　　上永川县本泸州泸川县地唐置属昌州亦得渝州壁山县地有绫锦山侯溪
　　上叙州春秋战国为僰侯国秦属蜀郡汉置犍为郡东汉晋宋齐皆因之梁兼置戎州及六同郡后周因之隋开皇初郡废大业初州废置犍为郡唐武徳元年复曰戎州天寳元年曰南溪郡皇朝政和四年改名今县二上宜宾县本僰侯国秦曰僰道汉置犍为郡初治鄨县后徙治此东汉又徙武阳而以僰道为属县梁置戎州隋置犍为郡唐复置戎州初治南溪贞观中徙治僰道长庆中复治南溪皇朝又治僰道政和四年改县曰宜宾故僰道县在马湖江防汉武帝使县令开西南夷劳费无成使者唐防斩之乃凿石开道以通南中今石门是也宜宾镇本鄢县隋末置属戎州唐天寳元年改为义賔皇朝太平兴国元年改曰宜宾熈宁四年省故开边县汉僰道县地隋开皇六年置属戎州唐贞观四年属南通州八年来属皇朝乾徳五年省入僰道故归顺县唐圣厯二年分鄢县置以处生獠干徳五年省入僰道有黄泉山大江马湖江马湖之上源曰若水出旄牛徼外东南流鲜水注之又东南迳大莋与绳水合又南迳卭都又南迳防无孙水注之又南迳遂乆蜻蛉水注之又南迳三绛淹水注之又与母血水合又东迳姑复涂水注之又东迳马湖为马湖水又东北至朱提与泸水合而泸水上流有兰苍水出博南东北流防类水禁水北注泸津自朱提以下通为泸水又东北至僰道入于大江
　　中南溪县汉僰道县地梁置南广县及六同郡隋开皇初郡废仁夀初改县曰南溪属戎州唐因之有平葢山大江马湖江汉志云南广有汾闗山符黒水所出北至僰道入江即今南广汉也梁以此县为南广盖取其名耳
　　上泸州春秋战国为巴地秦属巴郡二汉属犍为郡蜀章武元年立江阳郡晋宋齐梁因之梁兼立泸州后周因之隋开皇初郡废大业初州废为泸川郡唐武徳元年曰泸州天寳元年曰泸川郡皇朝因之今县三中泸川县本江阳县二汉属犍为郡蜀属江阳郡晋为江阳郡治焉梁立泸州隋开皇初郡废大业初立泸州郡改县曰泸川唐因之为泸州治有大江内江内江上源曰洛水县据江洛防枕带双流
　　中江安县本汉安县东汉置属犍为郡蜀为江阳郡治晋宋齐梁后周皆因之隋属泸州开皇十八年改曰江安唐因之故绵水县汉江阳县地梁置属江阳郡隋属泸州唐因之皇朝乾徳五年省入江安有方山大江绵溪
　　中合江县本汉符县地属犍为郡武帝使唐将万人从巴符闗入夜郎即此东汉曰符节晋复曰符属江阳郡后置安乐县后周改为合江隋属泸州唐因之有安乐山安乐溪汉志南广有大涉水北至符入江即此水也县在安乐水防
　　中合州春秋战国为巴地秦属巴郡二汉晋因之宋置东宕渠郡齐梁因之西魏改为垫江郡兼置合州后周因之隋开皇初郡废改州曰涪州大业初州废为涪陵郡唐武徳元年曰合州天寳元年曰巴川郡皇朝因之今县五
　　中石照县本垫江县二汉晋属巴郡东晋宁康二年桓石防破苻坚将姚苌于垫江即此宋齐梁为东宕渠郡西魏改郡为垫江县曰石镜及置合州隋为涪州涪陵郡唐为合州皇朝乾徳三年改县曰石照有铜梁山嘉陵江
　　中汉初县梁置新兴郡西魏改郡曰清居而置汉初县隋开皇初郡废属合州唐因之有江陵山嘉陵江中巴川县唐开元二十三年析石镜铜梁置属合州有小安溪巴川
　　中下赤水县隋开皇八年析石镜置属合州唐因之有朝霞山赤水
　　中下铜梁县唐长安三年置属合州有铜梁山悦池下荣州春秋战国为蜀地秦属蜀郡二汉晋宋立南安郡后废隋属资阳郡唐武徳元年立荣州天寳元年曰和义郡皇朝因之今县四
　　中下荣徳县本旭川唐贞观元年析大牢置属荣州永徽二年州自大牢徙于此皇朝治平四年改为荣徳公井镇后周置唐武徳元年改为县而立荣州治此贞观元年州徙大牢皇朝熈宁四年省入荣徳有荣徳山大牢溪
　　中威逺县隋开皇初以威逺戍置资州唐武徳元年来属贞观元年析置婆日至如二县二年以泸州之隆越入焉故和义县隋末置属泸州贞观八年来属皇朝乾徳五年省入焉有铁山中江
　　中下资官县隋末置属嘉州唐武徳六年来属有白崖山澭斯水
　　中下应宁县本大牢隋开皇十三年置属资州唐武徳元年来属六年州自公井徙治于此永徽二年徙治旭川景龙二年省云州及罗水云川胡连三县入焉天寳元年更名有应灵山应灵水
　　下渠州春秋战国为巴地秦二汉属巴郡晋初属巴西郡恵帝分置宕渠郡宋齐属巴渠郡梁立渠州西魏立流江郡后周因之隋开皇初郡废大业初州废为宕渠郡唐武徳元年曰渠州天寳元年曰流江郡皇朝因之今县三
　　流江县本宕溪二汉属巴郡蜀属巴西郡晋恵帝立宕渠郡后废梁立渠州西魏立流江郡及置流江县隋曰宕渠郡唐曰渠州故大足县唐乆视元年分宕渠置属蓬州至徳二年来属寳厯元年省入潾山后复置皇朝景祐二年省入焉有宕渠山流江古賨城流江即渝水也夹水上下皆賨民所居汉髙祖入闗后定三秦其人勇健好歌舞帝爱习之所谓巴渝舞是也
　　下潾水县梁置潾水县及立潾州西魏立潾山郡隋开皇初郡废属渠州唐武徳元年属潾州三年来属寳厯元年省入潾山后复置有潾水
　　下潾山县唐武徳元年析潾水置及立潾州八年州废来属有潾山湼水
　　同下州懐安军春秋战国为蜀地秦属蜀郡二汉属广汉郡晋属析都郡西魏立金渊郡后周郡废隋属蜀郡唐属简州皇朝乾徳五年立懐安军今县二
　　望金水县汉新都县地东晋朱龄石于东山置金渊戍西魏置金渊县及立郡焉隋属蜀郡唐武徳元年避髙祖名改曰金水皇朝立懐安军有金台山中江
　　望金堂县唐咸亨三年析雒新都置属益州垂拱二年属汉州皇朝乾徳五年来属有金堂山中江
　　同下州广安军春秋战国为巴地秦二汉属巴郡晋属巴西郡后属宕渠郡宋齐属巴渠郡西魏流江宕渠垫江三郡隋属宕渠巴西涪陵三江唐属渠果合三州皇朝开寳二年置广安军今县三
　　中渠江县本始安县宋置属巴郡西魏属流江郡隋开皇十八年改曰賨城属宕渠郡匕夷谓货布曰賨故谓之賨人唐武徳元年曰始安属渠州天寳元年改曰渠江皇朝开寳二年来属有富灵山渠江
　　岳池县万嵗通天二年析南充相如置属果州皇朝开寳二年来属有安岳山岳池水
　　中新明县唐武徳三年析石镜置属合州皇朝开寳二年来属有龙池山嘉陵江
　　长宁军盖汉犍为郡之汉阳县地唐置羁縻长宁等二州泸州都督府皇朝置淯井监属泸州熈宁八年夷人献纳十州地以属焉政和四年改置长宁军
　　富顺监自齐梁以前地理与泸州同后周置富世县以富世咸井为名及立洛源郡隋开皇初郡废属泸州唐贞观二十三年改县曰富义皇朝乾徳四年以其地置富义监太平兴国元年改曰富顺治平元年置富顺县熈宁元年省










　　舆地广记卷三十一
　　钦定四库全书
　　舆地广记卷三十二
　　宋　欧阳忞　撰
　　利州路
　　次府兴元府春秋属蜀战国属楚秦惠王立汉中郡二汉因之髙帝始封汉王都此建安中为张鲁所据改曰汉宁曹公克鲁复曰汉中蜀刘备破魏将夏侯妙才遂有其地以为重镇汉中常以巴蜀扞蔽故刘备初得汉中曰曹公虽来无能为也大抵巴蜀有难汉中輙没自公孙述刘备李雄谯纵据蜀汉【阙】　　所防魏末平蜀兼立梁州晋宋齐梁皆因之西魏亦立梁州并立汉中郡后周末改郡曰汉川隋开皇初郡废大业初州废复置汉川郡唐武徳元年曰梁州开元十三年改曰褒州二十年复故名天寳元年曰汉中郡后升山南西道兴元元年始因徳宗巡幸升为兴元府皇朝因之今县四次赤南郑县故郑之附庸周时郑桓公死于犬戎郑人南奔居此因曰南郑显王之世蜀有其地至六国楚【阙】弱秦畧取焉自秦以来皆为汉中郡治【阙】
</div>
    <div class="pagination">
<a href="舆地广记_page19.html">上一页</a><span>...</span><a href="舆地广记_page15.html">15</a><a href="舆地广记_page16.html">16</a><a href="舆地广记_page17.html">17</a><a href="舆地广记_page18.html">18</a><a href="舆地广记_page19.html">19</a><span class="current-page">20</span><a href="舆地广记_page21.html">21</a><a href="舆地广记_page22.html">22</a><a href="舆地广记_page23.html">23</a><a href="舆地广记_page24.html">24</a><a href="舆地广记_page21.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
