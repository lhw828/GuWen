<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 421 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 421 页/共 698 页</h1>
    <div class="content">成化初年嘉靖中锦衣千户陆君桧扩新之万历壬子上允全真之请葺祠甲寅士竣勅赐护国永安 
宫五城寺院册増葛一龙秋夜同武仲宿吕公堂诗革木自烟翳居廛半水周帝城偏一角仙路入髙 
秋月晒地霜起风翻天汉流如期同幞被清极梦难游帝京景物畧臣等谨按吕公祠南有太清宫即 
帝京景物畧所称玉皇阁也眀万历时建有国子监司业顾起元碑増顾起元太清宫碑记京师之巽 
隅惟水潴焉是曰泡子河即元人所开通恵河也河东汇地殊爽垲蒲柳宛然沙鸥水燕翔泳以嬉纎 
鳞瀺灂藻荇间过之者若涤嚣纷而游溟涬矣旧有天仙祠一区仅庇风雨为鸿胪丞梁君所创万历 
二十有一年錬师刘君静祝结静于此覩其卑隘拓而大之已而彻于天聴皇上特出帑金俾塑福禄 
寿三星圣像又建钵堂石观音为祝厘赡众之所更其额曰太清宫构创既成錬师请余为记五城寺 
院册増慈云寺在泡子河西岸明万历六年建本朝顺治十年修今俗称为十方院同上原于少保祠 
额曰忠节在崇文门内东裱背巷公故赐宅也祠三楹中塑公像岁春秋遣太常寺官致祭公被刑于 
天顺元年复官于成化二年赐谥肃愍在弘治二年改谥忠肃在万历十八年春明梦余录増崇文门 
内东半里有祠曰忠节明时以祠少保兵部尚书于公谦公当正统己巳之变首定景帝继统之策宗 
社不墟其功大矣英宗复辟徐有贞石亨曹吉祥辈以夺门为功有贞因谓上曰不杀于谦今日之事 
无名公遂被害时天顺元年也成化二年始复官又二十三载赐谥肃愍为弘治二年又一百一载改 
谥忠肃为万历十八年葢百有三十三载而后论定祠三楹中塑公像春秋太常致祭初英宗虽杀公 
继而羣奸败已知公寃宪宗曰先帝已知其枉朕心实愍其忠及神宗时将改公谥大司马王一谔梦 
公来诵一诗中有空山血泪凭谁诉万里忠魂独自归之句会浙抚传孟春疏请改谥始改忠肃大兴 
县志臣等谨按明史于谦本传载谦自奉俭约所居仅蔽风雨帝赐第西华门固辞春明梦余录云祠 
在崇文门内其非西华赐第可知今祠亦废考裱背胡衕内有福徳祠地甚狭相传即其旧址又于谦 
赐谥帝纪及本传俱系弘治二年十二月春明梦余録大兴县志并作三年误也今改正原至元十六 
年建司天台于大都仪象圭表皆铜为之元史天文志原观象台在城东南隅台上有浑天仪铸铜为 
噐四柱以铜龙架而悬之又有简仪状相似而省十之七止周围数道而已玉衡亦以铜为之如尺而 
首尾皆曲有二孔对孔直窥以候中星又有铜球左右转旋以象天体以方函盛之函四周作二十八 
宿真形南面有正统御制铭台下小石有量天尺铸铜人捧尺北面室穴其顶以候日中测景之长短 
中为紫薇殿殿傍有铜壶滴漏其简仪乃耶律楚材制春明梦余録臣等谨按紫薇殿今存殿内扁曰 
观象授时聫曰敬协天行所无逸顺敷星好勅时几皆皇上御书简仪仰仪及诸仪表并元郭守敬所 
制史载甚明春明梦余录以为耶律楚材误矣殿东小室曰壶房即浮漏堂内有铜人一铜壶五日日 


天壶夜天壶平水壶万水壶分水壶日月交食前三日调壶置铜人于万水壶上南面抱箭箭又名量 
天尺长三尺一寸镌昼夜时刻上起午正下尽午初壶中安箭舟如铜鼔形水长舟浮则箭上出水盈 
箭尽则泄于池箭上时刻与赤道符昼夜一周再注水亦如之虽阴雨时刻无差是铜人为调壶用并 
不占日晷短长东厢五间为测量所别有室三楹为晷影堂南北平置铜圭于石台长一丈六尺二寸 
阔二尺七寸周以水渠南端置铜表高八尺上设横梁用影符以取中景本朝加表二尺上施铜叶中 
穿圆孔径二分午正景自孔透圭面成椭形南为上景北为下景中为中景京师夏至景二尺九寸四 
分八厘冬至一丈九尺九寸四分以次盈缩北端设圭髙三尺五寸冬至上立圭二尺七寸四厘并无 
铜人春明梦余录谓铜人捧箭以候日中盖以铜漏与日表混而为一耳原太史郭公守敬言历之本 
在于测验而测验之器莫先仪表今司天浑仪宋皇佑中汴京所造不与此处天度相符比量南北二 
极约差四度表石年深亦复欹侧乃尽考其失而移置之既又别图爽垲以木为重栅创作简仪髙表 
用相比覆又以为天枢附极而动昔人尝展管望之未得其的作候极仪极辰既位天体斯正作浑天 
象象虽形似无适所用作玲珑仪以表之矩方测天之正圆莫若以圆求圆作仰仪古有经纬结而不 
动公则易之作立运仪日有中道月有九行公则一之作证理仪表髙景虚罔象非真作景符月虽有 
明察景则难作窥几历法之验在于交会作日食月食仪天有赤道轮以当之两极低昂标以指之作 
星晷定时仪以上凡十三等又作正方案丸表悬正仪座正仪九仪凡四等为四方行测者所用又作 
仰规覆矩图异方浑葢图日出入永短图凡五等与上诸仪互相参考元名臣事畧原旧仪既多蔽碍 
且距齿但有度刻而无细分以管望星渐外则所见渐展尤难取的郭公所谓仪但用天常赤道四游 
三环三距设四游于赤道之上与相套在内同附直距于四游之外与双环两间同结线距端凡测日 
月星则以两线相望劈取其正中所当之刻之度之分之杪之数旧表八尺谓夏至之景尺有五寸千 
里而差一寸唐一行已尝驳议公所为表五倍其旧悬施横梁毎至日中以符窍夹测横梁之景折取 
中数与旧表殊元文类増仰仪之制以铜为之形若釡置于砖台上内画周天度唇列十二辰位盖俯 
视验天者也元史天文志原元立简仪为圆室一间平置地盘二十四位于其下屋背中间开一圆窍 
以漏日景可以不出户而知天运前代立八尺之表以量日景故表短而晷景短尺寸易以差元立四 
丈之表于二丈折中开窍以量日景故表长而晷景长尺寸纵有毫杪之差则少矣玲珑仪镂星象于 
其体就腹中仰以观之此出色目人之制也草木子原姚燧简仪铭旧仪昆仑六合包外经纬縦横天 
常邪帯三辰内循黄赤道交其中四游俯仰钧箫凡今改为皆析而异繇能疏明无窒于视四游两轴 
二极是当南轴攸沓下乃天常维此欹倾取轴榘应镂以百刻及时初正赤道上载周列经星三百六 
十五度奇赢地平安加立运所履错勒于隅若十二子五环三旋四衡挈焉两缀窥距随捩留迁欲知 
出地究兹立运去极几何即游是问赤道重衡四弦末张上结北轴移景相望测日用一推星兼二定 
距入宿两候齐视巍巍其髙莫莫其遥荡荡其大赫赫其昭步仞之间肆所赜考明乎制器运掌有道 
法简而中用宻不穷歴校古陈未与侔功猗欤皇元发帝之藴畀厥羲和万世其训牧庵集原又仰仪 
铭不可形体莫天大也无竞惟人仰釡载也六尺为深广自倍也兼深广倍絜釡兑也振溉不泄缭以 
浍也正位辨方曰子卦也横缩度中平斜再也斜起南极平釡镦也小大必周入地画也始周浸断浸 
极外也极入地深四十太也北九十一赤道齘也列刻五十六时配也衡竿加卦巽坤内也以负缩竿 
子午对也末旋机杖窽纳芥也上下悬直与镦会也视目漏光何度在也旸谷朝宾夕饯昧也寒暑发 
敛验进退也薄蚀终起鉴生杀也以避赫曦夺目害也南北之偏亦可概也极浅十七林邑界也深五 
十二铁勒塞也浅赤道髙人所载也夏永冬短犹少差也深故赤平冬画晦也夏则不没永短最也二 
天之书曰浑盖也一仪即揆何不悖也以指为告无烦喙也闇资以明疑者沛也智者是之胶者恠也 
过者巧历不亿辈也非让不为思不逮也将窥天朕造物爱也其有俟然昭圣代也泰山砺兮河如带 
也黄金不磨悠久頼也鬼神禁呵庶勿壊也同上臣等谨按梅文鼎云仰仪铭与史多异同而异者较 
胜岂牧庵作铭后复有定本耶今以元史天文志考之不可形体史作不可体形振溉不泄缭以浍也 
史作环凿为沼准以溉也子午对也史作本午对也末旋机杖史作首旋机板视日漏光史作视日透 
光深五十二铁勒塞也二句史错简于犹少差也句下浅赤道髙史作黄道夏髙深故赤平史作黄道 
浸平二天之书曰浑葢也一仪即揆何不悖也史作安浑宣夜昕穹葢也六天之书言殊话也一仪一 


揆孰善悖也过者巧历史作古今巧历其有俟然史作其有俊明泰山砺兮史作泰山砺乎庶勿坏也 
史作勿铭壊也即如振溉不泄缭以绘也乃言釡口周围为水渠环绕注水取平也若云环凿为沼准 
以溉也其言疎矣末旋机杖窽纳芥也乃言直竿必圆取其可以旋转而竿末则方其形类板板之心 
为圆窽甚小仅可容芥子也今云机板义自相通而首旋则非旨矣极浅十七林邑界也深五十二铁 
勒塞也乃地偏于南如林邑在交趾之南故见北极之髙十七度而南极之入地亦十七度为最浅地 
偏于北如铁勒在朔漠之北故见北极之髙至五十余度而南极之入地亦五十余度为最深然则二 
句当相对言而不当错简于后矣凡此诸说其同异处并集长于史故当据以为定本而并可以证天 
文志之缺焉原杨桓浑象铭于昭圣皇德惟天希密察乾坤动符化机乃命太史考顺求违制器象天 
具体而微度数碁布星次珠辉进分黄赤拟议圆规两极低昻中主璇玑匮方象地极枢以维地本天 
函术取外围反而观之其趣同归体虽至约用足明大象设目前人居天外观天之衷合象之背日月 
交错五行进退造化无穷不出户内始终参求简仪是配于昭圣皇夙夜睿思先天天合后天奉时先 
后惟天圣皇无为元文类原又玲珑仪铭天体圜穹三辰在中星虽纪度天实无穷天度之数环周三 
百六十五度四分度一因星而步推日而得月次十二往来盈亏五星参差进退有期判为寒暑分为 
四时太史司天咸用周知制诸法象各有攸施萃于用者玲珑其仪十万余日经纬均布与天同体协 
规应矩徧体虚明中外宣露元象森罗莫计其数宿离有次去极有度人由中窥目即而喻先哲实繁 
兹制犹未逮我皇元其作始备实因于理匪凿于智于万斯年寳之无坠同上原又髙表铭圣人修政 
唯农是本农之所见时则为凖过与不及民安究之动措由中圣人授之时在于天术何以得制器求 
之乃见天则日月周运闰余岁成盈虚消息在表斯征分至既辨气序乃会朔晦一定弘望由对爰演 
斯历用诏民时百工允治庶绩用熙表中以正圭平以直不言而喻与时偕极天徳芒芒参以明焉民 
生皥皥振以兴焉惟昔八尺景促分密为用虽可毎艰辨析圣皇御极百度维新乃五其昔其用益神 
表髙之法先哲匪惮其颠景虚取的是患表梁上陈景符下依符窍得梁景辰精微揆月有方窥几是 
暎几限容光圭表交应器术之密推步之精歴古于今斯毕其能上天之载无声无臭圣王仪刑在其 
左右仁民育物以对天佑眉寿万年寳兹悠久同上原呉师道九月二十三日城外记游作杪秋暇日 
休弦歌五门城外观新河斗门决水已数日浅沙漫漫无余波纵横疏凿引别派监官督役犹挥诃循 
堤侧足惧疏恶惊见崩拆当盘涡故桥旧市不复识祗有积土高坡陀城南靡靡度阡陌踈柳掩暎连 
</div>
    <div class="pagination">
<a href="钦定日下旧闻考_page420.html">上一页</a><span>...</span><a href="钦定日下旧闻考_page416.html">416</a><a href="钦定日下旧闻考_page417.html">417</a><a href="钦定日下旧闻考_page418.html">418</a><a href="钦定日下旧闻考_page419.html">419</a><a href="钦定日下旧闻考_page420.html">420</a><span class="current-page">421</span><a href="钦定日下旧闻考_page422.html">422</a><a href="钦定日下旧闻考_page423.html">423</a><a href="钦定日下旧闻考_page424.html">424</a><a href="钦定日下旧闻考_page425.html">425</a><a href="钦定日下旧闻考_page426.html">426</a><span>...</span><a href="钦定日下旧闻考_page422.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
