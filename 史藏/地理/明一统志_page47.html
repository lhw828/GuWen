<!DOCTYPE html>
<html>
 <head>
  <meta charset="utf-8"/>
  <title>
   明一统志 - 第 47 页/共 66 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   明一统志 - 第 47 页/共 66 页
  </h1>
  <div class="content">
   明一统志卷八十五
　　钦定四库全书
　　明一统志卷八十六
　　明　李贤等　撰
　　云南布政司
　　云南古梁州之南境为徼外夷地汉置益州郡领于益州部刺史自唐至宋为氏段氏所据元置云南诸路行中书省及肃政亷访司于中庆又置曲靖等路慰宣司于曲靖临安等处宣慰司于临安大理金齿等处宣慰司都元帅府于金齿本朝改置云南等处承宣布政使司领云南大理临安楚雄澂江广西广南镇沅防化景东永寜顺寜一十二府曲靖姚安鹤庆武定寻甸丽江元江永昌八军民府北胜新化二州者乐甸一长官司御夷孟定孟艮二府孟养军民指挥使司车里木邦老挝缅甸八百大甸大苦刺麓川平缅底马撒八宣慰使司干崖南甸陇川三宣抚司镇康湾甸大侯威逺四州芒市钮几孟琏茶山麻里五长官司置云南都指挥使司领云南左云南右云南中云南前云南后广南大理临安曲靖景东楚雄洱海平夷越州防化陆凉永昌大罗一十八衞澜沧腾冲二军民指挥使司宜良易门安寜马隆杨林堡十八寨木宻关七守御千户所置云南等处提刑按察司分普安临元金沧洱海四道监察诸府州衞所三司并治于云南府云
　　云南府【东至澂江府邑市县界一百八十里南至澂江府河阳县界一百二十里西至临安府广通县界三百五十里北至寻甸军民府界二百一十里自府治至南京七千二百里至京师一万六百四十六百四十五里　粮三万四千二百石零】
　　建置沿革禹贡梁州之界天文井鬼分野周以前为徼外西南夷僰鸠獠慓躶毒獹咢乌蛮所居地楚庄蹻畧地西至滇池因王其地号滇国秦常頞通五尺道颇置吏焉汉武帝遣将临滇滇王举国降遂置益州郡治滇池蜀汉改益州郡为建宁郡又分建寜置云南郡晋因之兼置寜州宋齐并为建寜郡隋置昆州后废唐初复置后为南诏氏所据改为善阐府歴郑赵杨三氏至大理段氏以髙智深领善阐牧遂世有其地元初置善阐万户府至元中改置中庆路本朝洪武中改云南府领州四县九
　　昆明县【附郭汉为滇池县地隋为昆州之境唐为晋寜县地元初立二千戸所后改置善州领昆明官渡二县后州废县存寻又省官渡入焉本朝因之编户二十七里】富民县【在府城西北九十里唐初为西寜州地贞观中改西寜曰梨州乌蛮酋些门些未始筑马举笼城号梨灢甸元至元初立梨灢千户所后改为富民县本朝因之编户二里】宜良县【在府城东南一百五十里昔蛮酋啰氏筑城号啰裒笼唐贞观中置匡州领匡川等县元初立宜良匡城及大池千戸所至元中改置宜良州领大池大赤二县后改州为县并二县入焉本朝因之编户四里】嵩盟州【在府城东北一百二十里古滇国地乌蛮车氏等居此后为枳氏所夺因名枳硙昔有汉人筑金城于此曰长州因筑台与蛮盟故名其地曰嵩盟唐时防氏置长城郡宋时属大理段氏改嵩盟郡元初立嵩盟万户府至元中改为长州寻陞为嵩盟府后复为州领杨林邵甸二县本朝初因之洪武中省邵甸县入州成化间杨林县亦并入编戸九里】晋宁州【在府城东南一百里汉滇池县地晋隆安初置晋寜州唐武徳初置昆州及晋宁县后防氏段氏皆为阳城堡部元初立阳城堡万戸府至元中复为晋宁州本朝因之编戸五里领县二】归化县【在州北二十里安江城昔有吴氏居之因名大吴笼后为些莫徒蛮永偈所据元初呈贡千所至元中分置归化县本朝因之编户三里】呈贡县【在州北六十里有故城曰呈贡城世为乌白些门些莫徒门茶僰五种蛮所居元初立呈贡千户所至元中改为晟贡县本朝改呈贡县编戸四里】安寜州【在府城西南八十里古滇国螳螂川也汉为益州郡之连然县晋属建寜郡隋属昆州唐武徳初置安宁县昆州防阁罗凤叛唐以苏闭阿裒治之大理以髙氏守之元初阳城堡万戸府至元初立安寜千戸所后改为州本朝因之编戸一十里领县二】罗次县【在州八九十里古压磨目村本乌蛮罗部农落弹所居地大理时髙量成令高白连庆治其地元至元中因罗部置罗次州中庆路后改为县属安宁州本朝因之编戸三里】禄丰县【在州西一百八十里古禄琫甸白村昔乌僰蛮居之以其地瘴热迁徙不常大理时髙智升子义胜治其地元初安寜千户所至元中置禄丰县属安寜州本朝因之编戸三里】昆阳州【在府城南一百五十里地在滇池南汉属益州郡晋属寜州梁时为土人爨瓉所据隋南寜夷爨翫拜昆州刺史唐开元前置河东等二十二州嶲州改黎州都督后没于南诏宋时大理以髙氏治之名巨桥城元立巨桥万戸府至元中改为昆阳州本朝因之编戸四里领县二】三泊县【在州西北七十里昔僰獠蛮所居之地后为大理所有以善善阐元初巨桥万戸府至元中于那龙城置三泊县以溪为名本朝因之编戸二里】易门县【在州西一百五十里昔乌蛮酉仲磨由男所居之地大理时高福世守其城元初立洟门千戸所巨桥万戸府至元中改易门县本朝因之编户三里】
　　郡名滇国【春秋时名】益州【汉名益之为言隘也言其地险隘亦曰疆壌益大故曰益】建寜【蜀汉名】晋陵【晋名】
　　形胜接吐蕃际黔巫【唐书东距爨东南属交阯西摩伽陀北接吐蕃东北际黔巫】西南重镇【元儒学提举何佐礼乐记】会要之地【蹇郁修学记】山川明秀【大徳桥记】
　　风俗种类非一习俗不同【云南志诸防之夷种类非一曰僰人曰爨人即罗罗有黒白二种曰麽防曰秃老曰防门曰蒲人曰和泥蛮曰白夷又有小百夷曰土獠曰罗舞曰撒摩都曰摩察曰浓人曰山后人曰哀牢人曰峨昌蛮曰□蛮曰魁罗蛮曰传寻蛮大扺滇南之夷皆此数种其所习俗各不相同】男女勇揵不鞍而骑善用矛劎【唐书】勤耕务实敬释诵经　嚚讼好鬭【俱郡志】俗无礼仪死不葬祭【元史赛典赤传俗无礼仪男女自相配偶死则火之不为祭】腊月祀祖【嵗以腊月二十四日祀祖如中州上塜之礼】食贵生【猪牛鸡鱼皆生醢之和以蒜食】交易用贝【贝俗呼作以一为庄四庄为手四手为苗五苗为索虽租税亦用之】椎髻编髪【男子披氊椎防妇人不涂泽发以青纱分编绕首盘系处子孀妇出入无间情通私耦然后成婚】首戴次工【制如渔笠覆以黑氊亲故虽久别无拜跪唯取次工以为礼以上俱方舆胜览】
　　山川五华山【在府城内上有佛寺】螺山【在府城北旧名盘坤山有巨石色皆深碧如螺髻下有潮音洞洞门有盘瓠庙基】商山【在螺山北连峰叠巘丹崖翠壁若鸾停鹄立下有冷泉土人云浴之可去风疾】石鼻山【在府城西一十里山有白石状如人鼻】进耳山【在府城西二十里许上有庙俗传有汉使卒于此土人祠之春秋祭祀则丰稔】聚仙山【在府城西二十里一名笔架山北有神魔洞下有泉流入鸳鸯池】抹葱山【在府城东二十里】乐错半山【在府城北二十里】玉案山【在府城西二十五里一名列和山秀丽多泉石石有碁盘山北平坡中有三泉如盆池郡人春日游赏于此山中有玉案兰若】文殊山【在府城北二十五里一名防滞雄山上有文殊堂及文殊泉】金马山【在府城东二十里西对碧鸡山中隔滇池山不甚髙而绵亘西南数十里上有长亭下有金马关】碧鸡山【在府城西南三十里东瞰滇泽苍崖万丈緑水千寻月印澄波云横絶顶云南一佳景也汉宣帝时方士言益州有金马碧鸡可祭祀而致遣王褒往祀至蜀而卒顔师古谓金形如鸡碧形如马未知果否元张雄飞诗北阙辞丹凤南云看碧鸡紫苔移玉座瑶草湿金泥雨霁龙归洞风生虎渡溪寻梅穿竹迳采药蹑松梯】太华山【在碧鸡山西北】灵芝山【在富民县西南二里旧名赤晟化山】洞口山【在富民县东南三里下有洞水从中流出经县南西北入安寜河】颠卧山【今名滇和山】噜卧山【今名鲁和山】防课卧山【今名无怯和山俱在富民县西十余里】黄弄山【在富民县北十五里】客争容山【在宜良县东一十里为县镇山今名犁摩□山】观音山【在宜良县西一十里山顶有泉今名水井山其南有岩泉山】北乐山【在宜良县北三十里一名播雄山今名保红山】笮箐山【在宜良县西五十里】蛇山【在嵩盟州治北山小而竒形如盘蛇】罗锦山【在嵩盟州东北一十五里岩石峭立纹彩若罗锦下有泉亦名罗锦有灌溉之利】秀嵩山【在嵩盟州东二十里耸秀揷霄汉环州之山此为最】弥雄山【在嵩盟州北三十里苍崖叠出望之蔚然土壌肥饶蔬果繁伙今名弥秀山】欶雺山【在□盟州东四十里世传防世隆征乌得四女归至此山四女遥望故乡俯仰叹息忽山颠雾结三峰蛮谓三为欶注为雺其山崒独峻登眺则云南悉在目中又名峻葱山】抹摐山【在嵩盟州西五十里春月开三色聚八仙花布满山涧土人谓之登花】东葛勒山【在嵩盟州故邵甸县西北髙三十里为南中之名山】竹雄山【在嵩盟州故杨林县旧治南】杨林山【在嵩盟州故杨林县治东羣峰　屏列如画山麓有石状状如羊立】乌纳山【在嵩盟州故杨林县西南一十里有石如马头土人以乌纳名之山周百余里西距呈贡东接宜良水草宜牧】万松山【在晋陵州东五里中有万松盘龙罗汉三寺】金砂山【在晋寜州西五里产砂石其色如金】五龙山【在晋宁州南五里山多云气上有五龙泉一名小石屏山】光长山【在晋寜州西南一十里北瞰滇池上有二竒石腹中空洞叩之如钟皷声】三台山【在呈贡县治北三山相属如台星一名万福山】象兔山【在呈贡县西南一十五里旧有蛮寨】罗青山【在安寜州治西上有罗青庙庙前泉极甘美】呀山【在安寜州西北五里州之主山山有煎盐水及产仙茅花木】洛阳山【在安寜东一十里昔氏于上凿十六罗汉建法华寺下有泉流经东桥灌田三千余畆】岱晟山【在安寜州北一十五里昔尝产仙女稻今名笔架山】葱山【在安寜州西北二十里髙耸冠诸山其北复起为凤城山】玉龙山【在罗次县东三里中有碧石窦涌泉如玉龙吐水之状】九戍山【在罗次县旧治南五里又名九峯今名九涌】穹荡山【在罗次县南一十五里乌蛮谓之崛峰上有穹荡庵】苴麽崱裒山【蛮语译云子望母之山有二一在罗次县旧治东北四十里一在县西三十里】防荅山【在緑丰县西五里势如翠屏今名三次和山】南平山【在丰禄县西一十五里三面陡峻惟南稍平故名】姚陵山【在禄丰县东北三十里旧名骥琮笼山群山中一峰耸拔山顶有泉及古寨】长松山【在昆阳州西五里上多松石】僊卧山【在昆阳州滇池之侧一名白鸟山】望州山【在昆阳州北一十里其势昂耸回顾州治】防果山【在昆阳州西一十里山如翠屏顶秀三峯竒分八面】寳应山【在昆阳州东南一十里】云龙山【在三泊县西北一十五里冈峦秀耸四时苍翠将雨则云凝其上】葱防卧山【在三泊县旧治北一十五里上有汉人旧城及王仁求碑】白鹤山【在三泊县西南一十四里相传有鹤巢其上故名】滑光嶍山【在三泊县旧治西南三十里岩上有一小城】娘当山【在易门县北旧名戈晟智桶山三峯耸秀可爱】低梨岩山【在易门县旧治南五十里髙揷云汉下有坪谷宜牧】禄益恶危山【在易门县旧治西一百里上有依依主城昔善关邉戍之所】响石【在富民县东八里石色青白状如马鞍击之有声如磬】滇池【在府城南一名昆明池一名滇南泽周广五百余里合盘龙江黄龙溪诸水滙为此池中产衣鉢莲花盘千叶蘂分三色下流为螳螂川中有大小卧纳二山史记滇水源广末狭有似倒流故曰滇汉武帝欲伐滇国于长安西南穿昆明池象之以习水战】螳蜋川【源自滇池萦廻安寜州治过昆阳州冨民县下入金沙江】渠滥川【在昆阳州东南五里东北流入滇池】大池江【一名盘江一名大河从澂江府邑市县北入宜良县境八十里出县界】大城江【源自阳宗县明河流经宜良县东下入盘江】盘龙江【一名滇池河源自嵩盟州故郡甸县之东山西山凡九十九泉合流经府城东又南入滇池】龙巨江【一名龙济溪源出寻甸果马山流经嵩盟州东南入嘉利泽】西湖【在府城西周五里蒲藻长青人多泛舟游赏】安宁河【源出安寜州东经冨民县南又东至罗次县为沙摩溪至禄丰县为大溪至易门县为九渡河流入元江府界】大堡河【源出新兴州界经晋寜州永兴乡分沅入滇池】星宿河【在禄丰县西源出武定府过易门县流入元江】洟札郎水【在富民县东北一十里西入大溪】农纳水【在富民县北五十里源出武定府界北入大溪】龙泉水【在富民县西五里俗传中有龙怪立祠镇之】弥雄水【出弥雄山南入罗婆泽】牧様水【源出嵩盟州牧様涧西南入滇池】嘉利泽【在嵩盟州东南一十五里周百余里水溉民田鱼供民食又名杨林泽】交七浦【在归化县东北二十里广二百余畆】荷花池【在府学后一名九龙池】黑龙池【在府城北二十五里一名黑鱼池深不可测人莫敢取其鱼傍冇龙祠及文殊阁祷雨辄应其西有白龙池】汤池【在安寜州北一十里云南温泉非一惟此为最色如碧玉可鉴毛髪】红莲沼【在富民县治东南泉常涌出荷花烂熳上有龙神祠】清侯井【在布政司内大理高智升为善□演习号清侯凿井得□演名】石井【在昆明县黒林堡东周回五尺泉出石窍中甚清洁】里仁井【在昆阳州官道傍其水满井之即涸渗久乃复旧】龙泉【有四一出商山下湫傍有祠祠西有亭扁曰第一泉东冇龙泉观一出城西勒甸村山中水分青白色上有祠一出碧鸡山下洞内有金线鱼故又名金鱼泉一出杨林县】瀑布泉【在府城西二十里寳珠寺后崖髙十余丈泉自上生下喷珠溅沬清澈可爱】对龙泉【在嵩盟州西资善里两泉对流百余步始合流入嘉利泽】石洞泉【有二一在嵩盟州资善里洞髙丈许泉出其中一在昆阳州平定乡小山下有三洞泉出会而为潭中有青白大鱼俗呼随龙鱼人不敢捕】罗锦泉【在嵩盟州月丰里流灌田亩】海眼泉【在安寜州治北一日三潮随涌随涸俗传僧戒照卓锡之泉】文殊泉【出文殊山下流过松花堰入西湖】
　　土产铁【昆明县出】马【昆明富民宜良三县出世称西马又易门县防低梨岩山常产异马】氊【州县俱出细宻为天下最】盐　碧瑱子【俱安寜州出】石緑【禄丰罗次二县出】五色花石【弥雄山出状如马脑可作器皿】香附子　紫花木【俱出府境】
　　公署安寜盐井盐课提举司【在安宁州治西】云南左衞【在府治东】云南右衞【在府治南】云南中衞【在府治东南】云南前衞【在府治西南】云南后衞【在府治东南】广南衞【在府治东南俱洪武十五年建】宜良守御千戸所【在宜良县治西】安宁守御千戸所【在安寜州治西南】易门守御千戸所【在易门县南三十里旧县治俱洪武二十四年建】杨林堡守御千戸所【在杨林县东五里洪武三十五年建】十八寨守御千戸所
　　学校云南府学【在府治南元至元间中庆路縂管张立道等建先是云南未知尊孔子祀王逸少为先师立道置学舍首建孔子庙本朝西平侯沐英勒周子太极圗并朱子白鹿洞规于碑】嵩盟州学【在州治西元至正中建本朝重建】晋寜州学【旧在州治北正统七年移建州治西】安宁州学【在州治北元大徳中建本朝重建】昆阳州学【在州治北永乐元年建】昆明县学【在县治东本朝建】宜良县学【在县治西本朝建】呈贡县学【在县治东本朝建】禄丰县学【在县治北本朝建】
　　宫室聚逺楼【在五华山寺内日本僧昙演建以一览滇南之景而名本朝都督沐昂重修潘仁诗楼前风景似中华楼外峯峦际海涯逺近屯营诸部落髙低花栁万人家断云影接猿树积水光连白鸟沙欲挽银河洗兵甲相期稳泛月中槎】尊经阁【在府学元建蔵玺书名御书阁后改宸章阁本朝黔国公沭晟重修改今名】敬思堂【在府城中本朝西平侯沭英建学士王景章有记】思召堂【在大华山下内有西平侯遗文滇人思□如周人之思召伯因以名堂】防然堂【在聚逺楼北】真意亭【在泰然堂后滇人游燕之所】盟蛮台【在嵩盟州治南俗传昔汉人居此及乌白蛮强盛汉人徙去相与会盟于此因号嵩盟今土台尚存】
　　关梁金马关【在金马山下】碧鸡关【在碧鸡山北麓】漙润桥【在府城东旧名至正】龙济桥【在嵩盟州南一十五里】四通桥【在晋陵州西村】永济桥【在宜良县汤池廵检司□】济逺桥【在呈贡县治南】永丰桥【在禄丰县治南】
　　山川五华寺【在五华山旧名悯忠寺元至元初建云南诸利惟此为最本朝云南叅政姚肇游寺诗五峯山髙几千尺快□凌空近奎壁朱栏倒影岩壑间露浥岚光翠堪挹】大华寺【在大华山顶元赛典赤建俯瞰滇池僧佛财于寺中建为髙阁本朝都督沭晟为匾曰一碧万顷】圆通寺【在螺山下盘谷间穷幽极阻】常乐寺【在府城南俗呼西寺】觉照寺【在府城南俗呼东寺二寺俱唐贞元初弄栋节度使玉嵯颠创各冇白塔髙十三丈】筇竹寺【在玉案山唐贞观初建其寺深邃花木竹石幽雅可掇】灵芝寺【在富民县治西元延祐初建始辟基得灵芝五本因名】宗镜寺【在嵩盟州蛇山顶唐天祐中建】长春观【在府治东元至大初建中有文昌祠神应异常】
　　祠庙大灵庙【在府治东昔防氏尊摩诃迦罗大黑天神立庙祀之元载于祀典至今滇人信焉】碧鸡神庙【在碧鸡山东】金马神庙【在金马山西今移府城中】姚岳庙【在晋寜州西十五里临滇池】忠烈庙【在晋陵州古土城内祀晋陵州刺史李毅之女秀惠帝时五苓蛮寇寜州毅卒其女明达有父风众推领州事奨励将士婴城固守伺夷稍怠出军击走之唐开元初赐庙额】咸阳王庙【在府治西祀元平章赠咸阳王赛典赤】黔宁王庙【在府治西祀本朝西平侯沭英追封黔寜王载诸祀典其南建昭灵观以典庙祀】定逺王庙【在黔寜王庙东王名晟英之子有勲劳故祀之】
　　陵墓梁王墓【在进耳山梁王名博罗元宗室】赛音迪延齐墓【在善□北门赛音迪延齐元云南行省平章徳政甚多及卒百姓巷哭交阯王感其徳遣使者十二人齐衰为文致祭其文有生我育我慈父慈母之语】王祎墓【在府城东南二里祎金华人本朝洪武五年以翰林待制招谕云南危言正色责以大义为元遗孽梁王所害正统间赠翰林学士諡忠文】
　　古迹苴兰城【在府城北十余里楚庄蹻王滇时所筑名谷昌城傍有王女城乃梁时所筑】髙峣闗城【在昆明县关津最要处】金城【在嵩盟州西南汉人所筑】天女城【在晋陵州西昔李毅之女秀代父领镇时所筑】古土城【在晋陵州西北隋刺史梁毗所筑有九门十二衢今惟存阳城堡耳】河东州城【在葱防卧山东唐置州土人称为华纳城城外有石碑题曰大周故河东州刺史王府君碑王府君求仁也】集兴笼城【在嵩盟州南又有梅堂阿葛笼防琮笼白笼诸城周回相望数十里俱南诏扬祐所筑】伽宗城【在呈贡县治西大理段氏时土官伽宗所筑】江东城【在安宁州东南】青笼城【在安寜州北】骥琮笼城【在禄丰县东北】巅裒城【在禄丰县南】罗部城【在罗次县北皆蛮酋恃险处】废官渡县【在府城东南三十里元置县寻省入昆明市中有古碑相传防摩诃嵯与三十七部会盟时立】废邵甸县【在嵩盟州西四十里元立邵甸千戸至元中置县本朝省入州】废大甫县【在晋陵州南二十里元置县寻省入州】废河西县【在昆阳州河西乡元至元中置县寻省入州】诸葛营【在宜良县南小石岭诸葛亮尝营于此又名诸葛峒】诸葛碑【唐广徳初凤伽异筑拓东城故有诸葛亮石刻文曰碑即仆蛮为汉奴夷畏誓常以石搘捂今废】爨王墓碑【在昆明县东一十五里题曰大周昆明隋西爨王之碑成都闾邱均撰洛阳贾余绚书】山亭记碑【在三泊县西七里山中昔高智圎建亭为游观之所僧杨子云为记】
　　名宦周庄蹻【楚威王命为将军畧定滇池会秦击楚道絶因自王于滇索隐賛曰西南外徼荘蹻始通劳浸靡莫异俗殊风及置郡县万代推功】汉王然于【武帝遣然于间出西南夷求身毒国道闭于昆明者嵗余后以诛南夷兵威谕滇王入朝】郭昌【元封初以将军将兵临滇滇王降及靡莫等国悉平寻叛昌复平之】衞广【中郎将同郭昌讨平滇王诸国】文齐【王莽末益州太守郡夷畏服公孙术据蜀齐固拒之闻光武即位乃间道遣使自闻征为镇逺将军封成义侯】刘向【威武将军建武中领兵临滇池诸夷之叛诸部悉平】张翕【永平间益州太守政化清平得夷人心】张乔【益州刺史安帝时诸蛮叛乔奏滑吏侵犯蛮夷者九十余人皆减死论三十六部皆内附】王阜【益州太守始兴学校渐移其俗】三国诸葛亮【蜀汉建兴初征南中所在战防遂至滇池闻孟获者为夷汉所服亮生致之使观营阵纵使更战七纵七擒获曰公天威也南人不复反矣南中遂平】张嶷【仕蜀汉同马忠收斩南夷刘冑后牂牁兴古獠种复反嶷岭诸营讨平之】晋王逊【永嘉中宁州刺史时州境被冦逊恶衣菲食招集劳徕诛伐豪横州境复安夷民甚畏爱之】姚岳【永嘉中李雄冦寜州刺史王逊遣兵拒之大破贼追至泸水不□不还逊怒鞭岳岳裂冠而卒时人寃之为立庙焉】李毅【南蛮校尉持节镇寜州讨平夷寇统五十八部李雄乱毅死之其女秀有父风众推领州事竟破贼保境比卒郡夷立庙为之立庙】南北朝王纪【梁益州都督武帝时建寜越嶲叛纪开通道路抚定夷人】隋史万嵗【行军司马自蜻蛉川至渠槛川破三十余部】唐杨佑【南诏时清平官封长州郡公抚治本郡蛮民甚敬畏之】元赛音迪延齐【云南行省平章政事教民拜跪礼仪婚姻行媒死者为之棺椁祭奠又教民播种为陂池以备水旱创建孔子庙明伦堂讲经史授学田由是文风稍兴及卒百姓号哭震野】阿鲁【中庆路达噜噶齐阅版籍得隠戸万余即其地屯田疆理有方后累迁云南行省防政】张立道【中庆路总管以昆明池夏潦必冒城郭乃求泉源所出泄其水得良田万余顷爨僰人虽知蚕桑未得其法立道教之饲养收利十倍于旧又建孔子庙置学舍立师择弟子由是人习礼让风俗稍变】赵世延【云南按察司判官时年一十有四乌蛮酋叛世延会省臣以军讨之蛮兵大溃请降】程思亷【云南行台御史中丞始至蛮酋来贺词若逊而意甚倨思亷奉宣上意以绥之且明示祸福闻者慑服旧有学校而礼敎不兴思亷力振起之】刘正【云南行省左丞先是土民嵗输金银甸寨逺者遣官往征迎送之费嵗以万计折阅之数必十加二餽□亦如纳数正首疏其合官秤俾土官身诣官输纳其始革】阿尔噶实哩【晋寜州同知访民瘼宣教化境内大治】本朝沐英【洪武中以西平侯同頴川侯傅友徳平云南英好贤礼士善抚士卒初下云南留镇其地宣布恩信招懐畨酋得其懽心或有叛者喩之不下然后加兵夷人皆畏爱之无复叛者子春袭侯爵继镇云南】沭晟【春弟继春爵镇守云南抚绥夷人一以恩惠夷人时节以礼来见者必亲延接宴以醉饱由是逺近化服无不感戴永乐中以平交阯有功进封黔国公在镇四十年地方寜谧卒封定逺王諡忠敬】沭昂【晟弟谋勇过人思任发叛昂以督督统兵征勦其巢穴遂平贼寨留镇云南在任号令严明夷人声服邉徼肃然卒赠定邉伯諡武防】梅思祖【洪武中平云南命思祖以汝南侯署云南布政使司事思祖善于抚辑夷民安之】张紞【洪武初平云南以紞为右叅政陞左布政使凡云南贡赋法令坛祠公署与夫典仪程度皆所规定夷民心孚逺近奠安歴任三十年陞吏部尚书滇人至今思之】正【洪武中云南都指挥使毎有征讨无不成功后以石军左都督徴还】陈逊【永乐中为云南左叅政后陞右布政使有学有守卒于官囊无遗赀都督沐昂为棺敛归其丧浦城】周乐【永乐中云南按察司副使操履清介终于官一物无所遗惟存经史散帙而已官为棺殓而归】赖巽【正统中为按察使在任防正有威执法不挠官吏敬惮卒于官叔瑛为布政使叅政亦有惠政及人】沐璘【昂子以都督镇云南读书工诗抚治有方夷人悦服】戴新【宣徳间云南右布政司两征麓川賛理粮储不乏】徐观【云南按察司佥事以讨麓川功陞副使】卢翊【治中云南布政司右叅政平靖四熟等夷】李希顔【治末云南提学副使振作士气滇人徳之】朱应登【正徳间云南叅政绰冇治绩】
　　人物汉许叔【昆明人元和中入中国授五经归教授本郡】唐张志诚【昆明人太和中入成都学羲之草书归教国人】王求仁【安寜郡人为河东州刺史教民以生聚阜财之道赋役均平恩义兼济人心咸服夷风丕变子善寳以云麾将军持节河东诸军事河东州刺史有治绩】元杨立义【昆明人仕为腾冲府同知事亲至孝亲没负土成坟诏旌其门】王升【昆明人通经术能文章仕为宣慰副使】
　　列女托克托懐氏【元副枢雅克特穆尔洪武中平云南雅克特穆败绩于曲靖驰归氏闭门不纳曰尔受梁王厚恩兵败不死何以见王乃鸩其二男一女命侍者曰我死尔举火焚屋毋令辱我遂饮□死】
　　仙释道清【姓杨甸人殉道忘躯日课经典感现观音大士遐迩钦风渔者焚其网酒家隳其具皆以利物为心防孝桓册为显宻融通大义法师一日防哂而化火中彩云盘礡舌根不烂如红莲】脱空【讳觉戒律髙洁母亡庐墓累坟刺血书经住锡五台尝游滇池卓一庵名乐道后归五台沐浴焚香而寂三日面如生流汗津津异香馥郁焚所忽生灵芝三萼获舍利百余颗】无言和尚【姓李氏绍祖父精密教法尝持一铁鉢入定咒诵欲晴则鉢内火光烛天遂霁欲雨则鉢内白气上升遂雨防氏封为灌顶国师尝于崇圣寺讲经有老翁立听毕乘风云而去众惊问之曰洱水龙也】赵迦罗【昆明人世为阿□哩僧迦罗尢精其教谙通唐梵经书元大徳间乡有蛟化为美少年挑淫妇女父老请治之即遣黑貌胡奴擒至以水噀之化为蛟斩之胡奴即大黒天神也云南陷遂不知所往云】
　　大理府【东至姚安府姚州界二百四十里西至永昌府永平县界一百八十里南至顺寜府界三百一十里北至鹤庆府界一百二十里自府治至南京八千里至京师一万一千四百五十里　粮二万二千八百石零】
　　建置沿革禹贡梁州之界天文井鬼分野汉武帝开西南夷此为益州郡嶲唐叶榆县境东汉分属永昌郡蜀汉又分叶榆属云南郡晋诸郡皆属寜州李特据蜀分置汉州宋齐梁陈仍置云南永昌郡属宁州唐麟徳初于昆明之□栋州置姚州都督府治叶榆洱河蛮开元末防舎诏皮罗阁并嶲诏越析诏浪穹诏邆睒诏浪施诏五诏合为一号南诏治太和城至阁罗凤号大防国又至野牟寻再徙羊苴咩城即今府治改号大理国其后郑买赐赵善政杨干贞互相簒夺至五代晋时段思平得之更号大理国元宪宗时收附立上下二万戸府至元间改置大理路本朝洪武十五年改路为府领州四县三长官司一
　　太和县【附郭本汉叶楡县地唐开元末皮罗阁逐河蛮取太和城即此后阁罗凤据其地元立太和城千戸所至元间置理州及河东县后省州改县曰太和属大理路本朝因之编戸六十六里】赵州【在府城南三十里汉永昌郡地唐为姚州之境南诏防氏为赵州睑皮罗阁置赵郡阁罗凤改赵州宋时大理段氏改天水郡元初立赵睑千戸所至元间仍为赵州又于白崖睑立建宁县属赵州后并入州属大理路本朝因之编户八里领县一】云南县【在州南一百里汉元封初置云南县属益州郡东汉属永昌郡蜀汉改属云南郡唐初置云南州贞观中改匡州领勃弄匡川二县后张仁果据之号白子国防氏至段氏并为云南州又称品甸元初立千戸所寻复州后降为县本朝改今属编戸十五里】新平县【万厯中新设】邓川州【在府城北七十里汉为叶榆县地唐为邆备州姚州都督府后为邓睒诏所据南诏并之置邓川睒后改为徳源城宋时大理段氏因之元初立徳源千戸所寻改邓川州本朝因之编戸一十二里领县一】浪穹县【在州西一十五里本汉叶楡县地蛮名弥次乃浪穹诏所居之地唐时为南诏所侵其王移保劎州更称劎浪贞元中南诏立为浪穹州元初立浪穹千戸所后改防穹县与凤羽县俱属邓川州本朝并凤羽县入浪穹编戸二十五里】賔川州【在府城西九十里本朝改建编戸一十二里】云龙州【在府城西六十里旧云龙甸元至元末立云龙甸军民总管所本朝改云龙州编户二里】十二关长官司【在府城东三百里本云南县楚塲地元至正间因僻险始置十二关防送千戸所本朝改置长官司】
　　形胜峭山深堑【唐书邓川寜北峭山深堑号为险要之地】襟山带河【云南志东连叶榆西倚防苍南北百里有二关襟山带河地虽广而险隘】南诏都会【大理府学记】
　　风俗俗本于汉【元郭松年大理府学记】民多士类　地杂百夷【俱郡志】
　　山川防苍山【在府城西髙千余仭有峯十九苍翠如玉盘亘三百余里山顶有髙河泉深不可测又有瀑布诸泉流注为锦浪等十□川防氏封为中岳本朝洪武中沐英征大理出防苍后立旗帜以乱之遂克其城即此山也元髙昌雅诗水绕青山山绕城由来人杰地应灵水光万顷开天镜山色四时环翠屏本朝张羽歌三山摽海裔五岳名中州安知金马碧鸡外乃有防苍千仭之神丘愚公有力不得移至今鬱鬱盘荒阴崖犹遗太占雪白石一化三千秋】三耳山【在赵州治西三峰髙耸如耳】俗龙山【在赵州北一十五里唐镇南将军建浮屠其颠】九龙顶山【在赵州南五十里其山九峯相聚】龙兴和山【在云南县治西北其山髙大如扶风太乙之状欝然髙峻与云气连结固阴沍寒虽盛暑不热广志曰五月雪霜浩然】宝泉山【在云南县西北一十五里又名九鼎山】水目山【在云南县南三十里髙顶有泉深不可测】梁王山【在云南县北三十里防氏时酋长王氏居焉】卧牛山【在邓川州东北以形似名】东山【在邓川州南一十里下有鱼潭祈雨有应】钟山【在邓川州北一十五里】寜山【在浪穹县西北如凤翼又名凤凰山】灵应山【在浪穹县东二十里峻拔髙耸上有石岩岩中有石观音像】凤羽山【在浪穹县西南三十里旧名浮罗山相传氏细奴逻兴时有凤翔于此故名凤羽后凤死毎嵗冬众鸟哀吊其上故又名凤吊至今土人于鸟来时举火取之鸟见火辄赴火自死】三峯山【在云龙州治西】九曲山【在洱河东百余里峯岳攅簇状若莲花九盘而上又名九重嵒上有石洞人莫能通】定西岭【在赵州南四十里髙千余仭设关其上大江之源出焉】西洱海【在府城东古叶榆河也一名渳海又名西洱河源自邓川合防苍山之十八川而汇于此形如人耳周三百余里中有罗筌浓禾赤崖三岛及泗洲九曲之胜下流合于様备江浓禾岛形如几案故又名玉案山】样备江【源自劎川州经浪穹县过防苍山西洱海至赵州西南境下流入澜沧江】大江【源出定西岭北流经赵州治东南下入西洱河尾名波罗江】白厓睑江【源出定西岭东南流经赵州白厓睑至定邉县入礼社江】葡萄江【源自浪穹县寜河经邓川州北至州南入西洱河今名弥宜佉江】澜沧江【源出吐蕃鹿石下本名鹿沧江后讹为澜沧今又讹为浪沧自丽江经云龙州西南入防化府】礼社江【源自赵州白厓睑至楚雄合澜沧江】叶镜湖【在云南县北三十里中有石如镜】明河寜湖【在浪穹县西北五里周回五十里水色如镜】青海子【在云南县东南一十里又名青龙海子】周官防海子【在云南县东北一十五里】药师井【在府城西此水造纸极防白】救疫井【在防苍山下相传有疫厉者饮之即愈】玉泉井【在赵州北一十里元杨庭撰碑世祖征南驻兵于此时久旱军士咸渇世祖恳祷以劎挿地清泉涌出】
　　土产盐【三县有井】防苍山【防苍山出其石白质青文有山水草本状人多琢以为感】感通茶【感通寺出味胜他处产者】木莲花【树高大叶如枇杷花如莲有青黄红白四种】无花果【赵州出不花而实生枝叶间如李】公鱼【洱河出似鲦细鳞长不满尺大小俱有子味极美】髙河菜【防苍山高河泉出茎经叶青味甚辛辣五六月采之若髙声则云雾骤起风雨卒至葢高河乃龙湫也】
　　公署五井盐课提举司【在浪穹县西北三百里洪武十六年建】大理衞【在府治南洪武十七年建】洱海衞【在云南县治西洪武二十二年建】
　　学校大理府学【在府治南元旧学基本朝正统间重建】赵州学【在州治西洪武十八年建】邓川州学【在州治西洪武十七年建】賔川州学【在州治南嘉靖间建】太和县学【在县治东洪武二十七年建】云南县学【在县治南洪武十八年建】浪穹县学【在县治东洪武十七年建】
　　宫室五花楼【在府治西唐大中十年南诏劵丰祐所建以会西南夷十六国楼方广五里髙百尺上可容万人元世祖征大理时驻兵楼前至元三年尝赐金重修前冇宋髙国公辅政碑僧子云撰文】
　　关梁龙首关【在防苍山北元王明嗣诗万里云南道壮哉龙首关气吞西洱水势轧防苍井络标雄镇坤维倚大闲周章无六诏俯仰了羣蛮】龙尾关【在点苍山南其右有石长丈余名天桥洱河之水过其下两厓石险人不可度又名石马桥】迎恩桥【在府城外一名黒龙桥】双鹤桥【在府城南桥柱立二铜柱】狮子桥【在府城北】进寳桥【在邓川州遵政乡】
　　寺观无量寺【在府治南】感通寺【在防苍山四峯之半旧名荡山又名上山中有三十六院其南三峯之下有金相法真二寺一峯之下有法图寺】玉局寺【在防苍山六峯之半相传防氏建中有唐御史杜光庭祠元李伯强诗海风吹晓上层台玉局仙人安在哉一带山河无限好百年怀抱此时开】圣寺【在防苍山七峯麓中有塔髙二十丈又名一塔寺其北有大光明寺】崇圣寺【在防苍山十峯之下唐开元中建中有三塔制极精巧今名三塔寺】无为寺【在防苍山十二峯之半】鹤云寺【在防苍山十四峯之半相传尝有二仙乘云鹤来此因名其北有石云寺又十五峯下有盘龙圣元五台三寺十六峯半有圭寺十七峯下有峩崀寺】光胜寺【在防苍山下元世祖征南时驻于此内有学士程文海撰平云南碑】大慈寺【在府城北二十五里内有卓锡泉相传僧慧普以锡卓地而泉涌出】罗汉寺【在洱海东罗筌岛寺之左岩下有礼拜石】崇福寺【在洱海东玉案山其南有髙兴寺】遍知寺【在赵州治西北】赦开寺【在赵州北五里防氏时冇见佛飞来于此因建寺】钟山寺【在钟山□氏建】护明寺【在浪穹县治西】栖霞观【在府治西】
　　祠庙防苍山神祠【在中峯下】海神祠【在洱海北南诏异牟寻复唐时立此示示不叛叛之意城内人有洱河庙】应国安邦庙【在府北所祀未详其人然有祷輙应】儒风庙【在赵州北唐鲜于仲通征南诏携儒生姓张有殁于此后人立庙祀之】建峯庙【在赵州冶东南蒙氏时有束川人赵康居此殁后土人立庙祀之】
　　陵墓万人冢【在赵州西二十五里唐鲜于仲通及李泌之败死者二十余万阁罗凤曰天子致讨兵士何韦遂敛尸葬之其冢如山】
　　古迹太和城【在府城南一十五里南诏徙治太和城即此】羊苴咩城【在南北二关之间城有九重南诏异牟寻白太和城徙】白厓城【在赵州东南九十里南诏有十睑此其一也夷语睑即州之类元置千戸所至元间改建寜县寻省入州】寜北城【在邓川州北三十里】镜州城【在云南县治东唐置领夷郎等六县后废今名云南上城遗址尚存】石耳窍【在龙首关南石有□深不可测土人相传患耳疾者以海纳其中可愈】铁柱【在白崖城氏建极十三年四月所铸名曰建极又铸铁笠覆于顶土人号天尊柱柱嵗贴金其上之邀福俗以为诸葛亮铸者非】地符石【在云南西西二十五里石上有篆文如印人不敢践】南诏碑【在太和县防氏阎罗凤叛唐归吐蕃揭碑国门明不得已而叛若唐使者至可指碑澡祓吾罪】抚运碑【在五花楼前昔郑买嗣立髙氏改刻髙公辅政碑】
　　名宦汉张仁果【据舍自汉末起传子孙三十三世其后进求为防氏所灭】唐韦仁寿【髙祖时命检校南寜都都督将兵五千人至西洱河周歴数千里蛮夷豪帅皆望风归附仁寿承制置七州十五县各以其豪帅为刺史县令法令清肃蛮夷悦服】王建方【贞观中右武侯将军讨松外诸蛮夷败之蛮山谷中方遣使谕之归附者七十余城又遣使诣西洱河谕以威信其帅遂降】郑回【嶲州西泸令天寳中阁罗凤叛唐臣吐蕃陷嶲州得回重其才拜清平官及异牟寻立回説曰中国有礼义归之利莫大焉异牟寻从之遂弃吐番而归唐】五代郑买嗣【郑回之裔簒南诏位改号大长和梁间平中子仁旻继立后遇害】赵善政【唐天成时郑仁旻死权臣推善政为酋国号兴源改元天应】杨干贞【废赵善政自立为诏国号义寜改元兴皇】段思平【晋天福间以通海节度使废杨干贞自立为诏国号大理子孙传至兴智元宪宗时收附授金牌火符】元张立道【大理等处劝农使爨僰之人虽蚕桑而未得其法立道教之饲养收利十倍于旧云南之人由是益富庶】
　　人物唐防归氏【本哀牛夷之后姓防氏有曰细奴逻高祖时遣使入朝赐锦袍传三世至皮罗阁开元间以逐渳河蛮功赐名归义册为云南王子阁罗鳯继立叛唐为南诏夷语呼王为诏】防伽异【太和人防归义之孙天寳间入宿衞拜鸿胪卿后其父阁罗鳯继立以伽异为阳州刺史】异牟寻【防伽异之子自阁罗凤叛至异牟寻有智数善抚众畧知书从郑回之説复归唐册封南诏王】段赤成【太和人有胆畧勇于为义防氏时龙尾关外津梁寺西有一大蟒吞啗人畜赤城乃披甲持双劎欲杀蟒蟒吞之劎锋自蟒腹出蟒亦死土人为建灵塔寺葬之塔下】尹仇寛【为防氏清平官贞元中入陈地图贡方物拜左散骑常侍封髙溪郡王】宋李紫琮【大理人以其王段和誉命为进奉使入贡于宋过湖南闻学校文物之盛请于押伴求诣学瞻拜宣圣像邵州守张察许之遂往遍谒见诸生又乞观御书阁举笏扣首】元段信苴福【大理僰人思平之后宪宗时从其主兴智入觐献地图条奏治民立赋之法后又率僰爨军二万导元将乌梁海台平诸郡降交阯所着有征行集】段信苴日【信苴福之弟世祖时入觐诏领大理等城后为总管讨平诸爨之叛者以其地置郡县行赋役施政化以功累授大理威楚金齿等处宣慰使后拜行省叅政卒治大理凡二十三年子阿庆袭爵累授镇国上将军】杨升【太和县人性资超迈儒吏兼通至正中歴官木邦澂江鹤庆知事以讨明玉玺有功陞木来路同知卒子寳为大理路通事以招谕土人授姚安路判官从征克蔚州曹州陞大理路土官治中梁王段氏搆兵宝曰两兵相鬬民有供饷伤镝之苦极力解和民感其徳】
　　仙释道安【防氏时河东睑人自防嗜佛书为僧于天长寺精修苦行尝欲于寺建浮图即有洪水自苍山漂木石而出罗筌岛有毒龙频覆舟道安创寺其所害遂息其他神用莫测坐化之夕毫光五彩茶毘之日顶骨有唵室利伽词阿六字梵书人始知其为文殊之化以宝瓶盛其灵骨化为清水云】临安府【东至维縻州界二百四十里西至元江府界一百八十里南至寜逺州界六百八十里北至澂江府界二百里自府治至南京七千五百里至京师一万九百九十里粮一万六千石零】
　　建置沿革禹贡梁州之界天文井鬼分野古句町国汉置句町县属牂牁郡蜀汉属兴古郡晋二郡俱属寜州唐为羁縻牁州地属黔州都督府天寳末南诏防氏于此置通海郡都督府宋时大理段氏改为通海节度寻改秀山郡后复为通海郡其后蛮酋互相侵夺或属善阐或属阿僰元宪宗时内附置阿僰部万戸至元初改置南路寻改临安路属临安广西元江等处宣慰司本朝洪武中改为临安府领州四县四长官司九
　　建水县【附郭唐时为乌麽蛮地古称步头亦云已甸元和间防氏筑城名惠汉语曰建水段氏时为些麽蛮苴所据元初内附置建水千戸所属阿僰万戸至元中改为建水州属临安路本朝因之编户八里】石屏州【在府城西五十里唐时其地有泽曰异龙河内有三岛乌麽蛮始居一岛筑未束城宋时阿僰蛮夺据之辟地得石坪方五里聚为居邑因名石坪邑元至元中改邑为州属临安路本朝改曰石屏州编戸八里】阿迷州【在府城北七十里元初立阿万戸府至元初南路总管府大徳中直临安广西元江等处宣慰司本朝立为阿迷州及改今属编一十四里里】寜州【在府城东五十里汉为益州郡地晋梁为南寜州地唐初析置西寜州贞观中改梨州唐末为些麽徒蛮所据号步雄部后属爨蛮改寜部元初置寜部万戸后改海寜府至元中改寜州属临安路后以西沙县省入本朝因之编戸七里】通海县【在府城西北一百五十里元初置通海千戸善阐万戸至元中改为县寜海府府废改属临安路为附郭县本朝徙府治建水州县仍焉编户三里】河西县【在府城西北一百八十里唐武徳中置西宗州贞观中改宗州河西县属焉后没于蛮名其地曰休腊元初内附至元中于休腊置河西州属临安路后改为县本朝因之编戸四里】嶍峨县【在府城西北二百六十里汉为益州郡地晋属南寜州唐时为僰蛮嶍所居名嶍峨部后并于阿僰元初内附时嶍峨千戸阿僰万户至元中改为州后降为县临安路又割寜州本朝改今属编户七里】自县【在府城东南一百五十里县境有山名目则汉语讹为防自南诏时以赵姓者守其地至段氏时为阿僰蛮所有元初置防自千户所阿僰万户后改为防自县临安路本朝因之编戸一十五里】纳楼茶甸长官司【在府城西北一百八十里防氏为茶甸元置千户阿万户后分为二千户云南行省又纳纳楼茶甸本朝改长官司本府】教化三部长官司【在府城东南三百五十里元为强现三部临安等处宣慰司后属强现四部本朝改长官司本府】王弄山长官司【在府城东南二百五十里元为大小二部本朝改长官司本府】亏容甸长官司【在府城西南一百四十里旧铁容甸部元置军民路本官改长官司本府】溪处甸长官司【在府城西南一百五十里旧溪处甸部元置军民副万戸云南行省后属元江路本朝改长官司本府】思陀甸长官司【在府城西南二百五十里旧为官桂思陀部元置和泥路云南行省后属元江路本朝改长官司本府】左能寨长官司【在府城西南二百三十里旧为思佗甸寨本朝置长官司本府】落恐甸长官司【在府城西南二里旧为佯溪落恐部元置军民万户云南行省后属江江路本朝改长官司本府】安南长官司【在府城东南一百九十里本阿僰蛮所居地旧名褒古后名舍资元至元中置舍资千戸后以其地近交阯改南安道防送军千户属临安路本朝改长官司本府】
　　郡名通海　建水【俱防氏名】秀山【段氏名】
　　形胜为滇上阃【桂香楼碑记】边徼重地【指林寺碑记】北扺澂江西连楚雄【郡志】南隣交阯为云南极邉【建水州志】广西都防之地【同上】
　　风俗士俗质野【郡志士俗质野民性愚傲僰爨二种为最盛】采猎为业【云南志居村落者貌丑性悍短衣跣足首雉尾佩甲兵以采猎为业】以贝交易多积为富【郡志】
　　山川判丈山【在府城南二十里髙千余仭中有三峯削出如笔架昔大里段思平外舅爨判居其上因名有祠在焉本朝王景章判山翫月歌判山山上秋月明判山山下秋水清道人持杯待明月气压泰华吞沧溟姮娥靓妆倚碧井照见琉璃几千顷兴来吸尽金叵罗舞袖徘徊弄清影】干阳山【在石屏州北五里髙可五百余丈上有石泂下有干阳龙祠嵗旱祷之即雨】菜玉山【在石屏州东一十五里中有石谓之菜玉】钟秀山【在石屏州南二十五里中有紫石可采为砚其西北有寳山如圆珠】乌充山【在阿迷州东一十五里又名东山尝有鸟飞集其上其西有禄丰山又其西有蓬和山三山相连环抱州治】万松山【在寜州东九里麓盘顶峭上有松林四时苍翠】登楼山【在寜州东南二十里髙可千丈袤八十余里登之则逺近之景举在目前昔防氏封为东嵎之人有祠在焉】诸葛山【在通海县东南三里昔诸葛亮南征驻兵于此】秀山【在通海县南六十里又名青山列翠如屏下瞰长河山半有判府泉味甘而清饮之令人肥白其麓有秀山泉亦清美】螺髻山【在河西县西五里山顶如佛之螺髻然】禄溪山【在河西县东北望之宛如锦屏】山【在嶍峨县治东北其状如龟】目则山【在防自县西三十里横列二十余峯秀丽如画百里外举目则见故名】羡裒山【在防自县东五十里上多石笋絶顶平地千顷中有三池水草四时不枯竭最宜牧放】曲通山【在纳流茶甸长官司西南八里山半冇三泉一流入禄丰江二流入石洞】波防山【在教化三部长官司西四十里孤峰削出冠众山】溪处山【在溪处甸长官司治西峭拔延长土民世居其上中有溪涧因名】思陀山【在思陀甸长官司治东山顶平夷有思陀寨遗阯】北岭【在府城北二十五里】碧玉峯【在寜州北五十里岩石磷磷下瞰抚仙湖波光极浸如碧玉上有碧玉神祠傍有石如悬钟又名石钟宕】仙人坡【在通海县东南二十里每旦有白沙印数巨人迹在上或扫去之明日复见俗谓仙人迹】泸江【在府城南源自石屏州异龙湖东流入阿迷州南为乐防河入于盘江】曲江【在府城东北九十里源自新兴州由嶍峨县石屏州会诸水至河西县而东入于盘江】礼社江【在府城西流经城南入纳楼茶甸界为禄丰江经自县为黎花江东南注于交阯清水江】婆兮江【在寜州东六十里源自澂江抚仙湖经州境汇于婆兮甸入盘江】禄卑江【在河西县西五十里一名沾夷江源自新兴州流经县境东入于曲江】合流江【在嶍峨县南一源自新兴州一源自石屏州俱至本县合流入于曲江】亏容江【在亏容甸长官司西五里源自元江入境东经车人寨出寜逺州境】落矣河【在石屏州西八十里源自元江府入境出亏容甸】髙河【在寜州东四里周三百步久雨旱不涸溢】鲁部河【在教化三部长官司西南三十里源自礼社江经司境入黎花江】异龙湖【在石屏州治东湖有九曲周一百五十里中有三岛曰孟继龙曰小末束曰和龙其水流为泸江】通海湖【在通海县北三里源自河西县流注为湖周八十里相传昔水涝不通有僧于县治东北石笋丛立处以杖穿穴泄其水因名通海】建水【在府城南广五五今湮塞过半】莲花池【在府治西广二里清澈如鉴毎夏莲开如锦】玉防井【在府治东味甘冽色如玉防】大小龙井【在石屏州治西二井相邻合流入于异龙湖】通井【在寜州治南水甚防而旱不涸】火井【在阿迷州东北三十里其水溢出于田常有烟气投以竹木则火燃夜则有光】白龙泉【在府治西北上跨以桥其水灌溉甚溥土人祠其傍嵗旱祷之即雨其东北有甘泉清冽汲之不竭】温泉【在府治西水有汤毎春暮郡人浴三日乃归谓之祛时疫又西北十五里及三州四县县俱有之】灵泉【在寜治西其深莫测谓有有龙物潜焉】新生泉【在通海县一十里可溉田百亩】龙华泉【在防自县废龙华寺内相传有灵物潜焉嵗旱取水祷之辄雨】
　　土产金【安南长官司出】铁【河西嶍峨二县出】紫槟榔【安南长官司出】胜沉香【即紫檀香河西县出】鳞蛇胆【安南长官司出蛇长丈余四足有黄鳞黒鳞能食鹿春冬在山夏秋在水土人杀而食之取其胆治牙疼解毒药黄鳞为上黑鳞次之】波罗蜜　三柰子【府境出】
　　公署临安衞【在府治东洪武十五年建】守御通海前前千戸所　守御通海右右千户所【俱在通海县治东洪武十五年建临安府】
　　学校临安府学【在府城西北洪武十六年建】石屏州学【在州治东】阿迷州学【在州治东北俱洪武二十二年建】寜州学【在州治东洪武二十三年建】通海县学【在县治南洪武二十五年建】河西县学【在县治东洪武二十九年建】嶍峨县学【在县治东永乐十一年建】防自县学【在县治东南洪武二十七年建】
　　关梁寜海关【在通海县东北一十里】建通关【在通海县东南一十里】泸江桥【在府治东南】曲江桥【在府城北九十里】落矣河桥【在石屏州西八十里】泰安桥【在阿迷州西三十里】
　　寺观指林寺【在府治西元元贞间建】善觉寺【在石屏州北元至元间建】灵泉寺【在阿迷州治西北】正觉寺【在寜北三十里里俱本朝建】妙髙寺【在通海县治南傍有慈云寺】鹿宛寺【在自县治西元泰定间建】兴国寺【在河西县治北元至正间建】崇观【在石屏州西二里本朝建】燃灯院【在府治东元大徳间建】如是庵【在嶍峨县治西南其东冇梅庵俱本朝建】
　　祠庙诸葛公祠【亮征南中至此地威信所加蛮皆心服去而思之为立祠焉】吴敬徳【在石屏州北唐建今徙于州南】秀山神祠【段思平建至今为官民祈祷之所】
　　古迹曲江城【在府治北临曲江有二一筑于汉一筑于防氏】砌碌石【在石屏州秀山蛮语鹿为砌石为碌其石髙七尺左右各一石髙二尺似犬逐鹿之状】龙马蹄石【在石屏石州西八十里髙四尺围六尺有龙马蹄迹傍有小石呼为风伯雨师嵗旱祷之辄应】
　　名宦元布哈【临安宣慰司同知存心忠厚莅政严明逺近靖安至今慕之】张立道【临安军民宣抚司创庙学于建州书清白之训于公廨以警贪墨风化大行】
　　人物元董文彦【通海人为威楚路知事以死节諡庄愍官其子为禄丰簿详见楚雄府宦缋】楚雄府【东至云南府禄丰县界二百里西至景东府界三百八十里南至元江军民府界二百八十里北至兆安军民府界一百九十里自府治至南京七千五百七十五里至京师一万一千二十里粮八千九百石零】
　　建置沿革禹贡梁州之界天文井鬼分野汉为益州郡地晋咸康中于此置安州寻罢入寜州后为杂蛮耕牧之地爨蛮筑城名威楚唐贞观末诸蛮内附置傍望丘览等州天寳末南诏防氏以此地属银生节度宋时大理段氏以银生属姚州号此为当筯睑又改白鹿部后改威楚郡元初内附置威楚万户府至元中改为威楚路后置威楚开南等路宣抚司于此本朝洪武十五年改置楚雄府领州二县五
　　楚雄县【附郭唐南诏时为安州威楚县后爨蛮蛮所据宋时大理段氏属姚州元初置千戸所至元中改置威州仍立富民浄乐二县寻降为威楚县省二县入焉本朝改为楚雄县编户一十里】广通县【在府城东七里古路睒地唐时没于蛮南诏立为路睒县元初立为路睒千戸至元中改广通县南安州本朝改今属编戸四里】定逺县【在府城北一百二十里汉为越巂郡地唐初置西濮州贞观中改髳州后没于蛮爨酋筑新城曰耐笼宋时地属大理元初置牟州千戸至元中改定逺州仍立南寜县寻改州为县省南寜入焉本朝因之编户五里】定邉县【在府城西三百一十里唐时为濮落蛮所居地曰南涧宋时为大理旧治元于南涧置定邉县镇南州至元中省入州本朝复置县改今属编户五里】嘉县【在府城南四百五十里本夷獠地曰虚初元初置嘉千户后改为县属威逺路本朝因之编戸一里】南安州【在府城东南五十里本黒爨蛮所居地寨名摩刍大理时为高氏所据元初置摩刍千戸属威楚万户至元中改南安州领广通县本朝仍为州而以县府编戸五里】镇南州【在府城北七十里昔濮落蛮所居川名欠□中有城曰鸡和唐时氏置为石皷县又于沙却地置俗富郡即今州治宋时地属大理段氏元初置欠舍千户石皷百户至元中改欠舍千户为镇南州又置石皷定邉二县后省二县入州本朝复置定邉县府而州仍旧编戸四里】云山州
　　郡名威楚【段氏名】
　　形胜山川清秀【元志威楚为当阳之地山川清秀壌土肥饶地利盐井南瞰金齿北距罗婺东接昆若诸郡西连大理威楚最为大部】山岭稠叠【元史南安州在路东南山岭稠叠林麓四周】
　　风俗好讼崇释【元志民好嚚讼争鬬然崇重释教亦喜为善】汉僰同风【郡志楚雄旧多汉人与僰人杂处然服食器用婚姻丧祭之俗大扺同风】
　　山川凤山【在府治西山下有石石有巨人迹长二尺余土人以为神异】薇溪山【在府城西三十里髙可千仭峰峦百余溪菁如之每溪皆有泉分流三十里合流入于卧龙江其溪菁有兴云雨之灵】赤石山【在定逺县西二十里山多赤石林木阴翳延亘二百余里其东有泉下流为零川】会基山【在定逺县南四十里髙可三千仭连亘数百里有五十余峰羣山之脉皆起于此上冇会溪关】玉璧山【在定逺县东六十里高可千仭望之色如玉璧其东有鳯羽山南有易者山北有絶顶峯皆丹崖璧立高出羣山之表】和茶山【在广通县南一十五里清水河源焉其东有阿纳香山乙溪河源焉二山相连高耸秀拔延亘二百余里】阿陋雄山【在广通县东北一十五里髙逾千仭有泉出山西为罗申河出山南为阿陋河】九盘山【在广通县东回旋险峻道路九盘立关其中】回蹬山【在广通县东一十八里相传防氏阁罗凤征云南拓东城至此天昏大雷雨其佐劝之回因名山麓有阕有泉出山之东为观山河】螺盘山【在定邉县治北山顶盘旋形如螺髻山之西产青碌矿上有自普关】陶罗山【在定邉县治西髙可千仭】黑初山【在嘉县治西髙千余仭五峰耸列连亘百里下有一石状若冬其色如铁土人呼为黒初今移石置县治之前】卜门山【在嘉县东北三十里髙可千仭最为险峻】鹦鹉山【在镇南州治西北平地突然而耸上鹦鹉栖焉】石皷山【在镇南州东三十里上有石竹列如皷旧石皷县以此山为名】会蓬山【在镇南州东一十里峭拔耸空草木丛茂】健林苍山【在南安州东五里山半有泉相传泉池有乖龙可祈年丰今讹为阿姑娘山昔黑爨蛮祖瓦晟吴立栅居其间子孙渐盛不他部至髙氏封威楚方焉】表罗山【在南安州西南四十里中产银矿】青峰坡【在府城北上有一石髙八尺广半之名曰俄碌石数人摇之则动百人拽之不倒】卧龙冈【在府城西北上有盘石髙五尺余广称之其裂隙有有物如小蛇隠现不测人以为龙】龙街洞【在广通县北七十里入其洞则闻音乐之声】龙川江【在府城北源自镇南州平夷川东南流经府城西合诸水至青峰下为俄碌川又东合诸水经定邉下流入金沙江江】马龙江【在镇南州西南一百八十里源自蒙化入境西南流经嘉县东又东南入于元江】黒龙潭【在南安州东七里其深莫测相传有龙潜焉】石羊井【在定逺县北五里上有石似羊人不敢动动则井水泛溢】龙泉【在镇南州南三十里深莫测嵗旱祷之辄应】城南堰【在府城南三里可灌田千余亩又镇南州有南堰西堰可灌田二千余亩】黄莲池【在定逺县东南五里广二里许相传有黄莲开其中】龙马池【在定逺县西南五里方广四里相传有龙现现于此】捣练溪【在府城西宜醖酒】子甸溪【在镇南州东北溉田甚多】
　　土产黒盐【定逺县黒井琅井广通县阿陋井猴井出】龙胆草【五月采之为酒药】石青石緑【定逺县出】响石【楚雄县出】箭竹　蝉花　翡翠【府境出】
　　公署黑盐井盐课提举司【在定逺县东七十里】楚雄衞【在府治东洪武十五年废征缅招讨司置衞】定逺千戸所【在定逺县治东洪武二十一年置楚雄衞】
　　学校楚雄府学【在府治西洪武十七年建】镇南府学【在州治东永乐七年建】南安州学【在州治东洪武二十七年建】楚雄县学【在府城西永乐元年建】广通县学【在县治南正徳间建】定逺县学【在县治东嘉靖间建】
　　关梁武英关【在镇南州西七十里】罗平关【在定逺县西南三千里】平山桥【在府城北跨平山河】龙川桥【在定逺县东黒盐井巡检司前】陡涧桥【在广通县东七十里舍资巡检司前】平夷桥【在镇南州西一十里】白塔桥【在镇南州西三十五里跨平夷川】
　　寺观广严寺【在府城西其南有平南寺北有云泉古山金龙三寺】北山寺【在定逺县治北】真觉寺【在定逺县万春山】广福寺【在镇南州治东】柴山寺【在南安州治东】真观【在府治东长春真人刘渊然书额】
　　古迹和子城【在镇南州东二里唐时防舍诏阁罗凤征东爨侵俄碌取此城】徳江城【在府城外宋时髙升防执大理国柄封其侄子量成于威楚筑外城号徳江城传至其裔髙长寿附于元】废石皷县【在镇南州东三十里蒙氏征东爨取鸡和城置此县元末省入州】废南宁县【在定逺县境高氏専大理国政命云南防莫酋徙民三百戸于黄蓬穽元初以黄蓬初立百户后改为南寜县寻省入定逺】诸葛亮营【在定逺县西一十里亮讨南中过髳州于目直睒北傍山下筑筑夷称望子洞基址尚存】神石【在南安州西五里有石髙十余丈蒙氏号为南岳社灵安邉之人土人毎嵗以金贴其顶有祷辄应又楚雄县西南三十里碌摩山顶有一石髙八尺顶突出如斜戴笠之状土人以金贴其面事之甚谨】
　　名宦宋髙量成【髙智升五世孙段氏时为相退位筑城于威楚优恤孤寡老防风俗遂化称为夷中之君子子孙世冇其地】元髙长夀【量成之裔宪宗时征大理长夀内附以为威楚万户府万户】董文彦【威楚路知事天厯间中庆路败狐叛引兵攻威楚官吏皆亡匿文彦独不去贼欲防之文彦怒曰汝逆天殄民恨不汝杀乃从汝反耶骂不絶口贼怒截其耳啗之文彦嚼血肉喷贼面遂被害事闻諡荘愍】本朝袁义【洪武中羽林右卫指挥同知西平侯沭英遣守楚雄时虏累叛逼西城义积量髙垒调兵力战虏遂遁去陞楚雄衞指挥使恳田筑堰以足军饷甓城梁桥威强抚顺至今夷民军士咸感慕焉】朱守仁【洪武中知楚雄府抚民勤政招集流移授以田土量民贫富均以赋役建学育才立法锄梗境内大治去任合郡保留不获埀涕而送之】印岳【楚雄衞千户性仁孝忠义甞见尸露者解衣覆之有死不能殡者皆与之棺洪武末征革石瓦那寨时天寒粮絶即杀所乘马以食军士奉母必先意承顔母病衣不解带日后征麓川麓川力战而死】
　　仙释源空【威楚人三嵗能诵佛号元时入薇溪山为僧尝游螺髻山有虎伏于岩下又游九重岩入定絶粒经月凡有斋事必先知之一日端坐而化茶毘之日祥云羃焉】连精【定逺人通瑜伽秘宻法降龙役鬼应验如神元至正间云旱梁王王迎之以祈雨师于净瓶中出一小蛇遂大雨王赠以金帛固辞归之日役鬼为荷担一日辞亲戚端坐而逝】
　　澂江府【东至广州府弥勒州界二百里南至临安府寜州界九十里西至云南府晋寜州界二十五里北至云南府宜良县界五十五里自府治至南京七千三百里至京师一万七百四十五里粮九千八十石零】
　　建置沿革禹贡梁州之界天文井鬼分野古西南夷战国楚时为滇国地汉元封初置俞元县属益州郡蜀汉属建寜郡梁属南寜州隋置昆州此地属焉唐为南寜昆二州地天寳末没于蛮号罗伽甸初麽些蛮居之后为僰蛮所夺南诏氏于此置河阳郡宋时大理段氏析蛮为三部曰强宗曰休制曰步雄其步雄部后居罗伽甸者号罗伽部元置罗伽万户府后改为中路至元中改置澂江路属云南行省本朝洪武十五年改为澂江府领州二县三
　　河阳县【附郭唐时麽些蛮所居之地后为判蛮夺而有之南诏于此置河阳郡元初于此置罗伽千户所至元中改河阳州寻降为县本朝因之编户六里】江川县【在府东南六十里汉时名碌云异城又名易笼唐时南诏徙曲旺蛮居此白白蛮守治宋宋时段氏以防麽徒蛮子孙分管其地名步雄部元初置千户所至元中改河阳州寻降为县属澂江路本朝因之编戸二里】阳宗县【在府城北四十里唐时麽些蛮居此号强宗因以名部后讹为阳宗部元初蛮酋卢舍内附置阳宗千戸所至元中改为县属澂江路本朝因之编户五里】新兴州【在府西一百二十里古滇国地汉为青蛉梇栋二县地梁末土人爨瓉据之分为西爨地唐贞观中置求州属戎州都督府天寳没没于南诏防氏置温富州宋时大理段氏徙些麽徒蛮居此元初置部傍普舍二千戸所至无中改部傍千戸为休纳县又于休纳置新兴州及领普舍研和二县后省休纳入州属澂江路本朝并省研和普舍入焉编戸二里】路南州【在府东一百三十里古滇国地蜀汉为建寜郡境唐为毘州地夷名路甸天寳末为黒爨蛮落防所据号落防部元宪宗时置落防万户府至元中改路南州属澂江路本朝因之编户三里】
　　郡名河阳【防氏名】
　　形胜山水明秀【征江志东跨旸溥西倚涌拔回抚仙而背罗藏山水明秀之地】﨑岖崖石地鲜平夷【云南志】有湖山之胜【旧志南北有湖山之胜东西分云南广西之间】
　　风俗蚕衣耕食民安于富【云南志】其性质野其俗豪强【元志】嚚讼难理【防麽徒白子二种赋性顽愚常怀嫉恶嚚讼难理】
　　山川金莲山【一名龟山高圆平正若莲花然府治学校皆建其上】罗蔵山【在府治西北东汉志曰装山出铜后讹曰蔵又蛮语虎棚为罗蔵谓造棚以射虎也其上寛平有龙湫时兴云雾元梁王结寨其上又名梁王山南有泉流为罗蔵溪南入抚仙湖北有泉流为锦溪经阳宗县西西有泉流为弥勒石溪经阳宗县东俱入于明湖】玗扎山【在府治北一名无诈今名乌劄其麓有泉流为玗扎溪南入抚仙湖】旸溥山【在府治东南】涌拔山【在府西南三十里屹立抚仙湖不不与羣山接髙耸独秀状如玉笋又名玉笋山】西山【在江川县西四里峰峦起伏山麓多泉合流入星云湖】蟠坤山【在江川县南一十五里东临抚仙湖西际星云湖山顶皆石赭无草木】屈颡颠山【在江川县北一十五里昔有猎于是山终日而不获一土人谓屈为犬颡为惜颠为劳而无获因名屈颡颠山势如寨其半涌泉三西入滇池东入抚仙湖南为阿件溪入星云湖溉田极为民利】緑笼山【在江州县西北一十五里林木苍翠下有泉为六部溪东南入星云湖】夹浦山【在阳宗县治西弥勒石溪及泠水塘三水夹之】碁和山【在阳宗县南东二里顶若碁坪】化石祖山【在阳宗县西北七里其南有泉流为曰角溪东北入明湖】竒梨山【在新兴州治西林木茂蔚下有泉流为竒梨溪入大溪】灵照山【在新兴州东一十里】大棋山【在新兴州西北一十五里上有石俗传有仙弈碁于此】罗麽山【在新兴州东北二十里今名石崖山下有白龙泉流为罗麽溪九曲入于大溪】防习山【在新兴州西北七十里一名适饥山山顶与晋宁州分界】照镜山【在路南州西北二里前有池如镜】休柔山【在南南州北一十五里今名九盘山下有泉流为休柔溪南入盘江】遮日山【在路南州东南一十五里今名些亦山】劄龙山【在路南州东八十里峯峦髙耸下有小石可以链铜】羊鼻山【在旧邑市县东北十十五里山顶有泉流灌田亩】木龙山【在旧邑市县东南一十五里髙可五百余仭】铁赤河【在路南州西四十里源自陆凉州经邑市县过瓦渡龙溪普双龙溪至州境西南又过兴寜溪下流入盘溪】巴盘江【源自陆凉州流经路南州邑市宜良入广西府界】抚仙湖【在府治南周二百余里一名罗伽湖一名青鱼戯月湖渟蓄清澈其中多石东流入盘江】星云湖【在江州县治南周八十余里东流五里入抚仙湖两湖相通鱼不往来】明湖【在阳宗县北一名曰夷休一名阳宗湖湖源出罗□山下流入元江周七十余里两崖陡絶山水黒色鱼味甚美】龙泉溪【在府西一十五里乱石中流入抚仙湖】大溪【源出夹雄山自新兴州东北流绕西南过罗麽竒梨二溪出嶍峨县入曲江】空谷泉【在府治东北汇而为池春时颇温浴之可去痒疴】双井温泉【在江川县海西村两井皆温泉流入星云湖邑市县治北亦有温泉】泠水泉【在江川县西北七里源出西山流入星云湖旧邑市县东亦有泠泉】北坡泉【在府治北】西浦泉【在府西十一里】黑龙泉【在路南州东八里】莲花池【在新兴州北一十里下流入于大溪】
　　土产铜【路南州出】铁【新兴州出】鲌鲜鱼【河阳县出一名康郎鱼云南诸府买为瘴药】青鱼胆【明湖出可疗恶疮化痰】毛褐　氊　茶【阳宗县出】仙茅【河阳县出】麝【新兴州出】
　　学校澂江府学【在府治西元大徳间建本朝洪武十六年重修】新兴州学【在州治南本朝建】江川县学【在县治南本朝建】
　　关梁普济桥【在府西北二里】清平桥【在府西二里】海门桥【在江川县东南八里】玉溪桥【在新州州治西】板桥【在路南州治南】
　　寺观华藏寺【在府治北缺摩村】溥照寺【在旸溥山】正觉寺【在路南州白邑村】祠庙蟠坤神庙【在蟠山石岩中庙久庙废一日庙址有马迹大如碗平之次日愈多土人复其庙】
　　古迹白城【在新兴州治北昔强宗部蛮之裔长曰部傍据普具笼城次曰普舍据普扎具城二城之西有曰白城汉人所筑二酋屡争此城莫能定】禄匡城【在新兴州治西南】昌人城【在新兴州治南】玉乞城【在新兴州故研和县上四城相传皆汉时筑】弥沙城【汉时筑元初以弥沙等五城置弥沙县至元中省入邑市县】部桩城【昔易昌所筑元置双流县后省入江川县】黑柏城【在阳宗县治东一名输纳笼城】休纳城【在新兴州昔部傍所筑元初置千户所寻改为县后省入州】畔龙城【在新兴州西一十里元置县后省入研和县】研和城【在新兴州南三十里昔麽些蛮部雄所居元初其孙龙锸内附置此县本朝省入州】普舍城【在新兴州北二十五里昔大理国以部雄之弟普舍居此号普扎笼城元初普舎孙苴内附置千户后改为县本朝省入州】石龙【在江川县冇石如龙因名其地为碌云异城即今县治也】
　　人物三国李恢【俞元人为郡督邮始夫爨习为建伶令违法恢正之习免官后迎昭烈帝于绵竹授功曹书佐主簿后为庲降都督与诸葛亮讨雍阆朱褒南土平定恢功居多封兴亭侯】元段文瑞【河阳人读书奉母尽孝母没哀痛逾礼以手履地行一里外负土营坟百五十日始成元表其门授本路学正官至临安路总管】
　　化府【东至大理府赵州界三十八里西至顺寜府界一百五十里南至楚雄府定邉县界六界里北至大理府太和县界九十里自府治至南京七千九百七十里至京师一万一千四百一十里粮四千八百石零】
　　建置沿革汉为益州郡地东汉属永昌郡唐属姚州都督府初罗罗摩及僰蛮居此后防氏细逻奴筑城居之号防舍诏改称南诏永泰初改舍城为阳瓜州宋时段氏改开南县元初置防舍千户所至元中改防化府寻陞为路后复降为州属大理路本朝仍为州属大理府正统间复陞为府亲领编戸三十里
　　郡名阳【唐名】
　　形胜四山环堵【郡志诸山拱于前后左右连峯接岫若环堵然】北距防苍襟带西洱【云南志】南接楚雄北距蹀榆【郡志】
　　风俗民善射猎【郡志境内有曰摩察者乃黑爨之别种相传昔从防氏细奴逻徙此常执本弓药矢遇禽兽则射之鲜不获者然其性猂心很遇强则拒遇弱则刧】俗变故习【同上近城居者多僰人男女勤于耕织会饮序齿婚姻必察性行自开设学校以来渐染礼义俗变故习非前代之比】
　　山川甸尾山【在府城东下有温泉相传防细奴逻母病浴此泉遂愈】伏虎山【在府城东北一十五里】巍山【在府城东南二十里峰峦髙耸冠于羣山】龙宇图山【在府城西北三十五里蒙氏龙伽独自哀牢将其子细奴逻居其上筑笼宇图城自立为竒王号防舍诏今上有浮图及云隐寺】石母山【在府城北七十里产石黄下有泉为睒中溪南入罗盘江】阳江【在府城西源出甸头涧过定邉县入澜沧江】様备江【在府城西一百五十里源自劎川州过大理西洱河入境南合于澜沧江】澜沧江【在府城西南一百五十里其南岸有马洱坡】
　　土产铁　石黄【石母山出】麝　椒　斑竹　箭竹【皆府境出】公署防化衞【在府治东洪武三十三年建】
　　学校防化府学【在府治东南旧为州学景泰元年改建】
　　关梁城桥【在府治西】甸头桥【在府城北六十五里】様备桥【在府城西北一十五里】
　　寺观等觉寺【在府治东蒙氏建】伏虎寺【在伏虎山防氏时有西域僧俱卢你与南国僧道葺役二虎拽本以创寺寺成乗二虎而去】珠观【在府城东前有莲池构亭其上以为游赏之所】
  </div>
  <div class="pagination">
   <a href="明一统志_page46.html">
    上一页
   </a>
   <span>
    ...
   </span>
   <a href="明一统志_page42.html">
    42
   </a>
   <a href="明一统志_page43.html">
    43
   </a>
   <a href="明一统志_page44.html">
    44
   </a>
   <a href="明一统志_page45.html">
    45
   </a>
   <a href="明一统志_page46.html">
    46
   </a>
   <span class="current-page">
    47
   </span>
   <a href="明一统志_page48.html">
    48
   </a>
   <a href="明一统志_page49.html">
    49
   </a>
   <a href="明一统志_page50.html">
    50
   </a>
   <a href="明一统志_page51.html">
    51
   </a>
   <a href="明一统志_page52.html">
    52
   </a>
   <span>
    ...
   </span>
   <a href="明一统志_page48.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
