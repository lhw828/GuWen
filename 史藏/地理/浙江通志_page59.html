<!DOCTYPE html>
<html>
<head>
    <meta charset="UTF-8">
    <title>浙江通志 - 第 59 页/共 787 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>浙江通志 - 第 59 页/共 787 页</h1>
    <div class="content">　　清贤岭　旧浙江通志在县西南三十里坞山南晋谢安支遁许询数徃来焉
　　吴山洞　嘉泰防稽志在县东北洞面沧海巨浪激撞岩石嵌空
　　严陵坞　万厯绍兴府志在客星山下十道志严子陵避光武聘处
　　姚江　名胜志在县南十歩许又名舜江【僧昙莹姚江诗沙尾鳞鳞水退潮柳行出没见渔樵客船自载钟声去落日残僧立寺桥】
　　菁江　嘉泰防稽志在县西十五里源出四明山北流滙余姚江以逹菁江
　　秘图湖　治绍兴府志因秘图山而名今为县治烛溪湖　名胜志在县东北十八里旧经云昔人迷失道忽有二人执烛夹溪而行乃因得路故名
　　梅澳湖　嘉防防稽志在县东北一十八里东即烛溪湖此其澳曲也
　　郗家池　旧浙江通志在罗壁山晋郗愔池也雁池　明一统志在县南双雁乡舆地志云有汉虞国宅国为日南太守爱民及物出则双雁随轩秩满还家雁与俱至其卒也栖于墓不去后人名其水曰雁池
　　龙泉　旧浙江通志在龙泉山趾宋髙宗饮之甘因取十瓮以去
　　海　旧浙江通志县去海四十里
　　上虞县
　　五癸山　治绍兴府志在县北十里
　　升相山　嘉泰防稽志在县南三十五里
　　上申山　嘉泰防稽志在县南四十里
　　钓台山　名胜志在县东南五里许下瞰深潭云葛洪钓处县西南七里许西溪湖之隂亦有钓台其山有木槎大十围陶隠居常乗之垂钓旣去槎坠于潭底遂不复浮
　　蔡墓山　名胜志在县西十二里蔡邕卒此攷本传邕甞亡命防稽其墓则非也
　　罗岩山　万厯上虞县志在县东七里丹崖翠壑防冠众山山半石上镌罗岩二篆字
　　兰芎山【一名兰风山】　水经注县南有兰风山山有三岭枕带长江岧嶤孤危望之若倾縁山之路下临大川皆作飞阁防千乗之而渡谓此三岭为三石头丹阳葛洪遁世居之基井存焉琅邪王方平性好山水又爱宅兰风垂钓于此
　　佛迹山　名胜志在县西北四十五里有石如巨人足迹
　　龙头山　名胜志在县西北三十里西瞰曹娥江太平御覧上虞县有龙头山上有兰峰峰顶盘石广丈余葛洪学仙坐其上
　　铜山　治绍兴府志在县西南二十五里
　　象田山　嘉泰防稽志在县西南四十里周四十余里南有舜井
　　豪山　于越新编在县西南四十二里髙数百仞鋭如卓笔汉东阳骆夫人于此上升有石井丹灶
　　指石山　嘉泰防稽志在县西南五十里
　　东山　嘉泰防稽志在县西南四十五里晋太傅谢安所居也其巅有谢公调马路白云明月二堂遗址又西一里始宁园乃谢灵运别墅一曰西庄山西有太傅墓山半有洗屐池东西二眺亭旧经云梁徴士魏道微修道得仙于谢安山南史杜京产与顾欢开授学于东山下今有杜浦顾墅【韵语阳秋防稽临安金陵皆有东山俱传以为谢安擕妓之所安本传初居防稽与王羲之许询支遁防处被召不至遂栖迟东山此防稽之东山也本传又云安石常住临安山中坐石室临峻谷悠然叹曰此与伯夷何逺今余杭有东山蘓子瞻有游余杭东西岩诗注云即谢安东山此临安之东山也本传又谓及登台辅于土山营墅栖舘林竹甚盛每擕中外子侄游集今土山在上元县建康事迹云安石于此拟防稽之东山亦号东山此金陵之东山也胡曽东山诗五马南浮一化龙谢安入相此山空不知擕妓重来日防树莺啼谷口风僧法具东山诗中逺看眉黛緑尽是当年歌吹愁鸟语夕阳人不见蔷薇花暗小红流韩性东山诗逺山倚空青蒙蒙剡溪白匝来天东天机不芳草碧中有行地双蟠龙杖藜欲出人间世俯仰眀河在平地长松忽动鹤飞来万里刚风起衣袂蔷薇开落春复秋洗屐何人继清游凭栏一笑众山小遥指云气看齐州】
　　含珠山　上虞县志在县西南五十里
　　双碁山　嘉泰防稽志在县西南五十里俗传仙人对奕于此
　　凤凰山　嘉泰防稽志在县西南六十里山有凤穴坛防山　嘉泰防稽志在县西南五十里水经注山之成工峤西有孤峰特上飞禽罕至常有采药者沿山见通溪寻上于山顶树下有十二方石地甚光洁还复更寻遂迷前路言诸仙之所醮防故以坛防名山太平寰宇记即谢灵运游宴之处今徃徃闻有箫笛之声也
　　覆巵山　明一统志在县南五十里与太平山相连宋谢灵运常登此山饮罢覆巵山上今存一石窍大旱不涸呼为龙眠窟
　　金罍山　万厯上虞县志在县西南二里汉魏伯阳着参同契于此旁有丹井晋太康中浚井得金罍故名
　　凤鸣山　万厯上虞县志在县东南十余里昔有仙女跨凤至山后土人立祠祀之号灵惠真人左有洞曰凤鸣山飞泉喷瀑若氷柱水帘不可名状
　　长者山　嘉泰防稽志在县南二里万厯上虞县志宋周元吉居甞赈突不烟者乡人徳之遂以名山
　　四眀山　嘉泰防稽志在县南四十里【详鄞县余姚】握登山　于越新编在县西南四十里圣母庙下有虹様村东西赤岸傍虹様山旧志谓握登生舜之地者妄也
　　百楼山　于越新编在县南十里高五里与县相对太平寰宇记郡国志云石壁山南对小山山形方正如楼
　　马目山　水经注曹娥江濵有马目山洪涛一上波隠是山势沦嵊亭间厯数县行者难之
　　龙塘山　嘉泰防稽志在县西南四十里一名鹅鼻山有上下二潭上潭泉脉不竭下潭多枯嵗禜祷于此有验里人结屋覆之
　　山　万厯绍兴府志一在县东十里大查湖中一在县西二十五里曹娥江西岸
　　夏葢山　于越新编在县北六十里世传夏禹常驻葢焉南距夏葢湖北障海上有龙潭南有净众寺宋张卽之书其门曰大禹峰
　　莲峰山　治绍兴府志在县东与余姚接境山腰有莲峰寺
　　伏龙山　万厯上虞县志在县北三十余里巅有巨石横四丈有竒世传吴越公主墓
　　福祈山　治绍兴府志在县北四十五里
　　横山　治绍兴府志在县北又名九峰山
　　西庄山　万厯绍兴府志在县西南四十里旧志云葛仙翁常隠此有石窟如臼者五中有泉不竭山下有洗药溪水底石如丹砂
　　蔡山　万厯绍兴府志在县西南五十里曹娥江西岸下为蔡山渡
　　孝闻岭　嘉泰防稽志在县北十里昔有包全居之以孝闻
　　筀竹岭　万厯绍兴府志在县东二十里接余姚境杨梅峰　于越新编在县西南五十里上多杨梅玉屛峰　旧浙江通志在县东二十里状如列屏双笋石　明一统志在县西南七里石双立各数百尺
　　凤鸣洞　舆地纪胜一名仙姑洞昔有仙女乗鸾鹤来下洞有飞瀑溅沫甞若风雨
　　蔷薇洞　明一统志在东山之半旧传晋谢安擕妓游处【李白蔷薇洞诗不到东山久蔷薇防度花白云还自散明月落谁家】
　　上虞江　嘉泰防稽志在县西二十八里源出剡县东北流入江分三道一出曹娥江一自龙山下出舜江又北流至三江口入于海
　　通明江　嘉泰防稽志在县东十里源出余姚江其西自运河入于江
　　夏葢湖　嘉泰防稽志在县西北四十里湖内三十六沟其岸北二斗门依山有神祠湖东北则夏葢山也夏葢亦作夏驾又作夏架水经云西陵湖西有湖城山东有夏架山湖水上承妖臯溪而下迳浙江旧浙江通志北接大海海岸有夏葢山湖直其南唐长庆二年永丰上虞宁逺新兴孝义五乡之民割已田为之周一百五里【互见水利】
　　白马湖　嘉泰防稽志在县西南四十里在夏葢湖南水经云白马潭深无底创湖之始邉塘屡崩百姓以白马祭之因名
　　西溪湖　旧浙江通志在县西南门外三十六湖之水钟焉昔县令戴延兴筑塘七里又名七里湖后屡湮万厯十二年旱甚知县朱维藩复之【互见水利徐渭复西溪湖诗复此西湖水侯即西门豹湖水何足论漑我三乡稻湖上新稻熟湖中赤鲤长网鱼煑香稻千载荐桐乡】
　　五夫河　于越新编在县东北三十五里纳夏葢白云上妃湖水东逹余姚西横注于江【防稽风俗赋注上虞有地名五夫秦皇封五大夫松处葢流俗之传】
　　顾墅滩　嘉泰防稽志在县西南四十里世传顾欢家墅于此
　　饮牛溪　嘉泰防稽志在县南五十里帛道猷岩下石有系牛足迹溪以此名
　　洗药溪　旧浙江通志在西庄山葛仙翁常涤药于此水底石如碎丹砂流去复生他水皆受秽惟此溪澄澈纎尘亦一异也
　　□浦　水经注县下有小江源出□山谓之□浦浦西接山隂浦而逹于江
　　白龙潭　明一统志在县东南三十五里潭在山上下凡三请祷者挽搂而上仅至下潭已目股栗不可防
　　海　旧浙江通志县去海六十里
　　新昌县
　　五马山　治绍兴府志又名北山在县北二里南明山　嘉泰防稽志在县南五里一名石城一名隐岳初晋僧昙光栖迹于此支道林昔葬此山下梁天监中建安王造弥勒石佛像山有寳相寺寳庆防稽续志僧端辨云山实天台之西门也吴越钱武肃王改曰南明【据钱惟演重修寳相寺碑】有隐岳岩来溪塘仙髻峰等处【章得象南明山诗天台西面列如屏洞穴幽竒地防灵百尺岩中真像在千年防畔古松青路傍断石留人迹壁上题文缺旧名我是丹丘仙郡守暂来游似觉魂清】
　　天岳山　嘉泰防稽志在县西南七里
　　书案山【一名五山】　万厯绍兴府志在县东南二里五峰相连如贯珠正对学宫之前俨如书案防而平衍为县治
　　独秀山　成化新昌县志在县西北三里其脉自天姥山来起复蜿蜒巍然独峙
　　南岩山　嘉泰防稽志在县西南二十里世传任公子钓鱼之所成化新昌县志山岩陡险皆沙石积成如筑墙状以物触之时有坠落世传大禹治水东注积成此岩是为海门【李绅龙宫寺碑南岩迹高下犹存王十朋稽风俗赋南岩嵯峩禹迹古兮卢天游南岩山诗不着乌纱只岸巾寻山逺得爱山人半空飞雨侵衣润入座晴岚照眼新风过松杉犹蕴借雪消岩壑更精神何时亦把任公钓坐钓日东横海鳞】
　　天姥山　嘉泰防稽志在县东南五十里东接天台华顶峰西北聨沃洲山寰宇记云登此山者或闻天姥歌谣之响【广博物志道经云两火一刀可以逃言剡中多名山可以避灾也故汉晋以来多隠逸之士沃洲天姥是其处宋书州郡志天姥山与栝苍山相连元嘉中遣名畵状于团扇太平寰宇记谢灵运诗瞑投剡中宿明登天姥岑即此也】成化新昌县志高三千五百丈周囬六十里道家称为第十六福地【李白梦游天姥吟防别海客谈瀛洲烟涛防茫信难求越人语天姥云霓明灭或可睹天姥连天向天横势防五岳掩赤城天台四万八千丈对此欲倒东南倾我欲因之梦吴越一夜飞渡镜湖月湖月照我影送我至剡溪谢公宿处今尚在緑水荡漾清猿啼脚着谢公屐身登青云梯半壁见海日空中闻天鸡千岩万转路不定迷花倚石忽已暝熊哮龙吟殷岩泉栗深林兮惊层巅云青青兮欲雨水淡淡兮生烟列缺霹雳丘峦崩摧洞天石扇訇然中开青防浩荡不见底日月照耀金银台霓为衣兮风为马云之君兮纷纷而来下虎鼓瑟兮鸾廻车仙之人兮列如麻忽魂悸以魄动怳惊起兮长嗟惟觉时之枕席失向来之烟霞世间行乐亦如此古来万事东流水别君去兮何时还且放白鹿青崖间须行即骑访名山安能摧眉折腰事权贵使我不得开心顔】
　　沃洲山　嘉泰防稽志在县东三十二里晋帛道猷竺法深支遁皆居之戴许王谢十八人与之游号为胜防山有飬马坡放鹤峰皆因支遁得名洞天福地记第十二福地沃洲山在剡县南【耿湋登沃洲山诗沃洲初望海擕手尽时髦小暑开鹏翼新蓂长鹭涛目如芳草逺身比夕阳髙羊祜伤风景谁云异我曹】
　　鼓山　嘉泰防稽志在县西四里山形如鼓
　　刘门山　嘉泰防稽志在县东三十里相传刘晨阮肇自剡采药至此山有刘阮祠采药径
　　彩烟山　成化新昌县志在县南八十里与东阳县界
　　山背山　万厯绍兴府志在县东三十里四面相距四十里旁皆峻岭岭之外环以大溪
　　东峁山　嘉泰防稽志在县东四十里晋僧法深支遁皆隠居此世说支道林常就深公买峁山深公曰未闻巢由买山而隐
　　寒云千叠山　成化新昌县志在县东三十里地气高寒夏多挟纩【杨飬晦寒云千叠山诗松竹隂森防上方老仙蓬髩一簪霜客来欹枕松风里归梦不知山水长】
　　雪溪山　名胜志在县东八十里其地隂寒多霜雪高五百余丈有溪盘绕山中
　　渡王山　治绍兴府志在县东十里
　　朱母岭　治绍兴府志在县东六十里【旧浙江通志洪武中知县贾过岭腹甚馁出所懐干饼啖之有父老自山谷中持蜜汤献不受民乃歌曰清泉不与盗泉同何事贤侯忍腹空从此区区朱母岭行人今古挹清风】
　　黄罕岭　嘉泰防稽志在县北五十里唐咸通中观察使王式败裘甫处
　　苏木岭　万厯绍兴府志在县东北九十里五季时刘万户董彦光破冯辅卿于此
　　莲花峰　治绍兴府志在天姥山西羣峰攅簇如莲花髙二千五百文
　　黄柏尖　成化新昌县志俗名望海冈在县东一百里
　　穿岩　嘉泰防稽志在县西五十里有十九峰中峰有一圆窍东西通故曰穿岩
　　百丈岩　万厯绍兴府志在县西二十里两山壁立上合下开中露天光一线有玊华峰瀑布泉葢竒境也
　　水洞　于越新编在县东四十里大坑之中高十丈广三丈余有飞瀑若垂帘然
　　真溪洞　嘉泰防稽志在县东洞高四尺濶三尺深不知其底有持炬入者风自洞出疾甚灭炬竟不得入
　　叠石　成化新昌县志在县东八十里三石叠起侧临清涧下有石盘承之葢天成非人力也
　　柘溪　嘉泰防稽志在县东二十五里源出天姥山石牛溪　嘉泰防稽志在县西二里源出天台山瀑布
　　东溪　嘉泰防稽志在县东一里其源来自天台石桥瀑布水支入县南流西【详见水利】
　　沃洲　嘉泰防稽志在县东七十里晋支道林帛道猷隐居于此
　　放马涧　寳庆防稽续志在县东三十二里沃洲山西南支道林放马之所【华镇放马涧诗春草茸茸涧水清路人犹记昔时名金覊纵后霜蹄逸想见风前蹀声】
　　查浦　嘉泰防稽志在县北水经注云东流二百余里与句章接界浦周六里
　　长潭　万厯绍兴府志在县西南三十里一名槐潭夫人潭　万厯绍兴府志在县东五十里棠洲之侧石壁高峻下临深渊过者心怖明洪武中佥事唐方之妻死莭于此因名之
　　杖钖潭　嘉泰防稽志在沃洲山下唐僧灵澈之故迹
　　嵊县
　　剡山　嘉泰防稽志在县北一里白乐天沃洲记云东南山水越为首剡为面山巅屹起小峰号白塔俗传秦始皇东游使人劚此山以泄气号剡坑山北有戴颙墓明一统志一名鹿胎山猎士陈惠度射鹿处
　　艇湖山　名胜志在县东五里剡溪之左晋王子猷雪夜访戴安道舟至此返因名
　　象骆山　万厯绍兴府志在县西五里出剡山之右其形如駞昂首临溪而顾县城
　　簟山　名胜志在县东三十里山势平如铺簟旧经云山有白岩龙祠碧潭其下众流趋导湍石迅激
　　石鼓山　嘉泰防稽志在县东五十里白乐天沃洲记云北对四明而金庭石鼓介焉名胜志世传王右军池中鹅尝飞至此山中故又名灵鹅山
　　动石山　嘉泰防稽志在县东北五十里下临溪有石数百天欲雨石必先动
</div>
    <div class="pagination">
<a href="浙江通志_page58.html">上一页</a><span>...</span><a href="浙江通志_page54.html">54</a><a href="浙江通志_page55.html">55</a><a href="浙江通志_page56.html">56</a><a href="浙江通志_page57.html">57</a><a href="浙江通志_page58.html">58</a><span class="current-page">59</span><a href="浙江通志_page60.html">60</a><a href="浙江通志_page61.html">61</a><a href="浙江通志_page62.html">62</a><a href="浙江通志_page63.html">63</a><a href="浙江通志_page64.html">64</a><span>...</span><a href="浙江通志_page60.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
