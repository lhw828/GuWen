<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 270 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 270 页/共 698 页</h1>
    <div class="content">留羲御问迁移便是拈花不语时丈六金身应好在春风过客偶相思禅心远逐穿云磬古迹空传没 
字碑烟柳丝丝新绿嫩即看拖地有长眉増乾隆十二年御制过独乐寺戏题我是先忧人羞称独乐 
寺独乐乐无着先忧忧未塈寂静彼禅房往者曽题字春风马上看自哂成何事梵宇久凋零落色源 
流画佛有十二原流僧家多画于壁间云胡无碍佛运亦有隆杀阇黎志安饱六檀非所快颓风不独 
兹若曹奚足怪臣等谨按独乐寺御制诗谨绎有关纪述者恭载卷内余不备录原广福寺在州治北 
儒学之东蓟州志臣等谨按广福寺今圮明正统中少傅胡濙万历中祭酒成宪二碑仅存增明胡濙 
赐广福寺名记略夫二仪既判万物备周后汉西方生佛不化而善不言而信法雷声振于中州佛日 
光流于上苑顺天府蓟州城中崇善古刹之基岁久圮堕败屋数楹真泽长老募于檀越建殿宇装佛 
像焕然一新经始于宣德癸丑正月落成于正统戊午二月寺既成蒙恩赐额曰广福寺蓟州志増明 
成宪修广福寺碑记略盖闻祗园阐教流法雨于大千舍卫传经布慈云于亿刼凡瞻佛日俱免况沦 
诸被祥光咸从智慧蓟城街北有寺名广福盖敕赐古刹也其地西壁学宫南凭州治冠盖徃来士民 
瞻仰乃岁久废弛日以倾圯画像或结伊威钟簴将沦蟏蚁本寺长老名云光乡善人蒋君名菊者悯 
古迹之凋残悼佛刹之荒废共发菩提之心始葺兰若之舍日斯迈而月斯征弃捐无毁寸有积而尺 
有累诚愿愈坚用是恊谋乃宏兹构厥工落成之后爰征记事之词同上原塔下寺在州治西内同上 
臣等谨按塔下寺一名白塔寺今废塔尚存补高承埏宿蓟州塔下寺诗树色渔阳少僧廊塔下开炉 
中分佛火槛外即香台露草吟虫苦风铃怖鸽来鸡苏问遗砦览古思徘徊稽古堂集原静安寺在渔 
山之西旧名醴泉院辽道宗赐额净名寺金大定间改今名盘山志臣等谨按静安寺在城外西北三 
里今废原香林寺在蓟州城北二里翁同鹅泉流峙左右蓟亭之胜概也盘山志臣等谨按香林寺明 
万历中重修有翰林院侍读冯有经碑记尚存本朝康熙年间重修补冯有经重修香林寺碑略香林 
寺距渔阳约二里许东则铁岭龙蟠西则渔山凤翥北则巍峰直矗南则平皋超忽盖剏自汉缮于唐 
迨明正统尝葺治焉日月易迈殿宇渐颓董君懋修发重修之愿邀夫同志各有所施因基就制揆日 
鸠工经始于万历丙午之二月落成于戊申之四月蓟州志原定慧寺在城西二十五里小盘山一名 
瓦茶寺今废盘山志臣等谨按小盘山在盘山东北盘之支山也定慧寺久圯原法常寺在乱石庄西 
惟石幢古井在焉盘山志臣等谨按乱石庄在盘山南麓皇上赐名曰玉石庄法常寺久圮石幢古井 
俱无考原渔山在城西北三里高百余丈周五里郡在此山之南故曰渔阳水绕山下故曰渔水图经 
补渔山多泉冬夏喷涌成湖土人因之开为稻田菰蒲荇藻宛似江南也四正山居志臣等谨按渔水 
一名龙池河原渔阳本汉旧县地理志渔阳郡管县十二一曰渔阳以北有渔水县在渔北因曰渔阳 
清类天文分野之书原鲍邱水从塞外来南过渔阳县东又南过潞县西又南至雍奴县北屈东入于 
海水经注原渔水出渔阳东南平地泉流西径故县城南今城在斯水之阳渔阳之名当属此秦发闾 
左戍渔阳即是城也同上臣等谨按清类天文分野之书及水经注所云则渔阳故县当在渔水之西
 北而渔阳郡则在渔水之东南也原避暑亭在州西北五里相传金章宗避暑于此寰宇通志臣等谨 
按避暑亭今无考原翁同山一名空同山在蓟州城北五里上有崔府君祠又呼府君山旧有日照寺 
寺有圆覆法师舍利塔金大定九年进士孙设撰记甃塔之东其西又有小石碣列建塔居士沙门姓 
名盘山志臣等谨按空同山崔府君寺尚存日照寺久废金时石碣塔记皆无考原空同山相传黄帝 
问道之所名胜志原遵化南三十里亦有空同世谓黄帝谒广成在此非也路史注朱彛尊原按岷州 
原州肃州汝州蓟州贑州皆有空同山史黄帝本纪西至于空桐登鸡头世以为陇右之山无致疑者 
左传哀公二十六年宋景公游于空泽卒于连中大尹兴空泽之士千甲奉公自空桐入则汝州之山 
也山下有广成城广成泽上有广成观宋宣和中汝守林时请于朝建立说者谓襄城具茨壤地相接 
疑轩皇问道当于此地然稽之尔雅北戴斗极为空桐空桐之人武司马彪注庄子亦云空桐当斗之 
山则空桐宜在北矣且问道之文载于庄子其初徃见广成子谓帝不足以语至道退而筑特室席白 
茅闲居三月复徃要之广成子南首而卧帝顺下风膝行而进当日帝邑于涿鹿之阿去蓟甚迩故不 
难复要之又寰宇记蓟县有笄头山空桐笄头相去不远而陈子昻蓟邱览古诗云尚思广成子遗迹 
白云隈然则蓟之空桐未可定其非黄帝问道之所也臣等谨按空同山朱彛尊原按据尔雅及司马 
彪庄子云在今蓟州未为无见原白马泉在空同山下蓟州志臣等谨按白马泉在蓟州三里有明时 
郡人成宪记増明成宪白马泉记略白马泉在空同山之麓山巅有崔府君祠在焉俗传府君常乘白 
马饮于此泉以得名然不知其何所考也泉源广丈许深可三四尺水常以盛夏出历秋冬始涸其渟 
涵澄澈鉴人毛髪如宝镜之出于匣其清冷爽利沁人肌骨如氷壶之置于室其流波喷涌而南注激 
如喧豗行如潄玉声响清耳迤逦而不绝上则古木蔽亏有阴可荫下则丰草蒙密有藉可眠盖蓟门 
一胜地也州册原蓟州邵权平衡于东门之外翁同山之下构一室命之曰约斋吴文正集臣等谨按 
约斋遗址无考原铁岭在城北十里石色如铁悬涧极深蓟州志臣等谨按铁岭在空同山之北原广 
汉川俗名黄崖川蓟州志原泃水在州北四十里一名广汉川发源黄崖口一支西南流经盘山之阴 
入平谷为泃河一支东南流经盘山之阳过三义口入宝坻县之白龙港宋广川郡之名以此方舆纪 
要臣等谨按广汉川源出塞外从州北之黄崖关流入境水分为二一支西南流经盘山之阴为独乐 
河平谷灵山泉水注之入三河为泃水过草桥河汇盘山左去之水至三义口入宝坻县之白龙港一 
支东南流经蓟南五里桥汇盘山右去之水入溵流河方舆纪要以东南流一支谓入宝坻县之白龙 
港则仍是西南流一支之水矣谨辨其讹于此原雄武城故广汉川也唐书志注臣等谨按雄武城今 
仅存遗址原安禄山筑垒范阳城北号雄武城峙兵积榖唐书本传原禄山归范阳筑雄武城外示御 
冦内贮兵器飬同罗及降奚契丹曵落河八千余为已子又畜单于护真战马数万匹牛羊五万余头 
安禄山事迹原雄武城在州东北唐天宝六载安禄山筑其后置军使于此为州境要地会昌二年回 
鹘部将那颉啜南趋雄武军窥幽州节度使张仲武遗军败之广明初卢龙帅李可举吐谷浑都督赫 
连铎共讨沙陀李克用分兵守朔州自将其众拒可举于雄武军即此方舆纪要补张仲武少业左氏 
春秋掷笔为蓟北雄武军使旧唐书本传原杜甫渔阳诗渔阳突骑犹精锐赫赫雍王都节制猛将飘 
然恐后时本朝不入非高计禄山北筑雄武城旧防败走归其营系书请问燕耆旧今日何湏十万兵 
杜工部集原广明元年七月李克用自雄武军引兵还李可举遣行军司马韩元绍邀之于药儿岭大 
破之又败之于雄武军之境通鉴原药儿岭在雄武军西通鉴注原五里镇在州西五里宣德三年驾 
至五里镇遂前行至石门驿是也方舆纪要臣等谨按石门驿隶遵化州境原宣德三年九月上驻跸 
蓟州西五里桥进州官谕之曰此汉渔阳郡也昔张堪为政民有乐不可支之歌流传至今古今人才 
不相远尔曹勉之明宣宗实录臣等谨按州西五里桥尚存原河阳在州西五里亦名五里河源出城 
西鹅毛台台亦名纸坊山下流入于沽水水性暖遇寒不氷故曰阳河相去一里有凉泉水出地中方 
广丈余盛暑弥凉因名方舆纪要臣等谨按阳河俗名西海子原犷平城在州西汉县属渔阳郡东汉 
因之服虔曰犷音巩方舆纪要臣等谨按犷平城遗址无考原犷平莾曰平犷汉书注原建安十三年 
郡乌丸攻鲜于辅于犷平八月公渡河救犷平乌丸奔走出塞魏志太祖纪原县入晋废方舆纪要原 
安远城在城西北唐末置安远军五代晋将周德威攻燕拔安远军蓟州将成行言等降方舆纪要臣 
等谨按安远城今无考原鸡苏砦在州西五代梁开平二年刘守文以沧州之众并招契丹吐谷浑共
 讨其弟守光战于鸡苏砦为守光所获方舆纪要臣等谨按鸡苏砦今无考补蓟州旧有黎豁县废置 
皆未详金史地理志原辽会同九年九月阅诸道兵于渔阳西枣林淀辽史原元天历元年九月托克 
托穆尔与辽东军战蓟州之檀子山元史文宗纪原十月雅克特穆尔及阳翟王太平国王多罗台战 
于檀子山之枣林唐其势陷阵杀太平余皆宵遁元史本传按多罗蒙古语七数也旧作朵罗今译改 
原尼古勒领军六百人迎敌通州会丞相雅克特穆尔至檀子山与图门岱尔战败之同上按尼古勒 
蒙古语罪孽也旧作揑古剌今译改原沙河在城西二十五里源出盘山经沙岭之麓东南会五里河 
入沽河蓟州志臣等谨按沙河一名沙流河原瀑水在城西二十五里出于石山之麓流经塔山之阴 
有泉自石窦出极清冷初夏或有氷浮出蓟州志臣等谨按瀑水在州西三十里从盘山之阴而来南 
流合白涧泉入沽河补蓟州三十里至邦军店三十五里至下店松漠纪闻朱昆田原按邦军今志作 
邦均下店今志作夏店臣等谨按邦均店在州西三十里夏店隶三河县境增贤渠泉在贤渠庄之东 
北平地有泉涌出南流至柳子口入沽河蓟州志臣等谨按贤渠泉在州西南十六里増乾隆八年御 
制过贤渠庄望盘山诗马上看山色犹记登临羙他年视今朝何以异乎此臣等谨按贤渠庄御制诗 
恭载首见之篇余不备录原白涧在城西四十里发源于盘山西峪经沙流河水色澄碧上有白涧寺 
増州西四十里为白涧庄恭建行宫其东有香华庵州册臣等谨按香华庵正殿恭悬圣祖仁皇帝御 
书额曰香林法界乾隆十五年奉敕重修有御制香华庵记勒石庵中増御制香华庵碑记白涧行宫 
之左有香华庵不知其剏建所自盖旧刹也乾隆己巳秋朕奉皇太后幸盘山之便慈舆偶临此寺询 
知为女僧焚修地因其殿宇湫隘且就倾圮因命出内帑新之越数月工竣所司立碣石请记岁月干 
竺氏书言佛法譬如大云遍覆一切其云所出一味之水草木丛林随分受润一切诸树上中下等称 
其大小各得生长根茎枝叶华果光色一雨所及皆得鲜泽盖雨露所覃随在沾被大小远近惟其所 
受此天地之所以为大而具佛慧性者能之恭惟圣母崇庆慈宣康惠敦和皇太后慈恩溥博周洽海 
宇兹庵在畿甸乡曲中小招提耳而以附近离宫慈驾经临得邀修葺大慈之所流露随在作佛事即 
此是香台鹿苑曽何大小之区分用是承命叙言镌之贞珉増乾隆九年御制白涧行宫晩坐诗离宫 
迤逦偶停骖魄月迟迟上远岚象外真诠谁得会环中佳趣我湏谙山容自写痴黄幅径曲遥通古佛 
庵忆昔闲吟潇洒地迁无迁处正宜参臣等谨按白涧行宫御制诗恭载首见之篇余不备录 
钦定日下旧闻考卷一百十四 
钦定日下旧闻考卷一百十四举 
</div>
    <div class="pagination">
<a href="钦定日下旧闻考_page269.html">上一页</a><span>...</span><a href="钦定日下旧闻考_page265.html">265</a><a href="钦定日下旧闻考_page266.html">266</a><a href="钦定日下旧闻考_page267.html">267</a><a href="钦定日下旧闻考_page268.html">268</a><a href="钦定日下旧闻考_page269.html">269</a><span class="current-page">270</span><a href="钦定日下旧闻考_page271.html">271</a><a href="钦定日下旧闻考_page272.html">272</a><a href="钦定日下旧闻考_page273.html">273</a><a href="钦定日下旧闻考_page274.html">274</a><a href="钦定日下旧闻考_page275.html">275</a><span>...</span><a href="钦定日下旧闻考_page271.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
