<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 59 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 59 页/共 698 页</h1>
    <div class="content">之室宇即肖其制门户新粘帖街衢早鬻灯团圞三五近眺赏又何曽上元例在御园陈烟火此楼从 
未赏节乾隆三十四年御制寳月楼诗冬氷俯北沼春阁出南城楼近倚皇城南墙寳月昔时记向作 
宝月楼记粘壁韶年今日迎屛文新茀禄镜影大光明鳞次居回部墙外西长安街内属回人衡宇相 
望人称回子营新建礼拜寺正与楼对安西系逺情乾隆三十七年御制寳月楼诗两层杰阁出城头 
楼在液池南岸倚皇城墙俯临城外春色皇州俯满眸素壁彩屏新换帖碧檐银魄始垂钩丹梯那似 
惠连陟玉斧何须吴质修寳月名楼亦已乆几曽玩月一登楼臣等谨按茂对斋诸处御制诗谨绎有 
关纪述事实者恭载卷内余不备録仁曜门西为结秀亭亭西为丰泽园国朝宫史臣等谨按仁曜门 
西屋数楹圣祖仁皇帝养蚕处也建亭于桥榜曰结秀又西一水横带稻畦数亩为丰泽园圣祖毎亲 
临劝课农桑世宗宪皇帝岁耕耤田先期演耕于此我皇上举行旧典率循不废仰见圣圣相承勤民 
务本之至意云乾隆二十三年御制结秀亭诗亭临七月验豳风锄雨犁云凭览中环秀当年定逺近
 金史章宗纪承安元年六月幸环秀亭观稼日下旧闻采入当在今西苑地劭农今古意还同臣等谨 
按结秀亭御制诗恭载首见之篇余不备録御制丰泽园记西苑宫室皆因元明旧址惟丰泽园为康 
熙间新建之所自勤政殿西行过小屋数间葢皇祖养蚕处也复西行厯稻畦数亩折而北则为丰泽 
园园内殿宇制度惟朴不尚华丽园后种桑数十株闻之老监云皇祖万几余暇则于此劝课农桑或 
亲御耒耜逮我皇父纉承丕业敬天法祖世徳作求数年以来屡行亲耕之礼皆预演礼于此乃知圣 
圣同规敦本重农用跻天下于熙皡之盛若瀛台之建于有明飞阁丹楼辉煌金碧较之此园固为美 
观而极土木之功无益于国计民生识者鄙之行一事而合于天心建一园而合于民情身率先而天 
下丕变吾于是乎知皇祖皇父之为首出之圣也御制辛亥仲春上幸丰泽园演耕耤礼上躬四推命 
臣御名等终亩恭拟应制十韵大地阳和淑景韶潜苏土脉应风条洪钧普扇百昌序大造均舒万物 
调翠辇临耕旗闪烁金舆载驾玉锼雕行行西苑停銮辂泛泛天池荡画桡帝耒四推膏壤沃皇躬一 
墢甫田遥先期己见寅恭樊终亩还思教泽饶种布期生连理穗垄开愿长九岐苖追思圣祖观耕地 
却值吾皇演礼朝丰稔岁功九有遍太和景象万方昭放勲乆颂尧功茂恊帝重瞻舜徳超乾隆九年 
御制丰泽园演耕耤礼诗千亩将临耤三推预习耕脉膏方起动节序过清明礼以勤农重诗因触念 
成犹思终亩教丰泽园演耕礼皇考时屡行之曾奉命终亩望岁倍闗情乾隆十二年御制丰泽园演 
耕诗霁霭光烟向逺低演耕丰泽趯台西今年却先春三月时耕耤常行于三月今岁节气早故在二 
月前日欣沾雨一犁缅想芳型农重也丰泽演耕自皇考始行之后遂以为例仰承渥泽志钦兮上林 
太液増新景黛耜青箱凑好题又御制丰泽园嘉谷既获命大学士九卿观之兼成近体八韵我皇祖 
以农桑为重于瀛台之西别建一园黍髙稻下左右区分蚕室桑畴后先相望验田功而重本计贻训 
良深皇考年举耤田之礼毎先期演耕于此予小子仰圣踪之同揆其敢弗蘉兹当万寳告成之际王 
畿遍览而旋越我弄田亦登嘉谷对时有喜 笔成章较晴量雨一年中家法廑农圣圣同倬彼公田 
经舜步钦兹本务对豳风三春于是青箱播九夏曾看玉穟芃实好实坚欣始遇维穈维芑类皆充茎 
茎尺穂真希见颗颗圆玑允化工快目稍酬祈国志因心敢懈凛渊衷勤耕时溉兼逢岁山左江南可 
遍丰鹭序传观休进颂先忧后乐事何穷乾隆十四年御制丰泽园演耕诗帝耤耕将举苑卿甸早治 
多因重稼穑讵祗习威仪沃壤南东矣新犁徃复之鸟鸣春欲半蠖屈土全滋农父荷锄立亲藩布种 
随演耕之礼自皇考始之耕耤则司农布种三王五推此则率以亲藩布种用训勤农遂成典制云淰 
云欣有渰膏泽被无私每以试耕日频思观礼时豳郊宛在目不必咏周诗又御制经畧大学士忠勇 
公傅恒奏凯金川率领诸将士还朝锡宴丰泽园用昭饮至之典即席得长律一首卡撒功成振旅归 
升平凯宴丽晴晖两阶干羽钦虞典六律宫商奏采薇湛露应教颁幕殿甘膏更庆遍春畿持盈保泰 
咨同徳偃武修文凛勅几乾隆十七年御制丰泽园演耕诗春暮西园届演耕土膏动处物勾萌勤农 
知稼承家法漫拟惟循典故行夜雨虽微足浥尘润含烟栁緑丝新西山又见英英吐优泽惟期近逺 
匀太液东风送画船到来京兆奉丝鞭盛仪畧较农坛杀去声汉典由来有弄田农衣农具错综陈意 
在毋忘农苦辛瞥眼回思成隔岁昨年江国为观民去岁未曽耕耤故云乾隆十八年御制丰泽园演 
耕诗耕耤前辰例演耕无非民事廑躬行仗排上苑春风丽土润新犁时雨晴种布从教付林监耒陈 
不必命农卿耕耤司农进耒耜布种演耕则先陈耒耜以奉宸苑卿布种葢皇考定制遂为典故云宪 
皇家法过周制肯播伊予敢懈诚乾隆二十一年御制丰泽园诗轣辘氷床度因临丰泽园试耕还有 
待园北为每岁试耕之地问景畧堪存竹重琅玕节麦培饼饵根闾阎増富庶未可禁人喧乾隆二十 
三年御制丰泽园演耕作丰泽春犁习良规圣考留那忘随种日忽作教耕秋雍正年间皇考演耕常 
敬随布种是日命皇子等随行礼因而有感无逸聪听训知艰慎率猷陇头偶回顾殊似服先畴乾隆 
二十九年御制丰泽园演耕作丰泽真丰泽端因习礼临墢无千亩逺润过一犁深往岁逢曾罕三农 
喜不禁回思播种日雍正年间皇考演耕于此每随播种重穑教垂今乾隆三十一年御制丰泽园演 
耕作耤礼行将举弄田先习耕仰窥垂制意丰泽园为皇考每岁躬耕耤田预行演耕之地特寓重农 
情金耜翻土润青箱播谷精林鸠偏入听唤雨一声声乾隆三十二年御制丰泽园诗亭榭各标额总 
名丰泽园当年廑农圃圃规制朴素环以桑径稻畦皇祖时建为畿暇劝课农桑之所因赐名丰泽云 
此日缅文言适以习耕至对斯古屋存何当霈甘雨生意揽前轩臣等谨按丰泽园御制诗谨绎有闗
 纪述事实者恭载卷内余不备録丰泽园门内为惇叙殿国朝宫史臣等谨按惇叙殿旧名崇雅殿乾 
隆壬戌宴王公宗室于此聫句赋诗因移崇雅额于别殿易名惇叙殿内额曰睦亲九族聫曰彛训念 
贻谋夲支百世仙源长笃庆华蕚一堂又曰玉水涵波逺琼枝浥露荣皆皇上御书御制惇叙殿柏梁 
体聫句诗序乾隆丙寅秋八月式宴王公宗室于瀛台之惇叙殿法皇祖也惟时朕诸叔父列王爵者 
四人皇弟封王者二人皇子三人宗室王公有爵者三十二人念我羣从子侄孙姓之同出自皇祖者 
或俟封或爵不至与宴之列十年以来未举和会之典亲亲之谊疎焉则亦命入今日之座凡六十有 
二人其以事故是日未至者复五十余人于戱自黄虞以来有大徳者之得其位得其禄得其名寿如 
我皇祖者其谁耶即子姓之繁衍虽文王不得尚之使目前之振振揖揖我皇祖皇考式临式凭予与 
诸弟兄子侄孙姓称觞献寿于其间其愉悦鼓舞又当何如欢极而戚固情之所必至也然今日之宴 
会我皇祖皇考实式临之实式凭之诸伯叔父自当以予言为不谬也则又洒然以怡焉昔汉武帝柏 
梁之宴同姓者惟梁王武及宗正安国而已其余皆羣臣然尚以此留诗唐明皇改集仙殿为集贤吁 
俊之义尚矣而周亲未与亦阙典也朕今易崇雅为惇叙以纪今日之事复倡为首句以俟众作之成 
凡今兹之掞藻得句者皆我皇祖皇考遗教之所垂也又何必举金谷之例乎乾隆二十一年御制惇 
叙堂诗惇叙名堂始自予每来欲去且徐徐齐家治国从来重木本水源未可疎琼壁聫吟七字在锦 
筵回首十年余会当岁美还几暇行苇和欢更继初臣等谨按惇叙殿御制诗恭载首见之篇余不备 
録惇叙殿东为菊香书屋殿后为澄怀堂国朝宫史臣等谨按澄懐堂额为圣祖仁皇帝御书康熙初 
年词臣尝于此进讲堂内额曰观众妙聫曰心田喜色良先玉鼻观真香不数兰东室聫曰偶在参天 
一闲凭味道腴菊香书屋聫曰庭松不改青葱色盆菊仍霏清净香乾隆七年御制澄懐堂诗细草轻 
莎緑满堂荷风槐雨酿新凉池塘澄澈鸥朋集帘幙萧闲燕子翔四壁图书鉴今古一庭花木验农桑 
金猊篆袅澄懐永民事艰难子细商乾隆二十四年御制澄懐堂诗书堂构丰泽七十有余年佳境春 
光驻圣人寳额悬堂额皇祖御笔也席珍常接引康熙初年儒臣率于此进讲义府足周旋讵止羮墙 
慕绍闻励勉旃乾隆二十八年御制菊香书屋诗屋无长物有诗书暂尔盘桓意淡如四季渊明趣具 
足东篱欲笑尚拘墟臣等谨按澄懐堂菊香书屋御制诗谨绎有闗纪述事实者恭载卷内余不备録 
澄懐堂北有楼榜曰遐瞩楼国朝宫史臣等谨按遐瞩楼上下七楹楼上聫曰体物岂縁夸丽藻抚时 
端藉励雄心又曰千迭云峯空外逈三农雨露望中深楼下聫曰窻通碧水苍山外人在光风霁月间 
东室聫曰拟景真无尽会心逈不同西室额曰图史自娱聫曰 缀云峯留玉宇参差水榭引朱船乾 
隆六年御制遐瞩楼诗宇空千里近楼逈一窻虚坐久尘氛逺旷懐寄太初溪田围緑野乐事在桑麻 
一幅豳风景凭髙玩岁华楼在丰泽园中康熙年间所建涵元朔气通松桧镜光中南望仙壶景蓬瀛 
不在东涵元瀛台殿名也在丰泽园之南雕甍焕虬龙飞阁连云汉芸编散古香乐此不知倦林空帷 
乍卷氷合镜逾明登览非娱目凭观万物情臣等谨按遐瞩楼御制诗恭载首见之篇余不备録丰泽 
园西有亭曰荷风蕙露与亭相对有门入门为崇雅殿殿后东为静憩轩西为懐逺斋后有台其南隔 
水相对为纯一斋国朝宫史臣等谨按荷风蕙露亭相对有门南面石刻额曰静谷聫曰胜赏寄云岩 
万象总输竒秀青阴留竹柏四时不改茏葱北面石刻额曰云窦聫曰月地云阶别向华林开静境屏 
山镜水时从芳径探幽踪崇雅殿东室聫曰乍雨乍晴春事好宜诗宜画物华殊西室聫曰翠合三山 
连阆苑波涵一镜俨蓬瀛又曰金猊霭入瑶编润玉树花均蔀屋香临水北向有台额曰歌舞升平聫 
曰水中楼阁浮青岛天上笙歌绕碧城纯一斋额为圣祖仁皇帝御书斋内聫曰烟景满前供妙墨芳 
洲随处引清游乾隆二十八年御制静憩轩诗假山岁久真山似峭蒨闲房静憩宜消得一年来几度 
自嫌结构属多为乾隆三十二年御制静憩轩诗 侧文轩小憩迟轩在永安寺白塔旁即万岁山广 
寒殿旧址也墨壶琴荐雅相宜风铃替戾松窻外长短声中托静思臣等谨按丰泽园之静憩轩御制 
诗谨绎有闗纪述事实者恭载卷内余不备録乾隆二十四年御制纯一斋诗在丰泽园中皇祖御额 
也过雨乘晨爽游园憩旧斋即今对景日仍昔重农懐绨几披芸简松檐仰古钗两言赅众义未易涉 
津涯乾隆三十七年御制懐逺斋诗方寸不为小万里讵云遥何须称芥纳至理原自昭书斋纔几楹 
寰区量可包怀逺向所题非为去声揽景撩百世筹永图兆姓思艰劳循名欲责实吾寜徒游遨臣等 
谨按纯一斋懐逺斋御制诗皆恭载首见之篇余不备録徳昌门西有门东向入门循山径而南为春
 耦斋国朝宫史臣等谨按春耦斋在丰泽园之西斋东室聫曰即事既多羙托好有常因又曰晓露兰 
陔外香风禾陇间又曰心澹水木秀兴幽鱼鸟同西室聫曰林薄阴浓藏别院汀洲新水涨前津阁上 
</div>
    <div class="pagination">
<a href="钦定日下旧闻考_page58.html">上一页</a><span>...</span><a href="钦定日下旧闻考_page54.html">54</a><a href="钦定日下旧闻考_page55.html">55</a><a href="钦定日下旧闻考_page56.html">56</a><a href="钦定日下旧闻考_page57.html">57</a><a href="钦定日下旧闻考_page58.html">58</a><span class="current-page">59</span><a href="钦定日下旧闻考_page60.html">60</a><a href="钦定日下旧闻考_page61.html">61</a><a href="钦定日下旧闻考_page62.html">62</a><a href="钦定日下旧闻考_page63.html">63</a><a href="钦定日下旧闻考_page64.html">64</a><span>...</span><a href="钦定日下旧闻考_page60.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
