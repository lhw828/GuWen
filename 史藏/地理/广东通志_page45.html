<!DOCTYPE html>
<html>
<head>
    <meta charset="UTF-8">
    <title>广东通志 - 第 45 页/共 352 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>广东通志 - 第 45 页/共 352 页</h1>
    <div class="content">　　朝使立
　　龙亭之东西向赞礼官通赞序班文官在东武官在西
　　乐作行三跪九叩头礼
　　朝使捧
　　诏书授展读官展读官跪受诣开读案前宣读众官皆
　　跪宣读毕展读官捧
　　诏书恭授
　　朝使朝使捧置
　　龙亭中众官跪行三叩头礼起又行二跪六叩头礼三
　　品以上官跪请
　　圣安众官退易服与
　　朝使行礼本地官仍具鼓乐恭送
　　诏书于　日近亭
　　凡
　　诏书经过道路官员军民人等俱于路旁俯伏候诏书过方起如出使在外官员遇
　　诏书到处即出迎郊外至公庭中赞礼官赞出使官行礼先引至露台行三跪九叩头礼然后本地官行礼至开读时出使官仍随班跪听一同行礼凡
　　诏书经过及止宿地方先行知五里之内府州县卫等
　　官俱出城迎接跪于道右候
　　诏书过方起至临行时亦出城在道右跪送
　　宣讲
　　圣谕暨
　　御颁大义觉迷録
　　每月朔望预择寛洁公所届期文武官俱至衣蟒衣礼生唱序班行三跪九叩头礼兴退班齐至讲所军民人等环列肃听礼生唱恭请开讲司讲生诣香案前跪恭捧
　　上谕登台木铎老人跪宣读毕礼生唱请宣讲
　　上谕第一条司讲生按次讲毕复讲大义觉迷録数条
　　退
　　迎春
　　立春前一日各官吉服迎于东郊祭勾芒神至本日衣朝衣祭勾芒神讫各执防仗正官击鼓三声环鞭土牛者三
　　祭
　　先农耕耤田
　　每嵗仲春亥日已时祭
　　先农坛午时行耕耤礼祭日承祭官率各官请神位供于坛上衣朝衣行礼祭毕送　位入祠坛【髙二尺一寸广二丈五尺】　牌【髙二尺四寸广六寸】　座【髙五寸广九寸五分】坛后祠宇
　　正房三配房各一正房中供
　　先农神位【红牌金字】　东正房【贮祭器农具】　西正房【贮耤田米谷】东配房【置办祭品】　西配房【防守农民居住】
　　耤田
　　四畆九分【置于东郊】
　　祭品
　　帛一【白色】羊一　　豕一　　铏一
　　笾四　　豆四　　簠二　　簋二
　　仪注
　　祭日各官衣朝衣礼生引承祭官至拜位通赞唱执事者各司其事陪祭官各就位承祭官就位通赞唱瘗毛血礼生引诣盥洗所赞盥洗净巾引诣香案前赞迎神行二跪六叩头礼兴行初献礼引诣
　　神位前跪奠帛献爵叩头兴诣读祝位跪众官皆跪宣祝文毕叩头兴引唱复位通赞唱行亚献礼引诣
　　神位前跪献爵叩头兴复位通赞唱行三献礼如亚献仪通赞唱引福受胙引唱诣饮福受胙位跪饮福酒受福胙叩头兴谢胙一跪三叩头兴复位通赞唱彻馔送神行二跪六叩头礼兴通赞唱司祝者捧祝司帛者捧帛各诣燎所引唱诣望燎位焚毕揖复位通赞唱礼毕各官更蟒衣诣耤田行耕耤礼
　　耕耤仪
　　一官捧青箱一官播种各官俱用右手扶犂左手执鞭各行九推礼农夫终畆耕毕各囘官防更朝衣望
　　阙恭行三跪九叩头礼仍将遵行耕耤日期具奏【省城总督廵抚秉耒知县执青箱知府播种府城知府秉耒佐贰执青箱知县播种州县则正印官秉耒佐贰执青箱播种専城衞所亦用正印官秉耒如无属员即选择耆老执青箱播种】
　　耕耤器物
　　农具一【赤色】　牛一【黒色】　耔种箱一【青色】
　　耕耤人役
　　耆老一名【牵牛】农夫二名扶【犂】农童六名【唱歌】
　　耕耤歌
　　圣朝钜典念农祥吉亥修仪遍逺方开府奉行王制美
　　共知
　　天子重耕桑
　　肃肃青坛翠幕张东风万里布春阳海疆共惬深耕愿早进
　　先农一炷香
　　悠扬鼓吹出东方父老讙呼拥道旁乍见青纮躬耒耜预占緑野富仓箱
　　猎猎青旗贯緑杨珠璎宝马自成行手携嘉种从容布还似神仙跨五羊
　　短笠青簑映晓光千夫齐向九推旁一尊劳酒同沾被遥浥
　　天田雨露香
　　杏花菖叶漫匆忙海上班春别有方时雨一犂新社后木棉花赤菜花黄
　　朝成春水涨横塘榕树村中短犊忙趂取炎方禾再熟新茶未出早分秧
　　海濵生计重开荒尽把勤劳格
　　上苍遍凿芦洲成沃土涨沙随处涌村庄
　　劝农恩礼倍寻常竚见郊原歳歳穰南陌东阡催社鼓羔羊朋酒颂无疆
　　圣明天子重农桑丹凤衔书到海疆拥节大臣宣徳意
　　耤田开处丽春阳
　　六合清宁时雨旸华星常正騐农桑碧畦绣甸东郊暖勤劝春耕答
　　九阊
　　先农坛畔集鸾凰择日占风礼数详北望
　　天田陈
　　御耦青旗髙拂五云光
　　青原小队肃分行粤秀山前草木芳翻起一犂香土软田歌传入水云乡
　　成羣蓑笠尽村庄布谷声中晓气凉看罢九推归去早好乗新雨插新秧
　　课晴问雨莫嫌忙
　　黼座方披七月章要使耕夫齐举趾并教馌妇竞提筐珠海潮生满碧塘溉田早卜嵗丰穰水车秧马时收拾容易秧禾压陇长
　　和风甘雨润炎方紫荔红蕉六月香瑞谷生成多九穗先舂玉粒贡
　　神仓
　　逢年争祝满仓箱万寳成时好筑场饱吃田中新熟稻大家击壤咏陶唐
　　祭
　　文庙
　　每嵗春秋上丁日致祭先期承祭官率陪祭各官齐赴
　　文庙阶下行一跪三叩头礼教官涤器视牲并瘗毛血至期黎明各官衣朝衣齐集行礼
　　正殿
　　至圣先师孔子神位
　　祭品
　　帛一【白色】牛一　　羊一　　豕一
　　登一　　铏二　　簠二　　簋二
　　笾十　　豆十　　酒罇一　白磁爵三
　　四配
　　复圣顔子　　　　　述圣子思子
　　宗圣曽子　　　　　亚圣孟子
　　祭品
　　帛四【白色】豕一　　羊一　　铏一
　　簠二　　簋二　　笾八　　豆八
　　酒罇一　白磁爵三
　　十哲东五位【又加朱子一位】
　　闵子名损　　　　　冉子名雍
　　端木子名赐　　　　仲子名由
　　卜子名商　　　　　朱子名熹
</div>
    <div class="pagination">
<a href="广东通志_page44.html">上一页</a><span>...</span><a href="广东通志_page40.html">40</a><a href="广东通志_page41.html">41</a><a href="广东通志_page42.html">42</a><a href="广东通志_page43.html">43</a><a href="广东通志_page44.html">44</a><span class="current-page">45</span><a href="广东通志_page46.html">46</a><a href="广东通志_page47.html">47</a><a href="广东通志_page48.html">48</a><a href="广东通志_page49.html">49</a><a href="广东通志_page50.html">50</a><span>...</span><a href="广东通志_page46.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
