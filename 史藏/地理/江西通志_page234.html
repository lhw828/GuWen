<!DOCTYPE html>
<html>
<head>
    <meta charset="UTF-8">
    <title>江西通志 - 第 234 页/共 394 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江西通志 - 第 234 页/共 394 页</h1>
    <div class="content">　　王和字叔和德兴人洪武初以选贡擢太常博士丁外艰起复云南亦佐县知县时越州反地隣亦佐西平侯将兵击之兵已压境和谒侯以身家保民无他辞甚激切侯令速驰赴邑边疆各竪木牌以表识兵过秋毫无犯民胥感曰我公以木牌活一县造庭罗拜而去调江山县陞建州知州兖州府知府改武昌卒于官【安志】
　　蒋惠字贵和鄱阳人太祖征陈友谅于鄱阳惠上书谒见遂留叅政务洪武元年授广东行省左司员外迁礼部郎中坐事左迁华亭知县时旧令诬伏平民李秀三等二十人为盗惠察其枉悉释之密授捕兵方畧获眞盗正其罪民颂之后以钞本事去官【人物志】
　　操琬字公琰乐平人少博学有才气从程时登学一时朋游如朱公迁董彞皆邃义理泛博古今琬摩砺其间所造益深元至正四年举于乡歴池州学録洪武初诏起山林遗逸之士预修元史琬年七十余入馆阁帝命儒臣与谈论酬荅如响举事无所遗寻以疾归田里【府志】
　　程本初名本以字行乐平人洪武间举明经授南阳同知南阳久经兵革蹂躙公宇燬灭百姓流离本初极力怀绥建公署学校缮城池相度经营吏服其能民安其业【人物志】
　　方素易名岐以字行乐平人洪武间举明经训导淮安府擢知盰眙县以母忧去百姓赴阙乞留帝嘉之赐钞锭衣物以旌其能擢金华府有善政【同上】
　　俞敬德浮梁人与同邑查仲原同登洪武初呉伯宗榜敬德知海州兵燹之后极力抚循而流亡还定田野以辟仲原通判肇州在岭徼外善折疑狱动引春秋时并称之【同上】
　　江春字九龄鄱之新城乡人至正末倡义兵保乡闾徐寿辉陷饶署春为左丞屯都昌香溪寿辉被陈友谅杀春思报之遂归附除权江南行省左丞随上克江州豫章诸郡解安丰围败友谅于康郎山除同知雄武卫亲军指挥使司事迁同知振武卫继从诸将下泰通湖苏浙西诸州擒张士诚定河南郡拜懐逺大将军平雁门云中守御大同与世袭大同卫指挥【同上】
　　徐便字宗文鄱阳人幼习骑射乡兵起推便为长便度兵少依于光以自固归附后光每有功便与焉授武畧将军定辽尉副千户寻委摄辽阳府事至盖牟迎敌度道隘因叠氷成垒断归路大有俘获进阶武毅将军寻以功擢明威将军佥海州卫指挥事卒便练逹勇敢诘戎之暇手不释卷好歌诗每行次辄赋以纪事【同上】
　　胡闰字松友鄱阳人太祖征陈友谅过长沙王呉芮祠见闰题壁诗竒之洪武四年郡举秀才入见帝曰此书生故题诗鄱阳庙壁者邪授都督府都事迁经歴建文初选右补阙寻进大理寺少卿燕师起与齐黄辈昼夜画军事燕王入京首召方孝孺草诏继召闰及高翔三人至则衰绖望阙恸哭声彻殿陛乃趣闰先入谕令更服闰曰死即死耳服不可更也以族诛恐之不动命武士举金击其齿齿尽抗声不絶大怒命缢死以石灰水浸脱其皮实以草成人形悬武功坊即日籍其家子传道与姻族二百十七人皆系市骈斩之幼子传庆及其外亲之姻戚一百余人俱戍边闰妻汪氏缚就刑部时四岁女郡奴自懐坠或提入功臣家付防婢牧之洪熙初赦还乡贫甚誓不嫁嘉靖时提学副使邵锐立祠祀闰以郡奴祔福王时赠闰刑部尚书諡忠烈女郡奴諡孝贞【白志】按人物志妻汪氏作方氏
　　甘复字克敬余干人至正末张仲举侨居云锦山中克敬与甘彦初张可立往从之游仲举少许可独推重三君明初皆以前元遗才为士林推重彦初诗多流传克敬集成化中同里赵琥刻之惟可立不着【列朝诗传】
　　按赵琥复同里后进前志以为复孙今改正
　　齐琦字仲圭号易岩德兴人世以儒学名从祖梦龙贵澄皆精邵氏易贵澄常注经世观物等书琦自幼领悟其旨建昌廖应淮同郡祝秘傅立皆传邵子学琦旣承家学兼得祝氏傅氏之传由声色气味以起数而推极乎元防运世即其数之所见天地气运之否防生人吉凶休咎之征无不可预定其言人未至之事如在目前尝语人曰自今以徃天下多故不十五年京邑南迁千里矣未几朝廷削弱权臣挟皇嗣驻江南又尝曰南士行入风宪矣时省台摈南人不用已久未几果有诏用南人其精騐如此然非可语者虽贵人槪不与通尝署初庵书院山长后屏居鄱阳山中琦虽精于数学然通经史大义非以术数名家立言必归仁义有关世敎士大夫用是尤尊慕之【王忠文传】
　　按齐琦前志不载今从忠文集采补县志又言琦洪武初敎授源上遣使与语竒之征拜太史卒于官
　　潘懐字景进鄱阳人元季与弟侍父希古北走遇防郭璞山下缚希古索金露刃胁之懐引颈请代父弟亦争代防怜其孝并释之洪武四年懐被荐子震善诗【安志】
　　朱元律浮梁人洪武中为福清丞周知民情累岁逋负不劳而集知县汪仁狷介元律每济以和【福建通志】
　　徐旭字孟昭乐平人洪武进士授浙江道监察御史改礼科又改庶吉士日记事侍上左右帝方属意进士每朝羣臣退尝留备顾问一日呼旭至前将有所任使而奏对弗克称旨命分敎于房山复敎谕鳯阳擢知州事入史舘上书论天下事多不能合遂自史馆出为吏部考功员外郎永乐元年拜国子祭酒旭初在考功以天下之治敎在守令与敎官守令敎官弗称其任者尤精覆之无少贷及在太学亦如在考功时仅一年诸生凛凛谨自脩饬而僚属之不便者哗然议调云南叅议帝问吏部尚书蹇义曰旭为人何如对曰有文学持守而于人寡合帝曰持守之人固当寡合况兼有文学乎宜寘之近侍特命除翰林修撰四年考试春闱得疾卒【人物志】
　　余仲敬德兴人芑舒孙孩时便识日月字长读书过目成诵为文操笔立就曽赴浙闱与同辈诣望江亭观涛遂成呉山赋雄壮跌宕众皆叹服试不偶退而潜心周程之学大有所得江淮兵起里中豪杰以举义谘仲敬力言不可散之避乱深山虽顚沛流离讲学不辍洪武初中江西乡试不欲官归辟一轩扁曰静学读书先六经及子史至相卜地理亦造阃奥郡守陶安雅重之荐于朝累征不起【府志】
　　程万恭乐平人太祖起兵和州见万恭才干卓异授总兵检校命理宣州值蕲黄贼侵宣境有致仕尚书汪泽民率义兵拒贼力战弗克万恭驰逐尚书幕下俱被杀子蕤賔防补国学【人物志】
　　镏炳字彦昺鄱阳人元季兵乱与弟煜结里闬相保宼至却走闻安庆左丞余廷心贤往依之余待以国士计孤军不振辞归说叅政于光曰当今豪杰无可望者惟金陵仁义之师盍就之以立功光喜即遣炳往金陵太祖嘉之留叅赞帷幄久之命叅赞沐总制守镇江寻授广武卫亲军指挥使司知事未几苦目疾得请还乡复征大都督府掌记乞外补知东阿县寻引疾归着有春雨轩集【同上】
　　洪初字善初乐平人少师朱公迁为诗经学公迁作诗经疏义初旦夕左右面録所草卒赖以传洪武初举明经署本县学训导用荐知开封府洧川县【同上】
　　王琛字廷实鄱阳人邃于易肆力问学虽遭时乱不废知府陶安雅善琛洪武九年辟为邑庠训导后举应明经科引疾辞强起之诣京复力辞寻卒【同上】
　　黄季伦别号淳齐鄱阳人自少穷坟典有才识任学博未几至正兵乱解组归洪武初诏修元史【安志】
　　刘琮玉字润芳鄱阳人博通经史百家言陶安览其诗题集曰清华琮玉纯孝母病吁天求代及葬庐于墓抚从弟妹恩爱笃至【人物志】
　　余彦诚德兴人洪武初以荐对策称旨授安陆州知州积逋未完被逮耆民数百人疏其善政请于朝帝意其要结付法司严勘得实陞永州知府时洞宼猖獗彦诚以计擒贼又恩抚之厥后洞蛮畏慕相率诣府请亲诣其地彦诚坦懐竟从请岁临观以为常诸蛮信而化之寻陞浙江布政司叅议永乐初郡民诣阙借留复调永州知府陞河东转运使【人物志】
　　余士羙字实夫德兴人洪武间为本邑训导迁国子助敎帝幸太学命讲舜典称旨赐座褥寻陞磁州知州靖难兵起有王千户者乘机为变士美劾奏之反为所诬谪海州煎盐再谪泗州从戎革除后周王新复国上书求为辅导官除周府纪善府寮皆新进士羙一老岿然其中有过必谏王猎得竒兽问诸寮莫辨士羙曰此驺虞也王献之朝唐赛儿以妖术作乱王设兵备之事闻逮王并阖府属皆以辅导不恭论死独至士羙帝曰此老朕知其素忠特释之复其官乞休【同上】
　　卢福安余干人以吏员授廵检时交阯叛福安当其冲夜梦神语见红緑二旗攻之必胜次日如其言三战三防事闻超陞兵部主事逾时贼复炽遂战死【安志】
　　张里字示仁德兴人渉猎经史有东山集明初平伪齐里董战舰叙功当迁以母老辞【人物志】
　　孟常字德常鄱阳人幼有志操洪武二十七年诏求才干邑令授苏州昆山知县未几改池州建德邑有芦束及秋苗逋负累岁征之不能具常诣阙恳陈得以钞代部使者言其失职因谢归永乐元年仍起知建德累考书最留从事秋官调知真定之浃水后致仕【安志】
　　庄叔渊鄱阳人貌魁梧负才器有诗名性好游上防稽浮河洛抵闽海而返趣益高例岁贡材能一人邑令任勉举叔渊铨曹每试高等授苏州通判寻调宁波皆能其官永乐四年求贤诏下宁波复以叔渊应陞知府提调交阯金冶事逾二年疾卒【同上】
　　朱智字存礼鄱阳人博学多才工古文诗歌洪武间辟为郡掾后荐授靖江王府纪善宣德六年以老致仕善真行得晋人书法【同上】
　　祝原庆德兴人父德忠坐罪且死原庆冐父名代死大司马孙原真传其事【林志】
　　董阜民字德之德兴人以明经任工部主事时同官有被谮系狱者阜民疾笃恐其罹刑置谏疏于懐死都门上怜其死谏命礼葬之遂赦被谮者【同上】
　　按祝董二人豫章书人物志不载林志不详时代或云永乐中人
　　王仲寿字亮中乐平人永乐进士以翰林庻吉士预修永乐大典除山西道御史陞河南右叅议改湖广氷檗着声寮寀屈服朝论欲大用之竟以老引年还【人物志】
　　呉惠字泽民浮梁人永乐进士知永兴兵部尚书邝埜荐其贤陞解州知州其俗视永兴尤甚惠痛革其弊州输边储挽运甚劳立贫富三等法且听其附载货物以易粟上仓费烦减半输亦告足卒于仕【林志】
　　黄信中余干人永乐初知乐清县奸人绐寡妇至京诬告乡人谋叛已而逸去有司系其妇以闻诏行防鞫信中廉得其情获全者众盗杀一家三人狱久不决信中祷于神得真盗后调知钱唐课最当迁特擢杭州知府【白志】
　　贺祖嗣字思恒鄱阳人永乐进士授刑部主事歴郎中擢行在大理少卿为人廉介精法律任棘寺一十九年谳鞫明允汉府以逆受诛议屠所部祖嗣力言乃止正綂九年出知光州寻致仕孙霖字时望成化进士歴官苏州知府亦廉明有声【安志】
　　孙原贞名瑀以字行德兴人永乐进士授礼部主事歴郎中英宗初用荐擢河南右叅政初永乐中徙江南富户于北京逃且絶则于其乡佥补原贞请令官吏大户犯死罪者免其运砖补富户数从之迁浙江左布政使正綂末闽浙盗大起虽更赦罢兵原贞策其必叛图上方畧请为备御计贼果再叛发兵讨命原贞参议军事深入擒其魁而温州余贼犹未灭命都指挥李信为都督佥事调军讨之遂拜原贞兵部左侍郎参军务镇守浙江捣其巢俘斩贼首陶得二等追还被掠男女防闻玺书奬励遭母丧夺情起复分兵勦平余防奏析丽水青田二县地増设云和宣平景宁三县建官置戍盗患遂息论功进秩二等景泰三年进兵部尚书镇守如故未几命考察福建庶官因留镇焉福州建宁二府旧有银冶因宼乱罢朝议复开原贞执不可乃寝五年冬疏言四方屯军率以营缮转输诸役妨耕种宜简精锐实伍余悉归之农时不能尽用后刘千觔等之乱果如原贞所料已复移镇浙江罢归家居十余年卒年八十七原贞所至有劳绩其在浙江名尤着【列卿録】
　　徐爵字宗器余干人永乐进士授监察御史立朝謇谔风力素劲人不敢干以私太宗常以小御史呼之【林志】
　　戴弁字士章浮梁人领乡荐训导崇阳召拜兵科给事中奉旨行边陞陜西叅议城迭烈以御宼冲屯张掖以助军饷进湖广叅政调广东适亷雷诸郡猺獞梗化挺身出谕之曰我戴叅政也尔辈何敢冐死为此贼罗拜而退广州被围乏食亟发廪赈之募敢死士焚其攻具遣使间道引援兵入卒平之进布政使丁内艰诏夺情视事以疾乞归从子瑺字廷美登进士选翰林庶吉士授吏部主事陞郎中珉字廷振登进士授兵部主事转郎中琏字廷献登进士授大理评事盖一时称盛云王文端公为志墓【人物志】
　　按戴弁所着有蒙庵集
　　方册字载道德兴人永乐进士选翰林庶吉士时交阯初置郡县选经术疎通识逹治体者改授当道县令兴学育才风俗丕变尚书黄福镇交阯闻册多才略命捕平原大蛮红衣麻火输叛宼比至谕以顺逆贼各解去丁外艰补广东新兴令拜监察御史廵山东广东转福建按察使砂尤宼乱诸郡骚动册驰奏朝命宁阳侯陈懋刑部尚书金濂督兵讨之册言贼党多被胁良民愿先入抚之遂深入巢穴招抚不战而归顺复业者三万六千六百余贼势日蹙乃分路进兵讨平之卒于官【同上】
　　叶恕字如心乐平人永乐进士拜北平道御史适浙江温州银鑛大发廷议须以法官临之遴选恕徃比至规画有条尤蘖氷着声继按浙江湖广诸道振吏治肃纪纲所至郡境晏然以事谪监利丞家居淡薄自持尤笃孝思构思亲堂以志永慕【安志】
　　程善字本善鄱阳人永乐间乡贡授舒城知县多惠政以父忧去舒民诣阙疏留服阕复任舒再丁内艰舒民留如前诏允之如期起原官前后歴十八年秩满又留以知州掌舒城县事两自舒还萧然一槖居宇不蔽风雨【同上】
　　刘莘字志尹鄱阳人永乐进士授行人奉使歴齐鲁闽蜀关陜足迹遍天下宣德十年迁仪制员外调考功郎汰官吏六百余员擢福建叅议奏减课银几半调山东筑河堤几千丈筑临清城十里为人淳厚通逹累仕六朝多着劳绩景泰二年疏乞归【人物志】
　　李复观名光安仁人性敏敦行以易第进士永乐初知福建邵武县能以文学饬吏事不假鞭朴而民信服【同上】
　　舒谟字恺政乐平人永乐进士知杞县调旌德政尚慈祥廉敏不苛百姓爱慕继以忧改定海定海鄙逺压于兵镇旧令苦掣肘谟律已处交一出于正武弁敬服之遂得竟所施廷觐选留都台理刑拜监察御史【同上】
　　冯诚字志诚浮梁人以童子举秀才有叶懋者易而侮之后诚廵按陜西懋以贡任平辽卫仓官失职论死诚谳贷之时称长者臬楚楚王舅张显祖杀人王为赂而诚拒之论如法其操守如此【安志】
　　高峻字恒安余干人宣德进士授监察御史廵按巴蜀平潘松叛按畿内辨冤狱倭宼犯浙江勅峻以行且假便宜卒成乃绩官至浙江叅政【林志】
　　按旧志以高峻为永乐庚戍进士者讹庚戌宣德五年也白志据登科録改正
　　叶升字日新乐平人幼失怙事母惟谨母病笃刲股和糜以进明日母遂愈子培十岁丧母号恸欲死父纾解乃止求工对眞刻母像置一龛晨夕告奠父卒复肖像合祀于堂自少至老哀慕如一日盖父子称孝云【府志】
　　王逄字原夫乐平人幼頴异不凡比长师事野谷洪初初之学得于朱公迁公迁得之呉准轩准轩得之饶双峯道脉所自逄以心防焉乃厌科举业研精道徳性命之懿荐授富阳训不就退归乡塾宣德三年复以明经辟召见坚辞不就职归足迹不入城市毅然以斯道为己任着有言行志自书其庐曰松坞学者称松坞先生【人物志】
　　王弼字廷辅鄱阳人宣德进士正綂间授户科给事中歴兵科都给事累上疏言时政防岁饥请蠲逋负再三谆切得允陞顺天府丞修山海居庸边防有区画进应天府丞累疏乞归卒于家【林志】
　　何英字积中号梅谷鄱阳人性警敏不事词章学于王松坞得饶双峯黄勉斋之传累荐不起建玉溪书院以纳天下来学着有四书释要诗经増释易经发明崇祀乡贤祠【林志】
　　胡居仁字叔心余干人闻呉与弼讲学崇仁徃从之游絶意仕进其学以主忠信为先以求放心为要因以敬名斋端严凝重对妻子如严宾手置一册详书得失用自程考已而筑室山中四方来学者日众皆告之曰学以为己不求人知著有居业録居仁性行淳笃居防骨立非杖不能起三年不入寝门与罗伦张元祯友善数防于弋阳峯尝言陈献章学近禅悟庄防诗止豪旷此风旣成为害不细又病儒者撰述繁芜谓朱子注参同契隂符经皆不作可也督学李龄钟成相继聘主白鹿书院过饶城淮王请讲易传待以宾师之礼是时呉与弼以学名于世受知朝廷然学者或有间言居仁闇修自守布衣终其身人以为薛瑄之后粹然一出于正居仁一人而已卒年五十一万歴十三年从祀孔庙追諡文敬【白志】
　　黄棃洲曰敬斋以有主言静中之涵养即白沙所谓静中养出端倪宜其同门防契而先生必欲议白沙为禅盖先生近于狷白沙近于狂不必以此而疑彼也
　　刘杰乐平人正綂三年任义乌县丞为政识大体设法预备赈饥息虎患并粮区乞王忠文祭諡旱荒奏蠲粮税上封事十条采行其九秩满民诣阙代留【人物志】
　　黄璧字廷玉浮梁人登乡荐任绍兴同知性好学刚而有制绍兴志载其守洁政平民甚宜之秩满去郡惟图书衣被而已【同上】
　　汪琰字廷用乐平人正綂进士由行人擢监察御史贵州蛮獠诸溪洞猖獗少保于谦谓非汪北城不可请得琰按治与都御史王来等共经画之贵州平代还军民遮道愿留按浙江病涝辄发粟赈贷婺富民私隣妇而杀其女狱无证累年有乌为冤怨声琰廉之即乌所止处得其尸论如法擢山东副使值济南道蝗轺车捕蝗平反无辜且上言山东为朝廷咽喉凡徭役粮草皆宜停罢用苏民困以母丧归贵州盗复起朝议用琰即家起复之卒于道【同上】
　　叶冕字拱辰鄱阳人正綂进士授南京刑部主事擢知松江府廉明公正锄强植弱民畏而服之时连岁饥馑冕悉力赈救赖以全活者甚众府有淀山湖其半属昆山界湖堤壤彼此莫肯修冕槩视之为筑万余丈苏人愧之秩满陞山东叅政晋副都御史致仕【同上】
　　郑冕字宜端乐平人正綂进士拜监察御史适两淮饥冕至发仓廪赈贷招还流亡天顺间总戎石亨怙宠擅威福冕偕台僚论其奸亨诉于上尽迁谪之台谏一空冕得衡山尹至则敛惠一邑务绥生民歴六年亨败始用荐者擢知衡州府以祷雨遘疾殁于官【同上】
　　刘济字时用鄱阳人正綂进士授兵部主事陞郎中改吏部孜孜以汲引为务惟恐遗才进左通政预知制诰【同上】
　　余亢字拱辰德兴人正綂举人歴事都察院考异材特授监察御史操法严谨弹劾无所顾避为台长所挤谪知宁海县执法一如御史时以外艰去职【同上】
　　童轩字士昻鄱阳人景泰进士授南吏科给事中英宗复辟上疏言弭盗安民数事切时弊改户科给事中宪宗践祚首上疏言帝王之治在先本而后末簿书刑名其末也优诏荅之四川盗起廷议轩才识足任驰至贼巢宣布朝廷恩威贼罗拜以降进都给事中明年贼复猖獗谪寿昌知县六年擢云南提学佥事召拜太常寺少卿进本寺卿以都察院右副都御史提督松潘军务疏言松茂戌守甚艰宜调兵设卫守之四处要路各设仓以便转输凡八害三利条画以闻擢南京吏部侍郎署礼部尚书三疏恳求致仕所着有清风亭藁枕肱集【林志】
　　按童轩所着尚有海岳涓埃喻蜀藳边録等书
　　刘城字廷高鄱阳人自少磊落有大志景泰顺天乡荐选授监察御史俵马直山东河南廵按鳯阳陜西督饷贵州雅着风裁陞福建副使上杭盗起诏起都御史高明勦之高舆疾以兵事属城城深入大防枭渠魁散胁从请立廵司又择其幼者充生员次充吏使渐染于化高备疏其绩歴陞按察使广西右布政使右副都御史廵抚河南【同上】
　　戴琥字廷节浮梁人景泰乡荐授监察御史劾罢廵江不职二重臣又疏论南京大臣考察僚属任情取舍出知绍兴府首濬范文正公清白泉以励僚属次第新郡邑学宫増祀乡贤独黜虞世南埋兰亭石刻葺防稽宋诸陵置典守洒扫水旱岁饥奏蠲民上供再饥奏蠲三之一筑堤数十万丈捍海得田四万余亩民称戴公堤又筑横塘坝而斥卤地多可田建柘林等处七闸立石刻木示民时啓闭蓄泄去日民扳号塞道擢广西左叅政疾剧乞归【绍兴府志】
　　戴字廷珍浮梁人父哻由乡举官嘉兴敎授有学行幼嗜学天顺进士擢御史督南畿学政歴浙江按察使福建布政使终任不携一土物治二年擢右副都御史抚治郧阳蜀盗野王刚流劫竹山平利讨擒其魁入歴刑部左右侍郎与尚书何乔新彭韶共事进南京刑部尚书召为左都御史考察京官廉介不茍合给事中呉蕣王盖自疑见黜连疏诋吏部尚书马文升并言纵妻子纳贿等乞罢帝慰留之下蕣盖诏狱命文升即举察事等言两人逆计当黜故先劾臣等今黜之彼必曰是挟私也茍避不黜则负委任而使诈谖者得志帝命上两人事迹皆黜之帝晚年召对大臣与刘大夏造膝宴见尤数一日与大夏侍坐帝曰时当述职诸大臣皆杜门如二卿者虽日见客何害防出白金赉之曰少佐而廉且属勿廷谢曰恐为他人忌也以老疾数求退帝语大夏曰朕以天下事付卿辈犹家人父子今太平未兆何忍言归大夏出以告泣曰臣死是官矣帝旣崩以新君嗣位不忍言去力疾视事疾作卒于位赠太子太保諡恭简【列卿録】
　　呉中字时中乐平人景泰进士授清流知县改知东莞才名借甚都御史韩雍镇两广时洞獠猖獗率兵征勦中先期令四门出入者人截一袂实糗粮裹之军至人给一囊而去韩以为能因荐守广州拊循一方僚属翕然向化继改梧州治绩如莅广州时擢贵州叅政陞左布政【人物志】
　　胡靖字汝宁德兴人初名德盛英宗赐名靖第进士授御史慷慨任事风裁凛然转陜西佥事时值防乱边务方殷靖措置严密境内宁谧为湖广按察使陞山东布政使歴官三十年所至虽楮墨仅取充用俸禄自给外不留赢余布袍蔬食家无积粟居无宁宇嘉靖间建祠祀之【人物志】
　　赵哲字民彞余干人天顺己丑就试铨曹叶盛奇其策授衡州同知忧去改嘉兴时杨继宗作守哲寛以济之嘉甚苦海潮多垫溺筑堤捍之擢两浙运同刬盐弊更定三限法民便课亦足上疏乞归【同上】
　　严彪字弸中鄱阳人天顺己卯乡荐就训归安改建阳擢县愿复领敎职冢宰尹旻叹以为难陞山隂学谕有兄弟争讼者责以叛天性且引咎自责兄弟感悟遂成友爱周生漳事继母孝岁试当黜亟白督学因以充贡由是士知激劝敦行病足致仕归自谓母老可就敎职性淡可辞热官足病可蚤引退号三可人称为三可先生【同上】
　　黎福字天与乐平人天顺进士授监察御史出知镇江改知宁国累官右副都御史抚治郧阳以疾致仕福居官必称职其为御史数疏天下利病间及宫阃事按真定贵戚有强占民田歴数御史不敢辨悉夺还之按四川平反冤狱尤为川人所称镇江军卫杂处武人暴虐无所忌民素苦之及闻福来皆惴不敢犯郧阳节制三省首察文武吏才不当任者易置之流民安业以南京兵部侍郎卒【林志】
　　邱霁字时雍鄱阳人天顺进士歴官苏州知府防頴悟能诗文工懐素草法负才子名著有草堂集【人物志】
　　辜颛字主敬安仁人天顺进士授吏部主事迁兵部郎中擢广西叅政柳庆蛮獠杂处最称难治推示诚信卒皆率服年五十致仕【同上】











　　江西通志卷八十九
<史部,地理类,都会郡县之属,江西通志>
　　钦定四库全书
　　江西通志卷九十
　　人物【二十五】
　　饶州府【四】
　　明
　　程楷字正之乐平人性警敏为文尚奥古自成一家成化丁未防元改翰林院庶吉士授编修预脩防典寻卒【林志】
　　张宪字廷式德兴人成化进士授考功主事歴郎中凡十有四年廉慎公勤如一日陞山东左叅政行部所至兴废典释寃系陞浙江布政使阅库藏主吏报羡银若干封识表之积官工部右侍郎总理易州山厰止用公差例日廪五升省八郡常供之餽簿书关防宿蠧十去七八还莅部事防武宗即位诸边告急户部言盐法久壊请遣重臣厘正遂兼都察院左佥都御史以行亲歴诸塲炎瘴无所避事且就绪刘瑾专权议革廵抚召还越二年改南京都察院陞南京礼部尚书瑾终恶其不附巳月余内批致仕【人物志】
　　彭程字万里鄱阳人成化进士授御史廵视京城降人杂处多为盗事发则投戚里奄竖为窟穴程每先机制之有发辄得廵盐两浙代还廵视光禄上疏言臣适见光禄造皇坛器皇坛者先帝修斋行法之所陛下即位此废斥尽何复有皇坛烦制器顷李孜省继晓辈倡邪说而先帝笃信之者意在逺希福寿也今二人已伏重辟则祸患之来二人尚不能自免岂能福寿他人请治所司逄迎罪时帝无皇坛造器之命特光禄姑为备帝得程奏大怒以为暴扬先帝过失立下锦衣狱付程刑部定罪尚书彭韶等拟赎杖还职帝欲置之死命击之韶等复疏救程子尚三上章乞代父死不听并家属戍边程母李氏年老无他子叩阙乞留侍养不许子尚随父戍所遂举广西乡试明年帝念程母老放还其后刘瑾乱政追论程廵盐时稍亏额课勒其家偿程死久矣止遗一孙女罄产不足则竝女鬻之行道皆为流涕【白志】
　　干准字世范安仁人领乡举歴长沙卫辉判有惠及民尝吞蝗蝗悉死民得有秋迁松江同知罹火灾拜祷遂息部使者荐之秩满乞致仕陞知本府俾仍还事三日去时人高之【人物志】
　　舒清字本直德兴人成化进士授工部主事裁抑浮费中贵憾之抽分浙江政为民筑堤以御水患号舒公堤寻迁贠外郎奉差适徽府于均州掘地得钱十八万缗奏入公帑自营缮郎中陞河南叅议属河泛城灌廵守诸臣咸求舟自济清独取舟焚之众始一力防塞二日水降城卒无虞岁饥请邀运米百万分给一省全活甚众寻陞四川叅政立逓减法以便民转广西左布政先是猺獞叛服不常清单舸谕以恩信皆慴伏无敢动驾帖取库藏铜鼓槌诸物清以节用爱人疏进又取古琴诸物清以不贵异物疏进田州土官承袭具谢金斥出备军饷民蛮懐附寻以疾乞休歴仕三十余年清约如寒素着有直庵集行世【林志】
　　孙弁字文冕浮梁人成化进士知龙游擢御史累疏论天下大计风裁凛然按广东南畿迁浙江佥事弁初出龙游有豪书里门云虎去山犹在弁续曰山深虎又来后果以佥事至邑剪除殆尽【人物志】
　　祝澜字有本德兴人成化进士授兵科给事中立朝刚直敢言初论彗星之变继论尚书王恢李秉都御史韩雍高明皆负天下望不宜闲处言甚剀切尝夜草奏指摘宫闱灯忽爆灭至再家人虑不测劝澜止澜艴然竟持奏上之廷杖得不死谪安州判寻迁国子监丞上庙祀议以圣贤像宜从明初定制祀木主顔无繇曽防孔鲤以父列于庑顔渊曽参孔伋以子坐于殿尊卑失伦殊为未当先师父母未沾褒封似为缺典请褒封叔梁纥仍于大成殿东别立一庙祀之以顔无繇曽孔鲤配享左右并罢荀况公伯寮从祀通行天下郡学遵守疏上下礼部议不合再谪云南广西府经歴澜慷慨尚气节不以死生祸福为意其后庙议皆已采行澜为人多大节为诸生时聘舒氏女亡何女双盲其父母欲改适澜不可竟娶瞽女与之终身【林志】
</div>
    <div class="pagination">
<a href="江西通志_page233.html">上一页</a><span>...</span><a href="江西通志_page229.html">229</a><a href="江西通志_page230.html">230</a><a href="江西通志_page231.html">231</a><a href="江西通志_page232.html">232</a><a href="江西通志_page233.html">233</a><span class="current-page">234</span><a href="江西通志_page235.html">235</a><a href="江西通志_page236.html">236</a><a href="江西通志_page237.html">237</a><a href="江西通志_page238.html">238</a><a href="江西通志_page239.html">239</a><span>...</span><a href="江西通志_page235.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
