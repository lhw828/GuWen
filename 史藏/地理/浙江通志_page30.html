<!DOCTYPE html>
<html>
<head>
    <meta charset="UTF-8">
    <title>浙江通志 - 第 30 页/共 787 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>浙江通志 - 第 30 页/共 787 页</h1>
    <div class="content">　　宋史地理志湖州吴兴郡乌程【望】
　　【谨按景祐年属昭庆军节度宝庆年属安吉州】
　　元史地理志湖州路领县乌程【上】
　　旧浙江通志明乌程县属湖州府
　　国朝乌程县属湖州府附郭编户二百八十二里
　　归安县
　　舆地广记本乌程县地
　　宋史地理志太平兴国七年析乌程地置县【万厯湖州府志转运使髙冕奏乌程境太广请分置一县从之时吴越钱俶初归命故以归安名县】
　　宋史地理志湖州吴兴郡归安【望】
　　【谨按景祐年属昭庆军节度寳庆年属安吉州】
　　元史地理志湖州路领县归安【上与乌程皆为倚郭】
　　旧浙江通志明归安县属湖州府
　　国朝归安县属湖州府附郭编户三百九里
　　长兴县
　　元和郡县志吴王阖闾使弟夫槩居此筑城狭而长因以为名
　　明一统志秦以为鄣郡地汉为乌程故鄣县地三国志注丹阳故鄣分隶呉兴郡
　　资治通鉴注晋太康三年分乌程立长城县属吴兴郡
　　资治通鉴注永兴元年分吴兴之长城立义乡县属义兴郡
　　晋书地理志吴兴郡统县长城
　　宋书州郡志吴兴太守领长城
　　南齐书州郡志吴兴郡长城
　　【谨按梁末属震州寻属吴兴郡陈因之】
　　隋书地理志平陈县废仁夀二年复
　　隋书地理志吴郡统县长城
　　旧唐书地理志武徳四年置雉州领长城原乡二县七年州废及原乡并入长城属湖州【方舆纪要唐初沈法兴置长州于此武德四年改为绥州又改雉州七年州废县仍属湖州】
　　唐书地理志湖州吴兴郡长城【望】
　　十国春秋吴越长城县改长兴避梁讳也
　　十国春秋吴越湖州领县长兴
　　宋史地理志湖州吴兴郡长兴【望】
　　【谨按景祐年属昭庆军节度宝庆年属安吉州】
　　元史地理志元贞元年升为州
　　元史地理志湖州路领州一长兴【中】
　　续文献通考明初改名长安寻复旧洪武二年改为县
　　旧浙江通志明长兴县属湖州府
　　国朝长兴县属湖州府编户二百三十二里
　　德清县
　　路史乌程有余不乡【注今湖之德清东百武有余不溪晋孔愉封余不亭侯】元和郡县志天授二年析武康乡置武原县景云二年改为临溪县以临余不溪也天寳元年改为徳清县【万歴湖州府志县有德清山】
　　唐书地理志湖州吴兴郡徳清【上】
　　十国春秋吴越湖州领县徳清
　　宋史地理志湖州吴兴郡徳清【】
　　【谨按景祐年属昭庆军节度寳歴年属安吉州】
　　元史地理志湖州路领县徳清
　　旧浙江通志明徳清县属湖州府
　　国朝徳清县属湖州府编户三百一十二里
　　武康县
　　太平寰宇记古防风氏国
　　元和郡县志本汉乌程余不乡之地
　　方舆纪要后汉初平中孙氏析置永安县
　　资治通鉴注晋改为永康
　　史记孔子世家注晋太康元年改永康为武康晋书地理志吴兴郡统县武康
　　宋书州郡志吴兴太守领武康
　　南齐书州郡志吴兴郡武康
　　隋书地理志平陈县废仁夀二年复【名胜志县初置在余英溪北仁夀二年徙溪南唐广徳元年平袁晁复溪北旧址】
　　隋书地理志余杭郡统县武康
　　唐书地理志李子通置安州又曰武州武徳四年平李子通因之七年州废隶湖州
　　唐书地理志湖州吴兴郡武康【上】
　　十国春秋西府杭州领县武康【注旧隶湖州武肃王时来属】宋史地理志太平兴国三年武康自杭州来隶宋史地理志湖州吴兴郡武康【上】
　　【谨按景祐年属昭庆军节度寳歴年属安吉州】
　　元史地理志湖州路领县武康【中】
　　旧浙江通志明武康县属湖州府
　　国朝武康县属湖州府编户六十二里
　　安吉州
　　元和郡县志本汉故鄣县地
　　后汉书郡国志注故鄣中平年分县南置安吉县【方舆胜览东汉光和末荆扬乱此乡守险助国汉朝嘉之立县名安吉名胜志旧治在天目山即今孝丰县治唐开元二十六年移故鄣之南号鄣南吴大帝遣从弟琼修故鄣邸阁山是也】
　　【谨按安吉县属丹阳郡】
　　后汉书郡国志注故鄣中平二年又分立原乡县【谨按吴立吴兴郡以故鄣安吉原乡属之】
　　晋书地理志吴兴郡统县故鄣安吉原乡
　　宋书州郡志吴兴太守领原乡故鄣安吉
　　南齐书州郡志吴兴郡故鄣安吉原乡
　　【谨按梁陈属陈留郡】
　　隋书地理志绥安平陈省故鄣安吉原乡入焉唐书地理志安吉义宁二年沈法兴置武徳四年因之以县隶桃州七年省入长城麟徳元年复置【谨按名胜志云唐武徳中改名桃州僧皎然送安吉康丞诗君吏桃州尚竒迹桃州采得桃花石当时州名或取诸此】
　　唐书地理志湖州吴兴郡安吉【】
　　十国春秋吴越湖州领县安吉
　　宋史地理志湖州吴兴郡安吉【上】
　　【谨按景祐年属昭庆军节度宝歴年属安吉州】
　　元史地理志湖州路领县安吉【中】
　　嘉靖安吉州志至正十六年明取安吉以隶长兴州吴元年复以安吉隶湖州
　　【谨按至正十七年耿炳文率师取长兴则安吉之隶长兴当是十七年事】
　　续文献通考正徳元年升安吉县为州领县一孝丰
　　国朝安吉州属湖州府编户六十四里
　　孝丰县
　　续文献通考本安吉县地
　　【谨按汉故鄣县地后汉灵帝分置原乡县属丹阳郡晋属吴兴郡宋齐梁陈因之隋文帝省县唐髙祖复置属雉州寻省雉州并入长城县唐高宗复析长城置安吉县今孝丰县系安吉析置故曰本安吉县地】
　　嘉靖浙江通志治元年析安吉置孝丰县【湖州府志知府王珣言安吉地险逺而孝丰太平等九乡为里五十余中有汉县废城存焉请析置一县从之因乡名以名县】
　　明一统志安吉升州因属焉
　　旧浙江通志明孝丰县属湖州府
　　国朝孝丰县属湖州府编户五十四里













</div>
    <div class="pagination">
<a href="浙江通志_page29.html">上一页</a><span>...</span><a href="浙江通志_page25.html">25</a><a href="浙江通志_page26.html">26</a><a href="浙江通志_page27.html">27</a><a href="浙江通志_page28.html">28</a><a href="浙江通志_page29.html">29</a><span class="current-page">30</span><a href="浙江通志_page31.html">31</a><a href="浙江通志_page32.html">32</a><a href="浙江通志_page33.html">33</a><a href="浙江通志_page34.html">34</a><a href="浙江通志_page35.html">35</a><span>...</span><a href="浙江通志_page31.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
