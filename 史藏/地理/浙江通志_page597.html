<!DOCTYPE html>
<html>
<head>
    <meta charset="UTF-8">
    <title>浙江通志 - 第 597 页/共 787 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>浙江通志 - 第 597 页/共 787 页</h1>
    <div class="content">　　应氏三节【题旌册应鼎鼇妻周氏及子洪瑄妻徐氏洪珘妻徐氏也鼎鼇卒周年二十洪瑄未离襁褓次子洪珘侧室出周抚训无异及长各为娶妇不数载二子相继卒洪瑄妻年二十五一子在抱一子在腹洪珘妻年二十四一子甫四龄一门三孀周视两媳如女两媳事姑如母妯娌相依如姊妹同居一室共抚三孤周守节四十六年洪瑄妻守节二十五年洪珘妻守节二十七年雍正十三年具题候旌】
　　程懋铨妻徐氏【永康县志年二十顺治乙酉寇至闻有被汚者遂闭户自经死】胡氏二节【表康县志胡良盛妻卢氏年二十一夫亡抚孤贞守遇宼至以投水获免五十余年完节其孙胡明睢妻黄氏配二载夫亡遗孕得子又亡或劝令改适黄遂密缝徧体衣夜自经死】
　　方福娃【永康县志方豫卿女康熙三十三年甫十岁嫡母冯氏病服药不痊福娃日夜涕泣登楼割左臂肉煎糜以进母病立苏廵抚颁发防布银两匾额优奬】
　　陈日升妻王氏【永康县志年二十八夫亡孝事寡姑抚孤娶媳未几子复亡时媳章氏方娠遗腹生嗣三载媳又亡两世一孙教育成立年七十终】
　　栁于位妻陈氏【谳牍于位贳陈老玑肉脂一觔次日老玑来索适于位他出见氏独处遂出语调之氏愤懑叫呼老玑逸去于位归氏泣告受侮状至夜分潜赴水死时年二十二歴审得实请旌】
　　应彦宫妻李氏　卢一鹏妻沈氏　方震旸妻杨氏徐彦妻陈氏　楼惟驷妻陈氏　徐国时妻吴氏周俊初妻应氏　吕一森妻周氏　应可纶妻朱氏姚国仁妻俞氏　姚君恩妻傅氏　胡兆通妻应氏朱振生妻吕氏　周鸿谟妻徐氏　李琼达妻金氏应尧卿妻叶氏　胡之龙妻应氏　应凤虞妻包氏卢子谦妻俞氏　卢荣秋妻胡氏　金邦泰妻张氏应时起妻朱氏　李为栋妻林氏　傅泰祯妻翁氏李正珙妻徐氏







　　浙江通志巷二百十二
　　钦定四库全书
　　浙江通志巷二百十三
　　列女【十二】
　　金华府
　　武义县
　　宋
　　刘滂妻汤氏【宋濂刘滂传建炎中滂知建昌军兵变滂死妻汤氏侍姑侧兵及身犹不去竟遇害】
　　巩法妻杨氏【叶适杨夫人墓志武义人嫁东平巩法巩死夫人年二十六子长曰丰三岁幼嵘始生巩贫人谓夫人当奈何曰吾义寡巩氏矣复何顾二子稍长时婺有大儒吕公夫人告二子曰尔学不成无庸归也二子或经年不得见母既而先后登进士第皆为时所知夫人卒年六十八葬长寿乡】
　　明
　　徐氏二节【续文献通考徐荣妻吴氏年十九适荣生子甫三岁而荣死未防荣弟广继卒其妻顔氏年二十七抚二孤妯娌一志奉姑育子恪守妇节年逾六十洪武中旌门】
　　程文盟妻王氏【正德武义县志年二十六而夫殁父母舅姑待其终制将改适之氏呼天誓曰我若改适日月西出事舅姑抚孤子确守霜操洪武年旌】
　　尤安谷妻王氏【万厯金华府志嫁三年而安谷病且革顾谓王氏曰吾嫡生二母俱老而子幼汝能保养虽死无憾氏泣受命而安谷卒奉姑教子终始一节洪武年旌门】
　　徐信妻朱氏【王德武义县志幼许字信信罹疾父母意弗怿朱谓既与之约敢忌疾耶即归信未几信卒时年二十三遗腹产子一曰文敏备厯苦辛鞠而教之子亦以笃孝称正德年旌表】
　　徐逺之妻吴氏【万厯金华府志年十九夫亡遗腹三月誓志守节其父逼嫁之因引刀断发又欲自经父惧而止抚育遗孤垂四十年不出戸庭虽族人罕见其面】
　　徐思泰妻沈氏【金华府志夫早亡无子咸劝再醮哭曰嫁二夫犬豕不食吾余也矢志苦守苫块独居即童子不得入其室】
　　邵文德妻程氏【旧浙江通志方许嫁夫有恶疾父母谋改适程曰命也竟适之未期年夫亡家贫无子闭阁纺绩自食年九十三卒事闻诏旌其门】
　　徐贤妻吴氏【金华府志父温无子赘贤同居未几贤亡吴年二十一无子夫家劝其更嫁吴曰此辈利吾财耳尽散之苦守三十余年事父母孝养备至事闻旌曰节孝】
　　余文秩妻郑氏【武义县志年十九夫亡无子以侄为嗣家贫卖豆腐自给苦节四十余年】王世名妻俞氏【陈尧言俞烈妇传年十七归世名世名方饮父仇待时而发明年生子谓俞曰此儿之寄非他人比善抚之命名宗禹居无何斩其仇之头祭其父投之官遂死之俞恸几絶水浆不入口邑人韩生与世名故师弟而其媪又俞所视为母也虞其死往慰之指其子曰王生迟死六年为此一块肉耳忍弃之耶俞怃然曰是诚不可死然又不可不死乃稍就食置王生柩于卧榻前饮食起居一禀如生时三年服阕乃料理其家事集家人辈再拜别嘱其子于韩媪絶粒而死时宗禹五岁矣先是王生之死孝也直指上其事议寝不行至俞死因并上其事报曰可建祠立坊曰孝烈】
　　蒋烈妇【武义县志徐伯康妻伯康不克家隳职业蒋每泣谏贫至不能自存谋欲卖之妇泣谓曰吾勤纺绩足支岁月奚自鬻妻为不听召媒成劵舁舆至妇乃登楼从窗坠下而死县令陈化撰文祭其墓】
　　刘雄九妻徐氏【金华府志年十九懐娠二月夫亡姑令更适徐泣曰妾之不殉罪已多矣奈何更适况有遗腹在乎遂至母家生子抚之苦守四十余年】
　　陈花容妻巩氏【武义县志夫死伯叔逼令再嫁不从重贿巩父母许之肩舆将至遂密缝其襟袵自衣至履无少罅隙闭户自经事闻诏旌其门曰节烈】
　　杨国瑞妻徐氏【金华府志年十九夫亡遗腹生女继母欲夺其志氏剪发毁容以死拒之崇祯十六年寇乱居民多挈家逃避氏闻之曰未亡人待死之日久矣岂能从诸妯娌偷生乎遂自经死】
　　朱男妻李氏【金华府志未嫁而夫患癞疾体腐秽不可近其父请命于翁许令改嫁卜日将适他姓矣氏绐其父曰必别夫而后行比至誓不复归敬事其夫逾年而夫殁氏哀恸不食死】
　　徐文仁妻张氏　何李安妻王氏　项浩妻徐氏徐景初妻叶氏　胡文赞妻徐氏　邵铨妻项氏杨相妻徐氏　　刘思妻徐氏　　张胡奕妻程氏徐继洪妻王氏　李鱼妻范氏
　　国朝
　　徐文源妻邵氏【题旌册年十七归徐甫一月文源病氏罄奁赀供汤药三年文源卒先是文源病剧时泣谓氏曰我死无子尔年少家贫无倚当奈何氏曰君如不幸妾亦从君后耳及没氏亲视含殓殓毕即投缳死雍正四年具题奉防建坊旌表】
　　徐瑞兰妻朱氏【题旌册年十九归徐二十三而寡遗腹生子名凤诏舅老而耄继姑逼之他适不从则裁其饮食磨折百端氏絶无怨色尝抱子而泣曰吾所不死者以夫仅此一线耳守节三十一年雍正九年具题奉防建坊旌表】
　　何养复妻邵氏【题旌册年二十六而寡事姑抚子守节三十八年雍正十一年具题奉】
　　【防建坊旌表】
　　蒋文逵妻翁氏【武义县志顺治三年婺尚未平氏避乱深山为游兵所执欲污之不从行三里许至施村坠马跃入塘中死】
　　倪世陛妻程氏【金华府志夫死年二十闻有欲强娶之者奔赴母家号恸不食取针线密缝裳衣次日闻舆至亲持斧破其舆投池水而死邑令申详旌其闾】
　　何李奴【武义县志许配顾兆吉兆吉贫不能支父母背盟强之别适氏涕泣跪諌不允且曰吾为汝择佳壻耳氏泣曰烈女不更二夫吾忍因贫而背之乎遂闭户自经死是夜随见梦于夫时年十六】
　　徐氏三节【武义县志汤氏徐世菊妻夫死年十九遗腹生子学干抚长娶刘氏年二十一生子应序学干死应序娶刘氏年二十应序又死一门三寡防绩度日】
　　吴氏二节【武义县志管氏吴世贤妻年二十五金氏吴世杰妻年二十夫相继亡上有老姑下有穉子二氏妯娌相依苦守抚养事姑甘脆寒暑无间】
　　周宗鼎妻朱氏【公举事实名珍娘年二十五夫亡家贫鬻奁具殡葬抚二子光照光焕皆为诸生厯今三十五载年五十九】
　　倪士佳妻叶氏【公举事实年十八归倪生子甫周夫卒氏年二十二即为夫营葬虚其右以示同穴教子如严师守节至八十岁临殁犹兢兢以守家法勤耕读训其子孙云】
　　汤思学妻徐氏　徐崇勲妻钟氏　杨起震妻邵氏徐学粹妻朱氏　王之藩妻徐氏　倪世佳妻王氏何嘉猷妻徐氏　陈福绥妻孙氏　顾愈妻应氏汤征伊妻陈氏　徐学勤妻王氏　邵日寅妻栁氏徐应祥妻蒋氏　徐光国妻何氏　王家仁妻孙氏周思敬妻吴氏　徐应能妻王氏　徐琥妻陈氏蒋子辉妻徐氏　胡唯义妻王氏
　　浦江县
　　宋
　　凌楠妻何氏【浦阳人物记名道融字处和诸暨人善读书鼓琴年十九归楠一年而楠亡遗腹产一子曰坚昼夜教以学俾从陈亮游及坚能与荐书以姓名自见于诸君子间喜曰吾之不死待汝者欲持以见汝父于地下耳汝益勉之绍熙元年卒年五十一】
　　元
　　戴铭妻倪氏【浦阳人物记名宜弟县之兴贤乡人年二十为同里戴铭妻三十而铭亡生二子泳洽甚幼铭家故贫氏上下无所倚托米盐日以不给乃饮泣就麻枲夜分灯屡涸犹防防在机杼间厯三十年始能葬舅姑父母及夫之丧教其子成人又二十一年而终】
　　明
　　郑洪妻石氏【金华贤逹传洪为内藏库提以累死妻石氏例当配絶粒者十日人劝之泣曰吾为义门妇今夫既死何以生为遂缢而死太祖闻而叹曰真义门妇也】
　　郑瀛妻黄氏【宋濂郑节妇传名琇字守贞归瀛字仲容年甫二十明年仲容髀患疽流注肌窍间一溃一兴守贞扶掖卧起附膏于纸而更敷之虽甚乆无怠意又六年仲容殁守贞自矢不再适屡有撼之者不少动寒灯孤幌澹然自安命从子柎为后及见柎授室生二子始受其养】
　　陈氏三节【浦阳续人物记毛氏陈彦云妻彦云卒于金陵子厚在襁褓毛矢志坚守抚厚长成娶张氏女生子现甫弥月而厚复亡张时年十七姑妇相依抚现成人现娶董女未几又没董始姙五月后举男遂以遗腹名之家计萧然纺绩度日遗腹十岁患疯痹五载偃牀褥董焚香告天愿降罚己身以赎此子遗腹忽然步履如常董麄晓翰墨口授孝经教之书家计日窘代人充粮役计月取直为膳养资时二尹朱某怜其事为娶黄女配之夫妇尽孝生四子】
　　魏氏二节【方孝孺魏节妇传赵氏名第宁海人归浦江魏顺之生二女而顺之卒妇年二十四以犹子校为嗣誓不他适其兄怜之潜受同邑娄氏聘强迎之归妇坚不为动校甫七岁教养成立娶同邑应氏生男女各二而校亦早世应年二十九兢业惕励无毫发増损于前人人皆以为善继志】
　　孙廷佐妻潘氏【浦阳续人物记嫁逾年夫病剧谓曰吾死奈尔年少何氏泣誓从死削竹牌数寸刻死节二字夫亡水浆不入口家人云夫无子遗尔死谁为祭奠强执丧三年父欲夺其志氏即入房自经人趋解之已死竹牌犹握在手】
　　张应华妻陈氏【浦阳续人物志名卯应华贫卖薪自给氏每典衣以供甘防甫一年应华从军战亡氏屡阖门自经小姑同处屡解之服除父母私与舅姑议更嫁小姑以告氏曰吾嫁自有处应在后门耳小姑不喻其意及娶者舁舆至氏潜徃后门投池中死池素浊自后水清人以为异】
　　倪子材妻钱氏【万厯金华府志名妙淑年十九适子材逾年而子材卒欲缢以殉众止之越五月生子里有慕其容德欲娶之者钱剪髪以絶之孀居六十余年始终】
　　楼氏三节【浦江县志楼恩妻陈氏归四年生子秩而恩殁食贫抚孤长娶张氏生一子秩又殁张年二十三矢志与姑相依为命寿五十七先陈殁又恩之从弟台妻赵氏年十九孀守八十余岁卒】
　　张应桂妻郑氏【金华府志嫁逾年应桂因痘剧语氏曰尔年少必不可守氏即剔一目以见志应桂卒将举丧浦俗凡欲再醮者不送夫丧家人匿不以闻氏觉奔赴二里许隔溪望见欲投水死婢强扶之始渡后遗腹生女亡继叔子为嗣又亡而氏守节不渝万厯年旌】
　　张明经妻潘氏【金华府志年二十二而寡抱孤绩絍供舅姑菽水者二十八年姑死抚棺恸絶复苏诏子若妇曰愧不能终养汝祖汝其善承吾志言毕遂卒年五十】
　　楼如春妻张氏【旧浙江通志性至孝母病割股为饵侍汤药不解带者五阅月年二十夫亡子才襁褓氏守节四十余载教子及孙年至七十一卒旌曰节孝】
　　周思谅妻吴氏　戴坛妻张氏　　张子防妻楼氏楼瑛妻于氏　　楼孟华妻陈氏　郑崇崶妻张氏张元京妻郑氏　张元本妻周氏　张元政妻方氏石子信妻朱氏　傅豹妻郑氏　　傅宗清妻朱氏金宗贵妻蔡氏　傅思厚妻张氏　徐廷康妻楼氏钟廷彬妻张氏
　　国朝
　　凌孟顺妻郑氏【旧浙江通志年十九夫亡遗娠生子元辂纺绩教之年五十余卒邑令上其事具题奉防建坊旌表】
　　吴明燧妻陈氏【金华府志嫁二载明燧病弥留时呼氏曰尔年少可任尔意氏截发誓不独生刲股以进明燧竟亡氏欲以身殉邻妪慰之曰子甫周耳将谁托氏乃忍死抚孤家人觊觎遗业氏力持终不能夺康熙十二年奉防建坊旌表】
　　张德冠妻郑氏【题旌册康熙甲寅夫死于贼氏时年二十七痛不欲生以舅姑年老子女俱幼乃止孝养抚育白首完贞康熙五十一年具题奉】
　　【防建坊旌表】
　　张以琳妻朱氏【题旌册年二十六夫亡长子守潮二岁次守择遗腹也夫弟以珑夫妇继殁遗孤二人氏以一身兼抚子侄俾俱成立又能勤俭铢积家业倍増守节二十六年】
　　金阶妻张氏【题旌册年二十七而寡无子欲自殉舅姑为立嗣乃恩勤抚育长为诸生事舅姑以孝守节四十年　以上二氏俱雍正十年具题奉】
　　【防建坊旌表】
　　倪仁祜妻朱氏　倪仁禴妻张氏　张德嗣妻郑氏
　　汤溪县
　　明
　　张君防妻郑氏【万厯金华府志年二十三而君会卒当元季兵革扰攘备厯艰险克全节义年八十余终太史苏伯衡传其事】
　　江彦杰妻周氏【万厯金华府志年二十四而夫卒父母欲夺其志引刀自誓曰与其失节而生毋宁全义而死乃止卒年六十八成化年旌表】
　　胡宗宁妻洪氏【万厯金华府志少寡抚孤勤俭事姑孝年七十余终从子胡彦庄妻章氏亦早寡家人欲嫁之章曰妾不能效阿婆守节而更适他人何以见夫于地下备厯艰辛终以节着】
　　诸可素妻胡氏【汤溪县志许字可素可素癞辞婚氏泣请曰既已纳采问名无别醮之理父不忍违其志遂嫁之数月疾益笃服事匪懈一日可素绐之出而自经氏不胜哀毁愿以身殉者数四为妯娌所救遂尽剪其髪贮以小盒封付乃父曰誓不变志忝我所生年七十余卒】
　　祝宗表妻胡氏【万厯金华府志年二十二而寡有富室欲娶之氏以死自誓防防孑立躬勤蚕绩自给年六十余乡里欲上其事胡曰妇人守节分内事耳众论韪之】
　　江显妻翁氏【万厯金华府志显尹江宁病卒氏年二十五子大有在襁褓扶柩归葬贫抚遗孤叔欲夺其志氏厉声曰吾身可死夫之清白不可玷也有司旌其门】
　　章以杰妻刘氏【旧浙江通志早寡防姑亡邻居失火氏抚柩长号俄而反风灭火时有栝冦入其乡闻其节孝不加剽掠郡县旌焉】
　　伍氏二节【金华府志洪氏伍福妻年二十五夫亡抚遗孤凤娶妻李氏年十八生子才百日凤又亡姑媳形影相依终身不二】
　　朱氏二节【汤溪县志应氏朱某妻年二十二夫死守节子袍妻应氏年十九亦孀居时称栢舟双节】
　　胡维妻刘氏　　戴士嶟妻祝氏　朱德刚妻杨氏洪瑚妻杨氏　　张良璧妻陈氏　张良琬妻洪氏胡邦宪妻洪氏　章三保妻钱氏　张应烜妻范氏刘孟英妻邵氏　胡万全妻金氏　张思仁妻叶氏范唐贤妻洪氏　陆可谦妻胡氏　胡良忠妻陈氏洪仲镜妻范氏　范正雅妻章氏　范良翰妻华氏
　　国朝
　　李大榦妻程氏【旧浙江通志年二十二孀居厯四十余年康熙十二年具题奉】
　　【防建坊旌表】
　　胡岳钟妻郑氏【题旌册年二十五夫亡矢志靡他躬织絍以事舅姑抚孤子足不逾阈】章在中妻陈氏【题旌册年二十七夫亡事舅姑抚遗孤白首一节　以上二氏俱雍正六年具题奉防建坊旌表】
　　胡茂先妻盛氏【题旌册年二十夫亡遗一子亲属劝之改适剪髪面触墙陨地幸老婢救苏墙迹犹存守节四十四年雍正十一年具题奉防建坊旌表】
　　张鼎立妻赵氏【题旌册年二十一而寡立侄鸿绪为子守节三十四年雍正十三年具题候旌】郑宗元妻祝氏【汤溪县志有姿色顺治丙戌夫妇避难邵家源遇兵掠氏宗元尾其后行至一岩下有深潭氏投入潭中宗元亦急救之相抱而死】
　　胡朝鈇妻丰氏　洪有思妻胡氏　　洪士遇妻黎氏胡廷试妻陈氏　胡允让妻章氏　　陈献竒妻虞氏范仲韬妻胡氏　胡景鸿妻王氏　　胡允端妻王氏陈明昌妻吴氏　洪廷才妻胡氏　　洪鼎图妻汪氏张源闻妻金氏　胡如芳妻魏氏　　潘起光妻章氏陈以禄妻张氏　范峤妻胡氏　　　伍琰妻伊氏魏良庆妻徐氏　祝遇奇妻胡氏
　　衢州府
　　西安县
　　元
</div>
    <div class="pagination">
<a href="浙江通志_page596.html">上一页</a><span>...</span><a href="浙江通志_page592.html">592</a><a href="浙江通志_page593.html">593</a><a href="浙江通志_page594.html">594</a><a href="浙江通志_page595.html">595</a><a href="浙江通志_page596.html">596</a><span class="current-page">597</span><a href="浙江通志_page598.html">598</a><a href="浙江通志_page599.html">599</a><a href="浙江通志_page600.html">600</a><a href="浙江通志_page601.html">601</a><a href="浙江通志_page602.html">602</a><span>...</span><a href="浙江通志_page598.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
