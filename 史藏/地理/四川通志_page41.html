<!DOCTYPE html>
<html>
<head>
    <meta charset="UTF-8">
    <title>四川通志 - 第 41 页/共 218 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>四川通志 - 第 41 页/共 218 页</h1>
    <div class="content">　　姜　珍【金华人监生正徳中任徳阳令其政平易其守清白至今称防吏者必以为首】王大骆【新郑人监生正徳中知绵州刚正有决断捕除贼盗地方以宁】
　　刘　璨【临川人正徳间知绵州性亷介守城御贼居民获安闻母丧过哀而卒卒时无以为殓人以亷孝称之】
　　杜　濓【嘉靖中知安县冇治才爱民礼士安邑科目絶少濓勤劝课迁学于北堈遂聨防数人】
　　焦　烺【泰兴人嘉靖中知徳阳县不携家室寝所衣笥拨吏守之政先大体绵阳江啮城烺筑隄数里以捍水高二丈濶称之至今赖焉以督采大木为上官忌收狱寻得白归惟图书数卷而已】
　　齐　清【沧州人持己刚方有才辩嘉靖末知徳阳邑故协济绵州马匹清立言其不可欲议征银折价时赵文肃贞吉过县咨马政清熟知利病条对甚剀悉文肃入朝即召为太仆寺丞】王纯臣【郧阳人任徳阳敎谕好古能诗词持己严正着训士约言以亷耻气节为重士子遵行之】
　　李士鼇【汉阳人任安县清操不染百废俱举】
　　强希顔【万厯间任安县明敏有为勘田亩革吏弊豪富不敢欺隐】
　　纪于竹【洋县举人由兵部主事谪知安县厘宿弊革重耗案无滞牍修城经理冇法民忘其劳】
　　张　绪【汉川人万厯初知徳阳以一老仆随侍自奉甚约与民休息去任日犹捐廪以助城工至今屹然太守耿某为作去思记】
　　樊鼎遇【黄冈人万厯中以选贡知徳阳县吏治敏练缮城筑堰置义仓剙经楼捐俸购书数百巻以诲诸生其父官御史以建言谪戍鼎遇泣诉两台欲免官赎父罪直指彭某为奏得防下吏部鼎遇即日告归所着有道林小草荩草等书数百巻】
　　陆经术【绵竹令崇祯丁丑流贼犯蜀绵城卑薄立陷贼去经术至捐金劝绅士助完城工高厚加倍献贼至不得入民至今感之】
　　直隷茂州
　　隋梁　逺【为汶川总管时吐谷浑吕夸寇边逺以鋭兵击破之斩首千余级】
　　宋赵　瞻【知威州瞻以威茂杂羣獠险而难守不若合之而建郡于汶川条着甚详后熙宁中经理西南就瞻取其书考焉】
　　孙羲叟【神宗时节制绵茂军先是涂静时飞等蛮寇茂州知成都周焘遣兵马钤辖张永铸等击之畏懦不敢进羲叟遣中军将种友直等破之其酋旺烈等悉降】
　　赵全时【简县人神宗时知威州治行异等】
　　史　学【丹棱人哲宗时知茂州监军营田魏了翁有记】
　　明刘　坚【永乐时知茂州奏请立学校以敎军民子弟秉公有守均徭平讼流民复业岁旱祈祷甘雨立应秩满州民保留之】
　　陈　敏【华亭人知茂州先徳后刑除奸宄保善类在任六年民立生祠祀之】
　　柳　芳【延安人宣徳中知保县羌民叛乱芳捍御有方民赖安辑】
　　屠安民【隆庆中任保县捐俸筑南城保人徳之】
　　张　祥【江陵人成化中知茂州爱民育士学校桥梁多所修葺陞太仆寺丞】
　　崔　哲【辽东人正徳初知威州化服强畨边陲无儆军民赖以安堵】
　　范　渊【桂阳人正徳中以郎中谪威州选番民子弟入学宫敎以诗书淑以道义自是番民慕义归顺民建祠祀之】
　　何福全【鳯翔人由吏员歴判威州政尚诚实不事苛刻秩满以安戢功保陞本州守莅任九年致仕归】
　　孙　汉【江阴人嘉靖间知茂州时五寨蛮乱守御有方蛮不敢犯未几以忧去军民如失父母】
　　王　渊【江西人以给事中谪判茂州治才卓异有清操去之日一马一仆茂人无知者】娄廷璋【陕西人嘉靖中知汶川开设学校治汶有声】
　　汪守防【黄冈举人万厯中知威州视民疾苦如痌瘝切身士民爱慕番獠倾服陞曲靖同知】舒文璧【万厯中任保县捐俸筑南隄二百余丈民赖其利】
　　麻　康【万厯中任保县增砦御夷在官十四年无边衅民爱之如父母云】
　　吴　伟【汉中人由国子监生知茂州卓有政绩歴陞四川左布政使】
　　直隷达州
　　周辛　昻【通州刺史推诚布信甚得蛮獠懽心累迁骠骑大将军】
　　唐李洞客【贞观初为通州刺史政尚清平民以慈吏呼之】
　　李适之【开元中为通州刺史政不苛细为下所便明皇时水灾适之作三大防曰长杨曰积翠曰月岥自是水始不为灾天宝初入为左相】
　　韩　滉【宰相韩休子至徳初为通州郡长史有政绩徳宗时为镇海军节度使绥辑百姓不逾年境内称治歴官中书门下平章事李泌谓其公忠清俭真大臣之器卒諡忠肃】
　　宋余应求【江西弋阳人崇宁中进士为监察御史论童贯谭稹以中人预军政为国之辱又言将相不宜争私愤当早定战守之计为时所忌出监达州茶塲后官吏部员外郎】
　　李耆夀【字南公绍兴初为达州守辛于官魏了翁称耆夀资性孝谨临事有大虑其修之家行之官率多可纪】
　　杨　载【涪陵人绍兴中知达州尝愤刘豫之凶逆愿横行寇中手刃豫以报朝廷张浚壮而荐之故有是命后果着声绩云】
　　陈　式【永嘉人淳熈中知达州崇学劝农葺城完廪以礼为敎民心感悦立祠祀之】
　　明曹嗣宗【柳州人进士永乐中任达县亷能有声后歴陜西佥事】
　　邢元亨【咸宁人知达县鄢蓝宼乱力为抚御邑赖以安】
　　周　雍【永康人嘉靖初守达州讲学训士立社仓约法二十八条民便之】
　　徐　朂【湖广人嘉靖初守达州岁大旱请祷甚恪并给牛种作水车是年有秋政暇与诸生讲学不倦士民感之】
　　杨振文【贵州人嘉靖中守达州不事苛刻岁频旱多虎祷于神雨随大霈一日虎毙者三】傅汝楫【山东恩县举人知东乡政尚简约却宼完城士民悦服】
　　秦曰藩【字纳贤郁林州举人万厯四十年以重庆府丞改知达州学宫祠署鼎构一新既去郡人建祠尸祀焉】
　　纪　壮【陜西人万厯四十年知太平县凋敝之后抚绥颇称得法以左迁去识者怜焉】













　　四川通志巻七上
　　钦定四库全书
　　四川通志巻七下
　　皇清名宦
　　总部
　　南朱马喇【满洲镶白旗人顺治三年从　肃王定蜀为前锋都统时献贼余孽未靖朱马喇奋勇当先所在扑灭尽力邉陲开拓疆宇大有造于西蜀】
　　南伊马喇【朱马喇之弟与兄从　肃王定蜀官前军防卫值贼党赵云贵围保宁伊马喇与贼战连发数矢贼将皆应而倒秉胜追撃保寜围解全蜀底定随　肃王旋】
　　【京师康熈十三年吴逆叛滇黔陇蜀复为贼据又以防领从军征蜀进次广元恢复保宁既而伪经畧王平藩授首以次廓清厥功居多云】
　　李国英【字培之遵化人隷正红旗顺治三年从肃王定蜀献贼殱灭王师凯旋国英以孤军镇保顺间羣寇环伺随机剿扑未尝少挫八年巡抚王遵坦卒廷议代者数人】
　　【世祖特命国英以都御史任巡抚治兵阆中军旅之后劝课农桑民足食用十四年晋总督旋加太子少保
　　兼筹荆陜屡平大寇保厘全蜀者二十有一年卒于官諡勤襄】
　　郝　浴【字冰涤直隷定州人顺治六年进士主政刑曹一时有大整西曹之誉八年改御史来按蜀时巨寇刘文秀等踞滇黔吴三桂专阃驻师保宁七年无功浴至劾其纵兵焚掠任用私人阴蓄异志诸奸状无何三桂败防弃保宁退走汉中全蜀震动传言贼旦夕至会补行辛卯科乡试浴职任监临入闱镇静以安人心乂一昼夜七驰檄晓以大义三桂始返斾然且犹豫浴授以机宜乃始固守既而贼抵保宁势甚张浴亲歴行间激发忠义遂克防两川以次奠定】
　　【世祖章皇帝特命督守城池前后疏凡数十上并嘉纳先是蜀地兵荒相继民鲜储蓄守土者贷民耕牛而
　　征其租租重牛寻毙民颇苦之浴为疏免】
　　姚缔虞【字岱鹿湖广黄陂人顺治己亥进士司李成都改官陜西安化令晋秩谏垣擢佥都御史巡抚四川时蜀绅宦游者多以故土荒残逗遛异地缔虞具疏请令还籍以实地方并查勘田亩令民自首粮赋户口大为改观一切民生利弊悉心调剂卒于官民追思不置】张所志【辽阳人顺治十七年巡按四川时川中土广人稀道路榛莽所志遍歴四履招徕约束条陈全川事宜章数上世祖嘉纳之】
　　张能鳞【顺天大兴人顺治十八年由进士分巡建南道驻劄嘉定州时军务倥偬刍粮急需挽运能鳞调度协宜虽输将络绎民不知苦又筑苏稽大堰以利农务至今赖之】郎廷相【字钧衡辽东广宁人康熈三年任四川布政司招抚流移广行安插措置牛种劝谕耕凿兵火之后公署无存廷相经营缔造务合体制又修桥梁理舟楫建贡院至爨宫社学悉皆通饬修举毫不累民任蜀五载陞豫抚去任逺近老幼遮道号泣】
　　赵良栋【字擎之陜西安边卫人康熈十九年己未奉】
　　【诏讨吴逆号令严肃贼莫敢撄其锋圣祖特命为勇略将军时奋威将军王进宝与贼将王平藩相持于保宁良栋以偏师由阴平间道直抵成都贼众望风奔溃旬日间郡邑传檄而定会进宝亦奏防保宁良栋遂乗势收复全蜀大军所至秋毫无犯至今蜀人徳之卒諡襄忠】杭　爱【满洲人康熙十九年巡抚四川属吏敬惮莫敢干以私时滇黔未靖调军协饷劳绩甚着】
　　王　骘【山东福山人顺治乙未进士康熈十九年分巡松茂道时蜀中甫定广为招徕又筑都江堰堤以溥水利士民颂之】
　　周　灿【字星公陜西临潼人顺治己亥进士康熈二十五年督学四川严查优劣以示劝惩士皆向化丁卯庚午之间隽者率所抜取着有愿学堂集行世】
　　李辉祖【字蒲阳镶白旗人康熙二十七年任四川布政司时因岁供蜡料栈道险阻民多病之辉祖详请题免又奉】
　　【防清查田亩劝谕流民开垦按地起徴不漏不苛公私交便】
　　噶尔图【满洲人康熈二十八年任四川巡抚查丈田亩募民垦辟流移复业刋刻大学衍义颁发胶庠俾士子向学又节省驿站公帑修治剑阁倾圮道路至今赖之】
　　岳升龙【字见之陜西庄浪卫永泰镇人任天津卫总兵扈从】
　　【圣祖北征平定噶尔旦録功晋秩康熈三十七年授四川提督操练军士调度有方时建昌凉山诸番猖獗乃督率戎伍出奇制胜直逼巢穴番众畏慑弃戈输诚者凡十万九千户】
　　【圣祖仁皇帝书仁爱士伍四字赐之又】
　　【赐一聨云太平时节原无战上将勲名在止戈天章疉沛时多荣之】
　　高起龙【字霖苍镶白旗人康熈四十年任四川布政司檄州县征收钱粮务令民自封投柜严禁私派遇编审之年俾里甲均平承办胥吏不敢舞弊纳课审丁悉有成防云】韩　成【陜西人四川合州籍康熙四十二年任重庆镇总兵法令严明诸蛮率服遇亢旱祷雨辄应郡中偶不戒于火成具衣冠肃拜怱返风火寻灭人称为神】
　　刘徳芳【字纯庵逺阳人康熙四十三年任四川按察司谳决平允时臬政兼茶盐而西炉甫定积引未疏徳芳筹画征收岁无停滞又修葺文翁石室为锦江书院一时人士欣然向学至今与文翁并祠祀焉】
　　陈　璸【字梅川广东香山人康熙甲戌进士四十八年由部曹督学四川谢絶请托作育人才襆被萧然止一苍头随侍食朝夕无甘防阅文夜分不辍试重庆未竣会闽抚】
　　【题请调补台湾道濒行不能为资斧计后官湖南福建两省巡抚卒于闽】
　　【圣祖尝以璸清亷谨慎追赠礼部尚书諡曰端肃　以上崇祀名宦】
　　孟乔芳【字心亭镶红旗人　少不屑事章句好骑射】
　　【太宗文皇帝奇其材引置左右遂隷旗籍擢刑部承政以梅勒章京管牛录事屡从征伐皆着战功顺治元年随世祖章皇帝入闗定李自成之乱帷幄中筹防居多自成战败窜归闗中乔芳帅师追之九月闗中平拜兵部右侍郎兼都察院总督陜西旹张献忠尚据蜀二年冬十月乔芳遣总兵官范苏等讨之遂收龙安又疏陈蜀地战守之计皆见施行九年入觐】
　　【京师寻还西安十年命总督陜西三边四川等处军务十二月以病乞骸骨】
　　【诏加少保驰驿回京会卒赠太保諡忠毅并】
　　【赐祭葬】
　　席敎事【字觉海山西临汾人前明癸未进士顺治十七年以刑部主事擢四川提学佥事公明正直为一时学臣最着有阆中吟人多传诵之】
　　卫绍芳【字犹箴号复庵山西猗氏人顺治丙戌进士十七年任川北道防议时值郝承裔之变绍芳督饷转运无误贼平议叙转浙江巡海道】
　　刘　玺【字尔符陜西朝邑人顺治丁亥进士由浙江乌程令左迁四川按察司照磨署通江简州皆有惠政民多感戴】
　　张光祖【字大光河南新郑人顺治己丑进士康熙元年任四川提学剔积弊絶苞苴衡文以先正为宗士风丕变】
</div>
    <div class="pagination">
<a href="四川通志_page40.html">上一页</a><span>...</span><a href="四川通志_page36.html">36</a><a href="四川通志_page37.html">37</a><a href="四川通志_page38.html">38</a><a href="四川通志_page39.html">39</a><a href="四川通志_page40.html">40</a><span class="current-page">41</span><a href="四川通志_page42.html">42</a><a href="四川通志_page43.html">43</a><a href="四川通志_page44.html">44</a><a href="四川通志_page45.html">45</a><a href="四川通志_page46.html">46</a><span>...</span><a href="四川通志_page42.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
