<!DOCTYPE html>
<html>
 <head>
  <meta charset="utf-8"/>
  <title>
   江南通志 - 第 153 页/共 731 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   江南通志 - 第 153 页/共 731 页
  </h1>
  <div class="content">
   是年鲍家口开河防一览清江浦外隄对防鲍家营忽冲开一口几二百丈其水从木口入荒坡徃东北浪石旧河身至娘子庄涧桥古寨俱系湖荡又十五里至桑墩入见成连河分支一百余里下新坝入海此口离清河县三十里与运河经行之处眇不相渉而清江隄修筑既髙水从西激鲍口一开清江隄乃完运道可免齧溃改徙
　　十七年十月黄河决口塞
　　是年增筑丰县清水河月隄长二千五百丈又筑塔山隄长九百余丈
　　草湾河通淮安府志先是草湾河通塞不常至是大通夺正河十分之七至赤晏庙仍归大河清江浦外居民恃以为安而河面较正河仅三分之一上流未免逗遛
　　十八年又筑塔山隄长七百余丈
　　十九年河道都御史潘季驯开魁山支河以消徐州积潦复条上事宜诏如拟行【附】工部题覆河道都御史潘季驯条议【一放水淤平内地以图坚久谓缕遥二隄俱为防河善法但宿迁以南有遥无缕独直河以西地势卑洼嵗嵗患水宜将遥隄查阅坚固却将缕隄相度地势开缺放水沙随水入地随沙髙庶消患而费省一接筑遥隄以防夺河谓黄河之势分则河遂夺缓则沙遂停宜自永頼亭以下接筑遥隄计五百四十丈至黄家沟止庶河无分流而事可永頼一増支渠大隄以杜淤浅谓徐城积潦悉由新开支河泄出惟魁山迤北王家林一段约长十余丈迤南倪家林一段约长三十余丈宜仿支河新隄之法筑大隄一道自无塌损之患积水势若建瓴矣】二十年两河隄防告成【附】潘季驯隄防告成疏略【臣于万厯六年奉命治河即请筑遥隄以防其溃筑缕隄以东其流八九年间河流顺轨故道晏然业有成效矣而嵗久官更滋法弛以河防为末务视隄工为赘疣一篑莫加万夫闲旷而车马之蹂躙风雨之剥蚀河流之汕刷髙者日卑厚者日薄何怪其东溃西决荷防皇上授臣以总理之榷责臣以修复之事臣固不能别为新竒之防尤不敢为侥幸之图惓惓以隄防陈乞谬承俞命毕力仰承将滨河一带地方躬亲荒度周爰谘诹旧有而今记者则议加修旧无而宜有者则议剙筑遥隄约拦水势取其易守也而遥隄之内复筑格隄葢虑决水顺遥而下亦可成河故欲其遇格即止也缕隄拘束河流取其冲刷也而缕隄之内复筑月隄葢恐缕逼河流难免冲决故欲其遇月而即止也防御之法较之己夘告成之功更为详宻倘能嵗守不失则河流自无冲决之患河不冲决则故道晏然翕由顺轨而运艘自无阻滞之虞矣但土成隄原非铁石积不修葺便至倾頺嵗嵗修之嵗嵗此河也世世守之世世此河也故嵗修钱粮之设徭编雇募额夫凡以为河也而可置之虗糜闲旷之地哉臣是以谆谆为申明修守之请也伏望天语叮咛严谕地方司道等官每嵗务将各隄顶加髙五寸两旁汕刷及卑薄处所一体帮厚五寸年终管河官呈报各该司近司道官躬亲騐覈开报总河衙门覆覈年终造册奏缴不如式者指名叅防庶河防永固而国计民生俱有赖矣】又并勘河情疏略【臣自嘉靖四十四年至今以河事君父者四任矣壮于斯老于斯朝于斯暮于斯或采之舆情或得之目撃或稽之已徃或騐之将来水有性拂之不可河有防弛之不可地有定形强之不可治有正理凿之不可故厌常者每欲弃旧以更新而臣则以为祖宗二百余年之故道必不可失也泥成说者每欲支分以杀势而臣则以为黄河之浊流必不可分也臣执此以治河者前后一十二年矣而不意去秋霪霖连月河水滔天物议遂腾牢不可破夫当伏秋暴涨之时两河并髙人言无足怪也而寜知涨之必有消乎以方涨之河而律之旋消之后不可也人见其水盈及隄辄谓隄可弃也而寜知防溃则水泛外泄则中干不数日而水落岸出河安如故固隄所以存河乎行者止见其涨而不见其消谈者不闻其消而惟闻其涨一人言之百人从而和之议论多者成功或毁兴作侈者工费自烦故敢备述人言之最易惑众最能病河者逐一详解于后一议者谓水势宜杀黄水暴涨何不多濬支渠以杀之乎臣曰此分合之説正所当辨也分流诚能杀势然可行于清水之河非所行于黄河也黄河斗水沙居其六以四升之水载六升之沙非极迅溜湍急则必淤阻分则势缓势缓则沙停沙停则河饱饱则夺河河不两行自古记之借势行沙合之者乃所以杀之也又谓水涨之时暂开决口以分其流水落复塞此言诚似有见但塞决如升天之难费亦不赀臣于万厯八年筑有崔镇徐升季太三义四减水石坝于桃源县遥隄中坝与地平水浮则泄此与开决之説无异而水遇石止难以深刷可无夺河之虞水落归漕坝复如故可免塞决】
　　【之费此外不须另闻决矣一议者谓旧河沙垫底髙不若另觅新河之为得也臣曰沙固易停亦易刷即一河之中溜处则深缓处则浅水合沙刷必无俱垫之理此浅彼深亦无妨运之事人见伏秋水髙辄归罪于沙垫殊不知此水髙于而非沙髙于底也如使河底果为沙垫则冬春水落岸出之时舟胶不能行矣借令因此而欲弃故道别凿新河无谕其无所也即得便宜之地而凿之人力能使阔百丈以至二百丈深二丈以至三四丈如故河乎即使能之将置黄河于何地乎如不可置则行之数年新者旧矣河何择于新旧旧则淤新则不淤非臣之所能解也且禹之治水九河曰疏济漯曰瀹汝汉曰决淮泗曰排传者曰疏通也瀹亦疏通之意排决皆去其壅塞也葢天地开辟之初即有百川四渎原自朝宗于海禹但去其壅塞以复天地之故道耳凡民知识不进神禹达甚乃欲弃故从新乎议者又谓徐邳非黄河之故道也然独非泗沂之故道乎禹贡所谓导淮自桐栢东会于泗沂即此河也志称宋神宗十年河犬决于澶州合南清河而会于准南清河者即泗沂也行之六七百年是亦黄河之故道也一议者谓贾让有云上之有川犹人之有口也治土而防其川犹之儿啼而塞其口故禹之治水以导而今之治水以障何也臣曰昔白圭迎水之性以隣为壑是谓之障若顺水之性以隄防溢则谓之防河水盛涨之时无隄则必旁溢旁溢则必泛滥而不循轨岂能以海为壑耶故隄之者欲其不溢而循轨以入于海正所以导之也考之禹贡云九泽既陂四海防同传曰九州之泽已有陂障而无溃决四海之水无不防同而各有所归则禹之导水何尝不以隄哉议者又谓水愈髙则隄愈増不将隆隄于天乎臣则曰若谓河水有长无消耶亦岂以隄外即水耶隄外为滩滩外为河平时水不及滩隄若赘疣伏秋异常之水亦至丈许始逾滩而及隄然或三日或五日或七日或旬日即复归落于漕隄之髙者不过逾丈何能隆之于天也一议者谓昔年徐洪吕洪怪石嶙峋上浮水面湍激之声如雷如霆舟触之必败今皆无声得非沙掩其上而然乎臣曰二洪本体甚髙沙能掩之是无徐州矣徐州洪为主事郭升戴鼇陈穆先后铲凿志所谓翻舟等石悉去无余又云盘距横突隠见于波涛之间激飞湍而鸣雷霆者刬削殆尽是也吕梁洪为主事陈洪范所凿先臣大学士徐阶记中所称狞利如剣防之相向虎豹狮象之相攫犬牙交而蛇蚓蟠者怪石尽去舟行如出坦途是也自诸臣凿平之后徃来更无覆溺之患厥功甚大葢此时偶因黄河他决二洪为涸天假之便以成诸臣之功而不知者遂谓洪为沙掩耳又有病其铲凿之后水不潄石故不能刷沙则误矣夫水之激石北在水面岂能刷及河底之沙且自河南至云梯关海口几二千里惟徐吕五十里内有此二洪纵能刷沙岂能刷及二千里耶一议者谓云梯闗海口沙塞以致两河停蓄不流有之乎臣曰黄河自星宿海万里而来从云梯闗出海并无他处分流海口果塞两河岂有不停之理但自春徂冬自朝及暮滔滔东下迅溜湍激何尝有一息停蓄如其停也则水当有长无消矣乃朝而长暮而消或今日长明日消消有多寡有迟速然必无长至旬日而不消者而大分则伏秋长多消少冬春长少消多上源雨多则长雨霁则消此一定而不可易者海口既塞则所消之水何徃耶臣尝亲至云梯关阅视海口深濶并无淤梗一议者谓黄髙于徐淮髙于泗可不为之处乎臣曰不能也非不为也自河南□归以至淮安之安东其地皆卑于河不独徐泗为然也如黄而可卑则汤迁于亳仲丁迁嚣河亶甲迁相祖乙迁耿盘庚迁殷凡以避河也而何其不惮烦如此也淮而可卑则宋景祐三年泗州张守不必筑防城隄三丈三尺以捍之矣此载在志传中可考也】又修守事宜一筑隄凡黄河隄必逺筑大约离防须三二里庶容蓄寛广可免决齧切勿逼水以致易决务取真正老土每髙五寸即夯杵三二遍若有淤泥与老土同苐须取起晒晾稍干方加夯杵其取土宜逺切忌傍隄穵取以致成河积水刷损隄根騐隄之法用铁锥筒探之或间一掘试一塞决凡隄初决时急将两头下埽包裹官夫
　　昼夜防守稍待水势平缓即从两头接筑如水势汹涌头裹不住即于本隄退后数丈穵槽下埽如裹头之法刷至彼必住矣如又不住即于上首筑逼水大坝一道分水势射对防使回溜冲刷正河则塞工可施矣塞将完时水口渐窄水势益涌又有合口之难须用头细尾粗之埽名曰鼠头埽俾上水口濶下水口收庶不致滚失而塞工易就也埽以土胜为主埽台须要卧羊坡以便推挽揪头绳须要扯以防下淌又须时时打松令其深下仍觅惯防泅水之人入水探验底埽着地方下签桩签桩须要酌中埽埽钉着方为坚固如寒天或水急不能泅水即防揪头寛松便是着地之騐繋绳留橛令人专守略有走动便须另下一橛橛头上填记第几埽揪头滚肚明白以便查收放埽面出水未髙寜加一小埽不可多用土牛推埽时易动故也须要勇徃直前俗谚谓之抢筑如用大埽长五丈髙六七尺者用草六百束毎束重十斤栁梢一百二十束每束重三十斤如无栁梢以苇代之草绳六十套每套四十二条每条长二丈四尺桩木五根揪头滚肚绳四条共用檾二百五十斤挑土夫工逺近不等难以预计中埽并土牛工料以次递减　一下防根干埽凡隄系埽湾湏预下干埽以卫隄根此埽须土多料少签桩必用长壮入地稍深庶不坍蛰如下长三丈髙三尺埽一个用草一百六十束栁梢四十束草绳十二套桩木三根量用檾作行绳用隄夫二十工
　　二十一年河决单县之黄堌口一由徐州出小浮桥一由旧河逹镇口牐
　　二十三年三月勘河科臣张企程总河杨一魁等进分黄导淮疏浚海口之议
　　三十四年分黄导淮工成南河全考总河杨一魁防给事中张企程行委郎中詹在泮等开挑桃源黄坝新河自黄家觜起至五港灌口止分泄黄水入海以抑黄强导淮开清口沙七里建武家墩泾河牐泄淮水由永济河逹泾河下射阳湖入海又建髙良涧减水石牐子婴沟周家桥减水石牐泄淮水一由岔河下泾河一由草子河寳应湖下子婴沟俱通广洋湖入海仍恐淮水宣泄不及南注各湖为患又挑髙邮茆塘港通邵伯湖开金家湾下芒稻河入江以疏淮涨【附】部覆总河杨一魁分黄导淮善后事宜疏略【一议展河岸以固隄防葢旧河身濶二百余丈尚有缕隄遥隄以束之而新河面窄土松伏秋之防不可不虑宜于新渠中坚处所再辟二十丈以广容纳两岸仿遥隄之制另筑厚隄一道以固冲撃其王家口周庄为运道经由之地令加浚凿并筑坚隄以便牵挽一议设长夫以时修守葢黄坝至五港口约三百余里河隄始剏势易溃决议设夫一千七百名以待修救之用又嵗募五百名遇有浅阻亟为挑浚一议设専官以便责成葢修浚虽以夫役而督率要在専官其娘子庄以下应以府同知张兆元専为督察】
　　是年黄堌口决漫延萧砀宿睢灵宿数州县境二十五年总河杨一魁奏濬小浮桥沂河口工竣明神宗实录自河决南徙徐邳复见清泗议者谓全河水防不利运道决口不塞贻害地方且恐下齧归仁为盱泗患独总河尚书杨一魁谓堌口深濶难塞议濬小浮桥沂河口至是工程报竣运道通利奏言万厯七年河臣潘季驯虑黄河倒灌小河白洋等口挟诸河水冲射盱泗作归仁隄为保障计自黄堌一决下流易泄必无上灌之虞且小河不日工完引河归复故道去归仁益远部覆报可又杨一魁议开小浮桥筑义安坝濬小河日引武沂泉以济运及是以久旱不雨上源水枯乂复冲开义安束水坝二十余丈小浮桥来水防细运河浅涩于是一魁议挑堌口迤上埽湾淤觜二处仰受黄流救小浮桥以上数十里之涸部覆报可又杨一魁疏言今黄河南徙至韩家道盘坌河丁家庄俱两防濶百丈深逾二丈名曰铜帮铁底故道也刘家洼始强半南流得山西坡永堌湖以为壑出溪口入符离河亦故道也惟徐邳运道浅涸诚为可虞所以首议疏小浮桥实因其势而图资其利乃小试颇有效验若将小浮桥再加挑辟未必不为运道之利计不出此而欲自黄堌挽回全河必须挑四百里淤髙之河身筑三百里南防之长隄不惟所费不赀还恐后患无已御史杨光训周盘马从聘议与总河合工科给事中徐观澜言堌口之勘三臣既同善均从众请専任河臣以责成功上是其言令河臣悉心经画南河全考按黄堌口乃贾鲁旧开处也杨一魁以河虽南出符离淹没民田无几而河水一半由旧河下徐州足以济运议不治又二年代之者为大司空刘东星亦守旧议【附】张兆元黄堌口归仁隄考【按黄堌口属山东单县接河南虞城界其水由夏邑永城及南直萧砀宿睢地方至小河口白洋河复入运河此口南射归仁集石隄最称要害内有沙渚二水中分经虞城孔家楼接砀山县刘家集至王家桥九十余里俱有河形自王家桥至狐父桥十里系黄河故道自狐父桥至萧县界三十里有大河形自萧县界起入盘坌河至两河口七十三里亦有河形自两河口由山西坡瓦子口入永堌湖至宿州地方徐溪口七十余里俱坡水散漫自徐溪口至符离桥时村一百一十里自时村分流由灵壁县地方孟山睢寕县地方庙湾口宿迁县地方耿车至小河口俱三十里小河口迤南有白鹿湖邸家湖二湖虽系潴水湖面阔逺一遇北风则怒涛奔逸势必南侵旧自归仁集起至孙家湾特筑遥隄一道捍御之名曰归仁隄计长七千六百八十二丈八尺今黄堌决口之水复经其下则其防范于先事也宜周当事者须急堵黄堌口俾黄水尽八徐邳正河以济运道仍坚守归仁隄使横流不致冲究盱泗此正今日第一要务】
　　二十六年总河刘东星议浚黄河故道
　　二十七年浚三仙台至赵家圈河工成明神宗实录二十七年三月工部覆刘东星议大约谓黄河自商虞而下至小浮桥下二洪乃贾鲁老黄河故道自元及嘉靖年间行之甚利至三十七年北徙浊河而此河遂淤万厯七年总河潘季驯议复开之以工费浩繁中罢今河决黄堌而南徙由韩家道口至赵家圈百余里冲刷成河即先年议复之故道由赵家圏寻老黄河故道开挑由东镇曲里铺石将军庙至两河口直接三仙台新渠计长仅四十里据运同赵坰等估挑濶十丈深一丈募夫五万人费可八万余两不过一月有半可以竣工此河一开则目前大挑运河及小挑浊河工程俱可节省诚所谓事半功倍者也报可又是年八月东星开赵囤至彭城贾鲁所濬故道起曲里铺至三仙台四十里又起三仙台至小浮桥开支流若干凡五月成
　　二十九年防墙等口决河势尽南趋邳宿
　　三十年工部尚书杨一魁覆河南巡抚曾如春疏请上源下流兼治诏嘉纳之【附】杨一魁疏略【近因防墙等口冲决黄河势趋邳宿亟图修筑汴隄以障南徙诚目前保防至计苐汴隄上自归徳下至灵虹接连归仁隄数百余里若今河南地方已修完固而灵虹一带尚为残缺则狂澜尽复奔南前工虚费应一并修筑髙厚始保万全宿迁小河口乃睢水出泄故道河渠尚未深广兼以耿车児滩横隄年久残废莫能障御为今之计速应疏浚小河口仍倍筑耿车等隄使黄流尽归小河口则弥漫自消苐前隄槩筑决口既塞倘下流不浚上源必复淤塞恐冲决之患又必不免应通行各该抚臣同心兴举母分尔我】
　　三十一年总河曾如春挑北河引河入淮
　　是年河决蘓庄冲入沛县太行隄
　　三十二年四月从工部尚书姚继可请开泇分黄并举明神宗实录工部尚书姚继可题泇河业有成绩泇成而漕可借矣至于黄河冲徙鱼鼈丰沛若非因势利导何以拯救元元总河议于坚城集以上开渠引河而下流多通复分六座楼苑家楼二路而水势多杀既可以移丰沛之患又不至沿砀山之城行所无事莫善于此请开泇分黄两工并举上允之
　　八月河决朱旺口及太行隄数处
　　三十三年正月总河尚书李化龙奉命查勘两年河工建议严守隄赏罚从之【附】李化龙疏略【年来缓于隄防急于挑浚及至隄壊水溢尚不引咎于守隄之不力而且委罪于浚河之不深则何不取河势观之也河北岸自曹县以下无入张秋之路南岸自虞城以下无入淮之路惟是向来运道由徐邳以逹镇口故河北决曹单丰沛间则由昭阳湖出李家口而运道涸今泇河一成自直以至夏镇三百六十里之淤途易而为二百六十里之防径此后黄河在山东直间能系运道之命脉者寡矣独朱旺口以上决单则单为沼决曹则曹为鱼与夫丰沛徐邳萧砀数十万生灵总悬命于遥遥之一线则隄防亦何可缓也隄防固则上无泛溢下必顺流不固而下虽通行上必旁夺此一恒人能辨之而何持议者之纷纷也前年水行隄北则曰昭阳湖不能行水水且倒灌矣昨嵗水分隄南则曰新河不能容水水且倒灌矣倒灌之説兴筑塞之事缓卒之隄溃河淤水之取道昭阳湖而南者自如安见其倒灌则又何不敢地势观之也自朱旺口由苑家楼杜家楼以至小浮桥上下相较可低三四尺北髙南下居可知矣若水入新河两两分行纵伏秋暴涨不过溢岸而止岂能自卑趋髙自下趋上哉故上隄诚守则河必在朱旺口上下亦其自然之势也又何倒灌之足患倒灌之説原为失隄者逃罪之地乃其弊也请西自开归东至徐邳必无不守之地上自司道下至府县必无不守之人掌印官与管河佐贰同其赏罚守廵与管河司道同其功罪庶人人任事不得分籓篱人人着肩不暇腾口説】
　　是年总河侍郎曹时聘题准大挑朱旺口由坚城集出徐州小浮桥长六万丈南河全考是年冬十月兴工自苏庄至徐州几二百余里悉州县正官受役分地而浚之河成惟徐州之上有八九里许未及浚而苏庄逼近黄河隄工单薄忽从地下穿入新渠震撼东下不待放水也流至未开处稍梗塞遂泛滥新河之外然大势已定可以隄约束之而鱼沛单济金乡之水悉归大河民免鱼鼈矣三十四年四月新河成明神宗实录四月癸亥大挑河工成自朱旺口逹小浮桥延袤一百七十里渠势深广筑隄髙厚溃流复故道自十一月至今五阅月而功成河道总督曹时聘上疏报闻六月郭暖楼人字口河决北股至茶城镇口按臣漕臣等疏闻下部议明神宗实录署工部侍郎沈应文言朱旺而上徐州而下旧河甚濶悉百丈以至二百丈今所挑新渠寛者不过三四十丈耳广狭相悬吞吐不及势必盈漫厐家屯乃河臣原题量挑以分杀水势者虽有郭暖楼之溃暴涨所乘原非决裂而不可收拾也目今行南股者十之七行北股者十之三滔滔大势仍趋新渠且坝工止留六丈官夫云集畚锸立竢待冲刷稍广水势必杀数丈决口直一鼓舞之力但两股并驶势不两强河性变迁沧桑互易转昐伏秋寜无横决则长河南北增筑新隄修补行缕不可不豫在河臣严饬各属防始厚终以收一篑奉防河工垂成尤宜万分加谨着河臣于应塞决口相机堵筑朝廷不为中制不责近功务保万全方称竟局
　　三十九年六月河决狼矢沟总河刘士忠檄中河郎中吴大山淮徐道袁应泰筑塞之
　　四十年九月河决徐州三山口正河悉为平陆邳睢河水陡耗总河刘士忠檄吴大山等开挑引水河复故道四十一年塞三山决口
　　四十二年六月河决灵璧县陈铺入冬淤平河流复故
　　四十三年河决狼矢沟工部郎中王命禹督塞之四十四年五月河复决狼矢沟南河全考决水由蛤蟃周栁等湖入泇河出直口复与黄防运船入口迎溜称艰河道陈荐檄中河郎中黄景章开武河等口泄水平溜后二年决口沙淤河复故道总河侍郎王佐加筑月坝以为保障
　　天启元年河决灵璧双沟黄铺由永姬湖出白洋小河口仍与黄防故道堙涸总河侍郎陈道亨役夫筑塞
　　二年工竣
　　七月河决睢寜县诸口
　　三年七月山阳外河决干沟新河西河决马湖牐月坝等处南河郎中朱国盛淮海道宋统殷等筑塞之更于清口分水处建立矶觜以遏上流之势四年六月河决徐州魁山隄东北灌州城一自南门至云龙山西北天安桥入石狗湖一由旧支河南流至邓二庄厯租沟东南以逹小河出白洋仍与黄防总河房壮丽题准大挑故道复加埽筑塞之
　　崇祯二年四月河决睢寜总河李若星请开邳州坝泄水入故道且塞曹家口匙头湾逼水北注以减睢寜之患从之
　　四年六月河决建义诸口灌兴化盐城
　　六年三月御史吴振缨陈河隄修筑要下部议行之【附】吴振缨疏略【鳯泗之水淮近而河逺故归仁一帯之隄防淮而不防河以睢寜上下旧筑西北长隄数百里障河之横而束其流以归于海此归仁之外捍也向者漕运走徐邳则为漕防隄嵗勤修筑以直河改运而急漕者视此隄为缓且邳州筑其拦防羊山塞其分流水尽逼于睢寜有不容不决之势矣故如余堡云堡露堡汤家园诸口先后俱决是向之准与黄至清河始合而今之黄水溃漫睢寜最下与淮合并浩渺无涯归仁隄失其捍蔽而兼之黄强淮弱狂怒奔冲非一隄之力所能支故修归仁而坚塞睢寕外隄之决口为治河之要着】
　　七年二月建义决口塞
　　六月河决沛县之满坝及陈防水口又决长山隄口参议徐标率河防同知张俊英塞之徐州志先是惧河决防通也北筑太行隄西起虞城界东抵沛县复筑缕隄用防太行西起虞城界东抵张村站又上自茶城下厯三山抵双沟两防长隄之上每三里设铺一所每铺设夫十名外更设游夫巡逻协力防守


　　江南通志卷五十
　　钦定四库全书
　　江南通志卷五十一
　　河渠志
　　黄河【三】
　　国朝顺治元年命兵部尚书杨方兴治河
　　是年黄河自复故道
　　二年河决考城之刘通口
　　三年刘通口河流北徙自午沟至徐州河涸四年黄河疏通决口工成
　　九年河决邳州水三日遂退【附】御史杨世学治河事宜疏略【今之水势与前代虽异而实同前代止治河今则兼治淮矣葢淮为河之下流而滨海诸州县如盐城兴化泰州刘庄白驹诸盐塲则又淮之下流也各处下有海口上有牐坝河水暴涨多开牐坝使出海口则自无溃决乃前代已行之利臣闻　定鼎之初居民因新昌余孽缘海遁去渐次堵塞继而行水之处变为圩田土豪衙蠧据为己有此海口所由塞也水东入海盐船重载逆挽而西致费人力今海口既塞则行船安稳商人便之不乐复开此海口所以终塞也虽有安东庙湾亦可入海而其流不疏则势不急水行壅溢所以溃决因是而上之则决于开封矣中之则决于髙寳矣间有谋及海口者其中奸人阻挠一曰海潮灌入则民田灶塲俱被其害不知海潮原有定时海口之内亦有防牐自有海口以来未闻田不可耕盐不可煮也一曰水所经行之处城郭庐舍恐被冲漂不知入海之渠深浚之则无泛溢且海口尽开则水势分散必不至冲漂也一曰沿海多冦须设兵以防不测不知水门启闭必有专司入海之水其势甚迅舟难逆行且水中但设暗桩则舟可断也伏乞勅下河漕重臣亲至其地毅然必行将凡有海口之处尽行开浚其漕隄牐口开闭各因其时然后循下流而上至于河身辟其浅隘去其淤沙使河身益深足以容水则河之波不及于陆河之委易达于海河南淮右之民庶几其有瘳乎】十二年大王庙决口塞淮安府志大王庙逼近荆隆口自荆隆口决后下流之河身已经淤淀及大王庙又决下流益淤且自七年至十二年厯五载余河身日就淀髙只因彼时河身尚深数丈是以虽有淤沙将河底逐渐淀髙而人不及知也十五年河决山阳之柴沟姚家湾总河朱之锡筑塞之十六年总河朱之锡奏河政十事下部覆准奉
　　防依议【附】朱之锡疏略【一特议建设栁园黄河悍激湍流势若奔马御险塞决非埽罔功每卷一埽用栁动以千百束计千里长隄岁用栁料数且不赀况伏秋河势陡变埽料在手咄嗟之顷】
　　【转危为安可以免塞决之费即万一有决埽料在手旋决旋塞不致正流日淤旁口日豁可以免塞大决之费故必使生植之数常有余于采办之数然后可以源源相继查前河臣杨方兴题请责成印官各于河干按汛栽栁分别多寡照例劝惩俱经部覆奉有】
　　【防臣窃以为尤宜责令黄河经行各州县印官于濒河处所各置栁园数区或取之荒地或就近民田量给官价毎园安置徭堡夫数名布种浇灌既便责成而道防等官可以亲诣稽察秋冬验明行以劝惩之例数年之后徧地成林不但有济河工而河帑可以少节民力可以少苏　一严剔河工弊端臣惟一事立则一弊生河工大矣岂能无弊因去弊之故辄议变法并以悮河如语所云因噎废食也臣详加体访约有数端一曰工程有石工有土工有埽工有桩笆工工力不到法式非宜料物虚浮徒事粉餙此一弊也一曰器具有方船活牐刮版戽斗鐡铲鐡镢布防竹筐鐡舀杏叶杓鐡簸箕五齿鐡扒鐡杵木夯石硪云梯等项储备不预徒手莫施制作潦草不堪适用此二弊也皆误工者也一曰夫役有厰夫堡夫溜夫隄夫泉夫牐夫浅夫铺夫或食条编或食河银有募夫食估计河银尅减工食奸豪包估卖富佥贫贿鬻私逃此三弊也一曰物料有桩木栁稍砖石草柴芦檾灰鐡糯米桐油等项交修掯索扣减价值折干肥私盗用官物此四弊也皆误工而兼以病民者也然有在官在衙蠧地棍之不同在官者宜责司道府防互相觉察在衙蠧地棍者责成各属推官不时开报重者题轻者究治庻奸弊可除而河工克济是则劳民费财中撙节抚恤之一道也】按十事今録二条以事不专指江南故不备载
　　康熙元年从总河朱之锡请复河差三年旧例七年筑塞桃源县烟炖决口
　　是年河决桃源之黄家觜塞之复决次年堵塞八年河决清河之三汊口
　　九年河决清河之黄家营二堡卢家渡文华寺至永兴集
　　是年总河罗多题准创筑自宿迁县西门呉家墩起至桃源县大古城缕隄长八千一百五十八丈五尺又剙筑自桃源县烟墩旧险工东头起至骆家营清河县界缕隄长七千七百四丈八尺又自桃源县界起东至龙王庙皆因旧隄址加筑髙一丈面二尺广濶六尺长三千三百三十四丈扬州府志自九年后黄运等河并归仁隄翟家坝白洋河等工俱用正赋濬塞黄河以外分为三大工分司道官总管余各以佐贰督工于是年九月开工皆总河罗多所请也
　　十年八月安东茆良诸决口堵塞淮安府志先是山安一帯小决口甚多而茆良口为大茆良决于康熙四年厯今七载始塞故下流海口流缓沙停而淤淀日久云是年河决桃源之陈家楼即塞之十一年六月二十七日
　　上谕谕工部河道屡年冲决地方被灾民生困苦深轸朕懐防差往防视决口侍卫呉丹学士郭廷祚回京绘图进呈朕观黄河自宿迁以至清河皆为要虽有遥隄恐一层未足捍蔽水势应否于遥隄之外再筑遥隄尔部即行河道总督漕运总督防同相视商酌筑隄果否有益尔部即遵谕行
　　十二年桃源七里沟决口堵塞
　　十四年河决徐州之潘家堂及宿迁之蔡家楼俱筑塞之
　　十五年黄流倒灌洪泽湖决髙堰三十四处黄淮合并东下漕隄多溃
　　诏遣工部尚书冀如锡户部侍伊桑阿亲行相视访究利病刻期奏报
　　是年桃源新庄决口塞治
　　十六年六月总河尚书靳辅大挑清口烂泥浅引河四道及清口以下至云梯闗河道
　　七月靳辅陈河道修治刻不容迟幷经理河工事宜八疏【附】靳辅河道修治刻不容迟疏略【治河之道必当审其全局将河道运道为一体彻首尾而合治之而后可无弊也葢运道之阻塞率由于河道之变迁而河道之变迁总由向来之议治河者多尽力于漕艘经行之地若于其他决口则以为无闗运道而缓视之殊不知黄河之治否繋数省之安危即或无闗运道亦断无聴其冲决而不为修治之理矧决口既多则水势分而河流缓流缓则沙停沙停则底垫以致河道日壊而运道因之日梗是以原委相关之处断不容于岐视也今若不察全局之情形事势而因循故事漫为施工则堵东必西决堵南必北决徒费时日徒糜钱粮而终归无益岂惟无益将河患日深而莫可救药矣何也黄河之水从来裹沙而行水大则流急而沙随水去水小则流缓而沙停水漫沙随水去则河身日深而百川皆有所归沙停水漫则河底日髙而旁溢无所底止故黄河之沙全頼各处清水并力助刷始能奔趋归海而无滞也查今日河患之所以日浅者皆因顺治十六年至康熙六七年所冲之归仁隄】
　　【古沟翟家坝王家营二铺邢家口等处各决口不即堵塞之所致也葢归仁一堤原以障睢水并永堌邸家白鹿诸湖之水不使侵淮且令由小河口白洋河二处入河助黄刷沙者也自顺治十六年归仁隄冲决之后睢湖诸水悉由决口侵淮不复入黄刷沙以致黄水反从小河口白洋河二处逆灌停沙积渐淤成陆地至康熙六七年间各处水大黄淮并涨黄涨而王家营邢家口二铺口等处冲溃矣淮涨而古沟翟家坝等处冲溃矣王家营邢家口二铺口等处冲溃之后黄河之水由决口四漫者多而由云梯闗外入海者少古沟翟坝等处冲溃之后淮河之水由髙寳诸湖直射运河冲决清水潭下淹髙江等七州县之田者多而赴清口防黄入海者少河淮两水俱从他处分泄不复并力刷沙以致流缓沙停海口积垫日渐淤髙从此由逺至近由外至内河沙无日不停河底无日不垫海口淤而云梯闗亦淤云梯闗淤而清江浦清口并淤矣迨至康熙十五年间各处又复水大黄淮又复并涨清口以下之河身既髙不能奔趋归海而睢湖诸水又合淮水并力东激以故除古沟翟家坝等原冲九处之外又将髙良涧版工冲决大小二十六处髙家堰石工冲决口大小七处诸水尽由各决口直注运河加冲清水潭三浅等处各决口下淹七州县之田而涓滴不出清口黄水又乘髙四溃冲决于家冈等处又复灌入烂泥浅将武家墩版工冲决五十丈入故明所开之废河厯杨家庙防合淮水直奔清水潭其武家墩上流刷成大河寛一二百丈不等又分一股入洪泽湖由髙家堰石工决口防淮归并清水潭而于各旧决口之处则又浸淫四漫较之以前势愈分泄以致下流更淤而河身之髙垫更不可言矣查自清江浦至海口约长三百里向日黄河水面在清江浦石工之下今则石工与地平矣向日河身深二三四丈不等今则深者不过八九尺浅者仅有二三尺矣黄河淤运河亦淤今淮安城堞卑于河底矣运河淤清口与烂泥浅尽淤今洪泽湖底渐成平陆矣尤有堪虞者现在之河身既已垫髙而黄流裹沙之水自西北万里而来昼夜不息一至徐邳宿桃等处即便缓弱散漫臣目见河沙无日不加积河身无日不加髙若此时不及早大为修治则不特洪泽湖渐成陆地将南而运河东而清江浦以下淤沙日甚行见三面壅遏而黄流无去路矣夫以万里逺来浩浩滔天之水竟至无路可去则势必冲突内溃而河南山东二省恐俱有沦胥沉溺之忧彼时虽费千万金钱亦难以尅期补救臣是以谓今日修治刻不可缓也但既经修治则必使无旋修旋圮之虞更必使有可行可乆之道始为有当臣逐细筹酌其间修举情形有必当师古者有必当酌今者有须分别先后者有须一时并举者总以因势利导随时制宜为主臣谨备采众论详加斟酌将应行事宜分为八疏具题第一疏略臣窃见今日治河之最宜先者无过于挑清江浦以下厯云梯关至海口一帯河身之土以筑两岸之隄也查清江浦以下河身原濶一二里至四五里者今则止寛一二十丈原深二三丈五六丈者今则止深数尺当日之大溜寛河今皆淤成陆地已经十年矣兹欲令黄淮之水尽从此故道入于海必湏畧开去路导之使行葢筑隄堵絶用水刷沙虽为治河不易之防然河身淤土有新乆之不同三年以内之新淤外虽版土而其中淤泥未干冲刷最易五年以前之乆淤其间淤泥已干与版沙结成一块冲刷甚难故必须设法疏浚也如以治新淤之法治之恐决口尽堵黄淮齐下之际因河身浅窄一时冲刷不开又生他变况用水刷沙即曰不必挑浚而束水归漕则又必湏筑隄既筑隄矣与其取土于他处何如取土于河身寓浚于筑而为一举两得之计也今臣拟于河身两旁近水之处离水三丈下锹掘土各挑引水河一道掘面濶八丈底濶二丈深一丈二尺以待黄淮之下注葢黄淮下注之日中央既有一二丈旧河左右又各有八丈新凿之河其所存两旁之地虽属坚土而薄仅三丈一经三面之夹攻顺流之冲洗不待多时即可尽行刷去将新旧之河俱合为一矣又两旁既各挑深一丈二尺则中央河心自可刷至二丈之外河至深二丈寛四十丈便不窄浅从此日洗日刷日深日寛自可免意外之变而渐复当日之旧矣其所浚丈尺计毎地一丈掘土六方即以之挑筑两岸之隄底濶七丈面濶三丈髙一丈二尺毎丈亦用土六十方查白洋河至云梯关约长三百三十里清河县至云梯闗约长二百里以毎里一百八十丈科之共约长九万五千四百丈毎丈用土六十方共计用土五百七十二万四千方其九万五千四百丈之内有原未有隄者有原有隄而今全无土者有原有隄而今更缺洼须增填者有隄根存土髙一二尺至六七尺不等寛三四尺至一丈五六尺不等者合有无多寡而计之牵约存旧土二方四分通共约存旧土二十二万八千九百六十方须实増土五百四十九万五千四十方至于取土之处虽以离水三丈为度然河身有在中央者有折流在南岸及北岸者逺近不齐必须随地科算总之离隄三十丈之内不许取土其三十丈以外取土者毎土一方用夫四工二百四十丈以外取土者用夫五工合逺近而牵算之大约毎土一方用夫四工毎工照例给银四分又自云梯闗外以至海口尚有百里之遥除近海二十里潮大土湿之处无容置议外其余八十里之河身若不挑浚以导之筑隄以东之则黄淮合流出闗之际河身既窄而浅两旁又坚而厚大水骤至不能承受归漕势必四处漫溢虽闗外之路与运道生民无渉然一经漫溢则正河之流必缓流缓则沙必停沙停则底必垫关外之底既垫则闗内之底必淤不过数年必复见今日之患矣臣闻治水者必先从下流治起下流疏通则上流自不饱涨故臣又切切以云梯关外为重而力请一例筑隄以絶后患惟是近海之隄止期足以拦水不必过于髙厚隄底止期寛五丈面亦须寛三丈髙止须六尺亦一体照取河心之土筑之至于地广夫多其间恐有偷安茍且情必须用画段丈验之法以厘之其法容臣预督各监理官量取上之逺近按工画段毎用夫五千工为一段编定字号揷牌标识其中有原系平地者有更有缺洼须填者有存旧隄之土多寡不等者并隄段长短丈尺之数逐一书明标识之上仍立簿一本一体登记交各监理官即按各州县协募人夫多寡之数照工拨给隄段令其如式挑筑臣仍亲临工所用部臣冀如锡等条议鐡杵杵隙盛水不漏之法不时查验以别其夯杵之坚否第二疏畧臣请挑浚清江浦而下至海口一帯河身之土以筑两岸之隄乃先治下流以导黄淮归海之计也然下流虽治上面有淤垫之处不及早疏通则髙家堰等一帯决口尽堵淮水直下之时难免阻滞散漫之虞查洪泽湖下流髙家堰以西至清口约长二十里原系汪洋巨浸为全淮会黄之所自淮流东决黄水逆灌之后将此一帯河身渐渐淤成平陆向之汪洋巨浸者今止存小河一道矣查工部尚书冀如锡等条议内开清河一帯沙淤之处速行挑浚等语然淤沙万顷挑浚实难臣再四思维惟有仿照挑浚清江浦以下河身之意于小河两旁离水二十丈之地各挑引水河一道俾其分头冲洗庶可渐渐刷开至于挑清江浦引水河臣止拟离河身三丈而此处议离河身二十丈者葢清江浦以下系十年乆淤之坚土而此乃三年以内之新淤臣曽帯领夫役掘土试验浮而一层版土深有二尺下则系淤泥尺许淤泥之下又属版土版上之下又属淤泥掘深六尺有竒而尚不能倒当日之湖底且面层版土虽极坚硬而第二层版土因在淤泥之下反润而松故虽离河身二十丈之逺而易于冲刷不乆便可合而为一也惟是此处淤沙既易冲刷而臣亦议开引水河者葢臣目击面层版土之坚硬恐一时冲刷不开又于他处生变是以不敢不畧议导引之策以图万全耳其所挑引水河应面寛六丈底寛二丈深五尺毎淤地一丈掘土二十方逺倾于引水六十丈之外毎方用夫三工毎工给银四分此工一治庶淮河下注之时可以冲辟淤泥径奔清口会黄刷沙而无阻滞散漫之虞矣】按靳辅八疏今录二者第三四五疏陈淮运事宜分载淮水运河条内余系钱粮官弁不专指江南故不录
　　是月初九日奉
　　防河道闗系重大这所奏经理河工事宜各本着九卿詹事科道防同逐一详议具奏　又奉
　　防议政王贝勒大臣九卿詹事科道掌印不掌印各官防同详确议奏
　　廷议酌量修筑奉
　　防河道闗系重大应否缓修幷防议各本内事情着总河靳辅再行确议具奏【附】靳辅覆题疏略【黄河滔天弥瀿之水非海无归然自清口歴清江浦云梯闗以至海口尚有三百三十里之遥其中非得寛深广大之渠受其来而聴其去安能使之畅流无阻也臣闻顺治年间河道未壊之时清江浦以下之河身深二三丈至五六丈不等寛二三百丈至六七百丈不等广大如此是以虽遇伏秋水涨足以有容而不至于泛溢乃今日清江浦以下之河身深二三尺至五六尺不等寛十二三丈至十八九丈不等逼窄如此是以即使霜降水消亦难承载而毎至于溃冲也将今昔寛深之数牵算而合较之则前此河水之深十倍于今河身之寛三十倍于今以十倍与三十培合算之是今日受水之河身仅有此三百分中之一分耳夫黄淮之水自若也伏秋之涨仍然也而其入海之路竟淤去三百分中之二百九十九仅存一线其何能容各处漫冲溃溢诚势所必至者也不惟是也自臣于本年四月初六日到任之后目击清江浦以下三百里河身浅窄情形而清江浦以上深虽不过丈余寛则尚有百余丈及二三百丈不等也乃自七月十八夜杨家庄遥隄溃决之后一路渐渐淤浅臣亲乗小艇偏阅河中自清江浦以上歴清口并清河桃源两县以至杨家荘前通计一百七十余里其向之深丈余者今则止深二三尺至五六尺不等矣向之寛百余丈者今则止寛十余丈至二三十丈不等矣虽此系新淤之土不难刷开然下流不通将令刷归何处耶今臣若欲照廷臣先将要之处配量修筑则必】
　　【以急堵杨家荘决口为先务以其为漕艘必经之地现在淤泄难行也殊不知清江浦以下三百里久淤之河未经疏通即使杨家荘闭合龙门不旋踵而他处又必告溃况清江浦以上至杨家荘业已尽行淤浅如将下流河身及早挑濬疏通然后竭力堵塞杨家荘决口则龙门闭合之后河流入海有途一百七十里新淤可以渐渐刷开故道可复漕运亦可无悮若不挑浚下流而但议堵决则水至无归不特徒费钱粮徒劳民力此一百七十里新淤断断不能刷去必且更于杨家荘以上徐邳睢灵地方另行溃决决口移上一里则河身多淤一里将见东豫二省频告水灾而骆马湖以下势必全无运道矣此臣所以力请修治而断断不敢议缓也至于南岸遥隄自白洋河宿迁县境起上歴邳州睢宁灵璧以至徐州共计程二百八十里其隄外淤滩甚有与隄顶相去仅尺许及竟与隄顶平者乂有隄外久停积水一派汪洋毎遇大风鼓浪将旧隄积渐撞撃莫不剥落坍残仅存数尺北岸遥隄自清河县起上歴桃源宿迁邳州睢寜以达徐州共计程四百里内清河至宿迁一百六十里系漕船经行驿递飞驰之地隄工尚完及至骆马湖而上凡见在之隄悉皆残缺不堪隄顶较之外滩不过髙四五六七尺不等且必有积水浸隄甚至两面皆水日受汕撃之患者不得不并请急修虽骆马湖以上非漕船经行之地殊不知黄河上流有决则下流必淤故骆马湖以下至清口一带攸关运道之黄河必得骆马湖以上无旁泄之事方能深通是以凡此两岸危险情形均当逐一修治也合而计之今日治河之道疏下流帮隄岸堵决口皆属至之工诚缓一不可者也下流既疏残隄既帮决口既堵则淮水可使径直趋海然后并堵杨家庄决口急挽黄流使之赴清口防淮则故道可复河道既可复故而并将骆马湖以上两岸卑薄残缺之处逐一修治再行设兵防守之法庶几可保乆逺而不至于徒费钱粮徒劳民力也又题覆第一疏略臣细察情形两岸遥隄固属必需而缕隄尤不可少葢黄河流急则沙行流缓则沙垫而河身窄则流急寛则流缓今莫妙于筑隄以束水而以遥隄并加筑格隄用隄冲决使守隄人等尽力防防缕隄设或大水异涨即有漫冲亦至遥隄格隄而止自不至于夺河成缺守隄人等随即将旧隄仍旧筑起为工亦易臣请将原估筑遥隄之土六十方分筑遥缕二隄或隔五七里或隔十余里又以所余之土再筑格隄均令守隄人等逐年加帮务极髙厚再查南岸白洋河以上至徐州北岸清河县以至徐州一带隄工浅缺危险断须急为并治至于治之之法臣筹维再四若徒加帮遥隄则既不能束水而又无重门之障良非至穏之着亦于近河去处加筑缕隄并量筑格隄以为外籓其残缺遥隄亦即一体加帮髙厚方称万全也】按靳辅覆题八疏今节录第一疏余与原疏畧同
　　是年创筑云梯关外束水隄一万八千余丈塞于家冈武家墩髙家堰等处大决口十六处
　　十七年二月廷议总河靳辅覆题八疏启奏第六疏奉
　　防河工着动用正项钱粮第八疏沿河地畆拨给兵丁及
　　地主作帮丁一欵奉
　　防着再确议余俱
　　俞允
　　命更定河工处分之例
　　命撤囬南北中河三分司部员其河道工程委该地方监司府佐贰管理
　　命设江南河兵八营凡五千八百六十名罢淮扬二府徐州幷灵璧县堤浅等夫
　　三月塞山清安三县黄河两岸张家庄王家营邢家口二铺口罗家口夏家口吕家口洪家口窦家口等处余诸小口并塞之
　　十一月部覆靳辅再陈经理第一疏未尽事宜奉
　　防河道闗系重大特简靳辅专任一切修筑事宜今该督以节省钱粮建立减水坝挑濬引水河具题尔部不即准行议令伊桑阿等防议乃故为耽延殊属不合着照该督所题行其拨动民夫之处着防同各该督抚定议具奏【附】靳辅再陈第一疏未尽事宜疏略
　　【皇上不惜费数百万金钱命臣大修河道葢不专为济运而实欲兼保民也今徐州以下虽在大修而上流漫冲以致宿徐等州萧砀虹灵睢宿等县处处被灾虽漫溢之处离河甚逺并不夺河阻运然大水骤至之际禾苗尽空秋成失望若不倂为图治则岁岁伏秋势必淹没必须设法治之庶可稍救此数州县岁岁被灾之苦臣徃来相度反覆筹维黄河之水虽合千支万派而来然怒涨之时亦皆逐寸加增两岸之隄髙者不过一丈低者仅有五六尺若河身之水止增三四尺犹可也其如河底势髙毎毎骤长长与隄平即便漫隄而过水过之处隄工随被洗去立成缺口于是隄外逐渐所积五六尺髙之水尽从决口奔腾而下所过之地禾稼漂流室庐倾倒臣愚以为既知水之逐渐加增则当作一逐渐泄之之法惟有建筑减水坝之为得也查桃源县地方向有减水坝四座臣亲为勘量毎座止寛一丈七尺合四座计之其泄水之地不及七丈以无穷之水而俱欲頼此七丈地面泄之自属无益今臣拟筑之减水东西寛十二丈南北长十八丈六尺中立矶心六座两旁俱用石墙土内宻钉排桩灌以浆灰上铺石版聨以鐡锭毎坝一座共成七洞毎洞各寛一丈八尺计其泄水之地共有十二丈六尺先于砀山县南岸建坝一座以减豫东二省骤来之水砀山坝内疏泄不及者随于萧县南岸又建一坝以减之更于徐州北岸大谷山去处幷州城对岸子房山去处连建二坝以减之至州城之下尚有疏泄未尽者则于花山去处亦建一坝以减之如】
　　【此则随涨随减随减随流河内之水既无涌积漫隄之虞隄内之流亦无泛溢奔腾之害不特萧砀丰徐之田畆渐渐可耕而徐州以下邳睢灵璧新旧河隄俱可不至于横决以上砀萧徐三州县地方所建五坝内南岸二坝所减之水导归睢河从姬村永堌等湖而下使沙停湖内聴清水由洋河复入黄河北岸州城迤上二坝所排之水排入微山吕孟等湖而下亦使沙停湖内聴清水由韩庄牐归运河出骆马湖复入黄河花山一坝所减之水引令从新决大口内而下亦使沙停口内聴清水由猫儿窝归运河亦出骆马湖复入黄河至宿桃一带则仍受全河之水自是怒涨非常于是亟于宿迁北岸拦马湖朱家堂温州庙连建二坝以减黄河与骆马湖防合之水又于桃源北岸之古城黄家觜二处亦建二坝以减黄河与白洋河防河之水更于清河北岸西王家营张家庄二处安东北岸邢家庄一处连建三坝以减黄河与淮河防合之水以上宿桃清安四县所建八坝俱在北岸其所减之水内宿迁三坝与古城一坝俱引入杨家庄大决口内黄家觜坝引令归黄家觜旧冲口内西王家营张家庄二坝俱令归张家庄大决口内邢家庄一坝引令归邢家庄旧决口内各各排入仓基等湖使之东北由沭河海州之连潮二河入海如此则毎岁五六七八月之间凡遇河流暴涨宣泄有途加以人力修防之宻自不至于壅积伤隄漫冲横决其余夏初秋季水平之时与冬夏等月水涸之则皆仍复归漕安流趋海更免旁泄停沙淤髙河底之患】
　　是年剙筑睢宁县黄河南岸自卫工头起至峯山四牐缕隄一千三百四十五丈自峯山四牐起至武官营缕隄三千三百十一丈三尺河防杂说睢宁县黄河南岸旧遥隄卑矮而清水口一帯内系洼区外有积水如黄河风浪搏击最为危险岁修之费不赀康熈十八年于峯山龙虎山上下创筑缕隄数千丈包清水口积水于隄内然后穵开旧遥隄撤干积水变成膏田数百顷睢民頼之今则全河归故新筑缕隄尚属卑矮当按水迹一律加髙
　　又剙筑韩家庄月隄【长一千一百一十丈】
　　剙筑邳州黄河北岸自徐州界起至庙山缕隄【长二百二十三丈内有旧格隄】
　　又创筑自刘家寨起至刘家店缕隄【长三百四十丈】又剙筑自丰山起经青阳山塘池羊山寺至董家堂头坝缕隄【长二千六百五十一丈】
　　又修筑自马船帮起经宋家庄至五工头缕隄【长一千一百九十二丈】
　　又剙筑邳睢防署前撑隄【长九十八丈】张鹏翮河防志今居民鳞集已为街市
　　又修筑自五工头起经戚字堡至旧遥隄头缕隄【长八百四十五丈】
　　又剙筑自旧遥隄头起至沈家堂缕隄【长九百五丈】又剙筑自旧遥隄中间至羊山寺西遥隄【长五百二十一丈】
　　又剙筑自绵山起至拐山格隄【长二百一十九丈】
　　又剙筑马家山格隄【长一百九十五丈】
　　剙筑桃源县黄河南岸自临河隄起至烟墩旧险工东头缕隄【长七千二百九丈六尺】
　　又剙建张家庄减水坝一座
　　剙建清和县王家营减水坝一座清河县志是年总河靳辅自龙王庙起至四铺沟山阳县界接筑缕隄四千九百三十八丈县前玉皇阁一帯地势当冲　题定桩埽要工五百余丈岁加修缮又自桃源县东界至石人沟筑缕隄一千八百六十三丈
　　十八年二月
　　允总河靳辅请留漕米二十万石济河工
　　是年创建宿迁县之朱家堂温州庙桃源县之古城清河县之王家营安东县之茒良口减水坝共六座
  </div>
  <div class="pagination">
   <a href="江南通志_page152.html">
    上一页
   </a>
   <span>
    ...
   </span>
   <a href="江南通志_page148.html">
    148
   </a>
   <a href="江南通志_page149.html">
    149
   </a>
   <a href="江南通志_page150.html">
    150
   </a>
   <a href="江南通志_page151.html">
    151
   </a>
   <a href="江南通志_page152.html">
    152
   </a>
   <span class="current-page">
    153
   </span>
   <a href="江南通志_page154.html">
    154
   </a>
   <a href="江南通志_page155.html">
    155
   </a>
   <a href="江南通志_page156.html">
    156
   </a>
   <a href="江南通志_page157.html">
    157
   </a>
   <a href="江南通志_page158.html">
    158
   </a>
   <span>
    ...
   </span>
   <a href="江南通志_page154.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
