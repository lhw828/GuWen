<!DOCTYPE html>
<html>
 <head>
  <meta charset="utf-8"/>
  <title>
   大清一统志 - 第 16 页/共 202 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   大清一统志 - 第 16 页/共 202 页
  </h1>
  <div class="content">
   【御题额曰寜静后楼恭悬圣祖御书曰清敞　玉琴轩与寜静斋并峙当潨流激湍间触石琮琤清越相应　临芳墅水流云在亭之隔岸西折而南临芳墅在焉为殿五楹曲渚汀药栏荷槛芬郁左右　知鱼矶临芳墅前殿五楹面南踞湖之北与采菱渡相对羣鱼出游为潜为跃并呈天趣　涌翠岩瀑自岩而下岩间搆殿三楹东向晨曦朝爽空翠四合殿后为佛庐有楼三楹额曰自在天　素尚斋梨峪中搆殿五楹面南地在山巅因髙得势轩宇旷然结搆浑朴不施雕缋　永恬居素尚斋之前殿五楹面南水木澄明烟峦静妙景物恬和如游琼岛后三十六景至此而揽其全】　澹泊敬诚【山庄正殿凡七楹】
　　【圣祖御题曰澹泊敬诚恭悬墨寳毎】
　　【圣节胪欢逺臣肆觐则御兹殿左右配殿各五楹后殿亦五楹曰依清旷亦】
　　【圣祖御书墨寳东偏御题额曰寳筏喻】　清舒山馆【在水心榭之东北凡五楹恭悬圣祖御题内曰承庆堂御题额曰烟霞澄鲜东楹奉】
　　【圣祖宸翰牓曰氷奁内曰含徳斋后檐额曰聚云岫山房西南隅别殿曰萝月松风　谨案自清舒山馆
　　以下毎嵗临幸皆有】
　　【御制题咏　　　　　　　　　　　　天藻所摛焜燿日月不及备载恭识于此】　戒得堂【清舒
　　山馆之东堂五槛南向御题额曰戒得堂有】
　　【御制戒得堂记戒得堂后记堂之后庑曰镜香亭堂北层楼特起曰问月楼楼之东为羣玉亭其南有轩曰含古自轩而南为来薰书屋又南为佳防室室外有斋三楹俯临流水曰面水斋】　春好轩【万树园东南滨湖轩凡五楹轩后一亭曰巢翠亭】　静寄山房【山房环澄湖踞平阜穆然渊静宛在水中又内为莹心堂额曰闲止又内为湖山罨画门南向牓曰月色江声】烟楼【如意洲北旧名青莲岛建楼五楹四面临水一碧无际】
　　【御题额曰烟雨楼楼外搆屋三楹曰青阳书屋溪旁搆斋曰对山斋山顶有亭曰翼然亭】　緑云楼【越涌翠岩有楼耸峙地当西峪为瀑源所自出叠嶂层云滃然四合额曰緑云楼旁三楹曰木映花承又前三楹曰水月精舍】创得斋【西峪最深处踞山为屋三楹曰创得斋其后右偏为楼三楹曰夕佳楼前小楼二楹曰枕碧室内牓曰一尘不染】观瀑亭【山庄崖馆云阿深林穹谷咸以瀑流増胜乳窦穿空云根吐溜搆亭山麓御题曰观瀑半山有亭】
　　【御书瀑源二字由是再陟而上为笠云亭】　食蔗居【由观瀑而穷其源縁山取迳缭绕数折至食蔗居凡三楹松林峪之胜境也径既幽逈地复高敞□如旷如转深转妙左二楹额曰小许庵右有亭曰倚翠亭东北山亭曰松岩】　敞晴斋【山庄西北隅縁冈冠岭搆堂其上秋髙气朗苍碧千里门外有桥竒石森列左曰青绮书屋右曰绘韵楼】　秀起堂【西峪中峯特起列岫层峦奔趋拱极据峯为堂备览诸胜登临振衣如在天半其下曰经畬书屋东北曰振藻楼堂后山如屏障云际一亭曰眺逺亭】　静含太古山房【鹫云寺之侧万嶂环列筑山房一区额曰静含太古邃谷穹林纎尘不到由西廊而出曰不遮山楼向南得小亭额曰趣亭】有真意轩【自西山至秀起堂山迳萦纡架屋数楹】
　　【御题曰有真意轩外林峦髙下一草一木曲呈真趣轩左曰空翠书楼右曰小有佳处后有亭额曰对画亭】　碧静堂【倚山为堂絶巘浮青在烟岚缥缈间额曰碧静堂堂之左曰松壑间楼右曰静赏室跨涧为楼曰浄练溪楼】　含青斋【架岩为屋叠石成阶与敞晴斋隔溪相望额曰含青斋内面北额曰清晖娯人左曰挹秀书屋右曰松霞室】　玉岑精舍【山庄西北溯涧流而上至山攅峯竦岫如县圃积玉精舍三楹额曰玉岑室右偏曰贮云檐穿云陟迳有亭二曰涌玉曰积翠依山梁搆室曰小沧浪】　文园狮子林【凊舒山馆之前度地为园模山范水蕴淑懐竒因倪瓉狮子林图之式备十有六景之胜】
　　【御题曰文园狮子林乾隆三十九年四十年四十四年四十五年皆有御制题文园狮子林十六景诗其目曰狮子林曰虹桥曰假山曰纳景堂曰清閟阁曰藤架曰磴道曰占峯亭曰清淑斋曰小香幢曰探真书屋曰延景楼曰画舫曰云林石室曰横碧轩曰水门】　文津阁【山庄千尺雪之后卜髙明爽垲用浙江范氏天一阁之式建为髙阁以藏四库全书】
　　【御题曰文津阁与紫禁之文渊】
　　【御园之文源盛京之文溯四阁并峙琅函琼册辉烛霄汉有】
　　【御制文津阁记题文津阁诸诗阁前为趣亭东为月台西则西山层巘屏列】　宜照斋【山庄西北门内倚石城搆斋五楹临风致爽晴照宜人右为属霄楼左为却炎榭由榭而东为就松室其后为积嘉亭】　山近轩【在山庄西北峯峦窈窕环抱檐楹当万山深处宫门三楹南向正殿五楹殿西三楹额曰清娯室东五楹曰养粹堂堂之南为延山楼西向敞亭三楹竒石嵌空廊曲注额曰簇竒廊东峯之顶草亭一区有松苍然额曰古松书屋】　狮子园【园以傍狮子岭得名世宗宪皇帝在藩邸扈从】
　　【赐居于此中多世宗题额园额则】
　　【圣祖赐书也东西宫门五楹其南碧水廻环北岸亭三楹额曰翠柏苍松逾桥而南恭悬圣祖赐额前五楹额曰芳兰砌曰乐山书屋书屋东环以廊中峙方亭又东南殿三楹额曰水情月意后殿三楹东有亭额曰环翠有待月亭在殿东南前殿五楹后殿三楹东五楹额曰片云舒卷又东北三楹皇上御书额曰防云庄西北七楹额曰羣山环翠东北为草房又东北殿五楹额曰澄懐更内五楹曰松柏室后三楹为忘言馆其西跨涧为小堂三楹曰秋水涧西南为妙髙堂恭悬圣祖题额堂五楹踞山峯最髙处其南为法林寺额曰普门随现有世宗宪皇帝御制热河园中避暑诗园中即景诗中元登】
　　【狮子岭诗感懐诗妙髙堂诗狮子园夏日诗皇上念笃绍】
　　【庭嵗时展诣慕思所樍题咏尤多】
　　【奎文宝翰云日留辉不能尽载云】钓鱼防　行宫【在承徳府治北山庄东北十三里乾隆七年建自热河啓跸至木兰中闗为首程钓鱼台黄土坎为止顿宫门南向殿东向土人旧呼双黄寺地当热河上流三源既防中产嘉鱼故名钓鱼台云】黄土坎行宫【在承徳府治北钓鱼台北十七里康熈五十六年建南向殿五楹后殿九楹左右各】
　　【三重宫之北有赛因河防入固都尔呼河】中闗　行宫【在承徳府治北黄土坎东北七十里康熈五十一年建南向殿五楹牓曰松间明月后殿牓曰云林蔚秀东十余里有峯崭然洞穴嵌空锡名珑峯自宫中望之缥缈云际致为胜境】张三营　行宫【在承徳府治北波罗河屯北六十二里康熈四十二年建北即石片子秋狝东道由波罗河屯】
　　【驻跸于此额曰云山寥廓】喀喇河屯　行宫【在滦平县治西去山庄西南三十五里当
　　山庄未建康熈十六年圣祖肇举廵典】
　　【驻跸于此嗣是嵗以为常宫门南向五楹额曰秀野轩宫基中界滦河依山帯水有小金山之号西上则滦阳别墅有堂曰翠云亭曰虬盖水木清华景物明瑟外则万家烟井鳞次栉比热河以南此为胜境百余年来秋廵驻跸山庄】
　　【銮必莅此地绍文继序题咏至多焉】王家营　行宫【在滦平县治西康熈四十三年建牓曰引流成溪凡四重东西亦如之其阳面之山地势平旷廊轩接比院宇髙明】常山峪行宫【在滦平县治西南去王家营四十里康熈五十九年建南向殿五楹曰蔚藻堂内曰青云梯西曰虚白轩后曰如是室蔚藻之右曰翠风埭曰緑樾径曰枫香坂曰陵霞亭皆创建于】
　　【圣祖时皇上时廵标为八景】
　　【御书题额分章叠咏焉】两间房　行宫【在滦平县治西南去常山峪三十三里至古北口四十余里康熈四十一年建南向殿五楹额曰秀抱清芬曰镜风含月后殿越小桥当山东北隅曰澄秋轩盘折而东髙出木杪有亭曰畅逺塞外山川兹地首当形胜自昔以两间房得名今则成聚成都烟火相望极称丰盈矣】巴克什营　行宫【在滦平县治西南至古北口十里康熈四十九年建殿五楹南向后殿左右名二重旁东西向规制纯朴南望边墙髙出山上潮河奔流入塞田畴井里熈然丰乐不觉在边闗之外】什巴尔台　行宫【在丰寜县治东南中闗行宫北三十七里康熈五十九年建自中闗至波罗河屯以什巴尔台为止顿南向大殿五楹后为永懐堂】波罗河屯　行宫【在丰寜县治东南什巴尔台北十八里康熈四十二年建殿南向后依崇巘前俯平林有额曰山泉赏曰檐际千峯曰秋澄景清】济尔哈朗图　行宫【在丰寜县东波罗河屯西北五十八里秋狝西道由波罗河屯至济尔哈朗图及阿穆呼朗图入伊玛图口乾隆二十四年建济尔哈朗图古语安乐所也水泉甘美庶草丰庑因以得名】阿穆呼朗图　行宫【在丰寜县东北济尔哈朗图北四十三里乾隆二十七年建当西入围塲之路阿穆呼朗图防古语康寜也】
　　围塲附木兰　围塲【在承徳府北境外防古各部落之中周一千三百余里东西三百余里南北二百余里东至喀喇沁旗界西至察哈尔旗界南至承徳府界北至巴林及克西克腾界东南至喀喇沁旗界西南至察哈尔镶白旗界东北至翁牛特界西北至察哈尔正蓝旗界】
　　【圣祖仁皇帝秋廵塞外举搜狩之典因喀喇沁敖汉翁牛特诸旗敬献牧塲遂开
　　灵囿皇上式遵前制毎以八月行围肄武】
　　【六飞于迈云合景从名王左右躬属櫜鞬以效驰驱诘戎绥逺训垂万世　国语谓哨鹿曰木兰　围塲为哨鹿之所故以得名四面皆立界限曰柳条边其南为入围塲之路自波罗河屯入围塲有二道东道由崖口入即石片子也西道由济尔哈朗图入初毎嵗行闱俱出入崖口乾隆二十四年建行宫于济尔哈朗图于是】
　　【车驾行围由崖口入则廻銮由济尔哈朗图若由济尔哈朗图入则】
　　【廻銮由崖口嵗以为常云　谨案康熈间圣祖仁皇帝嵗举行围之兴乾隆六年间嵗一举十六年以来定为嵗一举行毎嵗皆有御制行围诸诗不及备録恭识于此】　围塲规制【木兰四面树栅限别内外按八旗以一营房统五卡伦各有分地以司稽察　镶黄旗在竒卜楚髙为北之东其卡伦曰赛堪达巴汉色钦曰阿鲁色呼曰阿鲁呼鲁苏台曰英格曰拜甡图　正白旗在纳林锡尔哈为东之南其卡伦曰巴伦昆得伊曰乌拉台曰锡喇诺海曰纳林锡尔哈曰格尔齐老　镶白旗在十八里台为南方其卡伦曰噶海图曰卓索曰什巴尔台曰麻尼图曰博多克　正蓝旗在石片子为南之东其卡伦曰木垒喀喇沁曰古都古尔曰察罕札克曰汗特穆尔曰纳喇苏图扎巴正黄旗在锡拉扎巴为北之西其卡伦曰库尔图陀罗海曰纳喇苏图和硕曰沙勒当曰锡喇扎巴曰锡拉扎巴色钦　正红旗在扣肯陀罗海为西之北其卡伦曰察罕布尔噶苏台曰阿尔撒朗鄂博曰麻尼图布拉克曰齐呼拉台曰布哈浑尔镶红旗在苏木沟为西之南其卡伦曰海拉苏台曰姜家营曰西燕子窝曰郭拜曰和罗博尔竒镶蓝旗在海拉苏台为南之西其卡伦曰朱尔噶岱曰苏克苏尔台曰卜克曰东燕子窝曰卓索沟皆设八旗官兵分守其境】东界　围塲十【凡　围塲六十有七其在东界者巴顔布尔噶苏台　围塲在正白旗巴伦昆徳伊卡伦之西其北与黙尔根乌里雅苏台接其西有毕老哈尔巴齐达巴汉其南敦达乌拉台河源出焉】
　　【温都尔华　围塲在巴顔布尔噶苏台之东南凖乌拉台河源出焉　谔尔根郭勒　围塲在巴顔布尔噶苏台之西南其西则巴隆乌拉台河源出焉　达顔徳尔吉　围塲在谔尔根郭勒之西西北有逹顔达巴汉达顔河源出焉其北有碑一恭镌皇上御制古长城说　毕图舍哩　围塲在达顔徳尔吉之西南其北有纳玛达巴汉　徳尔吉　围塲在毕图舍哩之西　多们　围塲在毕图舍哩之南其东为格尔齐老北即巴隆乌拉台河　布扈图　围塲在正白旗乌拉台卡伦之西　威逊格尔　围塲在布扈图之西有皇上御制威逊格尔诗　阿济格赳　围塲在徳尔吉之南阿济格赳河源出焉东北则伊逊乌蓝哈达更东北则布扈图口乾隆二十三年以西域诸藩于此入觐赐名曰伊绵峪】西界　围塲八【搜济　围塲在正红旗玛尼图布拉克卡伦之东　浩赉郭勒　围塲在搜济之东南　徳勒格楞圭鄂博　围塲在浩赉郭勒之东北　明安阿巴图　围塲在徳勒格楞圭鄂博之东南其西明安阿巴图河源出焉　喀喇玛拉哈　围塲在明安阿巴图之东　齐老图色钦　围塲在徳勒格楞圭鄂博之东北其西北有齐老图达巴汉齐老图河源出焉　巴顔图库穆　围塲在喀喇玛拉哈之东北东与额尔吉库哈达接　哈里雅尔围塲在巴顔图库木之西北　永安拜色钦　围塲在哈里雅尔之北其北有永安拜巴汉永安拜河源出焉更东有安巴防达巴汉安巴防河源出焉东与锡喇徳卜色克接】南界　围塲五【塔里雅图　围塲在正蓝旗汗特穆尔卡伦之北北接永安莽喀南则伊逊哈巴齐栅有碑一恭镌】
　　【御制入崖口诗自此西折而南则石片子营房即崖口也　卜克　围塲在镶蓝旗卜克卡伦之北其北卜克达巴汉卜克河源出焉有碑一恭镌御制于木兰作诗九首　布都尔　围塲适当中路在镶白旗博多克卡伦之北其南有博里哈达东则色利呼河源出焉　永安湃　围塲在布都尔之北有碑一恭镌御制永安湃围塲殪虎诗碑旁恭镌】
　　【御制永安湃围塲诗备四体书其东有察尔巴呼达巴汉察尔巴呼河源出焉南为伊玛图河有御制进伊玛图口行围即事诸诗　僧机图　围塲在永安湃之东其北有察罕达巴汉僧机图河源出焉僧机图哈达在其东其南少西有古松同根异干髙百尺千年前物也】
　　【皇上行园过此锡名夷齐松有】
　　【御制夷齐松歌　　　　　　　　　　　　　御制叹夷齐松赋　英图　围塲在永安湃之西】北界围塲三【扎喀乌里雅苏台　围塲在镶黄旗赛堪达巴汉色钦卡伦之南东与色哷接　都呼岱　围塲在围塲正北更北为达尔罕赛堪摩敦摩敦河源出焉稍西为都呼岱河源其北为兴安大岭有御制登兴安大岭歌于兴安作诸诗　图尔根伊扎尔围塲在正黄旗锡勒扎巴色钦卡伦之西南其北则图尔根伊扎尔河源出焉东则有穆呼勒伊】
　　【扎尔河东南则有托克隆和赉河】中界　围塲九【们都阿噜　围塲在伊逊色钦之南　图们索河图　围塲在们都阿噜之东南哈达图扎卜　围塲在图们索和图之东与徳尔吉接　锡喇徳卜色克　围塲在安巴防达巴汉之南　巴雅斯呼察罕　围塲在巴顔图库木之东北与锡喇徳卜色克接　固库图察罕　围塲在图们索和图之西　额呼苏锡纳　围塲在图们索和图之南　鄂尔吉库哈逹　围塲在英图之北其南有鄂尔吉库哈达　鄂伦索和图围塲在鄂尔吉库哈达之东】东南界　围塲十五【锡喇诺海围塲在正白旗锡喇卡伦之西有锡喇诺海达巴汉　噶海图围塲在锡喇诺海之西北其西噶海图河源出焉　巴顔喀喇　围塲在噶海图之西南其北有拜布哈达巴汉拜布哈河源出焉　察罕扎巴围塲在巴顔哈喇之东南　固尔班锡纳　围塲在察罕扎巴之东南　永安莽喀　围塲在巴顔喀喇之西南有碑一恭镌御制永安莽喀诗　国语永安沙也莽喀冈也是地为入崖口第一围塲　坡赉　围塲在永安莽喀之西北其南为乌蓝哈达　巴顔纳锡　围塲在坡赉之西南　黙尔根精竒尼　围塲在坡赉围塲北其北黙尔根精竒尼河源出焉　固尔班固尔班　围塲在黙尔根精竒尼之西其北则沙苐哈逹　克伊哷　围塲在锡埒海之南其北则克伊埒河源出焉　喀喇楚古尔苏　围塲在正白旗格尔齐老卡伦西南其东纳林西尔哈河源出焉爱里色钦　围塲在喀喇楚古尔苏之西其南则布敦哈达布敦河源出焉　库库哈达　围塲】
　　【在正蓝旗木垒喀喇沁卡伦之西北其东南则库克哈达南则珠尔达巴汉　汗特穆尔　围塲在正蓝旗古都古尔卡伦之北其西则汗特穆尔达巴汉南则云特穆尔达巴汉其东有崆郭达巴汉】西南界　围塲四【哈朗圭　围塲在镶红旗和罗博尔竒卡伦之东　珠尔噶岱　围塲在镶红旗苏木沟营房之东珠尔噶岱河源出焉　孟奎色钦　围塲在哈朗圭之东其北有孟奎达巴汉孟奎河源出焉哈拉锦务呼拉达巴汉在其东南　巴顔陀罗海　围塲在镶蓝旗东燕子窝卡伦之北西南则哈达拉达巴汉巴顔陀罗海河源出焉东南与卜克围塲接康熈四十八年】
　　【圣祖仁皇帝于此行围亲御弓矢射获大鹿异常产藏角武库】
　　【皇上御制鹿角记识前烈焉】东北界　围塲八【色哷　围塲在镶黄旗阿鲁呼鲁色勒卡伦之西南　巴尔图　围塲在呼鲁苏台之西南　呼鲁苏台　围塲在镶黄旗阿鲁呼鲁苏台卡伦之西南　岳乐　围塲在巴尔图西南有碑一恭镌】
　　【御制虎神鎗记其北有塔锡呼达巴汉　珠尔　围塲在岳乐之西其南有鄂尔楚克哈达北则珠尔河源出焉　巴顔木墩　围塲在珠尔之西其西北有五虎尔济达巴汉南有旺展达巴汉东则巴顔木墩河源出焉伊逊河源在其西　黙尔根乌里雅苏台　围塲在镶黄旗拜甡图卡伦之西黙尔根乌里雅苏台河源出焉　巴顔郭　围塲在黙尔根乌里雅苏台之西其西南巴顔郭河源出焉】西北界　围塲五【沙勒当　围塲在正黄旗沙勒当卡伦之东南图尔根衣扎尔河在其北　巴顔莽喀　围塲在正黄旗纳喇苏图和硕卡伦之东南其西则布洽淖尔南为塔木陀罗海　崆郭罗鄂博　围塲在正红旗齐呼拉台卡伦之东　阿鲁木拉克　围塲在塔木陀罗海之东其南则额墨勒达巴汉东北则雅岱与永安湃色钦接　鄂勒哲依图察罕　围塲在雅岱东北其北鄂勒哲依图察罕河源出焉】

　　钦定大清一统志巻二十六
&lt;史部,地理类,总志之属,大清一统志&gt;
　　钦定四库全书
　　钦定大清一统志卷二十七
　　承德府【二】
　　山川天桥山【在府治东三十八里山势穹长如飞梁跨空缥缈天半与行宫内四面云山亭相对有御制天桥山歌】尖帽山【在府治南一百八十里其南接遵化州界】大黑山【在府治北一百八十里当张三营西北周百余里复嶂悬崖烟峦蒸郁遥望黝然伊逊河自北来流绕其足】五指山【在府治东南四十里五峯崷崪俨如仙掌土人称鸡冠山山有古灵峯禅寺石碑一元至元二十四年僧居实撰内称五指山大轮禅师碑知此山旧名五指山】骆驼山【在府治东南五指山之东】帽盔山【在府治东南八十里以形似兠鍪得名】铁虎山【在府治东南九十里】笔架山【在府治东南九十里三峯矗立故名】青云山【在府治东南一百二十里白河之旁林木翳蔚泉响潺然云峯寺建其上】敌楼山【在府治东南一百六十里白马川之源亦名观音山有元至元二十六年僧显月撰天宫禅院碑】乌龙山【在府治东南二百五十里古庐龙山也卢龙塞在其地郦道元水经注卢龙之险峻坂萦折故有九防之名】象鼻山【在府治东北四十四里山势嶞长形如象鼻故名】汤山【在府治东北八十里山出汤泉流入赛音河】黒山【在府治西北四十五里山脉周围数十里一峯拔起髙出羣山石色如黳故名凡附近热河诸山皆金山黒山支派所分】金山【在府治西北五十四里山势髙耸东与黒山相对】双塔山【在滦平县北八里大小二峯矗立百余丈如窣堵坡髙下相亚其一峯中开三孔表里通明有】
　　【御制双塔山诗】竒山【在滦平县西南常山峪北距官道七里峯势中开状如擘裂】元寳山【在丰宁县东十五里山形中凹旁峻以形似得名】笔架山【在丰宁县东正当波罗河屯】
　　【行宫之东三峯立峙中翘旁亚作笔架形有御制笔架峯于波罗河屯咏东山笔架峯诗】苔山【在丰宁县东有浮图三级髙矗峯顶东则伊逊河西则伊玛图河蜿蜒如带夹流山下】赫山【在丰宁县西二十五里钖喇塔拉川之西山峯峭防林木蔚然为县西胜地】龙泉山【在丰宁县西有大小龙潭三水从石罅中流出三潭迭注东南流入潮河】塔山【在丰宁县西山有古塔一】骆驼山【在丰宁县西其又西即独石口防界】青石拉绵山【在丰宁县西土人亦称为大山绵亘数十里其北即围场界】大对山【在丰宁县北滦河流经其下】沙尔呼山【在丰宁县北正白旗西稍南八十里】喇嘛山【在丰宁县北半山石洞一仄径沿縁盘纡而上林壑幽絶】汤山【在丰宁县北山有温泉流入滦河又县西镶黄旗境亦有汤山有洪汤寺建其侧汤河发源其地】窟窿山【在丰宁县北三峯屹立有石穴嵌空故名】半壁山【在丰宁县北石壁陡削形若堵墙小滦河流经其下其北即围场界　按丰宁县境旧为察哈尔四旗地山水亦互详藩部察哈尔卷中】五峯山【在丰宁县东北九十里二峯环列涧壑幽深山有兴隆寺】白云山【在丰宁县东北一百二十里山腹一泉自洞中流出最为清冽】平顶山【在丰寜县东北顶平如砥石壁劖削每白云滃然弥漫峯顶则山雨立至土人以为占侯此山绵亘广逺其北即围场界】映碧山【在平泉州东八里髙五里广三里】瓈山【在平泉州东三十里山阳有石洞中构屋祀泰山神有二泉一自髙岩下注一自山麓涌出流绕其下】和尔博勒津山【在平泉州东一百二十里汉名七金山辽史地理志圣宗过七金山土河之滨南望云气有郛郭楼阙之象因议建都又云中京大定府有七金山金史地理志北京大定府有七金山元一綂志七金山在大宁县北十五里东西长十里南北广五里山有七峯故名辽时尝建三学寺于山中　按辽金大定府即今平泉州境之大宁故城元大宁县即辽金大定府属之大定县今和尔博勒津山汉名与古相同地位亦正相值知为古七金山矣】猴山【在平泉州西五里危峯孤峙髙出云际每朔雪初晴皑如积玉土人称为猴峯积雪】狮山【在平泉州南六里山势雄伟其东峭壁石色全赭上人称为紫霞峯】象山【在平泉州南五里东与狮山相对为州境之形胜豹河流经两山之间】金沙沟山【在平泉州南一百里以沙色如金故名】永安山【在平泉州南一百九十里汉名马盂山地产铅沙老河发源于此辽史地理志中京大定府有马盂山元一统志马盂山在大宁县西六十里中有一峯形类马盂故云　按宋王曽行程録称富谷馆东望马云山山多禽兽林木国主多于此打围马云与马盂盖音之转实一山也欧阳修诗曰马盂山西防落霞亦即指此】石佛沟山【在平泉州东北一百二十里石壁上镌佛像一】喀博齐尔东山【在平泉州东北一百六十里有洞深三丈余洞外石笋矗立有泉清鉴毛髪上建龙神祠】红山【在平泉州西南十里】老姥山【在平泉州西南三十里　按平泉州属境有喀喇沁部落其山水互详藩部巻内可互考云】乌兰布通山【在赤峯县属翁牛特右翼东十五里】布祜图山【在赤峯县属翁牛特右翼东七十里汉名白鹿山】布当华山【在赤丰县属翁牛特右翼东九十里亦名大华山】扎喇山【在赤丰县属翁牛特右翼东九十里汉名猬山】乌纳格图山【在赤峯县属翁牛特右翼东一百二十里汉名屋狐山】遮葢山【在赤峯县属翁牛特右翼南三十余里亦名阿圭山入山十余里有洞寛不及二丈髙一丈有余土人称为大碾子洞中有石佛像及阿难迦叶像其两崖石壁上亦俱凿成佛像有金皇统三年刘子初撰遮盖山灵峯院千佛洞碑元一统志遮盖山在松州东南二十里有古寺石洞石佛】齐巴噶山【在赤峯县属翁牛特右翼东南一百里汉名枣山】伊玛图山【在赤峯县属翁牛特右翼东北三十里汉名羳羊山又左翼西南一百里亦有伊玛图山亦名羳羊山】布尔克尔图山【在赤峯县属翁牛特右翼东北五十里伯尔克河流经其下】萨喇纳台喀喇山【在赤峯县属翁牛特左翼西一百三十里汉名山丹山】伊克纳喇苏台山【在赤峯县属翁牛特左翼南二十里汉名大松山富弼行程録有云自中京正北一百九十里至松山馆刘敞亦有寄欧阳修宿松山诗此伊克纳喇蘓台山方位为相近云】扎固图察罕陀罗海山【在赤峯县属翁牛特左翼南五十里】布静克依山【在赤峯县属翁牛特左翼东北四十里汉名兎麛山辽史地理志中京惠州太祖俘汉民数百戸于兎麛山创城居之即此地也】翁衮山【在赤峯县属翁牛特左翼西北一百四十里汉名神山】布尔噶蘓台山【在赤峯县属翁牛特左翼西北一百五十里汉名栁山　按赤峯县全境为翁牛特右翼左翼二旗地其山水互详藩部卷内者兹不复列云】金黄山【在建昌县东南三十五里袤延七十里山石礧砢逺望作黄金色山半有石洞西南半里有泉涌出冬夏不竭】目华山【在建昌县东南一百八十里有石窦东西相通髙一丈五尺广倍之土人称窟窿山山有林泉寺元大德中僧无际撰月华山林泉寺碑称大宁东南三舍余有山名月华突然秀出面山之腹有岩窦号曰空峒知是山以洞称胜由来久矣】长夀山【在建昌县东北六十里土城子西山有元云峯真人康太真墓碑又距山四百歩许有玉京观旧址有元至元二十四年李察撰利州长夀山玉京观地产碑】巴顔济鲁肯山【在建昌县东南一百十里汉名牛心山为喀喇沁左翼贝子旗驻处】布祜图山【在建昌县属喀喇沁左翼东三十里即古白狼山也汉名鹿山汉书地理志白狼县有白狼山故以名县三国志魏武纪北征乌丸引军出卢龙塞东指栁城未至二百里登白狼山魏书地理志营州建德郡石城县有白鹿山祠水经注石城川水东流经石城县故城南北屈经白鹿山西即白狼山也元一统志白狼山在建州南二十五里　按元建州即今建昌县境所云白狼山即此山也又县北敖汉境亦有布祜图山】迈拉苏台喀喇山【在建昌县属喀喇沁左翼东四十余里搜济河源于此汉名柏树山】托苏图喀喇山【在建昌县属喀喇沁左翼西五里和尔图河发源于此】僧机图山【在建昌县属喀喇沁左翼西四十里僧机图河发源于此】锡喇哈达图山【在建昌县属喀喇沁左翼南五里大凌河流经其麓】瑞云山【在建昌县属喀喇沁左翼南七十里山有五洞第一洞广二丈五尺髙一丈五尺中有佛像石罅玲珑五色互映雕绘之功所不及旁行一窦石若纯漆自壁以上白如垩秉烛视之具种种草木禽兽形称为灵镜其第四第五洞皆广七尺髙五尺上下相通状如重屋洞南坡下有泉水极清冽东流防搜济河东南二里又有一洞内生石笋如人背立形山有云溪观旧址存元至正七年张道中撰瑞州海滨乡周家庄云溪观碑元一统志灵岩洞在瑞州西一百三十里周家庄即此地也】布勒图喀喇山【在建昌县属喀喇沁左翼南九十余里汉名寛山布勒图河发源于此】波罗特尔格山【在建昌县属喀喇沁左翼北二十七里汉名车轮山】哈勒浑穆克阿玛尔吉山【在建昌县属喀喇沁左翼北一百余里汉名温泉北山山南有温泉】纱帽山【在建昌县属喀喇沁左翼东南七十里山顶一峯形如岸帻故名】威逊图山【在建昌县属喀喇沁左翼西南四十里汉名桦山大凌河流经其麓】鸿吉尔岱山【在建昌县属喀喇沁左翼西北六十里赛音台河发源于此】固尔班图勒噶山【在建昌县北敖汉境为敖汉郡王驻处汉名鼎足山】腾格里山【在建昌县属敖汉境南三十里汉名天山又南五十里复有腾格里山亦名天山】洪郭尔鄂博山【在建昌县属敖汉境南四十五里】鄂尔吉勒喀喇山【在建昌县属敖汉境南六十里亦名盘道山】库里叶图山【在建昌县属敖汉境西南一百三十里亦名道场山】巴雅海山【在建昌县属敖汉境西北六十里　按建昌县南境之东为喀喇沁左翼旗地北境为敖汉旗地所有山川并与籓部卷互见焉】固尔班苏巴尔罕山【在朝阳县西汉名三塔山以山有古塔故名】黑山【在朝阳县西二十里有泉出石洞中滙而为潭清深不凅】昻吉山【在朝阳县西五十里山周三十余里上有卧佛寺有石佛像一髙八尺余寺中有辽应厯七年石幢记】兴隆山【在朝阳县西六十五里其东十余里与昻吉山相接亦有朝阳洞】古槐山【在朝阳县南六十里山有朝阳洞亦名槐树洞洞髙二丈广五丈石罅贯穿如蜂窠中有石佛像一】羊山【在朝阳县南一百二十里髙峯矗云林木蔽翳上建灵佑宫】云山【在朝阳县西南一百七十里山周四十余里四望陂陀逶迤相属一峯突起数百丈常有云气冒其上故名山下一泉炎□不竭】华山【在朝阳县东北土黙特右翼境汉名大华山其南为左翼贝子驻处巴图察罕河发源于此辽史地理志兴中府有大华山即此】塔本陁罗海山【在朝阳县属土黙特右翼东四十里汉名五凤山格尔库尔台河源于此】翁额勒库山【在朝阳县属土黙特右翼东八十余里汉名麝香山翁额勒库河发源于此辽史地理志兴中府有麝香崖】苏巴尔罕山【在朝阳县属土黙特右翼东九十里汉名石塔冈哈栁图河源于此】柏山【在朝阳县属土黙特右翼东七十里亦名烽台山山有六十峯盘郁四十余里山顶有辽安德州城废基断井頽垣犹可辨识山半有辽灵岩寺旧址干统八年耶律劭碑尚存元一统志兴中州南三十里绵亘柏山】哈卜塔海华山【在朝阳县属土黙特右翼西一百六十里察罕河源于此】苏巴尔噶图山【在朝阳县属土黙特右翼南三十里亦名平山又名神应山衮齐老河发源于此】喀喇脱欢山【在朝阳县属土黙特右翼南六十里汉名釡山有喀喇脱欢泉山有重修金山神庙碑】多伦和尔和山【在朝阳县属土黙特右翼北六十里什巴尔台河源于此】绰诺图山【在朝阳县属土黙特右翼北一百十里山有古塔半圮山麓有金三学寺旧址大定五年韩长嗣撰三学寺碑尚存汉名狼山】凤皇山【在朝阳县属土黙特右翼东南二十里羣峯连亘周九十余里山椒一塔耸峙诸峯抱之如翠凤昻首舒翼故名山亦有朝阳洞洞有卧石佛像又塔旁一小洞有铜佛像其北麓去朝阳洞二十里山势防而复起土人别名曰麒麟山其实一山也山半西向有三洞夜半尝闻木鱼声因名闻仙洞即古龙山也崔鸿十六国春秋前燕録慕容皝以栁城之北龙山之西福地也使筑龙城水经注白狼水东北流迳龙山西又北流迳黄龙城东元一统志和龙山在兴中州东南北长二十里东西广三十里一峯特耸号曰天柱孤峯】库里叶图山【在朝阳县属土黙特右翼西南一百五十里山半有二洞内有石佛像】卓昌吉尔山【在朝阳县属土黙特右翼西南二百余里斜袤三十余里山形中断山南有穆垒河流贯其中山麓有泉注之下流为小凌河】明安喀喇山【在朝阳县属土黙特右翼西南二百二十里山色深黝千峯竞秀故名顶有石洞洞旁三泉交流为小凌河之源】温都尔华山【在朝阳县属土黙特右翼西七十五里汉名香髙山辽史地理志兴中府有香髙山】波罗孟固山【在朝阳县属土黙特左翼西三十里汉名野孤山】乌纳格图山【在朝阳县属土黙特左翼西七十里汉名青金山】哈特哈山【在朝阳县治东北二百八十里土黙特左翼境为左翼贝勒驻处亦名旱龙潭山】摩该波罗山【在朝阳县属土黙特左翼西北四十八里汉名青蛇山钖喇塔拉河源于此】迈达里山【在朝阳县属土黙特左翼西北六十里汉名弥勒山伊玛图河源于此】喀喇陀罗海山【在朝阳县北土黙特左翼西北一百里汉名黒顶山鹰鹞河源于此】塔本陀罗海山【在朝阳县属奈曼境南五十里汉名五凤山图尔根河源于此　按此与土黙特右翼境及建昌县属之塔本陀罗海山异】固尔班喇呼山【在朝阳县属之曼境东西五十里】玛尼喀喇山【在朝阳县属柰曼境西南一百二十里　按朝阳县境多为土黙特左翼地其东北境为土黙特左翼北境又为柰曼旗其山川亦与藩部诸旗互见焉】磬锤峯【在府治东北十六里翘然秀技下鋭上丰即古石挺峯俗称棒棰峯】
　　【圣祖仁皇帝赐今名御题山庄三十六景中有锤峯落照即此峯也】
　　【皇上有御制锤峯歌望锤峯作歌诗水经注武列水东南歴石挺下挺在层峦之上孤石云举临崖危峻可髙百余仞牧守所经命选练之士弯张弧矢无能届其崇标者】僧冠峯【在府治南二十六里旧名僧官峯乾隆二十九年赐今名峯形如毘卢覆顶土人以云气聚散占晴雨之验輙应】罗汉峯【在府治东南九里冈峦曼衍似人趺坐坦腹故名】驼峯【在滦平县西南一峯耸立形似槖驼故名有御制驼峯歌】珑峯【在丰宁县东正蓝旗黄姑屯东南三十里旧名兴隆山山峯嵌空有洞西向隙光穿透云气滃郁乾隆十九年】
　　【廵跸经临其地因赐今名有】
　　【御制珑峯诗】广仁岭【在府治西十一里即古墨斗岭岭之西南为滦平县界自滦平县至热河为辇路必经之地康熙五十七年发帑开治径路平坦】
　　【赐名广仁岭勒碑山上东麓建万夀亭乾隆三十八年建碑亭一防镌】
　　【御制雨中乗舆过广仁岭诗凡山庄西境诸山皆与广仁绵亘相接王曽行程録过乌滦河又过墨斗岭亦名渡云岭长二十里许曽公亮武经总要北安州有墨防岭在德胜岭北百二十里防与斗传冩之误也】鳯凰岭【在府治南二十五里滦河之南】狮子岭【在府治西北九里岭势竒伟形似狻猊故名岭下为狮子园行宫岭之东地势闳敞名狮子沟凡普陀宗乗诸巨刹多建于此详见寺庙门】风云岭【在府治西北六里】苇峪岭【在滦平县西十里自王家营至喀喇河屯辇道必经又巴克什营北亦有苇峪土人呼为西苇
　　峪有　　　　　　御制过苇峪岭诗苇峪诗】偏岭【在滦平县西一百里当鞍匠屯之南又南为前偏岭王曽行程録过偏枪岭四十里至卧如来馆过乌滦河偏枪岭即偏岭也】鞍子岭【在滦平县西南六十二里】十八盘岭【在滦平县西南一百里其南四十里为小十八盘岭】插
　　箭岭【在滦平县西南二百四十里髙家营北潮河流经其西】椵树岭【在滦平县西南二百五十余里潮河流经其麓】固都尔呼岭【在丰宁县东正蓝旗黄姑屯东固都尔呼河流经其旁山脉始于官家厰蜿蜒而南至中闗绵互百余里】凤皇岭【在平泉川东五十里复嶂中开为州境东之门户岭上山桃极盛当春时逺望如红霞】黙沁岭【在平泉州属喀喇沁右翼西一百余里茅沟河发源于其西为热河之中源】霍尔霍克岭【在平泉州属喀喇沁右翼南一百二十里有二洞皆僧所居依洞架楹构精舍于其侧户牖旁通随山向背其东则霍尔霍克河出焉西则赛音河源其麓】摩该图岭【在建昌县属喀喇沁左翼南三十里摩该图河源于此】额里叶岭【在建昌县属喀喇沁左翼南七十里额里叶河源于此】青鸾岭【有二一在建昌县属喀喇沁左翼南三十里摩该图河支源源于此一在朝阳县属土黙特右翼西北一百八十里岭北有古塔一岭上巨石纵横向称险峻元时曾加开凿有元统三年兴中州平治道涂碑尚存岭侧一名青山岭元一统志青峦山在兴中州西八十里有金岩寺青峦即青鸾传冩之讹也】红石峦【在府治东南十六里罗汉峯之东绵亘十余里其西地势寛广土人称为红石峦沟】滴水厓【在府治东南一百三十里一名珍珠崖滦河流经其下形势盘旋数十里松栢丛鬰积翠成屏临河石壁峭立山腰有洞流泉琤琮若珠玑迸落故名】常山峪【在滦平县西南七十里岭势回环如列屏障】
　　【行宫建于山麓正据其胜】星龛岩【在滦平县西北五十三里】
　　【圣祖仁皇帝御题岩名岩间镌石佛像三有寺名星龛岩寺】横道梁【在府治东北茅沟汛境内窑沟之北茅沟河经流其西】三道梁【在滦平县西南五十里】黄土梁【在滦平县西南八十里又有小黄土梁亦在县境】青石梁【在滦平县西南九十里与黄土梁形势相连自两间房至常山峪羣峯绵亘青石梁最峭防髙出诸山之上有】
　　【御制过青石梁诗雨中过青石梁诗】平西梁【在丰宁县西镶黄旗大□儿西南八十五里其西即独石口防界相近有大草坪梁】韮菜梁【在丰宁县西北滦河流经其下】乌勒呼玛梁【在平泉州北六十里有山泉滙流南入豹河】朝阳洞【在府治东南三十七里石窦嵌空横贯山腹深二十余丈广二丈余其东髙盈丈西半之晓日初生光射石罅隔山可见朝阳义盖取此洞内外小佛祠各一】喇嘛洞【在滦平县西七十里石洞中虚形如广厦】云光洞【在丰宁县东黄姑屯南四十里山势阻深其右有泉从石间出东南流会入固都尔呼河山麓有洞康熙六十一年就洞建寺赐额曰云寳珠光即以云光名洞】白云洞【在丰宁县西大阁儿东南七十五里亦名朝阳洞洞顶有双瀑对悬飞流树杪洞内有神像镌额曰寳华台不知何时书外种山桃百余株春时霏红掩映尤増胜致】千佛洞【在朝阳县南八十里石磴盘回绕山如束蹑级而登洞在山半洞口径二十余丈入洞口数武径岐为三各循石隙﨑岖引入缭曲徃复最为幽絶其一洞深三丈余中有大小石佛像今完者才七八十尊洞外断碑镌大悲陀罗尼咒为辽统和二十三年造】五佛洞【在朝阳县南一百里与千佛洞相去二十里中有石佛像五】热河
　　【在承德府东有三源一出围塲东南界察罕陀罗海之西固都古尔卡伦之南在热河】
　　【行宫东北二百余里为西源合平顶山南诸小水南流迳丰宁县属察哈尔正黄旗境屈曲南流迳固都尔呼河至中闗行宫之东一出平泉州属喀喇沁右翼西境黙沁岭西之玳瑁沟在喀喇沁右翼西一百余里当平泉州治西北境为中源初名黙沁河西南流迳承德府东北之茅沟汛名茅沟河至中闗之东与固都尔呼河合而南流一出喀喇沁右翼西南境霍尔霍克岭西之三道沟亦当平泉州治西北境为东源名赛因河西南流入承德府东北境有温泉注之又西与固都尔呼河合三源合而西南流迳黄土坎】
　　【行宫及钓鱼台行宫之东又西南流环】
　　【避暑山庄之东行宫内有温泉流出注之始名热河南流折而东复折而南至下营子入滦河即古武列水有御制热河考水经注武列水三川派合西源右为谿水亦曰西藏水东南流出谿与蟠泉水合西藏水又西南流东藏水注之水出东谿一曰东藏水西南流出谷与中藏水合水导中谿南流出谷南注东藏水故目其川曰三藏川水曰三藏水东藏水又南右入西藏水乱流右会龙泉水又东南流与龙刍水合又东南流迳列谿谓之武列水东南歴石挺下其水东合流入濡　谨案□注之三藏水即今之固都尔呼河茅沟河赛音河三水今固都尔呼河先合中源之茅沟河然后合东源之赛音河郦注言中藏水先注东藏水后合西藏水舛误明矣伏读御制热河考辨证精详知道元当日未得躬亲目覩故先后舛误谨列水经注原文而附辨于此】新河【在承德府东热河】
　　【行宫之南境长六百九十余丈广七尺乾隆三十六年所开以泄西南诸山夏秋涨水由南山下东归热河有　御制开新河记】老牛河【在承德府东西南流迳四沟五沟六沟至下板城入滦河即古五渡水水经注五渡水北出安乐县丁原山南流迳其县故城西其水南入五渡塘又南流注于濡】滦河【在承德府南源出独石口外木厰界之巴顔屯图古尔山西北流入多论诺尔防界共行四百余里入丰宁县属察哈尔镶黄旗境南流至僧机图汛之东又东南流迳正白旗境又东迳凤皇山小滦河自北来会始名滦河行丰宁县境曲折四百十八里入滦平县境兴州河自西来会折而东流伊逊河与伊玛图河合流自北来会行滦平县境二百十八里入府境东流至下营子热河自东北来防南流迳上板城前白河自西来防又老牛河自东北来防又东南流迳下板城栁河车河自西来会又东南流至门子哨接平州境共行府境二百二十里沿平泉州之西会黄花川清河豹河至潘家口入边即古濡水也有御制滦河濡水源考证汉书地理志肥如县濡水南入海阳水经注濡水出御夷镇东南二源双引夹山西北流出山合成一川又西北迳御夷镇故城东又东南水流曲屈谓之曲河镇东北三百里又东出峡入安州界又东南索头水汪之又东南流武列水入焉又东南五渡水注之又与髙石水合又东南迳卢龙塞塞道无终县东出渡濡水向林兰陉东至清陉　按滦河自汉以前皆书为濡顔师古汉书注音乃官反其音正相同也唐书地理志渔阳郡下有渡滦河之文濡字作滦当自唐始至水经注序述濡水源委颇称详悉乃于出峡入安州界之下误入迳白檀要阳会大要水之文魏安州即今丰宁县地白檀为今宻云县地相去七百余里其舛误甚矣至注所称之索头水即今伊逊河武列水即今热河五渡水即今老牛河髙石水即今豹河方位尚一一可考惟今之前白河栁河黄花川诸水无古名可合当由道元时安州诸郡县陷入厍莫□故所载未免遗漏耳伏读御制滦河西水源考证】
　　【指示精详郦注及诸书之得失昭然若曚矣】前白河【在承德府南亦名干白河自庄窠峪东南流至上板城之东南白河口入滦河】柴河【在承德府南源出遵化州马兰闗外山中东北流至柴河口会前白河】栁河【在承德府南源出马兰闗外雾灵山下东流至板谷岭迳府南境又东至栁河口入滦河亦名流河】车河【在承德府南源出遵化州边外山中东流至栁河之南入滦河】伊逊河【在承德府北一名伊松河俗名羊肠河河源出围场内伊逊色钦迳片石子入府境南流迳张三营行宫之西又南流至坡頼村折而西南流入丰宁县境绕波罗河屯行宫之西防伊玛图河合而西南流又折东南入滦平县境复屈曲流至喀喇河屯行宫之北入滦河即古索头水也有】
　　【御制伊松河诗汲伊逊水烹茶诗水经注索头水北流南迳广阳侨郡西今安州治又南流注于濡水】兴州河【在滦平县东州以在古宜兴州地得名一名钖拉塔拉川源出丰宁县西北之沙尔呼山东南流迳花家营之西迳赫山之东又东南流至波罗梁汛之西南入滦平县境东南流复折而东流迳金钩屯之东入滦河】潮河【在滦平县西源出丰宁县西北城根营西南山下屈曲南流龙潭沟水自西来会入滦平县西北境迳呼什哈□之东折东南流至巴克什营之西复折而西南流行县境二百八十里至古北口关西之潮河川入边会白河即古洫水也有】
　　【御制潮河桥诗潮河诗汉书地理志白檀县洫水出县北蛮夷中亦名鲍邱水水经注鲍邱水出御夷北塞中东南出峡迳安州旧渔阳郡之滑盐县南左合县之北溪水】白河【在滦平县西源出独石口外玛尼图岭南流入口迳赤城堡东流仍出邉至判官渡入滦平县西境东流至阳河口阳河自北来会折南流至石塘口闗入边至宻云县境又南会潮河即古沽水汉书地理志渔阳县沽水出邉外水经注沽水出御夷镇西北丹花岭下东南流大谷水注之又南出夹岸有二城世谓之独固门又南左合干谿水又西南迳赤城东　又西南流出山迳渔阳故城而南合七渡水】清水河【在滦平县南源出县南境邉城外西南流至墙子峪之北入邉下流入潮河】干塔河【在滦平县南源出县南邉城外西南流至黒峪闗入邉下流防清水河】水峪河【在滦平县西南源出道沟峪东南流至黄崖闗外入白河】白马闗河【在滦平县西南源出火石岭东南流至白马闗入邉下流入白河】冯家峪河【在滦平县西南源出县西之恒梁南流至冯家峪口入邉下流入白河】鞍子岭河【在滦平县西南源出鞍子岭东南流至石塘口入邉下流入白河】七度河【在滦平县西南亦名依渡河源岀县境之分水岭东南流至大水峪口入邉下流入白河水经注七度水出北山黄颁峪亦谓之黄颁水东南流注于沽水】固都尔呼河【在丰宁县东即热河之西源出围场东南界察罕陀罗海之西南流入丰宁县境迳固都尔呼岭名固都尔呼河下流合茅沟河赛音河□入于热河】伊玛图河【在丰宁县西亦称伊玛图川源出围场内会诸小水屈曲南流出玛尼图□迳什巴尔台入丰宁县境迳阿穆呼朗图行宫及济尔哈朗图】
　　【行宫之西又南流至少府营之东又南至四道营与伊逊河防南流入滦河】汤河【在丰宁县西源出县境十八盘岭东之麻线沟在县治西北三百六十里南流至汤山有温泉注之始名汤河泉在县治西南泉上建洪汤寺有浴池在泉侧又南流至大草坪之东共行县境百余里入滦平县境又南流九十里至汤河口入白河】库尔竒勒河【在丰宁县北亦名小滦河源出围场兴安岭之阳防诸小水出海拉苏台栅迳半壁山入丰寜县境南流至热水沟有温泉注之泉在县治之北一百三十里泉侧有浴池又南流至郭家屯之北入滦河】济伯格河【在平泉州西亦名□子河东南流经州治西之老嶂子亦名老嶂子河有钖尔哈河来入东南流至州治南会豹河】乌拉林河【在平泉州北东南流至州治东会托津图河】霍尔霍克河【在平泉州北源出霍尔霍克岭东南流一百五十里入老河】布尔罕阿兰善河【在平泉州治北汉名上神水河源出喀喇沁右翼南一百里东流三十余里入老河又有乌鲁斯台河乌台河伯尔克河皆西北流入老河】纳林昆都楞河【在平泉州北源出喀喇沁右翼南九十里东北流防吉纳河巴苏河和尔图河三水共行一百五十余里入老河】清河【在平泉州西南一名嬭儿河亦名白马川滙近山涧水入迁安县界至清河口入滦河】潵河【在平泉州西南源出州境之邉城外东南流至龙井闗入邉下流入滦河辽史地理志泽州有潵河元一统志潵河源出惠州西南干山东流至滦阳站东合滦河】豹河【在平泉州东北亦名瀑河亦名栁河源出州境之宻云沟黄土梁蜿蜒一线贯穿石罅合诸山涧水始滙城川西南流又防诸水迳古防州城之东亦名察罕河屯河又南迳寛城之东亦名寛河又西南流至水窖之西南入迁安县界共行一百五十余里入滦河古髙石水也水经注髙石水东出安乐县东山西流歴三防城南下注濡水】托津图河【在平泉州东北即豹河之上流】黙沁河【在平泉州西北即热河中源源出黙沁岭之玳瑁沟有温泉二一自东境西流一自西境东南流俱防黙沁河下流为茅沟河】赛音河【在平泉州西北即热河东源源出霍尔霍克岭西之三道沟西南流入承德府境会固都尔呼河】绰诺河【在平泉州西北源出喀喇沁右翼西南一百二十里南流会赛音河】老河【在平泉州西北亦名上河防古称老哈穆楞源出平泉州属之永安山初名竒扎尔台河防诸小水东北流自大宁故城之西南迳其东北称为老河又北流入赤峯县境迳翁牛特左翼南境入建昌县属敖汉西北境防英金河辽史地理志圣宗过七金山土河之滨因议建都又中京大定府有土河金史地理志大定府大定县有上河】呼察河【在平泉州西北源出呼察察罕陀罗海山东流五十里会老河】锡尔哈河【在赤峯县西源出围场内会诸小水北流出纳林钖尔哈栅入平泉州境东北流迳赤峯县属翁牛特境又东北入英金河】英金河【在赤峯县北源出围场内都呼岱山防诸小水东南流出英格栅亦名英格河入赤峯县西北翁牛特境东南流一百四十里会钖尔哈河又东流七十里迳县治北又东流八十里迳察汉陀罗海之东入建昌县境与老河会东流会潢河即古饶乐水也后汉书鲜卑传季春月大会于饶乐水上杜右通典厍莫奚里饶乐水北饶乐水一名络环水辽史地理志中京在饶乐河水之南又髙州有乐河】潢河【在赤峯县北防古名喇穆防自克西克腾境源流入县北巴林旗界又流入翁牛特左翼北境又东南迳朝阳县与老河会为大辽水之西源唐书地理志营州北四百里至潢水乐史太平寰宇记营州北至契丹界湟水四百里辽史地理志饶州有潢河顾祖禹方舆记要潢河源出平地松林流经临广府南至废永州东木叶山合于土河】竒布楚河【在赤峯县西北源出围场北界海喇堪岭之东初名奇布楚色钦东南流沿围场之西北界至奇布楚沟栅入英金河】乌拉岱河【在赤峯县西北源出围场内会诸小水东流出乌拉岱栅入县境会锡尔哈河】锡伯河【在赤峯县西北源出平泉州察罕陀罗海之东有哈尔吉河来入东流入县境会锡尔哈河又有卓索河亦在县境东流会锡尔哈河】伯尔克河【在赤峯县西北汉名落马河源出翁牛特右翼北境东南流迳布尔克尔图山又东入老河金史地理志三韩郡松山县有落马河元一统志落马河在松州北八十里源州界锅锣岭下流入髙州境】苏巴尔噶河【在建昌县西汉名石塔河出喀喇沁左翼西北境东南流迳五官营入大凌河又有阿兰善河汉名神水河在县境北东南流迳济尔噶朗营入大凌河】青龙河【在建昌县南亦名固沁河源出平泉州境南流至列山梁之南入建昌县境又迳县治南至桃林口入邉下流入滦河】僧机图河【在建昌县南源出僧机图山东流迳平房儿入大凌河又有和尔图河源出县南托苏图喀喇山赛音台河源出鸿吉尔岱山亦东流入大凌河】搜济河【在建昌县东南源出柏树山之毛头泊南流迳都呼喀喇山至髙台堡门东十里入锦州府宁逺州境为六州河】摩该图河【在建昌县东南源出摩该图山东南流迳纱防山入搜济河又有呼鲁伯楚特河源出呼鲁伯楚特山额里叶河源出额里叶岭南流至寛邦门之西名黒水河布勒图河源出布勒图喀喇山汉名寛河三河皆在县东南境南流入搜济河】汤图河【在建昌县西南东南流迳迁安县邉外会青龙河又有什巴尔台河汉名泥滦亦名凉水泉在县境西流会青龙河】巴奚里河【在建昌县北源出敖汉之玛尼罕曲折流入柰曼境下流入于沙地】察罕河【在朝阳县东源出哈卜塔海华山东南流入大凌河】衮齐老河【在朝阳县东源出蘓巴尔噶朗山东南流至九闗台门西南入义州境名栁河川又东入大凌河】哈栁图河【在朝阳县东汉名水獭河源出蘓巴尔噶冈南流迳托罗克台山入小凌河又有鄂钦河汉名女儿河亦在县东境东南流入小凌河】大凌河【在朝阳县南古名傲穆楞有三源皆出建昌县境一出县东南之上心塔北流迳威逊图山东北流迳喇哈达图山又北至三台小营一出县西南之水泉子东流至县治南一出县北之三官营东南流至县治南二源合而东流至三台小营三源始会东北流入朝阳县境至土黙特右翼之木头城子又迳朝阳县南折而东南流至九闗台门入锦州府义州界亦名灵河即古白狼水也辽史地理志建州在凌河之南金史地理志兴中县有灵河永德县北有凌河】图尔根河【在朝阳县南汉名南土河源出平泉州属之钖黙特山东流迳建昌县境入朝阳县属土黙特右翼西界又东南入大凌河即古榆河县北境又有图尔根河汉名北土河迳绰诺图山入大凌河辽史地理志利州龙山县有榆河元一统志榆林河源出和众县西三十五里司家店东南流入利州境经霍司空庄入凌河】蘓巴尔噶图河【在朝阳县南汉名石塔河南流入邉】汤图河【在朝阳县南境东南流入邉】固都河【在朝阳县北自石罅中流出行五里伏入地又六十里涌出南流六十里会喀喇托欢泉入于大凌河】卓索河【在朝阳县北汉名红上河源出辉果尔山东南流防图尔根河又有什巴尔台河汉名烂泥塘河亦称为土河源出多伦和尔和山巴图察罕河汉名柞河源出巴顔华山乌里雅苏台河汉名阳河皆在县东北境入图尔根河】小凌河【在朝阳县东南防古名明安河源出明安喀喇山有三泉滙为一河初名穆垒河东北流为明安河至松岭子门西入锦州府锦县境亦名小灵河古参栁水也辽史地理志兴中府有小凌河元一统志小凌河在兴中府南一百五十里源出玉泉井溢而成川】翁格勒库河【在朝阳县东北汉名麝香河源出翁格勒库山东南流至清河邉门之西入义州境名清河县东北境又有伊玛图河防钖喇塔拉水南流来入又东南流入大凌河】波罗台沟河【在朝阳县西南源出建昌县北境牛螣河屯东南流入朝阳县境迳波罗台沟入大凌河】布尔噶苏台河【在朝阳县西北汉名栁河亦名黒子城河源出威逊图喀喇山东流迳喀喇城入大凌河】凉水河【在朝阳县西北自小八沟平地出泉东南流渐成河行四十里伏入地又二十五里仍涌出东南流十五里入大凌河】黄花川【在承德府东南境源出遵化州邉外东流至门子哨之西黄花川口入滦河】琵琶川【在建昌县南辽史地理志利州阜俗县唐末契丹役使奚人迁居琵琶川统和四年置县】　山庄内温泉【在承德府东北热河】
　　【行宫内自德滙门之东流出东南会固都尔呼河为热河】汤山内温泉【在承德府东北八十里之汤山泉水涌自山半温暖适宜康熙间毎】
　　【驾幸山庄多临御焉有圣祖御制汤山龙尊王佛庙碑记其水东南流会赛音河按承德府境多温泉兹録其最著者余俱附入诸水之内以便省覧】石洞沟泉【在丰】
　　【寜县西南百里龙泉山灵通寺之西南为潭三髙下相注仄径崎岖俯瞰深碧毎潭入水三尺各有石门天霁水澄了然可辨盖神虬之窟宅也潭水流出东南十余里入潮河】玉瀑【在建昌县北境敖汉旗内即老河之下流石壁髙耸悬为飞瀑土人名为响水乾隆八年】
　　【皇上东谒祖陵】
　　【銮舆经此赐名玉瀑有】
　　【御制观敖汉瀑布诗十九年有御制寄题敖汉瀑布水诗】黑龙潭【在承德府北百八十里唐三营山麓有洞窈然水出洞中深不可测岚气濔漫若潜神物故名】乌兰池【在丰宁县西境汉名红盐池县境又有魁蘓池钖尔哈池呼伦穆索和池图池哈齐穆克池黒伦穆图池诸池皆在察】
　　【哈尔境内】冷水塘【在平泉州东北八郎官东山下土人云浴之可以已疾】翁衮泊【在丰宁县北】和尔博勒津泊【在赤峯县属翁牛特左翼西南汉名□金泊】石井【在平泉州北二道营山洞中水极甘寒旁有小浮屠一莫详年代】












　　钦定大清一綂志卷二十七
　　钦定四库全书
　　钦定大清一统志卷二十八
　　承徳府【三】
　　古迹兴州故城【在滦平县西南金承安五年置兴州治兴化县属北京路元仍之中统三年改属上都路称大兴州明洪武二年常遇春进攻大兴州自新开岭进下开平三年以兴州属北平府四年改置兴州左右中前后五卫永乐初移衞入内地故城遂废今滦平县西南里许基址尚
　　存有　　　　　御制兴州揽古言懐诗】宜兴故城【在滦平县西北七十五里金泰和三年置宜兴县属兴州元致和元年陞为宜兴州俗称小兴州明初置宜兴守御千户所永乐初废今土人犹称其地为兴州迤南三里为小地子即宜兴故城址也】安州故城【在丰寜县境内北魏皇兴二年置安州与广阳郡同治燕乐县郦道元水经注濡水又东而南索头水注之水迳广阳侨郡西今安州治又南流注于濡水】大寜故城【在平泉州东北一百八十里即辽之中京大定府金之北京大定府也辽史地理志统和二十五年设城实以汉户号曰中京府曰大定金史大定三年土河注溢水入京城转运使髙徳基命长乐门疏分使入御沟以杀其势即此城也元改为大寜路明初设北平行都司置大寜卫永乐初遂废景防三年泰寜等三卫请居大寜废城不许天顺后遂入于三卫今其城在老河之北防古称察罕苏巴尔城周二十里许城内有浮图二城外西南隅有浮图一有　　御制大寜城揽古诗题大寜塔诗】大寜新城【在平泉州北一百里明洪武二十四年命宋国公冯胜等率师出松亭闗筑大寜寛河防州富峪四城留兵居守所筑之大寜城即此其曰新城者以别于辽金之故城也置新城卫永乐初废明史地理志大寜新城距行都司六十里今其城在喀喇沁旗界周十里东西三里有竒南北二里防古称喀喇城】富峪故城【在平泉州北明初筑置卫永乐初废明史地理志富峪城距行都司一百二十里】防州故城【在平泉州南二十里本辽泽州地元改置恵州后讹为防州明初筑防州城置卫永乐初废顾祖禹方舆纪要防州城在大寜卫西南二百四十里乂行二百四十里即喜峯口谓此城也今其故城髙丈余周三里有竒防古称为察罕城城中居民数百家比屋鳞次烟火相望】寛河故城【在平泉州南一百十里喜峯口外明初筑置卫永乐初废今其故城周四里四门无楼橹土人称之为寛城】富庶故城【在平泉州东北辽置富庶县属大定府金因之元属大寜路明初废今州属喀喇沁右翼旗东南境地名公营子有废城址即其地】凡城【在平泉州境内汉置三国志乌丸传大祖自征蹋顿袁尚与众逆战于凡城崔鸿十六国春秋慕容皝遣子恪击败赵兵乘胜追之筑戍凡城而还又虎使镇逺将军石成入冦凡城不克又赵抚军将军李农率众三万攻燕凡城晋书地理志慕容熈以并州刺史镇凡城水经注卢龙东越清陉至凡城二百里】三防城【在平泉州西南境水经注五渡水北出安乐县丁原山南流迳其县故城西木三防故城也又髙石水东出安乐县东山西流歴三防城南按五渡水即今老牛河髙石水即今豹河三防城当在二水之间】松山故城【在赤峯县境辽置松山州治松山县属中京金皇统三年废州以县属大定府元中统时复置松州改属上都路至元二年以松山县省入明初废今县境地名小乌朱穆沁有废城址髙四五尺周四里即故城遗址】乌丹城【在赤峯县境内城基髙五尺周六里存东西二门城中有废塔又有断碑其字已残阙唯鲁国大长公主字可辨盖此地在元时为鲁藩分地城系其时所筑也】恵和故城【在建昌县北辽置恵州治恵和县属中京金废州以县属大定府元属大寜路明初废今县北三百四十里敖汉旗境地名博罗科有废城周四里城北山上有浮图髙五丈即其地也】龙山故城【在建昌县县辽置龙山县潭州属中京金皇统二年废州以县属和州元属大寜路明初废今县属喀喇沁右翼旗西南八里大凌河之旁有废城址周三里即龙山故城也】和众故城【在建昌县西北辽置榆州治和众县属中京金废州以县属大定府元属大寜路明初废今县治西北二十五里有土城址东西一百六十余丈南北一百八十丈周三里有竒土人称为土城子城西里许有小浮图一即其地】白狼城【在建昌县南魏书建徳郡治白狼城十六国春秋慕容垂时北平吴柱聚众入白狼城又髙云以弁州刺史镇白狼方舆纪要白狼城在营州西南】兴中故城【即朝阳县治慕容燕之国都也十六国春秋晋咸康七年慕容皝以栁城之北龙山之西福地也使筑龙城八年皝迁都龙城歴苻秦及后燕北燕元魏并曰龙城魏之营州昌黎郡隋之营州辽西郡唐之营州栁城郡皆在其地亦曰黄龙城辽太祖平奚置霸州彰武军重熈十年陞兴中府治兴中县金因之元至元七年降为兴中州属大寜卫明初改置五卫永乐初废今为县治古名固尔班苏巴尔罕城】安徳故城【在朝阳县东南柏山上辽置安徳州治安徳县属兴中府金废州仍以县属兴中府大定间改名永徳元废今县境柏山上有废城址考辽史地理志安徳县析霸城东南境户置霸城即兴中府为今县治此城正居其东南知即安徳故城也】白川州故城【在朝阳县东北六十七里辽置川州会同中改为白川州治咸康县金大定六年废州属懿州承安二年复置川州治宜明县防和四年又废州以县属兴中府元复置川州属大寜路明初废今县境东北之四角坂有废城周二里余防古名卓索喀喇城城内有辽开防二年佛顶尊胜陀罗尼石幢记为白川州官吏所建知即故白川州地】宜民故城【在朝阳县北辽置金元因之明初废今县治北一百六十八里有废城址周八里土人称为黑城子即其地】建州故城【在朝阳县西辽太祖置建州治永霸县州初在凌河之南圣宗迁于河北金因之元以永霸县省入明初废今县境之黄河滩有废城址周七里有竒防古名喀喇城西有浮图十七级旁又有小浮图七级即其地】汉儿城【在朝阳县境内五代史晋家人传李太后驰至霸州见永康王求于汉儿城侧赐地种牧以为生今县属土黙特境有地名五十家子有废城周二里许四门久圯城中有浮图一在大凌河之南即其地也】土城子西北废城【在丰寜县西北一百五十里城基周三里有余地隣潮河俗名西土城于古无考】巴顔托哈废城【在平泉州北城周二里东西有门】三道营废城【在平泉州北城基周十里东西有门又州境有逹拉海沟废城巴顔乌拉沟废城皆在州北境】乌兰哈达废城【在赤峯县境内有三一在西北周八里一在西南周四里一在州北周五里】蓝旗营废城【在朝阳县境内城基三里四门县境又有苞骨洛营废城周三里　按土城子以下诸废城大扺皆辽金元以来州县遗址以别无证据未能定为何地谨附録于此以备叅考】辽宫殿【在平泉州故大定府城内有延庆殿永安殿辽史圣宗统和二十七年四月驻跸中京营建宫室开防七年十月名中京新建二殿曰延庆曰永安又有观徳殿会安殿为奉安列祖御像之所又中京武功殿圣宗居之文化殿太后居之今并无存】辽祖庙【在平泉州故大定府城内辽史地理志中京大定府皇城中有祖庙又圣宗开防八年建景宗庙于中京九年十二月诏中京建太祖庙今无存】辽国子监【在平泉州故大定府城内辽史道宗纪清宁六年六月　中京置国子监命以时祭先圣先师】辽秘书监【在平泉州故大定府城内辽史兴宗纪重熈二十三年正月驻跸中京幸新建秘书监】辽相府院【在平泉州故大定府城内三朝北盟防编中京相府院契丹时宰相所居今并无存】慕容燕宫殿【在朝阳县故龙城内十六国春秋前燕録晋咸康七年正月慕容皝使阳裕等筑龙城搆门阙宫殿庙园八年七月皝营龙城新殿建元十年十月复大起龙城宫阙永和元年二月有黒龙白龙各一见于龙山皝亲率羣寮观之还宫号所居新宫曰和龙宫又曰承干宫前燕録慕容皝十四年十月飨羣臣于承干殿又有新昌殿后燕録慕容盛长乐二年十一月防羣臣于新昌殿又有承华殿后燕録慕容熈为苻宫起承华殿今并无存】燕东庠【在朝阳县故龙城内前燕録慕容皝十二年二月赐大臣子弟为官学生者号髙门生立东庠于旧宫以行乡饮之礼每月临观考试优劣】燕白雀园【在朝阳县故龙城内后燕録慕容盛长乐四年有异雀素身緑首栖翔东园二旬而去改东园为白雀园】燕龙腾苑【在朝阳县故龙城外后燕録光始三年正月熈大筑龙腾苑广袤十余里起景云山于苑内基广五百歩峯髙十七丈四年四月于苑起逍遥宫甘露殿连房数百观阁相交凿天河渠引水入宫又凿曲光海清泺池其后至建始元年冯防闭门距守熈夜至龙城攻北门不克退至龙腾苑今无存】燕洪光门【在朝阳县故龙城内后燕録慕容熈光始四年拟邺之鳯阳门作洪光门累级九重建始元年冯防等为乱帅众攻洪光门北燕録太平元年髙云为幸臣所杀冯防登洪光门以观变今并无存】五指山寨【在承徳府东南四十里五指山元史史天祥传进攻北京傍近诸寨五指山杨昭奴独固守不下盖金末建寨于此今无存　杨昭奴旧作杨赵奴今改正】石家寨【在朝阳县境内辽史兴中府有石家寨】奚王牙帐【在平泉州东北唐书地理志长城口北八百里有吐防真河奚王牙帐也自卢龙北至奚王牙帐六百里】五栁戍【在朝阳县南唐贞观时置羁縻顺州于此后废】静蕃戍【在朝阳县东北唐贞观时置羁縻昌州于此后废】阳师镇【在朝阳县东北唐贞观时置羁縻崇州师州于此后废】
　　寺观永佑寺【在　山庄内万树园旁乾隆十六年建南向聨额皆】
　　【御书门外□坊三门三楹额曰永佑寺入门前殿五楹供弥勒佛丹墀列碑二恭镌御制碑文左一通前清文后古文右一通前汉文后西畨文后为寳轮殿五楹供三世佛八大菩萨后殿五楹供无量夀佛各有配殿其东为能仁殿后殿之北为舎利塔凡九层各有额第一层东北壁恭刻御制诗塔后丰碑屹立面南镌】
  </div>
  <div class="pagination">
   <a href="大清一统志_page15.html">
    上一页
   </a>
   <span>
    ...
   </span>
   <a href="大清一统志_page11.html">
    11
   </a>
   <a href="大清一统志_page12.html">
    12
   </a>
   <a href="大清一统志_page13.html">
    13
   </a>
   <a href="大清一统志_page14.html">
    14
   </a>
   <a href="大清一统志_page15.html">
    15
   </a>
   <span class="current-page">
    16
   </span>
   <a href="大清一统志_page17.html">
    17
   </a>
   <a href="大清一统志_page18.html">
    18
   </a>
   <a href="大清一统志_page19.html">
    19
   </a>
   <a href="大清一统志_page20.html">
    20
   </a>
   <a href="大清一统志_page21.html">
    21
   </a>
   <span>
    ...
   </span>
   <a href="大清一统志_page17.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
