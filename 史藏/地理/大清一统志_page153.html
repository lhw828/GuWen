<!DOCTYPE html>
<html>
<head>
    <meta charset="UTF-8">
    <title>大清一统志 - 第 153 页/共 202 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大清一统志 - 第 153 页/共 202 页</h1>
    <div class="content">　　名宦宋陈靖【莆田人开宝中任德化尉叅议军事有平贼功】黄瑀【闽县人绍兴中知永春时因防乱凋瘵之余首蠲宿负凡所聼防摘发如神】元卢琦【恵安人至正十二年授永春县尹始至赈饥馑止横敛均赋役减口盐一百余引蠲包银铁之无征者巳而讼息民安乃新学宫延师儒以课子弟文风翕然】明应履平【奉化人洪武末知德化县廉谨平恕勤学奬士邑之有科第自履平始】柴镳【临海人嘉靖元年知永春县明狱平赋剔蠧锄奸汀漳防逼近境镳躬擐甲胄率乡兵自花石岭追至小尤中团凡十余战贼党歼焉】
　　本朝潘际昌【仁和人顺治三年知永春县土防薄城率民兵拒守百余日外援不至城防投井死训导胡万鉴被执骂贼不屈死之】胡天湛【井研人顺治三年知大田县土防作乱天湛力守孤城至四年十月城防被擒不屈而死】王之纪【沈阳人康熈十六年知德化县时逆乱初平疮痍未起之纪简静镇抚清理讼狱民甚便之】杜昌丁【青浦人雍正七年以副贡知浦城县擢知永春州筑城纂县志建贡院辟学舍在州二十七年政久化成民安其业卒于官贫无以殓士民争之】
　　人物宋陈知柔【字体仁永春人登绍兴进士歴知循州贺州知柔与秦桧子熺同榜桧当轴同年多以攀援致通显知柔独不阿附以故龃龉自号体斋居士所着有易本防十六巻春秋义例十二巻论语后传十巻】留正【字仲至永春人六世祖从效事太祖封鄂国公正绍兴十三年第进士授南恩州阳江尉歴权中书舍人言记注进御非设官本意乞奏免御从之绍熙初拜左丞相谨法度惜名器毫髪不可干以私引赵汝愚与之共政孝宗疾革数请车驾过宫上拂衣起正引裾泣谏退上疏言极激切累封魏国公卒赠太师谥忠宣长子恭字伯礼三子字端父李子硕字季膺俱歴官有政绩】陈朴【字端行知柔从子乾道五年进士歴知漳州节浮费五万为民代输身丁复以左司郎除知广州兼广东安抚革弊例帑羡受代储钱数十万上于朝弟模字中行庆元二年进士以学行召试馆职时方开边防对王恢首谋之戮不足以赎僵尸百万之寃终汀州知州着有经史管窥行世次兄机以易学着模子晋接绍定进士官国子司业】庄夏【字子礼永春人淳熈进士庆元六年旱诏求言时夏知兴国县上言今威福下移此隂胜也陛下宜体阳刚之德使后宫内省黄门思不出位此抑隂助阳之术也召为太常博士歴官兵部即陈边衅不可妄开议者难之后以忤柄国者意遂乞休自号藻齐老人着有礼记解国史大事记典故备志著书遗文二十巻子孙皆有宦续】明田一防【字德万大田人隆庆初防试第一选庶吉士授编修进侍讲张居正将廷杖吴中行等一防偕同官赵志臯等具疏救格不入乃从学士王锡爵诣居正第求解敷陈大义词独峻切居正心嗛之请告归后歴礼部左侍郎掌翰林院一防持身严淡泊自甘没无赢赀赠礼部尚书】
　　本朝李道泰【字子交德化人顺治辛丑进士除建昌县时吴逆倡乱山防窃发道泰设法勦捕城頼以完后知开化府建学以教夷民时边徼新拓多掠买湖南防穉为养卒道泰给资放归卒于官着有缨溪文集滇行箨书等草】顔竒宿【字应侯永春人康熈丙午举人知平逺县建学修志革里役除耗羡嵗饥赈贷全活无算后告归着有四书解醒】
　　烈女宋林老女【永春人及笄未婚绍兴中遇防欲汚之绐曰有金帛歳于家盍同取之甫入门大呼曰吾宁死于家决不辱吾身贼怒杀之越三日面如生】明郭烈妇【大田人邓茂七之乱乡人结寨东岩已而寨破妇襁防儿且有身为贼所驱妇奋骂投百石岩下与儿俱碎乱石间胎及膓胃迸出狼藉岩下贼据髙瞰之皆叹曰真烈妇也之而去】
　　本朝张钟毅妻易氏【徳化人顺治丁亥山贼至氏匿其夫仓中以身当之为贼系胁与俱去氏绐以入室饮食遂自缢贼去钟毅得免于祸】郑朝新妻吕氏【永春人夫殁自经年二十四同邑张赓卿妻周氏以死殉夫年二十一】髙林妻郑氏【永春人豪强逼汚之不从遂死康熈五十四年　旌又同邑节妇吴歴妻周氏雍正三年　旌】翁懿宗妻连氏【永春人蚤寡抚一子兆基有室而夭遗腹生一孙娶黄氏生一曽孙既而孙及曾孙相继亡一门三寡相守葬四世坟俱以节终乡人敬而悲之】郑育熙妻周氏【永春人夫亡与妾曽氏苦志守节又同邑节妇林国瑚妻黄氏顔弼才妻尤氏王家骝妻陈氏尤云朔妻李氏郑日镇妻陈氏郑钟渤妻陈氏林俊洁妻张氏顔振业妻郑氏陈元□妻周氏王维昆妻薛氏顔光六妻陈氏俱乾隆年间先后　旌表】陈存若妻苏氏【德化人夫亡忍死事姑鞠子雍正间　旌又同邑黄天景妻凃氏张模妻陈氏李克感妻徐氏许德溥妻陈氏黄朴有妻林氏李仲滋妻頼氏郑世取妻吕氏郭子阳妻頼氏頼斯权妻郑氏苏茂日妻林氏许茂士妻林氏郭兆愈妻林氏苏启东妻陈氏陈荣畧妻庄氏郑业文妻徐氏叶逹仁妻范氏刘浤来妻郭氏徐季耳妻曽氏叶守仁妻陈氏凃文良妻章氏谢天岑妻周氏徐春权妻康氏郑起鰋妻曽氏李延礼妻林氏章亦恕妻林氏陈珍恺妻王氏陈光博妻林氏张天志妻王氏陈钊妻周氏陈一基妻马氏谢祈如妻郑氏方鹏程妻徐氏林开桂妻頼氏陈应璸妻郑氏又烈妇苏诗妻林氏烈女陈信娘俱乾隆年间先后旌表】魏际熈妻汪氏【大田人夫亡守节又同邑节妇萧荀龙妻郑氏林大鹤妻乐氏俱乾隆年间　旌表】
　　仙释唐知亮【恒袒一膊行乞于市祁寒霜雪中亦然后居徳化戴云山有诗云藏云山顶白云齐登顶方知世界低异草竒花人不识一池分作九条溪】宋苏绍威【德化人隐于北山朱子尝造其庐书廉静二字与之且铭其琴曰养君中和之正性去子忿欲之邪心乾坤无言物有则我独与汝钩其深】
　　土产铁【州　德化县出九域志永春德化有铁塲】铅【出州境后珑佛溪等处有矿旧志土人有业作者县官禁之通志大田县出铅】苎布　蕉布　葛布【诸县并出】白磁器【出德化洁白可爱】龙眼　枇杷【永春县出】黄连【大田县出】





　　钦定大清一统志巻三百三十六
<史部,地理类,总志之属,大清一统志,龙岩府图>
<史部,地理类,总志之属,大清一统志,龙岩府图>
<史部,地理类,总志之属,大清一统志,龙岩州表>
　　钦定四库全书
　　钦定大清一统志巻三百三十七
　　龙岩州【在福建省治西南九百里东西距二百六十里南北距二百九十里东至泉州府安溪县界二百一十里西至汀州府上杭县界五十里南至漳州府南靖县界九十里北至延平府永安县界二百里东南至漳州府龙溪县界二百二十里西南至汀州府永定县治一百六十里东北至永春州界二百里西北至汀州府连城县界一百里本州境东西距一百四十里南北距一百九十里东至漳平县界九十里西上至杭县界五十里南至南靖县界九十里北至连城县界一百里东南至南靖县治二百里西南至永定县治一百六十里东北至寜洋县治一百四十里西北至上杭县界五十里自州治至　京师七千三百四十五里】
　　分野天文牵牛须女分野星纪之次
　　建置沿革禹贡扬州南境周七闽地后属越秦为闽中郡地汉冶县地晋新罗县地隋龙溪县地唐开元二十四年置新罗县属汀州天宝二年改曰龙岩县大歴十二年改属漳州五代宋元相仍明属漳州府
　　本朝因之雍正十二年升县为龙岩州直福建省领县二
　　漳平县【在州东七十里东西距一百二十里南北距一百三十里东至泉州府安溪县界六十里西至本州界六十里南至漳州府安溪县界七十里北至永春州大田县界六十里南至漳州府龙溪县界七十里西南至本州治一百四十里东北至永春界六十里西北至寜洋县界三十里漠冶县地晋新罗县地隋龙溪县地唐以后为龙岩县地明成化七年始分置漳平县属漳州府本朝因之雍正十二年改属龙岩州】宁洋县【在州东北七十里东西距二百里南北距一百二十里东至永春州大田县界八十里西至本州界一百二十里南至漳平县界六十里北至延平府永安县界六十里东南至漳平县界四十里西南至本州治一百五十里东北至永安县界八十里西至汀州府连城县界一百里漠冶县地晋新罗地刘宋以后沙村县地隋龙溪县地唐以后为龙岩县地明隆庆元年始分龙岩及永安大田三县地置宁洋县属漳州府　本朝因之雍正十二年改属龙岩州】
　　形势东宝左环紫金右峙竒迈前揖九侯后拥【郑樵通志】山通龙窍水接仙源【漳南志】居漳上防枕延右臂【宁洋县志】
　　风俗地僻而险民啬而俚【漳南通志】其民务本鲜事末作【传自得道院记】气不齐种植独迟他邑【宁洋县志】
　　城池龙岩州城【周六里二十四步门五宋绍定间筑明成化八年增修　本朝顺治十四年又于城外筑土城周一千三十余丈康熈雍正年间屡修乾隆二年重修】漳平县城【周三里一百六十步门四水门三南北临涧溪东西疏沟渠明正徳间筑　本朝康熈十九年修乾隆二年重修】宁洋县城【周二里二百四十步门四南西北三面临池明隆庆元年筑本朝顺治十三年重建康熈年间屡修】
　　学校龙岩州学【在州治西宋开禧二年建　本朝顺治十年重修康熈雍正年间屡修入学额数十八名】漳平县学【在县治西明成化年建　本朝康熈年屡修雍正三年重修入学额数十五名】宁洋县学【在县治西南明隆庆中建　本朝顺治十二年重建康熈雍正年间屡修入学额数八名】新罗书院【在州治东城隍庙左旧名瀛龙书院明建燬于兵本朝康熈二十五年县令江藻重建集生徒讲业乾隆元年知州张廷球修置田以充膏火又漳平县菁城书院在县北门外佛仔山乾隆元年县令傅维祖建寜洋县共学书院在城内文昌宫前康熈年间县令沈荃建州县各设有社学余书院精舍详山川古迹祠庙】
　　户口【原额军民人等四万有二又滋生人丁一万四千一百七十新增屯丁一百五十六】田赋【田地二千九百九十项九十二亩六分零屯田地三十六项五十五亩九分零额徴银共三万一千八百四十两二钱一分零米共四百八十二石四斗九升九合】
　　山川大崶山【在州治西门内宋令赵性夫筑寨于此亦名官砦山又清髙山在南门内积石瑰琦其西有梅亭山又黄岩山在州治北下有黄岩书院今存黄岩庙】东宝山【在州东五里有三峯并列东宝居其右山麓旧产银砂每风雨晦明常有宝气浮动下有龙井洞中有翠屏峯上有龙岩洞左为凉峯三山连络亦曰三台山腰有脉通漳平县府志龙岩在翠峯南麓有大小二洞虚中如室壁石有双龙纹内可坐百人唐县以此名宋文天祥尝驻师岩下】观音座山【在州东三十里髙数仞当龙川水门势极险阻其东曰溪山圎秀囘峙障蔽东北之阙】虎岭山【在州西自后山分枝环抱西城若虎踞然有水引流入城曰秀水沟南入城濠】紫金山【在西北十里五峯秀削壁立千仞旭日含辉夕阳倒影土石皆紫上有天然池下有赤水岩】竒迈山【在州南二十里一名九峯岐嵯峨拱峙森如列防东锡帽山】上方山【在州南六十里适中驿在其下】北砦山【在州北一名后山为县主山圎耸如覆釡】九侯山【在州北三十里广袤数十里髙入云漠山峯列峙或讹为九缑山旧志谓之筋山言支麓盘踞如筋络也筋溪出此】天公山【在州北五十里王存九域志漳州有天公山明统志在龙岩县西北山顶有瀑布水飞下数十丈唐初有山贼至为雷所击因而即擒故名府志谓之天宫山】铁猫山【在州东北四十里特起圎阜如猫内顾川平诸水经其下为州之水口】东闗山【在漳平县东郭逆来而下与龙停山对峙为县左右臂其中有莲花岩俯瞰清溪诸水故名】银瓶山【在漳平县东十里层峯叠翠其瓶稍南为小都山山髙泉冷盛夏可以避暑】铅山【在漳平县东旧产铅里人多采为利年久穴多陷今少止】石门隔山【在漳平县东二十里两山夹峙其状如门又东十余里有云峯山雄峻屹立常有云气防其上】龙停山【在漳平县里许山半清泉一脉可以溉田顶容二百人乡人尝置寨以避冦亦曰龙停寨山登其巅则众山皆在目中最为髙旷】覆鼎山【在漳平县南四十里林木深邃山顶突出如覆鼎然】三山【在漳平县北留地洋水口山顶寛平可容数千人有石泉涌出不竭明嘉靖间乡人结寨于此寻为贼苏阿普等所据】石鼓山【在漳平县北二十里与仙防并峙为县北方之障】凌云山【在漳平县北二十里峭拔而秀】古漈山【在漳平县西北山势雄峻为县西诸山之宗】文笔山【在漳平县西北五里许尖耸秀丽为学宫之案有耸然文笔之外者为三尖山为九峰﨑为龙尾山】九仙山【在漳平县西北九峯叠耸雄敞峻絶一名九星山山后有朱仙洞石室幽邃六月生寒】仙帽山【在漳平县西北十里一名西雾山连结羣峰逶迤盘结而此山独巍峩秀丽乡人尝避冦于此冦将迫忽云雾四合冦迷不能进因名】碧灵山【在漳平县西北五十里亦曰碧灵山黛色青苍髙凌霄汉上有寨塲又西曰天柱山雄竒髙耸与宁洋县接界又西北曰岩头山旧产铜】芙蓉山【在宁洋县西自赤水洋东行厯大坑骑龙坑至县治为芙蓉髙耸如笏稍南为梯云山朝拱县学一名贵人峯二山相连】麒麟山【在宁洋县南自东赖家山由岩坑石防转至县南止】香寮山【在宁洋县南五十里山极髙大上有紫云洞可容数万人明正统中邓茂七据北为乱絶顶曰天台去地千百尺下有龙潭石如釡】金凤山【在宁洋县城北一百五十里为县镇山圎峰特起麓有平洋结为县治山后有芙蓉山又有玉屏山平展如屏】马峯山【在宁洋县北四十里一名马家山其顶尖秀为众山之望有水南达漳平北下永安】天员山【在宁洋县北其山最髙顶平坦可容万人上有古井】皞林岭【在州东二十里旧名恼林长林隂翳人迹罕到】倒岭【在州南八十里盘曲峻絶岭坳有宋文天祥驻师故垒明嘉靖初知县蔡尚义于岭上建栖云亭因为防御之所】雁石岭【在州东北三十里与皞林对峙岭北为雁石渡即龙川所经也上流有石如雁故名明统志谓之砚石】三峯岭【在州东北百里岭半有隘】胡俨岭【在州东北百里峻絶摩空】三重岭【在漳平县南二十里有三峯叠出髙下相因崇峻险僻人迹罕到其东有朝天岭与南靖县永丰里俱接界】产盂岭【在漳平县北山险而僻其阳有蝙蝠洞石壁巉岩洞穴深邃寒泉清冽衍为长流俗传有窍通光溪乡人秉烛深入不能尽其防止】大陶岭【在宁洋县北七十余里接永安县界其水流归福州上有大石洞曰甘乳岩可容千余人其东又有均岭乃汀延分界处其水一南流入九龙江一北流入尤溪】杀狐岭【在寜洋县西北鸟道险峻人迹稀少州志明初尝为冦巢名龙头寨嘉靖四十三年贼苏阿普据此漳平知县魏文瑞讨之至东西洋贼伏发被杀四十四年贼防东田复据此官兵防讨之数月不克忽有大狐自岭上飞下官军杀之三日而贼遂灭此岭因以杀狐为名】洞峯【在漳平县东有洞深邃中有涌泉相近有牛头相触岑两山尖立相去二丈余中一坑深十丈峭削险扼水流轰响乡人砌石为桥以渡】第一峯【在漳平县北接大田县界耸拔端秀感化溪出此】石钟岩【在州西北七十里壁立数十百丈有上中有岩内岩石极其竒胜】龙门洞【在漳平县东洞如石室冬温夏凉中有盘石可容百余人相近有阳山洞石洞深邃洞有石门外峭中洼有田数顷山冦尝据此为巢又有五老洞四围髙峭而中洼平惟石径一道可通容千余人】百家畬洞【在漳平县南五千里旧志界龙溪安溪南靖龙岩漳平五县间其北为要冲万山环抱四面阻塞洞口陡隘仅通人行中寛广容百家畬田播种足以自给明宣德正统时奸民逋聚为乱官兵捕数载平】穿云洞【在寕洋县西北岭兠中洞石皆龙鳯形】龙川【源出汀州府上杭县东诸溪流入州界合大小池越虎岭环绕州西防曺溪小溪至州南三里滙为石鼓潭又东经观音座山下滙为瓮口潭稍东合傅溪水循石峡而下石峻水激险怪万状谓之傅军滩旧不通舟楫后辟成港可引小舟又东北过雁石渡而达漳平县境亦名雁云溪】东西洋【在寜洋县东西凢有三源一曰西溪源出县西北田头一曰南溪源出县东北一曰北溪源出县北三源合流县郭激荡生涛古称东西洋亦名大溪亦名徐溪又南流入漳平县为九房溪之上源】曹溪【源出汀州府永定县界东流入州西南防于龙川又州境有筋溪桥罗溪小溪溪家皞溪皆入龙川】硿头溪【在州北三十里中有石如大厦水流喷激有声故名又硔溪在州东北四十里源出湖岩滩急不堪舟梁下流入龙川】藿溪【在州东北万安里亦曰万安溪源出连城县流经寜洋县界萦纡三百里至龙溪县入九龙溪昔人闻溪有藿香气故名】蒲山溪【在州西南源出上杭古田流入永定平西驿】吴地溪【源出州界流至漳州西南流九龙溪】九龙溪【在漳平县南上源有二一自州界流入曰雁云溪一自宁洋县流入曰九房溪至县西与雁石万安二溪合曰九龙溪亦曰漳平上溪又东至县西三里纳吾地溪又至县南滙为龙江潭过驻龙洲又东至华口纳感化溪滙为牛栏潭又东合下析溪入龙溪县界新志自华口至龙溪县华崶凡大滩三十六皆险恶峻阻】感化溪【源出漳平县北第一峰南出华口入九龙溪又下析溪亦源出县南入九龙溪】罗溪【在漳平县北源出永安县界流经和睦里合九龙溪】大坑溪【在宁洋县西十五里源出罗坑至骑龙入大溪】徐溪【在宁洋县南源出郭家山坑至溪口入大溪自下通谓大溪为徐溪】白鹤湖【在漳平县南三十里山顶峻絶涌泉成湖瀑布而下为第二宫第三宫一名三溪林】三清湖【在漳平县北十余里地名鱼龙津自髙山发源涌为石湖瀑布而下叠聫三潭因名】利溪龙潭【在宁洋县南山巅有上清玉清太清三潭相连瀑布怒下险峻难登】鳌池【在漳平县北接宁洋县界周二十里不溢不涸有灌溉之利】天池【在宁洋县南石寮山巅两岩巨石相对巉岩中蓄一湖清澈不涸故名】黄畬涧【在漳平县东南源出三重岭又有小坞涧安坑涧宁坑涧髙岩涧凡五涧俱流入九龙溪每东作则筑陂蓄水灌田】新罗第一泉【在州治西井旁有明吴守忠题碑于此】温泉【在州东宝山之左社四时可浴一在州小溪社热太甚浴者必以凉水和之】灵源泉【在州东宝山之左山巅有岩其孔旋折而入如牛角内寛丈许水清不竭山下又有龙湫井】白泉【在漳平县北山泉涌出遂成溪涧乡人赖之】流水滩【在宁洋县西四十里奔湍激石舟楫经此甚险】龙门陂【在州西龙门硿旧本一陂今分为二又郑陂在州东二里明洪武间知县郑俊筑】车陂【在漳平县北甃石以截溪流置车于中轮郭上繋竹筒数十溪流自为激运以次汲输于田不假人力而灌溉沾足】
　　古迹龙岩故县【今州治旧唐书地理志汀州领岩次县开元二十四年开山洞与州同置李吉甫元和郡县志龙岩县先置在汀州界新罗口名新罗县属汀州天宝二年改为龙岩大厯十二年皇甫政奏改属漳州乐史太平寰宇记县在漳州西北泝流五日约三百里九域志在州西二百七十里府志今县治旧名苦竹镇县东有岩如屋石壁上有纹如龙头角鳞鬛皆具名曰龙岩县因以名】九龙乡【今漳平县治本龙岩县地明成化三年龙岩民林延琥等以居仁聚贤感化和睦永福五里距邑绵邈而险阻赋税不供请别置县以控制之七年乃分县龙乡置县以率五里之民其地据漳州上流万山之中独为平衍故名曰漳平云】东西洋【今宁洋县治本龙岩县东北界集贤里地界于漳平连城永安大田四县之间其地寛平而四山环列溪洞深邃鸟道险峻鞠为冦穴明正统十一年始置东西洋巡司控制之嘉靖四十一年贼平隆庆元年始割龙岩及永安大田三县地置县以巡司为县治以东西洋皆寜静为名】银塲【九域志龙岩有天济宝兴二锡塲县志宝兴铅锡塲在县南龙津桥今废为民居】丞相垒【在漳平县宋文天祥驻师处】心源精舍【在漳平县治东南隅明曽汝檀建】罗从彦故宅【在宁洋县之永宁里向为永安地宋罗従彦祖居旧名豫章书院今子孙在焉】梅亭【在州南门清髙山右元延祐间里人林公说筑亭植梅于此】
　　闗隘雁石闗【在州东北三十里雁石岭下明正统十一年置巡司今司移于皞林口而雁石仍为镇】縁岭隘【在州南七十里路通永定为汀漳闽广通衢今设有北坪公馆】倒岭隘【在州南八十里盘曲峻絶通南靖平和州隘凡十余处】三峯隘【在漳平县东十余里又东有华口安井赤坑口等隘路通龙溪县】浮竹洞隘【在漳平县北和睦里漳隘十余处此为最险】乌横岭隘【在宁洋县南路通漳平向为盗薮　本朝顺治十四年知县萧亮设堡】城口隘【在宁洋县东五十里接大田县界明嘉靖末漳平知县魏文瑞尝议筑堡于此今有城口桥】虎岭寨【在州西门外宋置巡司久废】林田堡【在州南七十里明万厯中建公馆于此崇祯八年知县邓藩锡以冦盗充斥建堡防守】马家山堡【在寜洋县北路通永安　本朝康熈二十一年县令李文然建堡】归化镇【在漳平县南七十里有巡司明洪武初置嘉靖十九年移于县东折溪口　本朝康熈二年革又溪南巡司在县东北溪南社亦明初置今废】适中驿【在州南六十五里明嘉靖十一年置】
　　津梁硔溪桥【在州东三十里雁石社明建】龙津桥【在州南门外宋建旧名通门后改名龙津】迎龙桥【在州西五里两山夹溪而下桥跨其上亦名龙门明建】龙门硿桥【在州西十里道通上杭明建】浮桥【在漳平县南龙江潭明正徳中知县徐鳯岐造舟二十四铺以板连以鐡　本朝康熈中重修増舟至三十六】永济桥【在漳平县东北长十丈明建】山谷桥【在宁洋县东二十里】宁济桥【在宁洋县南明万厯五年建长九十八丈明建末圮其上为青云桥旧名曲江后改有市】靑云桥【在宁洋县西门旧名玉江桥明万厯二十七年建　本朝康熈年间修乾隆二年重修】岭兠桥【在宁洋县西北二十里】蚌口桥【在宁洋县北七十里】
　　陵墓宋叶大有墓【在州西龙门硿】苏纯墓【在州东百里三峯岭】林瑜墓【在州西南龙门里】明石应岳墓【在州西南里许永村】
　　祠庙朱文公祠【在州学内明建　本朝乾隆三年修一在漳平县东山】文丞相祠【在州西龙岩洞前即龙岩书院故宅】表忠祠【在州南西湖祀宋左翼军统领崔亮亮従髙宗渡江领兵戍漳州以讨贼战绍兴中赐额】魏公祠【在宁洋县西北贠当山祀明漳平令魏文瑞即其击贼遇害之所建祠又石埭书院在州南祀明县令汤相】正学祠【在州城西北隅明建祀明布衣陈真晟一在漳平县学宫后】
　　寺观报恩寺【在州治东宋绍兴二年建】髙明寺【在漳平县西龙停山明建为一邑巨观】祝圣寺【在宁洋县南麒麟山明建本朝顺治十七年动修】　南塔院【在州治南宋乾道中建有浮圗五级】
　　名宦宋杨中立【晋江人嘉泰间知龙岩县有恵政尝捐俸筑南隄民赖之】林介卿【晋江人嘉泰间知龙岩县时县在万山中冦盗出没城郭未完介卿乃修寨募兵储谷教弓努谨斥堠冦不敢犯民赖以安】元黄佐才【至元间为龙岩尉李志甫作乱陈君用袭之佐才并助战奋不顾家一门四十余人俱遇害贼平赠龙岩尹】明周尚文【香山人洪武中任龙岩县丞时县炉户有鐡课六万余斤小民苦于逺运尚文申准抄银民甚便之】韦济【海阳人成化初知龙岩县时初设守御千户所济拓旧土城砌以石修学及坛庙防汀冦发邻境皆受害岩邑独全】陈栗【南昌人成化中知漳平县时初立治所事脞民犷栗创治建学列街市编徭役秩然有绪】汤相【归善人嘉靖三十二年知龙岩县防广冦合永定冦来攻邑人不逞亦羣聚剽掠相次第平之又筑新圳三十里溉田甚众修外城堤百八十余丈水患以除民徳之】魏文瑞【桂林人嘉靖四十一年知漳平县防流冦攻县文瑞力为保障后奉檄防贼首杨一苏阿普等以援兵不至遇害事间诏赠光禄少卿廕子立祠】董良佐【玉山人隆庆初知寜洋县时城郭宫室未备良佐典教谕刘灌厯山跻岭采取木石营造学宫公署教民行乡约士民渐化】邓于蕃【南海人万厯初自古田知县调任宁洋始迁文庙广学官建樵楼又甃石夹渠以列防市丈田平赋流徙复业】余应桂【都昌人天启中知龙岩县时嵗饥出仓粟济民所活无筭又清永福诡米三百余石罢下恼司苛税】邓藩锡【金坛人崇祯中知龙岩县性侃直不畏强御时土冦窃发蕃锡设法平民赖以安】
　　本朝戴真学【浙江人顺治三年知漳平县时山冦四起真学且御且抚冦不能犯五年贼王镐等拥众万余逼城下六月城陷真学见势不支手刄其妻出为贼所获剖心而死】王有容【麻城人顺治中知龙岩县时方军兴征夫取饷羽书旁午有容力为申请县民得寛徴索值冦乱郡城陷有容与民死守乞援南贑城赖以全】萧亮【四川人顺治十二年随征入闽知宁洋县时冦盗充斥邑里荒残亮招集流亡修城郭百废具举邑人立祠祀之】杜云祯【永年人康熈初知龙岩县案无留牍胥役不敢干以私时军兴派征月米九百石有竒云祯申请再三得减三之一】陈运泰【正白旗人康熈十六年知宁洋县时海氛未靖赋浩繁运泰请豁军需免力役民赖以安】杨于藩【山阳人康熈二十三年知漳平县仁恕亷平众心爱戴后乞休士民赴省恳留当事慰勉供职又逾年而去】
　　人物宋周纯【字潜文龙岩人治平中进士元祐初苏辙举纯善治财赋自御史台主簿提举江西常江救荒多所全活厯京西运判淮南提刑】　王源【字启泽龙岩人永乐二年及第授庶吉士改深泽知县数上书言事召入又论时政得失忤防下吏寻赦复职擢为春坊司直侍诸王讲读一日进谋王他顾正色规之迁松江同知奏捐积逋数十万石母老乞终养服阕除刑部郎中寻出知潮州府以老乞休陈大章有言吏于朝者多矣其有功而思之者前惟韩愈后则王源云所着有书传补辑遗异端辨伟庵集】刘鋭【字伯刚龙岩人永乐辛丑进士授行人陞户部贠外乞归省值邓茂七乱其党侵逼龙岩鋭谕众讨贼猝与贼遇战不利被执骂贼不屈死】石应岳【字钟贤龙岩人隆庆进士选庶吉士厯户礼二科给事中疏请祀陈真晟于乡以崇正学乞经筵命史官入直登记得失复上广宗藩节赍予急修省后先十余疏擢太仆寺卿晋应天府尹典都御史海瑞相善民有总宪清于水京兆白于霜之谣改尹顺天终少司徒疏乞终养归】魏鸣朝【字端所龙岩人万厯举人性孝友初授泰宁教谕立学规有苏湖遗意擢安仁令值嵗歉设法赈济民赖以生又弭盗贼平水患除一切政　本朝雍正九年祀乡贤祠】连继芳【字以善龙岩人万厯壬辰进士知徳清县厯官广西按察副使时交夷乌蛮侵扰奉勅征讨屡战克捷积冦以平乞终养归顾宪志尝称其不为忧患挫志亦不为安乐肆志云年七十余卒】陈六韐【字子仪漳平人崇祯戊辰进士官天津兵备道大阅水师筑兴济城増肃寜垜浚交河以为守御计时防衞单弱六韐檄各县令十甲出戍卒一人以重防守屹然畿南保障焉卒为中官所中解官归家于桃源死甲申难】
　　本朝李镇国【漳平人顺治四年以太学生授雷州推官冦陷雷州不屈死】章士頴【龙岩人顺治丁酉举人授龙安府推官以裁缺改知礼县时民苦于兴屯报垦多至逃亡士頴招徕抚绥常捐俸给以牛种闻风复业者千计又申请蠲免天嘉十九里正供一千二百有竒并巩礼文三卫所粮米二千五百余石防吴逆为变受困四阅月围解得释雍正九年祀乡贤祠】郑珉【字伯润龙岩人康熈庚午举人除三水令有循声筑堤岸以兴水利建书院以振士风请蠲免钱粮以恤灾黎在任十二年母老乞归生平崇尚正学尝编辑程氏日程吕氏郷约以教后进着有文钞诗钞行世】
　　流寓明陈真晟【镇海人迁龙岩笃志圣贤之学隆庆五年邑人石应岳疏请従祀于龙邑赐其祠额曰正学】
　　列女明张六一妻连氏【名新玉龙岩人六一死子方八月家贫姑恶氏负薪易米日谨事之姑感而慈焉年七十五终同邑查福隆妻江氏翁汝贡妻陈氏杨希白妻叶氏倪璇妻刘氏翁朝妻刘氏皆夫亡抚孤以节孝着】张鳯翼妻黄寛姐【龙岩人鳯翼疾革黄取一钱中分之以半繋鳯翼臂以半自蔵曰他日地下当作完钱也夫死子又殇舅姑相继殁取侄字之嘉靖末为流贼所掳受刄不屈贼义而释之以寿终】杨格妻陈氏【漳平人年二十五格卒水浆不入口者数日誓以死殉姑谕以孙幼无依义不容死乃解泣血三年未尝见齿同邑陈如玉妻张氏亦以节孝终】蒋二姑【龙岩诸生蒋字女许字邱铎未适铎疾革姑请于父母往视与门与诀恸哭几絶尊礼姑嫜自称为妇立夫兄子为嗣以寿终】杨端妻王氏【漳平人嘉靖末饶平冦至势迫王投儿井中其夫急往救之王曰尔男子也可以求生吾妇人也义不可辱遂絶袂溺死】吴从学妻邱氏【宁洋人年十七従学病革与诀誓以死従学既卒氏出嫁时衣饰尽与所亲曰寡不可饰越二日自缢　本朝雍正五年祀节孝祠】苏秉文妻蔡氏【龙岩人年十七夫亡尽卖服饰为丧具毕沭浴更衣托姑于伯氏服药死同邑杨时防妻魏氏王命琦妻蔡氏俱夫亡以死殉】邓茂藩妻苏氏【宁洋人遇冦被执于百级岭誓不受辱投于万丈岩岩半有藤棘绊身得不死人异之】
　　本朝郭氏【龙岩诸生杨仲文母生仲文弥月而夫卒年二十守志课子艰辛四十余年同邑杨彩妻吴氏郑邦锴妻廖氏皆夫亡抚孤以节着】魏彬妻洪氏【龙岩人年二十夫亡子甫周家贫任舂作以养姑姑殁负土成坟抚孤成立寿七十有三同邑邱成妻蔡氏吴汝节妻章氏邱俊登妻魏氏詹鹏飞妻汤氏吴升妻林氏吴玠妻蒋氏陈可雄妻杨氏俱年少夫亡家贫抚孤以苦节着雍正年间皆　旌表】曹暲妻廖氏【宁洋人年十七生子应瑞未及周而暲殁顺治戊子冦乱廖母子被执义不受辱因抱瑞颈同受刄同邑曺元瑜妻范氏亦冦乱被执俱自经死】张万藻妻林氏【龙岩人年十七广冦乱被执不屈缢死】蒋元和妻邓氏【漳平人通诗文年十九适元和未期元和死家贫无子父母绐归欲嫁之度不能免自缢死遗书乞合蒋族舁妇与元和同窆】郑坚妻王氏【龙岩人事翁姑最孝夫殁王自经同邑陈元玉妻林氏亦夫死自经】张兆亨妻林氏【龙岩人兆亨病疯林事之三年无倦色痛极投井中林従之水浅皆不死邻人拯出之逾月兆亨卒林哀毁欲絶讫投缳死同邑翁石卿妻陈氏陈斗庆妻防氏谢某妻卢氏皆夫死自缢】谢氏【龙岩人适荘姓甫六月夫亡送触柩死】谢氏【龙岩人许字魏姓未婚夫死谢奔丧守志立三孤俱不肖自缢而死】张氏【龙岩人幼字黄苑青年十二失怙恃归育于夫家苑青以岐黄术逰外及病归女年十七矣未婚苑青卒女絶粒数日投缳死】刘氏【名润姑漳平人许字陈少韩未婚少韩卒润姑闻讣欲奔防父母不可遂絶粒缢死归于陈姓合焉雍正五年　旌表】刘雍妻连氏【龙岩人夫病剧祷天愿以身代及殁四日入室自缢又同邑邱贤观未婚妻林氏章炎未婚妻刘氏并夫亡殉节乾隆年间先后旌表】连尊生妻林氏【龙岩人夫亡矢志抚孤事继姑尽孝又同邑节妇章衮妻饶氏吴冕妻连氏詹哲妻陈氏吴锦妻林氏翁子琰妻廖氏连日光妻林氏倪妻邱氏林元桂妻黄氏邱禹镕妻连氏邱民妻郭氏郭舜林妻林氏邱梦麟妻林氏邱上兰妻谢氏李其长妻王氏陈恵忱妻邱氏连文锦妻赖氏杨球妻邱氏黄光瑁妻张氏蒋仪妻魏氏邱澎妻连氏黄承诰妻郭氏陈昌庭妻章氏林纶妻邱氏陈莲池妻石氏邱江妻郑氏又贞女苏瑶妻刘氏俱乾隆年间旌表】朱馥妻陈氏【漳平人夫亡守节乾隆年间　旌表】
　　土产苎布　葛布【各县并出】铅【出漳平县三井林并节恵粗坑】铁　石笋【生石上俗呼石菰】石竹【通志节疎而平可为器用】香茅【通志叶似苗而香煮作浴汤辟邪气令人身香】







　　钦定大清一统志巻三百三十七
<史部,地理类,总志之属,大清一统志,广东全图>
<史部,地理类,总志之属,大清一统志,广东全图>
<史部,地理类,总志之属,大清一统志,广东省表>
<史部,地理类,总志之属,大清一统志,广东省表>
<史部,地理类,总志之属,大清一统志,广东省表>
<史部,地理类,总志之属,大清一统志,广东省表>
　　钦定四库全书
　　钦定大清一统志巻三百三十八
　　广东省【在　京师西南七千五百七十里东西距二千五百里南北距一千八十里东至福建漳州府诏安县界一千里西至广西南寜府界一千五百里南至大海三百里北至湖广郴州桂阳县界七百八十里东南至大海二百八十里西南至崖州大海二千四百里东北至江西贑州府长寜县界八百里西北至广西平乐府贺县界七百三十里】
　　分野天文牛女翼轸分野星纪鹑尾之次
　　建置沿革禹贡荆扬二州之南裔周为藩服【通歴武王灭殷乃正九服彻法以南海地在东南扬州之裔定为藩服】战国时为百越亦曰扬越【史记呉起传呉起相楚南平百越又南越传秦并天下畧定扬越张晏曰扬州之南越也】秦时号陆梁地始皇三十三年取其地置南海郡【史记秦始皇本纪三十三年发诸尝逋亡人赘婿贾人畧取陆梁地为桂林象郡南海以适遣戌正义岭南之人多处山陆其性强梁故曰陆梁汉】汉初为南越国元鼎六年平其地置南海苍梧合浦珠崖儋耳等郡【汉书武帝纪元鼎六年定越地以为南海苍梧郁林合浦交阯九真日南珠崖儋耳郡按地理志珠崖儋耳二郡置在元封元年今广东地得汉南海苍梧合浦珠崖儋耳五郡余属广西安南】元封五年属交阯部刺史元鼎五年省儋耳郡初元三年省珠崖郡后汉建安中徙交州治南海郡【王范交广春秋交州治嬴县元封五年徙治苍梧广信县建安十五年治番禺县宋书州郡志汉武帝开百越交阯刺史治龙编献帝建安八年改曰交州治苍梧广信县十六年徙治南海番禺及分为广州治番禺交州还治龙编二书纪年不同郦道元水经注作建安二十二年迁州畨禺未知孰是】三国呉黄武五年分交州置广州寻罢广州并属交州永安六年复分置广州【按呉黄武中广州领南海苍梧郁林髙凉四郡其合浦郡别属交州赤乌中复置髙兴珠崖二郡亦属交州永安后广州领南海髙凉髙兴等郡甘露元年析桂阳南部置始兴郡别属荆州】晋太康中平呉仍为广州及荆湘交三州地【晋书地理志广州太康中平呉以荆州始安始兴临贺三郡来属统南海始兴苍梧髙凉髙兴等十郡武帝后省髙兴郡永嘉元年又以临贺始安三郡为湘州汉书成帝分南海立东官郡以始兴三郡还属荆州穆帝分苍梧立晋康新寜永平三郡太和中置新安郡安帝分东官立义安郡恭帝分南海立新防郡按晋时合浦郡仍属交州其珠崖郡省入合浦】南北朝宋初亦为广州泰始七年分交广二部置越州【按宋书州郡志广州领南海苍梧晋康新寜髙凉新防东官义安等郡元嘉九年分立宋康郡十三年立绥化郡十八年立宋熙郡皆属广州泰始七年分立越州领龙苏临漳合浦宋寿防郡其合浦郡仍属交州】齐因之【按齐书州郡志广州领南海东官义安新寜苍梧髙凉晋康新防广熙宋康宋隆绥建乐昌齐康等郡越州领临漳合浦龙苏髙兴等郡】梁天监六年分湘广二州置衡州普通四年分置成州合州建州五年分置东扬州自后州郡滋多【按隋书地理志梁大通中割合浦立髙州又有东衡东瀛新龙崖安罗等州皆梁置】陈因之隋开皇十年平陈置广循二州总管府【领洭冈潮髙罗端新泷建封越合崖钦连等州二十年废洭州仁寿元年改广州为番州】大业初府废三年改诸州为南海龙川义安髙凉信安永熙苍梧合浦珠崖寜越熙平等郡【按隋书地理志诸郡皆属扬州惟熙平郡属荆州李吉甫元和郡县志大业六年置临振郡隋志不载】隋末防于萧铣唐武徳四年复改诸郡为州置广州总管府贞观元年置岭南道【按唐书地理志岭南道领广韶循潮康泷端新封潘春勤罗辩髙思雷崖琼振儋万安钦连窦亷陆等州】天寳元年又改诸州为郡至徳元载置岭南节度使乾元元年复改诸郡为州咸通三年分为岭南东道干寜三年赐号清海军节度【唐书方镇表至徳元载升五府经畧讨击使为岭南节度使领广韶循潮康泷端新封春勤罗潘髙雷崖琼振儋万安藤二十二州兼治广州乾元元年置韶连郴三州都团练使治韶州元和元年岭南节度复领潘辩二州咸通三年分岭南节度为东西道改岭南节度为岭南东道节度干寜三年赐岭南东道节度号清海军节度】五代为南汉【按乐史太平寰宇记十国春秋刘龚建国改广州为兴王府析韶州置英雄二州析循州置祯州析潮州置敬州余仍唐旧】宋为广南东路又分属广南西路【按宋史地理志广南东路治广州领肇庆一府韶循潮连梅南雄英贺封新康南恩恵十三州其化髙钦亷雷琼六州南寜万安吉阳三军属广南西路】元至元十五年置广东道宣慰司及海北广东道肃政亷访司【治广州路】隶江西行中书省十七年又分置海北海南道宣慰司三十年又置海北海南道肃政亷访司【俱治雷州路】隶湖广行中书省分领诸路【元史地理志广东道宣慰司海北广东道肃政亷访司领广韶恵南雄潮徳庆肇庆七路及英徳梅南恩封新桂阳连循八州海北海南道宣慰司肃政亷访司领雷化髙钦亷五路干寜南寜万安吉阳四军】明洪武初改诸路为府置广东行省叅政九年改置广东等处承宣布政使司统十府【广州韶州南雄恵州潮州肇庆髙州亷州雷州琼州】二州【罗定连】
　　本朝因之为广东省雍正七年陞连州为直州十一年又陞程乡县为直嘉应州凡领府十州三广州府　韶州府　南雄府　恵州府　潮州府　肇庆府　髙州府　亷州府　雷州府琼州府　罗定州　连州　嘉应州
　　形势东引瓯越南濵大海西距安南北据五岭内镇蛮蜑外控诸番其名山则有黄岭灵洲罗浮其大川则有西江北江东东海其重险则有梅闗洵夷夏之奥区实仙灵之窟宅
　　文职官
　　两广总督【驻广州肇庆府统辖广东广西二省】
　　广东廵抚【驻广州府】
　　提督广东学政【旧有广韶肇髙两学政乾隆十六年裁并为一】
　　布政使　经歴　照磨　库大使【广丰】
　　按察使　经歴　司狱【知事照磨两缺均经乾隆二十八年裁】盐运使　运同【驻潮州府】经歴　知事【驻潮州】库大使【广盈运判一缺裁】批騐所大使【东滙闗】盐课大使十三员【白石东莞大洲招收淡水海矬小靖石桥茂晖隆井东畍白电茂共十三场】
　　分廵粮驿道【驻韶州府旧有分廵州府道一缺今裁】仓大使【驻广州府】分廵南韶连道【驻韶州府】
　　分廵惠潮嘉兵偹道【驻惠州府】
　　分廵肇罗道【驻肇庆府】
　　分廵髙亷兵偹道【驻髙州府】库大使
　　分廵雷琼兵偹道【驻琼州府】库大使
　　广州府知府　理猺同知【驻三江口】理事同知【驻广州府】佛山同知【驻佛山】海防同知【驻前山寨】通判【驻新城】府学教授　训导　经歴　司狱　知县十四员【南海畨禺顺徳东莞从化龙门新寜增城香山新防三水清逺新安花】县丞九员【南海驻十三行畨禺驻南村顺徳驻容竒乡东莞驻石龙新寜驻寨门大澚香山驻澚门新防驻江门新安驻大鹏】县学教谕十四员　训导十四员　主簿一员【增城】廵检三十七员【神安三江金利黄鼎江浦五斗口慕徳里鹿步茭塘沙湾狮岭水西廻岐潖江濵江江村都寜紫泥马寜京山中堂缺口流溪广海寨庙子角茅田香山小黄圃黄梁都淇澳牛肚湾沙村潮连三水胥江官富福永】典史十四员　河泊所官二员【南海畨禺旧有五仙西南安逺驿丞三员今并裁】
　　韶州府知府　理猺通判　府学教授　训导经歴　司狱　知县六员【曲江乐昌仁化乳源翁源英徳】县丞一员　县学教谕六员　训导六员　廵检十员【蒙瀤平圃扶溪罗家渡九峯武阳桂山磜下乡洸口象冈】典史六员【旧有芙蓉正阳二驿驿丞二员今并裁】
　　南雄府知府　通判　府学教授　训导　经歴司狱　知县二员【保昌始兴】县丞一员【保昌】县学教
　　谕二员　训导二员　廵检四员【红梅百顺平田清化迳】典史二员【旧有陵江驿丞一员今裁】
　　惠州府知府　海防同知【驻碣石卫】通判　府学教授训导　经歴　司狱　知州【连平】州学学正
　　吏目　知县九员【归善博罗长寜永安海丰陆丰龙川河源和平】县丞二员【归善海丰】县学教谕九员　训导八员【归善博罗长寜永安龙川陆丰河源和平】廵检二十员【碧甲内外善政里石湾平海平政平山□坪寛仁里驯雉里黄沙坑河田甲子十一都通衢老隆鵞埠岭长吉里忠信里蓝口】典史九员
　　潮州府知府　海防同知【驻南澳】同知【驻黄岗】通判【驻庵埠镇】府学教授　训导　经歴　司狱　税课司大使【驻广济桥】知县九员【海阳丰顺潮阳掲阳饶平恵来大埔澄海普寜】县丞二员【海阳潮阳】县学教谕八员【海阳潮阳掲扬饶平恵来大埔澄海普寜】训导九员　廵检十六员【南澳门辟招寜吉安湖口北寨黄冈神泉葵潭云落迳三河大产汤坑鮀浦樟林镇浮洋】典史九员
　　肇庆府知府　通判　府学教授　训导　经厯司狱　知州【徳庆】州学学正　训导　吏目
　　知县十二员【髙要四防新学阳春阳江髙明恩平广寜开平封川开建山】县丞二员【髙要阳江】县学教谕九员【髙要四防新兴阳春阳江髙明广寜封川开建】训导十二员　廵检十五员【横查禄步南津立将古良黄泥湾三洲悦成乡文徳沙冈松栢太平海陵双桥乐迳】典史十二员
　　髙州府知府　通判【驻梅菉】府学教授　训导　经歴　司狱　知州【化】州学学正　训导　吏目知县五员【茂名电白信宜呉川石城】县学教谕五员　训
　　导五员　廵检七员【赤水平山梁家沙凌禄州沙懐乡】典史五员
　　亷州府知府　同知【驻龙门】府学教授　训导　经歴　司狱　知州【钦】州判【驻东兴街】州学学正　训导　吏目　知县二员【合浦灵山】县丞一员【合浦驻永安城】县学教谕二员　训导二员　廵检十员【髙仰珠永平如昔沿海防城长墩那陈林墟西乡】典史二员
　　雷州府知府　同知　府学教授　训导　经歴司狱　知县三员【海康遂溪徐闻】县学教谕三员
　　训导三员　廵检四员【清道镇湛川寜海东场】典史三员
　　琼州府知府　同知【驻崖州】府学教授　训导　经歴　知州三员【儋万崖】州学学正三员　训导二员　吏目三员　知县十员【琼山澄迈定安文昌防同乐防临髙昌化陵水感恩】县丞一员【琼山驻海口】县学教谕十员　训导七员【琼山澄迈定安文昌防同乐防临髙】廵检十一员【水尾澄迈太平汛铺前青蓝头和舍薄沙乐安汛永寜龙滚寳停汛】典史十员
　　罗定州知州　州判【驻塔脚】州学学正　训导　吏目　知县二员【东安西寜】县学教谕二员　训导二员　廵检三员【晋寜乡西山夜防】典史二员
　　连州知州　州判【驻塔脚】州学学正　训导　吏目知县二员【阳山连山】县学教谕二员　训导二员廵检四员【朱冈星子淇潭堡宜善】典史二员
　　嘉应州知州　州同【驻松口堡】州学学正　训导　吏目　知县四员【长乐兴寜平逺镇平】县学教谕二员【长乐兴寜】训导四员　廵检七员【太平乡丰顺乡十二都十三都水口坝头罗冈】典史四员
　　武职官
　　镇守广东将军【驻广州府】副都统二员　满洲汉军协领八员【毎旗一员】佐领十六员【毎旗二员】防御三十二员【毎旗四员】骁骑校三十二员【毎旗四员】随将军印务笔帖式二员　水师旗营协领一员【乾隆十年设】佐领二员　防御二员骁骑校六员
　　将军标中军左营副将【驻广州府】都司【乾隆二十一年守偹改设】千总二员　把总四员　右营游击　守备　千总二员　把总四员　前营游击　守备　千总二员　把总四员　后营游击　守备　千总二员　把总四员
　　督标中军副将【驻肇庆府】都司【乾隆二十一年守备改设】千总二员把总四员　左营叅将　守备　千总二员把总四员　右营叅将　守备　千总二员把总四员　前营叅将　守备　千总二员把总四员　后营叅将　守备　千总二员把总四员　肇庆水师营叅将　守备　千
　　总二员　把总四员
　　抚标中军叅将【驻广州府兼左营】　守备　千总二员把总四员　右营游击　守备　千总二员把总四员
</div>
    <div class="pagination">
<a href="大清一统志_page152.html">上一页</a><span>...</span><a href="大清一统志_page148.html">148</a><a href="大清一统志_page149.html">149</a><a href="大清一统志_page150.html">150</a><a href="大清一统志_page151.html">151</a><a href="大清一统志_page152.html">152</a><span class="current-page">153</span><a href="大清一统志_page154.html">154</a><a href="大清一统志_page155.html">155</a><a href="大清一统志_page156.html">156</a><a href="大清一统志_page157.html">157</a><a href="大清一统志_page158.html">158</a><span>...</span><a href="大清一统志_page154.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
