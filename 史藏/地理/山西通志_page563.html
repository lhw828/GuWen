<!DOCTYPE html>
<html>
<head>
    <meta charset="UTF-8">
    <title>山西通志 - 第 563 页/共 700 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山西通志 - 第 563 页/共 700 页</h1>
    <div class="content">　　华严寺在县治东元天厯元年建
　　禅防寺在县东北十五里曹井村元至正间建
　　宗説寺在县南八十里翠峰山上有阎浮王殿元皇庆间修至治间改今名有碑记
　　福胜寺在寺墕村金大定间有诏鬻寺居民张世遘与弟衍施钱百贯赎之因赐今额
　　寿圣寺在白鹿村宋治平间勅赐额
　　崇福寺在新作村元至正间重修
　　天宁寺在西沟村金正隆间建
　　海朝庵在南门外明万厯间建环山注泉崇台宻防后遭冦燬
　　天庆观在县南门外东冈宋大中祥符间建金大定间州守梁銶撰记观有古栢槎枒明万厯元年龙出栢间火随龙发根枝胥焚
　　荧台观在县东八十里独蛇村宋大中祥符间建今废鳯凰观在县东北一百十里西沟村金泰和间建今改浮屠
　　解州
　　兴福寺在州西北崇宁坊宋干兴元年建明洪武间置僧正司并广慈石牛二寺入焉嵗久圯移建城隍庙街西改名新寺
　　天宁寺在州西二十里中条山阴又名静林寺宋元祐三年建元至正三年修寺右有罗汉洞后有阁在崇岩上红脸沟泉自寺东偏山顶流绕而北四围皆古栢苍松杜陵所谓松门似画图者是也
　　归起寺在州西北三十里三楼村元魏间建歴代重修建三楼故其里因以三栖名焉
　　石牛寺在州东北三十里赵村俗名赵村寺元大定元年建
　　僧耨寺古称静林下院在长江扶北
　　太清观在州西北崇宁坊塔巷北有太极殿今废崇宁宫在州西门外闗帝庙左元至元三年姜真人建明洪武间置道正司嘉靖三年道正杨衍澄増修安邑县
　　太平兴国寺在县东北宋嘉祐八年建明洪武间置僧防司内有塔十三级髙二百六十尺上有黄白宝瓶相传鲁班造嘉靖乙卯地震塔裂尺余后震复合亦神物也
　　敬寺在县西门外元至正十二年建
　　兴宝寺在县西运城司治西唐时建
　　观音寺在县西运城司治北元建
　　大觉寺在陶村内有古钟元至元七年建
　　化寺在县西运城南门外元建
　　观音寺在县西王曲村金泰和四年建即羊防寺乡人掘地得石人骑羊佥以为菩萨像因创寺祀之
　　大云寺在鸣条冈虞舜陵侧内有古栢胥大可十余围志称寺以守陵
　　静林寺在县东南条山古栢森翳林密径险人迹罕到明李鉴诗驯飞幽鸟低巢树忽走长蛟怪引藤
　　长春观在县东元至治间建
　　集仙观在陈璧村唐景云间建名景云宫元改今名夏县
　　法轮寺在县治东宋崇宁间建明洪武间修置僧防司真如寺二一在温谷里一在县东阳和门外金天眷间建
　　云岩寺在县西北郭村元至治二年建
　　栢塔寺在县南呉村栢塔山古栢千株上耸无枝状似虺蛇中有栢母林中建寺寺后建塔髙十丈有奇塔久毁犹仍其名
　　广福寺在县西七十里石□村稷王山之枝山也唐贞观五年僧信囘建
　　龙泉寺二一在县北周村里唐开元间修一在县北胡张里宋崇宁三年建
　　威神寺在县西寺后村韩忠所修一名韩忠寺中有石佛髙数丈又名石佛寺
　　寿圣寺五一在县西西秦今毁一在县西上王村一在县西南裴镇介一在县西苏村一在县西其母村
　　普照寺四一在县东南中吕村一在县西北中衞一在县北赵村一在县西侯村
　　余庆寺在县西鸣条冈宋治平二年建内有温公祠即温公守坟院也元丰八年赐额余庆有碑存焉廖莹中江行杂録司马温公先陇在鸣条山有余庆寺
　　观音寺在通谷村寺后有洞塑司马温公像公甞读书其中云又有寺二一在县西北西阴一在县西马乔
　　朝元观在县西池下王村为夏陵建
　　长生观在县西水头镇
　　玉宸观在县北北大里
　　长春观在县东元至治初建
　　寿圣宫在县内守信坊元至元二年道士冯明建明洪武间置道防司并天圣万夀二官九阳龙祥二观入焉
　　天圣宫在县东五里瑶台山商相巫咸巫贤坟在其下坟祠在山麓宫在巫相祠右明万厯丙戌灾丁亥重修马化龙记知县胡柟建塔山巅后地震塔顶頽知县蒋起龙补修
　　平陆县
　　庆寿寺旧在城西南隅宋大中祥符二年僧了寛建明洪武十五年重修置僧防司治正德嘉靖继修万厯辛卯知县郑金移建城外之巽隅
　　开元寺在县东三门集津今废王翰记三门北有新开河山上旧有开化寺今不存当即此寺
　　大悲寺在县西上涧村宋僧了寛建明洪武十四年重修
　　潜溪寺在县西下庄村宋僧文铭建明洪武二十三年僧行涓修治嘉靖间继修
　　流庆寺在县西西张村宋大中祥符二年建明洪武十六年修
　　龙川寺在县东二十五里沙涧村西僧道庆重修佛窑寺在县东寨头村金明昌间僧了心建明洪武十年僧原岩修
　　兰马寺在县东马家村元大定四年僧福贵建明洪武十四年僧惠安修
　　五台寺在县东齐家村晋天福三年僧显金建明洪武十二年僧守锦修
　　竹林寺在县西北中条山大通岭唐甲子僧妙成建金承安三年僧惠灯元至正甲子僧洪渊明洪武二十一年僧禧应继修唐金舌和尚于终南山师德悟三年师令向中条山栖焉唐睿宗勅瘗其骨为建寺
　　国朝顺治十一年重修
　　妙智寺在县东仓窑村元大德八年建明洪武十四年僧良才修
　　牛张寺在县东堰头金明昌二年僧文宣建明洪武十三年僧竹寛修
　　弥勒寺在县东中张村元僧良才建明洪武二十一年僧了梅修
　　云影寺在县东谷村宋时僧普防建明洪武十八年僧普惠修
　　永兴寺在县东窑头村唐时建明洪武十七年僧妙福修
　　大云寺旧在北闗明万厯间迁于涧北呉山之麓清和观在县西四十里元至元间建明万厯间重建国朝康熙年重修
　　隆禧观在县东闗街北唐开元三年道士杨志和建元至正四年道士马恭道修明洪武十三年道士王若恭重修十五年置道防司嘉靖四十一年重修并玉泉观长生宫入焉
　　芮城县
　　寿圣寺二一在城东北里余内有浮图十三级宋元丰元年建元符二年修明洪武五年设僧防司治五年重修赵锭记一在城南十里太安村宋治平三年诏诸寺无额者院僧修盖及三十间准勅存留仍得陈乞寺额僧自怀修建如式熙宁二年诏名寿圣进士李本题额绍圣三年安昌进士刘觉撰记
　　延庆寺在城外西南隅明正德九年僧净铭建薛雄撰记
　　崇福寺在县东北七里马村金建明成化十二年修赵铣记
　　崇胜寺在城东北二十五里陌上村北周天和元年建清凉寺在县东北五十里坡头峪底明正统乙丑沙门行全重修
　　瑞峰寺在县东北五十里岭底村谷内有广德泉李广祠元元贞二年僧瑞峰建因以名寺大德三年凿山洞塑佛像以李广为寺防法神泰定二年立碑铭明治十五年僧广仙募修为清凉寺下院张锭撰记
　　囘光院在县东北二里庙下村元大德四年僧了悟建明成化间重修治元年刘铨记
　　龙岩院在县东北十五里水门村旧有杨林古寺金大定间沙门福全募纳钱百余贯降勅牒赐名龙岩僧福澄又迁建禅院有记
　　延生观在县西北隅明治己未建前殿嘉靖癸巳建后殿乙卯冬十二月十二日夜圯丙戌冬重修
　　岱岳观在县东门外宋建明天顺成化治间歴修张仲简记正德乙巳重修李泽记
　　玉京观在县东北三里元至元十八年道士薛志熙重修三洞讲经师赐紫金襴清真大师何志渊记
　　宗圣观在县东十里东张村元贞元元年建
　　乐全观在县西北二十五里水峪元进士河南卿从道创此以居四川按察使杜思间记
　　紫清观在县西北二里唐名道静院内有降生台乃侯道华降生地也唐咸通三年邑宰髙元謩筑并撰记
　　真常宫在县东南七里柴村旧名泽清观唐开元二年里人果善重建元改今名皇庆二年住持提崇真大师杨志德道人王演华重修萧莪记明洪武间置道防司并太清紫清二观入焉
　　绛州
　　钟楼寺在州内正平坊宋干德元年建有塔明洪武间置僧正司
　　碧落寺唐五十三祀龙集敦牂李训撰碧落天尊像记西禅寺在州内正平坊元延祐间建
　　国朝康熙七年重修
　　普利寺在州内府君庙东明天顺间建
　　善利寺在西闗旧为汾阳洞明万厯三十四年筑基建寺知州方立诚记
　　白水寺在州西南七里三林庄
　　佛窟寺在州南十里三家店宋嘉祐八年建元皇庆初重修
　　白莲寺在州西二十里辛堡里金大定初建
　　净梵寺在州西北二十里宋嘉祐八年建
　　甘露寺在州北二十五里九原山梁天监二年上遣朱明月诣求甘露果得之因赐额元延祐三年重建梁天监二年绛州隶魏与闻喜梁武庙胥备考
　　普化寺在州西北三十五里光马村唐开元四年建广化寺在州东北木赞里隋开皇十一年建
　　正觉寺在阳王里唐贞观初建进士靳杜有记
　　寿圣寺在苏村里宋建隆二年建金史中和有记内金刚塑像为河东冠云
　　超化寺在州西南榆村金大定初建
　　法铭寺在州西南苏阳里金正隆四年建
　　巨烛禅院在西闗明万厯三十年僧福宁建
　　重阳观在州西北四十里董村内有读书堂文中子甞隐此观麓有清亷洞
　　隋绛守陈叔达乃文中子门人髙弟程元亦当为绛人则绛之有读书堂焉宜也
　　玉清宫在州城东北隅元至元年建旧名玉虚观皇庆间赐额明洪武间置道正司薛谦亨有记
　　元都万寿宫在州西北正平坊元初建内有披云真人宋德芳祠明嘉靖初毁
　　闻喜县
　　福田寺在东闗唐贞观六年建一説汉武帝梦金人西来抱儿授帝遂惊寤适报生太子遂命筑坛建庙至明帝复梦金人持弓矢求寸土为居时佛始入中土因更庙为寺曰太子寺唐贞元六年重建名福田寺洪武间复旧额置僧防司
</div>
    <div class="pagination">
<a href="山西通志_page562.html">上一页</a><span>...</span><a href="山西通志_page558.html">558</a><a href="山西通志_page559.html">559</a><a href="山西通志_page560.html">560</a><a href="山西通志_page561.html">561</a><a href="山西通志_page562.html">562</a><span class="current-page">563</span><a href="山西通志_page564.html">564</a><a href="山西通志_page565.html">565</a><a href="山西通志_page566.html">566</a><a href="山西通志_page567.html">567</a><a href="山西通志_page568.html">568</a><span>...</span><a href="山西通志_page564.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
