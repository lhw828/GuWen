<!DOCTYPE html>
<html>
<head>
    <meta charset="UTF-8">
    <title>宁国府志 - 第 367 页/共 477 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宁国府志 - 第 367 页/共 477 页</h1>
    <div class="content">清溪行一作宣州青溪
清溪清我心，水色异诸水。借

问新安江，见底何如此?人行明镜中，鸟度屏风里。向晚猩猩啼，空悲远游子。


自梁园至敬亭山见会公谈陵阳山水兼期同游因有此赠
我随秋风

来，瑶草恐衰歇。中途寡名山，安得弄云月。渡江如昨日，黄叶向人飞。敬亭惬素尚，弭棹

流清辉。水谷明且秀，陵峦抱江城。粲粲吴与史，衣冠耀天京。水国饶英奇，潜光卧幽草。

会公真名僧，所在即为宝。开堂振白拂，高论横青云。云山扫粉壁，墨客多新文。为余话幽

栖，且述陵阳美。天开白龙潭，月映清秋水，黄山望石柱，突兀谁开张。黄鹤久不来，子安

在苍茫。东南焉可穷，山鸟飞绝处。稠叠千万峰，相连入云去。闻此期振策，归来空闭关。

相思如明月，可望不可攀。何当移白足，早晚凌苍山。且寄一书札，令子解愁颜。


登敬亭南望怀古赠窦主簿
敬亭一回首，目尽天南端。仙者五六人，尝

闻此游盘。溪流琴高水，石耸麻姑坛。白龙降陵阳，黄鹤呼子安。羽化骑日月，云行异鸾

。下视宇宙间，四溟皆波澜。决绝目下事，从之复何难。百岁落半途，前途途，《

乾隆府志》作期，此亦应作期。路漫漫。强食不成味，清晨起长叹。愿随子明去，

炼火烧金丹。


与南陵常赞府游五松山
安石泛溟渤，独啸长风还。逸韵动海上

，高情出人间。灵异可并迹，澹然与世闲。我来五松下，置酒穷跻攀。征古绝遗老，因名五

松山。五松何清幽，胜境美沃州。萧飒鸣洞壑，终年风雨秋。响入百泉去，听如三峡流

。剪竹扫天花，且从傲吏游。龙堂若可憩，吾欲归精修。


游五松山赠南陵常赞府
为草当作兰，为木当作松。兰幽香风远

，松寒不改容。松兰相因依，萧艾徒丰茸。鸡与鸡并食，鸾与鸾同枝。拣珠去砂砾，那有珠

相随。远客投名贤，真堪写怀抱。若识方寸心，待谁可倾倒。虞卿弃赵相，便与魏齐行。海

上五百人，同日死田横。当时不好贤，岂传千古名。愿君同心人，于我少留情。寂寂还寂寂

，出门迷所适。长铗归来兮，秋风思归客。


别韦少府
西出沧龙门，南登白鹿原。欲寻商山皓，犹恋汉皇恩

。水国远行迈，仙经深讨论。洗心向秋月，清耳敬亭猿。筑室在人境，闭关无世喧。多君枉

高驾，赠我以微言。交乃意气合，道因风雅存。别离有相思，瑶琴与金尊。


游水西简郑明府
天宫水西寺，云锦照东郭。清湍鸣回溪，绿水

绕飞阁。凉风日潇洒，幽谷时憩泊。五月思貂裘，谓言秋霜落。石萝引古蔓，岸笋

开新。吟玩空复情。相思示佳作。郑公诗人秀，逸韵宏寥廓。何当一来游，惬我雪山诺。


泾溪南蓝山下有落星潭可以卜筑，余泊舟石上，寄何判官昌浩

蓝岑竦天壁，突兀如鲸额。奔蹙横澄潭，势吞落星石。沙带秋月明，水摇寒山碧。

佳景宜绥棹，清辉能留客。恨君阻欢游，使我自惊惕。所期俱卜筑，结茅炼金液。


早过漆林渡寄万巨
西经大蓝山，南来漆林渡。水色倒空青，

林烟横积素。漏流昔吞翕，沓浪兢奔注。潭落天上星，龙开水中雾。汪公栅，突兀陈焦

墓。岭峭纷上下，川明屡回顾。因思万夫子，解渴同琼树。何日睹清光，相欢咏佳句。


涩滩
涩滩鸣嘈嘈，两水走猿猱。白波若卷雪，侧石不容，舟人与渔

人，撑折万张篙。


六剌滩
三门横峻滩，六剌走波澜。石惊虎伏起，水状龙萦盘。

何惭七星滩，使我欲垂竿。


登天柱石望黄山
</div>
    <div class="pagination">
<a href="宁国府志_page366.html">上一页</a><span>...</span><a href="宁国府志_page362.html">362</a><a href="宁国府志_page363.html">363</a><a href="宁国府志_page364.html">364</a><a href="宁国府志_page365.html">365</a><a href="宁国府志_page366.html">366</a><span class="current-page">367</span><a href="宁国府志_page368.html">368</a><a href="宁国府志_page369.html">369</a><a href="宁国府志_page370.html">370</a><a href="宁国府志_page371.html">371</a><a href="宁国府志_page372.html">372</a><span>...</span><a href="宁国府志_page368.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
