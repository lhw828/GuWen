<!DOCTYPE html>
<html>
<head>
    <meta charset="UTF-8">
    <title>福州府志乾隆本 - 第 57 页/共 388 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>福州府志乾隆本 - 第 57 页/共 388 页</h1>
    <div class="content">　　社　学
　　雍正二年新设。在县学内。
　　　　罗源县学
　　在县治东南。宋庆历八年，知县陈称建。旧在四明山下。元祐六年，知县袁符及士民倪昱移建今所。崇宁初，增至九十九区，有议道堂斋九。建炎间，毁于寇。绍兴间，主簿廖耳见重修。嘉定九年，邑人黄序拓其基，改创之。元延祐五年，教谕林兴祖重建大成殿及两庑，殿后为明伦堂，东西为斋四。至正间，县尹丁得孙复修侍班厅，建二祠，左乡贤，右文昌，后废。明洪武初重建。正统十二年，典史谢志保、教谕黄绶重修，建射圃于明伦堂后。景泰六年，知县汤文端建明伦堂及两斋号房。成化十六年，同知韦济改创学门于西北。弘治元年，知县麦瑾复市民地益之。十四年，知县李南以学右路不宜直，遂更路环绕学左，立毓秀门，以达官路。十六年，训导柴琬拓泮池地，重建棂星门，知县徐圭重修戟门。正统七年，知县邓公善重修棂星门。嘉靖间，知县吴周，隆庆间，知县萧蔚重修庙学。国朝顺治间，知县李彦珂，康熙间，知县张四维、蔡彬、王楠、教谕林岱、张升、蔡璧、郑[HT5，6”SS]氵开相继修建。明翁正春《重修庙学记》：“罗源于福为岩邑，崇山牙错，仅环百雉。其民质直简朴，诗书礼乐之教，易驯习而悦安。自建学来，科第婵嫣，人文宣朗。岁久，学宫庙宇，飕霪飘繇，题荣、木咨桷，瓴甓、石戚墁之属，坚化为腐。绚沦于黑勿，支坠若灰，浸浸乎不足以起瞻慕。邑固单俭，兼时诎，难以举赢，有司旋度而旋寝。巳亥岁，吴侯以名进士来绾县符，存心抚字，锐意士民，一切政事，大纲小纪，悉次第举矣。乃于吉日，谒圣讲艺之暇，睹学宫漫漶，徘徊嚄唶而言曰：兴衰起替，是非予责耶，遂设虑画规，庀材鸠工。旧者新之；朴者植之；颓者缮之；支而拒者森之；黑甚而黑匕者垩之；简陋而制未备者补之。虔度当材，受直当事，不逾时，矢如翚如，轩如井如，而讲学行礼，敬业乐群之地，一焕而精采矣。如是，鸠士课文，详为品骘，膏札诸费，不吝捐俸资之。又为恤困信郁，章沕阐幽，要以振扬士气，匪独行修德成也。所以豫养闳材，为国家用者，斌斌起矣。逮竣事，文学先生暨邑人豪杰竖石于学官之左，谒记于余。余惟兴衰起替，必属豪杰大材，饬学崇儒，尤国家钜典，在兴起之政所最先者。余读《子衿》之篇，伤郑国焉。奈何乡校议毁，反出听郑国教子弟者之大夫，兴起之谓何？龟蒙凫绎之邦，夙号秉礼，既作泮官，犹有待于僖公，何寥旷也。今观吴侯负才卓荦，任事瑰奇。是举也，议不烦众，虑不勤民，可以观哲焉；捐廪错羡，褎益得宜，可以观廉焉；兴之于政平讼理之日，酌之于力行节俭之余，急不遗时，缓不废事，可以观量焉；说诗书，敦礼乐，学道以广惠，躬行以教人，可以观爱焉。君子曰：侯之一举也，四善备矣。夫雷霆不作，风雨不兴，言鼓舞也。川谷不澹，草木不苍，言培植也。士之屯而亨，去蹇而泰，渫而青云，亦上之人鼓舞而培植之矣。斯石也，讵成功是纪，所谓应运乘时，以膺圣作，而缵昌隆者，行于诸士有厚望云。
　　先师庙
　　崇圣祠
　　名宦祠
　　在戟门左。祀宋知县陈称、林介卿、叶为，元县尹丁得孙，明知县郑复初、郭宗文、傅希悦、李悌、汤文瑞、章简、教谕李昱、萧夔、训导包麟、叶授，国朝教谕蔡璧。
　　乡贤祠
　　在戟门右。祀宋大学士陈显伯、少师张磻、黄木仑、南阳郡守余光庭、泰和令张道、教谕倪昱，元总管林兴祖，明举人黄文统、同知游定国。
　　忠义孝悌祠
　　在明伦堂右。祀五代忠烈陈霸先，唐忠烈陈苏原，宋忠烈余光庭、孝子林戆孙，明忠义林和玉，国朝孝子李盛山。
　　教谕宅
　　在文庙左。
　　训导宅
　　在明伦堂右。
　　师生员额
　　宋、元、明制详见闽县学。
　　国朝教谕、训导各一员，廪膳生员二十名，增广生员二十名，附学生员不限额。岁、科两试，每次取八名，武生岁、科并试，取八名。
　　学　田
　　原额二十九亩八分零，年征租银三两六钱。康熙二十一年，总督姚启圣捐置田一十一亩二分零。
　　正音书院
　　在城内。雍正七年，奉文设立。
　　义　学
　　在水陆寺后，文昌祠内。国朝康熙四十五年，知县蔡彬修建。
　　凤鸣社学在县治西官舍左。明万历十三年，知县陈应凤建。国朝顺治十八年圯。康熙四年，重建。
　　县东社学
　　拜井社学
　　梅溪社学
　　善化社学
　　招贤社学
　　临济社学
　　新丰社学
　　徐公社学
　　罗平社学
　　林洋社学
　　黄童社学俱以里名。以上今俱废。
　　雍正二年，新设社学三。一在笃行铺，一在大获铺，一在圣坛铺。
　　　　永福县学
　　在县治东。宋崇宁初，始置庙学。建炎三年，毁。绍兴初，知县陈炎重建。乾道中，知县谢芘廓而新之，后毁。淳熙间，知县许衍重建。绍定乙卯，复毁。知县侯至果重建讲堂。端平五年，知县舒复宗营缮始完。宋末，复毁于兵。元至元间，县尹窦均造礼殿、讲堂，邑人张居中捐金成之，后邻境盗起，庙学俱废。泰定五年，理问王翰综县事，仍复旧规。建大成殿，殿前为两庑，南为戟门，又南为棂星门，明伦堂在大成殿东，前列两斋，东曰居仁，西曰由义。南为泮池。明洪熙元年，知县王举，景泰元年，知县胡奎相继修葺。弘治间，知县谭显、县丞马栗然修明伦堂，训导龚烈踵成之，市民居为大门，内为泮池。正德间，知县张良佐建戟门，郑信建棂星门。嘉靖间，知县龚宣和迁建于东皋山麓。隆庆末，知县陈克侯复迁还旧址。万历二十九年，知县钱正志建棂星门，砌泮池，作桥跨其上。国朝康熙十三年，重修。雍正三年，邑人江钊捐修。乾隆二年，邑人黄元识等募修。九年，知县胡维炳重修明伦堂。
　　先师庙
　　崇圣祠
　　名宦祠
　　在殿左。祀元摄县尹王翰，明知县李焞。
　　乡贤祠
　　在殿右。祀宋修撰黄龟年、北海令朱庭杰、宣教郎卢钅容、机宜吴元美、侍讲萧国梁、祭酒黄定、太学生郑侨、处士林羽、元学士林泉生，明检讨王偁。
　　忠义孝悌祠
　　在明伦堂左。
　　教谕宅
　　在明伦堂后。
　　训导宅
　　在明伦堂后。
　　师生员额
　　宋、元、明制详见闽县学。
　　国朝教谕、训导各一员，廪膳生员二十员，增广生员二十名，附学生不限额。岁、科两试，每次取八名，武生岁、科并试，取八名。
　　学　田
　　原额三百三十九亩四分零，又山十号，年共征租银三十五两一钱二分零。康熙二十一年，总督姚启圣置田二十亩三分。
　　正音书院
　　在文昌祠内。雍正七年，奉文设立。
　　兴文社学在县治东。
　　育才社学在县治西。
　　俱明知县陈克侯建，今废。雍正二年，新设社学。在南关外。
　　　　福清县学
　　在县治东。宋元丰初，邑人提举游寇卿舍地为学。元祐六年，知县方叔完广而新之。淳熙元年，知县刘敦增立斋四。二年，改学门南向。元元贞二年，升为州学。大德三年，知州母逄辰创堂二：曰道立，曰帅正。泰定四年，知州贾思恭重修两庑。至正九年，知州林泉生更正其制，左为明伦堂，右为大成殿，殿南为东西庑堂，南为东西序，仪门内凿泮池。十二年，知州申国辅建戟门、棂星门，新两庑，塑从祀诸贤像。明洪武初，复为县学，重建明伦堂，堂后为射圃，有亭曰观德。正统十三年，典史程公远、教谕侯丕重建。天顺三年，佥事牟俸重修。成化十七年，知县庞王从拓地，建棂星门。嘉靖三十七年，毁于倭。越七年，邑人都御史陈仕贤捐金重建。知县叶梦熊、许梦熊相继新之，庙前东西为名宦、乡贤祠。知县王政新偕邑人大学士叶向高重建。万历间，知县欧阳劲建两斋，移启圣祠于明伦堂左，祠前创敬一亭。知县邬元会建文昌阁。国朝康熙十七年、十九年，知县白琯、邓献英相继修葺。邑人李范重建文昌阁于庙东。三十八年，邑人李日火荣[HT]修庙学。乾隆四年，邑人何敬祖重修。元林泉生《复修庙学记》：“福清自唐为县，宋始立学。元贞二年，改县为州学，仍其旧。至顺间，予承乏州贰，视礼殿隘陋，在学宫堂下，堂崇于殿三尺，诸生列舍，居两庑。从祀，上语州长曰：此浮屠梵宇之制，非礼也。请更为左学右庙。竟不果。至正九年夏，予叨守斯邦，庙学颓敝益甚，廪稍无赢。是冬，复学之东塘，规以明年改作新庙。适予校文浙省，又不果。又明年辛卯之冬，始构讲堂，因北山之麓，以崇其基址，度其燥刚，石斥其坚良，楹以巨石，梁以豫章，为殿屋四溜，中广六寻，深如其广，四阿为连廉两间，外周于殿，遵古制也。讲堂为厦屋，在东庑之东南，玉旌诸峰，秀出其前，昭文明也。堂下东西有二序，南有泮水、丽泽之亭，励讲习也。又南为前序，大小学，明事师者，北面也。由堂及门凡为屋七十五间。十二年六月，申侯国辅来代予。侯莅学集事甚勤，作戟门于亭之南，外为棂星门，新两廊，塑诸从祀像。庭墀敞案，丹丹萑又灿然，凡有所未备者，方缮饬以就完。予时承宪台檄，治兵海上，往来福清督戍，喜其成美，及解严谢去，邦人求予记，乃进其儒绅而语之曰：始予之兴是役也，非徒以雄丽美观之，将以复夫礼也。复者，反其初也。昔者二帝、三王之治天下也，以礼立教，以敬出令。君令臣恭，父慈子孝，兄友弟恭，夫义妇从，而天下之志定矣。二千年间，有久治无久乱者，兴于礼也。秦汉以后，篡夺相仍。千百年间，有久乱而无久治者，上不任礼而任法；下不兴礼而兴利也。然则，道之将兴，礼必先立，及其衰也，礼亦先废。故复古者，先复乎礼也。虞、夏、殷、周之礼，其存于今者，学校而已。古礼之复，必自学校始，儒者之言有曰：古之为学校者，曰养老、曰选士、曰论政、曰弦、曰诵、曰干戈羽籥、曰乡饮酒礼，曰射，皆礼也。今皆亡之，诵焉而已矣。是以存者名也。呜呼！圣贤之道，著在方策，修道之教，本于吾心，学者能因方策之所存，复吾心之固有，则尧、舜、禹、汤、文、武、周公、孔子之道，人人可能也。人人能为尧、舜、禹、汤文、武、周公、孔子之道，则古礼无不可复，其存其复，盖在此，不在彼。孰敢以虚名视学校哉？《诗》云：尔之教矣，民胥效矣。《传》曰：一家让，一国兴让。此国家立学崇化之意，予之望于同志者无穷也。”明叶向高《重修庙学记》：“福清儒学，旧在宋西城门儒学坊外。嘉祐间，邑人游冠卿提举本路，输地为庙，乃移邑治之左。元丰，广为学宫，其后代有损益，故籍可考也。至明嘉靖戊午，岛寇戕邑，学烬焉。后稍建庙及堂，馀以时诎，阙如也。岁壬申，邑令南陵许公为学舍数楹于堂之东偏，集诸生弦诵其中。公去而弛业。稍复颓圯。博士龙溪蔡君以孝廉来奉职，令则岭南欧阳侯，相顾咨嗟，谓融实闽钜邑，才贤蔚起，而学宫顾简阙不称，无以观四方，吏职之谓何？相与谋从事，而难其费。令曰：‘帑有金可发，吾牍而请之，然惧弗给也。’博士曰：‘公先之，士民有继者矣，’乃以所请六十金，始事建东西两斋，诸生幸无雨立。随念启圣祠及肃帝御制《敬一箴》亭居学宫之后，湮没蓁莽，莫迹其地。乃移祠于堂之左掖，而亭其前，累士为基，爽垲焕奕，傍宫地数武，故没于豪，夺而归之庠。浚沟以疏流潦，伐木为周垣，水不能啮，又垣而横于大泮之前，望之若屏，观视大肃。工业有绪，乃稍理两博士舍，曰：奚为以弟子师而居同就庑哉？然而所请金不足当役之半，自令而下各有捐，邦人亦稍稍相劝输为缮费，诸废一新。既竣役，邑诸生某某辈请余为记。余自籍青衿而游于斯，徘徊宫墙，穆然深念，乃今二十年来而睹有兹举也。令尹、博士之功于此邦为烈矣。昔在草昧，闽号暗勿日，职方之籍，不比于中土，观察肇兴文教，乃阐引于今，兹愈炽愈章。迹往而谭昌明之运，启于一方，亦有其时。融自往代，彬彬称隆，入明而南宫之举，与公车之上，累累若贯，较闽初造，不啻昏旦，乃求勋名招揭，齐轨前镳，与海内竞爽。学宫之掌故具在，亦邦人士所扼腕也。山川之气不尽于宣泄，则将有所储，以钟其灵淑。今融士日盛，于闽为前矛矣。令尹、博士顺风而呼，视观察难易，倍蓰无算。融士修故业而光大之，值熙洽而赞休明，事半功倍。在此时也，右启而兴，有兆而合，良非偶矣。或者谓闽实多贤，乃其为闽重，则建溪诸儒，明兴而俎豆者四，融无与焉，视往昔替矣。重闽在士，何可以不勉旃！以余所闻，建溪之业，肇自道南，同时及门，实推信伯王苹，固融产也。建溪引濛汜而中天，故于今昭火乐，信伯再传而亦之，又再传而希逸，星晨没矣。源流正学，溯于前修。闽自建溪外，宜莫先融，绍明久晦之绪，以有辞来许，亦在此时也。夫修业有方，而遵道有仪，固国家建学造士之意。余是以并及之，以俟游兹地者览焉。兹役也，肇于辛卯岁季夏，其秋博士上南宫，再至而始迄功，令尹未讫而去，乃功俱可述矣。
　　先师庙
　　崇圣祠
　　名宦祠
　　在庙前东。祀唐县令贾郁、县尉林攒，宋县令方偕、郎简、庄柔正、毛国华、颜师鲁、方棫、刘朔、曹绩、叶廷圭、赵希汉、李元吉、章伯奋、徐辉、傅楫、县丞翁邵元、林孝泽、主簿林枅、刘崇之、傅大声、县尉黄国镇，元达鲁花赤马合马沙、知州林以顺、林泉生、判官曹道振、税课司丞刘志，明知县汪仁、余懋、刘忠湖、蔡光亲、周玹、余泰、康永绍、庞王从、邓概、陈逅、张懋、钮纬、罗向辰、罗万程、王政新、费道用、刘以修、教谕周南、何公溥。
　　乡贤祠
　　在庙前西。祀宋中门监郑侠、提举游冠卿、枢密黄祖舜、秘书王苹、太祝黄颜荣、侍郎林栗、大学士陈贵谊、签判敖陶孙、迪功郎林亦之、陈藻、处士林文之、林公遇、奉议林圭、中书林希逸，明处士林扬、御史邬孟、参政韩宏、布政使何宜、知县林清、御史谢天锡、御史陈伯谅、给事中薛廷宠、副都御史陈仕贤、参政施千祥、布政使翁世经、主事郭万程、郎中李庶、参政薛曾、知州叶朝荣、主事毛孔墀、布政使魏体明、大学士叶向高、主事方懋学、按察使余梦鲤、按察使林茂槐、教授施一皋、员外江朝宾、寺丞林元豪、御史林有台、兵备道郭应响、知府何玉成、处士施作岐、给事中林有材、赠文林郎陈若志、赠主事郑潜、主事郑廷楫、尚宝司司丞叶成学，国朝郎中张可立、赠奉政大夫李日火荣、贡生何敬祖。
　　忠义孝悌祠
　　在射圃东。
　　教谕宅
　　在明伦堂后。
　　训导宅
　　在仪门东。
　　师生员额
　　宋制详见闽县学。元置学正，升州改授，增置训导。明复为县制，详见闽县学。
　　国朝教谕、训导各一员，廪膳生员二十名，增广生员二十名，附学生员不限额。岁、科两试，各取十五名。雍正二年，奉诏加增五名，武生岁、科并试，取十五名。
　　学　田
　　原额二百五亩零，实征租银二十二两三钱六分零。康熙二十年总督姚启圣捐置田五十五亩五分。
　　龙江书院
　　在海口龙山北麓。旧志不详何年创立。明建文年，巡检张敬重修，后废。
　　闻读书院
　　在福唐里。唐水部郎中陈灿读书于此，故立。宣德间，邑人薛士亘重修，今废。
　　石塘书院
　　在县西文兴里。宋林遇讲学之所。景定四年建，后废。
　　明德书院
　　在县北隅，万寿寺东。国朝康熙间，知县潘树柟因下堂寺旧宇修建。祀朱子。
　　兴庠书院
　　在西隅大街，旧天主堂地。国朝雍正元年，改建。祀唐常公衮，宋二程子。
　　双旌书院
　　在西门内。旧为阮公祠，圯废。康熙五十七年，重建。
　　正音书院
　　在明伦堂左，奎光阁。雍正七年，奉文设立。
　　文在社学在东隅小桥街。
　　玉屏社学在东隅双连巷。
　　文明社学在西隅，产塘街。
　　清和社学在西隅。
　　安胜社学在西隅上巷。
</div>
    <div class="pagination">
<a href="福州府志乾隆本_page56.html">上一页</a><span>...</span><a href="福州府志乾隆本_page52.html">52</a><a href="福州府志乾隆本_page53.html">53</a><a href="福州府志乾隆本_page54.html">54</a><a href="福州府志乾隆本_page55.html">55</a><a href="福州府志乾隆本_page56.html">56</a><span class="current-page">57</span><a href="福州府志乾隆本_page58.html">58</a><a href="福州府志乾隆本_page59.html">59</a><a href="福州府志乾隆本_page60.html">60</a><a href="福州府志乾隆本_page61.html">61</a><a href="福州府志乾隆本_page62.html">62</a><span>...</span><a href="福州府志乾隆本_page58.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
