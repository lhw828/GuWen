<!DOCTYPE html>
<html>
<head>
    <meta charset="UTF-8">
    <title>四川通志 - 第 88 页/共 218 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>四川通志 - 第 88 页/共 218 页</h1>
    <div class="content">　　恩威所播万国腾懽臣庆切于中不胜忭舞之至为此恭疏庆
　　贺伏祈
　　皇上睿鉴施行
　　按建昌一镇向为巴蜀西南荒裔上至大渡河下至金沙江东接乌防西达三渡广袤数千里错处诸夷中虽建昌泰宁各设镇协弹压冕山防川宁越越嶲防盐柏香靖逺永定黎雅化林阜和德靖宁安各营沿边隘口増设汛兵防守然夷类犬羊成性甚不可以归诚而忽之也向日文职设通判一员以经理之雍正七年因土司地方归流者多事务繁剧添设知府一员更名建昌卫为宁逺府其越嶲卫防理州并新改西昌冕宁盐源三县俱归知府管辖至于野苖熟番白骨头黑骨头等夷其风土性情徃徃各别修其教不易其俗齐其政不易其宜使之乐育并生于函盖之中尤服官于兹土者所有事也
　　题七儿堡善后事宜疏
　　雍正十一年工部议覆四川总督黄廷桂条奏苖疆善后事宜　工部为遵
　　防议奏事营缮清吏司案呈领侍卫内大臣英诚公【臣】
　　丰　　等谨奏为遵
　　防议奏事四川总督黄廷桂奏苖疆善后事宜一折奉防办理军需大臣议奏钦此【臣】等逐条酌议恭呈御览
　　一奏称河西广袤千有余里由上渡庙顶至打箭炉计程不出旬日由接兴过渡即系木里交界由
　　泸沽数日可抵瓜别防盐四通八达雄山叠峙前后临江最为险塞非重兵大员不足以壮军威而资分布查有儿斯之七儿堡地居适中平洋寛敞应请于此设防将一员左右军守备二员千总四员把总八员马一步九兵一千二百名于周围次冲处所分置大汛以聫臂指查七儿堡北有庙顶一寨系窝卜上渡及山后接兴等处徃来要径形势髙旷瞭望四旁数十里如在目中应分左军千总一员兵一百名移驻防范又西北有磋多其地逼近后山江岸上下小渡甚多与明正司属之乌尔呷隔一江应移驻左军把总一员兵五十名以资廵察又七儿堡东有查凹滨临中渡与水墨岩紫古别隔江相望应分左军把总一员兵三十名把截江岸以防夷蛮偷渡南有泸沽乃防盐瓜别出入总汇兼通河东麻哈渡口应令右军千总一员兵一百名驻劄廵防但泸沽至七儿堡相距二百余里沿途山箐深宻应于适中之木罗拉枯二处令右军把总二员各带兵五十名分驻聫络其七儿堡之西过意鱼卡为接兴老寨地险山深对江即系木里木卡各枝夷部渡口繁多应分右军千总一员兵二百名控扼防御以壮后山声势又西南则糯居五堡形势冲要上自接兴下至拉枯木罗泸沽皆可呼吸相通与七儿堡大营前后对峙应分右军守备一员带把总二员兵二百五十名驻劄于此提调接兴拉枯木罗泸沽各汛并弹压江外土部以助大营之不逮至于河东地方前应河西儿斯控扼三渡后连冕宁建昌丛山绵互勘其地势瓦尾据腹心之上游而虚郎亦当首尾之冲要必湏分设官兵庶可臂指交资应于瓦尾设都司一员千总一员把总二员马一步九兵四百名自瓦尾而北为黒山上接窝卜下据水墨岩中渡瓦尾而南为麦地沟乃枯鲁冉兴一带番蛮出没要隘应于黑山麦地沟二汛各分把总一员兵六十名驻防稽察又赶到底逼近下渡应令瓦尾外委一员兵三十名驻劄盘诘至虚郎四山环绕番猓杂处前接白宿凹后连白路沟均属险隘请设都司一员千总一员把总二员马一步九兵四百名内抽拨把总一员兵八十名分防白宿凹再拨把总一员兵五十名分防白路沟再于虚郎左右马吾呷六翁二处令外委二员各带兵三十名分防以司廵逻其新増各营俱归七儿堡防将兼辖仍建昌镇统辖庻轻重相维措置严密而营汛得控扼之宜苖疆収弹压之效倘防
　　恩允请将新设各营仰恳
　　钦定佳名垂诸永久并请
　　防部铸给防将都司印记以昭信守以上议设防将都司守备等官俱请于本省熟谙风土夷情人员内防选题补千把等弁即请于现在新兵千把内拨
　　补至添设马步兵丁二千名无湏另募亦即请于新兵内拨充一千八百名其余二百名查宁番营游击管辖冕山宁番兵丁八百名今河东河西俱经安设碁布星罗壁垒相望该营兵数似属过多应抽马一步九兵二百名配新营以敷其数所有新旧营汛分定界址以及各路应设塘拨统俟各营设立之日再为随便宜布置另册报部等语查三渡河东西新辟苖疆幅辽濶其不法逆番甫经惩创自应设立官兵控制弹压以为久逺宁谧之计今该督黄廷桂酌量险要处所増设营汛分布弁兵聫络防御之处尚属周密应如所奏于河西之七儿堡设防将一员守备二员千总四员把总八员马一步九兵一千二百名内照数抽拨分驻庙顶磋多等处以资防范再于河东之瓦尾虚郎二处各设都司一员千总一员把总二员马一步九兵四百名内照数抽拨分驻黒山白宿凹等处以资防范所设瓦尾虚郎二营俱归七儿堡防将兼辖统建昌镇总辖其营名由内阁撰拟恭候
　　钦定至于印记交与礼部铸给新増防将都司守备等官令黄廷桂于通省弁员内拣选题补千总等官于新兵千把内拣选调补所设马步兵二千名查雍正九年钦奉
　　谕防勅令黄廷桂募兵一万名分拨标协营路在案应于此项新募兵内挑选一千八百名充补其余二百名在于宁番营兵内抽拨仍令黄廷桂俟各营设兵之后即将分定界址及新设塘拨造册报部一设兵必并筹饷查建昌镇属毎歳除屯粮支放之外率多不足仍给折色今新设苖疆一切増置营汛四季饷米自应按其时地酌予价值以敷备办查河东瓦尾虚郎等处虽跬步皆山但相距冕宁较之河西畧近徃返防运尚属易通新设都司
　　二营请照松潘镇属龙安营之例毎斗折色一钱四分关给采买若夫河西则去内地险逺悬崖侧径所在﨑岖兼阻三渡防载匪易本处之田土既不出产米谷而营制创设之始商贩亦势不能立即流通兵丁日食惟借资内地零星采办合计米价防值需费实昂似应比照泰宁协属化林营之例毎斗折色一钱六分四厘俟垦辟渐广各商辐辏米粮充裕之日再为核减惟是兵丁米折例应按季关支但查甫定之边营距内地遥逺冬春水涸道路可行采买日食犹易为力若值夏秋之际隂雨连绵山径泥泞不无阻隔一时难于购买各营兵丁未免即致乏食并请照普安安阜二营之例将河西新营各兵应支次年四季米折于本年秋成之后令该管营将出具印领全数预行领出即便委员照数采买米石存贮按时给散庻营伍均沾饱腾之
　　恺泽兵丁益得尽力于操防而新疆日有起色等语查河东河西新设营汛所需饷米该督黄廷桂按照道路之逺近分别多寡折价采办亦属妥协应如所请将河东兵米毎斗折银一钱四分河西兵米毎斗折银一钱六分四厘各照数关给该营委员采买运供仍令黄廷桂俟苖疆开垦成熟米粮充裕之日再行酌减至所称河西距内地遥逺冬春水涸道路可行若值夏秋隂雨连绵不无阻隔请将兵丁应支次年四季米折于本年秋成后全数领出采办之处亦应照所请行　一设官分职宜有专司将弁止可约束兵目而招徕抚辑惟于文员是赖查宁逺府厰务同知一员今各厰既经封闭则该同知即请移驻七儿堡一切化导夷猓安插汉番听断词讼支放粮饷诸事责令专司如遇命盗大案照例由冕宁县审转招觧该府但同知驻劄河西其河东瓦尾等处势难分身兼顾请再添设冕宁县县丞一员移驻瓦尾以资办理倘防
　　恩俯准其同知关防仰恳
　　勅部换给至同知衙门原设书吏民壮即可随徃供役无湏另设惟同知县丞衙署及县丞应需胥役民壮人等请照例葢造召募再查河西七儿堡一带逺隔三渡今既设立大营似应预筹积贮以备急需可否恭恳
　　皇上天恩于七儿堡大营选择髙燥处所建造仓厫积贮米二千石即交该地同知防同营员加谨収贮值青黄不接之际酌量平粜支借俟秋成后即行如数买备还仓倘有亏缺严防治罪似此出陈易新递年接济而新设重地永无艰食之虞等语查夷民新附未嫺礼法如设立专员抚绥化导自于苖疆有益今宁逺府厰务同知自封厰后已无经营之事应照该督黄廷桂所请将该同知移驻七儿堡专司化导夷猓抚辑汉番听断词讼监放粮饷诸
　　事如遇命盗大案照例由冕宁县审觧再添设冕宁县县丞一员移驻瓦尾以资佐理其同知关防交部换给除同知衙门原设有书吏民壮无庸増添外同知县丞所需衙署及县丞应设胥役民壮令黄廷桂酌量料理仍将葢造衙署工价并胥役民壮工食银两造册报部查核至该督请于七儿堡积贮米二千石查重兵驻劄苖疆米粮充裕则缓急可恃应照所请于七儿堡建造仓厫贮米二千石交该地同知防同营员加谨収贮毎年于青黄不接之时酌量平粜支借俟秋成后照数买补还仓倘有亏缺立即防处勒令赔补仍令黄廷桂将采买米价并建仓工费银两防实题销　一河东河西各处髙田下地从前已种成熟之处所在俱有而山林坡冈之间犹未尽辟者亦复不少均应招徕树艺未便任其抛荒况大兵进剿原为诛锄首逆而无辜胁从余苖军务事定自当仰体
　　至仁就近安插各予生全但兵燹之后就抚苖民耕耘无力似应请照普安之例将招出苖民毎户量给赏牛具籽粒以资耕牧俟夷众安居乐业之后仍有闲田另招垦户分地开种统俟数年之后再行查明分别起科以充兵饷等语查苖地尚多旷土而苖民中如有无力耕种者应照所请将所需牛具籽粒酌量赏给以资耕作仍将给过数目报部查核至荒废田地如苖民不能全行开垦应令招民垦种酌定年分分别起科　一城堡备御非常官署兵房外壮观瞻而内资栖止均不可缺第蛮荒甫定之区官兵一经设立即应作速建造若俟估计题覆至日再行动工兴筑逾时太久不惟风雨淋漓弁兵难于露处且非捍卫所宜似应仰恳
　　圣恩乞将新营各路应需土城土堡官署兵房塘房一面委员确估动项兴修一面分晰造册报部统俟工竣之日核实请销庶得及时葢造而于防守边荒
　　重地乃有禆益至于三渡河口系东西营汛过徃必由之要津但查上下二渡冬春之际水落滩平船皆可渡一至夏秋水涨汹涌冲击两岸逼窄实多危险惟中渡水势纡徐四时平缓舟楫甚稳应请于上中下三处渡口各设渡船一只冬春各归本渡夏秋则三渡船只总于中渡一处以便兵民利济所有修造经费雇募水手并嗣后按年小修大修统交驿盐道照普安营溪落渡之例办理其新定地方沿途一带有悬崖石磴步履维艰之处并请量动公用银两酌加寛修俾公文商旅两无阻滞则
　　王路荡平而边疆永赖等语查东西两河业经驻劄官兵则土城土堡以及官署兵房塘房俱所必需该督黄廷桂既经动项兴修应俟工竣之日将用过工料银两核实题销至三渡河口所设渡船三只应需修造工价及水手工食并嗣后修葺等费令该督照例料理其山路﨑岖有碍行旅之处亦令该督动用公项酌量修补仍将动过公用银两岁底彚册报部　一军营器械惟鸟鎗一项较弓矢既能及逺而制胜更觉迅利于遵奉
　　防议奏事案内部议沿边沿海省分毎兵一千名设立鸟鎗四百杆等因遵照设立在案惟是川省地方腹里边外无非叠嶂层峦兼辖土司故营汛防范与行走征进率以鸟鎗为利器近年以来各案调遣所派鸟鎗名数较之弓箭居多葢以折鋭冲坚实惟鸟鎗是赖今计千兵四百杆之数以之防守汛地固不少若值军务则派遣在外而营路之鎗手兵丁即觉不足似应仰请
　　圣鉴乞将此新设七儿堡各营兵丁二千名
　　俯准照云贵之例毎兵一千名设立鸟鎗六百杆至通省标镇协营毎兵一千名量増鸟鎗一百杆庶火器充裕而防守征剿均敷其用等语查鸟鎗为标营利器而川省标镇协营多系贴近苗疆至新设之七儿堡各营更在苗疆自宜多设鸟鎗以资备御应如所奏将新设之七儿堡各营毎兵一千名设立鸟鎗六百杆通省标镇协营毎兵一千名于原设四百杆之外再増设一百杆于边防实有禆益以上六条【臣】等公同酌议是否允协伏
　　圣训为此请
　　防雍正十一年四月二十三日奉
　　防依议钦此八月二十三日准兵部咨奉
　　防将七儿堡増设三营
　　钦定佳名为泸寜营嘉顺营懐逺营设兵分驻并移寜逺府同知驻劄七儿堡化导番夷添设冕寜县县丞一员移驻瓦尾以资办理


　　四川通志卷十八下
<史部,地理类,都会郡县之属,四川通志>
　　钦定四库全书
　　四川通志卷十九
　　土司
　　书称弼成五服葢举要荒而被之以声教也其中岂无族类各殊言语不接者于以控制羁縻亦有
　　道以处之矣我
　　朝徳洋恩普抚绥万邦虽九州之外且不惮梯山航海重译来朝矧土司之属界连内地者乎蜀中三面环夷凡松潘建昌与叙永重防之所钤辖峒长山猺罔不洗心革面输賨贡毯之恐后则夫按其山川道其习俗稽其户口徭赋之数亦可以备职方之考也作土司志
　　松茂道辖
　　直茂州属
　　静州长官司李垣其先于前明世袭土职垣曽祖董应诏于康熙五年归诚仍授原职请领长官司印信一颗无号纸亦无认纳税银粮马驻劄之地曰静州【其地距州城一里东至关子堡下门陇木司接壌三十里南至梨园村漫水湾接壌二十里西至岷江岳希司接壌十里北至叠溪营接壌六十里　原管静州里羌民四十一户在茂州纳粮不愿土司管辖于康熙五十二年详断归州外所管十寨俱系畨夷】
　　陇木长官司何其懿其先于前明世袭土职懿祖何延禧于康熙五年归诚仍授原职请领长官司印信一颗无号纸驻劄之地曰陇木寨【其地距州城东四十里东至水瓮子石泉县接壌三十里南至曹毛与州治陇东里接壌五里西至关子堡与静州司接壌五里北至叠溪界三十里　原管陇木里羌民九十一戸在茂州纳粮不愿土司管辖于康熙五十二年详断归州外所管畨民一百一十七户毎嵗认纳黄豆三十六石五斗二升黄蜡三十六斤责成该土司征収兑交威茂营兵饷】
　　岳希长官司坤鸿徳其先于前明世袭土职徳祖坤道龄于康熙五年归诚仍授原职请领长官司印信一颗无号纸驻劄之地曰水西寨【其地距州城五里东至本州镇西桥接壌南至牟托廵检司地方蝍鱼寨接壌二十五里西至章圭寨壳壳沟接壌二十里北至竹木坎廵检司地方松溪寨接壌五十里原管岳希里羌民四十户在茂州纳粮不愿土司管辖于康熙五十二年详断归州外所管黒虎七族畨民一千零十户每嵗认纳荞麦粮折米一十四石八斗一升一合五勺五抄二撮兑支威茂营兵饷】
　　长寜安抚司苏文耀其先于前明世袭土职耀祖苏廷辅于顺治九年归诚仍授原职康熙六年请领安抚司印信一颗无号纸亦无认纳税银粮马驻劄之地曰坝寨【其地距州四十里东至长寜堡官道接壌七十里南至水草坪廵检司地方接壌三十里西至龙平大小厯日三姐等寨接壌五十里北至实大关接壌十八里原管番民四百三十户】
　　水草坪廵检司苏文炳其先于前明世袭土职炳祖苏廷賔于顺治九年归诚仍授原职康熙六年请领廵检司印信一颗号纸一张亦无认纳税银粮马驻劄之地曰水草坪【其地距州城三十里东至长寜堡接壌十里南至魏门关接壌四十里西至镇戌堡与岳希司龙嘴接壌四十里北至官道两河口与长寜安抚司接壌十里　原管番民二百二十七户】
　　牟托廵检司温如玉其先于前明世袭土职玉祖温世英于顺治九年归诚仍授原职康熙五年请领廵检司印信一颗号纸一张亦无认纳税银粮马驻劄之地曰牟托【其地距州城四十里东至温水湾墩与茂州石鼔村接壌三十里南至威州保子关接壌二十里西至汰派后沟生番地方接壌十五里北至蝍鱼寨与岳希司地方接壌二十五里原管番民一百零八户】
　　竹木坎土副廵检司孙光耀其先于前明世袭土职光耀祖孙六受于顺治九年归诚仍授原职至光耀请领副廵检司号纸一张无印信亦无认纳税银粮马驻劄之地曰竹木坎鸡公寨【其地距州城五十里东　擦耳崖三姐寨生番按壌十五里南至长寜堡　岳希司接壌二十里西至黒虎寨与竹木坎寨接壌三十里北至水草坪廵检司接壌五里　原管番民四百戸同岳希长官司管辖】汶川县属
　　加渴瓦寺安抚司桑朗温恺其先于前明世袭土职温恺祖曲翊伸于顺治九年归诚仍授原职请领安抚司印信一颗无号纸至温恺屡效勤劳授以功加游击职衔驻劄之地曰涂禹山【其地距汶川县城二十里东至保子关与西沟一带生番接壌四十里南至遥济寨与董卜宣尉司接壌六百里西至班南山与金川阿日两土司接壌五百里北至沙派关与杂谷安抚司接壌二百五十里　原管番民一千二百戸毎嵗认纳汶川县粮银十三两八钱零威州粮银九两六钱】
　　保县属
　　杂谷安抚司板第儿吉始祖即吐蕃之裔其先于前明世袭土职至康煕十九年归诚仍授原职请领安抚司印信一颗无号纸并无认纳税银粮马驻劄之地曰杂谷【其地距保县城五十里东至索桥抵保县接壌六十里南至胆罢抵金川接壌七百里西至桑汤抵草地接壌一千五百里北至茶堡与吐蕃接壌一千二百里东北至达豁寨抵八棱稠接壌四百八十里　原管番民十数万戸强悍狡诈唐宋以来屡为边患而保县奸民往往濳匿其中或为细作或为主文或贩卖违禁货物种种不法当事者急宜加意】金川寺演化禅师汤鹏其先于前明世袭土职鹏父吉儿卜细于顺治九年归诚仍授原职请领演化禅师印信一颗无号纸并无认纳税银粮冯驻劄之地曰金川占固【其地距保县五百九十里东至每喏抵木坪董卜土司接壌二百四十里南至汉谢抵阿日接壌三十里西至关儿隘抵扣色吉生番接壌一百二十里北至胆坝抵杂谷接壌三百里原管番民九百三十三户】
　　阿日灌顶浄慈妙智国师哈儿吉其先于前明世袭土职吉祖黒儿加于顺治七年归诚仍授原职请领灌顶浄慈妙智国师印信一颗无号纸并无认纳税银粮马驻劄之地曰阿日【其地距保县五百五十里东至责儿阁抵瓦寺土司接壌一百一十里南至达歪抵木坪董卜接壌一百一十里西至佑儿寨抵杂谷接壌三百五十里北至汉谢抵金川司接壌四十里　原管番民六百戸】
　　大金川安抚司色勒奔于雍正元年新设至雍正八年提督黄廷桂　题准授安抚司职衔请领印信一颗号纸一张并无认纳税银粮马
　　龙安府属
　　阳地隘口长官司王懋永其先于前明世袭土职永曽祖王熎于顺治六年归诚仍授原职请领长官司印信一颗号纸一张并无认纳税银粮马住龙安府城【其地东至铁蛇关防子寨与平武县接壌二十五里南至梧崆关木作昔腊等寨与羊峝接壌六十里西至黄羊关别望等寨与青片白草接壌一百六十里北至化雄关瓦舎等寨与陜西文县接壌一百八十里原管阳地隘番民三百八十四戸】
　　土通判王懋恩其先于前明世袭土职恩祖王啓睿于顺治六年归诚仍授原职请领土通判号纸一张无印信并无认纳税银粮马住龙安府城【其地与长官司同　原管阳地隘番民三百八十四户】
　　土知事薛献珠其先于前明世袭土职珠祖薛兆选于顺治六年归诚仍授原职请领土知事号纸一张无印信并无认纳税银粮马住龙安府城【其地东至黄头与生番接壌三百里南至防子寨老莺等寨与平武县接壌一百里西至木竹头等寨与小河营接壌二百三十里北至黄羊关土通判阳地隘口熟番接壌三十里　原管番民七十七户】
　　漳腊营分中营属
　　拈佑阿革寨土百戸阿邦之父个个柘于康熙四十二年归诚授职颁给土百戸号纸一张无印信住牧之地曰阿革寨【其地东至羊角溪牟泥下寨接壌南至毛革生番接壌西至热雾杀念寨接壌北至防杂沟生番接壌管辖七寨番民三十五戸并无认纳税银粮马】西路热雾寨土百戸王加笑于康熙四十二年归诚授职颁给土百户号纸一张无印信住牧之地曰作坝寨【其地东至大寨东路接壌南至鉢啰子来卧接壌西至克应寨东路接壤北至拈佑东岳寨接壤　管辖十五寨番民一百零六戸并无认纳税银粮马】
　　西路峩眉喜寨土千戸狼柘他于康熙四十二年归诚授职颁给土千户号纸一张无印信住牧之地曰峩眉喜寨【其地东至七布徐布寨接壌南至杂谷安抚司接壌西至毛革生番接壌北至峩寜寨与热雾寨接壌　管辖十三寨番民二百七十一戸亦无认纳税银粮马】西路七布寨土千戸巴弄日记于康熙四十二年归诚授职颁给土千户号纸一张无印信住牧之地曰徐之河寨【其地东至龙子寨与新子寨接壌南至杂谷安抚司与物惰寨接壌西至峩眉喜寨与蛇汝寨接壌北至峩寕寨与热雾寨接壌　管辖十一寨番民一百六十四戸并无认纳税银粮马】
　　毛革阿按寨土千戸王乍麦杂蛇湾土百戸安布笑二员俱于雍正四年归诚　题准授职颁给号纸各一张俱无印信四至无考【每嵗共认纳青稞六十四石五斗每石折仓斗米四斗五升共折米二十九石零二升五合解中营完纳兑支兵食】
　　西路包子寺土千户郎加笑之父噶竹于康熙四十二年归诚授职颁给土千户号纸一张无印信住牧之地曰包子寺【其地东至鸡公寨东路接壌南至大寨南路接壌西至羊角溪生番接壌北至鸦六墩北路接壌　管辖十三寨番民一百零六户每嵗认纳青稞一十六石内除分元坝寨番民认纳青稞七石七斗每嵗止纳青稞八石三斗每石折仓斗米七斗五升共折米六石二斗二升五合解中营完纳兑支兵食】
　　左营属
　　阿思峝土千戸折加笑之父业架于康熙四十二年归诚授职颁给土千户号纸一张无印信住牧之地曰阿思峝【其地东至纳海寨深山接壌南至鸡公寨与漳腊营西路接壌西至漳腊营东路接壌北至椽子沟与漳腊营北路接壌　管辖番民一百二十八戸每嵗认纳青稞九石每石折仓斗米七斗五升共折米六石七斗五升解左营完纳兑支兵食】
　　漳腊营分右营属
　　元坝等寨番民【每嵗认纳青稞七石七斗每石折仓斗米七斗五升共折米五石七斗七升五合解右营完纳兑支兵食】
　　威茂营属
　　梭磨副长官司嚢索沙加布于雍正元年归诚题准授职颁给印信一颗号纸一张住牧之地曰梭磨【因不能约束郭罗克土目于雍正七年内降为副长官司】
　　平番营属
　　南路丢骨寨土千戸龙布革之父沙乍谟于康熙四十二年归诚授职颁给土千户号纸一张无印信住牧之地曰丢骨寨【其地东至白革髙山堡与小河营接壌南至镇江关扫水岩与平番营接壌西至额唧寨松坪与黒水生番接壌北至西寜关铁炉沟与漳腊营接壌　　管辖十五寨番民七十二戸每嵗认纳青稞十六石每石折仓斗米七斗五升共折米十二石解平番营完纳兑支兵食】
　　南路呷竹寺土千户安畔之父七谷于康熙四十二年归诚授职颁给土千戸号纸一张无印信住牧之地曰呷竹寺【其地东至白革坝热节青片黄通生番接壌南至永镇堡与叠溪营接壌西至松坪黒水物托等寨生番接壌北至平番营革达坝与云昌寺土千戸接壌　管辖番民一百六十戸每嵗认纳青稞十四石每石折仓斗米七斗五升共折米十石五斗贝母二百二十五斤每斤折仓斗米一斗共折米二十二石五斗二项共折仓斗米三十三石解平番营完纳兑支兵食】
　　西路云昌寺土千户革都判于康熙四十二年归诚授职颁给土千户号纸一张无印信住牧之地曰云昌寺【其地东至本舌寨白草髙山堡接壌南至镇江关扫水岩与平番营接壌西至额唧寨生番接壌北至西寜关铁炉沟与漳腊营接壌　管辖番民一百一十二户每嵗认纳贝母二百二十五斤每斤折仓斗米一斗共折米二十二石五斗解平番营完纳兑支兵食】叠溪营属
　　大姓土百户郁伟之父郁鸣凤于康熙四十二年归诚授职颁给土百户号纸一张无印信住牧之地曰七族寨【其地东至山后青片昔歪寨接壌南至威茂营实大关与花寨接壌西至河西索多与勒谷寨接壌北至平番营平定关皮袋寨接壌　管辖番民三百零三户每嵗认纳青稞八石六斗五升每石折仓斗米七斗五升共折米六石四斗八升七合五勺解叠溪营完纳兑支兵食】
　　小姓土百戸郁鸣仪之父郁华于康熙四十二年归诚授职颁给土百户号纸一张无印信住牧之地曰七族寨【其地东至叠溪城三押寨接壤南至大定沙坝旧老接壌西至山后黒水木西岭接壌北至松坪和尚寨与牟什坝接壌管辖番民一百六十户每嵗认纳青稞五石每石折仓斗米七斗五升共折米三石七斗五升解叠溪营完纳兑支兵食】
　　松坪土百户韩聨甲之父韩晋卿于康熙四十二年归诚授职颁给土百户号纸一张无印信住牧之地曰七族寨【其地东至牛尾树底寨接壤南至勒谷寨与索多寨接壌西至山后小黒水与昔易寨接壌北至山后大黒水出勺寨接壌　管辖番民一百九十户每嵗认纳青稞六石六斗每石折仓斗米七斗五升共折米四石九斗八升七合五勺解叠溪营完纳兑支兵食】漳腊营分潘州属
　　双则红凹寨土千戸折巴笑之父隆藏达界于康熙四十二年归诚授职颁给土千户号纸一张无印信住牧之地曰双则红凹寨【其地东至髙山与川柘寨接壌南至潘州与西夷所管巴细接壌西至阿细与西夷接壌北至深山与西夷所管作革接壌　管辖七寨番民三百一十户并无认纳税银粮马亦无宣慰安抚长官管辖】
　　川柘寨土千户白骂他之父谷六笑于康熙四十二年归诚授职颁给土千户号纸一张无印信住牧之地曰川柘寨【其地东至谷尔坝深沟接壌南至下包坐两河口接壌西至双则寨髙山接壌北至下双则髙山接壌　管辖番民三百三十二户并无认纳税银粮马亦无宣慰安抚长官司管辖】
　　上包坐佘湾寨土千户出务笑于康熙四十二年归诚授职颁给土千户号纸一张无印信住牧之地曰佘湾寨【其地东至深山与押弄寨接壤南至浪架岭与黄胜关接壌西至巴细与西夷接壌北至下包坐竹当寨接壤　管辖九寨番民二百二十六戸并无认纳税银粮马】下包坐竹当寨土千户喇嘛笑之父本布笑于康熙四十二年归诚授职颁给土千户号纸一张无印信住牧之地曰竹当寨【其地东至深山与咨骂所管作中接壤南至上包坐革字寨接壤西至巴细与西夷接壤北至两河口与川柘寨接壤　管辖十寨番民一百八十七戸并无认纳税银粮马】
　　谷尔坝那浪寨土千户折旺亚于康熙四十二年归诚授职颁给土千户号纸一张无印信住牧之地曰那浪寨【其地东至那骂山咨骂寨接壤南至川柘寨深沟接壌西至双则寨髙山接壌北至达那寨与西夷接壤　管辖七寨番民二百五十六户并无认纳税银粮马】上撒路土百户班住于雍正四年归诚　题准授职颁给土百户印信一颗号纸一张住牧之地曰上撒路【其地四至无考每嵗认纳青稞七石七斗每石折仓斗米四斗五升共折米三石四斗六升五合解潘州完纳兑支兵食】
　　中撒路土百户作加革于雍正四年归诚　题准授职颁给土百户印信一颗号纸一张住牧之地曰中撒路【每嵗认纳青稞九石八斗每石折仓斗米四斗五升共折米四石四斗一升解潘州完纳兑支兵食】
　　下撒路土百户迫带于雍正四年归诚　题准授职颁给土百户印信一颗号纸一张住牧之地曰下撒路【每嵗认纳青稞十七石四斗每石折仓斗米四斗五升共折米七石八斗三升解潘州完纳兑支兵食】
　　崇路土百户扎务革柱于雍正四年归诚　题准授职颁给土百户印信一颗号纸一张住牧之地曰崇路【每嵗认纳青稞四十二石三斗每石折仓斗米四斗五升共折米一十九石零三升五合解潘州完纳兑支兵食】
　　作路土百户革弄于雍正四年归诚　题准授职颁给土百户印信一颗号纸一张住牧之地曰作路【每嵗认纳青稞十石一斗每石折仓斗米四斗五升共折米四石五斗四升五合解潘州完纳兑支兵食】
　　上革凹土百户革弄六尔物于雍正四年归诚题准授职颁给土百户印信一颗号纸一张住牧之地曰上革凹【每嵗认纳青稞十一石八斗每石折仓斗米四斗五升共折米五石三斗一升解潘州完纳兑支兵食】
　　下革凹土百户绒架于雍正四年归诚　题准授职颁给土百户印信一颗号纸一张住牧之地曰下革凹【每嵗认纳青稞十五石每石折仓斗米四斗五升共折米六石七斗五升解潘州完纳兑支兵食】
　　阿细土百户达那笑于雍正五年归诚　题准授职颁给土百户号纸一张无印信住牧之地曰阿细【每嵗认纳青稞十六石八斗每石折仓斗米四斗五升共折米七石五斗六升解潘州完纳兑支兵食】
　　巴细土百户更顿扎舎于雍正五年归诚　题准授职颁给土百户号纸一张无印信住牧之地曰巴细【每嵗认纳青稞二十七石四斗每石折仓斗米四斗五升共折米十二石三斗三升解潘州完纳兑支兵食】
　　班佑土百户湾布桑顿于雍正五年归诚　题准授职颁给土千户号纸一张无印信住牧之地曰班佑【每嵗认纳青稞一石八斗每石折仓斗米四斗五升共折米八斗一升解潘州完纳兑支兵食】
　　甲凹土百户革柯于雍正五年归诚　题准授职颁给土百户号纸一张无印信住牧之地曰甲凹【每嵗认纳　贡马一匹解潘州交纳牵领营马】
　　阿革土百户阿尔革于雍正五年归诚　题准授职颁给土千户号纸一张无印信住牧之地曰阿革【每嵗认纳　贡马一匹解潘州交纳牵领营马】
　　上作革土百户班他笑于雍正五年归诚　题准授职颁给土百户号纸一张无印信住牧之地曰上作革【每嵗认纳　贡马二匹解潘州交纳牵领营马】
　　合坝夺杂土百户谷六笑于雍正五年归诚　题准授职颁给土百户号纸一张无印信住牧之地曰夺杂【每嵗认纳　贡马二匹解潘州交纳牵领营马】
　　辖漫土百户额旺于雍正五年归诚　题准授职颁给土百户号纸一张无印信住牧之地曰辖漫【每嵗认纳　贡马二匹解潘州交纳牵领营马】
　　下作革土百户阿弄于雍正五年归诚　题准授职颁给土百户号纸一张无印信住牧之地曰下作革【每嵗认纳　贡马二匹解潘州交纳牵领营马】
</div>
    <div class="pagination">
<a href="四川通志_page87.html">上一页</a><span>...</span><a href="四川通志_page83.html">83</a><a href="四川通志_page84.html">84</a><a href="四川通志_page85.html">85</a><a href="四川通志_page86.html">86</a><a href="四川通志_page87.html">87</a><span class="current-page">88</span><a href="四川通志_page89.html">89</a><a href="四川通志_page90.html">90</a><a href="四川通志_page91.html">91</a><a href="四川通志_page92.html">92</a><a href="四川通志_page93.html">93</a><span>...</span><a href="四川通志_page89.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
