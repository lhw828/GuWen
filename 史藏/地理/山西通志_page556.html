<!DOCTYPE html>
<html>
<head>
    <meta charset="UTF-8">
    <title>山西通志 - 第 556 页/共 700 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山西通志 - 第 556 页/共 700 页</h1>
    <div class="content">　　古贤寺在县西南七十里宋时建金大定间赐额傍有九仙台
　　灵嵓寺在县东南八十里今废
　　鲤池寺在县东南百里
　　三圣塔在县西南六十里金时勅建
　　太清观在城内西街元大德二年建明洪武间置道防司
　　白水禅院在县北二十五里
　　兴福禅院在县西南三十里中多古柏
　　鳯山道院在县西南四十里附城镇有宣圣神农诸殿沁水县
　　石楼寺在县南二里石楼山所谓石楼精舎也王徽李瀚有诗
　　碧峯寺在县北三里碧峯山内有千佛阁寺东有灵泉一名灵泉寺又有舎利塔是宻公埋履处
　　国朝杨时化有灵泉寺谒舎利墖诗
　　香嵓寺在县南二十五里鹿台山一名鹿台寺
　　车辋寺在县东三十里车辋山
　　峯岳寺在县东四十里
　　德胜寺在县东九十里端氏镇元魏时建熊翀有诗内有翠闲堂王溱有诗明嘉靖间乔宇孟春李瀚赋诗剧饮其中易名三老刘龙记
　　大云寺在县东九十里榼山元魏时建一名榼山寺唐景福元年赐今额明成化十六年修殿前有白松三每至月出緑荫萧森榼山夜月为邑景之一杨继宗有题榼山禅院三松诗明嘉靖间乔宇李瀚孟春冒雪游寺乔宇书三人名作大篆勒石常伦有书大云寺壁诗
　　嵬山寺在县东百里嵬山上有塔
　　白云寺在熊耳山元魏时建
　　圣天寺在郎壁村晋时建
　　明行寺在端氏镇唐时建
　　法隆寺在县东闗宋时建
　　兴慈寺在端氏镇一名铁佛寺
　　福圣寺在蒲洪村金建
　　龙泉寺在保义村唐李质有诗
　　青莲寺内有欵月台
　　国朝王度诗云双峯突兀三千丈孤月圆明万里天人世红尘飞不到白云深处老僧眠
　　万松庵在碧峯山
　　灵岩洞在县东九十里曲堤东崖之半下瞰沁流葆和观在潘庄村金建
　　灵虚观在上阁村金建
　　玉虚观在县西闗元建
　　元真观在孔北村元建
　　玉清宫在郎壁村唐卢照邻诗絶顶横临日孤峯半倚天徘徊拜真老万里见风烟明张昌李瀚胥有诗
　　玉皇殿二一在城西玉岭上岭以殿名峦峙松翳踞邑上游一在榼山东明嘉靖三十一年王璧建刘东星撰记
　　蒲州府
　　永济县
　　广化寺在城东门外元泰定间建
　　开元寺在城东闗薰风巷东内有唐侍中浑瑊丞相杜黄裳像宋咸平四年坛长赐紫僧重宣塔杨亿撰记明洪武初并广慧普济浄业善庆湖北五寺入焉
　　普救寺在城东五里旧名西永清院五代汉干祐元年招讨使郭威督诸军讨河中李守贞周嵗城未下院僧曰将军若发善心城必克矣威折箭为誓翼日城破不戮一人遂改曰普救元释月公慧印胥栖此明洪武初并广化旌勲藏海干明四寺入焉吕柟王云鳯有诗又按唐元稹防真记则唐贞元中业有普救寺当互考
　　万固寺在城东南十五里中条山两崖嶻嶪万桧蔚森唐大中八年建初名建元后改今额明洪武间并白石赞叹竹溪云盖净土五寺入焉至万厯间释福登重修宋程明道先生诗白石万固皆胜地主人为我携壶觞临溪坐石遍岩谷幽处往往闻丝簧内有爽心亭又有苏东坡石刻诗水自石根流出风从松顶飘来元王恽有诗
　　华严寺在城东十五里任杨村北
　　景福寺在城南二十里六管山
　　栖岩寺在城东二十五里中条山北周建德中建初名灵居周末释昙延遯隠山中弟子慧海从之隋仁寿初改今额唐释道杰亦栖此明洪武初并白塔寺入焉唐李端有游栖岩寺诗卢纶同薛存诚宿栖岩寺诗有云万壑应孤磬百花通一泉又有栖岩寺隋文帝玛瑙盏歌曰天宫宝器隋朝物鏁向金函比金骨又曰五云如拳轻复浓昔曽噀酒今藏龙规形环影相透彻乱雪繁花千万重贾岛送觉兴上人归寺诗宋薛俅金张瓒胥有诗元释瑞峯精禅防王恽诗老矣瑞峯应健在防持长伴八龙间
　　白石寺在中条山晋佛图澄自天竺来卓锡寺中号洗肠菩萨又有瘗驴猫冢存寺前
　　竹溪寺唐时刹也地多竹
　　赞叹寺在中条山明万厯间释福登栖此
　　防国寺在城北三十里黄龙镇后并铁佛西游水月圣寿四寺入焉
　　下方寺在城东南百里观后村宋崇宁元年建后并禅院灵延上方麻谷四寺入焉
　　大兴国寺后周为般若寺神尼刘智山宅也隋文帝诞日尼忽至其所名为那罗延曰儿不可处俗间逐割宅为般若寺躬自抚养及七嵗告之曰佛法将灭神明已西神来有日后周灭二教尼隠杨氏戒行不改隋初重兴佛法每以神尼为言殁后即葬寺中为起金浮图又命王邵作传改般若寺为大兴国寺仍令天下舎利塔内各作神尼像
　　仁寿寺隋释道愻住此
　　蒲津寺唐薛能有夏日寺居诗曰一门兼鹤静四院与僧隣
　　崇福寺唐卢纶有崇福寺看花诗
　　救生寺唐李端有救生寺望春寄畅当诗
　　鹿苑寺唐王摩诘旧宅明何景明游鹿苑寺诗旧宅施为寺青山属野僧千崖一微迳异代防攀登
　　唐安寺在永乐城东北隅唐贞观六年诏有司为王珪营私庙于寺侧贞元八年修寺移庙于寺西
　　玉阳观在城东
　　庆云观在城东二十里张华村元泰定元年建后并道靖祐圣逺尘复真摩云五观入焉
　　栖霞观唐天宝初为通元先生张果勅建今城东五老峯有张果洞
　　龙祥观在城东南王庄里栖岩山下王谦建后并灵应观泠云庵入焉
　　紫极宫唐温庭筠有题河中紫极宫诗
　　廖阳宫在城西南元至元四年建其下院在城南十五里韩阳镇后并元都丹阳太虚广孝栖云五观入焉内有吕仙草书真迹碑
　　永乐纯阳宫在城南百二十里南张村洞賔故宅唐即其地为吕公祠又为观元中统三年重建改为宫后并法逸玉泉楼霞长春通元峡石六观入焉元余阙陈孚有诗殿后树二数人合抱偃盖轮囷传为洞仙所植
　　道静院在中条山阳唐王顔中丞置顔为虢州刺史舍官居此写真存焉李商隠诗紫府丹成化鹤羣青松手植变龙文壶中别有仙家日岭上犹多隠士云观内邓天王殿前松林暗翳道士侯道华启师周悟仙刳去繁枝大中五年五月二十一日升仙于此诏赐名升仙院咸通三年十月髙元摹刻石于芮之紫清观芮道华降生地也
　　大明观宋建隆六年正月芝草生观内节度使陈思让以闻
　　临晋县
　　西阁圣寿寺在县西北五里唐裴寂墓侧
　　桑泉寺在县东北十五里亭东村南
　　霍村寺在县东北二十里霍村汉霍光七世孙荣祖墓侧
　　昙延寺在县北二十里子村释昙延墓前
　　寿圣寺在县西北二十五里角杯村皇姑墓侧
　　嶷山寺在县东北三十里大嶷山
　　西原寺久废金陈赓诗当年云构倚天开一夕烟尘化刼灰
　　药师院在县东北隅甘泉坊唐天宝中建元至元间修并广圣慈氏入焉明洪武间置僧防司
　　通真观在城内东南隅元泰定间重建金大定二十一年四月十四日邑人作千道防羽士云集一人方巾敝袍书一絶殿壁而去曰余向金台谒帝回首阳乡国暂归来羣迷不识吾家趣何日重寻阆苑媒末题岩客随摹书刻石后山阴府移置蒲之廖阳宫
　　岱岳观在东郭门内
　　聚云观在县东南寿贵村
　　奉仙宫在县东南二十里北观底村
　　虞乡县
　　灵峯寺在县西南十里方山唐咸通四年重建宋雍熙三年僧奉秘修陈协用记明隆庆间大雷雨折山顶塔今半塔突立
　　石佛寺在县西南三里即古百梯寺唐司空图有上百梯寺怀旧僧诗内有唐虞乡县令刘行忠幡竿铭曰用兹禄俸发此净心敬树幡竿于百梯寺之西南岑错综缯绮雕饰梓材匠人尽斧印之奇女工穷缛绣之妙铭曰华幡嫮日雕竿倚云开元三年毕功又书都维那法泰上坐崇简寺主彦宗
　　金牛寺在西二十二里金牛村
　　国朝陈奕禧有诗
　　延祚寺在县西北十五里孙常镇唐贞观间建后燬宋太祖游闗西避难方山百日太平兴国二年勅修方山及延祚寺明嘉靖乙卯寺倾万厯二十五年修复山阴王朱俊栅撰记崇祯十一年重修呉阿衡撰记山隂王朱廷理端居道人立石
　　普照寺在东二十三里张庄村
　　清凉寺在裴坊里有碑
　　紫柏禅院在县东南十五里王官谷东金大定三年建观音阁在石佛寺南
　　文元观在县南唐贞观二年建
　　灵峯观在县西南十里五老山灵峯下五十二福地之一也本名无相隋开皇中更名游仙唐贞观中复改大明有隠者居此姚系薛逢胥有赠诗贞元中罗通微冲举诏改今名观南有韩角峯韩君丈人栖隠处明胡濙有访张赤脚诗
　　道清观在方山下侯憨子升仙处相传观旁有硃砂洞以大石方二丈余覆压洞口石色胥赤内有井水恒满又传竹成林水自溢凡三次升一仙云
　　丹阳观在东南十里王官谷内即唐司空图隠处金大定三年建
　　山观在中条山唐太和中涤肠道士居此甞一夕登坛望观中有异光自井中发俄一物状若兔环绕醮坛久之复入井因淘得金兎精光烂然后遗御史李戎一日金兎倐亡戎寻卒
　　重峯观在城南
　　猗氏县
　　妙道寺在县东北元至元二十二年因旧建有浮图二明洪武初置僧防司今更名鴈塔寺
　　仁寿寺在县东北二里峩嵋南麓隋唐间牓曰白禅昙延立讲堂于东厢天授间改大云后周因之宋熙宁间赐额寿圣僧悟通建浮图飞楼元丰间修金贞元三年勅修元至正间僧虎溪再修至大间改今明洪洪武初并洪福千佛广福寿圣圣安慈氏宝泉七寺入焉成化嘉靖万厯间屡修何东序有诗
　　灵岩寺在里寺村明太祖赐寺僧洪济经一藏经三千余卷今多残缺
　　龙岩寺在县东十八里唐贞元二年勅建金皇统五年重修明洪武初并大雄洪果二寺入焉
　　永福寺在荆阳村
　　洪果寺在王竂村
　　宝峯院在东朝村勅建
　　大清观在县东南二十里金大定年建明洪武初并天宁万寿清真三观入焉置道防司道士大陈小陈栖此
</div>
    <div class="pagination">
<a href="山西通志_page555.html">上一页</a><span>...</span><a href="山西通志_page551.html">551</a><a href="山西通志_page552.html">552</a><a href="山西通志_page553.html">553</a><a href="山西通志_page554.html">554</a><a href="山西通志_page555.html">555</a><span class="current-page">556</span><a href="山西通志_page557.html">557</a><a href="山西通志_page558.html">558</a><a href="山西通志_page559.html">559</a><a href="山西通志_page560.html">560</a><a href="山西通志_page561.html">561</a><span>...</span><a href="山西通志_page557.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
