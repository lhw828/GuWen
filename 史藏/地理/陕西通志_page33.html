<!DOCTYPE html>
<html>
 <head>
  <meta charset="utf-8"/>
  <title>
   陕西通志 - 第 33 页/共 490 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   陕西通志 - 第 33 页/共 490 页
  </h1>
  <div class="content">
   华岳【在华阴】
　　八月西巡守至于西岳【书经舜典】西岳华山【蔡氏注】西倾朱圉鸟防至于太华【禹贡】括地志云太华在京兆华阴县南【孔疏】豫州其山镇曰华山【周礼职方氏】华山在今华阴【职方氏注】僖公十五年晋赂秦河外列城五南及华山【左传】华山黄帝之所常游与神会【史记封禅书】太华之山削成而四方其髙五千仞其广十里【山海经】即西岳华阴山也今在农华阴县西南山形上大下小【郭璞注】华之为言获也万物成熟可得获也【白虎通】华者华也万物滋然变华于西方也【风俗通】西岳太华山者当少阴用事万物生华故曰华山踞中土西偏当七官正位其行配金其辰直酉前对华阳之国后压华阴之郡左抱桃林之塞右产蓝田之玉少昊之下都辱收之别馆也【唐元宗华山碑畧】上元二年改华山曰太山寳应元年复故名【唐书地理志】洞天记华山名太极总仙之天即少昊为白帝治西岳上应井宿之精下镇秦地之分野【天中记】华山髙崖四合重岭秀起上有石池北有石鼓父老相传常有闻其鸣者【唐函】华山四州之际东北冀东南豫西南梁西北雍十字分之四隅为四州【九域志】华山在长安东三百里不知其几千叠如半天之云【三秦记】华山从麓至顶升降迂回凡三十三里【述征记】华岳有三直上数千仞基广而峻叠秀迄于岭表【寰宇记】华岳三芙蓉明星玉女也【方舆胜览　按芙蓉即莲花明星玉女疑是一名即东玉女也】三直上晴霁可观谓莲花玉女松桧也【华山记】上有三上接三光中有石池二十八所上应二十八宿懐蕴金玉蓄藏风雷为大帝之别宫乃神仙之窟宅也【昭文馆记】华山古文以为惇物【括地志】华山古之惇物山也髙七千丈周回二十里【云笈七籖　按尚书孔传惇物垂山也疏云垂山古文以为惇物或别是一山】山顶有池生千叶莲花因名华山【名山记】以西有少华山故曰太华【雍胜畧】王元冲登华顶旬余下云顶有池菡蓞盛开傍有破铁舟焉【三水小牍　按李攀龙记以絶顶三峯削成四方者为岳正体其下羣峯众壑环拥三峯合之皆华山也因将峯谷名目并升岳次第序列如左】
　　玉泉在张超谷口其水色如浆相传云玉井渗出者清冽而甘服之可去沉疴因置玉泉院有山荪亭【雍胜畧】西岳行宫至云台观十里云台观至玉泉院一里【图书编】玉泉院有祠祀希夷先生祠后石洞为先生睡像左畔有山荪亭踞盘石上佳木四周泉声泠泠出其下【魏光绪记】希夷洞侧有大石玉泉环流上镌山荪亭三大字有树四株名无忧树【陇蜀余闻】　谷口出玉泉院东南上为谷口有崇崖防嶂互亏蔽【杨嗣昌记】从北南入谷七里又屇一祠谓之石养文母石龛木主存焉【水经注】两壁直立如削髙千余仞谷底濶不盈尺寛者或二三寻谷流转折随山约五里许【范守己记】　第一关自玉泉院至关五里【图书编】巨石突塞谷口为石门人佝偻上若隧道然是为第一关【范守己记】玉泉院至五里关往时避兵者就险垒石为关额曰通天第一门【三才图会】　桃林坪在五里关上山色四围【图书编】盖取昔放牛桃林义【张献图记】　张超谷五里关南为张超谷【杨嗣昌记】华阴山南有公超市性好道术能作五里雾【后汉书张楷传】又称张超雾市【麓名胜记】一名仙谷以张超结庐改名今石室依然【华岳图】　卧仙坪在张超谷内有石室为超蜕骨所樵牧戏其间有飞石来塞其穴【麓名胜记】希夷峡第一关四里至方洞洞石斗厓百尺名希夷
　　峡其上穴乃其蜕骨所旧有垂鏁可攀以上见骨盛木函色微红香甚有人窃趾骨去道士愤之断其鏁自是人不得上【都穆记】嘉靖末姚直指葬于祠内香椟下【范守己记】　第二关希夷峡西折四十步为第二关大石中分若斧劈者【都穆记】　石羊城在张超谷西乃黄初平叱石化羊处与兄初起俱仙隐于此又名仙谷【名山记】　算塲芦花池在张超谷中【雍胜畧】后魏道士冦谦之洞晓浑天仪曾定天元五纪后随成公兴去弃其余算筹化为葭荻即成芦花池【述异记】　壶公石室在岳西北孤上石室可容十余人有泉东北入雾市谷东谷中即冦谦之算塲西谷中即修羊公石榻【麓名胜记】　车箱潭在仙谷内十里【雍胜畧】华山车箱潭乃第七水府也【水府记】宋仁宗嵗遣使投玉简于此崇宁二年封丰润侯【贾志】　修羊公石榻在岳西北仙谷中【麓名胜记】　瓮谷在华山西谷口环抱如瓮为商洛迳道　桃谷在华山西入谷八里为张果晒经处　牛心谷在华山东即杨震敎授生徒处【贾志】其地多槐称杨震槐市山间多五色鹜鸟【麓名胜记】文仙谷在华山东吕真君修道处【贾志】　藏马谷在华山东与黄神谷相近汉武帝求仙有神马自华山出马不久留寻之在此谷石龛下故又名藏马龛东北涧中石上马迹尚存【雍胜畧】　黄神谷在华山东真人黄芦子隐居处【贾志】　黄龙潭在黄神谷内旱则祷焉宋封广润侯【华阴县志】　种药坪道士王晖魏时人居华岳熊牢岭常种黄精于溪畔虎豹为之耕耘因名其坪【真仙通鉴】　娑罗坪自希夷峡至娑罗坪半里【图书编】第二关行三里至娑罗坪土旷而夷【都穆记】有桫罗庵庵外东面石壁可数十丈鸣瀑挂壁而下【三才图会】山至是两壁各缩约十余丈谷浒寛平如几有祠游者过此祈祷【范守己记】有莎罗树一本盖即菩提树【文翔凤记　按自谷口至娑罗坪尚属山麓地多幽壑曲涧凡张超谷以下皆环绕于坪之左右者也】
　　上方娑罗坪东对小上方又上为大上方深洞偃松寻途阻絶【杨嗣昌记】洞天坪即娑罗坪其东絶巘处为上方突面攀鏁险不可视非登岳要路【华岳图】上方白云宫中方太清宫下方云台宫皆在娑罗坪东上因羽人焦道广建【雍胜畧】
　　瓮肚在华山中方上又有驾鹤轩在中方半路【贾志】山突起如半瓮明皇嘉其髙迥欲于腹大凿开元二字填以白石令百余里皆见谏官谏乃止【唐开元记】　西元门上方攀鏁尽处有石罅号西元门此唐金仙公主驾鹤升仙处门则元宗覔金仙而凿者也【王履记】第四华山西元洞周回三十里名极真洞天乃长春之境【十大洞天记】　八仙洞在娑罗坪西洞面崖石壁立每尺许即凿为小坎险不可上【都穆记】　系马娑罗坪北望山头有石如柱名系马　十八盘逾娑罗坪至十八盘山最陡者十有八折乃得上故名【三才图会】坪之上为盘最下三盘曰斗三盘【杨嗣昌记】逆十八盘而上孤危错落山犹左右截也【李之椿记】　青柯坪自希夷峡至青柯坪十里【图书编】在十八盘之上有青柯馆游者至此舍舆易装【雍胜畧】至此山恰半入山来悉﨑嵚侧塞夷者惟此【王履记】坪在西下回陀曲磴浮苍防黛疏宻如柯叶【杨嗣昌记】坪东悬岩上镵青柯坪三大字【范守己记　按自云台观一里至玉泉院又五里至第一关又四里至希夷峡又十里至青柯坪计二十里当山之半凡上方以下皆环绕于坪之左右者也】
　　北斗坪青柯坪西有挿天名北斗坪盖四毛女拜斗得仙之地【华岳图】北斗坪俨树绣屏两山虚处平田万顷【李之椿记】　寥阳洞青柯坪右为寥阳洞【都穆记】洞旁架木为祠迤北皆石崖壁立【范守己记】　囘心石从青柯坪左上里许至囘心石【图书编】东南路皆斜削絶壁攀铁鏁自此始游者畏险辄还故曰囘心【乔宇记】卧石塞道中隆旁杀俯瞰断崖千尺【都穆记】　千尺防在青柯坪东上三里许【图书编】南至天井裁容人穴空迂回倾曲而上可髙六丈余上者皆所由涉更无别路欲出井望空视明如在室窥窻也【水经注】絶壁中裂两旁稍凿横木承足凡千尺云【三才图会】一直立划焉中崩如锯曳痕左偃右覆人自壁中行濶尺许髙百余寻【范守己记】形如槽枥持金绳探石窦以上或时晦暝疑在防穴木空也【杨嗣昌记】　百尺峡在防上东北转一里许【图书编】东上百丈崖升降皆须攀绳挽葛而行【水经注】峡如防而缩险与防称【华岳图】如前而杀亦中崩夹壁益狭两腋摩壁石以行上有块石撑之若恐其复合者【范守己记】　云头石盘百尺峡顶有巨石如云题云头石三字【呉同春记】出峡登望仙台方丈平石可伫立逺眺【三才图会】　二仙桥百尺峡东北行二里许面崖执鏁足踏木栈以渐东移横行百步曰仙人桥【乔宇记】桥当山曲径术中断金橛贯石骨中架栈悬度【杨嗣昌记】　俯渭崖过二仙桥龙背石又数转髙崖傍踞坐见渭水题俯渭崖三字于上【呉同春记】　车箱崖在二仙桥西崖如车箱人縁轮以行【三才图会】车箱谷西一石长数丈髙数尺平如切而有横理似箱中之板【杨嗣昌记】　猢狲愁自仙人桥东北行里许攀行六十步曰猢狲愁【乔宇记】崖壁竒峭上有铁猿颦踞崖畔【三才图会】石坎数十扪壁横度【魏光绪记】　老君犁沟在峡上五里许有山如砺中有沟如犁辟然凿石牵挽而上【华岳图】自阎王峡行二里许攀行七八十步曰犁沟【图书编】石壁挿天若刬若削水霤一道自上而下直若引绳深若发耜【范守己记】犁险于防防暗而犁突【李之椿记】一云离垢谓老君登华离却尘垢云【三才图会】
　　云台自犁沟又行四里许至云台【图书编】两峥嵘四面悬絶上冠景云下通地脉嶷然独秀有若云台下有穴昔有人入此东去云经黄河底上闻流水声【雍胜畧】循岭而北二十余步有坊曰云台第一门又五十余步有坊曰白云仙境又北复数百步为顶广袤三丈许平衍如掌新构倚云亭东有良掌诸【范守己记】　玉女窓在云台南上有石门入丈余直上石窰如窓望见南明星玉女之别馆也【麓名胜记】　神土岩在云台东南百步周武帝时道士焦道广居云台帝亲问道因于谷口置云台观道广欲构房廊精思所感石上涌出神土用尽复生于今尚然【雍胜畧】　仙油在云台壁中焦道广每设醮天降油于此后道广乗麟去油不复见　试凿穴在云台北北面髙百尺深不测穴边一石如凿状乃希夷先生蜕骨所【麓名胜记】
　　公主与云台相近汉南阳公主避王莽乱入山得仙有朱履遗迹【述异记】　长春石室在云台侧贞观中有道士杜懐谦居此自号长春先生【麓名胜记】窦谷在华山东即王遥隐居处【贾志】　王刁三洞在华山东窦谷中仙人王遥刁自然登仙处上洞莫能到中洞有飞石遮洞门下洞隐居者皆在其中【雍胜畧】　碧云洞与王刁三洞相近下为碧云溪宋有郑云叟翟士端郑明处罗隐之居此时称四髙士居【麓名胜记】
　　白云在岳东北唐金仙公主修行之所名曰白云宫宫侧有焦真人石洞【麓名胜记】白云一迳北去狭而长诗所谓嶞山也尖耸拔飞云冉冉羃其上【魏光绪记】蜡烛在白云北稍髙于白云【呉同春记】
　　白羊在岳西北五里层崖晃朗洞室空蒙昔有人隐此莫知姓名常乘白羊往来因以名【雍胜畧】白羊每至三元八节及诸斋日即有神灯或三或五见于崖壁焦公崖在岳东南真人焦孝龙居此野火焚其庵坐
　　火中徐起常于雪中单衾卧【麓名胜记】
　　毛女在岳西巘【贾志】秦时宫人字玉姜入山隐此上食柏饮水体生緑毛人常见之有毛女洞至今洞中犹闻鼓琴之声【雍胜畧】　太极总仙洞在岳西北毛女西其下有车箱潭【麓名胜记】第三西岳华山洞周回三百里名总仙洞天【三十六小洞天记】
　　擦耳崖自犁沟东转至崖路仅容趾下临絶堑行则崖石擦耳【呉同春记】从云台南行数十步东出乱石间崖规若釜植石为杙扪鏁摩石以度【范彤弧记】　仙人碥自云台南去出第一门半里许循崖东转而南路不盈尺【范守己记】鸟道一线足垂二分平临万仞【范彤弧记】　阎王碥自猢狲愁又东北行二里许凡攀行十步名阎王碥又攀行三十步名阎王峡【乔宇记】道隘不盈尺下眡数千仞不辨水石行者度是人鬼关也【范守己记】　日月崖自云台折而南行三里许至日月崖【图书编】崖如斩块挽鏁而上百余步名上天梯有日月圏形【呉同春记】谓两崖髙起日月出没从山隙射之当是竒观【三才图会】崖形上大下小无草树黑黄白相间上有赤白二圆形【王履记】　金天洞在日月崖下南向颇开朗顶泐一隙濶五寸长二三寻天光下照【范守己记】石腹甚皤髙二丈有疎蹬浅凹以身面壁凭足揣投石上为洞【杨嗣昌记】　三元洞循日月崖西南去复半里许有三元洞东向　御道过门王碥行乱石上阎石若连屏直立循屏而度又一石稍濶为坊其上曰升岳御道苍龙岭斜倚御道坊前【范守己记】御道在仙掌北乃升岳路也汉武帝唐元宗曾由此因名今两旁有石臼乃当时栽栏纒锦以遮危险者【麓名胜记　按御道通指苍龙岭而言其石坊则在岭北】　白鹿龛在岳东升岳路之右【麓名胜记】鲁生女乘白鹿从王母而去故曰白鹿龛【汉武内传】　苍龙岭自日月崖转西南行三里许是为山脊【图书编】至胡趋寺神像有童子之容从祠南歴夹岭广裁三尺余两箱崖数万仞窥不见底祀祠有感则云与之平也然后敢度犹须骑岭抽身渐以就进故世谓斯岭为搦岭【水经注】列铁柱闲鏁左右过则坐脊秉鏁渐移而前百步许【乔宇记】两旁铁柱有立有仆旧尝有栏是汉武帝升山御道也【三才图会】古无栏砌今可平视徐步岭中有墠前后各百余级合数之得二百四十有六【杨嗣昌记】岭凡两折中隆旁杀如背色正黑【王履记】岭尽为龙口冒一大石有镵曰韩退之投书所【説铃　按华岳图青柯坪至顶二十里据图书编及各家所记至苍龙岭已二十余里险径迂曲非有定程又按岳图三拔起外环巨壑众俱隔壑外止苍龙岭一线可度凡云台以下皆环列于岭之前后左右者也】
　　鹞子翻身过苍龙岭又上行一里许复由深洞以入三十步许转而上名鹞子翻身【图书编】度苍龙岭至其巅路忽絶由崖下凿石折身反度【呉同春记】　八公龛度苍龙岭复循髙崖下黄上黑曰八公龛有水泉积雪树最古者曰将军树【范彤弧记】五将军树度岭见双树耸出空际曰将军树【三才图会】树有五仅存其四一仍萎大数人围髙数十仞【杨嗣昌记】　上马石石岭如马脊自东逾石而西若骗马状石两旁如削　单人桥过上马石复一石亘跨岭际为单人桥【范守己记】巨石若斧斤所辟【范彤弧记】　通天门单人桥南衔石背而上为通天门【杨嗣昌记】箭筈通天有一门【唐杜甫诗】仇池记云石角外向如雉堞唯一门可通【杜诗注】　宗土祠趋云山崖有宗土祠谓华为羣山之宗也【三才图会】过骗马石度单人桥五龙冈入通天门至宗土地祠则东之麓矣【呉同春记】华岳有三麓首谷口次青柯坪次宗土地祠为削成四方之下逾之则至三【説铃】　四仙庵近宗土祠有四仙庵为谭紫霄马丹阳刘海蟾邱长春修炼之所【三才图会】　细辛坪在顶之西南隅方圆三四亩尽是细辛【雍胜畧】三特起从县道望之如古司冦冠以其披旉而冶又谓之莲花至洗心坪莲花之瓣始坼坼于左为东中坼于右为西南东之顶两成而頵然于前西鋭末其旁多窦南凌出两之上【尹伸记】三总为一大周十余里至巅始分三岭其间有二谿一自细辛坪北直界山顶为二东则东及玉女西则南及莲花也一自玉井东来抵玉女下与南谿合直泻北崖下是为瀑布飞流也　太极东元门自细辛坪东过溪口登巨石上有铁坊曰太极东元门　朝阳洞自细辛坪西行百余步有坪一方北有朝阳洞东南向【范守己记】洞颇髙旷顔曰迎阳盖华当少阴迎阳令有生气【三才图会　按朝阳迎阳应是一洞】
　　玉女东左襟下为玉女昔有人见玉女乗白马入间【华岳图】明星玉女居华山服玉浆白日上升【集仙録】玉女在东右同阯而异巘【范守己记】玉女偃伏东之内若闺阁间【许孚逺记】玉女东北岩努如鸟啄上丰下缩努处小松附岩侧曰舍身树　玉女殿在顶雪壁烁日【玉履记】有巨石若状背上叠石为玉女祠【范守己记】石蹑在玉女祠下东西八九步南北二十余丈两头壁立其形如【麓名胜记】腹刳为石室旧有杨妓师事韩姑于此韩肉身犹在【三才图会】　醴泉在玉女祠旁水微有酒香为国之瑞屡招凤饮【麓名胜记】　玉女洗头盆祠前度石梁而南一石突兀广二丈长十余丈有坎可容五斗水曰玉女洗头盆【范守己记】祠前有五石臼水绀碧澄彻不干不溢又有玉女石马甚灵异常夜闻嘶噉之声【雍胜畧】洗头盆前石裂可五尺以石投之食顷犹有声或云下通黄河【三才图会】石北泐可五寸其深不测是为唐人进简处【范守己记】
　　东朝阳也【名山志】东冈石斜削可数十丈凿足迹手援以上【三才图会】东有三玉女在左石楼在右【説铃】　三茅洞东上有三茅洞前为小殿殿左有崖当东尽处【三才图会】　仙掌崖在东东北【雍胜畧】缀以二华巨灵赑屭髙掌逺蹠以流河曲【西京赋】眺华岳之阴崖觌仙掌之遗迹【西征赋】今华岳北面有巨灵神掌迹【文选注】华岳本一山当河河水过而曲行河神巨灵手荡脚蹋开而为两今掌足之迹仍存【水经注】有五崖北壑破崖而列自下逺望偶为掌形【王涯仙掌辨】崖壁黑色石膏自中流出随膏凝结黄白相间逺望之见其大者五岐如指【三才图会】掌二丈许掌形覆其拇北引如三寻之防从县中望见五指参差出壁上也【李攀龙记】华岳掌其石丹紫如人肉色日照则见暮则渐隐【贾氏闲谈】　石月在仙掌上【华岳图】上有石月半轮光可鉴【名山记】　衞叔卿博台在岳顶东南隅别一孤上遥望有石方如屏榻真若棋局【雍胜畧】秦昭王令工施钩梯而上华山以节柏之心为博箭长八尺碁长八寸而勒之曰王与天神博于此【韩非子】东南下有小平顶当岳之胸上有铁瓦亭一区铁碁一枰为衞叔卿围碁处路由悬崖铁鏁直缒约十余丈鏁尽蹠崖自度﨑岖九折乃至其所【范守己记】老君碁石方径五尺三十二子铁为之重不可举【三才图会】
　　石楼髙于玉女其东壁则为仙人掌【名山记　按至宗土祠己抵玉女下自玉女西麓西南去三里许至细辛坪有溪直界乃东与西南二分界处升岳者度溪至东元门必先登玉女故以东次玉女后而玉女祠诸胜则附玉女三茅洞诸胜则附东也】
　　西曰莲花一曰芙蓉【雍胜畧】莲花为太上山回峦四合三峥嵘上广十里【昭文馆记】西东面窊隆如莲花所谓西岳莲花也【王履记】西最幽奥有石叶如莲瓣覆崖巅下有石却立昂首如欲行盖叶上是即所谓莲花【袁宏道记】从云台望东西二上分下合若并蒂莲花南藏其间如莲房【名山记】西之顶缺空丈许有大石盖覆于上【乔宇记】西有三石楼在前老君炉在后石楼与东石楼相对乃白帝建钟鼓之所【説铃】　镇岳宫在三中央又有玉井楼【雍胜畧】镇岳宫在莲花顶倚崖而构今亡【范守己记　按三才图西岳大殿东折而下为镇岳宫李攀龙记削成上四方顾其中污也上宫在污中西北盖三踞东西南三面其北面空处所谓中污也宫在其间不在顶】巨灵足迹在西顶【华岳图】迹在石岭上长三尺许深
　　一寸许俨然踵趾痕【范守己记】冈上深可三寸旁镌巨灵足三字【王履记】　神香子斧劈石长十数丈浮置顶斩然断而为三其北若夹壁上有覆石其下若门裁可容人石西下临深壑五千仞石东亦削直至谿底【范守己记】石罅二尺直下相传神香子斧劈之【三才图会】　玉井在莲花旁【雍胜畧】太华头玉井莲花开十丈藕如船【唐韩愈诗】记云井中生千叶白莲服之令人羽化【韩诗注】深可十丈圆径半之【三才图会】玉井涓渫异常泉敝宇覆之左方为镇岳宫右上即南路【杨嗣昌记】或曰谷口玉泉即玉井所注【许孚逺记】　二十八宿潭在玉井旁【华岳图】之下有石洼如臼凡二十有八上应列宿自北而南如贯珠自崖端挂下山腹水帘洞泄之【三才图会】列宿潭石窦欹圆可见者裁六七潭在南之足注西水盖入莲华之腹而行其肾肠【杨嗣昌记】　八卦池太乙池俱在岳顶莲花上【麓名胜记】　石仙人水洞在岳北面半腹中【雍胜畧】洞深三百里中有瑶台玉室石髓金精遥望方圆可丈余鸟道絶通时出异色云气洞口上有丹石间青石似丹青画出仙人之状冠帔衣服无不周备号曰石仙人上有瀑布飞流直下三千余丈【登真隐诀】洞在西之腰正临削壁谚名老君脐玉井出西滙二十四潭奔注两间悬瀑数千仞至洞口下有丹石承之泉倒灌入洞伏而不见至青柯坪于石隙中如珠散布而出流行成涧出谷口入渭【范彤弧记】岳有四洞东曰昭阳西曰西元南曰正阳北曰水　洞元石室在顶之西北上东西有二门初裁容身侧入至室中周回五六丈有石道君像髙三丈【麓名胜记】一名裴君石室真人裴君入石室精思至道积二十三年降五龙元老之所【名山记】　肥穴在顶之西北上【麓名胜记】太华山有蛇焉名肥六足四翼见则大旱【山海经】　屈岭自上宫东北出四百五十步有屈岭【水经注】西有一臂诘曲如苍龙岭广倍之名曰屈岭度岭径巨壑四五乃至南【説铃】　老君炼丹炉在莲花北古柏宛有道意【李之椿记】石炉径丈余髙可六尺【三才图会】南西为老君炼丹炉【魏光緖记】　舍身崖西北上为西岳大殿殿之北为舍身崖【三才图会　按玉井白莲自古著称有谿自玉井东至玉女北注乃西与南分界处南独髙西最竒其三统称莲花实由西得名也凡玉井诸胜俱附西之后】
　　朝来　松桧　玉柱　玉秀此四上尽青松桧柏常有异云覆之人迹罕到【麓名胜记　按朝来即窦谷之山松桧乃南之一玉柱玉秀应在西西壑之外】　南即落雁也端石色平满坚固如古佛顶【杨嗣昌记】李白登华山落雁曰此山最髙呼吸之气想通帝座恨不携谢眺惊人语来搔首问青天耳【唐语林】计县中所见如冠形者中隐约与东西相对南为西所障蹑松桧始识其面絶其巅而后见东西之在下也【尹伸记】南踞两上如人危坐双引其膝【袁宏道记】南有三落雁在东寳旭在西【説铃】南五岐并起如掌中落雁东松桧又东为贺老石室西则老君丹炉其一未有名或曰寳旭【魏光绪记按南以落雁为中説铃似非】南东下瞰玉女祠歴少辛坪【细辛坪一名少辛坪】至东之顶西下瞰巨灵迹歴炼丹台至西之顶白帝祠在松桧襟带间【杨嗣昌记】中五鼓观日出东际赤烁如金初见半轮忽全露大莫能状彩色映巅下犹闇如夜经六刻许渐别下色东海如在几席间【呉同春记】黑龙潭在顶之南上旱祷必应宋崇宁二年封显
　　润侯【麓名胜记】潭有三深浅不等深者不过二三尺虽大旱不涸【王履记】龙在则水黑去则水清华之顶门水也【説铃】菖蒲池在太上泉旁池有菖蒲一寸九节【雍胜畧】届山
　　顶上方七里灵泉二所一名蒲池西流注于涧一名太上泉东注涧下【水经注】顶上者名蒲池东偏者名太上泉水青緑作瑟瑟光俗谓之仰天池【杨嗣昌记】太上泉在老君洞次北　老君洞在顶之东南【麓名胜记】　朝元洞南南面上下壁削镵壁成堮叠石置阑窽石以入深可四丈广近之髙又倍焉纯白如雪昔贺老营此四十年【王履记】自迎阳洞上之为雷神洞复右折为朝元洞　贺老避静处朝元洞之下有贺老石室室凭突崖灶犹在【三才图会】从朝元洞垂双鏁下缒鏁尽以铁杙挿壁承以狭板横缀鏁当人膺行则面壁舒臂縁鏁以足横移洞额即全真岩【呉同春记】长空栈在壁半广八寸长数十丈背空虚行栈尽得贺老窰俯临千仞【説铃】　全真崖在静室傍有崖髙十余丈遥覆其室朱书全真崖三大字【三才图会】字各大仞许非御虚者不能成【华岳图】　避诏崖由顶东南下为避诏崖【范守己记】崖上覆如屋似蜂窠然颇太湖石或涛波荡潏【王履记】崖形覆前缩后约数十丈【李之椿记】希夷表云一片野心却被白云留住九重宠诏休教丹凤啣来因以此名崖有希夷手书避诏崖三字今墨迹犹新【华岳图】　三公山在岳东南三森秀上象三台【麓名胜记】南背临絶壑壑外更为三名三公山髙与前埒两畔千林立若青莲瓣瓣拥防【魏光绪记】南之背为赛华山学三而未至【杨嗣昌记】　燕公石室在三公山汉明帝时有燕子微隐此服苍术黄精得仙【麓名胜记】三凤山在三公山稍西山巅各一石起立如危栏相倚环三者层樊细皴如千叶寳莲【杨嗣昌记　按三公三凤诸山在南之南大壑外其神灵胜迹俱在岳北盖三各踞其方北面无则岳体北向南其背也南最峻东西二仅及其腰升岳者必登南之顶而极凡黑龙潭以下诸胜俱附南之后】
　　岳庙西南十里为云台观观南二里为玉泉院山荪亭此谷口也【按图自云台至玉泉一里】入谷五里为桃林坪【按图玉泉五里至第一关坪在关上】又为张超谷【按谷口即张超谷此指张超雾市特谷中一处】希夷峡【按图自关四里至希夷峡】又上为娑罗坪【按图自希夷峡半里至娑罗坪】其东为上方中方下方三突面攀鏁险不可上【非登岳要路禁不许上】娑罗坪又南为十八盘至青柯坪【按图自希夷峡十里至青柯坪麓记云自顶至青柯坪二十里青柯坪出谷口二十里】又迤东而上曰千尺防百尺峡即述征记所称百丈崖水经注所谓天井也【按图青柯坪一里至囘心石乂三里至千尺防又一里至百尺峡】又上为老君犁沟【按图峡上五里至犁沟】又西上为日月崖【按图犁沟四里至云台自云台折而南行凡三里至日月崖】又南上为苍龙岭【按图日月崖南三里至苍龙岭据麓记青柯坪至顶二十里至苍龙岭仅可十余里各家游记所歴各殊不可为凖】又南至玉女祠【按图度岭又一里至鹞子翻身过单人桥至宗土祠为玉女麓】南为细辛坪【按记自玉女西南三里许至细辛坪】西南为镇岳宫玉井楼则在三环抱之中【按图镇岳宫玉井楼相近俱在西之麓适当三交接之处】由细辛坪则先东而登南【按细辛坪在南有谿分界左近东】由玉井楼则先西而至南【按玉井楼在西有谿分界右倚西】此升岳之大都也
　　唐一行曰天下山河之象存乎两戒北戒自积石终南负地络之阴而东及太华南戒自岷山嶓冡负地络之阳而东及太华河自北戒之首循雍州北徼以逹华阴江自南戒之首循梁州南徼以逹华阳按此则是太华总两戒河山之会为阴阳翕辟之枢而且列宿名潭上配天文非直应乎井鬼四州分界下当地轴岂但衞乎雍梁昔人以呉山为西岳以太华为中岳盖有谓也况夫势控雄藩险凭百二带襟河曲居六合之上游鎻钥潼关作三秦之巨镇西屏陇塞北拱
　　神京斯宇内之奥府神区岳中之文经武纬故叙次独详焉
　　呉岳【在陇州】
　　导岍及岐【书经禹贡】呉岳在扶风汧县西古文以为岍山【孔疏】雍州其山镇曰岳山【周礼职方氏】呉岳也在汧【郑注】呉山为河西镇【尔雅】呉山为西岳【埤雅】呉山在右扶风美阳县西【夏本纪注】汧县有呉岳山别名呉山【汉书郡国志】汧水发南山西侧俗以此山为呉山三霞举叠秀云天崩峦倾返山顶相捍望之常有落势国语所谓虞矣【水经注　按古字虞同呉】关内道名山曰呉山【唐六典】山在呉山县西南五十里秦都咸阳以为西岳今为国之西镇山国语谓之西呉【元和志】郭璞曰呉岳别名开山【寰宇记】呉山在今陇州南七十里山有五一曰镇西二曰大贤三曰灵应四曰会仙五曰望辇【图书编】呉山为十有七得名者五【凤翔府志】
　　镇西在四之中卑而独秀诸列峙初锡封号即此也【陇州志】大贤在镇西左秀抜突起有俨然拱肃之象　毓秀凝翠俱在大贤左【州志】
　　灵应在镇西右　擎天在灵应左　凌云在灵应右　晴岩在灵应下岩髙千丈飞流飘漾若晴日飞雨然　判官池在晴岩下又元鹤巢有二鹤巢于崖中时翺翔于五上　一天门在振衣亭上由石磴而上恍若登天　真人洞在一天门右相传呉真人修炼于此有湫在洞上树心内澄水一旱亦不竭灵湫在灵应下广丈余嵗旱祷雨辄应下刻有云
　　根雨脉字　餐霞洞在灵应左小下　栖霞岛在灵应前一阜突起时有霞彩下有倚云楼啸月台阎王窆在栖霞岛上石磴巉险故名　雷神洞在灵应右上有湫　玉皇洞在雷神洞右有湫　凤凰石巢在山顶人迹罕到古志有凤凰巢焉【州志　按五灵应为最髙尤多竒胜其上旧有灵应宫】
　　会仙在灵应南层峦叠翠林壑幽时有逸人髙士游栖于此　大王湫在会仙左　牛心石在会仙阴状若牛心【州志】
　　望辇在大贤左秀并羣形若北顾故名望辇晴映鹦鹉来鹤并在望辇左右　小锦屏大锦屏并在望辇下相去一里许耸峭壁立环列若屏【州志】
　　笔架山在岳庙前山势逶迤宛如笔架一名小五王师岭在笔架山北二里　天地奥区在五谷口两山对峙一水前流竒翠岭深邃莫测【州志　按此并在陇州南五之前皆入岳之所必经者也】
　　胡渭禹贡锥指曰周礼雍州山镇曰岳山汉志以呉山为雍州山是呉山即岳山也朱长孺云商周之世疑以岍为西岳故尔雅职方皆名岳山按呉岳班郦皆谓即古岍山然封禅书言自华以西名山七曰华山薄山岳山岐山呉岳鸿防渎山而无岍山又析呉岳与岳山为二【据裴骃集解以郿之太白山为岳山】陇州志则以州西四十里之呉山为岍山州南八十里之岳山为呉岳诸説互异窃谓呉山汉志虽云在县西而冈峦绵亘延及其南与岳山只是一山自周尊岍山曰岳山俗又谓之呉山或又合称呉岳而岍山之名遂隐其实此二山者周礼总谓之岳山禹贡总谓之岍山当以汉志为正今按呉山西连关陇岍慈诸山则禹贡所云导岍自应指目大槩而自唐以来崇祀皆以五为主则唐以前凡举祀者亦在五可知也又考马融王肃三条之説以导岍为北条之首郑元四列之説以导岍为阴列之首则呉山实西北诸山之纲纪众水之统宗宜乎巃嵸屼峍与太华相伯仲而膺西岳之显号飨歴代之明禋亦为秦中巨镇也夫终南山【在西安府】
　　终南惇物【书经禹贡】终南山一名太一山又名地肺【孔传】太一山古文以为终南在扶风武功县东【汉书地理志】终南何有有条有梅【诗经秦风】终南周之名山中南也【毛传】终南山名在今京兆府南【朱传】司马侯曰中南九州之险也【左传】中南一作终南在始平武功县南【杜预注】南山天下之阻也其山出异之物不可胜原此百工所取给万民所仰足也【汉书东方朔传】伊彼终南岿嶻嶙囷【班固终南山赋】终南太一隆崛崔崒【张衡西京赋】南山即连终南山从京南东至华山过河东北连延至海即中条山也从京南连接至葱岭万余里【大宛传】于阗南山东出金城与汉南山属焉【西域传】终南山一名中南言居地络阴阳之中在都之南故曰中南【关中记】终南山东接骊山太华西连太白至于陇山北去长安城八十里南入楚塞连属东西诸山周回数百里名曰福地【福地记】终南山一名中南山一名太一山一名周南山一名橘山一名楚山一名秦山一名地肺山在雍州万年县南五十里【括地志】西至于襃斜又西至于陇首以临于戎东至于商顔又东至于太华以距于关实能作固以屏王室其物产之厚器用之出则璆琳琅玕夏书载焉纪堂条梅秦风咏焉【栁栁州文集】终南山在西安府南五十里东自蓝田县界西入咸宁县界【何景明雍大记】
　　太乙山在西安府西南八十里长安县界太乙谷中有太乙元君湫池汉武帝元封二年祀太乙于此建太乙宫【雍大记】　五台山在县南五十里一名南五台延袤十里许有竒五其上有观音寺火龙洞南山佳丽惟此为最【咸宁县志】　日月岩自牛头寺南行四十里至普光寺为终南之麓道益峻险蹑乱石冒悬崖屈曲而上至日月岩【三才图会】日月岩之下刻石篆书松泉二大字　抱子岩玉泉洞在日月岩上又八仙洞在山之西壁限以流泉非跣足不得入又上有石俨若老妪凴岩而休左有圆石明可鉴物谓之石镜【都穆终南山记】　竹谷在府南六十里【雍大记】在石鼈谷东南五台路由此入方舆记曰竹水俗谓之赤水出于媚谷【咸宁县志】　太乙谷一名灵母谷在县南六十里陆长源曰长安城南四十里有灵母谷俗呼为炭谷【宋敏求长安志】太乙谷在竹谷东　太乙在炭谷内　太乙池在太乙下迤上有吕公洞黄龙洞又有水湫　太乙湫在太乙谷内一名南山湫初在平地一日风雷移于山上下湫遂化为土【咸宁县志】自干湫既涸炭谷之水遂着灵异歴代崇为太乙湫一名龙移湫今干湫在神禾原皇甫村东【城南记】澂源池一名太一湫其上环以羣山雄伟秀特势逼霄汉水广可数丈深丈许锦鳞浮游人莫敢触鳞之大有二三尺者自昔祷雨咸在于是其南即太一殿　三官洞雷神洞俱在太一殿左金华洞在山之最髙处有积水人不能至【都穆记】　龙
　　泉在太一山普光寺上无壊尊者谈经有龙出聴故名又谓之仰天池　玉案在太乙东平齐如案古诗云云从玉案头起雨自金华洞口来　雾岩峯在玉案东【咸宁县志　按终南绵亘甚逺以其近者而言自石龞谷西南如长安之豹林子午诸谷鄠之云际子房万花鸡头白云将军牛首诸山大顶凌霄罗汉三阁圭诸神水髙冠太平曲谷黄栢乌桑华阳皂谷直谷栗谷马谷涝谷诸谷盩厔之清凉五福石楼黑凤耐山安乐诸山太微诸五泉髙山沈岭扫帚诸岭甘谷耿谷赤谷牛谷檀谷田谷就谷飞升西观东观团标黄谷韩谷芒谷虎谷骆谷强谷车谷韦谷诸谷又西南接郿之太白山自石鳖谷东南如咸宁之郊谷土门羊谷小义大义白道诸谷蓝田之七盘蒉山峣山全山王顺玉山诸山辋谷石门库谷采谷悟真蓝谷倒囘铜谷倾谷诸谷又东南接商之秦岭其终南之阳自秦岭而西如镇安之梦谷平顶长陵白崖石马天书车轮考山栗园旬山诸山西王都家圪陡赛秦诸岭蕴谷诸谷汉阴之六面石门横山马蝗箭干诸山瘦驴龙会鱼洞诸岭石泉之五攒云雾四方诸山天竹磨儿诸岭迤西亦与洋之太白接合之皆终南也并详见各县】
　　太白山【在郿县】
　　华西名山有岳山【史记封禅书】武功县有太一山又有岳山【裴骃集解】美阳县有太白山【魏书地形志】武功县太一山亦曰太白山去长安二百里俗云武功太白去天三百山下军行不得鼓角鼓角则疾风暴雨至【水经注】山半有横云如瀑布则澍雨人常以为候语曰南山瀑布非朝即暮【周地图记】郿县有太白山【隋书地理志】关内道名山曰太白【唐六典】天寳八载太白山人李浑于金星洞见老人云有玉版符命王鉷入山求得之【唐书王鉷传】其地寒氷雪之积未尝已【栁宗元碑】侯道士居太白山苦寒霜雪常集虽夏五六月赫日在上羣若焚我独皓然玉耸【陆防送侯道士序】太白山在郿县东南四十里钟西方金星之秀关中诸山莫髙于此其山巅髙寒不生草木上有铁铸山神牌三曰大阿福二阿福三阿福有湫池虽三伏亦凝氷山巅常有积雪故以太白名关中遇旱则登山取湫然山既髙寒登者多死俗传太白神能留人非也麓有鬼谷即鬼谷子授苏秦捭阖术处【三才图防】太白山常积雪望之皎然上有洞道书第十一洞天【潜确类书】
　　逹摩洞在县东南四十里太白山下云庵之后金时云庵和尚隐此明山人孙太初亦隐此洞刻逹摩像其石剖之有松栢文人呼为栢朶石俗传为逹摩传法神光处今洞北道傍有云庵和尚塔铭【郿县志】　钟吕坪在县东南五十里南山内小山不甚髙而顶寛平俗传钟吕传道于此其相近有汤峪峪内有金钱石其形上大如房屋下小如碾盘傍临深渊用手揺之即动视之隐然有金钱【凤翔府志】　三官池【按太白山旧图在山麓稍东】自清湫庙【庙在县东二十五里】至此三十三里池水清澈祷雨者多取水于此以山髙不易到也　大雪岩【按图在三官池西南】自三官池上至此二十里穿林涉潦有雷神洞再入有朝阳洞二仙桥龙盘山西望香烟山为大士佛地　万笏山【按图在大雪岩南】自大雪岩上至此三十里初名石垒山以众排矗如万笏改今名又过水七十余处十里至石垒山顶一挺秀拔萃羣之中名曰独秀　黑风岭【按图在独秀东南】自独秀上至此十五里一名神会夭坡皆黄土自六月朔至月终雾撤山显曰开山其先后为雾雪所塞曰封山山中狼虎虺蟒熊罴之属最伙人罕至者　松花坪【按图在黑风岭西南】自黑风岭上至此二十里苍松数万丛欝森列登此坪甚险下有水洞景极佳　二仙山【按图在松花坪西南】自松花坪至此二十里山有二石如人其下有下坂寺又十里至望仙石　救苦岭【按图在二仙山东南】自望仙石至此二十里险峻益甚又十里至上坂寺人行乱石间防确相错又三里至寒风关　神洼【按图在救苦岭西南】自寒风关至此二十里皆直上如縁墙壁土人言太白常放异光现神像或星光如斗大至此鸟兽草木甚稀境凛冽不可处又三里至魔女岭又三里至东天门　冲天岭【按图在神洼东南】自东天门上至此四里有雷神峡皆陡絶下视多股栗　分天岭【按图在冲天岭西南】自冲天岭至此五里西风起则山东向阳颇热山西面风虽大暑若祁寒一山之间暄寒顿异故名　孤魂洼【按图在分天岭西】自分天岭至此五里径既险峭风复凄寒人行岭上风起必伏若起则吹堕如叶矣更有观云海处极佳宇宙茫然云如叠絮在海中洼之上有三山九牙十二重楼诸胜髙挿碧空又十八里至二里关又里许至金锁关鸟兽草木絶无矣山势森罗石貌有若人拱立者行相揖者坐相戏者竒兽卧者鼎彛列者　大太白池【按图在孤魂洼西南】自金锁关至此里许池广三十余亩清鉴毛髪无寸草防尘亦无他水族惟龙潜焉池面常放五色光万字光夀字光珠光油光各肖其人防叩则应否则无池为云雾笼不常见曰封池祷而后见曰开池余六池皆然　雷神池【按图在大太白池东南】自大太白池上至此三里池在洞中有亘古凝氷洞上有石塔名观星楼又有龙凤二小池二太白池【按图在大太白池西南】自大太白池过稻地洼至此十里池大数亩又五里至三太白池大亦数亩其傍不可久憇久则雷电疾至　玉皇池【按图在大太白池东南】自三太白池至此十里大二十余亩其东为龙门有龙可见又上有走马岭相传为山神乘马处石上蹄迹宛然　佛池【按图在玉皇池西】自玉皇池至此十里大数亩又五里有三清池池傍金背枇杷甚多撷其叶可疗百病诸池皆神所司凡祷者以黄楮投之诚则楮沉若有掣入者否则楮浮自清湫庙上至三清池共计二百九十里【贾鉝太白山祷雨记】武功山在太白山南即古垂山今呼为嶅山【贾志】武功县东有垂山古文以为惇物【汉书地理志】武功县有武功山【九域志】太白武功二山在郿县盖旧武功县地【雍大记】　枫木凹即武功东界自凹十五里许至迎仙桥桥北为图坪庵一名小桃源又十五里有葛仙坛　白鹤在葛仙坛上云雨皆出其下白鹤仙居之武功水发源其巅相传为葛仙炼丹池　雷崖在炼丹池西北游者必絙掖而升人或防之即迅霆霾曀故名雷崖上有数十洞恍惚有人居其中可望而不可即盖葛仙藏书处又其阻有齐云山山径亦澁惟猎者时入焉【三才图会】
　　瓦窰山在太白山西其相近有驼羊【郿县志】
　　四嘴山在太白山北其上有仰天池【凤翔府志】山峦若叠障迤凌髙比登太白则俯瞰若冈阜矣【郿县志　按太白山之阳为洋县境如洋县之石柱青山神明琉璃寒泉宋军华阳福仁女冠金紫三岭南岐诸山合之皆太白也详见洋县】
　　程大昌雍録曰西域传云于阗南山东出金城与汉南山属数千里未尝间断故李吉甫在元和间核关中终南山所厯而着诸郡县自鄠郿武功以至长安万年每县皆着终南又曰终南既髙且广多产百物故禹贡曰终南惇物也不当别有一山名惇物也武功县有太一山垂山汉志引古文而曰太一者终南也垂山者惇物也则是各为一山不知其何所本王应麟通释曰西京赋以终南太一并列唐六典又以终南太白并列明非一山盖终南南山之总名太一太白此山之别号胡渭禹贡锥指曰古终南止于盩厔自秦徙都于汧国人作诗以终南起兴终南逺接岍岐盖自此始汉人又以都南之山为秦岭而终南则以武功之太一当之殊不可晓按西征赋注太一明与终南别山窃意太一垂山皆禹贡之惇物后人改名离为二山耳盖垂山即太一之北也后人又以太一之南为武功其北为太白在禹贡则总为惇物郭景纯所谓一实数名者也雍録谓不当别有一山名惇物此臆説也雍録又曰古图志无言太白即为太一者万年县炭谷有太一祠始可命为太一而非武功之太白矣古文谓武功之终南即太一是殆误认而世人莫或正之耳马理通志亦曰太一者犹曰天下第一山也今考太乙谷西名五台山者即太一山也南山秀丽惟此为最夫谷为太乙则山为太一无疑矣按诸説纷纷皆由人多信今疑古致成聚讼窃谓班固秦人宁不知终南之宻迩京兆而必逺以属之扶风且以杜郦诸人之博核亦贸然皆沿其误也哉盖终南一山绵亘虽逺而郿之太白武功独为峻絶故古有去天三百之谚今观终南他处崇岩絶巘不可胜数然犹为人迹所可至惟太白四时积雪最为髙寒由来罕穷其巅意汉志以为在武功者不过举最髙者以为指名盖谓太一本属终南而非谓终南之果专于太一也即今以终南系之西安又安得谓终南専属西安哉又武功即垂山古文之惇物今之所谓嶅山也雍録为终南即惇物固属臆断而锥指谓太一即垂山亦非确论至若咸宁县南之五台有太乙峰太乙谷太乙池皆以古有太乙祠得名即以此命为太一山亦无不可但以汉志之太一即指此则亦曲説耳因终南为秦域重望故特援引众説附辨于此俟博识者考焉　又按终南一山首联羌陇尾蟠商洛左渭右汉挟二水以分流北雍南梁为两州之界划九岐梁拱揖于其后太华讙举耸矗于其东兼以防道潜通楚豫蚀中直达梁洋灙骆悬车襃斜绾毂类皆由间道以出奇亦可因地形以设险古以关中为天下之脊实以终南为关中之脊也是以丰镐卜宅文武肇兴秦汉于此定都隋唐因之奠鼎皆以其形胜之雄也然而王气所钟不常厥邑昔人云在徳不在险谅哉龙门山【在韩城】
　　导河积石至于龙门【书经禹贡】山在河东之西界【孔传】河下龙门其流驶如竹箭驷马追弗能及【慎子】龙门未辟吕梁未凿河出孟门之上【尸子】北登龙门九河之磴【穆天子传】龙门山在左冯翊夏阳县北【汉书地理志】龙门山其西在今韩城县北其东在今蒲州龙门县北而河从其中流出【顔师古注】梁山北有龙门山大禹所凿通孟津河口广八十步岩际镌迹遗功尚存岸上并有庙祠【魏土地记】河水南出龙门口昔大禹导河积石疏决梁山谓斯处也【水经注】夏阳县有龙门山【魏书地理志】龙门水悬船而行两傍有山水陆不通鱼集龙门下数千不得上上则为龙【三秦记】韩城县有龙门山【唐书地理志】龙门山在韩城县北五十里此河西之山东与壶口隔水相望【括地志】河水至此山直下千仭其下湍澜惊波如山如沸两崖皆断山絶壁相对如门惟神龙可越故曰龙门【名山记】禹门禹贡龙门也亦曰禹门渡两山石立河出其中广百步世谓禹凿【三才图防】龙门山一名崶山形似笔架又名笔架山上多紫荆又名紫荆山自麓达岭约五里自东徂西约十里【衞氏地图记】龙门山即梁山别麓其南俗呼禹王陵在大河中浮于水面望之如沙渚然极冲激不能浸没人谓与河为消长非也盖禹凿山时巨石堕中流沉凝固结成坵阜耳【韩城县志】龙门在韩城东北广八十步袤九里三分两岸断壁状尽斧凿髙者千仭卑者数十百仭出龙门有洲若陵陵咸砾石人云治梁为门之屑也【韩城县旧志】观音洞在龙门山絶顶相传霹一震山破崖开观音及诸罗汉石像自出因就洞筑室洞口常有云气覆之　玉镜岩在龙门山正东白石嶙峋上凌霄汉河东百里外一望辄见之　梯子崖迤槖駞岭西而北羊肠鸟道迳桑园坡老虎嘴又北里许过攅滩攀崖而上石磴层折谓之梯子崖由龙门登禹阁达金门以至相工坪后之石城率由是道　金门由龙门而上六七里又金门之右山半有相工坪广二丈余长四丈余片石临河莹洁可爱相传为大禹督工处　鸽子堂在金门西岸半山间削壁屹立悬崖横峙形如帷幔又髣髴梁欐下有石窟广可五丈髙三倍仰攀无极俯临无地惟鸽鸟累百栖息其中可望而不可即俗呼为它里【衞氏地图记】
　　胡渭禹贡锥指曰自后魏改汉河东皮氏县曰龙门县而龙门之名遂被于东岸故顔师古谓龙门山其西在今韩城县北其东在今龙门县北宋改龙门县曰河津县县西北二十五里有龙门山盖即壶口之南支古时东岸无龙门之名也按禹贡龙门之在夏阳固已尝考黄河大势自故胜州东北折而南行至韩城东北则又折而西南以至华阴而龙门自梁山奋矗而来适当其折处盖与东岸诸山左右夹峙上承孟门之险水道隘仅百步使其奔腾迅泻之势束不得舒即今疏凿之后尚复震荡湍悍悸心骇目则未凿之先又可想已斯固山川凝结之奇以表神圣平成之绩也登眺者念禹功而怀明徳不于此益信哉
　　嶓冢山【在宁羌】
　　导嶓冢至于荆山【书经禹贡】漾水出嶓冢在梁州【孔传】嶓冢之山汉水出焉而东流注于沔【山海经】嶓冢今在武都氐道县南【郭璞注】嶓冢有二一在天水一在汉中宁羌汉水所出【吴任臣注】终南太一连冈乎嶓冢【张衡西京赋】跨平原而连嶓冢【潘岳西征赋】漾水东源出武都氐道县漾山【华阳国志】汉中金牛县嶓冡山禹导漾水东流为汉水【通典】山南道名山曰嶓冢【唐六典】嶓冡以东水皆东流嶓冡以西水皆西流故俗以嶓冡为分水岭【汉中记】嶓冡山在宁羌州北九十里其相连者为汉王山【汉中府志】
　　五丁山在宁羌州东北四十里有峡曰金牛峡一名五丁峡【贾志】秦献美女于蜀王使五丁迎女见一大蛇入山穴中五丁引蛇山崩五女皆上山化为石【蜀王本记】秦惠王欲伐蜀而不知道作五石牛以金置尾下言能屎金蜀王负力令五丁引之成道秦寻路灭蜀因曰石牛道【水经注】金牛峡在沔县西南百七十里【雍大记】　山下有通秦乡古称蜀道之
　　最险者峡南两崖峙立悬两大石东崖为石鼓
　　西崖为石钟明治中知州张简常修凿之【宁羌】
　　【州志】
　　禹贡锥指曰山海经云汉水出鲋嵎山盖嶓冡之异名也本在汉中郡沔阳县界后魏析沔县置嶓冡县故地形志云其县有嶓冡山隋改置西县故隋志云西县有嶓冡山唐分置金牛县而山入其境故括地志云嶓冡在金牛县东二十八里后又分置三泉县又省金牛入三泉故寰宇记云嶓冡在三泉县东宋升三泉县为大安军又改建军于西县界复置三泉县军故舆地纪胜引宋朝郡县志云今之言汉水以西县之嶓冡为源后又省三泉入军故地理通释云嶓冡在大安军西元降军为县故大一统志云汉水源出大安县嶓冡山明初以其地改置沔县又于县西南置宁羌衞又即衞置州故汉中府志云嶓冡在宁羌州北九十里盖此山本在汉沔阳界西南接葭萌自后魏以来言山之所在曰嶓冡曰西县曰金牛曰三泉曰大安曰宁羌地名六变而山则一皆在古梁州之域其为禹贡之嶓冡无疑也按嶓冡背连氐道前接葭萌东西两汉界以分流梁益二州雄为阨塞踞襃沔之上游当巴蜀之门户故苏氏有云大散以南剑门以北中间几及千里山谷纠纷险阨相错自古惟汉髙出陈仓邓艾走阴平深得用兵之意盖谓石牛道为秦蜀要害也言地利者其亦究心于此哉
　　骊山【在临潼】
　　骊山在新丰县南【汉书地理志】丽戎之山一名蓝田其阴多金其阳多玉始皇贪其美名因而葬焉【水经注】始皇使刑徒七十万人作骊山北山石为磶【古史考】长安东则骊山西则白鹿原北望云阳悉见山阜之形而恒若云雾之中【述征记】骊山在长安东北三十里【三辅故事】开元元年讲武于骊山【唐书宗本纪】骊山在昭县东南二里温汤出山下【寰宇记】骊山之阳即蓝田山【括地志】始皇作阁道至骊山八十里人行桥上车行桥下今石柱犹存【三秦记】天宝元年更骊山曰会昌山七载又改曰昭应山【长安志】女娲继兴于丽长安志云骊山有女娲治处又云蓝田谷次北有女娲氏谷三皇旧居之所即骊山也【路史】临潼县有骊山【金史地理志】山在县南里许绵亘而东五十余里又水经注云冷水出胏浮山盖骊山连麓而异名也旧志云胏浮山盖骊山东之支麓【临潼县志】
　　温汤在县南百十步骊山西北【雍胜畧　按汤在山下东西岭皆由此升又温汤详见古迹】
　　东绣岭在骊山右【雍大记】当时林木花卉之盛类锦绣然故名【明都穆骊山记】　金砂洞在县南长生殿南【县志】骊山有金砂洞【杨妃外传】　玉蕊峰在东绣岭东【县志】骊山有玉蕊【杨妃外传】　金斧山在骊山东麓别峰石罅中有斧金色以杖抵之则动取之则不能出【马志】金斧山在县东南二十五里【县志】　石瓮谷在县东五里南山半腹有石瓮寺【雍胜畧】石瓮谷有悬泉激石成臼似瓮形因以谷名名寺【西京道里记】石瓮谷在东绣岭左谷中尽植兰蕙亦谓之芝兰谷其上即石鱼岩【县志】　石鱼岩下有天然石瓮以贮飞泉故宗以为寺名寺僧于上层飞楼中悬辘轳斜引修绠长二百余尺以汲瓮泉出红楼髙树之杪【津阳门诗注】飞泉在石瓮谷中其水瀑泻喷激如飞【马志】
　　风谷在县东南五里即石瓮之右涧【县志】　艾叶沟在骊山东南十二里其中有蟒石　走马岭在骊山东南二十七里其岭平坦可乘马故名【县志】
　　西绣岭在骊山左【雍大记】岭上二里即老君殿　饮鹿槽在岭西南今涸【明都穆骊山记】长生殿山城内多驯鹿饮涧水因号鹿饮泉【潜确类书】　丹霞泉在老君殿前　饮济泉在殿西南即潼水　牡丹沟在骊山西两岸尽植牡丹至今犹存【马志】燕子龛在降圣观南　石骆驼峰在西绣岭西【县志】　坑儒谷在县西南五里或曰县西二十里有活坑即坑儒处【县册】始皇以骊山温处令人冬月种瓜招天下儒者议之各説不同因发机陷之唐明皇改为旌儒乡立旌儒庙【寰宇记】温汤西南三里有马谷谷之西岸有坑相传为坑儒处【顔师古汉书注】　硙子谷在县西南七里【长安志】　蟾井在白鹿观中有一金色虾蟇三足贺兰先生见之曰此肉芝也烹而食之白日飞升【拾遗记】　凤凰原在县西南十五里【县志】昭应县有清虚原即凤凰原【唐书地理志】凤凰原骊山别麓也后汉延光三年凤凰集新丰西亭即此原【雍胜畧】　鹦鹉谷在县西南二十里一名韩峪沟【县志】武徳元年七月新丰鹦鹉谷水清代传云此水清天下平开皇初暂清寻浊至是复清【唐书五行志】昭应县有幽栖谷即鹦鹉谷【唐书地理志】韦嗣立营别第于骊山凤凰原鹦鹉谷帝亲临幸封逍遥公名所居曰清虚原逍遥谷【翰林志】
　　按骊山崇峻不如太华绵亘不如终南幽异不如太白竒险不如龙门然而三皇传为旧居娲圣纪其出治则亦神灵之迹也且自周秦汉唐以来以其宻迩郊畿代多游幸离宫别馆既入遗编绣岭温汤皆成佳境至若南阜烽台北山石磶瓮寺蕊峰之标名琴垒香船之鬭巧游客留连往事骚人凭吊遗踪非徒一邑之胜观抑亦千秋之烱鉴也故并附列诸山考之后焉














&lt;史部,地理类,都会郡县之属,陕西通志,卷八&gt;
&lt;史部,地理类,都会郡县之属,陕西通志,卷八&gt;
&lt;史部,地理类,都会郡县之属,陕西通志,卷八&gt;
&lt;史部,地理类,都会郡县之属,陕西通志,卷八&gt;
&lt;史部,地理类,都会郡县之属,陕西通志,卷八&gt;
&lt;史部,地理类,都会郡县之属,陕西通志,卷八&gt;
&lt;史部,地理类,都会郡县之属,陕西通志,卷八&gt;
&lt;史部,地理类,都会郡县之属,陕西通志,卷八&gt;
&lt;史部,地理类,都会郡县之属,陕西通志,卷八&gt;
&lt;史部,地理类,都会郡县之属,陕西通志,卷八&gt;
&lt;史部,地理类,都会郡县之属,陕西通志,卷八&gt;
&lt;史部,地理类,都会郡县之属,陕西通志,卷八&gt;
&lt;史部,地理类,都会郡县之属,陕西通志,卷八&gt;
&lt;史部,地理类,都会郡县之属,陕西通志,卷八&gt;
&lt;史部,地理类,都会郡县之属,陕西通志,卷八&gt;
&lt;史部,地理类,都会郡县之属,陕西通志,卷八&gt;
&lt;史部,地理类,都会郡县之属,陕西通志,卷八&gt;
&lt;史部,地理类,都会郡县之属,陕西通志,卷八&gt;
&lt;史部,地理类,都会郡县之属,陕西通志,卷八&gt;
  </div>
  <div class="pagination">
   <a href="陕西通志_page32.html">
    上一页
   </a>
   <span>
    ...
   </span>
   <a href="陕西通志_page28.html">
    28
   </a>
   <a href="陕西通志_page29.html">
    29
   </a>
   <a href="陕西通志_page30.html">
    30
   </a>
   <a href="陕西通志_page31.html">
    31
   </a>
   <a href="陕西通志_page32.html">
    32
   </a>
   <span class="current-page">
    33
   </span>
   <a href="陕西通志_page34.html">
    34
   </a>
   <a href="陕西通志_page35.html">
    35
   </a>
   <a href="陕西通志_page36.html">
    36
   </a>
   <a href="陕西通志_page37.html">
    37
   </a>
   <a href="陕西通志_page38.html">
    38
   </a>
   <span>
    ...
   </span>
   <a href="陕西通志_page34.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
