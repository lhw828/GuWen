<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 672 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 672 页/共 698 页</h1>
    <div class="content">
钦定四库全书 

钦定日下旧闻考卷一百五十 

物产 

 

原谷幽州人谓之谷桑诗草木鸟兽虫鱼疏补曹子建艳歌岀自蓟北门遥望湖池桑枝枝自相值叶 
叶自相当庾子山诗桑叶纷纷落蓟门王介甫诗幽燕桑叶暗川原盖幽蓟古多树桑此桑干所以名 
河楼桑所以名村也今则千里之内树桑绝少矣卍齐诗话增木之品椵木涩木楸木桑木梨木白杨 
木牛筋木青杨木椿木柏木荆榛橡析津志増盘山之松以百万计而奇绝者多生石罅中拥肿卷曲 
如怒龙之攫又陂陀土壤而生者大数十围龙鳞斑驳或挺茸直上或青葱垂下口北多松柏蔽云干 
霄为千里松林盘山志增乾隆十二年御制写盘山松诗有序盘山松奇秀不可胜纪偶写虬枝以志 
一脔鼎味口占率题记得万松寺当门阿那株偶然为放笔所喜不相殊增乾隆十九年御制偃松歌 
飞空忽见垂苍龙其上无云惟碧峯之而押擖弄光怪李老子兮黄石翁根不土胎性不屈盘盘(土臿) 
 滃葱郁譬如商颜肥遯流老而益腴卷绿发春风秋月田盘山鹤鸣鹿旅太古闲大椿扶桑此其侣大 
夫受号嗟赧颜东坡偃松斯鼻祖成形疑自元黄剖今日应作如是观公孙大娘剑器舞臣等谨按盘 
山松御制诸诗谨绎有关纪述事实者编载卷内余各条已载入蓟州兹不复缀增涿州灵椿寺椿木 
一本大不可量凡树影皆随日月升沉以为斜正而椿影早暮未尝少移宦游纪闻增香山卧佛寺娑 
罗树大三围皮鳞鳞枝槎槎瘿累累根搏搏花九房叶七开实三棱西域种也帝京景物略增圣祖御 
制娑罗树歌娑罗珍木不易得此树惟应月中植想见初从西域移山中有人多未识海桐结蕊松栝 
形千花散尽七叶青山禽回翔不敢集虚堂落子风泠泠楚州遗碑今已偃峨眉雪外双林远未若兹 
山近可游灵根终古蟠层巘繁阴亭午转围圞回睇精蓝路几盘凭教紫府仙山树写入披香殿里看 
增乾隆三十九年御制娑罗树歌震旦号交让梵天称娑罗交让虚名谁则见娑罗实有而弗多徒传 
巴陵及伊洛佛宇对峙耸枝柯香山寺前今见一千年外物犹婆娑巨本拥肿干(土臿) 轮囷如岳森 
嵯峨郁葱叶叶必七瓣定力院契欧阳哦我闻如是佛成道八佛八树名殊科毘舍浮证涅盘际即此 
娑罗诚非讹梵僧攀泣思往事见荆南记未识佛在理则那笑我卅年未经咏癸亥始游香山至今三 
十年矣成诗不下数百首而未经咏此树或者有待今斯过万劫一瞬应视此视此灵根戢孴恒友优 
昙 那含牟尼佛成道树及普陀毘婆尸佛成道树臣等谨按娑罗树御制诗是为首见之篇谨编载卷 
内增西山滑石根名之曰不灰木以之为粗布不畏火今西山有之析津志增竹之品甜竹苦竹绿竹 
同上增乾隆十一年御制莳竹诗莳竹宜三庚圃师有妙诀亦称消夏方偶一试其说朝来宿雨收爽 
风荡炎热择地取幽偏带影移清绝欲疎不欲密合散不合列已看琅玕浴复如丝管咽窗外足櫹椮 
谷口增曲折翼翼白鹤游翩翩紫燕颉佳信得平安逸韵标髙洁匪学隐士风聊慕君子节增乾隆十 


二年御制新笋诗渭南梢已绿冀北苞方紫因忆忘年交不妨皆君子宿雨闰阑溪怒生一日齐试看 
分寸际便尔异云泥为爱千云意宁为清夏供长松将古鹤早与结髙踪戢戢龙新角依依鸟重枝栽 
培生意在造物本无私臣等谨按莳竹并新笋御制诸诗是为首见之篇谨编载卷内原藟似燕薁延 
蔓生叶如艾白色其子赤可食酢而不美幽州谓之推藟卷耳幽州人呼爵耳芣苡幽州人谓之牛舌 
草葑幽州人或谓之芥菲似葍茎粗叶厚而长有毛可作羮幽州人谓之芴葍幽州人谓之燕葍其根 
正白可着热灰中温噉之芄兰幽州人谓之雀瓢蔓生叶青绿色而厚断之有白汁鬻为茹滑美其子 
长数寸似瓠子蔹似栝楼叶盛而细其子正黑如燕薁不可食也幽州人谓之乌服蓫似芦菔而茎赤 
可瀹为茹滑而美幽州人谓之蓫苕幽州人谓之翘饶蔓生茎如劳豆而细叶似蒺藜而青其茎叶绿 
色可生食诗草木鸟兽虫鱼疏补稽含南方草木状鹿葱有红黄紫三种任彦升述异记萱草一名紫 
萱今京师有草花叶皆绝类萱春时叶布地经暑则朽及秋花发则叶已无存矣都人谓曰孤梃花花 
澹紫色疑即紫萱也六街花事原茅地经冬烧去枝梗至春取土中余根白如玉者捣汁煎之至甘可 
为洗心糖幽燕纪异原左行草使人无情范阳长贡之酉阳杂俎增草之品示俭草包茅蓍草析津志 
臣等谨按析津志所称示俭草考叶世奇草木春秋又作誓俭草即柯九思宫词所云数尺阑干护青 
草者也详元宫室卷内增包茅出湖广常德澧州三脊茅是也上位鬯祼所用在灰池内每岁进上重 
报本也蓍草产汝宁府即蔡州白龟池上者佳此伏羲画卦揲蓍之祖本也毎岁进上者九尺长公卿 
七尺皆有等第此二草皆植御园析津志增房山县白蒂山生芯题草帝京景物略增(上艹下稀)莶 
草居庸出金棱银线素茎紫荄昌平旧志增芦苇通一物北人以水旁下湿处生者为苇其细不及指 
人家园池间所植者为芦其干差大深碧色者为碧芦丹铅录增乾隆二十三年御制向阳草诗年前 
立春春气早更兼霢霂春雨好栽者培之古所云向阳暖处有新草嫩青遥见近不无如茵如毯皆虚 
摹文章大块始属稿生意昌昌自此都得暄沾润增颜色枯莽空怀对隅泣物犹如此人何堪春雨春 
阳难遍及吁嗟乎春雨春阳难遍及对之怦然为蹰立臣等谨按恭读向阳草御制诗为生植之类攸 
关谨编载卷内又按以上草木类补出药土地檀州人参幽州人参蛇胆知母药录纂要补人参有生 
幽州檀州者为药无效茶经增乾隆二十九年御制咏人形参六韵本草参受地气之精年久者根如 
人形此参正似之又世人以参为贵物能滋补然错用致祸者亦复不少故末及之五叶三桠长白珍 
年深形肖竟何因太原土贡今焉是上党沙生宁有真具体几曽五官具陈筐徒讶四支陈虽缘滋补 
称延命颇见轻投致丧身大约佐饔图利益遂忘剜肉值艰屯草茎谁悟文殊语能活人还能杀人臣 
等谨按人参御制诗是为首见之篇谨编载卷内原山药产采育者甘美特异他处析津日记原杏仁 
皆味苦有一种甘者谓之巴旦杏或谓之八达杏长安客话增药之品黄精葳蕤榆仁半夏柴胡升麻 
荆芥薄荷当归苍木黄芩地黄细辛五味子山川乌乌头茯苓茯神防风锁阳大黄善化屯甘草析津 
志臣等谨按以上药物类补周时燕王进马一形十影言其骏也殷文圭启二首六身英雄雅符于鲁 
史一形十影遐程遂绕于燕山海录碎事原代宗以御马九花蚪并紫玉鞭辔以赐郭子仪范阳节度 
使李怀仙所贡也额髙九寸毛拳如麟身被五花纹故曰九花蚪杜阳杂编增冀之北土马之所生左 
传增冀之北土马牧之所蕃庶故天苑之象存焉唐天文志增冀马填厩而驵骏魏都赋增幽冀马四 
足可当中人之产王嘉谟石王瓮记增乾隆五年御制阅马诗平原草色着霜初试阅天闲万乘余凤 
耳临风多(马免)騄龙鬐耀日有驔鱼漫夸唐牧张千锦何用周王历八虚燕市骊黄抡选徧遗材犹 
恐伏盐车臣等谨按阅马御制诗是为首见之篇谨编载卷内补虞书击石拊石百兽率舞至唐开元 
中教习舞马曲尽其态杜甫诗舞马解登床陆龟蒙诗月窟龙孙四百蹄骄骧轻步应金鞞皆纪其实 
也郑嵎津阳门诗云幽州晓进供奉马玉珂宝勒黄金羁又云马知舞彻下床榻人惜曲终更羽衣然 
则舞马产于幽州者为多也说臆补塞外以善马来贡者上俾之教习衣以文绣络以金铃饰其鬛间 
杂以珠玉其曲倾杯乐者数十回奋首鼓尾纵横应节又施三层板床舞马于上抃转如飞或命壮士 
举榻马舞于榻上乐工数十人立于前后左右皆衣淡黄衫文玉带必求年少而姿白美秀者明皇杂 
录补舞马衣 绮而被铃铎骧首奋鬛举趾翘尾变态动容皆中音律安禄山将数匹以归而私习之其 
后田承嗣代安有存者一旦于厩上闻鼓声顿挫其舞厩人恶之举蔧以击之其马以为怒未妍妙因 
更奋击宛转曲尽其态厮恐以告承嗣以为妖遂戮之而舞马自此绝矣津阳门诗注补唐子西舞马 


行云天宝舞马四百蹄彩床衬步不点泥按魏志陈志王上文帝表曰臣于武皇世得大宛紫骝马一 
匹教令习拜今已能拜又能行与鼔节相应是知马可教以舞不独唐也猗觉寮杂记补徐积舞马诗 
开元天子太平时夜舞朝歌意转迷绣榻尽容骐骥足锦衣浑盖渥洼泥才敲画鼔头先奋不假金鞭 
势自齐明日梨园翻旧曲范阳戈甲满关西徐节孝集补周霆震读天宝遗事诗太液华清污禄儿从 
官千骑竞西驰君恩旧日深如海赖有衔杯舞马知石初集增朔人献燕昭王以大豚年百二十矣人 
谓豕仙符子增波斯猫极大拂菻狗极小今为京师土产燕京赋注臣等谨按以上牲畜类原北方之 
美者有幽都之筋角焉尔雅原燕之角材之美者也考工记原陈琳武库赋弩则幽都筋角恒山檿干 
通肌畅骨直矢轻弦当锋推决贯遐洞坚赋苑原江统弧矢铭幽都筋骨会稽竹矢易以获准诗以殪 
兕太平御览补燕古惟以函名迨元有神臂柱子之弓神凤折迭之弩筋蹄翎根之铠象掌跃圈之甲 
燕史增涿州贡罗金史地理志注增太宗八年建织染七局于涿州元史增昌平之南沙河城内康熙 
年间设立毡作局制造上用及官用毡片额设八品催总一员笔帖式二员委署催总二名库守三名 
拜唐阿领催一名匠役二百二十二名其匠役均在沙河居住世习为业昌平州册增乾隆十一年御 
制毡庐诗塞北燕南惟所如坐来吾亦爱吾庐不愁白露侵黄幔每引青山入碧疏持偈宁殊十笏地 
吟诗可命四宜居端知茅土风犹在何必灵光诩植蕖臣等谨按毡庐御制诗是为首见之篇恭载卷 
内原渔阳泉州有铁后汉书原元于燕北燕南设立铁冶提举司大小一十七处约用扇炼人戸三万 
有余岁扇课铁一千六百余万秋涧集臣等谨按朱彝尊原书此条后尚有明英宗实录春明梦余录 
三条述遵化铁冶事遵化今别为州谨移归遵化卷内原檀州大峪锥山有铁矿至元十三年立至治 
</div>
    <div class="pagination">
<a href="钦定日下旧闻考_page671.html">上一页</a><span>...</span><a href="钦定日下旧闻考_page667.html">667</a><a href="钦定日下旧闻考_page668.html">668</a><a href="钦定日下旧闻考_page669.html">669</a><a href="钦定日下旧闻考_page670.html">670</a><a href="钦定日下旧闻考_page671.html">671</a><span class="current-page">672</span><a href="钦定日下旧闻考_page673.html">673</a><a href="钦定日下旧闻考_page674.html">674</a><a href="钦定日下旧闻考_page675.html">675</a><a href="钦定日下旧闻考_page676.html">676</a><a href="钦定日下旧闻考_page677.html">677</a><span>...</span><a href="钦定日下旧闻考_page673.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
