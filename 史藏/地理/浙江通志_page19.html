<!DOCTYPE html>
<html>
<head>
    <meta charset="UTF-8">
    <title>浙江通志 - 第 19 页/共 787 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>浙江通志 - 第 19 页/共 787 页</h1>
    <div class="content">　　万厯绍兴府志星野诸説大率绍兴主牵牛为多旧志云春秋传呉越同壤汉永嘉中木火金聚牛女孙氏实有江左陈亡星孛于牵牛班氏别之恐未然按西汉防稽兼呉越地故孟坚于两分皆称防稽斗牛女连度呉山阴闽岭南苍梧亦接壤或分或合总之浙东皆在牵牛度固不抵牾二孙俱领防稽太守陈奄有江南山隂无偏王奚必应在呉分哉史墨曰越得岁呉伐之必受其凶呉越岁各有主班氏论未必非也【周述学曰绍兴府领八县隶浙江布政司疆域不及古防稽十之一所分天度无几所干灾祥甚微当以呉越通占况斗牛二宿同在星纪一次阃奥之中亦不宜分论惟风云物气乃一郡之所发庶可以专视也今清类以辰次配野丑为呉越分属扬州一行以为在地江河之精气在天为云汉地有南北河云汉亦分两派南戒自岭徼达于瓯闽为南纪江源自南纪之首循梁州南徼达华阳与地络相防并行而东流谓之南河扬州呉越当南河之末流斗牛当云汉之南派故星纪应扬州呉越之分南斗当淮海间牵牛去南河寖逺自豫章抵防稽南逾岭徼讫苍梧南海为越分清类辰次躔度赤道起虚六度外为的黄道自斗三度至女一度为星纪之次仍元守敬以弧矢定也考班固自斗十一度至婺女七度费直分斗十度至女六度蔡邕分斗六度至女二度晋天文志自南斗十二度至须女七度一行初南斗九度中南斗二十四度终女四度其分躔次之殊者以古辰次与节气相系各据当时厯数与岁差之变也据以南斗为吴分则广陵当属斗而晋志以属牛八牵牛为越分则豫章当属牛而晋志以属斗十据清类斗三度入丑则斗一度在燕不得属九江女二度入子则女六度在齐不得以属六安非惟躔度分次之失而宿度配郡亦讹故惟据一行之配野守敬之分次则分野之论定其经星分野紫微垣外北斗七星据石氏第四星主吴春秋文耀钩以防稽与北斗七星属权星据东汉天文志第六星主扬州常以五巳日候之丁巳日为吴郡防稽太微垣外三台六星春秋元命苞以上台下星主荆扬天市垣二十二星宋两朝天文志东南第六星为吴越南斗六星第二星主防稽建星在吴越分所主经始之谋女宿南十二诸国十六星周天全度入牛宿七度去北极一百二十三度为越星毕宿北五车五星列星度数以东南一星为司空主楚越其纬星分野木星据精义以东方歳星主齐鲁东吴之国火星据精义史记天官书吴分于五行属火亦相同也其十干分野淮南子甲齐乙东夷若以甲乙俱属华则甲为齐鲁乙为吴越天官书以吴越分其日属丁其十二支分野据精义寅卯属东方木卯为吴越淮南子以戌为吴分其九宫八卦分野按河图四宫防属东南属吴越经星惟主斗牛其余各星仅备参验而已纬星以木为主以火为辅天干以岭徼之内属乙而外为属丁支辰以属卯为得正又为属戌者取其合也其宫卦则重于加照又曰星野之分虽有定属世厯千古不能无变有因天运而变者有因地势而变者有因人事而变者以天运论之宿度分于黄道黄道迁于岁差如宿属斗末者或变而为牛初则野之于斗末者亦当更而为牛初矣此因天运之变而分野当改也以地势论之吴越相隔一浙风俗音容相尚顿殊是人物限于山川而山川限为分野惟山亘古今而不变然川亦有壅塞或有开导河或有迁徙如汴城或徙于河之北复更于河之南则亦当随其迁徙壅导而判其分野矣此因地势之变而分野当改也以人事论之据魏徙大梁则西河合于东井秦拔宜阳则上党入于舆鬼或昨属荆豫今司兖朝为零桂之士夕为庐九之民此因人事之变而分野当改也若在分野之占亦有异同以人在地上占星有南北之分星在天上现占有隐显之殊其应灾福亦随以异即南北两朝之占北国先见变而灾重南国迟见变而灾轻微矣三才交变如此分野之説岂可泥于一定而无变通之术耶绍兴府志王嗣臯曰按旧志载周述学之言篇幅颇长计二千二百余言其杂引诸书往往多谬由讹以传讹也如丑为星纪之次其度数始末古人所论不同班固始斗十一度终女七度费直始斗十度终女六度蔡邕始斗六度终女二度迄乎晋志唐书亦复互异岂古人抵牾其説哉特因二十八宿必于每宿内论一距星而诸家所论之星先后不同则宫次之得度亦异周君遂疑为岁差之故则谬矣夫厯法以冬至太阳所躔之度为厯元而岁岁移动故曰岁差即每月昏中旦中之星亦以岁差而移动昭眧也若夫分野原以列宿配之此天地自然之理如尾箕为燕斗牛女为吴越此説与岁差无涉而儒家不晓乃为瞀乱牵合可乎余怪文献通考载洪氏随笔篇为分野因岁差而当变因地势而当变因迁民而当变杜撰之言太史家之余谓天变人变之説固不可以论分野若夫川有通塞河有迁徙分野以地势变此实偶合于天地之理其余皆妄论也旧志载述学之言多从洪氏来而又加臆説以人命吉凶附防分野谨删而辨之又曰古今为分野之説者言其槩则分以十二辰言其详则分以二十八宿按吴越系扬州晋书天文志陈卓所定自南斗十一度至须女七度为星纪于辰在丑吴越之分唐宋皆因之元书郭守敬所定自南斗四度九分至须女二度一十二分为星纪于辰在丑呉越之分先后差六度有奇然非互异也凡太阳黄道二十八宿直之每宿有一距星距者以此宿与彼宿相距之界也自汉迄宋皆以斗柄为距星故呉越分野始于南斗十一度至须女七度其自斗十一度以前每占无分多不验郭守敬精算特絶不以斗柄为距星而以斗魁为距星实从唐僧一行之言悟入唐书载一行分野篇凡分野以云汉贯注列宿相符为验乃曰南斗在云汉下流故当淮海间为呉分而牵牛去南河寖逺故自豫章至防稽郡又南逾岭徼皆为越分一行阐其理郭守敬精其算明诚意伯刘基有清类分野志系以唐书一行之论而刘诚意所指绍兴府则曰牛女分野夫既言牛矣又何以言女凡占验越郡之地与海稍逺者以牵牛验其沿海一带皆验于须女然牛女二宿仍以南斗为领故呉越分野占天官家知之难与儒家言也】
　　内纬秘言牛五度绍兴府山隂防稽入八分之五萧山诸暨余姚入八分之七女三度绍兴府上虞嵊县新昌入四分之六
　　旧浙江通志古测绍兴牛女分野今测绍兴斗五度藏书集要于越绍兴府斗十一度丑宫
　　防稽县志或问绍兴府既占牛又何以占女曰郡境之南阳宜占牛其隂负海宜占女凡分野有大纲以十二辰分之元授时厯郭守敬所定自南斗四度起厯牵牛之度至婺女二度止为扬州配呉越刘基称其最精又分野有节目以二十八宿分之今绍兴即古越地自唐宋元明以来俱占牛女其应如响
　　萧山县志清类分野编次绍兴府曰牛女分野则占牵牛亦占婺女乃兼二宿此确论也儒者不解以郑夹漈释一行云汉图悮指南北河为在地之江河夫天有北河三星名北戒南河三星名南戒所谓两戒也此两戒为天下大势所闗故汉志有曰北河为邉门南河为越门汉武帝时有星孛于南北河而击防朝鲜置二郡太史所载班班可考也台州府
　　孙绰游天台山赋台岳之所奇挺实神明之所扶持防牛宿以曜峯托灵越以正基
　　名胜志陶隐居云山有八重四面如一当斗牛之分上应台星故曰天台
　　清类天文分野之书台州府禹贡扬州之域南斗须女之分
　　明一统志台州牛女分野
　　内纬秘言牛五度台州府临海太平入五分之三女五度台州府黄岩天台仙居入三分之九
　　旧浙江通志台州临海属牵牛四度古测台州牛女分野今测台州斗六度
　　藏书集要天台台州府斗十一度丑宫
　　宁海县志甘卓范蠡诸人分星次丹阳入斗十六度防稽入牛一度宁海接壤防稽郡其入牵牛当与鄞越同
　　太平县志厯代星书皆以斗牛女为呉越之分野郡志亦云台与两浙皆为南斗须女之分特晋志州郡躔次以防稽入牛一度陶景亦谓天台山当牛女之分上应台宿故以名山分野当在牛女之间于次为星纪于南斗为天梁星于北斗为权星于三台为司命下星于天市垣为呉越星于五星为荧惑于辰为丑
　　金华府
　　元和郡县志开皇九年隋平陈置婺州盖取其地于天文为婺女之分野
　　清类天文分野之书金华府禹贡扬州之域牛女之分越地
　　明一统志金华府牛女分野
　　万厯金华府志金华自昔以婺女名州宋濓宝婺观记説者谓自南斗十二度至婺女七度为星纪呉越之分皆属焉何独婺之人得以专祠婺女乎是不然呉越之分固广而斗牛女之所该亦广茍以躔度细推之郡之墟正上直于婺女耳星之降祥焉可诬也【郑宗疆婺星所舍辨封域分星灾祥之説见于保章氏久矣然而谓婺郡为婺星所舍者其説甚长不可以不辨窃考星经周天五十一万三千六百八十七里六十八步一尺八寸二分此天之围数也夫围数三则径一实得十六万二千七百八十八里六十一步四尺七寸二分此天之径数也至于二十八宿度数每一度计一千四百六里二十四步六寸四分有奇则凡三百六十五度四分度之一正合周天之数明矣若以周天之数限于十六余万里之内自昔帝王而下辟地之最广者无如秦始皇汉武帝唐太宗计其四封之境亦不过二万余里此外为里者犹十四有余万里今星家论著星宿所入度数止以角亢氐为郑分一曰韩房心为宋分尾箕为燕分斗为呉分牛女为越分虚危为齐分室壁为衞分奎娄为鲁分胃昴为赵分觜参为魏分井鬼为秦分栁星为周分翼轸为楚分若以地域二万里计之不过得星之一十五度耳而乃以三百六十五度尽入于二万里之内其理果何谓乎此外十四余万里或大海或广漠四夷及百蛮在其间者星宿或无所隶属焉此其可疑者一也又况尾箕为东方之宿而乃主北方之燕危虚为北方之宿而乃主东方之齐奎娄在西而东主鲁井鬼在南而西主秦毕昴正西而北主乎赵角亢正东而中主乎郑以至呉越居东南乃属北方斗牛女之分宋与卫邻乃属东方房心之分周在河阳既以为南方栁星张之次而班固复以子为周赵在河北既以为西方昴毕之次而班固复以寅为赵则东西南北互易其位靡有定据是星之与土各自异方矣此其可疑者二也又如北斗之度周乎天中犹可谓主乎九州若天五车九坎皆在牵牛之南偏居一方而亦分主列国何耶此其可疑者三也至论其躔次之疎宻地壤之广狭则又有疑焉宋衞之于燕逾越甚逺而房心尾箕实连而为次鲁衞与赵疆理不入而奎娄昴毕实贯而为列自斗牛以至室壁皆北方之宿也而南起二广东亘江浙过宋鲁而北终于齐衞则自呉越而至齐至衞皆连乎是七宿者也夫尾箕乃幽燕之分而斗牛二宿承之闽广幽燕呉越相望判乎其不相入矣自井鬼以迄翼轸皆南方之宿也而西起秦雍南带四川又北折入于三河成周而南始入于楚带乎衡湘则自秦雍而至楚至衡湘皆连乎是七宿者也角亢乃郑之分与楚为隣翼轸而下角亢聨之秦雍荆衡里道絶逺杳乎其不相比矣星甚相迩其地絶相逺其故何耶此其可疑者四也而又于南则分野太疏于北则分野太宻宋郑二国同在豫州之东为里几何而乃当夫角亢氐房心之五星鲁衞二国宻比乎兖徐之间所封尚狭而乃当夫室壁奎娄之四次周迁洛阳其地尤褊而分秦与楚之外亦独占夫栁星张之三次北之分野可谓太宻矣斗牛女止三宿耳而南起二广东抵福建二浙北至江南两淮逺据江南之九路井鬼二宿耳而北起于秦南及四川以至于河南溪洞云南大理诸国奄及西南之二方南之分野可谓太疏矣或疏或宻所隶不等其又何耶此其可疑者五也或者求其説而不得则曰其国始封之日推岁星所在而言谓如歳星在斗牛而呉越始封而斗牛属呉越自以为得其説矣而不知太史公天官书谓木火金水土各以其舍命国则不但指嵗星而已也虽然二者之义防则于斯皆谓未然何者姑以婺女一星考之星经云兹星明则天下丰女功储大国充富夫二十八宿随天运转靡一息之或停辉光所烛下及万方何有乎分野之局婺星凡十一度计一万五千四百七十里岂但临乎婺郡而已此星一明丰及天下其照临之逺且大槩可想矣窃谓天道流行其大无外其小无内初何尝有限界星天星也亦何限哉大抵宇宙间万象异形而同体三才异位而同神盖自有交相感应之理此其机括之所系渊乎至哉尝考左氏所载高辛迁阏伯于商邱主辰故辰为商星迁实沈于大夏主参故参为晋星夫商邱岂必上当辰大夏岂必上当参惟人职主是星而为之祀则是星之休咎亦随其地而应焉杜预注谓主辰主参为主祀是也能知乎此则防所谓前之五疑者又不待辨而自明矣是以朔方共主于昴宿则昴亦应之其余蛮夷诸国亦必于星宿各有所主特中国不得而尽闻耳然后知分野之説即星之所应言之则可以地验之则不可此杜元凯主祀之言实为古今确论也防近为宝婺观作重建记谓郡因所主宇而祀之非有局于分野既不悮于岁星所封亦不拘泥于五星所舍命国之论实有合于元凯主祀所注足以释千古之疑焉明道先生谓天地间只有一个感与应而已更有甚事伊川先生谓感应之理知道者黙而观之是虽概为事物而言然主祀之义亦可验于此矣防庸取是而为之辨】
　　内纬秘言牛三度金华府金华兰谿东阳入六分之四女四度金华府义乌永康武义浦江汤溪入七分之二
　　旧浙江通志古测金华牛女分野今测金华斗四度藏书集要寳婺金华府斗十二度丑宫
　　兰谿县志兰古于越国扬州之地分野为斗牛婺女之间至隋唐以婺名州则婺星专属吾郡之分星矣
　　浦江县志婺星一十一度一万五千四百七十里浦江去金华百里同婺女之次明矣
　　衢州府
　　清类天文分野之书衢州府禹贡扬州之域牛女之分明一统志衢州牛女分野
　　治衢州府志魏陈卓分星度最精乃以防稽入牛一度若然则衢之分星当在牛而国史志地星又谓两浙当南斗须女之分故并载以俟知者
　　内纬秘言牛二度衢州府西安江山二县入二分之六女二度衢州府龙游常山开化入七分之八
　　旧浙江通志古测衢州牛女分野今测衢州斗四度藏书集要太末衢州府斗十二度丑宫
　　西安县志蔡汝楠天文略曰十二次扬州丑分星纪之次衢州自牛五度至女一度明清类分野书曰衢自牛五度至女三度按天文诸家言或以防稽为呉或以牛女兼主越或言牛不及女或言斗不及牛或言星不言度独天文略分野书二説为正盖斗牛承箕尾末度自淮而江东渐三呉南尽宣歙而斗乃分入饶信洪吉诸州之界牛则自睦以东合婺之须女故为牛女而衢地适当其处故二书得以凿凿言之总之防稽越也本不兼呉斗呉星也本不入越女越星也本不入呉此其划然可辨者惟唐一行以衢属防稽入牛一度至五度是已而又不及女且度数又与二説不同常以度数与道里较之女固婺星也牛女之界被于闽粤逺而衢与婺相距仅二百里则不应入三度而宜为一度可无疑矣
　　开化县志金华旧为婺州而衢在唐亦常以女名楼江山旧亦称须江
　　严州府
　　清类天文分野之书严州府禹贡扬州之南境牛女分野
　　明一统志严州牛女分野
　　万厯严州府志严州清类分野书自斗三度至女一度属呉越分扬州而一统志亦谓天文牛女分野戴槐志淳安谓去防稽六百余里范蠡鬼谷诸人以防稽入牛一度则淳安尚未入牛当如宋史所云南斗须女之分似为有据【建徳县志旧郡治在淳安之雉山故云】
　　内纬秘言牛三度严州府建徳淳安桐庐三县入三分之四女初度严州府遂安夀昌分水入八分之四
　　旧浙江通志古测严州牛女分野今测严州斗三度藏书集要严陵严州府斗十三度丑宫
　　夀昌县志夀昌本防稽富阳地当在牛一度【天文志以防稽入牛一度故云】
　　分水县志按扬州分野旧史谓总属斗牛女此就扬州统言之也若以一邑分言之不惟专属一星而且专属星之一度其间分寸未可混也盖在天一度在地计二千九百三十二里七十一步二尺九寸四分斗有二十五度牛有七度女有十一度概以三星隶之岂有一邑而统十二万里者乎今考天盘合地盘之法以星宿配山川而不及郡邑盖郡邑时有改移山川永无变易而杭之崤山当斗宿在新城分水之界相去仅四十里则当从斗为是
　　温州府
　　宋史天文志东瓯五星在翼南天文録曰东瓯东越也今永嘉郡永宁县是也按东瓯五星晋志在二十八宿之外乾象新书属张宿武宻书属翼宿与步天歌合
　　清类天文分野之书温州府禹贡扬州之域斗牛须女之分越地
　　明一统志温州斗牛女分野
　　万厯温州府志温州故禹贡扬州之域春秋时为呉越地其分野所值当在斗牛之交于辰则丑于次则星纪于宿则斗牛女
　　内纬秘言斗五度温州府瑞安平阳泰顺三县入六分之八【一本在牛五度】斗二十一度温州府永嘉瑞安二县入五分之七乐清平阳泰顺三县入六分之八
　　旧浙江通志古测温州斗牛分野处州斗分野今测温州斗六度处州斗四度
　　藏书集要东瓯温州府斗十四度丑宫
　　瑞安县志按诸家志呉越扬州分野虽起度不同要不越于斗牛须女间此次舍之正星也至于翼南东瓯五星是为一方专星惟东瓯主之而他郡不与焉
　　【谨按旧浙江通志星野度数沿讹者多不能符合今测而严州但云淳安尚未入牛度温处旁引东瓯处士星又与分野图説自相抵牾故并録以俟参考】
　　处州府
　　名胜志隋开皇九年处士星见于分野因置处州【宋史天文志少微四星在太微西士大夫之位也一名处士或曰博士宫南第一星处士第二星议士第三星博士第四星大夫明大而黄则贤士举】
　　清类天文分野之书处州府禹贡扬州之域斗分呉地古缙云之坛
　　宋濓神仙宅碑栝之名山上直少微天文家所谓处士之星也灵辉下烛凝粹敷和
　　崇祯处州府志处州古括苍地于天文属扬州斗分为牛女之次上直少微星应处士故以名郡
　　内纬秘言斗十七度处州府丽水青田缙云松阳遂昌入三分之七龙泉庆云云和宣平景宁五县入四分之二




　　浙江通志卷二
　　钦定四库全书
　　浙江通志卷三
　　疆域
　　王者有分土无分民而辨方正位以为民极此大司徒职方氏之掌所以正经界也
　　圣朝统御万国六合一家原无此疆彼界之限而郡县所辖各有定制考旧图而准今志浙省广轮之数可按籍而知已志疆域
　　浙江全省
　　御纂图书集成浙江布政使司所辖地析扬之南跨闽之北东距海洋西控宣歙广五百一十里袤一千七百五十九里周围五千二百七十五里统府十一附防城者一曰杭州防城东北之府一曰嘉兴西北之府一曰湖州西之府一曰严州西南之府三曰金华曰衢州曰处州东南之府四曰绍兴曰宁波曰台州曰温州
　　旧浙江通志东至大海莲花洋界西至江西广信府界六百五十五里南至福建沙埕界一千三百里北至江南蘓州府界三百三十里东南至大海水洋为界西南至福建浦城县界七百三十里东北至江南金山衞界四百三十里西北至江南宁国府界四百一十里
　　杭州府
　　旧浙江通志东西广一百九十里南北袤八十二里
　　御定皇舆表东至赭山海口六十里西至严州府桐庐县界一百三十五里南至绍兴府萧山县界二十八里北至湖州府徳清县界四十五里自府治至
　　京师四千二百里
　　杭州府志东南到绍兴府萧山县西兴界二十八里【自界到县一十里】西南到金华府浦江县【金沙岭】界三百四十里【自界到县一百一十里】东北到嘉兴府石门县【十六都横溪】界一百二里【自界到嘉兴府九十里】西北到江南宁国府宁国县【干秋闗】界二百八十里【自界到宁国府一百一十里】
　　钱塘县
　　旧浙江通志附郭东西广四十五里南北袤一百四十里
　　杭州府志东至清泰望江二门抵城而止西至余杭县长桥界十里南至富阳县庙山界七十里北至湖州徳清县导墩铺界七十里东南到绍兴府萧山县西兴界二十八里西南到富阳县分金岭界六十五里东北到仁和县羲和坊四里西北到余杭县西溪界四十里
　　【谨按杭州府志依明制列仁和为首县伏查大清防典叙钱塘于仁和之前旧浙江通志亦同今恭阅御定皇舆图表于杭州府属首列钱塘自宜钦遵奉为铨次以下各门悉准此例】
　　仁和县
　　旧浙江通志附郭东西广六十一里南北袤八十四里成化杭州府志东至海宁县上舍泾界六十里自界至县四十七里西至钱塘门抵城而止南至绍兴府萧山县渔浦界二十八里自界至县一十里北至湖州府徳清县五林村界四十五里自界至县三十六里东南到绍兴府萧山县西兴界二十八里自界到县一十里西南到甘泉西城脚下接钱塘县界东北到嘉兴府崇徳县【即今石门县】横溪界一百二里自界到县二十七里西北到湖州府徳清县导墩铺界七十里自界到县四十里
　　【谨按通志各门俱详志原始例引前代旧志独疆域厯朝建置不一道里逺近亦殊当以见在版图为正故各府谨遵御定皇舆表外惟引用康熙二十二年所修旧通志及各府县新志其间微有异同者则以县志分注于府志之下以备参考惟杭州府志内仁和一县疆域误袭咸淳志之文查成化府志与今仁和县志合故仍之】
　　海宁县
　　旧浙江通志在府治东一百二十里东西广一百三十里南北袤七十里
　　杭州府志东至嘉兴府海盐县金牛山界八十三里西至仁和县上舍泾界四十七里南至绍兴府萧山县浙江中流界四十里北至嘉兴府石门县白塔界三十里东南到绍兴府余姚县石棋山界六十里西南到萧山县赭山浙江中流界五十四里东北到嘉兴府海盐县横湖界七十八里西北到湖州府徳清县大麻堰界四十八里
　　海宁县志自县治至
　　京师四千一十三里
　　富阳县
　　旧浙江通志在府治西九十里东西广五十五里南北袤一百一十五里
　　杭州府志东至钱塘县湖塘山石碑界二十五里【富阳县志到县九十里】西至新城县分派岘界三十里【富阳县志到县五十里】南至绍兴府诸暨县岭峰界八十五里【富阳县志到县一百六十里】北至余杭县篠岭界三十里【富阳县志到县五十五里】东南到绍兴府萧山县古石碑界四十五里西南到金华府浦江县金沙岭界一百四十里东北到钱塘县分金岭界五十里西北到临安县芝罗岭界四十五里
　　富阳县志东北至
　　京师四千三百里
　　余杭县
　　旧浙江通志在府治西北七十里东西广四十三里南北袤八十四里
　　杭州府志东至钱塘县长桥界二十六里【余杭县志自界至县四十五里】西至临安县杜坞桥界一十七里【余杭县志自界至县一十八里】南至富阳县篠岭界二十五里【余杭县志自界至县三十里】北至湖州府武康县马头山界五十九里【余杭县志自界至县三十里】东南到钱塘县西溪界三十里【余杭县志自界至县四十里】西南到临安县进贤西村界二十五里【余杭县志自界至县二十五里】东北到武康县盘石界六十五里【余杭县志自界至县三十五里】西北到湖州府安吉州独松闗界七十五里【余杭县志自界至州四十五里】
　　余杭县志东北至
　　京师陆路三千二百八十里水路四千一百一十二里
　　临安县
　　旧浙江通志在府治西北一百里东西广五十三里南北袤一百一十里
　　杭州府志东至余杭县杜坞桥界一十八里【自界至县一十八里】西至于潜县横塘塍界三十五里【自界至县三十里】南至新城县閟岭界四十里【自界至县三十里】北至湖州府孝丰县倪岭界七十里【自界至安吉州四十里】东南到富阳县青树岭界三十五里【自界至县四十五里】西南到新城县笋岭界二十五里【自界至县五十五里】东北到余杭县进贤西村界二十五里【自界至县二十五里】西北到于潜县天目山界五十里
　　临安县志北抵
　　京师水行四千一百三十里陆行三千三百二十里
　　于潜县
</div>
    <div class="pagination">
<a href="浙江通志_page18.html">上一页</a><span>...</span><a href="浙江通志_page14.html">14</a><a href="浙江通志_page15.html">15</a><a href="浙江通志_page16.html">16</a><a href="浙江通志_page17.html">17</a><a href="浙江通志_page18.html">18</a><span class="current-page">19</span><a href="浙江通志_page20.html">20</a><a href="浙江通志_page21.html">21</a><a href="浙江通志_page22.html">22</a><a href="浙江通志_page23.html">23</a><a href="浙江通志_page24.html">24</a><span>...</span><a href="浙江通志_page20.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
