<!DOCTYPE html>
<html>
<head>
    <meta charset="UTF-8">
    <title>宁国府志 - 第 454 页/共 477 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宁国府志 - 第 454 页/共 477 页</h1>
    <div class="content">
，诸生哓哓几酿事。廷竭力调剂，令与士均感其诚，事遂释。令重酬之，却不受。《县志》


胡天锡号圣泉。以郡掾选山东单县尉，刚方清敏。上官皆知其

能，檄令治河，河溃决不常，且越境运石，费不赀。锡易以土筑之坚厚，岁省费若干，而河

澜晏如。时万众猬集，酷暑疫作，锡本知医，和药散给，全活无数。擢管河同知。单人祀之

名宦。《乾隆府志》


赵必迁父文昌，以岁贡两任兰溪县，佐暑县事，多惠政。必迁以

选贡知四川兴文县，清介不畏强御。初赴任，邑有大憝赵侍于中途馈千金，却弗受。廉得其

积恶，立收之并其家属十八人，悉置之法，民心大快。擢荆府审理正，寻告归。

同上


项如皋字孟凯。崇祯丙子举人，庚辰以特用授北刑部福建司主事

。时黄道周忤旨，上震怒，皋疏救之。寻卒官。雷祚、刘理顺经纪其丧，检笥中惟白金五

两，敝衣一袭，书数卷而已。为之醵赙以殓。祀乡贤。同上


〔国朝〕
焦鹏字扶九。七岁能作隶书大字

，长

益工，人皆宝之。由恩贡知新城县，地当孔道，军兴旁午，供亿浩繁，鹏多方支应，百姓不

扰。以劳卒。囊萧然，邑人赙殓其丧归。同上


崔瑶字玉及。顺治甲午举人，知襄阳县。革宿弊，惩吏胥，减

耗息讼，兴学劝农，治绩称最。邑有妖祟驱之不得，诉于县，瑶移牒城隍，自责责神。是夕

妖绝，咸谓正直所感。同上


谭启运字翼兹。岁贡生，任宁波通判。奉檄修象县城蛟门。置破

台，责里甲营之。豪有力者多方乞免，启运峻绝之，力役维均，刻日蒇事。两摄鄞篆，当羽

书旁午，应付裕如。于是方伯推启运总十一郡饷事，事无不治。仕终茶陵知州。
《县志》


周光启字旭上。博学工书法，性至孝，亲疾祈以身代。顺治丁酉

举人，知遂安县。裁革溢额，柜枰一遵部法，岁减羡余银五千两，民困以苏。光启曾叔祖恪

，尝令是邑，多惠政，启能接武焉。以疾卒官，民号泣罢市，敛赙助殡。与恪同祀瀛山书院

。著有《鸣竹轩集》。《乾隆府县志》同


焦鼎字玉屏。以明经选沂州州同。地震城中房屋倾塌，死伤万

计。首议捐俸赈之，沂人感泣。改任泰州，值戎事倥偬，悉力捍卫，军悉无缺。两府以其

强

干，并加优奖。未几，谢病归。孝事继母，年虽迈，偕妻谭氏定省以礼。鼎病，谭割股以救

，亦足见刑于之化云。同上



陈兆升字尔旭。受业沈寿民。沈蒙难，走数千里迎之归，施润章

、

方之、马时中之于程伊川。康熙甲辰，以明经知云南嘉县。士朴民悍，兆升恩法并用，

嚣

凌潜革。民间多竹篱篷户，风雨不蔽，兆升教以版筑，并垦辟荒土，利益甚宏。未几，卒。

同上



崔铣字凫先。康熙丁巳举人，知福建建安县。除蓄牛税，革编

审私派，民便之，纪德于碑。邑有朱子家庙，久圮，铣葺之。莅官六载，以母艰归。越三年

，铣寿，建

安绅士制锦走数千里来祝。初铣母病于家，铣常梦寐悲号，未几，讣至。服除，应补官，铣

不行

，人劝之，谢以诗曰：“生前缺问视，死后思蒸尝。迂僻仕何益，不如守墓旁。”其高风纯
</div>
    <div class="pagination">
<a href="宁国府志_page453.html">上一页</a><span>...</span><a href="宁国府志_page449.html">449</a><a href="宁国府志_page450.html">450</a><a href="宁国府志_page451.html">451</a><a href="宁国府志_page452.html">452</a><a href="宁国府志_page453.html">453</a><span class="current-page">454</span><a href="宁国府志_page455.html">455</a><a href="宁国府志_page456.html">456</a><a href="宁国府志_page457.html">457</a><a href="宁国府志_page458.html">458</a><a href="宁国府志_page459.html">459</a><span>...</span><a href="宁国府志_page455.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
