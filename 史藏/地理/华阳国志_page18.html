<!DOCTYPE html>
<html>
<head>
    <meta charset="UTF-8">
    <title>华阳国志 - 第 18 页/共 87 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>华阳国志 - 第 18 页/共 87 页</h1>
    <div class="content">

　　汉安帝时，巴郡太守连失道。国人风之曰：「明明上天，下土是观。帝选元后，求定民安。孰可不念，祸福由人。愿君奉诏，惟德日亲。」永初中，广汉、汉中羌反，虐及巴郡。《太平御览》引《益部耆旧》记此事在中平五年。是误。有马妙祈妻义，王元愦妻姬，赵蔓君妻华《目录》蔓作云。夙丧夫，执共刘、李、《函》、钱作恭。姜之节，守一醮之礼，号曰「三贞」。遭乱兵迫匿，惧见拘辱，三人同时自沈于西汉水而没。死，当衍。有黄鸟鸣其亡处，徘徊焉。亡字，张、吴、何、王本作葬。国人伤之，乃作诗曰：「关关黄鸟，爰集于树。窈窕淑女，是绣是黼。惟彼绣黼，其心匪石。嗟尔临川，邈不可获！」永建中，泰山吴资元约为郡守，旧各本讹泰作秦。《函海》注「应作泰」。廖本作泰，是。屡获丰年。民歌之曰：「习习晨风动，澍雨润乎苗。我后恤时务，我民以优饶。」及资迁去，民人思慕，又曰：「望远忽不见。惆怅尝徘钱写作●。张、吴、何、王本作伭。刘、李、《函》、廖、浙本作徘。徊。恩泽实难忘，悠悠心永怀。」


　　孝桓帝时，河南李盛仲和为郡守，贪财重赋。国人刺之曰：「狗吠何諠諠，有吏来在门。披衣出门应，府记欲得钱。语穷乞请期，吏怒反见尤。旋步顾家中，家中无可【为】与。旧本皆作与。思往从邻贷，邻此下，钱写衍步字。人已旧各本作以。疑是字變。廖本作已。得《常志》原字。言匮。旧皆讹作遗。廖本作匮。盖顾校改之佳字也。上与「思往」文协。下与悴字韵协。钱钱何难得，令我独憔悴！」汉末政衰，牧守自擅，民人思治，作诗曰：「混混浊沼鱼，习习激清流。温温乱国民，业业仰前《函海》作有，并注云：「刘、吴、何、李本作前。」实则他各本俱作前。修。」疑当作休。其德操、仁义、文学、政干，若洛下闳、任文公、冯鸿卿、庞宣孟、玄清代刻本避讳作元。文和、玄贺字，《东观记》作文宕。《舆地广记》作「文若」。赵温柔、龚升侯、《目录》作叔侯。李本亦作叔。他各本作升。隶书叔字与升易混，名调，则作升是。杨文义等，播名立事，言行表世者，不胜次载【者】当衍。也。


　　　　　　七


　　孝安帝【元】〔永〕初三年，旧作元初。兹依《后汉书》改正。凉吴、何、王本讹作梁。州羌入汉中，杀太守董炳，扰动巴中。中郎将尹就讨之，〔连年〕依《后汉书王堂传》补二字。不克。益州诸郡皆起兵御之。三府举广汉王堂为巴郡太守。下省堂字。拨乱致治，进贤达士。贡孝子严永，隐士黄错，名儒陈髦，俊士张璊，元丰本作璜。浙本改从。他各本及《目录》皆作璊。廖本注云：「以后书订之，璊当作湍。」皆至大位。益州刺史张乔，表其尤异。徙右扶风。民为立祠。


　　孝桓帝以并州刺史泰旧各本作秦。廖本作泰。山但望【字】伯阖为巴郡太守。旧各本望下有字字。按本书通例。不当有。懃钱写作勤。恤民隐。郡文学掾宕渠赵芬，掾张、吴、何、王本无此字。刘、李、钱、《函》、廖本有。浙本剜补。弘农冯尤，垫江龚荣、王祈、李温，临江严就、胡良、文恺，安汉陈禧，阆中黄阊，江州【毋】母《
函海》作毋，注云「何李本作母」。刘本作毋。廖作毋。成、阳誉、乔就、张绍、牟存、平直等，诣望自讼曰：「郡境广远，千里给吏。兼将人从，冬往夏还。夏单冬复。惟踰时之役，怀怨旷之思。其【昏】忧明清旧本作忧。惠校改昏。《函海》注云「应作昏」。廖本与浙本改昏。按：忧，谓家人疾病，行役人不得闻见。昏谓婚事，当预定其期，无碍于行役。不当改。丧吉凶，不得相见。解缓补绽，下至薪菜之物，无不躬买于市。富者财得自供。贫者无以自久。刘、李本作支。是以清俭，夭枉不闻。加以水陆艰难，山有猛禽；旧本皆作禽。廖本作兽。《函海》亦注云「当作兽」。今按禽字古义通用于鸟与兽。无庸改。思迫期会，陨身江河，投死虎口。咨嗟之叹，历世所苦。天之应感，乃遭明府，欲为更新。童儿匹妇，欢喜相贺：『将去远就近，释危蒙安。』县无数十，人无远迩，恩加未生，泽及来世。巍巍之功，勒于金石。乞以文书付计掾史。人鬼同符，必获嘉报。芬等幸甚。」望深纳之。郡户曹史枳顾广圻校稿云：「枳是县。下脱史名。」今按：巴郡户曹掾姓史名枳耳。户曹，犹功曹、贼曹，掾字省。白望曰：「芬等前后百余人，历政《函海》注云「应作证」。今按历政犹云历任太守时耳。讼诉，未蒙感悟。刘、李、钱、《函》、廖本作寤。他各本作悟。古音义通。明府运机当作玑。《尚书》「璇玑玉衡，以齐七政」。布政，稽当皇极。为民庶请命救患，德合天地，泽润河海。开辟以来，今遇慈父。经曰：『奕奕梁山，惟禹甸之。有倬其道，韩侯受命。』比隆等盛，于斯为美。」


　　永兴二年，三月甲午，望上疏曰：「谨按《巴郡图经》境界南北四千，东西五千，周万余里。属县十四。盐铁五官，各有丞史。户四十六万四千七百八十。口百八十七万五千五百三十五。远县去郡千二百至千五百里。乡亭去县，或三四百，或及千里。土界遐远，令尉不能穷诘奸凶。时有贼发，督邮追案，十日乃到。贼已远逃，踪迹【灭】绝〔灭〕。廖本倒作灭绝。罪录逮捕，吴、何、王本脱录字。他本有。浙本剜补。疑当作录罪。证验文书，诘讯，即从春至冬，不能究讫。绳宪未加，或遇德令。是以贼盗公行，奸宄不绝。〔郡掾龚〕荣等，旧各本省荣姓与职名。记述文，承上可省。此为录望原《疏》，则不可省。故补三字。及陇西太守冯含、上谷太守陈弘按《士女目录》，作上庸太守。说：往者，至有劫廖本作劫，阆中令杨殷、终津侯姜吴、何本讹作美。昊，伤尉苏鸿、彭亭侯孙鲁、雍亭侯陈已、殷侯乐普。又有女服贼千有余人，布散千里，不即发觉，谋成乃诛。其水陆覆害，煞《函海》注云「应作杀」。郡掾枳谢盛、【塞】蹇元丰本作蹇。他各本作塞。《函海》注云「塞疑蹇」。威、张御，鱼复令尹寻，主簿胡直，若此非一。给吏休谒，往还数千。原省里字。闭囚须报，或有弹劾，动便历年。吏坐踰科，恐失冬节，侵疑先死。如当移传，不能何、王、浙本作不得。待报，辄自刑戮。或长吏忿怒，冤枉弱民，欲赴诉郡官，每惮还往。太守行桑农，不到四县。刺史行部，不到十县。郡治江州，时有温风。遥县客吏，多有疾病。地势刚险，《水经注》作「侧险」。廖本注云「当作侧」。皆重屋累居，数有火害。又不相容，结舫水居五百余家。承三江之会，廖本注三字下云「
当作二。见《水经注》」。今按三江，谓三大河谷。内水、外水与合流后之长江。舟人结帮，各从一水，不相参越。直至近世，犹是三帮。故其人习称「三江」。此不可缘地理概念说为二江也。夏水涨盛，坏散颠溺，死者无数。而江州以东，滨江山险，其人半楚，〔精敏轻疾〕【姿态敦重】。垫江以西，土地平敞，〔姿态敦重〕【精敏轻疾】。旧各本误易二句。《汉书地理志》论楚俗云「急疾有气势」。论吴俗云「轻死易发」。又曰「吴粤与楚接比，数相兼并，故民俗略同」。此楚人轻疾之验也。盖操舟之民，无不轻疾。经商之民，无不精敏。而农户儒士，态度无不敦重。上文论巴风俗，以「重迟、鲁钝，素朴无造次辨丽之气」为失。所指皆垫江以北之人也（参看３章注）。故知《但望疏》原语，「精敏轻疾」承其人半楚言。「姿态敦重」承垫江以上言也。兹移正。上下殊俗，情性不同。敢欲分为二郡：一治临江。一治安汉。各有桑麻丹漆，布帛鱼池。盐铁足相供给。两近京师。荣等自欲义出财帛，造立府寺。不费县官，得百姓欢心。何、李本作娱。孝武以来，亦分吴蜀诸郡。圣德广被，民物滋繁。增置郡土，释民之劳，诚圣主之盛业也。臣吴、何本脱此字。浙本剜补。虽贪大郡以自优【假】〔暇〕，廖本作假，误。不忍小民颙颙蔽隔，谨具以闻。」朝议未许。遂不分郡。分郡之议，始于是矣。【哉】旧各本有哉字。廖本无。《函海》注云：「李本无哉字。各本有。或作汉。此下吴、何本连。」盖张佳胤改哉作汉下连顺桓句读也。李、廖本删之，是。


　　　　　　八


　　顺桓之世，板楯数反。考当作灵帝之世，列在下条之后。详注释。太守蜀郡赵温，恩信降服。于是宕渠出九穗之禾，朐忍有连理之木。


　　光和二年，板楯复叛，攻害三蜀、汉中，州郡连年苦之。天子欲大出军。张、吴、何、王本倒作「出大军」。时征役疲弊。问益州计曹，考以方略。刘、李、钱、《函》本作计略。益州计曹掾当从《范史》作「汉中上计」。程包《先贤志》作苞。《士女目录》同。《范史》同此作包。对曰：「板楯七姓，以射【白】虎为业，立功先汉。《后汉书南蛮西南夷列传》「板楯蛮夷」条引作「射杀白虎立功，先世复为义人」。《通鉴》系在光和五年七月。引作「自秦世立功，复其租赋」。皆不同于此文。按上文，射白虎在秦世。一次而绝，不得云「以射白虎为业」。当是传钞者衍白字。本为义民。复除徭役，但出賨钱，口岁四十。其人勇敢能战。昔羌数入汉中，郡县破坏，不绝若线。后得板楯，来虏弥廖本注云「当作殄」。尽。《后汉书》引作「羌死败殆尽」，《通鉴》同。号为神兵。羌人畏忌，传语种辈，勿复南行。后建【宁】〔和〕宋明旧本皆有小注云《后汉书》作「建和」。考当作和。兹径改。二年，刘本二年提行。谬。羌复入汉，牧守遑遑。赖板楯破之。若微板楯，则蜀、汉之民为左衽矣。前车骑将军冯绲南征，虽授丹阳吴、何、王本讹作杨。精兵，亦倚板楯。近益州之乱，朱龟以并凉劲卒讨之，无功；太守李颙以板楯平之。忠功如此，本无恶心。长吏乡亭，更赋至重；仆役过于奴婢，棰楚【降】隆旧本作隆。廖本改作降，失其义。隆，多也，犹胜。然疑是酷字钞讹。《后汉书》作「仆役棰楚，过于奴虏」。于囚虏；至乃嫁妻卖子，或自刭割。陈州郡，牧守不理。去阙庭遥远，不能自闻。含怨呼天，叩心穷谷。愁于赋役，困于刑酷，邑域相聚，以致叛戾。非有深谋至计，僭号不轨。但选明能牧守，益其资谷，安便赏募，从其利隙，自然安集。不烦征伐也。昔中郎将尹就伐羌，扰动益部。百姓谚云：『虏来尚可，尹将杀我！』就征还后，羌自破退。如臣愚见权之，遣军不如任之州郡。」天子从之，遣太守曹谦，宣诏降赦。一朝清戢。


　　　　　　九


　　献帝初平【元】〔六〕年，旧本皆作「初平元年」。刘昭《郡国志》注引谯周《巴记》作「初平六年」。兹据改。初平元年刘焉初入蜀。五年，焉卒，子璋为牧，乃得分郡。初平五年改元兴平。浅人以为初平无六年，妄以为是元字讹而改之也。盖蜀乱道闭，颁朔不至，蜀人犹奉初平年号。六年，即兴平二年也。征东中郎将安汉赵颖卷五作赵韪。《三国志》、《后汉书》并同。然旧刻各本于此皆作颖。当时人有改名习，后史每并存之。本书多见。建议分巴为二郡。颖欲得巴旧名，故白《函海》本小注云：「惠校改曰，非是。刘本作曰。」益州牧刘璋，以垫江以上为巴郡，江南庞羲为太守，治安汉。此下有脱。脱江州以东郡名与治所。然亦可省。兹但补两字。〔璋更〕以江州至临江为永宁郡，朐忍至鱼复为固陵郡，巴遂分矣。


　　建安六年，鱼复蹇胤宋本避太祖讳缺笔，明本均作。清各本又避讳作允。或亦缺笔。白璋，争巴名。璋乃改永宁为巴郡，以固陵为巴东，徙当作改。羲为巴西太守。是为三巴。于是涪陵谢本白璋，求【以】〔分置〕丹兴、汉发二县，〔以涪陵〕为郡。旧本皆作「求以丹兴汉发二县为郡」。查两汉无此二县。谢本亦必不愿失涪陵为郡。应是旧有脱乱。兹补四字，移以字，以通其意。〔璋〕初以为巴东属国。后遂为涪陵郡。此下，旧本连接《巴郡序》。兹断章。并补巴郡字另起。


　　　　　　十


　　〔巴郡，旧属县十四。郡〕分后，属县七，户二万。旧各本分字误连上文。显有脱谬。兹分章，并补八字。去洛三千七百八十五里。东接朐忍。西接【蒋】符县。旧各本皆作「蒋县」。廖本注「当作符」。兹改。南接涪陵。北接安汉、德阳。巴子时虽都江州，或治垫江，或治平都。后治阆中。其先王陵墓多在枳。其畜牧在沮，今东突硖下畜沮是也。又立市于龟亭北岸，今新市里是也。其郡东枳，疑原作「东至枳」。有明月硖，广德屿，〔及鸡鸣硖〕。广德屿下，顾广圻校稿批「《水经注》黄葛峡」六字。廖本注云：「此有误也。以《水经注》订之，当作黄葛峡。故下文言巴亦有三硖。《续汉志》注引此作广德屿。当是传写之误。李又依彼误改此耳。」今按：《水经注》明白定为黄葛、明月、鸡鸣三峡。以今地理考之，黄葛峡即东突峡，今云铜锣峡。明月峡外有离堆曰尖山子，即广德屿。鸡鸣峡在枳县界。应是旧本脱「鸡鸣峡」耳。兹补四字。故巴亦有三硖。巴楚数相攻伐，故置扞关、阳关及沔关。汉世，郡治江州巴水北，有甘张、吴、何、王本作柑。古今字。橘官，今北府城是也。后乃【迁】还廖本作迁。南城。


　　刘先主初以江夏费瓘《水经注》作观。《三国志》亦屡见费观。《三国志杨戏传》字宾伯。当以观字为正。为太守，领江州都督。后都护李严更城大城，周回十六里。欲穿城后山，自汶江通水入巴江，使城为州。李本作洲。古今字。求以五郡旧作都。顾广圻校，依《
水经注》改作郡。廖本同。置巴州。丞相诸葛亮不许。亮将北征，召严汉中。故穿山不逮。然造苍龙、白虎门。别郡县仓皆有城。严子丰廖本依《三国志》改丰。旧各本作农。下同。代为都督。丰解后，梓潼宋本与刘、李、钱、《函》本讹作漠。李福为都督。延熙中，车骑将军邓芝刘、钱、《函》本作艾。《函海》注云：「吴、何本作文。《邓艾碑》作乂。李本作芝。」廖本同《三国志》作芝。为都督，治阳关。十七年，省平都、乐城、常安。


　　咸熙元年，但四县。以镇西参军陇西怡思和为太守，廖本怡上有小注云「当有脱」。盖疑其人名怡字思和，脱姓也。今按，怡自是姓，未见为脱。下文二部句无动词，乃真脱领字也。〔领〕二部守军。


　　　　　　十一


　　江州县　　郡治。涂山，有禹王祠及涂后《水经注》字作君。祠。北水有铭书，词李本作祠。云：「汉初，犍为张君为太守，忽得仙道，从此升度。」钱、吴、何、《函》、王本作渡。刘、李、廖本作度。今民曰张府君祠。县下有清水穴。巴人以此水为粉，则膏晖鲜芳；贡粉京师，因名粉水。故世谓「江州堕【休】〔林〕刘、李、钱、《函》本作休。张、吴、何、王、浙本作林。廖本亦作休而注云「当作林」。粉」也。有荔支元丰、《函海》本作支。他各本作枝。廖本作芰。园。至熟，二千石常设厨膳，命士大夫共会树下食之。县北有稻田，出御米；《函海》作朱。注云「刘、吴、何、李本作米」。陂池出蒲蒻蔺刘、李本作兰。他各本皆作蔺。席。其冠族有波、鈆、【
毋】〔母〕、谢、然、●、李本作盖。杨、白、上官、程、常，世有大官也。


　　枳县　　郡东四百里，治涪陵水会。土地确瘠。时多人士。有章、常、连、黎、牟、阳，旧各本作杨。廖本作阳。郡冠首也。


　　临江县　　枳东四刘、李、吴、何、钱、《函》、王、浙本作西。元丰、张、廖本作四。百里。接朐忍。顾广圻校稿据《水经注》卷三十三引，于接上补东字。然可省。有盐官，在监涂何本作除。二溪，一郡所仰。其豪门亦家有盐井。【又】各本有又字。当衍。严、甘、文、杨、杜为大姓。晋初，文立实作常伯，纳言左右。杨宗符廖本注云「当作有」。称武【隆】〔陵〕。旧各本皆作隆。廖本于此注云「当作陵。读以『杨宗有称武陵』六字为一句。《后贤志》及《目录》宗作崇」。今按：杨宗事在《大同志》。平吴前任武陵太守，有称。隆字应讹。符字未谬。不改。〔甘宁轻侠杀〕人，在吴为孙氏虎臣也。旧各刻本皆以人字与武隆字连。廖本于此注云：「按，此有误也。考《三国志甘宁传》云：『巴郡临江人也。』当是人上脱『甘宁县』三字。」今按：常氏先举临江五大姓，下乃以文立、杨宗、甘宁为之疏证。文、杨不赘县人字，何得独施于甘宁？查《甘宁传》，其人盖巴地大盗也。然为孙氏虎臣，着于陈寿《赞语》。常氏标榜人物，偏重忠节孝义。故《巴郡士女》不收赵韪。而此疏证亦不举严颜。于甘宁、臧否兼及，而列之举末。所阙，盖贬宁语。兹用《裴注》引韦曜《吴书》，补五字。


　　平都县　　蜀延熙时省。大姓殷、吕、蔡氏。


　　垫江县　　郡西北【中】〔内〕水旧本尽作中水。中水，今沱江。从来各书皆以涪江为内水。垫江在涪入嘉陵处。当是旧误作中。四百里。有桑蚕牛马。汉时，龚荣以俊才为荆州刺史。后有龚扬、赵敏，以元丰本有以字。廖本亦有。他本无。令德为巴郡太守。淳于长宁钱写本无宁字。他各本有。雅有美貌。《函海》作。古今字。黎、夏、杜，皆大姓也。


　　乐城县　　在西州江三百里。延熙十七年省。此下，宋明各本皆连，不提行。廖本于各县名皆提行，下空二格。


　　常安县　　亦省。


　　　　　　十二


　　巴东郡，先主入益州，改为江关都尉。建安二十一年，以朐忍、鱼复、此下钱写本有空格，明有脱字。《函海》本与顾广圻校稿并谓是汉丰字，按后文，当是。《函海》注谓「刘吴何李本无空位」，盖误以宜都为县，成六数也。〔汉丰〕、羊渠，此下，张、吴、何、王本有小注云「按《晋志》，巴东郡有宕渠」。何焯过录元丰本泐之，是。宕渠在巴西郡。及宜都之巫、北井六县为固陵郡。武陵康立为太守，〔治故陵溪会〕。何焯校元丰本，此下有五空格。当是原有「郡治固陵邑」，或「治羊渠水会」五字，嘉泰本以治不在县阙之。太守治不在县，古曾有之。故补。又，《函海》本为字下注云：「似宜加汉丰二字。」原在鱼复字下，重刻时误写于此也。章武元年，朐忍徐【惠】〔虑〕、据钱本改。鱼复蹇机，以失巴名，上表自讼。先主听复为巴东。南郡辅匡宋、清并避庙讳缺笔。为太守。先主征吴，于夷道还，薨斯郡。以尚书令李严为都督，造设围戍。严还江州，征西将军汝南陈到为都督。到卒官，以征北大将军南阳宗预为都督。预还，内领军襄阳罗献为代。蜀平，献仍其任，拜凌江将军，领武陵太守。《三国志吴书》《晋书》并作罗宪。又凌江，《晋书》作陵江。刘、张、吴、何、《函海》本作凌江。


　　泰始二年，当作延熙元年。按《吴书孙休纪》「永安七年，进兵巴东」。即魏灭蜀年也。《晋书罗宪传》「泰始初入朝」，在败吴师后。《通鉴》不误。吴大将步阐、《吴书》作步协。当是阐受命，以弟代行。唐咨攻献，献保城。咨西侵至朐忍。故蜀尚书郎巴郡杨宗告急于洛，未还，献出击阐，大破之。〔阐〕、廖本无此字，他各本俱有。咨退，献迁监军、假节、安南将军，封西鄂侯。入朝，加锡御盖朝服。吴武陵太守孙恢寇南浦，安蛮护军杨宗讨之，退走。〔献〕因表以宗为武陵太守，住南浦；诱恤武陵蛮夷，得三县初附民。献卒，以犍为太守天水杨攸为监军。攸迁凉张、吴、何、王本作梁。州刺史，朝议以唐彬及宗为代。【晋】当衍。晋人在晋朝举晋年号，不当赘晋字。惟如是其在蜀撰《巴汉志》旧文，乃当有。武帝问散骑常侍文立曰：「彬、宗孰可用？」立对曰：「彬、宗俱立事绩，在西不可失者。然宗才诚佳，有酒嗜。彬亦其人，性在财欲。惟陛下裁之。」帝曰：「财欲可足。酒嗜难改。」遂用彬为监军。加广武将军。


　　迄吴平【巴东】二字旧各本同有。是旧钞衍。后，省羊渠【置】〔入〕南浦。按上下文，晋初已有南浦县。何待平吴后置？考羊渠是蜀汉旧县，建兴八年曾经改名南浦，见沈约《宋书州郡志》。本书言孙恢寇南浦，即此羊渠改名之南浦。经杨宗击退后，乃分为羊渠南浦二县，羊渠仍故治，南浦则徙治长江岸，为武陵太守杨宗所住，今云武陵镇是也。既平吴后，晋武陵太守移就吴武陵郡治，南浦还属巴东郡，故省羊渠入南浦。南浦县治亦北徙百五十里即今万县市处。故万县旧名南浦。今长滩井地区即晋羊渠县地，仍属万县。是定此「入南浦」一「入」字的明证。《水经注》曾称羊渠为「南浦故县」，又云「南浦侨县」，亦皆是「省羊渠」，其地必入南浦的旁证。【晋】当衍，同上。太康初，将巫、北井还建平，但五县。顾广圻校稿改作「四县」。廖本未改而注云「当作四」。今按，巴郡列省县乐城、常安。则此亦当列羊渠为五县也。去洛二千五百里。东接建平。南接武陵。西接钱写脱此二字。他各本有。巴郡。北接【房陵】〔上庸〕。旧各本皆作「房陵」。查《汉志》但有房陵县，属汉中郡。本书《汉中志》「汉末以为房陵郡。」同时仍有上庸郡。魏改房陵为新城郡。《晋志》新城郡统房陵等四县，与本书同。考其地皆在建平、上庸两郡之东，不与巴东郡境相接。此房陵字，应是「上庸」乃合。原书已误作「房陵」。〔其属有〕仿《巴郡总序》增。奴、獽、夷、蜑之蛮【民】。


　　　　　　十三


　　鱼复县　　郡治。公孙述更名白帝。章武二年，改曰永安。咸熙初复。有橘官，〔盐泉〕。又有泽水神，天旱，鸣鼓于旁即雨也。〔
巴楚相攻，故置江关，旧在〕赤〔甲城，后移在江南岸，对白帝城故基〕。依《后汉书》注引《华阳国志》文补。


　　朐忍县　　郡旧本无此字，廖本有。西二百九十里。水道有东阳、下瞿数滩。山有大、小石城势。张、吴、何本作并。〔故陵郡旧治，有巴乡名酒〕、灵寿木此下廖本注云：「当有橘圃二字。《水经注》引不误。」〔橘圃〕、盐井、顾广圻校稿删此二字。云，「《水经注》三三，无盐井字」。然汤溪盐井正属此县。灵龟。〔汤溪盐井，粒大者方寸〕。并据《水经注》补。咸熙元年，献灵龟于相府。大姓扶、先、徐氏。汉时有扶徐，〔功在〕荆州，着【石】〔名〕《楚【
访】〔记〕》。宋椠作「扶徐荆州，着石楚访」八字。有注云：「着石楚访四字未详。」明清各本因之。读者莫识其义。顾广圻校稿谓是「着名《楚记》」。廖本从以入注，俱未能详其说。兹考扶徐即《后汉书度尚传》之抗徐。《楚记》为《荆州记》之别称。名、石二字形似易混。扶抗二字亦易混。此谓县人扶徐，立功于荆州，为楚人方志所称道耳。〔其属〕有●头白虎复夷者也。

</div>
    <div class="pagination">
<a href="华阳国志_page17.html">上一页</a><span>...</span><a href="华阳国志_page13.html">13</a><a href="华阳国志_page14.html">14</a><a href="华阳国志_page15.html">15</a><a href="华阳国志_page16.html">16</a><a href="华阳国志_page17.html">17</a><span class="current-page">18</span><a href="华阳国志_page19.html">19</a><a href="华阳国志_page20.html">20</a><a href="华阳国志_page21.html">21</a><a href="华阳国志_page22.html">22</a><a href="华阳国志_page23.html">23</a><span>...</span><a href="华阳国志_page19.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
