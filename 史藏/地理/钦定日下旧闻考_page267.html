<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 267 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 267 页/共 698 页</h1>
    <div class="content">三千三百五十里不出月余可以达省费不赀若长乐港出福州经崇明以北又自古未有之利也国 
朝洪武三十年犹仿其制岁运七十万石以给辽东至永乐间会通河成始不复讲广舆图补永乐初 
定鼎幽蓟尝海运米七十万石至直沽交卸以实京储故道犹存海运编补元人海运始于丞相巴延 
初巴延平江南以宋库藏图籍命张瑄朱清等自崇明从海道载入燕京后遂献海运之议江南之粮 
分为春夏二运岁至三百万余石其运道初自刘家港入海至海门县界开洋月余始抵成山计其水 
程自上海至杨村马头凡一万三千三百五十里最后千户殷明略者又开新道从刘家港至崇明州 
三沙放洋向东行入黑水大洋取成山转西至刘家岛又至登州沙门岛于莱州大洋入界河当舟行 
风信有时自浙西至京师不过旬日而已明初亦岁运七十万石以给辽东及会通河成海运遂废隆 
庆五年河道溃决户科给事中宋良佐请复海运时山东巡抚梁梦龙极言可行谓海道多潢犹陆地 
多岐海人行海犹陆人行陆傍海而行非横海而渡今踏出海道傍海居多较元人殷明略踏出之道 
尤属稳捷遂以山东布政王宗沐为总河专司海运至万历元年以龙斗伤七艘议罢禹贡山水考增 
景泰元年运粮共拨十五万自丁字沽直抵雄县诸处令军民官司设法每处运五万石收贮备用明 
典彚原正德五年六月罢浚沽河之役先是巡抚都御史刘聪建议开浚自沽河抵鸦鸿桥以便输运 
至是工部言其非便罢之明武宗实录原正德十六年九月工部覆遮洋运粮指挥王瓒奏直沽东北 
有新河以转输蓟州所司不及时疏导河流阻涩必候潮至舟乃可行以致边饷每匮请浚之使深广 
以通岁漕从之明世宗实录原嘉靖六年正月命工部主事江珊会同巡按御史天津兵备督理新河 
工程先是海口淤塞漕舟从天津出海复折入梁河而达蓟州道远水湍舟数败议者谓直沽东北岸 
有二道一曰新开一曰水套北接梁河径四十里可以疏浚成河改由北道无涉海之虑谓之新河行 
之天顺间民大称便后岁久湮塞漕臣以为言工部议委官督浚疏珊名以请从之同上增后世渔阳 
之泉州雍奴去海不远北境之水骤注其地自下溢流钟为水泽说者谓为九十九作忙兀 今俱派河 
尾也夫水之钟为淤淀其多至九十有九岂有致功而陂蓄之者哉水聚而地卑其薮泽之多固其所 
也程大昌禹贡论原直沽在县东南一百二十里卫河白河丁字沽合流于此又东南四十里名海口 
通典谓之三会海口元于此置海津镇天顺二年议自小直沽凿河四十里达蓟州以免海运每三年 
一浚寻罢方舆纪要原三沽者丁字沽西沽直沽并禹迹疏导之处其曰丁字沽者以河形三坌如丁 
字也合卫河白河会于直沽相萦入海土人呼直沽曰大直沽长安客话原大河以北之水多从直沽 
入海此即古者九河入海之处地势卑下遇霖潦直与海平昔人尝欲因其填淤置稻田以足赋今府 
境诸水类以直沽为壑武清县志原小直沽有巡司同上补洪武元年徐达等规取河北进攻直沽获 
海舟作浮梁济师常遇春率舟师诸将率步骑夹河进元丞相伊苏帅众御海口望风大溃鸿猷录原 
完颜佐初为武清县巡检完颜耀珠为柳口镇巡检久之以佐为都统耀珠副之戍直沽寨金史按耀 
珠旧作咬住今对音译改臣等谨按柳口镇沽寨俱属天津原元臧梦解直沽谣杂还东入海归来几 
人在纷纷道路觅亨衢笑我蓬门絶冠盖虎不食堂上肉狼不惊里中妇风尘出门即险阻何况茫茫 
海如许去年吴人赴燕蓟北风吹人浪如砥一时愉粟得官归杀焉椎牛宴闾里今年吴儿求高迁复 
祷天妃上海船北风吹儿堕黑水始知溟渤皆墓田劝君陆行莫忘莱州道水行莫忘沙门岛豺狼当 
路蛟龙争宁论他人致身早君不见贾胡剖腹藏明珠后来无人鉴覆车明年五月南风起犹有行人 
问直沽寰宇通志原黄镇成直沽客行直沽客作客江南又江北自从兵甲满中原道路艰难来不得 
今年却趁直沽船黑洋大海波连天顺风半月到闽海只与七州通卖买呜呼江南江北不可通只有 
海船来海中海中多风多贼徒未知来年来得无秋声集原傅若金直沽口诗远漕通诸岛深流会两 
河乌依沙树少鱼傍海潮多转粟春秋入行舟日夜过兵民杂居久一半解吴歌海戍沙为堡人家苇
 织帘使收通漕米兵捕入京盐蟹忆霜时贱蚊愁夏夜添南人倚船坐闲爱草纤纤傅与砺诗槀原王 
懋德直沽诗极目沧溟浸碧天蓬莱楼阁远相连东吴转海输粳稻一夕潮来集万船长安客话原张 
昱辇下曲国初海连自朱张百万楼船渡大洋有训不教忘险阻御厨先饭进黄粻张光弼诗集原王 
洪过直沽城诗水出渔阳地山横蓟北天高楼瞰海日远屿入江烟市集诸番舶军屯列郡田风高激 
刀斗露重湿旌旃匪独关河壮由来节概全精兵亘云朔劲骑出幽芜大漠黄尘外三韩落照前将持 
定远策不用绕朝鞭毅斋集原徐石麒夜发静海扺直沽作禾黍高低弄夕曛樯灯零乱破黄昏树蒸 
夜气三分雨帆挂秋风一叶云静海金钲传古戍直沽牙间驻新军飞刍已竭东南力何日天山始策 
勋可经堂集原无名氏直沽棹歌天妃庙对直沽开津鼔连船柳下催酾酒未终舟子报柁楼黄蝶早 
飞来云帆十幅下津门日落潮平不见痕苇甸茫茫何处泊一灯明处有鱼村蘼芜杨柳绿依依樯燕 
樯鸟立又飞赚得南人归思缓白鱼紫蟹四时肥黄图杂志补袁桷直沽口诗二水赴沧海客行殊未 
休渔舟维病鸡归棹起轻鸥雨重云光湿天低树色浮京尘今已洗从此问菟裘清客居士集补张翥 
代祀天妃庙次直沽作晓日三叉口连樯集万艘普天均雨露大海静波涛入庙灵风肃焚香瑞气高 
使臣三奠毕喜色满宫袍蜕庵集补朱晞贤直沽诗直沽风月可消愁标落燕山第一州细问花名何 
处出扬州十里小红楼自序诗尾联以古句盖滑稽也鲸背吟补张以宁直沽诗野泺天低水人家时 
两三雁声连漠北鱼味胜江南雪拥芦芽短寒禁柳眼缄持竿吾欲往拙宦尔何堪翠屏集补释来复 
燕京杂咏南风吹到运粮船万斛香秔倍上年传勅漕台添气力赐金多办太平筵蒲庵集原杨柳青 
地近丁字沽四面多植杨柳故名于文定慎行诗杨柳青垂驿蘼芜绿到船潘舍人季纬诗客路蘼芜 
绿人家杨柳青长安客话原杨青驿在县东南一百五十里旧置驿并递运所于此嘉靖十九年改置 
于天津卫今属河间府静海县方舆纪要补袁桷朱窝杨柳青诗朱窝杨柳青自爱青青好亦如远行 
客相逢不知老清容居士集原谢迁杨柳青诗直沽南头杨柳青昔时杨柳今凋零霜风满地散黄叶 
河边寂寞双邮亭人道垂杨管离别北往南来竞攀折我来袖手怜枯枝踯躅临河驻旌节五云回首 
怀汉宫丹枫转眼经霜空李梅冬实岂佳味重涎奔走嗤狂童阳回万物自生色斡旋造化惭无力百 
年心迹岁寒同却忆南山旧松柏木翁归田稿原高承埏过杨柳青作柳梢青词春事今年山桃无恙 
花朶依然细雨沾沙归云逗日浅碧罗天青青杨柳堤边且繋住乌篷小船荻笋新芽河豚欲上拚醉 
炉前稽古堂集 
钦定日下旧闻考卷一百十二 
钦定日下旧闻考卷一百十二举正 
朱清张瑄罗璧原书讹作朱瑄张璧今改元海运条 
钦定日下旧闻考卷一百十二举正 
钦定四库全书 
史部 
钦定日下旧闻考卷一百十三至五 
详校官庶吉士臣范逢恩 
检讨臣德生覆勘 
总校官进士臣程嘉谟 
 校对官进士臣单可璂 
誊录监生臣黄珩 
钦定四库全书 
钦定日下旧闻考卷一百十三 
京畿宝坻县今制分设宁河县 
臣等谨按宝坻县于本朝雍正九年分邑之东南境置宁河县今先叙宝坻于前而以境隶宁河者列 
于后原宝坻县在州城东南一百二十里明一统志臣等谨按宝坻县明隶通州故云在州东南一百 
二十里本朝以县隶顺天府在府东稍南一百八十里原县东西距九十里南北距一百三十里东至 
遵化州玉田县界六十五里西至香河县二十五里南至天津府天津县一百十三里北至蓟州一十 
七里东南至宁河县界九十里西南至武清县界四十里东北至蓟州界二十里西北至三河县治四 
十里大清一统志原宝坻汉泉州县地后唐于此置盐仓金初为新仓镇大定十二年置宝坻县方舆 
纪要原以香河县近民附之承安三年升盈州为大兴府支郡以香河武清隶焉金史原泰和四年州 
罢仍为宝坻县元属大都路清类天文分野之书原刘晞颜新建宝坻县记略幽州秦为上谷郡历汉 
魏至隋唐或为燕国或为广阳国或为涿郡或为范阳郡废置更易不常唐末刘仁恭帅燕其子守光 
僭称燕王置芦台军于海口镇以偹沧州后唐庄宗命大将周德威破燕军于平冈复收芦台军同光 
中以赵德钧镇其地遂因芦台卤地置盐场又舟行运盐东去京国一百八十里相其地髙阜平阔因 
置摧盐院谓之新仓以贮盐复开渠运盐贸于瀛莫间上下资其利清泰三年晋祖以辽主有援立之 
劳遂以山前后十六州遗辽改为燕京因置新仓镇其后居民渐聚成井肆遂于武清北鄙孙村度地 
之宜分武清漷县三河之民置香河县仍以新仓镇隶焉国朝天德间诏建都于燕京于时畿内重地 
新仓镇颇为称首以榷院自赵德钧创始以来历辽窒及国朝二百年每岁所出利源不竭以补国用 
故也主上中兴拨乱反正思补正隆残弊命有司改榷盐院署置使司升为五品设副使之官傔从俸 
秩视诸刺郡以重其事于时居人市易井肆连络加之河渠运漕通于海峤篙师舟子鼔楫掦帆懋迁 
有无虽千里之远旬日而至稻粱黍稷鱼蟹不可胜食而材木亦不可胜用也大定十有一载辛卯冬 
至郊天后銮舆东巡幸于是邦历览之余顾谓侍臣此新仓镇人烟繁庶可改为县明年有司承命析 
香河县东偏乡闿万五千家为县谓盐乃国之宝取如坻如京之义命之曰宝坻列为上县着于版籍 
是岁春除令丞簿以典具事粤有县令振威将军王 来尹是邑县丞忠武校尉李愿主簿儒林郎李拱 
昌县尉昭信校尉孙告中参彖连判以备其职时坊郭居民千有余家自余村闾着为四邻东曰海滨 
</div>
    <div class="pagination">
<a href="钦定日下旧闻考_page266.html">上一页</a><span>...</span><a href="钦定日下旧闻考_page262.html">262</a><a href="钦定日下旧闻考_page263.html">263</a><a href="钦定日下旧闻考_page264.html">264</a><a href="钦定日下旧闻考_page265.html">265</a><a href="钦定日下旧闻考_page266.html">266</a><span class="current-page">267</span><a href="钦定日下旧闻考_page268.html">268</a><a href="钦定日下旧闻考_page269.html">269</a><a href="钦定日下旧闻考_page270.html">270</a><a href="钦定日下旧闻考_page271.html">271</a><a href="钦定日下旧闻考_page272.html">272</a><span>...</span><a href="钦定日下旧闻考_page268.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
