<!DOCTYPE html>
<html>
<head>
    <meta charset="UTF-8">
    <title>江南通志 - 第 645 页/共 731 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江南通志 - 第 645 页/共 731 页</h1>
    <div class="content">　　滁州
　　明秦氏女名善才州人母孀居女誓不嫁养母卒年七十有五
　　章氏女州人许字卢守恭卢病亟迎归不能婚寻卒女誓不再适年七十一终
　　鲁氏女全椒人兄宗源夫妇俱早世遗孤志和志能女誓不嫁抚之后和欲请旌女辞曰吾女子不嫁岂常理乎卒年八十有四
　　庠生邰希伯妻赵氏全椒人事姑熊氏备极孝养姑病三日不食氏亦三日不食媳金氏亦孝事赵克绍其姑
　　陈治书妻朱氏全椒人性至孝母病日不食夜不寝刲股作羮得愈越岁母卒哀毁防死
　　谢氏女滁州人父以逋粮出亡其母被刑而死女营塟毕一恸而絶
　　国朝李氏女六合人许字全椒翰林呉昺子霆荣未婚荣殁氏闻讣归呉守贞抚嗣侄甡入泮甡聘江宁贡士梁金铻女未娶甡复殀梁氏年十七闻讣誓死以姑在而养姑立嗣是急遂禀父归呉一以姑志为志乡里咸称一门双节
　　雍正七年
　　旌表
　　罗贞女全椒人
　　雍正十二年
　　旌表
　　和州
　　明韩泰初妻刘氏泰初本新乐县人洪武间徙家和州姑甯氏涂次扑地伤腰刘吁天刺臂血和汤以进得愈至和州姑患疯痹不能起时值盛暑刘昼夜驱蝇蚊不怠姑卒未能归塟号泣不辍事闻诏至京师厚赐之遣官送甯氏丧归塟旌其门沈璿妻张氏余姚人永乐初璿父官和州吏目因家焉氏年二十三璿亡姑怜之欲令改适氏泣曰姑无子妇去姑何所依忍饥奉姑年九十有二终赛仲玊妻清氏和州人少寡苦节敬奉舅姑舅年一百一嵗姑年九十丧塟尽礼宣徳年旌表成其徳妻祖氏和州人早寡誓不再适事舅姑以孝闻姑殁哀号不食后姑一日而死
　　罗氏女含山人名兑许字蒋苒苒殇女矢志守贞隣媪绐以将纳某氏采遂自经急救得苏姑家高其义迎归后以流贼震恐随母归新安母死女哀毁病卒于遗箧中得白练半幅以朱丝刺字曰此贞女罗兑之尸见者其覆藏之葢冦警时制以自佩也
　　唐有妻胡氏含山人夫卒事姑谷氏尽礼姑病汤药必亲尝姑曰尔至性不愧若夫俾吾转为妇于来世可也事闻诏赉粟帛
　　蒋崇仁妻李氏含山人刲股疗姑疾
　　鞠长华妻王氏和州人刲股疗姑疾
　　刘祁妻高氏和州人刲股疗姑疾
　　姜飞熊妻孟氏和州人刲股疗姑疾
　　杜如芝妻陆氏和州人刲股疗姑疾
　　彭光祖妻刘氏和州人刲股疗姑疾
　　汪嘉防母赵氏和州人刲股疗姑疾
　　王中妻鲁氏和州人刲股疗姑疾
　　詹坤妻马氏和州人刲股疗姑疾
　　国朝徐氏女含山人许字张有苞张殇女年十三闻讣潜投于池母奔救得免遂归张奉姑立嗣守贞三十六年卒
　　雍正八年
　　旌表
　　施某妻杨氏和州人事舅姑尽孝
　　雍正九年
　　旌表
　　叶贞女和州人许字张企濓将择吉迎娶夫遘疾就医姑孰卒于舟殡城南庙宇氏凶服随父母与姑奔丧哭奠牵姑衣下拜晕而复苏者再欲随姑归姑辞之氏曰予无生理实无死地姑辞之坚遂欲自经父母怜其志因归张氏事祖姑与姑色养备至及丧塟则尽哀尽礼母氏家业中落氏力营父丧鬻针黹以供母焉守贞三十年卒
　　杨汉廷女和州人幼许字施万裔后裔病瞽翁姑恐误氏语媒聴他适氏闻之断发明志及归施姑病乳岩痈溃蓄腐难尽氏乃口吮脓血淋漓齿頬卒无厌苦姑病以愈夫亡誓以死殉絶粒六日诸子哀哭而止
　　以上雍正十一年
　　旌表
　　许贞女含山人许字鲍应举举疾笃迎归侍汤药未成婚而举死女呼天泣血屡絶复苏勺水不入口父母劝之隠忍就活鲍氏无所依女随父归屛饰茹素足不窥戸外偶闻有议婚者即疑为已毁容自誓后病家延医视之不药而死死时强起栉沐与家人诀勉以大义端坐而逝时年四十有五广徳州
　　明夏英六女建平人幼字广徳阮燧燧亡氏徃吊遂弗还坐卧小楼四十年万歴中旌表建坊
　　濮阳琦女广徳人许字施姓夫亡设神主就父家祀焉父更纳他姓聘女誓死不可乃已守贞终身
　　国朝王命举妻史氏建平人年十八夫亡无子姑年老
　　氏啮蘖饮氷奉姑终老年七十八卒
　　生员宗儁妻潘氏建平人夫亡仅遗一弱女氏矢志不渝上奉耄姑色养无违人称节孝
　　泗州
　　明罗思儒妻郭氏盱眙人刲肝愈姑病
　　蒋东升妻朱氏天长人夫死氏年二十四抚遗腹子与孀姑同寝处饮食必投所好歳饥出衣钏以济诸叔之艰事闻以孝旌表
　　田柏妻王氏天长人孀姑周氏乆病王刲股为羮以进立愈
　　刘廷玺妻王氏天长人翁病卧牀王衣不解带视汤药下乳以进九载勿怠
　　张振声妻丁氏天长人刲股愈姑疾
　　李増吉女天长人年十四祖母病笃刲股救愈呉三迁女天长人年十二刲股救母病母殁不食死
　　陶氏女天长人名文淑刲股愈母疾
　　岑大顺女天长人年十四刲股愈母疾
　　潘其英女天长人母病危刲股以进顿愈
　　生员董炳妻王氏天长人年十四刲股和药愈母疾
　　陈其仁妻钟氏天长人刲股愈姑疾
　　王世臣妻徐氏天长人刲股愈姑疾
　　吴榜望妻叶氏天长人刲股愈姑疾
　　刘啓盛妻陶氏天长人刲股愈姑疾
　　阮长卿女天长人许字王道升王死女缟衣见父母长跪请奔丧至夫家泣曰三年之丧以入门始分以媳终养无还理遂守贞凡三十三载迹不逾堂终其身夜卧衣不解带
　　国朝马氏女盱眙人许字监生苖澄未嫁而澄死遂居
　　夫家以守贞终
　　康熙间
　　旌表
　　曹守谷妻徐氏天长人翁病危氏刲股肉以进随愈邑令以孝徳感天表之
　　吴日澄妻徐氏天长人夫死守节翁欲夺其志氏剪发誓死姑病刲股愈之拮据辛勤营塟三棺栁存防妻俞氏泗州人刲股愈母疾
　　宗氏女盱眙人许字兰在时夫亡守贞终其身石应瑞女天长人年十七父病割股勿效哀毁身死县令表其墓
　　生员沈九釴母王氏五河人姑病笃刲股救愈夫死年二十二守节以终
　　李序女五河人许字陈澄泰未嫁陈死氏年十七徃吊服丧三载返母家父母欲令改适女自缢至再俱救免守贞终身
　　唐澄女五河人许字李慎言年十五慎言病没女守贞三十六年






　　江南通志卷一百八十九
<史部,地理类,都会郡县之属,江南通志>
　　钦定四库全书
　　江南通志卷一百九十
　　艺文志
　　文献足则能征江南人物之为献详矣文其可略乎汉儒授经在沛砀间至宋新安朱子传述大备故宣歙多説经之士自余史才诗学诸子百家之书大江南北为尤盛固天性使然亦文学流风结习于翰墨彬彬乎千载著述之林也又多藏书之家卷帙充栋津逮者不罕今考汉隋唐宋诸史所载艺文之目撰著出于江南者虽书或轶犹载之耳目覩闻所及郡邑乗所録叅择而取焉为类四为卷五作艺文志第九经部　【注疏笺训　理学语録　字説】
　　商咸乂四篇【商相巫咸作越絶书云虞山巫咸所出篇名见书序】
　　汉田氏易【田氏名王孙砀人受业于梁丁寛传施讐孟喜梁丘贺三人】
　　焦氏易十卷【焦氏名赣一名延寿砀人受易于孟喜】
　　焦氏易林二卷【焦赣自撰】
　　施氏易章句二篇【施氏名讐沛人】
　　髙氏易灾异説【髙氏名相沛人自言受易于丁将军传子康及兰陵母将永】刘向校尚书大传三【大传伏生作彭城刘向校定】
　　洪范五行传记十一卷【刘向作其子歆亦有洪范五行传论与向颇有异同】刘向礼记二百十四篇【先是东海孟卿传礼百三十一篇向又得孔子三朝记七篇明堂隂阳记三十三篇王氏史氏记二十一篇合之为此书梁人戴德即向所传删之为八十五篇名大戴礼其从子圣又删去四十五余亦离合之为四十五篇名小戴礼马融仍取刘向本增入乐记月令明堂位三篇不知何时逸朝义増入防服四制篇今所传礼记四十九篇是也】闻人氏礼记【闻人氏名通汉沛人受曲台记于郯后苍】
　　庆氏礼记【庆氏名普亦沛人受礼于后苍】
　　乐记二十三篇【先是河间献王撰乐记二十四卷后传常山王禹成帝时献入秘府其书遂亡此刘向所校定张守节云公孙尼子所撰其目有乐本乐伦乐理乐施乐情乐形乐化乐象賔牟贾问乐子贡问乐魏文侯问乐奏乐乐器乐作意始乐穆説律季札乐道乐义招本招颂窦公自马融掇十一篇入礼记而余篇遂亡矣】
　　严氏公羊春秋【严氏名彭祖下邳人受公羊于鲁眭孟】
　　蔡氏谷梁春秋【蔡氏名千秋沛人与梁人周庆丁姓皆从鲁荣广受谷梁汉宣帝先征千秋立谷梁学千秋卒征庆及姓并置博士徐州旧志则谓庆姓皆徐人又丁姓弟子申章昌时史称楚人徐州志谓徐州时为楚王封国故称楚实徐州人也】
　　刘向新国语五十四篇
　　刘歆左氏春秋【汉初张苍贾谊张敞等皆修左氏春秋传而武帝止立公羊宣帝乃立谷梁至此左氏乃立】
　　孝经翼氏説一篇【翼氏名奉下邳人】
　　东汉桓氏大小太常尚书章句【沛郡桓荣子郁】
　　鲁诗章句【曲阿包咸】
　　乐原起二卷【沛桓谭】
　　论语章句【包咸】
　　三国周易陆氏注十五卷
　　京房易传注三卷
</div>
    <div class="pagination">
<a href="江南通志_page644.html">上一页</a><span>...</span><a href="江南通志_page640.html">640</a><a href="江南通志_page641.html">641</a><a href="江南通志_page642.html">642</a><a href="江南通志_page643.html">643</a><a href="江南通志_page644.html">644</a><span class="current-page">645</span><a href="江南通志_page646.html">646</a><a href="江南通志_page647.html">647</a><a href="江南通志_page648.html">648</a><a href="江南通志_page649.html">649</a><a href="江南通志_page650.html">650</a><span>...</span><a href="江南通志_page646.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
