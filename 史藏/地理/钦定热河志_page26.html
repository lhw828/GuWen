<!DOCTYPE html>
<html>
<head>
    <meta charset="UTF-8">
    <title>钦定热河志 - 第 26 页/共 255 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定热河志 - 第 26 页/共 255 页</h1>
    <div class="content">　　何处而无秋信迎山庄秋信最分明西南风至农经騐【月令占候图云立秋晡时申西南凉风至宜粟谷今日申时立秋而风自西南至适叶农占】东北云归塞宇晴戯蝶花间还恋影初蛩草际已闻声惟余防祝时旸若庶得冈田万寳成
　　阅隄
　　武列石城东其流本无定所喜来源防遇霖方涨盛涨时势颇浩过雨亦旋罄山庄聚闾阎数已十万賸筑隄为保障期以安兆姓隄根或致囓修整随时应不过此补苴计欲求永亘相【去声】势铲沙嘴导流俾弗竞庶免激石怒用顺赴壑性然斯实小试事半功倍剩畿南【谓永定河】及淮北【谓黄河】慙乏善治【平声】政
　　雨【六月二十二日】
　　昨近秋炎又异常明知蒸溽有霖偿中宵忽报油云防破晓已防阵雨霶或止或零逹日晩时疎时宻掩三光逮旬快霁虽无碍究欲晴佳念不遑
　　复雨【六月二十四夜】
　　复雨輙复愁我愁纷有故间【去声】作非腻霖大田未潦洳所虑涨水发怒波冲驿路军书盼孔亟迟或误裁务困兽竟反噬猖獗邀隙遽初为逋逃薮继乃狼狈助纵回骚粮台遮却更险防【小金川逆酋僧格桑与金川逆酋索诺木狼狈为奸侵吞隣境抗拒王师不得已命将申讨去年冬攻克小金川僧格桑窘廹喙走由羙卧沟窜入金川大军进勦期于扫荡贼巢并擒逆竖惟时命董天弼驻守底木逹等寨以扼羙卧沟要隘孰意僧格桑复萌逆恶于六月初一日竟从去路潜来冀占旧巢并扰军营后路乃董天弼庸懦无能先既退居羙诺及温福严饬始回底木逹仍另立一小营不在官寨防守致为贼酋窥伺乗间攻破即占防底木逹布朗郭宗两寨并煽惑降畨复叛抢夺八卦碉科多一路粮台扰截木果木后路逆酋罪大恶极实为覆载所不容而董天弼之玩懦贻悮亦死有余辜矣思之深切愤懑】还军有差跌懦卒散羣骛致失我贤臣痛惜言难谕【先是温福接刘秉恬札知贼番侵扰粮台之信即派参賛海兰察统兵驰赴刘秉恬处援勦借以无虞不期初十日早贼竟侵至木果木山后而防驻之徳尔森保毫无措置以致失守贼遂窜入温福军营緑营兵众见贼先惊仓皇溃防仅存满洲兵百余温福率以击贼竟致受创捐躯闻信深为震悼虽加恩赠袭伯爵祠祀昭忠并赉资助丧实不足以喻我痛惜之懐耳】旗兵之未遣緑营之徒付图省从公议可恃忘深虑【去年春已简派八旗兵三千备赴军营因温福阿桂俱奏满洲兵一人费至緑营三倍欲多用緑旗兵可不发京兵遂为其言所惑不复深计因而中止设使温福军营贼至时有满洲兵千余在彼则緑营得所依恃亦不致溃窜失事是仍由温福自误予之轻信亦误今悔已无及矣所幸阿桂一路调度得宜収戮叛番断其内应复分路掩击杀贼四五百众并安章谷后路台站军心镇定粮储军火充余足资倚任因即命为定邉将军并派健锐火器营兵二千吉林黒龙江兵二千伊尼厄鲁特兵一千迅赴军营重筹进勦以申国威而张挞伐】追悔何嗟及聚铜大错铸贼计诚益诡贼罪越难恕禁旅发精勇雪仇无返顾
　　天自鉴曲直我岂为穷黩【叶　两金川之役初意并不欲加兵而逆酋等敢于党恶逆命遂不得不加申讨乃竟抗我顔行势难中辍曲直所在　　上苍自能昭鉴并非予之有意穷兵黩武吾谁欺欺　　天乎今逆酋诡变若此实为罪恶贯盈自速灭亡耳】勤劳遑敢辞国威要扬布
　　喜晴【六月二十五日】
　　厯辰犹细霏傍午遂大霁农功幸益佳军营亦信递【自闻温福军营失事之信阿桂京报数日不至其后路科多新桥一带亦有贼梗阻深为悬注今早始得其十三日所奏军营宁贴情形乃另从章谷一路驰递者览之始得慰懐】未然防已周先觉诛讦细从逆尽勦灭可疑亦别置以此当噶拉安然若无事縂俟重进师应回羙诺至【阿桂一闻贼匪侵扰防木逹布朗郭宗之事料其必有小金川番人内应预为防范复侦知降番被煽从逆者多遣兵分路勦洗其有自金川潜至番寺者即并喇嘛诛之并将近寨丁男移置他处収其兵器而头人之可疑者则羁之营中不令回寨是以当噶拉全营军心镇定因谕阿桂即撤兵回至羙诺殱除羣贼収复底木逹等寨并擒逆竖僧格桑将小金川全境廓清驻军以待京兵至日另筹进勦是阿桂一军之安所系甚重固由其调度有方亦实頼　　上天嘉佑耳】未逮难収拾
　　嘉防感
　　天赐
　　题邹一桂秋花九种
　　栀子
　　休言西域赭如金见说汉园玉作林识得本来檐卜面不闗形色不闗心
　　秋葵
　　砌角庭心簇簇多谩言卫足智如何率因心赤向阳切便合花黄承露多
　　秋海棠
　　多向墙隂冷处生向隅独不鬬芳荣即防含媚还含戚尚似懐人一片情
　　牵牛
　　何处青牛未服箱金风七月始含凉漫言引蔓能飞逺一水盈盈不觧航
　　夹竹桃
　　桃作花头竹作枝扶栏婀娜自离披问谁识得连昌色
　　祗有诗人元拾遗
　　玉簪
　　色非姚冶香非艳防叶天然称鬓丝蓬岛露华晞海旭防鸾待欲晓妆时
　　万夀菊
　　满擎沆瀣晓曦鲜胜彼兕觥万夀筵谩道姓名花谱漏【羣芳谱中无此种】増华不独此为然
　　蓝菊
　　开秋独不喜开春品格原应拟隐沦莫笑后来纷变色唐家已有面蓝人
　　翦秋罗
　　花开四季足风流特翦秋罗殿九秋老去诗人留画笔【此一桂向年所画存山庄兹始题句】空闲搜索咏从头
　　七夕阵雨
　　阵雨送斜阳旋晴露月光洗车还处【去声】暑【预日处暑】发轫利行装【是日健锐营兵启程征勦金川逆贼自朝至酉晴和气朗吉协军占】锦树轻含氷蟾不湿凉军书勤夜问泛塞湖航
　　防闷
　　防闷秋山霭霁光嘉隂深处逐风凉涧泉隠现曽无定塞苑寒暄自有常鹿渐増肥毛已泽蛩将互门脇先迩来把笔艰佳句舍此更奚觧懑肠
　　夜雨【七月十四日】
　　収云晴七夕来复雨中宵侵枕防凉送隔牕清向招被畦滋叶菜润畆茂花荞既渥无须滞时旸盼诘朝
　　中元日放河灯
　　破晓犹防雨厯辰遂快晴秋岩敛氛翳露树闪光晶依例河灯放称心塞景清所欣宁在此时若庆农耕
　　夜雨【七月二十七日】
　　间【去声】日不为滞霏宵真固宜梦醒听淅夜景入希夷林欲变黄叶荞欣润白防明晨定添冷打叠袷衣披
　　日影
　　日影上牕疎秋中景飒如即兹阅倐忽何以惜居诸緑树红将染凉轩热早祛消闲増别譔橅帖考遗书
　　露光
　　玉露契金秋日増日以稠为霜犹迟【去声】结见晛忽倾流大小骊珠闪辉煌火齐浮铜仙随处是汉武笑迂谋
　　雨【八月十四日】
　　通闰山田获已均非资雨际望非频自辰至未霑三寸数往逮今过一旬【七月廿七雨至今刚旬余其间虽屡小雨不成分寸】玩景最欣连岭雾启程应是洒途尘【以是月十六日启程幸木兰】菘科韭叶都増润更觉欣深老圃人
　　中秋即景
　　雨后中秋碧宇晴同然万里古増评【苏轼诗尝闻此宵月万里同隂晴云其说得自海贾騐之亦往往相合也】今年又喜值今夕玉塞由来近玉京市上人喧饼防岩间鹿和管弦声对时底事増欢庆绥屡欣逢万寳成
　　口外【甲午】
　　昨日至遥亭雨已较南好今日出古北反觉遥亭小禾总菁葱晃日露华皎揽辔能无慰既慰愁还扰京师接报雨分寸斯益少【十七日驻宻云得雨三寸许犹嫌其未透昨留京办事王大臣奏是日京城之雨尚不及寸则更逊于宻云矣】顾此而忘彼岂曰为君道
　　筞马
　　荣马阅农况闗外胜闗内有地无不耕髙下蔚芃薱飏风惟时薰浥露余沆瀣问知四五月阵雨颇霑逮北势大于南所以犹堪待【叶】然总未深渥益为望滂沛晩来山吐云塞宇铺靉叇颙希施霖近逺遍优溉
　　夜雨八韵【五月二十日】
　　族云生傍晩雴雨落清宵霅霅电蛇闪鍧鍧雷鼓骄蓄深方一放望亟转无聊竖洒横排畅且徐继疾迢久防立苔砌归寝入松寮衾意含微飒檐声尚暴浇已知苏渇涸余事觧熇歊京辅曽霑否南瞻缱念遥
　　热
　　今朝炎热昨宵凉塞外寒睻曷有常候未三庚先报暑秋临二麦正宜旸较晴量雨惟农切探莭数时有句偿应接虽然畧无暇静观或亦养心方
　　京报
　　京报称霑雨量云三寸多诚真未慰我设餙更虞他又复成虚望无能致燮和时时向南顾惟是叹如何
　　雨【五月二十二日】
　　税驾犹晴热酷旸蒸云过午亟凝望遂施晩雨緜八刻真到山庄第一祥掣电兴雷纷霅霅极妍尽态热洋洋土墀积水不计寸渥矣仍懐京报偿
　　河滩
　　河滩地可耕或农或为圃矮者韭与菘髙者禾及一雨总回苏菁葱满志覩亦有麦堆场颗粒非甚饱【叶】地寒种已迟半収青黄补盈虚理有恒艰致绥丰普或云时宜晴砻面入仓庾所望实奢哉我亦略同汝
　　山水
　　骤雨必致发山水挟石冲沙当者毁山庄谿壑视为常雨过铲除无事矣沟浍其涸可立待孟子之言深物理声闻过情君子耻虚誉颂圣宁止彼偶然对亦瞿然耳
　　闻京师得雨志慰
　　喜近于骄慰近钦钦哉切切永铭心此而渥幸逢昨彼亦霑霖报到今【廿二日热河得雨深透今留京办事王大臣及顺天府奏至京城亦于是日自未至酉宻雨霑透晩田得以及时翻种为之欣慰】谢雨祠宫
　　方泽啓【礼部以二十日雨已三寸余尚在　　方泽七日之内例应报祭因遣裕亲王防代行礼】望秋农父大田临百忧都以消
　　嘉贶一意惟应盼防音【前此以盼雨盼防两事交萦于懐今甘优渥已惬所愿惟专望阿桂防音耳】
　　夜雨【五月廿四日】
　　傍晩四山云复生入夕萧萧雨随作是诚霖矣恰其时浸润悠扬非搏跃不雷不电亟餍饫或疾或徐真洒落了知优泽渥田畴无虑冲波壊谿壑檐声断续眠醒聼彻夜清懐自斟酌弗忧少亦弗忧多岂不农人同此乐然余逺念缱军营彼处宜旸定何若
　　晴六韵
　　夜雨既已渥朝晴良复宜云収天宇净风落晓凉披栈路湿非泞笋舆行以迟何妨十歩憩真觉六情怡画意随方揽诗词着处摛山田墙外见蔚緑晃而滋
　　雨六韵【五月廿六日】
　　既雨雨实易四山云屡生聚斯霏阵霔防亦放时晴明晦浑无定宻踈特有情栁隄丝带重荷沼叶珠擎立候溟蒙过行披飒沓迎齐东似兹否【前闻山东缺雨较畿辅尤甚因屡询抚臣徐绩戒其勿事讳餙近日连防奏报通省得雨情形分寸均不及此处霑足仍切厪念耳】遥望为心萦
　　山行
　　山行意无约率与适为期憩必寻嘉防入常遵曲逵新晴日弗烈过雨气犹滋水涨鸥呼侣坡平鹿引麑触观皆合画理绪亦成诗万物长养候吾惟体对时
　　阵雨【五月廿八日】
　　迩来毎作雨雨实弗致多濯枝复润叶旋即放晴和今晩山云重阵雨落霶前墀立积水接上银竹罗固知涸可待却虑涨潮河夏涨亦其常虞滞军报过进勦正斯时防音日延睋
　　晴
　　阵雨诚继润晩晴良复好云卷东南浄天露西北皛夕阳在髙树叶底明皎皎岩风顿増凉率欲易衣袄塞景幻寒暄不齐齐之道筹农略云慰髙下泽霑饱虽然敢即安西成时尚早
　　题曹秀先所辑山庄正雅集即以为序
　　忆年十二始来斯
　　圣祖防深最受
　　知岂意肯堂仔肩已恒勤养
　　志色难思惟兹夕惕朝乾励却匪风吟月弄为裒辑事成慙正雅更表语颂浮规
　　雨六韵【六月初四日】
　　闲常论夏令五雨不为多倐见云峯簇便闻雷鼓罗立
　　时飞急存地曡微波逰鹿罢遵湿禽嬾出窠既霑那计寸旋霁信称和防滳余樾防莫从林下过
　　新月
　　细于眉已濶于钩隠隠寒光碧宇流屈指还当三五日塞湖载月作清逰
　　阅隄
　　闾阎日以滋未免多占地山水况无定涨来卒难致是宜先预防庶可保无事一劳永逸艰惟补偏救弊去年防已示今嵗工方备乗闲防马防亦曰坚牢致斯之未能信益励安民思
　　午热
　　夏以暑为徳热亦何可无三日不作雨炎熇顿尔殊念惟长养候日晅实宜夫况兹避暑庄朝夕飒爽铺虽热凉可乗无为愁郁枯蒸云羃逺山将雨其然乎
　　骤雨【六月初六日】
　　肩舆聊趂树隂行一片云生挟飞雨弗雷弗电落空丝竖洒横排暗天宇喜得溪亭数武间坐以避霖小延伫仆人所惜惟衣防而我所欣在禾黍须臾卷去不留余林下风来凉尔许
　　初伏【六月八日】
　　一日复一日北至临三庚上伏值斯辰午热信有徴热即蒸为雨所幸雨而晴山庄称避暑过雨凉爽生对时思育物未秋祝西成那采六色芝虚传八叶蓂遥遥金川师伫望驰红旌
</div>
    <div class="pagination">
<a href="钦定热河志_page25.html">上一页</a><span>...</span><a href="钦定热河志_page21.html">21</a><a href="钦定热河志_page22.html">22</a><a href="钦定热河志_page23.html">23</a><a href="钦定热河志_page24.html">24</a><a href="钦定热河志_page25.html">25</a><span class="current-page">26</span><a href="钦定热河志_page27.html">27</a><a href="钦定热河志_page28.html">28</a><a href="钦定热河志_page29.html">29</a><a href="钦定热河志_page30.html">30</a><a href="钦定热河志_page31.html">31</a><span>...</span><a href="钦定热河志_page27.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
