<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 312 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 312 页/共 698 页</h1>
    <div class="content">一方鼎与诸陵异皆列在地宝城距几甚近无城周回用墙髙六尺中以石灰起塜髙四尺缭以短墙 
左松八株右松七株同上增大学士金之俊奉敕建明思陵碑记臣常观古今治乱之迹邦国兴替之 
由使后人得而考焉以为法戒者其义莫详于史大约国之兴也创业开基之君莫不有应天顺人之
 举积功种德为累叶之所凭借其亡也必末年季世之主或天资刻薄残民以逞或闇若昏庸太阿旁 
落或甚而纵欲败度灭裂纲常种种失德难以枚举皆因自取灭亡之道即国祚之修短不同而覆败 
相寻异世一辙书曰与治同道罔不兴与乱同事冈不亡非虚语也我皇上聪明睿智典学惟勤涵泳 
六经之暇尤妍精史书举前代之是非往事之成败靡不溯源穷委一一究其指归而于明朝兴亡本 
末更了如指掌深晰崇祯帝之所以失天下者厥咎有在非末世亡国之君可同年而语但当时既无 
实录日后虑多传疑毎厪睿虑之悯恻于顺治十四年二月内爰谕工部立碑表章恭绎天语一则曰 
明崇祯帝尚为孜孜求治之主祇以任用非人卒致寇乱身徇社稷再则曰若不亟为阐扬恐千载之 
下竟与夫德亡国者同类并观于戏宸鉴及此不能不低徊叹息颂我皇上明并日月发幽光于己沈 
德迈前王昭公平于隔代真前此纪载中未有之盛事也兹工部遵谕礲石既成皇上特命臣之俊为 
文以勒之碑臣系故明累臣失徇沟壑幸遘永清之会再续余生既捧徽纶而感涕益警専命而彷徨 
以谫陋昏耄如臣何能追阐遗徽仰副皇上表章之盛心然不敢不就见闻所及谬述其概以窃附史 
臣之职也按崇祯帝本以英敏之姿潜德藩邸继膺大统当即位之始正逆珰煽乱之余中外危疑独 
能不动声色剪除大憝如秋风振槁因目击人心蛊坏尽属如醉如梦之流法纪废弛酿成不痛不痒 
之习锐意更弦猛图法祖恤民隐畏天灾常蔬食布衣痛自眨损讲幄之咨询不辍平台之召对屡勤 
一段宵旰靡宁想望太平之意诚有如上谕所云孜孜求治者假令当日有先忧后乐之臣同心一德 
匡济时艰小康犹可坐致即或中材之佐警戒绸缪尚得弥缝岁月其如偷安积玩贪黩成风下吏之 
精神専用以钻营结纳大僚之好尚惟在于位髙多金以致民穷盗起然发难之初不过西邮一隅亦 
何难以国家全力制之而上下相蒙以贼为讳啸聚之势日炽月盛攻城掠邑有同破竹然后举国张 
皇纷纷议选将议抽兵议加派议设总理总督重臣临渴掘井毫无成算以言剿则挫衂屡闻以言抚 
则招徕无术至于骄兵悍将反借贼势披猖为护身符来不能御去不肯追遂蔓延流毒秦楚豫巴蜀 
暨大江以北所在骚然而朝端之上方争洛蜀之党日构元黄之战厝火怡堂独以贼遗君父忧问有 
一二耿介特立之士以公忠体国为心又往往不安于其位一时内外文武事权在握者无一实心办 
职之人矣致令仁明锐治之主不幸而丁中叶陵替之后起弊扶衰万难措手兼之孑然孤立于上四 
顾盈庭茫无可倚岂非天之所废莫能兴之而人谋不咸适任其咎者耶考史传所载凡末季亡国之 
君覆车之辙崇祯帝并无一蹈焉乃身徇社稷不引天亡之言亦綦烈矣于戏伤哉有君无臣贻祸邦 
国若斯哉此明代之可为痛哭流涕者也我皇上深用恻隐而欲亟为之阐扬是即孔子当年作春秋 
之心褒贬出乎至公瑕瑜毋令相掩俾天下后世读明史者咸知崇祯帝之失天下也非失德之故总 
由人臣谋国不忠所致庶使后之为人臣者悚然知所戒而后之为人君者亦知慎于用人也然则煌 
煌睿谕明乎致治保邦勿玩小寇而弭寇必以安民为本安民则又以知人为本此非直昭一时之信 
史实着万世之常经永为君臣之宝镜云原今昌平州故永安城也正统中调长献景三陵卫于中东 
西三山口及东西二营地方驻札以护陵寝及土木之难明年景泰元年于昌平县之东八里筑城徙 
卫于内名曰永安三年并昌平县徙焉今之东西二门及城中大桥故南门遗迹也其后续设陵卫益 
多乃于城南复筑一城连之今之南门是乃去旧城南面砖石而合为一周十里二十四步州治在旧 
城内大街西先为顺天府昌平县正德元年南京吏部尚书林瀚言陵寝所在岁三大祭钦遣百官陪 
祀及帝后忌辰岁暮正旦并遣驸马诣陵县小民贫供亿烦苦请改为州以密云顺义怀柔隶之助其 
力役凡有科派差徭及养马之类悉皆优免从之未几复降为县八年县丞张怀复奏始定为洲以三 
县属焉昌平山水记原昌平升为州议自林文安瀚始其户部分司旧驻京岁一巡视而已正德中始 
开署昌平见文林记国史唯疑原嘉靖十六年三月上驻跸沙河视文皇帝行宫遗趾礼部尚书严嵩 
因言沙河为车驾展视陵寝之路南北道里适均文皇肇建山陵即建行宫于兹正统时为水所坏今 
遗址尚存诚宜复修而不容缓者且居庸白羊近在西北若鼎建行宫于中环以城池设官戍守宁独 
车驾驻跸为便而封守慎固南护神京北卫陵寝东可以蔽密云之冲西可以扼居庸之险联络控制 
居然增一北门重镇矣上是其议命即日兴工明世宗实录原嘉靖十七年十一月敕兵部左侍郎樊 
继祖沙河驻跸之所宜有城池其往相度乃同巡抚戴金陆钶巡按胡守中王应兵备副使潘镒横直 
量度通一千一百五十五丈八尺其城垣四面量度停中惟南北二门乃銮舆出入之处各开三门中
 门视左右为大南北二楼比东西亦加伟其城外浚池约离城六丈五尺阔二丈深一丈以嘉靖十八 
年正月兴工既竣得旨城门南名扶京北名展恩东名镇远西名威漠建筑疏稿臣等谨按昌平山水 
记北名展恩作展思増巩华城四门置戍守亦曰巩华台方舆纪要原隆庆六年蓟辽总督侍郎刘应 
节顺天巡抚都御史杨兆议于巩华城外安济桥至通州渡口止疏通一河长可一百四十五里以运 
诸陵官军饷发军卒三千人治之水部备考原万历元年二月命昌平兵备佥事张廷弼疏浚巩华城 
外河听民徙巩华城居住以输官地价建修城堭庙明神宗实录原戚元佐巩华城即事诗巩华晴散 
紫宸朝晓度春风威漠桥花映前茅仙跸引日临左纛玉骢骄山回御气云中转炉袅天香仗外飘六 
尚才人都后乘彩霞深处摧笙韶青黎馆集原王维桢巩华城陟眺作沙城粉堞喜初凭状接神京亦 
股肱地涌云霞围御宿峰悬松柏认皇陵青青辇道春苔合宛宛灵山紫气凝尽说经营劳睿思群功 
莫自论微能槐野集原天寿山陵前有凤凰山后有黄花镇左有蟒山右有虎峪东西山口两水会流 
于朝宗河文皇帝葬所曰康家庄是为长陵次皇山距长陵一里有半是为献陵次黑山距献陵三里 
是为景陵次石门山距景陵六里是为裕陵次宝山距裕陵二里是为茂陵次史家山距茂陵二里是 
为泰陵次金陵山距泰陵三里是为康陵次阳翠岭距康陵十六里是为永陵次大峪山距永陵九里 
是为昭陵次亦名大峪山距昭陵一里是为定陵次皇山二岭距定陵五里是为庆陵燕都游览志原 
自州西门而北六里至陵下有白石坊一座五架义北有石桥三空又二里至大红门门三道东西二 
角门门外东西各有碑刻曰官员人等至此下马入门一里有碑亭重檐四出陛下有穹碑髙三丈余 
龙头龟趺仁宗皇帝御制文也亭外四隅有石柱四俱刻交龙环之其东有行宫又前可二里为棂星 
门门三道俗名龙凤门门之前有石人十二四勋臣四文臣四武臣石兽二十四四马四麒麟四象四 
橐驼四獬豸四狮子各二立二蹲近者立远者蹲石柱二刻云气并夹侍神路之旁迤逦而南以接乎 
碑亭碑文后书洪熙元年四月十七日孝子嗣皇帝某谨述盖文成而碑未立宣德十年四月辛酉修 
长陵献陵始置石人石马等于御道东西十月己酉建长陵神功圣德碑是时仁孝皇后之葬二十有 
三年太宗文皇帝之葬亦十有一年矣然而始立者重民力也棂星门北一里半为山坡坡西少南有 
旧行宫土垣一周坡北一里有石桥五空又北二百步有大石桥七空大石桥东北一里许有新行宫 
宫有感恩殿宫东南有工部厂及内监公署大石桥正北二里有石桥五空又二里至长陵殿门神道 
自嘉靖十五年世宗谒陵始命以石甃自大红门以内苍松翠柏无虑数十万株今尽矣昌平山水记 
原入红门有殿曰时陟车驾更衣之所也神路中石狮子犀象骆驼麟马各四石人十二擎天柱四望 
柱二碑亭一而九陵分道焉长陵当中正南向其左为永陵景陵右为茂陵裕陵献陵昭陵惟康泰二 
陵稍远可三十里小草斋集原出昌平州东门数里入伽蓝口又三里为永陵园园后曰蒋山山腹有 
神仙洞洞不甚深镌字于旁曰蜿蜒龙脊山吞月磊砢云根洞有天上悬一石如覆钟状山上有三清 
殿复行二里度一溪溪西有七凤桥长陵神道东流之水经焉旁有井故地名玉井湾北有工部厂与 
龙王庙并庙碑三弘治嘉靖万历中太监王定张保山潘朝用所立厂碑二其一思陵命太监魏国征 
掌昌宣军务勅谕其一翰林韩四维所为记也定与保山朝用皆为工部厂员命掌镇兵则自国征始 
继之者王希忠申之秀也希忠后死乱军中之秀见贼陷京城削发去为僧有司香太监贯宗云然又 
行里许为德陵神宫监又半里许名东升相传成祖八妃葬此少北渡一小石桥为德陵陵西向面大 
溪过大石桥而西至永陵再西而北至景陵由长陵西下坡度石桥为献陵又渡小石桥为庆陵再渡 
石桥二为裕陵松左右成列再西见碑楼出松林中度一大石桥抵碑楼下则茂陵也松列楼外者存 
二十二株列楼以内至祾恩门者三十六株自祾恩门入难以数计矣由茂陵神马厂神宫监而西三 
四里度一大石桥至泰陵度溪而南至康陵折而北为锥石口自溪而东有断桥循麓右转复渡溪水 
上一冈至定陵少南为西井再南为万妃坟又南则昭陵东至思陵肃松录増景泰元年正月命于天 
寿山之南筑城周围十二里以居长陵献陵景陵三卫官军明景皇帝实录増正德间定长陵以下诸 
陵各设神宫监并卫及祠祭署明史礼志原长陵有东西二井东井在德陵东西馒头山之南西向西 
井在定陵西北东向并重门门三道殿三间两庑各三间绿瓦周垣会典言长陵十六妃从葬位号不 
具其曰井者盖不隧道而直下也自英宗止宫人从葬于是妃墓始名其在陵山内者昭陵之左九龙 
池南为苏山有万贵妃之墓东向宪宗妃也又南为银钱山有郑贵妃暨二李刘周四妃之墓南向神
 宗妃也又南为岙儿峪有四妃二太子墓中间妃王妃左马妃次左哀冲太子右杨妃次右庄敬太子 
世宗妃太子也又南为悼陵东南向孝洁皇后陈氏初谥悼灵葬此后迁世庙永陵而其封兆尚存旁 
有沈文卢三妃之墓至今犹曰悼陵云东山口迤东有刘惠妃墓英宗妃也又东八里绵山有蕲献王 
滕怀王墓仁宗子也凡陵及妃嫔诸王之葬及上所御殿其外垣皆涂以红土昌平山水记原长陵献 
陵裕陵茂陵庆陵俱癸山丁向景陵永陵俱艮山坤向泰陵壬山丙向康陵辛山乙向昭陵干山巽向 
定陵戍山辰向德陵甲山庚向思陵子山午向肃松录原明初有五鸽十二从南方来飞集燕山识者 
谓北平当王盖兆燕山十二陵也菊隐纪闻原景泰元年正月命于天寿山之南筑城周围十二里以 
居长陵献陵景陵三卫官军二年十月徙昌平县治并儒学仓库于新筑土城之内明景帝实录原景 
泰七年七月太常寺言天寿山祖宗三陵所在今又益以寿陵犹未列诸祀典请于每岁春祈秋报附 
</div>
    <div class="pagination">
<a href="钦定日下旧闻考_page311.html">上一页</a><span>...</span><a href="钦定日下旧闻考_page307.html">307</a><a href="钦定日下旧闻考_page308.html">308</a><a href="钦定日下旧闻考_page309.html">309</a><a href="钦定日下旧闻考_page310.html">310</a><a href="钦定日下旧闻考_page311.html">311</a><span class="current-page">312</span><a href="钦定日下旧闻考_page313.html">313</a><a href="钦定日下旧闻考_page314.html">314</a><a href="钦定日下旧闻考_page315.html">315</a><a href="钦定日下旧闻考_page316.html">316</a><a href="钦定日下旧闻考_page317.html">317</a><span>...</span><a href="钦定日下旧闻考_page313.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
