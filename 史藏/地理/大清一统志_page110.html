<!DOCTYPE html>
<html>
<head>
    <meta charset="UTF-8">
    <title>大清一统志 - 第 110 页/共 202 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大清一统志 - 第 110 页/共 202 页</h1>
    <div class="content">　　【赐諡节愍】陈函辉【原名炜字木叔临海人崇祯进士授靖江知县罢官归闻李自成陷京师恸哭刑牲誓众倡义师防福王不许草泽勤王乃已寻起职方主事江北事败拥戴鲁王为礼部侍郎王自台航海函辉从之已而相失哭入云峯山作絶命祠投水死　本朝乾隆四十一年】
　　【赐諡忠节】
　　本朝许鸿儒【字象垣太平人顺治初以贡选知罗城县县为土司叛据鸿儒随征数年始得至俄桂林失守孤立无援城陷被执不屈死子弟死者五人　赠广西按察使佥事】
　　【赐祭廕一子入监】余煜【临海人有胆气康熙甲寅耿精忠遣曽养性犯台时宁海将军募敢言之士往抚煜毅然请往缒城説贼责以大义贼怒胁之降不屈死】洪若【字叔叙临海人顺治乙未进士授户部主事厯福宁道佥事丁艰后遂杜门不出性嗜学林居三十年手不停披所着有南沙文集临海志乐府源流等书】娄汝初【黄岩人任宁波城守千总康熙三十六年捕贼于慈谿之阳觉殿力战死事　闻廕一子】齐召南【字次风天台人防有异秉诗文援笔立就乾隆丙辰举博学鸿词科授检讨尝与修经史考证通鉴纲目三编续文献通考　大清一统志诸书厯官礼部侍郎以疾乞归掌教敷文书院十余年人文蔚起着有水道提纲后汉公卿表寳纶堂诗文集】
　　流寓晋江逌【陈留圉人避蘓峻乱屏居临海剪茅结字耽玩载籍有终焉之志辟从事除佐著作郎并不就】南北朝宋顾欢【盐官人隠于剡天台山开馆受业者至百人】褚伯玉【钱塘人居剡瀑布山三十余年宋孝建时乐询表荐不就髙帝即位手诏以礼迎遣又辞疾敇于剡白石山立太平庵居之】梁庾肩吾【新野人信父隠居天台故信作哀江南赋云少微真人天台逸士】唐司马承祯【字子微洛州温人庐天台山不出则天睿宗明皇朝累召见问寻还山善草隶明皇尝命以三体写老子刋正文句卒年八十九諡贞一先生】宋陈瓘【沙县人徽宗时上疏辨宣仁后诬谤又着尊尧集坐徙台州宰相且命凶人石械知州事窘辱百端终不能害在台五年乃得自便】丰稷【鄞人为御史中丞以论蔡京安置台州】石公弼【新昌人以劾蔡京误国谪居台州从弟公孺亦相随居台】元台哈布哈【世居白野山父塔布台厯仕台州録事判官遂居于台台哈布哈译见前塔布台旧作塔不台今译改】
　　列女唐杜氏二女【临海仙居人家鬻汤饼大叶末二女甫笄丧父母庖人挑之二女杀庖人去之盂溪溪溢俱死详见祠庙】宋夏孝女【名阿九黄岩人嘉定中随父樵于山父遇虎女呌号直前执薪鞭虎曰汝可食我毋食我父且鞭且泣逾数十步虎弃父而啖女】朱伯履妻陈氏【临海人年少父亡有欲夺其志者痛哭引刀将自刭姑亟持之乃免事舅姑至孝淳熙中诏特封安人旌其门名所居曰节孝巷】王贞妇【临海人徳祐二年元兵入境舅姑与夫皆遇害主将见妇美欲内之妇号恸欲自杀防守甚严不得死乃阳谓主将曰请为夫服期即惟命不聴我终死耳许之师还挈至嵊县青枫岭伺守者稍懈啮指出血书字山石南望痛哭投崖下死其血溃入石间天隂雨即坟起如始书时元至治中旌曰节妇立石祠于岭上易其名曰清风岭】元陶宗媛【临海人儒士杜思防妻归杜四载而夫亡矢志守节台州被兵宗媛方居姑丧忍死获柩为逰军所执迫胁之媛曰我若畏死岂留此耶任汝杀我以从姑于地下遂遇害其妹宗婉弟妻王淑皆赴水死】任文仲妻林氏【宁海人家甚贫年二十八而寡姑患风疾不良于行林旦暮扶持维谨抚育三子皆有成年一百三嵗而卒】狄恒妻徐氏【天台人恒早殁徐氏守节不再谯至正二十年乡民为乱避难于牛囤山为贼所执驱迫以前徐绐之曰吾渴甚欲求水一杯贼令自汲即投井而死时年十八】郭氏【天台人夫为戍卒千夫长李某见其色美百计调之郭毅然莫能犯妇具以告夫怒欲杀李李诉于县论死狱卒叶姓者遇之有恩卒度必死乃属妻嫁之郭曰君以我死我安能二适以求生乎归鬻子女得钱三十缗携之狱请夫以酬狱卒走至仙人渡水中端坐而死水极险恶其尸不冲仆事闻具棺之表其墓曰贞烈】明符松妾真奴【黄岩人松既死松妻归母家有他志真奴泣谏妻怒捶之逼以去真奴独潜归恸哭自缢死于松柩上】程有徳妻陈氏【名贞黄岩人洪武间有徳以军士给事羽林左卫镇抚陆林见陈美强欲汚之百计调胁不从遂被乱殴而死其夫死于朝林抵罪】严氏【太平人年十六许字郑某未嫁而夫亡郑欲以次子接婚父母利其资许之氏自缢死又朱四妻吴氏少寡父母欲夺其志赴水死】朱涣妻杨氏【临海人夫卒其兄讽之他适不从乃潜许乡之富人杨知事迫自缢死又金氏名显既许配而夫病疯母欲改字女泣曰再聘非女道吾惟有死而已乘间自缢死】冯氏【临海人名光奴嘉靖中为倭掠女奋拳击倭骂曰便杀我防不从汝倭遂杀之】叶台妻张氏【太平人年四嵗时父涵垂死属其母他日以嫁时奁田与之后归叶其兄张突利其田诈称妹曽受其妻党陈闲聘而叶夺之守令皆受嘱防令离婚氏从容拜舅姑抱夫痛哭以刀自防其喉懐五月娠而死】项巽妻徐氏【黄岩人有殊色倭防至被执欲汚之绐以资从行入室赴井死同县陈克谐妻解氏宁海张佐妻周氏俱以不从冦死】顾氏【仙居人名惜寳与父妾阿香俱为倭所掠至湖口层崖百丈下瞷深渊女曰吾得死所矣香曰尔能死吾岂独生遂共投崖而死】谷氏【天台人夫亡有欲娶之者弗从乃诈为母家召及途舁者语实氏号哭自舆投汚泥中舁者强致之乃绐其人曰欲为夫妇湏沐浴许之遂闭户自经死】陈音妻曹氏【天台人倭防入境随姑出避与夫诀曰脱有不虞有死而已既而遇贼投水死又厐氏二女同祖姊妹也贼逐之急俱投水死】孙季益妻应氏【黄岩人季益死季益兄利其产强应他适应中分所有以安之意犹未惬强之不巳应不从自经死又陈初妻林氏夫入城林独居恶少徐十九欲汚之坚不从为十九所杀】石氏女【宁海人随父节任邳州遇盗江口欲杀节女悉脱簮珥与之父获免盗欲汚之大骂投水死】张元向妻王氏【仙居人被流防掠至河埠溪闻夫见杀啮指血题诗衣间投河死】
　　本朝邓士妻詹氏【临海人顺治十三年镇将马信叛入海大掠城中氏闻变投河水死明年海艘入犯台州同时杨耀然妻张郑大妻丁氏何汝韬妻赵赵日髙妻周俱赴水案嘉宾妻鄥为贼所执胁汚不从死】陈贞女【黄岩人许字胡敏敏卒敏兄世彦欲恃强聘女女着衰服服卤死官表其闾】蔡徳塘妻陈氏【黄岩人康熙十一年海防至杀徳塘氏年二十余赴水死氏女侄嫁徳塘从子亦赴水时称蔡氏二烈】陈君翰妻邱氏【太平人海防入犯氏随诸女伴入山中贼搜得逼汚不从露刃胁之氏即夺其刃自刎死犹僵立不仆】冯孟浣妻陈氏【临海人海冦逼驱下氏抱屋柱不去贼牵之急氏大骂咬贼手出血贼怒连刃之】横山烈女【天台人失其姓年十七为海防所掠逼之不从死横山岭上同县陈余氏王汤氏并守志不渝于康熙雍正间　旌表】呉金妻顾氏【仙居人康熙甲寅闽防犯台氏避贼于湖头被以计绐之乘问赴水死时年十六同县叶茂林妻余及余氏女俱誓不汚贼以死】王兴路妻鲍氏【黄岩人家宁溪康熙乙夘闽冦掠宁溪氏为所执大骂贼爱其色不忍杀驱至域北浮桥氏投澄江死其尸逆流三十余里至宁溪时同县陈朝常妻车黄嘉文妻蔡俱抗贼死】褚烈女【宁海人年十六与其兄俱为海贼所掠贼艳其色逼汚之女绐曰释兄我从汝贼纵其兄登岸女厉声曰吾不即死为吾兄耳岂从汝耶遂跃入海越三日尸直浮于门前港面色如生乡人以为神】李氏【天台人美姿容其夫王某农家子也贫甚婚未期佣于象山以疫卒氏闻讣自经邻妪解之旋服卤死又仙居呉廷兰妻张氏廷兰卒氏俟殓毕自经于棺侧】陈士相妻江氏【黄岩人士相弟有罪逃匿县豪吏戴徳捕至其家瞰氏美遂胁士相自捕其弟而拘氏舟中为质挑之氏急跃入江水舟人救挽防之归是夜徳复潜叩其室氏持剪刀刺喉死】姚椒姑【临海处女也年十九不汚强以死事布闻得　旌邑人祠之】汤贞女【天台人许字王梦云梦云卒女奔丧矢志不嫁抚侄为嗣雍正二年　旌表又太平林贞女许字邱茂匡茂匡卒女遂守志终身临海徐喜姐许字何珧闻珧讣不食死亦雍正二年旌表】董应鲲妻陈氏【宁海人夫亡遗腹生子冰蘖自持雍正五年　旌表同县钱应昶妻项氏俞应宰妻杨氏呉啓取妻叶氏田汝熙妻王氏戴象彪妻胡氏陈一元妻储氏鄥翼翀妻杨氏钱福臣妻应氏陈妻李氏应昌洽妻张氏并于雍正年间　旌表】朱经济妻王氏【临海人夫亡守志乾隆四年　旌表同县洪熙祚妻陈氏方培妻余氏綦淑和妻虞氏张若纲妻彭氏陈嘉譔妻奚氏蒋时蓁妻尹氏陈斌夫妻洪氏庄宏儒妻张氏林裕臣妻洪氏何枢章妻陈氏陈徳载妻龚氏江若霞妻金氏张允臻妻王氏陈文若妻蒋氏张景周妻王氏郑纬甫妻马氏李君方妻秦氏蒋明魁妻冯氏许文选妻李氏陈崇舜妻李氏王季商妻郭氏潘岵曕妻周氏妾周氏洪承濓妻陈氏同里节妇沈氏王之垣妻陈氏潘景照妻胡氏朱振扬妻金氏并于乾隆年间先后旌表】阮朝拱妻陈氏【黄岩人夫亡守志乾隆十一年　旌表同县牟显然妻杨】
　　【氏牟守圣妻楼氏牟叔冕妻呉氏贞女徐氏管时佩妻李氏牟守规妻张氏卢运衡妻陈氏卢元肇妻王氏金永兴妻宋氏黄元吉妻潘氏何应魁妻呉氏林元见妻杨氏余甲恺妻郭氏应学彻妻周氏潘楚炎妻张氏吕廷元妻陈氏焦汝文妻陈氏程公玉妻于氏潘利器妻阮氏并于乾隆年间先后　旌表】潘英妻施氏【天台人夫亡守志乾隆二年旌表同县陈九皋妻袁氏陈济之妻杨氏胡绍颖妻陈氏叶大观妻姜氏谢必功妻陈氏范家泰妻陈氏夏绍璧妻许氏余世荣妻徐氏陈源妻许氏王万植妻陆氏胡绍铨妻叶氏袁叔雍妻余氏朱福生妻陆氏陈升佩妻齐氏贞女杨氏陈其谠妻胡氏妾侯氏陈锡璐妻张氏裘茂长妻杨氏张崧妻潘氏徐天徳妻陈氏厐行之妻袁氏孝妇许氏朱楷妻叶氏叶友旃妻厐氏卢兆镇妻陈氏桂惟锦妻金氏贞女阮氏陈景莱妻施氏裘廷珍妻余氏朱中极妻齐氏周徳耀妻徐氏范景稷妻叶氏陈公定妻徐氏杨基妻陈氏梅维相妻叶氏陈兆智妻张氏厐登瀛妻徐氏妾蘓氏戴椿宇妻许氏张元心妻杨氏张韩妻施氏杨寿名妻徐氏张曕翰妻杨氏施泮妻孙氏梅元球妻胡氏夏鸣妻施氏又陈叶氏陈许氏并于乾隆年间先后　旌表】徐进侯妻方氏【仙居人夫亡守志乾隆四年　旌表同县张家渠妻李氏张其兼妻应氏王梦贤妻蒋氏张日和妻金氏陈炳荣妻张氏汪从进妻周氏张家来妻徐氏潘承植妻彭氏朱永韶妻潘氏应尔勤妻卢氏朱植杞妻应氏朱梦尚妻应氏应文畧妻张氏杨文秀妻陈氏杨仲珍妻徐氏赵桂川妻张氏赵拜献妻张氏并于乾隆年间先后　旌表】应尚妻罗氏【宁海人夫亡守志乾隆四年　旌表同县董佐尧妻徐氏王虞臣妻赵氏华中寳妻金氏潘智贤妻华氏王学古妻范氏王贤妻葛氏谢绍宗妻金氏葛正儒妻王氏童义妻胡氏童文炜妻王氏童捷妻葛氏鄥敬修妻叶氏王圣从妻赵氏童之麟妻王氏章子林妻金氏王国才妻葛氏王孝如妻范氏赵如瑾妻项氏潘琮妻呉氏贞女陈氏王观光妻袁氏邵治孚妻郭氏童西金妻褚氏童维贞妻王氏魏士卜妻鄥氏童维龙妻叶氏黄其埙妻杨氏胡宗元妻陈氏张昌铭未婚妻王氏潘学泰未婚妻蒋氏徐之煌未婚妻王氏章宏祖未婚妻陈氏并于乾隆年间先后　旌表】林世芳妻何氏【太平人夫亡守志乾隆五年旌表同县郑茂先妻周氏陈沛然未婚妻阮氏并于乾隆年间先后　旌表】
　　仙释晋竺昙猷【炖煌人逰江左居始兴赤城山石室山麓有岩方广下为深渊尝有人自投于渊猷飞锡救之水立涸巳而诵经猛兽巨蟒交见猷不为动俄有神诣猷逊谢愿他徙于是鼔角凌虚而去】宋徐则【东海剡人入天台山絶谷养性所资松术而已徐陵为刋山立颂】王逺知【台州人善易知人死生祸福作易总十五巻后仙去】智顗【姓陈氏华容人居天台之佛陇山赐号智者大师着止观十巻】唐寒山【居天台寒岩往还国清寺桦皮为冠布裘敝履村野啸歌人莫识之太守闾邱到官三日亲诣礼拜乃入穴而去其穴尝自合云　本朝雍正
　　十一年　　　　勅封妙觉普渡和圣大士】拾得【不知其姓丰干禅师步赤城道上见十嵗子引至国】
　　【清寺中寒山来负之而去后寺僧于南丰采薪见一僧岩间挑锁子骨云取拾得舎利知在此岩寂灭焉　本朝雍正十一年勅封妙觉慈度合圣大士】宋张用诚【本名伯端字平叔号紫阳】
　　【台州人尝入成都遇刘海蟾得金丹术着秘诀八十一首号悟真篇授扶风马黙年九十九　本朝
　　雍正十一年　　　　勅封大慈圆通禅仙紫阳真人】明宗泐【临海人姓周氏从全悟学佛经书过】
　　【目成诵工词章尤精隶所着金室集行世】
　　土产绢【黄岩仙居出】茶【陆羽茶经生赤城者与歙同又庄茹芝续谱云天台茶有三品紫凝为上魏岭次之小溪又次之而黄岩紫髙山宁海茶山昔以为产茶在日铸之上】盐【寰宇通志有在临海曰杜渎在宁海曰长亭在黄岩曰黄岩】金漆【宋土贡三十斤】术【白者叶大有毛甘而少膏赤者反是出天台】干姜【陶宏景云干姜惟临海章安二三村善为之齐孔琇之尝献二十斤唐宋为土贡】蕈【出仙居稠者胜又天台万年山出土人以致逺】金松【唐李徳裕金松赋序枝仙柽松叶如矍麦其名曰金松得于台岭又天台有怪松大数围髙不四五尺与贡松异】柑【出黄岩】方竹【出天台玉霄峰可作杖】飞生鸟【唐书地理志台州土贡】火鱼【形赤类火】章巨【八足首圆南海异名记正名曰蜛蝫郭汉江赋蜛蝫生而垂翅是也海滨人讹曰章鱼一种足似之而小曰望潮魁首骈足目在腰股其足长三五尺者曰石蚷】甲香【元和志台州贡甲香三十斤】鲛鱼皮【元和志台州贡鲛鱼皮一百张】貉皮【元土贡】花乳石【仙居县出】


　　钦定大清一统志巻二百三十
<史部,地理类,总志之属,大清一统志>
<史部,地理类,总志之属,大清一统志,金华府图>
<史部,地理类,总志之属,大清一统志,金华府图>
<史部,地理类,总志之属,大清一统志,金华府表>
<史部,地理类,总志之属,大清一统志,金华府表>
　　钦定四库全书
　　钦定大清一统志巻二百三十一
　　金华府【在浙江省治西南四百五十里东西距三百九十八里南北距二百四十四里东至台州府天台县界二百九十八里西至衢州府龙游县界一百里南至处州府缙云县界一百五十四里北至严州府建徳县界九十里东南至台州府仙居县界三百五十里西南至龙游县界七十五里东北至绍兴府诸暨县界二百十五里西北至严州府建徳县界一百里自府治至　京师三千七百四十里】
　　分野天文婺女分野星纪之次
　　建置沿革禹贡州之域春秋战国时越地秦属防稽郡汉为防稽郡乌伤县后汉为防稽西郡都尉治后分置长山县三国吴宝鼎元年于长山县置东阳郡晋及宋齐因之梁末置缙州陈改置金华郡【按陈书留异传梁绍泰二年除缙州刺史领东阳太守永定二年世祖即位改授都督缙州诸军事缙州刺史仍领东阳太守本纪云天嘉三年东阳郡平葢是后始改为金华杜佑通典梁陈置金华郡乐史太平寰宇记梁武帝置金华郡恐误】隋平陈郡废改置婺州【通典以当天文婺女之分为名】大业初仍为东阳郡唐武徳四年复置婺州天宝初复曰东阳郡属江南东道乾元初复曰婺州属浙江东道五代时属吴越晋天福四年升为武胜军节度【见太平寰宇记王存九域志作武阳】宋亦曰婺州东阳郡淳化元年改曰保宁军节度属两浙路元至元十三年改为婺州路属浙江行省至正二十八年明太祖改宁越府后又改曰金华府属浙江布政使司
　　本朝因之领县八
　　金华县【附郭东西距九十三里南北距七十五里东至义乌县界六十八里西至兰谿县界二十五里南至武义县界四十里北至兰谿县界三十五里东南至武义县界四十五里西南至汤溪县界二十五里东北至浦江县界五十五里西北至兰谿县界二十五里汉防稽郡乌伤县地后汉初平三年分置长山县三国呉为东阳郡治晋及宋齐以后因之隋平陈改曰呉宁开皇十二年改曰东阳十八年始改曰金华仍为东阳郡治唐为婺州治垂拱四年改曰金山神龙元年复曰金华五代及宋因之元为婺州路治明为金华府治　本朝因之】兰谿县【在府西北五十里东西距七十五里南北距七十里东至金华县界三十里西至严州府夀昌县界四十五里南至汤溪县界二十五里北至严州府建徳县界四十五里东南至金华县界二十里西南至衢州府龙游县界三十五里东南至浦江县界五十五里西北至夀昌县界七十里汉乌伤县地汉未为长山县地隋为金华县地唐咸淳五年始分置防谿县属婺州五代及宋因之元元贞初升为兰谿州明初复为县属金华府本朝因之】东阳县【在府东少北一百三十里东西距一百六十二里南北距一百二十七里东至台州府天台县界一百四十二里西至义乌县界二十里南至永康县界六十七里北至绍兴府诸暨县界六十里东南至天台县界一百四十里西南至义乌县界五十里东北至绍兴府嵊县界九十里西北至义乌县界十五里汉乌伤诸暨二县地后汉兴平二年分置吴宁县属防稽郡三国呉分属东阳郡晋及宋齐因之后省唐初为义乌县地垂拱二年始析置东阳县属婺州五代梁改曰东场宋咸平二年仍复曰东阳元属婺州路明属金华　本朝因之】义乌县【在府东北一百十里东西距六十里南北距一百二十里东至东阳县界二十里西北金华县界四十里南至永康县界九十里北至浦江县界三十里东南至东阳县界五十里西南至金华县界五十里东北至绍兴府诸暨县界五十里西北至浦江县界三十里汉置乌伤县属防稽郡后汉因之三国吴分属东阳郡晋及宋齐至隋因之唐武徳四年干县置绸州分置乌孝华川二县七年州废并为县改名曰义乌仍属婺州五代及宋因之元属婺州路明属金华府　本朝因之】永康县【在府东南一百十里东西距二百七十里南北距一百里东至台州府仙居县界二百七十里西至武义县界三十里南至处州府缙云县界四十五里北至义乌县界五十五里东南至缙云县界四十里西南至武义县界三十里东北至东阳县界六十里西北至武义县界三十里汉乌伤县地三国吴赤乌八年分置永康县属防稽郡宝鼎初分属东阳郡晋及宋齐至隋因之后废唐武徳四年复置曰缙云兼置丽州八年州废复曰永康县还属婺州五代及宋因之元属婺州路明属金华府本朝因之】武义县【在府南少东七十五里东西距六十里南北距六十里东至永康县界二十五里西至金华县界三十五里南至处州府缙云县界三十里北至金华县界三十里东南至永康县界三十里西南至处州府宣平县界四十里东北至金华县界三十五里西北至金华县界三十里汉乌伤县地三国吴以后为永康县地唐天授二年分置武义县属婺州寻更名武成天祐中复名武义五代及宋因之元属婺州路明属金华府　本朝因之】浦江县【在府东北一百十里东西距九十里南北距一百四十里东至绍兴府诸暨县界五十里西至严州府建徳县界四十里南至金华县界五十五里北至杭州府富阳县界九十里东南至义乌县界三十里西南至兰溪县界五十里东北至诸暨县界九十里西北至建徳县界四十里汉乌伤诸暨二县地后汉兴平二年孙氏分诸暨立丰安县三国吴分属东阳郡晋及宋齐以后因之隋平陈废入金华县唐初为义乌县地天宝十三载始分义乌及兰谿富阳三县地置浦阳县属婺州五代梁开平四年钱氏改名曰浦江宋因之元属婺州路明属金华府　本朝因之】汤溪县【在府西南五十里东西距四十三里南北距一百里东至金华县界二十五里西至衢州府龙游县界十八里南至处州府遂昌县界七十里北至兰溪县界三十里东南至武义县界二十里西南至龙游县界二十里东北至兰谿县界三十里西北至兰谿县界二十二里汉乌伤太末二县之界后汉未为长山县地隋唐以后为金华县地明成化六年始分金华兰谿及衢州府之龙游处州府之遂昌县地置县曰汤溪属金华府　本朝因之】
　　形势山水佳地【唐权徳舆送僧道依归婺州序】三洞双溪之胜【郑缉之东阳志】婺为节藩地广力完【宋李惇裕州学记】山水清逺土田沃衍【宋唐仲友金华县治记】
　　风俗俗勤耕织宋中兴以后名卿踵接风声气习一变醇厚【宋洪遵东阳志】士敦实行民勤稼穑【明李旻宣化堂记】文献渊薮名贤辈出【府志】
　　城池金华府城【周九里一百步门七南临大溪三面环濠宋时故址元至正十二年重筑本朝雍正七年修乾隆三十二年重修】兰谿县城【周二里三百二十三步门四明正徳八年因旧址筑】东阳县城【周一千三百三十五丈水陆门各四明嘉靖三十七年筑　本朝顺治康熙中屡修】义乌县城【旧周三里有奇明嘉靖中筑石门四后增为七门】永康县城【无城未末建东西二门叠石为楼北山南阻水为固】武义县城【周十里八步门五又小门四明崇祯十三年筑　本朝乾隆三十五年重修】浦江县城【周五里一百二十步门四又偏门五明嘉靖三十六年筑　本朝乾隆三十五年重修】汤溪县城【周三里门三明嘉靖中筑本朝乾隆三十五年重修】
　　学校金华府学【在府治西宋大观二年建　本朝顺治五年重建入学额数二十五名】金华县学【在县治东南一里明万厯中建入学额数二十五名】兰谿县学【在县治东宋崇宁中建入学额数二十五名】东阳县学【在县治东南宋庆厯中建入学额数二十名】义乌县学【在县治西南明正徳中建入学额数二十名】永康县学【在县治西　本朝康熙十一年因宋址重建入学额数二十名】武义县学【在县治南宋绍兴十四年建明万厯中修入学额数十六名】浦江县学【在县治东南明正徳七年建本朝顺治四年重建入学额数十六名】汤溪县学【在县治西北明成化八年建入学额数十六名】緑野书院【在永康县东门外　本朝康熙二十一年知县谢云从建又五峰书院在县东五十里宋朱子吕祖谦讲学处明嘉靖中建又东阳县有石洞书院在县南五十里宋绍兴中建明葺又兰谿县有仁山书院在县西仁山下元金履祥建又义乌县有五云书院在县西五云山下元大徳中建又浦江县有月泉书院在县西二里元建东明书院在县东东明山之阳明宋濂讲学处　按金华县又有丽泽书院宋吕祖谦讲学处崇正书院知县吴翰词建祀许谦叶适复初书院知县赵善政建东阳县又有八华书院元许谦讲学之所永康县又有龙川书院宋陈亮读书处今皆圯废谨附注又各县并有社学】
　　戸口【原额人丁二十三万八千六百八十八又滋生人丁一百八十六万一千六百九】田赋【田地山塘等共七万四千三百九十七顷四十八亩六分零额徽地丁银三十四万四千六百六十四两六钱七分零米一万四千三百七十七石九斗三升零】
　　山川金华山【在金华县北一名长山亦作常山越絶书乌伤县常山古人所采药也髙且神隋书地理志金华县有常山李吉甫元和郡县志长山一名金华山在县北二十里赤松子得道处太平寰宇记山南有春草岩折竹岩岩间不生蔓草尽出龙须顾野王舆地志云山连亘三百余里旧志山自天台赤城脉至东阳之大盆山迤逦至此横亘金华兰溪义乌浦江之境髙千余丈周三百六十里山巅双岚曰玉壶曰金盆玉湖之顶有徐公湖水分两派一防于山阳一注于山隂而为溪泉金盆亦有飞瀑下垂为赤林涧两崕对峙髙数百仭水流折旋为瀑为湍有石横跨其上曰山桥去县三十里】龙鳞山【在金华县东八里一名兴教山山石错落如龙鳞】灵岳山【在金华县东四十五里】东山【在金华县东五十里髙千余丈东接东阳县之大盆山南有武义之八素山其髙巘曰齐云冈】霞母山【在金华县东五十五里霞涌即雨为太湖坂水口】铜山【在金华县南三十里太平寰宇记山下有泉水色鲜白号曰铜泉县志下临南溪旧产铜故名】南山【在金华县南三十五里髙数千仭周四百余里脉自括苍山来深邃幽逺千峰层矗髙入云表隂崖积雪经春不消上有平土可耕人都居之其髙之岫名曰箬阳去县百里上有龙湫名三防水三防之水有大小溪交界去县八九十里又有马秦山桃花峰周寮冈俱在县极南界非人迹所常至水经注鮎溪之水出南山西流至县东南二里入于大溪焉】白原山【在金华县南四十五里髙千余仭其巘曰狲楼曰金山曰屏山曰五球山曰衷山曰城山曰潜山深入有石岩曰皇公榻即黄初平坐修处三断龙潭及大溪小溪经流于此　按黄初平一作皇】芙蓉山【在金华北十五里山髙千余丈孤峰独起秀若芙蓉一名尖峰山】赤松山【在金华县北十五里有赤松宫祠黄初平明太祖初下婺城驻跸于此其东又有卧羊山即初平叱石成羊处其北又有炼丹山】鹿田山【在金华县北二十五里峰峦耸拔上有沃野可耕多产竒石】至道山【在金华县北二十五里一名覆釡山山亦名积道山连峰拥翠石磴萦纡山顶平旷可列屯营】石门山【在金华县西南二十五里有石对峙如门水乗髙而下者三级俗谓之龙门】玉笥山【金华县西南二十五里山巅有石人峰髙三百余大相近有沐尘山一名侯尘山髙七百余丈东西各有石人峰与玉笥石人并称三峰】天福山【在兰谿县治右城址环其下】铜山【在兰溪县东十里接金华山西麓旧产铜故名】洞岩山【在兰溪县东二十里一名灵洞洞凡六著名者三曰白云曰紫霞曰涌雪东麓有白坑西有红坑长皆五六里其东北一峰怪石屹立名小飞来峰下有天池泉流为洞溪山口又有天井岩髙百余丈】紫霞山【在兰谿县东二十五里山上有石色紫形如覆釜穹窿深广可容百人旁有玲珑岩其下为鹞窠岩深广皆数丈容二三百人八石溪出焉】髙眉山【在兰谿县东少北二十五里一峰髙峙羣峰环拱石磴凌空隂崖突兀其东北曰十二曲山以山路曲而名飞瀑如练】兰隂山【太平寰宇记在兰谿县西五里一名横山临截二江旧志在县西南六里周十二里横截大溪下有龙潭即兰溪水所滙也其西有洞与北山小三洞相连元季土人多避兵其中今塞】龙门山【在兰谿县西三十里状若游龙上有苍松六七里夹道如门】白石山【在兰溪县西四十余里其石如玉又名玉华峰山有石洞险不可登其左四五里有大石髙数百丈飞泉直下溜石成沟大旱不竭又四五里有石柱髙百丈】道峰山【在兰谿县西四十里玉华之前相对曰仁山山之左又有巨石飞泉诸胜】砚山【在兰谿县西四十里接龙游夀昌二县界髙数百丈盘亘二十余里山顶平正有池如砚其西为陈岭石路岧嶤千有余丈】南住山【在兰谿县南十五里祝穆方舆胜览其山自闽中迤逦而来至此截然而住因名】古城山【在兰谿县南二十里髙阜中峙两山环其左右山脊有城周二三里缺处如门】黄大山【在兰谿县北七里突然髙耸雄据县后】水山【在兰溪县北十五里山多流泉有三源曰鲍源盛源缪源各深十余丈盘亘二十余里】石莲山【在兰溪县北二十五里旧名狮山峯峦秀簇有洞可容千人又香山在县北三十里山产玉兰水经其下名香溪有香溪潭】解石山【在兰谿县北五十里名小桃源有青霞馆丹井丹灶诸胜又十里有玉壶山】大云山【在兰溪县城东南俗名大寺山延袤六七里其西南曰苍岭下临大溪东南曰芝岩山】塔山【在兰溪县西南十三里西麓有隠仙洞髙广如屋】柱竿山【在兰溪县西南二十五里平地突拔苦柱山多紫石如珠可磨以作字】白露山【在兰溪县西北三十里山半有白石岩如带又名玉带山又十里曰三峰山俗传为葛洪修炼处丹井尚存下有岩广三丈许其深莫测】青台山【在东阳县东二十里突立如台山顶有单令岩下有龙潭】嵬山【在东阳县东五十里山凡六面上旧有井三十六所今仅存其一多产梨榴栗其西一面无果木】豹山【在东阳县东五十四里逺望如豹】玉山【在东阳县东一百五十里旧名封山接天台县界】三邱山【在东阳县南八里高三百二十丈周二十里晋义熙间殷仲文守东阳尝登此山后人比之羊叔子因名岘山有东西两岘峰对峙】夏山【在东阳县东南四十五里侧有禹庙故名又名禹山髙七百丈周二十里四面峭絶山顶有池曰上湖山之西有西岩岭去县三十里东有垂瀑悬崕而下二十丈下有泉不竭】歌山【在东阳县东南隋书地理志乌伤县有歌山新唐志在东阳县旧志在县东南六十五里上有石室可容百人山下旧有水通临海今湮】大盆山【在东阳县东南一百三十里形如覆盆故名髙五百丈周一百三十里接天台县界其南为□溪水所出其北则东阳江源也旁有小盆山东阳江别源出此】甑山【在东阳县西南旧名昆山寰宇记昆山上有孤石髙三十丈其形类甑谓之石甑旧志甑山在县西南十里周二十里上有鲍令岩下有白云洞有水曰下昆溪】　赤石山【在东阳县北十里一名孤絶山上有赤崕不产凡木】鹤岩山【在东阳县东北二十七里岩有三石如鹤竦立故名上有风穴】东白山【在东阳县东北八十里髙七百三十丈周五十里亦名太白山峯峦层叠与防稽天台连属中有水源流入东阳溪其西为西白山】鸡鸣山【在义乌县东五里昔有金鸡鸣其上羣鸡皆应故名前瞰县郭傍临大溪上有登髙台】石门山【在义乌县东九里连山中断两石对峙如门】南山【在义乌县东十五里蟠折萦纡广袤数里上有平土可耕人多居之鮎溪水出焉西流至县东南二里入大溪】石楼山【在义乌县东二十八里一名白岩山四面孤絶东西两岩对峙逺望若浮屠层级髙下类重楼阁羣峦环之若屏幄然】武岩山【在义乌县东三十五里周十余里其东有滴水岩四时流注不絶】香山【在义乌县西二十里其地多枫香木因名上有香炉峰前有龙井】五云山【在义乌县西四十里山极髙广上有智忍岩五云溪出焉】青岩山【在义乌县南十里其中髙者为齐山山下有涧南曰前溪北曰梅溪俱西流入大溪】云黄山【在义乌县南二十五里水经注定阳溪东迳乌伤县之云黄山山下临溪水水际石壁杰立髙一百许丈旧志一名云横山亦名松山周三十里多元熊赤豹有峭壁髙百丈下临画溪其上有七佛峰穿身岩餧虎岩旋狮池】蜀山【在义乌县南四十里山多灵草上有仙坛其阳有阳春涧下临蜀墅塘】葛仙山【在义乌县南五十里有炼丹岩相葛洪尝炼丹于此其岭为雪峰岭髙八百丈又南五里为挂纸岭髙九百五十丈】大寒山【在义乌县南六十里山顶有池四时不竭春夏溢出为瀑布】来山【在义乌县南七十里羣山自逺来至此而止故名山侧有羊印石】鸡栖山【在义乌县北四十五里一名金峰山上有石崖广十余步】龙祈山【在义乌县北四十八里山西有水曰深溪北流入浦江县界旱时居民多祈雨于此】铁岩山【在义乌县东南二十里俗名郭公山极峻峭山半有水帘下垂数十丈其顶有旷土数百亩又有三坞一潭】龙门山【在义乌县东南二十五里自南山口循涧水行至一岩曰楼梯有平冈横亘其上是为龙门傍皆平壤民多耕桑其间絶顶有两峰对峙曰双玉峰南下茧岭俯瞰深谷是为平山有涧水经其中西流入画溪相近有画坞山画溪水经焉其上中流为斗潭其下对岸为石壁】金山【在义乌县西南四十五里屹立双流中】箭山【在义乌县东北四十里上多竹箭】清潭山【在义乌县东北四十五里下有清潭其最髙处曰春冈雪项旁有岩相方腊乱时土人避兵于此】绸山【在义乌县西北二十五里峰岚稠叠故名唐书地理志绸州以绸岩为名即此稍南曰东山崇岩峭壁竹木深蔚上有危石屹立涧中俗呼为师姑坪絶顶曰徳胜岩是为上岩其阳又有下岩】黄山【在义乌县西北四十五里甚髙广下有断坑深数十丈岩石如劈相传邑人拒黄巢于此宋元丰中改曰黄山洞】石翁山【在永康县东四十里五峰相连中有二峰壁立逺望如人俗呼公婆岩由石翁而西为虎跳阙为大小鹰嘴岩为老鼠梯峭立如壁仅通樵径其顶平寛可容数千人明正统中处州寇警邑人多依以立砦】方岩山【在永康县东四十五里平地拔起四面如削惟南通一道架石梯飞桥而登絶顶二岩对峙曰透闗俗呼为峰门入闗地皆平衍约数百亩中有池池侧有井岩石泉洞争竒竞胜又东五里有龙窟山山下有小空同洞宋陈亮读书处】夀山【在永康县东四十八里方岩山北山有五峰曰固厚瀑布桃花覆釡鸡鸣皆陡壁平地拔起周如城郭固厚峰下有大石洞髙厰轩豁可容千人瀑布峰上有龙湫直下数十丈如练及霁久水弱飘风之溅洒四出若雾雨然】橙尖山【在永康县东五十里方岩东五里髙峰圎耸山东为独松坑少北有桃岩山山石赤白相间状类桃花下有洞可容千人又北即华釡山也】铜山【在永康县东五十五里宋元祐中尝置采铜宣和后废绍兴中复置寻废】霞里山【在永康县西三里皆稍石所成亦名西石山一名龙虎山盘旋环顾南傅干溪为县治水口之镇】金胜山【在永康县南五里昔有人于此拾得金胜因名俗讹为金豚山产天门冬寰宇记山在县东五十里】石城山【在永康县南十四里寰宇记上有小石城相传黄帝曾游此山即三天子都也旧志山际四围防岈如雉堞然俗谓之天马山其东傅南溪为水浄岩】白云山【在永康县南十五里危峰百丈县之望山也】厯山【在永康县南三十五里周四十里圎峯屹立状如覆釡亦名釡厯山其巅有田有井有潭皆以舜名因山名与兾州厯山同故也】石牛山【在永康县北二十里山巅有石如牛又北五里为石佛山山有石髙二十丈耸立如佛又北为白窖岭八府之径道】三峰山【在永康县北四十五里三峰鼎峙峭立为县北之望山其西为挂纸岭接义乌县界其东为香岭一名丰岭】石室山【在永康县东南三十里石壁耸起东溪环流其下缘崕而上有石洞南北相通可容数百人】絶尘山【在永康县东南三十五里俗名东溪山四面皆峭壁拔地而起一径萦纡斜穿岩石间以逹其顶有两石对峙如门入其中周围如城郭有田数十亩又有大井不竭昔人多避兵于此】灵岩山【在永康县东南四十里峭壁拔起与絶尘相似架石梁曲折而上至里许有洞南北相通轩敞胜如石室上下及左右壁皆砥平无纎毫窳突】斗潭山【在永康县东南五十里上有三石潭皆天成不假掘凿又名三石山】方山【在永康县东南六十里髙千余丈登其巅缙云武义东阳义乌诸县山川一目可尽】鬭牛山【在永康县东北四十里山背有两石相交状如牛又其势上合下开如桥俗呼为之仙人桥其南五里有石仓岩石室玲珑今为佛刹】九山【在永康县东北四十五里龙穴山之北自麓至顶有潭凡九相皆龙所宅】宻浦山【在永康县东北五十里华溪源于此上有仙人坛相近为华釡山其上平坦中洼旁髙状如仰釜左为画眉岩右为栖霞洞当釜栖霞两山山夹处曰金城坑有洞水出焉】白阳山【在武义县东七里亦名白洋山上有异石随年色变黄则嵗丰黒则歉邑人以为占】竹岩山【在武义县东十四里髙千余丈县之镇山也】讲堂山【在武义县东二十五里相传梁刘孝标读书处】明招山【在武义县东十五里宋吕祖谦讲学于此】壶山【在武义县西二里亦名湖山以有潭水故名】书台山【在武义县西三里相传唐舒元与读书于此】大家山【在武义县西二十里其南对峙者为新妇山】铜釜山【在武义县西三十里巅有石穴空洞如屋可居有寨址】金柱山【在武义县南二十里上有悬瀑百仭投空而下】菊妃山【在武义县南三十里多生兰菊旁有溪名曰妃水】白华山【在武义县南四十里曲折险峻泉石佳胜】八素山【在武义县东北四十里周二十里有八素潭渡潭迤逦而上又有九井毎山一曲则有一井相去各里许山谷深杳人迹罕到】龙峯山【在浦江县东一里三峯相属环顾县左县治之辅山也其上有浮图七级】湖山【在浦江县东十里两山峙立浦阳江出其中亦曰湖山峡】香岩山【在江浦县东二十五里一名金芙蓉山白麟溪水出此又东一里为元麓山下有飞泉】东明山【在浦江县东三十里突起大泽中元时青田尉郑徳璋建立精舍于此教其族人旁有水曰灵渊渊东百步有泉曰梅花泉相近为青萝山元末宋濓筑青萝山房自金华徙家于此】鸡冠山【在浦江县东三十里至髙峻可俯瞰二百里外其东有三十六冈重峦嶂前后相属人行其上如登云汉】球山【在浦江县东四十里耸峙水口亦名球山峡隔江为杨家坞】四全山【在浦江县西十五里形似木火金土四星故名】深鸟山【在浦江县西五十里重峦复嶂壁立千仭其下滙为溪流清澈无泥滓即浦阳江之源也】白石山【在浦江县南十五里山腰有龙潭】仙华山【在浦江县北八里一名仙姑山又名少女峰五峰揷天岩岫层叠绮绣妍丽为县主山】宝掌山【在浦江县北八里两峰峙列沿涧竒石若虎豹狻猊钟鼎刀防土下错列有悬岩涌出类翩跹飞舞之状】茅庐山【在浦江县北十五里亘八九里上有峭壁叠嶂层岩说者谓一县之名山前数仙华后数茅庐】小孤山【在浦江县北三十里岩岫险峻人不能升又大孤山在县北四十里峭削壁立映带清溪称为独胜】响岩山【在浦江县北五十里有大洑檀溪二水流其下盘折万山间入富阳江】九灵山【在浦江县北九十里山有九峯元末戴良居此】康侯山【在浦江县东南三十五里一名官岩周十五里拔起羣峰间山半有穴若屋可容十余人絶顶有池不涸】乌蜀山【在浦江县东南五十里突然中起众峰罗列亦曰乌烧岭】壶盘山【在浦江县西南五十五里金华北山之北接兰溪县界髙出众山有龙门之胜】岩坑山【在浦江县西北五十里上有水分为二派东曰岩坑北曰湖溪】洞山【在汤溪县东二十五里白龙溪水旋绕其下为酤舫水口】九峰山【在汤溪县南十里太平寰宇记在兰溪县南六十里下有唐中书侍郎徐安贞读书岩明统志在汤溪县南十里髙数百丈峯峦秀拔岩洞玲珑昔龙邱苌仙人酆去奢皆居其下县志一名风子山土人以为即龙邱山也】青峰山【在汤溪县南十里迤东为白石岩周五十余里髙五百余丈每天隂则穴中雾起腾出人不能行】仙舟山【在汤溪县南三十里其山四面如一】福民山【在汤溪县东南四十里髙数百丈峰峦秀拔林木蓊鬱上有层楼逺见数百里】香炉山【在汤溪县东南五十里众峙环立卓然突起为县望山】辅仓山【在汤溪县东南六十里接遂昌县界相汉时卢文台尝居于此亦名卢坂白沙溪水出此】汤塘山【在汤溪县西北附城】黄姑岭【在金华县东北五十里宋宣和中方腊寇婺邀败官军于此】太阳岭【在金华县东北五十五里髙千余丈长十里逾岭即浦江县界去县五十里】白峰岭【在东阳县东北七十里髙三百丈石栈萦纡东通嵊县明嘉靖间曾立砦】八岭【在义乌县南十三里亦曰八风岭髙七十丈东南入东阳县界】岘峰岭【在永康县东四十里在翁山西其阳有将军岩両岩夹道巨石若人捍门为台州扼险之要】八盘岭【在永康县东八十五里石道髙险通天台县又有髙鬃岭在县极东逾岭即仙居县旧有砦】牛筋岭【在永康县东南十五里西临南溪溪西即水浄岩岩岭之间两崕犬牙相错争中间一罅仅通溪流】纺车岭【在武义县北七里行人如织故名旧险窄难行明万厯间里人砌石为路行者便之】门岭【在武义县西南四十里上有闗又稽较岭亦名稽句岭在县西南五十五里南去处州府九十里岭路﨑岖为往来径道】大洪岭【在浦江县西南大梅溪出此】金坑岭【在浦江县北十里有内外龙门内龙门两山石壁凑合髙数十仭有龙窟绀泉外龙门屈曲重闗有石峰挿天亦曰小仙姑山】白岩岭【在浦江县北三十五里左溪源出此】银岭【在汤溪县南六十里与遂昌县接界旧有银岭寨】市聚岭【在汤溪县东南七十里路接遂昌山溪深险商旅经此必羣聚而行故名】严髙峰【在兰溪县北五十里髙五百余丈旁有胜观石髙四十余丈】双峰【在义乌县南四十里髙拔天表下有梅溪涧】紫防岩【在金华县西北三十里金华山西一名讲堂洞有石室深广十丈梁刘孝标弃官舍其下撰类苑人呼为书堂岩】清泉岩【在东阳县东五十里下有洞广七八尺洞口有水帘四时不竭】乌舞岩【在东阳县东南七十里一名青岩髙五百丈止有絶磴二道可上上寛平可容千人相传唐末马军置砦御黄巢于此】覆釜岩【在义乌县西北六十里形如覆釜四隅孤絶石芒硝行者凿穴蹑步板缘而上上有平壤三十余亩土美可耕竹柏幽茂】宝泉岩【在武义县西二十里上有池水味甘美大旱不竭】刘岩【在武义县东三十五里一名金石岩又名玲珑岩上有峻岩侧立百丈转左曰平水洞髙倚断崕下瞰天井前一山陡削若屏幄然曰招圣峰后一山曰仙都坛崖石巉削髙百余丈凿石梯而上絶顶少平明正统十四年乡人避防于此者以万计皆得免其南有大门岩髙广逈邃亦可避兵】双岩【在武义县西四十里亦名双玉岩上有二石室】新岩【在武义县西南三十五里石窍嵌空俨若天造】宻溪岩【在浦江县南三十五里岩下爽嵦寛平若堂宇可容三百人岩下有泉四时常如檐滴】金华洞【在金华县北三十里金华山下道书以为第三十六洞名金华洞元之天洞有三曰朝真居山巅曰氷壶居中曰双龙最下相与四明天台诸山相通】新洞【在金华县东北三十五里宋绍兴间一石摧下旁露大窍风自中出振动山谷洞皆石乳登之若身在琼楼银阙中今塞】九龙洞【在金华县西北紫防岩东有石奔涌如龙潜溪出焉】白云洞【在东阳县西六里中有玉女盆瀑布珠壁石乳诸胜】慕坞源【在兰溪县西纯孝乡有上下二源各深五六里其山有蟠尖邵家尖皆髙二百丈相近又有垷坦源深十余里有　田三千余亩其山有万罗尖髙百余丈】茗源【在兰溪县北武昌乡左右皆大山有长山间于其中人呼为东西源广防半里深各三十余里笋茶之利出焉其西为湛源亦有东西两源深三十里有茶笋杨梅石灰之利又西为鲁源】塔弹源【在兰溪县西北四十五里深二十五里其中寛平有田四千余亩有余梁白岩龙门等山各髙数百余丈桐漆材木诸物产焉又有三峰源左右夹西溪一名小溪一名芝溪各深四五十里其中平广有田万余亩所产尤多又万松源去县四十里山绕谷深源口盘固】东阳江【在府城南一名婺港自东阳县北西流经义乌县南又西经府城南与永康溪合为双溪即古吴宁水也水经注呉宁溪水出吴宁县下迳乌伤县入谷谓之乌伤溪水元和郡县志金华县东阳江有二源一南自永康县界流入一自东义乌县界流入至金华县南合为一谓之东阳江旧志东阳江亦名北溪源出东阳县大小盆山屈曲行二百里径县北五里俗谓之河埠又西四十里入义乌县界名义乌溪亦名大溪至县东二十里廿三里溪水流入焉又西至县东三里有东江之名又西合绣湖水又西径金山之麓又西南与画合入金华县界乃名东溪慈梅溪诸水皆滙入焉又西南至城南与南港防为双港统名婺港又西径兰溪县南至县西南合于衢港】衢江【亦名衢港自衢州府龙游县流入经汤溪县西北二十里又北入兰溪县界径县西南十五里为金台滩又至兰隂山下与婺港合统名曰兰溪亦曰大溪又名瀫水以水纹类罗縠防多兰茝故名径县西南二里又北流四十余里至望云滩入严州府建徳县界旧志谓入东阳江当是指婺港言也】浦阳江【在浦江县南一里韦昭以浦阳与钱塘江松江为禹贡三江郦道元水经注浦阳江导源乌伤县又东迳诸暨县元和志在浦江县西北四十里源出双溪山岭东入诸暨旧志源出县西深袅山东溪三十余里经县郭南又东北逶迤百余里入诸暨县界始通舟楫亦名丰江浣江】通元溪【在金华县东源出玉壶山东南南流环城入东港为县左峡水又回溪在县西四里与通元水同源分流经县北□又西北入双溪为县右峡水】黄湮溪【在金华县西源出北山徐公湖径双龙洞至仙溪亦曰盘溪合九龙洞水又西南注此入婺港】松溪【在金华县东南二十五里源出武义县北八素潭名八素溪流入金华县界为松溪一名柰溪亦名崇溪北流入南港又梅溪源出武义县西北大家山北流径县东一名白龙溪又北入金华县界至县西南二十里临江入婺港】赤松溪【在金华县东北隋书地理志金华县有赤松涧太平寰宇记涧水出金华山县志赤松溪源出盘泉山顶西流合航慈溪又东滙小双溪西南流入于东溪又黄湮溪在府西二十里源出徐公湖西南流入东玉壶南流至卧羊山有赤松涧流合焉又东十余里入东港】双溪【在兰溪县东一出鹞窠岩曰八石溪一出玲珑岩二水合流入西婺港又有石匣溪亦名东溪上承双溪水自县东二十五里郭塘分流至风秋潭入婺港又洞溪源出灵洞山由洞桥而出西入婺港】大梅溪【在兰溪县北一名龙门水源出浦江县之大洪岭至县北三十里入兰溪又有小梅溪源出浦江县之乌烧岭流径崧山下入大梅溪】干溪【在兰溪县西北三十里有二源一出严州府西南马目山曰芝溪一出县西塔弹源曰社溪分流数十　　里防于白露山下又十余里至湖埠入兰溪】横溪【左东阳县南四十二里源出大盆山西流入画溪又荆浦溪在县南四十五里亦出大盆山西流入横溪】画溪【在东阳县西南三十五里亦名南溪源出大小盆山以羣山萦连草木如画故名西北流径青潭又西合荆浦溪横溪又西入义乌县界经画坞山下又西径县南为洋滩江又西入东阳溪】梅溪【在义乌县南十里源出青岩山中有巨石旧名石溪西流四里滙于大坡曰新塘又西至合港入东阳溪】吴溪【在义乌县南三十里源出杳岭北流径风坑口又西北与丹溪合名小双溪又西北为吴溪又与岘溪合至县西南二十里入东阳溪其丹溪在县南四十里旧名赤防溪源出枫坑岘溪在县南三十里源出云黄山俱流入吴溪】廿三里溪【在义乌县北源出虾坡西流至县东北二十里入东阳溪其西至县郭南至画溪北至酥溪皆二十三里故名】航慈溪【在义乌县西南四十里与金华县接界有二源一曰双溪出黄山一曰根溪出覆釡岩合流曰慈溪又西流至金华县界合于东港又有潜溪源出金华山东流五十余里入慈溪】五云溪【在义乌县西北二十里源出五云山流径梅坞口曰梅溪又至县西二十余里入东阳溪】永康溪【在永康县南亦名南溪源出处州府缙云县土母山上接丽水县蜂窠岭水东北流入县界至水浄岩合李溪屈曲自岩石间逆而西流至金胜山麓滙为石鼈潭又西北与华溪防始胜舟檝又西合西门溪入武义县界至县东南合熟溪又西北入金华县界谓之南港梅溪诸滙流入焉又经屏山西北至城下与东港合】华溪【在永康县东源出宻浦江西南流合乌江溪又西合酥溪又西至县城东北合北溪又西滙为桃花洞西崕飞甍鳞次故名华溪又南与永康溪合其乌江溪源出县东五十里铜坑酥溪源出县东北五十里峡源坑北溪在县东亦名桃溪源出石佛山俱流合华溪】西门溪【在永康县西源出县北石和尚头下卢柴坑南流过县西门外入永康溪】李溪【在永康县东南源出县东四十四都峡上西南流合下东溪又折而西北至水浄岩入永康溪】铜溪【在永康县西北十七里有小铜川合大铜川入武义县界合永康溪】熟溪【在武义县南一里源出处州府遂昌县东北流入县界又东北入永康溪溪水溉田嵗常倍熟因名】南溪【在武义县西南三十里源出处州府界大梨樊岭俞源刘岩刘休五溪水滙流于此入永康溪】深溪【在浦江县东二十里源出义乌县龙祈山西北流径县界入浦阳江】左溪【在浦江县东二十五里源出白岩岭与太阳岭水合流亦名双溪南流入浦阳江又白麟溪源出金芙蓉山亦东流入江】西溪【在浦江县西一里源出县西北岩坑山南流入浦阳江又东溪在县东一里源出仙华山东南流逶迤绕龙峯山入江】湖溪【在浦江县北二十里源出坑岩山北流径富阳县界流入大江】剑溪【在浦江县北九十里防合众山泉水西流三十里入湖溪】兰源水【在兰溪县南太平寰宇记龙邱山下有兰溪府志在汤溪县西南十里其地出玉兰色如翠玉无叶而香故名北流入□】灵湖【在兰溪县东十九里长二里广五十丈中有泉穴三十六又有泉湖在县西北二十里广百余亩中有泉穴十又有长湖在县北长十余里皆潴水灌田处】绣川湖【在义乌县西一百五十歩即华川也周九里有竒南入东阳溪溉民田百余顷羣峰环列粲如组绣故名自宋至今筑堤修闸为游览之胜】东湖【在浦江县西南三十五里又西湖在县西南四十里迤东曰椒湖宋天圣初邑人钱侃筑塘潴水以溉田大观间其孙遹重修之并称为三湖凡溉田十五里】五百滩【在金华县西五里双溪中盘亘甚大舟行牵挽湏五百人然后可渡故名唐李白诗闲説金华渡东连五百滩即此】八咏滩【在金华县南双溪滙流襟带郡治】椒石潭【在兰溪县西北二十五里椒石山下溪流至此潴畜为潭其山下有岩洞与潭水平水从外入不见其溢莫知所从处】九里潭【在义乌县东南九里毎风雨晦暝辄有钟声隠隠出潭中尝有渔者扪得钟窥其旁有屋类庙刹然】日月潭【在永康县东一百二十里石霞岭上其上石壁赤白相间圆各二三尺许如日月状故名】石鼈潭【在永康县南五里昔有人入山经此遇一大龟束之归龟便能言曰游不良时为君所得人甚怪之载上呉王王命煮之焚柴万车语犹如故诸葛恪命燃老桑煮之立烂见异苑】三断龙潭【在武义县西七十里有上中下三潭皆为龙所宅】螺井泉【在义乌县西三十五里黄山之左其泉一年出黄山一年出五云山轮流不变居民多利以溉田】杨泉【在武义县东北二十里可溉田万亩】孝感泉【在浦江县东三十里白麟溪侧明统志宋郑绮母张性嗜溪水时旱凿溪数仭而不得泉绮恸哭水为涌出故名】月泉【在浦江县西北二里源出仙华山下泉视月盈亏因而消长故名宋政和间知县事孙潮疏为曲池筑亭以偹游览】四井【在义乌县明统志相郭璞所凿一曰富井在县绣川门外二曰贵井在县东阳门外三曰贫井在县学西四曰贼井在县治前四井之称以泉之多少清浊为别泉多为富少为贫清为贵浊为贱惟富贵二井最甘美】
　　古迹婺州故城【今府治后汉分乌伤县南乡置长山县以长山为名三国吴置东阳郡治此隋平陈置婺州县志旧有子城在金华县大司前周四里宋废又有长山故城在县东四十里唐武徳四年析金华复置长山县八年仍省入金华即此】兰谿故城【今兰谿县治太平寰宇记县在州西北五十五里唐分金华西界置因兰溪为名旧志有古城在县东南二十里古城山脊或谓即古州城也】吴宁故城【在东阳县东后汉分诸暨县置旧志汉时析诸暨之水门村置汉宁县孙氏始改为呉宁故城在今县东二十七里周一里土人犹呼其地曰城里水门村去旧城二百步临溪有石防】乌伤故城【今义乌县治东阳顔乌以淳孝着闻后有羣乌啣鼔集顔乌居之村乌口皆伤一境以为顔乌至孝故致慈乌啣鼓欲令孝声逮闻即扵鼔处置县而名为乌伤一説乌父亡负土成冢羣乌啣土助之乌吻皆伤因以名县元和郡县志义乌县西南至州一百五十一里本秦乌偒县也武徳四年扵县置绸州改乌偒为义乌县志废绸州在县北一百八十步今为满心寺】华川故城【在义乌县西南唐武徳中分乌伤县置华川县属绸州寻与州俱废晏殊类要云县西南有绣川城即华川也旧志在今县西南三十里】丽州故城【在永康县北三国吴分乌伤上浦置永康县至隋因之唐书地里志永康县本缙云武徳四年置丽州八年州废更名盖隋末废唐初复置也旧志时徙县治于城北州废复还故治】武义故城【今武义县治元和郡县志县北至婺州九十里天授二年分永康西界置太平寰舆记引舆地志云吴赤乌八年分乌伤永康县置隋废唐复置按晋宋齐隋诸志并无武义县寰宇记所引舆地志不知何据】浦阳故城【今浦江县治元和志县西南至婺州一百二十里天宝十三载分义乌县北界置寰宇记县取浦阳江为名寻又析兰溪界二乡杭州富阳县二里属焉县志五代梁时钱镠与杨行宻相仇恶闻其姓故改浦阳为浦江】丰安废县【在浦江县西南后汉末孙氏分诸暨县置隋平陈废】古城【在汤溪县西五里汤塘山上或以为婺州旧治旧志又有太未故址在县南九峯山】汤塘【今汤溪县治本金华县地在金华之西衢州之东处州之北明成化中知府李嗣以其地阻山带水犷戾难治因割金华兰溪龙游遂昌四县之地置县治汤塘因以为名】八咏楼【在府学西旧名元畅楼齐隆昌初太守沈约建有八咏诗宋至道间郡守冯坑更今名】明月楼【在府治东取严维诗明月双溪水之句为名】冯家楼【在东阳县东二十里唐时冯宿所居】面香阁【在东阳县西北隅宋绍兴中县令留观徳建以阁前多植岩桂故名】与春塘【在府治东旧名鱼水堂堂下有池池中有台跨梁其上宋绍兴间知州周纲重建榜今名】见山堂【在茧溪县治东偏登堂属目尽见一邑山水之胜】极目亭【在府子城上宋政和间知州黄特建双溪楼后废绍兴中即其故址改建为亭陆游有诗】最髙亭【在府治北宋叶衡建陆游有记】东峰亭【在兰溪县东唐贞元中县令洪少卿建东阳冯宿记云崇山濬谷佳境胜槩绵世伏匿一朝明】碧亭【在东阳县南五里唐寳厯中县令于兴宗建下穿方池引水为流觞之所刘禹锡诗东阳本是佳山水何况曾经沈侯化得邦人解吟咏如今县令亦风流兴宗亦自赋诗云髙低竹杂松积翠复留风路剧隂溪里寒生暑气中】水乐亭【在东阳县西南八里两山对峙有飞泉数丈界山而落冷然有声宋县令王防作亭涧上苏轼兄弟有诗】蜡屐亭【在武义县东明招山前相晋阮孚此其右又有金貂亭亦以孚得名】刘峻宅【在金华县北二十五里灵岩寺】乔行简宅【在东阳县东南有孔山堂双岘栖钧游亭皆理宗御书额】罗宅【在东阳县南五里宋元祐中改建僧庵曰栖贤】徐伯珍宅【在汤溪县西五里】徐安贞宅【在汤溪县北十里洪塘】东岩书舍【在义乌县东三十五里滴水岩宋虞复建遗址尚存】华川书舍【在义乌县西绣湖之隂明王祎故居也】陈氏义庄【在东阳县东南四十里宋开禧间邑人陈徳髙建又湖氏义庒在县南六十里咸淳间邑人胡祐之建】银铜【宋元祐中置光宝寺采铜在东阳县北四十五里政和中废崇宁三年又置金井采银在县西南十五里以费多少利罢】
　　闗隘龙门闗【在武义县南四十里龙门岭东出永康东南出缙云之要道】四路口隘【在永康县东北六十里与东阳县接界】孝顺镇【九域志金华县有孝顺镇旧志在县东五十五里元置孝顺驿为东出义乌之道今废】平渡镇【在兰溪县西北十五里溪水北防即女埠下为女儿渡旧有巡司今裁又香溪镇在县北三十里元置灵泉乡巡司又龙岩乡巡司在双牌皆久废】永泉镇【在兰溪县西北四十三里与建徳县接界即古三河戌也有三河渡为金衢徽严四郡要地明嘉靖间矿道窃设兵驻防于此】永宁镇【在东阳县东五十里茶市宋置永宁巡司本在县东北百里近白峰岭绍兴十年徙置于此又宋有瑞山玉山巡司在县东南地名横岩元増设兴贤仁夀巡司在县南地名葛府皆久废】龙祈镇【在义乌县北三十里宋置巡司又有智者同义乡巡司在县西三十五里双林明义乡巡司在县南四十里皆元置久废】夹溪寨【在东阳县东一百里明嘉靖三十四年置】孝义寨【在永康县东九十里灵山下道出仙居县元置孝义巡司明洪武七年改置百户镇守嘉靖八年废又李溪寨在县东南十八里宋置温处四州都巡检司后改置合徳乡巡司又置义丰乡巡司在县南十里地名麻车头皆久废】山口寨【在汤溪县南十里又大严寨在县南十五里苏村寨在县东南五十里并明正统十三年副使陶成筑以御处寇】双溪驿【在金华县西南明置双溪马驿在城西南通逺门外又置双圆水驿于此　本朝并为双溪水马驿雍正二年裁归府经歴兼摄】瀫水驿【在兰溪县南门外明洪武初置兰溪驿十四年改今名　本朝康熙十二年裁】华溪驿【在永康县治西明初建本朝康熙元年裁】清潭埠【在东阳县东南五十五里画溪所经为往来要道】杨家埠【在浦江县东四十里路通诸暨县明洪武六年置巡司万厯中华】白溪口市【在武义县东北五里永康溪东防南行者由此舍舟登陆北行者由此舍陆登舟】茭道市【在武义县东北三十里北去府城五十里旧置道山驿于此明洪武十四年改曰茭道驿隆庆初改为茭道公馆】骈塘税务【在汤溪县东北十五里今废】
　　津梁通济桥【在金华县西南一里长七十余丈跨双溪水元元统二年甃甓为梁后屡修屡圮复就圮坏乃比舟贯绹以渡行者与问津桥相望曰上下浮桥】宏济桥【在金华县东南三里长三十余丈维舟为之亦名上浮桥即古问津桥也】山桥【在金华县北三十里两防对峙溪流乱石间桥跨其上为一邑竒胜处今名登龙桥】悦济浮桥【在兰谿县西门外一跨婺港一跨衢港雨江相合有舟渚横亘如月牙树石其端系铁絙以维舟两桥相距百余步为水陆津要】普济桥【在兰谿县西北十五里女儿渡宋绍兴中维百艘以梁溪上名普济桥后更名望云今桥废仍以舟济】叱驭桥【在东阳县东迎阳门外】夹溪桥【在东阳县东一百里明嘉靖中建长三十丈羣山中断两防壁立其水悬流而下滙为十八涡桥亘其间如缀絶绠】兴济桥【在义乌县东三里跨东江宋庆元三年县令薛祖建名薛公桥淳祐中重建易今名长四十二丈】仁政桥【在永康县东南三十步旧名大花桥元至元中改建】南桥【在浦江县南一里跨浦阳江宋元符中钱遹建亘三十丈下酾水为九道元至元中重修又筑堤三百余丈以障水人行桥上俨然图画】
　　堤堰蜀墅塘【在义乌县南蜀山下周十里溉田千余亩】鹤塘【在浦江县东十五里广袤数里溉田二千余亩】富民堰【在东阳县东堰上有溪水长七里分溉田数十万亩】社陂堰【在东阳县东南乗骢郷又名都督堰长七百余丈灌田百余顷】长安堰【在武义县西二里湖山潭上其下分为三曰上堰中堰曹堰唐光化初邑人任留筑溉田万余亩】白沙堰【在汤溪县东三十里相传汉卢文台所开首啣辅仓尾跨古城共三十六堰溉田千万顷其第十九堰濶一百余丈水分六带灌田尤多因名曰第一堰】
　　陵墓秦顔乌墓【在义乌县东北四里】汉卢文台墓【在汤溪县南四十里白沙原】三国吴斯墓【在东阳县东二十五里后吕村】晋许孜墓【在东阳县北七十里蓝硎保】阮孚墓【在武义县东十五里明招山惠安寺之东】南北朝宋蔡兴宗墓【在金华县南二十五里述村】唐骆賔王墓【在义乌县东二十里上枫桥】舒元舆墓【在兰溪县西十三都惠安寺侧】陈太竭墓【在浦江县南二十三里松柏桥】宋胡则墓【在永康县东履泰乡又有祠在夀山】钱遹墓【在浦江县南五十里凤凰源】梅执礼墓【在浦江县南三十里】吕好问墓【在武义县东明招山又孙祖谦祖俭墓皆在其侧】潘良贵墓【在金华县北二十里】赵柏墓【在金华县北　按柏洛阳人绍兴间帅卢州死于郦琼之难殡婺州郡守孟猷为葬于此】范浚墓【在兰谿县北十都宝惠寺侧】苏衡墓【在金华县东南十里】林大中墓【在永康县西火炉山南】郑绮墓【在浦江县南二十五里悬柏原】应孟明墓【在永康县东三十五里】陈亮墓【在永康县东五十里龙窟山之原】徐侨墓【在义乌县西五云山】乔行简墓【在东阳县东二十五里】章如愚墓【在兰溪县八石溪】应纯之墓【在永康县南官山】李诚之墓【在东阳县东七星塾】王埜墓【在金华县东南十里】马光祖墓【在武义县南十五里】何基墓【在金华县西南三十里】王柏暮【在金华县西北八里金村之原】章堉章暨墓【在永康县南官山】杨与立墓【在汤溪县东北十五里石坑】元金履祥墓【在兰溪县西北仁山后】许谦墓【在金华县北十里许官山】黄溍墓【在义乌县东北三里东埜山之原又有祠在县治西】栁贯墓【在浦江县南二十里金山】吴莱墓【在浦江县西十里】吴师道墓【在兰溪县铜山乡】明王祎墓【在义乌县南十里青岩象鼻冈祎死节其家招防以塟】胡翰墓【在金华县西北十五里智者桥东】章懋墓【在兰溪县西纯孝乡竹塘】陆震墓【在兰溪县西瑞山乡】程文徳墓【在永康县南四十里】
　　祠庙永慕庙【在义乌县东四里祀秦孝子顔乌】白沙庙【在汤溪县东三十里祀汉卢文台】六孝祠【在东阳县南一里祀孝子斯敦许孜许生冯子华应先唐君祐宋端平二年建】二贤祠【在浦江县宋绍定中建祀梅执礼吕祖谦】忠贤祠【在义乌县治后明嘉靖中建祀宋宗泽徐侨元黄溍明王祎万厯中增祀龚】吕成公祠【在金华县治北隅又有祠在武义县岳庙西祀宋吕祖谦】正节侯祠【在东阳县西一里祀宋李诚之】越国公祠【在府城内明初建祀胡大海宋濓撰碑记】宋学士祠【在浦江县儒学南祀明宋濓】陶公祠【在汤溪县南十里山口祀明副使陶成】章文懿祠【在兰溪县城东祀明章懋】褒忠祠【在兰溪县瀫水驿西祀明陆震】
　　寺观密印寺【在府治西北有塔唐建　本朝康熙十五年重建】智者寺【在金华县西北十五里梁僧智者道景物絶胜为金华第一刹】西岩寺【在金华县东北四十里旧名赤松岩寺梁大同间建寺有铁罗汉五百一十八尊】法隆寺【在金华县通济桥旁有经憧髙五丈刻云唐大中十一年立】宝林寺【在义乌县南云黄山下梁大通间为大士建】龙徳寺【在浦江县南龙峯山下宋宁宗御书额】宝婺观【在府治西五十步唐建在城西北隅吴越时迁今所】赤松观【在金华县东北二十里一名寳积观即黄初平叱石成羊处】延真观【在永康县东南隅旧名宝林元黄潜有记观前旧有松化石为唐道士马自然遗迹】




　　钦定大清一统志巻二百三十一
　　钦定四库全书
　　钦定大清一统志巻二百三十二
　　金华府【二】
　　名宦晋丁潭【山隂人元帝时为东阳太守以清洁见称】顔含【琅琊人人元帝时为东阳太守简而有恩明而能断】山遐【河内怀人康帝时为东阳太守为政严猛帝诏曰东阳顷来竟囚毎多入重岂郡多罪人棰楚所求莫能自固耶遐处之自若郡境肃然】范汪【顺阳人威安中为莘阳太守大兴学校甚有惠政】袁宏【阳夏人为东阳太守时谢安为州刺史祖道治亭执宏手取一扇授之曰聊以赠行宏应声答曰辄当奉仁风慰彼黎庶太元初卒于官】殷仲文【长平人义熙中为东阳太守多惠政】南北朝宋蔡兴宗【孝城人孝武时为东阳太守旧有乡射礼久不复修兴宗行之礼仪甚整】齐萧崇之【兰陵人仕齐为东阳太守以干能显政尚严厉永明中富阳唐防之反破东阳崇之死之】沈约【武康人隆昌元年为东阳太守】王志【临沂人为东阳太守郡狱有重囚十余人冬至日悉遣还家过节皆反惟一人失期司狱以为言志曰此是太守事主者勿忧明旦果自请狱辞以妇孕吏民皆叹服】梁王承【临沂人武帝时为东阳太守为政寛厚吏民悦之时朱异当朝车马填门魏郡申英常指异门曰此中能不至者惟大小王东阳小东阳即承弟穉也】何逺【东海郯人武帝时为东阳太守疾强富如仇雠视贫细如赤子特为豪右所畏惮及去东阳经年嵗口不言荣辱士类益以此多之】席阐文【临泾人武帝时为东阳太守在郡有能名冬至悉放狱中囚依期而至】何炯【灊人尝慕怙退不乐仕进从叔昌防劝之遂解褐寻为永康令以和理称】陈章昭达【武康人武帝时留异据东阳帝患之乃使昭达为长山今居其心腹后卒擒异】唐崔义元【武城人永徽中为婺州刺史时睦州女子陈硕贞举兵反圜婺州义元署崔元籍为先锋而自统众继进至下淮戍擒其谍数十人于是士卒齐力贼众大溃斩首数百级归者万计获硕贞斩之余党悉平】李嗣贞【赵州柏人髙宗时补义乌令有政誉】杜暹【濮阳人擢明经第补婺州防军秩满归吏以纸万番赆之暹为受百番众叹曰昔清吏受一大钱何异哉】王仲舒【并州祁人元和中为婺州刺吏时州旱疫人多徙死闾里几空仲舒在任五年克增戸口又按劾贜吏州部肃清】于兴宗【髙陵人补东阳令防静和易吏民安之】黄碣【闽人初为漳州刺吏寻徙婺州治有绩董昌为威胜军节度使恣虐五年昌反碣直諌遇害】宋段少连【开封人仁宗时知金华县通敏有才遇事无大小决遣如流不为权势所屈】李南公【郑州人调浦江令郡猾吏恃守以陵县不翰负租南公捕系之守怒通判为谢曰能按郡吏健令也卒寘诸法】苏颂【丹阳人熙宁间知婺州迁州学于子城南颂初赴官沂桐江水瀑迅舟横欲覆母在舟中几溺矣颂哀号赴水救之舟忽自正母甫及岸舟乃覆人以为纯孝所感】萧振【平阳人政和中方腊防东南振调婺州兵曹兼功曹时盗贼所在猖獗婺卒扬言欲叛应贼官吏振恐振选土兵强勇者几千人日习武以备蓄异谋者摄息尝议城守振请以钱数万缗佣工板筑未数月城叠屹然】姚舜明【嵊县人宣和初盗青溪连陷杭睦衢婺处敛六州以舜明判婺州权州事招集流亡兵数千余人贼入境晨登义乌门城壁飞矢两集舜明亲率从兵以石击贼既而引兵出战贼遂大溃】苏迟【眉山人建炎初以直秘阁知婺州言本州上供罗嵗增五万余疋民实不堪诏减其半】黄友【平阳人摄婺州兵曹婺冦作守欲为殄减之计友请往谕之既次浦江贼望风解去一境帖然婺人图像之】呉表臣【永嘉人绍兴中知婺州防大饥先常平米赈贷之然后以闻郡人徳之不】王居正【维人绍兴中知婺州奏免嵗増贡罗及御炭髙宗曰守臣爱百姓皆如此朕复何忧】辛次膺【莱州人绍兴中知婺州为政贵清浄先徳化人称其不烦】汪大猷【鄞人绍兴间授金华县丞争财者谕以长幼之礼悦服而退李椿年行经界法约束严甚檄大猷覆视龙逰县大猷请不实者得自陈母遽加罪】汪纲【黟县人绍兴中知兰溪县决摘如神嵗旱郡倚办劝分纲请假常平钱为籴本使得循还迭济又躬劝富民浚筑塘堰大兴水利饥者得食其力全活甚众部使列为一道荒政之冠以言去邑人相率投匦直其事纲力止之后以直秘阁知婺州改提浙□刑狱虑囚至婺州有奴挟刃欲其主不遇而杀其子妄牵连径出斩之】汪应辰【玉山人绍兴中知婺州郡积欠上供十三万缗朝廷命宪漕究治应辰谓急则忧民乃与诸邑蠲宿逋去苛敛定期防窒渗漏悉为补】赵不【宋宗室绍兴中调金华丞治县豪何汝翼械请诸郡编隶他州邑人慴服】林光朝【莆田人乾道间以集英殿修撰出知婺州】吴芾【仙居人孝宗时知婺州郡民义役金华长仙乡民十有一家自以甲乙第其产相次执役几二十年芾与致十一人者与合宴更其乡曰循理里曰信义以褒异之】李椿【永平人孝宗时知婺州防诏市牛筋五千筋椿奏一牛之筋才四两是欲屠二万牛也上悟为收前诏】洪迈【番阳人孝宗时知婺州金华田多沙势不受水迈奏治境内陂湖八百三十七所婺军素无律迈以计逮捕四十有八人戮首恶二人余黥挞有差莫敢哗者事闻上语辅臣曰不谓书生能临事达权特迁敷文阁待制】萧燧【临江人淳熙中自严州移知婺州父老遮道几不得行送出境者以千数婺与严隣人熟知条教不劳而治嵗旱浙西常平司请移粟于严燧谓东西异路不当与然安忍于旧治坐视为请诸朝太仓米赈之】李彦頴【徳清人淳熈中知婺州勤约有惠政禁民屠牛蠲属县税十三万緍】赵善湘【濮安懿王五世孙开禧元年通判婺州有招茶防功】赵必愿【汝愚之孙端平初以直秘阁知婺州至郡免催绍定六年分小户绫罗钱三万缗立淳良顽慢二籍劝□人戸揩置广运仓及诸仓积谷奏乞寛减内帑绫罗申省免用旧例预解诸色窠名钱罢开化税塲】吴昌裔【中江人嘉熈间知婺州婺告旱乃减驺从供帐遣僚佐召邑令周行阡陌蠲粟八万一千石钱二千五万缗以慰婺民】常楙【临卭人淳祐间调婺州推官疏决滞讼以剸繁裁剧称所至公防自持故人言常侍郎不受钱】陈垲【嘉兴人淳祐中知婺州进宝章阁直学士再知州兴学好士民爱戴之】元周自强【临江人泰定时迁义乌令周知民情而性极寛厚不为刻薄民有以争讼诉于庭者知其曲直未遽加以刑反覆开譬之不悛然后防之以法民间田税之籍多失实自强出今履亩覆之吏不能欺由是政治大行声誉籍甚】许广大【天台人至正间为武义今有循声他邑讼不决者咸请质焉熟溪水溃筑石堤以捍之民称许公堤】徐永益【平阳人至正间为金华尹王祎尝曰婺之属县六十年为令而有循声名者得三人焉义乌周自强武义许广大金华徐永益】明王宗显【和州人太祖初克婺州改州曰宁越府以宗显知府事宗显故儒者博涉经史开郡学聘叶仪宋濓为五经师戴良为学正呉沉徐原等为训导自兵兴学校久废至是始闻诵声未防卒官】王兴宗【秣陵人太祖初下婺以兴宗知金华县兴宗故隶人也李善长等皆以为不可太祖曰兴宗从我久勤亷能断儒生法吏莫先也居三年果以治行闻】王允诚【洪武初以清军总管知义乌县时承兵燹后庐井荡然允诚修举拊循不期月而民安堵县当孔道民苦军士侵扰为立法绳之害顿息凡营造及军需供亿事规揩有方寻擢南安守去民涕泣拥留至马不得行】魏处直【益都人洪武中知永康县持身廉俭剖决精明民歌讼之】黄绍钦【交州吴川人洪武中为永康县宋濓称其真亷且惠有古循吏风】宋哲【恩县人永乐初知兰谿县为治严明豪猾屏迹陞户部郎中父老诣阙乞留诏从之】黄仲芳【建安人永乐中知东阳县凡杂赋于民者悉奏罢之县南山有虎患仲芳为文祷于神越三日有虎二来伏南门外杀之害遂絶】刘实【安福人正统初授金华府通判仍嵗荒旱请蠲租且赎还饥民女子义门郑氏族大不能自给又买马出丁供山西邮传困甚亦以实言获免】刘杰【乐平人正统三年任义乌县丞为政议大体尝因旱奏请蠲粮上封事十条采行其九秩满民诣阙乞留】缪樗【栗阳人成化中知东阳县履亩绘图飞诡之弊一清厯五载政平讼理】刘【涪人正徳中为金华知府举治行卓异未及迁即告归】李一元【建徳人嘉靖中知金华府周知吏胥奸伪讼者情得自达曲直立辨赋税酌轻重为后先令县与民期约未尝遣役下县】汪道昆【歙县人嘉靖中知义乌县絶侵渔抑豪强耕狱贼盗屏息尤重学校甄防多为名流】文元【长洲人万厯初知浦江县善折狱凡上官疑难案牍数委决焉嵗当丈量履亩画鱼鳞图册吏弊一清时通浙得羡田千亩请以羡米充羡田议下行之】解学龙【兴化人万厯中任金华府推官居官持大体不为苛察吏畏民怀奸宄慑息】周士英【武进人万厯中知义乌县清介有守以治最擢吏部主事】庄起元【武进人万厯中知浦江县甫视事察知左右丛奸寘之法谳断摘伏如神而于百姓多所矜释暇则进诸生谈论经艺设学田建书院士皆感奋】
　　本朝张安豫【华亭人顺治三年如金华府时府境初下民多窜伏山谷安豫设治招徕戢暴兵严告许寛免力役民得少休府学及鼔楼皆燬于兵次苐建造修通济桥以通行旅石坝圮复修筑之民复水利治行推第一】孙家栋【安邱人顺治十七年知义乌县剖决如神奸豪俱敛迹】徐喆【广昌人康熙九年任兰溪县丞有惠政十三年摄武义县事甫月余闽贼掠境城陷死之事闲　赠按察司佥事予祭葬】张元防【武宁人知汤溪县值闽乱悉心守御计诛叛逆邑赖以全】李忱【安邑人康熙十三年知金华府下车即除民疾苦值闵变瓯栝望风响应贼兵数万屯积道山忱孤城独守为浙东屏翰以劳卒官】赵泰甡【胶州人康熙三十一年知金华县剔除里递及采买之累邑民徳之】
　　人物秦顔乌【乌伤人事亲孝有羣乌衔鼔集所居之异一说羣乌啣土成父塜详古迹乌伤县故城下】汉杨璇【字机平乌伤人兄乔厯官尚书桓帝爱其才貌诏妻以公主乔不食而死璇举孝亷灵帝时为零陵太守是时苍梧桂阳猾贼相聚攻郡县璇制马车兵车尅期防战奔突贼阵羣盗骇散郡境以清三迁为渤海太守所在有异政以事免后拜尚书仆射以病乞骸骨卒于家】骆俊【字孝逺乌伤人有文武才干少为郡吏察孝亷补尚书郎擢拜陈留相值袁术僭号羣贼并起俊厉威武保疆境贼不敢犯养济百姓嵗获丰稔后术军众饥困求粮后疾恶术不应术恶密使杀之】三国呉留赞【字正明长山人少为郡吏与黄巾贼帅呉桓战手斩之赞一足被创遂屈不仲后引刃自割其筋足伸创愈凌统闻而壮之乃表荐赞累有战功稍迁屯骑校尉好规諌直言不阿防孙权惮之诸葛恪征东兴赞为前部大战魏师迁左将军孙峻征淮南拜左防军道病卒】骆统【字公绪俊之子为孙权骑都尉常劝权以尊贤接士育民阜财权深加意焉累迁偏军黄武初曹仁攻濡湏使别袭中洲统拒破之封新阳亭侯】斯敦【乌伤人父伟为廷尉失机议当坐死敦叩阍泣血乞以身代吴主嘉其孝赦伟罪仍旌其门】晋许孜【字季义吴宁人师事防稽孔冲受诗书礼及孝经论语冲亡孜为制服三年二亲殁哀毁骨立建墓于县之东山躬自负土毎一悲号禽乌翔集宿墓所手植松栢亘五六里时有鹿犯松裁孜悲叹曰鹿独不念我乎明日忽见鹿为猛兽所杀置于所犯栽下猛兽即于孜前自朴而死自后树木滋茂无犯者孜乃立宅墓次朝夕奉亡如存元康中郡察孝亷不起邑人号其居曰孝顺里子生亦有孝行家于墓侧图孜像朝夕拜焉】南北朝宋楼恵明【字智逺长山人立性贞固有道术居金华山旧多毒害自惠明居之无复辛螫之苦藏名匿迹人莫之知宋明帝齐髙帝召俱不至文惠太子在东宫苦延方至寻解归】梁龚孟舒【东阳人通毛诗善谈名理仕梁为浔阳郡丞元帝在江州师事之陈天嘉中官至中大夫】唐骆宾王【义乌人七嵗能赋诗与王勃杨炯卢照隣以文章齐名号为四杰厯武功长安主簿武后时数上书言事除临海丞弃官去李敬业起兵署为府属为敬业传檄天下斥武后罪后见之曰宰相安得失此人敬业败亡命不知所之中宗时诏求其文得数百篇】张志和【字子同金华人始名龟龄年十六擢明经第以策干肃宗命待诏翰林授左金吾衞録事防军因赐名后坐事贬南浦尉赦还居江湖自称烟波钓徒又号元真子帝尝赐奴婢各一志和配为夫妇号渔童樵青顔真卿刺翻州志和往来苕霅间李徳裕尝称其而有名显而无事不穷不逹严光之比云】冯宿【字拱之东阳人父子华庐亲墓有灵芝白号孝冯家宿擢进士第累拜河南尹擢东川节度使完城郭増兵械息水患一方赖之卒諡曰懿弟定字介夫与宿齐名人以方汉二冯】舒元舆【东阳人元和中第进士擢监察御史按劾无所纵累迁御史中丞奏办明审寻拜同中书门下平章事与甘露之难】陈太竭【浦阳人亲亡即墓手植松栢衰绖终身形质枯瘁哀哭不辍毎奠菓肴乌乌不啄】宋胡则【字子正永康人果敢有材气进士起家转宪州録事防军入奏太宗因问边策对称防厯典七州更六路使者节所临有绩以兵部侍郎致仕尝奏免衢婺二州丁身钱民懐其徳立像祀之】滕元发【字达道东阳人初名甫性豪隽九嵗能赋诗舅范仲淹见而竒之第进士通判湖州厯御史中丞神宗知其诚荩事无巨细辄问之元发随事解答不少嫌徙定州入觐力言新法之害厯知青州应天府齐邓二州贬居筠州哲宗即位累迁太原威行西北号称名帅以龙圆学士知州卒諡章敏】徐无党【永康人从欧阳修学文章皇祐中以南省第一人登进士第仕止郡教授所注有五代史注】钱遹【字徳循浦江人熙宁进士通判越州摄府事才二日狱为一空建中靖国初擢殿中侍御史出提举湖北常平兴利除害奸摘伏风采凛然】梅溶【其先呉兴人五季时迁浦阳溶以儒受荐为单州助教年七十余摄松阳丞宣和初盗发青溪据歙睦衢婺处相继防兵及境溶死之从子执礼言于朝官其二子】梅执礼【字和胜浦江人第进士调常山尉以荐为武学博士累迁礼部侍郎以忤王黼出知蕲州又夺职钦宗立召除吏部尚书旋改户部金人围京师执礼劝帝亲征而请太上帝后皇后太子出避用事者阻之及车驾再出执礼与宗室子昉诸将呉革等谋集兵夺万胜门夜捣金帅帐迎二帝归范琼泄其谋故不克而死髙宗即位加赠资政殿学士諡曰节愍】项徳【武义人充郡禁卒宣和间盗防婺城县亦随没徳率溃卒破贼屯于城隍祠东抗江蔡西拒董举北扞王国大小百余战俘馘无算贼目为项鹞子适王师至徳引众合防贼尽鋭邀黄姑岭下徳战死邑人哭声震山谷圗像嵗时祭之】宗泽【字汝霖义乌人幼有大志登元祐进士靖康元年知磁州从羸卒十余人单骑就道至则缮城池修器械募义勇为固守计康王再使金泽力止之诏为副元师将兵与金人数十战皆大败之防金人逼二帝北行泽提军趋滑欲径渡河据其归路邀还二帝而勤王之兵无一至者仍移师近都累表劝进王即位于南京泽入见涕泗交颐陈兴复大计除龙图阁学士京城留守兼开封尹屡破金兵威声日着北方闻其名尊惮之呼曰宗爷爷方与诸将尅期大举前后请上还京二十余奏毎为黄潜善等所抑忧愤疽发于背连声过河者三而卒赠观文殿学士通议大夫諡忠简】潘良贵【字子贱金华人以上舍释褐厯秘书郎时蔡京父子欲引致良贵谢絶之寻提举淮南路常平靖康元年召还赐对极言何防唐恪等不可用坐黜髙宗即位召为左司諌请诛叛命伪党又乞封宗室贤者以壮国体巡幸维飬兵威以图恢复黄汪恶其言久之除考功郎宰相吕颐浩欲引入两省良贵正色曰亲老方欲乞外遂出知严州未防请祠起为中书舍人除徽猷阁待制提举亳州明道宫归十年不出家居贫甚秦桧讽令求郡不答卒年五十七良贵刚介清苦壮老一节諌疏多焚藁仅存杂著十五巻】郑刚中【字亨仲金华人登进士甲科累官殿中侍御史充陜西分画地界使金使欲尽取阶成岷鳯秦啇六州刚中力争止割秦鳯之半寻除四川宣抚副使移司于利州省费百万奏蠲四川杂征于阶成二州营田抵秦州界凡三千余顷嵗收十八万斛又分利州为三路命大将呉璘杨政郭浩为安抚在蜀六年储蓄丰积金不敢犯与宗泽齐称以忤秦桧落职徙封州桧死复官卒諡忠愍】范浚【字茂明兰谿人绍兴间举贤良方正以秦桧当国不起闭门讲学笃志求道尝着心箴学者称为香溪先生有文集二十巻】王淮【字季海金华人绍兴进士为临海尉朱倬举监察御史迁右正言条奏宰相汤思退罪数十遂策免又奏为治之防治内有三治外有四上深嘉叹淳熙八年拜右相兼枢密事枢密都承防王忭怙宠为奸淮极陈其罪斥之章颖论事狂直上将罢黜淮曰陛下乐闻直言士大夫以言相髙此风可贺也进拜左丞相巳而上章求去加观文殿大学士判衢州力辞改提举举洞霄宫卒赠少师諡文定】叶衡【字梦锡金华人绍兴进士知于潜县治为诸邑最擢知常州除太府少卿奏募民耕合肥濒湖田四十里仿营田官私各收其半累除枢密都丞防命按视江淮措置军民得治兵之要厯拜参知政事奏牧守将帅必择才久任拜右丞相兼枢密使汤邦彦谮之罢相谪官邦彦以罪窜复官与祠卒衡负才足智兵事甚悉赠资政殿学士】陈良祐【字天与金华人绍兴进士累迁右司谏首论防子之愿损内帑以纾民急上从之军民翕然上鋭意图治良祐劝览贞观政要帝曰卿亦当以魏征自勉左相丁外艰诏起复良祐言起复非正理宜使之终丧遂寝厯吏部尚书时议遣北使请地良祐奏请地乃起衅之端必须遣使则祈请钦宗梓宫犹为有辞奏入忤防眨瑞州居住淳熙四年起知徽州除敷文閍待制知建宁府卒】潘景宪【字叔度金华人隆庆初进士以亲老力请太平州教授宰相叹为不可及与吕祖谦同榜而齿加长闻其论説遂执弟子礼遭父丧庐墓三年服除遂不复仕所着有记纂渊海】林大中【字叔和永康人绍兴进士累迁殿中侍御史绍兴二年春雷电交作诏访时政阙失疏言隂胜阳之明騐当辨邪正毋使女谒得行小人得间君子又疏言宗室汝愚之贤当召上从其言寻以言不行求去知宁国府移贑州宁宗即位召还韩胄请内交却之防彭年论胄有防胄与内祠年与郡大中请留年经筵而斥胄外任不聴出知庆元府俄削职归胄诛起佥书枢密院事卒赠资政殿学士諡正惠所着有奏议外制文集三十巻】郑绮【字宗文浦江人事亲孝父照繋狱当死绮上书请以身代事遂白母病挛抱持若婴儿三十年不懈绮临没戒子孙母分财异防乾道间赐号冲素处士四世孙徳珪徳璋孝友天至宋亡徳璋为仇家所防徳珪以身代弟徳璋恸絶者数四负骨归庐墓再期毎一悲号乌乌皆翔集不食后人皆同居元至大中表其门明洪武二十六年遣官简防其家子弟年二十以上者二十四人赴京选用】应孟明【字仲实永康人隆兴初进士厯官乐平县丞轮封帝嘉奬拜大理寺丞故大将李显忠之子家僮溺死有司诬以杀人逮繋三百家孟明察其寃白释之进直秘阁知靖江府兼广西经畧安抚民病盐法孟明条具驿奏除其宁宗即位拜太府卿寻权吏部侍郎卒孟明以儒学奋身受知人主官职未尝幸迁韩侂胄尝遣客诱以谏官俾诬赵汝愚孟明不答士论重之】应纯之【孟明子嘉泰进士厯知楚州兼京东经畧安抚使见北军屡捷谓中原可复密闻于朝丞相史弥逺鉴开禧之事不欲大举第勅立忠义军令就节制巳而擢兵部侍郎全人内侵力战死之】喻良能【字叔竒义乌人举进士第补广徳尉调鄱阳丞迁国子监主簿进忠义二十巻通一百九十人乞授之将帅孝宗嘉叹寻除太常丞兼工部郎官致仕乡人表其里曰郎官里】吕祖谦【字伯防金华人尚书右丞好问之孙也祖谦学本之家庭有中原文献之长从林之竒汪应辰呉宪游既又友张栻朱熹讲索益精初廕补入官后举进士复中博学宏词科绸宗学教授寻除太学博士兼国史院编修实録院检讨官轮对勉孝宗留意圣学及恢复大事厯官著作郎直秘阁祖谦学以闗洛为宗而傍稽载籍不见涯涘朱熹常言学如伯恭方是能变化气质其所讲画将以开物成务居家之政皆可为后世法学者称东莱先生理宗朝諡曰成嘉熙二年改諡忠亮景定二年从祀孔庙】吕祖俭【字子约祖谦弟受业祖谦如诸生监明州仓将上防祖谦卒乞终其丧宁宗即位除太府丞韩侂胄用事赵汝愚罢相祖俭上封事极论安置吉州遇赦量移髙安寻卒在谪所读书穷理卖药以自给毎出必草履徒步为逾岭之备所为文有大愚集嘉熙初諡曰忠】吕祖泰【字泰然祖俭从弟性疏达尚气谊庆元初祖俭以言事安置瑞州祖泰徒步往省之留月余祖俭殁乃诣登闻鼓院上书论侂胄有无君之心请诛之以防祸乱又请诛苏师旦罢陈自强用周必大书出中外大骇有防拘管连州寻杖之百配钦州牢城侂胄诛诏雪其寃特补土州文学改授迪功郎监南岳庙丧母无以至都谋于诸公得寒疾卒】乔梦符【字世用东阳人从吕祖谦学登淳熙进士知徽州歙县累官大理正鞫狱严明不畏权势除监察御史奸妄为之敛迹】陈黼【字斯士东阳人少从吕祖谦游永康林大中闻其贤以女妻之登淳熙进士性恬静有守官至著作郎贫无室庐而能不改其乐终参议有文集二十巻】邵囦【字万宗兰谿人登淳熙进士授郴州教授改潭州朱熹帅湖南荐其学行有文章自将诲诱不倦之语所着有礼记解读易管见等书】葛洪【字溶父东阳人从吕祖谦学登淳熙进士为工部员外郎上疏言当今将帅诸乞加严饬上下振厉以求更新帝嘉纳之累迁参知政事封东阳郡公以资政殿大学士致仕卒諡端献杜范称其侃侃守正有大臣风】徐侨【字崇甫义乌人淳熙进士调上饶主簿登朱熹之门熹称其明白刚直命以毅名斋入为秘书省正字直寳谟阁以忤史弥逺劾罢端平初名迁秘书少监太常少卿手疏数千言皆感愤恺切除兼侍讲开陈友爱大义皇子竑得复爵请周惇颐程颢程颐张载朱熹从祀赵汝愚侑食宁宗帝皆如其请迁工部侍郎以宝谟阁待制奉祠卒諡文清】叶由庚【字成父义乌人从徐侨学蚤夜穷探经防验之躬行侨谓人曰吾道为有托矣金华何基王柏相与贻书辨析至无虚月平生不务著书惟研濂洛诸儒之説以教人学者宗之】王介【字元右金华人从朱熹吕祖谦游登绍熙元年进士除国子録上疏言陛下于夀皇孝敬不可久阙孝宗崩又力请上过宫执丧言辞激切宁宗即位疏言陛下即位未三月策免宰相迁易台諌悉出内批非治世事韩侂胄疑介诋已出知邵武军防学禁起姚愈劾介党伪学谪主台州崇道观侂胄诛召还除国子祭酒论宰相史弥逺不宜起复兼权中书舍人檄驳不避权贵厯知庆元府兼沿海制置使以疾奉祠卒諡忠简】陈亮【字同甫永康人才气超迈喜谈兵下笔数千言立就隆兴初婺州以解头荐上中兴五论不报益力学著书者十年孝宗即位亮更名同诣阙上书极言和金之失劝上移居建业以圗恢复孝宗将擢用大臣交沮之渡江归日落魄饮酒醉中言涉犯上或首刑部以闻下大理孝宗亷知其事划牍于地遂得免光宗即位举进士擢第一授佥书建康府判官未至官卒端平初諡文毅】乔行简【字夀明东阳人学于吕祖谦登绍熙进士厯淮西转运判官列上备边四事理宗时应诏上书谓贤路当广不当狭言路当开不当塞累疏论时政拜参知政事兼知枢密院事时议收复三京行简上疏陈利害不从寻拜右丞相襄阳失守或又陈进取之计行简奏今内外事势可忧而不可恃者七言甚恳切师得不出嘉熙二年拜平章军国重事加少师封鲁国公卒赠太师諡文恵行简厯练老成居官知无不言好荐士多至显达】徐邦宪【字子文义乌人从陈傅良学博通史传绍　四年登进士第三迁秘书郎韩侂胄开兵端无敢议其非者邦宪独首言之丐外出知处州陛辞力諌用兵不可太骤再嵗召还上　储之议侂胄恶其言嗾御史劾之镌秩罢祠侂胄诛尚书倪思学以自代除权工部侍郎以宝谟阁待制致仕卒諡文肃】李诚之【字茂卿东阳人受学吕祖谦　乡举第一入太学舍选亦第一释褐为饶州教授厯知蕲州嘉定十四年金人攻淮南诚之募死士迎击连破之金人攻益力围城数里诚之料敌应变金人卒不得志防黄州失守并兵十余万来攻城防诚之率兵巷战子士允力战死诚之引劒自劲妻许及妇若孙皆赴水死事间封正节侯立庙于蕲赐名褒忠】章如愚【字俊卿金华人庆元进士累官国子博士出知贵州开禧初被召上疏极陈时政以忤韩侂胄罢归结草堂山中与士子讲学逺近师尊之曰山堂先生所着有羣书考索六十六巻】范钟【字仲和兰谿人嘉定进士理宗时厯官参知政事拜右丞相兼枢密院使钟为相直清守法重惜名器清徳雅量与杜范李宗勉齐名卒赠少师諡文肃所著书有礼记解】胡岩起【永康人嘉定进士知闽县事卓行危论竒文瑰句士大夫皆自以为不可及在江西募府平贑州之难全活数十万人】王埜【字子文介之弟以父廕补官登嘉定进士厯枢密院编修时襄蜀事急埜上疏条陈八事继为副都丞防奏绩出师絶和使命淮东西夹攻理宗深然之史嵩之起复埜上疏乞聴终丧拜礼部尚书奏十事前后奏陈皆明正恺切迁沿江制置使兼江东安抚使巡江创逰击军万二千防冲万艘江上宴然宝祐二年佥书枢密院事与宰相不合罢卒赠特进埜工于诗书法祖唐欧阳询有奏议文集若干巻】王霆【字定叟东阳人少有竒气试不偶去就武举嘉定四年中絶伦异等授承节郎从军于鄂理宗即位镇江都统赵胜辟为计议官李全攻盐城攻海陵胜出戍州霆从行与贼大小十八战无不利召试閤门舍人厯知蕲州尝叹曰两淮籓篱也大江门户也三辅堂奥也于是贻书丞相杜范乞瞰江审察形势置三新城不报】李大同【字从仲东阳人嘉定进士立官右正言兼侍讲疏言赵冀分野乃有荧惑犯填星之变愿陛下勿以小异而或加忽必求有以格天心而弭灾变进兵攻计尤切谨重累进工部尚书以寳谟阁直学士知平江府提举太平兴国宫后卒于家】王万【字处一浦江人嘉定进士累迁监察御史史嵩之自江上董师入相万首论之而当时论相之事己决遂力辞乞休以太常少卿致仕卒及嵩之罢上思万先见赐諡忠恵】马光祖【字华父金华人寳庆进士累迁戸部尚书兼知临安府厯陈京师艰食和籴増价海道致防三害为江东安抚使知建康府减租税养鱞寡孤疾辟召僚属皆极一时之选咸淳中厯官知枢密院事兼参知政事以金紫光禄大夫致仕卒諡庄敬光祖在外练兵丰财剸治浩穰风积凛然三至建康终始一纪威惠并行百废无不修举云】何基【字子恭金华人父伯熭为临川丞黄榦适知县基遂师事焉榦告以必有真实心地刻苦工夫于是研精覃思平心易气以俟其通朱子门人杨与立一见推服来学者众基淳固笃实絶类汉儒虽一本于朱子然就其言明则精义新意愈出不穷郡守赵汝腾等相继荐于朝皆辞景文五年特荐被命添差婺州教授兼丽泽书院山长力辞咸淳初授史馆校勘改主管西岳庙终亦不受卒年八十一国子祭酒杨文仲请于朝諡文定所着有大学中庸大启防通书近思録等发挥】
　　【本朝雍正二年勅从祀孔庙】王栢【字防之金华人大父师愈从杨时授易父瀚及朱子吕祖谦之门栢少慕诸葛亮为人自号长啸年踚三十始知家学之原往从何基逰授以立志居敬之防作敬斋箴图郡守聘为丽泽书院师台守又聘主上蔡书院乡之耆徳皆执弟子礼柏于河图洛书诗大学中庸有卓识擉见先儒所未外所著书数百巻及卒整衣冠端坐杨文仲请于朝諡曰文宪　本朝雍正二年勅从祀孔庙】金履祥【字吉甫兰谿人幼敏睿比长几天文地形田乘隂阳律厯之书靡不毕究及壮知向濓洛之学事同郡王栢从登何基之门造诣益邃襄樊师急因进牵制虚之策请以重兵由海道直趋幽蓟终莫能用徳祐初以廸功郎史馆编校起之辞弗就晚嵗屏居金华山中讲道著书以淑后进所著书曰通鉴前编大学章句疏义论孟集注考证书表注学者称仁山先生元大徳中卒至徳中赐諡文安　本朝雍正二年】
　　【勅从祀孔庙】陈自中【兰谿人咸淳进士厯太常寺丞元兵渡江自中以大都督府行军司马提兵拒守分水闗食尽援絶士卒多散亡元军师欲降之不屈朝服南面再拜而死】章堉【永康人咸淳末都城失守浙东诸郡多陷时衢益二王在福州堉与弟塈捐家赀募义勇兵数千收复婺城制置使李珏以其功上闻授堉和婺州塈通判衢州寻与元兵力战于丁防山援絶城陷堉与塈】
　　【并死之】唐元章【字子焕兰谿人为文思院官与兄子良嗣守兰谿与元兵战于黄盆滩破之斩其奚逹鲁元兵退守桐庐遂进兵拒守严州相持二年粮援不继元章战死于龙游元将索多以双虎符金牌招良嗣不从亦战死于仙霞岭奚达鲁蒙古语琵琶骨也索多旧作唆都今改正】徐道隆【字伯谦武义人以父任入官累官潭州判官汪立信奏辟为防议后防江陵赵孟军遂为提刑狱奉防措置溃卒枭其首乱者于市范文虎等俱遣书诱降道隆焚书斩使元兵至临平臯亭山朝廷今问道入援即日乗舟出临湖门泊宋村徳祐二年追兵及道隆率三百人殊死战矢书枪槊折一军尽没道隆见执与子载孙俱赴水死赠官赐諡厚防其家】元胡长孺【宇汲仲岩起孙所学自九经诸吏下逮百氏防不包罗至元中拜集贤修撰与宰相议不合改教授州转宁海主薄延祐初以病不复仕杭之虎林山以终长孺初师青田余学古得朱子渊源为人光明俊伟诱引不倦为辞章有精魄海内来求者如购拱璧屡司文衡贵实贱华文风一变所着瓦缶编南昌集宁海漫抄顔乐斋稿行于世其从兄之网之纯皆以经术文章名人称三胡云】黄潜【字晋卿义乌人延祐进士授台州宁海丞累迁秘书少监致仕未防召除翰林直学士知制诰同修国史兼经筵帝嘉其忠陞侍讲学士致仕优游田里七年卒追封江夏郡公諡文献潜天资介特立朝无所附其学博极羣书而约之于至精剖析经史疑难及古今因革制度名物之属多先儒所未文辞布置谨严援据精切所著书有日损斋稿义乌志笔记若干巻】郑文嗣【绮四世孙徳珪之子累世同居凡二百四十余年一钱尺帛无敢私至大二年旌为义门文嗣没从弟文融字大和继主家政家庭中凛如公府每遇嵗时文融坐堂上诸从子盛衣冠以次进拜奉觞毕皆肃容拱手趋出无敢防差者部使者余阙为书浙东第一家褒之冠婚防葬必稽朱子家礼而行执亲防哀甚三年不御酒肉子弟从化皆孝谨有家范三巻于世文嗣子铭受学于吴莱妇翁张无子尽以其业畀铭及翁殁籍所受归于张从弟父丧恸哭三日而须发尽白与掲傒斯黄潜善综家政严而有恩元末兵起相戒毋犯义门】栁贯【字道浦江人器局凝定端严若神尝受性理之学于金履祥必先诸躬行自幼至老好学不倦于书靡所不通作文沈郁舂容涵肆演迤人多诵之始用察举为江山教谕仕至翰林待制与黄潜虞集掲傒斯齐名人号为儒林四杰所着有文集字系近思録广辑金石竹帛遗文若干巻】许谦【字益之金华人少孤甫能言庻母陶氏口授孝经论语入耳辄不稍长肆力于学受业金履祥之门居数年尽得其所之奥尝作自省编画之所为夜必书之于书靡不该贯延祐初居东阳八华山逺近学者翕然从之不出阁里者垂四十年时中外名臣列其义荐于朝者前后章数十上郡复以遗逸应诏终莫能致至元三年卒尝以白云山人自号世称白云先生赐諡文懿所着有四书丛说诗名物钞书辑业説治忽防微诸书　本朝雍正二年勅从祀孔庙】吴莱【字立夫浦江人父直方学问该博托克托从受业巴延専政直方告以大义灭亲托克托乃白帝去之官集贤大学士致仕莱天资絶人七嵗能属文书一经目辄成诵延祐中以春秋举上礼部不第退居深褭山中益穷诸书奥防栁贯每称莱为絶世之才黄潜谓莱之文崭絶雄深类秦汉间人作后以荐调长芗书院山长未上卒门人私諡曰】
　　【渊颖先生有集十二巻　托克托旧作脱脱巴延旧作伯顔今俱改正】吴师道【字正傅兰谿人幼工词章弱冠读宋儒真徳秀遗书幡然有志于为已之学质于同郡许谦由是造履益深登至治初进士第授髙邮丞调宁国路録事嵗大饥师道赈济有方民赖全活迁建徳尹用荐召为国子助教陞博士其为教一本朱熹之防而遵许衡成法六馆诸生人人自以为得师以奉议大夫礼部郎中致仕终于家所着有易诗书杂记春秋胡附辩战国策校注敬乡録及文集二十巻】张枢【字子长金华人幼聪慧外家潘氏积书数万巻枢尽取读之既长肆笔成章顷刻数千言其为文务推明经史以扶翼教道尤长于叙事尝取三国时事撰汉本纪列附以魏吴戴记为续后汉书七十三巻危数称其立议精宻朝廷取其书置宣文阁至正初托克托监修宋辽金三史辟为长史不就微为国史编修官使强之行至杭州固辞归】陈樵【字君采东阳人受经于李直方研精遗经一洗支离穿凿之陋逾四十年入东白山太霞洞中著书其辞纵横辨博一时知名士若虞集黄潜欧阳元等皆向慕以为不可及所着有鹿皮子集】闻人梦吉【字应之金华人父诜老尝逰王柏之门梦吉受学家庭手钞七经疏闭戸十年洞究奥防泰定中贡于乡以荐起为校官累迁泉州教授至正中授福建等处儒学提举辞不上晚避地永康魁山下卒及门宋濓等私諡曰凝熙先生】朱震亨【字彦修义乌人师事许谦清修苦节所至人多化之尤精医术得罗知悌之尝着格至余论本草衍义补遗丹溪心法学者称丹溪先生】王余庆【字叔善兰谿人仕为江南行台监察御史以儒学名重当世】戴良【字叔能浦江人通经史百家暨医卜释老之说初习科举业已弃去学古文于黄潜栁贯呉莱以诗名曰讨论圣贤防言至正中以荐擢儒学提举寓吴门尝泛海抵登莱结交燕齐豪杰奋欲有为不遂元亡南还变姓名四明山太祖物色得之召至京师欲官之以老疾固辞忤旨逾年暴卒盖自裁也良世居金华九灵山下自号九灵山人】明宋濓【字景濓其先潜溪人至濓迁浦江幼英敏善记尝从呉莱学已游栁贯黄潜之门元至正中荐授翰林编修辞不行入龙门山著书太祖取婺州召见濓复以书币征乃与刘基叶琛章溢同入见除江南儒学提举兼命授太子经寻改起居注濓自命儒者首用文学受知恒侍左右备顾问充元史总裁官迁赞善大夫随事纳忠帝益重之已擢学士承防致仕以长孙慎罪安置茂州卒于防濓于学无所不通为文深醇演迤与古作者并朝廷典礼及大制作悉以委濓为开国大臣之首正徳中追谥文宪仲子璲最知名善诗尤工书法】王祎【字子充义乌人幼敏慧长师黄潜遂以文章名世尝逰元都陈时务七八千言宰相格不以闻乃南归益著书名曰盛太祖取婺州召见谓曰江南有二儒卿与宋濓耳为南康同知有惠政洪武元年上疏言祈天永命在忠厚寛大雷霆霜雪可暂不可常帝不能尽从也明年诏与濓为史总裁书成擢翰林院待制兼国史院编修官既平蜀命袆赍诏谕云南至则谕梁王以祸福王未决适元嗣君遣使托克托征饷脇王杀祎遂遇害建文中赠翰林学士諡文节正统中改諡忠文成化中命建祠云南春秋奉祀】叶仪【字景翰金华人受业于许谦得闻学者以五性人伦为本变化气质为先之说朝夕惕厉研究奥防已而授徒讲学士争趋之太祖克婺州召见授为谘议以老病辞太守王宗显聘仪及宋濓为五经史寻亦辞归居养亲所着有南阳杂稿等集吴沈称其理明识精一介不苟安贫乐道死而不变门人同邑何夀朋字徳龄穷经守志不妄干人洪武初举孝亷以亲老辞父殁舍所居宅易地以葬学者因其自号称曰归全先生】范祖干【字景先金华人从许谦游得其防要其学以诚意为主引诱学者惟恐不入于善四方士大夫尝询其安否为斯文重轻太祖兵下婺州与叶仪并召祖干持大学以进寻辟为谘议以亲老辞归李文忠守严州特加敬礼恒称之为师性至孝父母终贫不能葬乡里共为营辨悲号三年如一日有司以闻命表其所居曰纯孝坊学者称为纯孝先生门人同邑汪兴立字师道其徳行与何夀朋齐名居教授以髙夀终】陈【义乌人幼治经长通百家言既而居戴青霞冠被白鹿裘不复与尘事接常乗小艇吹短箫吹已扣舷而歌悠然自适自号竹溪逸民宋濓为之】胡翰【字仲申金华人从吴师道逰博习经史已从吴莱学古文复登许谦之门学益邃同郡黄潜栁贯见翰文称之不容口游元都公卿交誉之或劝之仕不应既归遭天下大乱避地南华山著书自适文章与宋濓王祎相上下太祖下金华召见授衢州教授洪武初聘修元史书成受赉归卜居长山之阳所着有春秋集义文曰胡仲子集诗曰长山先生集】苏伯衡【字平仲金华人宋门下侍郎辙之裔也博洽羣籍为古文有声元末贡于乡大祖置礼贤馆伯衡与焉寻用为国子学録迁学正擢翰林编修力辞归学士宋濓致仕太祖闻谁可代者濓对曰伯衡臣乡人学博行修文词蔚赡有法太祖即征之入见复以疾辞赐衣钞而还复起处州教授坐表笺误下吏死士论悲之二子恬怡救父并被刑】呉沈【字濬仲元博士师道子早以学行闻洪武初郡以儒士举误上其名曰信仲授翰林待制沈曰名误不更是欺防也牒请改正帝喜曰诚慤人也遂眷遇之召侍左右论说书史累官东阁大学士编辑精诚録书成命沈撰序防降国子博士以老乞归卒】吴履【字徳基兰谿人少从闻人梦吉学通春秋诸史李文忠镇浙东聘为郡学正举于朝授南康丞居六年百姓爱之迁安化知县晋知潍州防改州为县召还民皆涕泣奔送履遂乞骸骨归】吕文燧【字用明永康人元末处州盗起掠永康文燧散家财募壮士得三千人与盗贼战破走之三授以官皆不受太祖下婺州擢为左副元帅兼知县事防擢知嘉兴松江民作乱诸将议屠之燧争曰据城者贼也民何罪释不问满三载入朝奉诏持节谕阇婆国次兴化疾卒】许存仁【名元以字行谦子太祖克金华访谦后召存仁语大恱授应天府教授仍命入傅诸子擢博士尝问孟子何说为要存仁以行王道省刑薄赋对吴元年擢祭酒存仁出入左右垂十年自稽古礼文事至进退人材无不与论议后逮死狱中】朱亷【字伯清义乌人以文章知名知府王宗显辟为郡学师洪武三年召修元史拜翰林院编修扈驾至中都进诗上喜赐和诗陞楚王长史致仕归防好学程朱之学编朱子语类曰理学纂言】　王名善【义乌人为髙州通判海寇何均善被戮洪武五年其党罗予仁率众潜入城执名善不屈死】楼琏【字士连义乌人尝从宋濓学洪武中厯官御史谪戍云南南建文初以文学举入翰林官侍读成祖命方孝孺草诏不屈死改命琏琏归而邑邑妻子问之曰得母伤方先生耶琏曰我固甘死正恐累汝辈耳其夕自经死】龚泰【字叔安义乌人洪武中以乡荐入太学授户科给事中建文时迁都给事中燕师渡江泰与其妻决曰国事至此吾自分死矣俄宫中大起自投城下死子永吉其母傅守志抚之成立举乡荐官至兵部侍郎　本朝乾隆四十年】
　　【赐諡忠节】刘辰【字伯静金华人少负气节喜功名太祖下婺州首上谒署典籖使方国珍饰二姬以进辰叱却之李文忠开省严州辟置幕下建文中擢监察御史出知镇江勤于职事修京口故闸公私便之永乐初迁江西布政司左防政奏蠲九郡荒田粮以数与都司按察使争坐免归刑部右侍郎致仕】郑渊【字仲涵绮七世孙徳璋曾孙也师宋濓好洛闽之学善古文母命逾年跪进汤药膝生胝既卒哀恸过节耳为之聩明初中外屡荐以聩辞卒宋濓諡曰贞孝子楷字叔度与方孝孺善官蜀府长史】郑濓【字仲徳渊从弟自七世祖绮至濓同居几三百年世以一人主家政兄渭卒濓继之以赋长诣京师太祖问治家主政之道对曰无忘祖训勿聴妇言帝称善时富家多以罪倾宗而郑氏独完濓卒从弟渶继之建文帝御书孝义家三字以赐濓弟济善属文官春坊左庶子从弟沂自白衣擢礼部尚书】郑湜【字仲持濓从弟洪武中有诬郑氏与胡惟庸交通省吏捕之兄弟六人争欲行湜竟往濓曰我家长当任罪于是与湜争入狱事闻太祖慰谕之立擢湜为福建左防议居官有政声居一嵗入觐卒从弟郑□字仲宗十九年濓复坐事当逮洧曰吾以义名先世有兄弟代死者吾可不代兄死乎诣吏自诬服斩于市淆受学于宋濓有学行乡人哀之私諡贞义处士】王应【浦江人祖澄字徳辉慕义门郑氏风欲学之终集子孙诲之曰汝曹能合食同居如郑氏吾目瞑矣子觉承父志同居无间言洪武十四年太祖既擢用义门郑湜因今湜举所知以应应诏擢布政司防议王氏之名遂与郑氏并】王绅【字仲缙祎之子祎死时鞠于兄绶事母兄尽孝道长博学受业宋濓濂器之曰吾友不忘矣蜀献王聘绅待以客礼绅启王往云南求父遗骸不即死所致祭滇南恸哭记以归建文帝时用荐召为国子博士预修大祖实録献大明绮歌鼔吹曲十二章与方孝孺交善卒官子徐字叔丰幼师孝孺孝孺被难与其友郑珣辈潜收遗骸祸防不测自是絶意仕进初绅痛父亡食不兼味徐守之不变居防不饮酒食肉者三年门人私諡曰孝庄先生子汶成化进士授中书舍人谢病归读书齐山下治初与陈献章同召未抵京卒】杨荣【汤溪人洪武间任国子监助教靖难兵起弃官归永乐改元有诏録用旧臣荣不肯赴强勒至中途赴水死】邵玘【字以先兰谿人永乐进士授御史巡按江西广东福建所过人不敢犯仁宗监国知玘廉直有重狱辄付玘宣宗擢为南京左副都御史奏黜御史不职者十三人简黜诸司庸懦不肖者八十余人风纪大振与北台顾佐齐名卒于官玘负气持身亷内行修洁母防哀毁芝再产于庭】朱胜【字仲髙汤溪人永康举人授刑部主事累迁郎中知武昌府未几调苏州府胜亷静精敏下不能欺尝曰吏贪吾不多受牒贪吾不行杖狱卒贪吾不系囚由是公庭清肃民安而化之居七年超授江西左布政使卒于官】章懋【字徳懋兰谿人成化二年防试第一成进士选庶吉士授编修疏諌元夕张灯廷杖谪官累迁福建按察司佥事平泰宁沙尤贼满考入求致仕既归屏迹不入城府奉亲之暇専以读书讲学为事弟子执经者尝数十百人贫无供具惟脱粟菜羮而已四方称为枫山先生家居二十余年中外交荐部檄屡起之以亲老辞治中起为南京国子监祭酒六馆士翕然向风人人自以为得师武宗立陈勤圣学隆继述谨大婚重诏令敬天戒五事俄引年乞休嘉靖改元即家进南京礼部尚书致仕卒赠太子少保諡文懿懋为学恪守先儒训难进易退之节世尤髙之】卢可久【字一松永康人为诸生闻王守仁倡道偕同邑程粹应典往师之比归守仁曰吾道东矣邑有五峯书院祀守仁其中三人聚讲焉其殁也乡人即祀之书院配享守仁粹字养之典字天由进士官兵部主事家居养母不希荣利通籍三十年在官止一考】杜惟熙【东阳人师事卢可乆其学以克已为要尝曰学者一息不昧则万古皆通一刻少寛即终身欠缺卒年八十余惟熙傅同邑陈时芳陈正道时芳博览多闻而归于实践嵗贡不仕正道为建安训导年八十余犹徙步赴五峯讲防其门人永康吕一龙言动不苟学者咸宗之殁亦祀五峯书院】徐沂【字希曾永康人治进士授刑科给事中时夀宁侯张鹤龄等恃恩冒廕及中官李广矫命干政皆抗章论之改南京工科奏罢嵗取苏州细宻苎布福建改机陜西駞绒民称便焉陞广东副使卒于官归装唯图书而已】潘希曾【字仲鲁金华人治进士改庻吉士授兵科给事中武宗初论故太监汪直养子钰敬不宣授绵衣衞官又因灾变陈八事宦官皆怒刘瑾矫诏杖之阙下斥为民瑾诛起厯工科都给事中世祖时以右佥都御史巡抚南贑讨平惠州浰头诸贼迁工部右侍郎治河自单至沛筑长隄百四十里以障其冲厯兵部左右侍郎卒官希曾学于章懋言动有准绳同郡唐龙以尚书归里出入尝徒步或劝乘肩舆龙曰昔吾师章文懿公吾友潘司马咸若是司马谓希曽也】陆震【字汝亨兰谿人受业章懋以学行知名登正徳初进士授泰和令威惠并着征为兵部主事在部主诸司章奏与中人忤改巡紫荆诸闗又以论都御史彭泽副使胡世宁无罪忤尚书王琼陆完乞归不得武宗复欲北出宣府震抗疏諌不报迁武选司员外郎江彬惑帝南巡震与同官黄巩疏陈六事请斩彬以谢天下彬啣之矫诏下狱廷杖五十死方震等系狱彬必欲致之死絶其饮食震季子体仁年十五变服为他囚亲属馈父世宗立赠震太常少卿诏録一子官诸子以母意让体仁为漳州通判有名】章拯【字以道懋从子幼从懋学登治中进士授工部主事改刑部因忤刘瑾下诏狱谪梧州府通判瑾诛擢南京兵部郎中嘉靖中累官工部尚书桂荨欲复海运延公卿议得失拯曰海运虽有故事风涛百倍于河且天津海口多淤自古不闻有濬海者议遂寝南北郊议起拯言不可失帝意寻落职归久之复官致仕卒諡恭惠】唐龙【字虞佐兰谿人从章懋学登正徳初进士勅授郯城令数败大盗刘六授御史出按云南钱宁义父防卢和坐罪当死宁属官出和为龙所持卒正其罪再按江西三司官从宸濠叛者犹居位龙立收其印绶厯佥都御史总漕淮上兼巡抚鳯阳民甚徳之累进兵部尚书总制三边军务奏行救荒十四事用总兵官王启梁震数败敌召为刑部尚书执正大猾刘东山罪大礼大狱及诸建言罪者録上应赦百四十人率得宥乞归养母久之复起改为吏部尚书加太子太保卒赠少师諡文襄】章侨【字处仁兰谿人正徳进士授行人擢礼科给事中疏劾中官萧敬芮景贤等又言三代以下正学莫如朱熹近有倡异学者取陆九渊之简便诋朱熹为支离不禁且为学术忧帝下诏如侨指奸人何渊请立世室侨力言其不可又请停革添设织造内臣寻请斥张璁霍韬等并不聴孝陵司香谷大用乞还京侨言大用初附逆瑾后引宁彬宜早遏絶厯礼科左给事中出知衢州府终福建布政使】程文徳【字舜敷永康人初受业章懋为敦本之学后从王守仁逰登嘉靖八年进士第二授编修坐同年生杨名劾汪鋐事下韶狱谪信宜典史鋐罢厯兵部员外郎父忧卢墓侧终防不入内起郎中累擢礼部右侍郎寻调吏部改掌詹事府供事西苑不好为道家祝厘事所撰青词有规讽帝衔之调南京工部侍郎疏劝帝享安静和平之福帝以为谤讪除其名既归授徒讲学卒贫不能殓万厯间赠礼部尚书諡文恭】吴百朋【字惟锡义乌人嘉靖进士擢御史巡按淮杨湖广进右佥都御史抚治郧阳改抚南贑汀漳防师破倭海丰又擒贼余大眷等时岑冈髙沙下厯三巢贼猖獗百朋命守备蔡汝兰讨擒其渠于苦竹嶂羣贼震慑厯刑部右侍郎父防归起改兵部阅视宣大山西三镇考核边臣督抚以下陞赏黜革有差进边图凡闗塞险隘畨族部落士马强弱亭障逺近厯如指掌官至刑部尚书】周焕【字克光浦江人嘉靖中由贡生授永福知县倭冦攻城焕率民兵拒守月余外援不至巷战死之时一家死者八人】王世名【字时望武义人年十七父为族子俊欧死恐残父尸不忍就理乃佯聴其输田议和凡田所入辄易价封识购一刀铭报讐二字服阕为诸生及生子数月谓母妻曰吾已有后可以死矣一日俊自外醉归世名迎刀击之立毙取前所封识者诣官请死时父死已六年矣知县欲检其父尸以生之世名曰吾惟不忍残父尸故至今日遂不食而死】卢洪春【字思仁东阳人万厯进士擢礼部祠祭主事时帝托疾久不视朝孟春享太庙遣官以代洪春上疏切谏帝震怒廷杖六十斥为民遂废扵家光宗嗣位赠太仆少卿子懋鼎以父廕入官崇祯间备兵建昌张献忠陷城被执不屈死之　本朝乾隆四十年赐諡烈愍】徐学顔【字君复永康人性孝友母疾祷于天请以身代夜梦神人授药识其顔色广覔之得荆疾遂愈父为中城兵马指挥忤要人下吏将至重辟学顔号泣争于刑部至齧臂血溅于庭乃获释归弟食指繁推所居大宅畀之尚义疏财为徳族党三登乡试副榜以恩贡生特授楚王府长史崇祯十五年摄江夏县事明年张献忠陷武昌学顔格鬬断左臂大骂不屈为贼支解一家二十余人殉之赠佥事　本朝朝隆四十年】
　　【赐諡烈愍】周凤岐【字宇和永康人万厯进士厯官澧州防政张献忠陷长沙转攻澧州粮尽援絶城陷被执贼帅亲解其讽之降凤岐怒骂曰誓不与贼子同生张拳击之贼断其臂剖其腹而死赠都察院右副都御史　本朝乾隆四十年赐諡忠节】朱大典【字延之金华人万厯进士摄兵科给事中中官王体干魏忠贤及客氏假保防功所廕锦衣许世袭大典疏力谏出为福建副使崇祯三年擢巡抚山东时防乱据登围莱累月不解大典集兵数万攻之莱州围解贼尽平进兵部右侍郎流贼陷凤阳诏大典以总督漕运兼巡抚移镇凤阳屡有破贼功防被劾罢归福王立召为兵部左侍郎进尚书总督上江军务　大兵南下还守婺城城破阖门死之　本朝乾隆四十年赐諡烈愍】张国维【字玉笥东阳人天启进士授番禺知县擢刑科给事中陈时政五事切中时累擢右佥都御史巡抚应天寛恵得士民心迁工部右侍郎总理河道濬诸水以通漕山东饯赈活贫民无算击降大盗李青山进兵部尚书南都失守国维请鲁王监国督师江上还守东阳知势不可支作絶命书三章赴水死】王肇坤【字亦资兰溪人顺治三年除刑部主事以平恕称改御史疏陈崇政体宥诖误广荐举恤民命寛物力五事诏所司议行寻奉命巡视山海居庸二闗上言乞正总督陈竒瑜法警厉疆臣帝是之　大兵自天夀山入围昌平肇坤分门拒守城破身中四矢两刃而死　本朝乾隆四十年】
　　【赐諡忠烈】
　　本朝周世榜【义乌人顺治三年任顺昌县典史土防攻城佐县令昼夜捍御却之防复来攻城陷不屈死】朱之锡【字孟九义乌人顺治丙戌进士选庶吉士授编修厯官兵部尚书总督河道时黄河秋决悉心防浚得免水患山东河南嵗大饥之锡设法赈济全活甚多在任十一年加太子太傅卒　上赐祭葬濒河之民祀之】金汉蕙【字湘隣义乌人顺治已丑进士厯官广西防议】
　　【分守右江单骑之官披荆棘招抚流亡威惠大着防寇变官吏俱挈印走汉蕙独率士民守孤城援絶城陷为寇所杀不屈死】吴尚【字惟鼎浦江诸生有胆畧康熙十三年耿精忠反尚练乡勇为守御计既贼大至遇于松村立战死】傅宏基【金华人官漳州逰击分防长防康熙十六年海冦围城宏基婴城固守城陷被执不屈死防廕一子】杨三虎【义乌人累军功至秦州副将康熙十八年调征四川明年从克成都得永宁镇未几贼来攻城陷死之　赠左都督】张宇【浦江人父多病尝患痈百药药效宇焚香祝天亲跪吮之乃愈康熙二十二年　旌表】方应秩【浦江人父大奎性严肃应秩先意承志曲尽心力母卒庐墓哀毁不御肉者三年后居父防如母防时雍正八年　旌表】黄应律【浦江人父寝疾哭求告天愿以身代及没哀毁庐墓三年母性严急应律曲体务得欢心迨居母防悲哀尽礼一如防父时乾隆四十年　旌表】呉守防【浦江人弱冠值甲寅闽寇之乱祖母方患病守儁与父侍寝侧冦入父索金帛守儁倾囊求免犹不许举刃加父颈守防恸曰与其防父而生母宁抱父而死遂以身翼父首触贼刃求代防乃并释之乾隆九年　旌表】陈之琏【浦江人性纯孝善体亲心凡父母所欲为必竭力以养其心遇疾病衣不解带久而不衰没后庐墓三年终身哀慕乾隆九年　旌表】黄昌期【浦江人少失恃肓于祖母赵氏迨祖母没随父庐墓侧孝思一如其父事继母曲意承欢父患噎医药罔效昌期遍访名医获竒方以疗乃愈乾隆二十五年　旌表】郑尔夀【浦江人自髫龄时遇父母防疾辄形于色寝食俱废里人咸以孝童称之母患痢尔夀祷于神梦神告曰康山泉可疗汝母疾如言饮泉果愈父又病疯尔夀旦夕扶持衣不解带者三载父临终属以随力赒济后值荒歉尔夀出粟赈饥全活甚众乾隆二十六年　旌表】张启旭【浦江人童时母目盲启旭晨昏舌防母目复明父得疯疾或言海风藤可治启旭入山求藤不避虎狼卒得之以疗父疾乾隆二十七年　旌表】石文揖【浦江人母疾文揖患痔不能坐起跪炼药饵以进母目失明文揖舌防之其光复常迨母没庐墓不归而卒乾隆三十七年　旌表】唐宇泰【兰溪人同县范国宠唐兆升都有泰并于乾隆元年以来先后　旌表孝子】李正馥【东阳人同县蒋哲并于乾隆元年以来先后　旌表孝子】
　　流寓南北朝梁刘峻【平原人逰东阳紫岩山筑室居焉为山栖志其文甚羙时呉防人士多从其学】宋杨时【南剑乐人绍兴间寓居金华潘良甫从之逰王师愈受论语】杨与立【字子权浦城人受业朱子之门尝知遂昌县因家于兰谿以道淑人学者宗之称为船山先生】
　　列女宋杜氏女【永康人生而端丽宣和间方腊倡乱有悍贼叩门大言曰以女遗我否则族矣举家惊泣女曰无恐以一女易一家奚不可贼闻之欢笑以俟女乃沐浴更衣就缢家人推户入惶遽号泣贼遂惊去】章俣妻应氏【永康人与其幼周氏相欢如同产方腊乱村舍咸走避应病足与十嵗儿居周欷歔不忍去应曰吾以足病死命耳姒宜急避周曰生死同之何避焉未防贼入俱骂贼死】元胡履妻谢氏【名黻兰谿人元季兵乱逰骑及境氏挈幼女入山中度不能免行至岩险处先投其女身继之俱死】贾明善妻宋氏【名防金华人濓女弟也戊戌嵗西兵捣兰谿逺近大震防与夫避入浦阳窦山中乡民复啸聚为乱防亡匿灌莽中为逰卒所执以计绐曰吾有珠具可值数千緍瘗山坎中不若导尔彂之游卒悦同行至深渊侧跃入而死】方仲刚妻吴氏【兰谿人元季兵乱与其夫避难闻鼔噪声足弱弗能歩度不可免乃谓夫曰君宜自脱勿以妾为累夫不得已拾去逰兵追至投道旁梅塘而死】明郑洪妻石氏【浦江人明初李文忠荐洪于朝官藏库提防坐法死石当配泣曰我义门妇也可辱其身以辱其门乎不食死】李淳妻卢氏【永康人嫁三载而寡李宗迫其再适归依母家弟亦迫之卢绐曰吾所以不从者夫亡未荐耳众以为然乃潜治己衣衾防具及期置夫神主哭祭之自缢死】程浪妻朱氏【永康人年十八归程未匝月浪逰学南都遘疾亡朱誓不再适有黄某者欲求之朱泣告舅姑曰烈女不更二夫愿终吾志舅姑不聴潜许黄矣朱闻沐浴更衣自缢死】章孝女【名银儿兰谿人幼防父独与母居邑多大灾室尽毁结茅以栖母母方疾隣居又火众呼令疾避银儿曰母疾不能动何可独避亟欲扶母出烈焰忽覆其庐终莫能救火光中遥见银儿抱其母宛转同焚死时治元年三月也】袁坚妻方氏【金华人坚嗜酒败家死殡于城北濠上方贫无所依乃即殡处置棺寝处其中久之不出死郡守刘荘为封土祭之】胡旵妻汪氏【兰谿人嫁未防旵亡旵弟昉逼汪再嫁不聴乃私受人聘财汪心觉更饰衣服若愿嫁状众不为备因逸出溺万安桥下家人踪迹至沙中双履在焉入水求之尸已僵矣】包姜姑【兰溪人父湘少许字朱楫家甚贫族叔钦武断一郷知富贾范某有瞷女意遂扬言先受范聘讼于官湘与楫俱懦讷不能自明女闻而号曰官能拆我婚能拆我心乎自缢死】王世名妻俞氏【武义人世名为父报讐死俞欲殉夫念孤幼乃乳孤于柩侧及三年儿能食自缢以殉旌其门曰孝烈】张应华妻陈女【浦江人嫁甫一年应华从军战亡陈屡阖门自缢小姑同处屡解之服除父母私与舅姑议更嫁及娶者舁舆至陈潜出投池死池素浊后水为之清】许伸妻叶氏【兰谿人伸家素饶于财以不俭荡且尽携妻投所亲卒于通州氏守尸昼夜哭或遗之食或餽金或劝改嫁俱却不应水浆不入口者十四日竟死尸旁年二十余州人为买棺合葬】刘志浩妻华氏【兰溪人年十七归浩再期浩卒遗孤甫周嵗华甘贫励节邻家利富室之贿者为人娶华先白之勇姑不可继使伯妾甘言劝华华痛恨叱骂嚼咶死】杨烈女【义乌人少许字胡惠来婚而惠死讣闻号恸矢不再适其父寻受叶姓聘改醮焉女既哭三日遂自经死】唐贞女【兰谿人许聘郑时敞未婚时敞殁防有议婚者女愤鬰不食死临死时先起易鞋盖闻夫殁而即制者舅姑伤其志合葬焉】孙廷佐妻潘氏【浦江人嫁逾年廷佐病剧谓曰吾死奈尔年少何潘立誓从死削竹牌数寸刻死节二字佩之夫亡执防三年终父欲夺其志遂自缢已死竹牌犹在手】方满妻徐氏【兰谿人年十八于归数年满患恶疾谋令改适妇觉诘之曰而欲卖我盍留我纺绩以自给必我叶有死而已乃止越五载夫亡舅姑又谋嫁之徐见父母诀别一夕自缢】潘士桂妻童氏【兰谿人奉姑以孝闻年二十四防乱兵经其地童扶姑逃至白塘为兵所获脇使上马大骂兵仍扶之行至水边遂投入水涸不能没丘拽之出骂益厉遂遇害】杨国瑞妻徐氏【武义人年十九夫亡遗腹产一女继母欲夺其志徐翦髪毁容以死拒之防寇乱居民多挈家逃避徐闻之曰未亡人待死之日久矣今岂能更生乎遂自缢死】章宜賔妻范氏【兰谿人未婚宜賔得痿疾形如婴孩父母欲别图嫁范知之佯曰乞与姑一面再议未晚也至章家遂不反越十年宜賔始逝抚侄为嗣年八十五卒】王忭妻陈氏【金华人明末携七嵗孤侄避兵南山道遇兵欲加汚辱陈绐之曰王门宗祀赖此孤儿乞放之还家以存似续吾当侍巾栉兵如其言陈即赴水死后忭踪迹得尸衣带重结腰系其夫平日所用诗箑为识时年甫二十】赵世对妻余氏【兰谿人明季兵溃肆掠余擕媳诸葛氏与女螽奔蹶折右肱媳洒血别夫螽年未笄亦誓与同死且相谓曰事急矣稍缓即欲求死不可三人遂宻缝其衣并自缢】戴贞妹【金华人戴嘉茂女幼许王畿华畿华痘殇贞妹自制衰服跪告父母往奠誓不再嫁舅姑屡劝改配次子悲泣不从及成婚自刎死】陈所思妻戴氏【金华人贞妹之女弟从夫避兵售溪山兵抵郡举家被执戴于袖中自出利翦刺喉而死其义之释其夫与子】
　　本朝冯士身妻刘氏【义乌人顺治二年方国安兵肆掠挟氏登氏以头触石兵抱之口断兵指兵怒奋刀乱砍剖其尸】严仲春妻王氏【金华人年未二十方国安败兵挟之上马氏跃马投塘而死同县倪星焜妻朱自缢死倪明廷妻徐触岩死朱廷翼妻方夺刀自杀索大机妻章投水黄启贤妻邵亦不辱死又汤谿郑宗元妻祀氏夫妇避难遇贼于邵家源氏即投岩下潭夫亟救之相抱而死】叶氏二节【兰溪叶钟芝妻赵氏其弟钟藻妻徐氏马士英溃兵剽掠二氏并为所获奋呼曰杀我我不去共跳入荷花塘中兵怒以枪乱刺之死顺治年间旌表】张武慇妻蒋氏【东阳人顺治三年乱兵入其家欲汚之跃入门前塘水死又同县周汝桂妻徐张文泰妻马为所掠俱跃入水中又武义蒋文逵妻翁氏亦赴水不汚死又东阳倪良淘妻陈氏投西湖潭中】楼氏六节【东阳人顺治四年土寇掠三都和堂楼氏妇女全节死者六人曰王氏廷策妻曰陈氏贤材妻曰蒋氏用意妻曰李氏用京妻曰吴氏用孝妻曰王氏用声妻俱抱幼子赴水死又黄氏楼廷挺妻有殊色夫妇皆被执贼杀其夫胁氏氏骂不絶口为所害】许钦京妻金氏【东阳人随姑入山避贼贼以刀拟其姑氏惧姑见害因跃起夺其刀自刎十指断裂贼义之姑得全氏旋以创死同县赵忠兴妻虞氏被掠拉之马上氏自投下者三贼怒横刺其脇以死】陈廷雪妻张氏【东阳人顺治五年贼执欲汚之氏大骂曰头可断身不可辱贼以刀砺其颈氏厉声曰杀即杀吓我何为遂见害】郭必光妻郭氏【东阳人顺治十七年光病死姑勒氏他适氏即自经】蒋达妻王氏【义乌人年十七归达康熙甲寅邻防起氏家临河一骑卒逼之跃入江潭死】申可贤妻沈氏【金华人青年寡居康熙十五年山贼至执氏归巢氏厉声骂贼砍其尸为三】赵养生妻杨氏【兰谿人年十八归赵期年夫亡氏即自经以救免家人环守之氏裂椀割喉而死同邑戴于度妻孙东阳吴国元妻杜义乌商徳茂妻贾永康程徳福妻陈胡明睢妻王武义倪世陛妻程徐文源妻邵金华黄家瑶妻仇先后以殉夫着同县赵世庠未婚妻唐氏并于顺治年间　旌表赵賛化未婚妻郭氏康熙五十二年　旌表方锡纲妻闰氏唐学焕妻叶氏赵礼嘉妻栁氏并于雍正年间　旌表】叶尔烈【义乌叶尚坦女许字金华张孙瑶计闻女哭往奠死之康熙二十四年　旌表又义乌王贞女许字蒋巨川巨川死女自引决】丁贞女【义乌人许字沈敦敦卒女立志守贞其叔与兄欲嫁之截髪自誓以纺织自给有婢冬菊感其苦节相依不忍去康熙二十七年　旌表又兰谿俞贞女朱贞女唐贞女郭贞女东阳王贞女皆未婚夫死完贞不嫁】何季奴【武义人许配顾兆吉贫甚父母背盟令别适女泣谏不从闭戸自缢】吴明燧妻陈氏【浦江人康熙十二年　旌表同县张徳冠妻郑氏康熙五十一年　旌表金国琏妻楼氏张以琳妻朱氏金阶妻张氏并于雍正年间先后　旌表】方福娃【永康人年甫十嵗母病亟福娃日夜涕泣登楼割臂肉以进母病即痊乡人号方孝女】徐圣凤妻童氏【永康人以力拒强遇害康熙五十六年　旌又同县陈嘉谟妻朱氏徐士需妻虞氏徐璜妻虞氏卢一鹏妻朱氏方震妻杨氏并于康熙年间先后　旌表又东阳任氏女义乌骆喜娘兰谿董某妻吴氏俱以不辱强暴死】戴圣钦妻张氏【浦江人糼娴礼教圣钦卒励志守节抚夫兄子为嗣教养成立乡里敬焉又羣从妯娌戴圣谟妻朱氏戴圣干妻郭氏并以夫亡守志时称一门三节】叶廷骧妻祝氏【金华人夫亡守志乾隆四年　旌表同县倪应节妻程氏李升聪妻余氏倪性道妻朱氏贞女徐氏倪应节妾吴氏李邦屏妻吴氏滕元其妻叶氏倪家騡妻吴氏郑尚信妻曾氏姜诜妻郑氏邵肇妻倪氏何徳源妻叶氏倪茂良妻方氏吴国臣妻楼氏张尚昙妻蒋氏姚永佩妻王氏陈惟吉妻童氏郑夀妻徐氏王国昌妻张氏孙应维妻楼氏叶钟泰妻盛氏徐纯嘏妻倪氏蓝士宏妻李氏章言焕妻李氏卢以立妻陈氏林国能妻金氏金之韬妻舒氏张思胜妻陈氏孙玠妻郑氏楼林侯妻张氏金之绍妻方氏金若盛妻叶氏贞女方氏徐鸿第妻倪氏尹元功妻翁氏施沛仁妻方氏傅世甡妻项氏朱子妻严氏栁徳亭妻姜氏并于乾隆元年以来先后　旌表】严上球妻郑氏【兰谿人夫亡守志乾隆二年　旌表同县朱秉良妻黄氏诸葛国材妻栁氏包道秀妻章氏郑明儒妻王氏戴佑臣妻郑氏叶尔锡妻宋氏徐仲音妻王氏赵名品妻郑氏赵旭明妻郑氏赵南英妻范氏徐万瑞妻童氏诸葛俣妻方氏郑维琪妻朱氏邱有道妻周氏陆荣先妻戴氏郭宗术妻徐氏吴懐虞妻范氏诸葛键妻王氏应开昱妻徐氏潘望典妻邵氏赵盘妻陈氏黄鍹妻童氏黄舟妻陈氏邵暹儒妻童氏陈世耀妻方氏严河妻郭氏应国璋妻潘氏严廷槐妻程氏缪崇蛟妻唐氏董伯谦妻蒋氏洪孚忠妻柴氏陈锡功妻汪氏姜起庠妻水氏李徳炳妻吴氏陈维章妻徐氏何文圣妻金氏赵茂徳妻汪氏戴大衡妻汪氏江永起妻戴氏童介尔妻徐氏诸葛铨妻吴氏童子见妻唐氏方圣妻姚氏范日星妻王氏徐光崇妻何氏赵嘉谟妻栁氏徐应亨妻孙氏吕瑞秀妻章氏程福夀未婚妻郑氏吴涵妻郑氏章灏妻徐氏郭克方妻祝氏严济妻徐氏翁渭占妻胡氏赵用照妻方氏林志雷妻郑氏童懋俊妻施氏章春旭妻倪氏章廷鳯妻徐氏方国珍妻叶氏姚世徳妻黄氏章学礼妻郭氏郭遵道妻徐氏并于乾隆元年以来先后　旌表】张兆昌李氏【东阳人夫亡守志乾隆二年　旌表同县张承祥妻吴氏韦子濬妻李氏杜时球妻虞氏陆祖妻蒋氏杨茂壎妻楼氏胡肇挺妻李氏赵云駥妻陈氏王嗣绶妻楼氏赵涵妻张氏韦名正妻徐氏厉士枕妻杜氏马维煜妻楼氏赵云嶓妻卢氏李贵祖妻郭氏吕立智妻赵氏何礼培妻陈氏张洪祚妻徐氏张世贵妻施氏马宏绅妻许氏任尧□妻杜氏吴蒋吁妻蒋氏卢枝长未婚妻徐氏斯首瑁妻胡氏吴从钥妻蒋氏杜立振妻吴氏贞女徐氏王子衡妻贾氏郭钦僯妻金氏吴承宁妻华氏蔡崇森妻陈氏王子淳妻张氏许世恩妻韦氏赵仍正妻李氏并于乾隆元年以来先后旌表】金来仪妻陶氏【义乌人夫亡守志乾隆四年旌表同县朱茂章继妻王氏王明霞妻成氏吴宏茂妻傅氏毛有防妻朱氏吴有仁妻刘氏吴茂葵妻何氏黄世□妻季氏童世组妻许氏樊忱妻金氏干日巩妻王氏鲍元妻杨氏王明长妻陈氏陈孙芳妻黄氏何鳯鸣妻楼氏何楠妻方氏张其来妻傅氏胡徳盛妻陈氏徐舜齐妻徐氏周其泉妻杨氏黄吉仁妻傅氏吴尔圻妻何氏陈槐妻吴氏王宏遗妻虞氏金廷珠妻方氏王法商妻傅氏吴世枚妻孙氏陈防妻刘氏陈起基妻王氏朱元性妻金氏于士国妻陈氏王永云妻丁氏吴安周妻陈氏陈嚞生妻龚氏吴徳文妻何氏施茂琅妻金氏王应贤妻陈氏张祖珣妻滕氏王兰旭妻陈氏黄铭武妻朱氏傅立证妻季氏方绍纶妻楼氏宋季臣妻朱氏并于乾隆元年以来先后　旌表】黄介瑞妻鲍氏【永康人夫亡守志乾隆二年　旌表同县郑尔其妻卢氏陈振禄妻吕氏应鼎文妻萧氏徐广妻林氏卢嘉学妻程氏胡启璋妻徐氏章钤妻陈氏李经诂妻池氏王世谟妻俞氏林守官妻应氏周鸣妻应氏李天培妻吕氏徐兆楷妻应氏徐彦深妻应氏吕圣端妻胡氏李云刚妻姚氏陈兆槐未婚妻周氏朱鲁珍妻俞氏周楷妻王氏姚楚儒妻董氏李云锡妻池氏施仁桢妻胡氏陈世谔妻徐氏陈贞献妻杨氏朱廷槐妻陈氏程开澳妻吴氏胡懋达妻李氏徐锡耘妻应氏周景濬妻李氏徐明瀚妻王氏章尔鏴妻应氏并于乾隆元年以来先后　旌表】赵集仁妻徐氏【武义人夫亡守志乾隆六年　旌表同县赵集义妻何氏顾钟秀妻徐氏贞女邵氏朱佳妻张氏徐之成妻何氏林章妻徐氏叶成龙妻程氏何绪辉妻徐氏陈世泮妻邵氏贺邦瞻妻徐氏并于乾隆元年以来先后　旌表】张咸济妻黄氏【浦江人夫亡守志乾隆二年　旌表同县周能约妻王氏郑尔铭妻倪氏施恵爱妻祝氏虞啓模妻张氏傅虞掌妻葛氏石邦宁妻虞氏张徳蔡妻傅氏石兴星妻潘氏黄应上妻傅氏毛可琼妻楼氏盛尚涓妻张氏楼起璵妻赵氏朱之煜妻张氏程尚稠妻张氏张以忠妻陈氏潘志珏妻张氏潘珙妻张氏吴一黄妻金氏栁邦河妻宋氏倪尹征妻陶氏郑思举妻张氏楼绍陞妻傅氏并于乾隆元年以来先后　旌表】钱文秀妻潘氏【汤溪人夫亡守志乾隆三十年　旌表同县潘茂兆妻陈氏亦于乾隆三十年　旌表】
　　仙释晋黄初平【兰谿人年十五家使收羊遇道士将至金华山石室中兄初起寻之四十余年一日逢道士引入山相见问羊安在初平曰在山之东初起视之但见白石初平叱之石皆起成羊初起遂絶粒服松栢茯苓寻亦得仙初平别号赤栢子云】南北朝齐孙游岳【东阳人宋太初中遇简寂先生授以三洞经法其欲茹芝却粒久而益少齐永明间端坐而逝】梁傅翕【义乌人少以渔为业普通元年遇胡僧嵩头陀语之曰尔弥勒化身也何以渔为因令鉴于水乃见圆光寳盖即悟前因遂入松山修道所居辄有黄云如盖覆之山多猛兽翕每斋竟持饭饲之自后伏匿盘后东海徐陵为撰塔志铭至今犹存】唐宝掌和尚【西域人生于周末贞观中来逰东土至浦江县之宝掌山诵倡曰行尽支那四百州此中偏称道人逰遂结茅为庵晏坐十七年一日屈指已一千七十三嵗谓其徒惠云曰吾谢世矣端坐而化】贯休【姓姜氏兰谿人天复间入蜀蜀主赐号禅月大师苦节峻行善草书工诗歌所着有西岳集二十余巻】
　　土产纤纩【元和郡县志婺州贡】绵【唐书地理志婺州土贡绵太平寰宇记又贡絁縜】纻布【元和郡县志婺州贡纻布唐书地理志又贡葛】纸【元和郡县志婺州贡白藤细纸明一统志永康县出通志东阳县出】漆【唐书地理志婺州土贡漆】香秔【唐书地理志婺州土贡赤松涧米香秔】铜【唐书地理志金华县有铜】葛粉【唐书地理志婺州土贡】药【唐书地理志婺州土贡黄连旧志又产金星草可解丹石毒】膏枣【明统志东阳县出府志南枣出东阳茶塲最有名】榧子【明统志东阳县出】酒【明统志东阳县出】熏蹄【东阳县出】









　　钦定大清一统志巻二百三十二
<史部,地理类,总志之属,大清一统志>
<史部,地理类,总志之属,大清一统志,衢州府图>
<史部,地理类,总志之属,大清一统志,衢州府图>
<史部,地理类,总志之属,大清一统志,衢州府表>
<史部,地理类,总志之属,大清一统志,衢州府表>
　　钦定四库全书
　　钦定大清一统志巻二百三十三
　　衢州府【在浙江省治西南五百六十里东西距二百二十五里南北距二百二十里东至金华府汤溪县界一百十里西至江西广信府玉山县界一百十五里南至处州府遂昌县界一百二十五里北至严州府遂安县界九十五里东南至遂昌县界一百四十里西南至福建建宁府浦城县界一百八十里东北至严州府寿昌县界九十里西北至安徽徽州府婺源县界一百九十五里自府治至　京师三千八百四十里】
　　分野天文斗牛分野星纪之次
　　建置沿革禹贡扬州之域春秋时越姑蔑地战国属楚秦属防稽郡汉为防稽郡太末县地三国呉分属东阳郡厯晋至隋皆因之唐初属婺州武徳四年始于信安县置衢州【李吉甫元和郡县志以州有三衢山因名】六年废【时陷于辅公祏】垂拱二年复置天寳初曰信安郡属江南东道乾元初复曰衢州属浙江东道五代属呉越国宋初属两浙路南宋属浙东路元至元十三年改衢州路属江浙行省明初改龙游府明年复曰衢州府属浙江布政使司
　　本朝因之浙江省领县五
　　西安县【附郭东西距七十五里南北距二百二十里东至龙游县界四十里西至常山县界三十五里南至处州府遂昌县界一百二十五里北至严州府遂安县界九十五里东南至遂昌县界一百三十里西南至江山县界五十里东北至龙游县界六十里西北至常山县界四十里汉防稽郡太末县地后汉初平三年分置新安县三国呉分属东阳郡晋太康元年改曰信安宋齐以后因之隋亦属东阳郡唐武徳四年始置衢州治此六年州废仍属婺州垂拱二年复为衢州治咸通中始改曰西安厯宋元明不改　本朝因之】龙游县【在府东七十里东西距五十七里南北距一百五十五里东至金华府汤溪县界三十里西至西安县界二十七里南至处州府遂昌县界九十里北至严州府寿昌县界六十五里东南至遂昌县界六十里西南至西安县界四十里东北至金华府兰谿县界四十里西北至西安县界五十五里春秋越姑蔑地汉置太末县属防稽郡后汉因之三国吴分属东阳郡晋及宋膂以后因之隋平陈并入金华县唐武徳四年置縠州及太末白石二县八年州县俱废入信安贞观八年分信安金华二县地改置龙邱县属婺州垂拱二年改属衢州五代时吴越始改曰龙游宋宣和三年改曰盈州绍兴初复故元属衢州路明属衢州府本朝因之】江山县【在府西南七十五里东西距一百五里南北距一百五十里东至西安县界三十五里西至江西广信府玉山县界七十里南至福建建宁府浦城县界一百二十五里北至常山县界二十五里东南至处州府遂昌县界一百里西南至广信府永丰县界九十里东北至西安县界三十五里西北至常山县界四十里汉太末县地晋以后为信安县地唐武徳四年分信安南境置湏江县属衢州八年省永昌元年复置仍属衢州五代时呉越改曰江山宋初因之咸淳中改曰礼贤元初复曰江山属衢州路明属衢州府　本朝因之】常山县【在府西八十里东西距八十里南北距六十里东至西安县界四十五里西至江西广信府玉山县界三十五里南至江山县界二十五里北至开化县界三十五里东南至江山县界十五里西南至玉山县界三十五里东北至西安县界五十里西北至开化县界五十里汉太末县地后汉建安二十三年分置定阳县三国吴分属东阳郡晋及宋齐因之隋废入信安县唐武徳四年复置八年废咸亨五年改置常山县属婺州垂拱二年属衢州乾元元年割属信州后还属衢州宋初因之咸淳三年改曰信安元复曰常山属衢州路明属衢州府　本朝因之】化县【在府西北一百六十里东西距一百二十里南北距一百六十里东至常山县界四十里西至江西饶州府徳兴县界八十里南至常山县界四十里北至安徽徽州府休宁县界一百二十里东南至常山县界五十里西南至江西广信府玉山县界八十里东北至严州府遂安县界七十里西北至徽州府婺源县界八十里汉太末县地晋以后为定阳县地唐为常山县地宋干徳四年吴越分常山置开化太平兴国六年升为县属衢州元属衢州路明属衢州府本朝因之】
　　形势姑之墟太末之里【唐韩愈徐偃王庙碑】东望九峰西瞻灵石南临樵谷【宋毛幵超览堂记】东南孔道闽越之交舟车往来之都防【毛幵和风楼记】南走闽西适楚【毛幵竚舟亭记】其山邃以丽其水清以驶【宋程俱保安院记】当浙上游多佳山水与闽婺括苍相望【明王玑杨公河记】
　　风俗其俗悍以果其君子好气敏于事【宋程俱保安院记】君子多亢言而厉行易知而难狎有古之遗风【毛幵超览堂记】广川大谷之间风土朴野民俗醇厚【信安志】民多行商龙游尤甚【龙游志】
　　城池衢州府城【周四千五十歩门六三面浚濠西阻溪宋宣和三年筑元至正时増筑新城本朝屡经修葺】龙游县城【周六里门四池广三丈明隆庆中筑】江山县城【周五里门九左据文溪右西山明隆庆初筑　本朝乾隆三十二年重修】常山县城【周三里门六又水门七明正徳七年筑　本朝乾隆三十一年重修】开化县城【周二千八丈五尺门六水门二明正徳六年土筑天啓三年甃以石　本朝乾隆三十一年重修】
　　学校衢州府学【在府治西宋庆厯中建　本朝顺治康熈中屡修入学额数二十五名】西安县学【在县治西北明嘉靖二十三年迁建入学额数二十五名圣裔附入额数二名】龙游县学【在县治西宋至和初建元末燬明洪武中重建入学额数二十名】江山县学【在县治西宋旧学在治东朱子为记元至元中改建于此入学额数十六名】常山县学【在县治西明嘉靖九年迁建入学额数二十名】开化县学【在县治东旧在县西本朝康熈六十一年迁建入学额数十六名】青霞书院【在府城北五里本朝康熈中建案西安县旧有柯山书院在县南烂柯山右宋淳祐中建明正书院在县东咸淳中建元黄　有记定志书院在县学右明万厯中建今皆圯废谨附记又西安龙游常山三县并有社学】
　　户口【原额人丁一十三万八千三百十二又滋生人丁三十九万五千四十屯运人丁六百一十三】田赋【田地山塘坎荡湖等共二万七千一百九十三顷六十七亩三分零额徴地丁银一十九万一千五十八两八钱六分零米一万二千九十石六斗九升八合零屯运田地荡一百一十九顷二十七亩额徴银一千一百七十九两六钱二分零】
　　山川峥嵘山【在府城西北隅三国呉遣军郑平以千人守峥嵘镇即此唐孟郊有诗其东南相连者曰龟峯山府治枕其麓】鸡鸣山【在西安县东十五里东溪流经其下】翠微山【在西安县东二十余里髙十余里上有平田数十亩旁为仙岩中空可坐数十人明太祖兵下江西凯旋过此御书仙岩洞天四字刻于石】塘山【在西安县东三十里亦名塘防山髙可数里上有池深不可测又东五里为乌巨山有东西両山连亘西山尤雄秀髙可六七里】鵞笼山【在西安县东五十里一名绣峯上有三坞一池称为奥区其旁有九仙岩峻峭百仞】岩山【在西安县西十里四面璧止絶顶平旷可数十亩中有石井冬夏不堨】屹石山【在西安县西二十里平地五峯拔起下临溪水】乌石山【在西安县西四十里延袤十数里巨石周匝如城有石门可入俗号寨门相邑人避黄巢时所设中有水田嵗未尝旱自府境趋江右者多道此有张浚岳飞题名石】烂柯山【在西安县南二十里杜佑通典谓之石桥山以中有石桥也道书谓之青霞第八洞天一名石室山梁任昉述异记晋王质入山采樵见二童子对奕质置斧坐观童子与质一物如核食之不饥局终童子指示曰汝柯烂矣质归乡里已及百嵗无复旧时人案郦道元水经注引东阳记云信安县有县室坂晋中朝时有名王质伐木至石室中见童子四人弹琴而歌质因留柯聴之童子以一物如核与质质含之便不复饥俄顷童子曰其归承声而去斧柯漼然烂尽案此本一事而弹琴而一説罕有述者附记于此】响谷山【在西安县南三十一里崖壁峭立水环其址崖半有穴风嘘则鸣】叠石山【在西安县南四十里其石层出若累叠状中有岩穴名仙游洞可容十许人】爵豆山【在西安县南七十五里旧有银鑛唐元和中闭塞五代钱氏时复开后仍闭】鳯山【在西安县北八十里上极平旷可治田圃芝溪出焉】紫微山【在西安县东南五十里一名迷茨山与鵞宠相接峯峦际天邈絶羣岭中有悬崖泉滴不竭旱则祷焉】铜山【在西安西北百里宋时山出铜锡铅明产鑛嘉靖三十九年徽处二郡民羣聚来取因为冦盗官兵荡平之遂设兵戍守】东华山【在龙游县东二里下有姑蔑子墓】石壁山【在龙游县东三十里下临縠溪】龙邱山【在龙游县东三十五里王涣之东阳记龙邱山有九石特秀林表色丹白逺望尽如莲花龙邱苌居于此因以为名其峯际复有岩穴外如牖中有石南齐书徐伯珍宅南九里有髙山班固谓之九岩山后汉龙邱苌处也山多龙须柽柏望之五采世呼为妇人岩元和郡县志唐改太末县为龙邱因龙邱山为名旧志一名九峯岩亦名芙蓉山山西南五里为三叠岩有石室如层楼旁有雪岩狮岩牛岩破岩岩有泉出龙吻中有石鼓冬至夜自鸣宋度宗朝尝遣祭】方山【在龙游县东四十里山形方正产茶絶佳】鸡鸣山【在龙游县南三里宋时邑人吕防讲学于此尝登山见鸡鸣樷棘中罗得白金数十镒输之官】岑山【旧志在龙游县南十五里唐书地理志龙邱县有岑山俗名笔架山自金华望之正当其面故号婺女照镜台山有龙洞井其东为雁荡山下临茅溪】圣坛山【在龙游县南三十里髙五里山势耸防鸟道盘旋名十八曲上有天生池】灵山【在龙游县南四十里下为灵溪有徐偃王庙后以祷雨得騐更今名其下有塔山在灵溪中孤屿屹立四水环流】白石山【在龙游县南四十五里山有圆石耸立二十余丈色纯白唐尝以此山名县】康山【在龙游县北五里其东为縠波岩】乌石山【在龙游县北四十五里下有幽岩又北即梅岭也】杜山【在龙游县西北三十里上有白马岭下马磡洗马池其东为双岩山西为石佛山西北为大乗山接西安县界】航埠山【在江山县东一里周五里山势逶迤鹿溪经其阳有航渡】渐山【在江山县东二十里俗名大灵山巍然秀出上有徐偃王庙旁有泉三】神仙山【在江山县东三十里上有泉】西山【在江山县西一里峯峦秀耸下有湏泉一名梅花泉邑人多择胜为亭榭又西一里为骑石山髙四十丈周四里与景星山相向】景星山【在江山县南五里本名突星山宋绍兴中改今名髙四十丈周五里有三石峯烟萝賔旸二洞】徐王山【在江山县南二十五里三峯秀峙东麓有押衙坞相传徐偃王尝驻兵于此又南十五里有徐山】石门山【在江山县南三十里往来者皆通出山麓谓之石门街】洗仙山【在江山县南四十五里俗名万青山有仙人洞又南五里为龙堂山顶有龙井】江郎山【在江山县南隋书地理志信安县有江山即此通典湏郎山地如笋有三峯旧志山在县南五十里一名金纯山又名湏部山髙六百寻上有三峯峯各有巨石髙数十丈色丹夺目不可仰视相昔有江氏兄弟三人登山巅化为石因名俗呼江郎三片石山顶有池产碧莲金鲫时有甘露之祥钱氏以此山名县】石鼓山【在江山县南九十里路特崄巇人迹罕到上有井十皆有龙居内一井有石镜煜煜有光尤神怪莫测絶顶名品尖天霁可见衢城相近又有箬山髙出仙霞之上上有田不旱山民佃之】浮葢仙山【在江山县南一百里上有仙洞石坛石屏竒怪百出又多红桃花而不实又南十里曰觑星山岿然为众山之宗登此可观星辰因名】泉山【在江山县南一百三十里周数百里汉朱买臣云东越王居保泉山一人守险千人不得上通典泉岭山在信安县南二百里即此】湖山【在江山县北二十五里髙百丈周五十五里上有石窟山半有石城两层内有腴田】鵞笼山【在江山县东南四十里上有灵湫】漳山【在常山县东二十里其东有石井山两山壁立中夹石溪极为幽胜】常山【在常山县东三十里唐以此名县一作长山絶顶有湖可数亩亦曰湖山巨石环绕俨如城郭王象之舆地纪胜即古信安岭也陈天嘉初留异据东阳时王琳据江郢二州异因自信安岭与琳潜通使往来今自衢州西出信州达鄱阳者必由常山所谓岭路也】白马山【在常山县东四十里上有石如掌擎一盘水流不息】彤弓山【在常山县西二十里势如龙蟠溪流萦帯】砚山【在常山县南二十里出紫石及金星石皆可作砚】三衢山【在常山县北二十五里东阳记云山上有石周回三百歩明统志云昔有洪水暴出派兹山为三道故名峭峯竒石玲珑绀碧夭矫槎牙不可名状上有岩洞中有石室旁通二门其相接者曰容车山髙三百丈周五里下有碧玉莲花二洞】石门山【在常山县北二十五里下临金川石径如门仅容一人山巅有窍每旦出云东驰则雨西驰则晴騐之多应又有巾山上有丫巾洞有灵湫为龙所宅】黄冈山【在常山县北三十五里宋时赵鼎范冲魏矼同于此相近者为营山昔詹防曽结营于此故名】严谷山【在常山县北三十八里石壁高百余丈明统志山多窟穴产灵草嘉禾山腹有灵真洞中有三石人】金钱山【在开化县治东百歩世有金钱二仙于此炼丹故名】王母山【在开化县东十五里山髙而鋭山半有灵湫俗谓之天井】石耳山【在开化县西八十里周三百里跨婺源徳兴二县界石壁耸立嵌空如耳故名石岩旁有泉反池四时不竭】古田山【在开化县西百余里髙十五里山中有田可百亩田畔有泉泉出两窦下潴为龙湫毎旦雨有云一缕浮空而出】鳯凰山【在化县南一里如鳯展翅旧有置麻车其下而去者故西南一带一名麻车山】独山【在开化县南十里溪中】钟山【在开化县北一里亦名覆釡山县之主山也周八里东北有龙潭中多竒石】台石山【在开化县北十里周五里髙三十余丈山之东有防石倚山临流瞰空欲堕】天童八仙山【在开化县北四十里周五里相传唐时有酆去奢修炼于此丹井犹存】云雾山【在开化县西南八十里与江西徳兴玉山二县交界周五十里】蟠桃山【在开化县东北五里岩壁峻立其上平广数里山迳萦纡处处种桃开时望之如蒸霞然】梅岭【在龙游县北五十里与夀昌县接界】仙霞岭【在江山县南一百里又南去福建浦城县一百二十里或曰即古泉山之岭也周百里登之者凡三百六十级厯二十四曲长二十里唐干符五年黄巢破饶信歙等州转掠浙东因刋山开道七百余里直趋建州即此岭也宋绍兴中史浩征闽过此募人以石甃路自是镌除铲削旧时险阨少就寛平南行记仙霞之为岭一而南北有名之岭凡五一曰窑头在仙霞北十五里一曰茶岭在仙霞南三里一曰大竿岭在仙霞南八里一曰小竿岭在仙霞南三十六里一曰梨岭在仙霞南五十六里与仙霞为六大岭盘纡峻拔冈麓相接六岭之旁大山深谷接岫连峯不可胜纪东接处州西亘广信林峦绵错略无断处舆程考自马头岭南至窑岭峯势突起行近仙霞则髙峯插天旁临絶涧隘处仅容一马至闗岭益陡峻蹊径回曲歩歩皆险又南即茶岭松篁相接夷险相乗又南里许曰杨姑岭又南即大竿岭突然髙峙南去小竿岭二十里坡陀旷衍寛平处可屯列万小竿岭童然起广一百五十丈延袤十余里北趋婺州西达广信皆可取途又南五里一峯杰出谓之枫岭枫岭北为浙闽分疆处地名南楼又南十五里即棃岭又南二十余里为鱼梁岭过此则去险就平矣葢六岭之险止在七十余里之中故皆以仙霞目之】璩公岭【在江山县东南六十里路通处州府遂昌龙泉二县】红旗岭【在江山县西南三十五里路出江西玉山县毎嵗艺麦不耕而】岩岭【在常山县南五里产黒石可为砚】木绵岭【在常山县南十里往江山之要路山峻石险后铲去巉石岭道始通】菱湖岭【在常山县北二十五里为往开化之道岭路﨑岖宋靖康间江袤始开通之后以邻寇窃置寨防守】鸦金岭【在开化县东二十五里周五十里路出常山岭势壁立山半有龙湫名摄龙洞】金竹岭【在开化县北六十里有廵司戍守自岭又北六十里至休宁县之江岭】马金岭【在开化县北九十里东接遂安北接休宁最为冲要】芹岭【在开化县西南三十里相近又有遁岭髙十五里二岭连峙皆﨑岖险峻】百际岭【在开化县西北五十里与婺源县接界】歇岭【在开化县西少北七十里自岭而西十里抵白河接徳兴县界为往来通道】梧桐峯【在西安县北七十里与城东紫防峯相对号南北髙峯】独秀峯【在江山县东南五十里】西髙【在常山县治西北县城其麓】湖岩【在龙游县东十五里石山横截水面其下深岩然半入水中深不见底】白佛岩【在龙游县北四十里山门山巅广五丈四尺深四丈七尺有水南入瀔相近有乌石岩广五丈深三丈有水滴下不絶】白岩【在江山县东南四十五里广一丈深倍之中平旷可容数百人瀑布从巅下若轻绡髙挂名水帘泉】登真岩【在江山县西北十五里旧名筋竹山相唐女冠詹妙容得道于此别驾令狐峘易今名髙五千丈中有潭深晦莫测】赵公岩【在常山县东北二十五里宋时赵抃读书其下因名扪萝而登石洞可容百人】乌岩【在开化县南十五里广三十余丈中平可居其西又有白岩】西岩【在开化县北六十里广五丈下有潭深不可测又云雾岩在县北七十里广七丈中有龙湫】宋村岩【在开化县东北四十五里有石龙水自龙口出不絶下有石台承之皆自然无斧凿痕】四果洞【在西安县西三十五里接常山县界洞门方广数丈水从中出溉田十余里】鼅鼄洞【在西安县南名胜志昔有彭大佛者弃妻子栖林泉寺忽于小径中闻乐声迹其路六七里有宫室仙人采女坐堂上酒殽盛设遂请大佛应供大佛食毕辞避堂上传声送大佛从后门出既出惟见线溜流入洞中后毎隂雨犹闻钟鼓声】灵洞【在西安县北六十里亦名太乙洞洞门髙丈余中广五丈诘曲行里许至石塘仅广二尺中有石具青黄白三色相近又有太真碧云二洞又朝阳洞去芝溪五里洞门才三尺其中石漈水泷深不能测】大岭洞【在江山县西二十里悬石如屋愈入愈深杳不可穷】烟萝洞【在江山县南五里相传有烟萝子于此修道宋赵抃有诗】左坑洞【在江山县北二十里洞凡六七所中百石佛石乳石田之类】禹迹洞【在常山县南五里有泉溉田二百余里】寳葢洞【在常山县西五十五里球川之上明正徳中姚源盗起置戊于此】摄龙洞【在常山县北洞前石窦常干祷则渗润须防满溢有异物如蛇蜴鱼虾之类以水注瓶而归云雨随至】衢江【源出江山县仙霞岭流径西安龙游二县北又东北入金华府汤溪兰溪二县界即古縠水也汉书地理志太末县有縠水东北至钱塘入江元和郡县志縠水在湏江县东南一里旧志源出仙霞诸岭曰大溪一名鹿溪汇流至清湖渡始通舟楫北流径江山县东二里又东北十八里而为大溪滩旧有浮桥为县境之冲要又东北入西安县为衢港至府城西南与信安溪合曰双港口亦曰信安江径城西又绕出城北又东至鸡鸣山下与定阳溪合亦曰盈川溪又东北入龙游界径县西之石潭又东径县北五里又东八十里入兰谿县界与婺港合其水随地异称而縠溪其总名也】东溪【在西安县东十五里隋书地理志信安县有定阳溪即此明统志源出处州遂昌县之周公岭东北流入县界至鸡鸣山下与信安溪合旧志东溪沿周公源过相思源口循县南二十里九龙山下又縁响谷石室诸山麓而东北出昔人于此横溪筑堰分派导流迤逦而北灌田五万六千余亩又有柘溪亦自常山县流入至上航入西溪】芝溪【在西安县北源出鳯山南流入衢江】筑溪【在龙游县东二十五里源出处州府松阳县大方山流入县境七十里合马报溪又西北流入縠溪县志又有白鹤溪源出长枝方山官赛诸涧流径六石龙泉二溪合筑溪又北流五里合马报水入寺湖】灵溪【在龙游县治东南百歩源出处州府遂昌县北流迳县南灵山下曰灵山港绕城南复折而东又北入于縠溪凡行九十余里又有芝溪在县西九里源出岑山西北流入縠溪】染口溪【在江山县东南十里自遂昌县流入合于大溪】文溪【在江山县西南三十五里礼溪镇西其源有三一出石鼓山一出广源一出广岭永丰之后洋至镇滙为一北流入常山县界谓之私溪又东北流四十里与石崆溪防其石崆溪亦出江山县东北流七十里径县南一里与私溪合名曰新开溪又东入金川谓之三合水】虹桥溪【在常山县东二十五里源出东鲁等处流入金川又浮河溪源出县东南岩前南流入金川招贤溪在县东三十五里源出常山乡亦南流入金川】金溪【在常山县北源出化县北南流折东径常山县北至府城西南合衢江即古定阳溪也水经注定阳溪水上承信安县之苏姥布水悬百丈濑势飞注状如瀑布其水分纳众流混波东逝径定阳县又东入縠水旧志金溪有二源一出开化县北马金岭一出县西北百际岭二水合流亦名马金溪南流四十里径钟山下环县治东又东南流至华埠始容小舟又南入常山县界又名金川至县北五里有叠石突出溪中谓之金川滩县北诸溪皆由此滙入水至此最大胜三百斛舟绕县郭而东南合文溪又东南流五十里入西安县界亦名信安溪以在郡西又名西溪至县西南二里合于衢江】后溪【在常山县北十里源出丫巾山南流叠石入金川】马尫溪【源出开化县东十五里白马山下合大驶小驶二涧西南流三十五里至常山县界又东南二十里至石门入金川亦曰双溪又訚岭水出开化县东北訚岭南流入马尫溪】声口溪【在开化县西二十里其上流曰池淮溪有两源一出歇岭一出县西百里大榕岭合流至县西三十里胜岩下之池淮畈曰池淮溪又东南为声口溪又东南至县南三十里入金溪】梅岭水【在龙游县北源出严州府寿昌县界南流入縠又有金村水源亦出寿昌县界南流至笋墩入縠】斗山水【在龙游县东北源出寿昌县南流入縠水】彭湖【在西安县东十五里广数十丈延袤五里】井湖【在西安县东三十五里广百歩长五里】五百人湖【在龙游县东北三十里亦名斗潭周二里相传昔有五百人于此竭水取鱼得异鱼及铜己而水暴长五百人皆没因名为縠溪诸水所滙溉田五百余顷】西湖【在龙防县西南五百歩宋时马天骥所凿以拟杭之西湖】浮石潭【在西安县东北五里信安江中有石髙丈余水大涨不没唐白居易诗浮石潭前停五马指此潭下有帝王滩相传明太祖自江右旋师过此尝驻跸故名】渔湖潭【在常山县东四十里接西安县界】球川【在常山县西五十里四山环抱形若金盘川经其间水最清洁民多取以造纸】雪泉【在江山县西西山麓亦名薛家泉明时知县张鳯翼浚入县河】湏女泉【在江山县西西山麓深不及丈形如半月大旱不涸流经县北三里入大溪溉田数百亩又白马泉在县西北十五里登真岩下溉灌甚广】义泉【在开化县东北百歩广仅十尺深不盈仞泡涌如沸冬滥夏凉甘羙不涸】
　　古迹姑故城【在龙游县北国语勾践之地西至姑又左哀公十三年越伐吴吴王孙弥庸见姑之旗杜预注姑今东阳太末县孟康曰太音闼陆徳明曰音泰旧志在縠溪之南今人呼为寺城麓】太末故城【在龙游县治溪置太末县隋废唐初复置并置縠州寻废后又改置龙邱县章懐太子曰汉太末今龙邱县元和郡县志县西去衢州七十二里旧志吴越时以邱名近墓不祥乃改为龙游或曰故城在今县西又县北五里有縠波亭或谓唐縠州置此】信安故城【有三一在西安县南六里马驿桥南一在县东十五里开元寺北一在县北二十里白石山旧志宋宣和三年方腊陷衢州州守髙至临于龟峯山筑城即今治又有定阳城在县北二十五里钦风乡今为故城院或以为即故縠州城也】湏江故城【在江山县西南唐置属衢州元和郡县志县北去州九十五里以县南有湏江溪为名五代钱镠改名江山以县有江山为名宋咸淳中又改礼贤旧志礼贤故城在县西南三十五里唐宋县皆治此元至元十三年始迁今治复名曰江山】常山故城【在今常山县东元和郡县志县东去衢州八十里本太末县地咸亨五年于今县东四十里置常山县因县南有常山为名广徳二年木道使薛兼训奏移于旧县西四十里即今县是旧志故县治在常山北麓又曰有信安故城在县东四十里常山乡地名招贤葢即常山之讹也】盈川废县【在西安县南乐史太平寰宇记盈川废县在州南九十五里唐如意元年分龙邱县西桐山玉泉寺等乡置县西旧有刑溪陈时土人留异恶其名改曰盈川唐因取为县名元和七年废以其地并入新安龙邱二县】白石废县【在龙游县南三十五里白石山麓唐武徳四年析太末县置属縠州八年省入新安】武安废县【在龙游县南唐证圣二年析龙游县置后省太平寰宇记以地有武安山因名故城犹存】定阳废县【在常山县东南后汉末孙氏所置隋废唐初复置寻废旧志在县东南三十里定阳乡地名三冈去府治一百十里遗趾尚存】开化【今开化县治太平寰宇记开化县本常山县地钱镠割据之时析常山八乡置县王存九域志干徳四年分常山县置开化太平兴国六年升为县葢钱氏置入宋始为县也】银【九域志西安县有南北二银南葢在爵豆山下】超览堂【在府城内宋时建毛幵有记】六贤堂【在府城东宋时郡人祀赵鼎范冲马伸汪应衣刘頴汪逵六贤于此】证梦亭【在府治南唐豆卢署常梦一老人谓曰二十年后为此郡守可扵此建亭后果守衢州乃立亭于梦中所见处】濯缨亭【在西安郡北二里与逸老水月共三亭俱宋赵抃建】月波亭【在开化县金钱山北宋时建朱子有诗】雁序舘【在府城西隅唐咸通中刺史赵璘与弟处州刺史瓒防别之处】景星舘【在江山县南五十歩宋汪大猷辛弃疾皆有题】龙邱苌宅【在龙游县东龙邱山东阳记太末县有龙邱山龙邱苌居于此又萧齐时徐伯珍亦居此】殷浩宅【在西安县南六里信安故城中晋建元间浩以山桑之败贬居于此其址犹存土人号曰殷墙】徐安贞宅【在龙游县龙邱山下为安贞读书处后改为九峯书院】赵抃宅【在西安县北五里抃防継母与弟捬庐墓县令过煦榜其居曰孝弟里即此又有髙齐在县北拱辰门外二里抃退居时建】马君骥宅【在龙防县东南今名马府】
　　闗隘仙霞闗【在江山县南仙霞岭上有廵司戍守旧名东山廵司初置于岭下明成化间徙于岭上又有小竿寨廵司在县南小竿岭上今裁旧志仙霞之为闗一而东西有名之闗有五一曰安民闗在仙霞东南三十五里路通处州府遂昌县一曰六石闗在仙霞西南三十五里属江西永丰县路通江山县及玉山县一曰黄防关在仙霞西南五十里一曰木城闗在仙霞西南六十里属福建浦城县路皆通永丰一曰二渡闗在仙霞西南八十里亦属浦城县出闗即永丰县界皆江浙往来之间道与仙霞共为六闗六闗中惟二渡山溪环匝路容单骑若从江西广信取迳由此而东则迳出枫岭之南厯盆亭司分水闗凡五十里合于仙霞南出之道其地崎岖险仄而安民木城诸闗又皆迂僻深险难于登陟非经途所由也其外又有茅檐岭闗在六石闗东南十余里属江山县界路通浦城又有限门闗在二渡闗南三十余里属浦城县路通崇安又岑阳闗在二渡闗南三十里属崇安县路通永丰上饶其余山迳丛杂因地设隘多以闗名要以仙霞为首】白沙关【在开化县西八十里接江西饶州府徳兴县界自闗而西又七十里即徳兴县也】守御千户所【在府治西元置镇守保甲万户府明初改置仁和卫寻改为守御所】金旺廵司【在西安县北三十里】湖镇廵司【在龙防县东三十里湖头镇路出兰谿有公馆明置廵司今罔之】草坪廵司【在常山县西四十里旧草坪驿又西四十里即江西玉山县江浙于此分界元至元末置军营驻兵防守明洪武三年复置草萍马驿隆庆初并入广济驿改置公馆今设廵司】金竹岭廵司【在开化县北六十里又有云防廵司在县西七十里低坂廵司在县北二十五里皆久废】礼贤镇【九域志江山县有礼贤镇旧志在县西南四十里又有清湖镇在县南十五里为浙闽水陆之冲】镇平镇【在常山县东南定阳乡地名石相传昔有詹防据此官兵平之向设廵司今裁又一坑廵司在县北三十五里亦久废】甘露镇【在常山县西北四十里五代梁开平二年淮南攻危仔昌于信州吴越攻淮南甘露镇以救之即此】马金镇【在开化县北三十五里以马金岭为名】华埠镇【在开化县南三十里自常山至县此为通道明隆庆初设营于此】岩剥寨【在西安县西南一百二十里明置廵司本朝康熈三十九年裁又柏固寨亦名板固在县东南四十五里旧亦有廵司久废】赤津岭寨【在龙游县东南七十里又梅岭寨在县北五十里梅岭明正统中置以备矿防】白防寨【在江山县东八十里又马鞍寨在县西南六十里新塘寨在县西五十里皆明正统中置以备矿防】枫岭寨【在江山县南枫岭为浙闽分界处　本朝特设逰击驻防】硖石寨【在江山县南七十里硖口渡为浙开要道　本朝雍正十二年移府同知驻此又小竿岭新寨在县南小竿岭有兵戍守】壕头寨【在常山县西与江西玉山县接界明正徳中王浩入作乱因立寨掘壕又白石坞壕坑在县西南三十余里亦时是置戍处】白石寨【在开化县西六十里】陈村营【在龙游县西南六十里元至元中平昌贼孟祥作乱调呉兴师囊古讨之立营于此久废】安仁市【在西安县东二十五里陆走龙游为府东要隘】灵山市【在龙游县南灵山下路通遂昌旧有廵司又有水北廵司在县北石佛山北皆久废】上航驿【在西安县西三里旧为信安水驿明治中改为上航埠头水马驿】亭歩驿【在龙游县北五里縠溪南岸旧为縠波驿明宏治六年徙于泥弯改置水马驿旧有驿丞今裁】广济驿【在江山县南旧自衢入闽者皆由常山西出玉山　本朝顺治十二年始移常山之广济驿于此向设驿丞今属草坪廵司兼治】
　　津梁通和桥【在城西门外水亭埠明万厯四十年创建浮桥长八十余丈】东迹浮桥【在西安县东十里为往来通道】双溪桥【在西安县东三十五里安仁市二溪分流于此】通驷桥【在龙防县东门外跨灵山港长二百歩宋绍兴中建相近又有文昌桥明万厯中建】马报桥【在龙游县东十五里长十五丈】大虹桥【在龙游县南五十里跨洞溪路出遂昌山崖髙险阻塞难行明天顺四年知县王瓒凿石搆桥遂为通道】笋墩桥【在龙游县北六里长十丈】通济桥【在江山县东门外跨鹿溪】昭明桥【在江山县南三十里江山乡为闽浙要冲宋建】观风桥【在常山县东门外跨龙潭上旧名迎恩明嘉靖中重建今改名覆屋九间】广济渡浮桥【在常山县东观风桥东跨广济渡初设渡夫以舟渡明宏治中比舟为浮桥缆以鐡索后舟壊筑石墩十架木梁于其上】太平桥【在常山县西二十里草萍旧驿有屋覆之】和平通济桥【在开化县治东宋绍兴中建今改浮梁】石梯桥【在开化县北三里石壁峭立下临宻赛淤叠石为梯七十余级】招贤渡【在西安县西南三十五里信安溪路达常山】清湖渡【在江山县南十五里为折闽要会闽行者自此舍舟而陆浙行者自此舍陆而舟官置浮梁以济行旅明万厯中建桥曰九清今改浮桥】硖口渡【在江山县南六十五里舆程记自清湖至硖口凡五十里】星口渡【在开化县南石门乡】
　　堤堰石室堰【在西安县西南十一都溉田二十万亩为县境水利第一相近有黄陵堰溉田二万余亩又有坊门堰在县西南跨江山县界灌田十五万亩】姜村堰【在龙游县南二十里相近又有席村堰皆遏茅溪溉田三万余亩又分子堰七十二虽大旱不涸地称沃壤明嘉靖四年为洪水所壊推官郑道筑马泾八十丈以杀其势又筑冻五十丈以固其址至今利之】官【在常山县北二里明万厯间筑】魁星闸【在府城小南门外蓄水灌入城内环绕城河】
</div>
    <div class="pagination">
<a href="大清一统志_page109.html">上一页</a><span>...</span><a href="大清一统志_page105.html">105</a><a href="大清一统志_page106.html">106</a><a href="大清一统志_page107.html">107</a><a href="大清一统志_page108.html">108</a><a href="大清一统志_page109.html">109</a><span class="current-page">110</span><a href="大清一统志_page111.html">111</a><a href="大清一统志_page112.html">112</a><a href="大清一统志_page113.html">113</a><a href="大清一统志_page114.html">114</a><a href="大清一统志_page115.html">115</a><span>...</span><a href="大清一统志_page111.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
