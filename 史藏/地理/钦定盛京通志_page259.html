<!DOCTYPE html>
<html>
<head>
    <meta charset="UTF-8">
    <title>钦定盛京通志 - 第 259 页/共 330 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定盛京通志 - 第 259 页/共 330 页</h1>
    <div class="content">　　猫【姓善捕防又有野猫居山谷中狐类口方色仓黄有斑善亦曰野狸】
　　野马【三国志鲜卑传其兽异者野马形如马而小】
　　野驴【通考女真兽多野牛驴之类按野驴似驴而色驳鬃尾长】
　　山羊【生山中似羊而大善登山皮灰黒色】
　　黄羊【大于羊毛苍黄一统志出锦州邉外冬月入贡】
　　野猪【通考女真兽多野猪今山中有之冬月猎得者腌以入贡】
　　蜜狗【生乌拉诸山中嘴尖如狗尾黑可餙盔缨】
　　虎【北魏书勿吉传有虎豹罴狼今诸山中皆有之邉外间有白质黑章者尤猛鸷围中以激打鎗手制之虎骨熬为膏入药】
　　豹【似虎而小白面团头色白者曰白豹黒者曰乌豹文圆者曰金钱豹最贵重文尖长者曰艾叶豹后汉书传其地又多文豹】
　　熊罴【小者曰熊大者曰罴一云罴似熊黄白色今山中熊类不一有人熊猪熊猴熊狗熊诸名猎得者入贡乾隆四十三年有御制盛京土产诗七曰熊罴防载】
　　【天章门】
　　麋鹿【鹿大麋小礼月令仲冬麋角觧仲夏鹿角解今考麋鹿俱于夏至解角】
　　【盛京吉林有麋无鹿见御制鹿角解诗后説凡猎春夏谓之青草围秋曰哨鹿围冬曰大围进贡则有汤鹿毛鹿合子鹿及肠肚舌尾夏秋贡干腌肉及茸角筋皮新唐书渤海传俗所贵者扶余之鹿扶余即今开原以北地正为田猎之所又外藩俄罗斯地方不产牛马多役鹿以供负载性甚驯乾隆四十三年有御制盛京土产诗六曰鹿恭载】
　　【天章门】
　　鹿角【煎为膏入药亦有用骨作胶者松漠纪闻鹿顶合燕以北者方可车湏是未解角前才解角血脉通好者有人字不好者成八字有髄眼不实北人谓角为鹿角合顶为鹿顶合南鹿不实定有髄眼不可车北地角未老不至秋时不中麋角与鹿角不同麋角如驼骨通身可车却无纹鹿顶骨有纹上下无之亦可熏成纹】
　　鹿茸【角之初生者方书麋茸补阳鹿茸餔隂今入药者但言鹿而不及麋】
　　鹿筯【金史地理志复州旧贡鹿筯】
　　马鹿【一名八又鹿嵗取其角交官一统志形大如马山中极多亦曰父鹿】
　　驼鹿【埤雅北方有鹿形如驼一统志出寕古塔乌苏哩江一名堪达汉颈短形类鹿色苍黄无斑项下有肉囊如繁缨大者至千余觔角扁而润莹洁如玉中有黑理截之錗为决胜象骨直数万钱乾隆四十三年有御制盛京上产诗八曰堪达汉防载】
　　【天章门】
　　麅【麞类色苍赤又黒龙江地方每冬有白项野麅从海邉来不可胜数形比内地防大但味稍腥】麅【类毛长犬足皮堪履舄】
　　麠【尔雅大麃一角牛尾汉武帝郊雍得一角兽即此今大山中间有之】
　　狼【皮毛青白者贵防典品官坐褥冬用皮有定制一品用狼二品用獾三品用貉四品山羊五品以下用白羊皮公侯极品用虎豹皮】
　　麞【鹿属无角即诗之麕猎时以背式骨交官有定数】
　　麝【形似麞一名香麞喜食栢脐血入药名麝香】
　　豺【足似拘痩如柴性鸷猛善逐兽】
　　獾【似狗而矮体肥行钝皮冝裀褥】
　　貉【状如狸性好睡】
　　猞猁孙【类野狸而大耳有长毫白花色小者曰乌伦明一统志谓之上豹今出索伦者佳嵗入贡亦作失利孙】
　　狐【色赤而大夜击之火星迸出毛极温暖集腋为裘尤贵重元狐出下江大于火狐色黑毛暖最贵又青狐亦名倭刀】
　　沙狐【生沙碛中身小色白腹下皮集为裘名天马皮颊皮名乌云豹　按狼獾狐貉一切有用之皮皆有打牲人取以上官】
　　貂熊【一统志大如狗紫色出寕古塔者头紫黑两肋防白】
　　貂防【后汉书挹娄传出好貂东沃沮传其租税貂三国志夫余传出貂狐挹娄传出好貂所谓挹娄貂晋书肃慎传贡貂皮北魏书室韦传亦多貂皮新唐书黒水靺鞨传土多貂防金史地理志大定府产豹防今乌拉诸山林多有之近东北邉者色黄邉外者色紫黒皮甚轻暖以松子为粮打牲者八月往十二月回皆于雪天寻其迹而捕焉每嵗以时入贡黒龙江索伦达呼哩诸人以捕貂为业乾隆四十三年有御制盛京土产诗五曰貂恭载】
　　【大章门】
　　银防【吉林诸山中有之毛色洁白皮御轻寒金史地理志辽阳府产防毫白防皮即此】灰鼠【契丹国志女真兽有青防貂防　按青防即灰鼠吉林诸山中有之灰白为上灰黒者次之】
　　鼬防【明一统志海州卫出俗呼黄防狼又名骚鼠其尾髙丽市以作笔】
　　香防【小于鼠□捕雀】
　　鼢防【形似防而大常穿地以行即田防也】
　　□防【头似兔尾有毛黄黒色性好在田间食殻豆即硕鼠也辽金元时用以供馔名为黄防今呼豆防】
　　猬【似防有毛刺脚短尾长物犯之则形缩毛张如集矢俗呼刺猬皮入药】
　　松防【苍黒色大尾好食树果小者大不过三寸通身豹文】
　　艾虎【防类能捕防】
　　白【新唐书渤海传太白山之兔黒水靺鞨传土多白兔开元天寳间来献鲸晴貂鼠白兔皮金史地理志辽阳府产白兔　按白兔似而大毛纯白出黒龙江】
　　跳兔【前足寸许后足近尺尔雅谓之蹷　按广宁义州北境及黒龙江界内皆有之】水族类
　　鱼【后汉书东沃沮传其租税鱼松漠纪闻每春氷始泮辽主必至寕江州凿水钓鱼今奉天吉林诸河皆产鱼各种皆偹黒龙江五月鱼车塞路六七月水涨则大鱼不入网江涷凿氷取之】
　　鲤【奉天吉林诸河皆有之黒龙江夏多鲤冬多鯾鳜】
　　鲂【缩项穹脊扁身细鳞俗呼鳊花谚云居就粮梁水鲂今太子河即古东梁河鲂鱼尤羙】鳜【扁形濶腹大口细鳞有斑采明者为雄晦者为雌一名鳌花又名花罽鱼】
　　鲫【新唐书渤海传俗所贵者防沱河之鲫今惟锦州溜马汀者以时入贡寕古塔混同江者亦佳】细鳞鱼【图身细鳞出山流狭处又黒龙江出者名赭鲈嵗贡百尾九月栖江滨捕而畜之亦曰遮鲈又有岛子鱼头尖而色白】
　　八稍鱼【一统志宁逺州出】
　　哲緑鱼【似鲈鱼色黒一统志味美不腥出寜古塔黒龙江】
　　鱏鳇【金史地理志上京嵗贡秦王鱼　按鱏鳇一名鲟鳇亦名尉鱼或谓之神鱼者相传乐浪尉溺死海中所化也今出混同江鼻长有须口近颌下虽鳞色不同而形体相类俗统呼鲟鳇又名阿金鱼以丄诸色鱼嵗各以时入贡乾隆四十三年有】
　　【御制盛京上产诗十曰鱏鳇防载天章门】
　　发緑鱼【似鳊花而大色黑】
　　鳢【图而长鳞细色黒苩有七防作北斗象俗呼黒鱼亦产鲢首肥而巨】
　　鳞【身圆而长赤脉贯瞳尔雅名鮅俗呼赤眼鱼】
　　鱮【似鲂而弱腴腹细鳞头鋭形扁俗呼鲢子鱼】
　　鳙【山海经鳙鱼似鲤大首今有至四五十觔者俗呼鳑头鱼】
　　鲩【似鳟而大身圆肉厚有青白二色俗呼草啃鱼】
　　鯼【圆厚而长口在领下腹黒背微黄大者或至数十觔】
　　鮠【无鳞似鰋而大俗呼槐子鱼出黒龙混同江中其皮可衣】
　　鮎【即诗之鰋身圆性偃无鳞生流水者色青白生止水者色青黄一统志鮎鱼混同黒龙两江出大者至数十觔或百余觔取皮制衣柔韧可服】
　　鲻【状如青鱼身圆俗呼栁根鱎】
　　鳡【即诗之鳏俗呼鳡条】
　　鲦【形狭而长鳞白而细其性浮俗呼白漂子】
　　雷鱼【小者如指色黒寻河两岸而行雨多则有】
　　鱵【形同鲙残喙尖有一细黒骨如针俗呼针娘鱼】
　　竹鱼【状如青鱼翠色可爱】
　　鱎【鳞细形窄腹扁头尾向上亦曰白鱼】
　　重唇鱼【即诗之鲨如鲫而狭淡黄色尝张口吹沙】
　　黄鲴【似白鱼而头尾不昻濶不逾寸长不径尺土人呼为黄骨子】
　　沙鮀【体圆有斑俗呼沙鲴鱼】
　　黄颡鱼【似鮎而小背青黄色无鳞俗呼昻刺赤色者名红昻刺】
　　赤稍鱼【身白翅红】
　　马口鱼【口大身小又有红娘子鱼近腮有红黄杂采】
　　抿子鱼【脊髙腹平鳞小味腴】
　　船矴鱼【长二三寸大头阔口黄色有斑见人则以喙插泥中又箭头鱼头尖小如箭】秋生子鱼【出葢平清河形类白漂即海鲐之类】
　　防鱼【字彚出乐浪沈小今奉天锦州皆有之】
　　河豚【状如科斗腹下白眼能开闭血皮头子有毒杀人人鲜食之】
　　江獭【出江中者名江獭形似狗而小长尾色青黑亦有白色者獭穴必预度水所不至故乡人以是为潦水之黒龙江混同江等处尤多】
　　鱓【似蛇无鳞腹黄俗呼黄鱓】
　　防【似鱓而短尔雅谓之防俗呼泥鳅】
　　鰸【字彚似虾无足出辽东】
　　鮻【河中者眼白河中者眼赤】
　　鳗鲡【似蛇而腹白一名白鱓海中者名海鳗鲡其大数倍】
　　鳖【俗呼团鱼人名脚鱼甲入药亦产龟】
　　虾【出海中者去殻曰虾米通行各省大者长数寸合配曰对虾小者曰金钓虾大凌河有虾酱取油通行各邑小虾出葢平海边者名红毛子作虾酱尤佳晒干者为虾皮】
　　蟹【俗呼螃蟹至秋味腴又海蟹颇大而腥有虎皮金钱诸名造化权与蟹易螯并脱殻今人往往见之北盟録女真海多大鱼螃蟹】
　　蛙【即鼃一名田鸡有时化为鹑土人呼为青蛙】
　　山蛤【礼月令雀入大水为蛤即此多伏岩中似虾蟆而大腹黄红色俗呼哈什蟆向亦充贡按周礼帼氏所掌蛙黾之属即青蛙哈什蟆之类】
　　蝲蛄【蟹身鱼尾泽畔石下有之】
　　海参【形如虫有肉□珲春出者尤胜】
　　偏口鱼【背青服白形扁而薄匾行水中　按海中鱼惟此先至雁鱼次之故谚云先偏后雁】雁鱼【身圆无鳞尾多三□一名霸鱼】
　　海青鱼【长五六寸出宁海县至时海水有声回时水喷起如箭俗云青鱼上下有大鲂鱼尾而食之故然】
　　鲚【形薄多刺海中有之俗呼刀鲚】
　　同勒鱼【似鲤而头微大鳞小重不过觔许出海中】
　　鮝【身薄多刺出束海嵗以时逆水而上多且厚土人每羣取之名曰淘湾干者名勒鮝俗呼火勒鱼通行郡邑明一统志肋鱼金州卫出】
　　鲨【青色皮有沙文如鹿者曰鹿沙文如虎者曰虎沙可饰器用背上鳍鬛名沙翅泡去外皮荣若银丝极脆美食品珍之相传鲨以胎孕口吐而生】
　　鲥【似鲂而长色白其肪在鳞海中间有之】
　　比目鱼【鱼各一目两相合乃行尔雅谓之鲽俗呼鞋底鱼今海中别有一种两目微偏亦名鞋底鱼非比目鱼也】
　　乌鲗【形若莗□口在腹下八足聚生口旁如带东海一名黑鱼腹中有墨见人则吐以自蔽骨入药名为海螵蛸】
</div>
    <div class="pagination">
<a href="钦定盛京通志_page258.html">上一页</a><span>...</span><a href="钦定盛京通志_page254.html">254</a><a href="钦定盛京通志_page255.html">255</a><a href="钦定盛京通志_page256.html">256</a><a href="钦定盛京通志_page257.html">257</a><a href="钦定盛京通志_page258.html">258</a><span class="current-page">259</span><a href="钦定盛京通志_page260.html">260</a><a href="钦定盛京通志_page261.html">261</a><a href="钦定盛京通志_page262.html">262</a><a href="钦定盛京通志_page263.html">263</a><a href="钦定盛京通志_page264.html">264</a><span>...</span><a href="钦定盛京通志_page260.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
