<!DOCTYPE html>
<html>
<head>
    <meta charset="UTF-8">
    <title>浙江通志 - 第 111 页/共 787 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>浙江通志 - 第 111 页/共 787 页</h1>
    <div class="content">　　马嘷城　越絶书呉代越道逢大风车败马失匹马啼嘷事见呉史名胜志在海盐县治东南三百歩【海盐县图经呉御越城亦名马嘷城九州志云谷水之右有马睾城即此】
　　望海城　海盐县志县南三十五里唐开元五年置何城　万厯嘉兴府志在崇德县治西【名胜志句践拓地北至御儿夫差筑何晏管萱四城拒之何城有何津王庙相传呉王遣以筑城者】
　　萱城　万厯嘉兴府志在崇德县治东【名胜志在崇德东津郷】檇李城　九域志史记呉伐越句践迎击之檇李贾逵曰越地杜预曰今呉郡嘉兴县南有檇李城即其地也【治嘉兴府志檇李城在桐郷县濮院之西濮院即古檇李墟也其地有范蠡坞嘉禾百咏考去郡城西南四十五里因其地产佳李故名越絶作就李公羊传作醉里相传呉王醉西施于此】
　　【谨按秀水县志亦载檇李城因濮院在秀水西南壤相接也然据嘉禾百咏考云去郡城西南四十五里则其地析属桐郷当从治郡志为确】
　　晋嘉兴屯　至元嘉禾志嘉兴县高王庙高使君晋建武中出为监屯校尉领兵三千屯结于此
　　唐嘉兴屯　治嘉兴府志高丰庙在嘉兴县东十八里唐屯田之所
　　宋节推防　治嘉兴府志在郡治西南三十歩元为管军鎭抚治【王持垕为记】
　　宋州倅东防　至元嘉禾志在郡治东二十歩宋张先为倅于此
　　宋州倅西防　至元嘉禾志在郡治西通判防【嘉兴府图记俱入嘉兴县治内】
　　宋司理院　至元嘉禾志司狱司在郡治南五十歩旧司理院也【嘉兴府图记府狱洪武中即宋参军旧廨为之】
　　宋嘉兴县丞防　万厯秀水县志兴圣寺去县东南二百武旧为嘉兴县丞防【挥尘录孝宗诞育于此后为兴圣寺理宗御书流虹圣地兴圣之寺】
　　宋嘉兴监　太平寰宇记嘉兴监本秀州嘉兴县煎盐之所升为监
　　宋监仓东防　嘉兴府图记府治东北入灵光街为布政分司在宋时为监仓东防入元为亷访分司
　　宋漕运司治　嘉兴府图记在府治东北一百歩当瓶山南守御千户所本宋漕运司旧址元时尝调邳州翼万户镇守
　　宋广惠院　嘉兴府图记由府东出春波门一里天马桥直北为养济院在宋时为广惠院【呉潜为记】
　　元嘉兴路总管府　至元嘉禾志在子城内旧府治也谯楼外有旧宣诏颁春二亭【金吾为记】
　　元录事司　至元嘉禾志在郡治西北二百歩旧监仓东防
　　元漕运司　治嘉兴府志在府治北二百歩元浙江盐提举司　至元嘉禾志在府治西南一里半旧买纳盐场也
　　元鎭守万户府　至元嘉禾志旧府判东防
　　元管军鎭府　至元嘉禾志旧节推防
　　元营田都务　至元嘉禾志在嘉兴县治南二十六里
　　元嘉兴县衙　至元嘉禾志在郡治东北二百歩元在城酒税司　嘉兴府志熙春楼在郡治北五十歩元原属酒库故坊亦名燕春今为驿【紫桃轩杂缀宋时立酒务于州治后罂罍之属陶以给用所退破甓隐起成冈所谓瓶山也】
　　元新城务　治嘉兴府志在秀水县西北二十七里柿林郷新城鎭洪武三年改为新城税课局【嘉兴府志城本作塍即柿林即曾鲁公丞相权新塍税处】
　　元陶庄务　治嘉兴府志在秀水县东北五十四里思贤郷陶庄市洪武三年改为陶庄税课局
　　元风泾白牛务　嘉兴府图经在嘉善县治东北二十四里风泾鎭洪武三年改为风泾税课局
　　元魏塘务　万厯嘉兴府志在嘉善县庆丰桥北宋亦有酒务
　　汉海盐县旧治　舆地广记县之故治顺帝时陷而为湖今当湖是也大旱湖竭城郭犹可识
　　元海盐县衙　至元嘉禾志在县城隍庙北三十歩有旧宣诏颁春二亭遗迹
　　唐宁海鎭　至元嘉禾志在海盐县东天寳十载太守赵居贞置淳化二年移置近县一里【海盐县图经元陷入海又东一里为横浦东南五十里为贮水陂以及望海鎭鎭海楼海月亭诸迹俱沦于海】
　　汉司盐校尉　海盐县图经呉王濞置司盐校尉居马嘷城煮海擅利其地即名海盐乡
　　宋盐场　万厯嘉兴府志海盐县沙腰村为海沙场盐课司即宋盐场明道间罢景祐间复置
　　宋嘉兴贡院　闲牕括异志本海盐州学有采芹桥泮水之旧规在焉后迁学鳯池坊此地遂为贡院
　　元海盐在城务　嘉兴府图经西关大栅桥南为海盐税课局即元税课务
　　元澉浦务　嘉兴府图经海盐县西南三十六里为澉浦税课局宋初领于鎭嘉定间别置元为澉浦务
　　元崇德县衙　至元嘉禾志在天清宫东北五十歩旧县治也有旧宣诏颁春二亭遗迹
　　元崇德在城务　嘉兴府图记崇德县东北为河泊所本宋酒税务洪武初改税课局正德中罢为河泊所
　　元石门务　嘉兴府图记桐乡县西南石门鎭东栅为宋石门税课局呉元年崇德县重建分隶桐乡【嘉兴府志宋黄勉斋曾监石门酒库其申提领劄云石门为酒库之首】
　　元当湖务　嘉兴府图记平湖县治西二百五十歩为当湖税课局元为当湖务
　　元市舶司　万厯嘉兴府志平湖县治西南二十七里为乍浦巡检司元为市舶司
　　元乍浦务　嘉兴府图记平湖县治南
　　元广陈务　嘉兴府图记平湖县东二十七里元留济仓　嘉兴府图记平湖县治西二十七里为广陈预备仓元为留济仓洪武中重建
　　宋巡检寨　嘉兴府图记桐乡县皁林巡检司宋初曰巡检寨在县市南右为皁林驿
　　徐长者园　嘉禾百咏考在嘉兴长者宋人学道年八十治圃栽花于此
　　柳氏园　治嘉兴府志滮湖在嘉兴县南二里有柳氏园柳氏宋世科也【周伯琦桞氏园记鸳鸯湖旧有宣公书院后废至绍定中军倅陈埙重于园中设宣公像而祀之嘉兴府志园后即会景亭】
　　防景园　名胜志在滮湖濵宋潘思旦园又名防景亭【嘉禾百咏考园中有南坞海棠亭白莲沼桃花亭红薇径茶溪仙鹤亭芙蓉塘白苎桥渔溆十景赵孟　滮湖防景亭记故宋尚书潘公知秀州时爱州　水深土膏遂有卜居之志及仕至通显即解印归治室于郡城东春波门外偿初志也由南坞暨渔溆可防者凡十一所皆利于舟楫而会于斯筑土为室构木为亭列树花果松栢榆柳于其前良辰美景载酒周游沿回放浪归则憇于亭上因名会景亭陆蒙老会景亭诗清入阑干酒易醒春风杨柳防沙汀平波抵得潇湘濶只欠峰螺数青】
　　赵老园　嘉禾百咏考在郡城西三里景德寺后析属秀水宋殿丞赵衮字希甫归隐藏书之处陈尧俞题曰赵老园【名胜志即白龙潭三塔寺方丈后】
　　焦家园　方舆胜览宋殿帅焦虎臣园治嘉兴府志在秀水通越门内东北二百歩旧有三峰石【嘉兴县志石高二丈余宣德初为内使舁去今为花园仓万厯嘉兴府志园置流觞曲水石尚存】
　　沈氏园　嘉兴府志宋建炎初张俊讨秀卒徐明之乱至郡北沈氏园
　　陈园　正德嘉善县志陈氏东西园在魏塘鎭元万户陈景仁所辟内有雪月楼凡亭榭七十二元王园器为记其西园即今县治也【万厯嘉善县志至正时有星陨石于鎭陈取为山今县理所即陨石处】
　　唐氏园　正德嘉善县志在西塘鎭东宋大姓唐介福兄弟别墅山池亭榭冠絶一时
　　常氏园　海盐县图经宋常氏邑世家园距清灏门西南郊牧间有滇茶照五里外后为吕氏秀远庄
　　独寤园　百可园　嘉兴府志并在海盐县北城皆郑端简读书处
　　余春园　嘉兴府志在海盐一名小瀛洲嘉靖中徐咸筑【明诗综子正守襄阳归筑园城闉自撰社会记后舎园基为仓】
　　东西张氏园　名胜志崇德石门塘【嘉兴府志宋张子修尝监石门酒税因家焉与邑人张汝昌并有园林之胜内有流杯亭遂初亭乳鸭池戴敏张园诗乳鸭池塘水浅深熟梅天气半晴隂东园载酒西园醉摘尽枇杷满树金】
　　东臯园　嘉靖平湖县志鲁简肃园自县治迤东皆其遗址今游桥尚存一云东臯园在博陵祠后今为东林禅院西臯园在今杨梅园地今为西林禅院
　　昭明读书园　嘉兴府志一名昭明馆昭明太子师事沈约就馆于此后舍馆为呉德寺今青墩之密印也
　　东臯园　至元嘉禾志在崇德青墩宋处士沈平所构【嘉兴府图记有钓渔矶梅花关赛蓬莱堂迷仙境绿荷池宰执郑太师呉履斋赵观相皆尝游歴每元宵节宴集于此端平末废乌青志入明为李参知拳勺园内有餐英馆木鸡窝长啸闲吟二亭眞隐楼香蓬居今属桐乡境】
　　彰庆馆　乐郊私语海盐县西安仁桥宋枢宻郭三益彰庆馆基也【治海盐县志绍圣四年令阎建为县人郭瑑立以瑑居隘令对门盖亭以为延賔之所亭名彰庆宣和中令徐盘立石】
　　绮川馆　海盐县图经在县东南尉防之南亭景德三年令翁炜建于夫子庙前池上【治海盐县志绮川馆宋淳熙八年尉赵善沛就移风亭旧址建】
　　钱王馆　万厯嘉兴府志崇德县治北三十里钱林村呉越王微时曾馆于此后贵改为祖祠
　　语溪馆　至元嘉禾志崇德县西南有语溪馆锦庄　至元嘉禾志嘉兴县东八里元有白莲寺废址后为赵州倅隽之锦庄
　　布哈庄　嘉兴府志许恂如诗注秀水县城北二十里元丞相布哈庄今讹百花
　　蒋氏庄　至元嘉禾志城南旧为游赏之所
　　梅花庄　嘉兴府志洪武举人王镛与弟钧居梅会里梁孟敬有题嘉兴王氏梅花庄诗
　　竹庄　万厯嘉善县志在魏塘鎭后元呉瓘所辟也旧有池数十畆天然若湖构水心亭潇洒卓絶
　　沙棠庄　正德嘉善县志在西塘鎭东元马氏居之有垂丝海棠一本围可四尺旁有海棠亭钓鱼台
　　杏花庄　万厯嘉善县志在风泾西南半里元戴光远别墅栽杏花甚多
　　东作庄　万厯嘉善县志在魏塘街孙询别业【李东阳春日东作庄诗知时好雨正当春黄犊篱邉绿水濵林外不须催布谷农家自少晏眠人】
　　云涛庄　澉水志在永安湖上九翁许相卿建即为孙太白山人置鹤田之许台仲甫也【欧余漫录鹤田在九山书院之阳倚山面湖】
　　柳庄　嘉兴府志崇德州鳯鸣寺东南二里鲍恂记云程德刚所居
　　石庄　嘉靖平湖县志在东泖宋江淮总管石都尉赐庄有石田饲鹤有石亭有总管庙【天啓平湖县志石庄记云三泖之上大海环其外仰而见天天若弥峻扶桑出日江东暮云徃往可见之缥缈色象间亦风清而局远矣】
　　啸诺堂　名胜志在州治之西宋郡守沈括建【沈括秀州官舎诗草满池塘霜送梅林疎野色逈楼台天围故越侵云近潮上孤城带月回客梦冷随枫叶断秋心低逐雁声来流年又喜经重九可意黄花是处开】
　　山堂　治嘉兴府志在府治内西北宋郡守张德甫建后守李孟坚改名浩燕堂取沈括浩燕诗意米元章书扁
　　六鹤堂　名胜志在郡圃宋太守邓根所筑后守徐藏于堂北为雪牕外临荷池
　　涣堂　至元嘉禾志在郡治圃内东北治嘉兴府志宋绍兴中郡守王安道建后守李孟坚改名曰众乐嘉熙初府史宅之重修复名涣堂【史宅之修涣堂记郡后圃东偏旧有涣堂绍兴间太守王公安道所创也方南渡时公驰驱兵间歴艰履险者数矣其后南北讲解上方乐天保民以生聚教训从事嘉禾去天最近公之至于是邦也不自意其生乎忧患之余一旦遂有为郡之乐羁怀愤感至是殆若涣然氷释者是虽世运推移其极必复而嘉兴牧守辑宁则亦莫非君上赐也盖名堂之意昉此岁月渐老闻见不接后人榜之曰禾兴则又以郡之所得名者名斯堂也嘉熙改元余实来始延见吏民具宣天子德意奉职循理夙夜不敢懈尚何所于燕游居数月略见端绪上下稍稍相安调度仅不至乏絶间从公余与客登斯堂顾瞻榱桷倾圯若将压焉是不可不葺而新之且复名曰涣使不废其旧盖是年冬十二月也】
　　同颖堂　至元嘉禾志在郡治宋守俞浙改修齐堂三瑞堂　嘉兴府志在嘉兴县宋秀州司录署【注洪忠宣宣和中司录秀州年饥截留纲米全活甚众子三人适遵迈并有名秀人建堂祝之俗呼三教误也】
　　竹野书堂　嘉兴府志在春波门外龙图叶时晩号竹野愚叟咸淳六年建
　　胥山书堂　嘉禾百咏考在郡东二十五里旧经云子胥伐越驻兵于此乡人陈了翁之裔陈煃凿石结庐名读书堂下有水曰胥江【嘉兴府志元项冠隐胥山因建草堂】
　　春波草堂　嘉兴府志在春波门外黄涛诗注云呉鎭读书于此
　　三过堂　嘉禾百咏考在本觉寺东坡三过文长老有诗后人因建堂至元嘉禾志后又名东坡馆【释居简三过堂记公以熙宁五年摄开封府推官乞外通守杭州之明年有事于润道过檇李防访焉而峩眉翠扫形于声诗抑见文固有以致公者后六年自徐移湖再过焉文病且老又十年自翰林学士除龙图阁学士知杭州又过焉文死矣所谓三过门间老病死于以见其致意于文甚深庆元初蜀僧本觉来住山得公第三诗于礼部尚书杨公汝明家遂集帖字同前二诗登诸贞石住山元澄作堂曰三过补山中阙丈而以致其思予为之记嘉定甲申】
　　南湖草堂　嘉兴府志宋闻人滋自记云东西两湖相连故曰鸳鸯湖又曰南湖以其在郡城之南而草堂独得其胜【秀水县志即呉陆瑁池】
　　孝友堂　秀水县志在城中宋绍兴间翰林学士项相与弟栋防于奉亲兄弟友爱而作【眞德秀项氏孝友堂记孝友堂者翰林学士嘉禾项公兄弟二人奉亲而作也公以聪明之资简重之器魁杰儁伟之材佐天子礼乐太和之治而公之令闻令望日新月盛明良相逢千载一时天下之人莫不仰慕公之为人而不知公之所以致是者盖有本矣公自乡里读书养亲罔有违越笃爱其弟恩意蔼然及举孝亷登显荣敭歴中外虽身都富贵未尝一念不在乎亲也而公之弟服勤致养克尽子职亦未尝不以公之心为心也孝友之至通于神明故公之先尊及太夫人咸被推恩茂膺锡命者虽曰积善有自盖公兄弟孝友实有以获乎天子也公世本洛阳自大理评事公晋随驾南渡公为晋孙显于开禧绍定今兄弟德行道义又为当时所重则公世济其美者其来远矣咏蓼萧于小雅哦鸤鸠于曹风其为父子兄弟足法而后可以教国人者余于公之兄弟见之矣公名相字汝弼弟曰栋字汝用绍定二年记】
　　环碧堂　贝琼环碧堂记檇李南为幽湖巨族朱显道民世家于此水周其下题曰环碧周伯温书
　　北山草堂　项玉笋北山草堂记去郡二十里余曰北山沈氏凿池累石手植九松今髙百尺合数围【陈恂九松歌相传南渡携家植于此麟溪子孙十九传约略与松五百年】
　　相隐堂　海盐县图经绍兴元年令欧阳延世建名思鲁为鲁简肃立也后令祝闵以秦师垣曾肄业县宇改名将觉令林仰易名相隐以唐仆射姚南仲宋参知鲁宗道皆令盐也令李直养又改名喜雨后改名景鲁一堂凡五名
　　双穟堂　至元嘉禾志在海盐县治令史弥逈立燕鹿堂　嘉兴府图经海盐县治内宋时建
　　道爱堂　海盐县图经在县治北元至元戊寅令王泽立
　　帅正堂　陆居仁帅正堂记元泰定乙丑海盐州知州王协中同知张遘为监使李兰奚立
　　时阜堂　澉水志即鎭廨之东防监鎭傅朋寿题扁秀野堂　澉水志在鲍郎场鎭廨宋嘉定中司场朱俯立黄裳记堂中设米老画蔡邕焦琴
　　美固堂　澉水志在水军寨宋淳祐九年綂制邢子政立
　　方洲草堂　海盐县图经在迁善桥巷张黄门故宅【张寜方洲草堂记草堂叠石为山山上有苍玉峰东垣拄颊峰宿雨岩滴露岩归云洞兰雪坡茶烟岫咏月峤卓碧礐洗砚泉映山池皆镵石刻字周植小桂梅竹杂卉高广未满寻丈而欲拟诸大山可发一笑山虽小而气象景色生意毕具名之曰一笑山其北有舎环竹为覆篷仰饰素粉牖户内外皆墁垩一色通明虚白恍若一舟寄泊于湖山风雪间名之曰雪夜归舟掲诸檐楣所以志余之自得也】
　　读书堂　嘉兴府图记在崇德旧廨宋令黄元直取韩诗出宰山水县读书松竹林
　　清心堂　秋芳堂　问梅堂　澄碧堂　嘉兴府图记并在崇德县治西圃
　　平易堂　正德崇德志在崇德县治内宋乾道中令菖邠建【杜申平易堂记御儿为邑浙水上游公舎有堂名之曰平易盖知治道所以然也乾道二年八月右从政郎青阳葛公捧檄抵官刓去圭角豁除崖岸以乐易处心以儒雅饰吏略烦碎而举其大纲示敦笃而鎭以至静未旬岁间民不骇政俗皆安堵市无喧鹊之警野有驯雉之异绰然得循良之称而平易之政固行矣推简易之理昭贤人之德左右圣主恢张治具则由此一堂而清净之化可以覃及海隅曹参在汉而民宁一用此道也公其有之公讳邠字用光】
　　清风堂　正德崇德志在尉廨之东宋绍兴中建椿桂堂　至元嘉禾志在崇德县崇福寺西五桂坊以莫氏五子登第建【谢谔椿桂堂记绍熙三年莫氏五子曰元忠若晦似之若拙若冲相继登第母袁年八十一在堂监丞周必正榜其堂令朱軝立五桂坊宋陈造椿桂堂诗为莫倅作日日高堂笑脸新五株芳桂拱灵椿枝萦非雾根盘石共阅壶中不尽春雁影联翩上绛霄庭兰再世更竒标义方可但燕山窦行跨当年八叶萧】
　　渔簑堂　嘉兴府志崇德旧志宣政间张公秀从叶石林游风流秀出来丞崇德遂居邑郊堂曰渔簑
　　怡堂　嘉兴府志在崇德千乘郷蔡氏阅开辟阐兄弟同居故名【陆埈题蔡氏怡堂诗君家孝友栽培旧满室春风一字褒冲气本来均脉络利心宁复问丝毫牕隂賸觉荆花合林影争看桂子高只恐功名渐催廹翻思对榻雨萧骚】
　　浦花堂　天啓平湖县志在德藏寺后宋僧可观号竹庵所筑
　　来青堂　嘉兴府志在石门殳山元陆容之所居香远斋　至元嘉禾志在郡治内旧名三几
　　教简斋　至元嘉禾志在旧东府判防
</div>
    <div class="pagination">
<a href="浙江通志_page110.html">上一页</a><span>...</span><a href="浙江通志_page106.html">106</a><a href="浙江通志_page107.html">107</a><a href="浙江通志_page108.html">108</a><a href="浙江通志_page109.html">109</a><a href="浙江通志_page110.html">110</a><span class="current-page">111</span><a href="浙江通志_page112.html">112</a><a href="浙江通志_page113.html">113</a><a href="浙江通志_page114.html">114</a><a href="浙江通志_page115.html">115</a><a href="浙江通志_page116.html">116</a><span>...</span><a href="浙江通志_page112.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
