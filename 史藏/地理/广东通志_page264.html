<!DOCTYPE html>
<html>
<head>
    <meta charset="UTF-8">
    <title>广东通志 - 第 264 页/共 352 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>广东通志 - 第 264 页/共 352 页</h1>
    <div class="content">　　陈允中奉天人顺治十六年知雷州府亷洁爱民屏除积弊里中无直月之苦部民无夫役之费康熙三年平黄明标之难活西山难民数千口次年妖人陈老子聚众于时礼岭捕得诛之散其党数百人七年殱陈大旗擒营伍同为乱者以丁艰去后补云南武定府知府【下府佐】
　　周熛陜西临潼举人顺治十一年由知县擢雷州府同知亷敏有才留心民瘼时西寇未平巡按张纯熙委官招抚文武皆缩恧莫敢应熛偕司理赵永祚单骑入山遂招王翰等出降副将先啓玉纵兵虐民熛理谕势禁其威稍戢异绩着闻上官疏荐十五年陞鳯阳知府雷人思之
　　赵永祚山西人顺治十三年由进士为雷州府推官性刚决执法不阿吏胥无敢舞文以为民害尤轸恤士子雷郡屡遭兵荒自顺治丁亥迄丁酉民匿山谷弦诵蔑闻四学诸生通计仅百人适巡按张纯熙至郡永祚绘流亡图以进纯熙出榜招徕续得文义稍通者二百人附学雷郡于是乎始重弟子员矣招降王翰功见同知周熛传
　　董期生浙江山隂人顺治十四年由举人任雷州司理持法亷平民以不寃时雷郡荒粮未豁吏缘为奸期生亷置之法积弊乃清及摄亷篆有盗踞横山行刦期生擒盗魁民称庆十七年迁汾州同知累官至淮安太守【下县令】
　　郑惟飇浙江缙云人由进士于康熙二十二年令海康仁慈亷洁均里役革耗羡兴文教科名日盛故礼部尚书陈璸其杰出也病卒于官至今俎豆之
　　右雷州府
　　朱之光浙江人顺治十二年知琼州府事抚字有方刑平政简居官无赫赫之名而去后常见思祀名宦
　　张万言奉天人康熙二十六年由监生任琼州知府洁已爱民三十年鹾使议设琼商配引如饷琼郡环海灶戸皆自煎鬻民甚便之黎人亦资口食设商则病矣万言力请议遂革是岁旱发仓赈饥民怀其惠四十五年祀名宦
　　贾棠直河间人康熈三十七年由岁贡任琼州知府正已率属决讼如流置义田济孤贫岁饥捐赈民赖以苏郡治苦低洼除道成梁以便行旅捐俸修学宫辑郡志任琼九年百废具举擢本省盐法道整饬鹾政通商恤民祀名宦
　　林文英福建侯官人康熈戊辰进士五十四年由郎署出守琼州一切陋例捐除殆尽琼隔海南士子艰于应试文英当宾兴辄捐俸金买舟以济琼士感之俗信惑禨祥亲丧怠或至数十年文英痛惩其弊风遂革举祀名宦【下府佐】
　　何澄直眞定人举进士顺治十一年授琼州府节推时当兵燹疮痍未复澄力以休养为己任藩府兵骄弁横市中谷帛茭蒭之属强攫之噤莫敢撄澄抶其悍者民少安峝黎窃发澄领兵进讨剿抚并行黎乃受约束以治行最擢兵科给事中祀名宦【下牧令】
　　梅钦江南宣城人初任黄州通判顺治十二年知崖州时用兵后市井萧条钦劳来抚循流民皆襁负来归康熈元年请豁荒米一千四十七石二斗九升有竒幷请豁军屯米一千九十八石在任七年多惠政卒于任
　　李名浙江仁和人顺治十二年以举人任定安县亷静慈惠申请豁免荒芜田粮不肯虚报垦荒田亩实心爱民后以诖误去民咸徳之立祠祀焉今入名宦
　　陶元淳字子师江南常熟人时萟卓然名家康熙戊辰成进士三十三年令昌化邑滨海土瘠水决沙淤禾稼鲜登复苦滥役元淳请清丈别荒熟定规额民困苏焉昌俗多鬻子元淳榜谕之复召父老反复劝诚保全甚众未防卒于官士民勒石纪遗爱崇祀名宦
　　张光祖山东厯城人康熈三十八年知万州掲先劳二字于退食斋征收钱粮立分限程期民不扰而鲜逋赋万多陂塘洪口陂深陂为利最大光祖严疏濬润田数千顷岁凶无忧祀名宦
　　徐濬正黄旗人康熙五十一年知万州以恤民为本万承兵燹后多横征滥派濬悉革除之修平政仙河两桥民涉不病尝仿行周官十二荒政以备灾旱岁祲民不流亡祀名宦【下教职】
　　王玉本姓屈番禺人顺治辛夘举人赋性诚慤以孝友称戊戌任崖州学正清约自持勤于训课贫士以束修为贽皆不受学者重其文行翕然宗之辛丑计偕卒于京邸
　　右琼州府
　　王钺号任庵山东诸城人顺治己亥进士初授郡司理奉裁改令于康熈己酉莅西宁居官持平峻絶请托人不敢干以私每自公退食慿阁著书进诸生讨论经籍风流奬人奉为宗考形家言创隂桥以锁文昌江邑中文风日振秩满上官防荐已奉
　　命行取以病不赴祀名宦【下教职】
　　梁晨栋号匪莪髙州人顺治十八年由贡生任罗定州学正笃志好学耄年不倦励品行以兴誉髦却贽币以防寒士捐赀倡建学宫鸠工董役身任其劳卒于任士人思之
　　右罗定州
　　武职
　　将军
　　蟒吉图满洲人以任子起家随征滇黔夺铁索桥有功康熈十三年逆藩呉三桂耿精忠相继叛吉图随鎭南将军尼某援粤东后将军舒恕戏下以功擢副都统守肇庆防尚之信叛伪将马雄围肇庆急吉图溃围北走江右请援贼简精骑三千蹑之且伪檄沿途要截吉图转战二千余里大败韶州叛将张星耀经大小七十余战逾三月始达信丰遇贼将王割耳拥兵犯城吉图以疲卒五百破其万众防将军舒恕于贑复解南康之围捷闻
　　圣祖仁皇帝嘉其忠勇持节委平两粤佩镇南大将军印将军舒恕以下俱聴节制十六年七月滇逆遣伪将马寳胡国柱等寇韶州简甲裹粮志在必得吉图急自省驰入韶州视北城冲要虑其单薄急筑土城贼昼夜力攻云梯容百人蔽以黄牛之革吉图令持长矛刺之立毙贼踞笔峰山俯瞰城中发礟击城屋瓦俱震女墙頽壊守陴者不能立势颇急幸土城坚贼卒不得入然后知向増筑之力也贼又筑长围为坐困计而吉图先遣一军驻白土村卫广州饟道军粮颇裕贼又乗夜渡江东袭莲花岭以遏援兵而吉图先飞檄促江宁将军额楚赴援适与贼遇贼殊死鬬吉图出城中兵夹击之防督标军亦至以肇庆兵横击之贼大败弃辎重遁去韶城获全吉图之功也后在粤西规画甚大破呉逆擒马孽料敌如神终于粤西民感其徳祔祀伏波将军庙中吉图卒之前三日有巨蟒见于栁州山麓吉图发一矢中其项而毙次日吉图项肿大如斗遂卒人异之
　　副都统
　　汪世臣正红旗廕生袭职三等阿达哈哈番顺治十六年随将军明安达礼出师湖北屡着战功顺治十七年补佐领次年以三等阿达哈哈番驻防粤之潮州时海寇苏利犯顺世臣率所部师随镇海将军王安国为犄角势与贼战于石井寨亲冒矢石自寅至申鼓声不絶世臣思以竒兵胜之别分兵绕出贼营贼遂大溃余党犹伏世臣开诚布公谕以天命顺逆贼皆感泣就抚潮郡悉平是役也世臣所得功牌二等一员三等五等各一员
　　圣祖仁皇帝以世臣忠勇遂留防潮在任七年回京陛见康熙三十八年由京口协领补粤东副都统世臣自以跃马潮州今复秉钺全省力图报效时际升平刁斗无警世臣约束士卒时其训练暇则与贤士大夫歌咏休明复十有三年康熙五十一年以老
　　赐告归崇祀名宦
　　提督
　　许正福建人康熈二十二年授广东提督初正任江西提督发耿逆伪劄屡平剧盗恢复郡邑为全省保障
　　圣祖仁皇帝嘉之
　　特加太子少保
　　赐宣力南疆匾额世袭拜他勒布喇哈番详江西志传中迨开阃广东海氛消净封疆宁谧正以忠信慈惠从容鎭之值岁旱米贵正出金市米以活贫者乡民不戒于火延烧千余间正助之钱入夏暴风多覆舟正派船拯溺营房漂于水正徧恤之信赏
　　必罚兵辑民安隂受和平之福不减江右斩将搴旗功也任一十三年卒粤人哀之康熙三十六年祀名宦
　　总兵
　　黄应杰陜西榆林卫人任惠州总兵官镇岭东剿长宁剧盗民赖以宁顺治四年四营巨寇合围兴宁告急应杰亲率精鋭昼夜兼程至县未及安营即驰三骑冲贼垒贼溃追斩数千级营于城东黄岭平定安集有再造之功八年复提兵定乱至兴宁营于邑西赤巷岭宁人感徳建大恩祠祀之呉六竒号葛如海阳人少读书倜傥落拓不事家人产明季投笔从戎委守丰顺殱山寇
　　王师定粤六竒中路迎谒率众景附
　　特授挂印总兵官开阃饶平防土寇江龙踞大埔郑俨据汤坑六竒悉讨平之顺治十年潮镇郝尚乆叛各镇多从六竒抗不肯附及　大兵围城六竒捐饷助攻甚力潮城既恢复纪功独多
　　特诏褒美
　　世祖章皇帝赐蟒貂刀马等物以左都督加太子少保六
　　竒修府庠明伦堂饶平大埔两
　　文庙及鳯城驿太平公馆卒赠少师諡顺恪
　　赐祭葬祀乡贤弟标连州游击擢江宁府镇标中军参将长子啓晋顺治丁酉举人次啓丰贵州安笼总兵次啓鎭协镇黄岗副将次啓爵另有传呉啓爵六竒季子也以正黄旗侍卫奉
　　命征台湾克澎湖有功
　　赐御袍及帽授山西太原总兵父卒授琼州总兵戢兵爱民夙嫺筹畧康熙二十八年三月陵水熟黎王国臣等为乱刦掠村民啓爵统兵入喃唠陶家坠等峝擒斩三百八十余人悉夺囘被掠者八月生黎母葵母赞等峝复出犯营汛啓爵率本部立破母赞杀贼十余人羣黎慴服皆归顺共抚生黎一
　　十七村计三百三十五戸啓爵两次深入黎境具悉形势遂自请畧定黎地廓清全琼添设州县为乆安计未行而止因设水尾太平薄沙寳停并旧设乐安共五营各据要路分兵驻防为善后计云祀名宦
　　副将
　　江起龙江南徽州人顺治十三年任水师参将驻劄白鸽寨通明港始至营署俱圯无城堑可守起龙周视白鸽当郡城入海之口为雷州左臂无白鸽则无雷州乃捐赀立营寨招居民屯聚为墟市商货毕集声势与雷城相聨络及康熙三年迁海寨起龙遂进副将移营海安口兵民帖服五年出洋捕盗风发舟覆起龙殒焉叠着神异雍正九年
　　钦定英佑骁骑将军之神起龙为人仁勇忠直故生着匪躬之节殁显利涉之功宜膺　大典云【请封详编年】参将
　　陈啓明闽漳浦人官参将署顺镇时前将陈璠击海贼败为所杀贼遂逼邑旁近村攻围焚刦无所惮掷雉尾炬焚守汛舰汛舰皆走贼乗胜追至北门石湖涌登岸恣掠老幼争趋城城门闭民呼门大哭自相践踏多死者啓明三叩帅辕请发兵不应大言曰食禄为将坐视贼猖狂至此不前死贼可乎乃擐甲持刀出亲兵十余随之径开东门与贼遇瞠目当先突前奋击手杀十余贼当其锋者皆碎各散走直追至河下贼跳船遁首尾不能自顾啓明扼腕曰使得一舰发大炮追之无噍类矣贼自后胆破不敢近城一战力也夺囘掳口衣物无算悉还民无匿者民以是徳之后奉檄还端民恳留不可得则鼓吹送至江滨数千人罗拜雨泣忽麾下中军刘汉臣引缆截江不听去问之则以前官坐逋船械银未偿为镪不赀民奋前曰无虑也是在吾侪因拥还城各持鉢科募男子解腰纒妇人拔簮钏须臾皆满如其数夜呼刘示之刘乃大慙谢次日复备礼如前送数十里而别
　　游击
　　陈培祺号芝田辽东人顺治十七年由衢州右营守备陞钦州城守游击镇守有方能东兵爱民征铁山剧寇擒龙门海盗有大功捐俸钱葺
　　文庙送古铜鼓入明伦堂修复三元阁尊贤下士有古良将风钦人徳之立碑纪其事
　　陈诰字禹夫福建侯官人康熙二十二年以功加左都督任钦州营游击时乱后兵骄恩威互用谨斥堠时简阅纪律森严兵戢民怀尤敬礼儒生捐资修学宫躬亲督理有古儒将风在钦十六年擢广西永宁参将以病乞休归至龙川道卒祀名宦
　　忠义
　　刘祚南昌举人国初官连平知州顺治四年内管营兵与守城把总贺炳作乱祚力御不克投南门方井死从死者吏目郑亮福建人学正叶上青北直人
　　盖一鹍本姓孙陜西富平人起家诸生以武功显厯任参将国初率先投诚以原官协守淮阳迁广东副将顺治五年陞总统水师都督同知总兵官十一年西寇李定国围新防一鹍领舟师守江门防贼艘云集一鹍鼓众血战殁于阵
　　恩防祭
　　呉道岸江南江都人顺治七年从平靖两藩入粤复广州叙功委连山令道岸莅任念连民数被兵加意抚循八年秋七月逆寇马寳率众攻城道岸督义兵死守救援不至力竭城破被执骂贼死之祀名宦邬象鼎浙江仁和人举进士顺治七年以参议道备兵罗定地当西粤之冲象鼎至简军实固牧圉十年六月西寇呉子圣猝犯州城象鼎命守陴者列栅待援励僚佐固守寇挥党数千人斩北门入象鼎督兵巷战力竭骂贼死
　　愼淑仞归安人知罗定州西寇呉子圣破城与州同金芳吏目陈炳新各赴连滩溺死芳义乌人炳新山隂人并入名宦
　　张令宪字胥游江南无锡人由贡士顺治七年从军入粤八年任香山时郡邑初定粟米蒭茭之供倍昔令宪属邑之父老告曰征输急矣顾兹残黎吾不忍迫也盍完而课罔罹于法民感之壬辰岁歉贼梁子直等率饥民直抵城下蚁缘而入城破令宪骂曰吾与城存亡身死分也顾其子曰死亲孝也遂父子遇害事
　　闻赠太仆卿祀名宦无子兄子达廕补浮梁令
　　鲍之竒浙江人顺治七年以明经知恩平县县先为贼据遂即任于凹头村之竒屡谋入城五父老遮道泣留不听一日单骑诣之宣布
　　朝廷威徳赈穷赒乏民皆感悦贼惮其得民令其党何国佐杀之死之日血漂于地防食之皆自毙国佐忽发狂死
　　宋登乔籍贯无稽驻防曲江顺治四年叛兵简信等围城登乔与参将李美等出战屡胜后以先登阵亡
　　莫之仿字节之阳山人少有志节具敏练才宪府授外委职衔顺治八年西逆马宝入寇之仿倾赀助饷悉力守御城卒完明年秋象寇披猖城已陷之仿犹率死士巷战被执贼诱以降不从触石死屠洪基浙江嘉兴人顺治八年令阳山莅任三月西逆马寳犯城洪基缮糗粮督义勇登陴固守以少敌众贼不能破总兵郭升援至洪基出城夹击围解截其归路斩获甚众招徕难民还定安集次年九月寳复与党曹志建等攻陷连山连州进攻阳山洪基坚守如前贼党髙必正复率步骑万余继至环城夹攻凡四日夜城陷洪基被执不屈骂贼死之逾月郭升督兵至覔洪基遗骸得之河南坪焉洪基为政严明慈惠阳民戴如父母两遭逆寇致身报国祀名宦
　　金世爵镶蓝旗举人顺治十四年任合浦县知县时髙州总兵祖泽清叛合浦震恐世爵搜军实捍边疆防滇逆呉三桂遣伪将王某李某帅兵数万围合浦众寡不敌城陷死难
　　李成功辽东人顺治己丑进士任参将潮镇刘进忠麾下康熙十三年进忠受闽逆耿精忠伪职谋叛成功宻与续顺公标员于国琏谋诛之机泄被执不屈死焉事
　　闻赠骠骑将军同时死义者张善继于国琏白虎何亮张善继直彭城卫人康熈丁未科殿试第二名进士八年任潮州城守时刘进忠谋叛善继隂与李成功约讨之为所败以身殉
　　恩赠参将
　　于国琏辽东人续顺公标下防御也性忠勇与参将李成功谋诛叛鎭刘进忠事泄进忠进兵击之琏奋登陷阵射进忠中臂力战三昼夜死之白虎陜西秦州人署澄海都司值刘进忠之叛虎不为屈与其子死之事
　　闻赐银三百五十两恤其家
　　何亮程乡人澄海协右哨把总随迁千总康熙十三年刘逆挟叛不从被杀事
　　闻防之
　　以上五人俱于康熙二十七年祀名宦
　　周士英陜西榆林人由行伍授顺徳镇标左营守备陞右营游击叛镇刘进忠乱士英奉檄统兵堵截于黄冈力战而死康熙十七年赠官廕子防银四百两二十年复给祭葬
　　李坤字日开镇平人由行伍康熙八年任平镇营千总寻署守备事十三年贼林青袍倡乱平逺坤进剿斩青袍继征河婆五指石瓦诸寨屡建竒绩十六年调征西粤巡抚傅某题授总兵官明年冬与呉逆战于梧州大捷次日贼麇至复大战坤马蹶阵亡事
　　闻予諡忠烈子国柱官梧州容县都司
　　罗华顺徳人少任侠从军总督卢崇峻异之拔充右营把总调澄海协刘进忠叛胁从不屈死事
　　闻廕子卫千总防其家
　　刘象亨鎭平人少倜傥自负不事生人产折节读书不售弃去仗防谒藩邸与诸将交懽康熈甲寅鎭将刘进忠据潮叛象亨承檄署守备倾家结死士起兵解饶平围师次西山率其属三百人直取贼营贼惊遁大军踵其后列阵柏子桥鼓未成列贼忽大至我军乱象亨独以所部血战亡于阵从征逾年功未成而死人咸惜之
　　黄胜湖广人康熙十三年西贼煽动总督金光祖劄授电白营把总二十年冬海寇犯山后港胜领六哨船冲锋迎战遇伏起被杀二十五年遣官祭之
　　黄相福建龙溪人少竒警由武衿献防劄授督标副将康熙十三年奉檄讨髙明垅泔贼率先入寨麾而呼曰登矣旋被执不屈死赠都督佥事録廕给防
　　邓材黄良俱程乡人潮镇左营材为千总良为把总居恒气节相勗康熙十三年刘进忠叛胁之不从唾曰吾两人俱烈丈夫恨不食尔肉遂死事
　　闻录廕给防
　　刘忠康熙十三年由抚标战兵补把总守御南海龙山杀贼阵亡廕一子防白金百两
　　张二以千总守龙山与刘忠同战死廕一子防白金百两
　　杜峤以部劄从征署廉州干体营游击康熙十四年秋西逆破廉抗节被杀廕子弟一人防银一百五十两
　　侯进学廉州鎭游击康熙十六年西逆突犯廉城抗节不屈遂遇害赠副将防银四百两遣官致祭以上四人以文卷燬失籍贯莫稽而煌煌
　　恩典名姓长留足为尽忠效节之劝矣
　　王忠孝辽东人藩委阿喇哈章京康熈十四年入京
　　圣祖仁皇帝赐参将衔同　大兵进广围解十七年从征高凉授叅将管呷喇章京事十九年署左翼鎭总兵官进剿滇南冲锋破敌身先士卒引兵逼城下战于东坡深入陷坚没于阵赠都督同知防银六百两廕一子守备
　　罗文举福建永定人开建营千总奉总督金光祖檄督剿广西屡立战功擢梧肇守备康熈十四年六月贼犯广西藤县调援合击冲锋陷阵而没赠
　　廕予祭给葬银三百两
　　文天夀陜西安塞人由将材授左翼镇标中军游击康熙十五年领兵守江门贼孙楷宗诱以叛天寿叱曰背主不忠吾铮铮丈夫岂防辈可胁哉遂被杀沈尸海中十九年遣官致祭赠廕有加翟永昌山西人由将材授广东开建城守备康熙十五年西逆围肇庆永昌至髙要县大迳贼猝至率先摧锋矢尽被杀赠都司佥书廕子祭葬朱鸿祚陜西人潮州都司佥书康熙十六年守东莞石龙镇军令明肃后征海寇力战阵殁优防録廕仍给口粮防丧归
　　萧万竒湖广临武人康熙十七年授虎门协左军都司巡沙亭遇海贼炮箭下遂战死十九年赠游击复子祭葬
　　岑嗣恪顺徳人与江西新城王起龙东莞黄徳贵并虎门协戏下夙以忠勇相许康熙十九年正月谢昌入寇并力血战死各赠廕如例
　　陈璠京卫人起家武进士授顺徳镇标中军游击康熙十九年海寇谢昌作乱璠率舟师御贼战死予祭葬廕防
</div>
    <div class="pagination">
<a href="广东通志_page263.html">上一页</a><span>...</span><a href="广东通志_page259.html">259</a><a href="广东通志_page260.html">260</a><a href="广东通志_page261.html">261</a><a href="广东通志_page262.html">262</a><a href="广东通志_page263.html">263</a><span class="current-page">264</span><a href="广东通志_page265.html">265</a><a href="广东通志_page266.html">266</a><a href="广东通志_page267.html">267</a><a href="广东通志_page268.html">268</a><a href="广东通志_page269.html">269</a><span>...</span><a href="广东通志_page265.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
