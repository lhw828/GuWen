<!DOCTYPE html>
<html>
<head>
    <meta charset="UTF-8">
    <title>海国图志 - 第 64 页/共 91 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>海国图志 - 第 64 页/共 91 页</h1>
    <div class="content">克力斯顿天主教 系 之音译 即基督教 是为统称 此处即指
天主教
瓦里士 英格兰的威尔士地区
海 国 图 志 下英吉利国广述中
皇清四裔考 英吉利 一名英圭黎 国居西北方海中 南
近荷兰 红毛番种也 距广东界 计程五万余里 国中有一山
名间允 产黑铅 输税入官 国左有那村 右有加厘皮申村 皆
设立炮台 二村中皆有海港 通大船 海边多产火石 王所居名
兰仑 有城 距村各百余里 王世系近者为弗氏京亚治 传子昔
斤京亚治 传孙非立京亚治 即今王也 康熙间始来通市 后数
年不复来 雍正七年后互市不绝 初 广东碣石镇总兵官陈昂奏
言 臣遍观海外诸国 皆奉正朔 惟红毛一种 奸宄莫测 其
中查有英圭黎诸国 种族虽分 声气则一 请饬督抚关部诸臣
设法防范 乾隆七年十一月 英吉利巡船遭风 飘至澳门海面
遣夷目至省城求济 广东总督策楞令地方官给资粮 修船只 先
是其互市处所 或于广 或于浙 二十二年 部议英吉利不准赴
浙贸易 于是皆收泊广东 每夏秋交由虎门人口 土产同西洋各
国 而船械特多 制造尤巧绝 二十四年 方严丝斤出洋之禁
两广总督李侍尧奏言 近年英吉利夷商屡违禁令 潜赴宁波 今
丝斤禁止出洋 可抑外夷骄纵之气 惟本年丝斤已收 请仍准运
还 奏入报可 是年英吉利夷商洪任辉 妄控粤海关陋弊 讯
有徽商汪圣仪者 与任辉交结 擅领其国大班银一万三百八十
两 按交结外国 互相买卖 借贷财物例治罪 二十七年 英吉
利夷商白兰等 求仍照前通市 两广总督苏昌奏准 照东洋铜商搭配绸缎之例 酌量配买 每船准买土丝五千斤 二蚕湖丝三千
斤 其头蚕湖丝及绸绫绸匹 仍如旧禁止 不得影射取利 自是
英吉利来广互市 每船如额配买 岁以为常 其明年并准带绸缎
成匹者二千斤
海录 英吉利国 即红毛番 在佛朗机西南对海 由散爹
里向北少西行 经吕宋 佛朗机各境 约二月方到 海中独峙
周围数千里 民少而豪富 房屋皆重楼叠阁 急功尚利 以海舶
商贾为生涯 海中有利之区 咸欲争之 贸易者遍海内 以明牙
喇 曼达喇萨 孟买为外府 民十五以上 则供役于王 六十以
上始止 又多养外国人为卒伍 故国虽小而强兵十余万 海外诸
国多惧之 海口埔头名懒伦 由口入 舟行百余里 地名兰伦
国中一大市镇也 楼阁连亘 林木葱郁 居人富庶 匹于国都
有大吏镇之 水极清甘 河有三桥 谓之三花桥 桥各为法轮
激水上行 以大锡管接注通流 藏于街巷道路之旁 人家用水
俱无烦挑运 各以小铜管接于道旁 锡管藏于墙间 别用小法轮
激之 使注于器 王则计户口而收其水税 三桥分主三方 每日
转运一方 令人遍巡其方居民 命各取水 人家则各转其铜管小
法轮 水至自注于器 足三日用 则塞其管 一方遍则止其轮
水立涸 次日别转一方 三日而遍 周而复始 其禁令甚严 无
敢盗取者 亦海外奇观也 国多娼妓 虽奸生子必育之 男女俱
衣白 凶服则衣黑 武官俱服红 女衣其长曳地 上窄下宽 腰
间以带系束之 欲其纤也 带头以金为扣 两肩以丝带络成花样
缝于衣上 有盛宴 则令年少美女 盛服歌舞 宛转轻捷 富贵
家女人 亦幼而习之 以为乐 军法五人为伍 伍各有长 二十
人则为一队 号令严肃 无敢退缩 唯以连环枪为主 其海艘出
海 国 图 志 下海贸易 遇覆舟 必放三板拯救 得人则供其饮食 资以盘费
俾得各返其国 否则有罚 此其善政也 其余风俗 大略与各西
洋同 土产金 银 铜 锡 铅 铁 白铁 藤 哆c绒 哗
叽 羽纱 钟表 玻璃 牙兰米 酒 而无虎 豹 麋 鹿
英吉利国夷情记略 歙叶钟进蓉塘 寄味山房杂记 英吉
利不见 明史 入本朝始通于中国 考地图在中国西北百余度
其国东西马行约三日 南北六日 余地散处各州岛屿 与邻国分
市 相距有数万里者 悉航海以通往来 荷兰在其东 佛兰西在
东南 俄罗斯在东北 瑞国及米利坚在其西 大西洋即葡萄亚在
西南 小西洋则在利未央之东 其余小国无算 半环地中海 统
名曰欧罗巴州
州人皆遵耶稣教 耶稣生东汉时 始知以三百六十五日为一
年 今称一千八百三十几年 以中国冬至后三日为冬至 十日为
年节 耶稣生有天受 能通各国土音 创教劝人为善 后被恶人
钉其体于十字架 剖割以毙 其徒号其教曰天主 国酋初不信
禁习颇严 后与他国相攻不胜 祈于其寺 忽云中现一十字架
遂以十字架为先锋克敌 因大信奉 于是造礼拜寺 供十字架
自郡国至乡闾 在在皆有 男女七日一礼拜 无跪拜仪 以除帽
为大礼 礼拜日停工作 许嬉游 不知闰 故不以月系年 即以
礼拜期为数
贵女贱男 自王至民 率一夫一妇 无妾媵 不分内外 妇
亦与人往还 大约男以三十岁后 女以二十岁后 自相择偶 临
时议婚 王则与邻国世互婚嫁 生子女成立后 即分以业 俾自
治生 故配合多以财产较 亦有终身不嫁不娶者 听 凡交游至
问其妻 不及父母 知俯育不知仰事 交易铸银为钱 大小不等
英吉利国广述中以便市鬻 死时须记资财于簿 或施入仁会 或分交游亲戚 子
女咸无争竟 三曰除服 不知祭祀
各国以仁会资立贫院 幼院 病院 举公正之人董理 故通
洲无鬻子女者 亦禁蓄奴婢 士农工商 各世其业 国立太学
郡中学 乡小学 延师以教读 字横列不直行 笔以铅锥为之
分科以习 书医士各有字 彼此不相通晓 商之子女 皆习书算
仕有土地世禄 传付长子 农以稼穑为上 次果木牧畜 土地皆
属于王 荒土呈官注籍往垦 以三十年为期 满则归官 出示招
投 各书愿出价目 封贮 定期开看 多者得 将价呈缴 始听
耕作 期未满亦听转投 已满亦许接投 以是无地税 屋有赋
以架为额 高广不计 窗棂外向亦赋之 赋有四 一归王 一设
巡逻兵 分段d守 一养瞽目废疾 治兵再赋 每男妇许各雇一
人司爨 役不有赋 雇他国人赋倍之 工分艺 木 石 塑 画
不许搀越 能出一奇物 得专利三十年 他人学作有禁 有测度
家 专看罗经行海 商则自小历风涛 习操楫泅水
居室以白石为墙壁 木为梁栋 高垒五六层以避贼 次用砖
下用土 以白灰垩壁 使极光明 男短衣 色尚青白 冬呢夏羽
居常以布 悉单无棉夹裘 大衣长 其后两幅 愈贵愈长 甚至
丈余者 数人在后 提挈以行 称为礼服 富者以金线缘帽及领
袖以自表 女则珠玉锦绣为饰 极其华艳 男受女制 凡食 早
则饮茶食乾糇 午小食 哺大餐牛 羊 鸡 鸭 咸烧炙 饱则
麦面 饭后始饮酒 食水果 不以著 用刀叉匙 器用金银玻璃
为上 尺曰码 每码约中国二尺四五寸 各国不一 斤曰磅 约
十二两零 随身带笔簿 遇异闻异事则记 然诺以拉手为定 亦
登于簿 无遗忘 无翻悔
海 国 图 志 下遇军事 治税赋 于亚勒马尼国选兵 即耶玛尼国所谓红面兵
也 其人忠实肯用命 备宿卫 置巡逻 悉募于此 各国皆然
</div>
    <div class="pagination">
<a href="海国图志_page63.html">上一页</a><span>...</span><a href="海国图志_page59.html">59</a><a href="海国图志_page60.html">60</a><a href="海国图志_page61.html">61</a><a href="海国图志_page62.html">62</a><a href="海国图志_page63.html">63</a><span class="current-page">64</span><a href="海国图志_page65.html">65</a><a href="海国图志_page66.html">66</a><a href="海国图志_page67.html">67</a><a href="海国图志_page68.html">68</a><a href="海国图志_page69.html">69</a><span>...</span><a href="海国图志_page65.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
