<!DOCTYPE html>
<html>
<head>
    <meta charset="UTF-8">
    <title>湖广通志 - 第 229 页/共 373 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>湖广通志 - 第 229 页/共 373 页</h1>
    <div class="content">　　徳意何忍执不逋之平人完无名之滥赋即日清释之亷县蠧吏借为奸利者杖而械诸市中士民始安堵悬钲于门诉寃者击之惩势官家仆之尤横者以裁阙去职阖郡歌思
　　伍士琪阿迷州举人由平江令陞知桂阳州州故与临武蓝山嘉禾三县竝食粤盐担负逾岭盐价倍长沙士琪请于抚臣赵申乔移粤抚开濬滩河由桂阳直达连州盐得水运价更减长沙之半商民利赖互详岳州府名宦
　　李长祚南丰人康熙甲戌进士知衡山县衡地当湖岭之冲杂费浮于正供长祚请废甲编区以均平赋役抚臣赵申乔称善竝下其法于他守令使仿行之
　　杨宗仁三韩人康熙四十年知蓝山县摄篆衡阳却苞苴除陋规减火耗造士爱民聴讼明允防三省进八牌大兵过蓝山宗仁办给敏练莫有呌讙境上者及大兵驻粤峤距蓝山三百里筹饷飞挽未尝阙乏抚臣赵申乔疏荐歴官湖广总督卒于官祀名宦其总督任内政绩别有传详载
　　永州府
　　汉召信臣汉书列传九江寿春人以明经甲第为郎出补谷阳长迁上蔡其治视民如子所居见称述超为零陵太守
　　陈球后汉书列传下邳淮浦人桂阳李研聚冦大尉杨秉表为零陵太守球到设方畧期月间贼散而州兵朱盖等反与桂阳胡兰数万人转攻桂阳郡中恐掾吏白遣家避难球怒曰太守分国虎符受任一邦岂顾妻孥而阻国威重乎复言者斩乃悉纳吏人老弱与共城守贼相拒十余日不能下防度尚救兵至球募士卒共破斩朱盖等赐钱五十万拜子一人为郎杨璇姓谱字机平防稽人举孝亷灵帝时为零陵太守是时苍梧桂阳冦起吏人恐璇乃制马车数十乗又为兵车彀弩与战大破平之境内以宁
　　张羡明一统志零陵太守在郡十年甚得江湖间民心
　　龙述后汉书马援传兄子喜讥议援在交趾还书诫之曰龙伯髙敦厚周慎口无择言谦约节俭亷公有威吾爱之重之愿汝曹效之伯髙名述京兆人为山都长由此擢拜零陵太守
　　蜀汉郝普守零陵吴孙权遣吕防取长沙零陵桂阳防移书三郡望风归服惟普城守不降【旧通志】晋尹奉晋书谯王氶传王敦构难氶驰檄湘州指期至巴陵零陵太守尹奉首同义谋出军营阳于是一州之内皆同义举
　　南北朝范云梁书列传字彦龙舞隂人为零陵内史在任洁己省烦去防费百姓安之
　　孙谦梁书列传字长逊东莞莒人天监六年为零陵太守已衰老犹强力为政吏民安之先是郡多虎豹谦至絶迹及去官之夜虎即害居民谦为郡勤劝农桑务尽地力收入常多于邻境
　　隋公孙景茂明一统志道州刺史悉以秩俸买牛犊鸡豚散恵孤弱不能自存者常单骑巡人家阅视产业有修理者褒扬称述如有过恶随即训导由是人行义让有无均通
　　唐李岘唐书列传呉王恪孙折节下士长吏治天寳时迁京兆尹出为零陵太守岘为政得人心时京师米翔贵百姓乃相与谣曰欲米贱追李岘
　　徐履道　李廙俱道州刺史元结道州防壁记前后刺史能恤养贫弱专守法令者惟履道及廙二人元结唐书列传字次山河南人天寳十二载进士代宗立授著作郎拜道州刺史初西原蛮掠居民数万去遗戸裁四十诸使调发符牒二百函结以人困甚不忍加赋上言臣州为贼焚破粮储屋宅男女牛马防尽今百姓十不一在耄孺骚离未有所安岭南诸州盗贼不尽得守捉望四十余屯一有不靖湖南且乱请免百姓所负租税及租庸使和市杂物十三万缗帝许之眀年租庸使索上供十万缗结又奏嵗正租庸外所率宜以时增减诏可结为民营舎给田免徭役流亡归者万余
　　阳城唐书列传字亢宗北平人徙陜州为道洲刺史至州治民如治家宜赏赏之宜罚罚之不以簿书介意月俸取足则己官收其余日炊米二斛鱼一大鬵置瓯杓道上人共食之州产侏儒嵗贡诸朝城哀其生离无所进帝使求之城奏曰州民尽短若以贡不知何者可供自是罢州人感之以阳名子前刺史坐罪下狱吏有幸于刺史者拾不法事告城欲自脱城輙榜杀之赋税不时观察使数诮责州当上考功第城自署曰抚字心劳催科政拙考下下观察使遣判官督赋至州怪城不迎以问吏吏曰刺史以为有罪自囚于狱判官惊驰入谒城曰使君何罪我奉命来安否耳留数日城不敢归仆门阖寝馆外以待命判官遽辞去府复遣官来按举义不欲行载妻子中道逃去
　　栁宗元唐书列传字子厚河东人第进士博学宏词科为监察御史里行贬永州司马既窜斥地又荒疠因自放山泽仿离骚数十篇读者咸悲恻
　　崔敏永州刺史栁宗元集南楚风浮俗户为胥徒家有禳梗悖于政经莫有禁御敏于是修整部吏黜侵凌牟渔者数百人以付信于下而征贡用集擒戮妖师毁焄蒿淫昏者千余室以举正羣枉而田里克和
　　吕温道州刺史【详衡州府名宦】
　　薛伯髙道州刺史栁宗元集元和九年薛公伯髙由刑部郎中为道州明年二月丁亥祭于先圣文宣王之庙堂庭庳陋椽栋毁坠公既祭而出登墉以望爰得美地节用以制财物乗时以僦工役逾年而克有成庙舎峻整阶序廓大讲肄之位师儒之室立廪以周食圃畦以毓蔬权其子母赢且不竭由是邑里之秀民感道懐和更来门下咸愿服儒衣冠由公训程公摄衣登席亲释经防丕谕本统化用兴行人无争讼注伯髙字景晦按姓谱明一统志以伯髙景晦为两人误
　　韦宙唐书韦丹传京兆万年人子宙宣宗朝拜吏部郎中出为永州刺史州方灾歉乃斥官下什用所以供刺史者得九十余万钱为市粮饷俗不知法多触罪宙为书制律竝种植为生之宜戸给之州负岭转饷艰险每饥人辄莩死宙始置常平仓收谷羡余以待之罢冗役九百四十四员县旧置吏督赋宙俾民自输家十相保常先期湘源生零陵香嵗市上供人苦之宙为奏罢民贫无牛以力耕宙为置社二十家月防钱若干探名得者先市牛以是为凖久之牛不乏立学官取士家子弟十五人充之初里民婚出财防賔客昼夜集多至数百人贫者犹数十力不足则不迎宙条约使畧如礼俗遂改邑中少年常以七月击鼓入民家皆迎为办具喧呼疻鬭宙至一切禁之薛存义栁宗元送薛存义序存义假令零陵二年矣蚤作而夜思勤力而劳心讼者平赋者均老弱无懐诈暴憎
　　唐世旻【详忠臣志】
　　五代萧结明一统志祁阳令不畏强御方暮春时有州符下取舟竞渡刺史将临观结怒批其符曰秧开五叶蚕长三眠人皆忙廹划甚闲船守为止
　　宋王继勲宋史列传平陆人知道州未防授本州刺史州境与广南接刘鋹屡引兵入冦继勲因上言岭表可图之状
　　李琯明一统志太平兴国初知永州时乗五季后诸政废弛琯以身率下奉行诏谕纲纪大振
　　欧阳观陆伯生广舆记通判道州以亷能称观修之父也
　　刘芮明一统志字子驹东平人永州司理鞠狱为法家疏驳芮谓今观疏驳者之设意大与古人用心不同从古惟闻死中求生不闻生中求死托疾而归冦凖宋史列传贬道州司马帝初不知也他日问左右曰吾目中久不见冦凖何也左右莫敢对明一綂志天禧间罢相贬道州司马素无公廨百姓竞荷瓦木不督而成
　　吴辅姓谱剑浦人天圣中第进士调道州推官防有告冦至者郡僚欲毁桥守城辅曰自桥而南者皆吾民也安可弃民以自全耶闻者壮其言
　　王贽庆厯四年知道州御山猺有方民得安堵转运使周陵以闻仁宗赐书曰天下郡国皆如是朕复何忧六年召赴阙授殿中侍御史【旧通志】
　　黄炎　周仲华俱江华县令宋童硕孙江华县令题名记黄奉议之申减役钱周寺正之奏减二税民到于今受其赐甘棠遗爱有口皆碑
　　徐处仁宋史列传字择之谷熟人令东安蛮人叛处仁入峒开示恩信蛮感泣誓不复反
　　郭允升姓谱字彦生泰和人徽宗时知零陵县蛮獠归服徙知安化虎不为害民有蛮虎藏之謡允升初兴学校文教之化僻壤大同
　　卢子文姓谱知永州大兴学校后除广西运判永民艰食运米贱粜以济之
　　田如鼇姓谱南康人举进士累官监察御史出知道州民乐其岂弟
　　胡寅宋史胡安国传崇安人子寅字明仲知永州寕徳皇后讣至朝廷用故事以日易月寅上疏言礼讐不复则服不除愿降诏防服丧三年衣墨临戎以化天下
　　杨万里宋史列传字廷秀吉水人零陵丞时张浚谪永杜门谢客万里三徃不得见以书力请始得见之浚勉以正心诚意之学万里服其教终身廼名读书之室曰诚斋
　　李南寿字元衡龙泉人绍兴中知道州疏减大礼钱之病民者邦人欢呼后擢起居舍人乞外补孝宗语曰卿道州之政甚美姓名常书于屏间未忍令卿去朕侧改礼部侍郎【旧通志】
　　章颖宋史列传字茂献临江军人道州教授作周敦颐祠防宜章冦为乱郡僚相继引去颖独留冦平郡守以功入为郎奏颖有恊赞之功可大用
　　李揆姓谱浏阳人乾道二年领乡荐授寕逺尉获盗十数或谓曰可用赏特选揆曰杀人以阶荣显吾不为也
　　杨翼之字元礼三山人为永州博士训诸生为学以躬行实践为要永州弦诵之风自翼之始州人士无不戴之
　　欧海茶陵人知零陵县有劝农十诗真徳秀称其为风雅之助
　　王元春字景毓邵州人知零陵县创县学于愚溪口加意造士善绩茂着
　　赵师懿福州人宋宗室淳熙进士嘉定间知道州振頽俗戢吏奸期月之间百废具举民歌其徳建祠九疑庙西
　　陈畴寳庆中知永州兴修黉序复捐千缗市学田为贡士之资加恤军伍支犒特优辟黄熊大小将军岭路自清湘达于衡阳【以上旧通志】
　　李芾宋史列传其先广平人徙衡州初辟祁阳尉赈荒有声摄县县大治辟湖南安抚司幕官时盗起永州招之嵗余不下芾与参议邓坰提千三百人破其巢擒贼魁蒋时选父子以归余党遂平
　　许洄明一统志绍定间令江华新学校增生徒数年之间民安盗息
　　杨允恭道州教授宋史胡颖传衡有灵祠吏民夙所畏事颖撤之作来谂堂奉母居之尝语道州教授杨允恭曰吾夜必瞑坐此室察影响咸无有允恭对曰以为无则无矣从而察之则是又疑其有也颖甚善其言
　　燕坚龙知零陵县民苦吏追摄乃刻木为牍凡民讼有连逮者书其姓名使自召之作字民铭刻石县治【旧通志】
　　元林兴祖元史列传字宗超福州人至正八年迁道州路总管时湖南副使哈喇特穆尔屯兵城外闻贼至以乏军需欲退兵兴祖入城视事即以恩信谕盐商贷钞五千锭且取郡楼旧桐板为盾贼闻新总管至一日具五百盾以为大军且至中夕遁去永明县洞猺屡窃发为民害兴祖以手牓谕之皆曰林总管亷而爱民不可犯也三年不入境春旱虫食麦苗兴祖为文祷之大雨三日虫死而麦稔己而罢兴作赈贫乏轻徭薄敛郡中大治宪司考课以道州为最乌克逊泽元史列传临汉人至元二十一年调永州路判官湖广平章政事约蘓穆尔贪纵淫虐诛求无厌或妄言初归附时州县比屋敛银将输之官银己具而事中止约蘓穆尔即下令责民自实随地置狱株连考掠死者载道所获尽掩有之有使至永泽戒吏美供帐丰酒食务顺适其意使者感愧因间以利害晓之一郡获安是嵗盗起寳庆武冈行省遣泽讨平之诛其首恶余得减免二十六年丞相僧格建议考校钱谷泽自上计行省约蘓穆尔怒曰郡国钱粮无不增羡永州何独不然孙府判慢我拘系之明年僧格败约苏穆尔伏诛泽始得释
　　樊炳明一统志永州路总管戢贪锄强拯民兴学毁淫祠八百余区驱巫祝以代民役政化大行
　　刘潜明一统志吉安人永州录事有恵政能锄强去暴后摄祁阳县令民多逋亡作还乡歌招来安集感泣而归
　　吴芾明一统志至正中道州路判官重建路学有善政吏畏民安
　　曾圭苏天爵集零陵县尉曾君圭家衡山业儒术命其子尧臣捐家赀度材庀工为浯溪书院请于行省设官以司其教又割私田三百亩以廪学者
　　穆蘓至正八年以奉议大夫任永州峝冦攻城力战却之民赖以全【旧通志】
　　刘祖胜【详忠臣志】
　　明盖恒弼楚纪洪武初同知道州招集流民兴建学校百废具举擢知永州府
　　张原湜明一统志兖州人洪武初道州通判亷能有声时郡境贼冦猖獗原湜率众擒其魁降其余党境遂以宁
　　余彦诚徳兴人洪武初知永州勤慎公平与齐东知县郑敏等十人先后坐事逮系邑民各列善政诣阙以请上嘉之赐彦诚等袭衣靴钞还仍给耆民道里费时洞猺刧掠郡邑谕以威信率皆慑服民赖寕息【旧通志】
　　唐吉祥楚纪字彦正歙县人洪武庚辰进士知祁阳县考绩为天下最赐宴礼部擢工部主事
　　吉岳楚纪洪武间知东安县时县治公署竝为峝贼所燬岳涖任寄居民间安集黎庶百凡创建有方民不知劳
　　朱公庆楚纪知寕逺县时初离兵革开设县治招抚流移虽有小警市不易肆称良吏首
　　杨守礼知江华县公平亷静葺县治脩学校教民礼逊民懐其徳【旧通志】
　　陈福山明一统志同安人由进士知零陵县居官清谨脩筑堰塘溉田二百余顷民赖其利号曰陈公堰刘敏明一统志干州人永乐间道州知州兴废举坠抚字有方逋逃者相继复业
　　戴浩明一统志鄞县人以进士任永州知府谨权量申禁令通行钱法市易价平时苗贼窃发浩设法招抚之民赖以安
　　李应庚楚纪洓水人以给事中知永州府政尚寛平所居官舎仅蔽风奏革黑石湘口大桥闗税民甚徳之
　　賔礼庆姓谱徳州人任永州府推官资禀惇厚有讼者喻以礼义使自悔悟人多化之狱无系囚
　　沈孟仪明一统志昆山人知东安县敦实有文寛严得理修学宫葺坛壝建桥凿井皆视如家事嵗值凶荒赈防安集民免流移
　　陈盛眀一统志知永州府亷慎有才能宣徳中特勅兼理茶赋
　　余岱明一统志零陵县丞不携妻孥公退一室萧然惟图书而己
　　吴永裕明一统志东安知县政尚简易清操不渝盛祥明一统志丹徒人知道州颖敏博学耿介不阿时州有虎患祥祷于鼻亭祠二虎渡河一虎毙祠下杨崇江西丰城人由举人知永州府首兴学校课试生徒修渠堰自是山田有秋筑祁阳城减贵州饷行九等均徭之法严藩府校尉害人之禁又约婚嫁不得论财贫甚者给以布帛一时婚配一千有竒【府志】马成四川人以明经任祁阳令清慎和易民恋之如慈母满九年迁去百姓赴阙乞留宪宗准复任三年前后在祁十二年乡民有至老未见长吏者偶至县庭长揖不跪左右叱之成叹曰使吾民皆如此胥与葛天氏游矣礼而遣之【旧通志】
　　何诏明一统志字廷纶山阴人以进士知永州府勤恤民隐按丁田以制赋役白诸台司着为令自是吏防售奸流移还定
　　吴允正明一统志南海人知永州府存心恺悌以徳化民有弗率者先教而后威终不加苦
　　张鉴明一统志瑞昌人知永明县亷介自守施政有方劝课农桑作兴学校民到于今称之
　　符钟南昌人知道州值嵗荒饥殍载道钟悉发仓谷赈济而后以闻全活无筭适永明猺贼越境为冦谕以恩威诸猺解散【旧通志】
　　熊汲明一统志南昌人以进士任永州知府养粹用和操严施恕以文学润色吏治有古循吏之风白思义明一统志同知永州府单车至任处己刚方旁郡有滞狱当道委鞫无虚日谳词详明誉望借甚乐汝刚明一统志知江华县复流民六百余户唐瑶武进人嘉靖中知永州府仁厚简易长育士劝民以勤力作敦善行谆复不倦【旧通志】
　　范之箴明一统志秀水人以进士任永州府存心涖政去后见思既调汉阳民多逺起居寻陞湖广叅政
　　黄翰明一统志丰城人以进士守永州勤慎清苦爱民好士遇旱祷雨輙应
　　周谅明一统志永丰举人嘉靖中知宁逺县涖任五载凡旧令逋负完结者百三十有九事时嵗大旱徒歩拜祷雨随防躬率乡兵捣髙山城巢立五营以扼其险江华苗叛奉委捕平之
　　傅应正安福人隆庆辛未进士知零陵县刚正不阿片言析狱民以为神邑咸阳里与粤全州接界民因争田致相攻杀两省抚按檄应正与全守防勘应正剖决如流两界皆翕服
　　林汝诏漳浦人由进士任永州司理刚正自持洞悉一方利病条陈永卫屯田之弊请当道勘丈屯政军政一时清肃复议抵兑军粮法公私两便
　　徐尧莘潜山人以进士守永州治持大体不事苛察鞭扑不施一郡大化尤以兴起斯文为己任一时多所成就
　　陈劭懐安人嵗贡生零陵教谕教士以礼义道徳务求实践士皆以空言为耻亲督诸生肄业常至夜分秉铎之勤劭称最云
　　万元吉南昌人天启乙丑进士任永州推官有藩王诸孙招纳亾命元吉摘发奸状寘其家人于理常以政暇坐宗濓书院集诸生讲学分校楚闱称得士【以上旧通志】
　　张恂【详衡州府名宦】
　　周志跃【详忠臣志】
　　皇清潘文彩临颖人顺治己亥任东安知县尽革陋例劝民急公办租清约俭素勤于字人陞知寕海州去之日民如失慈母焉祀名宦














</div>
    <div class="pagination">
<a href="湖广通志_page228.html">上一页</a><span>...</span><a href="湖广通志_page224.html">224</a><a href="湖广通志_page225.html">225</a><a href="湖广通志_page226.html">226</a><a href="湖广通志_page227.html">227</a><a href="湖广通志_page228.html">228</a><span class="current-page">229</span><a href="湖广通志_page230.html">230</a><a href="湖广通志_page231.html">231</a><a href="湖广通志_page232.html">232</a><a href="湖广通志_page233.html">233</a><a href="湖广通志_page234.html">234</a><span>...</span><a href="湖广通志_page230.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
