<!DOCTYPE html>
<html>
<head>
    <meta charset="UTF-8">
    <title>广西通志 - 第 46 页/共 315 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>广西通志 - 第 46 页/共 315 页</h1>
    <div class="content">　　僧灯山在县治三里世传有一仙造寺于此至今岩内犹有横梁木一株夜静佛灯常现
　　盘马山在盘溪上离县治四十里四面平坡惟此山形如天马盘旋故名
　　凤凰山古名鹧鸪山在城北五里山巅竒石卓立如凤展翅状
　　大山在城北十五里土官赵暹甃石成堦为通诸土司孔道山之开凿自暹始去山半里有狐掘泉
　　连元山在文庙对江即学宫前案高压羣峰巅有三层如磨盘皆巉石环绕上凿连元二字
　　净瓶山在城西北二里形如瓶
　　银山在城对岸有洞深黑昔有人秉炬方入未数步气闷极遂返
　　崇官山在旧县北二里其山空洞如室
　　防夹山在崇官山北土官赵暹曾结庵于此玲山在城北十里山峯峻峭石壑玲珑故名与螺山相去三里
　　环山在城东十里许与龙井相去三里石径盘旋璧山在城东五里山下有池其后一小溪春雨水涨潆回如璧色故名
　　五廪山在城东四里山多羊桃俗呼为五廪子故名
　　龟公山在城北五里山有岩二层如楼阁然石笋参差列于岩壁
　　陇口岭在城北六里与关城为唇齿
　　佛子岭在府城南门对河十里与江州分界处盘环岭在城北五十里其岭纯土可耕大路经其岭即见太平安平二土州又名望州岭一统志作环岭
　　感谷岩在城西北一里上有进宝石下瞰江流形如石阙石壁镌感谷二大字上下有洞呼声相应故名
　　邓岩在城东北郡人邓祥龙读书于此刻邓岩二字记之
　　回阳洞在城南五里旧名和尚岩昔有老僧神定洞中久之趺坐而化知府江一桂同周璞游此至夕见烛照洞中因改今名
　　钟鸣洞去城六里俯瞰丽江可容数十人有悬石击之鸣如钟磬明总督张岳书钟鸣洞三大字于石壁
　　碧云洞在城北十里峭壁插天一洞深防旁有石门绕山麓而行云烟缭绕洞门一石台可以观眺前人游览有诗
　　盟猿洞在城北三十里洞有二层迂回曲折幽深不可测洞口古木参天猿鹤常居其中
　　丽江在城南发源于广源分流于凭祥歴龙州明江经府治绕城西南东三面合邕江下浔梧东入于南海
　　龙门江在城西十里江心怪石嶙峋奔涛击石铮铮如琴筑每岁春雨南风起鳊鱼数万溯流聚此墨水江一名崇善江去城六十里发源交阯歴下雷合安平恩城太平果化诸水通于丽江相传江心有香水潭出香鱼味甚美他江不及
　　龙马泉在城南岸近江三穴相通有古榕十数根覆其上天将雨树荫下每见鳅鱼数万游跃世传有龙化马于此因名
　　白云泉在白云洞上下有孔通天下一穴世传有龙潜伏岁旱祈雨辄应
　　广济泉在城北二十里青连山阴
　　龙井泉在城东北十里深二百尺其泉通于丽江明太守徐师臯甃石建亭作记
　　显灵泉在城东五里岁旱祈雨于此
　　狐掘泉在大山旁狐掘乃名树盘荫泉上螺泉在螺山下泉外池池上列植修竹苍翠掩映环山泉源出环山清洁甘美上多林木夏日晴明猿声乌语自觉可人
　　玲山泉源出玲山石洞中春夏雨霁泉声歴歴静听如笙琴声
　　馨泉在馨山盟猿洞下春夏水发声如琴瑟太守高不矜名曰馨泉
　　玉井在下郭玉皇阁前明万厯初年开凿
　　龙窍井在府后千户所公廨
　　左州
　　金山在州治北一里上有寺联络三十六峯旁有一壁峭立上镌龙光在望山势空灵洞辟轩敞外有孤峯独峙倒插如云
　　麒麟山在城西二十五里挺特苍秀为州龙之脉天登山在城东南八里两山峙立其高插天因名博感山在城东南八里一水中流奇峯对列旁通幽岩秉炬而入洞中形状诡怪天然入妙不可方物
　　九峯山在城南四十里山峯聨属不断故名银瓮山在新村其山临江起伏如瓮晴霞映之色如银
　　芙蓉山在城西南五十里初日照之鲜妍可玩狮子山在城东南五里
　　龙泉山在城东三里
　　独山在城西南八里
　　华父山在城西南十五里有潴泽四面环绕石牙盘错窍通穹嶐
　　跨龙山在城西二十里
　　昆山在城西二十里
　　马鞍山在城西五里又五里为天髙山
　　雷岭在城西南二十五里
　　角势岭在州城西门外
　　感国岭在城北五里
　　红泥岭在城西南三十里
　　云岩在城西南二十里一峯拥峙有岩二层逺眺叠翠如云
　　伏龙岩在城东八里
　　淋岩在模村入岩二十步幽窈深黑古传有野龙潜伏
　　墨山岩旧图志即栢岭在州南三里其中虚敞曲折盘旋可容百人
　　鹤洞在城西南十五里山岩耸峭傍有陂塘春夏雨水涨溢多生鱼菰野鹤常聚于此一统志谓之通明岩今又作呌鹤岩
　　潭洞在城南五十里
　　桥江在城东门外发源自陀陵三清山合诸流而入于州界
　　渌江在城东五十里
　　龙潭在城南一石若虬龙状石下泉涌冬夏不涸味洞泉在城西南四十里
　　龙泉在城东三里涌出不竭滙而为池北流合桥江
　　养利州
　　古嵩山在州南四里形如屏风
　　胜竒山在七村离城南三十里州之门户
　　金马山在州西
　　帽山在州北一里形如幞头州之后屏
　　小印山在州西一里平地突起状如印有岩空洞玲珑穿透
　　武阳山在州东南四里孤峯危峙四面水绕下有雷坛遇旱祈即应有武安洞洞中水滴成溪陇幔山在州北十五里万山环列仅通一路中有水穴竒胜一起一伏莫测其源
　　养山在州西北三十里苍翠蓊郁绵亘甚逺州盖以此山及利水为名
　　鸡公岭在城东六十里岭甚高峻登望万山如壁立与故陀陵县接界
　　散花岭在城西三十里昔传土官追吕仙至此见白马腾空天花落坠因名
　　观音岩在城东四十里其岩离平地十余丈平广可坐百人石壁有菩提大士像岩下有弄月镜台二石
　　榜冕峒在城东二十里各村环绕树木蔚茂旧设有峒官今废
　　武能洞在州东三十里二山夹水极为扼塞通利江发源笔架山经龙英至州界入左江州前江发源自万承西流经那岜那造等村至州前合通利江
　　润江在州西北自龙英经叩村出合恩城江石岩泉在城内深彻无底泉出石罅与城外潭水相通
　　武阳溪亦曰洞溪源出武安洞西南流至州南入通利江
　　呼水泉在城西三里石岩中旧传童牧过此呼之即涌出尺余饮讫如故
　　灵陂自茗盈经陇幔至州治北水出石中与城内泉通
　　永康州
　　净瓶山在州东南三里平地突起一峯如瓶白面山在州东北十里旧图志作白虎山
　　天马山在州南五里峯峦层峭势如天马行空文笔山在城西三十里
　　展诰山在州西与文笔山相连尖峯秀丽为州学向山
　　横榜山州治南三里横峙数十丈其形如榜旧图经作横石山
　　岜兜山州治南六里两山互向其形如门俗号为兜
　　明山在州南故思同州东岩穴相通
　　渌空山在故陀陵县南十五里绿瓮江水出其下骆驼山在陀陵北二十里古县名骆陀以此蛇岭在陀陵东三十里路通罗阳
　　将军岭在陀陵西三十里
　　岜横岩在州北七里上下有岩岩中有水俗号为田塘内有一石特立每年三月修禊士民以兆丰年
　　巄崆峒州治西三十里四围髙山中有一峒蜿蜒窈窕通人来往
　　绿瓮江水自渌空山发源东北流绕州南合思同州水又东入罗阳界入大江浅窄不通舟楫水味清甘无毒饮濯皆资之
　　渌零水在州南故思同州西南入大江
　　宁明州
　　逐象山在州治北三十里
　　猪峡山在州北近江因形而名为关锁州治镇山回岭在明江城西南十二里自十万山来脉层峦疉嶂清翠可爱状若盘龙回顾故又名龙蟠蕾兰岭在明江城东南二十四里岭高而大有两石相对中通岐阳号曰石门傍有土檀香可采蕾畧岭在州东四十五里
　　风门岭在明江城北二十五里乃南太孔道仙奕岭在明江城南十里菁葱秀丽顶上有泉一大石寛平方正传昔有樵者上山遇数老奕棋归已数月
　　象伏岭在明江城西南十里石下有象迹傍有泉白马峒在州治西三十里山石突起中穿一峒峒有水从中出约深十余丈即六月寒气逼人石壁云花灿烂彷佛如白马状
　　交椅石在明江城东十二里石形如椅故名明江源出自十万山由迁隆峒西流经思州土州至城东南曰明江又北流至州治一百八十里合龙州龙江
　　交阯河即小溪在明江城西南十里出交阯髙楼夷州经六四寨而下合州界
　　东湖系大池在街旁横亘数十亩中有土堆上建西竺庵
　　汪龙潭在明江城东十二里深约六七丈捕鱼其中辄兴风浪
　　巡检泉在明江城南门外泉有三五孔汲之不竭咘防泉在明江城南六里咘埋泉在明江城北十四里旧传二泉相通尝腾沸土人惊畏将牛羊铁器秽物窒之乃不为害
　　咘吴峒泉在吴峒石崖间中产鱼虾多则年必丰夏流如江冬即涸其山有神峒人岁一祭之咘饶泉在水口峒
　　马跑清泉即太子井在明江城西北二里元镇南王托欢及右丞索多太子讨占城士卒饮明江水而病祷于神马跑地忽涌泉故名水清美汲贮罂中旬日而味不改能消瘴毒
　　咘王井在明江城东五十余步夏极凉而味畧酸太平土州
</div>
    <div class="pagination">
<a href="广西通志_page45.html">上一页</a><span>...</span><a href="广西通志_page41.html">41</a><a href="广西通志_page42.html">42</a><a href="广西通志_page43.html">43</a><a href="广西通志_page44.html">44</a><a href="广西通志_page45.html">45</a><span class="current-page">46</span><a href="广西通志_page47.html">47</a><a href="广西通志_page48.html">48</a><a href="广西通志_page49.html">49</a><a href="广西通志_page50.html">50</a><a href="广西通志_page51.html">51</a><span>...</span><a href="广西通志_page47.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
