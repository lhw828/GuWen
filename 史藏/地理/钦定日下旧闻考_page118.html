<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 118 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 118 页/共 698 页</h1>
    <div class="content">目开通挥斥兮八极广揽兮无终意气兮飞掦凌卢兮御风习具器也陆离潇洒缤纷磊砢灿烂兮朝 
霞孔明兮朱火照曜兮焜煌周流兮轩翥戄对越兮于穆游吾心兮太古帝载之虚无兮陟降其所垓 
埏之辽絶兮敛之一黍匪重黎之诞降兮曷其臻乎要眇邈祈姚之不作兮畴则探其奥窔伊崇效而 
卑法兮恊至德于太灝定百代之犹豫兮踵危微于帝道毕远臣之精思兮备前王之所少璇玑玉衡 
之不传兮乃今而获圣人之大寳乱曰巍巍穹窿帝所则兮父干母坤不敢不及兮写以良金如塑像 
兮朝斯夕斯期勿忘兮子之于父视无形兮瞻兹肖貌曷敢以宁兮兢兢业业承天休兮奉若不违升 
大猷兮祈天永命从兹始兮亿万斯年昊天其子兮梅定九集 
钦定日下旧闻考卷四十七 
钦定四库全书 
钦定日下旧闻考卷四十八 
城市内城东城四 
原京师试院改旧礼部为之乃正统年间事涌幢小品原贡院在城东隅元礼部旧基也永乐乙未改 
为贡院制甚偪隘嘉靖中议改剏西北隙地卒未果至万历二年因故址拓旁近地益之春明梦余録 
臣等谨按改旧礼部为贡院涌幢小品作正统间事春明梦余録作永乐间事两说互异原张居正京 
师重建贡院记今天子践祚之三禩新修贡院成其地因故址拓旁近地益之径广百六十丈外为崇 
墉施棘徼道前入左右中各树坊名左曰虞门右曰周俊中曰天下文明坊内重门二左右各有厅以 
备讥察次右曰龙门直甬道为明远楼四隅各有楼相望以为瞭望东西号舎七十区区七十间易旧 
制板屋以瓦甓可以避风雨防火烛北中为至公堂堂七楹其东为监试厅又东为弥封受卷供给三 
所其西为对读誊録二所后为聚奎堂七楹旁舎各三楹主试之所居也又后为燕喜堂三楹东西舎 
凡十六楹诸胥吏工匠居之其后为会经堂堂东西经房相属凡二十有三楹同考官居之工始于万 
历二年三月以明年九月告竣按京师贡院始于永乐乙未是时考卜未定文皇帝以巡狩御行幄庶 
事草剑其所举士秋试不过数十人春试率百余人故试院虽湫隘亦能容及燕鼎既定人文渐开两 
畿诸省解额歳增士就试南宫至四千有竒而贡院逼隘如故又杂居民远间嘉靖间议者咸请改剏 
西北隙地或言东方人文所会宜因其址而充拓之然旋议旋辍未有必然之画也今天子始俞有司 
之请一旦易敝陋而为宏丽非振奋乌能有成哉太岳集原赵用贤重修贡院记国家每三岁辄贡士 
于乡已从春官上计率锁院三试之故贡院之在畿内者间岁一再从事乃其制独庳陋弗称无以尊 
重事严国体又百执事各赡其事而湫隘嚣尘燥湿之不时何以稽奸慝而警禁御也当文皇定鼎北 
平百司庶府以次剏之而文教犹郁列圣嗣起道化翔洽士之挟策至者往往填溢省院至无所蹻足 
世庙未尝一议增创属财用方诎仅一开壖道辄复报罢我皇上临御之初首采羣言廓然更始出水 
衡钱十六而佐以京北赎锾更为相地所冝拓者东西若干丈其南北市廛官酬以直得若干丈乃以 
万厯甲戌鸠工庀材其外表棹楔列交戟帘之外为楼五为堂一为号远四千八百有竒帘内为聚奎 
堂一为会经堂一为考官房四十有一他如监临督察逮庖湢舆隶有事棘闱者率树之堂牖 之垣槛 
凡为屋大小三百四十七楹费四万九千九百余金越明年乙亥九月告成松石斋集原永乐三年令 
北直隶府州县于顺天乡试明会典原永乐乙未始开科于北京王忠肃翔名在第五文庙以北京初 
启会闱而魁得畿甸士心喜遂以布衣召见赐酒食琐缀録原正统三年翰林侍讲学士曽鹤龄主考 
顺天乡试初试之夕场屋火试卷有残阙者有司惧罪不敢以更试为言惟欲修葺场屋以终后两试 
鹤龄曰必更试有司具二说以进命如鹤龄所言贡举考原天顺七年二月举会试值贡院火监察御
 史焦显因锁其门不容出入举子焚死者九十余人上怜之赐死者举进士同上原国子监丞阎禹锡 
因试院灾奏称举子遭火者多是平昔有学之士一夕无辜抱忠而死膏涂墙壁肉食鸟雀使踰垣而 
出者咸有灰心环视而叹者多懐去志乞赐进士名色以表其门礼科给事中何琮等劾之言臣等见 
火死者朝廷已命有司具棺埋葬士子目覩德泽所及莫不感激奋励岂有灰心去志者哉今禹锡调 
弄巧言形容过情奏对失实宜正其罪遂下锦衣卫狱鞫之明英宗实録原时礼部以试院狭隘故遭 
火请择城中隙地改设之事下工部议左侍郎霍瑄右侍郎薛远择安仁坊草场请改为试院造板房 
以易席远及会计物料以闻上曰试院仍旧可也户部草场岂冝擅易并其属郎中等官皆下狱同上 
原天顺七年五月朔修试院同上原洪武间定制乡试以子午卯酉年会试以辰戌丑未年惟两癸未 
一以太宗靖难一以文场灾并以甲申开科正德庚辰武宗南廵会试登第者至辛巳始廷试明良记 
增洪武三年定初场止试本经义一道四书义一道二场试礼乐论诏诰表笺三场经史时务策一道 
场后十日面试骑射书律殿试时务策限一千字以上后十七年改定初场増经义三四书义二次场 
去笺而增五判三场增策四篇而面试废矣春明梦余録原洪武甲子郷试乙丑会试初为小録以传 
然惟刻董事之官试士之题及中选者之等第籍贯经籍而已其録前后虽有序然犹未録士子之文 
以为程序也次科戊辰始刻程文自是遂为定式翰林记原正统元年会试出大学论语中庸题而不 
及孟子十年会试出中庸大学孟子而不及论语成化元年顺天乡试出论语二道孟子一道而不及 
大学中庸其后定大学中庸内量出一道论语孟子各出一道遂为例殿阁词林记原明初会试主考 
或待诏或典籍或编修纪善初不论官宣德癸丑始命少保黄淮与少詹事王直主之淮久致仕以谢 
恩至京点用至弘治庚戌命大学士徐溥己未命大学士李东阳然未有用二辅臣者自天启壬戌始 
命何宗彦朱国祚同主试后遂因之春明梦余録原天启二年二月辛未命大学士何宗彦朱国祚主 
会试故事会闱以阁臣典试而翰詹一人副之已推礼部尚书掌詹事府事顾秉谦上特命国祚国祚 
疏辞上日今岁系朕首科特命二辅臣以光重典卿不必辞明熹宗实録朱彛尊原按是年宗室子朱 
愼銎登进士榜先太傅文恪公请于朝优选京秩遂除愼銎为中书远人宗室举进士前此未有盖始 
于是科也原金溪王公英以永乐丁酉主顺天乡试明年戊戌会试复为主考官庚子仍主顺天乡试 
连为主司者三至癸卯又主顺天乡试宣德庚戌正统壬戌复为会试总裁凡三典北闱三主会试而 
王元美述盛事未之及焉何欤棘闱记原永乐十六年戊戌会试金溪王英实为总裁至十八年庚子 
二十一年癸卯复主顺天乡试永乐十九年辛丑会试吉水周述实为总裁至宣德七年壬子复主顺 
天乡试宣德五年庚戌会试吉水钱习礼实为总裁至七年壬子正统六年辛酉复主顺天乡试皆先 
主会试而复主乡试后此则未闻矣同上原永乐中各省郷试多有儒士主考而品官同考者景奉二 
年会试莆田林文修撰也而为主考吉水刘俨侍讲也而为同考当日重在衡文不序爵也同上原北 
京解元其初不尽北直隶人如景泰丙子徐泰正德丙子周光宙嘉靖戊子马一龙辛卯马从谦癸卯 
沈绍庆隆庆丁卯庄允中倛南直隶人正统辛酉章以占甲子司马恂天顺壬午郑宏弘治戊午孙青 
辛酉谢丕嘉靖壬午周襗己酉孙锭俱浙江人成化丙午罗玘江西人宣德壬子宋雍隆庆庚午李廷 
机万历癸酉柯挺俱福建人嘉靖丁酉郑光溥山东人宣德乙卯邹冕河南人嘉靖乙卯杨濂四川人 
自万历壬子宋凤翔以浙人领解此后必北直隶人居首矣南京解元其初亦不尽南直隶人如正德 
庚午许继先嘉靖戊子许仁卿俱浙江人洪武甲子廖孟瞻丙子尹昌隆永乐辛卯徐则宁嘉靖壬子 
孙溥俱江西人洪武庚午黄文史永乐戊子黄寿生俱福建人也夫科场取士期于得人莫非王臣议 
者必欲区别之名从公而实私也至于乡试分南北卷北止五处而南十处其取数则均会试分南北 
中卷广东置南卷而安庆则置中卷名为均而实不得其均者北人不肯言南人不敢言遂垂之为不 
变之法矣两京求旧録臣等谨按明季乡试分南北卷北止五处而南则十处会试分南北中卷广东 
置南卷而安庆置中卷偏枯之弊自所不免我朝法制乡试不特八旗之满洲蒙古汉军及顺天直隶 
生监各有一定之数即各省之来试京师者分定南北中皿额会试则于三场卷子截数之后开单进 
呈各省中额皆自皇上钦定原洪武庚午应天乡试长泰黄文史以作全场五经题领解至天启甲子 
闽人颜茂猷亦作五经题誊録官嫌其违制止誊四书义三篇易义四篇以入同考官祁彪佳取之既 
发榜始知为五经也崇祯甲戌会试以知贡举林焊言士子有作五经全题者得俱誊进允之于是茂
 猷亦中式礼部刻会试録特旨命题颜茂猷姓名于第一名李青之前葢异典也至十年丁丑临川掲 
重熈十六年癸未嘉兴诨贞良慈溪冯元飂武乡赵天麟皆以五经举乡会试又莱阳宋瑚十二年己 
卯亦以五经中山东郷试闻丁丑科会试作五经题者四人止重熈一人得隽其三人姓氏不可得而 
举矣棘闱记増顺治二年定士子有作五经者如果博雅不在篇数取多应行禁止康熈四十六年京 
闱试卷内有二卷四书五经真草各二十三篇监试题请奉旨授为举人康熈四十一年顺天乡试南 
皿内有二卷作四书五经文共二十三篇奉旨授为举人准其会试嗣后有愿作五经者不必禁止五 
十六年停止雍正二年仍聴以五经应试乾隆十八年停止科场条例补国朝乡试直隶取百名加国 
学三十名又杂行五名不拘僧道官吏各省来者皆可中之故曺鼐以典史解粮赴京中北直隶乡试 
而廷试为状元今杂行无中者矣耳谭补翰林凡武举彻帘后同考官及掌卷官置酒请主考官主考 
答席顺天乡试后两京兆置酒请主考监试主考监试亦答席会试同考于彻帘后醵金为会掌科主 
办其两京乡试事毕四主考合请衙门前后莗谓之鹅头会眉公见闻録补宋解试诸路并以八月五 
日锁院而福建则用七月川广则用六月以道远故也南渡后闽广改同诸路试期绍兴二十四年有 
诏太学及诸路并以中秋日引试惟四川则用三月十五日焉元乡试以八月二十日二十三日二十 
六日明改从八月九日十二日十五日元会试以二月一日三日五日明改从二月九日十二日十五 
日元御试以三月七日明改从三月十五日葢历代锁院为期不同如是至于试士之地金源或于竹 
林寺或于悯忠寺蔑有定所元则试于南宫明之贡院即元之礼部旧署也葢试士子于此者四百年 
矣雅坪散録补王氏耳谭谓直隶乡试额取百名外国学三十名杂行五名故曺鼐以典史解粮赴京 
得中乡试而廷试为状元今杂行无中者矣按曺文忠以永乐癸卯中顺天乡试本由诸生宣德初授 
代州学正上书愿得剧职自効改江西泰和县典史督工匠赴京乞与会试遂中癸丑榜第二人廷试 
</div>
    <div class="pagination">
<a href="钦定日下旧闻考_page117.html">上一页</a><span>...</span><a href="钦定日下旧闻考_page113.html">113</a><a href="钦定日下旧闻考_page114.html">114</a><a href="钦定日下旧闻考_page115.html">115</a><a href="钦定日下旧闻考_page116.html">116</a><a href="钦定日下旧闻考_page117.html">117</a><span class="current-page">118</span><a href="钦定日下旧闻考_page119.html">119</a><a href="钦定日下旧闻考_page120.html">120</a><a href="钦定日下旧闻考_page121.html">121</a><a href="钦定日下旧闻考_page122.html">122</a><a href="钦定日下旧闻考_page123.html">123</a><span>...</span><a href="钦定日下旧闻考_page119.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
