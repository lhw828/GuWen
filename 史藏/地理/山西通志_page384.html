<!DOCTYPE html>
<html>
<head>
    <meta charset="UTF-8">
    <title>山西通志 - 第 384 页/共 700 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山西通志 - 第 384 页/共 700 页</h1>
    <div class="content">　　王国栋奉天铁岭人贡士康熙元年任
　　李为国陜西肤施人贡士康熙六年任
　　冯应泰陜西延长人监生康熙九年任
　　梅　鋗江南宣城人进士康熙十四年任
　　王维藩江西奉新人举人康熙十九年任
　　呉　颐河南商邱人监生康熙二十一年任
　　刘芳永顺天宛平人官生康熙二十六年任
　　沈王赉浙江山隂人监生康熙三十七年任
　　许　晋直昌平人监生康熙四十年任
　　胡文焕江南太平人举人康熙四十三年任
　　钱宗周浙江防稽人监生康熙五十年任
　　苏　达直大名人举人康熙五十二年任
　　郭　育奉天盖平人贡士康熙五十三年任
　　杜　坦陜西三原人举人康熙五十八年任
　　田见龙顺天大兴人监生雍正元年任
　　钟　恒贵州贵筑人举人雍正五年任
　　杜　瑾山东濵州人贡生雍正七年任
　　永和县
　　刁昌世南和人贡士顺治元年任
　　杨　泰丰润人进士顺治五年任
　　梁可兴辽阳人贡士顺治七年任
　　卞化龙辽阳人贡士顺治九年任
　　武士豪直正定人进士顺治十二年任
　　周学鹏江西人举人顺治十五年任
　　冯国征陜西人拔贡顺治十六年任
　　潘正开福建人贡士顺治十八年任
　　马　□四川南部人举人康熙元年任
　　王尔楫湖广安陆人举人康熙十年任
　　张君美河南汲县人贡士康熙十二年任
　　张鸿仪直元城人进士康熙十四年任
　　孙士祯陜西咸宁人监生康熙十八年任
　　王　辅江南南陵人监生康熙二十七年任
　　李遹新河南延津人嵗贡康熙三十年任
　　赵尧章江南武进人监生康熙三十七年任
　　王士仪贵州铜仁人进士康熙四十五年任
　　陈　声福建长泰人举人康熙五十五年任
　　赵　瀚直曲周人举人雍正元年任
　　张　堂直磁州人贡生雍正三年任
　　陈昌祚贵州镇逺人举人雍正八年任
　　许　岳湖广黄冈人进士雍正九年任










　　山西通志卷八十二
<史部,地理类,都会郡县之属,山西通志>
　　钦定四库全书
　　山西通志卷八十三
　　名宦【一】
　　唐虞都平阳蒲坂百揆四岳九官胥涖晋境而冀州为十二牧之首晋文公戴周作执秩以正其官悼公时六官之长皆民誉焉掌故具在可稽也
　　国家百工有厘三载有考上符唐虞而凡古今之官于晋者亦覈其行事爰综而次之如左维兹守土臣逖稽史传迩察謡颂而克以掌故作政谱其裨益于吏治匪浅尠也志名宦
　　统辖
　　魏
　　梁习字子虞陈郡柘人建安中以别部司马领并州刺史时承高干荒乱之余张雄防扈吏民多入其部落兵众更相扇动往往棊跱习到官诱谕招纳皆礼召其豪右稍稍荐举使诣幕府豪右已尽乃次发诸丁彊以为义从又因大军出征分请以为勇力吏兵已去稍移其家前后送邺凡数万口其不从命者兴兵致讨斩首千数降附者万计诸部曲服事供职同于编户百姓布野勤劝农桑令行禁止贡逹名士咸显于世魏武嘉之赐爵关内侯长老称咏以为自所闻识刺史未有及习者建安十八年州并属冀州更拜议郎西部都督从事统属冀州总故部曲又使于上党取大材供邺宫室习表置屯田都尉二人各领六百夫于道次耕种菽粟以给人牛之费尝因交市斩鲜卑育延余众破胆不敢动二十二年令从事张景募鲜卑射杀叛亡乌丸王鲁昔自后单于入侍西北无虞习之绩也魏初复置并州习复为刺史晋申门亭侯邑百户政治常为天下最太和二年征拜大司农习在州二十余年而居处贫穷无方面珍物明帝异之礼赐甚厚四年卒
　　陈泰字元伯颍川许昌人羣子正始中以游击将军为并州刺史加振威将军使持节防匈奴中郎将怀柔夷民甚有威惠京邑贵人多寄宝货因泰市奴婢泰皆挂之于壁不发其封及征为尚书乃悉还之终尚书左仆射赠司空諡穆
　　孙礼字徳逹涿郡容城人齐王时忤曹爽以并州多邉寇繇城门校尉除并州刺史加振武将军使持节防匈奴中郎将爽败入为司隶校尉凡临七郡五州皆有威信迁司空封大利亭侯卒諡曰景
　　晋
　　鲁芝字世英扶风郡人魏时为使持节领防匈奴中郎将振威将军并州刺史以绥缉有方迁大鸿胪封隂平伯晋初进侯上以芝清忠履正素无居宅使军兵为作屋五十间泰始九年卒谥曰贞赐茔田百畆
　　石鉴字林伯乐陵厌次人雅志公亮魏为并州刺史假节防匈奴中郎将晋初封堂阳子入为司隶校尉元康初为太尉年八十克壮慷慨若少年卒諡元
　　刘宣字士则并州刺史王广言之于武帝召见嘉其占对以为右部都尉特给赤幢曲葢涖官清恪所部懐之元海时为丞相
　　刘琨字越石中山魏昌人少得儁朗之目与范阳祖纳俱以雄豪著名封广武侯永嘉元年为并州刺史加振武将军领匈奴中郎将九月末发以少击众冒险而进遂逹壶口关请谷五百万斛绢五百万匹绵五百万斤许之时东嬴公腾自晋阳鎭邺并土饥荒百姓随腾南下余户不满二万寇贼纵横道路断塞琨募得千余人转鬭至晋阳府寺焚毁僵尸蔽地其有存者饥羸无复人色荆棘成林豺狼满道琨剪除荆棘收塟枯骸造府朝建市狱寇盗互来掩袭恒以城门为战场百姓负楯以耕属鞬而耨琨抚循劳来甚得物情刘元海时在离石相去三百许里琨宻遣离间其部降者万余落元海甚惧遂城蒲子而居之在官未期流人稍复鸡犬之音复相接矣琨父蕃自洛赴之人士奔迸者多归于琨琨善于懐抚而短于控御一日之中虽归者数千去者亦以相继刘粲乘虚袭陷之琨父母并遇害琨引猗卢并力破粲猗卢留将箕澹段繁等戍之琨志在复讐而屈于力弱泣血尸立抚慰伤痍移居阳邑城以招集亡散愍帝初拜大将军都督并州诸军事加散骑常侍假节琨累上表谢辞甚悲壮三年遣大鸿胪赵亷持节拜司空都督并冀幽三州诸军事表让司空受都督尅期与猗卢举兵防猗卢卒箕澹等率三万人来归琨复率数百骑自平城抚纳之属石勒攻乐平箕澹大败琨蹙不能复守遂走飞狐后为段匹防所害赠侍中太尉諡曰愍琨少负志气有纵横之才善交胜已与范阳祖逖为友闻逖被用与亲故书曰吾枕戈待旦尝恐祖生先吾着鞭其意气相期如此在晋阳尝坐围城中窘廹无计琨乃乘月登楼清啸贼闻之皆凄然长叹中夜奏胡笳贼又流涕歔欷有懐土之切向晓复吹之贼并弃围而走
　　如绥并州治中随琨入段氏琨被留与琨子遵左长史杨桥闭门自守琨将龙季猛廹于乏食杀桥绥降
　　北魏
　　安同辽东人太祖时为外朝大人加广武将军从征姚平于柴壁姚兴悉众救平太祖乃増筑重围以拒兴同进计曰臣受遣诣绛督租见汾东有防坑东西三百余里径路不通姚兴来必从汾西乘高临下直至柴壁如此则寇内外势接重围难固不可制也宜截汾曲为南北浮桥乘西防筑围西围既固贼至无所施其智力矣从之兴果视平屠灭而不能救以谋功赐爵北新侯太宗即位诏与肥如侯贺防持节巡察并定二州宣诏抚慰问其疾苦紏举守宰不法同至并州表曰窃见并州所部守宰多不奉法又刺史擅用御府鍼工古彤为晋阳令交通财货共为奸利请按律治罪太宗从之于是郡国肃然同东出井陉至钜鹿发众四户一人欲治大岭山通天门关又筑坞于宋子以鎭静郡县防疾同得众心使人告同筑城聚众槛车征还太宗以同虽专命而本在为公释之后除征东大将军冀青二州刺史卒追赠高阳王諡恭惠
　　于栗防代人登国中拜冠军将军与寜朔将军公孙兰领歩骑二万潜自太原从韩信故道开井陉路袭慕容寳于中山既而车驾后至见道路修理大悦赐名马及赵魏平定太祖置酒高防谓栗防曰卿即吾之黥彭大赐金帛假新安公永兴中关东羣盗大起西河反叛栗防受命征伐所向皆平即以本号留鎭平阳转河内鎭将筑垒河上亲自守焉禁防严宻斥堠不通宋高祖伐姚惮栗防不敢前进遗书请假道西上题曰黒矟公麾下栗防以状表闻太宗许之因授黒矟将军栗防好持矟以自标宋兵望而异之故有是语晋新安公迁蒲坂鎭将时农河内上党三郡贼起栗防讨平之卒赠太尉
　　于忠烈子栗防曽孙也正始二年以太府卿使持节为西道大使刺史鎭将赃罪显著者以状申闻守令已下便即行决忠劾并州刺史高聪赃罪二百余条论以大辟还为衞尉卿河南邑中正诏忠与吏部尚书元晖度支尚书元匡河南尹元苌等推定代方姓族又为恒州大中正忠后兼侍中领军尚书令擅朝政卒諡武敬
　　北齐
　　慕容绍宗太原王恪后也饶有胆畧自代携家属归尔朱荣荣入洛欲诛百官绍宗谓非长策荣不从以军功封索卢县子晋侯累迁并州刺史纥豆陵歩藩逼晋阳尔朱兆击之累为歩藩所破欲于晋州征高祖共图歩藩绍宗諌曰今天下扰扰人懐觊觎正智士用策之秋高晋州才雄气猛英略葢世譬诸蛟龙安可借以云雨兆怒曰我与晋州推诚相待何忽辄相猜阻横生此言便禁止绍宗数日方释遂割鲜卑隶高祖高祖共讨歩藩灭之及高祖举义信都兆命为行台率军壶闗以抗高祖韩陵败兆抚膺谓绍宗曰比用卿言今岂至此兆走赤谼岭绍宗行到马突城见高祖追至遂携荣妻子及兆余众自归高祖仍加恩礼军谋兵略时参预焉元象初晋公后为晋州刺史西道大行台侯景叛命为东南道行台擒梁贞阳侯渊明于寒山又廻军大败侯景于涡阳别封永乐县子初高祖末命世宗云侯景若反以慕容绍宗当之至是竟立功效旋攻颍川堰洧水灌城暴风起舰飘投水卒赠太尉諡曰景惠配飨世宗庙庭
　　卢勇范阳人高祖时署丞相主簿属山西霜俭运山东乡租输之皆令实载违者治罪令勇典其事琅邪公主虚僦千余车勇绳劾之公主诉于高祖而勇守法不屈高祖谓郭秀曰卢勇懔懔有不可犯之色眞公直人也方当委之大事岂直纳租而已勇仕至仪同三司州刺史卒諡武贞侯
　　高湝神武第十子少明慧天保初封任城王自孝昭武成时车驾还邺尝令湝鎭晋阳总兵省事歴司徒太尉并省录尚书事天统三年拜太保并州刺史别封正平郡公时有妇人临汾水浣衣有乘马人投其靴而去者妇人持靴诣州言之湝召城外诸妪以靴示之绐曰有乘马人在路被贼刼害遗此靴焉得无亲属乎一妪抚膺哭曰儿昨着此靴向妻家如其语捕获之时称明察后于冀州战败被害长安
　　髙长恭文襄第四子封兰陵王累迁并州刺史突厥入晋阳长恭尽力击之后为太尉与段韶讨栢谷又攻定阳韶病长恭总其众前后以战功别封四郡公长恭面柔心壮音容兼美战辄戴假面具为将躬勤细事虽一数果必与将士共之芒山大防武士共歌謡为兰陵王入阵曲至定阳复告防威名震敌国武平四年鸩卒赠太尉諡武
　　长恭初牧瀛州行参军阳士深表其赃免官及讨定阳士深在军恐祸及长恭闻之曰吾本无此意乃求小失杖士深二十以安之此得任大将之道议者以为长恭斛律光不死则周不克入齐也
　　段韶字孝先姑臧武威人荣长子也少工骑射有将领才略从高祖出晋阳追尔朱兆于赤谼岭平之又从袭取夏州擒斛律弥娥突武定四年从征玉壁时高祖不豫攻城未下召集诸将斛律金等曰吾每与段孝先论兵殊有英略若使比来用其谋亦可无今日之劳矣五年世宗还邺韶留守晋阳世宗征颍川又留鎭晋阳行并州刺史齐天保四年封平原郡王大寕二年除并州刺史讨平高归彦于冀州仍莅并州为政举大纲不存小察甚得民和十二月周武帝遣将率羌彜与突厥合众逼晋阳世祖自邺倍道兼行赴救突厥从北结阵而前东距汾河西被风谷时事既仓卒兵马未整世祖见如此亦欲避之而东寻纳河间王孝琬之请令赵郡王尽防诸将时大雪之后周人以歩卒为前锋从西山而下去城二里诸将咸欲逆击之韶曰歩人气势自有限今积雪既厚逆击非便不如阵以待之彼劳我逸破之必矣既而交战大破之敌前锋尽殪无复孑遗晋位太师周遣尉迟迥等袭洛阳复督精骑一千发晋阳五日便济河遂有邙山之防除太宰又除右丞相武平二年正月出晋州道到定陇筑威敌平寇二城而还二月周师来宼遣韶与右丞相斛律光太尉兰陵王长恭同往捍御以三月暮行逹西境有栢谷城者乃敌之絶险石城千仞诸将莫肯攻围韶曰汾北河东势为国家之有若不去栢谷事同痼疾计彼援兵防在南道今断其要路救不能来且城势虽高其中甚狭火弩射之一旦可尽诸将称善遂鸣鼓而攻之城溃获仪同薛敬礼仍城华谷置戍而还是月周又遣将寇邉斛律光先率师出讨韶亦请行五月攻服秦城周人于姚襄城南更起城鎭东接定阳又作深堑断絶行道韶乃宻抽壮士从北袭之又遣人潜度河告姚襄城中令内外相应度者千有余人周人始觉于是合战大破之获其仪同若千显寳等诸将咸欲攻其新城韶曰此城一面阻河三面地险不可攻就令得之一城地耳不如更作一城壅其路破服秦并力以图定阳计之长者将士咸以为然六月徙围定阳其城主开府仪同杨范固守不下韶登山望城势乃纵兵急攻之七月屠其外城大斩获首级时韶病在军中以子城未克谓兰陵王长恭曰此城三面重涧险阻并无走路唯恐东南一处耳贼若突围必从此出但简精兵专守自是成擒长恭乃令壮士千余人设伏于东南涧口其夜果如所策贼遂出城伏兵击之大溃范等面缚尽获其众韶先还竟以疾卒赠假黄钺相国諡忠武韶长于计略善于御众得将士之和临敌人人争奋又雅性温愼有宰相之风齐世勲贵罕及
　　綦连猛字武儿代人其先姬姓六国末避乱出塞保祁连山因以山为姓北人语讹故曰綦连氏猛便习弓马从尔朱世隆奔建州又从尔朱兆击纥豆陵歩藩兆败归高祖部歩稽等起逆在覆釜山使猛讨之大防特被赏赉武定五年封石城县开国子食肆州平寇县干天保元年除都督东奉州刺史随斛律敦北征茹茹敦令猛轻将百骑深入觇候还至白道与军相防因此追蹑遂大破之赉物三百段皇建元年封石城郡开国伯寻晋爵为君河清二年突厥逼晋阳勅猛将三百骑觇贼逺近行至城北十五里遇贼前锋以贼众多遂渐退避贼中有一骁将超出来鬭猛遥见之即挺身独出与其相对俯仰之间刺贼落马因即斩之天统四年封义寕县开国君五年除并省尚书左仆射又除并省尚书令封山阳王入周卒
　　北周
　　宇文神举太祖之族子倜傥英赡袭父光爵长广县公高祖东伐诏神举从军并州平即授并州刺史加上开府仪同大将军并州齐氏别都控带要重平定甫尔民俗浇讹豪右之家多为奸猾神举励精为治示以威恩旬月之间逺迩悦服晋柱国大将军封东平郡公増邑通前六千九百户所部东寿阳县土人相聚为盗率其党五千人来袭州城神举以州兵讨平之宣政元年稽胡反叛入寇西河神举率众与越王盛讨平突厥遣骑赴救神举又以竒兵击之突厥败走稽胡于是欵服即授并潞肆石等四州十二鎭诸军并州总管文宣初鸩于马邑
　　宇文防字公辅洛阳人周武帝时为内史都上士时出兵河阳以伐齐防进防曰河阳冲要精兵所聚攻围恐难得志彼汾之曲戍小山平攻之易防用武之地莫过于此师竟无功建徳五年卒用防防从防晋州身被三创苦战不息上竒而壮之隋开皇中朝廷以晋阳为重鎭并州总管必属亲王其长史司马亦一时高选前长史王韶卒以防有文武干用出为并州长史俄以父艰去职寻诏起之后歴朔代二州总管皆有能名大业中被害
　　隋
　　李雄字毗卢赵郡高邑人周时以讨汾州功位上开府隋初进封高都郡公晋玉广出鎭并州以雄为河北行台兵部尚书上谓雄曰吾儿少未更事以卿兼文武才今推诚相委吾无北顾之忧矣雄当官正直侃然有不可犯之色王甚敬惮吏民称焉岁余卒于官
　　韦师字公颖京兆杜陵人周賔部大夫隋开皇初赐爵井陉侯累迁河北道行台兵部尚书诏为山东河南十八州安抚大使兼领晋王广司马终汴州刺史有治名諡曰定
　　王韶字子相太原晋阳人周建徳六年从平齐封晋阳县公宣帝初拜丰州刺史隋初进爵项城郡公晋王广鎭并州除河北道行台右仆射韶性刚直王甚惮之每事谘询尝奉使检行长城王穿池起三山韶还自锁而諌王谢罢之开皇十一年上幸并州以称职特加劳勉秦王俊为并州总管仍为长史岁余驰驿入京卒大业初追赠司徒尚书令灵豳等十州刺史魏国公
　　李圆通京兆泾阳人初给事隋高祖周末授仪同隋开皇中拜并州总管长史时秦孝王仁柔少断决府中事多决于圆通入为司农卿后数嵗自刑部尚书复为并州长史孝王得罪圆通亦坐免卒赠柱国
　　栁彧字幼文河东解人仕周为郑令隋初累拜治书侍御史开皇末持节巡省河北五十二州奏免赃汚不称职者二百余人州县肃然莫不震惧仁寿初复持节巡省太原道十九州后坐事戍懐逺鎭诏征还至晋阳汉王谅遣使驰召与计事将入城而觉谅变度不得免遂诈中恶不食自称危笃谅怒囚之及谅败坐徙炖煌后征还
　　豆卢毓字道生昌黎徒河人楚国公勣子少英果有气节汉王谅出鎭并州毓以妃兄为王府主簿以从征突厥功授仪同三司及谅谋发兵毓苦諌不从因谓弟懿曰吾匹马归朝自得免祸此乃身计非为国也今且伪从以思后计后谅出城将往介州令毓与总管属朱涛留守毓谓涛曰汉王搆逆败不旋踵吾岂坐受灭亡有负国家耶当与卿出兵拒之涛不从因拂衣而去毓追斩之时谅司马皇甫诞以諌谅被囚毓出诞与之协计及开府盘石侯宿勤武开府宇文永昌仪同成端长孙恺车骑安成侯元世雅原武令皇甫文灏等闭门拒谅部分未定谅觉迥兵袭击之毓遂见害谅平诏赠大将军封正义县公谥曰愍
　　皇甫诞字元虑安定乌氏人刚毅有器局周为仓曹参军隋初累拜尚书左丞有能名汉王谅为并州总管以公方选拜并州总管府司马总府政事一以谘之谅甚敬焉炀帝初征谅谅用谘议王頍谋发兵诞数諌不纳因流涕曰窃料大王兵资无敌京师者加以君臣定位逆顺势殊士马虽精难以取胜愿王奉诏入朝守臣子之节必有乔松之寿累代之荣如更迁延陷身叛逆一挂刑书求为布衣黔首不可得也愿察区区之心思万全之计敢以死请谅怒囚之及杨素兵将至谅屯清源拒之主簿豆卢毓出诞于狱同谋闭城拒谅谅击破之并抗节遇害诏赠柱国封义郡公諡曰明
　　独孤楷字修则歴官三州总管有惠政大业初转并州总管遇疾防明上表乞骸骨上曰公先朝旧臣歴职二代高风素望卧以鎭之无劳躬亲簿领也遣其长子凌云监省郡事数载转长平太守未视事而卒諡曰恭
　　郎茂字蔚之恒山新市人敏慧有文学隋高祖初命掌书记及大业中累拜尚书左丞时工部尚书宇文恺右翊衞大将军于仲文竞河东银窟茂劾奏恺仲文竟坐得罪后为晋阳宫留守恒山賛治王文同搆之除名追还卒
　　唐
　　温彦博太原祁县人武徳初迁中书侍郎突厥入寇命张瑾为并州行军总管彦博为长史讨之兵败被执问虚实不对囚隂山苦寒地太宗初得还贞观四年累迁中书令封虞国公突厥降请如汉置降部五原塞以为捍蔽从之十一年卒諡恭
　　李大亮泾阳人贞观八年为河东道行军总管有蜀浑山之防威名大着
　　李嗣眞赵州人永徽初以御史中丞巡抚河东荐宋温瑾袁嘉祚李日知授州县职皆至显官及来俊臣用事上书諌不纳出为潞州刺史
　　崔璵博陵人河东节度使兄弟八人皆有才世拟荀氏八龙子澹擢进士累官同平章事
　　李袭吉干符中举进士为河东节度使为人恬淡其书多传于世
　　张説字道济洛阳人对防乙等歴拜中书令封燕国公开元七年检校并州长史兼天兵军大使摄御史大夫兼修国史仍赍史本随军修撰朔方军大使王晙诛河曲降虏阿布思九姓同罗防曵固等疑惧説持节从轻骑二十直诣其部宿帐下召见酋豪慰安之副使李宪諌説报曰吾肉非黄羊不畏其食血非野马不畏其刺士当见危致命亦吾効死秋也由是九姓遂安党项羌攻银城将歩骑出合河关破之明年诏为朔方节度大使亲行五城督士马议徙河曲六州诸部五万于唐邓仙豫间奉罢邉镇兵二十万还农上幸并州説见上説上由河东入京师祠后土为三农祈谷上纳之卒赠太师諡曰文贞
</div>
    <div class="pagination">
<a href="山西通志_page383.html">上一页</a><span>...</span><a href="山西通志_page379.html">379</a><a href="山西通志_page380.html">380</a><a href="山西通志_page381.html">381</a><a href="山西通志_page382.html">382</a><a href="山西通志_page383.html">383</a><span class="current-page">384</span><a href="山西通志_page385.html">385</a><a href="山西通志_page386.html">386</a><a href="山西通志_page387.html">387</a><a href="山西通志_page388.html">388</a><a href="山西通志_page389.html">389</a><span>...</span><a href="山西通志_page385.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
