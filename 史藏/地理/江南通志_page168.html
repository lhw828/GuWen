<!DOCTYPE html>
<html>
<head>
    <meta charset="UTF-8">
    <title>江南通志 - 第 168 页/共 731 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江南通志 - 第 168 页/共 731 页</h1>
    <div class="content">　　其沿湖泄水之口可指名者
　　鮎鱼口在太湖北去呉江县十八里流为澹台湖自分水墩南流迳呉县城东南为厐山湖
　　胥口太湖支流东出香山胥山之间者曰胥口东流为木渎
　　白洋湾太湖支流东出呉山南曰白洋湾北流为石湖东一溪北流横塘曰越来溪与木渎水合入胥门运河曰胥江
　　管渎　　　　　　　　小溪港
　　瓜泾　　　　　　　　夹浦
　　张家河　　　　　　　北车桥
　　漾湖溪　　　　　　　上渎港
　　陆家浜　　　　　　　虎山桥
　　石家浜　　　　　　　南宫塘
　　蒯家泾　　　　　　　九曲江
　　后塘桥　　　　　　梅梁溪
　　龙堂河　　　　　　迎城山
　　菱湖港　　　　　　太平桥
　　泽塘浜　　　　　　灌渎浜
　　和尚浜　　　　　　长洛浜
　　王家漾　　　　　　山泾港
　　渡水港　　　　　　黄渎港
　　后保河
　　其他水不可殚记皆泄太湖之水以东入三江诸浦而归于大海者也
　　湖之次大者
　　石湖在呉县呉江县分界上承太湖东接澹台湖澹台湖在苏州府西南十八里太湖之东其水过宝带桥入运河分流入黄天荡陈湖金泾渰北行经葑门环城为濠至娄门东入于娄江
　　厐山湖在苏州府南二十里当澹台湖之东太湖之水自呉江县之鮎鱼口及长桥下东北出者皆汇于此导流为呉淞江东南流为黎湖菱湖叶泽湖新湖叶泽湖东为九里湖急水港又东姚城江白蚬江小龙港杓头潭西禊袴湖笑面湖与汾湖接皆呉江县界
　　尹山湖在苏州府东南二十五里西北接渎墅湖及车坊漾之水委流入于三泖
　　渎墅湖在府城东南十里南接尹山湖东入大洮港及陈湖
　　唐家湖在呉江县南三十四里西连盛墩湖及夹马路为太湖之委流东注于运河复溢而东出播为诸荡漾凡数十计又北潴为三白荡西北去县二十五里又北接白蚬江其东出则为急水港接松江之淀山湖
　　莺脰湖在呉江县南四十里其上流纳烂溪荻塘诸水出平望安德桥汇流成湖南达于汾湖北接太湖
　　汾湖在呉江县东南六十里与浙江嘉善县分界东合诸湖荡又东通三泖入华亭界其北连诸湖荡又入莺脰湖
　　陈湖在苏州府东南三十五里湖广十八里接昆山县界宋志陈湖自大姚港界浦渡头浦朱里浦入呉淞江今渡湖而东南三十五里卽淀山湖路出松江三泖
　　沙湖在苏州府东二十里北对阳城湖湖中有至和塘岸道出昆山其南通呉淞江有湖堤
　　阳城湖在苏州府东北二十里上接呉淞江东流入昆山县界常熟县南境之水亦流滙焉吞吐羣川波流浩瀚灌漑甚溥东为包湖傀儡诸湖皆余流所浸溢也东北为巴城湖
　　巴城湖在昆山县西北二十里其地有古巴城因名西为施泽泾出阳城湖南曰尤泾出至和塘东曰焦温泾达城
　　尚湖在常熟县西南四里长十五里广九里虞山峙其北东通运河西出江隂县
　　昆承湖在常熟县东南五里长三十六里广十八里水经云广长各十八里无锡以东长洲以北之水泛滥而出汇流于此昔时分流入白茅许浦以达于江其后诸浦渐湮湖流亦日狭土人于滩浅处占为田而分为泾港散入于太仓昆山之界从七鸦浦刘河诸口入海
　　淀山湖一名薛淀湖在松江府西北七十二里与青浦昆山县接界呉淞江水汇流处也唐宋以来淀湖深阔境内无水灾宋南渡后渐至堙废其源自长洲白蚬江经急水港而来北由赵屯浦东由大盈浦防于松江东南由烂路港以入三泖潮沙淤淀渐成围田今赵屯大盈浦去湖益逺由何家港及南北曹港受湖水以泄于松江非复淀湖之旧矣
　　泖湖在松江府西三十五里亦曰三泖泖有上中下三名图经西北抵山泾水形圆者曰圆泖亦曰上泖南近泖桥水势阔者曰大泖亦曰下泖自泖桥而上萦绕百余里曰长泖一名谷泖亦曰中泖泖湖之水上承淀山湖凡嘉湖以东太湖以南之水多汇入焉下流合黄浦入海
　　此以上皆与太湖联属广袤歴数百里其水则东南出嘉定呉淞江及松江黄浦东出昆山娄江及东北出常熟白茅港而入海入江者也泾渎港浦与呉淞江相贯注者
　　白蚬江在呉江县东南四十里西北与厐山诸湖相通又东为小龙港引流入呉淞江其西与诸湖荡相连汾湖之水亦流汇焉
　　姚成江在呉江县东北三十里亦与白蚬江相接新江在昆山县宋嘉祐间所开西接呉淞江南入陈湖
　　千墩浦在昆山县南四十里新洋诸江之水汇流于此浦接呉淞江入海
　　大虞浦在昆山县西南九里又有小虞浦在县西南二浦皆北出新塘南通呉淞江
　　白鹤江在嘉定县西南四十三里自松江府青浦县流入境北入呉淞江
　　大盈浦在嘉定县西南五十里自松江府流入境注于呉淞江
　　大卢浦在嘉定县西南南通青龙江北迳冯浦入呉淞江亦曰渡头
　　黄渡浦在嘉定县西南四十里南通呉淞江对岸卽大盈浦也
　　练祈塘在嘉定县南东西长七十二里自县中分曰东西练祈今自顾浦纳淞江之流东折贯于呉塘又东过盐铁塘贯县城而东抵罗店鎭稍东北入于大海
　　走马塘在嘉定县东南二十里西通至于横沥东南由湾浦入呉淞江
　　赵泾在嘉定县西南二十里北通练祈南为月河出呉淞江
　　赵屯浦在松江府西北七十里旧当淀山湖北直受湖水泻于呉淞江后水利不修浦去淀湖益远湖水南入漕港分支北流愈北愈隘仅通舟楫其接曹港处又名新河浦分二友一曰南小赵屯浦一曰北小赵屯浦俱入呉淞江
　　顾会浦在松江府西北二十二里其上源为通波塘出府城北流为五里塘又北为泽祥湖别流为崧子浦北出凤凰桥又徃北簳山入青浦界又北通新江塘西接青龙江东为艾祈等浦入呉淞江崧子浦在松江府北十五里自顾会浦分流经县之东北五十里入呉淞江
　　盘龙浦在崧子浦东其上流曰盘龙塘自府东三里北流絶俞塘及上海青浦境内之六磊泗泾横塘蒲汇诸塘而北入于呉淞江长八十里其入江处曰盘龙汇
　　沙冈塘在盘龙浦东南絶黄浦至捍海塘北入呉淞江
　　横塘在沙冈东其北絶呉淞江入嘉定县界西上澳浦东上澳浦二浦皆南通乌泥泾北入呉淞江西芦浦大芦浦亦北入呉淞江
　　上海浦即黄浦下流合呉淞江处
　　新泾塘在松江府东八十里华亭濒海塘浦之一也亦曰新泾浦北过呉淞江其支渠甚多皆能引水以灌田畴
　　沈泾塘在松江府西五里南接秀州塘北合诸泾港之水北流为神山塘经佘山西又分流会诸泾港之水西北入大盈浦东入顾会浦而合呉淞江此塘所以泄西南上流之水岁旱浚之可引呉淞江水以资灌漑
　　朱泾在松江府西南二十七里自秀州塘分流而东合于三泖为淞江西出之要路
　　张泾在松江府南西接新运盐河
　　艾祈浦在青浦县东北二十八里南接顾会浦东北流逹于呉淞江
　　呉淞江南诸浦之著名者
　　北平浦　　　　　　破江浦
　　养蚕浦　　　　　　南澥浦
　　梁纥浦　　　　　　石臼浦
　　分桑浦　　　　　　内勲浦
　　石浦　　　　　　　道褐浦
　　萧市浦　　　　　　金灶浦
　　注浦　　　　　　　张潭浦
　　棠棃浦　　　　　　同邱浦
　　诸天浦　　　　　　张浦
　　防归浦　　　　　　甪直浦
　　渡头浦　　　　　　甫里浦
　　东齐浦　　　　　　刹刀浦
　　界浦　　　　　　　浮髙浦
　　顺德浦　　　　　　大姚浦
　　破墩浦　　　　　　盏头浦
　　此以上皆西受陈湖等水而入呉淞江者也呉淞江北诸浦之著名者
　　安亭浦　　　　　　徐公浦
　　北澥浦　　　　　　瓦浦
　　三林浦　　　　　　顾墓浦
　　金城浦　　　　　　木瓜浦
　　下界浦　　　　　　奣浦
　　广浦　　　　　　　社城浦
　　马仁浦　　　　　　尤泾浦
　　梁里浦　　　　　　华祥浦
　　心渎浦　　　　　　乐浦
　　薛庄浦　　　　　　黄渎浦
　　直义浦　　　　　　下里浦
　　戴墟浦　　　　　　上顾浦
　　青邱浦　　　　　　凤里浦
　　任浦
　　此以上皆西受阳城湖诸水横絶至和塘而入于呉淞江者也
　　娄江之西
　　至和塘自苏州府城娄门东经沙湖又东入唯亭诸水至昆山县一南绕城为濠东行北转一北行而东横行城中并入娄江
　　其支流相贯注者
　　半泾横带太仓州城东数里南入娄江北迳湖川杨林属于刘家港
　　呉塘在太仓州城西三里南入娄江
　　太仓塘引娄江水入州城大西门相传为至和塘稍南为陈门塘引娄江水入小西门
　　湖川塘在太仓东环出小塘子入娄江
　　徐公浦在嘉定县西北南通顾浦北达刘河刘家港在太仓州城南自昆山县流入境又东南七十里为刘河口即古娄江入海之口自此抵崇明一百二十四里为濵海要道元人海运由此入海水面寥广与他港不同自刘家港而西为北瀂漕为糜长河又西为北时沟为扬子泾为小塘子为三江口为石婆港南盘曲处为湄塲湾北为新开河为青福泾为菖蒲泾为半泾
　　此以上皆引诸河水而入于娄江以达海者也其通呉淞江而达娄江者
</div>
    <div class="pagination">
<a href="江南通志_page167.html">上一页</a><span>...</span><a href="江南通志_page163.html">163</a><a href="江南通志_page164.html">164</a><a href="江南通志_page165.html">165</a><a href="江南通志_page166.html">166</a><a href="江南通志_page167.html">167</a><span class="current-page">168</span><a href="江南通志_page169.html">169</a><a href="江南通志_page170.html">170</a><a href="江南通志_page171.html">171</a><a href="江南通志_page172.html">172</a><a href="江南通志_page173.html">173</a><span>...</span><a href="江南通志_page169.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
