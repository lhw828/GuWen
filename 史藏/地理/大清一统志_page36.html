<!DOCTYPE html>
<html>
<head>
    <meta charset="UTF-8">
    <title>大清一统志 - 第 36 页/共 202 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大清一统志 - 第 36 页/共 202 页</h1>
    <div class="content">　　【御匾十二御聫四】髙景山【天平支陇也越絶书作髙颈山其山麓对华山厓谷盘拱处曰金盆坞宋魏了翁墓在焉】金山【亦天平之支陇县志初名茶坞山晋宋间凿石得金易今名循吉杂志山故多美石□巉髙耸皆碧緑色或主十余丈有壁立之势】灵岩山【在吴县西一名砚石山康二十八年圣祖南巡幸此】
　　【御制灵岩山诗乾隆十六年翠华南巡敬建】
　　【行宫于此二十二年二十七年三十年四十五年四十九年五幸江南御制驻跸灵岩四叠韵灵岩杂咏五叠沈徳潜韵诗并灵岩寺西入石路仍用刘长卿韵诗临湖榭诗并御匾六】
　　【御聫九越絶书吴人以砚石山作馆娃宫即其处也乐史太平寰宇记在吴县西三十里山西有石鼓亦名石鼓山续图经山顶有三池曰月池砚池浣华池盖吴时所凿也下有石室相传吴王囚范蠡之地山相连属登直巅俯瞰具区洞庭烟涛浩一目千里而碧岩翠坞点缀于沧波之间姑苏志灵岩山在天平山南新志昔吴王置离宫于此有琴台馆娃宫西施洞响屧廊吴王井遗迹其石壁峭拔者为佛日岩平坦处冇灵岩寺】华山【在吴县西一名天池山康二十八年】
　　【圣祖南巡幸此御制华山诗乾隆十六年二十二年二十七年三十年四
　　十五年四十九年翠华南巡】
　　【御制六依圣祖仁皇帝华山诗韵诗】
　　【御题吴山十六景有华山鸟道天池石壁诗并华山翠岩寺诗并御匾二御聫二隋书地理志吴县有华山陆广微吴地有华山在县西三十里其山蓊郁幽防晋太康中生千叶石莲华因名续图经在县西六十里于羣山独秀望之如屏老子谓可以度难盖岩穴深逺宜就隐也卢熊府志山石峭防耸秀岩壑与虎邱灵岩相埒县志山半有池在絶巘横浸山脉逾数十丈故又名天池山上有石屋二间四壁皆凿佛像又有龟巢石虎跑泉苍玉洞桃花洞洗心泉诸胜其南为鹿山西为清流山东南为龙池山】玉遮山【在吴县西姑苏志在阳山之南横立如屏今但呼为遮山旧志谓之查山其南有案山化山苦竹山其北有蜀山东贞山贞山东有官山马山朝山又东为雅宜山本名雅儿唐青州刺史张济女雅儿此又东则五城山又东则真如坞与小白阳山相连】锦峯山【在吴县西二十五里姑苏志在阳山西南产石紫朱色而秀润故名】横山【在吴县西南隋志吴县有横山十道志山四面皆横故名吴地记横山又名踞湖山在吴县西南十六里续图经山镇国之西南临湖控越实吴中要地隋迁郡于横山东亦以此山为屏蔽吴郡志踞湖山以其背临太湖若箕踞之势故名五代钱氏时于山下造荐福寺今里人或名为荐福山山有五坞曰芳桂飞泉修竹丹霞白云又名五坞山】姑苏山【在吴县西南史记上姑苏望五湖隋书地理志呉县有姑苏山太平寰宇记一名姑胥山在县西三十五里连横山之北续图经或曰姑胥或曰姑余其实一也有姑苏台姑苏志在横山西北至今人称胥台山也】支硎山【在吴县西南吴地记晋支遁道林常隠于此山山中有寺曰报恩梁武帝置续图经报恩山一名支硎山在吴县西南二十五里昔有报恩寺故名所谓南峯东峯皆其山别峯也吴郡志山有放鹤亭为遁放鹤处又有白马涧为遁饮马处卢熊府志山有碧林泉南池泉或云平石为硎山有平石故支遁以支硎为号姑苏志支硎山在龙池山东北山东址有观音寺故名观音山圣祖仁皇帝南巡】
　　【御制支硎山诗乾隆十六年二十二年二十七年三十年四十五年四十九年翠华南巡御制恭依】
　　【圣祖仁皇帝诗韵御制游支硎山诗文公庵诗放鹤亭诗叠】
　　【颁匾额二御聫二】黄山【在吴县西南隋书地理志吴县有黄山大业九年刘元进等作乱自昆陵退保黄山卢熊府志黄山在县西南二十五里诸峯髙下相连俗称笔格山姑苏志黄山在茶磨山北四里胥塘之北西山之半有二石洞深可三四丈俗名虎洞】楞伽山【在吴县西南姑苏志一名上方山在吴县东北傍有茶磨屿山以三面临水故以屿名俗称为磨盘山　本朝乾隆二十二年二十七年三十年四十五年四十九年翠华南巡有】
　　【御制逰上方山楞伽寺诗并颁赐匾额三】
　　【御聨二】尧峯山【在吴县西南宋苏舜钦诗西南登尧峯俗云尧所基即此县志横山西南为尧峯于诸山中最髙】岝防山【在吴县西南越絶书莋碓山阜游天下引湖中柯山羁之鹤阜更名苲确山水经注太湖东吴国西十八里有岝岭山县志此山本在太湖中禹治水移进近东又西南有两小山皆有石如卷笮俗云禹所用牵山也太湖中有浅池云是岝岭山蹠自此以东差深言是牵山之沟此山去太湖三十余里吴地记岝防山在县西十二里吴王僚此续图经在县西】
　　【南十五里形如狮子今以名山姑苏志狮子山北一里有何山旧名鹤邑墟故为鹤阜山以何求何防此改今名乾隆二十七年四十九年翠华南巡有】
　　【御制岝防山诗】胥山【在吴县西南史记伍胥死吴人怜之为立祠江上命曰胥山张晏注山在太湖边水经注引虞氏曰松江北去吴国五十里江测有丞胥二山山各有庙昔越使二大夫伐吴死之故立祠山上号曰丞胥二王胥山上今有坛石长老云胥神所治也下有九折路南出太湖太平寰宇记山在吴县西四十里周必大吴郡诸山録云太湖之东两山对峙南曰胥山北曰香山中一水曰胥口水东流入胥门运河曰胥塘　按越絶书阖闾筑城城中有小城二徙治胥山则胥山之名阖闾时已有之非因乎祠祀伍胥而得名也】香山【寰宇记在县西南之五十里吴王遣美人采香于此山以为名故有采香迳吴郡志香山胥口相冝旁有溪名采香泾今自灵岩山望之水直如矢故俗又名箭泾乾隆十六年二十二年二十七年三十年四十五年】
　　【翠华南巡　　　　　　　　　　　　　御制灵岩杂咏有采香迳诗五叠沈徳潜韵】穹窿山【在吴县西南赵吴越春秋由钟穹窿者古赤松子所取赤石脂也去县二十里卢熊府志在县西南六十里姑蘓志穹窿比阳山尤髙其顶方平广可百亩山半有泉名法雨四时不絶下有石堰可以灌田左思吴都赋赤湏蝉蜕而附丽盖指此山列仙传载赤湏子俗误以为赤松子也乾隆十六年二十二年四十五年翠华南巡】
　　【御制吴山十六景有穹防仙观诗又穹窿山望湖亭望湖诗并颁赐匾额一御聫一】邓尉山【在吴县西南七十里一名袁墓山亦名袁墓又名万峯山康熙二十八年】
　　【圣祖仁皇帝南巡临幸万峯寺】
　　【御制邓尉山诗乾隆十六年二十二年二十七年三十年四十五年四十九年翠华南巡俱有御制游邓尉山诗明统志邓尉山一名元墓山山峯四立林木葱蒨前一石屹立太湖中若画屏然山上有万峯寺楼阁翚飞湖光掩映亦湖中佳处其山之隂名至理山山势蜿蜒前瞰太湖对峙阳山光福诸山左右夹拱山虽北向隆冬入山其气盎然府志汉有邓尉者隠此故名山多树梅花时一望如雪行数十里香风不絶】吾家山【在府治外之西南隅本邓尉山之支峯居民以植梅为业花时一望如雪香风度十余里前抚臣宋荦题香雪海三字镌于石西北石梁为虎山桥又有司徒庙在青芝山北古柏四株雄竒蟠郁盖千余年物北有龟山光福塔在焉盖林山之胜地也乾隆十六年二十二年二十七年三十年四十五年四十九年翠华南巡皆有】
　　【御制香雪海歌御制吴山十六景冇邓尉香雪海诗并】
　　【御聫一】光福山【在吴县西南后堂干宁二年杨行宻取苏州钱镠遣顾全武破行宻兵于乌墩光福即此卢熊府志光福山在县西南七十里或云龟山上有光福寺姑苏志邓尉山在锦峯西南光福里俗名光福山西南与元墓铜坑诸山聫属按明统志以元墓为邓尉而姑苏志则以邓尉】
　　【为光福二説不同盖二山冈垄东西相属也乾隆十六年】
　　【翠华南巡御题吴山十六景有】
　　【御制光福山桥诗】铜坑山【在吴县西南吴地记县西十里有洞山周廻六十里有铜坎十余穴深者二十余丈浅者六七丈左思吴都赋所谓采山铸钱卢熊府志铜坑山在县西南七十二里一名铜井山上有岩洞其悬溜琮琤滙而为池清甘不竭名曰铜泉姑苏志铜坑山在邓尉山西南相传晋宋间凿坑取沙土煎之皆成铜故名】西碛山【在邓尉山西最髙大少景然在湖濵潭西聚坞差胜潭西一隅色如鉄名铁山】伏龙山【在吴县志南明一统志在府城西三十六里俗名小白阳山左抱灵岩右带穹窿前瞰太湖中俯平畴万顷乔木古松防蔽林谷】弹山【在吴县西南一名小鸡山吴郡志在震泽县西陆龟蒙采樵之处笠泽丛书光福寺西五里有小鸡山土多石寡无大树木县志弹山在西碛之左其首在湖濵身横亘六七里直接青芝濒湖处有七十二峯阁所据极胜】茶山【在西碛之左弹山之右一名绣裘山县志状类土阜而通体皆石南去太湖不百歩浮六小峯如翠螺摇曵水面歴厯可数】蟠螭山【在弹山之南俗呼为南山斗入湖中作蜿蜒状以此得名其阴多桃花春时望之如锦歩障】洞庭东山【在吴县西南太湖中一名胥母山越絶书阖闾旦食于纽上昼游于胥母史记正义谓之莫厘山乾隆十六年】
　　【翠华南巡御制吴山十六景有】
　　【御制英厘缥缈诗姑苏志莫厘山以在洞庭之东称东洞庭山周廻八十里视西洞庭差小而冈峦起伏庐聚物产大畧相同县志相传隋莫厘将军居此故名一名胥母则谓子胥尝迎母于此也其东麓曰武山周十二里本名虎山为呉王养虎处后避唐讳故改今名】包山【在呉县西南太湖中所谓洞庭西山也一作苞山左思呉都赋指苞山而为期集洞庭而淹留注洞庭即太湖也中有包山郭璞江赋苞山洞庭巴陵地道注云太湖中有包山山下有洞庭穴道潜行通于巴陵呉地记云包山去县一百三十里下有洞穴潜行水底无所不通号为地脉即三十六洞天之第九林屋洞天也又引洞庭山记曰昔阖闾使灵威丈人寻洞秉烛昼夜而行继七十日不穷而返内石几上有素书三卷持回上于阖闾不识请孔子辨之孔子曰此夏禹之书并神仙之事言大道也丈人姓毛名苌号毛公今洞庭毛公宅石室并坛存焉续图经震泽有七十二山惟洞庭最巨居民以桑栀甘抽为常产毎秋髙霜余丹苞朱实与长松茂木相参差于岩壑之间望之若金翠圗绘可爱卢熊府志林屋洞一名左神幽虚之天洞有三门同防一穴内以石门为隔凡中有石室银房金庭玉柱防髙者为缥缈峯乾隆十六年】
　　【翠华南巡御题呉山十六景有】
　　【御制包山竒石诗】夫椒山【在太湖中即包山左传哀公元年呉伐越败之夫椒贾逵注越地杜预注呉越西南太湖中椒山也越语败五湖则椒山可得史记正义引贺循防稽记云勾践逆呉战于五湖中大败而退今夫椒山在太湖中洞庭山西北水经注太湖中有苞山春秋谓之夫椒山史记索隠夫椒二山不得为一又山在湖中非战所按夫椒即苞山诸家无异论惟贺循始云在洞庭西北寰宇记则云太湖中别有夫椒山又云在武进王存九域志则止载常州下云夫椒山呉王败越于夫椒即此明一统志云夫椒山在无锡县太湖濵一名湫山自是人皆以夫椒为在常州界内矣大是役为吴人伐越则宜战于越地贾逵以夫椒为越地近是而阙其地杜预谓在太湖中索隠已言其非何得更迂折而西北入常州界也诸书指説不同今据范成大卢熊王鏊杨循吉诸志列于苞山之后】禹期山【在吴县西南洞庭支岭也吴郡志在太湖中旧説禹导吴池以泄其区防诸侯于此卢熊府志谓之禹祈山又名禹迹山在县西南八十里又有庭山亦在县西南八十里柱山在县西南八十五里洞庭记所谓金庭玉柱在此也又洞庭西山之北禹期山西日横山曰阴山晋隂　长生炼丹处】鼋头山【在吴县西南亦洞庭支岭也唐韦应物鼋头山神女歌鼋头之山直上洞庭连青天吴郡志一名鼋山在洞庭西山之东麓有石闯出如鼋首一山皆青石温润光莹浙西碑石与压砌缘池皆取此山下曰里有良田皮日休诗里何幽奇膏腴二十顷风吹稻花香直过鼋山顶卢熊府志在县西南百里禹期山东南三里以形得名山产青石有天然玲珑者谓之花石宋徽宗时采贡故冇花石纲又一种色白而温润堪为玩其号为玉石又胎班者光泽可爱可充砚石不在端歙之次又石公山在县西南一百二十里可盘湾南二里山根有石形如老翁独立水中甚灵异】红鹤山【王象之舆地纪胜在吴县西南八十里卢熊府志谓之鸿鹤山在鼋山南二里山西有神女祠亦名圣姑山】龙头山【在吴县西南百里卢熊府志一名龙山又名析山临水有石如龙】三山【在吴县西南水经注太湖中有三山唐皎然诗太湖三山口吴王在时道寰宇记引张元之吴兴山墟名云三山在太湖中白波天合三点黛色今属吴县卢熊府志在县西南一百二十里山有三峯地相连接上有吴妃太姥祠甚灵】大雷山【在吴县西南杨泉五湖赋大雷小雷湍波相逐续图经犬雷小雷二山相去十里卢熊府志大雷山在县西南一百里二十里小雷山在县西南一百三十里】慈里山【在吴县西南一百二十里人烟极繁地产佳李】狱山【有二并在吴县西南一百三十里吴郡志太湖中有东狱西狱二山吴王于此尝置男女二狱】阳山【在长洲县西北一名秦余杭山一名万安山越絶书秦余杭山越王栖吴夫差山也近太湖姑苏志在县西北三十里髙八百五十余丈逶迤二十余里以其背阴面阳故云阳山大峯十二箭阁最髙战国策云越王以散卒三千禽夫差于干隧今万安山有隧山即其地也吴地记余杭山又名四飞山山东北有白鹤山以丁令威名白墡即出此山号曰石脂亦曰白垩白墡寰宇记余□山一名万安山在长洲县续图经亦曰白缮山有澄照寺白莲院在其下卢熊府志在吴县西南三十里与长洲县中分为界】卑犹山【在长洲县西北一名徐候山吴越春秋越王吴王于泰余杭山卑犹即此山也吴地记卑犹山在吴县西三十里吴太宰嚭所卢熊府志余侯山在县西北三十里姑苏志徐侯山在阳山西北十里亦名余杭】鸡笼山【在长洲县西北吴地记在吴县西三十里以形似名晋司空陆玩此山掘地得石鳯飞去今鳯凰墩是也顾野王舆地记鳯凰山在县西北盖即鸡笼也】白石山【旧名白豸山在长洲县西北越絶书白石山故为胥女山春申君初封吴更名为白石去县四十里卢熊府志白石山在县西北三十里姑苏志白石山在浒墅北与诸山不相连】虎邱山【一名海涌山在元和县吴越春秋阖闾塜在闾门外虎邱専诸鱼肠之剑在焉千万人筑治之取土临湖口三日而白虎踞其上故曰虎邱南史何求及二弟防允并隠吴郡虎邱山唐避讳曰武邱李吉甫元和郡县志武邱山在吴县西北八里阖闾于此秦皇凿其珍异莫知所在孙权穿之亦无所得其凿处今成深涧吴地记秦始皇东巡至虎邱求吴王寳剑其虎当坟而踞始皇以剑击之不及误中于石遗迹尚存剑无复获乃陷成池古号剑池旁有石可坐千人号千人石其山本晋司徒王珣与弟珉之别墅咸和二】
　　【年舎宅为东西二寺续图经诸书皆以为阖闾所塟有金精之异故名虎邱然观其岩壑之势出于天成疑先有是邱而阖闾因以塟也千人石俗传因生公讲法得名吴郡志泉石奇诡应接不暇其】
　　【最胜者剑池千人坐秦王试剑石防头石憨憨泉皆山中之景卢熊府志宋绍兴中洛人尹焞避地山中书堂在焉姑苏志虎邱剑池唐顔真卿书生公讲堂李阳永书今并存真娘墓在其下新志上】
　　【有云岩寺及梅花楼小吴轩可中亭平逺楼仰苏楼千顷云小竹林诸胜有清逺道士题诗云白云蓊欲归青松忽消半顔真卿爱之刻之石壁　本朝康熙四十二年】
　　【圣祖南巡御赐匾额乾隆十六年二十二年二十七年三十年四十
　　五年四十九年翠华临幸有】
　　【御制虎邱寺和东坡韵再叠髙启虎邱次清逺道士韵虎邱杂咏并御匾四御聫四】秦柱山【寰宇记在昆山县东南三十里山南带海上有烽火楼基相传吴时以望海冦张勃吴录云亦名秦望山昔秦始皇尝登此望海因名卢熊府志今千墩寺佛殿有山髙二丈者是按图经秦柱山在海盐县东南三十里其山现在焉寰宇记所引山水多有舛讹卢熊万执其説】
　　【而傅防之谬益甚矣】东山【在昆山县东南车塘里宋范良遂读书筑亭其上号曰墨庄】马鞍山【在新阳县西北刘澄之州记娄县有马鞍山天将雨辄有云来映此山山亦出云应之乃大雨寰宇记昆山县有马鞍山形如马鞍因名续图经马鞍山孤峯特秀极目湖海百里无所蔽上有慧聚寺唐诗人孟郊张祐皆有诗宋王安石有次韵作皆刻于石吴郡志山中登临胜处古上方为冠月华阁妙峯庵次之山之上下又有留云翠屏翠茂夕秀诸轩及凌峯翠微垂云诸阁淳熙中火废山后掘地多得竒石玲珑纎巧好事者甚贵之号昆山石卢熊府志始县以昆山得名今山割隶华亭而县名仍曰昆山县治又在此山之阳人遂指此为昆山矣姑苏志山广袤三里正统初知县罗永年植柏千章名郎官柏】虞山【在常熟县西越絶书虞山者巫咸所出也去吴县百五里萧徳言括地志作海禺山吴地志常熟县北二里有海虞山仲雍周章并塟山东岭上山有二洞穴穴侧有石坛周六十丈山东二里有石室太公吕望避纣之处寰宇记虞山在县西六里山东西十八里有数十石室吴都文粹县依山之阳是为隅山以濒海之隅也又名虞山以昔虞仲治此也山北行九里为破山以龙闘冲破山腹为涧而名又北行九里为顶山又六七里为小山合而名之或曰乌目山也吴郡志虞山一名海巫山范成大琴川志虞山在县西北一里髙百六十丈周四十六里有奇】常熟山【在常熟县北琴川志在县北三十七里本名铜官山唐天宝六载改名山北有石家山】范山【在常熟县北三十六里梁范冀兄弟同居此因名】福山【在常熟县北四十里琴川志本名覆釡山以形似名唐天寳六载改名金鳯山梁干化二年改今名宋建炎三年韩世忠控守福山以备金人海道之师明初败张士诚于福山港新志北临大江与通州之狼山相直】苑山【在常熟县西南五十里琴川志山有墨池石色纯黑土人采以作砚不亚端石姑苏志谓之宛山】河阳山【在常熟县西北四十五里一名凤凰山出药对峙者为志山一名鸷山】灵龟山【在常熟县西北五十里周二十一里西南接无县界西北接江隂县界俗称三界山亦曰顾山又曰香山】厐山【在吴江县东南三里其北即厐山湖】陆墓山【在震泽县西北吴地记山有梁门下侍郎陆云公墓因名府志在吴江县西北二十里接吴县界横山三面环山一面临湖】贺九岭【在吴县西一名贺家岭县志花山接连有三岭一湼槃一贺九一维窠过湼槃遂接支硎之南峯吴郡诸山录度贺家岭大石如横案上立两石俗云岭北有新妇石此其箱箧也】拂水岩【在常熟县虞山之南岭上下临壑谷水泉下注如练风拂掠之则水倒飞喷溅如雨】大江【自常州府江阴县流入昭文县界又东流入海九域志常熟县有大江亦名子江琴州志扬子大江在县东迤而北与通州对岸东则白茅浦东北则浒浦正北则福山浦西北则奚浦黄四浦为五大浦皆通江　按府属常熟县旧名海虞吴地记为县东临沧海自是议者遂谓大江在县其实非也县志与通州相对九域志通州止云有大江及江口镇通州为江则对境可知此一证也郏亶水利书于昆山诸港浦则云入海于常熟诸港浦则云入子江自后言水利者皆然又一证也江应辰请罢浒浦寨议言其地边江不当海道去海尚一百六十余里又一证也海水味咸江水味淡今县界虽有潮到而味不咸又一证也盖古时县界濶逺故东北濵海自明中叶分置太仓州之后凡县界濵海之地已割属之今自江阴至县西北黄泗浦奚浦以东地势虽渐迤而南然自福山北距通州之狼山又东越许浦白茅又东至太仓州之七鸦口始折而南是为大洋其在常熟县境者止可谓江尼而非海也】松江【自太湖分泾吴江县东北流入长洲县界又东入昆山县界又东南入太仓州嘉定县界即古笠泽也亦名南江左传哀公十七年越伐吴呉子拒之笠泽夹水而陈国语吴王起师军于江北越军江南汉书地理志吴县有南江在南东入海韦昭曰笠泽即松江去吴五十里水经南江东北为长渎厯河口东则松江出焉郦注松江上承太湖更经笠泽在吴南松江左右即吴越战处自湖东北流七十里江水竒分谓之三江口史记正义苏州东南三十里名三江口一江西南上七十里至太湖名曰松江即古笠泽江元和郡县志松江在县东五十里经昆山入海吴地记松江一名松陵江通志松江一名吴淞江】娄江【在长州县东娄门外上承太湖东流入昆山县界又东北入太仓州界史记正义三江口一江东北下三百余里入海名曰下江亦曰娄江续圗经昆山塘自娄门厯昆山县而逹每即娄江也邱与权记畧昆山塘北纳阳城湖南吐松江宋至和二年修筑更名至和塘旧志至和塘合维亭诸水至昆山县城西南分为二一东绕城南为濠一少北入城出东门与城南水合又东合新洋江夏驾浦入太仓州界明统志新洋江今湮墓仅成小浦】白蚬江【在吴江县东南即古东江也亦曰白蚬湖水经注太湖水自三江口东南入海为东江史记正义三江口一江东南上七里至白蚬湖名曰上江亦曰东江旧志宋元祐中单锷议开白蚬江使太湖水由华亭入海吴江县志在县东南四十里西北与厐山诸湖相通西则汾湖之水沥焉其东为小龙港引流入于松江东北与长洲姚城湖相接】三江口【在呉江县北呉越春秋吴太子及曰越王将选死士出三江之口入五湖之中又范蠡辞越王乗扁舟出三江之口入五湖水经注自太湖东北流七十里江水竒分谓之三江口史记正义苏州东南三十里名三江口一江西南上七十里名松江一江东南上七十里名东江一江东北下三百余里入海名娄江于其所分号曰三江口　按吴越春秋始有三江口而不详江为何江庾仲初始指松娄东三江而不详其分流在何地张守节始指其口在苏州府东南三十里则已明有其地但宋元以来水道变迁朱长文始以至和塘为娄江卢熊分松江为二派谓一出长桥一出甘泉桥已非一地王鏊又分松江吴松江为二派以呉淞为东江又谓自大姚分支与卢熊府説异且谓娄江自太湖鮎鱼口分流则其口又不出自松江矣诸説皆无的据今止就守节之説寻之其地大约在呉江长桥西北鮎鱼口东南运河西岸长洲小长桥之间明统志谓之昆山县者误也】太湖【在府境西南禹贡州震泽底定尔雅十薮吴越之间有具区周礼州薮曰具区浸曰五湖越语越伐吴至五湖史记河渠书于吴则通渠三江五湖孔安国书传震泽即呉南太湖汉书地理志吴县具区泽在西扬州薮古文以为震泽越絶书太湖周三万六千项其千顷乌程也吴越春秋韦昭注五湖者胥湖蠡湖洮湖滆湖共太湖而五实一湖也虞翻曰太湖东通松江南通霅溪西通荆溪北通滆湖东连韭溪凡有五湖故名五湖吴录太湖周行五百里故名水经注南江东注于具区谓之五湖口五湖谓长塘湖太湖射贵湖滆湖又太湖之通称也括地志太湖在吴县西南四十五里张守莭正义五湖者菱湖防湖莫湖贡湖胥湖皆在太湖东岸五湾为五湖古时应别今并相连陆龟防曰太湖上禀咸池五车之气故一水五名新唐志太湖占苏常湖宣四州之境续图经太湖吐吸江海所容者大故以太名　按宋景祐间范仲淹以吴人领郡深究利病谓松江一川必不能尽泄震泽之水宜疏导各邑河渠以分其势于是亲至海浦开复茜泾等五河至今民受其利明永乐二年苏松水患令户部尚书夏原吉疏治以吴淞涨塞猝难开浚因浚呉淞两岸安亭等浦引太湖诸水入刘家白茅二港直注江海又浚松江之大黄浦水患以息宏治七年吴中大水因命侍郎徐贯疏浚水道贯开浚吴江长桥茭芦之地又开吴淞白茅导水入于江海又开各斗门以泄运河之水由江阴入江下流遂不复阻　本朝康熈十年巡抚马祐请濬刘河吴淞江十九年巡抚慕天顔复濬白茅浦孟河而后太湖之水北逹江东逹海通流无滞矣】石湖【舆地纪胜在吴县盘门西南十里太湖之派范蠡所经入五湖者新志在府西南二十里白洋湾所滙也界吴县吴江之间有茶磨诸峯映带颇为胜絶宋参政范成大因越来溪故址小筑亭榭孝宗书石湖二字赐之中有千岩观天镜阁玉雪坡盟鸥亭诸迹有巨石刻大士像因名石佛寺湖中长桥卧波为行春桥风帆沙乌致为清旷乾隆二十二年二十七年三十年四十五年】
　　【翠华南巡有御制初逰石湖泛舟石湖逰石湖叠韵石湖八絶句诗
　　并御匾二】
　　【御聫一海潮庵后有泉自石流出滙为池可半亩余御题二湖二字镌之崖壁】夏驾湖【在吴县西吴地记夀梦盛夏乗驾纳凉之地吴郡志在县西城下今城下但存外濠即漕河也河西悉为民田不复有湖民犹于湖旁种菱甚美谓之夏驾菱云】沙湖【在长洲县东二十里宋郏亶水利书曰太湖外有四湖长洲则沙湖姑苏志一名金沙湖明宏治九年主事姚文灏筑沙湖堤袤三百六十丈】姚城湖【在长洲县东南三十八里亦名姚城江以古摇城得名俗讹为姚自呉江县厐山湖东北流经姚城市滙为湖南通白蚬江东南通陈湖入昆山县界】陈湖【在长洲县东南西通吴淞江东通淀山湖与昆山县接界】阳城湖【在长洲县东北自吴淞江来东接昆山县界姑苏志昆山之水皆自阳城而入县志阳城湖有三曰东湖中湖西湖共广七十里通志阳城湖所纳之水凡十视诸湖荡为大东为包湖为傀儡荡二水与阳城合而为一又东为巴城湖北为鳗鲡湖施泽湖】女坟湖【在长洲县西北越絶书阖闾女在闾门外道北下方池广四十八歩白居易诗女坟湖在呉县西吴地记坟后防成湖今号女坟湖在吴县西北六里寰宇记以水绕坟因名女坟湖】澹台湖【在元和县东南史记澹台灭明南逰至江索隠今吴国东南有澹台湖即其遗迹所在吴地记澹台湖在吴县东南十里澹台子羽宅防为湖湖侧有坟卢熊府志上源受太湖水东流过寳带桥入运河等港】淀山湖【在昆山县南接青浦县界卢熊府志在昆山县南八十里滙苏秀湖三州之水由西南趋入吴淞江】巴城湖【在昆山县西北西通阳城湖南出至和塘东出雉城湖雉城湖在县西北十八里】昆承湖【在常熟县东南五里呉越春秋昆湖周七十六项一亩一名隠湖卢熊府志昆山县界三十六里广十八里东南通昆山县界东出白茅浦入江通志自常州府无锡山以东长洲以北之水滙流于此】尚湖【在常熟县西南四里北出黄泗浦入江上有虞山映帯颇为竒胜相传太公尚尝钓于此故名又名西湖】厐山湖【在吴江县东三里西接太湖从甘泉桥出运河东出急水港由白蚬江入淀山湖姑苏志厐山湖下流为黎湘菱湖叶泽湖新湖叶湖之东为九里湖亦名同湖】汾湖【在吴江县东南六十里芦墟西一名分湖以分属吴江嘉兴也其东流通三泖入华亭界其北流通莺脰湖】莺脰湖【在震泽县西南其源自天目东流至荻塘防烂溪水并出平望滙于此以其刑似莺脰故名或讹为莺闘湖乾隆二十六年】
　　【翠华南巡　　御制莺脰湖词】掘城湖【在震泽县西南周三十里分流为诸泾港入荻塘】运河【自嘉兴府秀水县流经震泽县南平望镇曰南塘河亦曰上塘河与荻塘河合流曰官塘河西北行四十里至吴江县城东曰北塘河亦曰古塘河凡三十里至夹浦入长洲县界又西北入吴县界为胥江为南濠又北绕白公堤出望亭入无锡县界明统志运河在府城西十里南达嘉兴北接无锡又有新开河在府三里南濠其水由闾门运河转西北入枫桥运河】荻塘河【在震泽县南宋庆厯中开自湖州南浔镇而东五十三里至平望经莺脰湖与南塘河合】胥塘水【在吴县西南寰宇记姑苏山西北十二里有胥口姑苏志胥口塘在县西南太湖口自胥口东流九里入木渎香水溪滙焉又东入跨塘滙越来溪又东至胥门入运河自横塘北流直入运河曰洞泾】光福塘水【在吴县西南自虎邱山桥上下崦受太湖水经灵岩山与箭泾合东入木渎】元和塘水【在长洲县北齐门外一名云和塘即常熟运河也东通娄江西通闾门运河】山塘水【在长洲县西北上承运河自城西北沙盆潭折而北绕虎邱又西至浒墅入运河姑苏志运河北流与虎邱山塘水合曰射渎亦曰石渎皇甫汸县志自吴国以来游虎邱者率由阡陌以登至唐白居易诗是州始凿渠以通南北而达于运河今之山塘是也】鮎鱼口水【在吴江县西北十八里上承太湖北流入长洲县界即娄江之上源也又有夹浦在县北二十里与长洲分界西当鮎鱼口东接呉淞江】琴川【在昭文县治琴川志县治前后横港凡七若琴弦然皆西受山水东注运河或曰县有五浦注海若五弦也今横港水仅有一二通流余皆湮塞】黄天荡【在长洲县东亦曰皇天荡唐书干寜三年杨行宻救董昌遣兵与钱镠战于皇天荡即此又东为尹山湖】长荡【在长州县西北十里周二十里受山塘水东通元和塘西北达于运河】戴墟浦【在昆山县东三十里宋淳祐中发运使魏峻疏至和塘东至戴墟浦亘四十余里】千墩浦【在昆山县东南三十六里松江自吴门东下至此江南北凡有千墩故名淀山湖水由此入吴淞江明永乐二年太常少卿袁复峻千墩浦遂名千墩浦少卿墩又有大石浦在县东南四十里接青浦县界】夏驾浦【在昆山县东南二十里明永乐二年尚书夏原吉凿夏驾浦使呉淞江水北入娄江遂名尚书浦】瓦浦【在昆山县东南元大徳八年都水任仁发西自瓦浦浚吴淞旧江东至嘉定石桥洪迤入海新志瓦浦在县东南三十六里西通奣子浦西南遇夏驾浦东出鸡鸣塘县境东南之水皆以此为蓄泄】小虞浦【在昆山县西南三里宋至和二年治小虞浦又大虞浦在县南九里明宏治十一年内工部郎中傅潮浚大虞浦】小山浦【在常熟县西宋宣和二年赵霖开修张墓塘北彻小山浦又开修山塘泾自小山浦口至本县城市河】许浦【在常熟县北七十里宋时以许浦白茅及昆山之茜泾下张七鸦为五大浦县志自县东濠东行三十五里为梅李塘又东北行三十五里为许浦入江许浦亦作浒浦】福山浦【在常熟县北宋郏亶曰常熟有福山东横塘福山西横塘是古人东取海湖北取杨子江水灌田姑苏志福山塘自县城北行四十里入杨子江】黄泗浦【在长熟县西北宋宣和二年赵霖修黄泗浦连小山浦开至河口长七十里有奇县志在县西北五十里接江险县界】白茅浦【在昭文县东宋绍兴二十四年大理丞周环议以太湖东北由诸浦入江其沿江泄水惟白茅浦最大元明时屡经浚治常熟县志　本朝康二十年巡抚慕天顔浚白茅浦自支塘迤东以至海口淤道四十三里】七浦【在昭文县东南一名七浦塘一名七鸦浦旧志西通阳城湖南通巴城湖北通白茅港东入太仓州界达海月白茅浦塞诸水赖此宣泄】越来溪【在吴县西南史记正义子胥亡后越人自松江北开梁至横山东北入吴呉地记胥门西五里有越来溪吴郡志溪在越城东南与石湖通溪流贯行春及越溪二桥北入横塘清澈可鉴越兵自此溪来入吴故名】香水溪【在吴县西南吴郡志在吴故宫中俗传西施浴处呼为脂粉塘吴王宫人濯妆于此溪明统志在县西二十七里源自光福塘来东遇木渎入横塘新志谓之箭泾在香山下】乌角溪【在长洲县西北四十二里与无锡县接界其水西达太湖东入运河】麻溪【在吴江县南六十里南滙诸湖荡之水东流合于烂溪复东南经王泾入运河中】烂溪【在震泽县南四十里南受浙江嘉兴石门桐乡诸境之水经湖州府之乌镇又东北滙诸湖荡之水注于莺脰湖】横塘【在吴县西南十里经贯南北之大塘也南极齾塘北抵枫桥分流东出故曰横塘】走狗塘【在吴县西南二十五里越絶书云阖闾走犬长州此即田猎之地】莲塘【在吴县西十二里寰宇记有田数亩生莲花千叶华丽蜀州李建中移置京师不生新志横塘之西梅湾之隂曰莲荡盖即此也】樱桃塘【在昆山县北十二里元大徳间叅政朱凊申请开浚名曰新塘东达娄江南通吴塘北至常熟塘】盐铁塘【在常熟县北四十里即海塘之内河也姑苏志白茅塘南一水东南流曰盐铁塘横亘七十余里】庄练塘【在吴江县东南八十里接诸湖荡之水南接浙江嘉兴县界北入松江华亭县界】百花洲【在呉县城内西南北自胥门南抵盘门水极深广】投龙潭【在呉县西南唐皮日休诗龟山下最深恶气何洋溢涎水暴龙巢腥风卷蛟室】死亭湾【在呉县西寰宇记在闾门外七里即朱买臣妻自缢处又见嘉兴府】销夏湾【在吴县西南续图经湖岸极清处为销夏湾吴郡志在洞庭西山之距绕山十余里旧传吴王避暑处周廻湖水一湾寒光逼人卢熊府志销夏湾长九里又明月湾在太湖石公山西二里】锦帆泾【在吴县城南盘门内吴郡志即城内沿城濠也相传吴王锦帆以逰今水故在亦通大舟间为民间所侵乾隆二十二年翠华南巡】
　　【御制杂咏吴下古迹冇锦帆泾诗】采莲泾【在吴县城内吴郡志在城内东南隅运河之阳此种莲旧迹也今可通舟陈沂南畿志云上有采莲泾桥】练渎【在吴县西南唐皮日休诗空濶嫌太湖崎岖开练渎三寻齾石齿数里穿山腹续图经洞庭有所谓练塘者练兵之所也卢熊府志在鸿鹤山西南入平湖北通官渎】交让渎【在长洲县城内续圗经昔陆慧晓与张融并宅其间有池池上有杨栁二株何防叹曰此池便是醴泉此木便是交让旧传有交让渍盖因陆张得名也吴郡志在罗城东北隅又曰有交让苍俗讹为甘浆港卢熊府志在子城北今为民居所侵仅有汚池丈许乾隆二十二年翠华南巡】
　　【御制杂咏吴下古迹有交让渎诗】泾港【在吴江县北九里县志分太湖东北出夹浦而防于吴淞江】雪滩【在吴江县东吴淞江岸宋王汾取名也】洗马池【在吴县城内府学前又常熟县北六里有洗马池相传为宋绍兴初尹团练屯兵洗马之处】北池【在长洲县治东唐郡治内池也又名后池吴郡志北池唐时在木兰堂后韦白常有歌咏皮陆亦有木兰堂后池诗梅挚有北池十咏蒋堂有北池赋】白龙池【在常熟县顶山龙祠之下嵗旱于此祷雨】憨憨泉【在虎邱山上吴郡志相传为得道僧憨憨和尚卓锡所出】陆羽泉【在虎邱山塘张又新吴中水品第三吴郡志在剑池旁面濶丈余上有石辘轳四旁皆石壁鳞皴天成下连石底泉出石脉中郡守沈揆作亭于井旁以为宴坐之所卢熊府志即藏殿侧石井俗名观音泉乾隆二十二年】
　　【翠华南巡　　　　　　　　　御制杂咏吴下古迹有陆羽泉诗】海眼泉【在昆山县西北马鞍山下】六品泉【在吴江县东南六里唐陆羽品为第四张又新水品第六吴郡志松江水世传第四桥下水是也桥今名甘泉桥好事者往往以小舟汲之】越公井【在县西唐广明元年僧茂干记云惟兹巨井坐当横山艮位越来溪西百歩隋开皇十年越国公杨素筑城创井时屯师孔多日饮万人迩来】
　　【三百余年邑则可改井道不莗吴郡志在治平寺前山冈上径丈八尺石栏如屏绕之】栁毅井【在洞庭东山】丹井【在常熟县治致道观后相传井有藏丹宋治平中道士李正则浚井得蔵丹石防启之化为双红鸽飞入尚湖又名鸽井明学士宋濓铭井上】
　　古迹吴城【今府治史记吴太伯奔荆峦自号勾吴及武王克殷求太伯仲雍之后得周章已君吴因而封之传至夀梦而吴始益大称王始通于中国春秋哀公二十二年越灭吴又史记楚考烈王徙封黄歇于江东城故吴墟为都邑汉书地理志防稽郡治吴县故国周太伯所邑系本诸□始自梅里徙吴吴越春秋阖闾使伍子胥相土尝水造筑大城周四十七里陆门水门各八越絶书又有伍子胥小城周九里二百七十步汉初刘贾有吴筑吴市西城名定错城属小城北至平门吴地记寿梦始别筑城为宫室于平门西北二里周敬王六年阖闾始使子胥筑大城亦曰阖闾城西闾胥二门南盘蛇二门东娄匠二门北齐平二门隋开皇九年杨素移郡及县于横山东五里新立城郭唐武徳七年却复旧趾后因】
　　【王郢叛乱城圯重修寰宇记今阖闾城周三十里水陆十有二门续图经阖闾城即今郡城一曰闾门吴越春秋闾门者以象天门通闾阖风也阖闾欲破楚楚在西北故立闾门以通天气复名破楚门寰宇记云吴城西门也春申君改为昌门卢熊府志西北门也一曰胥门吴越春秋越王追吴王欲入胥门未至六七里望呉南城见伍子胥之神卢熊府志西门也一曰盘门吴地记古名蟠门尝刻木作蟠龙以镇越又曰水陆相半沿洄屈曲故谓之盘门卢熊府志西南门也一曰赤门吴地记有赤门在蛇门东又东南】
　　【有鲂鱮门皆非八门之数吴郡志今犹有赤门湾近葑门卢熊府志正南门也一曰蛇门吴越春秋立蛇门者以象地户阖闾欲东并越越在东南故立蛇门以制敌国吴郡志云在已方故名卢熊府东南门也一曰葑门即东门史记子胥将死曰必抉吾眼悬吴东门之上以观越冦之入也吴越春秋子胥与种蠡梦曰越如欲入更从东门当为开道贯城以通路乃穿东西隅以达越军续图经云当作封门取封禺之山以为名吴地记匠门南三里有葑门皆不在八门之数卢熊府志东南门也一曰匠门吴地记又名干将门阖闾使干将铸剑于此后语讹为匠门一曰娄门越絶书吴有娄门吴地记本号疁门东南有秦时古疁县至汉改为娄卢熊府志东门也一曰齐门越絶书曰阖闾伐齐大克取齐为质子为造齐门又名望齐门吴越春秋阖闾为太子波聘齐女女少思齐日夜号泣因病乃起北门名曰望齐门令女往游其上卢熊府志东北门也一曰巫门越絶书吴有巫门吴地记作平门子胥平齐大军从此出故号平门东北三里有巫咸坟亦号巫门吴郡志巫门类平因讹今有平门塘卢熊府志北门也】娄县故城【在昆山县东北汉置后汉建安二十四年孙权封陆逊为娄吴黄龙元年又封张昭为娄宋齐后省吴郡志今昆山县东北三里有村曰娄县盖故县所治又罗处约古图经云昆山县有故城在县东三百歩今县东犹谓之东城头近歳耕者于东寺之后多得古城砖及铜箭镞云】海虞故城【在常熟县东晋太康四年置宋齐因之隋平陈废入常熟元和志常熟县南至苏州一百里本汉吴县地梁大同六年分置唐武徳七年自南沙移理海虞城九域志县在州北七十里琴州志有常熟镇在县东一百二十歩即废县犹有镇桥存焉按寰宇记虞山在县西六里则唐宋故县尚应在今县之东今县盖南宋初李□之所移也盖是时县址止缘虞山东麓至元时筑城始展拓西偏土跨山脊】东海废郡【在常熟县北晋置宋书州郡志晋元帝初割吴海虞县之北境为东海郡立炎朐利城三县永和中郡县俱移出京口南齐志有海阳县属毘陵郡梁属信义郡隋者入常熟县其地盖皆今县东北濵江之地】南沙废县【在常熟县西北晋置宋书州郡志南沙县本吴县司盐都尉署吴时名沙中吴平后立暨阳割属之晋咸康七年罢盐署立以为县隋书地理志吴郡领常熟县旧曰南沙梁置信义郡平陈郡废并所领海阳前京信义海虞兴国南沙县入焉旧唐书地理志常熟县旧志南沙城武徳七年移治海虞城县志今县西北五十里有南沙乡】兴国废县【在常熟县东梁置隋省入常熟或曰即支塘城也在县东四十五里】信义废县【在昆山县西二十里梁分娄县置隋废隋书地理志常熟有信义县平陈并入之吴郡志今昆山县西二十里有信义村即故信义县土人或讹为镇义】储城【在吴县西南吴地记胥门南三里有储城吴王储粮之处】越城【在吴县西南十八里石湖旁吴郡志在胥门外呉王在姑苏越筑此城以逼之城堞髣髴具在】鱼城【在吴县西南吴城记胥门南十五里有鱼城续图经盖吴王控越之地宜为吴城谓之鱼城误周必大南归録鱼城基厚而方土极细故久不壊】苦酒城【在吴县西南二十里吴郡志鱼城西南有故城长老尝云昔吴王筑以酿酒今俗呼为苦酒城吴地记在胥门西南三里】石城【在吴县西吴越春秋阖闾兴乐石城越絶书阖闾所置羙人离城也章懐太子曰在吴县西南吴郡志砚石山有石城去姑苏山十里】居东城【在长洲县界越絶书居东城者阖闾所逰去县二十里刘昭注讹为居巢城】摇城【在长洲县东南越絶书摇城吴王子居焉后越王摇居之姑苏志在县东南三十八里今其地名大姚】鸭城【在长洲县匠门外东南二十里沙里中寰宇记吴王养鸭所也又东五里有豨巷是畜猪之所又东二里有豆园吴王养马处】麋湖城【在长洲县北五十里越絶书阖闾所置麋也又巫门外有麋湖西城越宋王城也又有太公城章祈城并在县东北姑苏志章祈疑即鸂在今二十二都】巫欐城【在元和县东十五里越絶书阖闾所置诸侯逺客离城也又有欐溪城阖闾所置船宫也】鸿城【在元和县治东娄门外越絶书故越王城也又有后城堵城并在县东南数十里今尹山乡有堵城里】阳城【在元和县东北三十里环绕有湖曰阳城湖】相城【在元和县东北五十里相传子胥初筑城时先于此相地垒土为城下湿乃止其地因以为名】南武城【在昆山县西北汉书地理志娄县有南武城阖闾所造以越越絶书娄北武城去县三十里今为乡姑苏志有武城村在朱塘乡三四保卢熊府志又有巴城在县西北十八里金城在县东三里度城在县东南七十里相传为黄巢筑】西鹿城【江南通志西鹿城在昆山山下有军庙碑云塟于昆山西鹿城】雉城【在昆山县西北十八里】支塘城【在常熟县】
　　【东四十五里元末张士诚浚白茅时因故城址修筑今为支塘市】陶城【琴川志在常熟县东三十里相近又有闾城郭城利城皆有遗址而陶城尤大与莫城等合县境共有十二城唐广明中盗起诏诸道州县扵墅落许立城堡集民兵自衞县城之多盖以此】莫城【在常熟县东南十二里相传莫邪铸剑之所亦谓之剑城今有庙曰莫邪大王或谓之莫邪城有塘曰莫门又县东四十里有莫城乐史以为汉莫宠筑以壮海防者】扈城【在常熟县北五里世传吴王违离官扈跸故名今有扈城村】九里城【在常熟县北九里琴川志今县北福山塘东岸直九折塘口有古城址今尚存去影十三四里】尚墅城【在常熟县北十八里通志张士诚入福山港修此城以屯】
　　【兵】金凤城【在常熟县北四十里旧志唐天祐中吴越所筑在金凤山下故名即今福山城址】鵧城【在昭文县东北十五里又有朗城亦在县境】陌城【在吴江县北一名石头城亦名酒城又名坛城史记正义子胥见梦越军令从东南入越王乃逥军从苏州东南三十里三江口向下三里临江北岸立坛杀白马祭子胥杯动酒尽因立庙于江上今其侧有浦名上坛浦寰宇记石头城在吴县东南三十五里大江边一名陌城夫差既杀子胥后悔之临江筑塘剏设祭奠百姓縁为立庙于此吴郡志酒城在坛塘边一名坛城夫差祭子胥处临祭劝酒故名】养鱼城【寰宇记在吴江县西二十五里吴王飬鱼之所】干隧【在长洲县西北战国防苏秦曰越王以散卒三千禽夫差于干隧史记正义干隧在吴县西北四十余里】角里【在吴县西南史记四皓有甪里先生正义吴人姓周太伯之后今太湖中洞庭山西南中有禄里村是吴郡志有甪头即甪里在洞庭山村】乌夜村【在吴江县南吴郡志晋穆帝后何凖女寓居县南产后于此将产之夕有羣乌夜惊于聚落尔后乌更鸣众共异之及明大赦】鸡陂墟【在元和县东越絶书娄门外鸡陂墟吴王所以畜鸡去县二十里乾隆二十二年】
　　【翠华南巡　　　　　　　　　御制杂咏吴下古迹有鸡陂墟诗】鹤市【在元和县东吴越春秋阖闾塟女舞白鹤于吴市中令万民随而观之还使男女与鹤俱入羡门因发机以揜之县志今县东有鹤舞桥】馆娃宫【在吴县西南越絶书吴人于砚石山作馆娃宫吴都赋幸乎馆娃之宫张女乐而娱羣臣吴郡志灵岩山顶旧有秀峯寺即吴馆娃宫也吴地记阖闾城西有砚石山上有馆娃宫今灵岩寺即其地乾隆十六年二十二年二十七年三十年四十五年】
　　【翠华南巡　　　　　　　　　　　　　御制灵岩杂咏有馆娃宫诗五叠沈徳潜韵】南城宫【在长洲县东越絶书南城宫在长乐里吴郡志又有羙女宫夫差所作土城周百九十步勾践所进姜女西施郑旦之宫室也】吴宫【在长洲县东陆龟防问吴宫辞序云甫里之乡曰吴宫在长洲县东南五十里其名存其迹灭怅然兴懐因作辞以问之今有吴宫乡】东宫西宫【在长洲县界阖闾所建越絶书东宫周一里二百七十步西宫在长秋周一里二十六步又前宫后宫西宫在吴江县沈张湖之西皆吴王夫差离宫也今村名犹沿其旧】长洲苑【在长洲县西南越絶书阖闾走犬长州汉书枚乗説吴王濞曰汉修治上林园守禽兽不如长洲之苑服防曰吴苑孟康曰以江水洲为苑也韦昭曰长洲在吴东晋左思吴都赋佩长洲之茂苑元和志长洲取长洲苑为名苑在县西南七十里吴郡志长洲在姑苏南太湖北阖闾防猎处也】梧桐园【在吴县西南吴郡志在吴宫本吴王夫差园也乐府曰梧宫秋吴王愁新志在馆娃宫侧】辟疆园【在吴县界晋时頋辟疆之园也王献之入防稽经吴门先不识主人值辟疆方集宾友酣燕园中而献之逰厯既毕指麾好恶旁若无人唐时其园犹在頋况尝假以居陆龟防诗吴之辟疆园在昔胜槩敌前闻富修竹后説纷怪石不知清景在尽付任君宅续图经任晦宅见于皮陆诗有深林曲沼危亭幽砌殆即辟疆之园也今任园亦不可攷乾隆二十二年】
　　【翠华南巡御制杂咏吴下古迹有辟疆园诗二十七年】
　　【三幸江南　　　御制顾辟疆园诗】南园【在吴县治府学旁宋王禹偁为长洲令常擕客醉饮于此有诗云他年我若功成后乞与南园作醉乡续图经南园之兴自吴越广陵王元璙帅中吴好治林圃于】
　　【是酾流为池积土为山岛屿峯峦出于巧思求致异木积嵗皆合抱旧有三阁八亭二台龟首旋螺之类嵗乆权圯其存者犹有流杯四照百花药室惹云风月等处毎春縦士女防覧焉又有元璙别】
　　【宅与南园相近乾隆二十二年翠华南巡】
　　【御制寄题南园诗】西园【在长洲县治东吴郡志本郡圃之西隙地直子城甚袤今为教塲俗呼后教塲】拙政园【在娄门外茂树曲池胜甲吴下吴伟业有拙政园山花歌】乐
　　圃【在吴县北续图经本钱氏废圃广轮逾三十亩髙冈清池粗有胜致长文栖隐于此号曰乐圃吴郡志钱氏时号金谷】姑苏台【在吴县西南越絶书胥门外有九曲路阖闾造以逰姑胥之台而望太湖去县三十里又子胥諌夫差不聴曰吾见鹿豕逰姑胥之台也史记正义台在吴县】
　　【西南三十里横山西北姑苏山上吴地记阖闾造此经营九年始成其台髙三百丈望见三百里外乾隆十六年翠华南巡】
　　【御题吴山十六景有苏防春景诗】射台【在吴县西南越絶书射台二一在华池平昌里一在安阳里吴地记在吴县横山安平里任昉述异记吴王射防柱础皆伏龟】郊台【在吴县西南吴郡志在横山东麓下临石湖坛壝之形俨然相传吴僭王时或曾祀帝也乾隆二十二年】
　　【翠华南巡　御制郊台诗】琴台【寰宇记吴县砚石山有琴台续图经又有响屧廊以楩梓借其地西施歩屧绕之则有声故名乾隆十六年二十二年二十七年四十五年】
　　【翠华南巡　　　　　　　　　　　　　　　御制灵岩杂咏有琴防响屧廊五叠沈徳潜韵诗】般若台【在吴县城内吴地记晋何防置在吴县西二里东北有般若桥】读书台【在常熟县治西相传梁昭明太子读书于此】虎邱阁【在元和县虎邱山元陶九成辍耕録平江虎邱阁版上有一窍当日色清朗时以掌大白纸承其影则一寺之形胜悉见于此而顶反居下乾隆二十二年翠华南巡】
　　【御制杂咏吴下古迹有虎邱阁诗】初阳楼【在长洲县东吴郡志在郡中池上皮日休诗危楼新制号初阳】齐云楼【在长洲县郡治后子城上即古月华楼吴地记唐曹恭王所建白居易有齐云楼晚望诗今名飞云阁乾隆二十二年翠华南巡】
　　【御制杂咏吴下古迹有齐云楼诗】观风楼【在长洲子城西龚明之中吴纪闻唐时谓之西楼白居易有西楼命宴诗后更为观风今复为西楼】虹月楼【在新阳县通关桥西元人朱君璧善画尝作紫雾龙宫图十年始就人谓其妙入神品后兵乱君壁抱图坐楼中冦望虹气贯月疑有寳踪迹而至攘取观之怒裂而去杨铁崖易其名曰虹月楼并记之】黄堂【在长洲县东吴郡志春申君子假君之殿也后太守居之数失火涂以防黄遂名黄堂即今太守正防是也天下郡治皆名黄堂仿此】木兰堂【在长洲县东吴郡志在郡治后唐张博自湖州刺史移苏州于堂前大植木兰花当盛开时燕郡中诗客陆龟防诗为一时絶唱又双莲堂在木兰堂后旧芙蓉堂也至和初郡守吕济叔建】三贤堂【在长洲县东吴郡志旧名思贤亭祀韦应物白居易刘禹锡绍兴中重建改曰三贤堂乾隆二十二年翠华南巡】
　　【御制杂咏吴下古迹有三贤堂诗二十七年三十年四十五年四十九年俱有御制三贤堂诗髙启韵诗】七桧堂【在长洲县南舆地纪胜在天庆观之东叶参少卿守呉因居焉作此堂以佚老】三瑞堂【在长洲县西枫桥宋孝子姚淳所居其先墓有甘露灵芝瑞桑之异苏轼尝为之赋诗有枫桥三瑞皆目见之句】四贤堂【在昆山县城内姑苏志宋孝宗朝李衡为御史与誎官王希吕相继论张説不报时给事中莫济不书敇直学士周必大不草制四人同时去国布衣荘治赋四贤诗以纪之其后衡之孙潜作堂于家画四贤像并祀之】半隠堂【在昆山县治宋莫仲宣所筑又有西园其别墅韩侂冑当国仲宣间居十年号西园居士】玉山草堂【在昆山县西界溪上府志元顾仲瑛筑亦曰玉山佳处园池亭榭诗酒觞咏时称吴中第一杨维桢为之记】城南佳趣堂【在常熟县虞山东芝溪上姑苏志邑人虞子贤尝得朱子和张忠献城南佳趣杂咏真迹遂以名堂元周伯琦书额】沧浪亭【在郡学之南梦得石林诗话钱氏广陵王元璙别圃宋苏舜钦得之筑亭曰沧浪因作沧浪亭记吴郡志积水弥数十亩旁有小山髙下曲折与水相萦带卢一府志子美死屡易主后为章申公家所有绍兴复归韩世忠家俗名韩王园乾隆二十二年翠华南巡】
　　【御制杂咏吴下古迹有沧浪亭诗四十九年有御制逰沧浪亭诗】金阖亭【在吴县阊门外陆龟蒙谓梁鸿墓在金阊亭下一里是也】池光亭【在长州县郡宅后池北唐白居易命名绍兴十七年郡守郑滋重建】四照亭【在长洲县郡圃东北宋郡守王涣为屋四合各梳花石随时之宜又有秀野亭在城北郡守洪遵建】胥屏亭【在长洲县西北寰宇记虎邱东北十里有胥屏亭】流杯亭【在长洲县北吴地记在女坟湖西二百歩阖闾三月三日泛舟游赏之处】范公亭【在昆山县荐严寺后□宋叅政范成大读书寺中游息于此因名】松江亭【在吴江县东吴松江口唐白居易有松江亭携乐观鱼诗祝穆方舆胜览又有吴江亭宋苏舜钦有诗】鲈鄊亭【在吴江县东长桥上吴郡志始陈尧题松陵诗有秋风斜日鲈鱼鄊之句绍兴中林肇为令作亭江上以鲈鄊名之乾隆二十二年】
　　【翠华南巡　　　　　　　　　御制杂疎吴下古迹有鲈鄊亭诗】垂虹亭【在吴江县长桥宋庆歴中令李问建苏轼自杬移髙宻与张子野等俱至松江夜半月出置酒垂虹亭上吴郡志吴江利往桥有亭曰垂虹而世并以名桥　按米芾诗所谓垂虹秋色满东南者是也】如归亭【在吴江县东南吴郡志在松江蔡襄题壁云苏州呉江之濵冇亭曰如归者隘壤不可居康定元年知县事秘书丞张先始为大之】醉眠亭【在吴江县松江吴郡志李无晦所居李髙尚不仕徙居松江治园亭号醉眠】放鹤亭【在支硎山西南峯寺中今寺废而亭存即文公别庵也乾隆二十七年翠华南巡】
　　【御制放鹤亭戏题诗】桃花坞【通志在吴县城西北隅陈沂南畿志桃花坞在阊门内北城下宋时为枢宻章楶别业后为疏圃明唐寅于此筑桃花庵之】子游宅【吴地记在常熟县北一百九十歩中有圣井旁有盟盟北百歩有浣沙石方可四丈琴川志子防有东西二巷皆在县治西北】冯驩宅【吴地记在吴县东北二百五十步今有弹铗巷其坟在侧石碑现存续图经谓之长铗巷】朱买臣宅【在吴县穹窿山相传寺基其故址也】范蠡宅【通志在长洲县太湖包山任昉述异记洞庭湖上有钓洲蠡尝舟至此遇风止钓于上刻字记焉】臯伯通宅【在长洲县闾门内臯桥梁鸿于庑下赁舂之所】蔡经宅【吴地记在吴县西北五十歩今蔡仙鄊是其隠处吴郡志在朱明寺西】丁令威宅【在长洲县阳山文殊法海寺有丹井存焉号令威井】琴髙宅【吴地记在交让渎法海寺西五十歩其寺济阳丁法海舍宅所置法海盖丁令威之裔也】戴颙宅【在长洲县城内顾况乾元寺记晋戴逵子颙之宅也又皮陆北禅寺聮句云歊蒸何处避来入戴颙宅续图经颙宅即北禅寺也乾隆二十二年】
　　【翠华南廵　　　　　　　　　御制杂咏吴下古迹有戴颙宅诗】顾野王宅【在呉江县东卢熊府志在县东三里顾墟后人即其地立庙祀之今名顾公祠】陆龟蒙宅【在长洲县城内临顿里门有巨石龟蒙逺祖续为鬰林太守罢归舟轻取石为重号鬰林石续图经龟防始居临顿里晚益深遁居震泽旁在松江上甫里自号甫里先生吴郡志甫里在长洲县东南五十里】贺铸宅【在长洲县城内醋坊桥又有小筑在盘门外十里横塘】元绛宅【在长洲县东南续图经在带城桥东表为衮绣坊】范文正义宅【在吴县冶北隅续图经在普济桥旁桥钥记曰皇祐中仲淹访求宗族田买千亩作义荘以赡之宅有二松名堂曰嵗寒阁曰松风因广其居以为义宅聚族其中】韩雍宅【在元和县葑门内溪流环带宛然阡墅呉中甲第也】罗隠庵【在元和县葑门外甫里北隅隐以龟防愿与之游因结庵于此后为魏了翁别业】乐庵【在昆山县东六里圆明村宋侍御史李衡归老所居】臞庵【在吴江县松江之濵王份故居围江湖以入□多桺塘花屿景物秀野】




　　钦定大清一统志卷五十四
　　钦定四库全书
　　钦定大清一统志巻五十五
　　蘓州府【二】
　　闗隘浒墅闗【在长洲县西北陆广微呉地记秦王东巡至虎邱求呉王寳剑虎当坟而踞始皇以剑击之其虎西走二十五里忽失即今虎疁唐讳虎钱氏讳疁改为浒墅髙徳基平江纪事虎疁改名许市后人讹旧音于许字防水为浒市讹为墅迄今两称之姑蘓志元置抽分司宣徳四年废抽分司设钞闗　本朝因之】木渎巡司【吴地记在呉县西南二十七里姑蘓志木渎司管木渎横塘新郭三镇】甪头廵司【在呉县西南八十五里姑蘓志甪头司管洞庭西山】东山巡司【在呉县洞庭东山姑蘓志明成化中置】呉塔巡司【在长洲县齐门外蠡口北姑蘓志旧在呉塔移此】陈墓巡司【在元和县陈湖东明初置姑蘓志管葑门外其地东连昆山南近淀山诸湖】石浦巡司【在昆山县东南四十里姑蘓志宋苻间设在石浦镇明移置千墩浦口】巴城巡司【在新阳县西十五里元置巡司在髙墟村后徙置真义】黄泗浦巡司【在常熟县西北八十里江濵明洪武初置】白茒港巡司【在昭文县东北九十里宋置寨明初改置巡司】同里巡司【在吴江县东十八里唐名铜里宋改今名元置巡司明因之】汾湖巡司【在吴江县东南四十五里芦墟村】平望巡司【在震泽县西南四十五里平望镇卢熊府志平望与乌程分界唐本属呉兴郡又唐开元二十八年始改入呉县宋徳祐初于此置寨元置巡司明因之】震泽巡司【在震泽县西南八十五里西至湖州府南浔十二里】横塘镇【在呉县西南十三里姑蘓志有横塘桥上有亭顔曰横塘古渡风景特胜】横金镇【在呉县西南三十里一名横泾明初置巡司后裁】光福镇【在呉县西五十里笠泽又社下镇在县西一百一十里】陆墓镇【在长州县北八里以有唐陆宣公墓故名旧有砖厰】望亭镇【在长洲县北五十里续图经望亭呉王所立谓之御亭隋开皇九年置为驿唐常州刺史李袭誉改今名姑蘓志唐李袭誉以梁庾肩吾诗有御亭一回望之句故改称】蠡口镇【在元和县北十八里续图经蠡口在长州界范蠡扁舟浮五湖尝经此中吴纪闻蠡口在齐门北又有蠡塘在娄门之东】夷亭镇【在元和县东三十五里一名维亭呉地记夷亭馆养鱼之亭呉郡志阖闾十年东夷侵逼呉境下营于此因名之】甫里镇【在元和县东南五十里接昆山县界古名甪直】兵墟镇【在昆山县东南十八里东通太仓南接呉淞江】泗桥镇【姑蘓志在昆山县东南三十六里商贾辏集】安亭镇【在昆山县东南四十五里与嘉定接境旧有税课局今废】石浦镇【通志昆山县东南四十里南通淀山湖北枕吴淞江宋置巡司元因　之明景泰二年移置巡司于千墩浦口】蓬阆镇【在新阳县东南三十里相传洪武初瓦浦有土神牌随潮至其地因名牌落宏治间易今名】庆安镇【在常熟县西北八十里临江旧名石闼市】福山镇【在常熟县北四十里九域志常熟县有福山庆安梅李三镇又琴川志福山镇临江钱氏有国时始于福山置戌以防南唐之军宋初罢建炎初尝分江隂水军戌福山淳佑十年建忠节寨于福山明初置福山港巡司嘉靖三十四年筑堡城周三里门四置把总防守　本朝初设防将今改逰击镇守分辖鹿苑支塘徐六泾等处】许浦镇【在常熟县东北七十里北抵掦子江东扺海宋建炎初韩世忠讨苗正彦驻军许浦即此绍兴二年置许浦镇九年司移定海乾道六年后移屯许浦元置许浦通事汉军万户府明置巡司　本朝雍正四年裁】梅李镇【在昭文县东北三十五里琴川志梅李镇呉越钱氏时遣梅世忠李闲山戌此以防江北南唐之军居民依军成市因取二将之姓以名其地元丰间始为镇】简村镇【在呉县东南十五里元置巡司明因之　本朝雍正四年裁】盛泽镇【在呉江县西南六十里地出绸绫商旅走集之所】八赤镇【在震泽县南二十里元置长桥巡司于此明因之今裁】严幕镇【在震泽县东南九十里元置烂谿巡司于此明因之今裁】姑蘓驿【在呉县胥门外姑蘓志姑蘓驿即宋姑蘓馆明洪武元年复改建于胥门外　本朝因之有驿丞】平望驿【在呉江县东门外唐置驿在平望镇后因之　本朝顺治六年移置垂虹亭下乾隆十六年】
　　【翠华南巡御制平望诗】
　　津梁乐桥【在呉县治东卧龙街呉赤乌二年建呉郡志白居易诗云红栏三百九十桥杨备诗亦云画桥四百则呉门桥梁之盛自昔固然今图籍所载者三百五十九桥在郡城者今以正中乐桥为准分而为四达随方叙之门外及外县略附见焉】饮马桥【在呉县治东宋淳祐中知府魏庠建】织里桥【在呉县治西南呉郡志今讹为吉利桥】石岩桥【在呉县城内呉郡志在运河上唐白居易建名白头桥宋天圣初郡首孙冕重修易为孙老桥姑蘓志元总管道童重建改名石岩其自号也】憩桥【在呉县治西南呉地记呉军憩歇于此因名】臯桥【在呉县阊门内呉地记桥在呉县北三里五十步汉议郎臯伯通所居】都亭桥【在呉县城内西北隅呉地记夀梦于此置都驿以招四方贤士】虹桥【在呉县西阊门外即钓桥也元虞集有记】渡僧桥【在呉县西阊门外宋建先以舟渡有僧呼渡舟子弗纳僧折杨枝浮水而过故名西有上津桥下津桥来鳯桥俱跨运河】枫桥【在阊门外西九里宋周遵道豹隠纪谈旧作封桥后因唐张继诗相承作枫今天平寺藏经多唐人书背有枫桥常住字】五龙桥【在呉县盘门外七里跨运河】虎山桥【在呉县西南光福镇宋嘉泰元泰定中更名泰定桥】越城桥【在呉县西南胥门外呉郡志越来溪水自此桥北流横塘】行春桥【在呉县西南续图经在横山下越来溪上呉郡志桥甚长横石湖当时好事者名小长桥乾隆二十二年二十七年】
　　【翠华南巡　　御制行春桥诗】风月桥【在呉县西南洞庭东山莫厘武山之间东西相接中贯太湖今名渡水桥通志一名具区风月桥】乘鱼桥【在长洲县治东南呉地记在交让渎昔琴髙乘鲤升仙处续图经据刘向列仙传琴髙赵人尝入涿水取龙子乘赤鲤来不云在呉也列仙传有英子者亦乘赤鲤升天呉中门户皆作神鱼遂立英祠未详孰是】乌鹊桥【在长洲县治东南续图经乌鹊桥在郡前古有乌鹊馆因名】带城桥【在乌鹊桥东嘉泰元年重建卢熊府志桥迤近府治城南故名与织造旧廨相近圣祖仁皇帝南巡改建】
　　【行宫中有凝懐堂圣祖赐名也乾隆十六年二十二年二十七年三十年四
　　十五年翠华南巡屡】
　　【驻跸于此御制凝懐堂诗并】
　　【御书额五聨十】夏桥【在长洲县治东南宋皇祐年间建以桥旁有夏庙得名】顾家桥【在长洲县治内东北呉郡志顾悌仕呉为虎头将军父亡五日絶浆而死郡人为之建桥】临顿
　　桥【在长洲县治东北呉地记有步隲石碑见存临顿桥续图经临顿亦呉时馆名唐陆防尝居其旁】苑桥【在长洲县治内东北呉郡志在报恩光孝寺之西故传有阖闾苑圃在其旁】百口桥【在长洲县治东北呉地记后汉郡人顾训家百口五世同居乡人效之共议近宅造百口桥】
　　【以彰孝义】彩云桥【在长洲县西北半塘寺后左跨山塘名曰彩云从里号也】南新桥【在长洲县西北浒墅闗前西又有北新桥一名普贤桥皆跨运河】花桥【在元和县治东北唐白居易诗掦州驿里梦蘓州梦到花桥水阁头】宝带桥【在元和县东南十五里跨澹台湖口一名长桥明陈循记略蘓州城南运河有桥曰宝带自汉武帝时开以通闽越贡赋唐刺史王仲舒鬻所束宝带以助工费因名桥圯正统七年巡抚周忱备工料为桥长一千二百丈洞其下可通舟楫者五十有二高其中之三以通巨舰乾隆十六年二十七年】
　　【翠华南巡　　御制宝带桥诗】夹浦桥【在元和县娄门外府志东属呉江宋绍兴初建石桥水势迅疾明宣徳间倾圯巡抚周忱创船十六艘以铁防索为浮桥嘉靖问重建石桥】半山桥【在昆山县治西北跨至和塘】酒坊桥【在昆山县城内旧名致和桥】富春桥【在昆山县城内跨至和塘俗名髙板桥】玉虹桥【在昆山县东门外跨娄江】状元桥【在新阳县东南宋卫泾建】学士桥【在常熟县治南琴川志学士桥跨运河旧名信义桥宋淳熙十年知县事曾棨建改名琴川桥明宏治中学士李杰建坊于此更今名】庆仙桥【在常熟县治西南姑蘓志旧传为徐神翁升仙之地故名】文学桥【在常熟县治东北旧名言偃桥】贺胜桥【在今昭文县东姑蘓志东接许浦宋绍兴间左军李寳献捷于此故建桥焉】垂虹桥【在呉江县东本名利往桥宋庆厯八年建构亭其上曰垂虹蘓舜钦诗长桥跨空古未有大亭压浪势亦豪俗因名长桥辍耕録呉江长桥七十二洞元泰定二年甃以石】小长桥【方舆胜览小长桥在石塘累石为之王圻续文献通考吴江两长桥至元二十九年据本路询究得西长桥古迹元长一百八丈今两堍筑塞四十八丈所谓东长桥者古来无之乃是归附后添置元长一百十七丈今两堍筑塞六十丈】三桥【在呉江县城外续图经南四安民在新泾中曰利民在七里泾北曰济民在呉泾初登源乡并漕河有村十七家居河南田占河北欲济无梁郡从事夏日长为建此桥】底定桥【在震泽县西南取震泽底定之义有石刻题宋淳佑二年重建跨荻塘】万年桥【在胥门外三渡乾隆五年抚臣徐士林知府汪徳馨建延石为堍架木逺接横跨胥江中豁三谼以通巨舰商贾便焉】
　　堤堰采香泾堰【在呉县西明成化八年知县雍泰建】白公堤【在长洲县西北虎邱山塘白居易筑】斜堰【在昆山县西北三十四里接常熟县界明永乐中夏原吉建以障城阳湖水注于白茒】白茅闸【在常熟县东北八十里明隆庆二年建久废　本朝康熙二年重建】长堤【在呉江县东一名挽路呉江古无陆路唐元和五年蘓州刺史王仲舒始拥土为塘宋庆厯二年以松江风涛漕运多败舟遂接续松江长堤界于江湖之间堤东则江堤西则湖横截江流五六十里治平五年知县事孙觉始易以石元至正六年诺海复增修髙广新志明万厯三十三年知县刘时俊重筑长八十三里建石桥十三水窦三十七　诺海旧作那海今改正】
　　陵墓三代商巫咸墓【在常熟县治西北史记正义巫咸及子贤皆在常熟县西海虞山上府志宋王爚为县令尝修其墓撰碑云墓在邑之青龙山嘴】周仲雍墓【在常熟县城内史记注索隠曰仲雍在呉郡常熟县西海虞山上呉地记常熟县北二里有海虞山仲雍周章并山东岭上寰宇记常熟县虞山有仲雍齐女东是仲雍西是齐女续图经梁昭明太子作虞山招真治碑云逺望仲雍而髙坟萧瑟旁临齐女则哀垅苍茫盖梁时犹可见也】呉王僚墓【呉地记岝防山呉王僚此山中】阖闾墓【在元和县虎邱山越絶书阖闾冡在阊门外虎邱下池广六十歩水深丈五尺铜棺三重澒池六尺】夫差墓【在长洲县西北卑犹山】庆忌墓【呉地记在呉县东北三十五里今呼庆坟】要离墓【在呉县阊门内后汉书注要离刺呉王僚子庆忌者在今蘓州呉县西】申公巫臣墓【在长洲县北呉地记平门东北三里有殷贤臣申公巫咸坟寰宇记申公巫臣在匠门西南　按申公本巫臣非巫咸且巫咸墓在常熟县广微误以巫臣为之巫咸也】孙武墓【在长洲县北越絶书巫门外大冡呉王客齐孙武也去县十里呉地记平门西北二里有呉偏将军孙武墓】言偃墓【在常熟县治西北虞山东麓】澹台墓【在长洲县东南呉地记澹台湖侧有坟寰宇记澹台墓在吴县南十八里平城　按史记正义子羽墓又见兖州府】莫格墓【在元和县北越絶书虎邱北冇莫格古贤避世者去县二十里】呉女墓【在呉县阊门外亦名三女坟即女坟湖也呉越春秋呉王有女滕玉自杀阖闾于国西阊门外凿池积土文石为椁题凑为中金鼎玉杯银樽珠襦之宝皆以送女宋杨奂山陵杂记阖闾女于邽西名为三女坟】齐女墓【在常熟县呉越春秋呉王为太子娶齐女病且死曰必我虞山之巅以望齐国阖闾伤之正如其言呉地记齐女常熟海虞山东南岭毕化白龙冲天而去今号为母冡】汉臯伯通墓【在胥门西呉地记臯伯通卒胥门西二百步号伯通墩】梁鸿墓【在呉县西四里后汉书梁鸿卒伯通等为求地于呉要离冡旁咸曰要离烈士而伯鸾清髙可令相近】陆烈墓【在长洲县西呉地记余杭山有汉豫章太守陆烈坟东二里有汉山隂县令陆寂坟】严助墓【在震泽县东南烂溪之旁今为严墓村】三国呉孙王墓【在呉县南呉録孙权追尊坚墓曰髙陵晋阳秋恵帝元康中呉令谢询表为孙氏二君墓置守冡五人修防扫除呉地记盘门东北二里有孙坚及孙防坟续图经在盘门外三里墓前有小沟曰陵滨乡俗称为孙王墓呉郡志孙王墓政和间村民发墓砖皆作篆隶得金玉瑰异之器甚多父老相传为长沙王墓郡守闻之遽命掩塞郡人杨友防为诗序其事以为孙坚墓绍熙三年郡人滕宬攷据三国志谓坚死还于曲阿定以为孙防所】陆绩墓【在呉县阊门外太伯庙西明统志在县西四十五里】周瑜墓【呉地记周瑜坟在呉县东二里今属长洲县界】步隲墓【呉地记步隲坟在呉县东北三里有石碑见存临顿桥西南】朱桓墓【呉地记横山中有朱桓墓】晋何充墓【寰宇记岝萼山东一里有晋司空何充墓】顾荣墓【在呉县寰宇记在平门外九里呉郡志上将军顾荣坟在呉县东南十七里今葑门东六里黄天荡南俗呼顾墓】朱诞墓【寰宇记在娄门外一里晋光禄大夫呉地记又有汉呉郡太守来梁墓在娄门外东南二里】石崇墓【呉郡志在呉县西六里潘岳墓在石崇坟西北夷坚庚志崇坟在宝华山】张翰墓【呉地记在呉县西南横山东五里】陆玩墓【在长洲县西鸡笼山】袁山松墓【呉地记在呉县横山东二里】南北朝梁陆云公墓【在震泽县西北呉地记横山有梁门下侍郎陆云公墓姑苏志俗称陆墓山在横山西舆呉江分界旧志讹为陆云坟又或谓陆机皆非】陈顾野王墓【呉地记顾野王坟在横山东平陆地遗言不起坟呉郡志在呉县柺伽山下近越来溪】唐陆象先墓【呉郡志在光福山西】陆防墓【在长洲县齐门外六里官河之西　按皇甫汸县志防卒于忠州故忠州图经云墓在玉虚观南三十步此特虚冢耳公已归宋淳煕间尝于墓旁得遗刻与所传合】陆墓【姑苏志在甫里旁有白莲寺】卜珍墓【姑苏志在昆山西鹿城卜山唐敬宗时将军】黄幡绰墓【在新阳县西北十八里绰墩相传为黄幡绰墓至今村人皆善滑稽】真娘墓【在虎邱寺侧平江纪事真娘唐时名妓也墓在虎邱剑池之西往来游士多着篇诗】五代呉越钱元璙墓【在呉县西南续图经在横山下也】李开山墓【姑蘓志在常熟县东南四十四里俗称李墓】宋范仲淹祖墓【在呉县西呉郡志在天平山三让原文正曾祖梦龄祖賛时父墉皆此周回十里石山而土穴人以为范氏庆源】韩世忠墓【在呉县灵岩山西呉中胜纪韩蕲王墓旁立石甃数仭石如之御书中兴定国佐命元勲之碑】范成大墓【在呉县西天平山南上沙村】魏了翁墓【姑蘓志在呉县髙景山金盆坞】郑虎臣墓【姑苏志在阳山西白龙寺南】卫泾墓【在新阳县东南石昌浦镇】刘过墓【在昆山县马鞍山东麓宋嘉定五年知县潘友文买山于此】元郑元佑墓【在呉县西南横山】顾文瑛墓【姑蘓志在昆山西北绰墩】明韩雍墓【在呉县西南雅宜山竒禾巅】孔镛墓【在呉县西横山丹霞坞】呉寛墓【在呉县西南荐福山西】王鏊墓【在呉县西南洞庭东山梁家山】唐寅墓【在呉县横塘王家村】周用墓【在震泽县南五十里】路振飞墓【在呉县西南洞庭山法海坞】申时行墓【在呉县呉山麓】王锡爵墓【在呉县闾门外来凤桥西】沈周墓【在长州县相城西】文徴明墓【在元和县武邱乡花桥泾】周顺昌墓【在呉县西白莲泾】文震孟墓【在呉县行春桥右】五人之墓【在元和县虎邱山塘天啓中义民顔佩韦马杰杨念如沈周文元以魏忠贤矫诏逮捕周顺昌五人奋击缇骑被诛崇祯初毁忠贤生祠合于此相近又有葛贤墓亦奋义击税珰之为民害者】龚诩墓【在昆山县城内儒学后】归有光墓【在新阳县东南金渎里】叶盛墓【在昆山县治南金渎里】黄墓【在常熟县北门外报慈里】赵用贤墓【在常熟县西南罗墩】顾大章墓【在昭文县东南十里】瞿式耜墓【在常熟县虞山下拂水岩西】
　　祠庙福呉富农龙神庙【在元和县治西雍正五年　敕建】灵济白龙庙【在长洲县治阳山麓续图经龙母庙在阳山郡中尝于是祈雨即应民所钦奉呉郡志太平兴国间建庙于山南曺巷熙寜九年迁于澄照寺之东隅】焕灵庙【在常熟县北破山上续图经唐咸通中县令周思辑以旱禜龙于破山之潭上果雨以应于是为堂以祀之呉郡志政和二年赐今额】巫咸祠【在常熟县昭明读书台下明嘉靖中建】至徳庙【在呉县闾门内乾隆十六年翠华南巡】
　　【御赐匾一续图经泰伯庙在闾门内旧在门外汉桓帝时太守糜豹所建钱氏移之于内以避兵乱也延陵季子侑祠焉呉郡志纂异记云呉泰伯庙在闾门西皮日休诗云一庙争祠西让君盖并祠仲雍旧矣今庙在闾门内东行半里余】虞仲祠【在常熟县虞山东北岭上明成化中建】延陵季子祠【在呉县洞庭武山锦坞峰下元至正中建】夫差庙【呉地记常熟县郭西二里有夫差庙世传此庙拆姑蘓台造】越王勾践庙【在常熟县西北】呉公祠【在常熟县治东祀先贤言偃方舆胜览呉公祠在常熟县学庆元三年知县孙应时即讲堂之东作为此堂以奉祠祀朱子撰祠记康熙四十四年圣祖仁皇帝颁赐匾额乾隆十六年】
　　【翠华南巡　御书匾额一】伍子胥庙【呉郡志有二一在胥口胥江上一在盘门内城西隅左祀伍胥右祀隋陈杲仁曰双庙】三忠祠【在呉江县长桥祀呉伍员唐张巡宋岳飞明洪武中建】三髙祠【在呉江县东呉郡志三髙祠昔在垂虹桥南乾道三年县令赵伯虚徙之雪滩范成大为之记祀越范蠡晋张翰唐陆龟乾隆二十二年二十七年】
　　【翠华南巡　　御制三髙祠诗】春申君庙【呉郡志在子城内西南隅即城隍神庙】短簿祠【在元和县虎邱山麓虎邱山志东山庙在虎邱山门东岭上祀晋司徒王珣名短簿祠又立西山庙于西祠珣弟司空珉今居民祀为土神乾隆二十二年】
　　【翠华南巡　　　　　　　　　御制杂咏呉下古迹有短簿祠诗】圣姑庙【在呉江县湖包山上呉郡志圣姑庙在洞庭晋王彪二女相继卒民以为灵而祀之】曹王庙【在呉江县治东寰宇记即唐太宗第十四子也调露二年授蘓州刺史善飞白鸟迹书今福善寺额通元石像皆其迹也先天二年勅立祠于松江】草圣祠【在常熟县学东祀唐县尉张旭】韦蘓州祠【在府学内祀唐刺史韦应物宋景祐间建】五贤祠【在虎邱山平逺堂祀唐刺史韦应物白居易刘禹锡宋长洲令王禹偁端明殿学士蘓轼明万厯中建】甫里祠【呉郡志在长洲县东南五十里祀陆防】言公祠【通志在学道坊祀子游】先贤祠【在府学内祀唐陆元朗陆防宋】
　　【王旦胡瑗富弼欧阳修富严朱长文蘓轼尹焞王苹滕茂实王防陈长方李侗叶适范成大陆九渊杨简魏了翁周南倪千里陈恺赵希怿赵与元髙智耀游显寗玉】韩魏公祠【在呉县至徳桥南书巷内祀宋韩琦】范文正公祠【姑蘓志在义宅之东续文献通考咸淳中蘓州郡守潜説友建范氏祠堂祀仲淹及其四子纯祐纯仁纯礼纯粹乾隆十六年】
　　【颁赐匾额一并　御制范文正祠诗】张公庙【在昆山县治东南三里祀宋知县张方平】周濓溪祠【在长洲县濓溪坊内祀宋周茂叔】二程子祠【在虎邱东祀二程子】尹和靖祠【在元和县虎邱西庵祀宋尹焞焞尝读书于此有三畏斋】韩蕲王庙【在呉县灵岩山西麓祀宋韩世忠乾隆十六年】
　　【翠华南巡赐匾额一】范文穆祠【在石湖上祀宗范成大】文信国祠【在元和县乗鲤坊府
　　志祀宋文天祥公尝为平江知府乾隆三十年】
　　【翠华南巡赐御书匾额一】朱乐圃祠【在呉县饮马桥西南祀宋秘书省正字朱长文乾隆三十年翠华南巡赐御书匾额一】郑所南祠【在呉县能仁寺祀宋郑思肖】表忠祠【在呉县雍熈寺西祀明逊国忠臣姚善黄子澄】周文襄祠【在虎邱山祀明巡抚周忱又有四贤祠祀周忱海瑞夏原吉王恕】况公祠【在府学内祀明知府况钟正统间建】韩防毅祠【在府学东祀明韩雍嘉靖间建】文待诏祠【在长洲县西南祀明翰林院待诏文徴明乾隆十六年翠华南巡赐】
　　【御书匾额一】周忠介祠【在府治东卫前祀明周顺昌】杨忠烈祠【在常熟县南门外祀明知县杨连】周忠毅祠【在呉江县西门内祀周宗建】张公祠【在元和县山塘祀明巡抚张国维】忠烈祠【在昆山县春和坊东祀明死事生员陈淮】汤公祠【在胥门外祀　本朝江南巡抚汤斌后以巡抚张伯行河道总督陈鹏年合祀乾隆十六年】
　　【翠华南巡赐御书匾额一】
</div>
    <div class="pagination">
<a href="大清一统志_page35.html">上一页</a><span>...</span><a href="大清一统志_page31.html">31</a><a href="大清一统志_page32.html">32</a><a href="大清一统志_page33.html">33</a><a href="大清一统志_page34.html">34</a><a href="大清一统志_page35.html">35</a><span class="current-page">36</span><a href="大清一统志_page37.html">37</a><a href="大清一统志_page38.html">38</a><a href="大清一统志_page39.html">39</a><a href="大清一统志_page40.html">40</a><a href="大清一统志_page41.html">41</a><span>...</span><a href="大清一统志_page37.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
