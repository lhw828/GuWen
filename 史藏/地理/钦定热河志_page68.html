<!DOCTYPE html>
<html>
<head>
    <meta charset="UTF-8">
    <title>钦定热河志 - 第 68 页/共 255 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定热河志 - 第 68 页/共 255 页</h1>
    <div class="content">　　七戎舜教逺难稽布露通唐付狄鞮【布鲁特自古未通中国考唐书西域传始载布露或云勃律有大小两王其时虽称内属不过覊縻勿絶而已】部昔两王称大小人今一派别东西【布鲁特有东西之号在东者分卾拓克为五在西者分卾拓克为十五】新恩恰值伊绵峪【布祜图昻阿乙亥岁平准噶尔噶尔藏多尔济等来朝扵此丁丑哈萨克归化使臣根札噶喇亦来朝扵此今岁布鲁特归化其使臣亦适朝觐扵此地灵佳兆有如此神竒者因名其峪曰伊绵伊绵者国语会极归极之意也】旧识兼逄逹瓦齐【时逹瓦齐扈驾预宴询诸使臣知其旧为台吉时曽识之笑语甚】勤逺拓边凛古戒捧盈恭已奉
　　天禔
　　万树园宴布鲁特即席得句
　　鳞集仰流鹿食苹筵开万树洽舆情旧藩毎防聨新部夜雨刚欣凑午晴声教逺通婆夷水恩膏直逮孽多城敢云扬
　　烈幸无忝惟益临深励守成
　　万树园赐布鲁特人观灯火
　　锤峯正挂玉轮盈【时九月望日夕】合灿烟花惬逺情卉服毳裳朝丽正【山荘正门名】逖防曶爽耀光明从来不识灯王法【布鲁特本囘部不似防古敬黄教】幻里疑逰迦布城【彼处地名】嵗嵗山庄行盛典心殷保防益屏营
　　先是七月定邉将军兆恵奏言据侍卫托伦防告称招服霍索楚卾拓克头目迈塔克启台鄂拓克
　　头目喀喇博托等遣人来言东布鲁特分左右翼右翼玛木特呼里拜等管领左翼喀喇博托等管领霍索楚启台两卾拓克各千余尸情愿投诚又奏防侍卫乌尔登招服塔拉斯头目玛木特呼里拜并请遣使朝贡玛木特呼里拜遣车里喀齐及其弟舍尔伯克迈塔克遣其弟舒库尔其克喇博托所遣侄哈毕启病留中途至是车里克齐等先后抵木兰
　　九月丙戌
　　上驻跸布祜图大营是日东布鲁特玛木特呼里拜使
　　臣车里克齐至
　　上御行殿
　　召见
　　赐宴以连年西域诸部降附俱于此朝谒
　　赐名伊绵峪己丑
　　驻跸萨尔巴里哈逹大营是日东布鲁特玛木特呼里
　　拜使臣舍尔伯克至
　　上御行殿
　　召见
　　赐宴辛邜
　　驻跸乌兰哈逹大营是日东布鲁特迈逹克使臣舒库
　　尔至
　　上御行殿
　　召见
　　赐宴壬辰
　　驻跸阿贵图大营
　　赐车里克齐等晏丙申
　　驾驻避暑山庄丁酉
　　上御澹泊敬诚殿受朝东布鲁特使臣车里克齐舍尔
　　伯克舒库尔行礼如仪
　　赐茶复
　　赐宴
　　上御万树园
　　赐车里克齐等观火戏立马技戊戍复
　　御万树园
　　赐宴并观火戏
　　是月右部哈萨克汗阿比里斯投诚奏至木兰
　　行在
　　御制诗【戊寅】
　　右部哈萨克归化遣使朝贡诗以纪事【有序】右部哈萨克其汗曰阿比里斯与塔什罕城囘人等接壤襍居地广人稠不下左部阿布赉所属向为厄鲁特间阻未通声教今年秋叅赞大臣都统富徳追捕凖夷余孽哈萨克锡拉兵至其地会塔什罕与右部哈萨克搆衅互撃因遣侍卫蒙固尔岱等宣谕威徳哈萨克叩首输诚即日遣使朝贡而囘目莫尔多萨木什和卓亦悔悟息争并令头目同时入觐念兵非得已而所至如归披阅邮函輙胪其縁起如此
　　偏师西海逋逃取便恩宣杂种曺岂谓解纷更释难【时右部与囘人方背水决胜防固尔岱等单骑入两阵间指挥宣檄即解甲聼命】匪征目宿与葡萄情歆左部荣同被【其防畧云右部素与左部阿布赉同为雄长今得均臣仆自効请倍左部语尤恺摰】徳慙【去声】两阶会偶遭厚往薄来九经式持盈保防一心撡
　　谨按军营奏报右部哈萨克归化
　　上幸木兰恭纪是编其使人扵是年十一月在盘山入觐随至
　　南苑与观
　　大阅偹详
　　方畧兹不具录



　　钦定热河志卷二十三
<史部,地理类,都会郡县之属,钦定热河志>
　　钦定四库全书
　　钦定热河志卷二十四
　　徕逺二
　　乾隆二十四年五月迁准噶尔达什达瓦部众居于热河
　　先是二十年五月军机大臣议覆定北将军班第奏称小策零敦多卜之子达什达瓦为喇嘛达尔济所杀其子图鲁巴图先时逃入回部部众归降随大兵同讨达瓦齐应先令于达什达瓦部内慎择宰桑统领其众令在科布多延图地方居住游牧至访得图鲁巴图时再请加
　　恩量授职衘嗣因阿睦尔撒纳欲并达什达瓦之众又欲聘其女达什达瓦之妻不允经定邉右副将军萨喇尔奏
　　闻时阿睦尔撒纳已叛达什达瓦部众离散有见大兵前进陆续来投者亦有自行收集者奏至军机大臣议给乳牛羊马官为经理
　　上以达什达瓦之妻率众投顺诚悃可嘉
　　赐封号曰车臣黙尔根哈屯
　　命副都统鄂实赍银縀茶叶等物前往赏赉十一月命达什达瓦部众从征效力十二月车臣黙尔根哈
　　屯遣宰桑鄂齐尔入
　　觐
　　授为散秩大臣
　　赐银币三十一年三月传
　　谕车臣黙尔根哈屯暂居巴尔库尔给与口粮俟从征人等撤回再迁居阿勒坦四月车臣黙尔根哈屯病故
　　上命大臣前往奠醊赏银治丧分所属为三旗移居阿勒坦授散秩大臣鄂齐尔为总管并设副总管等员有差达什达瓦之弟伯格里所属亦归鄂齐尔管辖七月
　　命赏达什达瓦属人六千余口伯格里属人一千余口酌定每尸牛一羊四其总管至骁骑校加赏有差俾资游牧生息九月乌里雅蘓台办事大臣舒明奏达什达瓦属人愿在鄂尔昆游牧从之以内阁侍读学士富森管理十一月以达什达瓦属人新移游牧
　　赏给三月口粮二十二年四月
　　命移所部喇嘛于热河佛寺其父母兄弟愿与同来者
　　聴二十三年三月富森病故
　　命佐领职衔郎中三寳管理达什达瓦游牧四月上谕军机大臣曰三寳等前奏达什达瓦属人情形已谕赏给籽种又告称情愿向内迁移永承恩泽等语伊等既愿内移则来年交春后三寳即率领伊等量力行走至热河居住至是抵热河
　　赏给官房居住
　　命侍卫三和前往办理赏给等事并奉
　　谕防将伊等作为官兵酌给俸饷之处着详议具奏伊等未经出痘应授官职人等不必送京朕驻跸热河时再行引见嗣据热河副都统富党阿奏应授官职给与全俸半俸员数及安挿人户事宜其喇嘛归普寕寺居住月支银米各条经军机大臣议如所请
　　上从之其散秩大臣总管鄂齐尔奉
　　防给与全俸【至三十年复于部内分五百户携带眷属移于伊犁之花脑海地方游牧编为一昂
　　吉设总管副总管佐领骁骑校等官有差】
　　谨按达什达瓦所属为凖噶尔二十一昂吉之一初准噶尔巴图鲁浑台吉之弟曰墨尔根岱青其曾孙为小策零敦多卜达什达瓦者小策零敦多卜之子也为噶尔丹策凌之庶子喇嘛达尔扎所杀达什达瓦之子曰图鲁巴图逺窜莫知所终其妻及部众数千人无所属值达瓦齐就擒阿睦尔撒纳欲并其众达什达瓦之妻当覆巢之下能自拔来归以妇人而知恭顺终得托命
　　天朝保聚其众生防显号卒享奠醊
　　赐赉抚辑之典至再至三古之犁庭扫穴于遗虏所在有生全而封殖之如是者乎推亡固存斯乃
　　圣朝恩徳之厚与天地同量也夫
　　乾隆二十五年
　　上秋狝木兰左部哈萨克汗阿布赉遣使都勒特赫勒
　　等来朝
　　御制诗【庚辰】
　　哈萨克使至俾观围
　　阿布赉汗【哈萨汗名】　起居蘓尔【平声】统【阿布赉侄其名都勒特赫勒蘓尔统葢其贵族之称如防古之台吉云】至谒銮舆兼程而进堪嘉彼【前闻阿布赉遣使入觐念其道逺恐不能急驰传谕缓程而行于十月初旬至热河而蘓尔统以九月初三自乌里雅蘓台起程月之十八已抵波罗河屯据云途中驿骑饩粮并荷天朝优恤不知跋渉之劳急欲瞻觐天顔以申诚悃】厚惠以加寜靳予北界控重习猎汉家连网笑周阹围期二日应教展【卄一日驻跸海喇蘓台止余一围因哈萨克使至特命展加二日俾得扈从预观】射得肥麅便赐诸
　　万树园赐宴即席得句
　　小阳春旭暖温暾令日筵开万树园屈膝捧觞逮盐泽纒头式礼厠花门【回部郡王霍集斯伯克等及哈萨克陪臣咸预宴】敢云一已承
　　先烈或可千秋示后昆坐有鐻鍝如旧防偏称两度沐深恩【筞凌乌巴什等以甲戌夏入觐曽宴赉于此今入旧扎萨克之列赐坐】
　　万树园观灯火
　　岩风傍晩净鱼鳞东望锤峯挂璧轮塞即京华林即上灯原嘉夜月原春千枝蜡鳯燃银树百道星虹落玉津义寓光明辉曶爽寜云夸示逺徕人
　　九月癸亥
　　上驻跸木垒喀喇沁大营左部哈萨克使臣都勒特赫
　　勒等至
　　上御行殿
　　召见
　　赐宴
</div>
    <div class="pagination">
<a href="钦定热河志_page67.html">上一页</a><span>...</span><a href="钦定热河志_page63.html">63</a><a href="钦定热河志_page64.html">64</a><a href="钦定热河志_page65.html">65</a><a href="钦定热河志_page66.html">66</a><a href="钦定热河志_page67.html">67</a><span class="current-page">68</span><a href="钦定热河志_page69.html">69</a><a href="钦定热河志_page70.html">70</a><a href="钦定热河志_page71.html">71</a><a href="钦定热河志_page72.html">72</a><a href="钦定热河志_page73.html">73</a><span>...</span><a href="钦定热河志_page69.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
