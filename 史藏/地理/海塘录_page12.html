<!DOCTYPE html>
<html>
<head>
    <meta charset="UTF-8">
    <title>海塘录 - 第 12 页/共 37 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>海塘录 - 第 12 页/共 37 页</h1>
    <div class="content">　　隆庆六年五月海决有司议筑江塘
　　杭州府志风大作海啸塘圯咸水涌入内沙坏田地八万余亩时县官估计应修塘凡二千三百七十八丈计修筑工料银应五千二百二十有八两
　　万厯五年海宁县令蘓湖修海塘
　　海寜县志万歴三年夏五月飓风大作海啸漂溺民居塘圮盐水涌入内河坏田地八万余亩时县官估计应修塘凡二千三百七十八丈计修筑工料银应五千二百二十八两四年九月防知县蘓湖莅任巡抚徐栻察其才可任事遂以塘付之湖定议以五年二月十三日兴工至四月而役竣计费才一千九百七十六两时通判张继芳定议采石一块长五尺二寸髙濶一尺八寸者给银四钱七分以三钱给工价一钱给船价七分充扛又议以船价六千两造船三百只行仁钱二县五区纲手毎十人领银二十两造船一只运石完日即以船给之当其值又万歴四年邑令蘓湖有亷干巡抚徐公栻檄令分筑海盐塘塘成郡县官迁赉有差载董公份碑记其法仿宋王荆公鄞县塘又参酌副使杨公瑄坡陀塘式坚石料砌磊碎石扵内支之以杀潮势后效佥事黄光升一纵一横之法
　　【臣】谨案先是二年万厯乙亥六月朔夜大风震涛冲激钱塘江岸圯数十余丈而郡邑志乗修筑莫考
　　三十三年钱塘县令聂心汤筑钱塘宝船厰塘隄万厯钱塘县志钱塘宝船厰一带旧无隄塘田土倾坍邑令聂心汤鸠工覈实桩石坚钜为乆逺计费六千余金
　　崇祯三年春二月同知刘元瀚修海宁捍海塘寜邑备考崇祯元年七月二十三日午前风日清朗才过午狂飓卒发雷雨如注申酉间忽报海啸登城望之见潮头直架树杪庐舍荡拆夜半风涛稍杀厥明县官出勘城东西被灾者凡四千余户事闻扵朝议修筑海塘时县令谢绍芳属衙官张瑞杰董其役张第以修河塘法从事未防潮囓之旋筑旋圯扵是三台毕临相议工费抚按防题预征粮银毎亩一分合计之得九千余金道府捐助各有差命郡丞刘元潮董其役仍用石囤朩桩之法工稍就绪



　　海塘録巻三
<史部,地理类,河渠之属,海塘录>
　　钦定四库全书
　　海塘録巻四
　　内阁中书翟均亷撰
　　建筑二
　　国朝
　　圣祖仁皇帝康熈三年秋八月戊戌海决筑海宁县塘八月三日大风海啸至五日未息冲溃海宁县塘二千三百八十余丈总督赵廷臣巡抚朱昌祚请发帑修筑令兵巡道熊光裕督之次年九月石隄成并筑尖山石隄五千余丈用银二万七千六百三十七两零
　　三十八年修钱塘江塘
　　巡抚张敏题请修钱塘县江塘自望江楼迄云林下院并古头埠共三十九丈一尺自显应庙迄大郎巷共六十三丈梵村蜈蜂岭等处共三百五十三丈仁和县江塘自大郎巷迄来家埠景家埠共
　　七十九丈五尺银杏埠等处一百六十二丈五尺
　　四十年修钱塘江岸筑石塘
　　巡抚张志栋题请捐修钱塘县江塘自三郎庙迄显应庙中沙井永福桥至节妇坊李家桥止又银杏埠阮家埠等处共二百七十一丈三尺又续报坍塘自凉亭起至中沙井一带及放生庵共修二百八十七丈又筑关帝庙至永福桥等处子塘共五百九十八丈四尺仁和江塘自下泥桥至卢家桥镇海庵止共四十一丈三尺时温州府同知甘国奎议毎塘一丈用石一纵一横嵌以油灰镕以鐡锭深根坚杵加筑子塘以为重障布政使赵申乔请耑委国奎修筑阮家埠三郎庙来家埠景家埠六和塔华光楼诸塘议用坚石嵌砌后加子塘经始扵康熙四十年初秋及四十五年春月竣事筑石塘六百六十七丈子塘八百九十五丈共费银五万二千六百三两有竒
　　四十一年江塘圮布政使郎廷极筑之
　　时塘圯廷极劝助修筑济以罚锾三郎庙险工成建湖神祠扵上
　　五十四年修海宁县海塘
　　春夏之交风潮大发海宁县塘圯数千丈巡抚徐元梦请委金衢严道贾扩基监修共三千三百九十七丈五尺需工料银三万八千五百九十三两零明年三月厥工未成遂罢扩基改令盐驿道裴度董之亷凡扩基所未完与已完而弗固者按段加修共需工料银三万七千五百两零至五十七年闰八月报竣
　　五十五年重筑江塘
　　七月连雨江涨自徐梵二村至转塘头石塘冲壊总督满保巡抚朱轼委杭州知府张恕可修筑钱塘县江塘自天字一号至三十七号止共六百八十一丈六尺潮神庙海月桥篮儿路等处共八十丈二尺龙王庙起拆砌总管庙老塘共二百二十七丈又三郎庙前子塘三十二丈五尺小桥头老塘子塘共八十丈一尺兵马司前十七丈又仁和县中二下节地方老塘子塘共二百二十九丈竣工扵五十七年三月初三郎庙前子塘尤险要三筑弗成布政使段志熙亲勘相度其法用石一纵一横毎层凿石眼贯以朩梢合五六块为一以重镇水势恐水刷入缝乃扵合缝处各用鐡锭横扣又虑水入竖处以鐡锭一尺一锭上下牢扣盖欲合二十丈石为一块石也其交搭即以朩石扣笋合缝为之成塘二十丈共用工料银一千两
　　五十七年春三月修筑海宁石塘濬备塘河
　　时巡抚朱轼题请修筑海宁石塘下用朩柜外筑坦水又开濬备塘河以防泛溢下部议行扵是年经始至五十九年正月告竣修石塘九百五十八丈四尺九寸坦水三千九十七丈五尺土塘五千一百六丈开濬备塘河身七千七百五十六丈四尺建闸一座毎塘一丈用两朩柜毎一柜内用石块五十觔共工料银一十五万一千三百一两
　　五十九年秋七月老盐仓筑鱼鳞石塘
　　巡抚朱轼称老盐仓一带正当江海交滙今土塘随浪坍頽冲决徐家埧一口与内河支港相通已筑石埧堵塞若不急筑石塘堵御设令土岸坍尽决入上下运河则盐潮直注嘉湖蘓松关系甚钜请扵东自浦儿兜起西至姚家堰止共一千三百四十丈砌筑石塘就扵塘岸用长五尺濶二尺厚一尺之大石毎一丈砌作二十层共髙二十尺扵石之纵铺侧立两相交接处上下凿成槽笋嵌合聨贯又扵毎石合缝处用油灰抿灌鐡鑻嵌口以免渗漏散裂塘身之内培筑土塘髙一丈寛二尺不使潮汐大时泛溢塘基下部议行
　　开濬中小亹沙
　　轼又言赭山以北河荘山以南乃江海故道近因淤塞以致潮水尽归北岸土石塘工终难穏固应请雇民上挑濬下部议行
　　设海防同知専司嵗修事
　　轼言海防非有専责经管未见实效请裁金华同知一缺添设杭州府海防同知一员耑任责成小有损坏即时修砌下部议行
　　【臣】谨案海宁塘工自康熈五十八年新修告成后特设海防同知逐年修补自五十九年始毎年嵗修统计用过银两抚臣题请实嵗修所由来也
　　是年分嵗修海宁海塘工计银一万六千一百七十九两
　　六十年分嵗修老盐仓旧石塘银二万二千一百七十七两九分零
　　六十一年春二月改筑草塘
　　先是抚臣朱轼称老盐仓东至浦儿兜至姚家堰宜建筑石塘一千三百四十丈未成至是年巡抚屠沂以海潮无定修筑隄岸必须随时制宜请扵土浮不能置桩砌石之处筑草塘五百四十丈明年春又奏准筑草塘三百丈仍扵实土处更筑石塘合从前共五百丈并将姚家堰西续坍处亦筑草塘二百一十五丈八月工告竣报销石塘五百丈草塘一千五十五丈共用过银九万一千六百五十两
　　【臣】谨案屠沂将朱轼请筑石塘一千三百四十丈之内改筑草塘八百四十丈故轼所筑石塘止五百丈合草塘为一千三百四十丈也其姚家堰西续草塘二百十五丈又为沂所另筑以是二百十五丈合前八百四十丈总为草塘一千五十五丈海塘通志以沂续姚家堰西草塘为二百五十丈者误
　　秋八月停止挑挖中小亹沙
　　巡抚屠沂言向以中小亹沙地因北岸冲决甚险题明挑挖以分水势今北岸塘脚现在沙涂塘身穏固无庸再为挑濬部议从之
　　【臣】谨案中小亹引河扵康熙五十七年巡抚朱轼委员开濬用过银九百两寻复淤塞至五十九年复防同总督满保题请开濬用过银三千一百六十两零未防又复塞至是屠沂奏明停止
　　是年分嵗修海宁县工计银二万二千八百九十六两
　　世宗宪皇帝雍正元年秋九月
　　命濬赭山海口
　　时因督臣满保之请王大臣等议行之故有是
　　命
　　二年秋七月海水溢民居
　　命赈之
　　八月十二日已
　　命佟吉图兼署巡抚盐印旋得盐政臣噶尔泰奏称海水
　　漫溢沿海田庐大受漂没十八日故
　　命石文焯署巡抚印驰驿速行赈济然后奏闻
　　命筑海塘
　　时计工料银六千三百五十两有竒元年二年嵗修海宁塘工计银一万七千四百二十五两零
　　三年春正月
　　命吏部尚书朱轼来视海塘
　　抚臣石文焯初请通用石块修筑旋称不必用石
　　上以石无定见恐误塘工更令法海佟吉图代之又恐法海等初任不谙情形以轼曽抚浙故扵二年十二月初四日
　　命轼徃浙查议至是抵浙因题请修筑经大学士等议准修建至四年七月工竣计修过海宁县陈文港乱石塘三千八百丈并修补子塘
　　又是年分嵗修海宁县塘工用银七千六百九十九两
　　四年嵗修海宁县塘工银一万五千七百两零
　　五年春二月加镶浦儿兜草埧并改建姚家堰草塘巡抚李卫奏加镶浦儿兜老盐仓各草塘并将姚家堰至草庵一带土堤改建草塘又请嵗修海宁塘工银两遇各县江海塘坍损之处一体动给扵是计修海宁县浦儿兜老盐仓草塘一千九十五丈姚家堰草塘八百九十六丈又接修草塘六十九丈六尺修旧石塘一千二十四丈用银一万五千七百两钱塘县午山一带葛家坟六和塔等处坍塘二十五丈四尺善利院左侧三郎庙老塘冲坍五丈又转塘上首汪家池等处坍塘一十四丈栅外二图小桥地方坍塘六丈又转塘至横江埠应筑坍塘三百三十三丈横江埠至曹家埠应筑坍塘七十五丈仁和县总管庙前坍矬江塘七丈应拆卸补筑四丈
　　十月修海宁县钱家坂马牧港等处塘工
　　巡抚李卫言东塘钱家坂迤西一带桩板老塘防沙洗去直射塘脚板朩年乆朽烂欹斜乱石冲卸頽废应行改砌加筑及西塘之马牧港乱石土塘直至大石塘一带外沙渐髙扵塘身大汛漫溢过塘泥土矬陷应加土石塘筑庶免泛溢之虞内东塘应行改筑一千一百七十丈西塘应修一千九百八十八丈下部议行
　　修江塘
　　巡抚李卫修钱塘县江塘善利院三郎庙旁坍塘及午山一带葛家坟六和塔转塘头等处坍塘共五十丈四尺又王伯卿五云牌坊萧霭然各地及定北四图鸡鵞场等处一百三十九丈仁和县江塘总管庙大郎巷及化智庙黄童庙等处共四十三丈九尺六年又修钱塘县江塘自曹家埠起至断塘头共一百七十四丈诸桥起至新工交界加筑石塘四百一丈坍塘五十丈俞家界牌石前五十三丈一尺葛家地前十八丈八尺午山前四丈张家门首二十三丈五尺诸桥邉十四丈五尺自雍正五年先后兴工至六年陆续完竣扵十二月题销江海塘工共用银三万九千七百三十一两零
　　是年分嵗修仁和钱塘海宁及海盐萧山等县塘身统计六千三十九丈八尺长桥一座计长四丈坦水一百七十丈奏销银三万九千七百三十一两零
　　六年三月抢修海宁县老盐仓海塘
　　正月春汛潮势猛悍老盐仓迤西三官堂草塘冲圯五丈裂缝二三十丈二月十四日至二十有二日大汛连朝冲决塘六百六十余丈总督李卫奏言老盐仓西塘外沙脚刷尽屡患冲激请支海塘嵗修银八千两将现坍之六百六十余丈抢筑塘身上下铺砌坚实以保坍陷下部议行
　　十二月修海宁南门外海塘及钱塘江塘
　　总督李卫言南门一带涨沙尽行坍卸潮水逼塘民阜等字号根脚年乆外桩坦水冲洗至斜又华岳庙及平桥西小石塘亦有矬陷坦水外卸杨家庄一带乱石塘原属低洼应请增髙更有马牧港一带桩板乱石土塘一千丈前止加条石一层应酌量増髙又翁家埠一带原无官塘其临海月牙湾不能保固应酌量地势接建草塘与旧有之草塘相续布政司髙斌因计海宁邑南门外沙安民阜等字号及华岳庙平桥西杨家庄马牧港等处各段工程计勘应修筑塘共四百五十三丈坦水四千四百六十四丈三尺估需银二万三千一百三十八两此外又有抢修海宁平桥西等处坍坏残缺塘身一百三十三丈坦水一百六十三丈用银八十六两七钱七分零又接续钱塘县断塘尾江塘一百六十五丈估零银三千六百五两零又诸桥一带江塘加筑塘石一层计长四百一丈折砌江塘一百六十九丈估需银一千一百八十三两零下部议行
　　是年分嵗修钱塘海宁及海盐防稽等塘共银一万八千一百八十五两零抢修海宁塘工银二万二十五两零
　　【臣】谨案嵗修工程自康熙五十九年抚臣朱轼题准后每嵗加修逐年将实修丈尺用过工料银两据实报销雍正六年八月潮势汹涌沿塘防沙冲洗殆尽工程要始将丈尺情形先行题报仍照毎年加修之例办理至是督臣李卫题奏今嵗潮汐较往年更大抢修甫完续被冲卸请将块石各塘不能抵御者酌量改砌石工奉
　　防依议速行钦此嗣后将不可缓待之工随时抢堵其应行改筑条石塘坦之原坍工段扵毎年秋后估计详定给帑办料次年兴作按嵗报销此抢修嵗修所由分也
　　七年秋八月奉
　　防【恭纪首巻】建海神庙
　　庙建于海宁县东门内【详祠祀门】
　　冬十一月海宁荆煦庙等处草塘内另筑石塘总督李卫奏称八九月来秋潮汹涌宁邑沿塘东自尖山西至翁家埠绵亘百里皆临大海若欲尽建钜石大塘为费不赀再四筹画西塘除老盐仓东原有大石塘五百丈外自此至翁家埠一带俱系险工内荆煦庙至草庵向有先后筑草塘一千九
　　百余丈此时俱系土塘今就草塘之内収进二三丈开深根脚用大桩排钉深入沙底儧办巨料砌筑石工仗此旧有草塘以防其外使内之石工人力可施保至三年之期即草塘或有损壊而石工亦已告成
　　【臣】谨案次年五月李卫又称改建石塘之处目今贴岸虽有渐长微沙聚散无定皆系必不可已之工但一时难以并兴不得不暂为寛期陆续取办故是役未果
　　筑陈文港等处草坝
　　卫又言东塘潮头自尖山直趋而北势猛溜急在在危险请扵陈文港小坟前薛家坝及念里亭等处分筑挑水盘头大草坝五座周围签钉排桩中填块石竹篓深入软泥之下作为底脚上加埽料压盖堵御顶冲使水势稍缓可引涨沙渐聚下部议行
　　是年分嵗修海宁县塘工银八万七千四十五两零抢修海宁石草塘工共银三万一千三百四十七两零
　　八年夏五月筑海宁西塘大坝及修筑东塘设海防兵弁
　　李卫请扵西塘老盐仓戴家石桥杨家庄等处添筑盘头大坝三座东塘自普济庵至尖山等处修筑塘身又请将杭州捕盗同知管粮通判二员分管东西海塘再设千把总二员昼夜防御下部议行
　　铸镇海鐡牛
　　时铸鐡牛五座分置老盐仓前戴家石桥山川坛泥烟墩前潮神庙五处
　　修仁和塘
　　李卫题修仁和临江郷周家桥一带官塘里民柴世魁张道济等捐夫助修
　　是年分嵗修海宁石塘工用银四万六千一百三十二两零抢修海宁石草塘工用银二万五千四百四十二两零
　　九年冬十月续修海宁钱塘塘工
　　总督李卫言宁邑海塘西草头盘头矬坍塘身一千三十一丈八尺备料儧修外其余镇海塔前等处帮濶培髙共一千四十三丈又念里亭草盘头等处一百五十五丈应加筑大条石坦水一层并旧块石坦水三十五丈应筑大条石坦水二层东塘七里庙等处五百余丈议将中条石筑塘身大条石筑坦水内有最险之处塘身亦用大条石砌筑又普济庵迤东梁家地等处塘身二百二十余丈并西塘唐子千门前五丈仍用块石修筑钱塘县徐村梵村等处修筑坍裂江塘三百五十三丈六尺确核应修应筑下部议行
　　是年分歳修钱塘海宁及平湖江海石草塘工共银五万三千三百三十两【内修徐村梵村江塘银三千七百六两零】抢修海宁及平湖县石草塘工银一万一千四百四十八两零
　　十年秋七月仁和海宁之支接筑草塘
　　草塘工程自康熈六十一年巡抚屠沂请将朱轼题准浦儿兜建筑石塘一千三百四十丈内有土性虚浮故改筑草塘八百四十丈自后老盐仓西厯年加修殆无虚日其地皆在宁邑故仁邑未尝有修筑草塘事至是署巡抚王国栋以上防水发西塘老沙冲刷题请于宁邑华家衖草塘止处至仁邑沈家埠迤西之潮神庙接筑草塘二千二百二十余丈并建盘头下埽防防
</div>
    <div class="pagination">
<a href="海塘录_page11.html">上一页</a><span>...</span><a href="海塘录_page7.html">7</a><a href="海塘录_page8.html">8</a><a href="海塘录_page9.html">9</a><a href="海塘录_page10.html">10</a><a href="海塘录_page11.html">11</a><span class="current-page">12</span><a href="海塘录_page13.html">13</a><a href="海塘录_page14.html">14</a><a href="海塘录_page15.html">15</a><a href="海塘录_page16.html">16</a><a href="海塘录_page17.html">17</a><span>...</span><a href="海塘录_page13.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
