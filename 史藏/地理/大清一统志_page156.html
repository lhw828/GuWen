<!DOCTYPE html>
<html>
<head>
    <meta charset="UTF-8">
    <title>大清一统志 - 第 156 页/共 202 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大清一统志 - 第 156 页/共 202 页</h1>
    <div class="content">　　堤堰苏公隄【在府城西西湖之左明统志宋绍圣三年苏轼出所赐金钱筑】苏村堤【在博罗县西罗仙都宋筑以障龙江之冲决长六百余丈】随龙堤【在博罗县东北小东门外东连窰岭南接浮碇长二百十五丈通行要路宋淳祐中筑　本朝乾隆十年修】登山隄【在博罗县仙福都泊头村长一百十五丈后周广顺中筑以遏山溪之涨嵗乆壊圯　本朝乾隆年间修复】桞塘【在龙川县北三十里周八十余亩宋端平二年循州守朱挺筑引白云岩水注之灌田三百余亩四围栽桞故名】
　　陵墓宋古成之墓【在长宁县北君子嶂下】吴潜墓【在归善县北嘉祐寺南岭】张宋卿墓【在博罗县罗浮山白莲池】文烈女墓【在河源县北八十里忠信都三角村天祥二女定娘寿娘此】明何真墓【在归善县西南笔架山】李颙墓【在博罗县西五里大潘】张津墓【在博罗县西五里龙冈】杨起元墓【在归善县西西湖官田上】
　　祠庙景贤祠【在府城西丰湖上明嘉靖五年建祀宋周子后以罗从彦配改名崇道祠万厯四年以唐张锡宋唐庚杨万里陈鹏飞陈次升吴潜文天祥明王守仁合祀更今名】豫章祠【在博罗县西北五十歩祀宋罗从彦本华光祠址明嘉靖初提学副使魏校改建】陈使君祠【在府城内明统志宋治平间陈偁知恵州时其子了翁亦随侍偁有徳及民民生祠之榜曰陈使君堂中塑二像】苏文忠公祠【在归善北白县鹤峯上有碑】二贤祠【在龙川县东五里宋嘉防中郡守赵善亿建祀苏辙陈次升】表忠祠【有二一在府城西超然台下祀明御史王度本曰孤忠寺嘉靖十五年改名以谅江州判官刘简配享一在海丰县北五坡岭祀宋文天祥及僚属邹陈龙复刘子俊杜浒萧明哲张唐林熊桂吴希奭陈子全徐溱萧资等共十三人】韩侯祠【在府城内元妙观明统志侯讳京以忠义起上党率众破金人宋授以高爵使总兵岭南平大盗七十余屯行军有律郡邑多肖像生祠之】五将庙【在和平县北十里祀祁任窦薛余五姓失其名皆元末江西安逺县义士以追贼死于大陂明洪武末建庙】王公祠【在和平县署后祀明王守仁】姚娘庙【在博罗县东莫村汉河平时姚氏女幼嫺礼义事父母孝顺贞淑为乡族所钦及卒乡人于所居立庙祀之】孝女祠【在博罗县西五十里明统志梁富民陈志年八十独有一女志卒女哀毁过甚亦卒乡人立女像于龙华寺南汉封昌福夫人县志明嘉靖间改为孝女祠】
　　寺观栖禅寺【在归善县西三里宋苏轼诗平湖春草合步至栖禅寺即此】永福寺【在府城西西湖上宋建】香积寺【在博罗县西苏轼游香积寺诗引寺去县七里三山犬牙夹道皆美田麦禾甚茂寺下溪水可作碓磨】寳积寺【在博罗县西北罗浮山明统志唐中宗时僧道迪建于卓锡泉旁名中阁院宋改今额】光孝寺【在龙川县西即粤王佗故基宋绍兴间建　本朝康熙间修雍正十年重修乾隆二十六年又修】元妙观【在府城南宋建名天庆观元改今名】白鹤观【在归善县北白鹤峯】冲虚观【在博罗县罗浮山朱明洞南明统志宋建有朝斗坛人于其上尝获铜龙六铜象一通志即都虚观故址内有葛洪丹灶】明福观【在博罗县罗浮山朱明洞东南汉建明统志即泉源福地宋赐额】
　　名宦隋樊子盖【庐江人高祖时转循州刺史许以便宜从事十八年入朝奏岭南地图赐良马杂物加统四州令还任所】桞旦【河东解人大业初拜龙川太守民居山洞好相攻击旦为开设学校大易其风帝闻而善之下诏褒美】唐李翺【陇西人元和四年杨于陵节度岭南辟为幕府后摄循州文学为一方矜式卒諡曰文】宋陈尭佐【闗中人咸平初以潮州通判权知恵州治以诚信事从省约吏民化服】陈偁【沙县人治平三年知恵州时丰湖防废水涸而税尚存偁始蓄水置门建桥奏免课钱五十余万又教民以牛车转水入东湖溉田民咸赖之】髙登【漳浦人髙宗时广漕郑鬲赵不弃辟摄归善令遂差考试命题防浙闽水灾所致之由郡守李仲文驰以达泰桧桧怒编管容州】詹范【崇安人绍圣中知恵州时兵荒之后野多暴骨范为掩埋作丛冢苏轼作诗以纪其政】韩京【河南人绍兴中知循州招集流亡百废具举守循十年大有功于民循人绘像祀之】陈膏【莆田人绍兴初知恵州时广贼曽衮犯恵膏单车诣其垒喻降之】罗从彦【南剑人为博罗县主簿闻同郡杨时得程氏学慨然慕之遂徒歩往学焉】宋煜【莆田人淳熙间知府州境旧多旷土煜教民垦耕奏免其租六年遂成沃壌陈峝盗发仓卒征旁郡兵惟煜所遣皆精练卒赖以殄贼寻改知恵州执法严明豪猾屏息又减重额刷逋户刬虚籍以苏积困恵人徳之】傅大声【仙游人淳熙中通判循州适防起守称疾不视事大声调发诸军奋力鏖战贼皆溃去漕使劾守不职以大声摄州事寻奏为真郡中旧有例册钱千缗悉却之在循州四年民乐其政】郑勲【仙游人端平中知博罗县时熊乔部卒焚掠州境长驱西下或劝避之勲曰我见贼而去如民何贼至谕之不从正色叱之遂遇害】宋翊【莆田人端平中知循州时防盗充斥翊至集官民兵扼其要冲増陴浚隍募兵益戍缓催科裁浮羡通商裕民流移复业】蓝通判【史失其名景炎二年倅恵元兵至众皆请降独蓝率兵民数百拒战力竭而死】明何真【东莞人元末恵州王仲刚与叛将黄常起兵据恵真击走常杀仲刚遂有循恵二州洪武初诏授恵州路同知】万迪【东平州人洪武初为恵州知府以兴学建城功行省参政周正奏请旌赉】陈敬【祥符人洪武中知龙川县时盗起为患都司官欲统兵来敬宻遣人诱其酋擒之不遗一矢民頼以安】邓文张【宁都人洪武中知河源县县经兵荒民多流徙虚税防及六千石悉奏免之】郑述【莆田人宣徳中为府通判民居率茅茨竹椽易致火患述教民陶瓦构木环之以堵火患遂息正统七年按察使郭智等荐其行谨才优擢南雄知府】邵铜【闽县人天顺时以御史劾曹吉祥石亨下狱谪博罗知县莅政严明能厘宿尝督造册籍括为易见图至今式之】黄良节【莆田人正徳初知恵州府有中官奉使索贿所至奉命惟谨良节独不为动恵诸邑十年再役独归善三役力请减之又筑三隄以捍西湖水闗西闗引湖环而东注寻擢广东副使】张祐【广州人正徳中守备恵潮盗魁刘文安李通寳啸聚为患祐直捣其穴以次削平】刘琰【宣城人嘉靖初知和平县时邑新造琰至创公署建月城招民以实闾井修立学社择民子弟教之平定羣盗邑赖以安】李信【兴化人崇祯末知和平县大兵入粤城破偕其二子逺淑逺阖门死焉】
　　本朝沈时【鳯阳人顺治四年为永安知县流冦攻城时亲冒矢石出竒制胜筑子城造云车防御周宻阅三月而援兵至城得保全】王时熙【闽县人顺治四年知长乐县未莅任流冦防城盘据数月民多流亡熙至招集赈饥给种买犊缮葺城垣募练士卒翦除奸防人颂如神】武荩【来安人顺治十五年为归善知县时里甲苦边冦类多逃亡孤丁应徭不堪重困荩特寛宥之东平盐埠为通邑盗患力详禁革勘迁海界万军云集独能多方安置不致颠连寻以劳瘁卒官民咸感泣】尹惟日【茶陵州人顺治十七年知和平县时九连冦盗猖獗四省防未克惟日以单骑深入招抚贼为感动归附投诚复条陈固守机宜设兵驻防岑冈民得乐业未防卒于官民立田以陪祀王守仁祠】
　　人物宋古成之【字亚奭河源人端拱初进士召见太宗亟赏之淳化间李顺乱蜀张咏辟知绵州魏城令乱俗一变咸平五年蜀又警咏再辟令绵竹初道由潭州遇异人邀以仙术答曰亲老禄仕长生非所愿及登第咏劝之亦不为动至是叹曰今亲没何以仕为慨然思赋罗浮诗未防卒于官四世孙革绍圣初进士教授瓇州招谕蛮动叛黎擢潮州守有恵政】翟逢亨【归善人博学事母至孝居白鹤峯东苏轼谪恵诗尝与往来】张宋卿【字恭甫博罗人绍兴间擢进士第除秘书省正字迁校书郎正色立朝不通权贵胡铨张浚荐之终知肇庆府】易青【归善人为都督行府推锋军绍兴六年经畧使连南夫与统志韩京督兵讨曽衮京遣青夜刼衮营为所执贼驱至后军赵续砦外声言大军俱已就擒青呼曰勿聴所擒者我耳贼又言吾不杀汝第令经畧来招抚青又呼曰任贼杀我我以一死报国贼焚之青骂不絶口事闻赠保义郎閤门只】潘预【字晋卿博罗人善易尝着易范八篇三山林东少许可扺罗浮闻预论易遂为之屈乾道中以特科受宜州司法叅军】明王度【字子仲归善人洪武末举明经授御史靖难兵起方孝孺与约死社稷及成祖嗣位谪戍贺州抗词不逊遂被杀】王佐【海丰人永乐中举于乡擢吏科给事中器宇凝重奏对详雅为宣宗所知超拜户部右侍郎正统七年进尚书调剂国用节缩有方后死土木之难赠少保諡忠简】刘简【字以忠归善人永乐中由乡举为交阯谅江州判官洪熙元年黎利判攻刼郡邑所在皆奔降独简城守数月援兵不至城遂陷被执不屈而死其弟及妻子七人皆赴井而死】李颙【字思诚博罗人正统进士由户部主事厯山东右布政以治平卓异闻成化中召为工部右侍郎治河芦沟天津筑隄钱塘皆有功绩】张津【字广汉博罗人成化进士由大城知县擢御史数有论谏出为泉州知府以忤刘瑾削职瑾败复官累擢右副都御史巡抚江南时有诏蠲逋租数十万工部以嵗办物料非所宜蠲征之如初津执奏谓朝廷不宜失大信于天下又疏言织造内臣二人嵗计供应不赀宜令守备臣兼理取回新差内官二人民力以纾国本未定请择宗室之贤者育之宫中不报寻卒于任赠南京户部尚书】姚祥【字应龙归善人成化进士由县令擢御史有政声正徳初迁云南按察副使以忤刘瑾谪戍铁岭瑾诛复官卒于道】何宇新【字子完博罗人幼孤事母至孝母亡庐墓其师陈献章贻以诗曰绕舎乌成阵终年虎卧门山梅初并蒂冬竹又生孙盖纪其实也治中举乡试官至宗人府经厯】叶梦熊【字男兆归善人嘉靖进士由县令屡擢御史以谏受把汉那吉降贬郃阳丞屡迁山东右布政万厯十七年擢右佥都御史巡抚陕西进右副都御史移甘肃梦熊有胆决敢任事防哱拜反上疏自请讨贼寻代为总督宁夏平以功进右都御史加太子太保兵部尚书】陈吾徳【字懋修归善人嘉靖进士隆庆中厯给事中以嵗首日月并食请帝屏一切玩好应天以实诏遣中官督造织偕同官严用和切諌已复偕给事李巳谏市珍寳被斥为民神宗立起官数有论諌以忤张居正出为饶州知府后终湖广佥事】陈大礼【永安人为藩司椽嘉靖末贼起告归筑垒积粟训练什伍扞保乡里备兵使者檄率乡兵同千户讨曽廷鳯战于黄沙官兵却大礼奋骂曰公等糜廪食欺朝廷我敢惜死以辱国耶力战死之督抚赐金祭为立祠】徐春芳【和平人嘉靖末痛祖父为杀所杀防县兵击贼谓友人曰吾行矣友以其未有子止之不聴赴敌死焉讣至妻曽氏自收簪珥遗姑抱女痛哭而絶】叶春及【字化甫归善人隆庆初由乡举授教谕上书陈时政三万余言都人传诵迁恵安令民感其徳政寻引归以太常卿艾穆荐起郧阳同知入为户部郎中卒春及刚方防介位虽不达时论重之】黄让【永安人其兄为贼所掠罄囊赎之贼又掘其父母冢责赎以金让以身质贼垒易亲骨归旋脱身复率其二子启鲁启愚将乡兵杀贼隆庆五年擒贼苏允山启愚死焉又明年从监军道为先锋击贼贼据险坚壁让深入贼巢诱之官兵乗间而进启鲁以父陷贼大呼先登夺让归而身被创死万厯中旌其门曰一门三孝】杨起元【字贞复归善人万厯进士改庶吉士授编修奉命册封崇藩取道旴江就罗汝芳论学证悟有得曰吾乃今如客得归矣因绘汝芳像悬之出入必告清修姱节雅为士大夫所重官至吏部左侍郎卒諡文懿】张萱【字孟竒博罗人万厯中举于乡官至平越知府好学博识经史百氏靡不淹通其平生著述甚富为时所重】
　　本朝邝奕垣【河源人万厯中士知闻喜县善奨育人材以忧归庐于门左终丧不入内寝补碣石知县治如闻喜清操朗识上官韪之】黄易【字子参海丰人顺治进士知归化县康熙十三年三山变起易修隍栅为守御计既而不支遂防服问道乞援于赣巳复走粤竟以劳卒事闻赠汝察司佥事】李逢祥【字瑞其龙川人顺治甲午领乡荐性至孝慷慨仗义当贼孽肆虐筹机应变多出事先康熙甲寅潮郡大乱祥镇处之安堵如故水寨为邑门户白头贼胁众数万推诚招抚守御并严时当事兵征唯祥所过逺近安堵】
　　流寓隋栁述【河东解人以尚主拜开府仪同三司袭爵建安郡公摄兵部尚书帝嗣位坐除名与公主离絶徙于龙川】宋苏轼【眉山人绍圣初贬宁逺军节度副使恵州安置居三年泊然无所蔕芥人无贤愚皆得其欢心】苏辙【轼弟绍圣初落职谪雷州安置移循州】唐庚【丹棱人以张商英荐提举常平商英罢相庚坐贬安置恵州】陈次升【仙逰人徽宗时为侍御史极论章惇蔡卞曽布蔡京之恶崇宁初除名编管循州政和中始复旧职】陈鹏飞【永嘉人绍兴中官侍讲以言事忤防谪恵州所居面湖吟咏自适有罗浮集十巻】留正【永春人少防恵州归善处士徐敦实以女妻之因家焉后举绍兴进士拜左丞相封魏国公】吴潜【宁国人理宗时为左丞相元兵渡江极论奸臣误国落职谪循州安置贾似道使武臣刘宗申守循以毒潜潜预知死日语人曰吾将逝矣夜必雷风大作巳而果然时景定三年也循人闻之咨嗟悲痛】
　　列女明郭观妻侯氏【归善人正统间观任广西平南训导猺贼劫县氏与子绍辉俱被掠贼方饭以饭授氏氏掷于地贼怒以矛鏦绍辉死马氏大呼曰何不杀我使母子骨肉一处遂遇害事间旌表】姚氏女【博罗人世居公庄峒宏治中冦掠其乡女走山谷间冦追至欲犯之女厉声骂贼投崖死】黄佩妻谢氏【和平人正徳中贼张文昌之乱谢年十九抱女奔窜贼逼汚不从先杀其女谢大骂贼杀之时同县徐升女年十六亦被执骂贼遇害】周徳高妻李氏【博罗人嘉靖间河源贼李亚元流劫被掳至元冈欲汚之李绍以汲水赴井死】谭氏三女【博罗人诸生光旦女嘉靖中贼破沙上村光旦挈家楼居贼攻楼急女度不免相率坠楼死】黄氏女【永安人隆庆初贼破贵峯寨女时年十六与父君庸皆被执绐贼曰若释父归当相从贼喜从之女睨旁有刀遂自刎而死】周氏二女【龙川屯军周应良女隆庆中贼邹嘉儒破屯长女年十八厉声骂贼贼刃之次女年十六逃邻家缢于壁室时称双烈】邹士第妻黄氏【龙川人峒冦焚劫其家氏逾垣走贼追之遽投井贼复曵出大骂不屈死又同邑傅天祐妻陈氏夫亡二日自经死以殉】徐亚孙【海丰人徐子明女年二十三未嫁为海冦所掠不从贼支解之】郭于襄妻严氏【字鳯姑归善人初许字郭后其父以郭家贫欲别字富室女泣諌其父不从将受聘潜出投江死】罗辛叔妻张氏【连平州人为贼陈万所掳欲汚之不从先防其髪次斩其手指坚拒骂贼而死】朱自省妻方氏【归善人年十六被贼掳负之以去方噬贼背齿肉俱脱贼怒脔斩之】郑世逢妻卢氏【海丰人为流贼所掠义不受辱絶泣数日呕血而死】陈某妻吴氏【海丰人夫早夭舅姑欲令再嫁吴坚执不从遂自諡】叶彦荣女【河源人年十七为贼所掳行至磨刀石险甚行者皆下马女顾曰此吾死所矣投身崖下越旬日得其尸面如生时人名其石为烈女石】李棠妻卓氏【海丰人海冠薄甲子城棠被执百计赎之不得卓乃自往贼营易棠归乘间投水而死】
　　本朝林象镕妻陈氏【海丰人顺治丙戌为队卒所掠欲强汚之陈遂自尽总督佟养甲防得其实戮队卒给匾奬之】徐基妻吴氏【海丰人顺治初为兵所掠欲汚之坚执不屈被杀】王某妻吴氏【连平州人名美娘顺治初为冦所掠至黄冈溪欲汚之吴奋骂不从遇害】张焘妻韩氏【博罗人顺治丁亥城破氏先匿复壁中闻欲杀其母惊呼出救触刃死兵释其母而去】王应防妻陈氏【归善人为大蓬盗所掠经赤沙渡投水而死又陈淑冠女名年姐遭山冦人县惧为所汚宻纫衣裾自缢死】钟氏【永安人失其夫名以归宁道遇强暴曽六欲汚之不从被害】黄良豫妻张氏【博罗人顺治丁亥流贼陷城被掠欲汚之不从詈贼死又韩如琬妻刘氏城陷扶姑蔵匿隣舎贼搜获之欲杀其姑氏夺刃骂不絶口遂遇害其姑获免又张天定妻谢氏年二十三而寡其翁张鲸为江西星子令城破兵将杀之氏奋激拥防同被害黄子竒妻曽氏康熙十四年海冦杨金目肆掠氏年二十余骂贼不屈贼露刃揪氏髪迫行氏欲夺刀转杀遂被害时避贼者咸目击哀痛之】黄鼎甲妻蓝氏【龙川人城陷负幼子满幼女淑英赴深渊死】叶应祥女【名长姐永安人许字谢永升未嫁夫死女闻之饮泣絶粒伺父往奠其夫潜登楼自经死】薛泰来妻林氏【归善人又同县徐宣孝妻胡氏俱以节孝　旌表又烈妇蓝俊华妻邱氏郭瑞珖妻徐氏烈女李黄氏女以不从强暴自尽俱乾隆年间先后　旌】叶祖麟妻胡氏【海丰人又同县许良惇妻沈氏陈演惟妻徐氏黄延龄妻林氏俱以节孝先后　旌表】李毓珩妻何氏【博罗人与妾曽氏守节被　旌又同县卢延祯妻阮氏韩天衢妻林氏张量妻曽氏黄元启妻韩氏何稔妻殷氏曽埈妻张氏俱以夫亡守节又冯汝梅妻曽氏夫死守节以逼嫁不从自缢俱乾隆年间先后旌】李琮妻江氏【河源人又同县黎允吉继妻尹氏俱以节孝先后　旌表】谢承坤妻陈氏【陆丰人以不从强暴羞忿自尽乾隆年间　旌】钟朝格妻黄氏【龙川人夫忘守志以逼嫁自尽乾隆年间　旌】陈再□妻叶氏【和平人以不从强暴羞忿自尽乾隆年间　旌表】谢莹妻赖氏【连平州人夫忘以身身殉乾隆年间　旌】
　　仙释晋葛洪【句容人咸平初为散骑常侍领大著作固辞不就闻交趾出丹砂求为勾漏令携子侄过广州刺史邓岳留之不聴乃止罗浮山炼丹自号抱朴子丹成尸解妻鲍氏南海太守靓之女行炙广州至唐时有崔炜者遇一妪曰吾善炙赘疣冇艾少许奉子炜怪而受之后乃知为鲍氏也】单道开【敦煌人升平初至南海入罗浮山年百余嵗卒勅弟子以尸至石室后南海太守袁宏登浮罗山至石室口见道开形骸如生曰法师业行殊羣正当如蝉蜕耳乃为之賛云】黄野人【葛洪弟子洪仙去留丹于罗浮柱石问野人得一粒服之遂为地行仙人或遇之身无衣而绀毛覆体再拜问道了不相顾但长啸数声响振林木】隋僧灿【即三祖常往来司空山乆无识之者开皇十二年遇沙弥道信顶礼曰愿求解脱灿曰谁汝曰无人灿曰何更求解脱道信大悟灿优游罗浮山诸后归旧址合掌而逝唐代宗赐谥镜智禅师】唐蓝乔【龙川人举进士不第乃隠于霍山常吹铁笛赋诗一日飞升而去复有人见之洛阳】陈楠【博罗人得太乙金丹诀能捻土疗人病人呼为陈泥丸后归罗浮能驱狐鞭龙浮笠济湍显诸神异弟子鞠九思沙蛰虚白玉蟾尤知名】宋谭公道者【归善人居九龙山不记嵗月每出一虎随之或负菜与俱往返后不知所在有祈雨者辄应山故有庵今废】
　　土产银锡【九域志归善有银塲又归善河源海丰皆有锡塲】绢【九域志循州贡】布【唐书地理志循州贡】盐【九域志归善海丰皆有盐塲】甲香【元和志循州贡大小甲香】藤器【元和志循州贡藤箱宋史地理志循州贡藤盘恵州贡藤箱】御园柑【元和志循州贡罗浮柑子续南越志罗浮山有唐时御园柑明皇幸蜀徳宗幸蜀时皆不实僖宗幸蜀花落树枯】卢橘　杨梅【明统志俱罗浮山产苏轼诗罗浮山下四时春卢橘杨梅次第新】笼棻竹【明统志罗浮山有巨竹十围节长二丈】碧鸡　鹦鹉【寰宇记羽则五距碧鸡越鸟鹦鹉】五色雀【明统志出罗浮山有贵人至则先翔集】鲛革【唐书地理志循州贡】水马【元和志循州贡】大鱼睛【元和志循州贡寰宇记南海中多鲸睨又有防鱼锯鱼鱞鱼黄雀鱼笄鱼等】蚺蛇胆【唐书地理志循州贡】珠母【寰宇记恵州产】江瑶柱【一名马頬明统志出归善】










　　钦定大清一统志巻三百四十三
<史部,地理类,总志之属,大清一统志,潮州府图>
<史部,地理类,总志之属,大清一统志,潮州府图>
<史部,地理类,总志之属,大清一统志,潮州府表>
<史部,地理类,总志之属,大清一统志,潮州府表>
　　钦定四库全书
　　钦定大清一统志三百四十四
　　潮州府【在广东省治东八百七十八里东西距五百里南北距三百三十里东至福建漳州府诏安县一百五十里西至惠州府东海窖界三百五十里南至澄海县海岸九十里北至福建汀州府上杭县界二百四十里东南至海门二百四十里西南至惠州府东海窖界七十八里东北至诏安县界四百里西北至江西赣州府长宁县界四百五十里自府治至　京师九千六十三里】
　　分野天文牛女分野星纪之次
　　建置沿革禹贡州南境春秋战国为百越地秦为南海郡地汉为南海郡揭阳县后汉因之三国属吴晋改置海阳县咸和中分属东官郡义熙九年置义安郡宋齐因之梁兼置东州后改曰瀛州陈时州废隋开皇中平陈罢郡属循州十一年分置潮州【李吉甫元和郡县志以潮流往复因以为名】大业初复为义安郡唐武徳四年复为潮州天寳初改潮阳郡乾元初复曰潮州属岭南东道【唐书方镇表开元二十一年置福建经畧使领潮州二十二年潮州岭南天寳元年福建经畧使复领潮州十载又岭南】五代属南汉宋亦曰潮州潮阳郡属广南东路元至元十六年置潮州路总管府属广东道明洪武二年曰潮州府属广东布政使司领县八
　　本朝因之乾隆三年析海阳揭阳大埔嘉应四州县地置丰顺县领县九
　　海阳县【附郭东西距八十里南北距一百一十里东至饶平县界五十里西至揭县界三十里南至澄海县界五十里北至丰顺县界六十里东南至饶平县界三十里西南至揭县界三十里东北至南岭崠六十里西北至丰顺县界五十里本汉南海郡揭阳县地晋初改置海阳县东晋分属东官郡义熙九年为义安郡治宋齐至隋因之唐为潮州治五代及宋因之元为潮州路治明为潮州府治本朝因之】潮阳县【在府南一百四十里东西距一百七十里南北距一百二十里东至海六十里西至普宁县界一百一十里南至惠来县界三十里北至掲阳县界九十里东南至海三十里西南至惠来县界一百四十里东北至澄海界四十里西北至掲阳县界九十里汉掲阳县地晋初为海阳县地义熙九年分置潮阳县属义安郡宋齐至隋因之唐永徽初省先天初复置属潮州五代因之宋绍兴二年废入海阳八年复置仍属潮州元属潮州路明属潮州府】
　　【本朝因之】揭阳县【在府西少南八十里东西距二百七十里南北距八十五里东至澄海县界七十里西至惠州府长乐县界二百里南至普宁县界二十五里北至海阳县界六十里东南至澄海县七十里西南至长乐海丰二县界一百二十里东北至海阳县界五十里西北至丰顺县界五十里汉置揭阳县属南海郡后汉因之晋省入海阳县宋宣和三年始析海阳复置属潮州绍兴二年废八年复置元明不改　本朝因之】饶平县【在府东少北一百五十里东西距一百九十里南北距一百七十里东至福建漳州府诏安县界一百二十里西至海阳县界七十里南至黄冈海岸一百二十里北至大埔县界六十里东南渡海至南澳一百七十里西南至海阳县界九十里东北至福建漳州府平和县界六十里西北至大埔县界五十里汉揭阳县地晋以后为海阳县地明成化十四年析置饶平县属潮州府　本朝因之】惠来县【在府西南二百七十里东西距一百七十里南北距五十里东至潮阳县界八十里西至惠州府陆丰县界九十里南至神泉司海岸十五里北至普宁县界三十五里东南至靖海所海岸六十里西南至陆丰县界七十里东北至海门百里西北至普宁县界一百四十里汉掲阳县地晋义熙中置海宁县属义安郡宋齐至隋因之唐初省为潮阳县地明嘉靖四年始割潮阳及惠州府海丰县地置惠来县属潮州府　本朝因之】大埔县【在府北少东一百六十里东西距二百一十里南百距一百七十五里东至福建汀州府永定县界五十里西至丰顺县界一百六十里南至饶平县界一百二十里北至嘉应州界五十五里东南至福建漳州府平和县界一百里西南至饶平县界一百二十里东北至福建汀州府上杭县界六十里西北至嘉应州界八十里汉揭阳县地晋义熙义九年分置义招县属安郡宋齐以后因之隋大业初改曰万川仍属义安郡唐初县废为海阳县地明成化以后为饶平县地嘉靖五年析饶平海阳二县地置大埔县属潮州府　本朝因之】澄海县【在府东南六十里东西距六十里南北距五十五里东至海岸二十里西至海阳县四十里南至海十五里北至饶平县界四十里东南至海二十五里西南至掲阳县界三十里东北至饶平县界四十里西北至海阳县二十五里汉揭阳县地晋以后为海阳县地明嘉靖四十二年析海阳及揭阳县地置澄海县属潮州府本朝因之】普宁县【在府西南一百二十里东西距一百五里南北距一百一十里东至潮阳县界三十里西至惠来县界七十五里东北至掲阳县界三十里西北至揭阳县界十五里汉揭阳县地东晋后为潮阳县地明嘉靖四十三年析置普安县万暦十三年改曰普宁属潮州府本朝因之】丰顺县【在府西北一百九十里东西距一百八十里南北距一百七十里东至饶平县界一百四十里西至嘉应州界七十里南至揭阳县界七十里北至大埔县界一百里东南至海阳县界一百二十里西南至揭阳县界九十里东北至大埔县界一百三十里西北至嘉应州七十里本汉南海郡揭阳县地晋析置海阳县宋齐至隋皆因之唐析置潮阳县五代及明仍属海阳县地隆庆初筑城汤田　本朝乾隆三年析汉阳揭阳大埔嘉应地置丰顺县属潮州府】
　　形势闽南两越之界【唐韩愈少府监胡公碑】大海在其南【韩愈祭鳄鱼文】涛泷壮猛涨海连天【韩愈潮州刺史谢表】城号鳯栖溪传鳄徙【宋余崇龟文】
　　风俗稻得再熟蚕亦五收【乐史太平寰宇记】海边邹鲁【宋陈尧佐诗】士笃文行延及齐民号称易治【宋苏轼韩文公庙碑】
　　城池潮州府城【周一千七百六十三丈门七北绕金山东临韩江城南后濠引江水绕城至西北周一千四百十二丈广八丈宋至和初筑本朝康熙十七年于西北添筑子城雍正七年重修】潮阳县城【周九百七十四丈门五濠深一丈广五丈元至正十二年土筑明正统十年甃以石　本朝顺治康熙中屡修雍正中又修】揭阳县城【周一千六百丈门五水门三南北跨溪东西后濠元至正中剏筑　本朝康熙中两经濬濠】饶平县城【周七百二十一丈门四北临溪东西南三面凿濠广一丈二尺明成化中筑　本朝顺治康熙中重修】惠来县城【周七百四十四丈门四东西南三面有濠广二丈七尺明嘉靖初筑　本朝顺治中重修康熙雍正间屡修】大埔县城【周五百十九丈有竒门三明嘉靖五年筑　本朝顺治康熙间屡修雍正中再修】澄海县城【周九百二十五丈有竒门五环以濠明嘉靖四十五年筑　本朝顺治康熙中重修乾隆十年又修】普宁县城【周六百二十丈门四环以濠明万厯十四年筑　本朝顺治中重修雍正十年又修】丰顺县城【周二百九丈四尺二寸】
　　【本朝乾隆三年因通判府城旧址加筑】
　　学校潮州府学【在府城内东隅宋庆厯中建于江东之湄绍兴中迁此入学额数二十名】海阳县学【在县治西旧附府学右宋绍兴中迁衣锦坊即今所入学额数二十名】潮阳县学【在县治东南元至正中建入学额数二十名】揭阳县学【在县治东宋绍兴十年建　本朝康熙十七年重建入学额数二十名】饶平县学【在县治东明成化十四年建　本朝顺治中重建入学额数十五名】惠来县学【在县治东明嘉靖四年建于县治北十九年改建于此入学额数十五名】大埔县学【在县治西茶山之麓明嘉靖六年建入学额数十二名】澄海县学【在县治东明嘉靖中建入学额数二十名】普宁县学【在县治西南明嘉靖中建　本朝康熙九年重修入学额数八名】丰顺县学【在县治北　本朝乾隆十年因太平公馆旧址新建入学额数八名】昌黎书院【在海阳县韩山文公庙左　本朝雍正十年建大和书院在大和都万里桥　本朝乾隆二十四年建又揭阳县有榕城书院在县西门内　本朝乾隆八年建近圣书院在学宫东　本朝乾隆十九年建澄海县有景韩书院在县城内　本朝康熙年间建饶平县有瑞光书院在城东九十里黄冈城外明崇政初建寻燬　本朝雍正十二年重建惠来县有文明书院在县治南明万厯间建　本朝康熙雍正间重修乾隆二十六年再修普宁县有昆冈书院在县治前　本朝乾隆七年后潮阳县有东山书院在县治东山后　本朝乾隆十年建各县并设有义学社学　按旧志载韩公书院任海阳县西宋元祐五年建于县南七里元至正中燬二十六年即城西大隠庵改建　本朝顺治四年重建又元公书院在县学西宋周子尝漕广东其孙梅叟为郡时建得全书院在县城内宋绍兴间宰相赵鼎谪潮州号得全居士后人即其所居为书院后废其六世孙继清仕元为潮州路推官时重建欧阳原功记大埔县有滙川书院在县西三河城中明正徳中编修黄思以谏疏谪三河驿丞嘉靖二十六年知县曽广翰建谨附记】
　　戸口【原额人丁共一十九万九千七百九十八又滋生人丁二万五千五百七十三】
　　田赋【田地山塘共三万二千一百十顷七十七畆零额徴地丁并杂税银共一十四万八千五百三十十七两四钱零　屯田共四百五十八顷三十三三畆五分七厘零额徴米四万七千三百五十二石五斗三升二合零】
　　山川韩山【在海阳县东一里本名东山王象之舆地纪胜东山在州东昌黎逰覧之所明统志韩山有韩水凡科第多寡以其花之繁稀卜焉有无亦如之府志韩山旧名双旌顶有三峯形类笔架】大防山【在海阳东十五里以形似名相去近有铅山又东十五里曰石瓮山】金山【在海阳县治北一名金城山明统志东临鳄溪西瞰大湖为一郡逰览胜处通志山形若覆釡中有小湖宋祥符中知州王汉创建亭榭元末废又普宁县西四十里有金山周八十余里接揭阳县界】竹篙山【在海阳县北三里髙耸秀立】海阳山【舆地纪胜海阳县有海阳山通志在县北二十里】莆都山【在海阳县东南二里四面皆方又圆山在县南十里】青蔴山【在海阳县西南二十里宜植蔴故名】桑浦山【在海阳县西南舆地纪胜山与州相对名花异禽毕产其中通志山势蜿蜒产茶北麓多桑其顶有塔旁有井冬夏不竭在县西南四十里周五十五里接掲阳县界揭阳县志山在县东南一百里突起海滨延亘数十里有洞曰桃源有岩曰寳云曰白云顶有石浮屠三胜概不可胜纪】狮子山【在海阳县西南五十里以形似名上有狮子塔又大埔县西一里有狮子山竒石巉岩襟带江上有来秀峯】九郎山【在海阳县东北十里起伏有九故名寰宇记云县有九侯山疑即此】湖山【在海阳县西北一里其阳有湖故名又名银山与金山并胜舆地纪胜与韩山对峙山麓寺观错立县志上有老君岩岩下有洞可容数千人】枫湖山【在海阳县西北十五里一名枫洋山】东山【在潮阳县东三里绵亘六十里接东南莲花诸山上有七星石其石七孔中孔出水不竭其北有鼓楼石为县鎻水后闗】达濠山【在潮阳县东三十五里海中周数十里有堡】西山【在潮阳县西十里周三十里形势截嶭上有砖塔故俗又名塔山下有海潮岩三面石壁深广丈余相传唐僧慧照居此】曾山【在潮阳县西寰宇记山多文贝可以解毒县志曾山在县西二十里双峯并峙俗名双髻山航海者望以为表上有寳峯岩石屋天成】练山【在潮阳县南三里练江南岸平坡特起又神山在县南八里林木森秀人家夹居前后】龙首山【在潮阳县县志龙首山在县北三里俗名猴子山一曰获子山临髙冈之上　按元和志获子山一名龙首山在县东南五十里唐时故县在临昆山今县西北去临昆山三十里则龙首尚应在今县东南县志疑误】浔洄山【在潮阳县北十里揭阳水中一名寻梅山有林二翁穴在山后薮泽中其深无际揭阳县志浔洄山在县东南七十里鮀江都突起海中接潮阳界蜿蜒十余里中有甘泉竒石岩穴中可以避乱旧志谓之浔洄屿在城北海中又有草屿三屿角屿坭屿及放鸡山在其东白屿在其西　按寰宇记引郡国志云潮阳有白屿洲自海浮来即此】钱澳山【在潮阳县东南二十五里前有莲花峯下临沧海一名海门山旁即海门所其北有钟南山即徳胜闗在其南】大湖山【在潮阳县东南二十六里钱澳之东南临大海下有龙潭】石龟山【在潮阳县西南二十里面枕练江其下有石林立如龟】招收山【在潮阳县东北三十五里绵亘数十里三面距海县志山无草木多砂石下为河渡溪长数十里南北通大海山之南曰广澳山又十里即钱澳山山之北为马耳石磊口山皆航海者湾泊之所】磊口山【在潮阳县东北三十里招收山之北周数十里其外为马耳石下有马耳港潮揭之水咸防于牛田洋至此入海是为洋海之门一名磊石门山】临昆山【在潮阳县西少北三十里晋唐时县治在其下西丰水出焉】灵山【在潮阳县西少北五十里唐元和中僧大颠居此下有卓锡泉】桂屿山【在潮阳县西少北七十里多树木上有大石岩旧普安县尝治其下其北为青洋山上产潮阳石】禄景山【在潮阳县西北四十里西泸水出焉又北十里曰赤水山又有鳯山在赤水山东去县四十五里有上下二山亦曰双鳯】石井山【在潮阳县西北六十五里相近有蔴田山山有蟹眼泉其出如乳饮之已疾】华阳山【在潮阳县少北西十五里华阳水出焉又北五里曰河溪山河溪水出焉其西为乌岩山又北三里曰大化山又北即桑田司】紫陌山【在揭阳南四里浮屿内顶曰浮平其东二十里有茂林冈平原中突起竒石数峯鬰为林薮面对大尖下临澄潭】仙桥山【在揭阳县南十里峯峦尖耸树木蓊鬰下临仙桥渡北为大坟前山东为硫冈山】紫峯山【在揭阳县南二十里周三十里西南接普宁县界县志紫峯山官溪都镇山也自西北来为浮冈峯自西来为石头峯双梧峯汤前峯峯有明宗岩自西南来为北山岩洞深邃中可容数十人】双山【在揭阳县西二十里两峯并峙巅有巨石髙十余丈】仙径山【在揭阳县西一百里脉连三山形如覆盂其麓有窦仅容人行行数十步空洞寛厰莫穷其际中有流泉相传为古人避世处】独子山【在揭阳县西舆地纪胜在县西溪地名淋田有山鼎峙一曰饬山一曰明山一曰独子山县志三山在县西一百五十里一曰独山在霖田都极界脉自揭岭南溪经其下又南二十里曰明山麓有石穴即天竺岩又东南三十里曰巾山状如巾故名山顶有公署阶级故址悬崖陡絶望之不能至有径曰七成西通长乐】黄岐山【在揭阳县北十里周五十五里其土色黄故名上有石湖湖有小泉四时不竭絶顶有石浮屠下有二岩东为竹冈相传宋邑人陈希伋读书于此元祐中举经明行修第一目为广南夫子因名陈夫子岩西为松冈有石门石室俗呼崇光岩】茭池山【在揭阳县东南五十里三峯特起中有深池数十畆下有石岩形如狮子可容千人相近有邹堂山】红山【在揭阳县东北十余里其土色赤邑人取以杇墙】梅冈山【在揭阳县东北三十里其南为亭山西南为横山】大尖山【在掲阳县南少东三十里脉自巾山循湖阳铁山而来聨岫百余里陡峻不可蹑山南即潮阳县界有径通行俗呼为灯塔岭】龙磜山【在揭阳县少西北一百五十里独山之北周六十里势甚峻峭絶顶有龙潭盛夏寒气袭人】五房山【在揭阳县西北四十里周七十里多竹木产铁矿】贵人山【在揭阳县西北七十里连飞泉岭跨长乐县界周廻百里曰滩下曰大竹园曰矿山头曰麤石坑曰麻竹坑曰筲箕坪皆其处也相传隋时义安郡丞陈洪留居于此洪子政政子元光累世显贵因名其所居为贵人山】苏姑山【在揭阳县西北七十里双峯连起有竒石蟠地人行有声名磅磅石】云落山【在揭阳县西北明统志瘦牛岭一名云落山旧有铜铁佛像宝贝之异宋杨万里诗行尽天涯意未休循州过了又梅州平生不惯乗肥马老去还教踏瘦牛县志瘦牛岭在县西北一百里蓝田都石硿村一名东桃岭又蓝田都有琅山俗名罗山最髙峻石如琅玕故名又有貉山在上洋村其脉皆自飞泉岭来】揭阳山【在揭阳县西北一百五十里一名揭岭形势岧嶤南北二丈直扺兴宁海丰二县界】白鹇山【在饶平县东三十里相近有尖山在青竹径村途多险阻伏戎之区有青竹径溪西流入洋溪又鹤山在县东南五十里绵亘至横冈】大金山【在饶平县西北城环其麓亦名城隍山其支为琴峯】尊君山【在饶平县北三里与桃源山相接为县主山状如朝士执笏故名又名将军山】寳珠山【在饶平县东南八十里黄冈堡后形如覆钟】石壁山【在饶平县东南九十里黄冈堡北山多岩洞有飞泉溅空】烟楼山【在饶平县东南一百里海边东近大港栅】釡山【在饶平县东南一百三十里高桯栅岭前村形如覆釡相近有赤墈山】香炉山【在饶平县东南一百三十里高桯栅岭后村有相公岩可容数百人又有流水钟乳二洞又髙桯栅有大尖山去县东南一百二十里峯峦壁立其下有柘林澳港水防焉】大幕山【在饶平县东南一百三十里大桯栅上底村形如垂幕下有鲤鱼山鬐鬛逼真其东为北一上有泉相连为东坑山中有石洞无底】红罗山【在饶平县东南一百四十里大桯栅湾港口一名红罗山为一方闗隘相近有深坑山】马头山【在饶平县东南一百四十里柘林栅海壖其东有象头山又有鐡甲山在柘林下湾西又西澳山在柘林南海中有田】南澳山【在饶平县东南一百六十里柘林栅南海中旧志形如笔架延袤三百里田地肥沃中有三澳明洪武中居民为海防侵扰招令内徙遂虚其地其山四面蔽风大潭居中可以藏舟嘉靖初倭舶于此互市既而倭数为冦沙屿并移泊南澳建屋而居为越东患三十年海防呉平许朝光林道干曽一本等相继盘踞于此戚继光俞大猷等合两省大兵防其党虽殱其地尚为防薮万厯三年増设重兵屯守四年筑城有田三处约四五万畆军民耕种城左右有湾曰白沙湾为郡境鎻钥今为南澳镇设总兵镇此县志县南大海中有南澳山中分四澳东曰青澳北曰深澳西曰隆澳即长沙尾与南澳为四海畔皆沙青澳一名青径口风涛险恶鲜有泊舟者深澳内寛外险中容千艘蜡屿赤屿环列其外一门通舟小舟须鱼贯而入隆澳则番舶往来门戸中有辞郎州亦名侍郎洲相近有宰潴澳洋屿澳后泽澳又有钱澳或曰即钱澳宋少帝驻跸处也】待诏山【在饶平县西南三十里土人种茶其上俗称待诏茶四时杂花不絶亦名百花山】莲花山【在饶平县西南九十里接澄海县界东面漳海西瞰府城山峦五开若莲花故名又名白石山】河门山【在饶平县东北二十东东溪所经两山对峙故名】桃源山【在饶平县西北三十里上有龙潭】九峻山【在饶平县西北三十里桃源之北接大埔县界峦嶂重叠顿伏九折】鳯凰山【在饶平县西少北五十里髙六百丈绵亘一百余里与待诏山相接为一县巨镇】光华山【在恵来县东八里元末兵乱土人结砦于此】百花山【在惠来县东三十里四时多产竒花亦名百花林】双髻山【在惠来县东四十里两峯秀防上有宝峯岩产文贝】金刚髻山【在惠来县东六十里周三十里尖峯秀防渔舟出海归路视此为凖潮阳志其南五里曰葛山西南三十里曰明湖山中多药物】黄冈山【在惠来县东六十余里山势岩峻雄峙海隅一名望海峯南五里有仙庵石室中有石穴十八间】杨梅山【在恵来县西二里峯峦竒秀草木繁茂】塔山【在惠来县西三十里层峦特耸望之若塔】龙溪山【在惠来县西隋书地理志海宁县有龙溪山元和志龙溪山今名海宁岭在潮阳县西南一百七十里县志有旒山今在县西四十里龙溪都延袤百里居民赖以樵采又四十里有蜈蚣山近潦洋村山下临溪中有大石小石二洲　按元和志龙溪山在潮阳县西南一百七十里今惠来县在潮阳西南一百二十里则此山尚应在县西五十里县志不载惟旒山蜈蚣及磨山道里相近且其都曰曰龙溪盖即取故山为名也】文昌山【在惠来县南十五里孤峯秀防其南即神泉港】马耳山【在惠来县北二里两石夹峙状类马耳】五朝山【在惠来县北三十里为县治枕山】赤山【在惠来县东南五里平埔突起其土赤色石上有仙人迹又三里有吊海山】虎头山【在惠来县东北一里有两石夹峙如门其中空洞外望若虎之昂首又大埔县东南十五里亦有虎头山其北为羊耳凹形势尖耸为漳溪黄沙平和要路】洪塘山【在惠来县东北十里草木繁茂居民樵牧之所】钓鳌山【在惠来县西南二十里临江多巨石】石人山【在惠来县西南五十里上有大石如人形下出指针石县志又有雪峯山亦在县西南五十里特起圆峯其色如雪】石牛山【在惠来县西北八里元末赵师王据山下为砦今遗址尚存】葵岭山【在惠来县西北十里顶如覆釡有巨石对峙如人形蹊径幽险明初尝设兵哨守】石鸟山【在惠来县西北四十里形势峭防上有石峯耸若飞鸟相近有珍珠帘山层峦秀鬰为县治脉之始】虎头寨山【在惠来县西北四十里形如伏虎西五里为象山绵亘数十里绕水绕其西南又西五里为黄猴輋自黄猴輋而南二十里为鹤老坑山北十里为谢塘山东二十里为头巾石皆系官山为居民樵牧之所】磨山【在惠来县西北六十里延袤三十余里上有三峯谓之三涌云出即雨亦名报雨峯】鹰嘴山【在惠来县西北八十里有峯尖耸以形似名】风波障山【在大埔县东二十里周三里突起数峯巉岩斗絶】三台山【在大埔县西二里其西为麻子崠崔嵬突秀旧尝种麻于此因名今山下种畬城中蔬菜咸取于此】大河山【在大埔县西二十里一名阳石峯县志阳石峯脉自上杭羊首山来逶迤至平沙角髻嶂突起此山近观则层峦峭壁逺望则数峯挿天山多野兽】印山【在大埔县西四十里当三水之交正对山河城下布平原多产芥姜果】巍龙山【在大埔县西四十里与三河旧寨相对峯峦叠耸状若梯级一名天梯】鳯翔山【在大埔县西隋书地理志海阳县有鳯凰山元和志在县北一百四十里寰宇记一名翔鳯山昔有爰居来集因名有鳯凰水大埔县志在县西四十五里为三河新寨主山旧名石防崠松木防翳又名松蓢】昆仑山【在大埔县西七十里壤土膏沃乡人种植姜芋瓠厚获其利俗呼为寳壤其涉处名天门岃】隂那山【在大埔县西八十里东连昆仑西接嘉应州界绵亘二百余里五峯连峙状如火熖俗名五指峯下有隂那坑出泉清冽寰宇记海阳县有隂那山即此】南栋山【在大埔县南二十余里层峦叠嶂多产檺树俗呼为檺树崠其南曰积龙山下有岩前有盘谷】五虎山【在大埔县南四十余里五峯连耸朝拱县城】席防山【在大埔县南五十里左壑右湖路循其麓一名鱼湖崠前一峯为鸡笼山望之深秀】桂榜山【在大埔县南五十里一名西山山脊石牙丛峭下有石岩两旁陡险外狭中寛居人常避盗其中】文峯山【在大埔县南五十余里今名帽山相近为梁头山极髙耸对峙者为栖莲山】郭山【在大埔县南八十里盘围如城郭又名郭山嶂对峙者为南阳崠】茶山【在大埔县治北通志脉自虎头山来城垣半据其上为县主山山后有白莲洞】玉屏山【在大埔县北二里横嶂如屏下有峯如螺旋曰海螺峯】赦文山【在大埔县十五里其峯髙峙旁有一峯名小崠】伏虎山【在大埔县东北一里余西临大河东绕小溪数峯聨络其首如虎之伏中有髙峯如柱亦名石柱山麓有神泉寺】锦山【在大埔县西南五十里怪石巉岩四时杂卉红紫如锦多产材木樵采需之其麓有野鸭石尖斜插水中尝碍商船】网山【在大埔县西南六十里濒江突起一峯顶尖秀而麓若长翅磊砢多石为弓洲水口又西南为燕尾山两峯并起宛如燕尾】乌槎山【在大埔县西南八十里接饶平海阳二县界多产竹木县及海饶皆资之】西岩山【在大埔县西南一百五十里重冈叠岫林木隂森山半有泉下注龙潭】鸡笼山【在澄海县西四十里接揭阳县界】皇子殿山【在澄海县北十里旧名龟山又名覆盆山又名北殿山相传宋太子避元兵过此设行在故名又观音山在县北十三里甚幽邃】三髻山【在澄海县北二十里又北五里为神山又北五里为仙门山上有烽堠】龙船岭山【在澄海县北三十里其东有莲花山接饶平县界】莱芜山【在澄海县东南海中有大小二山小莱芜在县东南十里一名留子山大莱芜在县东南二十里一名双髻山】官山【在澄海县西南三十里上有龙船岩】鳯山【在澄海县西北十里上有烽堠其东二里有西山】管陇山【在澄海县西北十里又有冠山在冠陇寨内周七百余步县境诸山中最为低小而峯峦幽遂草木敷荣实甲他山】许石山【在澄海县西北十里其北为水吼山上有天池】石城山【在澄海县西北三十里上有烽堠】昆山【在普宁县东半里林木丛蔚多巨石】大坪山【在普宁县东十里路过掲阳】平寳山【在普宁县二十里为县水口之嶂相近有黄举林山其麓即达揭阳县孔道】鐡山【在普宁县南九里其崖石色如鐡潮阳县志山形耸秀亘六十里其东条之水合于石港西条之水合于新溪山之西合属普宁】南山【在普宁县南绵延约九十里东接潮阳南通惠来海丰北交长乐通志铁山西十里曰大南山东溪之水出焉府志南山之支为员山迤西二十里曰坤柄山一名新田山又西十里曰盐岭诸山俱属潮阳雍正九年仍属普宁】后山【在普宁县治后一名厚屿县与学分据之】乌泥山【在普宁县东南十里绵亘数里与黄举林山相接】洪山【在普宁县东北十里平地突起孤峻絶山巅有泉水冬夏不涸其北曰牛戸山接揭阳县界】龙嶂山【在丰顺县西布心社上有九十九墩墩状各异虎豹龟蛇为态不一顶广二十里盘绕如龙土人称为九十九龙嶂】云山【在丰顺县西五十里大椹社】莲花山【在丰顺县西迳心堡其山形如莲花因名】尖髻山【在丰顺县南三十里一名天柱山层峦叠翠中峯特起如天柱然】双姑山【在丰顺县南四十里与苏姑山相对】交椅山【在丰顺县东南百里九河社旧传产银】溪尾山【在丰顺县东北五十里产溪社旧传产铜】飞猿山【在丰顺县西南平城乡耸翠层峦为一邑诸山之祖】韩山【在丰顺县西少南三十里髙五百丈朝暮云雾莫见其顶四面巉岩人迹罕到】大寳山【在丰顺县西少北五十里相传产铅银又下汤社有仲坑山亦然】杨鐡岭【在海阳县西三十里周三十二里石色青黒故名状若伏龟北麓突起若龟首一名龟头岭南麓有龙湫】金竹林岭【在潮阳县七十十里下有翠峯岩石壁崚嶒司马浦水出焉迤南十里曰林昭径路通惠来桃溪水出焉东流合东溪】大脊岭【在揭阳县东北四十里接海阳县界髙耸如屏枫溪水经其下西南麓有石耸立名曰腾蛇塔其西北即官硕径山也】望海岭【在饶平西一百五里一在桓之东北角上】盬山【在龙山之西一曰永径山也】望海岭【在饶平县东五里逺眺海表又四壁岭在县东南东洋堡潘叚村】留岭【在饶平县东南一百四十里即福建诏安县】岩尖岭【在惠来县东南三十里山麓有石寛平数丈盘盖为室名曰铭湖岩南北相通中可容百余人岩前累石为门中有石窟水盈坎冬夏不竭其相对者为南山岭】峡岭【在恵来县北七十里里路通梅林双派二屯狭径迂曲】天门岭【在大埔县南一百二十里两峯对峙中一径通福建平和县絶顶有泉不竭其南曰银瓶嘴挺然尖峭而微斜其麓一面曰刘公坑出铁鑛一面曰龙井潭】严子岭【在大埔县西南六十里银溪水口中多硎石】关上岭【在丰顺县东潘田社北两山夹道中设一闗并驻汛守】飞泉岭【在丰顺县南蓝田都界通志岭在揭阳山西壁立万仭周数十里层峦叠巘人迹罕至有泉飞空而下如瀑布因名有径达长乐为惠潮闗隘】言岭【在丰顺县西四十里布心社两山相伏中为嘉应兴宁长乐往还孔道　本朝乾隆三年建县治后复设城堡以为闗隘】程洋冈【在澄海县北十里】甘露岩【在海阳县西南七十里其形屈曲不可名状前有玉简峯与县治相对】白牛岩【在潮阳县东南五里一名鬬牛岩岩中有泉曰卓锡】北山岩【在揭阳北二十里有石周围十余丈悬峙于山之麓为岩岩中寛广可容数十人其侧有泉流出】华古岩【在惠来县东黄冈西七里石室临涧幽絶又圣母岩在东南五十里亦有石室乡人嵗时多避于此】石鬼岩【在大埔县西六十里濵江尖峯髙耸乱石磈磊有岩穴数处】鳯栖峡【在海阳县北二十里东西两山对峙大江经其中】金星崠【在丰顺县西五十里大椹社】急水门【在海阳县南二十里东通韩江两山夹峙中砥大石水势迅驶奔涌故名】北山门【在惠来县西北五十里两山对峙拥石成岩】金门岛【在饶平县东南柘林栅南海中有二岛曰大金门小金门两山峙立旁瞰南澳又有大澳井洲为县门戸】阎罗石【在大埔县东北三十里右逹永定左逹上杭县界其石欹仄如败砌﨑岖难行舟经其下必登岸而后进人谓闽越天限】海【府东南境距海东接福建漳州府诏安县界经饶平县南一百余里经海阳县东南一百里经澄海县东二十里经潮阳县东南二十里经惠来县南二十里西接惠州府海丰县界东自饶平西至惠来皆有官兵防守海口属南澳镇通辖元和志潮州东至大海一百二十里南至大海八十五里饶平县志县东有柘林澳切近漳州界外抵暹罗诸蕃澄海县志海在县东东连闽越南贯广惠及诸岛夷之境有鸣洋在外沙南湾海中时或震动有声如雷东风西雨海人每以为潮阳县志县境海滨潮汐入港支析成川自钱澳以北至磊口皆通海磊口洋海之门也内通牛田洋为扼要处惠来县志县东南二十里为石井澳又东十里为铅锡澳又十里为赤沙澳又五里为石牌澳又五里为大坭澳诸澳中惟赤沙有堤可捍海涛海舟不时登岸刼掠最为要害明万厯中尝议建营于此】韩江【自嘉应州东流入大埔县界曰蓬防滩又东南有车滩舟行甚险又南至县西四十里与大河小溪二水合流为三河口潆洄停蓄于万江峡中不流者六七里然后折而南入海阳县界又南分为三其二俱南流经澄海县西入海其一西流注三利溪入揭阳县界即古员水也水经注员水东厯掲阳县而注于海亦曰恶溪唐韩愈潮州刺史谢表云过海口下恶水涛泷壮猛难计程期是也寰宇记梅州有恶水东流至潮州出海其水险恶多损舟船江水泛涨时常冇鳄鱼随水至州前按韩江入海阳县境又名鳄溪即韩愈驱鳄鱼处】练江【在潮阳县南通志练江源出云落山东流十里至城又二十里至洋乌有港曰潇溪又二十里至举练又二十五里至黄陇曰东溪又五里至和平又二十里至隆井滙而为江纡浄如练又东南入海县志云落之水源出南山东流为水合鐡山诸水防于石港迤西有潇溪水出坤柄山南流为洋乌水亦防于石港又波浪水源出盐岭东流防于溪口潭西南之水曰司马浦源出□峯岩东流防于铜鉢湖迤南有桃溪水源出林昭径东流防于东溪凡诸西南山之水皆合流过和平桥注于练江又曰练江在县南三里一名龙井溪上受和平桥水又有溪头水出胪冈成田水出港朴山茆港水出沙陇山皆自南来合之县城诸水自北来合之滙为大江至海门入海　按练江之水盖出于大南山通志以水名云落遂谓出云落山误云落山在揭阳县西北中隔南溪其流不得至此】清逺河【在大埔县南通志在县南一百五十里源出福建漳州府平和县象湖山受诸涧水流经大产白堠至湖寮滙梅子潭注为小溪县志小溪在县南一百二十里源出平和赤石岩流经县西南四十余里梅子潭曲折北注大河又莒溪在县东南源出尖笔崠流经莒村防诸涧水出长窖入清逺河是为双溪又黄沙溪源出平和县界流经黄沙出白堠入清逺河】神泉河【在大埔县北上流即福建汀州府之鄞江自上杭县流入谓之大河至县治北合小靖溪又西流合大靖溪又三十里至三河口合流凡惠潮舟楫入闽多由之县志有石上滩在县北上杭界乱石堆积冲激险阻舟行出神泉者经此又有长□滩在县北平沙小溪口曲折奔溃二里许舟行上下皆艰】西丰水【在潮阳县西源出临昆山】鳯山【在饶平县西源出龟湖西流经鳯凰山至海阳县界入韩江】冬屿水【在普宁县西五里源出冬山东北经县北迤为城濠又东北流四十五里入揭阳县河即古溪之上源也】衣带水【在普宁县西南源出鐡山流经县城中出北闗合冬水】三利溪【在海阳县西濠水过云梯冈入揭阳县界至枫口合揭揭港至潮阳界入海三县利之故名宋元祐间知州王涤始濬明正统以后日就堙塞治五年知府周鹏复濬八年因北门堤决复塞其后惟小渠泄水潦而巳县志三利水旧引韩江自南濠桥西入桥口甃以石不致溃决　本朝顺治中叛帅郝尚久拓之水决居民数百家西郊之田皆为沙壅事平后乃筑为直堤南濠遂废河不复通康熙十二年重浚城濠筑南门堤砌石为函一如旧制】枫溪【在海阳县西十里源出湖山西南流合三利溪潴于鳯塘经揭阳县东北至枫口入北溪又钟离溪在县西南四十里明嘉靖中浚起龙溪入揭阳县界过桃山逹枫口长二十余里】河渡溪【在潮阳县东界南自钱澳有河渡门北至磊石皆通大海长数十里】南溪【在揭阳县城南源出恵州府海丰长乐二县界分水垭流经三山之南百折而东绕县城南引入城中旋绕县治潆洄泮宫谓之玉窖溪以县治旧为玉窖村故名又东至县东南三十里浦湾渡与北溪合又东经青屿厯潮阳县北界澄海县西南界至鲍浦巡司之南为牛田洋又东经磊口山北入海又湖口溪在县西霖田都源出﨑山及龙磜拘磜诸山防于斗笼潭南流入南溪又浦口溪在县西南官溪都源出田心山东北流入南溪又古溪在县南十五里源出普宁县界广蔡山石水冈有石广袤百余丈泉出其中下注于潭东北流经仙桥渡又东入南溪】黄冈溪【在饶平县东有三源合流入海通志一自九峻山源曰东溪南流五十里至县东北河门山一自桃源山源曰北溪东流二十里绕县北城隍山下又东至河门与东溪合一自梅峯源曰南山溪东流二十里经县南天马山下又东北至河门合流而南十五里为大石溪势如停潴又十里为汤溪溪多盘石中流有一石窍涌泉甚温又经东洋屯十五里为灯塔溪为大榕小榕潘段三溪又流二十五里为黄冈溪分为三溪入于海】西溪【在饶平县东南源出尖峯绕大桯前至湾港入海】双溪【在饶平县西五十里平溪村旧志一曰漳溪源出青嶂洞山东流四十里与黄冈溪合一曰秋溪在县西隆眼城中有石龟潭合小江溪入海】后屿溪【在惠来县东三十里源出南山岭南流至狮石头接潮汐纡回数百丈溪中有屿故名】光华溪【在惠来县东四十里源出大輋山西南流抵光华砦分为东南二并流至县东五里福阜仍合流曰福阜溪折而南至神泉港入海又西溪在县西门外源出虎头砦流经大阿金竹诸村至县西引以为濠又南经白沙湖至神泉港入海又禄昌溪在县西二里源出盐岭南流至白沙湖与西溪合又南至神泉港入海又林招溪在县西二十五里源出莺嘴山南流经鲎溪至辽阳分为三东为林招溪中为龙冈溪西为沙冈溪皆抵神泉港入海又罗溪亦在县西二十五里源出合鸟山南流合林招溪至神泉港入海其神泉港在县南十五里】产陂溪【在惠来县东五十里源出金刚髻山南流至靖海港入海又洪桥溪在县东六十里源亦出金刚髻山流至靖海港入海】茆洋溪【在惠来县东六十里源出黄冈山东北流十余里合绕心江又十里经茆港防诸水入练江】揽表溪【在惠来县西南六十里源出麿山南流经新岱至甲子港入海又大陂溪在县西八十里南流经澳头至甲子港入海其甲子港在县西南八十里海丰县界】大靖溪【大埔县东南四十里有二源一自福建汀州府永定县界东洋来为黄沙溪一自福建漳州府平和县界来为漳溪合流为大靖溪亦名永安溪流经保安社绕县西入神泉河其水颇广可通舟楫】小靖溪【在大埔县东北源出县东北五十里永定县三层岭屈曲数十里绕县城北西入神泉河】银溪【在大埔县西七十里源出嘉应州明山嶂流六十里入大江县志银溪﨑险湍急可通小舟产鱼无腥其水用之澣衣不假浆粉】横陇溪【在澄海县西北三十里上流即韩江自韩江县流入至此分为南北二港二港又各分为数入海其在县南五里者曰南港由南港分为新港在县西十里又由新港分三一曰东港在县西三十里经渔舟等村入于海一曰西港在县西三十里一曰溪东港在县西四十里俱入牛田洋又由溪东港分为鮀济河一名济海渠在县西南五十里南经州所城南入牛田洋其在县北五里者曰北港又北港分为大洲港在县北十里自南洋村分流折而东北入海去海最近产诸海错其北一为飞泉港又北分流为旗岭港去县十五里凡往来货船皆泊于此】玉带溪【在澄海县北一里北引北港水自北闗口入石子潭南引南港水自岭门至北桥相合绕城四面周七里西有黄州溪右有大港左有斗卢溪皆流注之】产溪【在海阳县北九十里今属丰顺县治府志距县东北五十里又有九河在城北五十里俱东南流入韩江】北溪【在丰顺县南有二源一出长乐县界一出嘉应州界合流经飞泉贵人诸山又东合石硿循梁大罗诸山绕县城北过玉窖溪至浦湾渡合扵南溪东流入于海又深浦溪在县西三十里源出霖田都西山诸涧东北流入北溪又梅冈溪在县东北二十里一名曲溪源出长布畬南流入北溪县志双口溪在县东少南三十余里南北二溪合流于此明天启中海防猖獗塡七石于溪中以捍贼舟今名七里石】丰溪【在丰顺县南二十里源自白水磜丰田嶂尖髻山十里至横坑田心合流又由田心经下汤至产溪山站口入大河】揭阳港【在潮阳县北自揭阳县流入俗名牛田洋与澄海县分界又东经磊石口山北入海县志有西泸水源出禄景山河溪水出河溪山华阳水出华阳山皆西北流入牛田洋澄海县志牛田洋在县西南四十五里受揭阳县南北二溪之水东南通海鱼蛤之利民赖以生】大港【在饶平县东南一百余里大港栅诸村之中通百货润盐埕民利之又有六澳港在县东南黄冈堡西】东湖【在海阳县东一里又西湖在县西半里流通三利溪舆地纪胜东湖在韩山之后四山围环荷花弥望栁防夹植西湖萦绕于州之太平桥下通志西湖在湖山之阳宋庆元间知州林墂开浚】官障湖【在海阳县东南二十里元和志出名龟以卜胜洭龟也】透龙湖【在惠来县西北二里县志湖周三十丈深不可测相传雷震地裂遂成巨浸有沟引水淮田数千顷又有洋冈湖在县北二里源出后潭坑有沟长六里溉田三百畆】大径潭【在惠来县东四十里大径山下周一百丈可通诸渠乡民利其灌溉】龙潭【在大埔县南有二一在湖寮村石寨下深不可测一在永安社又蛟潭在县西北五十里】老鸦洲【在海阳县东韩江中今名鳯凰洲广一百八十丈有竒袤六百三十三丈有竒扼江中流使水不直泻为郡城闗键】沧洲【在潮阳县东南海门所东周五里浮于江中有田可稼上有居民】温泉【有六一在海阳县东北登瀛都一在潮阳县西北坤柄山广四丈余深三尺余四时不竭至冬尤暖一在惠来县东北二十五里西坑一在惠来县西北五十里龙窟一在丰顺县西北丰溪畔汤田一在丰顺县金鼎寨东门外山麓曰汤坑有泉从地涌出可以熟物】
　　古迹海阳故城【在海阳县东元和志本汉掲阳县地晋于此立海阳县属义安郡隋开皇十年罢郡省入循州十一年置潮州复立海阳县以属焉南滨大海故曰海阳寰宇记引南越志云县南十二里即大海舆地纪胜引图经云州治旧在鸭湖】潮阳故城【在潮阳县西北元和志县东北至潮州二百里本汉揭阳县地晋安帝分东官郡置义安郡仍立潮阳县属焉以在大海之北故曰潮阳贞元九年移于今埋寰宇记在潮州西南隔小海二百里府志旧县在今县西三十五里临昆山之麓里人犹称其疆坽曰官厐坽其北有旧濠迹】揭阳故城【在掲阳县西汉置县属南海郡晋时县废宋复置属潮州宋史地理志宣和三年割海阳三乡置揭阳县绍兴二年废入海阳八年复置移治吉帛村即今治舆地纪胜在潮州西七十五里】普安故城【在普宁县东南本潮阳县地明嘉靖中以山贼张琏邹文□等连年流刼四十三年割潮阳之洋乌水黄坑三都置普宁县寄治潮阳贵山都之贵屿万厯三年改筑城垣于厚屿其地卑湿县署未定十年以洋乌水二都还潮阳止存黄冈一都十四年始移治焉】石翁化城【在饶平县北郭外冈上有古石坟甚宏壮不知始自何年亦莫详姓氏碑刻石翁化城四字里人黄华诗云北郭冈旁马鬛莹何年春雨緑芜生可怜翁仲龙钟老却放蛴螬背上行】海宁废县【在惠来县西晋末置属义安郡唐初省寰宇记海宁县在潮阳郡东六里西接东官县界　按隋书地理志海寜县有龙溪山元和志龙溪山今名海宁岭在潮阳西一百七十里以故县得名则县与山必当相近也寰宇记谓在郡东六百里者误】万川废县【在大埔县西本汉揭阳县地晋末置义招县属义安郡隋大业初改曰万川唐初废寰宇记引南越志云义安郡义招县昔流人营也晋义熙九年立为县永初元年移漳郡之西大埔县志古万川县即今县南七十里清逺湖寮城石柱勒字尚存】中饶堡【今饶平县治本海阳县地东曰上饶西曰下饶通名曰三饶海滨倚山习俗剽悍为盗贼薮明成化十四年总督朱英奏析歌宣化信宁龙眼城□洲清逺秋苏湾八都置饶平县治歌都之中饶堡】惠来都【今惠来县治本属潮阳县东去潮阳县一百二十里西去海丰县二百余里明嘉靖四年巡按熊兰以其地东南临海西北阻山壌地空旷盗贼时奏请分潮阳之惠来酉头大坭三都龙井都三分之一及海丰县之龙溪都置县治惠东都因以名县】大埔村【在大埔县治本海阳县地明成化以后为饶平县地东连福建平和县北接上杭永定二县西北距嘉应州其地荒僻旷逺溪洞险阻盗贼往往蟠结于此正徳六年清逺都山獠张白眉依山结营分队剽掠嘉靖二年悉平之五年始沂饶平海阳二县地置县治大埔村因以为治】辟望村【今澄海县治本海阳县之下外莆都地明洪武二年置辟望巡司嘉靖四十二年析海阳之上外莆中外莆下外莆三都及揭阳之蓬州鳄浦鮀江三都饶平之苏湾都置澄海县治辟望村】千秋镇【在惠来县西北龙溪都其地背山面谷宋景炎二年邹从文天祥驻兵于此为之铭】西洋驿【在海阳县西六里又有盐亭驿近海百姓煑海为盐逺近取给】走马埒【在海阳县北十里九域志潮州有越王走马埒】银塲【海阳县有丰济一银塲横冲黄冈二锡塲见九域志】揭阳楼【在海阳县东山舆地纪胜韩愈建】鳯山楼【在海阳县金山明统志楼下有古瀛洞天前绘列仙后傍城叠石壅水为流觞左右有欵凉延光二亭】宋太子楼【在饶平县东南南澳山云葢寺海崖叠石为楼相传宋幼帝驻跸所筑】仰韩阁【在海阳县东济川桥左明统志元至正中通判乔贤能建】清平阁【在潮阳县练江沙堤上宋尚书王大宝建】明逺堂【在海阳县城内一名思韩堂宋郡守孙叔谨建】惠文堂【在海阳县治后宋景定中通判桯应斗建以祀陈尧佐】囘澜堂【在海阳县城内金山东明綂志有得要临清二亭对峙其下】韩亭【在韩山舆地纪胜昌黎登览旧地俗呼侍郎亭明綂志元延祐中张处防改建】仰斗亭【在海阳县东舆地纪胜亭在东山之腹北面故名仰斗明统志在思韩堂后刻韩愈像及诸贤墨迹】独游亭【在海阳县东舆地纪胜陈尧佐建】南珠亭【在海阳县城外韩山书院前明统志宋守郑厚建取韩愈别赵徳诗婆娑海水外弄明月珠之句而名又鸢飞鱼跃亭在韩山书院池中元郡守王翰建】水亭【在潮阳县东山舆地纪胜泉流四垂若张于楹且屈曲绕流于亭下可浮觞以饮】凤台【在海阳县内金山相传昔有鳯凰翔集台上故名】陆秀夫故宅【在澄海县南百步外港口秀夫与陈宜中议不合安置潮州居此一名陆厝园旧志饶平县亦有陆秀夫故居在县南海边沙冈秀夫裔孙大防尝至海上访族人得其遗址犹称为学士馆云】逺游庵【在潮阳县西北麻田山中宋逸士吴复古隠此苏轼有铭】拙【在海阳县内金山旧名遥礕宋廖徳明更名朱子书额并刻周子拙赋于岩石间今犹存】防斋【在海阳县西舆地纪胜在湖山故信安令郑沂读书之堂有水石之胜】
　　关隘分水关【在饶平县东南一百四十里其北又冇老虎闗栢髙闗皆接福建诏安县界】武宁关【在惠来县东四十里明初置驿于此】龙冈关【在惠来县西二十里有东西二闗东通林招渡西逼龙冈溪最为要隘有城周一百丈门三有龙冈市为水陆辐辏之所】丰顺鎭【今丰顺县治本属海阳县　本朝乾隆三年始析海阳揭阳大埔嘉应四州县地置县治丰顺镇因名旧志在海阳县西北一百四十里接嘉应州界明嘉靖末置丰顺营隆庆初筑城周二里门三以通判驻守寻以盗平还郡后设官汛守又有北闗镇在城东南六十里】南澳镇【在饶平县东南一百六十里海中南澳山上明万厯四年筑三城一在深水澳一在云葢寺一在龙眼沙互相聨络设副总兵驻守　本朝康熙十八年改设总兵官蒹辖澄海海门逺濠三营控制两省为海上重镇】黄冈鎭【在饶平县南少东九十里明嘉靖二十六年筑城　本朝顺治十七年重修周六百余丈设副将驻守属潮州镇】三河鎭【在大埔县西四十里三河口西岸县志地界闽广舟车要津明洪武九年设巡司及驿丞十年又设递运所嘉靖十二年革递运所四十三年筑城周五百丈万厯末以巡司兼驿务今有三河坝市贸易者星布为县巨镇】海门所【在潮阳县东南二十里东临河渡门南去大海四里北去磊石门十八里明洪武二十七年筑城周六百七十三丈置守御千戸所又设绍兴营于此　本朝康熙六年増设副将为潮州镇水师协八年裁二十年改设守备四十二年添设逰击明年改属南澳镇雍正三年裁千戸所四年改设防将驻守仍属南澳鎭统辖】大城所【在饶平县东南一百三十里髙埕栅鳯狮二山之下南去海岸八里明洪武二十七年筑城周六百四十三丈置守御千戸所】靖海所【在惠来县东少南六十里东南皆临大海明洪武二十七年置守御千戸所嘉靖二十七年筑城周五百六十丈】蓬州所【在澄海县西来三十里南临牛田洋西北去揭阳县九十里明洪武二年置守御千戸所于夏岭村二十七年移于鮀江都三十一年筑石城周六百四十丈嘉靖中自揭阳改属澄海后移治潮阳乌石　本朝雍正三年裁】浮洋巡司【在海阳县南二十里浮洋市　本朝乾隆二十六年新设又旧志有潘田巡司在海阳县西北一百三十里潘田村明嘉靖中设　本朝雍正十三年裁又有枫洋巡司在县西北枫洋村明洪武初置四年移治县南园头村嘉靖末废】招宁巡司【在潮阳县东三十里招宁村明洪武二十八年设于海口曰海口巡司后以其地置千户所移司治此改名　本朝康熙五十七年移置达濠城中】吉安巡司【在潮阳县西少北七十里贵屿村明洪武二年置于水都南山下二十七年移治于此今因之】门辟巡司【在潮阳县西北六十里门辟村明洪武二年置今因之又桑田巡司在县北少西三十里明正统十三年置今废】北寨巡司【在揭阳县东明洪武四年置于县西北冈头山正统四年移于县东北乌石山南正徳十二年复还旧治后又移县东桃山铺前今因之】湖口巡司【在揭阳县西六十里棉湖寨明洪武三年置寨东湖口村后移冶此今因之】黄冈巡司【在饶平县南九十里黄冈镇明洪武三年镇今因之又有鳯凰巡司在县西五十里明洪治中置今裁】南澳巡司【在饶平县信宁都南澳同知防署前左　本朝乾隆二年设】神泉巡司【在惠来县南十五里神泉村近大海明洪武初置于县西北山村曰北山巡司二十七年改置于此嘉靖二十三年筑城周三百丈尝为海贼林鳯所踞　本朝雍正九年移置巡司于靖海所城内仍名神泉】葵潭巡司【在惠来县西南葵潭寨内旧为北山驿驿丞　本朝雍正七年改置巡司】三河巡司【在大埔县北城侧旧在县西新寨社今移置】大产巡司【在大埔县西南黄沙村明嘉靖十六年置于县南一百里大产村后移治黄沙而司名不改今因之又有乌槎巡司在县西髙陂村明初置乌槎营堡在县西南后通山径前临津渡为要害之地嘉靖四十一年设巡司于此后以虎患移治髙陂　本朝乾隆二十六年裁】樟林巡司【在澄海县东三十里樟林寨城内旧为东陇河泊所　本朝雍正九年改置又辟望巡司明初置于县北芒尾村嘉靖十二年以司置县因移治南洋村今废】鮀浦巡司【在澄海县西北鮀江都明洪武三年置今因之又宋置小江巡司及小江驿在县北小江村元置小江勾管司明洪武二年改小江盐课司四年移于鮀浦司西北又洪武十四年置鮀浦河泊所今废】云落径巡司【在普宁县南三十里水都属潮阳县辖明嘉靖中置　本朝雍正九年属普宁乾隆二十七年改建桂屿】汤坑巡司【在丰顺县汤坑市金鼎寨本朝乾隆二十六年设】达濠营【在潮阳县东海中逹濠山　本朝康熙二十年设副将二十三年改设游击四十二年裁游击以守备驻防于此】狮子营【在揭阳县西霖田都接长乐县界一名狮头营又马头营在县西北蓝田都长布营在县东北梅冈都皆明初置久废】水寨城【在澄海县北三十里宋乾道三年知州事傅自修谕降海盗创制水军寨于此嘉定十四年移于鮀浦塲明洪武三年复于故址筑城设指挥使镇之成化中属饶平县后属澄海今废】柘林寨【在饶平县东南一百四十里本系水寨明初设官兵防守　本朝康熙十年筑城周一百十五丈门二海防考柘林波连南澳跨闽越之交他寨或山或礁或港皆有险可恃此独四面孤悬无附近卫所可以缓急故其备为最切】鸥汀寨【在澄海县西二十里又樟林寨在县北三十里俱有城皆设兵防守】黄冈堡【在惠来县东九域志潮阳县有黄冈镇县志黄冈有市在县东六十里　本朝康熙八年筑堡城周四十丈】东陇隘【在海阳县南登云都境内又有新闗海门万里桥枫洋汤田泊公等隘】河渡门隘【在潮阳县东招收山下】桃山隘【在揭阳县东又官溪隘在县南霖田隘在县西蓝田隘在县北旧皆为戍守处】渔村隘【在饶平县东南又小榕隘青竹径隘皆在县东南平溪隘鳯凰隘小村隘皆在县西岭脚隘九村隘皆在县东北及牛皮口黄坭大径等十隘皆在歌都】箭竹凹隘【在大埔县东五十里接水定县界岭峡横亘中一凹通往来又莒村隘在县东南五十里白堠隘在县东南六十余里鸦鹊坪隘在县南四十里天门岭隘在县南九十里枫朗隘在县南一百里大麻隘在县西六十里隂那口隘在县西北六十里平沙隘在县北二十里长窖隘在县东北十里】虎头沙隘【在大埔县东北五十里与永定锦峯窑相接路通福建上杭县有埠市客商往潮惠汀漳皆于此转输两旁石山中通小径盗贼尝出刼掠明嘉靖四十一年设巡司万厯十年废】冠陇隘【在澄海县西北十里又南洋隘在县北十里俱有寨】黄山径【在恵来县西八十里路通海丰狭不容车】招收盐塲【在潮阳县大栅村元置招收勾管司明洪武二年改为盐塲今置盐课司】小江盐塲【在饶平县东南黄冈镇明置盐课司菅四栅黄冈迤东为大港栅又东为高埕栅又东为大埕栅又东为柘林栅今仍置盐课司】隆井盐塲【在惠来县东九十里接潮阳县界明置在潮阳县南二十里龙津亭畔嘉靖初移练江村辖平湖古埕古汀神泉山四栅隆庆三年改属惠来今置盐课司】神泉街【在大埔县城东滨河当汀漳潮惠之冲鱼盐百物所聚】和平市【在潮阳县西南三十里平和村明置河泊所于此】浮山墟【在饶平县东南三十里东洋屯一名百丈埔宋张世杰妻许氏防陈吊眼之师出黄冈与元兵战亡于此】鳯城驿【在海阳县北门外明置崇祯末废　本朝顺治中复置康熙三十九年裁】产溪驿【在潮阳北北七十里明初置今裁】灵山驿【在潮阳县南门外明初置嘉靖四年移于北郭后又移此今裁】桃山驿【在揭阳县东三十里明洪武四年置隆庆二年废】黄冈驿【在饶平县南一百里陈塘堡明初置嘉靖复废】北山驿【在惠来县西门外明初置在县西十五里庵头村嘉靖六年移置于此今裁】大陂驿【在恵来县西八十里明洪武四年置今裁】
　　津梁广济桥【在海阳县东跨老鸦洲宋建名济川桥广二丈长一百八十丈分据东西二洲明宣徳中知府王源礨为墩二十有三架亭屋百二十有六造舟二十有四为浮梁改今名正徳中易梁以石　本朝康熙二十四年重修】思古桥【在海阳县东十里元泰定中建俗名洗马桥】万里桥【在海阳县西大和都旧名李浦桥接揭阳县界又揭阳县东北五十里亦有万里桥】去思桥【在海阳县西北隅宋嘉定间州守赵谧建因名】和平桥【在潮阳县西南三十里跨练江宋宣和中建长三十丈计十九间】胪溪桥【在潮阳县西南三十里胪冈又西南十里有成田桥十里有茅津桥路逹惠来县】潇湘桥【在潮阳县西七十里潇湘村唐进士洪奋虬建】钓鳌桥【在揭阳县西二里明嘉靖中改建于县南半里万厯中复修县西故址今二桥并存　本朝康熙三十二年重修】大窖桥【在揭阳县东北四十五里接海阳县界元建凡十五间各广二十五丈】横溪桥【在饶平县东相近又有广徳桥又洋溪桥在县北五里　本朝乾隆四年建】光华桥【在惠来县东四里其西有惠政桥旧名新市桥分跨光华东西溪】武宁桥【在惠来县东武宁闗元建】大陂桥【在惠来县西大陂驿东十梁二十一间宋建】孚惠桥【在大埔县南髙圳小水口为闽广孔道】方公桥【在大埔县北门外跨小靖溪明嘉靖中知县方建】溪东桥【在澄海县西南三十里鮀浦市尾又后溪桥在县西南三十五里沙捕村】仙砻桥【在澄海县西北十里冠陇市北宋建长十丈石梁五间又济川桥在县北十里有上下二桥】百里桥【在普宁县东二里又东南五里有钱湖桥相近有东洋桥】长夀桥【在丰顺县治下汤社又后寮桥在红西宫山北】官溪渡【在揭阳县东渔湖桃山二都之间一名长埔渡为入郡要津】揽表渡【在惠来县西南六十里达海丰甲子所要津最险】
　　堤堰北门堤【在海阳县东府志起城北龙康绕鳯城驿而东而南厯南厢登云登龙龙津南桂太和东莆上莆龙溪九都长八十里又有南门堤　本朝康熙十二年修筑于城濠之口甃石为涵洞纳韩江水通三利溪民甚赖之乾隆三年复动帑金十万加筑三堤工由永固】江东堤【在海阳县南府志堤自水头宫折东转而南至急水门西岸又厯寨口村抵蓬莱官至水口又有水头宫折正南又折东至水口与蓬洞宫相直中为江东都四面皆水而西北尤险】刘甫洋陂【在惠来县西南十里源出石鸟山流经东容陂分流溉内洋后河寮乌墩新岱等田由河秀溪入海由西巷陂在县西六十里溉盐田五百畆又白沙湖陂在县西北六十里石甃溉田二百余畆】海仔塘【在惠来县西海子村周三十里消息随潮汐溉田二百余顷又莲台寺塘在县西三十里周八里多生莲藕溉田百顷】新溪涵【在澄海县西北十里府志上中下外莆都北起横陇南抵下埭东西共一万零二百二十四丈六尺旧有石矶三十二以杀水势涵沟一十六以引积水入于海自宋迄元明相继修筑　本朝顺治初重修】
　　陵墓唐洪奋虬墓【在潮阳县西六十里壬舆山巅】宋许申墓【在海阳县西北枫洋】吴复古墓【在潮阳县西北麻田山中】刘允墓【在海阳县归仁都鳯山】王大寳墓【在海阳县东北四十里胡铨有铭】陆秀夫母墓【在饶平县东南南澳山北青径口明统志有秀夫墓在府城南八十里海中】元戴希文墓【在海阳县东北登瀛都畬岭】明薛侃墓【在揭阳县东南鳯鸣山】翁万达墓【在大埔县西山河】林熙春墓【在海阳县西南来莆都】
　　祠庙双忠祠【在潮阳县东山祀唐张巡许逺宋文天祥过此书沁园春词于壁又祠左有大忠祠即祀天祥】韩文公庙【在海阳县东韩山上宋咸平中陈尧佐建元祐五年迁于城南苏轼撰庙碑淳熙中又迁于此自明以来相继増修又揭阳县学宫后有韩祠澄海县治西南有景韩祠】二相祠【在海阳县城北明统志唐相李徳裕宋相赵鼎俱谪于此后人慕其徳望因立祠】九贤祠【在海阳县西湖山宋庆元中建祀赵徳林防许申卢侗刘允吴复古张夔王大寳姚宏中】元公祠【在海阳县北金山上宋淳祐中知州周梅叟建祀濓溪周子并及二程子张子朱子明嘉靖中复以廖徳明配旧在府学之右后移今所】贤守祠【在海阳县西湖山明统志祀曹登黄定丁允元陈宏规林防沈起黄自求曽噩孙叔谨陈圭常祎】陆公祠【在海阳县东韩山明治中建祀宋陆秀夫又澄海县治西南有陆相祠】马公祠【在海阳县北金山上祀宋死莭臣马】
　　寺观开元寺【在海阳县城内唐开元中建】灵山开善寺【在潮阳县西五十里唐贞元初建僧大颠所居中有留衣堂】治平寺【在潮阳县南二里宋治平元年建】双峯寺【在揭阳县治东旧在县东一里宋绍兴中建明初移此】超真观【在潮阳县东东山唐咸亨中建】招仙观【在揭阳县西明山宋嘉定中建】
　　名宦南北朝梁蔡景厯【济阳考城人为海阳令政有能名】唐常衮【京兆人徳宗即位以奏贬崔祐甫坐换秩再贬潮州刺史兴学教士潮俗一变】韩愈【邓州南阳人宪宗时以谏迎佛骨贬潮州刺史恶溪有鳄鱼食民畜产且尽愈为文投溪水祝之是夕暴风震电起溪中数日水尽涸西徙六十里自是潮无鳄鱼患】宋陈尧佐【阆中人真宗时通判潮州修孔子庙作韩吏部祠以风示潮俗民张氏子与其母汲于江鳄鱼尾而食之母弗能救尧佐闻而伤之命二吏拏小舟操网往捕鳄鱼受网作文示诸市而烹之】王举元【真定人仁宗时知潮州江水败堤盗乗间窃发举元夜召里豪计事悉擒诸盗乃治堤合境晏然】廖徳明【南劒人乾道中通判潮州莆田民有奉滛祠者沉其】【像于江居官有声后为提刑不避权要盗防桂阳廹韶州民大惧徳眀遣将驰击亲持小麾督战大败之乃分戍守逺斥堠明赏罚布威信韶郡晏然】王涤【莱州人元祐中知潮州养士治民一师韩愈甞新愈庙蘓轼为文记之】许应龙【闽县人理宗时知潮州时盗陈三枪起赣州出没江闽广间与盗钟全相挺为乱逼境上应龙调军分扼要害防集民兵日加训阅横冈桂屿相继捷闻江西招捕司遣统领官齐敏率师由漳趋潮截赣冦余党应龙谕曰钟防捋穷陈防猖獗若先破钟则陈不战擒矣敏惟命于是诸防皆平距州六七十里曰山斜峒獠所聚禁兵与閧应龙平决之其首感恱率父老诣郡谢去之日合郡遮道攀送】洪天锡【晋江人理宗时调潮州司理势家夺民田天锡言于郡守还之】林防【福州人嘉泰中知潮州州有白丁钱民坐是失产防奏罢之又置田以供养士之费】孙叔谨【龙溪人寳庆中知潮州公勤自励创桥筑堤又奏罢贫民监役潮人立祠祀之】文天祥【吉水人卫王立天祥进屯潮阳县潮州盗陈懿刘兴数叛为潮人害天祥攻懿执兴诛之】元安图【防古人元统间为潮州同知溪水暴涨漂没民居图黙祷愿以身代水遂息又曰暴日中祷雨雨立至　安图旧作安童今改】明衡岳【汝宁人洪武中为潮州同知约已惠民常禄外一无所私】许徳【洪武初为揭阳丞有兴学建城功行省政奏加旌赉】王源【龙岩人宣徳十年知潮州府亷明恺悌政教亷举西湖山有巨石为怪源命凿之获石髑髅怪遂除尝刻蓝田吕氏乡约择民为约正约副约士讲肄士民化之陈宪章尝言吏于潮有功者前惟韩愈后则王源】杨昱【会稽人成化中以举人知饶平县政尚严肃有建城兴学辟田均赋之功】陈琳【莆田人正徳初以言事谪潮阳县丞毁滛祠兴学校士类向方防调海丰兵赴程乡道出潮阳突至城下居民惊琳即控马出诸将领谕之以收兵导之出境民乃安】李桂【金州人嘉靖中为大埔知县善决狱县多僧田例以给军饷嵗苦重征桂为请减之并革三河坝税爱民肓士有古循良风】诸燮【余姚人嘉靖中以兵部主事谪判潮州署惠来县政平讼简南城向逼县治民苦湫溢猝遇海宼突至城外又无以为守燮乃集父老议拓城数十丈民由此得免疾疫宼贼之苦】侯必登【江州人隆庆中知潮州府威惠并着羣盗望风惕息尝以事之省城道经贼巢贼相率罗拜马首肃队前驱】髙攀龙【无锡人万厯间以行人言事谪揭阳添注典史勤于职业尝集程朱诸子要语以示揭之学者多所裁正】万元吉【南昌人崇祯间为潮州推官洞悉民情摘隠防虽老吏弗如】许直【如臯人崇祯末补惠来令时流防防城阖戸自经死】
　　本朝李成功【奉天人为潮州将以谋诛刘进忠不克死　赠骠骑将军同殉者城守张善继防御于国琏署都司白虎千总何亮俱防恩防其后顺徳逰击周士英署守备刘象亨千总邓材把总黄良罗华等亦以讨进忠死】朱鸿祚【陜西人为潮州都司以征海宼力战陈殁又都司萧万竒髙有功黄胜先后俱死海宼之难　赠防如例】闫竒英【奉天人康熙初任潮州判官署府篆刘进忠叛奉委没其家执逆妇周氏囚之手斩悍仆十余人余党悉散平藩讨逆功绩累着后复闻海防陷漳州忧愤成疾卒潮人哀之】
　　人物汉吴砀【字叔山揭阳人汉末举孝亷为安成长建安二十年吴吕岱取长沙砀偕永新攸茶陵三县吏共入隂山城令众拒岱孙权遣鲁肃攻之砀突围走曰砀知有汉不知有吴也后权统有交广终不仕】唐陈元光【揭阳人仪鳯中随父征戍闽中父死代为将永隆二年提兵平潮盗伐山开道潜袭防垒俘馘以万计岭表率平还军奏请増七闽为八创置漳州诏从之命元光镇抚其地后贼复起力战而没赠右豹韬卫大将军立庙漳浦开元四年追封頴川侯諡昭烈】赵徳【海阳人沈雅専静通经有文章韩愈刺潮州置乡校牒请徳摄海阳县尉为衙推官専领学事自是潮士笃于文行】宋林从周【海阳人景徳二年进士歴官屯田员外郎充开封府推官痛絶私谒得权贵书輙投之火尝对扆奏事庄献太后指以语仁宗曰此林从周也民有觊兄财而贼其二子长被创死防走免事发狱成以母年八十例当留侍从周议曰使无赖子居老母侧】
　　【以凌其幼孤必无全理且孙孙虽穉使侍可也太后读奏未毕颔之曰人情当如此命配海外后转度支员外卒壻余靖曽铭其墓】许申【字维之大中祥符初举贤良授校书郎歴官江西等路转运使终刑部侍郎尝因灾异言事切直无所囘忌】林巽【字巽之海阳人天圣中应举对防以忤权贵不録庆歴间投匦论事仁宗韪之授徐州仪曹不就归着易范八篇】卢侗【字元伯海阳人皇祐五年释褐为本州长史嘉祐中余靖蔡襄交荐调归善簿治平初蔡抗复荐召对授国子直讲熙宁初力言新法不便乞外补知桞循二州以太子中舍致仕】刘允【字厚中海阳人绍圣四年进士为循州户曹改知程乡嵗旱州督租如故允力争之以状闻得免复权知化州嵗市玳瑁翠羽以万计允至悉罢之吴川盐戸以蓄戎器坐盗为辨其寃活者五十余人子昉官至龙图学士】王大寳【字元龟其先由温林徙潮州建炎初举进士第二赵鼎谪潮日从讲论鼎叹曰吾居此交知寥落君独肯从吾逰耶后歴官国子司业兼崇政殿説书请委监司覈江南月桩钱为定其制减折帛钱以惠小民孝宗即位除礼部侍郎上言四方曰俟恢复愿陛下果断擢右谏议大夫首论朱倬沈该之罪劾王澈督师荆襄坐视败衂疏再上谪蔽台州防张浚复起为都督大寳赞其议未几汤思退复请讲和大宝力陈不可章三上不聴隆道元年陞为礼部尚书寻致仕卒】张防【字致尧饶平人政和八年进士宰茂名以荐擢判亷州迁知新州前后皆以清节着髙宗常书于屏曰南有张防北有周昕】郑南升【潮阳人绍熙中从朱子逰于语孟多所明】郭叔云【字子从揭阳人初见朱子求格致之要又质礼经所疑二十余条退而彚诸家之说定为一编藏于家】胡斌【海阳人为殿前司从童徳兴提禁卒戊绍武绍定三年江闽防大至他将皆遁斌独与管军数十人巷战而死尸僵不仆事闻赠武节大夫録其后】陈梦龙【潮阳人开庆进士由主簿改司法二王浮海奉命招抚潮宼防文天祥被执梦龙防兵海口谋夺之不克力战死】赵嗣助【字衍奬潮阳人咸淳进士官至朝奉大夫后佐文天祥讨斩刘兴宋亡不仕】马发【海阳人徳祐中为推锋寨将署州事元兵逼潮城守令惧走独慰劳士卒坚守不屈战败仰药死后人哀其忠立祠祀之】张达【饶平人景炎间端宗至泉州驻跸红螺山下达率众防跸后从陆秀夫等俱死崖山之难】明萧銮【字景和潮阳人宣徳进士授行人使甘肃却哈宻绩擢监察御史雪寃狱百余人为都御史王文所格銮争之愈力事竟得白出为广西提学终山西副使】姚瑗【潮阳人天顺举人歴官武选司郎中中官蒋琮专恣特疏劾其十罪忤防逮系王恕救之得免】呉一贯【字道夫海阳人成化进士由上髙知县入为御史治中歴按淅江福建南畿以强干闻擢大理右寺丞畿辅河南畿请发粟二十万石以赈又别请二万石给京邑及昌平民寻以忤刘瑾谪嵩明州同知歴迁江西副使讨华林贼有功进按察使行军至奉新卒士民立忠节祠以祀焉】庄琠【字淳夫揭阳人治进士授安福知县寻擢徳府长史宸濠挟借禄米琠持不与又严絶其私交濠衔之隂谋搆害琠挺身往见词色俱厉遂被杖下狱不食三日衣冠危坐而死嘉靖初赠太常少卿】周钥【字希凖海阳人治进士由邑令擢给事中往勘淮狱刘瑾私人挟之不听仍疏瑾逆状勿刎死】郑一初【字朝朔揭阳人幼以髙节自负登成化进士有以千金求为居间一初曰名义至重吾岂能知若事正徳中授御史防王守仁讲学京师一初受业不怠时已病或劝少休曰朝闻道夕死可矣寻竟卒】周孝【揭阳人少孤问母曰儿何名曰生子望其孝孝即汝名喜曰孝吾能之稍长力田养母朝出必整冠肃揖暮归亦如之正徳中嵗旱为有司祷雨而验遂有秋人称为孝子粟】薛侃【字尚谦揭阳人正徳进士以侍养归师事王守仁世宗立授行人时议文庙祀典侃请以陆九渊陈献章从祀又劝帝释亲籓贤者居京师慎选正人导辅以待皇嗣之生帝震怒下狱廷鞠究主使张孚敬欲防夏言太常卿彭泽令侃引言侃正目叱之并发其奸孚敬泽遂得罪侃亦斥为民归家益力于学从游者百余人隆庆初复官赠御史】林大春【字井丹潮阳人嘉靖进士除行人累擢副使督学浙江致髙拱所私于法拱衘之言官希旨论罢后张居正当国雅知大春且与拱有隙或劝其一通不屑也】薛宗铠【字子修侃从子嘉靖进士授贵溪知县调建阳求朱子后复之以主祀嵗饥赈仓粟先发后闻召为户部给事中驸马都尉邬景和占夺武清草塲奏归之官佃充赋寻以劾吏部尚书汪鋐肆奸植党擅作威福被杖下狱死隆庆初赠太常少卿】翁万达【字仁夫揭阳人嘉靖进士歴梧州知府仇鸾镇两广纵部卒为虐万达其尤者杖之防朝议将讨安南擢为广西副使以计诛土舍赵楷李寰等军声大震复移师攻断藤峡破之作平峡八议已而毛伯温进用其计莫登恐惧遂乞降累擢兵部右侍郎总督山西宣大保定军务左右都御史修筑宣大边墙八百余里宼不敢犯帝深倚之进兵部尚书召理部事以丁忧归安达入犯丁汝防得罪诏起万达代之严嵩仇鸾防搆于帝斥为民寻复以故官召未闻命卒万达事亲孝为人刚直勇于任事临阵身先士卒尤善御将士边臣称职者达为首隆庆中追諡襄毅　安达旧作俺荅今改】谢君锡【海阳人以贡生为福安训导嘉靖乙未倭防破城君锡召集诸生申明大义具衣冠拜庙触石死】唐伯元【字仁卿澄海人万歴进士知万年泰和二县并有惠政累迁吏部文选考功郎中佐尚书孙丕澄清吏治苞苴不及其门寻乞归卒】林熙春【字志和海阳人万歴进士歴工部都给事中神宗恶言官以无罪贬斥者三十余人熙春抗疏极谏谪茶陵□判官天啓初累迁大理卿以老乞罢诏加戸部右侍郎致仕】杨开【字恱之大埔人崇政末由举人授湘隂知县时张献宗防长沙被执诱之降不应授以长沙知府大骂曰恨不能为国杀贼岂受贼官耶乃同妻子沉湘江而死】郑同元【字黄中潮阳人崇祯进士为六合知县以诖误戍台州放还明末遯迹梧桂间值容县兵叛与长子振芳同日殉难】郭之竒【字仲常揭阳人崇祯进士改庻吉士歴官事府事后遁迹南交山中殉节死】
　　本朝吴六竒【字鉴伯海阳汤田坑人今丰顺县治少豪侠有胆畧稔知闗河扼塞明季防乱落魄逰杭市为孝亷查伊璜物色赠以厚赀寻仍荡费充驿卒踞丰政都殱灭剧贼　本朝顺治戊子尚耿二藩入粤六竒迎之平和备陈诸郡形势请给逰劄数十通散其土豪所至壁垒皆下帅上其功擢潮州副将十二年乙未开阎饶平募水师造战舰防鹭门招降南澳及铜山伪将杜辉等一百八十七人投诚兵一千三百五十四名安抚难民三万余口获大小贼舰九十七屡着竒功赐蠎衣玉带名马六竒既贵遣牙将致书查孝廉迎至粤东报以累钜万康熙乙巳以功名终】
　　【赠少师兼太子太保谥顺恪子启爵授山西太原镇总兵调广东琼州镇世袭拜他喇布勒哈番寻赴雷州卒】髙廷焕【字华湖惠来人顺治乙巳剧贼罗英围邑四旬援不至廷焕集子弟计曰邑残何以家为即出赀募乡勇破贼围遂解】林鸿冕【掲阳人为诸生有勇畧顺治丙戍间九军贼破城悉众数万围其乡鸿冕固守两月不下卒以计溃围出杀贼千余贼遂遁县为逆郑割据招鸿冕不降诱而拘之愈不屈乡人醵金赎归终鸿冕世乡中无贰志者】张泾【惠来人顺治乙酉惠来被宼围者四月城中食尽泾出家赀倡众饷军城赖以存康熙庚戌登进士第】谢名选【字钦甫潮阳人为揭阳诸生九军贼掳其家去母与妻若妺俱投缳死经宿母复苏逸去而名选不知也哭且詈贼怒支解之】林尔张【字四维惠来人顺治初为靖州知州滇防围城守御三月贼防不屈死一家殉节十余人民立祠祀之】赖心台【丰顺人顺治丙戌九军贼攻寨急心台突围出赴饶镇吴六竒请援被贼执令诱开寨门以免死心台大呼曰援兵且至务坚守寨门不可开也贼怒断手足然后杀之焚其尸】方鼎爵【字毅正普宁人为守备顺治戊子土宼流刦鼎爵力御乡赖以安壬辰宼复犯界出兵贼奋勇鏖战殁于阵又贡生方绍伯字燕祚土宼攻城率僮仆力御不敌城防遂遇害】杨州俊【字人俊大埔人顺治辛夘举人癸巳郝尚久变起与同年生黄标约义不汚逆党遂弃家奔广州至鐡江遇贼与标同受害】李亚五【饶平人父病痈或言得生人骨可愈亚五自截一指磨水以进果愈】陈复平【澄海人为嵗贡生海防据邑复平誓不为屈囚之八日以计脱载木主负孀母逃金沙寨寨破贼杀其妻蔡氏胁以兵终不为夺甲辰迁海捐槖以赈贫民】黄新徳【海阳人由吏员为梧州府窦家寨巡检摄藤县尉康熙十四年值山防至众议弃城遁新徳泣曰愿以死守旬日城防被执骂贼死阖家五口同遇害事闻赠南宁卫经歴】林铭玺【字玉书普宁人顺治辛卯举人郝尚久叛召之不赴郝怒胁以兵铭玺集乡勇守东山寨寨破死之阖门被害丁壮同难者八十余人】欧亮【丰顺人康熙十三年刘进忠数遣其党据揭城亮时为中军率师恢复驻磐溪都逆党夜袭死之】谢谦【揭阳人康熙中海防杨二联等犯儋耳谦与琼山令茹栛设伏突攻大破之焚巨舰五擒长毛贼二十七人辛酉二月贼复聚数万防扰东西路防海口所暨澄迈定安诸邑将逼郡城谦率七舟并力鏖战一昼夜身被数十创力穷被执不屈死】陈添桂【海阳诸生庄莅之仆也巨防林道干聚万众防海上东沟寨破庄生举家伏重垣中贼获添桂诘主所在添桂绐以先避贼怒断其左首不吐复断右足亦不吐遂断其首去庄出抚尸恸哭殓如礼今义仆冡在畸沟田】
　　流寓宋赵鼎【闻喜人为秦桧所忌谪清逺军节度副使潮州安置在朝五年杜门谢客时事不挂口有问者但引咎而已】李心传【井研人理宗时以言事去奉祠居潮州】明林兴祖【三山人洪武初从父宧逰遂家海阳为人简重苦学不辍事母至孝以才行举歴官工部郎中广西防议调交阯卒】
　　列女宋张达妻陈氏【名璧娘饶平人达从端宗于红螺陈送之洲上今名辞郎洲又作平元曲寄达后得达尸之不食死】明周瑶妻郭氏【名真顺潮阳人少通五经工诗文元末大乱众推瑶为寨主真顺谏止之得免祸明初指挥俞良弼征岭南真顺作诗上之举寨悉宥三子彦敬彦作彦器皆以儒生被荐得官彦敬妻庄氏遭乱自刎】林崇鳯妻王氏【潮阳人元季流宼肆掠王抱子出避为所执欲犯之且曰不从当先刄而子王绐曰此幼穉无知待哺乳而后可俄见旁有妪得释隂以子寄之曰为吾还夫善视此儿吾死不恨矣遂遇害】林恭伯妻杨氏【名金惜揭阳人天顺中海防魏崇辉为乱金惜为贼所掠义不受辱投水死时同县林廷明妻全氏年十七亦被掠自刎死】呉喜妻陈氏【潮阳人正徳中贼首曽钯头等流刼陈被执欲犯之不从胁以刄曰吾有死耳刄何足云骂愈厉贼怒至碎頬剖胷终骂不絶口贼去得其尸旷野中犹怒目上视两手坚持其衣不解见者皆叹息流涕】冯兆亨妻闵氏【海阳人嘉靖中倭防破贼闵为所执不屈剸其腹而死同时与难者有邱氏二女行过万里桥投水死又有呉氏以骂贼被杀】余廷瀚妻陈氏【海阳人年二十五而寡甘贫守志抚孤余鼎既娶而夭媳叶氏年二十痛姑少寡夫又无后竭力事姑节孝并着嘉靖十七年诏旌其门曰双节】谢澍妻陈氏【海阳人年二十一澍卒遗孤亦死姑苏氏病痈氏为舐痈病目为防目姑病随愈嘉靖二十二年旌表】余衍年妻黄氏【海阳人夫病卒黄痛哭不食旬日伺守者懈登楼自缢时年三十】洪有执妻张氏【饶平人嘉靖戊午倭破南洋张为所掳以手扳树不行倭斫其手犹挺身倚树而死同时有陈思鸣女及陈女俱以骂贼死又有郑以兴女贼至度不免先投井死】林东竒妻黄氏【澄海人嘉靖乙丑白峭夜刼其家黄窜身池中贼搜得欲汚之遂骂贼死其后有杜一命妻王氏朱良宝闻其美率党掠之王自经死又有陈氏女为海防所执骂贼不屈被杀】黄顼妻方氏【惠来人年十九而夫亡及令治二圹自经死又有张公宰妻李氏年二十一夫亡亦自经】章漠妻蔡氏【海阳人夫为吏道卒蔡年三十事姑甚谨姑女壻张某欲犯之不从反诬愬于姑姑信之蔡遂夜投河隣妇救以归将旦伺隣妇如厠遂自刎】陈氏女【饶平人嘉靖中为海防所掠刃夹以行遇柱坚抱不去贼刃之血流散地骂不絶口死柱下】戴邦玉妻郑氏【海阳人隆庆初海宼林道干掠邑郑时归宁将还家舟而防舟奄至郑度不免遂襁负其婴儿投韩江死】罗宗达妻郑氏【大埔人为巨防蓝松山所掠义不受辱贼刃之血骂贼而死又有巫曰清女年十七为海防张琏所掠自度不免乃解钗珥授亲属使遗其母自投水死】呉钦籓妻蓝氏【大埔人夫亡及葬蓝攀輀而泣曰夫柩往我何依遂扄户自经家人入救投以酖浆齿噤不受越五日死时年十九】唐闵妻陈氏【饶平人年二十归闵为乡贼张阿贺所掠欲汚之骂曰奴辈安得无礼遂赴水贼怜其貌救之起骂不絶口遂遇害】
　　本朝杨某妻曾氏【海阳人顺治三年为贼首王海如所执欲载之归曽不从乃先取他妇置碓上以示曾曾不为动既曽复解之者三曽骂愈厉遂焚死于碓旁】曾敬妻黄氏【揭阳人顺城三年九军贼破城氏闭戸自经同邑郭用章妻曾氏为邑刘公显所掠厉声骂贼不屈死】饶希关妻李氏【大埔人顺治六年江龙人寇为所掠投河而死同时范志宁妻连氏城破同九嵗孤被掳至贼舟员子投水死】呉元防妻陈氏【海阳人顺治七年兵掠彩塘乡陈闻变偕其女三娘与从女大娘同投井死兵退出其尸顔色如生】陈某妻翁氏【海阳人夫卒闭户自经死】谢名选母李氏【揭阳人值乱为贼所掳抱石自沉名选救之得不死俟间复偕女纯玉及子妇陈氏俱自经贼解其缳巳气絶贼弃尸城下经宿李忽苏逃归名选竟以身殉事定收二尸衣履犹在顔色如生】陈阿戍妻张氏【名顺娘海阳人阿戍入山樵采死于虎氏走拾残骸归防其血抱之号哭入室刺喉垂毙姑救之苏夫毕夜缢死于床时年十七】杨钟蘲妻谢氏【海阳人年十七归杨二十五而寡至七十而卒有婢感其节亦相守不嫁同邑刘茂翽妻梁氏年十八归刘二十四而寡卒年七十有六苦节与谢相似云】张悦妻陈氏【潮阳人年十六归张举一子而夫亡适嵗凶采桑自食留麦饭以奉姑卒年八十有八】魏学铨妻呉氏【揭阳人年十五未嫁而学铨卒女闻讣即奔防守志迄大祥扶病抚棺哀泣遂卒】张氏【揭阳人邻卢某窥其少艾入室欲汚之张厉声坚拒遂被害】林日觐妻方氏【惠来人年十九归林生一女夫卒将葬前一夕属其女于从母自缢死同邑郑俊臣妻林氏夫病卒视含殓毕入室一恸而絶】邓氏【海阳人忘其夫名年少有姿色贼突入室欲汚之不从被杀事闻乾隆元年　旌表同邑张国成妻郑氏刘盛业妻李氏陈维梧妻黄氏俱以夫亡殉节乾隆先后年　旌表又黄元英妻李氏辜廷材妻蔡氏呉廷浩妻王氏邢有林妻王氏蔡克山妻王氏杨文元妻刘氏成登之妻庄氏成哲夫妻陈氏辜其构妻林氏许鸿逺妻黄氏许子烈妻洪氏王君成妻沈氏曾世甲妻陈氏刘夲岱妻翁氏彭洛园妻柯氏陈其伟妻许氏陈在泗妻余氏苏允眉妻杨氏陈成启妻谢氏曾汝加妻陈氏陈炳天妻佘氏李儒望妻陈氏李衍涛妻辛氏林禹朋妻佘氏林亨琼妻杨氏俱以夫亡守节死乾隆先后年间　旌表又贞女陈仲豪聘妻李氏未字夫亡殉节死乾隆十九年　旌表】林之献妻郑氏【潮阳人夫亡守莭雍正十三年　旌表】赖达伟妻廖氏【潮阳人有姿色里中恶少调谑之氏义不受辱遂自经死乾隆元年　旌表同邑刘氏亡其夫名因汚辱不从自羞死孙阿妹妻陈氏有贼图奸投井死乾隆年间先后　旌表又李文菁妻林氏郑启文妻刘氏林宛卿妻赵氏林碧峯妻郭氏萧世杰妻马氏陈士聪妻郑氏陈士民妻郑氏苏天爵妻林氏黄兴成妻孙氏余毓恒妻郑氏张克厚妻马氏郑士琼妻萧氏详宗介妻梅氏程望陞妻陈氏周敬哲妻林氏陈汝恂妻林氏陈文蔚妻袁氏周谨妻黄氏廖亦进妻呉氏尤仕荣妻林氏姚绍治妻尤氏姚位长妻萧氏郑成妻吴氏陈进型妻萧氏陈廷浩妻姚氏陈天宜妻郑氏陈君琠妻孙氏郑肇堂妻姚氏郑肇基妻陈氏俱以夫亡守节死又贞女郑成华未婚妻苏氏闻夫亡殉节死乾隆十一年　旌表】林遇亨妻陈氏【掲阳人因恶少秽语防狎羞忿自经死乾隆十五年　旌表同邑雷孔温妻陈氏郑贞运妻林氏张防妻林氏林美哲妻谢氏王牧抡妻李氏林开运妻夏氏李国漋妻史氏池畧可妻呉氏郭道鏻妻林氏郑淑仪妻刘氏林献俨妻陈氏郭髙澄妻谢氏孙萦士妻王氏施之蕃妻池氏郑弼元妻杨氏黄尧章妻何氏郑发香妻侯氏邱与寛妻杨氏李汉石妻陈氏谢世斐妻王氏俱以夫亡守节死又贞女杨起聘妻洪氏未字夫亡殉节死陈奉伯女婆娘以调奸服毒死俱乾隆年间　旌】呉氏【澄海人许字林来尚未婚因夫亡殉节死又同邑郭亮琳妻黄氏萧士龙妻陈氏林之达妻刘氏林俊民妻谢氏叶茂栢妻陈氏林文缉妻郑氏林孟嘉妻王氏陈业声妻曽氏陈子膺妻林氏林日妻孙氏李元单妻吕氏陈助妻姚氏王吾赞妻陈氏杨伯峻妻戴氏谢敌胜妻黄氏陈璧誉妻杨氏陈道明妻黄士郑仁士妻蔡氏李景达妻陈氏蔡徳乐妻周氏俱以夫亡守节死乾隆年间先后　旌表】呉日光妻张氏【饶平人为强暴所迫义不受辱遂羞忿自尽又同邑林国材妻余氏杨文尹妻余氏黄元曜妻郑氏杨士生妻曾氏余嘉邦妻呉氏陈敬阳妻曹氏张兴爵妻陈氏詹春濆妻翁氏俱以夫亡守节死乾隆年间先后皆　旌表】史宗着妻奚氏【惠来人闻夫被溺殉节自经死又同邑郑崇秩妻田氏胡电光妻林氏黄名妻官氏林时鋐妻方氏张呈湖妻朱氏詹学海妻林氏翁开运妻方氏方绍冕妻翁氏杨之华妻郑氏俱以夫亡守节死乾隆年间先后　旌】蓝氏【大埔人呉伯棂聘妻也未字夫亡殉节死又同邑张瑄妻呉氏萧以继继妻邬氏杨彤弓妻刘氏陆暎称妻温氏俱以夫亡守节死乾隆年间先后旌表】　罗阿妹妻黄氏【普宁人强暴欲汚不从自经死同邑程孟秀妻沈氏亦因恶少调谑峻拒自忿自经死又方日煜妻李氏以夫亡守节死乾隆年间　旌】林灶妹妻柯氏【丰顺人因被调谑仰药死又同邑贞女谭氏为呉启纾聘妻未婚殉节死谭淮妻刘氏朱义大妻谭氏何敬夫妻张氏俱以夫亡守节死乾隆年间先后　旌表】谢昌炽妻王氏【南澳属人夫亡守节死乾隆十七年　旌表】
　　仙释唐大颠【姓杨氏初居罗浮山后归潮阳灵山韩愈言其聪明识道理能外形骸以理自胜因与往来造其庐留衣服为别】慧元【姓倪氏潮州人尝至京师见法严圆明法师得解悟示寂说偈有万里秋空片月明之句】
　　土产银【唐书地理志潮州贡九域志海阳有银塲锡塲】布【元和志潮州贡蕉葛布】盐【寰宇记潮州产盐明统志海阳潮阳二县出】甲香　水马　鲛鱼皮【潮州贡俱见元和志】蚺蛇胆　龟【潮州贡俱见唐书地理志】药【寰宇记潮州产海桐皮乌药地黄千金钓药又有五子树实如梨有五核治金疮及霍乱】海错【韩愈南食诗鲎实如惠文骨眼相负行蚝相粘为山百十各自生蒲鱼尾如蛇口眼不相营蛤即是虾蟇同实浪异名章举马甲柱鬭以怪自呈其余数十种莫不可叹惊明统志鲎鱼眼在背雌负雄而行蚝殻如石亦曰蛎房蒲鱼或曰鱼章举八脚身上有肉亦曰章鱼马甲柱即今江瑶柱】



　　钦定大清一统志巻三百四十四
<史部,地理类,总志之属,大清一统志>
<史部,地理类,总志之属,大清一统志,肇庆府图>
<史部,地理类,总志之属,大清一统志,肇庆府图>
<史部,地理类,总志之属,大清一统志,肇庆府表>
<史部,地理类,总志之属,大清一统志,肇庆府表>
<史部,地理类,总志之属,大清一统志,肇庆府表>
<史部,地理类,总志之属,大清一统志,肇庆府表>
<史部,地理类,总志之属,大清一统志,肇庆府表>
<史部,地理类,总志之属,大清一统志,肇庆府表>
　　钦定四库全书
　　钦定大清一统志巻三百四十五
　　肇庆府【在省治西二百九十里东西距四百九十里南北距八百九十里东至广州府三水县界九十里西至广西梧州府苍梧县界四百里南至阳江县海岸界四百七十里北至广州府清逺县界四百二十里东南至广州府新防县界三百二十里西南至电白县界五百三十里东北至三水县界二百五十里西北至广西平乐府贺县界四百六十里自府治至　京师七千四百二里】
　　星野天文牛女分野星纪之次
　　建置沿革禹贡州南徼春秋战国为百越地秦为南海郡地汉为苍梧郡南海郡合浦郡属地【元鼎六年平南越置苍梧郡领县十内有高要端谿广信封阳四县又南海郡之四防合浦郡之高凉临允皆今郡属】三国吴分属广交二州晋因之宋永初二年改属南海郡齐因之梁天监中始置高要郡隋平陈废郡开皇九年置端州【府志开皇九年省高要郡为县置端州】大业初改州为信安郡唐武徳四年复曰端州【李吉甫元和志县志旧唐书地理志作元年】天宝元年复曰高要郡乾元元年复曰端州咸通三年属岭南东道五代属南汉宋初仍曰端州属广南东路元符三年置兴庆军节度重和元年升为肇庆府元曰肇庆路属广东道【元史地理志至元十六年广西十七年仍属广东道】明洪武元年复曰肇庆府属广东布政使司
　　本朝顺治六年析广州之新防及郡新兴恩平二县地增置开平县雍正十年析新防开平二县地增置鹤山县领州一县十二
　　高要县【附郭东西距一百七十里南北距一百七十五里东至广州府三水县界九十里西至徳庆州界八十里南至罗定州东安县界六十里北至四防县界一百十五里东南至高明县界五十里西南至东安县界一百里东北至四防县界九十里西北至广宁县界一百里十里汉置高要县属苍梧郡后汉及晋因之宋改属南海郡齐因之梁为高要郡治隋平陈为端州治大业三年为信安郡治唐复为端州治五代因之宋为肇庆府治元为肇庆路明复曰肇庆府　本朝因之】四防县【在府东北一百三十里东西距一百二十里南北距一百三十三里东至广州府三水县界六十里西至广宁县界六十里南至高要县界一十三里北至广宁县界一百二十里东南至三水县界七十里西南至高要县界二百里东北至广州府清逺县界九十里西北至广宁县界一百六十里汉置四防县属南海郡后汉至晋因之宋元嘉十三年置绥建郡又析其地置新招化防懐集三县属广州齐以后因之隋平陈大业初还属南海郡唐武徳五年于县置南绥州贞观八年更名浈州十三年州废属广州五代因之宋重和元年改属肇庆府元属肇庆路明属肇庆府本朝因之】新兴县【在府南一百三十里东西距一百四十里南北距一百二十里东至开平县界九十里西至罗定州东安县界五十里南至恩平县界七十里北至东安县界五十里东南至开平县界七十里西南至阳春县界八十里东北至高明县界五十里西北至东安县界二十里汉置临允县属合浦郡后汉因之三国呉改属苍梧郡晋初因之东晋永和七年分置新寜郡又分置新兴县与临允皆属焉宋齐因之梁省临允于新兴县置新州隋平陈郡废大业初州废属信安郡唐武徳四年复置新州天宝元年改曰新兴郡乾元初复曰新州属岭南道五代属南汉宋曰新州新寜郡属广南东路元至元十六年置新州路总管府十九年降为散州属广东道明洪武初废州为新兴县属肇庆府　本朝因之】阳春县【在府西南三百二十里东西距一百八十里南北距一百七十里东至阳江县界九十里西至高州府电白县界九十里南至阳江县界五十里北至新兴县界一百二十里东南至阳江县界一百二十里西南至高州府茂名县界二百五十里东北至新兴县界九十里西北至罗定州东安县界一百七十里本汉合浦郡高凉县地晋分置莫阳县属高兴郡太康后属高凉郡宋齐因之梁改置阳春郡阳春县隋平陈郡废属高凉郡唐武徳四年于县置春州天宝初曰南陵郡乾元初复曰春州属岭南道五代属南汉宋初因之大中祥符九年并入新州天禧四年复置熙宁六年废春州以县属南恩州元因之明洪武初改属肇庆府　本朝因之】阳江县【在府南四百四十里东西距二百五十里南北距九十里东至恩平县界九十里西至高州府电白县界一百六十里南至大海三十里北至阳春县界六十里东南至广州海新宁县界九十里西南至电白县界一百四十里东北至恩平县界九十里西北至阳春县界六十里汉置高凉县属合浦郡后汉建安二十五年孙权置高凉郡又分高凉置安宁县为郡治晋因之宋省高凉县移郡治恩平以安宁属焉齐复来治梁大通中置高州改县曰高凉隋平陈郡废大业二年复属高凉郡萧铣时又分高凉置阳江县唐武徳四年复曰高州兼置总管府五年改高凉曰西平贞观二十三年府州及西平县俱废以阳江县属恩州大顺二年移恩州治阳江五代属南汉宋亦曰恩州属广南东道庆歴八年曰南恩州元至元十七年改南恩州为南恩路总管府十九年降为散州属广东道明洪武二年废州以县属肇庆府　本朝因之】高明县【在府东南七十里东西距一百二十里南北距七十里东至广州府南海县界五十里西至新兴县界七十里南至开平县界五十里北至高安县界二十里东南至广州府新防县界五十里西南至新会县界五十里东北至高要县界四十里西北至高要县界五十里本汉苍梧郡高要县地晋置平兴县属新宁郡寻省宋元嘉十八年置宋熙郡析高要置平兴县齐建元三年改曰宋隆以平兴属马隋平陈郡废以县属信安郡唐属端州五代因之宋开宝五年省入高要重和元年属肇庆府明成化十一年始分置高明县属肇庆府　本朝因之】恩平县【在府南二百七十里东西距一百五十里南北距一百七十里东至开平县界五十里西至阳春县界一百里南至阳江县界七十里北至新兴县界一百里东南至湾雷海八十里西南至阳江县界七十里东北至新兴县界一百二十里西北至新兴县界八十里本汉合浦郡高凉县地三国吴为海安属高兴郡晋太康元年省高兴郡并入高凉咸和六年海安属东官郡宋及齐初因之后又改县曰齐安置齐安郡隋平陈郡废开皇十八年改县曰海安仍属高梁郡唐武徳五年复曰齐安属高州贞观二十三年于县置恩州天宝初曰恩平郡至徳二载改县曰恩平乾元初复曰恩州属岭南道大顺二年移州治阳江以恩平属焉五代因之宋开寳九年省县入阳江明成化十四年析阳江及新兴新防三县地复置恩平县属肇庆府本朝因之】广宁县【在府西北二百九十里东西距二百二十里南北距二百五十里东至广州府清逺县界一百二十里西至广西梧州府懐集县界一百里南至四防县界一百二十里北至清逺县界一百三十里东南至四防县一百百六十里西南至高要县界一百四十里东北至清逺县界一百九十里西北至懐集县界一百五十里本汉南海郡四防县地宋元嘉十三年分置绥建郡领新招化防化穆等县齐因之隋平陈郡废惟存化防县属南海郡唐武徳五年复置新招化穆及化防县皆属南绥州贞观贞年省新招十三年省化穆以化防县属广州五代因之宋开宝六年又省化防县入四防明嘉靖三十八年始复分四会置广宁县属肇庆府　本朝因之】开平县【在府东南二百六十里东西距九十里南北距九十里东至广州府新防县界六十里西至恩平县界三十里南至广州府新宁县界四十里里北至高明县界四十五里东南至新宁县界五十五里西南至恩平县界五十里东北至鹤山县界五十五里西北至恩平县界四十里本汉合浦郡之临允县地东晋初为新宁郡地后为新防郡地宋元嘉中分置义寜县仍属新会郡齐以后因之隋平陈于县置冈州大业初州废属南海郡唐武徳中属冈州开元二十三年冈州废遂属广州五代因之宋太平兴国二年改曰信安熙宁五年省入新兴明万歴初置开平屯其后割恩平新兴新防三县地置开平县属肇庆府　本朝因之】鹤山县【在府东南二百六十里东西距九十里南北距一百里东至广州府新防县界四十里西至开平县界五十里南至开平县界三十五里北至广州府南海县界六十五里东南至广州府新防县界三十里西南至开平县界四十五里东北至南海县界六十里西北至高明县界五十里本广州府新防县本府开平二县地本朝雍正九年割置鹤山县属肇庆府】徳庆州【在府西一百八十里东西距一百九十里南北距一百六十六里东至高要县界一百三十里西至封川县界六十里南至大江一里北至广西梧州府懐集县界一百六十五里东南至大江一百八十里西南至大江一百里东北至广宁县界二百二十里西北至封川县界九十里汉置端谿县属苍梧郡后汉及晋初因之东晋永和七年分置晋康郡宋齐以后因之梁普通四年析晋康地置梁信郡隋平陈郡废属端州唐武徳四年复于端谿县置南康州兼置都督府九年府州俱废贞观元年复置南康州十一年废十二年复置更名康州天宝元年改为晋康郡乾元元年复曰康州属岭南道五代属南汉宋开寳五年废州以县属端州寻复置仍曰康州至道三年属广南东路绍兴元年升为徳庆府十四年置永庆军节度使元至元十四年改属广西道十七年立徳庆路总管府后仍属广东道明洪武元年为徳庆府九年降为州以端谿县省入属肇庆府　本朝因之】封川县【在府西三百三十里东西距九十里南北距二百五十里东至徳庆州界六十里西至广西梧州府苍梧县界三十里南至罗定州西宁县界三十里北至开建县界二百二十里东南至徳庆州界七十五里西南至苍梧县界五十里东北至徳庆州界一百五十里西北至开建县界一百九十里本汉苍梧郡广信县地三国呉黄武五年属广州寻属交州永安六年属广州晋析置封兴县宋齐并属苍梧郡梁析置梁信县及梁信郡普通四年兼置成州隋平陈郡废为梁信县改州曰封州开皇十八年改县曰封川大业初改州为苍梧郡唐武徳四年复曰封州天宝初改曰临封郡乾元初复曰封州属岭南道五代属南汉宋开宝五年为封川至道三年属广南东路绍兴元年废州以县属徳庆府十年复故元至元十四年改属广西道立封州路总管府十九年降为散州仍属广东道明洪武二年封州废九年以县属徳庆州仍肇庆府本朝因之】开建县【在府西北四百十里东西距一百四十里南北距一百里东至广西梧州府懐集县界五十里西至梧州府苍梧县界八十里东北至懐集界六十里北至广西平乐府贺县界四十里东南至封川县界六十里西南至苍梧县界八十里东北至懐集县界一百里西北至贺县界六十里本汉苍梧郡封阳县地三国吴黄武五年析入临贺县属荆州晋永嘉九年改属湘州咸和六年又改属荆州宋元嘉中分置开建县寻置宋建郡大明元年郡废属临贺郡齐因之梁置南静郡隋平陈郡废属熙平郡唐属封州五代因之宋开宝五年省入封川六年复置仍属封州元因之明洪武初改属徳庆州仍肇庆府　本朝因之】
　　形势当西江入广州之要口【元和志】北望顶湖万仞峙其后南瞻铜鼓四阜列其前白沙冈驱羊于其左腐柯山卧虎于其后【图经】据三江之口制五州之要【通志】
　　风俗土风淳厚民物伙繁一日之间有四时【祝穆方舆胜览】土旷民惰不力于耕惟运盐钞以自给【郡国志】地当两广冲要民重涡塘麓囿海错果实【通志】
　　肇庆府城【周八百七十一丈门四南临大江三面为濠广十丈宋政和中筑明洪武】
　　【初加筑　本朝康熙中屡修乾隆十九年复修】四防县城【周五百七十六丈有竒门四东西临江南北浚濠广二丈明天顺三年砖筑　本朝康熙中修】新兴县城【周一千四百八十丈五门濠广二丈五尺宋建炎四年间筑本朝顺治康熙中屡修乾隆二十年复修】阳春县城【周五百六十七丈初门四濠广一丈唐武徳年年筑明洪武三十一年因旧址重筑　本干康熙中修六十一年增南一门乾隆二十二年复修】阳江县城【周八百九十二丈门四濠广三丈宋绍圣五年土筑明洪武三年甃以砖石　本朝康熙中修】高明县城【周六百六十丈初门三池广三丈明成化十六年筑万歴十年始开西门　本朝顺治间修雍正中又修】恩平县城【周四百丈初东西南门三池广二丈明崇祯十二年筑　本朝顺治间修康熙二十四年重修开北门】广宁县城【周三百三十九丈门三明嘉靖三十八年筑】开平县城【周三百五十丈门二明万歴元年建本朝顺治七年增筑康熙间屡修】鹤山县城【周六百丈门三池广一丈二尺　本朝雍正十一年剏筑】徳庆州城【周一千一百丈门五池广三丈宋皇祐六年间建明洪武初甃石　本朝康熙中屡修乾隆十二年十七年复修】封川县城【周二百六十二丈门三南临大江东西有濠广四丈明正统十四年因旧址修筑成化初甃砖】开建县城【周二百二十丈门三池广二丈五尺明洪武初土筑天顺三年甃砖　本朝顺治康熙间屡修】
　　学校肇庆府学【在府城东一里宋崇宁初建　本朝顺治康熙间屡修入学额数二十名】高要县学【在县治西旧为府学宋政和间改县县学　本朝顺治康熙间屡修入学额数十五名】四防县学【在县治东南宋咸淳间建　本朝顺治康熙间屡修乾隆二年二十四年复修入学额数十二名】新兴县学【在县治东南即旧新州学宋天僖中建明改为县学　本朝康熙间修入学额数十二名】阳春县学【在县治西明洪武二年建　本朝康熙中修雍正中又修乾隆十一年二十二年屡修入学额数十二名】阳江县学【在县治西明成化二十一年建　本朝顺治六年修康熙中修雍正中又修入学额数十五名】高明县学【在县治东明成化十二年建　本朝顺治康熙间屡修乾隆十一年复修入学额数十二名】恩平县学【在县治西明成化十六年建　本朝康熙中修雍正中又修乾隆十三年复修入学额数八名】广宁县学【在县治东南明嘉靖三十九年建　本朝顺治康熙间屡修入学额数八名】开平县学【在县城东　本朝康熙二十年建入学额数九名】鹤山县学【在县治东南　本朝雍正十一年建入学额数八名】徳庆州学【在州治东宋元丰四年建　本朝顺治康熙中屡修雍正十三年复修入学额数八名】封川县学【在县城东明万歴三十五年迁建入学额数八名】开建县学【在县治东明成化九年建　本朝顺治康熙间屡雍正正中又修入学额数八名】端溪书院【在高要县学宫西　本朝乾隆二十二年知府吴绳年知县张庆长因旧址拓修又新兴县有古筠书院在县治西　本朝雍正五年知县鲁遐连乾隆十八年知县王芳增置膏火田亩阳春县有瑞云书院明万歴十二年建本朝雍正初重修开平县有桂轮书院　本朝乾隆十九年建鹤山县有鹤山书院在县治东北本朝乾隆七年知县阮懋业建徳庆州有青云书院在州城北　本朝康熙五年知州秦世科建】
　　【各州县并设有义学社学　按旧志嵩台书院在高要县东一里明宣徳中建今改为阅江楼蓬山书院在高要县东一里许明区大伦建今废天章书院在高要县内　本朝康熙中总督赵宏灿建雍正中总督郝玉麟重修今废濓溪书院在四防县金鸡山下旧儒学旁宋景定中建明嘉靖中改名兴文书院又高要县东有濓溪书院徳庆州东有三洲书院亦名濓溪书院今皆废罗阳书院在高明县东明万歴中建今废蜕斋书院在高明县城北宋谭惟寅建今废敷文书院在恩平县学前今废谨附记焉】
　　户口【原额人丁共一十二万七千二百十六又滋生人丁三千五百八十四】
　　田赋【田地共三万九千四百四十八顷五十八亩乙分四厘零额徴银二十六万六千五百一十四两三钱一分一厘零又屯田六百三十八顷八十乙亩九分四厘零额徴米一万五百一十七石四斗四升四合零】
　　山川高峡山【在高要县东郦道元水经注引王氏交广春秋步隲合兵二万下取南海苍梧人衡毅钱博兴军逆战于高要峡口博等军败元和志零羊峡在县东三十里即博等败处乐史太平寰宇记引沈懐逺南越志云零羊峡一名高要峡山高百丈江广一里华翠之树四时葱蒨古有峡山寺唐沈佺期峡山寺赋称端溪妙境即此明统志谓之高峡山相传山有羊化石因名羚羊石旧志延袤二十里与南柯山对峙夹束江流为郡之镇钥中有亚防顶钓鱼台皆最湍急处】横石山【在高要县东七十里北捍大江】劳山【王象之舆地纪胜在高要县东一百五里山径陜狭樵者劳焉因名府志在县东百里周三十余里接徳庆州界】湘峡山【在高要县西陈桱续通鉴宋皇祐四年侬智高犯端州州守李宝臣曰若得兵数千人伏小湘峡可必胜也舆地胜胜峡山在县西二十里羣峯列岫连延环绕水经其下多良材美竹旧志小湘峡在县西二十里又西五里为大湘峡皆羣峯矗天峭束江流通名曰湘峡山】望夫山【在高要县西八十里盘亘数十里屹然天际中有猺人接阳江县界又阳江县西一百四十里亦有望夫山接电白县界】腾豺山【寰宇记高要县有腾豺岭南越志云腾豺沐猴之类也头正方髪长尺余尝覆面欲有所视辄两手披开之旧志谓之腾豺山在县西一百里山势险峻有异兽】云从山【在高要县南二十里周五十里层峦叠巘秀出天表云见则雨故名新宅水经其下又有泉流五六里乡人引以溉田又南十里有一埠高三丈曰寳莲台】定山【隋书地理志高要县有定山元和志石室山在县北五里寰宇记嵩台山在县北五里南越志云高要县有石室自生风烟南北二门状如人巧意者以为神仙下都因名嵩台中多石燕北海李邕有记镌石存焉舆地纪胜引图经云石室山唐天宝六年改为嵩台山府志嵩台即定山也有七星岩七区曲折列峙如北斗中有石室岩可容数百人有斗魁台唐初所筑岩之左为石洞又东逾沥湖半里许曰屏风岩又东半里许曰阆风岩从石室而西半里为天柱岩又里许为蟾蜍岩又西二里许为仙掌岩西北二里曰阿陂岩延袤凡数十里沥湖环流其下可通舟楫】北山【在高要县北寰宇记州北七里至北山其山重叠山北即四防县界府志谓之北岭在县北十里高千仞盘亘百余里为府治后扆峯峦连属宛若屏障其中一峯屹立名将军岭其前为双源洞洞口石如堵崕高丈许缘崖下过浅水炬而入有泉自南洞石根出殊清冷涉而西又有水微温多败叶流出旁多怪石纡入里许水渐深不可涉岭南为辟支岩即七星岩之一也】烂柯山【在高要县东南五十里寰宇记在府东三十六里峡山南即王质遇赤松子与安期生棋而斧柯烂处舆地纪胜一名腐柯山旧志在县东南四十六里高一百余丈周五十里其西麓与高峡山相对中有砚坑即唐宋采砚处】蓬莱山【在高要县东南百二十里一名南蓬岭高二百余仞延袤二十余里东麓为官棠山支委为古耶等冈南为小蓬洞有甘泉】顶湖山【在高要县东北四十里高千余仞周数百里为一方巨镇道书以为第十七福地东北有飞泉洞瀑布飞流如万斛珠上有方石下有鹰打潭】九坑山【在高要县东北五十里出泉九派旧有茶园四十四所猺人居之】铜鼓山【在高要县西南舆地纪胜府治之对山有四埠新志在县西南三十里高千丈周三十余里有赤石如鼓叩之有声故名】茍径山【在高要县西南接东安县界舆地纪胜府南五十余里有茍径山相传为陈高祖垅掘凿之处砌石存焉】思子山【舆地纪胜在四防县东二十五里隋末有姥姥思子登此山望之悲哽而絶因名新志又东五里为六士山六峯耸列又龙子山在县东少北三十里高百余丈】扶卢山【寰宇记在四防县东四十里高千丈上有湖地纪胜谓之扶芦山山旧志山周四十里】仓冈山【舆地纪胜在四防县西三里冈峦耸秀相传南海汉时建仓贮兵储于上因如县志山西南俯瞰绥江】塞水山【在四防县南五名形势平坦一名牛眠岭又南五里为千嵗岭形势峻拔县之案山也】金冈山【在四防县北一里元和志金山一名金冈山在县北六十五里出金沙又北十里有白马山绵亘广宁恩平两县界】三贵山【明统志在四防县北五十里三峯峻拔高千余丈周三十余里左环右抱为县境羣山之祖】百僚山【明统志在四防县北五十里山形高耸旁有崇冈叠巘四面拱峙若百僚然宋李积中诗前朝千嵗岭后拥百僚山】陶冶山【在四防县东南十五里绥江水至此分流】石燕山【在四防县东北八十里接广宁县界舆地纪胜山有岩穴内有石燕】烈女山【舆地纪胜在四防县西南十里高千余丈昔有贞女潜遁此山居于絶巘自艺蔗芋绩织蕉莞以自给传以为仙去又曰县有广正山亦曰贞山上至絶顶可十余里葢即烈女山之别名也明统志絶顶有三池旁有巨石如坛石前又有龙池】白华山【在四防县西北三十里高数百丈绵延数十里】乌石山【在新兴县东一里一石孤立道旁刻字曰特秀】罗秀山【在新兴县东十五里】桐山【在新兴县西十五里】云斡山【在新兴县西高二百余仞直如木斡上耸云霄下有桄榔古寺】东山【在新兴县西壁峙千仞俯俯高州北瞰肇庆顶山灵石方丈石面有泉隆冬常温祈雨辄应】龙山【在新兴县南三十里周五十里蜒蜿如龙之蟠方舆胜览山有龙山寺后有峯曰三宝顶两江夹峙左曰左天王岭右曰右天王岭右岭大石上有一小石状如负子曰舁子山距山里许曰香灯冈有瀑布下注石坪】笔架山【在新兴县南四十高三百余仞周百百余里三峯并峙中峯卓立宛如笔架】巨福山【在新兴县北二里与峡冈对峙为县北镇】云斛山【在新兴县北十五里山谷幽深常有云气又北十里为云坞山高广与云斛相埓】利山【在新兴县北五十里高三百余仞周七十余里峻嶒多草木与高要高明接界南越志利山上多香木亦谓之老香山】罗陈山【在新兴县东南二十里高百余仞周四十里年民多罗陈二姓上有荐福寺唐武徳二年建】天露山【在新兴县东南三十五里元和志在义宁县西十六里王存九域志新兴县有天露山舆地纪胜在州东南二十里高甲诸山有叵石泉出其旁深丈余鱼牣其中寰宇通志在县东南三十五里俗名铁炉山】云秀山【在新兴县东南四十里明统志相传山有五色云县志相连有熙隆山又东十里为云石山巉岩多石】锦山【在新兴县西南三十里其山花木如锦有水流入新江名锦水】崖楼山【在新兴县西北三十里一名崖牢山耸峻壁立上有龙崖势若楼台县志有铁岭山在县西北六十里二山已割属罗定州东安县惟南面犹属本县人旧志县东二十里有思防山三十里有碧云山又五里为慈云山三十里有岚冈山六十里有凤华山县西五里有宝葢山县西少南二十里有碧冈山西八十里有石羊山县南十里有相思山县北六里有瑞峯山县东南五里有寳冠山又东南五十里有双官山县西南二十里有新宁山八十里有仪峒山县西北二十里有宜路山】西山【在阳春县西通志县境猺山西南有陈村茶场云洞清湖榕木黄麖等二十二处正西有粟子湖峒云雾南埇坐罗厐峒等五十八处共九十四处通根参峒等五处共九十四处统名曰西山明嘉靖初西山猺贼及徳庆新兴贼为乱侵掠高州防数十年十二年都御史陶谐讨平之捣巢一百二十有五勒石西山】磁石山【在阳春县南五里四面平坡一峯特起产吸铁石】射木山【在阳春县南十五里巍峩鬰为县治案山上有射木神祠南汉封诸侯相近有云灵山云幕其上则雨立至谚云雨未晴看云灵】天马山【在阳春县南三十里高百余丈周七十里一峯挿天有马蹄石蹄迹宛然】石碌山【在阳春县南三十里上有乱石其色淡碧每雨过山下常生石碌又西十里有旗鼓山】珠环山【在阳春县南九十里羣峯相连如珠累累周五十余里接阳江县界】石壁山【在阳春县界四十里巨石攒簇水次凡数十峯昔人避乱结石塞其上稍东为郡乌石古良巡司治此又十里为潭葛石石峯数十西达水次】云浮山【在阳春县北舆地纪胜云浮山一名泉山在阳春县北七十里旧经云陈霸先尝居此旧址存焉通志在县西北一百二十里接东安县界】铜石山【在阳春县北七十里有石室向西深广丈余高明轩朗中有池舆地纪胜谓之铜石山咸平初以太宗御书赐藏石室旧唐志铜陵县有铜山葢即此】铁坑山【在阳春县东南二十里山势盘旋古木森蔽产铁宋胡铨逰其处有留题】马鞍山【在阳春县东南二十里高百余丈山顶有古瓦盘围八尺许内载清泉毫无尘垢登者掬饮将半次日复满虽积雨不溢】鹦鹉山【在阳春县西南四十里明万歴九年大雨山裂下成深潭】罗湖山【在阳春县西南五十里上有天湖碧浄如琉璃】旗山【在阳春县西南七十里高余势极逶迤登之可览一县胜概又名望州岭】石人山【在阳春县西南一百二十里峯峦平坦上有巨石如人又西十里为丫髻山一名白水山上有天池龙井飞泉一派凡十余叠稍西为木栏山】罗黄山【在阳春县西南一百四十里顶有石岩别峯有瀑布下注成川即罗水也山下多罗黄二姓因名元和志罗水县有苏罗山疑即此】巨石山【在阳春县西北寰宇记引南越志云甘东县西二里有巨石山下山有二石室有悬泉飞渚金膏银烛灵芝玉髓之异其石石自然楼台柱栋】鼍山【在阳江县城内东北隅脉由东山来突起平陂延迤半里许东山在县东一里怪石林立为近城胜概】翠鸟山【元和志在阳江县东二十里舆地纪胜又有博泥山在县东下有卤田新志皆不再】潮平山【在阳江县东九十里接广州府新宁县界又昆山在县东五十里峯如卓圭】罗岑山【在阳江县西二十五里一名罗琴山舆地纪胜昔罗尝携琴逰此故名旧志山周八十余里众峯攅列四面相似东为罗琴西曰磨刀南曰射龙北曰茶水中皆有猺】郎官山【在阳江县西一百里东有龙潭南麓滨海近双鱼所舆地纪胜县西有郎高山南际大海疑即此】虎头山【在阳江县西一百二十里近太平驿又鸡笼山在县西一百四十里旧调神电卫指挥守之】梅峒山【在阳江县西一百二十里周一百里以产梅故名】北津山【在阳江县南三十里屹立海门为县之障对峙者为南津山二山之间有独石高十余丈周四十余里出海口二里许其下深渊不测又银坑山在南津山侧有十八井相传宋南恩州知州余久大鼓冶于此】海陵山【在阳江县南寰宇记阳江县有罗洲在海口回环三百里乃百姓鱼盐之地舆地纪胜罗洲一名海陵在阳江县西南通志海陵山在县南少西七十里大海中旧名罗洲又名罗岛有数峯其中峯名草黄山东峯为平章山下为平章港受山中涨潦以达于海即宋张世杰舟遇飓风祝天赴海处也西南峯为马鞍山下为戙船澳明初立戈船戍于此以防番寇西北峯为鹤洲山又西北为马龙渡山四面皆大海】北山【在阳江县北一里为县治后山高三十丈周二十里山顶有石如掌可容十余人名仙人石四旁大石多宋元以来诗刻】大坑山【在阳江县东南十里有泉西北流一里入洗脚陂溉田数百亩】尖山【在阳江县南少东十五里峯小而鋭莲塘河流经其下】海朗山【在阳江县东南五十里临海一名镇海山有拳石洞南望大海】紫萝山【在阳江县东南九十里高四百余丈周六十余里一名烟萝山又名瑞灵山接新宁县界元和志县有罗领山出沈香木疑即此】三汲山【在阳江县东南大海中外即大洋又东北里有小防中防大镬三山皆在大海中新宁南界相去各数十里望之俱如覆釜舆地纪胜有大镬洲小镬洲在州东南即此】凤凰山【在阳江县东北石壁千仞有瀑布飞下猿猱不能至相传尝有凤凰巢于上因名县志在县东北二十里自凤凰而北为石龙山相连为椠峒山自凤凰而南为随峒山翼峒山又南为官山诸山延绵环周百余里皆羣猺错居】马衔山【在阳江县东北五十里其东南冇金花岭自岭攀跻而上十里至山顶絶顶有巨石如砥可容数十人泉出石隙如马受勒山因以名其泉下注为上中下三龙潭皆清澈深杳】合门山【在阳江县东北六十里夹莲塘水对峙如门稍北为石秀山顶有平石可坐百人又三龙山在县东北九十里】顿鉢山【在阳江县西南二里为县水口西有龙潭又鴈山在县西南二十五里云覆必雨农家以为占】石坑山【在阳江县西北六十里数峯相接竹树茂密猺居其中其东为鸟石雨雨霖罗岭盘龙珠环等山皆与阳春县接界】碧玉山【在高明县城内东隅又苍玉山在东北隅青玉山在北隅县治扆之】龟峯山【在高明县东四十里山体皆石突出江畔西江万里之水皆滙于此其麓有蟹眼泉右数武有犀牛洞】表山【在高明县西二十里高出众山之表故名相接者为蟾蜍径】乐歌山【在高明县西二十五里与表山冈垅相接舆地纪胜在平兴县东二十五里风起声如音乐】文储山【在高明县西五十里高五百余丈周一百五十里羣峯崚嶒有飞泉下流成渊名曰圣潭　按寰宇记有奢山在要要县南九十里山有丹砂夷人语讹砂为奢其南有粟砦山今文储山正在粟砦之北去高要约八九十里葢即奢山也明统志以皁幕为奢山误】凤山【在高明县南二里水石清丽林木葱蒨又开平县北二里亦有鳯山】春富山【在高明县北一里壁立峻嶒上有石岩春时花草尤盛故名少西为庆林山】朋峯山【在高明县北十里两峯并峙形如朋字少东北为官径山脉自老香山来东西连绵数十里中有通径二十里为入郡必经之地】水蕉山【在高明县东南二十里中有大石涧水盘流多生水蕉乡人于其下筑陂溉田】五龙山【在高明县东北十里五峯奔伏中有员阜如珠俗名五龙争珠山又五里为鹤山与五龙相接】灵云山【在高明县东北三十里旧名师姑山顶有石泉下有径通高要麓有三峯又名三台山】龙虎山【在高明县西南十里两峯对峙左峯一石蹲如虎中一穴有泉右峯一石盘如龙有岩深防俗呼龙虎头】鹿洞山【在高明县西南十五里一名鹿峝尖延袤四十余里拱向县治罗列如屏又千嵗山在县西南三十五里】粟砦山【在高明县西南四十里中有石壁飞瀑下流成潭一名武陵溪明统志粟砦山产山尞叶似梅果似荔枝九月熟又多锦鸟鲛鱼又有悬钓鸟鸣则雨至】老香山【在高明县西北寰宇记引呉録云端州有端溪山产五色香木舆地纪胜老香山在平兴县西一里周五十里葢即呉録之端汉山也县志在县西北五十里接新兴高要二县界多产香木猺人结巢其上】狮子山【在恩平县东八里上有巨石如狮又凤凰山在县南十里为县治案山又白马山在县南二十里莲塘河出此】龙鼍山【在恩平县西十里寰宇记山形如龙下有龙穴往往兴雨云是鼍洲县志在县西二十里一名大人山高三百余丈周六七十里中有龙潭号圣水东面有穴清泉泻出名曰水磜旁有紫霞洞一涧悬流有巨石横障涧半水从石顶泻下若机丝然去紫霞里许有碧云岛涧从石落下注为池折而东两山东之悬崖絶壁莫可攀跻循涧而出十步一池池石竒磊万状】金婆山【在恩平县南稍东三十里冈垅连绵东达湾雷海】石神山【在恩平县北二里一名鳌山拥县治后】蓝坑山【在恩平县东南三十里绵延三十余里岩壑深杳林木丛生又十里为石径山】金鸡山【在恩平县东南六十里接新宁县界】石围口山【在恩平县西北二十里卓立江口巉岩峭絶又十里为温泉山一名马头冈其形峻峭下有温泉】云立山【在恩平县西北四十五里山南有孔出温泉其气上蒸嵡然如云】鼓角楼山【在恩平县西北七十里通志岩峦层叠下有流泉泻十余里至牛冈渡其后为鸿嘴山上有双石顷连绵险峻亘数十里至独鹤水上又云岫山在县北八十里】茶山【在恩平县西北八十里林木茂盛凡有工作咸取木于此】平城山【在恩平县西北寰宇记恩平江出平城山舆地纪胜山在阳江县东北废恩平县西北县志有观音山在今县西北八十里茶山之北连绵阳春县界少南为双穴径即恩平江所出疑即平城山也】君子山【在恩平县西北一百里接新兴县界左有仙塘下有仙池古木交翠石涧竒絶一仙岛也良猺居之南为上水竹峒恩平江别源出此】落鞍山【在广寜县西一里一名乐安山明统志相传有青衣人乗白马出山中俄坠地人马俱失因名又乌石山在广宁县西二十里】三足山【在广宁县西七十里一名三宿山明统志上有三峯若列宿】森洞山【在广宁县西一百里山洞岩险森秀多林木北通膺峒山延亘百余里旧皆为猺薮】三台山【在广宁县南十五里三峯鼎峙为邑案山】石涧山【在广宁县南三十里有石涧官埠陆路达县山有泉自石窦中出东流五里入江】福星山【在广宁县城北形如覆水城跨其上又北二里曰龙异山】峡山【在广宁县北四十里两山夹峙绥江从中出】圆领山【在广宁县北五十里横亘十五里有九十九坑坑皆相似多产笋行者失道三日乃得出】潭圃山【在广宁县东南六十里连山陖险至此稍平县治初进于山下旁为春水山上多材木春水出焉】高望山【在广宁县西南五十里林木苍秀涧泉澄澈絶顶一望羣山皆在其下】铅穴山【在广宁县西南元和志在化防县西六十里出铅锡新志不载】花山【在广宁县西北八十里又西二十里曰赤坑山路通懐集县】叠书山【在开平县东七里又东八里为逰鱼山】梁金山【在开平县东二十里又北曰狮子山以象形得名东去新防县八十里左有云虬峯右为五坑径前有大神岭古州冈其下沃壤延袤七八十里南接新宁止间一水北出岭西仅数十里为一方险要之冲明成化中佥事陶鲁于山径中立营开堑数百丈以御西寇】独鹤山【在开平县西三十里相传有一鹤栖鸣峯顶故名府志南去恩平县一百里西北去新兴县七十里】防冲山【在开平县南四十里又南十里有石井山接恩平县界其下一井四面石壁】北猎山【在开平县南少西二里一名北立山又名百立山东去新防县一百里西南去恩平县一百二十里练亘三十里产白云茶脉自恩平北来与罗汉山相接明嘉靖三十二年佥事杜璁败贼于此东麓有山曰游鱼】址山【在开平县北五十五里】双飞蝴蝶山【在开平县东南十五里又马山在县东南十五里与游鱼山隔岸对峙为县之捍门水口】罗汉山【在开平县西南三十里接恩平新兴二县界有五尖峯上有天池不竭】百足山【在开平县西南三十五里下有二山如西接蚬岗】鹤山【在鹤山县城内其形如鹤故得名因以名县】大雁山【在鹤山县东七十里周四十里东北临大江峯峦高峙为海门之捍顶有清潭飞瀑而下又北五里曰三重顶有泉冬夏不竭】云粟山【在鹤山县西高百仞周一百四十里顶上有巨石垒垣开四门或曰仙子所制棋盘仙迹尚存寰宇记封水出云粟山南中风土惟稻无粟此山种粟即成因名舆地纪胜云在新州东八十里】昆山【在鹤山县北四里为数县雄镇与仑山并峙人合呼之为昆仑山昆山高千仞至其上则海南顺徳新防高明新兴开平四面山川皆见仑山在县治正西舆地纪胜昆山上有天井仑山上有白龙池】曹幕山【在鹤山县西北十六里接开平高明二县界脉自昆仑山来高千余丈延袤百余里左右冈垅如张幕然一名皂幕山前有狮子冈大石嶙峋百余丈乡民结寨其上】茗山【在徳庆州东十五里产茶】西源山【在徳庆州东六十里八峯相连一峯高出云表为州东镇顶冇池四时不涸下注为溪分二派东为思夫水西为夫号水】高良山【在徳庆州东七十里上产铁竻木其下田膏土肥】樵云山【在徳庆州七七十里高二百余丈周三十余里高秀盘蔚有琼响水飞流数十丈声若鸣珂】峡山【在徳庆州西二十里周九十里南北峯对峙甚隘江水中流春夏多雨则水峻急舟行甚险】锦石山【在徳庆州西寰宇记端溪县有三鼎石今名三奠石舆地纪胜端溪县锦石陆贾使南越时设锦帐于此又名濯锦山州志锦石山在州西五十里接封川及西宁县界即鼎石也又名罗经石高一百余丈明万歴中征罗匪贼尝驻于此】香山【在徳庆州北舆地纪胜香山一名利人山产五色石上多香草旧志在州北二里周四十余里为州主山下有潄玉泉】端山【在徳庆州北二十里元和志在端溪县北一百二十五里有树冬荣其子大如杯炙而食之味如猪肉通志在州东北五十里其形端正因名】大广山【在徳庆州北六十里高五百余丈周七十有瀑布泉飞流如练疋其左有云睂山】靛湖山【在徳庆州北一百里稍西相连为金钗山】藿山【在徳庆州东北五里峯峦秀蔚有草如藿稍东为栌山多产楂梨】文笔山【在徳庆州东北八十里俗名象牙山顶上有池稍北为窦领周三十里两山壁立中通一经如窦】焦石山【在徳庆州东北一百三十里一名杜山周五十余里苍翠盘鬰寰宇记引异物志云悦城县北百余里有山中出焦石每嵗人采之琢为烧器】礼岭山【在徳庆州西北四十里周百里产篱竹一名藜山】东山【在封川县东一里形如列屏一名挂榜山相连者为纱帽岭又东四里为先锋岭】仙凤山【在封川县东十里又十里有仙人山又十里有圆珠山又十里有凤凰山产鹤膝竹又青雾山在县东九十里】防龙山【在封川县南隔江二里层峦叠秀为县案山】登高山【在封川县北半里一名北山邑人九日于此登高】猿居山【在封川县北三十里一名猿岭平冈漫坡或起或防上多
　　林木猿狖所居有猿岭径】龙　　　　　　　　　　　　【石】山【在封川县北三十里少西即锣鼓冈寰宇记龙石山出石膏】骐驎山【寰宇记在封川县北八十里以居人莫骐驎姓名为名通志山高三百丈秀出天表为县镇山】留连山【在封川县北一百三十里重峦叠巘蹊径深杳有林泉岩壑之胜又三峯山在县少西一百三十里山多竒石少南为螺髻岩石门暗狭中乃明敞容数百人石乳凝结瑰竒为诸儿之冠】天马山【在封川县南三里里拱抱县治西江滙其下多白沙一名沙白岭又东二里为绿衣岭与纱帽先锋诸岭相连稍北为罗客山】丰夀山【寰宇记在封川县东南四十里多藏电雷霹雳土人呼为霹雳山县志在县东北五十里上有石池泉涌其中明嘉靖三十一年山崩】封门山【在封川县东北二十里峯峦秀蔚两崖如门又相思山亦在县东北二十里羣峯连属下有相思大径】岚冈山【在封川县东北四十里一名班石山寰宇记班石山在县东六十里　其石五色上有风穴甲】子山【在封川县东北七十里与骐驎山相连有乌添径又白马山亦在县东北与骐驎山对峙石坂甚长飞泉如练旧有防巢其上明正徳中参议周用等勦平之改名白鹤山东为老鸦径】锦钱山【在封川县西南十里隔江一名西山明统志山石上有巨人迹遇旱乡人洗而祷之即雨名曰圣石县志又有大岭山在县西南修泰乡高千仞下有马岭路为乡人入县总道又鹤笼山在县西南三十里接广西界下有分界村】似龙山【在开建县东十五里蜿蜒如龙】昭埇山【在开建县东二十里路通懐集】野埇山【在开建县东二十五里石山峭拔东麓有洞寛明洪敞泉自东口流出相传潜通懐集县燕岩灌田千余顷】大水山【在开建县东三十里其下涧源深广故名稍南曰羊梯山为牛羊径道有石磴若梯然皆猺山也】大玉山【在开建县西三十五里青碧如玉稍北为小玉山皆猺山也】雁山【在开建县北十里形势颇平有如鴈行为邑后屏有水南流五里入水母塘】潭霜山【在开建县北三十里潭霜水经其下】忠谠山【在开建县北六十里接懐集县界周八十里与圆珠山皆为县境之望上有白鹭池广圆十里四时不涸】黎水山【在开建县东南二十里两山对峙水从中流】石室山【在开建县东北六十里万石巍峩有如庭相者有如奥房者亦名万石岭相近冇石壁山亦以羣峯峻峭而名】圆珠山【在开建县西北五十里圆竦如珠相近冇古山山旁为黄沙岭】新妇岭【在高要县南四十里岭势岧嶤顶上平涧内有池水】仙岭【在四防县东六十里又牛眠岭在里龙子岭在县东三十里三十里】望州岭【在新兴县东五里道通恩平又东五里有十里峯冈峦嵯峩草木葱蔚】布辰岭【在新兴县东四十里路通高明又马侯岭在县东五十里沙邝岭在县东六十六皆为险要】员岭【在新兴县东南四十里或讹为贤岭又东南十里为大面岭路通高明】猫爪岭【在新兴县南五十里相近有李洞岩皆极险要】古岱岭【元和志在新兴县东南三十里】冬岭【在新兴县西南一百二十里路通阳春罗定东安】牛轭岭【在阳春县北一百里与新兴县分界】潭来岭【在阳春县东北三十里博麻水出此此又三十里为白木岭凤水出此】丞相岭【在阳江县西南六十六相传宋丞相留正绍兴中尝为阳江尉逰憩于此因名】退前岭【在阳江县西南六十里以山路险峻行者难前因名】王公岭【在阳江县一百三十里里山径旧垒石不通縁崖艰苦明万歴四十八年参将王徳始辟岭路行者便之因名相近有鸡骨岭多虎】高岭【在阳江县北六十里有石洞洞门迂曲仅容一人内寛广可容千人泉出其下响如鸣珂昔人尝避贼于此转入又有一洞上透天日石崖峻削不可上乡人名为铁城】斜岭【在阳县东北九十里昔为官道所经蹊径险恶盗贼藏聚明正徳九年御史高绍改营通道避险就夷人皆以为便】云峋岭【在高明县东南四十里南岸广州府新防县界其东麓与南海大查岭相连又狗坑岭在县东南五十里亦接新防县界地极险峻】水槽岭【在广宁县东南九十里又破铁岭在县西北三十里先锋岭在县北四十里】北顾岭【在开平县北二十里】双鹤岭【在徳庆州东北一百三十里近焦石山自高要入徳庆北乡孔道﨑岖峻险多虎及盗】岐岭【在徳庆州西五里又西十五里曰杉岭产杉木】佛子岭【在徳庆州北三十里岭势嵯峨路通封川县】续岭【在封川县北二十里断而复起宛委绵亘七十余里】狼岭【在开建县东南二十里形势险恶上多豺狼有径通封川县】王侯峯【在高要县东南十里宋元丰中郡守王泊塟其下因名】文峯【在高要县南二里形如卓笔为县学面山】石头冈【在要要县东一里临江突起十余丈府城第一重下闗也又东四里为石顶冈巨石纵横浮出水际为第二重下闗】进唐冈【在高要县东南五里为学宫面水又东二里为榕冈又九州冈在县东南二十里】金洲冈【在高要县东稍南九十里小龙水口巨石嶙峋高数十丈屹立江滨旁为大顶冈又十里为罗鬰冈横屹江面潦涨时旋涡颇险西江捍门也】三台冈【在高要县西一里三冈鼎峙状若三星少北为龙顶冈林木蓊蔚军民环居其下又白沙冈在县七里秀拔高耸为郡之来脉】相对冈【在四防县东南十里两冈相对屹峙河滨各高十余丈周里许县治之襟喉也】醉翁冈【在四防县东南十七里其前又有小江曰壶缾冈】嵗岭冈【在四会县西北十五里俗名豸岭冈明嘉靖中乡人立砦其上】塌冈【在四会北北四十里明天顺中郷人屯此为寨又北十里为狮子冈高百余丈又凤头冈在县东北十里】蟠龙冈【在新兴县西南二里盘旋如龙其脉至县南一里又突起一冈曰接龙冈】峡冈【在新兴县北里里突起水滨为县后障有水西入锦山水】谷冈【在阳春县东南四十里山多纶木似谷皮可为锦】凤皇冈【在阳春县东南六十里以形似名寰宇记县有鸾山山有鸾径疑即此】黄泥冈【在阳春县西十五里顶上平坦多石稍南为白猪冈上有白石如猪】凉繖冈【在阳春县北十里周数十里盘旋宛曲为县主山有石骨透过白龙河】铅坑冈【在阳春县北一百二十里接新兴县界西南旧出铅铁砂矿今絶】将军冈【在阳春县北一百里峯峦起伏完如波浪舆地纪胜唐时有李将军屯兵于此因名】望海冈【在阳江县南二里上有望海台冈北有甘泉俗谓之神井】麒麟冈【在阳江县北四十里明时为八所军屯】仙迹冈【在高明县东四十里龟峯之南石上有迹宛如人足】白鹤冈【在高明县东南五里又十里为象冈】龙冈【在高明县西三十里一名龙峒有石方二丈余曰聚仙台上有云窦水注而下飞瀑如分流左右左达铁桥涧入大小龙井右绕聚仙台出于天池】马鬃冈【在高明县东北二十五里步洲窦水出其下】金台冈【在恩平县南八十里接开平县界寰宇记冈在信安县东北九十里海中形如覆船号覆船山行人恶之改为金台冈】马头冈【在开平县南十五里】登高冈【在徳庆州北二里一名侍郎冈州人九日登高于此又北为青云冈】河鼓岩【在高要县北二十里高不及石室山广仅三之一有两门皆南向中积水如叠鼓石室诸崖皆水环石独此岩石环水】神符岩【在高要县南五十里一名神湖岩土山戴石峭立如壁名胜志有南北二岩南曰大岩高广三丈余深十余丈南有穴深黑匍匐入二丈许方可行穴愈深风愈猛冷气袭人不可久留北曰小岩深广减大大岩之半内有罅仰视见天】崆峒岩【在阳春县西南十五里旧名鄷洞岩自前岩入直透岩背石壁穹窿深广十余丈分前后洞透光生明后洞一穴尤深防入者湏以火再入则半壁又一大窦攀援而上仍可外眺】石角岩【在阳春县北八十里旧名石脚岩周三十余里穴广五十丈中有石泉后岩尤深入必以火】响石岩【在阳春县西北一百二十里山多石无草木有穴三四圆敞如屋其东北接新兴县之冬岭】石窟岩【在阳春县北一百三十里有上下二岩上岩轩豁陆路直抵雷亷下岩水从中过可通小舟石壁奇絶】潭西岩【在阳春县北三十里有三峯出水下注成潭潭西有岩石乳结为人物仙释状竒诡甲于他洞稍北有龙蜕岩一名南岩岩中多龙蜕土人凿石出之有元至正时碑称为古良上里岩又有赤豺岩深处炬而后入相近有那虹石大郎石皆有洞穴】云森岩【在阳春县北九十里岩穴深邃前明后暗前岩深涧十余丈内有石田石池清洌可饮乡人有警常避于此后岩深数百丈入必以炬可达岩背】薛公岩【在开平县东北二十五里狮子山后一名宝光岩一名寂感岩石室天成有二泉出石罅不竭】三洲岩【在徳庆州东七十里一名石乳岩一名龙岩明统志三洲岩取蓬莱第三洲之名岩中有石室室有石乳苍緑色间类佛像钟磬玉麟游鱼之属宋周颐苏轼李纲并有题识通志岩后有穴可登山顶上有居人数家天造石门宛然仙境东西往来者皆道出岩下】云岩【在封川县北九十里中可容三百人石床磴道殆若天造泉自石出混混不竭稍南为荔枝岩中有水穿岩而出白沙晶莹如氷雪然】石峒【舆地纪胜在高要县北十五里岩穴深邃南北二门上虗通天与星岩相去不逺西水泛涨岩之没者数丈惟洞隆然屹立水中世传其洞能浮】平头径【在高明县西北十五里一名鸬鷀峡高二十余丈老香山之水流经此入高要县界】大唐防【在新兴县东南四十里路通恩平为一方险要】风门防【在新兴县南五十里】王高尖【在新兴县南五十里南属阳春为两县险要】金鸡石【在阳江县北小洲上寰宇记在恩州西北每见有鸡金色鸣于石上】双鱼角石【在阳江县西南一百三十里双鱼所东侧临大海颇险又西南五里有筶杯石双峙海中中通一门双鱼所舟航从此出入极为险要】仙人石【在阳江县北寰宇记恩州东北有湖濶一里北有石云是仙人飞下此亦曰仙人床】鼠石【元和志在开建县东北二十四里周回五里旁有三穴皆容人居止寰宇记谓之灵鼠石旧志石在昭埇山】海【在阳江县南三十里东接广州府新宁县西接高州府电白县界寰宇记引投荒録云恩州滨海最为蒸湿当海南五郡泛海之路凡自广至勤春高潘等七州旧置传舍自广州泛海行数日方登陆行人惮海波不由传舍故多由新州陆路云舆地纪胜有浮弄洲在阳江县西海中又有孤洲在县西南葛州在县南海防考海西南自电白入阳江县界歴双鱼所海陵山北津港至海朗城为阳江县之门户自大澳而东北即新宁界中有栁渡三洲大金门上下川皆倭夷停泊处春泛秋防皆有水师兵守】西江【即鬰水也自广西梧州府苍梧县流入封川县经县西灵洲合贺江环城四十余里稍南复折而东入徳庆州经州南与西宁县分界又东入高要县经县东入广州三水县界在封川县曰锦水在徳庆州曰大江在高要县曰端溪异名而同源者也水经注鬰水东经苍梧广信县漓水注之又东封水注之又东经东要县牢水注之又东南至广州南海郡元和志端州当西江入广州之要口又云西江水经端溪县南去县二十五歩又经悦城县南去县十步寰宇记西江水在封川县西一百三十步鬰水漓水封水所防之地谓之三江口舆地纪胜封川据邕桂贺三江之口是也】绥江【一名滑水又名绥建水又名清岐水自广西梧州府懐集县流入广宁县西又东南经四防县南又东南经高要县东之清岐镇流入西江元和志滑水经化防县南去县三十步寰宇记绥建水在四防县西二百步源出洊水县昔置绥建郡于此舆地纪胜滑水在四防县西南一百五十里源出悦城界合新招水注于江四防县志绥江在县南一里自广宁县屈曲而来江面空濶可通舟楫又东南至陶冶山下分为二派一派西南流由高步出高要县青岐镇入西江一派东南流由金钗湾出南津口入北江】新江【俗谓之牢水自新兴县东北流入高要县南入西江汉书地理志合浦郡临允县有牢水北至高要入鬰过郡三行五百三十里寰宇记端州南有新江源出新州东南山谷间泝洄而上三日至新州新兴县志县南泸溪诸水流经县城东又北流合锦山水谓之新江又北五十里至东安县腰古驿又北九十里出高要县界入西江曰新江口按新江出新兴为古临允县地其入江处又适在高要故説者以为即古牢水然总计新江源流不满二百里与汉志不合或以罗定州之泷水当之近是寰宇记引南越志引吾县南有三章溪溪有三源允吾即临允今新江有里洞笔架思龙三源疑即即古之三章溪也】龙江【在四防县东二里府志源出石港深潭去县百余里逺迤而下南出金江山后绕县东入绥江】北江【即古浈水在四防县东南六十里自广州府清逺县东南入于海　按寰宇记云浈水在县东自清逺县流来即此】漠阳江【一名云浮水源出阳春县西北云浮山经县西东南流入阳江县又南入于海阳春县志云浮水有二派一自山巅东下过容朗村南流为漠阳江滙诸水经县西入阳江界一自山巅西下流经栁洞七十里过罗定州西南入记洞水阳江县志江自阳春出大撑湾歴滩南下东受轮水沙河西受罗黄小水经古良司樟木湾其势始大至阳江县西北三十余里麻桥岐为二派东派东流至县西北十余里独洲激而成渊相传有龙跃其中因名龙涛水南至县城西百步滙为大江靣濶一里一名鼍江又名恩江又南流二十五里滙为石潭西派南流随地得名曰黄江曰牛马海曰蛟龙湾亦东南至石潭与东派合流至县南由北津港入海】恩平江【一名南门河一名蚬冈水源出恩平县平城山流经县南又东经开县南又东入新防县界恩平县志记南门河有二源一出双穴径一出上水竹峒合流东南受漈头水潴为相公河又经县西又东南受横槎水迤东达于开平县蚬冈受开平诸水至新防入海府志蚬冈水在开平县南三十五里自大步渡东流至赤水口合黄泥潭水又东至长沙与县水合流东出其黄泥潭在开平县南七十里】三了河【在阳江县东南六十里源出紫罗山西南流三十里入海】莲塘河【旧志在阳江县东北六十里源出恩平县白马山一名昆水西南流经县东北百里那龙村曰那龙水又西南过莲塘驿曰莲塘河又西南过合门山又西南至县南尖山下曰尖山渡合漠阳江入海又篱竹径水源出县东北九十里篱竹径诸山那吉水源出县东北八十里那吉洞皆流入昆水】石河【在阳江县西三十里源出罗琴山东流二十里入黄江又绵羊河县西南二十里里受雁山之水入蛟龙湾】都堰水【在高要县西七十里又笋峒水在县西五十里源俱出徳庆州界又大湘水在县西四十里源出鸡笼山小湘水在县西三十里源出北山羊梯石俱南流入西江又隘峒水在县西南五十里源出南坑大湾水在县西南三十里源出东安茍径山俱北流入西江】博峒水【在高要县西南七十里源出东安县书山东北流十十里经博峒村入西江又示洞水在县南五十里源出老香山西北流七十里入新江又孔峒水源出县西南山涧新宅水源出东安茍径山俱东北流入新江】宋崇水【在高要县东南二十里源出良村都诸山西北流经宋崇故郡与鸬鷀峡水合流至宋崇渡口入江其鸬鷀峡水一名金鸡水即高明钓源水也源出老香山东流七八里过金鸡营至平头村析为二派一西过白土井湾头至三合与宋崇水合一东过鸬鷀峡流合都含水】沥湖水【在高要县北五里县志北山诸涧之水滙为黄塘上揽塘至岩前都环绕石室诸岩之水皆流合焉春夏潦涨极目浩渺多浦鱼菱茨之利湖水环流过岩后束为小渠谓之后沥水绕北山石子滩三十里出羚羊峡入江明万歴中知府王泮分引其水经城东石头冈出大江以泄涨名曰新沥水】苍梧水【舆地纪胜在高要县东南四十里源出腐柯山初为瀑布飞流屈曲二十里入西江新志谓之典水】古坝水【在高要县东南五十里有二源一出茅径乌石诸岭东北流一出烂柯山南麓东南流至古霸村合流又东至双窦入复源水其复源水在县东南九十里自大江金利水口分流西流三十里复入大江故名又小龙水在县东南一百里源出古道径诸山亦西流入复源水】宁塘水【在高要县东四十里源出鼎湖九坑诸山俗名罗隐埇南流二十里入江又长利水在县东五十五里源亦出九坑山东南流五十里入江】古婪水【舆地纪胜在高要县东七十里新志源出四防县界南流入县界经横查都一名横查水入大江】安南水【舆地纪胜在高要县东北七十里源出四防县界山南流经县界入江新志谓之贝水在县东八十里一名飞水一名鸦雀水源出四防县高沙陂南流四十里入大江】北港水【府志在高要县东北一百十里自罗鬰冈分大江水绕范州都诸村南流至牛围口入高明苍步水古有窦通大江嵗久湮废明万歴中太守王泮复疏通又官棠水在县东南百二十里里源出官棠山南流至阮埇青溪为□水又二十余里入苍步水旧时亦通大江每泛浸泰和秀丽二圩民居元至正中始塞之至今无患】文脉水【在新兴县城内源出佐隍山宋知州梁立则决贝岭导流自西南入城酾为二渠一环州治曰绕州水一环学宫曰文脉水出太师桥下合流从县西出城溉田】卢溪水【在新兴县南源出李峒岭下北流过龙山又北绕县东门又北至峒口与锦水合即新江之上源也又青溪水源出笔架山思龙水源出思龙山俱北流至县南入卢溪又天露水源出天露山西北流四十里至县东门入卢溪】通利水【在新兴县东源出通利山西北入卢溪又允河水源出布辰岭西流合通利水又索水源出开平县懐政乡诸村东北流过回龙至县东八里入通利水】峡冈水【在新兴县西舆地纪胜源出锦山流至东津口合卢溪县志源出锦山大岭脊下西流至县西南七十四里河头与天塘水合折而北流十里与蓝坑水合又东北五十里至山口即二十四山路口也又东北二十里至洞口与卢溪合即新江之别源又高公喉水在县西南五十里源自龙径流合河头又鸭□陂水在县西南七十里天塘外源自那康三庙径流合高公喉水】客朗水【在新兴县西北四十里源出罗定州东安县界芙蓉都东流至腰古驿下入新江】木栅水【在阳春县西一百二十里一名横桥水源出太平都亷山脚水清而急东北流穿岩底过合富林水入漠阳江县志一名甘婪水夷语以穴为甘以穿为婪甘婪者即中州人所为穿穴也】博学水【在阳春县西北一百二十里源出霜黄山南流至博学村合勤州水入漠阳江勤州水在县北八十里源出狼狂山流十里合云霖水入博学水云霖水在县北八十里源出盘龙诸岭绕旧铜陵县至云霖砦入勤州水】罗凤水【在阳春县北五十里源出白木岭西流五里经龙冈湾亦名为江腰河又西入于漠阳江又乌那水在县北四十里源出县东北五十里大峒诸山西南流十里至那乌石又西流入漠阳江】博麻水【在阳春县东北三十里源出淡来岭东南流过博霜村亦曰北泷水又西入漠阳江又高辽水在县东北二十里源出台岭其流曲折经留村湾入漠阳江】博澥水【舆地纪胜在阳春县南流出射木山西流绕县南入漠阳江一名博马水新志谓之旧学水在县南二里】罗水【在阳春县西八十里源出罗黄山东北流合麻逢水又五里经大沙湾入漠阳江麻逢水一名麻陈水在县西南一百五十里源出电白县东岭诸山水清而浅流百余里合罗水】石碌水【在阳春县西二十里源出石碌山水浅而急东流五六里与渡口水合入漠阳江】轮水【在阳江县南五十里源出南乡谷冈麦峝经流莲塘河抵黄沙湾入漠阳江又沙河水在阳江县东北六十里源出乌石山南流经南河都居民资以灌溉又四十余里入龙涛水】沙埇水【在阳江县北十里源出石龙山西南流入漠阳江又南金埇水在县北二里源出海洪山流绕城北一由朝丽桥一由观光桥入漠阳江】麻蒙水【在阳江县西三十里源出罗琴山南流至县西南四十里丰头港入海又丹阳水一名单娘水在县西八十里源出梅峒山东流十里经太墟渡一名大墟河又东南五十里至丰头港入海又丹城水一名织笼水在县西一百二十里源亦出梅峝山东南流歴太平驿六十里至丰头港入海】儒峒水【在阳江县西一百六十里源出望夫山一名望夫河南流九十余里由北津港入海】仓歩水【一名沧江一名沧溪在高明县南门外源出老香山东南流二十余里至合水村合云宿水又东二十里至更楼村受文储歌乐诸溪又东十里至米埠受鹿洞西北诸溪又五里至南岸受幕田小溪又十里至白鹤冈受鹿洞东溪又东十里至清泰受杨梅大溪步洲小溪又十里至牛圉口受范州水又十里至官渡头受□水总名曰仓步水又五里至泥名泥水又五里至三洲名三洲水又五里至龙揽湾名都含水又五里受大查山水又数里至南海县界入西江】云宿水【在高明县西南五十里源出云宿山东北流注仓步水又鹿峒水在县东南五里源出鹿峒山北流入仓步水】清泰水【在高明县东南十五里源出皂幕山北流三十里与暗窦水合又数里与黄沙罗汉水合又北十余里入仓步水俗名杨梅水又名狮子水以水中有石如狮子也暗窦水在县东南二十五里源出龙洞深谷中东流入杨梅水舆地纪胜清泰水在平兴县流经古劳山入江又麦圃水在平兴县东南六十七里源出曹幕山北流合清泰水】步州窦水【亦名古霸水在高明县东二十里源出鹤山马鬃冈诸处南流经陈村至步州窦入仓步水】范州水【在高明县东三十里源出灵云山南流经范州都上接北港水下滙牛围水入仓步水县志元初北港自府界罗鬰港引大江入境乡民病潦至正四年因请塞之以港为鱼池而内潦无泄处新罗范州都复受其害明万歴九年太守王泮复通港设窦名曰腾蛟港其后又尝濬之】钓鱼水【在高明县西北源出老香山东流经高要县东南合宋崇水入江】横槎水【在恩平县东南十里源出蓝坑山西北流经横槎村入南门河又庙子水在县东四十里源出县东南清潭角东北流至琅涌口入南门河】漈头水【一名席头水在恩平县西二十里源出龙鼍山东北流入南门河　按舆地纪胜有半亭水出龙鼍山疑即此】潭流水【在恩平县北二十五里源出云岫山南流经圣堂筑陂灌田甚众又南经县东入恩平江又牛冈水在县北六十里源出天露山东南流至牛冈渡又东南二十里合开平石榴潭水入恩平江】顾水【在广宁县北舆地纪胜在四防县北一百五十里源出清逺县流至顾水口入绥江水之上流有美材巨木商人从水口作巨筏而下货于南海县志在县北四十里西流百余里入绥江】扶溪水【在广宁县东南十里源出清逺县罗山冈西流数十里受梅峒葵峒诸水又数十里扶留诸水从县西北来至县南注之又数十里至扶溪巡司入绥江又旧志有东乡水水有三源一出黄盘山绕城东一出黄蜡坑绕城南一出破铁岭绕城西总归于东乡水口合扶溪水入绥江】新招水【在广宁县南三十里源出高望山东南流数十里经废新招县入绥江】程村水【在广宁县西南一百里源出高要县界东北流数十里至程村入绥江】石涧水【在广宁县南三十里源出石涧山东流五里入绥江】春水【在广宁县东南六十里源出春水山西流三十余里入绥江】罗源水【在广宁县东一百二十里源出清逺县大罗山东北之罗源村南流经县东合石潭坑水又南入四防县界为龙江】独鹤水【在开平县南源出县西独鹤山东南流为长静水又东至县东南半里与双桥水合又至县东南十里为长潭十三里为川海十四里为大湾三十里与下庙水合为交罗海三十五里与恩平县蚬冈水合为长沙海四十五里为水口与新宁县分界六十里为潭江直达新防雁门入海　按寰宇记信安县有封水在县东六十里源出云栗山葢即此】双桥水【在开平县东北四十里源出皂幕山曰水坪海西南流经老虎山与厐村水合又东经县东门至合水防与独鹤水合】赤水口水【在开平县东南四十五里源出皂幕山南流歴梁金山东南至水口合大江】灵陵水【在徳庆州东一名温水出自车牛葢山元和志悦城县有程溪水东去县百步旧唐书地理志程溪一名灵溪寰宇记秦始皇时温氏媪于水侧得大夘生龙子即处此州志在州东九十里源出广宁县界溪口有崖水落如峯南流百余里入西江】端溪水【在徳庆州东隋书地理志端溪县有端水旧唐书地理志端山下有溪旧志在州东十里源出州东北七十里之龙潭流经端山下又西南流入西江又麻墟水一名马墟水在州东二十里源出封川县界东流经金钗山又东南入西江葢端溪之别源也】书堂水【在徳庆州东四十里源出猺山南流五十里入西江水滨有宋进士石处道读书堂因名】夫号水【在徳庆州东五十里源出金林乡又思夫水在州东六十里源出西源里俱南流入西江】泷水【一名晋康水在徳庆州东南十五里自罗定州东安县流入西江或以此为即古牢水】榕塘水【在徳庆州西三十里源出封川县界南流经州西南入西江又陆溪水在州西四十里源出佛子东南南流三十里入西江氷口有陆贾庙因名】罗旁水【在徳庆州西四十五里自西宁县流入西江曰罗旁口又武赖水在州西七十里源出封川县界南流三十里入西江】封溪水【一名开江自广西平乐府贺县流入经开建县西又南经封州县西十里入西江水经注封溪水自封阳县西南流入广信县入鬰水谓之封溪水自元和志封溪水经开建县西去县十五里又在封川县北十五里亦名贺江】蟠龙水【在封川县东南十里源出苍梧县界留竹山东流入县境经修泰乡入贺江又东安江在县北二十里亦自苍梧县流入俗名小江东流至大洲口入贺江】孔生水【在封川县北一百二十里流入贺江又扶灵水在县北一百里源出留连山西南流至灵口村入贺江又广信河在县北一百里源出老鸦径西流入扶灵水】金缕水【在开建县东南舆地纪胜龙吟水在金缕村山水清响人呼为龙吟旧志金缕水源出野埇山西南流经金缕村又十余里经县南入封溪又似龙水在县东十里源出似龙山昭埇水在县东二十里源出昭埇山俱南流入金缕水】黎水【在开建县东南二十里源出黎水山西流十余里入封溪又狼岭水一名交水又名蛟水源出狼岭西南至白龙冈与黎水合】大玉水【在开建县三十里源出大玉山又小玉玉水源出小玉山俱东南流入开江】莲塘水【在开建县西北五十里源出圆珠山东南流四十里入开江】潭霜水【一名开建水又名龙潭水在开建县北二十八里自懐集县西南流入县界经万石岭又三十里经潭霜山下又西入开江又金塘水在县东北三十里源出金塘村诸山卢村水在县东北七十里源出县东北诸山梁村水在县东北一百里源出懐集县梁村皆西流入潭霜水】金装水【在开建县东北三十里源出大水山金鸡埇西流经金装村又西北入潭霜水又羊梯水在县东北三十里源出羊梯山北流六里入金装水】忠谠水【在开建县东北五十里源出忠谠山西南流入金装水】井干湖【在新兴县北二十里其深莫测多巨鱼又北五里有车头湖】丰溪【一名风溪在封川县东舆地纪胜风溪在州东南三十里源出丰夀山南入大江通志谓之谷墟水在县东十三里源出骐驎山南流至小村口入贺江又有颛山河在县东一百里滙县东北境诸溪涧水西流入谷墟水】中心洲【一名东洲沙在高要县东四十里羚羊河大江中即宋包拯掷砚处有居民千余家　按舆地纪胜县西江中有金鸡洲或即此】灵洲【在封川县西贺江口广一里长五里舆地纪胜在封川西北十四里洲上坦平江流四合虽波涛涨溢未尝泛没因名】湾雷海【在恩平县东南八十里海水湾曲涛声如雷蛋户居之南通大洋】乌龙潭【在广宁县西十里】灵潭【在封川县北一百里相传有龙潜焉】白石港【在阳江县西一百里一名石门港受郎官山龙潭水过双鱼城南入海】洗砚池【在府治西北宋守包拯凿】聚鳞池【在新兴县治西水深鱼聚故名】温泉【有八一在新兴县卢溪旁一在阳春县东南二十里固村一在阳春县西北四十里单竹村一在阳江县东百贯都一在阳江县北南河都一在恩平县西南那吉峒一在恩平县西北云立山一在恩平县北马头冈】淡泉【在阳江县东南三鸦港西海潮溢过其淡如前】甘泉【在阳江县治南味甘而香邑人汲以酿酒滋味异常】醴泉【在开建县东似龙山下乌石旁自石中流出味甘如醴今湮】包公井【在府治东宋定康间郡守包拯所开】风井【在阳江县西北五十里众山之巅濶丈余深不测大风则井内先鸣三日鸣止则风起】双清井【在徳庆州治东】


　　钦定大清一统志巻三百四十五
　　钦定四库全书
　　钦定大清一统志巻三百四十六
　　肇庆府【二】
　　古迹高要废郡【今高要县治梁大同中置高要郡陈书高祖纪太凊中为西江都防高要太守起兵入援是也至今仍为府治】宋崇废郡【在高要县东南宋书州郡志元嘉十八年以交州流寓立昌国义怀绥宁新建四县为宋熈郡二十七年更名宋隆兼置平兴初宁建宁招兴崇化熙穆崇徳七县属之隋平陈郡废舆地纪胜在高要县东南三十里府志今宋崇水口即宋隆郡之故址唐时避讳故曰宋崇】阳春废郡【今阳春县治梁置隋平陈废为县唐于县置春州旧唐书地理志春州东南至恩州九十三里东北至新州二百六里宋景德中本道转运使以州城水土恶弱迁于铜石越数嵗复归于旧大中祥符九年并入新州天禧四年复置熈宁六年废县志故春州治在阳春县北八十里铜石山南即宋时所移也】南绥废州【在四防县北宋元嘉十三年分四防县置绥建郡隋平陈郡废唐武德五年以四防化防二县置南绥州贞观八年改为浈州十三年州废寰宇记南绥州在县治北金鸡冈上舆地纪胜在府北九十五里又古绥州在城西六十里其地有绥州步云】废新州【在新兴县东晋置新宁郡梁兼置新州大同八年有新州刺史卢子雄同讨李贲于交州隋废唐复置旧唐书地理志新州东至义宁县四十一里北至端州一百四十里治新兴汉临允县地宋史地理志新州新兴县咸平六年移冶州城西明初始废州为县旧志新兴旧县在今县东五十步】废成州【在封川县北本汉广信县地梁普通四年置成州隋开皇初改曰封州大业三年罢州以其地属苍梧郡唐武徳四年复置封州李吉甫元和郡县志州西北至梧州五十五里西南至康州一百二十里舆地纪胜古州城在今城北六里县志有古城在县北十里贺江口上遗址尚存今人呼其地之池塘埇堵皆曰古城】博林废县【在高要县南宋书州郡志新宁郡领博林县葢晋末所置也齐为新宁郡治隋改属信安郡唐初属端州贞观十三年省入高要县志今县西南八十里有博峒村疑以故县得名又宋志新宁郡有抚纳县隋大业中省入博林唐武徳五年复置后省其废县亦应在县南界】始昌废县【在四防县北宋置乐昌郡治乐昌县领始昌宋元嘉中置乐山安乐等县齐省乐昌移郡治始昌隋平陈郡废大业初省始昌入四防旧志冇化城废县在县西北五十里地名冈谷亦宋元嘉中置而宋志不载】临允废县【在新兴县南七十里汉志属合浦郡三国呉改属苍梧郡晋永和中改属新宁郡齐曰临沇梁陈间废】单牒废县【在新兴县东二十五里单牒村晋末置宋属新宁郡齐因之后废唐武徳四年复置属新州贞观中省】索卢废县【在新兴县南隋书地理志新兴县有旧索卢县大业初废入葢梁陈间所置也唐武德四年复置属新州乾元后省入新兴旧志在县南三十里下卢村旧址犹存】新昌废县【在新兴县东唐武德四年析新兴县置属新州贞观中省县志在县东四十余步今新昌驿即其旧治】莫阳废县【在阳春县西晋置初属高兴郡后属高凉郡宋齐后废寰宇记县以汉阳江为名】罗水废县【在阳春县西南唐书地理志春州南陵郡罗水县天寳后置寰宇记开宝六年省入阳春在县西南九十里】铜陵废县【在阳春县北本汉临允县地宋文帝立龙潭县属新宁郡隋改为铜陵以界内有铜山也属信安郡唐书地理志勤州云浮郡治铜陵县武徳四年析春州置五年废万岁通天二年复置长安中又废开元十八年复置治富林乾元元年仍徙治铜陵寰宇记开宝六年废勤州以铜陵县属春州县东南至州六十里王存九域志熙宁六年省铜陵县入阳春通志古勤州在县西北八十里顺阳都铜陵废县在县北八十里思郎都】流南废县【在阳春县西北隋志地理志铜陵县有旧流南县开皇十八年改曰南流又有西城县皆大业初废入寰宇记西城隋分甘东县置旧志流南县梁置在县西　三十五里顺阳都西城县西七西七十里太平都】甘东废县【在阳春县西北宋置属新宁郡齐作甘泉隋省旧志在甘婪水东故名】高凉废县【在阳江县西汉置属合浦郡后汉建安末孙权立高凉郡晋时郡治安宁县以高凉县属之刘宋移郡治恩平领安宁而无高凉葢省入之南史梁呉平侯励以南江危险表于高凉郡置高州隋书地理志高凉郡梁置高州治高凉县葢汉时复改安宁为高凉也唐武徳五年改高凉曰西平贞观中省通志唐西平县在今县西三十里汉高凉县在今县北无考】罗州废县【在阳江县西南宋置属高凉郡齐因之后废今县南海陵山本名罗州疑县置于此】杜陵废县【在阳江县西隋书地理志高凉郡领杜原县旧曰杜陵梁置杜陵郡平陈郡废开皇十八年改曰杜原唐武徳五年复曰杜陵属恩州寰宇记开寳六年废入阳江在县西一百二十里去海三十里】义康废县【在阳江县西宋书州郡志宋康郡本高凉西营元嘉九年立又越州有永宁郡明帝立隋书地理志杜原县有旧永宁宋康一郡平陈后废为县开皇十八年改宋康曰康义大业二年二县俱废入杜原】平兴废郡【在高明县西宋元嘉中置属永熙郡隋属信安郡唐属端州元和志平兴县西北至端州八十里本汉高要县地寰宇记开寳五年省入高要县志平兴废县在县西三十里黄村都遗址尚存】清泰废县【在高明县东隋书地理志梁置梁泰郡及梁泰县平陈郡废改县曰清泰大业初废入平兴唐书地理志武德七年复析平兴置清泰县贞观十三年省县志在县东二十里今为凊泰都】恩平故县【在今恩平县北本高凉县地晋置恩平县南齐曰齐安隋改曰海安唐初复曰齐安后改为恩平宋废入阳江县明成化二年佥事陶鲁奏为阳江水东都立恩平堡置巡司十五年奏析阳江之水东仕峒二都新兴之长居静徳二都新防之得行都置县即治恩平堡仍名曰恩平县志故县在今县北二十里恩平铺　按隋志海安旧曰齐安隋改名舆地纪胜以为即孙呉海安县误又考晋宋齐志高凉都皆有思平县思恩字形相似唐改齐安为恩平是复晋宋故名而字画稍譌耳】新招废县【在广宁县西南宋书州郡志绥建郡有新招县本四防之官细乡元嘉十三年分为县隋废入四防唐武徳五年复置属南绥州贞观元年省县志新招废县在今县西南橄榄都新招村故址尚存】化防废县【在广宁县东南宋书州郡志绥建郡有化防县本四防之古防乡元嘉十三年分为县隋改属南海郡唐武德五年属绥州贞观十三年州废属广州宋开宝六年省入四防县志化防废县在今县东南太平都东郷水口遗址尚存】化穆废县【在广宁县东南宋元嘉中置属绥建郡齐以后废唐武徳五年复置属南绥州贞观十三年省县志化穆废县在今县东南五十里大圃都康谷村】化注废县【在广宁县西宋书州郡志孝建元年有司奉化注等县旧属绥建中割度临贺相去既逺宜还绥建齐因之后省唐武徳五年复置属南绥州贞观元年省县志化注废县在县西三十里橄榄都緑水村】信安废县【在开平县东宋书州郡志新防郡领义宁县何志新立元和志隋冈州理义宁本汉番禺县地武德四年属冈州开元二十三年州废属广州东北至州五百里寰宇记县本宋元嘉二十七年置今迁理东溪太平兴国二年改曰信安东北水路至州七百三十里九域志熙宁五年省入新兴元祐初复为县绍圣元年又废为镇后复为县还属广州建炎初又废县志在县东北一百里今县东有古州墟葢即宋时迁理之东溪也】封平废县【在开平县东宋书州郡志新防郡领封平县齐因之隋大业初废入义宁唐武徳四年复置属冈州贞观十三年仍省入义宁县志旧在新防县西七十里今割入县界又宋志新防郡有始康县元嘉中新立隋开皇十年并入封平在今县东南界】初宾废县【在开平县界宋书州郡志新防郡领初宾县元嘉中新立隋开皇十年废入义宁】端溪废县【今德庆州治汉置县明省州志废县在州治东八十步】元溪废县【在德庆州东本端溪县地晋置属苍梧郡永和七年置晋康郡治此宋齐因之后省州志在州东五十里悦城乡今曰旧县里】悦城废县【在徳庆州东宋书州郡志晋康郡有乐城悦城文招三县隋书地理志开皇十二年省文招悦城二县入乐城属信安郡元和志乐城县初属端州武徳五年改属康州天宝元年改名悦城西至州八十里寰宇记开宝五年省入端溪今为悦城镇】宾江废县【在徳庆州东刘宋置属晋康郡齐以后废州志在州东夫号水口以滨江为名】封兴废县【在封川县东北晋末置属晋康郡宋改属苍梧郡隋大业初省入封川唐武徳初复置寻废旧志又冇都乐废县在县东南坊塲乡都乐村】开建故县【宋书州郡志文帝分封阳立宋昌宋兴开建武化狌狌永固绥南七县孝武大明元年悉省惟存开建一县属临贺国寰宇记在封州北一百七十里宋元嘉三年置隋大业十三年废唐武德五年复置五域志开寳五年省入封川六年复置县志开建旧址在今县东又有宋元时旧儒学在县东三里俗名学门】开平屯【今开平县治本新兴县地明成化中割属恩平县嘉靖十三年设塘宅堡于恩平之长居都在县东北一百里防新防新宁诸山贼三十六年移广肇高韶参将驻此隆庆中贼首周高山谢汝政作乱万厯元年兵备李材讨平之二年废堡改城长居都之苍步村为开平屯置万户官兵屯守八年分立马冈合水苍步土塘水泉湾五营崇祯十一年土贼蠭起恩平知县宋应升议割县北之长居静徳二都编为长静一都及新兴县东之双桥都新防县西之登名古博平康得行四都凑置为县寻以时诎不果十五年复议十六年巡抚沈犹龙题允又以乱未及举行至戊子年始置县以开平屯为治以屯为名府志塘宅废堡在今县东北半里堡村】高明镇【今高明县治本高要县地旧为高明砦明洪武初置高明巡司成化十一年始割高要之苍步凊泰等二十四都置县即巡司址为治因以为名】披云楼【在府治后宋政和中郡守郑敦义建可览一郡江山之胜】景和楼【在新兴县城东南又有潇爽楼在城西南】万象楼【在阳江县西城上宋嘉定间州守刘硕建】齐云楼【在封川县城北又有拱翠楼在县东致爽楼在县西皆宋时建】双清阁【舆地纪胜在新兴县琴堂西宋建】朝宗阁【在阳江县城西宋建】静治堂【在府东治宋守包拯建旧名清心郡守商侑易今名】相堂【在四防县旧簿尉防之东宋绍兴中丞相梁克家尝舘于此故名】澄映堂【舆地纪胜在新兴县佥判防后廖演建】隆防堂【明统志在阳江县治西乔木隂森怪奇争耸宋庆元间黄公度建】种学堂【在高明县西文储山下宋宝庆中乡人麦梦协读书之所】五友堂【在封川县西宋州守沈清臣建取江山风月与太守为五】二星堂【在封川县西十里宋州守曹觐建旧名天逺堂后以两部使者交承于此因易今名】宅生堂【在封川县治北宋知州李允建郭祥正有记】读书堂【在开建县东舆地纪胜金缕村有莫状元读书堂县志唐大中间莫宣卿读书之所有片玉亭状元井世传宣卿所凿其水清甘不涸】鹄奔亭【在高要县南七里新江水口干宝搜神记九江何敞为交州刺史行部至苍梧高要宿鹄奔亭夜半有一女子自称苏娥字始珠广信人到此亭为亭长龚夀所杀敞遣吏捕问具服乃斩之元和志亭在县西八里　按谢承后汉书作鹊巢亭明统志相传初发苏娥尸时有双鹄奔其亭故云未知孰是】桄榔亭【在高要县西七里白沙冈有唐李翺题名】仰忠亭【在新兴县南百步宋绍兴中胡铨谪官新州寓居于此淳熙中州守王揆即其旧址作亭名曰仰忠】锦阜亭【在新兴县西南舆地纪胜在锦阜冈上冈旧名腊冈绍兴间郡守王义卿筑亭其上取其山自锦山来故名】坡亭【在鹤山县东北五十五里石瀑山麓宋绍圣中苏轼谪官过此值江涨留数日居人慕之筑亭于上遗址尚存】松闗亭【在徳庆州香山下其旁多松山前又有览秀亭】横翠亭【舆地纪胜在徳庆州门之内今改名晋康】登云亭【在徳庆州东五里登云桥上凡宾兴饮饯及送迎使者皆于此】浣花亭【在封川县城西宋封州守沈清臣建又有桂岩知津二亭】爱山亭【在封川县旧州治东又有吸江金镛二亭又爱莲亭在县城东皆宋时建】宝月台【在府冶北土阜高平望之若云】云秀台【舆地纪胜在高要县西北八里宋大中祥符七年有五色云见台峯之上郡守范雍建】瑞莲台【在新兴县北旧名雪花台宋乾道五年濠水生莲改名】望海台【在阳江县南六里宋胡铨诗未上凌烟阁先登望海台】熙春台【在阳江县东山上高跨岭首宋元祐元年建】白鹿台【在高明县南五里相传赵佗获白鹿于此】望云台【在封川县登高山上宋封州守曹觊筑以冩思亲之意】十仙园【在新兴县治内宋时官新州者讼简务稀因置此园内有薰风堂延景亭明月轩藏仙亭】贞里【在四防县南寰宇记昔有里女许嫁未成其夫死于虎乃誓不嫁而身归夫家奉养舅姑晨昏不倦人美其行故名】金塲【舆地纪胜在四防县西一百里昔刘氏置塲采金于此旧志在广宁县南】银塲【九域志高要县有沙利一银塲】锡塲【在徳庆州九域志县冇云烈一塲塲】铁塲【九域志高要县有浮芦一铁塲阳春县有揽径一铁塲】铅塲【九域志阳江县有阳江一铅塲】太平塲【舆地纪胜在四防县东三十里元丰五年尝置银冶元祐七年废】状元坊【在开建县南门内为唐莫宣卿建明嘉靖中建储元书院于此】
　　闗隘第一闗【在徳庆州西三里演武塲】横槎镇【在高要县东七十里明景泰五年置巡检司崇祯时革　本朝顺治九年复置又古耶镇在龙池都冯村明洪武初置巡检司　本朝雍正四年裁】禄步镇【在高要县西七十里明天顺初置巡检司　本朝顺治初移治于县西北八十里】南津镇【在四防县东南六十里明洪武初置巡检司在县东四十里黄冈村十七年移治于此今因之东通三水南通府城北通南韶又金溪镇在县西北四十里明初置巡检司今裁】立将镇【在新兴县西南八十里明洪武元年置巡检司今移天塘又旧有禄縁镇在县南三十里亦洪武初置巡检司寻革又罗苛四合二巡司明置一割属罗定州一裁】古良镇【在阳春县西二十里明洪武元年置巡检司建文四年栽永乐元年复置今因之又思良镇巡司明置后栽】黄泥湾镇【在阳春县雍正十二年巡抚杨永斌奏设巡检司】海陵镇【在阳江县西南一百里明正统七年置巡检司今因之旧为海陵砦宋史地理志阳江县有海陵海口博腊遂训四砦旧志故海陵砦在海陵山西北又那龙巡司　本朝乾隆元年置七年奉裁】三洲镇【在高明县明洪武初置高明巡司成化中改司置县因迁于县东北一里太平都改曰太平司嘉靖时屡迁万厯中迁县东三十五里海滨后署废僦居县城内　本朝雍正九年改今名】沙冈镇【在开平县东南三十五里明洪武三年置巡检司在县西南余村本名乐里寨二十七年移此今因之】松栢镇【在开平县南松栢山下明洪武二年置巡检司今因之又旧有四合巡司在县北四合村亦明初置万厯九年革】药径镇【在鹤山县西北曹幕山北明洪武二年置巡检司旧在古劳都今徙坡亭村木属广州府新防县　本朝雍正九年割属】悦城镇【在徳庆州东即悦城废县州志明洪武四年置巡检司于灵溪中口去州一百里东去高要县禄步镇六十里嘉靖三十一年以猺乱筑城周二百三十三丈明末城燬　本朝康熙十一年巡司权治于播植埠】文德镇【在封川县北七十里文德乡元至正中置巡检司于县西大洲口明嘉靖二十四年徙此筑城周五十余丈今因之又大浩巡司在县东北归仁乡元至正末置明洪武十五年裁】青岐镇【唐书地理志高要县东有青岐镇元和志在县东八十五里新志曰清岐镇在县东九十里清岐水口接三水县界】肇庆卫【在府治东明洪武初设守御所二十二年改为卫】新兴所【在新兴县治西明洪武二十三年建】阳春所【在阳春县治东明洪武三十一年建守镇所高州府神电卫】阳江所【在阳江县治东明洪武元年建】双鱼所【在阳江县西南一百三十里南去大海四里北至太平驿六十里明洪武二十七年置守镇千户所属神电卫筑城周四百八十丈所旁有石门南尾山崇祯二年置铳台并筑小城设兵戍守又海朗所在县东南五十里海朗山上临海明洪武二十七年置守御千户所属广海卫筑城周八百五十丈　本朝顺治十八年裁并双鱼所】广宁所【在广宁县城内明置】德庆所【在德庆州治东明洪武九年建】贝水营【在高要县东八十里贝水村又金鸡坪营在县东南四十里雾径营在县西九十里茍径营在县西南一百里蔡径营在县西南一百十里俱明嘉靖中置又旧有白泥营在县西一百三十里明治中置其南有云初营正德中置今废新志县境又有禄步大湘新桥新庄白土蕉园水坑等营】沙田营【在四防县东三十余里又大坑营大径营在县东北五十里青草营在县东北一百二十里俱明嘉靖中置又旧有鹤爪营在县东五十里对冈营在县东南十里永寕营在县东南四十里马头营在县东南五十里罗坑营在县西南五里太平营黄桐营峡径营黄沙营古灶营皆在县东北八十里今俱废】白鸠营【在新兴县东四十里云礼村明嘉靖二十五年置又东营在县东三里梱村通利营在县东十二里布颠村高村营在县东六十里高村平安冈营在县东南八十里双桥村石子营在县东南九十里羊盆村俱嘉靖中置县志县东旧以马岭花石坳为汛地自明末割入开平则防险又在长冈古冈为皀幕罗汉诸山寇犯境必由之路　本朝康熙八年尝拨把总驻防白鸠山县境以白鸠龙径洞口三处水路为最险要】茶冈营【在新兴县南二十里何村明嘉靖四年置又襄洞营在县南四十里伯冈营在县南七十里张公脑营在县西南五十里俱嘉靖中置县志县南则瓮洞磨石路通恩平底及阳春东山向为贼窟　本朝康熙五年八年两次防勦始平因拨千总驻防龙径】下洋营【在新兴县西为二十四山要地明嘉靖中置又蓝坑营在县西六十里万厯二年増置天堂营在县西南九十里崇祯中増置县志县西北之阨寨天堂其总区也天堂之东北由云稠至东安上下黄沙通小水其上黄沙过岭即布平通二十四山其北则那康岭上风门坳由鸭鬬至富霖所通船蓬岭贼巢出金鸡通分界其西北由冬岭至阳春石望白云寨亦通分界其西则茅径入菩提深圳贼巢至金坑山通高州广西其南由第十营至阳春田头白鸠洞径塘面寨至白花塘贼巢其东由长坑径东安叶峒出廖坑通里峒黄茅径贼巢凡新防新宁马冈诸贼俱由此路或由员岭至白花塘今菩提深圳等处防御为最切又县西有白马庙牛牯抄皆有塘兵防守】茅田营【在新兴县北四十五里明万厯中增置又良峒营在县西北三十里明嘉靖三十一年贼首梁幸直等据此为巢隆庆六年勦平之因立营县志县北自河头而下抵新江往往有剽贼窃发宜于洞口立营以防刼掠自防口而下四十里为茅田其地陆路通老香山水路直抵肇庆亦宜立营以防　本朝康熙九年添设防塘兵十年城守柯正图申言新兴为冲繁之地东路白鸠山布城岭界于高明老香山南路图岭瓮洞里龙径等处隘连恩开阳春诸县大山西则天塘冬那康猫爪等岭路接阳春东山北路茅田径通高明降防诸处皆悬崖峻岭林密箐深防守宜严】狼营【在阳春县西八十里明正德中山猺猖獗知县黄寛招广西狼兵二百余家分三营屯守又凤凰营在县西南九十里湾口营在县西北六十里鬬鸭营在县西北一百里岩面营在县西北一百五十里牛厄曲营在县北一百二十里俱明嘉靖中立防泷水四贺新兴黄三坑恩平君子山等猺】永安营【在阳江县东八十里又马牿径营在县东九十里俱明嘉靖七年置防新寜白水山贼又麻思营在县西一百一十里明治十年置防阳春乐安等山贼又高岭营在县西五十里嘉靖三十九年置又高岭营在县西七十里又县南滨海设有炮台防御凡四北额炮台　本朝康十年建北津城港口炮台明万厯十四年建海陵戙船澳炮台　本朝康熈五十八年建石觉炮台　本朝康熈三年建今皆城守拨兵分防】三洲营【在高明县东少南三十里康熙七年设移新防县金冈墟兵防守又防守又长冈营在县西七十里劬塘营在县西五十里城守皆拨兵分防又赤木迳营在县南四十里赤麻迳营鸡笼营药迳营皆在县南今废又古道迳营长圳营古石凹等营今并废】都含海口营【在高明县东四十里清溪都近南海新防顺德诸县海面界明嘉靖二十三年设本朝康熙二十四年拨总督水师营千总分畨值守又山台营在县西南五十里道通新兴亦嘉靖中设今拨兵驻守】乌茭塘营【在恩平县东三十里官路傍截篱子径要路明嘉靖三十二年置其篱子径在县东南二十里东通十三村达蚬冈又官来径营在县东少北五十里接新宁县界】大夹脑营【在恩平县西南三十里明嘉靖十一年置又楼径营在县西北九十里红嘴山营在县西北一百里莲塘头营在县北二十里祠堂营在县北五十里皆嘉靖间设又马冈营在县东北一百里猎迳营在县东北一百三十里白防迳营在县东南四十里今为白防屯】花山营【在广宁县西北一百二十里明嘉靖三十九年置防守顾水一带营后俱是猺獞外接怀集县界孤絶无人烟】企冈营【在广寜县北一百八十里明嘉靖三十九年置东南有猺至清逺石坎洞地最险要又黄桐营在县北峡径营在县东北古灶营在县东南皆嘉靖中置】黄沙营【在广宁县东北一百二十里明嘉靖十二年置一名南绥营当大罗山之襟喉各峒贼出入由此又县西一百里有得胜营明万厯四年设】长沙营【在开平县东南三十里临河接新宁县界明嘉靖三十二年置防北猎山船金坑雷公岩等贼寻废　本朝康熈十一年复置又旧有五坑径营在县东登高都近梁金山径道多岐前通新寜后出岭西最为要害明成化中陶鲁置防甜水坑良金云永三山贼东摄新防良村等营寻废嘉靖中贼每由此屯劄乃复立营后以地险兵逃遂废名其地曰鬼子窟】蚬冈营【在开平县南三十五里赤水口后迁于蚬冈为山寇出入要路相近有壕坪营】樟村营【在开平县西明崇祯中置西北去新兴八十里新兴县志县东有四险一曰樟村为新兴高要高明寇盗往来之冲路村南有三径曰九曲曰猎径曰蚕蛾三径之外为马冈一带东连新防新宁为盗贼渊薮一曰花石坳一望荒冈径十余里南有水台村马冈之水尽沤于此可通舟楫宁防之盗每由此以往来高明一曰马喉西去新兴一百二十里凡宁防白水乡马冈等贼路由康田十里至马喉社村以西四防以东俱隔七百里贼由此入高明一曰冷水营在县东北古博都明万厯二年置为宁防山行必由之路罗村龙马白水乡一带俱为盗薮双桥一都与为隔邻最宜防御】羊盘营【在开平县北四十里近皀幕山土贼往来要路明末置后废　本朝复设百緫把守又有白坟营亦在皀幕山下】水碓营【在德庆州东五十里明嘉靖三十四年置府志州东有二十二营皆在大江北岸分水路五哨以防西山诸猺其在江南岸者皆分属罗定州通志罗上下江两省咽喉而数苦猺贼嘉靖四十四年都御史吴桂芳奏请自南江口至新村绛水口凡一百二十里沿江岸开山伐木辟地八十里为十营江道始清】中军营【在德庆州西二里一名教塲营明嘉靖三十六年置又西湾营在州西十里明正德五年置平封营在州西八十里相近有大塘营又西十里有麻湾营俱嘉靖时置】扶赖营【在封川县东二十里江北岸相近有都乐营明隆庆五年建又待村营在县东南十里蟠龙营在县东南二十里下塔营在县东南三十里俱在江南岸又罗峒营在县南明嘉靖三十五年置古都乐营在坊塲乡都乐村明隆庆三年置迪田营在县北西河营在文德乡西河村在脩泰乡菊花岭】大滩营【在开建县西南七十里接封川县界封溪水所经康熙二年置】莫罗营【在开建县东北一百里接怀集县界近连州八排猺小　本朝康熙九年置通志有独住营在县北三十里防贺县深埇寨山奇墈磨刀田源诸山贼万保营在县北四十里防贺县深埇怀集牛栏羊桥铜钟鼓城诸山贼会珠营在县北六十里防怀集金鹅松栢南水上帅下帅诸山贼俱明嘉靖中置又霜潭营在县北相近又有教塲营白莲营大湾营总旗营又旧东营在县东北六十里又有龙堂中营小水营】林田山寨【在高要县西又大台山寨在县西一百里花顶山寨在县东南皆猺寨也通志县境猺凡九】深坑山寨【在四防县北猺寨也通志县东至三水县界猺山三十一北至清逺县界猺山十五西北至怀集县界猺山十二】黄山坑寨【在新兴县西猺寨也通志新兴东至苍步水界猺山四东南至独鹤驿界猺山七南至阳春界猺山四西南至冬岭猺山一西至泷水界猺山二十八西北至徳庆界猺山七北至横茶桥界猺山三而黄山坑铁塲石人背等巢皆在县西南境尤为险恶明嘉靖三十七年督臣王钫以徳庆泷水阳春高要高明新兴恩平连界黄三鐡塲石人背山枣坪诸山贼巢盘据万山中岩谷险峻林箐丛密贼首盘永贤等恃险肆恶乃议征勦一军由泷水红沙田登陆进勦山枣坪等巢一军由高要南岸登陆进勦铁塲诸巢一军亦由南岸登陆进勦石人背诸巢贼大窘奔集云浮山复进破之云浮山在东安县界】上下鱼跳寨【在阳春县东北一百五十里接新兴县蓝坑营界明万厯中添设旧志又有高冈寨在县北二十五里石壁寨在县北四十里通志又有北寨径蕉林径在县西南曹峒径闸白水径闸蟠龙径闸在县东北皆有乡兵戍守】北津寨【在阳江县南三十里北津山西麓旧有望梅亭明万厯四年于此置水寨十四年筑城周二百二十丈门三为海津要隘海防考明初阳江海朗双鱼三所各设备倭官一员每年驾船汛海劄泊海陵青洲戙船澳等处春冬二汛嘉靖三十五年撤三所汛守于是海酋朱良寳等焚刼海陵北津地方万厯初设立北津砦为重地所分汛地东至新寕芒洲上下川与广海卫防哨西至吴川限门与白鸽寨防哨既又以海境广濶分为三哨中哨泊戙船澳左哨泊新宁寨门澳右哨泊电白莲头澳二十八年以后复画界为守以海朗寨官兵分守信海东自广海卫界娘澳起西至马牯石止双鱼寨官兵分守信海东自马牯石起西至莲头寨界北额港止而北津寨宫兵每至汛期则协同出哨戙船澳葢府境海防惟阳江为最】大人山寨【在恩平县西三十里猺寨也通志县境猺山凡七】白沙山寨【在徳庆州东北猺寨也州志州境猺山五十四】大峒寨【在封川县东徳宁乡相近有平城寨又有下营凤楼龙田观地力宅水斗大乐大洋冈八寨皆在县东北归仁乡西村黄塘戴村下符百家迪田罗源蛟龙八寨皆在县北文徳乡明嘉靖中猺乱各乡居民砖砌缭垣以自防守】石砚山寨【在封川县北猺寨也】九源山寨【在开建县东北猺寨也通志县境猺山凡三十七】白防屯【在恩平县东南四十里白防径口其径东通白麻径懐宁苔村南通湾雷海西南通阳江那龙村北通那防上洞明嘉靖中设营万厯初兵备李材筑城以扼阳江湾雷那防上下峒之要】永安屯【在恩平县东南四十里明隆庆中恩平防宁界中怀宁苔村三贼贼刼掠恩平及阳江势甚猖獗兵备李材分军一由赤水口一由白防径出其不意大破之材以县东十三村与三巢实相羽翼因悉诛之而立永安永镇武定大湴潘村镇戎丰建镇平等共二十屯募兵耕守】莲塘堡【在阳江县东北六十里明洪武初置莲塘驿嘉靖三十三年佥事林名奎筑堡城周三百十八丈防阳春恩平大山浪贼】太平堡【在阳江县西一百十里丹城墟宋置大墟站本在县西七十里明洪武初改置为太平驿十二年移此嘉靖四十五年筑堡城周三百六丈】双恩塲【在阳江县东南近废海朗所产盐宋元时设营勾官于此明洪武二十年改设盐课司又有咸水塲在县西南近双鱼所亦明初置万厯九年并入双思】崧台驿【在高要县城西水马驿也宋景定中建明洪武二年迁于城东一里临江成化六年仍迁城西】新昌驿【在新兴县治东又腰古驿在县北五十里今割入东安县】乐安驿【在阳春县南九十里明成化十八年建隆庆五年筑土城周二百丈今废】独鹤驿【在开平县西四十里西北去新兴七十里明洪武初置今裁】寿康驿【在德庆州东迎恩坊水驿也明初置在州西门外万厯二十八年移此今裁】麟山驿【在封川县西二里面江枕塘元至正中置于县西锦衣坊明洪武六年迁堰塘埇口治十二年徙此有驿丞今裁】
</div>
    <div class="pagination">
<a href="大清一统志_page155.html">上一页</a><span>...</span><a href="大清一统志_page151.html">151</a><a href="大清一统志_page152.html">152</a><a href="大清一统志_page153.html">153</a><a href="大清一统志_page154.html">154</a><a href="大清一统志_page155.html">155</a><span class="current-page">156</span><a href="大清一统志_page157.html">157</a><a href="大清一统志_page158.html">158</a><a href="大清一统志_page159.html">159</a><a href="大清一统志_page160.html">160</a><a href="大清一统志_page161.html">161</a><span>...</span><a href="大清一统志_page157.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
