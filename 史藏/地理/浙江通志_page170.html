<!DOCTYPE html>
<html>
<head>
    <meta charset="UTF-8">
    <title>浙江通志 - 第 170 页/共 787 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>浙江通志 - 第 170 页/共 787 页</h1>
    <div class="content">　　瑞安县
　　丰积仓【在西北隅岘山下】
　　广丰四仓【在海安】
　　预备仓【在城隍庙侧】　雍正五年添建仓厫一十五间每间贮谷一千三百石
　　泰顺县
　　庆丰仓
　　预备仓【原在县治右后改迁西门内冈上】　雍正五年添建仓厫一十三间每间贮谷六百石
　　处州府
　　永丰仓【在府治南半里】
　　丽水县
　　预备仓【在县堂东西】　雍正五年添建仓厫一十四间毎间贮谷六百石七年添建三间八年添建十三间青田县
　　存畱仓【在县治内】
　　预备仓【在县东百步旧涌泉寺基】　雍正五年添建仓厫四间每间贮谷六百石修仓一十间每间贮谷六百石八年添建四间
　　缙云县
　　存畱仓【在县东七十里】
　　预备仓【四所一在县东七十里一在县西二十五里一在县南十五里一在县北十里今废】社仓【在县北三里】
　　常平仓【知县霍惟腾建】　雍正七年添建仓厫八间八年添建九间
　　松阳县
　　预备仓【五所一在惠洽乡一在九芝乡一在布和下乡一在旌义乡一在移风乡】
　　存畱仓【在县仪门外】　雍正五年添建仓厫五间每间贮谷四百石八年添建四间
　　遂昌县
　　预备仓【四所一在二都一在二十都一在十六都一在十二都】
　　社仓【在报愿寺前】
　　义仓【在报愿寺前】
　　留济仓【在县仪门内】　雍正八年添建仓厫四间
　　龙泉县
　　预备仓【五所一在县北隅一在安福一在独田一在高浦一在县北六十里】
　　际留仓【在县仪门外】
　　劝储仓【在县谯楼左】
　　常平仓【在县治左】　雍正五年添建仓厫二十五间毎间贮谷六百石
　　庆元县
　　预备仓【在县治大街东】　雍正五年添建仓厫一十五间每间贮谷四百石拆修仓四间每间贮谷三百石云和县
　　预备仓【二所一北仓一南仓俱在县治东久废】　康熙二十八年知县林汪远就县堂右设仓以贮积谷雍正五年添建仓厫二十七间每间贮谷三百石
　　宣平县
　　义仓【在县治之西明叶令建何镗建义仓记天下藩省诸郡咸有仓廪嵗以正供之什三征粟储蓄之待时发给官司俸入与夫屯衞兵士之稍食是谓军储仓其诸县邑防藏罪人除罪之入粟迨嵗之荒凶以赈贫民是谓预备仓军储计嵗所入以爲出故有定额即稍羡不得旁及于民预备之廥积籍在公府嵗嵗覆覈虽名爲民乃饥嵗不得辄发必于所辖次第请白待报而施已属后时民之阽危廪廪何赖焉故议者籍籍称汉常平宋社仓爲善然稽其终敝敛散无常僻逺寡实恵法外之奸不无反爲民病于是遂诿之曰救荒无奇策嗟乎救荒之策岂有大于蓄贮者哉今年仲夏栝苍诸邑时惟恒旸而御史大夫徐公省方问俗遵海而西檄诸邑长吏举行义仓得以便宜从事务以利民令所在施行之然未辄有应者宣平叶侯奉令甚谨以爲大夫加惠斯民德意甚盛吾属司牧茍利于民中心图之遘防肃将是惟在我顾安所得羡缗制置之耳往里役缘习不以期月率先半载隳教扞禁莫此爲甚乃令来嵗之役率以春日始事嵗终而竣其先满嵗者得谢役而归其以半载罢役出钱输粟人各若干各役驩然惟命计得粟六百石有奇又以爲民业灌输敛藏无所不可重费之也乃捐自所俸入若干缗鸠工庀具属典史胡器董其役不逾月而告成于是着爲令自今以始凡在官者有所义积咸在于斯凡在民者有所义助咸在于斯凡凶荒之嵗吾民之无告与无能爲生者咸给于斯是爲吾人之义举不必按籍而稽覈是爲邑之义仓可不待请而发夫非大中丞之义惠耶使嵗嵗长吏悉以是意推行之其所蓄积当不啻是其所以恤灾患而忧元元岂其微哉】
　　预备仓【在迎恩门外】　雍正五年添建仓厫九间毎间贮谷六百石八年添建四间
　　景宁县
　　预备仓【在县西南百步】　雍正五年添建仓厫一十九间毎间贮谷四百石八年添建四间














　　浙江通志卷七十九
　　钦定四库全书
　　浙江通志卷八十
　　漕运【上】
　　扬州运道纪于禹贡转漕之政厯代加详至元明而其制益备顾或滋焉
　　圣朝勤恤民隐白粮则并归军运嵗漕则以次
　　恩蠲时而缓征时而改折每于惟正之供屡
　　沛非常之泽是以输挽及期仓储丰积为前古所未有
　　葢所以裕本计者至深逺矣志漕运
　　尚书禹贡扬州沿于江海达于淮泗【玉海水转运曰漕禹贡州末系河先儒以为运道扬达泗至河此正裴耀卿节级转般之法大学衍义补朱子曰冀州三面距河其建都实取转漕之利故九州之终皆言达河以纪其入帝都之道按禹贡于各州之下列贡赋之后而叙其各州之水逹河之路逹于河即达帝都也当时贡赋皆驾舟筏浮水路以达于河葢亦后世漕运之法但未明言其为漕耳】
　　通鉴纲目大业元年开通济渠引汴水开邗沟【文献通考发河南诸郡民开通济渠自西苑引谷洛水达于河又引河通于淮海自是天下利于转输谨按禹贡扬州贡道夏时江淮未通故有防江海达淮泗之文吴于防江筑城穿沟东北通射阳湖西北至宋口入淮而运道始通然汉时漕山东之粟特兖豫青徐四州江淮虽通未尝以之为运道也自大业开通济渠引汴水开防沟而河通于淮利于转输东南运道兴焉故志浙江漕运断自隋始】
　　唐书食货志唐都长安转漕江南之粟高祖太宗时用物有节而易赡水陆漕运嵗不过二十万石故漕事简髙宗后嵗益増多
　　【谨按浙省之漕前史无明文考唐地理志浙西隶江南东道则唐时所漕江南之粟固兼浙漕而言也】
　　资治通鉴开元二十二年以裴耀卿为江淮河南转运使于河口置输【唐书裴耀卿传秋雨害稼帝问耀卿耀卿曰国家大本在京师徃贞观永徽时禄廪者少嵗漕粟二十万畧足今用度寖广运数倍且不支为国大计臣愿广陜运道使京师常有三年食虽水旱不足忧且江南租船水始进吴工不便河漕处处停留易生隐盗请置仓河口以纳东租然后官自雇载分水河洛度三门东西各筑敖仓自东至者东仓受之三门迫险则傍河凿山以开车道运数十里减费钜万天子然其计于是置河隂集津三门仓引天下租繇盟津泝河而西三年积七百万石省运费三十万缗】
　　旧唐书韦坚传天寳元年擢韦坚为陜郡太守水陆转运使截灞浐水东注永丰仓合于长安城东望春楼下穿广运潭以通舟楫取小斛底船三二百只置于潭侧其船皆署牌表之防稽郡船罗吴绫绛纱【通鉴纲日坚督江淮租运嵗増巨万】
　　唐书食货志广徳二年以刘晏颛领东都河南淮西江南东西转运凡漕事皆决于晏晏分吏督之随江汴河渭所宜故时转运船繇润州陆运至扬子斗米费钱十九晏命囊米而载以舟减钱十五繇扬州距河隂斗米费钱百二十晏为歇艎攴江船二千艘每船受千斛十船为纲每纲三百人篙工五十自扬州遣军将部送至河隂上三门号上门填阙船斗米减钱九十调巴蜀襄汉麻枲竹篠为绹挽舟以朽索腐材代薪物无弃者未十年人人习河险江船不入汴汴船不入河河船不入渭江南之运积扬州汴河之运积河隂河船之运积渭口渭口之运入太仓嵗转粟百一十万石无升斗溺者
　　唐书食货志贞元中増江淮之运浙江东西嵗运米七十五万石诏浙江东西节度使韩滉运至东西渭桥仓
　　【谨按汉唐皆都闗中俱引东南之粟以给京师汉元封间运漕六百万石唐天寳称为极盛而韦坚仅运至四百万石至德以后不过百万余石而已而贞元中江淮之运浙江东西竟运至七十五万石是两浙之粟在唐时漕运已视诸道独多矣然贞元时之浙西道固领润江常苏杭湖睦七州不止于今浙西之杭嘉湖三府也】
　　宋史食货志太平兴国初两浙既献地嵗运米四百万石
　　文献通考宋定都于汴漕运之法分为四路江南淮南浙东西荆湖南北六路之粟自淮入汴至京师
　　玉海至道元年杨允恭为江淮两浙发运使籍三路舟江浙所运止于淮泗由淮泗输京师行之一嵗上供者六百万
　　宋史食货志大中祥符初至七百万石江南淮南两浙荆湖路租籴于真扬楚泗州置仓受纳分调舟船泝流入汴以达京师置发运使领之【玉海天圣四年臣僚吴耀卿言咸平景徳中嵗漕江淮米不过四百五十万石近年増至六百五十万请约旧数立为中制诏嵗课六百万石注沈括曰发运使嵗六百万石两浙一百五十万石】
　　玉海嘉祐三年诏曰国家建都河汴仰给江淮六路所供之租各输于真楚度支所用之数悉集于京师以发运司总其纲条以转运使干其嵗入荆湖舟楫囬载海盐淮汴舳舻不涉江路方冬闭塞役卒少休近嵗因循兹事遂废令诸道据年额赴真楚泗州转般仓复运盐归本路【发运一司其制始于淳化而备于皇祐之后权六路丰凶而行平粜之法一员在真州督江淮等路粮运一员在泗州趣自真州至京粮运焉】
　　【谨按转般之法始于裴耀卿成于刘晏宋朝旧制江湖运舟至仪真入转般仓复载盐以归又以运舟自仪真漕河由汴达于都邑六路八十四州漕京师凡六百万石然则浙东西路之米固入转般仓而复以运舟由漕河入汴者也】
　　宋史河渠志浙西运河自临安府北郭务至镇江江口牐六百四十一里淳熙十一年臣僚言运河之濬自北闗至秀州杉青各有牐堰自可潴水惟沿河上塘有小堰数处积久低陷无以防遏水势兼沿河下岸泾港极多其水入长水塘海盐塘华亭塘由六里堰下私港散漫悉入江湖以私港深运河浅也若修固运河下岸一带泾港自无走泄【谨按运河即江南河也隋大业中将东巡防稽乃发民开江南河自京口至余杭八百余里后代因而修之以为转输之道宋孝宗淳熙八年浚行在至镇江运河时定都临安尤以漕渠为先务也】
　　续通鉴纲目元至元十九年始海运【元史食货志元都于燕去江南极逺百司庶府之繁卫士编民之众无不仰给于江南初巴延平宋时尝命朱清张瑄等以宋库藏圗籍自崇明州从海道载入京师而运粮则自浙西涉入江淮由黄河逆流至中滦陆运至淇门入御河以达于京又开济州泗河自淮至新开河由大清河至利津河或开胶莱河道通海劳费无成至元十九年巴延追忆海道载宋图籍之事以为海运可行于是请于朝廷命上海总管罗璧朱清张瑄等造平底海船六十艘运粮四万六千余石从海道至京师】
　　【谨按元初行海运时原合江南江东湖广江西等处之粮共运后以江东寜国池饶建康运粮率令海船从扬子江逆流而上江水湍急又多石矶走沙涨浅粮船俱壊嵗嵗有之而湖广江西之粮运至真州洎入海船船大底小亦非江中所宜于是以嘉兴松江秋粮并江淮江浙财赋府嵗办粮充运嘉兴浙省大府而松江在元初为华亭府乃嘉兴属邑而升为府者是海漕之利惟浙中之粟独多观顺帝至正时海漕不至征粟于张士诚方国珍更可见矣则元时海运其为浙江之漕运无疑也】
　　续文献通考至元二十年罢新河事海运立万户府二以朱清为中万户张瑄为千户蒙古岱为万户府达噜噶齐【元史食货志至元十九年立京畿江淮都漕运司司仍各置分司以督纲运二十年又用王积翁议令阿巴齐等广开新河然新河潮以入船多损壊而蒙古岱言海运之舟悉皆至焉于是罢新河事海运立万户府】
　　元史世祖纪至元二十八年罢江淮漕运司并于海船万户府由海道漕运【元史食货志二十四年立行泉府司专掌海运増置万户府二总为四府二十八年用朱清张瑄之请并四府为都漕万户府止令清瑄二人掌之其属有千户等官分为各翼以督嵗运】
　　续资治通鉴大徳五年増明年海运粮百二十万石续文献通考大徳七年以江浙年谷不登减海运粮四十万石
　　元史武宗纪大徳十一年中书省奏常嵗海运粮百四十五万石今江浙嵗俭不能如数请仍旧例湖广江西各输五十万石并由海道达京师从之
　　续文献通考皇庆元年増江浙海漕二十万石元史兵志延祐元年枢密院官奏中书省言江浙春运粮八十三万六千二百六十石取日开洋前来直沽请预差军人镇遏诏依年依调军一千名命右卫副都指挥使巴延往镇遏之三年海运至直沽枢密院官奏调军士五百名巡镇从之
　　续文献通考延祐五年増海漕四十万石
　　元史英宗纪至治三年减海道嵗运二十万石【续资治通鉴拜珠以海运粮视世祖时顿増数倍今江南民力困极而京仓充满奏乞减二十万石从之】
　　续文献通考泰定二年海运江南粮一百七十万石直至于京师时廷议海漕事康里回以廪积方饶奏减粮数以纾东南民力可其奏
　　元史文宗纪天厯二年命江浙行省明年漕运粮二百八十万石赴京师
　　续文献通考至顺元年江浙行省言今嵗夏秋霖雨大水没民田甚多税粮不满旧额明年海运本省止可二百余万
　　元史文宗纪至顺二年中书省臣言明年海运粮二百四十万石已令江浙运二百二十万河南二十万今请令江浙复増二十万从之【续文献通考凡运粮毎石有脚价钞至元二十一年给中统钞八两五钱至大三年以浙东船户至平江载粮者道逺费广増为至元钞一两六钱香糯一两七钱四年又増为二两香糯二两八钱稻谷一两四钱延祐年间斟酌逺近复増其价温台庆元船运糙粳香糯每石十两五钱绍兴浙西船毎石一十一两白粳价同稻谷每石八两黒豆每石依糙白粮给焉元史食货志初海运之道自平江刘家港入海经扬州路通州海门县黄连沙头万里长滩开洋沿山防而行抵淮安路盐城县歴西海州海寜府东海县密州胶州界放灵山洋投东北路多浅沙行月余始抵成山计其水程自海上至杨村马头凡一万三千三百五十里至元二十九年朱清等言其路险恶复闻生道自刘家港开洋至撑脚沙转洋觜至三沙洋江过匾担沙大洪又过万里长滩放大洋至青水洋又经黒水洋至成山过刘家岛至之罘沙门岛放莱州大洋抵界河口其道差为径直明年千户殷明畧又开新道从刘家港入海至崇明州三沙放洋向东行入黒水大洋取成山转西至刘家岛又至登州沙门岛于莱州大洋入界河当舟行风信有时自浙西至京师不过旬日而已视前二道为最便云】
　　元史顺帝纪至元四年江浙海运粮数不足拨江西河南五十万石补之
　　续通鉴纲目至正十九年江南海漕不通遣兵部尚书巴延特穆尔征海运粮于张士诚巴延特穆尔至杭州命张士诚输粟方国珍具舟丞相达实特穆尔总督之运粟十一万至京师
　　【谨按元自世祖用巴延之言嵗漕东南粟由海道以给京师江浙之粮分为春夏二运始自至元十九年至于天厯至顺由四万石増而为三百万以上民无挽输之劳国有储蓄之富论者称为一代良法然风涛不测无嵗无之顺帝至元以后嵗运之数渐不如旧至正元年江浙所运仅二百八十万石三年又仅二百六十万石且海运之舟不至大都者数年十九年巴延特穆尔徴海运于江浙张士诚输粟一十一万石二十年赴京是年复遣王宗礼至江浙二十一年运粮赴京如上年之数二十二年运粮赴京视上年仅加二万二十三年仍运粮十有三万石赴京是年再遣博啰特穆尔往徴而粟竟不复运由是江浙海漕遂止于是嵗焉又按元之海漕其船有仙鹤哨船每船三十只为一纲大抵船九百余只漕米三百余万石船户八千余人又分其纲为三十每纲设押纲官二人以常选正八品为之其行船者又雇募水手移置扬州光加教习领其事者则设专官秩三品而任之又专任之于朱清张瑄辈加秩而不易其人立法甚备】
　　续文献通考明洪武十三年海运粮七十万石于辽东二十二年令海运粮米六十万石以给辽东三十年海运粮七十万石于辽东【名山藏洪武中海运给辽左七十五万石凡役官军八万余人运军悉许附载已物资私用航海侯张赫舳舻侯米寿皆以海运功封谨按元时海运浙西秋粮之外或以江淮财赋府嵗粮充运洪武十三年海运惟直隶江南诸府秋粮时嘉湖二府尚属直隶未属浙江故知海运之粟兼嘉湖二府在内也自洪武十五年以后及永乐中海运赴北京之粟皆苏松常嘉湖五府居多】
　　明从信录洪武三十年停辽东海运
　　明法传录永乐元年命平江伯陈瑄督海运粮赴北京
　　宪章编成祖即位凡江南运舟派为二道【一由江入海出直沽口白河运至通州为海运一由江入淮入黄河至阳武县陆运至卫辉府运至蓟州为陆运】
　　续文献通考永乐六年海运粮六十五万一千二百二十石于北京
　　明史纪事本末永乐八年以旧额漕运二百五十万石不足给国用特令江浙湖广三省各布都官自行督运共三百万石有竒
　　名山藏永乐九年防通河成【何乔逺宋礼传防通河者元至元中以寿张尹韩仲晖言自东平安民山凿河至临清引汶絶济属之卫河为转漕道然岸狭水浅不能重载故终元世海运为多成祖时济寜州同知潘叔正上言旧防通河四百五十余里淤者乃三之一濬之便命礼往治之礼以防通之源必资汶水乃用汶上老人白英策筑堽城及载邨坝横亘五里遏汶流使无南入洸而北归海滙诸泉之水尽出汶上至南旺分为二道南流接徐沛十之四北流达临清十之六又相地置闸以时蓄泄自分水北至临清地降九十尺置闸十有七而达于卫南至沽头地降百十有六尺闸二十有一而达于淮】
</div>
    <div class="pagination">
<a href="浙江通志_page169.html">上一页</a><span>...</span><a href="浙江通志_page165.html">165</a><a href="浙江通志_page166.html">166</a><a href="浙江通志_page167.html">167</a><a href="浙江通志_page168.html">168</a><a href="浙江通志_page169.html">169</a><span class="current-page">170</span><a href="浙江通志_page171.html">171</a><a href="浙江通志_page172.html">172</a><a href="浙江通志_page173.html">173</a><a href="浙江通志_page174.html">174</a><a href="浙江通志_page175.html">175</a><span>...</span><a href="浙江通志_page171.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
