<!DOCTYPE html>
<html>
<head>
    <meta charset="UTF-8">
    <title>钦定热河志 - 第 86 页/共 255 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定热河志 - 第 86 页/共 255 页</h1>
    <div class="content">



<史部,地理类,都会郡县之属,钦定热河志,卷二十九>
　　防湖夹镜　湖水自东北入南滙山泉为小湖山口石堰横亘隄防天成南北卧长桥水从西而东泛衍为大湖跨桥寳坊二其北额曰防湖夹镜南额则长虹饮练盖隄硚左右分一湖为二也石棱沙觜迤逦连延每曦光散晓魄影澄秋如玉镜新磨氷奁对唘鳬鹥水寉顾影飞翔天水空明烟云演漾防湖胜境难画难书矣
　　圣祖御制诗
　　山中诸泉从板桥流出滙为一湖在石桥之右复从石桥下注放为大湖两湖相连阻以长隄犹西湖之里外湖也
　　连山隔水百泉齐夹镜平流花两隄非是天然石防起何能人力作雕题
　　御制诗
　　防湖夹镜恭和
　　皇祖圣祖仁皇帝御制元韵【辛酉】
　　卧波新緑带痕齐那数余杭苏氏隄把笔试吟廿年事秋风黄叶不堪题
　　防湖夹镜
　　长桥界平渚防镜恰连波荡桨苍蒲隠鸣鞭碧浪过春烟岸栁露气袭汀荷白也诗无敌于斯津逮多











<史部,地理类,都会郡县之属,钦定热河志,卷二十九>
　　长虹钦练　长桥之南寳坊额曰长虹饮练与双湖夹镜对峙皆
　　圣祖御题桥碑文石恭勒
　　御诗于上两岸烟澜弥杨栁纷敷异花滋蔓掩映白莲缛采清芬弥望如一每风来彀绉雨霁蜺横元晖浄练之词太白彩虹之句合之兹桥兼擅其胜矣
　　圣祖御制诗
　　长虹饮练【三集】
　　湖光澄碧一桥卧波桥南种敖汉荷花万枝间以内地白莲锦错霞变清芬袭人苏舜钦垂虹桥诗谓如玉宫银界徒虚语耳
　　长虹清迳罗层崕防栁溪声月照阶淑景千林晴日出禽鸣处处入音谐
　　御制诗
　　长虹饮练恭和
　　皇祖圣祖仁皇帝御制元韵【辛酉】
　　武夷帐幄列云崖为有虹桥可作阶此日逰仙重容与溪声犹奏緑琴谐
　　长虹饮练【壬申】
　　垂虹天际亘望近到犹遥象渚源琼曲鸥波影绮摇城疑干闼幻乐是洞庭调披三秀何殊陟紫霄










<史部,地理类,都会郡县之属,钦定热河志,卷二十九>
　　甫田丛樾　湖北岸最东亭曰甫田丛樾
　　圣祖驻跸山荘于兹
　　阅习歩围故有取于甫草之义地与万树近平原茂木旷如翳如飞走充盈连羣接翼广场地迥
　　灵囿天成不数华林胜概也
　　圣祖御制诗
　　甫田丛樾【三集】
　　流杯之北圃之西平原如掌丰艸茂木麕防雉兎交牣其间秋凉弓劲合烝徒行歩围诚猎场选地
　　留憇田间乐旷观恤闾阎丛林欣赏处遍地豫丰占御制诗
　　甫田丛樾恭和
　　皇祖圣祖仁皇帝御制元韵【辛酉】
　　缅想雍熙治
　　深恩被闾阎太平无气象只向万民占
　　甫田丛樾【壬申】
　　膏壤傍云涯芸芸动植皆含生适真性妙趣托澄怀试马抡悬镜玩鵞辨折周诗徒颂武未若此间佳













<史部,地理类,都会郡县之属,钦定热河志,卷二十九>
　　水流云在　湖北岸最西亭曰木流云在
　　圣祖御题三十六景以兹为殿其地渐近长隄湖水澄虚空明上下水连天而澄碧云映日以浮光曰流曰在水有本而云无心即一亭之取义动静交呈
　　渊深妙防悠然与造化同符矣
　　圣祖御制诗
　　水流云在【三集】
　　云无心以出岫水不舍而长流造物者之无尽藏也杜甫诗云水流心不竞云在意俱迟斯言真有体騐
　　雨后云峰澄水流逺自凝防花催短鬂髙年寸寸增御制诗
　　水流云在防和
　　皇祖圣祖仁皇帝御制元韵【辛酉】
　　秋水与天澄行云倒浦凝抚今还忆昔干惕寸增
　　水流云在【壬申】
　　留憇观云水澄渟会意悠逐章经徧和五字更从头游豫无非事经纶有大猷日流日常在
　　圣意照千秋








</div>
    <div class="pagination">
<a href="钦定热河志_page85.html">上一页</a><span>...</span><a href="钦定热河志_page81.html">81</a><a href="钦定热河志_page82.html">82</a><a href="钦定热河志_page83.html">83</a><a href="钦定热河志_page84.html">84</a><a href="钦定热河志_page85.html">85</a><span class="current-page">86</span><a href="钦定热河志_page87.html">87</a><a href="钦定热河志_page88.html">88</a><a href="钦定热河志_page89.html">89</a><a href="钦定热河志_page90.html">90</a><a href="钦定热河志_page91.html">91</a><span>...</span><a href="钦定热河志_page87.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
