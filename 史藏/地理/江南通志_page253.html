<!DOCTYPE html>
<html>
<head>
    <meta charset="UTF-8">
    <title>江南通志 - 第 253 页/共 731 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江南通志 - 第 253 页/共 731 页</h1>
    <div class="content">　　天分滧原旧台　　　　外海大安戯台两沙【以上
　　蘓松水师　　　　　　西右营汛　　　　　　　北】施翘河北岸炮台
　　朱华港造台　　　　　澜沙套原旧台
　　高桥洪炮台　　　　　渡船港造台
　　呉王状造台　　　　　楼子港原旧台
　　邋遢港原旧台　　　　掘头港原旧台
　　渡头港炮台　　　　　西阜沙原旧台
　　王家港造炮台　　　　大套原旧台
　　徐胡子沟造台　　　　湃头港原旧台
　　大洪造台　　　　　外海永兴沙【以上蘓松水师竒营汛】自狼山而南与常熟福山相对为江海合流咸淡分界处烽戍相望一苇可达晋咸和五年石勒将刘澂浮海抄东南诸县以入海虞此自北而南也唐中和间招讨使周宝讨周郁于海上郁退保常熟走海陵此自南而北也
　　国朝于康熙十九年始开海禁设立狼福对渡官船二十舸二十四年复设海闗许民出海贸捕自是狼福之间往来者项背相望其福山戍守始自明嘉靖间总督张经之议既而操江御史高桂春请募水兵万人属防将操练胡宗宪又请添置游击为蘓松应援并从之倭寇既平筑堡于此
　　国朝因其旧制自福山东西二墩以西皆常熟界自二墩以东入昭文县界昭文濒海之地其浦口之大者有三曰许浦曰徐陆泾曰白茅港许浦之地自宋乾道以前尝从明州之定海军分兵驻守乾道六年御前水军统制冯湛极陈许浦要害乞移定海全军屯此从之自是定水军七千人置寨于此后宝庆间呉英上建屯之议复分二千五百人屯浦东百余里之顾泾焉【今宝山地】徐陆旧本浅狭自田家坝凿通以后海潮冲齧遂成大口渔舟蚁集盐船盗艘亦时阑入康熙四十年间置堡守戍白茅港自明天顺间总兵翁绍宗奏置戍兵成化间复立备倭寨嘉靖三十三年海贼刘鉴突入白茅邑令王鈇悉力御之乃去自徐陆泾白茅出海有海外薛家沙康熙六十一年允沙民所请亦设四墩分兵驻宿以上常昭之境皆系福山营汛地惟自白茅东南养鹅墩至铛脚墩系昭文太仓交界之地故独属之刘河营云凡列汛二十有四过此始入太仓州界
　　常熟县界汛
　　福山东墩　　　　　　崔浦墩
　　缪泾墩【以上福山营汛】
　　昭文县界汛
　　耿泾墩　　　　　　　朱坝墩
　　海洋塘墩　　　　　　呉坝墩
　　千步泾　　　　　　　严坝墩
　　浒浦墩　　　　　　　周港墩
　　瓦浦墩　　　　　　　张泾墩
　　徐陆泾　　　　　　　顾港墩
　　唐浦墩　　　　　　　髙浦墩
　　金泾墩　　　　　　　旧塘墩
　　白茅墩　　　　　　　外海薛家沙【以上俱福山营汛】
　　铛脚墩　　　　　　　养鹅墩
　　横浜墩【以上俱刘河营汛】
　　太仓为滨海之门户自太仓而南过七鸦浦为镇洋县界自镇洋而南过刘家河为宝山县界自宝山而南接松江府境其地与海中竺箔沙小团沙相对太仓为元时海运放洋之口帆樯灯火辐辏于此自明嘉靖三十年以后倭寇之警太仓之地两被攻围城外居民焚掠几尽盖邑当海冲为贼踪驻泊之的故也刘河营旧为张家行镇元置嘉定州水军分镇万户府遂称水寨明置三巡检司立烽堠六正统初金山寇警侍郎周忱指挥翁绍宗复议设军寨焉嘉靖四十五年命设防将于此
　　国朝额设游击驻防康熙六年刘河旧城为水所齧城东之地半入于海始议移屯茜泾镇即今所驻地也刘河之南有顾泾汛系宝山地宋时分许浦兵守此宝山之镇为呉淞营呉淞向有旧城明洪武十九年筑嘉靖间海寇秦璠王艮自南沙乗潮入寇廨舍被焚遂移屯土城以旧城为教场后巡按尚维持以土城难守改甃砖石谓之新地顺治二年
　　王师渡江总镇李成栋奉
　　命南征尝建牙于此雍正四年分立宝山县即以呉淞所城为县治与防将守备同城而治其地有杨家嘴为海口首冲顺治十八年立土寨于此宝山者明永乐十年所筑以为海舟标识者也其地在呉淞口之南旧有土城二皆洪武间筑正统九年指挥翁绍宗复建砖城是为呉淞旱寨嵗乆渐废后以倭寇之警万歴四年兵备王叔杲建议改筑于旱寨之北与宝山山麓相距甚迩万歴十年怒涛决李家山渐坍没城迫于海
　　国朝顺治十八年命大臣蘓宜巡视议汰城撒守康熙八年复命大臣防阅始题复焉三十三年奉
　　防迁入内地离旧城二里是为宝山所城今为川沙营把总驻劄之地今太仓镇洋为刘河营汛地宝山县为呉淞营汛地过呉淞口而南自宝山旱寨而北为川沙营汛地凡列汛五十有七又南入松江府界
　　太仓州界汛
　　钱泾墩　　　　　　　陈泾墩
　　荡茜墩　　　　　　　髙泾墩
　　鹿鸣墩　　　　　　　周场墩
　　浪港墩　　　　　　　蔡港墩
　　双鸣墩　　　　　　　堑港墩
　　七了炮台　　　　　　七了墩【以上刘河营汛】镇洋县界汛
　　杨林墩　　　　　　　陶家墩
　　大赦墩　　　　　　　新塘墩
　　潮田墩　　　　　　　丁泾墩
　　刘河炮台　　　　　　刘河墩
　　破倭墩　　　　　　　薛境墩
　　平寇墩　　　　　　　新开河墩
　　牛角尖墩【以上刘河营汛】
　　宝山县界汛
　　大川沙墩　　　　　　小川沙墩【以上刘河营汛】
　　黄窑墩　　　　　　　五岳墩
　　徐泽塘墩　　　　　　司港墩
　　顾泾墩　　　　　　　薛家滩墩
　　练祁墩　　　　　　　司港汛
　　练祁港汛　　　　　　月浦镇汛【右哨把总驻此】
　　呉木峰　　　　　　　对江墩
　　胡巷桥汛　　　　　　江湾镇汛【左哨把总驻此】
　　顾龙浜墩　　　　　　□淘墩
　　□港墩　　　　　　　小沙背木烽
　　东潜墩　　　　　　　□淘港汛
　　沙浦港汛　　　　　　杨行镇汛【左哨把总驻此以上俱呉淞营】
　　镇海墩　　　　　　　周家浜墩
　　张家浜　　　　　　　周江浜
　　宝山城汛　　　　　　黄家湾
　　杨家嘴炮台　　　　　对江墩
　　【汛以上俱川】
　　松江一郡三面距海当震泽之下流晋袁山松筑沪渎垒于此以扼御海之门户重其防也其沿海之县自北而南曰上海曰南汇曰奉贤曰华亭曰金山而黄浦川沙南汇青村柘林金山等营或分或并互相应援明嘉靖间倭寇汪直徐海等尝据柘林为巢穴绵亘二百里若老鹳嘴七八团之间皆其部落所屯聚华上之间骚然矣
　　国朝特设提督弹压其地居重驭轻实为筹海之胜算上海接壤嘉宝独当黄浦之冲最为险要论者谓当守吴淞之李家口以拒贼上流守黄浦以拒贼横渡为御防之上策也旧有墩台十七座俱在内塘毎墩间悬六里以达于南汇康熙二年以内墩离海过逺声息难通乃建外塘斥堠巡防瞭望内外相资为他堡所不及自今分县以来十五墩以下属上海十四墩以上属南汇谓之汇者本堡地形突出海中如嘴面面受敌海寇分艐于洋山马迹之间遇东南风则此嘴大勒口当洋山之冲遇东北风则此嘴四五六团洪当马迹之冲各堡止防一面此独三面拒防故谓之汇云南汇之东北有川沙洼明嘉靖间贼首陈东尝屯于此由南汇而南为奉贤县地青村营所驻也营本洪武二十年汤和所建明郑若曽曰松江临海者三面金山当其南南汇当其东青村当其东南二面转屈之防故为冲要其地如横林朝阳庙李家路口坛庙路口牛皮小勒鱼秧棚翁家港墩俱称险要自西袁浦而南入华亭界柘林营所驻也有漴缺口为捍海堰险工之地盖以金山许山耸峙洋面潮为两山所束直冲漴缺故易侵齧今俱修筑坚完柘林所属如东西袁浦龙王庙草庵漕泾皆要地也自华亭而南入金山界其地东为青南之上游西为乍独之界限明胡宗宪遣将王沛沈贼舟于金山洋盖由其地嘉靖中设防将于此
　　国朝仍其制雍正四年分设金山县即其城为县治凡列汛七十有八过此以南为嘉兴府平湖县白沙湾汛地系浙江海防之始
　　上海县界汛
　　生字圩墩　　　　　　吕字圩墩
　　汤字圩墩　　　　　　外十六墩
　　曹家路墩　　　　　　北新墩【以上六汛系外塘】
　　曹家路汛　　　　　　十五墩
　　十六墩　　　　　　十七墩【以上四汛系内塘俱川沙营汛】南汇县界汛
　　邱家路　　　　　　　南新墩
　　杨家路　　　　　　　大洪墩
　　江家路　　　　　　　外十墩
　　殷家路【以上七汛系外塘】十四墩
　　添设墩　　　　　　　十三墩
　　十二墩　　　　　　　十一墩
　　十墩　　　　　　　　九墩【以上七汛系内塘俱川沙营汛】
　　外八墩　　　　　　　宋家棚墩
　　外六墩　　　　　　　赵家棚墩
　　新建墩　　　　　　　方家棚墩
　　黄家洼墩　　　　　　靖氛墩
　　董家宅墩　　　　　　靖海墩【以上系外】
　　头墩　　　　　　　　二墩
　　三墩　　　　　　　　四墩
　　五墩　　　　　　　　六墩
　　七墩　　　　　　　　八墩【塘以上系内塘俱南汇营】奉贤县界汛
　　翁家港　　　　　　　五墩
　　新四墩　　　　　　　旧四墩
　　荒三墩　　　　　　　二墩
　　头墩　　　　　　　　椒墩
　　大门墩　　　　　　　朱家墩
　　戚漴墩　　　　　　　横林墩【以上青林营汛】
　　东袁浦墩　　　　　西袁浦墩【以上柘林营汛】华亭县界汛
　　陆鹤墩　　　　　　　周公墩
　　龙王墩　　　　　　　漴缺墩
　　三岔墩　　　　　　　胡家港墩
</div>
    <div class="pagination">
<a href="江南通志_page252.html">上一页</a><span>...</span><a href="江南通志_page248.html">248</a><a href="江南通志_page249.html">249</a><a href="江南通志_page250.html">250</a><a href="江南通志_page251.html">251</a><a href="江南通志_page252.html">252</a><span class="current-page">253</span><a href="江南通志_page254.html">254</a><a href="江南通志_page255.html">255</a><a href="江南通志_page256.html">256</a><a href="江南通志_page257.html">257</a><a href="江南通志_page258.html">258</a><span>...</span><a href="江南通志_page254.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
