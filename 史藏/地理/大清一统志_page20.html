<!DOCTYPE html>
<html>
 <head>
  <meta charset="utf-8"/>
  <title>
   大清一统志 - 第 20 页/共 202 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   大清一统志 - 第 20 页/共 202 页
  </h1>
  <div class="content">
   寺观开元寺【在州旧城内唐天寳中建】福圣寺【在州东四十里唐贞观中建】清峯寺【在州东五十里唐天寳中建】天宁寺【在州南三十里旧城里村唐贞观中建】寳月寺【在州东北五十里唐太和中建】法寳寺【在州境唐凤村唐开元中建】五祖寺【在武强县北十里唐咸通中建】福胜寺【在饶阳县隋开皇中建】洪福寺【在饶阳县唐贞观中建】祈真寺【在安平县北一里隋开皇中建】
　　名宦南北朝齐袁聿修【阳夏人天保初以太子庶子行博陵太守数年大有声绩逺近称之】路去病【阳平人河清初为定州饶阳令明嫺时务性颇严毅人不敢欺然至亷平吏民叹服】唐贾敦实【寃句人太宗时为饶阳令政清静吏民嘉美旧制大功之嫌不连官时敦实兄敦颐为瀛洲刺史朝廷以其兄弟治行相髙故不徙以示宠】张兴【束鹿人为饶阳禆将安禄山来攻兴开示祸福譬晓敌人婴城弥年众心遂固沧赵已防史思明引众薄城兴擐甲指挥刀重五十觔乗城一举輙数人死贼皆气慑城破见缚思明锯解之且死骂曰吾能裒强死兵败贼众军中凛然为改容】宋王鼎【馆陶人仁宗时知深州王则以贝州反深卒厐旦与其徒谋以元日杀军校刼库兵以应之前一日有告者鼎夜出檄遣军校摄事外邑而隂为之备翌日防僚友置酒如常叛党愕不敢动鼎刺得实捕首谋十八人斩之一郡帖然明年河北大饥鼎尽力赈救】窦卞【寃句人知深州熙宁初河决滹沱水及郡城地大震流民自思冀来踵相接卞发常平粟食之吏白擅发且获罪卞曰俟请而得报民死矣吾宁以一身活数万人寻以请诏许之】金胡砺【武安人皇统间同知深州军州事郡守暴戾蔑视僚属砺常以礼折之守愧服郡事一委于砺州管五县例置弓手百余嵗赋民钱五千余万为雇直其人皆市井无頼以迹盗为名所至扰民砺悉罢去继而有飞语曰某日贼发将杀通守或请为备砺曰盗所利者财耳吾贫如此何备为是夕令公署撒关竟亦无事】明萧伯辰【清江人永乐初知深州存心慈惠防静有为度城中地势将有水患乃徙其民于髙原以待之既而霪雨大作滹沱与漳水并溢城竟圯遂奏于先避水之地建治焉】耿福縁【四川人宣徳中为安平县丞两以冗员当汰皆为部民所留后又当汰民相率言福縁视民如子田里获安今当去职民失所倚见在县令有疾求去乞即用福縁以活百姓诏许之即擢安平知县】宋征【洪洞人正统中饶阳知县清勤慈惠权要病民悉绳以法三载间庶民安业盗不涉境卒于官妻子贫不能归官僚士庶资之始得行】李鸿【干州人正徳中知深州时流贼纵横所至残破鸿乃缮城浚池为万全计民闻贼锋鋭甚欲迁避鸿曰我以死守城为谁耶民皆感激登城贼遂引去】余一鹏【莆田人嘉靖中知深州以滹沱将为害于城外筑长堤周廻九里后水至堤下城頼以全】钱博学【莱州人隆庆问知武强县修城课士建置学田纂辑邑乗为时称美】罗名士【光州人隆庆问知饶阳县初下车值河水为患薄敛省刑禁商盐革杂卒改上县为下县民頼以苏】李守真【沁源人万厯初饶阳知县时滹沱河水决几胃城郭守真力排羣议环城筑长堤数百丈绕堤内外植栁三千余株邑人至今頼之】何銐【泰兴人万厯间安平知县培城基以社水患又多开水关蓄泄之时商盐为民深累銐甲文力请免数十年积蠧一朝而清催科尽革羡余民立祠祀之】孙士美【青浦人崇祯中知深州州故瘠土兵数百皆市人不习战士美悉力训练十一年　大兵临城凭城固守力屈自到于角楼父讷亦缢一家死事者十三人赠太仆少卿并旌讷同时殉节者深州训导刘恂安平人赠侍读又畿辅通志有安平县知县孔闻校深州训导刘名言吏目熊国俊俱于崇祯中先后殉节】
　　本朝朱衣助【奉天人顺治五年知深州时土冦未靖衣助披坚执鋭为士卒先捍卫孤城抚循黎庶民徳之】李模【郏县人顺治间授武强知县治尚清简民安之政暇与诸生讲学不辍及迁去士民攀辕泣之】
　　人物汉崔骃【字亭伯涿郡安平人祖篆王莽时为建新大尹着周易林六十四篇用决吉凶多占验骃博学有伟才尽通古今训诂百家之言善属文少游太学与班固傅毅同时齐名元和中上四巡颂辞甚典美帝尝嗟叹之谓窦宪曰公爱班固而忽崔骃此叶公之好龙也宪为车骑将军辟骃为掾及出击匈奴骃为主簿前后奏记数十指切长短宪不能容出为长岑长骃不之官而归卒于家所着文凡二十一篇】崔瑗【字子玉骃中子早孤鋭志好学尽能传其父业年十八至京师从侍中贾逺质正大义与马融张衡友好兄章为州人所杀瑗手刄报仇因亡命防赦归家家贫兄弟同居数十年乡邑化之年四十余始为郡吏后举茂才迁汲令汉安初胡广窦章共荐瑗宿徳大儒不宜久在下位由此迁济北相瑗髙于文词尤善书记箴铭所着凡五十七篇爱士好宾客盛修肴膳居尝疏食菜羹而已家无担石储当世清之】崔寔【字子真瑗子少沉静好典籍父卒隠居墓侧桓帝初举独行除为郎明于政体吏才有余论当世便宜数十条名曰政论当世称之后拜议郎著作东观出为五原太守教民织绩整励士马严烽堠寇不敢犯常为邉最召拜尚书免归建宁中病卒家徒四壁立无以殡敛所着文凡十五篇从兄烈有重名于北州歴位郡守九卿灵帝时拜太尉】崔琦【字子玮安平人以文章博通称举孝亷为郎梁冀闻其才请与交琦数引古今成败以戒之冀不能受乃作外戚箴及白鹄赋以风因遣归后除临济长不敢之职觧印绶去冀令刺史隂求杀之客见其耕于陌上懐书一卷客哀其志以实告琦得脱走冀后竟捕杀之所着赋颂等凡十五篇】崔州平【烈之孙诸葛亮自比管仲乐毅时人莫之许也州平及颍川徐庶与亮友善谓为信然】晋崔洪【字良伯博陵安平人少以清厉显名武帝时为御史治书朝廷惮之寻为尚书左丞时人为之语曰丛生棘刺来自博陵在南为鸡在北为鹰迁吏部尚书举用甄明门无私谒后为大司农卒官子廓散骑侍郎亦以正直称】张载【字孟阳安平人父收蜀郡太守载性闲雅博学有文章太康初至蜀省父道经劒阁因着铭作诫益州刺史张敏表上其文武帝遣使镌之于剑阁山焉又为蒙汜赋司校尉傅元见而嗟叹为之延誉遂知名起家佐著作郎累拜中书侍郎告归卒】张协【字景阳载弟少有儁才与载齐名辟公府掾歴迁河间内史在郡清简寡欲时天下已乱协遂弃絶人事屏居草泽守道不竞以属咏自娱拟诸文士作七命世以为工永嘉初复征为黄门侍郎托疾不就】张亢【字季阳协弟才藻不逮二昆亦有属缀又解音乐伎术时人谓载协亢陆机云曰二陆三张中兴初过江拜散骑侍郎秘书监荀崧举亢领佐著作郎出补乌程令入为散骑常侍复领佐著作述厯赞一篇】南北朝魏崔辩【字仲通博陵安平人学涉经史威仪整峻显祖征拜中书博士累除武邑太守政事之余専以劝学为务卒諡曰恭长子景儁鲠正有髙风歴官员外散骑侍郎参定朝仪雅为髙祖所知重】崔挺【字双根辩之从父弟防孤居防尽礼五世同居后频年饥始分析挺与弟振推让田宅惟守墓田而巳家徒壁立兄弟怡然手不释卷举秀才射策髙第孝文时除光州刺史风化大行迁本州中正及卒光州故吏莫不悲感共铸八尺铜像祀之諡曰景】崔振【字延根挺弟少有学行居家孝友为秘书中散在内谨勅为髙祖所知迁尚书左丞景明初兼廷尉少卿有公断以明察称除肆州刺史在任有政绩卒諡曰定】孙惠蔚【字叔炳武邑武遂人周流儒肆有名于冀太和初举孝亷为中书博士参定雅乐与秘书令李彪抗论彪不能屈定七庙礼与邢峦廷议得失迁秘书丞见东观典籍未周请欲禆残补阙并校句读以为定本其先无本者捜求令足令四门博士及在京儒生四十人在秘书省専精考校参定字义诏许之延昌间封枣强县开国男除光禄大夫卒赠瀛州刺史諡曰戴】刘献之【饶阳人少孤贫雅好诗传博观众籍时人有从学者献之辄谓之曰子若能入孝出弟忠信仁让不待出户天下自知倘不能然于立身之道有所益乎由是学者莫不髙其行义希造其门孝文幸中山诏征典内校书固以疾辞时中山张吾贵与献之齐名皆称儒宗吾贵门徒千人行业可称者寡献之著录数百而已皆通经之士以是辨其优劣】崔孝芬【字恭梓挺长子早有才识博学好文章孝文召见甚嗟赏之袭父爵歴官太常卿加仪同三司兼吏部尚书孝芬善谈论爱好后进终日忻然商防古今聴者忘疲所着文章数十篇弟孝伟孝演孝直孝政俱孝义慈厚孝演孝政先亡孝芬等哭泣哀恸絶肉蔬食容貌毁瘠见者伤之始挺兄弟同居挺弟振既亡孝芬承奉叔母李氏若事所生旦夕温凊出入启觐家事一以咨决抚从弟宣伯子朗如同气焉】刘兰【武邑人年三十余始受春秋诗礼于中山王保安家贫无以自给且耕且读三年之后立黉舍聚徒二百读左氏五日一遍兼通五经甚为精悉又明隂阳博物多识为儒者所宗永平中仕为国子助教】马八龙【武邑武强人轻财重义友人武遂县尹灵哲在军丧亡八龙闻即奔赴负尸而归以家财殡葬为制缌麻抚其遗孤恩如所生州郡表列诏旌其门】李几【安平人七世共居同射家有二十二房一百九十八口长防济济风礼着闻至于作役卑幼竞集乡里叹美标其门闾】齐崔伯谦【字士逊安平人少孤贫善养母神武召补相府功曹称之曰清直奉公真良佐也族弟暹当时宠要伯谦与之旧寮同门非吉凶未尝造请天保初除济北太守恩信大行征赴邺百姓号泣遮道除南钜鹿太守在郡七年狱无停囚征转银青光禄大夫卒】蘓琼【字珍之武强人幼时尝谒东荆州刺史曹芝芝戏问曰卿欲官否对曰设官求人非人求官芝异其对署为府长流参军除南清河太守奸盗止息化行俗美在郡六年人庶懐之迁三公郎中赵州及清河南中有人频告谋反前后皆付琼推检事多申雪京师为之语曰断狱无疑蘓珍之官至大理卿】周崔士谦【辩之孙父楷仕魏为殷州刺史葛荣陷城阖门死之士谦仕周累迁荆州刺史号称良牧性至孝与弟説特相友爱后虽年位并髙资产皆无私焉居家严肃子旷及説子宏度并奉其遗训云】隋李徳林【字公辅安平人该博坟典善属文遭父艰反葬故里隆冬单衰跣足州里敬慕之齐天保八年举秀才射策五条考皆为上周武帝克齐授内史上士诏诰格式及用山东人物一以委之髙祖受顾命以徳林为丞相府属三方搆乱军书填委文章百端不加治点及受禅授内史令虞庆则劝髙祖尽灭宇文氏惟徳林固争以为不可帝怒由是品位不加所撰文集五十卷行于世】崔彭【字子彭士谦子少孤事母以孝闻性刚毅有武畧工骑射善周官尚书髙祖践阼累转骠骑将军恒典宿卫性谨宻在省闼二十余年每当上在仗危坐终日未尝有惰容尝説君臣戒慎之义上称善累迁左领军大将军卒諡曰肃】崔仲方【字不齐挺曽孙父猷仕周拜少司徒隋初封汲郡公仲方少好读书有文武才畧周武帝有灭齐志仲方献二十策帝大竒之髙祖受禅与髙颎议正朔服色事劝除六官依汉魏之旧并从之进位上开府爵固安县公为虢州刺史上书论取陈之策及大举伐陈以为行军总管后数载转防州总管时诸羌犹未宾附诏仲方击之与贼三十余战诸部悉平歴信都太守乞骸骨卒于家】崔廓【字士元安平人博览书籍多所通涉山东学者皆宗之不应碎召与赵郡李士谦为忘年之友时称崔李子赜字祖濬七嵗能属文开皇初射防髙第诏与诸儒定礼乐授协律郎蘓威雅重之母忧去职性至孝水浆不入口者五日后歴起居舍人越王长史】孙万夀【字仙期武强人年十四就阜城熊安生受五经兼博涉子史善属文李徳林见而竒之髙祖受禅滕穆王引为文学官终大理司直】唐李百药【字重规徳林子七嵗能属文父友读徐陵文有刈琅邪之稻之语叹不得其事百药进曰春秋鄅子籍稻杜预谓在琅邪客大惊号竒童贞观中累迁散骑常侍宗正卿卒諡曰康百药才行为天下推重侍父母丧还乡徒跣数千里服虽除貌癯瘠者累年好奬荐后进得俸禄与亲党共之翰藻沉郁诗尤其所长樵厮皆能讽之所撰齐史行于世】刘君良【饶阳人四世同居族兄弟犹同产门内斗粟尺帛无所私隋末荒馑妻劝异居君良即斥去妻召兄弟流涕以告天下乱乡人共依之筑为堡因号曰义成堡深州别驾杨宏业至其居凡六院共一庖子弟皆有礼莭叹悒而去贞观六年表其门闾】李安期【百药子亦七嵗属文父贬桂州遇盗将加以刄安期跪泣请代盗哀释之髙宗即位迁中书舍人预决国事帝屡责侍臣不能进贤安期曰比见公卿有所荐进皆劾为朋党所以人争噤黙避谤帝纳之寻检校东台侍郎同东西台三品卒諡曰烈自徳林至安期三世掌制诰孙羲仲又为中书舍人】张鷟【字文成深州陆泽人早慧絶伦调露初登进士第考功郎骞味道见所对称天下无双八以制举皆甲科累迁鸿胪丞四参选判为全府最员外郎员半干称鷟文辞犹青铜钱万选万中时号青钱学士新罗日本使至必出金寳购其文终司门员外郎】崔元暐【安平人少以学行称居亲丧庐有燕更巢共乳甘露降庭树长安元年为天官侍郎当公介然不受私谒执政忌之改文昌左丞武后曰卿改职乃闻令史设斋相庆此欲肆其贪耳卿为朕还旧官再迁凤阁侍郎以诛二张功为中书令俄拜博陵郡王罢政事后流古州道病卒谥文献元暐三世不异居贫寓郊墅羣从皆自逺防食与弟升尤友爱升为司刑少卿时宋璟劾张昌宗不轨升执论大辟兄弟守正如此子璩有文学终礼部侍郎】李湛【字兴宗饶阳人义府子六嵗授周王府文学张柬之将诛二张以敬晖及湛为右羽林将军总禁兵请太子至元武门斩关入初义府以立武后得宰相而湛为中兴功臣世不以父恶为贬云】刘幽求【武强人圣歴中举制科髙第授朝邑尉桓彦范等诛二张不杀武三思幽求谓曰公等无葬地矣既而五王皆为三思搆死临淄王入诛韦后预参大策是夜号令诏勅一出其手睿宗立爵徐国公先天元年为尚书右仆射同中书门下三品监修国史崔湜附太平公主有逆计幽求説元宗早图之未发而言泄乃流封州太平公主诛即日召复开元初进尚书左丞相未几又贬恚愤卒谥曰文献】魏知古【深州陆泽人方直有雅才擢进士第睿宗时累迁黄门侍郎諌造金仙玉直观帝加其直以左散骑常侍同中书门下三品先天元年为侍中从猎渭州献诗以讽明年封梁国公窦怀贞诡谋乱国知古宻发其奸后改紫微令与姚元崇不协罢政事卒宋璟闻而叹曰叔向古遗直子产古遗爱兼之者其魏公乎赠幽州都督諡曰忠】崔涣【璩子博综经术长论议十嵗居父丧哀毁如成人起家亳州司功参军累迁司门员外郎杨国忠恶不附已出为巴西太守明皇西狩迎谒于道帝见占奏以为明治体即日拜门下侍郎同平章事肃宗立为江淮宣谕选补使收采遗逸不以亲故自嫌代宗时迁御史大夫元载辅政涣论其奸载恶之贬道州刺史卒諡曰元】崔伦【字叙安平人居父丧徒跣防柩行千里道路为流涕及进士第歴吏部员外郎安禄山反陷贼不污伪官寳应二年以右庶子使吐蕃留二年执伦至泾州逼为书约城中降伦不从更囚暹婆城阅六年终不屈乃许还代宗见之为感动呜咽迁尚书左丞卒赠工部尚书諡曰敬】张荐【字孝举鷟孙敏鋭有文词能为周官左氏春秋为顔真卿所赏大歴中充史馆修撰真卿为李希烈所拘荐上疏请执希烈母至境上以赎真卿卢杞持之不报朱泚反诡姓名伏匿京师平擢左拾遗诏复用杞为刺史荐论杞奸恶不当用徳宗纳之贞元元年帝亲郊时更兵乱礼物残替用荐为太常博士参缀典仪畧如旧章后擢谏议大夫裴延龄必欲斥之使使回鹘又使吐蕃荐占对详辨三使絶域始兼御史中丞后大夫次赤岭及病卒赠礼部尚书諡曰宪】崔良佐【安平人居白鹿山门人諡曰贞文孝父所着有三国春秋又集十卷】崔造【字元宰安平人永秦中与韩防卢东美张正则三人友善皆自谓王佐才时号四防官建州刺史朱泚乱造辄驰檄北州发所部兵二千以待命徳宗嘉之贞元二年以给事中同中书门下平章事帝谓造敢言能立事故以不次用之造以钱谷诸使罔上自私请两税委本道观蔡使悉停诸道水陆转运度支巡院两淮转运使以度支还尚书省宰相分领六曹韩滉持不可改帝以滉转运江淮余如造请未几罢为太子右庶子所请悉罢以忧卒】崔衍【字着伦子天寳末擢明经请富平尉继母李不慈衍事之益谨歴蘓虢二州刺史迁宣歙池观察使为百姓所懐幕府奏聘皆名士衍俭约畏法室无妾媵禄稍周于亲族葬埋嫁娶倚以济者数十家及卒不能蒇丧表诸朝赐赙帛三百叚米粟称之赠工部尚书諡曰懿】崔纵【涣子涣之贬纵弃金部员外郎就养讫元载世不求闻达后为西水陆运两税盐铁使徳宗出奉天纵劝李懐光奔命懐光次河中迁延不进纵以金帛先度曰济者即赐众争趋遂及奉天迁御史大夫处大体不急细事歴太常卿封常山县公卒谥曰忠孙碣字东标及进士第迁右拾遗擢河南尹政绩着闻】五代晋李自伦【深州人为本州司功参军自髙祖训迄自伦子光厚六世同居天福四年户部上其事下州按验不妄勅以所居飞鳬乡为孝义卿匡圣里为仁和里旌表门闾】宋李昉【字明逺饶阳人汉干祐进士宋初累拜工部尚书太平兴国中赵普宋琪居相位久求其能继之者宿旧无逾于昉遂命参知政事俄拜平章事端拱初边警急诏羣臣各进策昉引汉唐故事以屈已修好弭兵息民为言时论称之淳化中以特进司空致仕卒諡文正昉和厚多恕不念旧恶素与卢多逊善多逊屡谮昉于上后太宗言及多逊事昉为解释上由此益重之子宗纳字大辩习典礼歴官比部郎中】周仁美【深州人开寳中累以军功迁右班都知戌环州时牛耶泥族累嵗为冦仁美击破之至道初复叛因诱缚酋长二十八人自是诸族慴畏尝召见奏曰臣老于戎门多戌外郡前后征行体被三十余创今日得对万乗倘或备员宿卫立殿庭下一日足矣留补马步军副都军头】王济【字巨川饶阳人父恕后唐时童子及第开寳中知秀州为盗所杀将并害济济伏尸号恸谓贼曰吾父已死吾安用生为贼义之舍去雍熙中补龙溪主簿及通判镇州政绩大着拜监察御史所言皆切于时咸平初以刑网尚繁请删定制敇又着备边策十五条以献卒官知洪州遗奏以进贤退佞罢土木不给之费为言济颇频经史好读左氏春秋性刚直无所畏避少时深州刺史念金锁一见器之金锁殁后济抚其孤援置禄仕】李宗谔【字昌武宗讷弟七嵗能属文耻以父任得官由乡举第进士累官起居舍人从幸大名上疏论邉事景徳二年为翰林学士将郊命判太常时乐工以年劳迁补至有不知声者宗谔素晓音律遂加审定又者乐纂以献官至右諌议大夫宗谔究心典礼藏书万卷内行淳至事继母以孝闻二兄早世奉嫂字孤恩礼兼尽与弟宗谅友爱尤笃勤接士类奨拔后进士人皆归仰之工隶书有文集六十卷子昭述官至尚书右丞】李昭遘【字逢吉宗谔从子幼时杨亿尝过其家出拜亿命为赋既成亿嘉叹后荐授馆阁校勘复为盐铁判官初议罢天下职田及公使钱昭遘执以为不可累擢天章阁待制知郑州卒性和易不忤物能守家法】邢神留【陆泽人父超以殴死里胥罪当死神留年十六诣吏求代特诏减死】明张凤【字子仪安平人父益官给事中永乐八年从征汉北殁于阵凤宣徳初进士授刑部主事谳江西叛狱平反数百人正统三年法司坐事尽系狱擢凤本部右侍郎改南京户部上言留都重地宜嵗储二百万石为根本计从之遂为令寻命兼督粮储亷谨善执法时号板张景泰中召为户部尚书英宗复辟调南京户部卒凤有孝行性淳朴故人死聘其女为子妇教其子而养其母终身同学友蘓洪好面斥凤及为凤属官犹然凤待之如初】耿寛【饶阳人七世同居成化中旌表】刘俊【字君佐深州人成化进士授青州推官每行部布衣匹马不列驺从谳狱明决强梗慴伏徴授御史累迁河南佥事副使其节愈励终日闭门不通一谒独好饮酒酒人至輙开阁与饮然性介人不能有所干】
　　本朝吴本植【字笃生安平人父恂明末官深州训导城陷死节本植登顺治戊戌进士选庶吉士授编修两为国子监司业训诸生有法迁侍讲歴侍读学士以病归本植刚毅有守为侍读时有朱山人者以妖术惑众势甚张本植于众坐叱之人或为之危未几山人伏诛始服其先见为司业时有愽士羊琦性戅直同官欲去之本植持不可后琦由吏部郎出为井陉佥事迂道过其居固求一见卒不许其耿介如此】杜尽诚【深州人性至孝家贫佣身养亲有劝之娶者不从乃先为弟娶妇又孝童六指儿姓刘氏八嵗而孤十嵗侍母病尽夜不离在右积两年不少异母殁长号不止稍长语及父母輙哀泣不食】王之俊【深州人父母殁卢于墓侧前后十六年康熙间】
　　【旌表】
　　流寓隋刘焯【字士元昌亭人少好学与河间刘结友闻武强交津桥刘智海家素多坟籍焯与就之读书经十载虽衣食不继晏如也遂皆以儒学知名】
　　列女汉刘氏【安平崔寔母有母仪淑徳博览书传寔为五原太守时母尝训以临民之政寔之善绩母有助焉】南北朝魏孙道温妻赵氏【安平人万俟丑奴之反围岐州久之无援赵乃谓城中妇女曰州城将陷义在同忧遂相率负土昼夜培城竟免贼难大统六年赐夫岐州刺史赠赵安平县君】唐崔元暐母卢氏【安平人尝戒元暐曰比见亲表仕者务多财以奉亲而亲不究所従来必出于禄廪则善如其不善何异盗乎若今不能忠清无以载天履地宜识吾意故元暐所守以清白名】李氏妻王氏【深州鹿城人归李氏数嵗夫死无子养姊昼耕夜织能办生事余二十年姊乃亡葬送如礼乡人服其义争遣女妻往师其风训】明周杰妻崔氏【深州人杰官兵科给事中病卒崔奉骸骨归葬奠毕告其亲族曰夫妇义当同穴今夫死无子吾无生理遂自经合葬焉洪武中诏旌表】李茂妻髙氏【深州人适清河李茂茂充吉安卫总旗堕马病卧氏奉汤药不离左右茂死尽散家资为丧具复买一棺置尸侧至夜沐浴更衣自经死与茂合洪武中诏旌其门曰贞烈】傅形嘉妻岳氏【深州人形嘉病革嘱氏曰尔年少亟改适氏曰岂忍事他人宁俱死及形嘉卒氏凭尸号哭遂自经洪武中旌表】李氏女【武强人年十七未嫁正徳辛未为流贼所刼胁以刄坚拒不从贼怒刄其腹支解而死同县武氏女年十六亦为流贼所逼骂不已贼腰斩之】翟得妻张氏【安平人年二十一夫以国子生卒于京邸氏闻之自经死】符应科妻田氏【饶阳人居二十六年教子读书为诸生崇祯戊寅遇难携甥女同投井死同县许聨昌妻石氏乱兵入其家氏登楼自投下死】赵彦良妻王氏【饶阳人年二十二生子方周嵗夫死兄怜其少欲嫁之固拒而止勤事蚕绩以奉舅姑苦节五十一年卒事闻诏旌其门】
　　本朝张光绍妻鲁氏【深州人夫亡守志明崇祯戊寅遭乱擕子女匿地窖中兵搜得之厉声以拒身被九创絶而复苏守节十余年而死又刘竒妻尹氏夫死截髪毁容奉两世孀姑抚孤子成立李培阳妻髙氏夫死姑将夺氏志以死自誓苦节终身】靳成名妻王氏【安平人年二十四抚孤守莭屡经兵燹矢志不渝至九十余嵗卒又武强张师寅妻王氏妾章氏早寡同心守莭王年至八十七嵗章年至九十五嵗深州孙守利妻王氏夫亡抚子及孙至九十三嵗先后旌表】陈国増妻张氏【深州人年二十二夫死即自经以殉又安平杨三友妻王氏年十八丧夫葬毕拜舅姑闭门自缢】张门四节妇【安平人张国珍妻王氏子洼妻陆氏孙魁吾妻宋氏曽孙鸿印妻李氏俱年少夫亡抚孤成立四世着节鄊里称之】冯淳妻齐氏【深州人又冯喜公妻李氏亦深州人路武妻马氏刘玉和妻吕氏杨资妻张氏皆武强人金光斗女大姐饶阳人俱为强暴所逼不従遇害先后　旌表】种寅妻郭氏【深州人夫殁姑老时盐徒窃发以刄胁其姑氏涕泣求死以代贼感其孝义得免守志以终又本州葛箎妻刘氏夫殁缢而救苏家人劝以姑老乃止孝养守志冯朋妻黄氏夫殁舅姑以家贫令其改适氏涕泣自誓母强之氏欲自尽乃止赵克复妻王氏妾刘氏孟成裔妻髙氏马之骊妻韩氏卢超凡妻姚氏赵命禄妻杜氏郗鉴妻髙氏李为英妻郭氏髙俊继妻刘氏林天梁妻杜氏孙立温妻赵氏孔超凡妻王氏张翔生妻冯氏杨名忠妻张氏赵汉妻白氏姜际竒妻王氏赵寛妾蒋氏髙勉妻张氏蘓应第妻国氏髙金盛妻张氏王荣贵妻于氏邢廷荐妻徐氏李名福妻屈氏陈章妻王氏茹重徳妻赵氏李时熙妻吴氏刘大有妻胡氏王奉义妻蔡氏刘仲妻王氏刘鉴妻张氏魏昌盛妻赵氏李廷栗妻田氏马光元妻刘氏髙书香妻尹氏张士英妻孟氏赵克和妻葛氏鲁子晟妻刘氏郗瀚妻张氏赵还宗妻张氏卢彤翥妻王氏张可仁妻刘氏李徳隆妻蔡氏赵骅妻韩氏王光纯妻武氏髙四义妻窦氏曹俊竒妻史氏史麟趾妻朱氏单士培妻刘氏张学文妻李氏薛廷枢妻张氏田自强妻赵氏冯珂妻郑氏赵徳焯妻张氏田纶妻王氏赵永宁妻彭氏满国橹妻王氏乾隆二年间俱以节烈先后旌表】张星法妾李氏【武强县人时年十九星法以其年防无子临终命正室遣嫁之李誓死不从遂引刀毁容守志以终又同县郭塘妻王氏郝凤仪妻马氏左澐妻髙氏刘成美妻张氏郭防妻杜氏郭濬妻杨氏张恒妻多氏并于乾隆二年后　诏旌其节】王宏璋妻赵氏【饶阳县人青年矢志不逾闺阁终身无笑容又同县王孝妻刘氏丁世爵妻杨氏孙震妻冉氏罗尚信妻髙氏符时妻袁氏许健淑妻刘氏李本荣妻王氏栁正茂妻杨氏翟徳宏妻蔡氏叚延年妻路氏王大成妻蔡氏刘之璠妻王氏符升堂妻王氏魏存忠妻翟氏崔文兴妻王氏刘福隆妻郭氏黄四端妻孔氏郭梓妻赵氏张世徳妻李氏并以节着乾隆十二年以后请　旌】崔丙陞妻冯氏【安平县人夫亡无子誓以身殉姑以年老无依谕之遂防其身以尽孝养抚侄承桃鞠育教诲备尝艰苦氷操歴数十年又同县李柏妻吴氏张伟妻穆氏郭鸣珩妻李氏刘琨继妻赵氏李廷秀妻贾氏马麟图妻杨氏赵起祥继妻门氏王之钰妻张氏杜其炜妻刘氏张邦良妻王氏张继珍妻马氏王鉴妻闫氏王纯妻张氏髙天义妻张氏魏官书妻李氏傅广见妻纪氏安士魁妻叚氏赵履恒妻丁氏张世则妻崔氏张世臣妻韩氏安荣贵妻王氏刘秉桐妻张氏王金铎妻刘氏杜自得妻张氏路永贵妻马氏李用宏妻翟氏张煜妻马氏张瑗妻陈氏李树馨妻逯氏李用秦妻郭氏孙友妻郑氏任琨妻杜氏任瑗妻杜氏刘辉祖妻陈氏刘时敏妻李氏王振鹤妻纪氏王廷元妻卢氏乾隆元年以后均以节烈一体　旌表】
　　土产绢【唐书地理志深州土贡】石榴【太平寰宇记深州土产】桃【州志种类不一内有佳品　按旧志有井泉石出塔下村今不出此石附注于此】




　　钦定大清一统志卷三十三
&lt;史部,地理类,总志之属,大清一统志,定州图&gt;
&lt;史部,地理类,总志之属,大清一统志,定州图&gt;
&lt;史部,地理类,总志之属,大清一统志,定州表&gt;
　　钦定四库全书
　　钦定大清一统志卷三十四
　　定州【在　京师西南五百里东西距一百三十里南北距九十里东至保定府祁州界四十里西至正定府阜平县界九十里南至正定府藁城县界六十里北至保定府望都县界三十里东南至保定府束鹿县界一百二十里西南至正定府正定县治一百四十里东北至保定府望都县治六十里西北至保定府唐县治六十里本州境东西距七十里南北距六十五里东至保定府祁州界四十里西至曲阳县界三十里南至正定府新乐县界三十五里北至保定府望都县界三十里东南至深泽县治九十里西南至正定府新乐县治五十里东北至保定府望都县治六十里西北至保定府唐县治六十里】
　　分野天文昂毕分野大梁之次
　　建置沿革禹贡冀州之域春秋鲜虞国地战国为中山国地后属赵秦为钜鹿郡地汉髙帝置中山郡景帝三年改中山国治卢奴县属冀州后唐及晋因之太元八年后燕慕容垂都此置中山尹后魏为中山郡皇始二年于郡置安州天兴三年改曰定州髙齐改州治卢奴县曰安喜后周置定州总管府隋开皇初避讳改鲜虞郡郡寻废大业初改定州曰陵郡义宁初又改髙阳郡唐武德四年仍曰定州并置总管府【旧唐书地理志武德六年升为大总管府七年改都督府贞观五年府废】天寳初复曰陵郡乾元初复曰定州属河北道建中四年置义武军节度使【旧唐书地理志定州贞元十三年复为大都督府十四年废依旧为州】五代因之宋亦曰定州陵郡太平兴国初避讳改军名曰定武政和三年升为中山府属河北西路金天防中复曰定州寻复为中山府元属真定路明洪武初复改定州以州治安喜县省入仍属真定府
　　本朝初因之雍正二年升为直隶州领县二【初领新乐曲阳二县十二年以新乐还属正定府以保定之深泽改属定州】
　　深泽县【在州东南九十里东西距五十四里南北距四十六里东至深州安平县界三十里西至正定府无极县界二十四里南至正定府晋州界二十二里北至保定府祁州界二十四里东南至保定府束鹿县三十里西南至晋州界二十里东北至祁州界十五里西北至本州界二十里汉置深泽县属中山国又置南深泽县属涿郡后汉省深泽以南深泽属安平国晋属陵郡后魏曰深泽属陵郡北齐废隋开皇六年后置深泽县仍属陵郡唐属定州景福二年改属祁州五代因之宋熙宁六年省为镇入鼓城元祐元年复置属祁州金仍属祁州元至元二年并入束鹿三年复置仍属祁州明因之　本朝初属保定府雍正十二年改属定州】曲阳县【在州西北六十里东西距九十里南北距八十里东至本州界三十里西至正定府阜平县界六十里南至正定府新乐县界三十里北至保定府唐县界五十里东南至正定府无极县治一百二十里西南至正定府行唐县界二十五里东北至唐县治六十里西北至阜平县治一百二十里本战国赵曲阳邑汉置上曲阳县属常山郡后汉改属中山国晋仍属常山郡后魏太平真君七年省入新市景明元年复置属中山郡北齐改曰曲阳隋开皇六年改曰石邑七年改曰恒阳属陵郡唐初属定州大厯三年属泜州九年复属定州元和十五年复改曰曲阳宋因之金属中山府元初置恒州立元帅府寻复为曲阳县还属中山府后又改属保定路明初还属定州　本朝初属正定府雍正二年复属定州】
　　形势水近萦平山内掖疆土寛平风物完聚介燕赵以当衢辅京畿而倚重【州志】
　　风俗俗敦淳檏人务农桑有勤俭之风多慷慨之气【州志】
　　城池定州城【周二十六里有竒门四濠广十丈明洪武初因旧土筑　本朝康熙十年乾隆二十九年先后重修】深泽县城【周四里有竒门三明正统中因旧修筑　本朝康熈十三年重修】曲阳县城【周五里有竒门五明正徳六年因旧修筑　本朝顺治十一年甃石濬濠康熙十一年重修】
　　学校定州学【在州治西北宋建冇唐天祐十五年北平王再修　文宣王庙记碑入学额数二十三名】深泽县学【在县治东宋元祐三年建入学额数十五名】曲阳县学【在县治东宋元祐中建　本朝屡经修葺入学额数十五名】定武书院【在州城本朝乾隆二十四年州牧姚立德建又深泽县有乐善书院各州县并有义学】
　　户口【原额人丁一十三万四千五百七十二又滋生丁二万二千二百一十四】
　　田赋【田地一万一千二百四十五顷九十七畆零额征地丁银八万七十八百九十九两一钱七分零】
　　山川中山【在州郭内旧有土阜并峙明洪武中建库楼于上即今钟鼓楼也】平山【在州东五里两山对峙低昂若一】恒山【在曲阳县西北亦曰常山亦曰北岳亘正定府西境及山西大同府东境书舜典嵗十有一月朔廵狩至于北岳禹贡太行恒山周礼职方氏并州其山镇曰恒山尔雅恒山为北岳史记赵简子告诸子曰吾藏寳符于常山上汉书地理志上曲阳县恒山北谷在西北有祠并州山隋书地理志恒阳县有恒山李吉甫元和郡县志恒山在曲阳县地一百四十里汉以避文帝讳改曰常山周武平齐复名恒山唐书地理志元和十五年更恒岳曰镇岳名山记恒山髙三千九百丈上方三十里周回三千里有五名一曰兰台府二曰列女宫三曰华阳台四曰紫微宫五曰太乙宫沈括梦溪笔谈北岳恒山一名大茂山宋以大茂山脊与辽分界】嘉山【在曲阳县东十里魏书地形志上曲阳县有嘉山元和郡县志嘉禾山在县东北十里即此旧志嘉山挺防耸秀蜿蜒数里前有池大旱不竭】少容山【在曲阳县南十八里一名黄山世传黄石公隠此绵延耸秀上有集圣池】尧山【在曲阳县南二十里为太行前麓相传唐尧分冀州表石于此因名尧山山侧有玉泉】见龙山【在曲阳县南三十里接新乐县界下临沙河】灵山【在曲阳县北四十里脉自恒山来其西二十里为樊山山后五里为鸡冠寨山】莲花寨山【在曲阳县北五十里峯峦九出状如莲花周围峻絶四面有一线路土人为之四门惟西门可攀崖而上其下有河昔人于此避兵故名又将军寨山君子寨山临河寨山三峯寨山皆在县西北】香岩阁山【在曲阳县北六十里絶壁千寻羣峯万状有石钟下垂叩之輙鸣乾隆十五年】
　　【圣驾经临有　　　　　御制曲阳县望香岩阁诗】孔山【在曲阳县西北二十里山半一孔前后洞彻其西为大荆口又西数里为小荆口】滴水岩【在曲阳县北七十里峯峦倒垂泉下如雨】水窦岩【在曲阳县西北五十里石骨清峭防地涌出山雨骤至则飞泉奔泻两崖间滙而为潭岩际有潄玉亭金章帝尝游此山陂石上勒宋苏轼书浮休二大字元卢挚因名曰坡峡乾隆十一年】
　　【圣驾经临有御制曲阳县望水窦岩诗十五年】
　　【御跸再临有水窦岩诗】王子洞【在曲阳县北七十里岩壑幽深泉石奇胜】唐河【自保定府唐县流经曲阳县东又东南流经州北又东入保定府祁州界即水也桑钦水经水东南过上曲阳县北恒水从西来注之郦道元水经注水东迳京邱北又东泾白土北又东迳乐羊城北又东迳唐县故城南唐水注之自下通得唐川之兼称又迳卢奴城北右有卢水注之又东迳汉哀王陵北又东右防长星沟又东迳安喜县南又东迳乡城北又东过安国县北元和郡县志水一名唐河在安喜县北八里】沙河【在州南二十里自正定府阜平县流迳曲阳县西三十里又南迳正定之行唐新乐二县乃至州界又东入保定府祁州界即古派水也乐史太平寰宇记卢奴城南面派河宋史河渠志景德元年北面都铃辖阎承翰自嘉山东引唐河三十二里至定州酾而为渠至蒲隂东六十二里防沙河迳邉吴泊入于界河以达方舟之漕】滹沱河【在深泽县南后汉书更始二年王郎兵起光武南驰至滹沱河候吏还白河水流澌无船不可济光武令王覇往视之覇恐惊众还即诡曰冰坚可渡比至冰合乃渡未毕数骑而冰解元和郡县志滹沱河在县南二十五里即光武渡处今名危渡口太平寰宇记危渡口在县东南三十里又五鹿津渡口在县南十五里滹沱河渡也旧志河旧在县东南十里今改流经晋州故道犹存】滋河【在深泽县西北八里自正定府无极县流入又东北入保定府祁州界】灵河【在曲阳县西四里源出县西白土涧东流至三角潭与曲逆溪水合流注于沙河曲逆溪源出县西十里砚山下其流多曲故名】龙泉河【在曲阳县北五十里一名潄玉泉突出地中溢而南防析而东入保定府唐县界注唐河有灌溉之利】唐水【在州北十里水经注卢奴城西北平地泉涌而出俗亦谓之为唐水东流至唐城西北隅堨而为河下注水旧志源出州西北二十五里南宋村之白龙泉东流合水有清浊之分今名清水河】卢奴水【在州北水经注卢奴城内西北隅有水渊而不流南北一百步东西百余步水色正黒俗名黒水池潜流出城东北注于元和郡县志黒水故池去县四里旧志俗名黒龙泉】恒水【在曲阳县西禹贡恒卫既从汉书地理志上曲阳县恒山北谷禹贡恒水所出东入隋书地理志恒阳县有恒阳溪旧志有横河在县北源出恒山东南流入滱即恒水恒横声近而讹也又有三防河在县北六十里东流入横河】长星沟【源出曲阳县西北东南流迳州南合水水经注长星沟在上曲阳县西北长星渚渚水东流又合洛光水又东迳恒山下庙北又东迳上曲阳县故城北又东南流胡泉水注之又东南迳卢奴城南又东北合水水有穷通不常津注元和郡县志长星沟水在恒阳县西北十七里又南去安喜县八里太平寰宇记长星川今名七星沟旧府志狄水河在曲阳县东三里出恒山北谷南流至定州界入相传宋狄青帅定州尝转漕于此故名葢即长星古渎也今塞州志又谓之嘉河在州南七里水自曲阳嘉山来俗名七里沟即此】天井泽【在州东南元和郡县志在州东南四十七里周廻六十二里太平寰宇记水经注云水厯天井泽南水流所播为泽俗名天井淀畿辅通志旧在州境今湮】西溪【在州西北通黒龙泉水淸彻底湛若玻璃中秋夕州人以西溪夜月为佳景云】神渚【在深泽县西二十五里滹沱滋河二水冲啮所成方广四百余步其深无际天将而则波涛泛溢流沫成翰若有神物居其中故名】陈家庄泉【在曲阳县南十五里平地涌出下流入沙河相近有小白龙潭皆有灌溉之利又圆觉泉在县西北三十里自山下流出亦入沙河】清泉井【在州治文庙东北宋韩琦建学时凿水味甘冽嵗旱不竭州人取以酿酒】神泉井【在深泽县西大旱不竭一名八角井】
　　古迹卢奴故城【今州治汉初置景帝三年立子胜为中山王以县为国治晋太元十年后燕慕容垂定都于此后魏置安州后改定州水经注水南有卢奴故城管仲筑城内有水渊而不流水色正黒或云黒水曰卢不流曰奴故城借水以取名池东北水际有汉中山王故宫处台殿观榭皆上国之制石赵建武七年始筑小城立宫造殿后燕因其故宫建都中山小城之南更筑隔城兴复宫观今府榭犹传古制元和郡县志慕容垂都中山改卢奴为弗□县后魏平燕又改为卢奴髙齐省卢奴移旧安喜县于此隋改鲜虞武徳四年复为安喜旧志安喜故县五代以后皆为州郡治明初始省】安喜故城【在州东三十里汉置安险县属中山国武帝封中山靖王子应为侯邑后汉章帝更名安熹后譌为安喜蜀志先主灵帝末除安喜尉即此髙齐移其名于卢奴而故城废水经注中山记曰县在唐水之西山髙岸险故曰安险邑丰民安故曰安喜元和郡县志安喜故城在今安喜县东三十里】新处故城【在州东北汉置属中山国武帝封中山靖王子喜为侯邑后汉建武二年又封陈俊为侯邑寻废】南深泽故城【在今深泽县东南汉髙帝八年封功臣赵将夕为深泽侯后置深泽县属中山国又置南深泽县属涿郡后汉省深泽以南深泽属安平国后魏去南字隋复置今县元和郡县志县西北至定州九十里本汉南深泽县髙齐省隋开皇六年分安平县于滹沱河北重置深泽县太平寰宇记县在无极县东北四十里郡国县道记云县南二十五里有南深泽故城以城名言之则是涿郡之属县以去国里数校近则此是中山之属县旧志南深泽故城在今县东南三十五里】上曲阳故城【在曲阳县西战国时赵邑史记赵世家武灵王二十一年攻中山合军曲阳汉置上曲阳县灌婴传婴从击陈豨降上曲阳水经注本岳牧朝宿之邑县在山曲之阳是曰曲阳有下故此为上矣元和郡县志恒阳县东至定州六十里本汉上曲阳县髙齐天保七年除上字但为曲阳隋开皇六年改为石邑其年移石邑于井隂于此置恒阳县以在恒山之南因以为名唐书地理志元和十五年更名曲阳旧志故城在今县西四里后魏移今治】乐阳城【在州西水经注水迳乐羊城北魏文侯使乐羊灭中山葢其所造魏书地形志卢奴县冇乐阳城即乐羊之讹非常山郡故县也】固城【在州东通鉴魏普泰初侯渊讨刘灵助至固城胡三省曰固城当在中山城西北安国城东南旧志在州东三十里】唐城【在州东北十五里亦曰尧城相传唐尧尝都此】丹邱城【在曲阳县西北史记赵世家武灵王攻中山合军曲阳攻取丹邱华阳鸣之塞阙骃十三州志上曲阳有丹邱城或曰丹邱恒山别名也城在山上因名】宕城【在曲阳县西北三十里】北平军【在州西元和郡县志在定州西三里开元十年置】氷冻村【在深泽县南滹沱河北又息马村在县南十二里相传汉光武渡河息马于此因名今讹为洗马村】承营【在州界晋太元九年后燕慕容楷追丁零翟真不敢趋中山屯于承营宋白续通典定州东南有承营坞】鸡鸣台【在州东南二十五里郎蔚之隋诸道图经光武自蓟而南舍宿于此闻鸡鸣驰去因名】陋室【在州南三里庄唐刘禹钖所筑有铭】阅古堂【在州治后宋韩琦帅定州时建摭前代良守将事实凡六十条绘于左右壁琦自为记又有养真亭亦琦所筑】众春园【在州治东北宋州守李昭亮建后韩琦扩其址嵗时与民同乐故名公自为记今建造行宫】
　　【皇上经临驻跸屡有御制诗】雪浪斋【在州学内宋苏轼得石于恒山状如雪浪凿石为芙蓉盆盛之置于学中因以名斋　本朝康熙四十一年州牧韩逢麻移置众春园内前建】
　　【御书亭后有韩琦苏轼祠并轼书雪浪斋碑乾隆十一年圣驾经临御制有雪浪石用东坡韵诗三十一年赵州知州李文耀得石于临城县上有雪浪二篆题相传云自定
　　州移至总督方观承以　闻上命仍置雪浪斋】
　　【御制有雪浪石记勒诸石州学内又有仰苏亭与雪浪斋相对明时建本名玩玉亭后改今名】闗隘白道安口【在曲阳县西北稍西即阜平之狼牙口也自白道安口而东北歴岳岭口小闗城口夹耳安等口而接倒马闗】军城砦【在曲阳县北八十里与唐县接界北去倒马闗六十里宋置砦于此隶曲阳县金为军城镇明亦为戍守处详见保定府唐县】张公砦【在曲阳县北去军城镇二十里势甚髙耸】大堡【在深泽县东二十里接深州安平县界】西内堡【在深泽县西北二十里接州界】清风店【在州北三十里明置廵司今裁又明月店在州南三十里】永定驿【在州治北明置】
　　津梁孟良桥【在州南七里沟上通途所经也又赵庄石桥在州南五十里】唐溪桥【在州北十里跨清水河上】永济桥【在深泽县西八里明万厯间建长二十一丈又有普济广济二桥亦在县西俱跨滋河】鸡鸣桥【在曲阳县北三十五里】唐河渡【在州北九里水上路当南北要冲每冬架木为桥夏秋以舟渡】沙河渡【在州东三十五里】
　　堤堰唐河堤【在州北两岸长五十里】沙河堤【在州东南三十里两岸长四十里】七里沟堤【在州南七里嘉河迳此东南与沙河合堤长二十里皆以防田】滋河堤【在深泽县西北起自县西二十里与无极接界至县北二十里与祁州接界长五十余里】
　　陵墓汉中山靖王墓【在州治西南】唐阳城墓【在州东一里有祠】元尚文墓【在深泽县西南二里许】
　　祠庙北岳庙【在曲阳县治西汉书郊祀志神爵元年祠北岳常山于上曲阳水经注长星水东迳恒山下庙北汉末山道不通旧有下阶神殿中世以来嵗书法族焉晋魏改有东西二庙庙前有碑阙坛塲相列焉元和郡县志恒岳观在恒阳县南百余歩又有恒岳下庙在县西四十歩梦溪笔谈祠旧在山下亦曰北岳庙晋王存朂灭燕还过定州与王处直谒庙是也石晋之后稍迁近里今其地谓之神棚新祠之北有望岳亭新晴气清则望见大茂山旧志北岳庙在县西附城距恒山百余里庙中有唐碑五】利民侯祠【在曲阳县少容山祀山神宋治平熙丰中祈祷輙应定州路安抚条其事奏请赐爵】韩魏公祠【在州城东北祀韩琦】苏文忠祠【在州韩魏公祠左祀宋苏轼】
　　寺观开元寺【在州治南中有大塔宋咸平四年建至和二年成髙十三级】大兴寺【在曲阳县东嘉山东唐天寳间建】慈济寺【在曲阳县东慈顺村内有灵迹塔元至元间建】兴福寺【在曲阳县东汉明帝时建】永宁寺【在曲阳县东北唐天寳间建】善法寺【在故阜平王快镇五峯岭今隶曲阳县】兴化寺【在深泽县治西北相传为六祖曹溪道塲唐宋以来俱重修】
　　名宦汉邓晨【新野人建武中拜中山太守吏民称之常为冀州髙第】冯衍【杜陵人光武时为曲阳令诛斩剧贼郭胜等降五千余人论功当封以谗故赏不行】戴封【刚县人和帝时迁中山相诸县囚四百余人当行刑封哀之皆遣归与克期日皆无违者诏书褒美】南北朝魏李韶【狄道人肃宗时为冀州刺史转定州刺史二州境既连接百姓素闻风德州内大治】元澄【任城王云长子世宗时为定州刺史初民每有横调前后牧守未能蠲除澄多所省减民以忻赖又明黜陟赏罚之法表减公园地以给无业贫口禁造布绢不任衣者】窦瑗【辽阳阳洛人天平中转中山太守声誉甚美为吏民所懐齐神武班书州郡称瑗政绩以为劝励】北齐髙浟【髙祖第五子武定中为定州刺史境内无盗政化为当时第一】陆彦师【临漳人为中山太守有恵政】髙叡【神武弟子天保二年为定州刺史时年十七留心庶事纠摘奸匪劝课农桑接礼民儁所部大治称为良牧】隋韦恊【杜陵人为定州刺史有能名】唐李元通【蓝田人髙祖时拜定州总管为刘黒闼所破爱其才欲以为将元通曰我当守节焉能降志于贼耶囚之故吏有饷饮馔者元通纵饮谓守者曰我善剑舞可借刀因舞剑悲歌曲终仰天太息曰大丈夫不能保所守尚何视息耶乃溃腹死】李元轨【太宗弟封霍王为定州刺史突厥冦州元轨今开城门偃旗帜虏疑不敢入夜遁去州人李嘉运潜结贼诏穷诛支党元轨以防近且强人心危但杀李嘉运余无所诘因自劾帝喜曰朕固悔之非王之明几失定州矣】孙彦髙【圣厯初为定州刺史突厥入防彦髙死之】杜中立【大中时为义武军节度使旧徭车三千乗嵗挽盐海濵民苦之中立置飞雪将数百人具舟以载自是民不劳军食足】王处存【万年人僖宗时为义武军节度使黄巢防长安处存号哭不俟诏分麾下兵二千间道至山南卫乗舆麾】宋刘知信【邢州人雍熙中知定州兼兵马钤辖押大阵右偏一日宴犒将士辽骑乗间至知信不介而出追之数十里斩获甚众】裴济【河中人太宗时知定州辽三万骑来攻济逆撃于徐河斩获甚众后复知定州改知镇州在镇定凡十五年威绩甚着】吴元扆【太原人咸平中知定州时王超王继忠将与辽人战元扆防其必败急发兵防河桥既而超等果败辽人乗之至桥见陈兵甚盛遂引去考满吏民诣阙防其善政愿借留树碑表徳诏褒之嵗旱吏白召巫以土龙请雨元扆曰巫本妖民安能上格惟精诚可以动天乃洁斋祈祷澍雨霑洽】王德用【赵州人仁宗时为定州路都总管训练士卒乆之士殊可用辽使谍者来觇或请捕杀之德用曰第舍之彼得实以告是服人之兵以不战也明日大阅援抱鼓之士皆踊跃进退坐作终日不戮一人觇者归告辽遂复议和】韩琦【安阳人仁宗时知定州初定州兵狃平贝州功需赏赉出怨语至欲噪城下琦闻之以为不治且乱用兵制勤习诛其尤无良者士死攻战则赏其家籍其孤嫠既糜之恩威并行又仿古三阵法日月训齐之由是中山兵精劲冠河朔又赈活饥民数百万壐书褒激邻道视以为凖】韩璹【汲人知定州安喜县为政彊力能使吏不贿守韩琦称其才】赵滋【开封人仁宗时为定州路驻治都监尝因给军食同列言粟不善滋叱之曰尔欲以是怒众耶使众有一言当先斩尔以殉韩琦闻而壮之以为真将帅材】蔡杭【宋城人英宗时知定州郡兵番戍室家留营多不谨杭下令悉按以法戍者感焉】孙长卿【扬州人知定州熙寜元年河北地震城郭仓庾皆隤长卿尽力缮补神宗知其能转兵部侍郎再留任长卿性亷洁当得园利八十万悉归之公】滕元发【东阳人神宗时知定州初入郡言新法之害且曰臣始以意度其不可耳今为郡乃亲见之嵗旱求言又疏奏新法害民但得一手诏有不便者悉罢之则民心悦而天意解矣】吕公着【寿州人元丰五年除资政殿学士定州路安抚使及至定具谢表曰进不敢希功而生事退不敢弛备以旷官传诵者以为摭实】王岩叟【清平人神宗时知安喜县有法吏罢居乡里导人为讼岩叟捕挞于市众皆竦然定州守吕公着叹曰此古良吏也】苏轼【眉山人元祐八年知定州时运政壊弛诸卫卒骄惰不教军校蚕食其廪前守不敢谁何轼取贪污者配隶逺恶缮修营房禁止饮军中衣食稍足乃部勒战法众皆畏服防春大阅将吏乆废上下之分轼命举旧典将吏戎服执事副总管王光祖自谓老将耻之称疾不至轼召书吏使为奏光祖惧而出讫事无一慢者定人言自韩琦去后不见此礼至今矣】黄实【陈州人哲宗时知定州朝防籍民兵旁郡因縁扰困实懐檄不下而画利害请之事得寝】管师仁【龙泉人徽宗时知定州时承平百余年邉备不整辽横使再至为西人请侵疆朝廷诏师仁设备至则下命增陴浚隍缮葺甲胄辽使惧不知所裁师仁预为计度一日而举众十万转盻迄成外间无知者日与賔客燕集以示闲暇使敌不疑帝手诏奨激】陈遘【永州人钦宗时知中山府金兵再至遘冒围入城坚壁拒守京都防割两河求和遘弟适至中山临城谕防遘遥语之曰吾兄弟平居以名义自处寜当卖国家乎适泣曰兄但尽力勿以弟为念遘呼总管使尽括城中兵出击总管辞遂斩以殉又呼歩将沙振注振固辞遘固遣之振怒且惧刀以入害遘于堂及其子锡并仆妾十七人振出帐卒执而捽裂之】金丁暐仁【宛平人大定三年除定武军节度副使而节度使同知皆阙暐仁为政无留讼】刘仲洙【宛平人大定中调深泽令县近滹沱河时秋成水忽暴溢极力防塞遂无害有盗夜发居民震惊仲洙率县卒生执其一余众遂溃旦明掩捕皆获寻以亷能进官一阶】元王善【藁城人知中山府属县新乐地居冲要迎送供给倍于他县皆取于民善均其劳逸所徴或未给辄出家资代输民徳之又放家僮五百人为民咸懐其恩】萧拜住【辽石抹斯氏成宗时知中山府以忧去官属仁宗过中山有同官谮于近侍曰知州去官挥迎候烦劳耳帝颔之适行田野间见老妪问之曰府中官孰贤妪对曰有萧知府余不知也复过神祠见数老人焚香罗拜遣问之曰汝軰何所祷咸对曰萧知府奔丧还欲其速来是以祷也帝意遂释　石抹斯氏旧作石抹氏】明许源【龙岩人永乐中为深泽知县修学舍筑长堤劝民及时嫁娶革其争财之俗以上书言事忤防下吏防赦复官奏免逋负嵗饥辄发粟赈救坐是被逮民争先输纳即赎还】髙闻【宣徳时深泽典史洁己恵民当迁民乞留即擢知县事】王约【宁乡人正统间知定州持身端谨涖事公勤卫拉特入防约多方捍御境赖以安　卫拉特旧作瓦刺今译改】王诏【歴城人嘉靖中为定州知州政化大行有蜀生道其境遗槖装百金诉于诏诏曰汝第徃当有为汝守者徃则果有一人守之生叩之守者曰人有弃子于道者我侯为流涕活之我忍攫金使君流落于侯之境乎卒还之民贫不能市牛诏仿武侯木牛法用以耕力得半牛】周寅【金乡人嘉靖中曲阳知县县北水涨为民患筑长堤二百余丈以镇之民頼以安】唐鋐【睢州人崇祯中知定州　大兵破城不屈死赠布政使司右防议】
　　本朝符渭英【金坛人顺治中授深泽知县水旱后民多流亡渭英招之复业居五年民亲之如父母】许来音【字廷闻福建龙溪人顺治中授深泽知县时令民间牧养官马又嵗徴狐皮民苦之来音请罢养马以□代狐皮县南北滹沱澬河二水嵗漂溢来音相度修筑水不为灾】
　　人物汉觟阳鸿【字孟孙中山人以孟氏易教授有名称永平中为少府】张钧【中山人灵帝时为郎中张让等専恣张角作乱钧上书言斩十常侍头以谢百姓可不湏师□大防自消天子以钧章示让等皆免冠徒跣顿首诏视事如故钧复重上如前章不报御史承让等防遂诬奏钧学黄巾道收掠死狱中】晋张忠【字巨和中山人永嘉之乱隐于泰山恬静寡欲清虚服气年在期頣而视聴无爽符坚徼至长安赐以冠衣不受坚欲官之辞归行达华山而死谥安道先生】南北朝魏李先【字容仁中山卢奴人太祖时为尚书右丞兵部再迁士定州大中正太祖问天下何者最善可以益人之神智先曰惟有经书三皇五帝治化之典可以补王者神智又问朕欲集天下书籍如何可备对曰主之所好集亦不难于是颁制天下经借稍集太宗即位拜安都将军夀春侯卒諡文懿】张吾贵【字吴子中山人举太学愽士从郦铨受礼牛天祐受易祐麤为开发而已吾贵覧读一遍便即别搆户牗聚徒十数而不讲传生徒窃议之吾贵乃诣刘兰兰遂为讲传三旬之中兼读杜预服防注疏括两家异同悉举诸生后集便为讲之义例无穷皆多新异兰仍伏聴学者益竒之不仕而终】齐冯伟【字伟节安喜人少聪敏多所通解尤明礼传闭门不出将三十年不问生产不交賔客専精殚思无所不通赵郡王出镇定州命驾致请甚见礼重将举充秀才固辞不就嵗余请还赠遗甚厚一无所纳及还蚕而衣耕而食箪食瓢饮不改其乐以夀终】隋杜台卿【字少山博陵曲阳人父弼胶州刺史台卿少好学博覧书记仕齐歴官中书黄门侍郎及周武帝平齐归乡里以礼记春秋讲授弟子开皇初被徴入朝尝采月令触颎而广之为书名玉烛寳典十二卷奏之拜著作郎致仕有集十五卷齐记二十卷兄子公瞻好学有家风】李文愽【博陵人性贞介鲠直开皇中直秘书内省典校羣籍守道居贫清操愈厉不妄通賔客恒以礼法自处侪軰莫不敬惮马文本为经学后读史书于诸子及论尤所该洽性长议论善属文为薛道衡所知著治□集十卷】唐支叔才【定州人隋末荒馑夜丐食野中还进母为贼所执欲杀之告以诚贼闵其孝为之解母病痈叔才吮疮注药及卒庐于墓有白鹊止庐旁髙宗时表其家】崔仁师【定州安喜人武徳初擢制举贞观初为殿中侍御史时青州有男子谋逆有司捕支党填狱诏仁师按覆坐止魁恶十余人他悉原纵大理少卿孙伏伽谓原雪者众虑有变仁师曰岂有知枉不申为身谋者使吾以一介易十囚命固愿也及敕使覆讯举无异辞迁度支郎中尝口陈移用费数千名太宗诏黄门侍郎杜正伦持簿使仁师对唱无一谬帝竒之累迁中书侍郎参知机务】崔琯【字从律博陵人父頣官同州刺史生八子皆有才世以拟汉荀氏八龙琯举进士贤良方正皆髙第太和初迁工部侍郎京兆尹宋申锡为谗所危宦竖切齿时罕敢辩者琯固请出狱付外天下重其贤终山南西道节度使弟珙为人有威重精吏治官至中书侍郎进尚书左仆射从子詹逺詹举止秀峙时谓玉而冠者当时推名徳者为之首官吏部侍郎逺有文而风致整峻世目为饤座棃言座所珍也官至中书侍郎】刘禹锡【字梦得中山人擢进士第登博学宏词科工文章由监察御史擢屯田员外郎以附王叔文坐贬乆之为主客郎中裴度雅知禹锡荐为集贤直学士出为苏州刺史迁太子賔客加检校礼部尚书素善诗晚节犹精白居易尝推为诗豪】宋杜审琼【定州安喜人昭宪皇太后昆仲五人世居常山以积善闻长兄审琦仕后唐为义军指挥使审琼干徳中累官点检侍卫步军司事性醇质在公畏慎侍卫勤谨徼廵京邑里□清静卒諡恭僖弟审肇厯官潍州刺史谥温肃审进累加开府仪同三司镇陜二十余年劝农敦本民庶便之虽位居节制无骄矜之色人服其醇厚卒谥恭惠】刘斌【定州人父加友为从弟志元所杀景徳中斌挟刀伺志元于道刺之不殊诣吏自陈州具狱上请诏释斌罪】髙赋【字正臣中山人举进士歴知衢州州民世蓄蛊毒害人赋悉擒治蛊患遂絶徙知唐州增辟田三万余顷两州生为立祠擢提点河南刑狱又判太常寺进集贤院学士在朝多所建明以通议大夫致仕】金石臯【定州人补郡吏亷防自持随鲁王伸披攻青州以臯言百姓安堵披伸指其座谓臯曰汝子孙必有居此座者随知定州唐县人王某谋为乱书其县人姓名于籍无虑数千人其党持籍诣州发之臯主鞫治是时冬月臯抱籍上防事佯为顿仆覆其籍炉火中尽焚之不可复得其姓名止座为首者余皆得释　伸披旧作阇母今译改】石琚【字子美臯之子沉厚好学中进士第一大定中累迁吏部尚书铨法详明拜尚书左丞世宗将行郊祀议配享琚谓当以太祖配上从其言进平章政事封莘国公拜右丞相致仕世宗谓宰臣知人最为难事惟石琚为相时往往举能其官大定末世宗欲立元妃为后以问琚琚曰元妃之立本无异词如东宫何世宗又问琚曰元妃自有子元妃立东宫摇矣世宗乃止卒諡文宪】刘焕【字徳文中山人宋末兵起城中乆乏食焕尚防煮糠覈而食之自饮其清者以醲厚者供其母乡里异之稍长读书不怠登天徳元年进士为中都市令以亷升京兆推官累迁同知北京留守事世宗幸上京所过州郡大发民夫治道焕所部惟平治端好而已上嘉其意迁辽东路转运使卒】元田忠良【字正卿中山人好学通儒家杂家言刘秉忠荐于世祖召见谓侍臣曰是虽以隂阳家进必将为国用令试星厯□甲诸书官之司天帝□用兵江南困于襄樊累年不决奈何对曰在酉平矣卞一年间南征将士能渡江否奏曰明年正月当奏防二十年帝将征日本召忠良择日出师忠良曰僻陋海隅何足劳天戈不聴后果无功延祐中歴官光禄大夫卒赠太师諡忠献】明王达【定州人性至孝父丧庐墓盗取其衣去越日复还之曰君孝子吾不忍也宪宗时旌】王懐义【深泽人善射父世美为山东莱阳县丞正徳六年流贼攻城懐义随父守北门射杀贼首十余人余贼复攻东门又与战甚力翼日城陷力战脱父于难遂死之年二十五】张镐【字叔京定州人嘉靖进士累官按察副使备兵岢岚转右叅政经理营田剪荆棘冐霜雪为士卒先穷邉旷土皆成沃壤又于偏头关诸要害修筑垣台三百余里战守之具皆备以功陞宁夏廵抚琉河渠资灌溉以实军储冬设冰墙以待敌敌至辄失利去】
　　本朝郝浴【字冰涤定州人顺治乙丑进士授御史廵按四川时刘文秀等据滇黔吴三桂领兵进讨无功川东西皆失守三桂将退走汉中浴一昼夜七驰书趣之还为指授方畧与贼战遂大破之因条上安蜀诸疏且宻陈三桂跋扈状三桂深衔之摭浴疏中语诬以冒功谪戍奉天三桂反起浴故官廵盐两淮厘剔宿弊啇民称便擢右副都御史廵抚广西粤经兵革后闾阎凋敝浴専意抚绥甚得民心以劳瘁卒官子林康熙壬戌进士累官礼部侍郎加尚书致仕亦有贤声】宋时化【深泽生员有孝行父年九十余殁时化已老居丧哀号尽礼冇羣鸟翔集墓前不去年百嵗乃卒雍正十年　旌表】谷毓玿【曲阳人事父母以孝称父殁庐墓侧三年乾隆四年　旌表】
　　列女唐崔琯祖母唐氏【事姑长孙氏至孝长孙年髙无齿氏每旦栉纵笄拜阶下升堂乳姑长孙不粒食数年而康宁一日病召长幼言吾无以报吾妇愿后子孙皆如妇孝世谓崔氏昌大有所本云】明何毅妻施氏【定州人年二十一生子甫二龄毅卒水奨不入口欲自杀姑劝阻之后舅姑怜其少劝之嫁氏坚拒遂奉舅姑以终抚子成立年六十二卒诏旌其门】施安妻王氏【安州人年十五归定州卫指挥使施安事姑舅至孝安卒防奉舅姑夀皆八十余抚幼子至承袭守节四十余年诏旌之】杨家麟继妻周氏【曲阳人年十五归杨嵗余家麟殁氏哀恸几絶越三日乃尽检囊箧付兄嫂抚棺长号誓必从地下家人严伺之不得间遂朝夕泣血水不进数日病不能起令女奴扶掖至柩前呜咽不出声触柩仆地而死】李英妻丁氏【定州人年二十生子甫八月英卒舅亦早亡氏事姑尽孝邻妪劝之改适氏泣而叱之守节至五十年有司具闻旌表】杨仑妻杨氏【曲阳人仑早卒事舅姑弥谨崇祯戊寅偕其媳避兵山巅移时兵大至杨惧不免自投崖下而死媳安氏见姑坠亦自投下兵退二尸顔色如生】韩氏女【曲阳人年十四未字崇祯戊寅从众妇避兵于庙中兵至欲犯之女抱神像求速死遂被杀】郝生妻李氏【定州人广平训导元荐女归同里郝生崇祯十六年州被兵生将奉亲避山东留李与二子居其母家生控马将发李哭拜马前指庭中井语曰若有变即防身此中以衣袂为识旁有白线一行者即我也比城破藏二子他所入井死兵退出其尸顔色如生】
　　本朝陈尚贵女三姐【定州人与同里王七妻康氏皆以不辱强暴死康熙中　旌表】赵元吉妻宋氏【深泽县人年十七夫亡守节二十载遇刦盗入室氏义不受辱以剪刀刺喉而死又同县李通妻吴氏有族人欲汚之氏大骂遂逸去通将讼之官其人以贿求解通允之氏忿恚投井死雍正四年五年先后　旌表】杨升妻甄氏【定州人夫亡守节夫之叔父屡欲嫁之不从凌虐百端不改其操课子读书为诸生雍正六年　旌表】李金钖妻贾氏【深泽人夫亡敛毕即自缢又温亮山女二姐赵氏女春姐彭氏女来姐支比哥妻周氏耿运圣妻刘氏皆定州人李贵庭妻杨氏刘世明妻李氏皆曲阳人以不辱强暴死乾隆十年以后旌表】何君羙妻髙氏【定州人年十五归君羙越五月夫殁氏守志以终又本州郑树绩妻刘氏于归后弥月夫亡氏苦节不移刘纬妻郝氏刘文章妻张氏髙大士妻田氏王维藩妻马氏韩于遇妻髙氏王玉妻李氏并持苦节乾隆五年以来先后　旌表】杜昌嗣妻荀氏【曲阳县人夫故舅姑年迈氏勤纺绩以奉甘防抚孤成立守节六十一年又同县髙连妻李氏张髙才妻刘氏刘秉正妻刘氏晋伦妻陈氏王朝楝妻闰氏夏鼎着妻刘氏赵徳望妻陈氏赵宏业妻韩氏张名正妻刘氏荀佩妻张氏杨名儒妻葛氏冉起荣妻唐氏李父妻支氏焦嗣宗妻王氏彭承家妻杨氏髙白山妻解氏李士英妻侯氏李起美妻杨氏杨伟任妻郝氏张□妻刘氏刘尚志妻杨氏王琫妻范氏杨更朝妻石氏杨有顺妻孟氏郭建畿妻王氏郭鸿声妻孟氏李芳世妻张氏甄守智妻田氏甄守仁妻王氏陈述魁妻侯氏杨茂妻杨氏张琏妻郭氏王自好妻张氏刘清献妻董氏田科弟妻蔚氏俱于乾隆二年后　诏旌】田飞妻韩氏【深泽县人年十五于归未乆夫逝氏絶粒誓以身殉家人以孀姑谁依谕之遂留其身以尽孝养柏舟自矢终身不渝其志又同县张进修妻毛氏李景泌妻郑氏李嗣晟妻黎氏刘怡妻纪氏乾隆元年以后均以节烈请旌】
　　仙释南北朝魏李皎【先少子师事冦谦之遂服气絶粒隠于恒山年九十余顔如少童一旦沐浴冠带家人异之俄而坐卒道士咸称其得尸解仙道】
　　土产棃【太平寰宇记定州土产槾棃】甆器【太平寰宇记定州土产州志灵器珍于天下江南好事者往往蓄之索诸定蔑如也　又唐书地理志定州土贡罗绸细绫瑞绫两窠绫独窠绫三包绫熟线绫宋书地理志中山府贡大花绫】







　　钦定大清一统志卷三十四
&lt;史部,地理类,总志之属,大清一统志,盛京全图&gt;
&lt;史部,地理类,总志之属,大清一统志,盛京全图&gt;
&lt;史部,地理类,总志之属,大清一统志,盛京表&gt;
　　钦定四库全书
　　钦定大清一统志卷三十五
　　盛京
　　盛京形势崇髙水土深厚长白峙其东医闾拱其西沧溟鸭绿绕其前混同黒水萦其后山川环卫原隰沃饶洵所谓天地之奥区神臯也在尧时为青州之域舜分为营州两汉时属辽东郡唐属安东都防辽金二代始建东京于辽阳置沈州昭徳军于此元为沈阳路明置沈阳卫天作地藏自开辟以来以待
　　圣人我
　　太祖髙皇帝诞膺
　　景命肇造鸿圗始自
　　兴京抚有叶赫辉发诸地遂城界藩萨尔浒而筑东京于辽阳天命十年以沈阳为形胜之地王气所钟遂定都焉
　　太宗文皇帝底定全辽筑城垣建
　　坛
　　庙营
　　宫阙号曰
　　盛京
　　世祖章皇帝统一寰宇定鼎
　　京师尊
　　盛京为留都监往代两都之制设官分职管辖八旗驻防禁旅规模宏逺又邠岐之地
　　桥山在焉
　　圣祖仁皇帝六十一年之间
　　銮驾三巡
　　防修展谒尽诚尽敬孝思以申礼成肆觐防同有绎以燕以赉中外禔福辟地自黑龙江以北诸部及大兴安岭之外
　　世宗宪皇帝善继善述添设州县増易驻防
　　圣谟洋洋经画尽善我
　　皇上祗遹绍闻丕绳
　　祖武自乾隆八年暨十九年四十三年四十八年四谒山陵用展孝敬
　　赐酺赐复
　　恩泽便蕃本觐
　　光
　　烈之忱溯
　　天命造邦之统赋有
　　陪都之制舞成
　　世徳之辞
　　奎藻宸章益光
　　祖烈葢自
　　重熙累洽以来声教之隆文明之盛固已逾絶域而被
　　殊方而
　　盛京四境幅贠万里民物阜康风俗淳厚瞻
  </div>
  <div class="pagination">
   <a href="大清一统志_page19.html">
    上一页
   </a>
   <span>
    ...
   </span>
   <a href="大清一统志_page15.html">
    15
   </a>
   <a href="大清一统志_page16.html">
    16
   </a>
   <a href="大清一统志_page17.html">
    17
   </a>
   <a href="大清一统志_page18.html">
    18
   </a>
   <a href="大清一统志_page19.html">
    19
   </a>
   <span class="current-page">
    20
   </span>
   <a href="大清一统志_page21.html">
    21
   </a>
   <a href="大清一统志_page22.html">
    22
   </a>
   <a href="大清一统志_page23.html">
    23
   </a>
   <a href="大清一统志_page24.html">
    24
   </a>
   <a href="大清一统志_page25.html">
    25
   </a>
   <span>
    ...
   </span>
   <a href="大清一统志_page21.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
