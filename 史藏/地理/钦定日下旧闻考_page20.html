<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 20 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 20 页/共 698 页</h1>
    <div class="content">初废总管大业三年罢州以其地并入涿郡太平寰宇记增涿郡统县九蓟良乡安次涿固安雍奴昌 
平懐戎潞隋书地理志原自汉髙帝置涿郡而治涿县曹魏改涿郡曰范阳郡隋开皇初废范阳郡大 
业初并燕范阳置涿郡治蓟而涿县属焉此郡名废置徙治离合之辨也通鉴辨误补自晋至隋幽州 
刺史皆以蓟为治所旧唐书地理志原大业四年春正月诏发河北诸郡男女百余万开永济渠引沁 
水南逹于河北通涿郡隋书炀帝本纪原七年二月帝自将撃髙丽通鉴纲目原七年二月帝自江都 
行幸涿郡御龙舟渡河入永济渠夏四月车驾至涿郡之临朔宫通鉴原炀帝幸涿郡召王逺知见于 
临朔宫帝执弟子礼咨质仙事新唐书方技传原蓟县有故隋临朔宫新唐书地理志注原秋七月发 
江淮以南民夫及船运黎阳及洛口诸仓米至涿郡舳舻相次千余里原八年春正月四方兵皆集涿 
郡凡一百一十三万三千八百人号二百万其馈运者倍之宜社于南桑干水上类上帝于临朔宫南 
祭马祖于蓟城北通鉴同上原九年春正月征天下兵募民为骁果集于涿郡隋书炀帝本纪增十年 
征天下兵伐髙丽三月帝如涿郡秋七月髙丽遣使请降通鉴纲目原大业七年以后初有辽东之役 
又发丁壮为骁果又送驴马于涿郡又发黄衣牵船沧海又发五谷杂种牛皮鐡炭飞挽千里河洛记 
补上谷贼帅王须拔自号漫天王拥众数万人掠幽州中流矢而死其亚将魏刀儿代领其众自号厯 
山飞窦建徳袭破之尽并其地旧唐书列传增罗艺大业时屡以军功官至虎贲郎将炀帝令受右武 
卫大将军李景节度督军于北平同上原帝伐髙丽器械资储皆积于涿郡涿郡人物殷阜屯兵数万 
又临朔宫多珍宝诸贼竞来侵掠留守官虎贲郎将赵什住等不能拒惟云阳罗艺独出战前后破贼 
甚众什住等阴忌之艺宣言激其众曰吾辈讨贼数有功城中仓库山积制在留守之官莫肯散施以 
济贫乏将何以劝士众皆愤怨军还郡丞出城候艺艺因执之陈兵而入什住等惧皆听命乃发库物 
以赐战士开仓廪以赈贫乏杀不同己者艺自称幽州总管通鉴补建徳使大将军髙士兴抗御罗艺 
兵进围幽州攻之不克退军于笼火城为艺所袭士兴大溃九月建徳自帅师围幽州艺出兵与战大 
破之斩首千二百级艺兵频胜而骄进袭其营建徳列阵于营中填堑而出击艺败之建徳薄其城不 
克遂归洺州旧唐书列传补罗艺在幽州为窦建徳所围告急于髙开道乃率二千骑援之建徳惧其 
骁鋭于是引去时幽州大饥开道许给之粟艺遣老弱就食开道皆厚遇之艺甚悦不以为虞乃发兵 
三千人车数百乘驴马千余匹请粟于开道悉留之北连突厥告絶于艺同上增髙开道引兵围北平 
未下隋守将自度不能支弃城去开道据其地武徳元年陷渔阳郡有之有铠马数千众万人自号燕 
王新唐书列传增武徳元年隋将李景守北平郡髙开道围之景抜城去开道取其地进 渔阳郡自 
立为燕王都于渔阳先是有懐戎沙门髙昙晟者因县令设斋士女大集昙晟与其僧徒五十人拥斋 
众而反杀县令及镇将自称大乗皇帝立尼静宣为耶轮皇后建元为法轮夜遣人招诱开道结为兄 
弟改封齐王开道以众五千人归之居数月袭杀昙晟悉并共众三年复称燕王旧唐书列传增刘黒 
闼亡将张君立奔于开道与其将张金树潜相连结围开道开道自杀金树杀张君立遂归国开道自 
初起至灭凡八岁以其地为妫州同上原张道源抚辑山东谕艺降武徳二年乃奉表以地归诏封燕 
王新唐书列传 
钦定日下旧闻考卷二 
钦定四库全书 
钦定日下旧闻考卷三 
世纪二 
原唐武德元年改为幽州总管府管幽易平檀燕北燕营辽八州领蓟良乡潞涿固安雍奴安次昌平
 八县二年又分潞县置元州领一县隶总管四年窦建德平以固安县属北义州六年改总管为大总 
管管三十九州岛七年改为大都督府又改涿县为范阳九年改大都督为都督幽易景瀛东盐沧满 
蠡北义燕营辽平檀元北燕等十七州贞观元年废元州以渔阳潞二县来属又废北义州以固安来 
属八年又置归义县督幽易燕北燕平檀六州干封五年置无终县如意元年分置武隆县景龙三年 
分置三河县太平寰宇记増万岁通天二年擢张仁愿为肃政台中丞检校幽州都督会突厥黙啜入 
冦攻陷赵定拥众回至幽州仁愿勒兵出城邀击之流矢中手贼亦引退则天遣使劳问赐以医药旧 
唐书列传增薛讷左武卫大将军仁贵子也则天以讷将门使摄左武威卫将军安东道经畧寻拜幽 
州都督兼安东都 久当邉镇之任累有战功同上原开元元年幽州置防御大使二年置幽州节度 
诸州军管内经略镇守大使领幽易平檀妫燕六州治幽州八年幽州节度兼本军州经略大使并节 
度河北诸军大使新唐书方镇表増张说元宗初征拜中书令封燕国公俄坐事左转岳州刺史迁右 
羽林将军兼检校幽州都督旧唐书列传原开元十三年升为大都督府十八年割渔阳玉田三河三 
县置蓟州大平寰宇记原幽州节度増领沧蓟二州二十年幽州节度使兼河北采访处置使増领卫 
相洛贝冀魏深赵恒定邢德博棣营莫十六州及安东都 府二十七年幽州节度使増领河北海运 
使二十九年幽州节度使领平卢军节度副使治顺化州新唐书方镇表补开元二十一年张守珪转 
幽州长史兼御史中丞契丹及奚连年为邉患赵含章薛楚玉等前后为幽州长史竟不能拒及守珪 
到官频出击之每战皆捷契丹别帅李过折斩首领屈剌衙官可突干率众以降守珪因出师次紫 
州大阅军实燕赏将士二十三年春守珪诣东都献捷会耤田礼毕酺宴便为守珪饮至之礼上赋诗 
以褒美之诏于幽州立碑以纪功赏旧唐书列传原天寳元年正月置十节度经畧使以备邉通鉴原 
更幽州节度使为范阳节度使新唐书方镇表原范阳节度临制奚契丹统经畧威武清夷静塞恒阳 
北平高阳唐兴横海九军屯幽□妫檀易恒定莫沧九州岛之境治幽州兵九万一千四百人通鉴原 
幽州范阳郡有府十四曰吕平涿城德闻潞城乐上清化洪源良乡开福政和停骖柘河良杜咸寜城 
内有经略军又有纳降军本纳降守捉城故丁零川也西南有安塞军有赫连城有宗王干涧殄冦三 
镇城石堆车坊蒿城河旁四戍檀州密云郡有威武军万岁通天元年置本渔阳开元十九年更名又 
有镇逺军故黒城川也有三义城横山城米城有大王北来保要鹿固赤城邀敌石子 七镇有临河 
黄崖二戍蓟州渔阳郡有府二曰渔阳临渠南二百里有静塞军本障塞军开元十九年更名又有雄 
武军故广汉川也东北九十里有洪水守捉又东北三十里有盐城守捉又东北渡泺河有古卢龙镇 
又有斗陉镇自古卢龙北经九荆岭受米城张洪隘度石岭至奚王帐六百里又东北行傍吐 真河 
五百里至奚契丹衙帐又北百里至室韦帐新唐书地理志注原经略军在幽州城内兵三万人威武 
军在檀州城内兵万人清夷军在妫州城内兵万人静塞军在蓟州城内兵万六千人通鉴注原天寳 
三载三月以平卢节度使安禄山兼范阳节度使通鉴増七载授安禄山范阳大都督府长史栁城郡 
大守持节范阳节度安禄山事迹増幽州天寳九年改范阳郡属范阳上谷妫州密云归顺渔阳顺义 
归化八郡旧唐书地理志原十五载安禄山伪即帝位国曰大燕以范阳为大都署其城东隅私第为 
潜龙宫安禄山事迹原安禄山反于幽州南向京辅白居易歌之以为渔阳币鼔动地来渔阳即谓幽 
州也唐人多言之通鉴注原禄山父子僣位凡三年而灭至德二载史思明奉十三郡兵八万籍归于 
朝新唐书列传増至德二载以史思明为归义王范阳节度使通鉴原干元元年复为幽州大平寰宇 
记原二年正月史思明僣称大圣周王四月更国号大燕自称应天皇帝号范阳为燕京新唐书列传 
原史朝义杀思明僣位以伪太常卿李懐仙为范阳节度使懐仙以蓟县为节度院蓟门纪乱原寳应 
元年范阳节度使复为幽州节度使及平卢陷又兼卢龙节度使新唐书方镇表原广德元年李懐仙 
因中使骆奉仙请降遣兵马使李抱忠将兵镇范阳县史朝义至范阳不得入通鉴原史朝兼东投广 
阳郡不受北取潞县渔阳拟投两藩至榆关怀仙使使招回郄至渔阳过从潞县至幽州城东阿 门 
外于医无闾神庙中被绞缢死河洛春秋原李懐仙尽以所管来降唐厯原闰月李懐仙仍故地为幽 
州卢龙节度使四月制分河北诸州以幽莫妫檀平蓟为幽州管通鉴增李懐仙世事契丹降唐后守 
营州禄山之叛以禆将从陷河洛史朝义时伪授为燕京留守范阳尹寳应元年朝义奔范阳懐仙诱 
而擒之斩首来献仆固懐恩荐懐仙可用代宗复授幽州大都督府长史捡校侍中幽州卢龙等军节
 度使与贼将薛嵩田承嗣张忠志等分河朔而帅之文武将吏擅自署置贡赋不入于朝廷虽称藩臣 
实非王臣也旧唐书列传原大厯三年朱希彩朱泚泚弟滔共斩懐仙希彩自称留后诏领节度其下 
李瑗杀之推朱泚为留后泚入朝以滔权知留后遂领节度滔以禄山思明皆起燕俄覆灭恶其名以 
冀尧所都因号冀僣为王改幽州为范阳府新唐书列传增幽州管郭下西界与蓟分治至建中二年 
取罗城内废燕州廨署置幽都县在府北一里旧唐书地理志原建中三年幽州节度复领德棣二州 
新唐书方镇表原朱滔死军中推刘怦总军事俄诏为节度副大使怦卒子济嗣节度济病索浆次子 
总置毒济饮而死兄绲至涿州矫济命杀之即领军政诏嗣节度数见父兄为祟晩年益惨悸请剔发 
衣浮屠服上疏愿奉朝请且欲割所治为三以幽涿营为一府请张宏靖治之瀛莫为一府卢士玫治 
之平蓟妫檀为一府薛平治之穆宗欲宠宏靖故全付总地拜总检校司徒兼侍中赐浮屠服号大觉 
榜其第为佛祠总已自髠祝让节印卒俄幽州乱囚宏靖诏以刘悟为节度使而瀛冀皆附朱克融悟 
不得入朝廷度幽冀未可复取乃拜克融为幽州卢龙节度使新唐书列传臣等谨按朱彛尊原引新 
唐书藩镇传不载总父兄为祟晩年惨悸剔髪衣浮屠服之事则赐刘总浮屠服句无根今依列传増 
正原长庆元年幽州节度罢领瀛莫二州置瀛莫节度使二年幽州节度复领瀛莫二州新唐书方镇 
表原敬宗初军乱杀克融次子延嗣领留后大将李载义杀而代之敬宗即授卢龙军节度使太和四 
年为兵马司杨志诚所逐文宗用志诚为留后俄擢节度副大使八年为下所逐推部将史元忠总留 
后明年为副大使会昌初为偏将陈行泰所杀邀节制未报次将张绛杀行泰武宗用张仲武代之大 
中初卒子直方袭节度留后俄进副大使举动多不法畏变起奔京师军中以张允伸总后务未几为 
节度使咸通十二年以疾上节印诏以子简会为副大使而军中推张公素为留后简会出奔诏公素 
为节度使为李茂勲所袭奔京师茂勲入府众推主州务以闻诏即拜节度使俄以病表子可举代遂 
</div>
    <div class="pagination">
<a href="钦定日下旧闻考_page19.html">上一页</a><span>...</span><a href="钦定日下旧闻考_page15.html">15</a><a href="钦定日下旧闻考_page16.html">16</a><a href="钦定日下旧闻考_page17.html">17</a><a href="钦定日下旧闻考_page18.html">18</a><a href="钦定日下旧闻考_page19.html">19</a><span class="current-page">20</span><a href="钦定日下旧闻考_page21.html">21</a><a href="钦定日下旧闻考_page22.html">22</a><a href="钦定日下旧闻考_page23.html">23</a><a href="钦定日下旧闻考_page24.html">24</a><a href="钦定日下旧闻考_page25.html">25</a><span>...</span><a href="钦定日下旧闻考_page21.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
