<!DOCTYPE html>
<html>
<head>
    <meta charset="UTF-8">
    <title>四川通志 - 第 47 页/共 218 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>四川通志 - 第 47 页/共 218 页</h1>
    <div class="content">　　王　【通六经词赋秦蜀之士受业其门者多显达】
　　游仲鸿【广安州人淳熙中进士知中江制置使金镗等荐之召入宰相赵汝愚甚重之时光宗以久不视重华宫鸿移汝愚书陈宗社计及孝宗升遐遂赞定大防后知嘉定有政绩卒諡曰忠】安　丙【广安州人淳熙进士以资正殿大学士为四川安抚制置使平吴曦之乱进少傅卒赠少师諡忠定着有皛然集】
　　游　似【仲鸿子嘉定中进士累官吏部尚书入侍经筵帝问太宗贞观治效何速如是似推原以对淳祐中为右丞相兼枢宻使封南充公卒赠少师諡清献】
　　蒲择之【渠县人绍定间进士歴礼部尚书淳祜中元人犯蜀以择之为制置使有却敌功】
　　元文如玊【郡人少嗜学举进士官东路太守政平讼简士民懐之】
　　陈继贤【广安州人登延祐进士判怀逺有防明公正之称捐俸铸祭器置文庙中又置书万余巻】
　　袁　岱【渠县人能文举进士为蓬州路大寜判官有广声】
　　明母思义【蓬州人洪武初举人工诗文累官知府名著一时】
　　庆　智【蓬州人洪武中由太学生任户科给事中卒祀乡贤】
　　杨贵亨【营山人洪武间举贤良方正任部郎后知江西广信府】
　　于　绍【营山人举贤良方正任知县招流移垦荒田政绩甚着】
　　唐　臣【营山人由进士歴知府有惠政转盐运使未任而卒囊无一钱当道贤之着有拙庵集】
　　于　祯【营山人洪武中由大学生歴御史言时事有直声后知河南府】
　　罗茂英【仪陇人洪武中监生歴官清谨声誉着闻终副使家无余积】
　　范　循【南充人永乐初进士擢御史陞贵州佥事克持宪纪有古人风以劾嬖幸罪直声闻于中外】
　　王　铎【蓬州人永乐中举孝防官万县训导畧阳敎谕尝陈保厘十二防有补着顔子集并诗稿行于世】
　　石　泉【岳池人永乐间举人歴南阳知府时嵗大旱泉披髪跣足拜祷三日大雨如注四野优渥】
　　王　宾【广安州人永乐戊戌进士以御史建言廷杖罢归卒祀乡贤孙梁嘉靖癸卯举人曽孙徳光徳完万厯己卯同榜徳完中癸未进士由庶常改给事中建言廷杖】
　　张　永【南充人景泰中进士选翰林庶吉士授礼部主事擢知严州府为政严明嵗饥不待报请减税额御史上其状赐玺书褒羙】
　　冯　孜【南充人景泰中进士授户部主事擢知延安府改邵武寛赋役雪寃狱建阳贼啸聚孜直抵巢穴擒斩贼首民頼以安陞湖广叅政以亲丧去任归里庐墓哀毁遂养疾不出士论高之】王　佩【南充人进士性刚毅不随时俯仰歴湖广副使卓有风裁及归饬躬励行乡里推重】汪　洋【岳池人天顺中举人以训导分较楚闱累官至云南同知清戎弭盗均役濬渠陞知府】
　　吴伯通【广安州人天顺中进士歴官按察使学务躬行以道自任督学河南浙江振起士类惓惓以治心养性为训居家建甘棠书院敎授百余人手录白鹿洞规示之着达意稿近思录学者称石谷先生】
　　向　时【岳池人成化中进士歴南京礼部郎中知徳安府均里役息争讼民心感悦致仕归训子孙以防介家范凛然年八十手犹不释巻】
　　向　信【时之子由进士歴御史上封事数十条巡视通仓议修运河皆有硕画】杨　纯【邻水人成化中进士任监察御史巡按贵州防决如流任满百姓乞留一年上许之民謡曰邻水杨但愿年年巡贵阳贪汚畏法军民安康歴陞陜西副使去之日黎獠遮道涕泣攀留】马　金【西充人由进士累官至浙江布政使所至有惠政民为祠祀弟龠由进士厯官叅政并有声誉于时】
　　马廷用【号紫崖西充人成化中进士歴官侍读学士以经学推重天下所着文集数十巻学者宗之】
　　李阳春【渠县人治中进士任行人奉使各藩餽遗一无所受居谏议弹劾不避权要以太常少卿致仕归恂恂如书生乡人仰之】
　　谭　伦【邻水人治中进士任潮州府知府筑海口隄数千丈民居获安砌广信桥往来便之】
　　王　昂【广安州人治中进士官给事中歴陜西副使弹劾不避权贵致仕归敦行古道表正乡闾】
　　杨一钧【邻水人治间进士官汉中知府御侮救荒民頼以安陞浙江副使汉人为祀名宦】柳　稷【南充人治中进士着有封建论疾作曰吾尝梦作志伊学顔论其能久乎果卒于京】
　　毋　恩【蓬州人治中进士知临海县治行卓然有声陞湖广道御史着有诗集及家礼考】韩士英【南充人正徳中进士授主事税江西时宸濠不轨英持正不与通及守岳阳弭盗赈饥屡有异政歴陞都御史巡抚鳯阳晋大司徒改司马涤减租选将练卒赫然有声】江万实【大竹人正徳初进士任监察御史巡按江西抗防言事动关国体时讨寜庶人及平华林巨寇皆与有功称名御史】
　　毋徳纯【南充人由进士歴大理寺正以议礼获谴寻复职陞尚寳卿吏部尚书杨博防言徳纯争论国事力劾权奸衡困既深缓急可用数语可见其生平云】
　　张　芊【郡人正徳中进士为郎中税浙江以防名擢汉中知府持法公平不逐时好所至有遗爱人争传诵】
　　韩　孜【南充人登乡荐后筑室青茅山沈酣典籍寒暑不辍任司务奉命赈秦民颁赉有法恩无不徧后迁员外】
　　石天柱【岳池人正徳戊辰进士歴都给事中立朝敢言武宗欲幸宣府天柱刺血书防以进遂止兵部尚书彭泽被诬当刑天柱陈泽征伐功忤防外调嘉靖初诏复前职寻陞大理寺丞卒于官所着有秀峯集及奏稿】
　　冯　驯【岳池人正徳中进士授户部主事防乾清宫灾防弭变七事言甚恳切出守兴化除害民吏役素号二虎三彪者政治肃然民谣曰冯太守来何迟书吏百姓肥铨部考最榜天下第一官至江西布政使司】
　　余正已【岳池人授清丰敎谕愽闻强记明数学造木牛流马屡试辄騐定厯法三上防纠占候之失阻于权右赍志以殁识者哀之】
　　杨　端【岳池人正徳中进士以行人封楚藩却其餽擢御史巡北城清戎除盗厘奸剔议大礼谪随州判官卒于家隆庆初赠少卿】
　　张大用【岳池人嘉靖中进士性英迈以部属税芜湖报羡以千计迁陜西臬宪奉勅修长城建镇朔楼工成陞副使管盐法有太监败盐政叅劾之一道肃然】
　　张　郁【蓬州人由太学生歴武昌鹤庆推官太仆寺正所至有声子相由进士知醴泉慈谿以防能名】
　　王竒嗣【蓬州人嘉靖甲子举人任贵州思南推官陞知州遂乞归不持一物卒之日语其子曰我生七十三平生不愧天在家不説事做官不要钱子孙皆如此福泽永绵绵诸子鬻产以亦可称清白吏矣】
　　张　鉴【南充人嘉靖中进士初授防稽令均田亩豪右侵占民田悉清还之流移复业者五千家行取南御史出守建寜备兵临清寻陞山西按察使后巡抚山东行丈量垦田保甲弭盗法天下则之引疾归用荐起总督粮储八年宿蠧尽革卒时囊无一金人比之赵清献云所着有皇极经世衍义赋役法屯操奏案东安图议石州奏防江泉别集中丞遗稿行于世】
　　任　瀚【南充人嘉靖己丑进士对防称防由庶吉士歴侍经筵宠眷甚渥为当国者所忌乞休年甫四十絶迹公庭工于文尤善自秘海内慕其文者接踵于路家居五十余年以疾卒所著述甚多】
　　冯　荐【南充人登进士由谷城令擢御史时世宗好方技防五上皆嘉纳歴按山东湖广两主试事公明有声以敢言忤权贵迁知府遂引疾归捐俸置业以贻宗族婣戚之贫乏者士林重之】王　遵【南充人嘉靖乙未进士任东阳县令以寛平为理邑有矿徒横肆遵驰尺一谕之皆帖服后为刑部郎有大狱株连数百人公防枉涤滞全活甚众累官布政使闽省备倭尤为边防所赖焉】
　　王　廷【南充人号南岷嘉靖中进士由户部主事改御史弹劾权忤谪州倅直声籍籍陞苏州知府勤明防介吴人祠祀之累官河道总督转翰筹画咸当机宜又奏平倭功乞归年登八十尝被存问卒赠少保諡恭节所着有奏议诗文拊缶集两汉书抄等书】
　　严　敬【营山人质直好义行丧礼斥浮屠人皆效法】
　　杨　沂【西充人嘉靖戊午觧元登进士文章行谊至今传诵】
　　袁　谏【西充人由进士歴官陜西神木兵备道卓有政声后里居赈荒造桥周寒士恤孤寡迄今口碑存焉】
　　杨　玺【西充人家贫寡合力学自持后为湘隂令以直道去任民有去思碑】
　　李　竹【李益之叔生而神异一目数行俱下精天文数学不为举子业家人迫之入塲草毕不誊真监临重其名命房官誊之既中式有草幅偏能中李竹藻文何自落孙山之句性嗜酒不宦不娶着有发明天文正谬等书】
　　李　益【南充人由举人令寜乡值清丈之役实心平赋豪右不悦寻改定边捐俸创学士风丕变又尝筑石洞哨以御寇决黒龙江灌溉瘠土全活者万家所至皆祠祀之】
　　李若梓【益之孙性孝友仕襄城令郡有面油航税为诸商病悉罢之三年调洪洞襄民赴阙上防恳留奉防以民情思恋着照旧供职防下已到洪洞数月矣山西抚按亦据民词留之其畧云襄城洪洞均为赤子夺此还彼若洪洞何后陞陜西兵备道时流寇猖獗斩渠魁神一元擒普天飞以劳瘁致病迁授河南布政使司卒崇祀乡贤】
　　文　衡【南充人由进士任云南佥事歴官以冰蘗着文章行谊卓有古风】
　　王续之【南充人廷孙嘉靖壬戌进士歴两浙宪副云南大叅江西布政司忠诚天赋歴有声】
　　王　度【南充人精易学后学宗焉仕御史台院中皆以老成推重之】
　　刘尚纶【大竹人由嵗贡任顺天推官时有疑狱久不能决尚纶一加推问即得其情人称为神】
　　徐万璧【大竹人嘉靖癸未进士歴官陜西兵宪上筹边议边境赖以保障有罪囚不应死与御史争之不得投劾归养邑往有协济万县守备东乡诸役民不堪命万璧力言于当路罢之里民至今颂焉所着有县志族谱五谷集诸书】
　　王　衮【广安州人性孝友登嘉靖中进士授行人擢御史执法不阿抗防危言切中时事如辨天地合祭条马政四事荒政十七事皆其大者巡按湖广贪墨皆望风解绶去时人称名御史云】王　柄【渠县人嘉靖丙戌进士任主事税不私一物守岳州有筑隄功迁云南副使徳威丕着蛮酋纳款乞休家居课子睦族乡里翕然化之】
　　王嗣文【大竹人由嵗贡仕至山东副使时齐藩事多不法嗣文抗直不阿力为裁抑后皆畏惮无敢干纪者】
　　李应和【大竹人由进士任给事中迁叅议亷介自守以徳化民有侵官地若干亩者有司渔猎其利置不问应和清出还官计亩徴税官民两便人为立碑颂徳焉】
　　李初元【营山人嘉靖甲辰进士任御史性刚介出按河南豪右闻风敛迹卒于汴署启其箧惟遗金五钱布袜一防同官嗟叹】
　　唐　寅【营山人以贡生任华隂令清操自励归不治田产惟书史自娱衣布食蔬人所不堪而寅处之澹如也】
　　杨　侃【营山人以嵗贡司训于秦登陜西乙酉乡荐任知县终云南曲靖知府质亮端方所至有声处乡党恂恂与物无忤】
　　李　筹【营山人少有文行任褒城令独着清操恤民隠革弊政举循良第一】
　　龚一麐【营山人性资端谨文学博综歴仕二十余年所在皆有恩泽致仕归着有南雍集】陈以勤【南充人由进士选翰林庶吉士同新郑高拱侍讲穆宗潜邸拱去后独侍九年启沃最多防储位不安力为保防功着翊翼穆宗初年手诏以礼卿入内阁筦枢务于时岩廊画一海宇和寜以勤之功居多焉家居十七年卒于里第穆宗震悼辍朝赐祭如例諡文端初公迟回宦辙不屑投足幸门或笑其迂公叹曰士君子立身行已当自迂始作法于迂其弊犹通作法于通则孔光张禹之徒且抗旌攘臂而前矣故迄今有谈先辈典型者必以以勤为归】
　　陈于陛【以勤子由进士入中秘至叅大政是时帝方深居羣臣希进见于陛心忧之防六事以献悉采其意行之言官被斥者南北台省防空于陛亟防其无罪皆报闻又请纂修五史备一代纪载既得请日夜编摩钩校不遗余力竟以此惫病剧而终天子为哀悼辍朝赐谕祭命皇长子往赙之礼部郎一人持节防丧归第赠少保諡文宪】
　　黄　辉【南充人字平倩号慎轩弱冠举省元由进士选入中秘光宗在东宫辉为讲读官启沃调防甚见亲礼歴大司成后引疾归家居清素一如寒士四十丧偶终不再娶文名动天下尤精翰墨海内多寳之着有铁庵集八十巻平倩逸稿三十六巻】
　　王徳完【广安州人任兵科都给事中神宗欲易东宫抗防直谏下诏狱究问主使只供太祖高皇帝廷杖一百为民光宗初论保国本功第一陞左佥都御史歴户部尚书卒赐赠廕祭焉】郑　卿【西充人万厯丁酉举人博极羣书屡上春官不第选金堂敎谕未任卒所着有博雅篇百四十巻】
　　罗　玊【西充人为黔滇御史谪发奸回籍籍有声】
　　李　兆【字见可西充人由进士崇祯间三典铨选生平刚正不阿权贵人无敢干以私者累官至右通政卒】
　　叙州府
　　唐黎　干【戎州人善星纬喜谈辩宗时待诏翰林擢谏议大夫迁京兆尹】
　　宋丁处荣【富顺人咸平间王均叛围富顺守佐俱逃处荣具牛酒宴均于谯楼擒斩之擢为州长史】
　　李英恪【富顺人与丁处荣同诛王均擢知富顺监其子见尝读书于神龟山着易枢】牟　葢【长寜人嘉祐初獠人谋内寇葢引兵趋之捕斩七千余级铃辖司上闻诏赐钱钞三十万并锦袍银带寻为本州刺史】
　　廖　翰【宜宾人少以孝义闻时有蛮叛翰与战于马鸣溪败防溪水中流数里不没时皆异之】
　　廖　琮【翰之子嘉祐二年进士歴官至朝议大夫年未五十即致仕归里敎授乡闾多所成就缙绅高之】
　　廖有衡【字致平琮之子进士及第官至朝议大夫家有荔枝二株实绿而味甘黄庭坚与衡友善号绿荔枝廖氏后人因而称之以别其族】
　　李文渊【宜宾人治平初进士累官至朝议大夫时蔡京竒其才欲招致之文渊乃谢病还乡】程　骧【富顺人绍兴间进士知监事政平讼理有诗云吏散庭空无一事云来雨过只催诗】许志寜【南溪人绍兴中进士居乡多善行邑人敬而化之尝割地为学宫见宋似孙碑记】史子申【南溪人博学登开禧初进士南溪登第由子申始歴官提防刑狱】
　　张　彬【郡人以上舍登第留张浚募下富平之役彬以十二事谏浚不从去通判泸州曲端之死彬以书与浚明端非叛者】
　　程公许【郡人少孝友与兄公説公硕俱登嘉定进士累官刑部尚书授寳章阁学士知隆兴府进龙图阁学士卒赠宣奉大夫所着有尘缶集内外制奏议行于世】
　　明熊宗鲁【南溪人贡生洪武初授为北平叅议永乐中迁陞交阯叅政歴官数载卓有政声】周均徳【郡人洪武中以聪明正直举授工部右侍郎】
　　安　济【土人洪武初汤和克蜀首率众归附授土知府赐诏褒嘉子孙世袭】
　　安　本【济之子洪武间袭土知府建公署改学校永乐中赐诰褒封】
　　鲜　原【泥溪人永乐初以国子生授阶州知州劝民勤农务善政甚多迁山东转运同知】郭　防【富顺人永乐初进士歴尚书防谏北征词甚剀切声闻中外后归乡里有中贵至邑诛求太甚公束带见之既退中贵曰郭公在此遂去】
　　何永川【郡人幼习书算大司徒夏原吉见而器重之荐为本部主事歴任襄阳九江知府】李志义【宜宾人进士任刑部郎中忠厚防平僚属推重】
　　李从智【宜宾人进士永乐中任大理寺评事谳狱无寃陞知苏州府以防能著名后谢病归屡徴不起】
　　梁承宗【宜宾人永乐中进士歴山东监察御史秉公执法亲老乞归养诏许之】牟　伦【宜宾人永乐中进士任监察御史直言抗防叙南卫军每苦逺调奏免之立乡社以作养后学郡人咸敬慕焉】
　　周　儒【南溪人举人歴官同知性质朴不事靡华聘黄氏女贫且陋人谓曰汝巨族高才何不别娶儒应之曰此天命也弃之不祥竟纳之】
　　李永通【长寜人正统中进士官至侍读学士经筵进讲多所启沃文章羽翼六经治郑氏三礼着为疏传辅导宪宗勲劳益懋】
　　周洪谟【长寜人登正统间进士官翰林即劝勤经筵以明圣学谨内外以敦政本成化初荆襄流民为乱洪谟建议设州县以抚治之遂开设郧阳府累陞礼部侍郎正璿玑玉衡蔡传之讹改明七政寻掌邦礼凡朝廷制作礼仪如祧庙祔庙文议俱经裁酌遂为定制卒諡文安着四书五经办疑及南臯子箐斋集】
　　李　本【富顺人正统中进士居内翰长于撰著歴官礼部尚书时多建明朝野推重】胡　深【富顺人景防中进士任户部主事抗直不阿忤权贵谪戍塞外后公论既定诏复其官】
　　安　洪【景泰间巡抚某以边事寜息洪与有功防闻于朝上给赐官带袭授祖职】侯　旺【长寜人天顺初中乡试居家时都蛮猖獗攻围城邑有谋迁避者旺移书盐水坝官军示以死守城赖以全为息县令俗好讼惯以坠胎诬人旺按治如律俗因以变乞归诗曰迂叟襟怀惟典籍儿孙事业在纲常正徳间知县娄怿立祠以祀】
　　周汝瑞【洪谟长子成化间举人授户部司务转中府经歴逆瑾伏诛条上五事俱见嘉纳秩满陞铜仁知府至则兴学抚叛汉夷懐服陞河运使进阶叅政谢病归乡与弟汝靖徜徉山水人拟之二苏云】
　　吴道宏【宜宾人进士天顺中歴任南京大理寺卿居谏垣时上言星变词甚切总制三边招抚流移民赖以安】
　　范　珠【字介庵成化丙辰进士任浙江道御史嘉靖初议大礼诸臣廷谏欲刑以锡蛇珠解衣裸体自纠锡蛇伏谏曰陛下若纳臣言则天下治不纳臣言则天下乱上怒欲加刑忽风雨暴至雷击锡蛇免上嘉其直赐聨曰柏府霜操真御史黄堂直正古诸侯又赐金一对称为铁面御史归里卒赐祭】
　　周正蕃【治间中乡试知江西建昌县旧有遗粮四百石正蕃详免之民徳焉适南部催粮者至正蕃拂其觊望乃以劣调汉川县县例粮万石征银万两小民不胜逋负正蕃具奏奉防着直指议覆乃每石减银贰钱又奏革刘家堡捕盗通判添设主簿仍申复阳罗驿故道以分省夫马请菜湖嵗收官银以备赈济凡事担当敢为劲节不挠类如此】
　　晏　铎【字振之以庶吉士改御史按直山东所至有声以言事谪上高典史兴学校抑豪奸邻境寇乱官兵不能讨铎承檄捕之归所掠于民境内以安増注孝经小学周易叅同契解隂符经注青云集等书】
　　刘景寅【长寜人治癸丑进士为户部主事莅政防谨寻进员外郎逆瑾招致不从勒为民瑾诛陞陜西叅政防武宗北狩诸吏皆趋行在景寅坐镇城中日理烦剧因卒于官所着有忠恕轩集若干巻】
　　何　振【庆符人进士歴官考功郎中勤慎威严不狥权势以疾乞归累征不起】喻　良【高县人进士有文学为当时所宗歴官云南按察使表率百僚舆论攸属】刘　澣【珙县人进士任监察御史奉敕征蛮有竒功民建祠祀之】
　　李　傅【珙县人治乙未进士知襄阳府时流贼鄢本恕湖贼杨广富等寇诸县督兵悉擒捕寻以外艰归后陞巡海副使剿平海寇吏部奏天下卓异第一转贵州叅政奉命抚勘宣慰事至诚开导宣慰父子感服署布政篆年余致政归代者查羡金七百余送至宅传笑曰义可取则取之矣固却不受其清介类如此】
　　陈　辅【宜宾人治壬戍进士歴刑部郎中刚介不屈执法明允以勘戚畹事忤防就逮后帝知其直后陞荆襄兵备乞休归田徳望为朝野所重】
　　陈　准【南溪人治中举人歴官通政致任归环堵萧然以易学授徒出其门者皆为名宦年八十余卒】
</div>
    <div class="pagination">
<a href="四川通志_page46.html">上一页</a><span>...</span><a href="四川通志_page42.html">42</a><a href="四川通志_page43.html">43</a><a href="四川通志_page44.html">44</a><a href="四川通志_page45.html">45</a><a href="四川通志_page46.html">46</a><span class="current-page">47</span><a href="四川通志_page48.html">48</a><a href="四川通志_page49.html">49</a><a href="四川通志_page50.html">50</a><a href="四川通志_page51.html">51</a><a href="四川通志_page52.html">52</a><span>...</span><a href="四川通志_page48.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
