<!DOCTYPE html>
<html>
<head>
    <meta charset="UTF-8">
    <title>河南通志 - 第 23 页/共 276 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>河南通志 - 第 23 页/共 276 页</h1>
    <div class="content">　　幸山【在府城南三里】虞山【在永城县北九十里一名渔山山之前有钓台存焉】砀山【在永城县北八十里即汉髙祖所隠处其山又名磨山白毛山石洞山黄土山戯山连亘几二十里】栢山【在永城县东南二十五里浍水北】隂灵山【在鹿邑县东一十一里】隠山【在鹿邑县东一十三里与隂灵山对峙世传陈炼丹处】恒山【在睢州城西北一十二里】廓山【在柘城县东北二里】甘露岭【在寜陵县西五里隋文帝幸岱至此甘露降因名】横岭【在鹿邑县西南二十五里】金锁岭【在睢州治后其形窿然而髙避水患者多于其上】河堤岭【在睢州东南三十里】夫子岩【在永城县北世传孔子经此后人因肖像壁间】青冈【在府城南一十八里】杏冈【在府城西南五十里】柱冈【在虞城县东北四十里】大谷冈【在寜陵县西北四十里】骆驼冈【在睢州治东襄公台后其形起伏如驼故名】黄冈【在睢州东南四十里】荆冈【在睢州北二十五里】葛冈【在考城县南二里世传葛仙炼丹处】卧龙冈【在考城县南一十五里世传诸葛亮防寓于此故名】覇王冈【在柘城县西三十里世传项羽将台与汉髙祖相拒处】黄河【在考城县北又东南经府城北又东经虞城县北流入江南砀山县界详见河防】元眀河【在府城南六里宋太祖为归徳节度使尝饮马于此又名饮马池】贾鲁河【在府城西北四十里元工部尚书贾鲁督修因名】沙河【在府旧城南门外源出汴梁流入于亳】沁河【在府城北三十五里源出绵山自武陟经本府合流于徐今并黄河】白河【在府城东三十五里经夏邑永城达之于小黄河】清河【俗称清河嘴乃贾鲁河入沁之处】马肠河【在府城西南二十五里源出旧黄河达于淮】桃源河【在寜陵县北三十里又韦家河张弓河阳驿河皆黄河故道】汴河【一名睢河当寜陵县之冲由陈留下达于徐】浍河【在永城县南二十里东流入淮】泡河【在永城县南五十里东南合浍河入淮】涡河【在鹿邑县北四十里】巴河【在虞城旧县南一十里西自考城迤逦来入砀山县界】小股河【在虞城旧县南二里】西沙河【在考城县西三里】刘家河【在柘城县东北四十里即子路问津处】睢水【在睢州北一十一里州之得名以此按睢水在梁郡受汴入泗汉军为楚所挤睢水为之不流此即其上流也夏邑县南二十里有睢水经永城县合沙白水达于宿州明吴国伦诗此行心屡折骑马问津还咫尺符离道迷茫睢水间浪中寒白石树底落青山一片风帆影飘飘不可攀】南湖【在府城南五里宋晏殊放驯鹭于湖中苏辙有记】栁园湖【在永城县西北五里】西湖【在睢州城西四十里吴淇诗十里西湖浮碧波垂杨两岸系渔艖荷花似锦铺层浪荇叶如钱缀小涡羃羃轻烟双畵浆蒙蒙细雨一青蓑菱歌起处秋光暮谩数梁王鳬雁多】黄池【在府城西三十里梁恵王十六年侵宋黄池宋复取之即此】清泠池【在睢阳城东二十里梁园内李白在清泠池作鸣臯歌即此】凤池【在府城西北三十里】莲花池【在永城县南城壕外寛二里许】观涣池【在鹿邑县城内西北】鳯凰池【在睢州】燕子池【在柘城县城内之南隅】济渎池【在柘城县西济渎庙前遇旱祷雨輙应】孟诸泽【在府城东北接虞城县界今虞城县西北冇孟诸台亦故泽地也禹贡导菏泽被孟潴即此】防泽【在考城县东三十里按方舆胜览云考城　东有防泽为庄周故里即此】空桐泽【在虞城县南一十里睢水东南流经此泽有空桐亭】漆沟【在府城北一名陨石河春秋陨石于宋五相传沟水涸时五石即见】清沟【在永城县东县南有黄沟同入浍河】洪沟【在永城县北六十里芒砀山前】白洋沟【在永城县北接巴河入于浍】恵民沟【在虞城县东】柘沟【在柘城县城内明李本固诗夹防日光隠春云相与逐溪回路欲转翳然见濠濮】紫金沟【在柘城县城内】新沟【在考城县西南隅】白沙渠【在府城东又有石梁渠宋张元知应天府治此】赵渠【在府城东南即贾鲁所开大河故渎通虞城】古汳渠【在虞城旧县北一十里】灵井【在府城南四十里髙辛庙中世传井有四今存其一在东廊中四时不竭遇旱土人取水祷雨】石井【在府城内大隅西】双砚井【在府旧城儒学内后废】圣水井【在寜陵县长乐乡】黄龙井【在寜陵县东界甘露四年双龙见井中】九龙井【在鹿邑县东臯乡之太清宫世传老子诞生九龙吐水今太极殿有井存焉又有炼丹二井在太清宫之左右或谓老子炼丹处明刘昌诗老鹤孤鸣近石阐歩虚何处佩半生便作千年计一粒犹藏九转丹日引清光腾废井风吹桧影落仙坛心闻即是长生术不用深嗟欲见难】黒龙潭【在府城西南二十里】皇城潭【在柘城县城南宋真宗幸太清宫驻跸于此李汝城诗水作青龙盘石堤桃花夹岸柘城西金波月下乗舟去恰似隋宫夜幸时】东涧【在睢州慕容垂追桓温范阳王徳先帅勤骑防襄邑东涧即此吴淇诗桓温昔北伐失利于枋头回军覆此涧涧水为不流防防隂雨夜青燐满地愁英雄误一算遗恨晋阳秋】漻隄【自汴至宋二百余里世传梁孝王徙居睢阳时筑后废】隋隄【在府旧城外三里隋时筑又夏邑县南三十里亦冇隋隄】古隄【在府旧城外五里后废】防城隄【一在府城郭外嘉靖中筑四面环郭门周十有六里髙视城之半一在考城县郭外治间重修】贾鲁隄【在寜陵县南十里元贾鲁筑以障河】新隄【在夏邑县南三里】巴河隄【在夏邑县北二十里黄河南岸东接萧县西抵商邱县为邑巨隄】长隄【在考城县北一十八里黄河南防】南漻隄【在虞城县髙一丈东亘六十里入夏邑界】涡河隄【在鹿邑县南】近城隄【在睢州即汴河旧址】老隄【在睢州西三十里】防堌【在考城县南三十五里】鳯堌【在考城县双堌西】黄堌【在夏邑县西一十八里宜谷黍明彭尧谕诗逺滩水落野云生近陇烟销草树晴日出田夫争力作太平无事得深耕】桑堌【在夏邑县西南二十里】慈圣堌【在柘城县西北三十里】
　　彰徳府
　　韩陵山【在府城东北一十七里曹魏刘桢诗朝发白马暮宿韩陵即此东魏髙欢起义兵破尔朱荣于此立定国寺以旌其功魏温子升碑昔晋文尊周绩宣于践土齐桓伯世威着于召陵盖道冠诸侯勲髙天下衣裳防同之所兵车交合之处寂寞消沉荒凉磨防立谈者空知其名遭遇者不识其地然则树铜表迹刋石纪功有道存焉可不尚欤永安之季数钟百六天灾流行人伦交防尔朱氏既絶彼天纲断兹地纽禄去王室政出私门铜马竞驰金虎乱噬九婴暴起十日并出破璧殒珪人物既尽头防箕饮杼轴其空大丞相渤海王命世作宰唯几成务标格千仞崖岸万里运鼎阿于襟抱纳山岳于胷懐拥元云以上腾负青天而髙引钟鼔嘈囋上闻于天旌旗缤纷下蟠于地壮士凛以争先义夫愤而竞起兵接刄于斯塲车错谷于此地轰轰隠隠若转石之坠髙崖硠硠磕磕如激水之投深谷俄而雾卷云除氷离弃散靡旗蔽日乱辙满野楚师之败于柏举新兵之退自昆阳以此方之未可同日既考兹沃壤建此精庐砥石砺金莹珠琢玉经始等于佛功制作同于造化息心是归净行攸防神异毕臻灵仙总萃鸣玉銮以来逰带霓裳而至止翔鳯纷以相欢飞龙宛而俱跃虽复髙天销于猛炭大地沦于积水固巳传之不朽终亦记此无志陈尚书徐陵尝使北至邺过韩陵山读其碑心爱其才丽手自録之既南归陈士人问陵北朝人物何如曰唯韩陵一片石耳明谢榛诗立马吊髙欢烟芜满陈迹可怜当世功不见韩陵石】寳山【在府城西南四十余里多产白石人取以为器】清凉山【在府城西北寳山之后】髙望山【在府城西北八十里】龙山【在府城西四十里周廻十里髙五里左思魏都赋云鸳鸯交谷虎涧龙山山东南有村曰善防洹水洑流出焉金元好问诗平冈囘合尽桑麻百汊清泉両岸花更得青山作重复武陵何处觅仙家】铜山【在府城西北四十里旧产铜】防赉山【在府城西南二十五里后魏孝文帝南迁洛阳于此山下颁赉从臣因名】鲁山【在府城西北七十里旧传春秋时鲁般居其下宋梅尧臣诗适与野情惬千山髙复低好峯随处改幽迳独行迷霜落熊升树林空鹿饮溪人家在何许云外一声鸡】太行山【在汤隂县西五十里】浅山【在汤隂县西南侯赵川与太行山相接】飞鳯山【在汤隂县西五里以形似名】五岩山【在汤隂县西四十里山有五谷故名】柏尖山【在汤隂县西五十里淇水奔流其下滙为深潭名白龙潭苏育诗壶闗千折水行岭一吞直下风雷吼潆洄云雾屯山深蛟窟险浪激雪花喷日暮无人处凄然欲断魂】西牟山【在汤隂县西四十里汤河发源于此山海经云谷顶似牟】鹤山【在汤隂县西四十五里世传昔有双鹤栖其上】东崓山【一名东山在临漳县西南三十里魏纪髙澄积土为山堑地为池引万金水为行乐之所在邺城东因名东崓周平齐毁山湮池】黄华山【在林县西二十里林虑山内山有三峯名仙人楼玉女台鲁般门其顶突出云表名摩云峯连峙若屏名连屏峯羣峯磊落如人名聚仙峯下有黄花谷北岩出瀑布又有抱犊冈马鞍山栖霞谷景颇幽胜金王庭筠诗帝遣名山防此邦千家瑟瑟嵌西窻山僧乞与山前地招客先开四十双又王母祠东古佛堂人传栋宇自隋唐年深寺废无僧住满谷西风栗叶黄又挂镜台西挂玉龙半山飞雪舞天风寒云直上三千尺人道髙欢避暑宫】玉泉山【在林县西南三十里有泉清洁如玉】倚阳山【在林县西北四十里即蚁尖砦山势突而絶顶平坦元末时郷人避兵于此】将军山【在林县西南三十五里昔齐侯伐晋赵胜率东阳之师追之驻兵于此】砺山【在林县北六十里其山石可用为砺】袴山【在林县北三十五里图经云周廻三十里髙二里百五十歩郦道元水经云林虑山北有袴山即此】林虑山【在林县西二十里一名隆虑山南负太行北接恒岳】万泉山【在林县东五十里山多泉喷薄有声响振山谷又冇瀑布半山有寺曰石门寺】大圣山【在林县南三十五里】谼峪山【在林县西南三十里元王磐诗昨日逰黄华抵莫方言还今晨到谼峪驻马五松邉未移金门日还指元康山中富清境不暇相周旋大似山隂客望门却廻船空懐上方寺矫首浮云巅瀑布落晴雪金灯开夜莲何当重经过岩下细流连明谢榛诗防杖何超忽登临碧汉齐纵观千里濶独立万山低风起啼猿下日斜飞鸟西无因结仙侣长傍白云栖】泽阳山【在林县西南三十里山势髙耸竒特涧水环绕】圣符山【在林县东南四里宋宣和间张长清炼真于此】天平山【在林县西二十六里元贾竹诗六峯翠白云间顿使幽人眼界寛早晚随师更深处杖挑明月一轮寒】赭山【在武安县东南三十五里其石皆赤色】玉峯山【在武安县西南二十里上冇白石日光照耀如玉】磁山【在武安县西南三十里土产磁石】紫金山【在武安县东北三十里山冇紫峯乌石其下出泉亦名紫泉】粟山【在武安县东南一十二里相传秦白起拒赵广颇于此赵将絶粮命将士以布囊盛栗积至山巅秦军乃退土人至今呼为粟山】鼓山【在武安县南三十里一名山有二石如鼔南北相当冀州图经邺城西有石鼓鸣则兵起髙齐末年此鼓甞鸣而齐遂防隋末又鸣声闻数百里而隋亡通鉴髙澄卢塟欢于漳水之西而潜凿鼔山石窟为六纳其柩而塞之杀羣匠及齐亡一匠之子知之发石取金而进】符山【在渉县西北四十里】崇山【在涉县东南三十里金陞涉县为崇州以此山名又山头青翠形如螺髻一名青头山】风洞山【在渉县西南一十里古云积布山上建龙王庙】韩王山【在渉县东五里汉韩信击魏王豹驻兵于此故名】流沙岭【在林县西南三十里其岭多沙遇暴风飞走如流】鷟驻岭【在武安县南三十里相传鳯尝止此】寳泉岩【在林县西北三十里汉夏馥栖隠处】定静岩【在武安县西北八十里李椿茂诗悬厓深覆梵宫清松桧悠然世外声飞瀑似和天共落浮云时与地相平珠帘漫滴岩前水翠树遥连邺下城晋业应随陵谷异凭髙不尽古今情】铁马岩【在渉县西三十里】愁思冈【在府城南一十五里魏陈思王植不为文帝所容登冈望邺辄动悲吟后因以名】博望冈【在内黄县旧治东南三十里】漳河【其源有二一出山西潞安府长子县发鸠山名浊漳自林县西北入一出山西平定州乐平县少山名清漳自涉县入俱东至林县合流经安阳临潭舘陶界入卫河计南阳诗晓骑冲寒发漳河入望来晨光开浩渺防月隠楼防水落防防近秋深木叶催绮罗如在日四首不胜哀】卫河【源自卫辉府辉县厯新鄊濬县经流内黄县下流与淇漳滹沱等河合至直沽入海】西河【在安阳县境内卜子夏田子方段干木所游地以魏赵多儒在齐鲁邹之西故呼为西河非龙门西河也隋卢思道诗邺下盛风流河曲有名游应徐托后乗车马践芳洲丰茸鸡树宻遥裔鹤烟稠日上疑髙盖云起类重楼金覊自沃若兰棹成夷犹悬匏动清吹采菱转艶讴还珂响金埒归袂拂铜沟惟畏三春晚勿言千载忧】安阳河【一名洹水源出洹山至林虑县其水屡防屡见流经安阳县内黄县合卫河六国合从盟于洹氷即此】青龙河【在安阳临漳二县界】洺河【源出辽州太行山至武安县柏林里伏流至洺逺里复出东经钜鹿县境入滹沱河】儒教河【源出太行山麓流经武安县沙窝里伏流至儒教里复出入洺河】响水河【源出沙河县赵村流经武安县境入洺河】水溢河【在涉县北四十里符山】硝河【在内黄县南出朴硝与开州接界】防水【源出西山马头涧东流经安阳县西南入汤水】汤水【源出汤隂县治西旧名荡水流经县东五十里过内黄县入卫河】羑水【源出汤隂县北八里鹤山源至羑城北成渊东至内黄县防防水入汤】滏水【在临漳县西十五里入漳河】淇水【源出林县南七十五里东北流经汤隂至淇县北入卫河明髙叔嗣诗旅馆值芳辰留连淇水滨犹怜官道桞满目故乡春】三拥水【源出山西壶闗县东北流经林县西三十里过淇阳城入淇水】淅水【一名三阳河源出陵川县淅水村流经林县南与洹水合】照碧池【在林县治西南池水清澈可以鉴物】洗参池【在林县治西相传为王母洗药地】沧溪【在林县西北四十里源出隆虑山过磻阳城合漳水入卫河】零泉【在府城西南零泉村东流一十五里入洹水】七泉【在林县西南三十里地有七窍泉涌出焉】防马泉【在府城西南邺都故事尔朱兆与髙欢战兆败走经此马为泉所防】拔剑泉【在府城西水治村相传宋韩琦以剑挿地拔剑泉随涌出】龙泉【在汤隂县西南二十五里合宜师沟】苇泉【在林县西北二十里泉旁多苇】双泉【在林县西北二十里一名灵岩水源出鲁般门山谷东流入苇泉】白龟泉【在武安县东北有庙嵗旱祷雨有白龟现即雨】紫金泉【在武安县东北二里泉出紫金山因名】玉泉【在渉县东二里韩王山】龙井【在汤隂县西真人社相传晋孙登尝居此社】墨井【在府城西南郭村井中有石如墨晋左思赋墨井盐池元滋素液是也】义井【在武安县各庄村居民取用以山多井少故也】黄泽【在内黄县西北泽方数十里】长鸣沟【在府城西二十里魏武帝引漳水入城经铜雀防下相激水声长鸣】宜师沟【在汤隂县东南三十五里深二丈其水尝冷俗呼冷泉东流入汤水昔魏文帝幸洛至此得疾有师巫令饮之即愈故名】白沟【在内黄县东北水经注云洹水迳内黄县北东流注于白沟】万金渠【在安阳县西北二十里源出实山经府城西分注东南溉田其利可抵万金】广遂渠【在安阳县西南四十里渠中水涌四时不竭又名珍珠泉民悉籍以灌田故名】水冶渠【在安阳县西四十里后魏引水鼓炉名水冶仆射髙隆之监造泉东北流入洹民激水为硙凡数十溉田数百顷】西门渠【在临漳县西二十里西门豹为邺令时所凿引章水以溉田】髙平渠【在安阳县东南二十里唐开元间刺史李景所凿引安阳水东流溉田宋韩琦判相再防之置水硙名千金渠其水绕城而流焉】金鳯渠【在临漳县西南自天平渠引漳水东注经金鳯台侧故名】百阳渠【在临漳县西南自天平渠引漳水南入安阳界本为安阳渠俗呼为今名】菊花渠【在临漳县南自邺引天平渠溉田屈曲经三十里有利物渠亦引天平渠溉田】通利渠【在武安县城西一里许值霖雨遭水患邑令李永昻注水入洺河因名通利】黄华旧渠【在林县明治间导黄华山水东入城壕与天平山水合立广恵碑】谼峪涧渠【在林县北引黄华山水绕至邑北城濠便民汲用康熈二十九年邑孝亷黄骏开濬】城西渠【在渉县金承安间邑令李遹开濬溉田引入城中以资民用】任公渠【在渉县七源村引漳水入渠灌田三十顷其余引至北关入城穿泮水衙舍从南门出明万厯间邑令任澄清筑今屡次开濬渠外砂砾之区渐成沃壤】永济渠【在内黄临河废县西北三十里自沈　县东北入境隋大业问修筑】六辅渠【在内黄县东北傼倪寛为内黄令大溉民田所筑】黒龙潭【在林县西南二十里嵗旱祈雨輙应万化诗早发桃源口鸡鸣闻寺钟谷风杂涧响岚霭防山容峡底飞轻雾潭中卧老龙坐防云起处即在眼前峯】莲花潭【在内黄县城东一里产莲故名】广润陂【在安阳县东二十里隋刺史梁士彦引汤羑二水入陂以溉田】鸬鷀陂【在临漳县东北二十里洹水涨入陂冇蒲苇多鸬鷀故名】毛象陂【在临漳县东北二十里周囘五里旧志云古畜象于陂魏志吴孙权致巨象于曹公或畜于此】集贤陂【在内黄县东郭门外南达硝河北通卫流】天井堰【在临漳县南紫陌桥下西门豹为邺令造十二渠以溉民田其后史起修之民享其利故魏都赋云西门溉其前史起灌其后墱流十二同源异口石虎修西门旧迹亦分十二墱相去三百歩互相灌注其流二十余里世号天井堰】金堤古堰【在内黄县东上接大名下连滑沈延袤数百里汉书金堤古堰即此成帝时命王延世运土塞河决因金堤而増筑之上有秦女楼金堤驿极一时壮丽】
　　卫辉府
　　霖落山【在府城西北三十里上有香泉寺古浮图亭元王恽诗东山削出翠芙蓉西壑防砑贮雪风人説魏王曽避暑殿基犹是旧离宫】仙翁山【在府城西二十二里山彪村又名神山上有葛仙翁祠】坛山【在府城西北四十余里陈召村上有六度寺】黄山【在府城西北四十里土皆黄色故名】华盖山【在府城东北四十里】苍山【在府城西北四十里一名苍峪山产珉石峪口有黒龙潭深不可测元王恽诗万山忽断两崖间中有苍河自北来行出山门俱不见玉龙翻作地中雷】寺儿山【在新鄊县东北三十里以山巅有古刹因名】太行山【在辉县西北五十里宋范成大诗西北浮云卷暮秋太行东麓照浮丘横峯侧岭知多少行到燕山翠未休明于谦诗信马行行过大行一川野色共苍茫云蒸雨气千峯暗树带溪声五月凉世事无端成蝶梦长途随处转羊肠解鞍盘礴星轺驿却上髙楼问故鄊】石门山【在辉县西北五十里石壁如门其上有三仙潭】九日山【在辉县北十里孤峯耸出俯视羣山巅有佛刹邑人每以九日登临于此】黒麓山【在辉县东北四十里】苏门山【在辉县西北七里一名百门山晋孙登隠此阮籍往见之与商畧古今黙然不应籍回至半山间山巅有声若鸾鳯乃登啸也元韩凖诗谁谓江南好苏门第一流泉声竹林夜山色稻花秋扪石看题咏临池忆钓逰何时卜归隠明月载孤舟】滑山【在辉县东北一十里】方山【在辉县西一十里】白鹿山【在辉县西北五十里山有石似鹿形故名长泉水出于此】鳌来山【在辉县西北五十里】共山【在辉县东北九里昔卫世子共伯尝居于此】同盟山【在获嘉县东北五里相传周武王伐纣与诸侯同盟于此】朝阳山【在淇县西一十五里】青岩山【在淇县西北一十里唐甄济尝居此上冇景龙观东南有水帘防防中出泉澄莹可鉴毛髪明李东阳诗青岩山甄郎髙风不可攀禄山使者封刀还入东京见黄盖帝敇伪官阶下拜郑防贬死王维生故人独有苏原明君不见舞象悲啼乐工哭贼斫工尸分象肉】浮山【在淇县北三十里山势峭髙出云表】灵山【在淇县西北二十里下冇黒龙泉泉上建龙神庙其北有四井上有千佛防隋开皇间郑元伯斵石造佛像一万四千躯】酸枣山【在延津县西南一十五里】大伾山【在濬县东南二里山髙四十丈周围五里禹贡导河至于大伾即此一名黎阳山又名青坛山明王守仁许晓披雾入青峦山寺踈钟万术寒千古河流成沃野几年沙势自风湍水穿石甲龙鳞动日绕峯头佛顶寛宫阙五云天北极髙秋更上九霄看】浮丘山【在濬县西南隅半在城内势若行舟故名】善化山【在濬县西北二十五里山上时出云气为楼观亭台舟车旗鼓人马之状变幻不恒故曰善化】鳯凰山【在濬县与紫金山东西相对】紫金山【在濬县东五里大伾山东相传玉女修炼其上丹成飞去有白金泉拖裙石玉女岩王女观明卢柟诗洪崖摧未堕白石隠狼牙日暮惊风瑟萧条黄苇花】童山【在濬县西南三十里尔雅云山无草木曰童隋宇文化及与李宻戢于童山之下即此一名同山相传武王防同诸侯于此故名今山下尚冇百僚村】黒山【在沈县西北七十里一名墨山形如展箕岩石竒怪其色苍黒山之东麓为嘉祐寺冇甘泉】陈家山【在濬县黒山西南连亘临于淇水石壁峭防髙二十仞西有陈氏居此因名】白马山【在滑县东北三十四里昔冇白马群　行山上悲鸣则河决驰走则水至故名】狗脊山【在滑县西北隅上出狗脊草】秋山【在滑县废顿丘县西北山海经云帝喾于此山之隂】天台山【在滑县宋天禧三年河决滑州发丁夫数万塞之十月成髙数丈王曽率百官入贺一名天台埽以其近天台山麓也明卢柟诗天风吹断壑秋色渺荒台浩淼江河去苍茫日月来伤心惊絶险回首起重隈欲尽登髙兴惭余作赋才】鲋鰅山【在滑县东北七十里山海经颛顼葬其阳九嫔葬其隂一名髙阳山一名青冢山一名广阳山一名商丘颛顼自穷桑迁此今名土山】玉柱峯【在辉县北五十里有石柱屹立髙三丈围五尺明曹安诗青山有石柱直挿浮云抄月明鹤飞来浑疑旧华表】驼峯岭【在辉县西七十里】金牛岭【在淇县西一十五里】黄土冈【在府城西北十里迤逦西接太行土色皆黄】三冈【在新鄊县北三里龙冈鳯冈黾冈东西逶延数里】五陵冈【在新鄊县东北三十里冇大阜五】龙脊冈【在濬县西二十里连亘善化童山势如逰龙故名】达西冈【在濬县龙脊冈西皆崇冈连络不絶直逹太行】狮子岩【在府城西北三十里霖落山内山石蹲踞如羣狮相搏】大佛岩【在濬县东南大伾山东佛图澄镵崖石为佛像髙十余丈连阁覆之】朝歌砦【在淇县西三十五里相传纣避兵处】黄河【旧在延津县北又东经□城县北新乡县南又东北经濬县之南滑县之北今故道己堙】卫河【在府城东北一里源出辉县苏门山东入濬县城西又东北受洹漳二水至直沽入海】沁河【原出沁州绵山穿太行达济源自武陟流经获嘉县界东南接新鄊县界流至开封府境入黄河】峪河【在辉县西南五十里源发太行山麓南流经新鄊县界入卫河】清水河【源出辉县西南七十里山阳镇东南流至获嘉县北境入卫河】斮胫河【一名大和泉亦名阳河源出辉县东流经淇县界入卫河纣斮朝涉之胫于此故名】三渡河【在辉县西四里源出百泉之南流入卫河】小清河【在获嘉县北一十五里源出大行山麓东流入卫河】滑河【在滑县南经北而东滑最大自洛以西众水滙于滑】王莽河【在滑县北临河境内】沙河【在滑县南五十里】硝河【在滑县东北六十五里古黄河经流处】苍水【源出苍峪口东南流潜入地中又东南复出至道元村合清水】清水【源出辉县西南七十里山阳镇东南流经获嘉县界又东北入淇县界合于淇水】淇水【源出彰徳府林县西流经淇县濬县至枋头东流入卫河唐沈佺期诗淇上风日好纷纷沿岸多緑芳幸未歇泛滥此明波采蘩忆吹理棹想荆歌鬰然懐君子浩旷将如何宋荦诗数里闻凊响荒原一水流过桥喷乱石卷雪下空洲岸竹何年尽沙鸥几队逰永言君子慕斜日更淹留】黎水【卫河淇水合流至黎阳故城为黎水亦曰濬水俗传旧水流至濬县南十里有外郎河乃黎之故渠西经长丰泊东北厯善化山复西北防于漳金时濬州守以州城象舟乃自外郎河防引东北浸流于此若舟在水也】滹沱泽【在滑县西北三里周五里】白马津【在滑县西北一十里汉郦食其説沛公守白马之津以示诸侯形制之势即此唐刘禹钖诗白马津头春日迟沙州归鴈拂旌旗栁营惟有军中戏不似江南二月时】灵昌津【在滑县东北二十里旧名延津石勒伐刘曜至河不得渡流澌氷结济讫勒自以为得天助号灵昌津】慕化潭【在府城东三十里潭深多鱼旧为邑人臧氏别业嵗饥臧氏以鱼给人人怀其恵故名】络丝潭【在新鄊县西南一十里】龙潭【在获嘉县东南一里】三仙潭【在辉县西北源出石门山下流滙为覃】白龙黒龙二潭【向属胙城县南三里今并延津县明刘咸诗秋暮间经胙伯亭感今懐古不胜情晋人建国空遗庙元将屯兵尚冇营班枣封墟嗟寂寞黑龙潭水喜澄清黄河已去千余载犹冇沙堤绕故城】清水潭【在延津县西一十里广二十畆】井固潭【在濬县井固村其深不测相传中有水兽东北入卫】双龙潭【在滑县南门外龙王庙西世传冇龙鬬于此故名】圣水池【在府城北上冇汉张骞庙】宫池【在府城潞藩府石山前池用石为之池中建桥下通数洞以为逰玩之所】饮马池【在淇县西朝阳山上相传殷纣饮马处】酒池【在淇县西北一十五里灵山社相传为殷纣观牛饮处】长丰泊【在濬县西二十里按地理志天下水名泊者有二一曰梁山泊二曰长丰泊今为牧马地然常为水占不得用】太公泉【在府西北二十五里流十余里防流入地在太公庙东按水经汲故城北三十里冇太公泉太公故居也因名元王恽诗萦纡一水蟠深涧野叟何知説太公坛下古碑堪晤语大书深刻太康中】甘泉【在府学大成殿东南隅城中独此井泉甘冽人多汲之】太乙泉【在府城东万夀宫内宫废井存】百门泉【在辉县西北七里苏门山泉通百道故名卫风泉源在左淇水在右泉上冇威恵王祠祷雨有应殿色清辉金宣宗因改州曰辉元吴安持诗地本居幽僻天教慰寂寥池无千畆广泉有万珠跳坐觉清心骨行思厌市朝从今频往返归路不辞遥】七贤泉【源出辉县山阳社东南流经获嘉县入三桥陂】金沙泉【在辉县胡村西社】丁公泉【在辉县西南东流入卫河】卓河泉【在辉县西北经兰桥入卫河泉上有紫防观元许衡诗水有清声竹有风我来端欲豁尘防明朝杖履西城路怅望家山翠霭中】白金泉【在濬县东五里紫金山下】槛泉【在濬县西北善化山下共七十有二泉尔雅曰槛泉正出正出者涌出也】文源井【在获嘉县儒学泮池左右】氷井【在延津县】圣水井【在濬县西三十里西冈之巅】八角井【在滑县城外北濠下一名新井唐贞元中节度使贾耽因城北常有昏垫之患凿井以镇之】豢龙井【在滑县东南五十里废韦城内东南隅即古豢龙氏之鄊】古悬洞【在府城西北戴村】水帘洞【在淇县西北一十里青岩山东南层崖上寛广大许深可四五十歩洞中出泉澄可鉴】天花洞【在辉县西北七十里地名耿家楼昔髙僧广　栖禅之所】吕祖洞【在濬县东南二里大伾山西崖峭壁之间】龙洞【在濬县东南二里大伾山大佛岩北大小三穴天将雨穴中先出云气洞前建丰泽庙祷雨輙应】水屯渠【在府城北一十五里近圣水池水下伏流民资灌田至正庄东仍伏地不见又名伏水区明系军营又名为屯近多废】城东南渠【在延津县灌民田数千顷】永济渠【在濬县临河废县西北三十里自濬县入界东北入内黄县】龙门鬬口【在滑县南门外穿堤有大路挟东西龙潭】雁趐陂【在辉县侯赵洲之西】亭子陂【在濬县城西一里许长寿村南】汉堤【一在获嘉县南四十里下接新鄊县西南入境东北至延津县又北入汲县一自胙城县西南上接新鄊县西北接汲县一自汲县东北入濬县金河平军节度使鄂屯修以障黄河河乆南徙堤址尚存】防城堤【一在府城西门外徳胜桥一在延津北抵滑县以防水患一在获嘉县城南以障沁水】块村堤【在新乡县西北二十里以防卫河】贾桥堤【在新乡县西北前代修筑以防沁卫水患】夹堤【在延津县西北】瓠子堤【在滑县城西南三里汉武帝时河决使汲仁郭昌发卒数万塞之帝因封禅还自临河致祭沉白马玉璧令从官自将军以下皆负薪填河东郡薪少乃下淇园之竹以为楗功成筑宫于上名曰宣房明李梦阳诗沉璧余瓠子横汾懐帝歌波涛满眼送城郭没年多虎战仍三晋龙逰失九河宋人饶事迹今望亦滂沱】复闗堤【在滑县城东北六十里卫诗云登彼垝垣以望复闗】金堤【在滑县南二十三里筑御河患汉文帝时河决酸东溃金堤即此】云门堰【在辉县西北一十五里】沙堰【在辉县西一十里善明村西引筠谿之水以灌稻田】
　　怀庆府
　　太行山【在府城北二十里西自济源东北接河内修武辉县林县至磁州界绵亘数千里其间峯谷岩洞景物万状虽各因地立名然皆太行也为中州巨镇禹贡太行恒山至于碣石亦相聫属之意唐张九龄诗孟月摄提正乗时我后征晨严九折度暮戒六军行日御驰中道风师卷太清戈鋋林表出组练雪间明动植希皇豫髙标奉睿情陪逰七圣列望幸百神迎气色犹喜防光草亦荣晨兴称万今此复同声宋徐范诗茫茫逺树隔炯霏猎猎西风振客衣山雨未晴岚气湿溪流欲尽水声防囘车庙古丹青老碗子城荒草木稀珍重狄公千载意马头重见白云飞】碗子城山【在府城北五十里山势险峻其形如碗上冇古城】十二廻山【在府城北六十里山麓旋绕凡十二故名】马头山【在府城西北三十里上有石柱鐡环俗传洪水怀山时民系舟于此】三尖山【在府城西北四十里其三峯耸列故名】栢山【在府城东北六十里多产松栢】青山【在府城东北六十里太行之侧】方山【在府城北四十里晋袁宏诗峩峩太行陵虚抗势天岭交气然无际澄流入神元谷应契四象悟心幽人来憇】明月山【在府城东北四十里髙峻舒豁可以登眺】金伞山【在府城东北五十里竒岩峭壁崒嵂可爱】孤山【在府城北五十里山势特立】悬谷山【在府城西北四十里亦名元谷俗名真谷髙岩深壑幽非常中有灵泉多隋唐人遗迹】云岩山【在府城东北五十里山谷深邃云气氤氲故名】王屋山【在济源县西八十里禹贡底柱析城至于王屋明吴国伦诗何处洞天三十六小有仙人住王屋王屋底柱遥相望真气髙蟠太行腹上凌二曜开天坛下涌双泉防地轴俯观四海一蹄涔安见九州非粒粟河上老子浮丘生八极归来王屋宿元宋徳方诗白石磷磷上接天青松鬱鬱下临渊草生福地皆为药人在名山总是仙待客逺寻岩下蕨烹茶满酌洞中泉身前恐是白云子今日重来卧翠巅】天坛山【在济源县西一百二十里防屋山北山峰突瓦其东曰日精西曰月华絶顶有石坛名清虚小有洞天旦夕冇五色影夜有仙灯即唐司马承贞得道之所唐李白诗我昔东海上劳山飡紫霞亲见安期生食枣大如中年谒汉主不惬怀归家朱顔谢春晖白髪见生涯所期就金液飞歩见云车愿随夫子天坛上闲与仙人扫落花金元好问诗仙坛倒影鳯鳞洲一道云光挿素秋也是天宫间不得海东移着海西头】麻笼山【在济源县西九十里天坛山北】胡峩山【在济源县西一百二十里】药柜山【在济源县西一百五十里山多药草故名】玉阳山【有二在济源县西三十里东西对峙相传唐霁宗女玉真公主修道之所】西釜山【在济源县西二十里其山周廻髙峻中则深坦其形如釜故名】猴岭山【在济源县西北五十里北接太行俗呼侯景山】共山【在济源县北防水出焉】琮山【在济源县西北一十里其东有功徳岩】武山【在济源县西北一十三里北接猴岭山其东麓有巨石若卧牛形】巉山【在济源县西北二十五里】鳯顶山【在济源县西北五十里】陵山【在济源县西十里孤峯特立宋苏轼诗俯窥盘谷接天坛平地危峯岂易攀鳌足断来移海外天星落处化人间世尘汨没谁常到樽酒登临我倦还嵗嵗邦民重九防孟嘉休独羡龙山】小淅山【在济源县东北二十里故老传云成汤祷雨于此上有成汤庙】孔山【在济源县东北三十里有穴南北相通逺近洞见唐白居易逰济源诗有孔山刀剑立沁水龙蛇走之句即此】熊山【在济源县东北五十里三距沁河惟西向一峯哭出】嵇山【在修武县西北五十里晋嵇康尝居其下】天门山【在修武县西北四十里诸山惟此最低故名天门】温峪山【在修武县北五十里上有石硖峭壁千仭悬瀑下注滙而为潭即黒白二龙潭也】鳯凰山【在修武县北六十里髙出诸峯之上相传宋熈寜问冇凤集于此故名】六真山【在修武县北二十里相传为六真子修道之所旧有六真观山南有六眞洞】紫金山【在孟县西八里旧名岭山其地宜麦故又名麦山唐太宗甞猎于此】雷家山【在孟县西三十里】大平山【在温县西二十五里司马故城内晋宣王筑址尚存】笔架山【在温县治东南隅司马故宅前】黒洋山【在原武县东北二十里连阳武县界】华盖峯【在济源县西九十里阳台宫后宋徽宗防幸所】聚来峯【在武陟县西北三十里今石佛台其遗址】夫子岩【在济源县西岩刻孔子暨十哲像】古河岩【在济源县东北燕川里沁河之西其岩陡险俗呼虎河岩】百家岩【在修武县西北天门山内以岩下可容百家上有精舎及煆灶处马澜诗月池悬溜落苍洼岩窦分居可百家不羡碧澜秋色好倚天惊絶赤城霞】金莎岭【在济源县治南】八岭【在济源县西九十里天坛山东】九芝岭【在济源县西九十里阳台宫之前】骆驼岭【在济源县东北二十五里】狮子岭【在济源县东北二十里】清风岭【在武陟县濒河西连孟温南瞷广武东抵黄沁之滙流】花石崖【在孟县西三十五里薛所蕴诗寻幽来僻境髣髴离人寰径转千峯隠崖深一水环石文留古绘树色老秋顔便欲抛尘累考槃长此间】髙端冈【在孟县西一十五里紫金山之西】尧封冈【在武陟县西南一十八里】盘谷【在济源县北二十里唐李愿隠居于此】天井谷【在济源县盘谷西北石上有数坎其深若井水自溢相接而落逺视若倚剑然唐韩愈诗是时新晴天井溢谁把长剑倚太行冲风吹破落天外飞雨白日丽洛阳】当阳峪【在修武县西南四十里太行山下】仙猫洞【在济源县西天坛山上】王母洞【在济源县西一百二十里天坛山北洞下渊深莫测相传王母修道于此】藏花洞【在济源县西阳台宫前下出泉水四时赤緑紫白异色相传昔有人汲水见其中莲花出焉唐卢仝诗买得一片田济源花洞前千里石壁拆一条流沁泉青松盘樛枝森森上挿青冥天枝上有哀猿宿处近鹤巢清唳孤吟声相交月轮下射空洞响丝篁成韵风萧萧我心尘外心爱此尘外物欲结尘外交苦无尘外骨龙泉有氷公心静见真佛可结尘外交占此松与月】平阳洞【在济源县西石村里】观音洞【在修武县玉女泉下】济渎【在济源县西北三里源出天坛山之太乙池乃伏流至此复见滙为二池东南流入黄河唐白居易诗盈科不数尺岸栁难通舟胡为来自古列渎宗诸侯兹水异乎众顾我知所由至清逺外浊有本其何修朝宗未到海千里不能休一道截中贯曷甞浊河流山川自改色湛湛澄霜秋岂徒宅神物亦足容鰕鳅我思古之人防志为身谋衣冠坐涂炭恶恶心幽忧不但聼渔父波自贻羞自今称一字髙洁与谁求惟独是清济万古同悠悠】黄河【在济源县南又东经孟县北又东经温县北又东经武陟县北又东北经原武县北流入开封府阳武县界详见河防】尧河【在府城北自太行山谷而出灌田甚为民利】沁河【在府城北二里源出沁州绵山穿太行达济源经武陟入黄河元郭守敬言沁河虽浇灌犹有漏堰引其余水东流至武陟县北合入御河灌田二十余顷】丹河【在府城东北一十五里源出泽州界内穿太行名曰丹口南流三十里入沁河唐元防之诗今朝西渡丹河水心寄丹河无限愁共到庄前竹围下殷勤为绕故山流】预河【在修武县南五里东流至获嘉县入卫河】广济河【在武陟县西南十五里至解封村流入黄河】涝河【在温县北二十里东流合溴水入黄河】泷水【源出济源县西四里东出溴水入于河】湨水【源出济源县琮山俗呼为白涧水春秋公防诸侯于湨梁即此宋文彦博诗潺湲北山水缭绕南城臯晴滩锦石乱击触春湍豪谁谓湨梁大不能容鲂鱽临流自缩手掲厉应徒劳】枋口水【在济源县东北三十里两山之间沁水经焉旧以枋水为门故名晋司马孚垒石为之又名沁口段维衮诗鸿蒙不可问疏凿实竒哉突兀两峯断崩流三晋来洪涛翻日月巨浪转风雷欲覔先贤句千岩覆緑苔】邘水【在府城西北三十里水出太行之阜南流迳邘城西】天浆溪【在济源县东南二十里源发轵城东流合湨水一名邪造河】望仙溪【在济源县西八十里源出王屋山之北其水伏流南入于河】锦溪【在济源县源出金莎岭之东唐白居易诗有莲房堕粉鸳鸯荷盖交香翡翠风之句即此】马头溪【在济源县东北八里西有千功堰六十余泉俱入此溪唐韩愈诗马头溪深不可厉借车载过水入箱】尧池【在府城西北太行山阳帝尧祠前】太乙池【在济源县西一百二十里天坛山上济水出此】炼丹池【在济源县西天坛山顶相传老子炼丹于此】仰天池【在济源县西王屋里其池四靣髙而中低凹】白龙池【在济源县西南承留里嵗旱祷雨辄应】白虎池【在济渎西池之南水极清可鉴毛髪其左冇青龙亭】淬剑池【在修武县北昔晋嵇康尝淬剑于此石刻尚存】五龙池【在原武县西门外三官庙后】畜鱼池【在孟县城内唐时济水涨畜鱼于此旧贡黄鱼鲊水泊尚存今土人种莲蒲】石根潭【在济源县西上有石山下有水潭南流入河】万艘潭【在孟县南宋范镇诗私船官运鬬縦横殖货文通绕近城灯火夜凉人未散古潭宜复万艘名】温峪潭【在修武县北七十里】龙潭【在济源县西五里涧一顶有余宋王伯翼诗山容惨水茫茫马上行人只自伤千古龙潭潭上月不知几度照兴亡】黒龙潭【在原武县磁□堤北三里方十畆】大峪涧【在济源县西七十里源发王屋山南入于河】东阳涧　西阳涧【在济源县西一百四十里俱南流入黄河】神农涧【在温县境内相传炎帝神农氏采药至此甞五谷以杖画地遂成涧】避秦沟【在济源县西八十里王屋山下淇水出焉】七谷沟【在济源县西一百三十里七山之水俱合于此】药园沟【在济源县西一百五十里昔有羽士于此种药故名】悬谷泉【在府城西北四十里悬谷山龛之下】双泉【在济源县西南二泉并出故名】玉泉【在济源县东泷水北岸唐卢仝尝取水煑茶亦名卢仝井】龙泉【在济源县西邵原里上冇龙王庙遇旱居人于此祈雨】金莲泉【在济源县西二十里灵都宫内】瀑布泉【在济源县西北二十里太行山上】五色泉【在济源县北相传昔有异人濯五色绮于此水成五色】月泉【在济源县北东流合济水】鉴泉【在济源县东北水色澄如鉴又名琵琶泉】珍珠泉【在济源县东北涌若贯珠宋杨亿诗何须十斛买明珠滴沥泉声逈不殊蠙腹从来归大壑骊龙颔下发清癯萧跊滴滴侵诗思厯落声声空古寺夜梦不成惊雪喷起唤苍头风扫字君不见胷中泻出银河万丈高收拾明珠献圣朝】二色泉【在济源县东北有金沙涌出故名】拔劒泉【在济源县东北世传仙人王乔拔劒于此泉涌出故名】黄母泉【在修武县西北一十五里唐大中间开新河引入吴泽陂】王烈泉　昭鸟泉　巧妇泉　马鸣泉　七里泉　五里泉【俱在修武县东北六真郷】熨斗泉　灵泉　陶泉　浊鹿泉　防泉【俱在修武县北七贤鄊】温泉【在孟县城北夏凉冬温流入湨水】青龙泉【在孟县西二十五里】神井【在府城东北西庄村明月山寺其水色洁而味甘】原昌井【在济源县西北郭村里即梁太尹眞投檄处】磕井【在济源县西北郭村里水常不涸】燕家井【在济源县西八十里王屋里相传有燕真人号烟萝子尝于此洗参食之】灵井【在济源县西二十里东魏时敌攻城内少水冇土井随汲即涸刺史平鉴俯井祝之泉乃涌出故名】浇花井【在孟县西南旧河阳城内相传东晋潘岳浇花井】安阜渠【在府城引尧池水溉田】千仓渠【在孟县唐河阳节度使温造筑堤凿渠有上下二堰以溉民田】广济渠【在孟县怀孟路引沁水以达于河】顺利渠【即府城之壕堑元至元中总管舒穆噜引济水穿城而入作二桥曰利津览胜碑刻尚存】髙槲坡【在济源县西百里其地多产槲树】十八盘坡【在济源县西一百五十里形势极险峻盘旋而上】吴泽陂【在修武县北一十里左传魏献子田大陆即此】宣圣陂【在修武县北一十里孔子欲北之赵至此闻赵鞅杀大夫窦呜犊遂返后以名陂】平臯陂【在温县古平臯城南黄河北多茭莲蒲苇】太行陉【在府城西北三十里一名丹陉太行首始河内北至幽州中有八陉此其一】富平津【在孟县西南野戌南】观滩【在武陟县】全义滩【在孟县西南二十里五代张全义居此教民耕垦】史公隄【在府城西北二里即古阳隄明知府史东昌辇其家赀筑石障水民立碣曰史公隄】沁堤【在武陟县西自河内界迤陟城而东南抵于黄沁滙流处绵亘数十里】遮马堤【在孟县西南杜佑曰河阳西南十三里有古遮马堤即古幽州】小金堤【在孟县西南八里筑此以捍御河患】
　　河南府
　　北邙山【在府城北一十里一名郏山周筑王城北抵郏山即此其山西自新安东接洛阳偃师巩县峻极险固当河洛之间东汉诸陵及唐宋名卿冢墓多在马金更名太平山唐王建诗北邙山头少间土尽是洛阳人旧墓旧墓人家归塟多堆着黄金无买处天涯悠悠塟日促冈坂﨑岖不停毂髙张素幙绕铭旌夜唱挽歌山下宿洛阳城北复城东魂车榇马长相逄车辙广若长安路蒿草多于松柏树山头涧防石渐稀尽向坟前作羊虎谁家石碑文字灭后人重取书年月朝朝车马送回还起大宅与髙台】糓城山【在府城西北五里汉置糓城县取此以名】翠云山【在府城西北一十里即北邙主山树木森列苍翠如云】八将山【在府城西三十里唐尉迟敬徳与单雄信等八将战于此】秦山【在府城西南二十五里俗云秦头魏尾因名明张含美诗秦山髙处几荒丘山下潆廻洛水流独立苍崖风乍起白苹黄叶满防洲】谷口山【在府城西南三十里谷水出焉】阙塞山【在府城南三十里左传晋赵鞅纳王使女寛守阙塞即此又名伊阙大禹防龙门伊水出其间汉服防谓南山伊阙是也一名龙门山唐韦应物诗凿山导伊流中防若天辟都门遥相望佳气生朝夕素怀出尘意适有携手客精舎绕层阿千龛隣峭壁縁云路犹缅憇涧钟巳寂花树发烟华淙流散石脉长啸招逺风临潭潄金碧日落望都城人问何役役唐杜甫诗龙门横野断驿树出城来气色皇居近金银佛寺开徃来时屡改川陆日悠哉相阅征途上生涯尽几回】周山【在府城南一十五里一名柏亭山下有周谷】万安山【在府城东南四十里一名大石又名石林马融广成苑赋云金门石林殷起乎其中即此】玉泉山【在府城东南三十里上有白龙祠嵗早祷雨多应】三山【在府城西南二十五里其山三峯故名】香山【在府城南三十里元张养浩诗常恐尘氛汨寸心好山时复一登临长风将月出沧海老柏兴云藏大隂寳刹千间穷土木残碑一片失辽金丹崖不用题名姓俯仰人间又古今】委粟山【在府城东南三十五里魏明帝营为圜丘形制尚存】鳯台山【在偃师县东二十里昔冇鳯集于上遂筑防以名其山】景山【在偃师县南二十里诗曰景员维河即此】首阳山【在偃师县西北二十五里日方升光必先及详见辨疑兰完植诗岝峉危岑揷太龙光欝欝带云封夜深侧瞰天池白晴晓先瞻海日红大地河山平望长安宫阙淡中春来草木清如染偏在嵫第一峯】浮山【在偃师县西南九十里上冇浮丘公封济侯庙基】缑氏山【在偃师县南四十里周灵王太子晋升仙之所上有石室饮鹤池一名覆釜堆唐许浑诗王子吹萧月满台玉笙清转鹤徘徊曲终飞去不知处山下碧桃春自开唐宋之问诗王子賔仙去飘飖笙鹤飞徒闻沧海变不见白云归天路何其逺人间此会稀歌日云暮霜月渐防防】侯山【在巩县东南二十五里汉王亥隠此景帝时累徴不出因封之】虎头山【在巩县东南一里西冇骆驼岭二山并峙】赵封山【在巩县东南四十里宋种茶于此】青龙山【在巩县南四十里以其在宋太祖陵东故名其尾接洛河者名龙尾山】寒战山【在巩县东南五十里临玉仙河】黒云山【在巩县西南六十里相传成汤于此祷雨黒云忽起故名】柏崖山【在孟津县西南三十里一名柏岭】翠薇山【在孟津县东三十里】锦屏山【在宜阳县南门外唐武后幸此赐名中一峯耸然特出号曰玉柱峯下有烟霞亭遗趾尚存唐吕嵓诗时当海晏河清日白鹿闲骑下翠台本为君平川里去不妨却到锦屏来宋邵雍诗寻常看月亦婵娟不似今宵特地圆疑是素娥纾宿恨相逢惟在锦屏前又锦屏山映一川霞桃李争妍二月花试向宜阳髙处望故宫番作野人家明周鉴诗峭壁嶙峋防地灵惊看蓬岛接郊坰七襄巧制天孙锦五色晴开云母屏环佩有时来缑岭霞终日防仙亭登临最爱秋风爽两袖翩翩入紫防】憇鹤山【在宜阳县东南四十里世传王子晋得仙缑岭乗白鹤憩此】夀安山【在宜阳县东一十三里隋置夀安县盖取诸此】公山【在宜阳县西九里状如公字一云山顶有周公庙因名】灵山【在宜阳县西一十里周灵王塟此因名】女几山【在宜阳县西九十里世传晋女彭娥汲器所化唐羊士谔诗女几山头春雪消路傍山杏柔条心期欲去知何日惆帐回车上野桥】石墨山【在宜阳县西南二里水经云洛水侧有墨山石尽黒可以书】鹿蹄山【在宜阳县西南三十五里俗名非山上多美玉】熊耳山【有三一在宜阳县西一百二十里汉光武破赤眉积甲宜阳城与熊耳山齐是也一在卢氏县西南五十里山连永寕县界一在渑池县南二十里为陜渑界】嵩山【在登封县北十里是为中岳东曰大室西曰少室嵩其总名谓之室者以其下各有石室中岳居四方之中而髙故名嵩髙山诗曰嵩髙维岳是也上有中岳庙汉武帝至中岳驳麃见夏后启母石翌日亲登嵩髙吏卒咸闻呼万嵗者三乃令祠官加赠太室祠置奉邑名曰奉髙唐武后改为神岳唐王邕诗峻极位何崇方知造物功防灵逄圣主望幸表维嵩映连青壁嵳峩向碧空象车因叶瑞龙驾愿升中万嵗声长在千岩气转雄东都歌盛事西伫皇风唐宋之问诗翼翼高旌转锵锵鳯辇飞尘销清跸路云湿从臣衣白羽揺丹壑天营逼翠防芳声耀千古四海警宸威】太室山【在登封县北五里山海经作泰室唐武后立封禅坛于其上有天门石楼王女牕捣帛石定心石三醉石髙登崖诸胜东西广四十里南北深三十里自下至巅直上计二十里周围一百四十里上有二十四宋范仲淹诗嵩山最高处逸客徧登临回防日月影正得天地心念此非常逰千载一披】少室山【在登封县西一十七里一名季室见山海经注一名负黍山有负黍城在其南周围方百里上有三十六唐李颀诗少室众防别一晴见一雪隔城半山连青松素色峩峩千万重过景斜临不可道白云欲尽难为容行人与我玩幽境北风切切吹衣泠惜别浮桥驻马时举头试望南山岭金许安仁诗名山终不见真形万岩岩上杳防安得云间跨白鹤下看三十六青】君子山【在登封县北一十里嵩山之麓】阳城山【在登封县东北三十里一名车岭山洧水出此】万金山【在登封县东北三十里】干阳山【在登封县东二十五里颍水之源出此俗呼颍山】懊来山【在登封县东南五里接永寕县界】玉案山【在登封县东南八里山形方平上多白石】箕山【在登封县东南三十田昔许由此又名许由山冇墓在焉唐胡曽诗寂寂箕山春复秋更无人到此溪头弃瓢岩畔中宵月千古空闻属许由宋欧阳修诗朝下黄芦坂夕望箕山云怀巢上客想彼岩中人弱嵗慕髙节壮年婴世纷潄流羡颍水振衣嗟洛尘空祠乱惊鸟山木含余曛聊兹谢芝桂归月及新春】大熊山【在登封县东南五十里其顶寛平四围陡峻昔人多避兵于此又有小熊山下二洞深不可测】石淙山【在登封县东南三十五里峦叠耸溪水绕流为一邑竒观唐则天后与羣臣会饮于此石刻尚存唐狄仁杰诗宸晖降望金舆转仙路峥嵘碧洞幽羽仗遥迎鸾鹤驾帷宫直坐凤麟洲飞泉洒液恒疑雨宻树含凉镇似秋老臣预陪元圃宴余年方共赤松逰唐宋之间诗离宫秘苑胜瀛洲别有仙人洞壡幽岩邉树色含风冷石上泉声带雨秋鸟向歌筵来度曲云依帐殿结为楼防臣昔忝方明御今日还陪八骏逰】石堂山【在登封县西七十里山半有洞春夏居民尝见紫云飞腾又名紫云洞】箔山【在登封县西七十里一名天箔山望如立箔崖下产钟乳】轘辕山【一名防岭在登封县西北三十里左传晋栾盈过周周王使候出诸轘辕即此史记禹通轘辕后为闗东汉何进所置八闗之一元杨奂诗盘盘十二曲石岭瘦峥嵘脚防冇平地何人险处行】鳯翼山【在永寜县西北一里形如鳯翅】延夀山【在永寜县西五里其侧出香泉饮之多寿故名】嶕峣山【在永寜县西北三十五里相传广成子憩息之所祝应臣诗西风摇落景萧萧匹马攀跻路正遥已向乱山行絶顶更寻髙处问嶕峣】龙头山【在永寜县西四十五里上冇快风轩在洛水旁】大通山【在永寜县西五十里冇风穴击之如雹声】金门山【在永寜县西南三十里一名律管山金门之竹可为笙管张琯诗何处起清音萧疎对竹隂兼秋疑朔管流响入瑶琴种是伶伦旧山同太古深至今风雨夜犹得听龙吟】阳虚山【在永寜县西五十里一名阳峪黄帝时仓颉随帝南巡登阳虚之山即此】坛屋山【在永寜县西四十五里山顶平广如坛髙阜如屋世传禹叙九畴于此又名天坛山】崤山【在永寜县北六十里一名嵚崟山春秋时晋及姜戎败秦于崤即此自东崤至西崤相去三十五里路极险絶】烂柯山【在新安县西南三十五里世传王乔观奕烂柯处张汉诗赌胜従知决胜难斧抲己烂局方残神仙也为机心使输与樵人袖手观】慕容山【在新安县北门外昔慕容垂甞屯兵于此故名】青要山【在新安县西北二十五里一名强山山海经曰为帝之宻都北望河曲是多鴽鸟南望禅渚辕水出焉冇苟草黄花赤实服之益人顔色】缺门山【在新安县西三十里有龙鳯二山相对涧水中流故称缺门又云铁门】方山【在渑池县东北三十里山顶四方故名明于谦诗马蹄厯尽万重山霄汉相离咫尺间白石清泉堪枕潄丹崖翠壁倦跻攀雨余林外羣芳歇烟暝松头一鹤还迢递客途无限意强将诗句解愁顔】广阳山【在渑池县东北三十里北溪水出焉一名渑池山】韶山【在渑池县北三十里左右有金乌玉兎二峯金置韶州盖取诸此】桓王山【在渑池县北一百里以山巅有周桓王陵故名】白石山【在渑池县东北三十里山多白石涧水出焉】田山【在渑池县东北三十里山顶平夷民多耕种故名】白鹿山【在渑池县东四十里相传获白鹿于此故名】鸣皋山【一名九臯山在嵩县东北五十里伊水经其下昔有白鹤鸣其上故名程颢作邵雍墓志铭云鸣臯在南即此唐李白诗昨忆鸣臯梦里还手弄素月清潭间觉时枕席非碧山侧身西望阻秦闗麒麟阁上春还早著书却忆伊阳好青松来风吹古道緑萝飞花覆烟草我家仙翁爱清真才雄草圣凌古人歇卧鸣臯絶世尘鸣臯防茫在何处五崖峡水横樵路身披翠云裘防拂紫烃去去时应过嶲山间相思为折三花树】耙耧山【在嵩县东北三十里以形似名宋儒程颢程颐居此今其下冇二程祠】恵明山【在嵩县东八十里本草图经云苍术出恵明山即此】筛山【在嵩县东九十里其山洞多如筛故名与县西大矿山皆产锡】太后山【在嵩县东九十里上有汉薄太后庙】奉牛山【在嵩县东三十里山下有灵泉寺】三涂山【在嵩县西南一十里伊水经其下周武王南望三涂即此】陆浑山【在嵩下东北四十里左传楚子伐陆浑之戎即此一名方山汉末隠士胡昭隠居于此隋因山置陆浑县伊水出焉唐宋之间诗各阳城里花如雪陆浑山中今始发旦别河桥杨栁风夕卧伊川桃李月伊川桃李正芳新寒食山中酒复春野老不知尧舜力酣歌一曲太平人】玉山【在嵩县西其上有寨可以避兵名玉山寨】厘山【在嵩县西山阳多玉隂多莵有兽其形如牛苍身音如婴儿食人名曰犀渠】思逺山【在嵩县西北一十里上建龙兴寺相传唐武后幸此建乗凉阁射雁台避暑楼今遗迹尚存俗呼石岩山】露寳山【在嵩县西北六十里产鑛】介立山【在嵩县北四十里一名孤山唐武后幸此见神人立云雾中或隠或见】伏牛山【在嵩县三百里即唐自在禅师修道处接内乡县界明谢榛诗伏牛形胜郁嶙峋二月风光客兴新半岭夕阳惟照雪千松寒色不知春天连山势全雄晋地转河流逺界秦寄语关中几逰宦虞卿祗是著书人】石城山【在卢氏县城周围峰峦参差俨若雉堞故名】虢山【在卢氏县东北一里相传虢公建都于此】伏龙山【在卢氏县东北二十里相传卢敖栖遁　处又冇云溪洞中冇东华帝君及钟吕像】塔山【在卢氏县东北二十里旧有浮图故名上有太平寨四壁陡絶昔人多避兵于此】老君山【在卢氏县东南二百五十里相传老子修道于此上有丹灶丹井】抱犊山【在卢氏县东南九十里其山极髙峻昔人多避兵于此】观音山【在卢氏县西三十五里山麓有观音寺因名】小青山【在卢氏县西四十里产青碌】元武山【在卢氏县西一百里上有洞穹防深广前祀真武中三清后老君毎旱祷雨輙应】石磕山【在卢氏县一百里旧有羽士居此自号石磕子有诗云松隂数载卧乾坤一懒人若覔真踪迹白云深处寻】邢公山【在卢氏县北九十里唐盛彦师破李宻王伯当之所宻尝封邢国公故名下有断密涧】香炉峯【在偃师县东南六十里其峭拔上摩霄汉苍翠可爱状类香炉故名】七峯【在嵩县南三十里山有七尖】乌喙峯【在永寜县南三十五里状如乌喙】卢鸿岩【在登封县东二十里唐处士卢鸿乙读书处明袁宏道诗百尺烟中紫翠分水光摇日雪纷纷长风碎曵千年石飞雨斜侵半壁云涧底有人穿洞出山间投砾隔村闻仙家只在深岚里松腹犹存鸟篆文】赤脚岩【在登封县北一十里嵩山之阳相传仙人张赤脚甞憩于此】蝌蚪岩【在登封县西十里汉张芝于此岩中获蝌蚪古书因名】狮子岩【在永寜县西下有巨石状如狮子】玉仙岩【在卢氏县南元大徳间羽士任天祐修炼处】漏明岩【在新安县西北六十里旧名石门】大石岭【在洛阳县西南新安县界】蛾眉岭【在偃师县西北二十里】分水岭【在永寜县西四十五里岭上有泉分注于洛】铁岭【在卢氏县北五十里一山横截石色如铁昔人凿石通道长广如车箱谷前代常设官戊守明刘咸歌卢氏县西有山名铁岭不知何年设闗在其顶上如竦身飞入九重之青天下如失足坠落万丈之深井层厓峭壁髙嶙峋中冇一路刚过人往来荷负卒然相逢不可避纵使触撞见及何暇嗔两旁怪石呀呀似狼虎武骑千羣乍见亦惊怖剑阁危乎徒自尊峣陵峻矣未为固嗟予逰宦川洛间十年惯赋行路难只今始向此中过乃觉向时所经皆等闲因作鐡岭歌备述铁岭险岭头日日多风沙闗上行人当自勉】摩云岭【在永寜县西八十里】鱼脊岭【在永寜县东北七十里以形似名】十八盘岭【在永寜县西南一百二十里接卢氏县东界上有花园洞】闷顿岭【在卢氏县东南百里伊水出焉】二隆冈【在府城东宋太祖发祥处】骆驼冈【在嵩县西一里】鬼谷【在登封县北五里史记苏秦事师于齐而习于谷即此】神林峪【在冝阳县西五里宋司马光诗石下泉声蔓草深石上露浓苍苔遍山禽惊起飞且鸣叶坠空林人不见宋邵雍诗占得幽栖一片山都离尘世利名间四时分定所逰处不为移夕便往还】王官峪【在永寜县东四十里大柱山中】茅峪【在卢氏县东一十里上有云溪泂相传卢敖结茅于此】岑原丘【在巩县西北三十五里下有巩六】九龙凹【在卢氏县北二里其中冇龙庙】三井洞【在府城东北云溪观内其洞在半厓上有三眼如井邵子所谓冬处云溪洞即此邱起鳯诗鹤背仙人去不还仙家灵境自天然风吹玉乳崖头树云覆金沙洞里田曲水东浮连海峤乱山北下俯晴川星坛寳箓春长在阅尽园陵几变迁】石室洞【在偃师县东南其洞如室】浮丘洞【在偃师县东南乃浮丘公修道之所张济竒诗洞门无鎻却尘哗瀑布飞来溅古槎午夜月明仙迹杳一湾流水送桃花】九龙洞【在宜阳县南下有九龙祠遇旱祷雨輙应】千佛洞【在孟津县西二十五里】达磨洞【在登封县西北即逹磨靣壁九年处靣壁石见存明谢榛诗长江折芦后靣壁此髙岑只树□岩古法云垂洞深石存一片影天印万年心徒使登攀客松风聴梵音】马槽洞【在永寜县西南产矿砂】王乔洞【在新安县西南三十五里烂柯山麓其深莫测】黄河【在渑池县北又东经新安县北又东经府城北又东经孟津县北又东经偃师县北又东经巩县北流入郑州汜水县界详见河防】伊河【在府城南源出卢氏县閟顿岭流经永寜宜阳嵩县洛阳界由伊阙而北转折而东防洛水入河唐韦述诗悠悠涉伊水伊水清见石是时春向深两岸草如积迢递望洲屿逶迤亘津陌新树落踈红遥原上深碧囘胆洛阳苑冇长山隔炯雾犹辨家风尘己为客登渉多异趣往来见行役云起早己昏鸟飞日将夕光隂逝不息超然忆畴昔逺逰亦何为归来存竹帛宋欧阳修诗緑树遮伊川人行乱石间寒云依晚日白鸟向青山路转香林出僧归野渡闲岩阿谁可访兴尽复还】洛河【在府城南三里源出陜西洛南县冢岭山东流经卢氏永宁宜阳洛阳偃师至巩县北十里入黄河禹治水时神负书出于此名洛口亦名洛汭禹贡东过洛汭即此又名什谷史记张仪説秦王下兵三水塞什路之口是也国朝孙元诗清洛含温溜元荐寳书波开緑字出瑞应紫宸居物着羣灵首文成列卦初美珍翔阁鳯庆迈跃舟鱼俾姒惟何逺休皇复在诸东都主人意歌颂望乗舆】瀍河【在府城东周书云涧水东瀍水西即此源出彀城山东流入于洛】涧河【在府城西其源冇二一出渑池县白石山一出卢氏县香炉山俱流至洛阳县界防于洛吕履恒诗想像元公卜涧瀍东征万里静烟殷墟欲秀宫前麦嵩岳遥开石上莲五等公侯朝觐地中原风雨防和年于今匹马经行处荒塜累累夕照邉】金水河【在府城西二十里自新安县界经洛阳金水保入涧水】甘水河【在府城西南四十里源出宜阳县西南流入涧河】刘涧河【在偃师县西南五十里周时刘康公食邑于此】石淙河【在登封县东南三十里即平洛涧】少阳河【在登封县西南一十五里源出少室山流入頴水】双溪河【在登封县北源出嵩山之麓南流合頴水】姜左河【在府城源出登封县西北流经洛阳县界入伊水】孝水【在府城西南三十里源出谷口山东流入涧河水西有晋王祥墓故名】王祥水【在宜阳县西四十里自渑池县流经县西入洛水】宜水【在宜阳县西五十里本名西渡自永寜县流经宜谷西南入洛】昌谷水【在宜阳县西九十里旧名昌河又名刀轘川源出陕州流经永寜宜阳县界入洛】颍水【在登封县西四十里冇三一出少室山一出少室南溪一出干阳山名石淙水东流合少阳河经开封府界防沙河入淮】糓水【在永寜县北七十里源出熊耳山下过崤底经韩城流入洛水明王廷相诗山路﨑岖西复东轻舠聊借布帆风行人莫话担心事沙碛沧波处处同】醴泉水【源出永寜县西一十里南流入溪水】元沪水【在永寜县西五十里源出阳虗山北入洛水】溪水【在永寜县西南二十里源出金门山入洛水】崤水【在永寜县北六十里源出崤山南流入洛】少水【在新安县东一十二里东流入涧山海经云赡渚之上少水出其隂】渑水【在渑池县南源出马头山东流过千秋镇与潭水合明薛瑄诗行尽崤陵到渑池纷纷黄叶扑人衣风来涧水波声急霜下韶山树色防地逺黄河连暮霭风高白石淡秋晖当时秦赵同盟处惟见荒台鸟鹊飞】汤水【在卢氏县西南一百三十里源出要峪岭南流入粉青江】东涧水【在卢氏县北源出铁岭流入城中折为众渠灌溉蔬圃东南流入洛】盟津【在孟津县东周武王盟诸侯于此唐髙适诗孟夏桑叶肥秾隂夹长津蚕农有时节田野无间人临水狎渔樵望山懐隠沦谁能去京洛顦顇对风尘】长罗川【在巩县西南源出方山西北流入洛】刀轘川【在永寜县东北三十五里源出陜州界东北流入冝阳县界名昌河】大宋川【在永寜县东北二十五里源出潢塘山经宜阳县界入洛】宋寜川【在永寜县南三里源出讙举山东流入洛】石柱川【在登封县东北二十五里源出嵩山之东】髙都川【在嵩县西北五里源自大矿山下流入伊】马囘川【在卢氏县东北七十里相传盛彦师伐李宻于此振旅而囘故名】燖溪【在偃师县东北一十四里内有莲花夏凉冬暖】五渡溪【在登封县东南二十五里源出嵩山东谷白山顶下流防为二十八浦山下大潭中有石髙广平整其水潆洄者五故名东南流入頴水其下产九节菖蒲唐张籍诗五渡溪头踯躅红嵩阳寺里讲时钟春山处处行应好一月看花到几】叠石溪【在登封县东北三里　宋邵雍诗并辔西逰叠石溪断崖还合与云齐飞泉亦有留人意肯负他年到此栖】绣溪【在宜阳县南明何景明诗独怜绣溪水却出锦屏山岸夹桃花泿沙明碧石湾泛霞开防灔乗月防潺湲千载髙人去谁来钓此间】囘溪【在永寜县北六十里俗名囘坑即冯异与赤眉战处】魏王池【在府城南洛水溢为池为都城之胜唐贞观中以赐魏王泰故名】鸿池【在府城东三十里汉张衡东京赋东则鸣池清籞緑水澹澹即此】渑池【在渑池县冶北黾似蛙而腹大池有此因名唐胡曽诗曰照荒山芳草新相如曽此挫强秦能令百二山河主便作樽前击缶人】莲花池【在巩县罗口保广二十畆】渐池【在孟津旧县南】白龙潭【在府城南玉泉山即汉濯龙泉】黒龙潭【在巩县东南七十里】龙潭【在登封县东二十五里武后常同太平公主逰此嵩山之东九潭相连其深莫测唐武后诗山牕通玉女涧户对琼峯岩顶翔双鳯潭心倒九龙酒中浮竹叶抔上写芙蓉欲验山家赏唯冇风入松】大淙潭【在卢氏县东北九十里中冇石瓮围五十余歩其深莫测潭后冇大淙因名】黄花潭【在卢氏县东南一百八十里潭前冇龙祠】老龙潭【在永寜县西南三十里金门山下】金谷涧【在府城西即石崇园】孙洪涧【在永寜县西南六十里宋岳飞遣杨再兴破孙都统众处】九经涧【在永寜县西北一百八十里俗传汉光武防时失路往还九次遇老人指出路忽不见】鳯山涧【在永寜县东北三百歩水自大邑保下流至县南入宣利渠】拜马涧【在偃师县南三十里世传王子晋乗鹤上升弃其马鄊人拜之因名宋欧阳修诗昔闻王子晋把袂浮丘仙金骏于此堕吹笙不复还玉蹄无迹乆涧草但荒烟】落鹿涧【在偃师县南三十五里相传王子晋射鹿处】公路涧【在偃师县西南宋范仲淹诗松山发灵源北望洛阳注清流引河汉白气横云雾英雄着此地百万曾相距近代无战争常人自来去】断宻涧【在卢氏县东北七十里唐史万寳遣盛彦师率歩骑斩李宻处】空桑涧【在嵩县南一十五里鳯凰山下一涧幽窅相传有莘氏女采桑于伊川得婴儿于空桑中长而相殷是为伊尹一云在开封府】金陵涧【在渑池县北九十里出桓王山下北流入河】藏马沟【在府城东南相传王世充破李宻处】通山沟【在偃师县西北一十里南起邙山北通孟津】饮马沟【在巩县东七里吕布屯军虎牢饮马于此】石板沟【在孟津县相留里】龙虎滩【在府城东三十里隋李宻筑龙虎台以阅武南临洛水】鸂滩【在府城西南古伊阙故地唐牛僧孺为尉鸂双下旬日拜御史故名】灵泉【在府城南宋政和二年夏里人异其旱潦如常以饮病者立愈】平泉【在府城南泉上有桥唐李徳裕庄中多怪石醒酒石尢竒】温泉【有五一在府城东北一在偃师县南一在嵩县西南一在渑池县东一在新安县西俱极甘美冬温夏凉】甘露泉【在偃师县南其泉细流如线饮之若饴】双泉【在偃师县南二泉并出】马跑泉【在巩县赵封保汉髙祖屯兵于此马渇无水跑地得泉至今不涸】鳯凰泉【在宜阳县西一十里灵山大佛殿东上有翳然亭】喷玉泉【在宜阳县东南今牙山山壁危峭水上流下形如瀑布宋司马光诗苍崖双起秋云齐乱迸出如攅犀石棱澁不容马蹄下马歩入荆榛蹊瀑泉沃雪托白霓落潭横引成清溪老木长藤咫尺迷刚欲出行忘东西】白龟泉【在登封县南二十里泉冇石蠏】卓锡泉【在登封县西少林寺前二祖卓锡于此】天门泉【在登封县北一千里嵩山上宋欧阳修诗烟霞天门深灵泉吐崖侧云湿灏气寒石老林根碧长松暂休坐一酌烦心涤】香泉【在永寜县西五里延夀山侧】石泉【在新安县西三十五里三泉并涌西流入涧】古玉井【在府城外三十五里魏明帝引谷水过九龙祠前为玉井又璇华宫冇玉井皆以白石甃之】云母井【在登封县西一十七里少室山中出云母】烈妇井【在偃师县南金程晋妻彭氏为军士廹欲汚之投井死因名】氷井【在宜阳县赵保何家村后唐武后避暑藏氷处】八角井【在孟津县西耕子沟龙王神庙前】圣水井【在永寜县东北其水湛碧饮之可以愈疾】大阳三渠【在府城南一十里分洛水以溉田】洛渠【在府城西二十五里引洛水入渠以灌民田】宣徳渠【在宜阳县西】文峪渠【在卢氏县一十里】韩公堤【在洛阳新城宋相韩缜尹洛时筑以障洛水故名】王公堤【在偃师县城外共九里濶二文】神堤【在巩县北五里上建金龙四大王庙以镇黄河之冲】千金堰【在府城】伊水石堰【在府城】白虎堰【在偃师县治北】
　　南阳府
　　豫山【在府城北一十五里一名独山上有三十六陂】丰山【在府城东北三十里山海经云山有九钟霜降则鸣下有清泠泉泉神耕父处之相传神来水赤有光耀南都赋云耕父光于清泠谓此金元好问诗丰山一何髙古木苍重开门望吴楚乌去天无穷】隠山【在府城东北四十里】百重山【在府城北七十里山峦重复所可记者鹿鸣武阳乱石柘禽鲤鱼五山总曰百重通典云方城北有百重山即此】雉衡山【在府城北七十五里山有石室内甚精洁唐人诗曰云连熊耳齐秀水出雉衡山最高即此】紫山【在府城西北三十里一名紫灵山世传汉厐统隠居之所上有鳯雏台遗址】北筮山【在府城北二十五里】蘘山【在府城北二十五里相传昔有居人被蛊毒遇神女教食蘘荷遂愈因名】磨山【在府城西北三十里】羊山【在府城西北三十里与磨山并峙】鹿鸣山【在南召县北三里世传光武至此闻鹿鸣故以名山今并南阳县】丹霞山【在南召县西北四十里一名留山上有栖霞寺寺后一巉岩千仞左右两峰夹立今并南阳县唐孟郊诗松色不肯秋玉色不肯柔登山须正路饮水还直流倩鹤负书信索云作衣裘仙村莫道逺杖防拒交逰】望山【在南召县西南一十五里相传光武曽登其岭以望南阳因名今并南阳县】山【在南召县南十五里产石今并南阳县】空山【在南召县西一十五里上冇石洞深莫测世传严子陵曽寓于此一名子陵洞今并南阳县】天封山【在唐县东一名大胡比水出焉南都赋曰天封大胡列仙之陬即此明何景明诗山云勃勃涌惊涛淮水汤汤浸巨鳌极囘下观千万里扶桑依约见蟠桃】中阳山【在唐县东七十里一名慈丘山隋因此置慈丘县】白玉山【在唐县南五十里一名髪山上冇卓锡泉】蓼山【在唐县南九十里盖古蓼国之地】紫玉山【在唐县南一百里下有二龙潭】唐子山【在唐县南一百里乃汉髙鳯隠居之处唐因此置唐州明张三丰诗白石磷磷绕涧泉苍松郁郁鎻寒碧桃花发朱英秀别是人间一洞天】铜山【在泌阳县东七十里相传汉邓通鼓铸其上】盘古山【在泌阳县南四十里上有盘古庙】截军山【在泌阳县东北七十里】碁盘山【在泌阳县东北八十里相传昔有仙人奕碁于此遗迹尚存】华山【在泌阳县西北七十里后有马仁陂上建华山圣母庙】双山【在泌阳县东北五十里两山相并故名】蜈蚣山【在泌阳县北四十里以形似名上冇青寺】遮山【在镇平县东三十里峦岫岧嶤沟涧深阻相传莽兵追光武至此为山所遮弗能及因名】杏花山【在镇平县西北五十里其地宜杏故名】骑立山【在镇平县西北五十里状若立骑其山五并峙又名五朶山上有龙湫三号为上中下三池宋石雄有记】髙老山【在桐栢县东一百里一名髙乐山峰峦峻起髙出郡山】石门山【在桐柏县东一百里两山对峙如门金元好问诗雨崖悬絶倚山垠草迳迷未可分潭影乍从明处见竹香偏向静中闻石林万古不知暑茅屋四隣唯有云曳杖行歌羡樵叟此生何计得随君】天目山【在桐栢县东一百里】胎簮山【在桐栢县西三十里禹贡谓淮水发源胎簮即此又名大复山】牡丹山【在桐栢县西七十里上产牡丹】石柱山【在桐栢县西八十里上有石柱柱有铁环】黒石山【在桐栢县北五里许山石绵亘数里无树色如漆黒故名】琵琶山【在桐栢县西里许酷似琵琶】围山【在桐栢县北四十里四围皆山故名】桐栢山【在桐栢县东一里上有玉女卧龙紫霄翠防莲花诸峯淮水出焉禹贡谓导淮自桐栢即此唐钱起诗秋风过楚山山静秋声晚赏心无定极仙步亦清逺返照云窦空寒流石苔浅羽人昔已去云迹欣方践投防谢归途世縁从此遣宋白玉蟾诗桐栢山头避俗嚣篇诗斗酒自逍遥九峯野草迷丹灶三井飞泉喷石桥万顷白云烝緑野一声黄鹤唳青霄人言华顶髙髙处东望蓬莱浸海湖】禹山【在邓州西七十里此山祷雨有应因名雨山后人改为禹山上有大禹庙】汤山【在邓州西七十里东西两峯列峙上有成汤庙】五陇山【在邓州西上有五阜连接故名宋梅尧臣诗穷览川原胜经行未见频樵深但闻斧谷暖自留春】析隈山【在邓州南七十里左传秦过析隈即此】紫金山【在邓州西南冈阜孤起因为城角岸下有洞相传宋元贾黯读书处明邓鼎诗携壶同上紫金山极目秦中百二闗緑树撼风惊落防黄花对酒喜开顔衡阳雁去家千里湘浦湖来水一湾笑把莱茰共醉等闲莫遣鬂毛班】覆釜山【在邓州西北八十里以形似名唐钱起诗蝴蝶弄和风飞花不知晚王孙寻芳草歩步忘路逺况我爱青山渉趣皆逰践萦廻必中路隂晦阳复显古岸生新泉霞峰映雪巘交枝花色异带石云根浅碧洞去忘归紫芝行可搴方耻嵇叔夜林卧方沉湎】萧山【在内鄊县东二十五里上有萧王庙祀汉光武故名】墨山【在内鄊县西北五十里山色尽黒一名石墨山】石堂山【在内乡县西南五十里山洞若堂又名灵堂即麻子修真处】秋林夏舘山【在内乡县北一百五十里泉石颇佳丽】熊耳山【在内乡县东一十二里山连卢氏县详见河南府山川】灵山【在内乡县南二十里松栢森郁将雨出云先曙散彩最为灵异因名宋赵□诗为爱名山好登临尽日曛岩幽余暑雪钟冷入秋云篇咏惟僧助尘烦与俗分明朝入东棹因得识吾文】髙前山【在内鄊县南一名天池山山海经云髙前山上有池甚寒而清饮者可以愈疾即此】孤山【在内乡县西南一十里】富春山【在内乡县南十五里下临七里河山麓有子陵洞并钓台子陵祠明李蔉诗湍河汨汨绕灵山闻道严陵昔往还我欲长歌望山去白云流水出人间】蔓荆山【在新野县北四十里其山多产蔓荆故名】石杯山【在淅川县南一峯雄壮上有隋石杯太子庙】岝岭山【在淅川县北二百里峭壁如削上有忠国禅师结处其神戒精严以荤酒至则雷雨暴下】丹崖山【在淅川县北五十里山色悉赭】白崖山【在淅川县东南一百里相传唐忠国禅师道塲山石白若缟素宋范仲淹诗云白崖山下古禅刹即此】岵山【在淅川县东二十里宋将孟珙大破金武仙驻兵于此】岞山【在淅川县西一百里上有西峰祖师圈堂旧传有天灯见唐范传正诗摩盖从僊府笙歌入旧山水流丹灶缺风起草堂闗白鹿行为卫青鸾舞自闲种松鳞欲老移石藓仍斑望路霄外廻舆岭袖间岂惟辽海鹤空叹令威还】太白山【在淅川县东南八十里下临丹河为顺阳淅川二废县界处】方城山【在裕州东北四十里左传楚屈完对齐桓公曰方城以为城即此】黄石山【在裕州东北五十里世传葛仙翁修道于此】房山【在裕州东五十里上有子房庙世传张良逰息之地】罗汉山【在裕州西三十里因杜罗汉坐化于此夜常放光遂以名山山巅建墖刻罗汉像祷雨辄应】大乗山　小乗山【俱在裕州东南四十五里】寳泉山【在裕州西北六十里上有甘泉喷如珠】当阳山【在裕州北三十里产滑石】七峯山【在裕州北三十里冇七峯列峙故名】泉白山【在裕州北五十里与七峯对峙絶顶有泉从石隙中流出望之如悬布】箕山【在舞阳县南三十五里以形似名】十八盘山【在舞阳县南八十里周廻一十八里】马鞍山【在舞阳县西南四十里以形似名】青山【在叶县西南六十里即西唐山水经云澧水东过西唐山即此】石门山【在叶县西南青山后汉髙鳯隠处唐李白诗寻幽无前期乗兴不觉逺苍崖渺难渉白日忽欲晚未穷三四山己歴千万转寂寂无猿愁行行见云收髙松来好月空谷宜清秋溪深古雪在石断寒泉流峯峦秀中天登眺不可尽丹丘遥相呼顾我忽而哂遂造幽谷间始知静者间留欢达永夜清晓方言还】讲武山【在叶县东二十二里汉马融讲尚书处】黄城山【在叶县北一十里一名黄栢山即长沮桀溺耕处】分水岭【在府城北七十里有水自岭上分流俗呼为分头岭其水即鸦河】三鸦路岭【在府城北七十里分二路东北带西而行者谓之三鸦路即行人徃来趋西洛防径石川为一鸦路口分水岭为第二鸦路口今在汝州界者为三鸦路口】羊羔岭【在镇平县东南三十里上有石羊】天桥岭【在泌阳县东六十里】玉照崖【在淅川县南八十里小江口北有石壁髙仭许截然如削其色清莹宋顺阳尉郭端甞逰于此名曰玉照】虎头崖【在裕州西北五十里以形似名】卧龙冈【在府城西南七里即汉诸葛亮躬耕处唐岑参诗先主与武侯相逢云雷际感通君臣分义激鱼水契遗庙空萧然英灵贯千嵗】歇马冈【在桐柏县西六十里相传汉阙忠义公尝息马其上因名】柘林冈【在邓州南七十里】长洋冈【在唐县东北绵亘四十里】招抚冈【在裕州东北二十里光武起兵招抚士卒于此】雅祖洞【在邓州西北八十里覆釜山清凉寺后世传雅祖修道之所】竹洞【在邓州东南五里唐韩愈诗竹洞何年冇僧言是我开洞门无锁钥俗客不常来】桃花洞【在桐栢县西三十里又有锣鼓洞汉张良辟谷防】水洞【在淅川县东南一百里香岩寺北唐罗邺诗万点飞泉下白云似垂处望疑真若将此水为霖雨更胜长垂隔路尘】罗汉洞【在淅川县西一百里岞山明胡汉诗石磴巍峩促膝行行时不觉防时惊縦教良匠描难就自是天工造化成】飡霞洞【在裕州东北四十里相传隠士庄敬读书处】子陵洞【在内乡县南一十五里】石礉【在府城东三里淯水环流为一城之胜可御水患】淮渎【在桐栢县西二十五里四凟之一禹贡导淮自桐栢即此源出胎簮山流经信阳确山正阳息县固始防泗沂东入于海魏文帝诗发淮浦兮遡黄流鼓船舷兮极浮防云漠漠兮天己秋揽芙蓉兮舣芳舟酌吾酒兮乐无忧怀佳人兮结绸缪唐韩翃诗淮水东南地无风渡亦难孤生乍直逺树望多团春浪棹声急夕阳帆影残清流宜映月今夜重吟防】淯河【在府城东三里名白河其源自嵩县双鸡岭东南流经南阳新野防梅溪洱灌湍水留山黄渠栗鸦泗潦刁等河与泌水合流南至襄阳入汉江其水有四堰曰上石谷马渡港蜋少堰溉田六千余顷汉召信臣所置东汉杜诗晋杜预皆増广以种稻史云诸将立更始淯水上即此】潦河【在镇平县东四十里源出南阳县马峙坪西流经杏花山南流至新野县界与淯水相合】清水河【在唐县南三十五里其源出石柱山流入唐河】泌河【在泌阳县南门外源出铜山西流经唐县西闗名唐河至新野界与淯水合而达于汉江诗云泌水洋洋可以乐饥即此】邓庄河【在泌阳县东五十里源出铜山相传汉邓通居此】沙河【源出鲁山县吴大岭流经舞阳县防澧水灰绵封等河东达黄河】湍河【在邓州城北三里源出卢氏县熊耳山东南流经内乡至邓州逹新野合淯水金元好问诗石门归驭引湍浦渔舫并旷荡万景新归蔵四山静平湖风漪緑逺岸秋沙浄洋洋逰鱼逝泛泛轻鸥泳】严陵河【在邓州北四十里源出镇平县防湼水入湍河明李蔉诗帝子龙飞汉再兴故人深隠钓鱼罾不知人世何多事防防江山认子陵】刁河【在邓州城南一十五里源自内乡西北萧山流过州至新野东南入于淯河】沐河【在内乡县东北五十里源出马山南流合湍水唐崔显诗昨晚南行楚今朝北泝河客愁能几日乡路渐无多晴景摇津树春风起棹歌长淮亦己尽寜复畏湘波】滔河【在邓州城西三十里东南流合淅水】潘河【在裕州城东门外源出温泉下流合堵水】贾河【在裕州东四十里源出牛心山下流合沙河世传汉贾复居此】堵河【在裕州西三里源出白山东流入唐河】澧河【在舞阳县北东流合汝水】灰河【在舞阳县北五十里下流合沙河】湛河【在叶县北三十里左传襄十六年楚公子格与晋师战于湛阪即此】淅水【源出陜西商州境流经浙川县南合丹水】丹水【源出陜西商州竹山东流经淅川县西与淅水合抱朴子云丹水丹鱼先夏至十日夜伺之鱼皆浮水赤光如火网而取之割其血涂足可歩行水上云宋王禹偁诗曽经烂熳濯吾缨忍别潺湲月夜声便入红尘染诗思吟魂犹合数年清】汝水【原出嵩县分水岭经流郏县防扈磵长桥等水戴液围造等溪东流入淮】水【源出鲁山流至叶县入沙河左传楚人与晋师夹汦而军即此汉光武破王寻于昆阳士卒溺死水为之不流亦此】昆水【在叶县南闗外源出西唐山流迳昆阳城南又东流至北舞镇入汝】菱花池【在镇平县西南一名天池】五龙池【在邓州西北八十里覆釜山上其水四时不竭】弹子池【在新野县东北世传光武甞弹蛙于此至今池内冇蛙不鸣】莲池【在舞阳县北冇东西二池】仰天池【在裕州西北厯山顶】金龟潭【在府城西南相传有人于水侧见大龟长尺余背有金线四足各蹑一小龟而行因以名潭】菊潭【在内乡县西北源出析谷东石涧山或曰出马石峰其水重于诸水傍生甘菊水极甘馨有数十家惟饮此水夀多至百余嵗其菊茎短花大味甘美隋置菊潭县盖取诸此宋司马光诗琐南阳菊秋潭嵗自□孤根拥红叶落蕋媚苍苔正以参苓药因之植紫台愿兼金掌露同入柏梁杯】三潭【在淅川县东南一百里白崖山前】龙潭【在桐柏县西南五里】鹿角潭【在泌阳县东南里许长三里深数丈】七里潭【在泌阳县白石庄上下七里余顾福诗苍茫百顷浸寒流芦荻花开两岸秋沙嘴夜明渔父火栁隂晴浴海翁鸥数层翠浪连风起一片金波向日浮堪羡年年资灌溉西成满处见歌讴】芰湖【在新野县南一十里】白马湖【在唐县西南七十里】映山湖【在桐柏县东毛家集计一顷三十畆】狄青湖【在舞阳县北四十里周围十里宋狄青曽饮马于此故名】里津【在府城北四十里辨方志有曰柴篱者是也津上冇三梁谓之里渡昔邓奉拒光武于此】青泉【在淅川县西南四十里水色青】甘泉【在邓州城内】神泉【在淅川县东五十里】暖泉【有二一出裕州西北厯山一出州北七峯山三时俱凉惟冬则暖】舞水泉【在舞阳县东南三里泉水涌跃若舞舞阳之名取此】青龙泉【在镇平县竹园保溉田数百畆】栁泉【在镇平县东三十里遮山北广五丈余溉田甚逺】峩泉【在内乡县南二十里灵山上有龙祠明李蔉诗脱防青林中草茵石为枕日暮不见人掬泉向山饮】涌泉【在内乡县境广七八尺水极清澈自下涌出的砾如珠溉田甚广】髙公陂【在唐县凡四十四处宋治平初知州髙赋所作田辟税増有诏褒美】马仁陂【在泌阳县西北七十里其地四靣皆山水出西南隅溉田五十余里汉召信臣作水门以时蓄泄】玉池陂【在南阳县东唐县界】召伯水陂【在邓州东南彭而述诗蔓草荒蓁弥望舒汉家太守此成渠空留白水千年在无数秋虫寒雨初陆海人曽经鼎革石田谁复问犁锄近年竹楗淇园尽欲借马迁还著书】钳卢陂【在邓州南六十里汉置州之陂堰虽多惟此最大溉田万余倾】东陂西陂【俱在叶县春秋时楚大夫沈诸梁所凿东陂东西十里南北七里西陂方二里其水俱出方城山】罗陂【在新野县】蔡阳沟【在唐县西北百歩许】石龙沟【在裕州北五十里】十字沟【在叶县东南四十里北入澧河】沙沟【在镇平县东三百歩流入赵河】百花洲【在邓州城南宋范仲淹知州时所营冇渔家傲词五首纪之洲上冇召杜生祠碑宋黄庭坚诗范公种竹水邉亭飘泊来防一客星神理不应从此尽百年草树至今青】上石堰【在南阳县北四十六里南注于斗门黄池等陂柜栁等堰逹于唐新二县溉田千余顷】召堰【在唐县汉召信臣守南阳能为民障水泉广灌溉世頼其利因名其堤曰召堰唐刺史卢庠委郡从事李防之修其故迹嵗増良田四万顷】楚堰【在邓州西北六十里引湍水溉田千余顷民赖其利】昆水三堰【在叶县汉召信臣杜诗守南阳时所筑上堰在县西南八里中堰在县东七里下堰在县东北三十里】赵渠【在唐县宋郡守赵尚寛修复召信臣故迹三大陂一大渠溉田万顷唐民绘像祀之】石门渠【在淅川县东】汝埠渠【在镇平县西】东西渠【在泌阳县北象河堡】诸葛井【在府城西南七里卧龙冈上草庐前】搬倒井【在裕州东北三十里明于谦诗汉主中兴非偶然等闲平地涌清泉灵津千古蛟龙蛰时出人间救旱年】圣井【在叶县旧城东门外其地四下而中独髙病者饮其水辄愈】
　　汝寜府
　　天中山【在府城北三里一名天台山髙丈余自古考日影测分数莫正于此金镇诗孤屿当城北登临见大荒云隂连楚甸山色入吴房百战余残垒千村只夕阳土圭常不改影似昔时长】确山【在确山县南一十里晋何曽食邑于此相传曽出逰其上见杵臼自动有声取之不出再往遂失其所】蟠山【在确山县南二里旋绕县城如蟠龙之状】三山【在确山县南五十里以三峯并峙而名】马鹿山【在确山县南五十里】朗陵山【在确山县南四十里一名月明山下有朗陵城汉初以山名县】二郎山【在确山县西南二里上有二郎庙】金顶山【在确山县西四十五里上冇绯云紫雾盘绕不絶姚永昌诗曽拥旌旄事鼔鼙十年重到汝阳西秋髙红叶惊人眼风动黄沙蹴马蹄孤墅昼喧知逐虎荒城晓发不闻鸡朗陵春色归何防瓦砾残一望迷】中泉山【在确山县北三里下出涧泉流为三里河】登髙山【在确山县东南二里】乐山【在确山县西北二十里旧名朗山宋避讳改今名山麓冇唐李愬平蔡时所筑军营石垒】惊牛山　独山　黄山【俱在确山县东南二十五里】秀山【在确山县西北一十里飞烟积翠视诸山特秀】大仪山【在确山县西南一十五里】洪山【在遂平县西六十里】奥来山【在遂平县西七十里又西二里曰平头垜平衍可佃上冇真武庙旁二水池常不竭昔人常避兵于此】嵖岈山【在遂平县西七十里一名嵳峩山又名玲珑山唐节度使李观及吴元济战嵖岈又黄巢由頴蔡退保嵖岈山皆谓北】诸石山【在西平县西一百里】马鞍山【在西平县西】九顶山【在西平县西南百里】横山【在正阳县西四十里】义阳山【在信阳州城内东北隅上建义阳书院】龟山【在信阳州东八里以形似名】石城山【在信阳州东南与义阳山相接史记魏攻防阨即此】震雷山【在信阳州东二十里上有二石沼旱涝水不増减人或以石投之则声如震雷相传有龙潜于内明何景明诗震雷山头石潭水夜夜蛟龙行雨归青春下与沧溟防白日常闻霹雳飞】麒麟山【在信阳州东南六十五里】灵山【在信阳州东南七十里又名小灵山形极秀丽中有招提方舆胜览云灵山视众山最髙毎有云气覆顶天必雨騐之果然下有白马洞世传有白马常出洞中人逐之忽不见】鸦山【在信阳州西六十里上冇鸟石如鸦故名】董峯山【在信阳州西南五十里峯峦峻起髙出羣山上有黒龙潭】天平山【在信阳州东南七十里山峰最髙峻有玉皇殿】七盘山【在信阳州西六十里七峰相峙巅防平衍若盘】金山【在信阳州南五十里山势连环约二十余里魏辛祥夜袭梁将胡武城于金山即此】鸡翅山【在信阳州南九十里一名鸡头山上冇九渡水】贤首山【在信阳州西南七里魏攻义阳齐萧衍救之上贤有山即此又名贤隠山】士雅山【在信阳州南六里晋祖逖字士雅甞避兵于此因名下有魏将元英所筑营垒之迹】钟山【在信阳州西南隋因山名县】岘山【在信阳州南史魏攻义阳梁曹景宗凿岘以救即此】天目山【在信阳州西北一百二十里下有白龙潭明河发源于此】尖山【在信阳州五十里髙耸如削俗呼坚山明孟洋诗辞喧来野寺九日复登临逺树垂天际孤城带雨隂风云般众壑鸿雁避危岑骑转竒葩乱泉飞杂佩侵穿林饶虎迹俯涧有龙吟作赋慙先哲游观惬素襟防随枫叶坠杯映菊花斟何事牛山涙空怀鹫岭心泛萸香细细攀桂碧森森归卧空房寂犹闻长啸音】卓斧山【在信阳州北五十里寰宇记云上有寺下有潭】仙居山【在罗山县南二百三十里】牢山【在罗山县东南九十里层峦叠嶂势极险峻】子路山【在罗山县西南四十五里】鹊山【在罗山县南九十里旧传有鹊羣栖山上毎风雨将至鹊必先噪人常以为候宋曾巩诗一峯孤耸势崔嵬秀色拖蓝入酒杯灵药巳从清露得平湖常泛宿云囘翰林明月舟中过司马虗亭竹外开我亦退公思蜡屐防看归路送人来】大确山【在罗山县南七十九里】小确山【在罗山县南七十里】六斗山【在罗山县西南一百九十里】老君山【在罗山县东一百八十里相传老君尝停车于此】红山【在罗山县西南一百四十里土石皆赤】罗山【在罗山县南一百里隋因山名县】走马岭【在信阳州东一十五里】骆驼【在信阳州西南四十里】重光岭【在信阳州西南八十里】义亭冈【在西平县南二十里相传管鲍分金处】芦冈【在上蔡县西五里】蔡冈【在上蔡县东一十五里】卧龙冈【在遂平县西南三十里阿邱台东北】虎皮冈【在新蔡县西南二十五里】南龙冈【在正阳县西三里】洪河【在府城东北七十里源出西平县周家坡流经上蔡汝阳至新蔡界入汝河】荆河【在府城东北二里源出鹅鸭池流经城北大堤外东至射桥入洪河】朱马河【有二一在上蔡县东二十七里一在县西二十七里东流防戚桥河下至新蔡县东南合流入汝水】沙河【在府城南一十八里源出桐栢山东北流经确山汝阳界南防于汝】包河【在上蔡县东九十里】黄酉河【在确山县北三十里源出乐山流经汝阳界曰断济河又曰练江东流合于汝】吴寨河【在确山县南四十里源出天目山东流逹于汝】石洋河【在遂平县北五里源出嵢峯垜山下黑龙潭东流入于汝明许赞诗石洋流水自溶溶毎到春来澷碧淙夹岸桃花红泛锦河阳疑在小桥东】延河【在新蔡县北四十里】彭家河【在正阳县南通闾河东南入淮】白波河【在西平县北一十五里】明河【在信阳州北九十里一名明港源出天目山东流入淮】黄土河【在信阳州东南一百一十里】浉河【在信阳州东四十里源出随州黄上山流抱州城】三湾河【在信阳州南五十里源出应山县界东北流合浉水入淮】九曲河【在信阳州南七十里源出鸡头山】竹竿河【在罗山县东北三十里源出窟垅山北流入淮】汝水【源出天息山东流入境经汝阳上蔡新蔡西平入淮】溱水【在府城南一十八里水出青衣里入准今称溱口】滇水【在府城南六十里流入淮隋因此水置滇阳县】汶水【在府城南九十里水自青龙陂入汝今称汶口】澺水【在府城南汝水湾有栗园今栗洲是也】鲖水【在新蔡县汉因此水置鲖阳县】淮水【在正阳县南九十里源出桐柏山东南流经信阳入頴水界禹贡导淮自桐柏即此】官津【在新蔡县南十里】西湖【在府城西南隅宋孔武仲隠居于此有翠光亭待月台】南湖【在府城外南闗东抱观音阁西速吉祥寺明李本同诗露冷苹香泽国秋相将容与上兰舟一樽得意清商发惊起沙邉白鹭鸥又停挠宛在水中央水靣霏霏菡蓞杏欲采芳华向浅浦不知青露湿衣裳】黄酉湖【在确山县北三十五里源出乐山东流合断济练江二河入汝】转山湖【在罗山县治南水绕山下】甘棠胡【在罗山县南一百里】莲花湖【在新蔡县下陂】黄溪【在府城南水色纯黄故名】绵绣溪【在府城南宋刘敞诗锦绣溪邉春几许欲寻清浅翠芳菲即此】棠溪【在西平县西有村苏秦説韩王谓剑防出于棠溪即此】冷水池【在府城南七里】五龙池【在西平县西南三十里】柴潭【在府城北门外唐李愬平淮夜半抵悬瓠柴潭即此】白龙潭【在信阳州西南四十里】龙潭【在罗山县东八里孙子起诗鸿防留一壑灵气自相迎潭黒常疑雨云昏不辨晴水因浮石幻山为蛰龙清枯寂髙僧老同来结旧盟】周家泊【在西平县东北二十五里】秔陂港【在府城东南一百三十里水自青龙陂入汝】龙陂港【在府城南二百里源出洪山下流合青水港入淮】十字港【在信阳州北七十里合流如十字】神沟【在遂平县西北三十五里有古岳庙基】上渠沟【在遂平县西南三十五里源出嵖岈山东流合阳奉沟入沙河】蔡沟【在上蔡县东南三十里白庙旁古有蔡河疑即此】杜沟【在上蔡县汉杜诗开五沟以杀水势蔡人徳之故名】鸿郄陂【在府城东汉翟方进奏毁建武中许杨修复】邓艾陂【在西平县】白陂【在信阳州西北五里】葛陂【在府城西南三十里即费长房投杖处东汉于此置葛陂县后废今冇葛仙庙】龙泉【在府城东南四十里】南泉【在新蔡县野栎店北】醴泉【在府城外鳯原乡】甘泉【在上蔡县城西门外】北泉【在确山县西北乐秀二山之间泉水涌作莲花状可供逰赏宋曹庠魏着夏侯冲贺填甞隠居于此明林时诗独立懐西野羣行望北泉断桥防马度峭壁咤龙悬枫落三秋雨秔香九月天结庐如可遂枕石縦髙眠】胜泉【在新蔡县西北二十五里有寺在旁】髙平井【在府城东四十里毎夏至日澄清见底】光武井【在上蔡县东北上有光武台故名】扳倒井【在信阳州南二十里世传汉关忠义饮马处】双井【在信阳州北相去一十歩而泉通】贾侯渠【在府城晋豫州刺史贾逵建】新丰渠【在西平县北分万金河南入遂平县界】岳公堤【在府城汝河东岸】新堤【在上蔡县栁堰河北】苍陵堰【在府城西南灌田千顷】栈板堰【在罗山县西南九十里】






　　河南通志巻七
<史部,地理类,都会郡县之属,河南通志>
　　钦定四库全书
　　河南通志巻八
　　山川下
　　汝州
　　风穴山【在州城东北二十里上有穴风将作穴中先有声松柏翳鬰与诸山异宋吴几复隠于此旧有吴公洞读书庵雅才亭俱废明张鲁唯诗丛柏如荠罨逺翠春阳乍碾寒碎猿猱木末戏窥人石径惟留一线腻云深何处寺钟鸣袈裟半拂巢乌翅悬崖百仞迸珠玑卢岩是昆此其季地脉涓涓吐醴泉干僧恣取余仍弃攀萝斜转万岩防一防虗亭工位置山腹中空如槖籥风穴生风何足异惜无好事肯防捜贾勇仙灵或可觊地主慇懃进觞斚自怜一嵗才一醉江南诸山多防缀往往雕削还为累兹山外朴中玲珑石态泉声惬幽嗜傍人争作使君看笙歌添得东风媚空笑山中老比邱隠愿未偿吾自愧】霍山【在州城东南二十里左传楚袭梁及霍即此汉立霍山县因山而名今故城俗呼张侯城】鱼齿山【在州城东南五十里左传楚伐郑次于鱼陵渉于鱼齿之下即此山下有渉水】灶君山【在州城西南三十里上冇石刻灶君山三字鲁山县东闗有普济庙以祀灶君山神祷雨有应】崆峒山【在州城西六十里广成子隠此有墓存焉按地理志崆峒有四一在安定一在临洮一在平凉庄周黄帝问道于崆峒遂言逰襄城登具茨访大隗皆与此山接壤山下有洞相传白犬常逰洞外故号小冡为玉狗峯上冇广成庙崆峒观下有广成城明王尚防诗轩辕曽驻跸长剑指崆峒不见广成子惟余问道宫灵文归渺黙元化隠鸣蒙可怪乡山旧云霞若个红】三山【在州城东三十里一名排衙山下有龙池昔人耕得断碑为古慈清宫至今祷祠辄应】鸾驾山【在州城西五十里轩辕问道经此】檀树山【在州城南四十五里檀山禅师修道之处】张峪山【在州城西南六十里一名浆姑山】玉羊山【在州城西北四十里石多羊迹】鹿台山【在州城北二十里有台状若蹲鹿】鸣臯山【在州城西北六十里山南旧有唐贞观时所建清暑宫汝水自山东出硖名汝阨唐王建诗囘看巴路在云间寒食离家麦熟还日暮数峰青似染商人説是汝州山】脾山【在州城西北二十里下有宋魏王廷美墓】重金山【在州城北四十里山多黄石层叠日夕掩映其色如金】鲁山【在鲁山县东一十八里一名露山孤峯独秀为一邑巨镇因以名县李本泽诗白日落髙树青山罩晚隂凉风自西来飘然吹我襟仰视云中雁铩羽思旧林风疾不得下婉转发哀音荒原何寥涧河水清且深路长马力疲独立望髙岑】彭山【在鲁山县东南二十八里世传西汉彭越甞屯兵于此】尧山【在鲁山县西滍水所出昔尧之防孙刘累以豢龙事夏后后惧罪迁于鲁立尧祠于此因名尧山】黒山【在鲁山县南二十五里相传汉光武经此值日昏暮因名又西北三十里有明山谓光武经此遇天晴明因以为名】扶安山【在鲁山县东南五十里上冇唐秦王庙世传秦王驻马于此】大盂山【在鲁山县西五十里山顶窊四围若城俗谓大团城小团城山】商余山【在鲁山县东南一十五里唐元结尝居于此杨翰英诗名山何以谓商余髙士风清爱结庐试问酒徒栖隠处飞云洞里得竒书】文峯山【在鲁山县南三十里】小峩眉山【在郏县西北三十五里其形类蜀之峩眉山宋苏轼谪汝时欲为塟地因表兹名示不忘本也后轼与弟辙卒并塟于此冇碑记】鳯翅山【在郏县西北四十里以形似名】大刘山【在郏县北二十里世传汉高祖及光武俱甞驻兵于此】紫云山【在郏县东南六十里明马文升诗崒嵂孤峯上插空宛然削出玉芙蓉四时云气春偏盛酿作甘霖济嵗丰】扈阳山【在郏县北四十里】香山【在寳豊县东南二十五里旧名火珠山上有二峯东曰大龙山西曰小龙山相传慈云大士证道之处唐时寺塔并存】扁鹊山【在寳豊县东南四十里俗传扁鹊甞制药于此上冇药炉遗迹尚在】五朶山【在寳豊县西南九十里】三堆山【在寳豊县西三十里唐白居易甞居于此】九里山【在寳豊县东三十里相传汉髙祖败项羽于此】筛子朶山【在伊阳县西七十里产矿洞口最多】紫罗山【在伊阳县东一十里】天息山【在伊阳县西汝水出焉】云梦山【在伊阳县东南七里相传谷子修道处其北有水自洞下注如名水洞】甘泉山【在伊阳县北五里中冇泉水味甘】九臯山【在伊阳县西北二十五里昔有鹤鸣于上故名】鳯凰山【在伊阳县北三里一峯耸翠左右二岫如翼故名有五色石洁可爱山顶建真武庙毎旭日朝升光彩焕发】岘山【在伊阳县南四十里唐太宗经此以其危峯独见遂名】滳水崖【在寳丰县西七十里水自石隙流出如珠】白沙岭【在鲁山县南五十里】青条岭【在鲁山县北四十里唐元结塟此】吴大岭【在鲁山县西九十里】歇马岭【在鲁山县西八十里唐宋之问问晨登歇马岭遥望伏牛山孤出羣峯首熊罴元气间太和亦崔嵬石扇横闪倐细岑互攅倚浮巘竞奔蹙白云遥入怀青云近可掬徒寻灵异迹周顾惬心目晨拂鸟路行暮投人宿间闗踏云雨缭绕縁水木西见商山芝南到楚乡竹楚竹幽且深半杂枫香林浩歌青潭曲寄尔尧源心】交马岭【在寳丰县北一十五里世传汉贾复与王莽甞战于此】分水岭【在伊阳县西一十里有水自岭上南北分流】吴起岭【在伊阳县北五十里相传吴起屯兵于此】汝河【在州城南五里源出天息山经伊阳过州境东流合扈涧水达于淮元张政诗湛湛清流九曲湾沉沉彻底似拖蓝扁舟一叶无人系风动横移向碧滩】洗耳河【在州城西门外源出登封县箕山许由洗耳于此】黄涧河【在州城东三十里一名赵落河源出左村之北南流合于汝】沙河【在鲁山县南五里源出吴大岭东流防于澧水】清水河【在鲁山县东二十里源自赤城村东流入沙河】禳河【在鲁水县西一十五里源出分水岭下流入于沙河】秋河【在鲁山县南五十里源自杨家林流经寳丰县界合沙河】当齐河【在鲁山县西三十里发源焦山北流至竹玲村逹沙河】长桥河【在郏县东三十里其源出禹川南流入于汝河】玉带河【在寳丰县北门外发源青条岭自城西环绕而东至东南境上入汝河相传汉贾复被刺肠出于此呼浄肠河明知县黄泰濬疏名曰玉带河】石河【在寳丰县北二十里发源双□务观音沼经流县北境上入汝】马蓝河【在伊阳县东南八里】伊河【在伊阳县北六十里出自熊耳山经嵩入伊境北至偃师入洛】湛水【源出汝州马跑泉东南流经叶县合汝水】妙水【在州西有妙水寺雨中春畊不胶不溅】水【在鲁山县东三十里】柏水【在郏县城南寺庄西入汝】烧车水【源出花山下注澧河东流入汝即汉光武烧王寻辎重处】扈涧水【源出郏县扈阳山南入汝河】西湖【一名龙塘陂在汝州城西八里其水四时不竭灌田千余顷】太史湖【在州城宋太守王素濬为一郡之胜名大史湖李廌有记】潦北湖【在伊阳县北三十三里浩荡澎湃俨然巨浸】元洞潭【在州西南四十里】黒龙潭【在州东南村祷雨辄应】九女潭【在鲁山县东北四十里】石潭【在伊阳县东南唐姚合诗晓向潭上行夕就潭邉宿清冷无波澜潎潎鱼相逐钓翁坐不起见我往来熟】黄龙潭【在伊阳县北一十五里上接山涧北枕石台髙三丈有竒得雨则溢飞流直下滙为此潭】白虎潭【在郏县东南三十里紫云山隂】雾紫沟【在州西北三十里】白沙沟【在鲁山县西五里】水磨沟【在鲁山县北二十里】广成潭【在州西溉田数十顷民頼其利】石龙涡【在汝州西壁立千仞散泉如雨】巢父井【在州西关内】圣井【在州北四十里重金山上】大慈泉【在州城东北二十里风六山麓南流合涧水】龙泉【在州城西南伍院保其水莹洁中秋之夕隂云蔽月俯观泉中月影自若昔人有我欲龙泉观夜月崆峒雨阻行人之句即谓此泉】温汤泉【在州城西南四十里源有九眼东南流入广成泽可潦疾苏轼所记汤泉七其一汝水盖指此也宋杨亿诗大造真罏冶不炊亦沸汤珠喷泉带雨暖溢谷称仗涤尘几虑兼滋枯槁乡惟余诗酒癖未肯告医王】渉泉【在州东南五十里鱼齿山下】湖泉【在鲁山县南十五里古有湖出泉今湖水竭而泉流自若】温泉【在鲁山县旧名皇泉汤商后甞浴其处载水经下泉水热如沸中泉平温上泉防温俗呼为上中下汤去县六十里居民引为沐浴池能愈疮痍宿疾宋范纯仁诗山前隂火煮灵源昔日曽临万乗尊厯尽兴亡只如此不随世俗变寒温】泉陂【在鲁山县北三十里青条岭下唐元结爱之宅于此今有元次山墓】马跑泉【在郏县北一十余里相传汉光武驻跸马渇跑地得泉故名】灵泉【在郏县西北四十里鳯翅山下】五龙泉【在寳丰县西四十里喷激万状若冇龙伏】礼让渠【在州城外东北】王侯渠【在郏县引扈涧水入城西门由东门出云】恵民渠【在伊阳县北四十里】黄道堰【在州城外西南隅】聚寳堰【在州东大庄保】
　　陈州
　　西铭山【在州西北五里】宜山【在西华县南三十里】顿山【在项城县北五十里即古顿子城】鞍子岭【在州北二十五里】黄牛岭【在沈邱县南二十里流鞍河北】庙陵冈【在西华县西四十里楚灵王章华台旧址】思都冈【在西华县北二十里女娲氏遗民思故都故名】蔡河【即恵民河自开封府城东南流至州城西北五十里】七里河【自州西北凌家庙起上承诸陂东至蔡河】渚河【源出河南府登封县頴谷由禹州许州过临颍县入本州西华县境流入沙河一名頴水】沙河【源出汝州鲁山县经南阳府舞阳县许州郾城县入本州西华商水二县境经頴水入准】清流河【源出许州东秋湖流经开封府鄢陵县入本州西华县界防頴水合流入淮】小黄河【在商水县北一十八里与沙河合流上通汴梁朱僊镇宋漕运故道】禇河【在商水县西北二十里与沙河合流上通许州魏武帝漕运故道】谷河【县出商水县西召陵冈流经项城县入准】小清河【在商水县上通黎儿湾受诸陂之水下泄于淮】虹河【在项城县西汉漕河濶一十余丈厯城内下入頴水】北新河【在项城县北三里自广阳坡下逹新桥河东入于頴】南新河【在项城县南三十里自清浄陂下逹韩刘桥吴四桥南流入小洪河】鞍河【在沈邱县西南入頴河】栁湖【在州城西北隅宋苏辙诗旱湖堤上栁多倚岸轻舟奈汝何秋雨连渠添积润春风吹东忽生波虫鱼便尔来无数鳬鴈犹疑未肯过特诧钱塘应笑我中浮芥两么麽】史家湖【在西华县西南长平郷地势洿下毎水潦诸陂之水皆归于此】北闗湖【在州城栁湖东】南坛湖【在州城东南隅南坛傍因名】南湖【在商水县南广四里】北池湖【在商水县城北一十五里聚谷济枣子双沟五河之水方四十里东流入陈州境逹于淮】迷艇湖【在沈丘县北二十里相传汉光武为王莾追急夜奔在此迷道故名】界首湖【在沈邱县东北四十里本黄河水道淤塞成湖长三十余里湖之南二里又一小湖亦长二三里明成化年頴州同知刘节曾督民开两渠以泄水】棠棣湖【在沈丘县北三十里】黄巢涧【在西华县南里许相传黄巢屯兵于此又名黄草涧以涧生黄草云】东门池【在州城内东北隅诗陈风东门之池可以沤麻即此】白龟池【在州城内东北相传伏羲于蔡水得白龟遂以名池】毕卓池【在沈邱县西南三十五里鲖阳城内相传为晋毕卓饮处广十里】莲池【在沈邱县西北三十里明正统间黄河流徙此地出莲故名】鸣井【在州东三里以物投之声应如钟】义井【在州南城门外】八角井【在项城县东北髙阜上汉光武被王莽兵追逼投匿其中随有蜘蛛网其上因得脱】黒龙潭【在西华县西南清水郷沙河中水深莫测】半潭【在沈邱县南闗河下有深潭新月中天水光荡可爱】五梁沟【在州西南一十五里沟有五桥故名】陈陀沟【在州城北一十里相传为陈公子陀所开】淮沟【在商水县南门外】驿马沟【在商水县南一十三里湍急如马因名】乌沟【在商水县西】横丝沟【在项城县东北八十里入沙河】官沟【在项城县东北四十里自董家寨以后下逹外河口以上入小頴河约四十里】双沟【在沈邱县西乡小汝河北入頴水】九里沟【在沈邱县东水自范家湖出入頴】沙河堤【在州城西北】小红古堤【在西华城西一十八里】西湖堤【在商水县西】娄堤【在项城县刘家沟长十八里】
　　许州
　　首山【在襄城县南五里古传黄帝錬药处史称天下名山有八首山其一也】龟山【在襄城县西南一十五里有二井遇旱祷雨辄应】仙翁山【在襄城县西南一十八里即葛仙翁成道处】髙阳山【在襄城县西南姜店北】紫云山【在襄城县西】令武山【在襄城县西南五里令武将军祠在焉】紫荆山【在长葛县西五十里长葛禹州分界西北属禹州东南属长葛东西七里南北六里洪河发源于此】陉山【在长葛县西四十里长葛郑州分界西北属郑州东南属长葛】应宿岭【在郾城县北外西隅正应县治】骆驼岭【在郾城县西二十里旁髙中下状如驼背】研冈【在临颍县东南三十里】灵子冈【在临颍县北二十里】伯逹冈【在襄城县北三十里】百寜冈【在襄城县东四十里】蓦岭冈【在襄城县东三十六里】班城冈【在襄城县东南二十里】聚奎冈【在郾城县北门外东隅正应学宫】东紫冈【在郾城县东三十五里土色紫翠森秀与西紫冈对峙】西紫冈【在郾城县西南十五里】宋冈【在郾城县西北一十五里】凌河冈【在郾城县东北二十里昔有暴水左右皆冲为河惟此冈独存故名】召陵冈【在郾城县东二十五里傍有召陵城即春秋齐桓公盟于召陵处】卓君冈【在长葛县东一十里上有卓太傅庙】太平冈【在长葛县西二十五里宋太平兴国间建寺于上故名】鳯凰冈【在长葛县西北一十五里汉黄霸治頴川时鳯集于此得名】古城冈【在长葛县北一十五里汉黄覇治頴川时冇东西二城此系东城故址在其上】颖河【在州西四十里出河南府登封县颖谷山东流经禹州本州襄城临頴入于蔡达于淮】潩河【在州北二里出禹州西北东流经长葛本州入于蔡达于淮】石梁河【在州西七里出禹州密县山谷中东流经本州临頴县北境合蔡河逹于淮又名五汲河】防勒河【在郾城县北二十里又名土垆河】汝河【在襄城县南东流入黄河明辛自修诗天息遥遥一水通石城南下度飞虹乍看进艇生新涨却快帆趂晚风栁浦潆洄山逺近兰桡摇曳泝西东等闲试掲孤蓬望身在瀛壶一画中】玛瑙河【在临颍县西南四十里出襄城东北二十五里流经郾城入于河】枣祗河【在临颍县北三十五里颍之支流魏枣祗屯田许下引流灌溉得谷百余万斛因以名河今享其利】艾城河【在临颍县东北三十里石梁河北魏邓艾屯田引潩水为河最冝稻】五里河【在临颍县北五里颍河支流】清流河【源出许州东秋湖流入开封府鄢陵县陈州西华县入于颍】防河【在郾城县南四十歩流入陈州商水项城谢摈诗城头烟色映春山城底清流复几湾何处客舟楼外过东风吹送一帆间】洄曲河【在郾城县东南三十里盖澧河自县漯湾渡北流合沙河其东南流者又名洄曲唐吴元济屯兵之所史谓蔡之精兵皆在洄曲李愬破之即其地也】渚河【在襄城县东北四十里即颖桥河】澧河【在郾城县南二里合于汝河】溏河【在郾城县南二十里合于澧河】双洎河【在长葛县西北二十里东南绕城东北隅东流通开封府洧川鄢陵扶沟三县抵正阳闗东逹于淮泗因溱洧二水并流故名双洎】小洪河【在长葛县源出紫荆山明流一十里伏流一十里经陈太丘祠东注至洪庇寨入潩水】□河【在长葛县西北二十五里源出禹州新郑县东南流入长葛东北入双洎河】浍水【在襄城县东北三十五里里有浍水保】汜水【在襄城县北七里】溵水【在郾城县冇二一在县南一里一在县北一里】椹涧【在许州西南三十里世传汉蔡顺遇赤眉于此今其傍曰顺孝保】东湖【在州东二十五里一名秋湖】西湖【在州城西南九里宋苏轼诗西湖小西晴灔灔春渠长来从古城角夜半传新响使君欲春逰浚沼役千掌纷纷具畚锸閙若蚁运壤天防春色生意寒犹快惟有落残梅标格若矜爽逰人坌已集挈榼三且两醉客卧道旁扶起尚偃仰池台信壮丽贵与民同赏但恐城市欢不知田野怆颍川七不登野气常苍莽谁知万里客湖上独长想】莲花涧【在襄城县西南令武山状如莲花故名】赤涧【在襄城县北二十里故大冈也唐时凿冈为涧水皆赤色因以名】樱桃涧【在襄城县髙阳山东北即袁家沟】芙蓉涧【在襄城县内有归云洞原名四道沟以涧旁倚山处多芙蓉改今名】莲花池【在临颍县东南一十里以其形似莲花瓣故名一在临□西南二十里形似曲尺俗又名曲尺河】龙池【在襄城县北二十里旧传冇龙伏于此故名】洗砚池【在长葛县前钟繇防下晋钟繇甞学书防上洗砚于池水尽黒今池存水涸】葛仙翁池【在长葛县西四十里后河镇龙泉宫又名摆蓝池毎遇旱祷雨辄应亦名灵池】黒龙潭【在州南一十五里即石梁河滙处水最深】蝗蚧潭【在襄城县西北二里内多蝗蚧明天顺时汝水冲决筑堤】白家潭【在襄城县东二十里慈沟西长五里许即大旱莫测其底舟行至此虽长年皆有怖色】朱湖潭【在襄城县东三十里总志谓玛瑙泉出于此土垆河下流至此滙而为潭】灵井【在州西三十里灌田数百畆毎祈雨辄应民以为龙其中故名】韶华井【在州北五里】龙井【在郾城县冶东一百五十歩东岳庙侧】义井【在郾城县学东百歩】葛仙井【在襄城县】灌沟【在临頴县西二十五里北接白河南玛瑙河其南北有陡门二谓之陡门口曹魏时引水灌田故名今淤】饮马沟【在临頴县东南三十里始因颖河决冲下流为沟元季兵起用以饮马因名】石界沟【在郾城县南三十里】沱沟【在郾城东南五十五里唐裴度筑赫连城于此】长明沟【在长葛县东北二十五里葛界上流经洧川至尉氏县西南滙为大陂东南入大沟河】城西通潩水河沟【在长葛县自岳家桥起至双洎河长十五里寛一丈二尺深七尺】梦陵陂【在襄城县蓦岭东北一带约及千顷】大鸿口陂【在襄城县霍堰东北约七十余顷】周家坡【在郾城县南三十五里】栁庄陂【在长葛县东北一十二里】白龙王陂【在长葛县东南十七里】龙池陂【在长葛县北二十里】河堰【在郾城县东南四十里汝河之南】老龙窝【在长葛县北二十里】
　　禹州
　　禹山【在州北门外颍水南有禹庙后废】大礴山【在州北二十里】三峯山【在州南二十里沈荃诗秋色三峯丽鞭指翠屏晴峦迷逺近锦树杂丹青笳吹林间发霜砧野外聴胜游思戯马那忍负山灵】三磴山【在州西五十里其山髙低若三磴上下俱有龙潭】神后山【即大镏山在州西六十里】荆山【在州西北五十里洛阳记齐武帝采玉于此宋鲍照诗旦登荆山头崎岖道难逰早行犯霜露苔滑不可留极眺入云表穷日尽帝州方都列万室层城带髙楼奕奕朱轩驰纷纷缟绮流日氛映山浦暄雾逐风收花木乱平原桑柘绵平畴攀条弄紫茎借露折茅柔遇物虽成趣念昔不解忧且共倾春酒长歌登此丘】殿山【在州西北六十里】黄山【在州东四十里】马鞍山【在州东北四十里】柏尖山【在州西北六十里】大龟山【在州西北五十里】大白山【在州东北四十里】大仙山【在州西北五十里轩辕修炼于此】玲珑山【一名辋山在州西六十里石有孔如雕凿】孝山【在州东北五十里下冇黄香墓故以孝名】鳯翅山【在州西三十里】大龙山【在州西北六十里有刘智逺墓】干鸣山【在州西六十里】雪山【在州西北六十五里】杏山【在州北二十里】六盘山【在州北一十里沈荃诗峭折千盘上防茫一线通马嘶青涧底人语翠防中仰靣峯疑坠囘鞭路己穷松间息影谡谡下清风】书堂山【在州西北四十八里石门寺南】明山【在州北五十里有周定王墓】夹龙山【在州西四十里】具茨山【在新郑县西南四十里名大隗山山海经谓之大騩山又水经注黄帝登具茨之山升于洪堤受神芝图于黄葢童子即此潩水出其阿流为陂俗谓之玉女池今其山有轩辕避暑洞又其巅冇风谷下冇白龙湫毎遇旱致祷辄应】方山【在州西六十里】吕梁山【在州塘口河源出其下】大鸿寨山【在州东北四十里即具茨别峯与密县新郑相错黄帝臣屯兵于此】娄敬山【在州西北六十里相传娄敬隠此】逍遥山【在州西北六十里白沙镇北相传汉中郎将墓北頴水磨崖作碑字多剥落难读】崆峒山【在州西北五十里山前有观名逍遥旧志云黄帝问道于广成子处】昆仑山【在川西南四十里其山形势巍峩冇周世子供白石佛】诸侯山【在州东北三十里石青磨之可以为碑土中者佳】陉山【在新郑县西南三十里与具茨山并峙史记魏襄王六年败楚师于陉山即此山上有郑祭仲塜塜西有子产墓累石为方坟坟东有庙并东北向郑城杜预谓不忘本故也庙旧有枯柏其尘根故株上多生稚柏青青可爱】自然山【在新郑县西二十五里上有轩辕饮马泉】抱獐山【在新郑县北三十里上有驻节台相传宋陈尧佐所筑】石楼山【在密县东北一十三里其山髙峻重累状若栖然】青屏山【在密县北八里】开阳山【在密县西北二十里冬雪降即消】承云山【在密县东北一十八里山巅有石穴天将雨则云雾先出】火门山【在密县南三十里有洞向离故名】横山【有二一大一小俱在密县西三十余里东西相对】鳯凰山【在密县西四十里世传有鳯凰集其上故名】香峪山【在密县西北五十里其山多产药卉故号香峪】龙岩山【在密县西北二十五里起防连延其势如龙】大方山【在密县西北五十里】兰岩山【在密县西北接汜水县西南境唐诗鼓吹注昔冇密人兰公夫妇于此化为双鹤至今岩下冇石形如双鹤】云珑山【在密县北三十里一名侵云山】超化山【在密县东南冇超化寺洧水出焉】香山【在密县西南二十里出煤及缸瓮】柏崖山【在密县南三十里下有湫亦名熊耳山】訾岩【在州东二里颍水侧列仙传訾亘居此】云岩【在密县东四十里风后讲武处张于偕诗徘徊风后阵八面列髙崧马走霞外人行日月中流泉寒小鹫硖石引长虹逺望龙蛇岫图旋十二宫】太白崖【在州东北明山有南北二崖北为大太白南为小太白】黄崖【在新郑县北一十里春秋传鲁襄公如楚过郑郑伯有迋劳于黄崖即此】黄台冈【在州东三十里见北魏史地理志】福胜冈【在州南三十里延二十余里一名三进冈】覇王冈【在州北一十二里民传楚项羽曽战于此】石羊冈【在密县南门有石如羊】马陵冈【在新郑县东南三十里史记韩懿侯二年魏败我马陵】虎蟠【在州西六十里方山右】走马岭【在州北三十五里】风后岭【在新郑县西南四十里】织锦洞【在密县北五十里中冇倒井水常溢出入洞百歩仰观有孔如梭土人以青女织锦掷梭所致】避暑洞【在新郑县大隗山畔世传黄帝避暑于此旧冇祠】留侯洞【在州东二里许頴之涯凿崖为洞】颍河【在州城西北东三靣】中义河【在州东二十五里发源于大陵冈南流入颍】谷水河【在州西五十里出玲珑山下合颍水】小红河【在州东北三十五里发源紫金山下东流入潩水】黒水河【在州北二十里水出张翁涧东南流入頴源名白鹿泉】大吕河【在州西南明时所开】黄水河【在新郑县北一十里自郭店西北六十里流至县城东北又七里入洧】石梁河【源出密县山谷中流至朝华寺前滙为黒白二龙潭其深莫测东流入临颍县】玉寨河【在密县东北五十里南流四十里入洧河】朝阳河【在密县东南一十五里过灵山庙至超化寺入洧】葛沟泉【在州东北北魏史地理志阳翟郡黄台县冇葛沟水】溱水【源出密县一名浍水东北至新郑县与洧水合】洧水【源出密县东至新郑县与溱水合】潩水【在新郑县南二十里一名鲁姑河一名清流河源出大隗山东南经长葛县西又东至临颍入于頴川】绥水【出密县西北大方山绥谿东南注洧】马闗水【在密县东南五十里源出七敏山渐入于洧水】栁湖【在新郑县西北三里】麻地川【在州北三十里南逾杏山入頴河】昆仑池【在禹州西南六十里神后山顶】鳯凰池【在州治东北】天井黄龙池【在州西北六十里】玉女池【在新郑县西南四十里大隗山下】青龙池【在密县池上建驱蝗庙嵗时奉祀】滴水潭【在州西七十二里半崖滴水山下成潭】下龙潭【在州西五十里三磴山下民传有龙此】上龙潭【在州西五十里三磴山上嵗旱祷雨辄应】白龙潭【在密县南三十里柏崖山隂下冇石湫大石覆之天旱请祷多应湫上冇白龙庙其水环岭而出由杨子台达于洧】黒龙潭【在密县西北五十里香峪山西元至正间祷雨黒龙见】青冈涧【在州西六十里】豹子涧【在州西四十二里】张翁涧【在州北二十里杏山东】白龙湫【在新郑县西南四十里大隗山祷雨辄应】禁沟泉【在州西一里其水甚甘战国时韩王禁人取即此】马跑泉【在州城东北四十里世传汉光武驻兵于此马跑地得泉】灵泉【在州北灵泉里平地涌出南流入頴】暖泉【在州城东司马里流经长葛县界合固店河】涌泉【在州玲珑山谷东流入頴水】饮马泉【在新郑县西二十五里自然山下俗云黄帝饮马于此】金花泉【在密县西南超化寺即洧水正源土人引以溉田】甘露泉【在密县北龙岩寺味如甘露故名】虎跑泉【在密县香峪寺后石洞旁俗传周太子冝臼出奔过此不得饮因虎跑见泉故名】锁水泉【在密县大隗镇西南八里其水澄湛深丈余明鉴须眉与徐家沟龙池水防即水经之璅泉水】五龙泉【在密县北四十里一名五眼泉】滴沥泉【在密县天仙庙前石涧水出滴沥如雨昼夜不絶】圣水井【在州西义让里正觉寺内遇旱祷雨有应冯翊郑室卿撰圣水记】琉璃井【在州西北二十五里】湫水井【在州北一十里三井泉源相通旱不涸涝不溢与秋水潭通】棘泽【在禹州左传楚子伐郑次于棘泽即此】溅沟【在州东北二十五里发源于金牛山下合圣水泉至黄台里又合漫流水】涧头沟【在州西三十里南流至红畅滙西山诸水入于汝】石门沟【在州西四十五里两崖如石门】犊水沟【在州北五里南流入颖相传巢父饮牛防絶壑飞涛淙淙有声土人呼为小石淙】醋沟【在新郑县东门外一里】龙池沟【在密县大隗镇西南五里】龙潭沟【在密县东南二十五里防众水过土门绕曲良东北入于洧】堠子沟【在州西六十里白沙街西古烽堠】棠沟【在州南三十里】鳯凰坡【在州城西】城子坡【在州西南四十里】马房坡【在州南三十里相传韩国牧马草塲】
　　郑州
　　梅山【在州西南三十里春秋楚蒍子冯率师侵费滑还师即此】秦山【在州南四十里与梅山斜对】嵩渚山【在荥阳县东南二十五里一名小陉山其西有万山】灵源山【在荥阳县西其山生灵芝石菌石髄紫菊往往人闻山上冇长啸声】大周山【在荥阳县南三十五里】三皇山广武山【俱在河隂县北一十三里二山相连其上冇东西广武二城即楚汉屯兵相拒处其东跨荥泽南跨泛水连亘五十里其旁有小山名金山】伞葢山【在荥阳县南四十五里汉韩信伏兵处冇旗穴存】万山【在荥阳县二十里嵩渚山西须水出焉】香炉山【在荥阳县南四十里相传秦始皇南修五岭此其一也上建真武庙常有紫云覆其上】贾峪山【在荥阳县东南贾峪水出焉】岳山【在荥泽县广武山北沈荃诗攀藤逰石壁眺望几徘徊云自山头出风从水面来柏高疑碍日碑古尚余苔路转峰回后临风把酒杯】敖山【在荥阳县北河隂县西诗搏兽于敖是也商仲丁迁都于此左传晋师救郑在敖鄗之间吕祖谦曰士季设七覆于敖前秦时筑敖仓于上因以名山汉郦食其劝高祖防敖仓之粟又因敖山筑甬道下汴水皆谓此】九曲山【在泛水县西二里其山自下而上有干沟相间顶上有吕布城】三山【即泛水县南山有三峯】伏龟山【在泛水县西北二里冈脊穹然如故名】五云山【在泛水县东南四十二里】塔山【在汜水县东南其山嵯峩如浮图雪霁则皎然如玉柱】方山【在汜水县南四十里泛水出焉】案山【在泛水县南下有天王寺上建楼悬钟以司晨昏】紫金山【在泛水县南五十里西与白玉岭相对上有伏羲庙女娲祠宋程颢诗仙掌逺相招萦纡度石桥曛云生涧底寒雨下山腰树色千层乱天形一罅遥吏纷难乆驻回首羡渔樵】骆驼岭【在荥泽县广武山】兎児岭【在荥泽县广武山上濶十畆髙四十丈四围壁立明季土人作砦以避防】清水岭【在荥阳县东南五十里】横岭【在荥阳县南二十里】分水岭【在汜水县五云三峰间岭南冇泉流为桃花河岭北有泉流为竹叶河因名】紫玉岩【在汜水县南四十里方山神母祠北】五龙峯【在荥泽县岳山巅】黄土冈【在州西十里铺外为梅山北】刘家冈【在州西南二十五里为梅山东】马头冈【在州东北二十五里】永清冈【在荥阳县东又名檀山】神岭冈【在荥阳县东南五十里】伯牛冈【在汜水县东北三十里上有伯牛庙】牛口峪【在河隂县西北二十五里即唐太宗擒窦建徳处唐张説诗夏氏阶隋乱自言河朔雄王师进谷水兵气临山东前扫成臯阵却下洛阳宫义合帝图起威加大字同轩台百年外虞典一巡中战罢思王业倚马赋神功】运斗峪【在河隂县西北二十五里张子房观星处上有运斗台】辉峪【在河隂县东北九里汉王军广武就敖仓食楚亦军广武与汉相拒即此】桃花峪【在河隂县东北一十四里】石榴峪【在河隂县东北二十里汉张骞出使西域得涂林安石榴归植于此】环翠峪【在泛水县南四十里紫玉岩下】石棚【在荥阳县南三十五里一石平坦如盘其下空洞如屋可容数十人】文峯顶【在荥泽县广武山为万山结脉处】莲花顶【在荥泽县广武山】敖峯顶【在河隂县西北二十里敖山上下为秦时置仓处】飞龙顶【在河隂县西北一十七里一名雾云顶】秦王顶【在河隂县西北一十八里平濶数畆唐太宗驱窦建徳处有秦王寨】摩旗顶【在河隂县西北一十二里相传汉樊哙曽摩旗其上因名今汉髙帝庙犹存】太公顶【在河隂县东北一十四里即项羽欲烹太公处在广武山巅】旋风洞【在荥泽县广武山兎児岭东南】石佛洞【在荥阳县邢家河絶壁上】王母洞【在泛水县西北金山东涧下明吴国伦诗虎牢争战地何自有仙闗石穴蔵符箓瑶池落佩环偶乗青鸟至时驾彩云还欲受长生决无从遇玉顔】仙人洞【在汜水县南四十里方山抱螺峯半岩】黄河【在汜水县北又东经河隂县北又东经荥泽县北又东经州城北流入开封府中牟县界详见河防】汴河【源出荥阳县大周山合京索须郑四水东南至开封府中牟县北入黄河详见古迹一名贾鲁河又名小黄河以元臣贾鲁尝濬之北与黄河相表里去州城五十余里】金水河【一名泥河在州城西闗外一里源出梅山北东北流至州西如带以其来自金方故名乃郑水西东北绕旧渠与祭城水合总名郑水】潮河【在州东南三十里亦名栾河】贾峪河【在荥阳县东南四十里源出贾峪山流经县东入于索水】五通河【在荥阳县西南五里其源出土沟流经县北入索河】旃然河【源出河隂县西南二十里流经县北五里广武山逶迤东流经东泽逹于河】京水【源出荥阳县嵩渚山经郑州西南十五里东流入郑水唐太宗诗前路入郑郊尚经百余里马烦时欲歇客归程未己落日桑柘隂遥林火起西还不遑宿中夜渡京水】郑水【源出州城东二十五里东北至开封府中牟县溉田千余顷入于汴】頴水【源出河南府登封县东经州内至许州襄城县为渚河】湏水【源出荥阳县南三十里万山东流经县北境合索水逹于河】索水【源出荥阳县南五里小陉山北流入京水】荥水【发源懐庆府济源王屋山岩从髙注下既见而伏东出济源县由温县入河伏流溢为荥禹贡导沇水东流为济入于河溢为荥荥凙之得名以此今无水成平地矣】泛水【在汜水县一里源出巩县玉仙山北流经古崤闗东入黄河谓之汜水者取水决复入之义史谓汉髙祖即位于汜水之阳即此明薛瑄诗萧萧凉吹动秋空千古山河一望中广武连营衰草碧鸿沟分壤夕阳红石麟冇甲含苍藓铁马无声散晓风何限英雄俱冺灭白云依旧出层又陵谷髙低控虎牢战声消息水滔滔旌旗满眼无遗迹壁垒连云只旧壕广武西原通巩洛万山南靣接嵩高悠悠往事皆如此懐古登临何太劳】洛水【源发陜西洛南县冡岭山厯七百里与伊瀍涧水合流防汜水五龙窝达于河】济水【发源懐庆府济源县王屋山从髙注下其流峻激既见而伏东出济源县有东西二原出流至温县南入汜境再南十里入于河云】锦阳川【即汜水县治汜水中流两岸城郭相陵陵阿相逼花栁相挥故名】竹川【在汜水县南十五里有竹丛生其西即太溪泉】圃田泽【在州东三十里铺水草丛聚旧有龙须河】囘湖【有二俱在州城东三十里东西相连自祭城入中牟县迤逦逹于河】城湖【在州东五里堡南广十余顷】梁家湖【在州东南二十余里广数顷】饮马池【在州西离城一里】莲花池【在泛水县城南入汜河】暖泉【在荥阳县东五十里八景之一】灵泉【在荥阳县东北二十五里入须河】圣水泉【在荥阳县二仙祠东】珠倒卷泉【在荥阳县南三十五里大周山下泉前冇小阜水势暴起几与阜平倒飞珠沬】漫泉【在河隂县西八里防旃然河】栁泉【在泛水县栁泉寺旧扯北扺蛟山入汜河】雷家潭【在州东五里与八里湾连】龙潭【在荥阳县东北二十里】古龙井【在州西北二十里】灵仙井【在荥阳县南二十五里灵山寺前宋元祐间曾冇龙见于此】蔵马沟【在荥阳县东北二十四里汉与楚战蔵马于此】鸿沟【在河隂县东北十二里一名广武涧即楚汉分界处北接广武山与荥泽相接唐韩愈诗龙疲虎困割川原亿万苍生性命存谁劝君王回马首真成一掷赌乾坤唐许浑诗相持未定各为臣秦政山河此地分力尽乌江千载后古沟芳草起寒云宋吕防正诗沟中流水己成尘沟畔荒凉起暮云大抵闗河须一统可能天地更平分横緑野山空在树倚髙原日渐曛方凭征鞍思往事数声风笛马前闻】汤王沟【在汜水县东郭里许成汤祷雨处详见古迹桑林下沟中有池上有汤王庙祷雨即应】麒麟沟【在汜水县城西三里崤闗北相传冇麒麟游此】饮马沟【在汜水县城西三里大伾山下汉吕布于此饮马其西南为赤坂】石洞沟【在泛水县磴固川西水潜地下至灵山庙复出东北为磴固川】牵渠【在州界内魏牵招为广武太守郡城井苦不可食始凿渠引城外清泉注之民以为便因名】晏曲渠【在荥阳县东北十里有泉涓涓入于湏河齐晏婴伐晋屯此地】莨荡渠【在河隂县城东北水经云河水东过荥泽而莨荡渠出焉】汴口堰【在河隂县东北自隋开皇初宇文恺増筑防河入汴故又名梁公堰】仆射陂【在州城东南四里后魏孝文帝曽以此陂赐仆射李冲后人因名唐宗更名广仁池唐罗隠诗离人到此倍堪伤陂水芦花似故乡身事未知何日了马蹄惟觉到秋忙田园牢落东归晚道路辛勤北去长却羡无愁是沙鸟双双相趂下斜阳】马蹄坡【在荥阳县南三十五里大周山北五里许石上马迹宛然俗传王莽兵追光武过此其遗迹也】大河南岸旧堤【在州北四十里年乆倾圮】新堤【在州大河南三里许西自荥泽县界起东接懐庆府原武县界长数十里髙四丈址寛十丈望之屹然】隋堤【在荥阳县隋帝所筑自板渚歴荥阳莨荡渠东逹汴河堤傍树栁谓之隋堤栁唐刘禹锡诗隋堤风景已凄凉堤下仍多古战塲金镞有苔人拾得铁衣无土鸟啣将邉声暗促河声急野色遥连日色黄独上髙楼更愁絶戍鼙惊起防行行】金堤【自荥阳县东至千乗海口千余里厯代筑之以御河患汉文帝时河决酸枣东溃金堤即此今属荥泽】陜州
　　底柱山【在州东四十里黄河中禹贡导河东至于底柱即此石形似柱故名唐栁公权诗禹凿锋铓后巍峩直至今孤峯愁水靣一柱钉波心顶压三门险根随九曲深撑天形突兀逐浪势浮沉岸响秋涛射祠班夜浪侵喷香龙上下刷羽鸟登临祗冇尖迎日曽无柱转隂旧碑文字在遗事可追寻】三门山【在州东底柱上流百余歩禹导河凿以通流南曰门中曰神门北曰人门后因漕运隋开皇间复凿之唐开元间又复凿之太宗令魏徴勒铭尚存申云路诗神工何日决昆仑触石东来万里奔风浪无端晴作雨乾坤不定势翻盆龙宫横锁三门壮鳌极中标一柱尊咫尺浮槎横汉上支机还欲覔天孙】三觜山【在州城东五十里有三峯故名】橐山【在州东五十里槖水源出于此】瑞云山【在州东一百四十里其色苍翠如瑞云之状】梨山【在州东北四十五里】明山【在州东南一百里】羊角山【在州城西北隅上有披云亭】鸡足山【在州西南三里上有虎岩洞又有神仙观河上公祠宋魏野诗金沙山岭临河曲晚色盈眸俱可録林光一带浮紫烟山色四围蔵削玉东城楼阁夕阳中北岸人家山霭浓更有黄流寂寂处片帆隠隠乗西风】虢山【在州城西二里黄河滨古以名国】熊耳山【在州东一百五十里形似熊耳逹磨此】马鞍山【在州东七十里元时有人入山采寳剖岩石得小金鞍故名】殽山【在州城东三十里一名嵚崟山春秋时晋败秦师于殽即此东殽至西殽相去三十里路极险】寳珠山【在灵寳县东南三十五里】岘山【在灵寳县东三十五里曹阳水出此以形似襄阳岘山故名】干山【在灵寳县东南一百里】浮山【在灵寳县西南九十里上有浮丘公封济侯庙墓】鹿蹄山【在灵寳县虢州镇西石上有鹿蹄迹】石隄山【在灵寳县西南万度里山下有石隄魏时所建】女郎山【在云寳县南百余里汉时山下李姓二女年及笄父母欲择配辄不允指山曰此即吾夫家也遂逃之山后偕其母羽化去又名夫家山明许伦诗嵳峩高女山峭壁危峯不可攀一抺晚霞林影翠只宜写在画图间】阌山【在阌乡县西南五十里县以是得名】夸父山【在阌郷县东南三十五里周穆王时夸父善走追日卒于此故名】荆山【在阌郷县南三十里黄帝采首山之铜铸鼎于荆山即此唐李白诗黄帝铸鼎于荆山錬丹砂丹砂成黄金骑龙飞上太清家云愁海思令人嗟宫中防女顔如花飘然挥手凌紫霞从风縦体登銮车豋銮车侍轩辕遨游青天中其乐不可言】独逰山【在阌郷县南二十五里世传黄帝甞逰于此】石姥山【在阌乡县东南十八里入谷三里冇飞泉百尺】秦山【在阌乡县南三十里明崔誉诗石上寒泉岭上松白云深处有仙踪东风雨足春云霁却望中条无此峰】玉山【在阌郷县西南】分水岭【在州东六十里山泉流溢分为两支一流至陜州一流至渑池】石室岩【在陜州即洪崖寺旧址】摩云顶【在州南八十里其髙揷空林木苍翠毎遇隂雨云雾旋覆明王子谦诗绣岭巉岩滴青翠势接崤函产竒异峯头古殿草迷踪岩畔残碑苔蚀字白云千丈空谷中有时作雨从飞龙流泉滴滴奏清响古木萧萧含秋风我曽到此览陈迹几度张筵送行客不见当年鹤髪翁空余千嵗桃花碧】将军岭【在灵寳县白阳里唐时窦建徳塜在焉】牧犪岭【在灵寳县西南一十五里犪牛名也世传武王伐纣归放牛于此】衡岭【在灵寳县一十二里文颖曰函谷闗在农县衡岭其平如衡故名】秦岭【在阌郷县南三十里起自秦陇谚云秦头虢尾太华相连韩愈左迁潮阳曰云横秦岭即此】函谷【在灵寳县南一十二里涧水西老聃西度田文东出即此后废】楞谷【在灵寳县西南一百里中有亭】沐珠峪【在阌郷县西南五十里阌山之右产九瓣莲花】大湖峪小湖峪【在阌郷县南二十里湖水出焉】石姥峪【在阌郷县西南四十里】摩岩洞【在州城西南三里鸡足山腰即铁拐李幻化成道处】七仙洞【在阌乡县西南四十五里皇天原上唐王顔追七仙塟此故名】文峪洞【在阌郷县西南六十里】黄河【在阌郷县西北又东经灵寳县北又东经州城流　入河南府渑池县界详见河防】公主河【在州东北四十里三门山左唐开元中凿河通漕以避三门之险百丈许复入河】马家河【在州城东二十里水源出自梨山流入河】好阳河【在灵寳县源出岘山北经曹杨亭西即章邯破周章处】稠桑河【在灵寳县正西二十里水浅无石名曰沙河】覇底河【在灵寳县源出干山厯固水川口而下西北注于涧水引以灌田名渠川水】农河【在灵寳县东南干山东北流经灵寳县南城又东合灵寳县断密河北流至石子口入河】槖水【在州城南一名永定涧源出槖山南流入河】谯水【在州西南三里涌出入河一名三里涧】盘涧水【在州城西三十五里源出秦山北流入河】昌谷水【源出陜州界东南流入洛】湖水【在州废湖城西门外源出秦山北流入河】门水【在灵寳县西南山海经华阳之山门水出焉北流入农涧】菑水【在灵寳县东二十里水经菑水出常豕经曲沃村西北流入河】郎水【在阌郷县西二十里北流入河】文峪水【在阌郷县西南五十里防玉溪涧北流同入河】茅津【在州城北四里一名陕津一名太阳津春秋秦伯伐晋自茅津济封崤尸而还即此】温汤池【在州西南五原社其水四时皆热旧传汉光武及曹操曽浴此】瑞莲池【在州治东召公祠前】墨池【在陕州汉张芝好书所居池水尽黒尚存遗迹】仰天池【在州东朱家原社】涣池【在阌郷县西三十里有龙堂】七里涧【在州城西南七里今名石桥沟北流入河汉献帝东迁李傕郭汜等追乘舆战于东涧天子幸曹阳墟即此】宏农涧【在灵寳县西源出朱阳镇蔵牛谷防崤渑诸水北入于河师古曰洪溜涧宋避英宗讳改鸿胪涧】玉溪涧【在阌郷县西南五十里源出秦山其色清冷如玉经文底镇北入河】金砂涧【在阌阳县西南三十里】玉娘湖【在阌乡县西南四十五里皇天原南旁】龙潭【在州东一百里许明山傍】御泉【在州东旧硖石地唐明皇廵幸过此饮之故名】南泉【在州南门外东西二眼州城无水居人汲用】蒙泉【在州城西南隅雉堞外】虾蟆泉【在州西门外水自石眼流出内有蝌蚪祷雨即应唐韩愈诗居然鳞介不能容石眼环环水一　钟闻説旱天祈得雨只疑蝌蚪是蛟龙】开方泉【在灵寳县水侧有阜名方伯堆】石盆泉【在灵寳县南百余里女郎山祠西祷雨辄应】九龙泉【在阌郷县南一十五里泉有九窟源深莫测唐开元间旱祷有应赐名九龙泉宋邵雍诗九潭泠浸崖根黒数峯髙入云衢碧逰人屏气不敢言长恐雷霆奋于侧水邉静坐天将暮犹自盘桓未忍去马上回头更一观云烟已隔无重数】万廻井【在閛郷县唐景龙间僧万廻临终遣求本乡河水弟子难之万廻曰堂前随掘河水流出饮竟而终其水至今甘羙】阿对井【在阌郷县西南阿对本汉杨震家僮甞引泉灌蔬因名唐吴融诗六载抽毫侍禁闱可堪衰病决然归五陵年少如相问阿对泉头一布衣】广济渠【源出州城东三十里交口村堰水越涧蜿蜒入城经泮宫瑞莲池州治四街】函谷渠【在灵寳县西闗逓运所】徳盛渠【在灵寳县孟村】西董渠【在阌郷县西五十里髙原不可井冇泉出禁峪西董民頼之】坊廓渠【在阌郷县东南二里引而西流绕城西而北折灌田数顷】万锦滩【在州北门外黄河之滨孙陞诗麦陇青青小径斜隈林傍水野人家相逢漫道雒阳好万锦滩头自有花】夹滩【在灵寳县北河金天兴初义军张信侯集壮士三百余于夹滩上立水栅以守北将和罗哈喇乗浅攻之不能克】硖石坞【在州城东】仓树坡【在灵寳县东九十里】影堂坡【在阌乡县西五十里前有杨震影堂】黄巻坡【在阌乡县影堂侧取校书意】
　　光州
　　浮弋山【在州北八十里淮河滨又名濮公山濮公炼丹光浮于天州与邑因之而名】千金山【在光山县东八十里】防龙山【在光山县南四十里二山并峙如云龙相防】仙人山【在光山县南五十里】迎春山【在光山县南四十里】三山【在光山县南七十里三峯并峙故名】四面山【在光山县南八十里其峯四靣拱立俨如图画】白压山【在光山县南八十里上有洞洞下有古井流为髙陌河】龙蟠山【在光山县南八十里势若龙蟠毎云出必雨】石盘山【在光山县南九十里又名碁盘山上有古寨明谢榛诗仄径髙盘壁孤峯半插天人行飞鸟上袖拂落霞邉涧水寒逾咽山花晚自妍一樽迟俦侣松月向谁圆】黒石山【在光山县南一百里上有黒龙王庙】磨云山【在光山县南一百二十里】金泉山【在光山县南一百里上有泉水色如金流为梅林河】五马山【在光山县南一百二十里】杏山【在光山县西六十里即抱朴子种杏处】天台山【在光山县西南一百五十里上有铁瓦寺下有天台寺】撞山【在光山县西南二十里两山夹河中流浮小石山】浄居山【在光山县西南四十里】大歩山【在固始县东南八十里上有三圣仙姑庙】白牙山【在固始县东南九十里】木贼山【在固始县南一百里产木贼草】雾露山【在固始县西四十里】独山【在固始县西七十里】安阳山【在固始县东南五十里一名太阳山又名大山上冇白龙池明王穉登诗蓼国风流地青山控县开池经龙卧后峯记鹤飞来空翠时蒸雾晴岚欲引雷居民占雨信不待使车囘】濮山【在息县五里接光山境中冇濮公洞相传濮公修炼于此后仙去石洞石室尚存山出珉玉及黒石可为碁子】大苏山【在商城县东四十里世传为苏真人升仙处山下有苏仙市淦水出焉】葛藤山【在商城县东南一百七十里】竹根山【在商城县东南一百八十里羣山列峙髙峻隘险上有古寨即元时徐夀辉窃防之所】金刚台山【在商城县南三十里旧名石额山上有风洞龙井祷雨辄应宋绍兴初张昻据为寨嘉熈初筑石城于山之阳为光州寓治】囘头山【在啇城县南四十里】上天山【在商城县南六十里世传吴真人修道处今石洞内炼丹炉尚存】人山【在商城县南六十里有石似人】九龙山【在商城县南七十里上有九龙王庙】马头山【在商城县南一百五十里】马鞍山【在商城县西北五十里何士诗万壑浓云水欲飞乱山落木尽霏防岩前龙气横千丈并入风雷一夜归】横溪山【在商城县西南一百八十里夹水横流相传为唐武后梳洗崖相对有照镜崖内冇胭脂石粉石油石火石其下有河分为十八道】万安山【在商城县西南六十里】伏山【在商城县南三十里一名腾眷岭与县治儒学正照】铜井山【在商城县东北四十里上有井旧用铜作口故名】梅林山【在商城县东北十里】铁林山【在商城县东北三十里上有寨昔人避兵之所】青山【在商城县东北七十里一名峡口】车毂山【在商城县北二十里】白鹿崖【在固始县南】老鹳崖【在商城县东南一百五十里】照镜崖【在商城县南五十里其形似镜故名黄峒诗谁曽一对照镜向石邉悬古木依山冷孤云带月还花香留此日人影去何年两岸泉飞急烟波拟泛仙】张果老崖【在商城县西南四十五里】春风岭【在光山县西六十里】青峯岭【在固始县南一百里接商城县界其下出水名梅山河东流入淮】白沙岭【在商城县南一百余里】界岭【在商城县西南四十五里接湖广麻城县界】鳯凰冈【在光州东七里为州左翼】浦口冈【在光州西三十里为州右翼】东冈【在商城县东】杏山洞【在光山县西六十里】濮公洞【在光山北九十里】仙洞【在息县濮山上】三教洞【在商城县西三十里】风洞【在商城县西四十里】小黄河【在光州治前源出湖广麻城县分水岭北流合恨沟入淮】白露河【在光州西四十里一名淠水源出麻城县分水岭流经固始县合春河入淮】潢河【源出分水岭流经光州城中入淮】临仙河【在光山县东一十五里水自官渡河北流入淮】官渡河【在光山县南五里源出分水岭至光州为小黄河北流合梅林泊陂张师等河及蒋沟磨子港入淮】寨河【在光山县北二十里合清流河入淮】髙陌河【在光山县南四十五里源出白压山东流入临仙河】淮河【在光山县北九十里唐武元衡诗暮涛凝雪长淮水细雨飞梅五月天行子不须愁夜泊緑杨髙处有人烟唐刘方平诗旅梦何时尽征途望毎賖晚秋淮水上新月楚人家猿啸空山近鸿飞极浦斜明朝南岸去定折桂枝花】营河【在息县北一百里源出汝河支流东南入淮】河【在息县东四十五里源出万安塘东流逹于淮】谷河【在息县东四十里源出坚斧堰东逹于淮】闾河【在息县东北九十里源出髙黄陂东流入淮】汝河【在息县东北一百五十里】史河【在固始县东二里源出牛山东北流入淮】五水闗河【在商城县西南七十里有五闗一曰白沙二曰土门三曰斗木四曰黄土岭五曰修善岭自考溪十八道河旋转纡廻五水相防于此】曲河【在固始县西二十里源出斛山东北流入淮】石漕河【在固始县一百五十里源出大苏山北流合史河】泉河【在固始县东南四十里纳石梁堰等水入淮】紫水【在光山县城外源出仙居山】大灌水　小灌水【俱在固始县东南四十里俗呼浍水禇先生论神出于灌水间即此】金浆涧水【在固始县境内县出大苏山本名淦水司马顺徳以此水味如浆故改今名】淠水【在固始县西五十里水经云淠水入弋阳南岳山北流注于淮图经谓之白露水】元湖【在光州北门外明刘绘诗苍精耀丹谷翠芳纷緑堤云龙启佳辰星鸟悬晴曦谁谓元湖水彷佛髙阳池緑云披缛藻碧波映彤荑斩茅葺松阁编荆防花篱旧舘凿莲渚新轩蔚石坻鸣鸟一声去忽觉神理怡避喧悼己晚养僻谅在兹】马家湖【在光州西三十里水可灌田利民】捍城湖【在光州城北一里】坑坡湖【在商城县东北六十里】沙湖【在息县东六十里】走马冲湖【在息县四十五里】龙池【在光山县西南一百五十里天台山下祈雨有应】饮马池【在商城县西一十里相传项羽饮马处】司马井【在光山县学内世传宋司马光生时汲井水浴之因名井上又有碑亭】铜井【在商城县西北四十里】龙井【在商城县西】金线源【在固始县城外自西南沿城东北与潢水合】长潭【在光山县南九十里】紫龙潭【在息县南八十里】黒龙潭【在息县东南三里】蓼潭【在固始县南七十里】石佛潭【在固始县西南二十里祈雨有应】龙潭【在商城县东三十里】石潭【在商城县西五十里】亚港【在光州东二十五里灌田利民】黄漂港【在息县南八十里水自确陂塘南流入淮】连桥港【在息县东一百里水自蚁陂塘东流入淮】曲吕港【在息县东北一百四十里水自清沟东流入汝】涧头港【在息县东五百里水自莫陂塘东流入汝】沙窝【在光山县北】金线泉【在光州南七里流通沙沟达于潢河宋赵抃诗玉甃常浮灏气鲜金光不定路南泉云依美藻争成缕月照寒漪巧上己绕渚花红灼灼更萦沙竹翠娟娟无风到底尘埃尽界破氷绡一片天】温泉【在固始县西南山中其热如汤其色緑】寒泉【在商城县南门外】汤泉【在商城县西南三十里沸暖如汤沐浴便之】王梁渠【在息县西北五十里隋仁夀初濬以溉田唐开元中更加疏导为陂十六所溉田至三十余顷】横溪【在商城县】西施陂【在光山县南八里唐永熈中刺史裴大觉开陂溉田号曰西施】茹陂【在固始县东南四十里汉刺史刘馥筑以溉田】泊陂【在息县南四十里】葛陂【在息县澺水东南明黄尚质诗澺水谁投杖仙陂己化龙宵钟随雨到朝岸借云封緑润天邉草青浮江上峯老农欣袯襫相聚説年丰】黄陂【在商城县南四十里】天塘陂【在光州东南一十里元马祖常诗广陌千家共一村朝来防雨喜翻盆三农得水人间乐万指分禾渭上屯穉子饭牛呼侣伴老嫠饷黍挟児孙割云未了重缫茧此际田家思欲焚】清沟【在息县东九十里】古城沟【在息县北五十里】紫龙堰【在光山县东十里】柳青堰【在息县东南三十里】金沟堰【在息县北二十五里】石梁堰【在商城县东北五十里】千工堰【在商城县东南三十里】
　　闗津桥梁附
　　开封府
　　临蔡闗【在府城东南周显徳中浚闸河入蔡河命水军驾战舰沿颍入淮以伐南唐置闗于此后废土□仍呼其地为闗头】通津闗【在府城东北埽头周显徳初防汴水入五丈河以通齐鲁舟楫置闲于此后废】白墓子冈渡【在府城东南一十五里】赤仓渡【在府城东南三十里】清河口渡【在府城南三十里】八角渡【在府城南三十里】于家店渡【在府城西北三十五里】刘兽医口渡【在府城西北三十五里】翟家口渡【在府城西北二十五里】张家湾渡【在府城西北一十五里】时和驿渡【在府城北一十里】王家楼渡【在府城东北三十里】栁园渡【在府城北二十五里】黒冈渡【在府城西北三十里】灌台渡【在府城东北六十五里】杨桥渡【在中牟县北四十里】台寨口渡【在太康县东北三十里】赵家口渡【在阳武县南三十里】天汉桥【在府治东南一里许唐名州桥宋改为天汉桥宋王安石诗州桥踏月想山椒廻首哀湍未觉遥今夜重闻旧呜咽却看山月话州桥】浚仪桥【在府治东南】相国寺桥【在府治东南】龙津桥【在府治东南蔡河上又名新桥】雷家桥【在府治南龙津桥西】宣化桥【在府治前】马军衙桥【一名兴国寺桥在府治西南】金梁桥【在府城大梁门外】板桥【在府治西南】青晖桥　白虎桥【俱在府城汴蔡故道上】云骥桥【在府城丽景门外迤南】安家桥　新仓桥【俱在府城西南朱仙镇】髙阳桥【在陈留县握春门外】普渡桥【在杞县西郭门外】通济桥【冇三一在通许县西一在鄢陵县南一在兰阳县南】谷阳桥【在太康县西三十里】迎恩桥【在太康县北门外】崔桥【在太康县西北】双洎桥【在洧川县南门外】老龙桥【在洧川县东二十里】恵民桥【在鄢陵县北二十里】平政桥【在扶沟县东三里】孟亭桥【在扶沟县西北二十五里】通汴桥【在扶沟县北一里】吕家潭桥【在扶沟县东北二十里】韩庄桥【在中牟县东三十五里】官渡桥【在中牟县北五里】白沙桥【在中牟县西三十里】龙木桥【在兰阳县北二十里】归徳府
　　武津闗【在府城东南三十五里世传伍子胥过昭闗即此】桃园闗【在寜陵县北四十里】丁家道口渡【在府城北三十里】涡河渡【在鹿邑县北】洺河渡【在鹿邑县北】白家渡【在柘城县西北三十里】睢隂桥【在府城北门外】先春桥【在府城东门外】通济桥【在府旧城南门外三里跨沙河】海鴈桥【在府城南五里宋夏竦自青社携二鴈置南湖中因名宋夏竦诗海鴈桥邉春水深畧无尘土到花隂忘机不管人知否自有沙鸥信此心】石桥【在寜陵县北一十二里】防仙桥【在鹿邑县东一十里】乗驷桥【在鹿邑县北门内】鄼城桥【在永城县南二十里一名圯桥即汉张良进履处唐曹孝翼有记】塔冈桥【在永城县南五十里】狐浮桥【有二一在永城县北八十里一在夏邑县北五十里】南津桥【在虞城县西北二里】西津桥【在虞城县西三里】广济桥【在夏邑县南二十里防亭通衢】石桥【在考城县东南四十五里】圯桥【在柘城县东北二十七里】逺襄桥【在柘城县北二十五里逺襄集】
　　彰徳府
　　固镇闗【在武安县西五十里】偏店闗【在渉县北三十里】博望闗【在内黄县东南一十二里接卫辉府汲县界】蚁尖寨【在林县西北蚁尖山其上四靣险阻中平坦可居昔人甞避兵于此】漳河渡【在府城北四十里明刘湜诗汪洋万顷涨平川南北经行一叶船漠漠光鱼浦口青青草色雀台前橹声惊起沙头鸟棹影穿开水底天多少问津江上客谁知沮溺耦耕贤】五陵镇渡【在汤隂县东南五十里通濬县】塌河镇渡【在汤隂县东北五十里通内黄】髙堤镇渡【在汤隂县北五十里】田氏镇渡【在内黄县西北四十里】泊口镇渡【在内黄县北五十里】豆公镇渡【在内黄县西四十里】永和桥【在府城东四十里】建隆桥【一名漳河桥在府城北四十里跨漳水】万金沟桥【在府城南门外一里】安阳桥【一名鲸背桥在府城北四里跨洹水元许有壬有记】伏道桥【在汤隂县东一十五里】优昙桥【在汤隂县东二十里】髙暵桥【在汤隂县东三十里】大亨桥【在汤隂县南一十里】广济桥【在汤隂县北一里汤河上】永通桥【在汤隂县南跨宜沟河明叶盛诗河水日溶溶狻猊甃石崇己无病渉叹端有济川功浑讶将沉月还疑乍渇虹读残亭下石惆怅旧司空】紫陌桥【在临漳县南二里】石窦桥【在临漳县西南昔魏武帝引漳水入邺城道经石窦即此】通圣桥　迎仙桥断金桥　忘归桥【俱在林县西南二十六里天平山涧水上】升龙桥
　　【在林县西南三十里峪山】白龙桥【在武安县北】固镇桥　阳邑桥【俱在武安县西】文济桥【在武安县北五十里】玉带桥【在武安县南三里】飞烟桥【在渉县北二十里】郭口桥【在渉县东北六十五里】师桥【在内黄县西二十五里设营屯】集贤桥【在内黄县西郭门外】大成桥【在内黄县北郭门外】
　　卫辉府
　　延津闗【在府城东南】临清闗【在新乡县东北二十里唐时置】侯赵川闗【在辉县西北】鸭子口闗【在辉县西七十里】香台闗【在延津县北沙门镇】金堤闗【在滑县废临河西南五十三里隋大业中筑】西南闸　西北闸【俱在濬县】薛村渡【在淇县东南】西岩渡【在淇县南二十里】宜村渡【在胙城县西南二十里今并延津县】黎阳津渡【在濬县西三里黎阳故城东又名白马津汉郦食其所谓守白马之津即此唐王维诗隔河见桑柘蔼蔼黎阳川望望行渐逺孤峯凌云烟故人不可见河水复悠然頼冇政声逺时闻行路传】卫县渡【在淇县东十五里】灵昌津渡【在滑县境灵河废县东北二十里旧名延津又有湖周十里曰灵昌湖】苍河桥【在府城北三十里】徳胜桥【在府城西门外卫河上明王英有记】民乐桥【旧名卲公桥在新乡县北明潘铎有记】衍庆桥【在新乡县西门外明治九年义民臧荣建】永济桥【在获嘉县西北十五里元延祐间建】髙村桥【在淇县北卫河上】思徳桥【在淇县北二里】云门桥【在辉县西南五里明治十五年建】善明桥【在辉县西一里金明昌间建明治七年修】蔺氏桥【在辉县西南相传蔺氏九女所建桥上冇九女祠】利渉桥【在辉县南六里百泉水经此邑人胡京建】双溪桥【在辉县西北元皇庆二年建】云溪桥【在濬县云溪门外又名亷川桥】山河桥【在濬县西北二十里】天成桥圣功桥【在滑县宋政和间间凿大伾三山两河囘引河流建天成圣功二桥进合龙门口】龙门桥【在滑县南】广济桥【在滑县西】拱极桥【在延津县北】清风桥【在延津县南二十里】云渡桥【在濬县东南二里大伾山西悬崖上】韩居士桥【在濬县白寺陂】陈公桥【在滑县东南一里陈尧佐建】
　　懐庆府
　　大斛闗【在府城北二十里太行山唐置】碗子城闗【在府城北二十里大行山畔羊肠所经实险隘之地】狐岭闗【在济源县西】邵原闗【在济源县西】轵闗【在济源县西两山相夹势颇险阻战国置唐胡曽诗汉祖西来秉白旄子婴宗庙委波涛谁怜君有翻身术解向秦宫杀赵髙】穆陵闗【在武陟县木奕店踞武陟县肘腋为东北屏蔽】河阳古闗【在孟县西南】黄河闗【在孟县南黄河北岸】沁水渡【冇二一在府城北一在武陟县城东】黄河渡【在武陟县东南六十里南岸】虹桥渡【在武陟县西二十五里沁水渡口】白坡渡【在孟县西北】河阳渡【在孟县南一十八里】马家渡【在原武县南一十里】利津桥【在府城内西街】览胜桥【在府城内北街】丹河桥【在府东北一十里】沁河桥【在府城北二里】通济桥【冇二一在府城东北一在济源县城东门外】济石桥【在济源县西北龙潭水上】临济桥【在济源县西济凟庙前】孔庄桥【在修武县东一十里】政济桥【在武陟县东北沁水上】谷旦桥【在孟县北一十五里湨水上】车马桥【在孟县城东三里架湨河】侯村桥【在孟县西北二十里大涧上】龙津桥【在温县西北一十八里】河桥【在孟县西南三十里】
　　河南府
　　龙门闗【在府城南唐李白诗醉来脱寳剑旅憩髙堂眠中夜忽惊觉起立明灯前开轩直望晚雪河氷壮哀哀歌苦寒欝欝独惆怅傅説版筑臣李斯鹰犬人歘起匡社稷寜复长艰辛而我何为者叹息龙门下富贵未可期殷忧向谁写去去泪满举殽梁甫吟青云当自致何必求知音】大栗闗【在巩县东南】孟津闗【在孟津县东北黄河南岸】赵保镇闗穆册镇闗【在宜阳县西南】轘辕闗【在登封县西北三十里轘辕山唐刘孝孙诗清晨发岩邑驱马走轘辕廻瞰黄河上惝怳屡飞魂鸿流导积石惊浪下龙门仙槎不辨处沈璧想犹存逺近州渚出飒防鳬鴈喧懐古空延伫叹逝将何言宋梅尧臣诗险絶称汉闗晨跻胆二室盘纡石路廻迤逦云峯出古壁挂青苍天风起萧飕洛城回首时望望平宻】石羊闗【在登封县东南】崇阳闗　髙门闗【俱在永寜县西】鹈鹕闗【在永寜县西鹈鹕山谷】河底闗【在永寜县东北】函谷新闗【在新安县东二里项羽坑秦降卒处汉楼船将军杨仆冇功耻为关外人上书乞移闗内以家财输于官武帝为徙于此唐孟迟诗汉帝英雄重武材崇山险处凿门开如今更冇将军否移取潼闗向北来】南村闗【在渑池县北九十里】白杨闗【在嵩县西】旧县镇闗【在嵩县西七十里】没大岭闗【在嵩县南一百里】栾川镇闗【在卢氏县东四十五里】朱阳闗【在卢氏县西南】白华闗【在卢氏县西】杜舘镇闗【在卢氏县北六十里】青石闗【在卢氏县西沙窝社路通陜西】三山渡【在洛阳县西南二十里唐刘长卿诗柯叶傍崖赤千峯秋色多夜泉发清响寒渚生防波稍见沙月上归人争渡河】黄河渡【在巩县北一十里通温县达卫辉府】黒石渡【在巩县西南李膺郭泰同舟处】裴家峪渡【在巩县西】驼峪渡【在巩县西三十里通孟津】神堤渡【在巩县东北】洛口渡【在巩县北三里通懐庆府】孟津渡【在孟津县东一名富平津周武王师渡孟津即此唐姚合诗间立津桥上寒光动逺林皇宫对嵩顶清洛贯城心雪路初晴出人家向晚深自从王在镐天寳至如今】白坡渡【在孟津县西】杨村渡【在偃师县南即伊洛防流之处】匡口渡【在新安县东北】洛河渡【在宜阳县北唐皇甫冉诗暝色赴春愁归人南渡头渚空翠合滩月碎光流澧浦饶芳草沧浪有钓舟谁知放歌客此意正悠悠】济民渡【在渑池县北】髙村渡【在卢氏县东南洛水上】通津渡【在卢氏县南唐李徳裕诗逺村寒食后细雨渡川来芳草连溪合梨花映野开槿篱悬落照松径长新苔向夕亭臯望逰禽几处囬】瀍桥【旧名和平桥在府城东门外明成化十五年改今名明刘徤有记】仁恵桥【在府城南门外】伊桥【在府城东南伊河上】上浮桥【在府城西南】中浮桥【在府城西南三里】下浮桥【在府城西南】天津桥【在府城西南架洛水隋帝建用大船连以铁鎻南北夹起四楼唐贞观中始甃石为岸宋邵雍闻杜鹃处即此唐孟郊诗天津桥下氷初结洛阳陌上行人絶榆栁萧踈楼阁间月明直见嵩山雪】臯门桥【在府治西晋恵帝建潘岳西征赋驻马臯门即此】涧河桥【在府城西一十里明李贤有记】栁桥【在巩县东市桥河】河桥【在孟津县东北晋杜预请建桥于富平津即此后废】永济桥【在宜阳县东北跨洛水宋邵雍诗山背锦屏开河临永济廻土田平似掌桑柘大如槐斜日射虹去低云将雨来无涯负清景长是愧非才又一水一溪门溪门云复屯珍禽啭乔木幽鹿走荒榛两脚拖平地稻畦扶逺村髙城半頺缺兴废事休论】画桥【在宜阳县西】洛桥【在宜阳县北唐李益诗金谷园中栁春来似舞腰何堪好风景独上洛阳桥】东涧桥【在新安县东】西涧桥　铁门桥【俱在新安县西】双津桥【在渑池县西一里】金门桥【在永寜县南】长渊桥【在永寜县西】顺阳桥【在嵩县东门外】锦陵桥【在嵩县北】文华桥【在卢氏县东门外】通津桥【在卢氏县南洛河上】
　　南阳府
　　鲁阳闗【在府城北鲁阳公与韩酣战及暮挥戈日返三舍处】石峡口闗【在唐县东北】象河闗【在泌阳县东北一百二十里】桐柏闗【在桐柏县东】塌河闗【在邓州城南】西峡口闗【在内乡县西北】荆子口闗【在内乡县西】党子口闗【在内乡县西南】金斗闗【在内乡县东北】马尾闗【在内乡县北即秦汉沮阳故城也后魏置以拒齐齐将陈显逹攻围不下即此】花园头闗【在淅川县西北】仙翁闗【在裕州东北】昆阳闗【在叶县西南金元好问诗古塞荒集暮鸦高城落日隠悲笳并州倦客初投迹楚泽寒梅又过花满眼旌旗惊世路闭门风雪羡山家忘忧只有清樽在暂为红尘拂鬂华】鸦路镇闗【在南召县东北今并南阳县】襄阳渡【在府城南入淯水唐窦巩诗东风雨洗顺阳川蜀锦花开緑草田彩雉闘时频驻马酒旗翻处亦留钱新晴日照山头雪薄暮人争渡口船早晚到家春欲尽今年寒食月初圆】里渡【在府城北四十里】淯阳渡【在府城东北入淯水】泌河渡【冇二一在唐县北一在泌阳县西】七里河渡【在邓州北】新店渡【在新野县南三十里】矼石渡【在新野县西南二十里】党子口渡【在内乡县西北】马蹬渡【在淅川县东三十里】北舞渡【在舞阳县东北五十里】灰河渡【在叶县东】干江渡【在叶县东南】水渡【在叶县东一里】澧河渡【在叶县南】问津渡【在叶县北即孔子使子路问津处】沙河渡【在叶县北二十里】洛冈渡【在叶县东北三十里】严村渡【在叶县西北一十里】双桥【在府城东】石桥【在府城泗水河上有南北二桥宋黄庭坚诗令尹鸣驺过石桥想君寒梦正飘摇退思转觉年来剧乱似春风栁万条】博望桥【在府城东北】平市桥【在唐县东南】桐河桥【在唐县西北】象河桥【在泌阳县东北】官庄桥【在泌阳县西北】东安桥【在镇平县东】白河桥【在南召县南今并南阳县】穰东桥【在邓州东北】大丰桥【在邓州南门外】木寨桥【在内乡县北唐太宗甞驻兵于此】正善桥【在桐柏县东】淮井桥【在桐柏县西】洪济桥　云溪桥【俱在内乡县顺阳保】普恵桥【在新野县东门外】板桥【在新野县北唐钱起诗静宜樵隠度逺与车马隔有时行乐来喜遇归山客】栗河桥【在新野县东】赵河桥【在裕州西南三十里】陌陂桥　潘河桥【俱在裕州东南】普济桥【在淅川县东闗外小金河】舞泉桥【在舞阳县南】饮马河桥【在舞阳县北】港河桥【在舞阳县东】昆水桥【在叶县南闗外】湛河桥【在叶县北三十里】亷村桥【在叶县东二十里】犨河桥【在叶县西十五里】召奉桥【在叶县东八里】澧水桥【在叶县北】望仙桥【在叶县东门外】迎仙桥【在叶县北门外】
　　汝寜府
　　杨埠闗【在府城东九十里】竹沟镇闗【在确山县西南九十里】明港镇闗【在确山县南九十里】平靖闗【在信阳州东南九十里一名防阨塞有大小石门凿山通道淮南子曰天下九塞防阨其一即此】恨这闗【在信阳州西南】黄土关【在信阳州西南六十里】平常闗【在信阳州西北六十里旧名平昌闗明朱硕爋诗准水西邉日半明平昌闗下彩云迎山中緑桂花零乱小立残隂吸鳯笙】长台闗【在信阳州北】武胜闗【在信阳州东南一百五十里即古武阳又名直辕】大埠闗【在信阳州东三十五里明何景明诗楚闗申戌鬰茫茫野草春沙更断肠山头僧住何年砦山下人耕古战塲】九重闗【在罗山县南一百二十里即古之黄岘一名大隧闗】破闗【在罗山县南一百二十里】大胜闗【在罗山县南一百四十里明太祖诗两山夹耸大胜闗古今人民自往还涧下寒泉声沥沥路傍衰草色斑斑白云出岫随风舞黄叶穿林任乌翻美景一时观不尽好将描入图防】三股河渡【在新蔡县东南八里】官津渡【在新蔡县南一十里】洪河渡【在新蔡县北四里】洋山渡【在信阳州西北三十里通桐柏】大埠渡【在信阳州东四十五里】浉河渡【在信阳州西】长台渡【在信阳州北五十里】月湾渡【在罗山县东二十里】金闗河渡【在罗山县西六十里】淮河渡【在罗山县北二十里】济民桥【在府城东门外】溱济桥【在府城南二十里】断济桥【在府城西一十里】仙行桥【在府城南三里明傅振商诗二孝庄前迹已陈黄姑解佩旧河津年年七夕通灵防曽忆桥邉合人】遇仙桥【在府城西二十五里】河庄桥【在府城西三十里】博爱桥【旧名北门桥在府城北门外】百尺桥【在上蔡县西北】洪桥【在上蔡县东北洪河】忠烈桥【在上蔡县南门外知县霍恩死节于此故名】来仪桥【在新蔡县南二里】义济桥【在正阳县南二十里】秔陂港桥【在正阳县东北十里】板桥【在正阳县西二十里】重渠桥【在西平县东南】合水桥【在西平县西南】柏亭桥【在西平县治西】新村桥【在确山县东三十五里】徒石桥【在确山县东五十里】下防桥【在确山县东南十五里】金梁桥【在确山县西门外】三里桥　杨村桥【俱在确山县北】沙河桥【在遂平县南门外沙河上】石洋桥【在遂平县北】红罗桥【在信阳州南三湾河】明月桥【在信阳州北门外】司天桥【在信阳州城南】双溪桥【在信阳州北四十里】义阳桥【在信阳州北】白马桥　驻节桥【在信阳州二桥相望中为儒学有塘西北泄水道也】大通桥【在罗山县南明太祖诗义阳城里值元宵水色梅香共寂寥不似上年灯火节玉人歌舞过柴桥】定逺桥【在罗山县南一百二十里】攀龙桥【在罗山县西一百二十里】
　　汝州
　　龙门闗【在州南大龙山下】歇马岭闗【在鲁山县西北九十里】上店镇闗【在伊阳县西南三十里】不捄闗【在伊阳县西南】夹河渡【在州城东南一十里】康家渡【在鲁山县西二十里沙河之次】马头渡【在寳丰县南二十里】洗耳桥【在州城西门外即许由洗耳处】仁义桥【在州城东十五里】仙人桥【在州城西费长房升仙遗迹释如干诗搆石跨山磵落虹饮翠防碣留空有迹仙去已无归半月分髙影千林映曙晖潺湲流不尽时见白云飞】三里桥【在鲁山县三里河上】董家桥【在鲁山县东南四里】毂轳桥【在鲁山县汉光武为王莽所廹疾行先过莽至而桥已沉】扈涧桥【在郏县西五里】义济桥【在县西一十里沪涧溪上今水涸而桥存】长桥【在郏县东四十里跨长桥河即蓝桥】汝河桥【在郏县东南一十五里汝河上】马村桥【在郏县东南三十五里】孝济桥【在郏县西北三十里孝子苑马寺少郷刘济建】通济桥【在寳丰县西北净肠河】石桥【在寳丰县双酒务保】济恵桥【在寳丰县城南一十里有竒凡襄叶两县运煤皆由此桥而逹】通都桥【在寳丰县东郭外以路通京师故名】紫罗桥【在伊阳县城东】漫流桥【在伊阳县城外】枣林桥【在伊阳县城西】继志桥【在伊阳县城北三屯镇明张吉士继父志建因以名桥】永定桥【在伊阳县北茹店镇为汝洛大道桥跨长夀河上流】蟾桥【在伊阳县西门外跨城壕上】
　　陈州
　　龙王闗【在州城西南】瓦闗【在州南孝义乡陈侯与顿子国相隣立此为界】常社闗【在西华县西南六十里】界首闗【在沈邱县东五十里】南顿闗【在项城县北五十里】蔡河渡【在州南】颍岐渡【在州西南】栁林渡【在州西北】小窰渡【在西华县西】颍隂渡【有二一在州东南一在项城县西北】颍河渡【在项城县南一十二里】槐坊店渡【在沈邱县北五十里】纸店渡【在沈邱县东北四十里】莲池渡【在沈邱县西北二十里】沙河渡【在项城县东北六十里】溵河渡【在项城县南一十二里】显徳桥【在州城门外周显徳中凿河时建】红花石桥【在西华县西二十里】王沟桥【在商水县东北五里】谷河桥【在商水县西北】冲石桥【在商水县南一十二里】永兴桥【在沈邱县城北二十里】项水桥【在项城县城西一十里】南顿桥【在项城县城南二十里】
　　许州
　　虹梁渡【在襄城县东南四十里明李敏诗緑水红桥掩映间横空三十六重环天移鳌背来沧海地拥虹腰跨碧湾帝阙九阍通驲驿王程万里走夷蛮驱山谁借神龙力石甃鞭防血尚殷】留河渡【在襄城县东南三十里】鲁渡【在襄城县西】髙桥渡【在襄城县北明余二问诗拭目千山不尽流一桥横锁晚烟浮人家傍岸饶鱼米日日滩头问客舟】河堰渡【在襄城东南四十里】溵江渡【在郾城县南一里】螺湾渡【在郾城县南五里】闗王庙渡【在临鈻县西五里】潩水桥【在许州东北三里鄢陵路】椹涧桥【在州西三十里】石固桥【在州西北五十里明成化年间州人吴芳建知府邵寳为记】八里
　　桥【在州】　　　　　　　碾子桥【在州南一十五里】小商桥【在临頴县南二十五里颍河上】五吉桥【在临颍县东北石梁河上】大石桥【在临颍县北三十里】沙沟桥【在临颍县东北】恵政桥【在襄城县南门外汝河上】颍桥【在襄城县北四十里颍河上】髙桥【在襄城县西】石界桥【在郾城县南三十里石界沟上】防勒桥【在郾城县北二十五里芦河上】三里桥【在郾城县南二里澧河上】石梁桥【在长葛县】济众桥【在长葛县西一十里潩河上】
　　禹州
　　禇河渡【在州东二十里】溱洧古渡【在新郑县南门外】清颍桥【在州北门外】禇河桥【在州东二十里济颍水】永济桥【在州西南三十里潭口河上】浮山双桥【在宻县东二十里】溱洧桥【在宻县南二十里】通济桥【在宻县城中县治之东】卢家桥【在宻县东南三十里卢家湾】鲁固桥【在新郑县西二十里潩水上】广恵桥【在新郑县北古城外】南闗桥【在新郑县南门溱洧河上子产以乘与济人即此处】古城东北隅桥【在新郑县入省大路黄水河上】代舆桥【在新郑县南门外溱水上】
　　郑州
　　古崤闗【在汜水县西二里本周穆王养虎之地汉为成臯隋为虎牢唐为武牢明更曰古崤唐贾至铭天地定位山川据其极王侯设险虎牢拥其要镇之以五岳维嵩崒焉廹之以四凟洪河突焉宜其咽喉九州阃域中夏赞经纶之攻拒郤欃抢之凌暴乃若金火代变山河分裂脇从力争议约结时则汉祖守之以临山东坐清三齐彊楚踯躅而不进隋氏失驭中原板荡封豕荐食龙战元黄时则太宗据之以拒河朔克擒丑夏伪郑防而请命于戯自周室防弱虎狼并吞盛衰千祀正闰更王而政和民安一统长乆汉氏昭于前载我唐光于兹日其创业之主戡定功业咸在斯地意者天开险固为覇王之器乎圣作功业知窅防之意乎不然何元期时事影响之若此也又闻诸郑志曰制岩邑也虢叔死焉而汉唐绍兴得非山灵河神正直是辅乃知不独恃险而颠沛者在于凉徳欤天寳七载至自宋都西经洛阳歇鞍登兹懐古钦望鉴山河之壮丽想威灵而咫尺慨然有懐敢献颂曰邈矣维嵩峻极于天磅礴崔嵬北临洪川岳渎防险蹙折封泉寔开虎牢作固伊瀍维此虎牢天设巨防攻在坤下拒在离傍昏恃以灭圣凴而王峥嵘豁呀孟门相向伊昔汉祖戡秦统周勍敌相及此焉淹留终夷海表遂复鸿沟乗衅而东奄有九州隋氏败绩黎人艰阻帝命太宗陈师鞠旅铁骑僔僔云旗容与擒夏克郑在此一举日月永清昆虫得所嵗在戊子西经登兹神祗肃然悯亡凄其虢叔返道复隍慴师项氏烹苛莫能守之险易同途成败异时徳不在鼎王孙布词三苖不循魏武忸怩逆失顺获古今同期申凿勒铭庶警将来唐张祐诗行人候晚乆徘徊不待鸡鸣未得开堪羡寒溪自无事潺潺一夜宿闗来宋司马光诗天险限西东谁知造化功路邀三晋防势压两河雄余雪霑枯草惊飇巻断蓬徒观争战处今古索然空】古渡【在郑州有二一在西郭外一在北郭外】花园渡【在郑州东北五十里】任店渡【在荥泽县西北十五里】荥泽古渡【在荥泽县北一里】方家口渡【在河隂县北】平隂口渡【在河隂县】索水渡【在河隂县南】玉门古渡【在泛水县清汜灌河处】孤柏渡【在汜水县西唐岑参诗孤舟向广武一马归成臯胜槩日相与思君心鬰陶】迎春桥【在郑州东门外】和义桥【在郑州西门外】政通桥【在郑州北二里明陈音有记】广济桥【在郑州北门外】榆林桥【在荥泽县西南十五里】恵济桥【在荥泽县南五里许】岔河桥【在荥泽县西南十六里】通济桥【在荥泽县东】须水桥【在荥阳县东四十里】京水桥【在荥阳县东唐王维诗朝与周人辞暮投郑人宿他乡絶俦侣孤客亲僮仆宛洛望不见秋霖晦平陆田父草际归村童雨中牧主人东臯上时稼绕茅屋虫思机杼悲雀喧禾黍熟明当渡京水昨夜犹金谷此去欲何言穷邉徇微禄】岵济桥【在荥阳县南三十里曹固保】济桥【在荥阳县东门外唐尉迟敬德建】草桥【在河隂县茹固村西】天桥【在河隂县唐武山水谷南】虹桥【在汜水县西北一里】
　　陜州
　　硖石关【在州东七十里即古崤陵唐韩愈诗数日方离雪今朝又出山试凴髙处望隐约见潼关】太阳关【在州城西】鴈翎关【在州城东南路通永宁】虢畧关【在灵寳县南】火烧关【在灵寳县南一百余里】函谷旧关【在灵寳县南一十里老聃西度田文东出皆此关也左右有望气鸡鸣二台遗址唐张九龄诗函谷虽云险黄河复已清帝心无所隔空此置闗城唐髙适歌君不见函谷闗崩城毁壁至今在树根草蔓遮古道空谷千年长不改寂寞无人空旧山圣朝无事不须关白马公孙何处去青牛老人更不还苍苔白骨空满地月与古时长相似野花不省见行人山鸟何曽识闗吏故人方乘使者车吾知郭舟却不如请君时忆关外客行到关西多致书唐胡宿诗天开函谷壮关中万古惊尘向此空望气竟能知老子弃繻何不识终童谩持白马先生论未抵鸣鸡下客功符命巳归如掌地一丸曾误隗王东】辘轳关【在灵寳县西南其地南连星宿谷北接金盆道为战国时疆界】大谷闗【在阌乡县西南秦山谷明彭纲诗秦岭云开翠浪生鼎湖烟树接孤城太平车马如流水不管关鸡早晚鸣】潼关【在阌乡县西六十里与陜西华隂县分界唐张祐诗日落寒郊烟物清古槐隂黒少人行关门西去华山色秦地东来河水声明王廷相诗天设潼关金陡城中条华岳拱西京何时帝劈苍龙峡放与黄河一线行】桃林塞【在灵寳县西至潼关周武王放牛处唐韩愈诗西来骑火照山红夜宿桃林腊月中手把命珪兼相印一时重叠赏元功】茅津渡【在州城北四里一名陜津春秋秦伯伐晋自茅津济封崤尸而还即此唐太宗造浮桥以渡】三门集津【在州东曹金诗碧落流鸿影潇潇满目秋二毛人自老一派水空流形胜分闗陜勲名仰召周感君谈治理民瘼重吾忧】太阳渡【在州城西汉献帝北渡太阳津即此宋魏野诗数防归鸦投远树人行欲尽夕阳路暮霭还生竹坞村西风乍起茅津渡颙卭三两待船人立蹇扶笻望水濵忽见芦中烟一缕祗应炊稻烹霜鳞】浢津渡【在灵寳县西北三里】盘豆渡【在阌乡县西二十里唐李商隠诗芦叶潇潇夏景深幽亭暂欲洒尘襟昔年曾是江南客此日初为闗外心思子台邉风自急玉娘湖上月空沉清声不逐行人去一宿荒城半夜砧】吕店渡【在阌乡县东二十里】梁正渡【在阌乡县东北一十五里杨家湾】西闗渡【在阌乡县西城门外】风陵渡【在阌乡县西六十里北岸有风后陵故名】硖石桥【在州东七里社】槖水桥【在州城南门外】太阳桥【在州城西一里长七十六丈广二丈唐贞观十一年太宗幸陜遣武将军丘行防造】谯水桥【在州南西樊社】张茅桥【在州张茅镇东】鸿芦桥【在灵寳县西】双虹桥【在灵寳县城西农涧上】沙河桥【在灵寳县稠桑二十里】好阳桥【在灵寳县城东一十里】曲沃桥【在灵寳县城东二十里】虢州桥【在灵寳县虢畧镇东】南村桥【在灵寳县城南六十里】双桥【在阌乡县西四十里】盘豆桥【在阌乡县西二十里】井泉桥【在阌乡县西三十里】玉溪桥【在阌乡县西四十里】横涧桥【在阌乡县南一十五里】湖阳桥【在阌乡县西门外湖水濵】
　　光州
　　木陵关【在光山县南一百三十二里齐陈接境齐置此关隋废】牛山镇关【在光山县东一百里】五关【在光山县西南曰白沙土门斗木岭黄土岭修善冲宋绍兴间江州都督赵廞建】朱臯镇闗【在固始县东北六十里】定城闗【在固始县南一百二十里北齐置隋废】五水闗【在固始县西南一百三十里古有隘口】杨庄镇闗【在息县北九十里】金刚台关【在商城县南三十里】长岭关【在商城县南一百二十里界连麻城岭】白露河渡【在光山县东三十五里】寨河渡【在光山县西三十里翟琰诗摇曵东风送晚晴夕阳斜挂片帆轻几行踈柳余寒影万里归鸿度逺声楚寨山明因雨秀淮滨水落入秋清棹歌初歇争归舎新月依人到处明】竹竿河渡【在光山县北】中河渡【在光山县西】官河渡【在光山县】史河渡【在固始县东一十五里明王穉登诗落日东津下苍茫问渡河渔人归夕浦鸟影逗微波弱栁萦烟防新花映水多女儿顔色好荡桨唱菱歌】曲河渡【在固始县东北一十五里】大漥渡【在息县东十五里光州路】闾河渡【在息县东九十里固始路】杨明渡【在息县西南一十五里罗山信阳路】淮河渡【在息县南五里光山路宋苏轼诗朝离新息县初乱一水碧莫宿淮村南已渡千山赤尘鼯号古戍雾雨暗破驿囘头梁楚郊永与中原隔黄州在何许想像云梦泽吾生如寄耳初不择所适但存鱼与稻生理己自毕独喜小儿子少年事安逸相从艰难中肝肺如铁石便应与晤语何止寄衰疾又澹月倾云晓角哀小风吹水碧鳞开此生定向江湖老黙数淮中十徃来】包信渡【在息县东北七十里新蔡路】官摆渡【在商城县北二十里】龙潭河官渡【在商城县西四十里】和丰桥渡【在商城县西北二十五里】谢灵桥【在光州城西二里】高桥【在光州城东二里】跨横桥【在州治前旧名镇淮桥明知府钱钺重建改今名宋赵抃诗两城丝竹万家声载酒衣冠此落成共讶横舟浮野渡半如彩鹢结鸥盟何人隔水望洋叹此日中流自在行闻説竹桥曽渡蚁谁能舟楫济苍生】正潢桥【在州治东前皆比舟横渡曰浮桥州守陈锡爵采石鸠工建长桥九洞】亚港桥【在光州东北二十里】南关桥【在光山县南门外】杨旛桥【在光山县西南四十里】大石桥【在光山县东即遇仙桥】思善桥【在固始县东】平易桥　政通桥【俱在固始县南闗】复初桥　明善桥【俱在固始县西一十里】高节桥【在固始县南三十一里】清风桥【在固始县南三十五里】唐庄桥【在息县东北九十里褒信里桥跨闾河上】金银桥【在息县朝阳门外即张畵桥】西河桥【在商城县西门外】和丰桥【在商城县北二十里】八里冈桥【在商城县城南一十里】龙头桥【在商城县北一十二里今名广济桥】















　　河南通志巻八
<史部,地理类,都会郡县之属,河南通志>
　　钦定四库全书
　　河南通志巻九
　　城池
　　周官掌固掌脩城郭沟池树渠之固若有山川则因之渠丘不备左氏所以垂戒也豫当四达之地为大河所经匪特防冦兼且防河歴代以还迁徙靡寜隄防是亟至明季遭闯祸防城沦陷冦患与河患且交并焉
　　夲朝临制区夏四海无鸡鸣犬吠之警而
　　庙堂犹切切焉守土诸吏崇墉浚隍脩堰筑坝俾民白首不见兵革之事与溃决之患兹惟仁哉志城池开封府【祥符县附郭】
　　开封府城即省城也唐徳宗建中二年节度使李勉创建明洪武元年始内外甃以甎石设宣武卫守之周围二十里一百九十歩高三丈五尺广二丈一尺池深一丈濶五尺门五东曰丽景南曰南薰西曰大梁北曰安逺东北曰仁和建月城三重角楼四座敌台八十四警铺八十三万厯二十八年廵抚曾如春增建敌楼崇祯十五年秋河决城池渰没
　　皇清康熈元年巡抚张自徳　题请修葺并建应祀庙宇六座守城门房共十五间二十七年巡抚阎兴邦重修三十二年廵抚顾汧重修五十九年建满洲城于府城内西北隅筑防城一围计一千丈东西南三门城楼三座中州杂记按豫为中原奥区太行西亘嵩室南峙其间大河汴雒诸水环相经纬美哉山河之胜职方载之惟防城为八郡冠冕建于四达之冲从来巳古宋艺祖尝欲迁都闗中循周汉旧轨嗣以议论未同而寝自宋元明以还河溢时书然防瀹所加城未大损明季壬午冦毁堤引流河遂全势注汴城沼民鱼昔时所罕觌也当
　　世祖皇帝轸念中原数
　　命股肱重臣鎭抚斯土至则目击城垣佥图修复终縁时绌未果盖大业之未能骤兴也如此丙午之夏余以
　　赐假过汴因雨阻之暇登临循览固已金瓯屹若也心甚异之为询其本末乃知抚军张公缔造之功为不可及已既而方伯诸君请为文以纪其事余曰公为是举保我封疆之钜图也敢辞不文惟公受
　　命抚豫揆文奋武进贤退否恤民礼士戢暴禁奸一时纲纪厘剔维新遂毅然以修复防城为巳任整我车骑自还鎭谋之制府公与有同志召诸寮属而语之曰城之为害者河也河未底绩未易言固圉也爰躬行河浒防观水势朂河员均夫役筑险要浚月河备工料凡为河防所闗虑靡不周河始为安澜无恙从而区画城墉下令佥议约计三十余万一门工未毕费及数千公奋然曰今兹之役
　　动公帑不可也劳民力尤不可也信若斯城其有竣工日乎乃防陈
　　恩例多方告谕咸皆急公乐输有金数万遴员鸠工不复问及里井举凡规方度地备物致用悉出心裁而日省月试寒暑风霜不惮况瘁至于高下广狭之制罔不一一指画住者怠缓侵渔之弊豁然尽除防制府朱公移鎭天雄方棨防遥临即捐俸若干助成盛举保邦致治二公盖相与以有成也计经始之日今甫及年余耳全城报竣重城聿新肇自东门巍然雄峙余亦将次第观厥成焉较曩时议者仅十之一二费寡而功倍力省而效速余益识公缔造之功为不可及已子舆氏云地利不如人和公以深仁厚泽培养元气而以金城汤池建设保障史所称营平方畧莱公锁钥视公无过之者所谓地利人和固已兼而有之
</div>
    <div class="pagination">
<a href="河南通志_page22.html">上一页</a><span>...</span><a href="河南通志_page18.html">18</a><a href="河南通志_page19.html">19</a><a href="河南通志_page20.html">20</a><a href="河南通志_page21.html">21</a><a href="河南通志_page22.html">22</a><span class="current-page">23</span><a href="河南通志_page24.html">24</a><a href="河南通志_page25.html">25</a><a href="河南通志_page26.html">26</a><a href="河南通志_page27.html">27</a><a href="河南通志_page28.html">28</a><span>...</span><a href="河南通志_page24.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
