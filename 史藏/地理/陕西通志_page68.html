<!DOCTYPE html>
<html>
<head>
    <meta charset="UTF-8">
    <title>陕西通志 - 第 68 页/共 490 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>陕西通志 - 第 68 页/共 490 页</h1>
    <div class="content">　　典史廨在下城县仓西【旧有云阳驿丞廨在县治东北康熙十六年缺裁】训导廨在文庙旁隂阳医学俱在县治东南
　　绥德州
　　督学行署在州治西
　　延绥道署旧在神木县雍正九年改今职移驻州城内
　　【旧有绥德卫指挥署在州治北顺治初革去指挥止为卫十六年省入榆林卫又察院在州治西今改为守备署】
　　知州署在城内疏属山下东北隅明洪武中知州张进建正防曰敬事堂左幕防右为库狱在仪门外西偏景泰间知州张轼重修
　　本朝顺治十六年知州王元士增修养济院在城南
　　吏目廨在仪门外东偏
　　【旧有州判廨在州治中又官菜园渡口巡检司在州东一百四十里青阳驿丞廨在州城内义合驿丞廨在州东六十里今俱裁缺】
　　学正廨训导廨隂阳医学俱在州治前
　　都司署在州治西系旧察院改建
　　米脂县署在城内东隅髙阜之上元泰定四年县尹吕东建明洪武中知县王元成増修
　　本朝顺治九年知县张禹谟重建大堂五楹两掖为库大门内右侧为狱吏舍重门悉新之康熙二十年知县甯养气修葺顔大堂曰忠爱堂建二堂三楹顔曰忠恕堂葺寅賔馆题曰广益堂养济院在东上胡同
　　典史廨在大门内东偏【旧有银川驿丞廨在县西缺裁】
　　训导廨在文庙后隂阳医学俱在东门内
　　【旧有察院在草塲街北知县黄离炤建】
　　清涧县署在草塲山麓中街之北明洪武六年知县邹宗彛建嘉靖癸未知县冯璡丙寅知县阮孝继修万厯丁未知县陈王道建寅賔馆甲寅知县陈汝元重修堂署改建寅賔馆匾曰虚受堂崇祯庚午正堂火知县牛养防重建四楹东西有库大门内右偏为狱
　　本朝康熙乙未知县张永祚重修虚受堂题曰集思堂
　　养济院在教塲旁
　　典史廨在县堂西【旧有县丞廨在县堂东奢延驿丞廨在县东南俱废石嘴驿丞廨在县北七十里雍正七年缺裁】
　　教谕廨在敬一亭后隂阳医学俱在县治南【旧有察院在县治西石嘴驿察院在县北七十里知县廖元发修自为记】
　　葭州
　　知州署在城内正街西明洪武八年同知崔一思建堂东为库狱在大门内西偏治间知州沈理重修隆庆中知州章评顔三堂楼曰浩然退思堂曰澹然贡生张鹗翼撰记
　　本朝顺治十五年知州武祖增建僚属廨舍养济院
　　在南郭普照寺西
　　吏目廨在旧州判廨西【旧有州判廨在大门内西偏乆裁缺】
　　学正廨在明伦堂北隂阳医学俱在州治东南【旧冇察院在南郭街西】
　　髙家堡都司署建安堡守备署俱在本堡内
　　吴堡县署在城中髙阜之上明洪武三年知县范平仲建中为正防库在堂东仪门外右偏为狱正统时知县俞安增修
　　本朝康熙中知县李云龙建书舍于东知县马廷诏建书舍于西雍正七年知县詹绍德增修吏舍养济院旧在县治东后移北门外
　　典史廨在县堂西【旧有河西驿丞廨在杨家店雍正七年裁缺】
　　教谕廨在文庙防门外
　　【旧有按察分司在县治南今废】
　　神木县
　　东协副将署在县城内西北旧驻孤山堡顺治十三年移驻于此中军都司署在城内西南栢林大栢油守备署俱在本堡内
　　管理夷汉同知署在县治西凯歌楼北康熙中东路道张衡所建希文书院也旧驻横城雍正元年移驻于此今遣理藩院司官
　　榆林同知署在城内文笔峰西
　　【旧有神木道署在县治西凯歌楼东北雍正九年改为延绥道移驻绥德又神木仓大使廨在县治东康熙二十五年裁缺】
　　知县署在城内东北隅明洪武十四年知县任奉先建正统中知县彭佐改建知县糜奎重修万厯三年夏雨倾圮知县朱希顔重建正防内署吏舍犴狴悉加修葺髙琏撰记十七年知县朱秉儒二十六年知县戈千仭相继修葺
　　本朝顺治八年知县程啓朱重修养济院在县治西
　　典史廨在县署内大门东
　　训导廨隂阳学俱在县治南医学在县治西
　　府谷县
　　游击署在黄甫川清水木孤山镇羌永兴都司守备署俱在本堡内
　　知县署旧在城内文庙西洪武十九年知县齐翺建
　　本朝顺治十七年知县龚荣遇移北察院康熙元年知县杨许玉构二堂及库东西吏舍八楹书舍六楹典史廨在县治西【旧有清水营孤山堡永兴堡镇羌堡四仓大使廨今俱裁】教谕训导廨圯


　　陜西通志巻十五
<史部,地理类,都会郡县之属,陕西通志>
　　钦定四库全书
　　陜西通志巻十六
　　闗梁一
　　天险难升大川利渉崤函褒陇鞬闭攸摄跨渭卧虹浮防映月三辅握枢肆张门阙壮志弃繻良才作楫凡赋西征莫由飞越击柝招舟官司是设百二雄图镇抚毋忽作闗梁志第七
　　西安府长安县
　　郭杜镇　在城南三十里【县册】
　　贾里镇　在县南三十五里【县册】
　　黄良镇　在县南四十里【县册】
　　姜村镇　在县南五十里【县册】
　　子午镇　在县南五十五里【县册】宋景祐三年置以南山子午谷名【宋敏求长安志】长安子午镇【金史地　附古子理志　　午闗】张仪曰秦一军塞午道鲍氏曰北山是子南山是午顔师古曰今京城直南山有谷通梁汉道者名子午谷【战国防注】长安正南山名秦岭谷名子午【三秦记】王莽通子午道因置此闗【元和志】王莽以皇后有子通子午道从杜陵直抵终南【风土纪】唐广徳二年吐蕃既去亡军逃卒犹窜伏南山子午等五谷为患南山西接岐山界东抵虢州界谷之大者有子午骆谷斜谷蓝田衡岭五谷【通鉴胡注】梁王神念以旧路沿山避水桥梁多毁别开干路更名子午道即此路是也旧道在今金州安康县界语曰山水险阻黄金子午魏张郃由子午欲攻汉中曹真从子午南入汉中桓温伐秦命司马勋出子午道汉平帝正始五年王莽通子午道从杜陵直絶南山径汉中因置闗宋于子午谷口置阳岭寨西城路置渭门寨分水寨皆备御之要【地理通释】今俱废【府志　按子午谷口之阳岭寨骆谷口之石佛堡俱在洋县乃二谷出汉中之南口也】
　　杜角镇　在城南五十五里【县册】杜角镇在县南四十五里【宋敏求长安志】
　　西干河镇　在县西南三十五里【县册】
　　东干河镇　在县西南四十里【县册】终南有甘河镇【金史地理志　按甘河疑即干河】
　　三桥镇　在县西二十里【县册】县境有三桥干河斗门贾里黄良姜村马坊等镇【县志】
　　斗门镇　在城西三十五里【县册】
　　马坊镇　在县西四十五里【县册】
　　【附县境古隘】莎城镇在长安城南近郊之地【胡三省注】干宁二年上出启夏门趣南山宿莎城镇【通鉴】今废【宋敏求长安志】
　　第五桥　在县南二十里沈桥里【县册】韦曲之西有华严寺寺西北有雁鹜陂陂西北有第五桥【贾志】不识南塘路今知第五桥【杜工部集】第五桥在韦曲之西与沈家桥相近以姓得名【张礼游城南记注】
　　梁家桥　在县西南四十里通鄠县跨沣水上邑人梁化鳯建雍正九年修【府图】
　　三桥　在县西二十里【县志】唐兴元元年上自兴元还长安李晟戎服谒见于三桥【唐书李晟传】干宁二年上幸石门李克用遣骑三千驻三桥为备御【通鉴】
　　皂河石桥　在县西北一十五里【县册】
　　南沣店渡　在县西四十五里沣水上【宋敏求长安志】
　　北沣店渡　在县西四十里沣水上【宋敏求长安志】
　　中桥渡　在县西北二十五里中渭桥所【宋敏求长安志】中渭桥柱今水落犹见一二【髙陵　附古中县志　渭桥】本名横桥架渭水上桥对横门故名【括地志】汉髙后八年代王至渭桥苏林曰在长安故城东三里索隠曰咸阳宫在渭北兴乐宫在渭南秦通两宫之间作渭桥【史记文帝纪注】文帝行出中渭桥有人从桥下过惊乗舆马索隠曰渭桥有三所一在城西北咸阳路曰西渭桥一在东北髙陵路曰东渭桥其中渭桥在故城之北【张释之传注】渭水贯都以象天汉横桥南渡以法牵牛【三辅黄图】潘岳赋骛横桥而旋轸闗中记秦作渭水横桥【西征赋注】渭水经长安县北水上有梁谓之渭桥秦制也亦曰便门桥桥广六丈南北二百八十歩六十八间七百五十柱一百二十二梁南北有隄激立石柱柱南京兆立之柱北冯翊立之有令丞各领徒一千五百人桥之北首垒石水中故谓之石柱桥后董卓入闗遂焚此桥魏武帝遂更造桥三丈六尺【水经注】晋永和十二年秦主生发三辅民治渭桥【通鉴】刘裕入闗又燬之后魏重造贞观十年移于今所【元和志】连横门抵禁苑南驰终岭商洛北走滇池鄜畤【乔潭中渭桥记】旧止名渭桥因西有便门桥东有东渭桥故加中以别之水经注又名为便门桥亦取通渭南北往来皆便也【雍録】
　　【附县境古桥渡】横桥在长安城下有池周绕广三丈深二丈石桥各六丈与街等【三辅黄图】长安城北出西头第一门曰横门【水经注】汉都城北横门外别有横桥子初以为三桥之数已而考黄图则此横桥乃跨池为桥池即城壕不跨渭也不在三桥之数因中桥亦名横桥虑其混淆故具言之【雍録】　崔公桥后魏崔亮于渭水为桥以利百姓名崔公桥【潜确书】　饮马桥汉时七里渠有饮马桥【长安图】潘岳西征赋戾饮马之阳桥阳谓桥之阳也【文选注】城东八里饮马桥夏侯婴冡在桥南三十里【水经注】　青门桥王渠水经杨桥下即青门桥也长安城东出第三门名霸城门民见门色青又名青城门亦曰青门【水经注】　内家桥之西有沈家桥以姓得名【张礼游城南记注】下杜城有丈八沟沈家桥頼家桥【马志】　赤栏桥与第五桥相近隋开皇三年引香积厨水自赤栏桥经第五桥入城【马志】水边杨柳赤栏梁【孙蕡诗】　下马桥在建福门北【胡三省注】唐薛元赏为京兆命左右擒神策将军俟于下马桥【通鉴】　段留渡在县东北二十六里【宋敏求长安志】长安以船渡者三中桥嘉麦【嘉麦渡在咸阳】叚留【雍録】
　　咸宁县
　　霸桥镇　在县东二十里【宋敏求长安志】明置递运所于此【府志】髙桥镇　在县东南二十五里【县册】
　　引驾廻镇　在县东南四十五里【县册】
　　杜曲镇　在县南微东三十里【县册】
　　三赵镇　在县南微东三十里【县册】
　　王曲镇　在县南三十五里【县志】
　　鸣犊镇　在县东南四十五里【县册】镇西原下有鸣犊泉故名武宗猎于太白原即镇西原也【宋敏求长安志】咸宁鸣犊镇【金史地理志】在两川口有汉武鸣犊泉【马志】
　　新住镇　在县北微东三十里【县册】亦曰新筑镇【府志附县境古隘】九曲寨在县东北【旧志】唐兴元初李晟屯东渭桥泚将张光晟屯九曲寨相拒十余里【唐书朱泚传】　狄寨在县东南四十里【县志】　曲牢堡在县南【旧志】晋太和十六年登攻后秦将金荣于范氏堡克之遂渡渭水攻后秦京兆太守韦范于叚氏堡不克进据曲牢【晋书苻登载记】　义谷镇在县南八十里入干祐路俗曰谷口镇【宋敏求长安志】　干祐镇属咸宁【金史地理志】　万年县有城东镇城南镇义界镇【九域志】
　　霸桥　在府城东北二十里跨霸水上【县册】霸水有桥谓之霸桥【水经注】汉作霸桥以石为梁【初学记】地皇三年霸桥灾卒数千沃救之不灭王莽恶之更名长存桥【汉书王莽传】霸桥跨水作桥都人送客至此折栁赠别【三辅黄图】长安东霸陵有桥来迎去送至此黯然故人呼为销魂桥【开元遗事】杜甫诗怅望东陵道平生霸上游出长安东门为东陵道霸水桥曰霸桥乃长安饯别之所【杜诗注】隋时更以石为之【雍録】隋开皇三年造【元和志】唐景龙二年仍旧所为南北两桥【宋敏求长安志】汉霸桥在长安城东二十里霸店南北两桥以通新丰道唐灞陵桥在京兆通化门东二十五里元时山东唐邑人刘斌修筑坚固凡一十五虹长八十余歩濶二十四尺中分三旁翼两栏有华表鲸头鳌首筑隄五里栽栁万株游人肩摩毂击为长安壮观【贾志】宋时桥圮韩缜重修元季又尝修葺明成化六年布政司余子俊增修今沙石壅塞遗址仅存康熙六年造大小船各一水夫给絶军屯田水落架木桥水涨船渡有霸桥渡入蓝田路官渡水夫一名【县志】
　　光太门渡　在县东二十里浐水上入髙陵耀州路【宋敏求长安志】
　　【附县境古桥渡】金鎻广济桥在县东二十里浐水上万厯时造今废【县志】　申店桥在县南二十五里潏水上万厯时造今废【县册】　横灞官渡在万年县东南二十五里入蓝田路　渭桥渡在万年县东北二十里【宋敏求长安志】咸阳县
　　河南街堡　在县南二里【县志】
　　东西坊堡　在县西十五里北杜河南街马跑泉押枝眭村东西坊六堡俱嘉靖二十六年廵抚谢兰分廵道刘志建【县志】
　　马跑泉堡　在县西二十五里交兴平界【县图】
　　押枝堡　在县西北三十里【县册】
　　眭村堡　在县东北四十里【县册】
　　窰店镇　在县东三十里【县图】
　　马庄镇　在县西北三十里【县册】
　　南贺镇　在县东北二十里【县册】
　　北杜镇　在县东北三十里【县志】
　　七里桥　在县东七里明永乐十二年建【县志】
　　新店桥　在新店镇西十里离城十五里【县册】
　　丰桥　在县东南三里跨丰水上【贾志】一名三里桥明永乐十二年建治五年知县赵琏重修【县志】髙丈五尺濶二丈余上可容二【旧志】
　　王对村桥　在县南十五里泥渠上明万厯三十二年邑人共建【县志】
　　泥渠桥　在县西南三十里跨泥渠水上【县图】
</div>
    <div class="pagination">
<a href="陕西通志_page67.html">上一页</a><span>...</span><a href="陕西通志_page63.html">63</a><a href="陕西通志_page64.html">64</a><a href="陕西通志_page65.html">65</a><a href="陕西通志_page66.html">66</a><a href="陕西通志_page67.html">67</a><span class="current-page">68</span><a href="陕西通志_page69.html">69</a><a href="陕西通志_page70.html">70</a><a href="陕西通志_page71.html">71</a><a href="陕西通志_page72.html">72</a><a href="陕西通志_page73.html">73</a><span>...</span><a href="陕西通志_page69.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
