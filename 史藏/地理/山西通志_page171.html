<!DOCTYPE html>
<html>
<head>
    <meta charset="UTF-8">
    <title>山西通志 - 第 171 页/共 700 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山西通志 - 第 171 页/共 700 页</h1>
    <div class="content">　　天冰　出广昌广寜等山块粒如石腠理薄似纸层层剥之表里精莹如玻瓈水晶状然脆而不坚土人但以映窗令内外明照云
　　花班石　出广灵广昌灵丘
　　凝水石　即寒水石生山谷中本草注石体与水同色凝而不动故名
　　石绿　金时充贡今官山西乃石绿山也
　　朔平府
　　花毯　元朔州毛子局大使一员丰州毛子局秩正七品大使副使各一员典史司吏各一人管领丰州揑只局头目一员掌造织花毯　至元十七年置丰州杂造局秩正六品达鲁花赤大使副使各一员
　　马皮　唐常贡安北都防府岁贡生野马胯皮二十一斤
　　白雕翎　唐常贡马邑郡贡白雕翎五具　顔师古曰雕大鸷鸟也一名鹫黒色翮可作箭羽　杜少陵雕赋降精于金立骨如铁目通于脑筋入于节有触邪之义焉　朔平地近塞故多产
　　盐　县志非官盐也地砂卤不成田者起土煎之名曰小盐计锅纳课
　　三棱　金朔州贡三棱
　　荆　金朔州贡荆
　　枸　金朔州贡枸
　　劈兰　一名玉蔓菁根如碗大
　　蕨菜　出朔州
　　黄精　出平鲁　李时珍曰黄精为服食要药仙家芝草之类以其得天地之精粹故谓之黄精
　　鳅鱼　桑干上流有之巨如指长二寸许土人砌碎石于河壁由阔而狭置栁罩于壁口月明鱼顺流下辄取之
　　画眉　出朔州状如雀头白眉黒其翅尾亦黒白相间地榆　五县胥产本草其叶似榆而长初生布地故名花紫黒色如豉故又名玉防
　　黄芩　本草北芩多内实而得黄即今所谓条芩也唐渤海郡王髙固少为浑瑊所养名曰黄芩瑊家河曲
　　知母五县胥产　李时珍曰宿根之旁初生子根状如蚳蝱之类故谓之蚳母俗讹为知母
　　桑　出朔州马邑
　　寜武府
　　穬麦　皮肉相连似稻土人谓之草麦造麯为之亦有碾其皮以食者山西皆产寜武尤饶
　　千穗谷　髙四五尺叶阔而尖苗带赤色其茎可作杖叶旁皆穗故名子碎小光滑黏而可食
　　云　出偏关大如西皮有花如云去瓤煮食之芦芽　出芦芽山嫩可食类笋根入香料
　　慈老　徐化溥诗引塞上一种似雁非雁偕雁徃来本草云慈老箸爪修喙翎毛风来飒飒可观
　　秦艽　出偏关一名秦糺其根土黄色而相交纠故名莨菪子　始生海滨川谷及雍州今寜武多有之茎髙二三尺叶似地黄王不畱行红蓝等花紫色茎有白毛结实如小石橊最有毒服之令人狂浪故名莨菪　李时珍曰嘉靖四十三年陜西妖僧以毒中昌黎张柱令其狂惑杀全家十六人即莨菪子也
　　曼陀罗花　本草花生北土故寜武多有之一名山茄子绿茎碧叶髙四五尺花如牵牛朝开夜合实如荜麻有刺　李时珍曰相此花笑采酿酒饮令人笑舞采酿酒饮令人舞又八月采花七月采火麻子花阴干等分为末酒服顷则昏昏如醉割创炙火不觉其苦
　　金土　石所化也色类金绘工取以绚采
　　五色石　斑烂可玩出芦芽山　魏时亮节财疏时有言山西出五色石者明成祖曰兵革灾荒小民困苦今何可以此困苦之官府求一物即百姓受一害矣
　　泽州府
　　帕　府境产丝织成素帛以橡殻皂之谓之乌绫帕用以抺额
　　防　有双线单线两种凤台髙平胥产
　　铅　出凤台说文青金也有银坑处产之泽无银坑而特有铅
　　锡矿　出沁水县西乡民多盗取常封禁之明万厯间遣使开采即旧地凿之数月迄无所得乃罢
　　青田田　王世隆禽语诗序楚辰山中有鸟四五月则鸣其声大而亮土人译之曰干柴干樀晋地则名曰青田田而译其音以为蚕者防火其实本一鸟而楚人重竹木晋人尚蚕故因其地与其时之所急而托名以警人也
　　獶　尸子中黄伯曰我左执太行之獶右执雕虎枳椇　苏谭曰一名水蜜又名拐蜜阳城南山谷有之形屈曲如瑚味甘如蜜礼妇人之防椇榛脯修即此
　　人参　唐常贡髙平郡岁贡人参三十斤味性与潞同详见潞产
　　龙须草　唐常贡阳武岁贡龙须席六领
　　茅香　本草辽泽州充贡三月生苗似大麦五月开白花亦有黄花者
　　桑寄生　出沁水陵州　本草图经山谷桑上处处有之云是乌鸟食物子落枝节间感气而生叶似橘而厚软茎似槐枝而肥脆三四月生花黄白色六七月结实黄色如小豆大
　　藳本　本草李时珍曰古人香料用之呼为藳本香山海经名藳茇
　　禹余粮　泽州髙平出
　　白石英　髙平出唐常贡髙平郡贡白石英五十两魏青龙中凿太行之石英采谷城之文石起景阳山于芳林之园
　　不灰木　出泽潞山中色青白可作刀靶火炉以纸包裹蘸延安石脑油中油浸一年则照可一年
　　文石　出沁水板桥村今罕见
　　乌石　王佐博物要论乌石出泽潞山中纯黒如漆细润如玉性坚刀刮不动可作带佩亦最难得
　　陶砚　襄阳米芾砚史泽州有吕道人陶砚以别色泥于其首纯作吕字其理坚重与凡石等以沥青火油之坚响渗入三分许磨墨不泛其理与方城石等
　　蒲州府
　　棉花　出猗氏万泉临晋　南史髙昌国有草实如茧茧中丝如细纑名曰白叠子国人取之织以为布甚软白即棉花也　通鉴梁武帝衣布衣木棉皂帐　宋史照释文木棉江南多有之春三月下种至秋开黄花结实及熟时其皮四裂绽出如棉土人以铁鋋碾去其核取如棉者以竹为小弓长尺四五寸许牵以弹棉令其匀细卷为筒就车纺之自然抽绪如缫丝状不劳纽缉织以为布
　　布　郝经言河东土产菜多于桑而地宜麻专纺绩织布故有大布卷布板布等自衣被外折捐价值贸易白银以供官赋
　　绢　唐常贡河东郡贡绫绢扇四面今土人止织黄绢无他技巧
　　蚕　出猗氏临晋产亦不繁
　　鲫鱼　诸鱼属火鲫独属土故有补胃之功以其性喜偎泥不食杂物也蒲州于三晋为水乡产滋众
　　鮎鱼　无鳞大首偃额两目上陈大口大腹有齿有胃大者至三四十斤其涎黏滑不可耐故食鮎者先割翅倒悬之则涎自流讫不黏滑也
　　酒　宋朱弁曲洧旧闻内中酒盖用蒲中酒法也太祖微时喜饮之即位后令蒲中进其方至今不改　张能臣酒名记河中府有天禄又舜泉　王世贞酒品曰蒲州酒清洌芳旨与羊羔并而不羶逺出桑落襄陵之上
　　香油　出猗氏者佳名重直省
　　饧　陇西李济翁资暇录苏乳煎之轻饧咸云十年来始有出河中此武臣李环家之法也余幼于洛之绥福里见之时新开一肆不数月满洛阳开成初余从叔听之镇河中自洛招致饧者居于蒲蒲因是有饧
　　蔓青　出临晋者佳一名芜菁一名诸葛菜根长而白形如胡萝卜　刘禹锡佳话录诸葛亮所止令军士种此取其初出甲可生啖一也叶舒可煮食二也久居则滋长三也弃不吝惜四也回则易寻而采五也冬有根可食六也
　　薇　久食可延年　三秦记夷齐食薇三年顔色不变　陆玑疏薇山菜也茎叶皆似小豆蔓生其味亦如小豆藿可作羮亦可生食　屠本畯野菜笺可茹可茹彼美有薇
　　苓　唐风采苓采苓首阳之巅大苦也
　　苦　唐风采苦采苦首阳之下苦菜也疏荼也　陆机云苦菜生山田及泽中得霜恬脆而美所谓堇荼如饴
　　葑　唐风采葑采葑首阳之东菜名也　陆玑疏葑蔓菁幽州人谓之芥
　　枣　唐常贡河东郡贡枣八千颗今出积善村者最佳宋苏轼与蒲廷渊柬河中永乐出枣道家所贵事
　　见真诰　唐有道士侯道华尝得无核者三食之后竟窃邓太主药上升　元栁贯打谱大枣出河东猗氏
　　柿　有牛心柿大如牛心有镜面柿圆平如镜有朱柿色深红圆小而皮薄味尤甘美今以入贡
　　棃　有青红黄三色唐常贡河东郡贡凤栖棃三千五百颗今无
　　白芷　本草注白芷生河东谷下泽如掌
　　石胆　本草石胆出蒲州大者如拳小者如桃栗击之纵横解皆成叠文色青见风久则绿击破其中亦青
　　如意草　一名箭头草象叶形也夏间紫花似指甲草而小有香土人尝采蒸麦饭结实三棱似形如豆大熟则殻分三角中各含子十余粒如粟大色苍黄根似逺志味苦辛近医多采叶阴干以末涂恶疮效
　　蜡梅　有二种一狗蝇梅一罄口梅以与梅时开香又相类色似蜜蜡故名蒲州三晋最南疆便作罗浮逺想
　　楮　一名谷音媾一作构　陶隠居曰楮即构树也有雌雄二种雄者皮斑而叶无桠义三月开花长穂如栁花不结实雌者皮白而叶有桠义亦开碎花结实如杨梅汁能合朱砂为团名曰五金胶漆抽金贴金者皆用其汁
　　辽州
　　麻　三县胥产实用压油皮沤结绳农家恒参谷之一焉
　　羊皮　他地羊多牧于州故皮特多
　　红鹤　似鹤而差小
　　麝香　其香有三自剔出者名遗香为第一　杨亿谈苑麝性絶爱其脐为人逐急投岩举爪剔裂其香就絷而死犹拱四足保其脐也　李商隐诗投岩麝自香
　　人参　唐常贡乐平郡岁贡人参三十两乐平郡今辽州性味与潞泽同详见潞产
　　苦参　李时珍曰苦以味名参以功名又名地槐以叶形似槐也
　　白微　出辽州本草注根白色而微细故名
　　贯众　出辽州一名凤尾草　李时珍曰草茎如凤尾一本而众枝贯之故草名凤尾根名贯众　广雅谓之贯节
　　金丝草　出和顺　李时珍曰苗状未详或曰即落苏也
　　藜芦　出辽州和顺芦之有黒皮者故名
　　无名异　出辽州和顺
　　欵冬花　不惧霜雪至冬而花故名
　　邓青树　出和顺东山取其枝入水五色毕现土人云叶繁密则年丰叶疎稀则年歉
　　沁州
　　稔子　州境出
　　羊绒　三县胥出
　　子规　出沁州沁源一名杜宇一名杜鹃博物志杜鹃生子寄之他巢百鸟为之饲鸣曰不如归去晋地亦有万里行人闻之辄慨
　　吃酒儿　出沁水白东谷诗引吃酒儿山禽也乡里多有之
　　白睂　出武乡
　　人参　性味同潞泽产　晋书载记石勒时所居武乡北原下草木皆有铁骑之象家园中生人参花叶甚茂悉成人状
　　黄茋　一名黄耆　李时珍曰耆长也色黄为补药之长故名　又黄耆本出绵上者为良故云绵黄耆今图经所绘宪州者地与绵上相邻　好古曰绵上即山西沁州
　　连翘　出沁源茎短而赤花细瓣色深黄土人采以为茶
　　贝母　出沁源　名医别录贝母出晋地十月采根暴干
　　石菖蒲　州境出
　　旱莲草　州境出一名旱藕　陈藏器曰旱藕生太行山中状如藕　一名黄昏张世南宦游纪闻后山赠二苏诗曰一服黄昏酒即谓此也
　　橡　实可食壳用染皂物潞泽制皂帕用此
　　白松　较他产尤髙大　明张五典大云寺三松说肤理莹腻如雪盖山中万松类然更有三松玉骨凌霄琼枝插汉视岱岳五松密山白松尤异
　　平定州
</div>
    <div class="pagination">
<a href="山西通志_page170.html">上一页</a><span>...</span><a href="山西通志_page166.html">166</a><a href="山西通志_page167.html">167</a><a href="山西通志_page168.html">168</a><a href="山西通志_page169.html">169</a><a href="山西通志_page170.html">170</a><span class="current-page">171</span><a href="山西通志_page172.html">172</a><a href="山西通志_page173.html">173</a><a href="山西通志_page174.html">174</a><a href="山西通志_page175.html">175</a><a href="山西通志_page176.html">176</a><span>...</span><a href="山西通志_page172.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
