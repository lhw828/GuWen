<!DOCTYPE html>
<html>
<head>
    <meta charset="UTF-8">
    <title>湖广通志 - 第 314 页/共 373 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>湖广通志 - 第 314 页/共 373 页</h1>
    <div class="content">　　秦驰道在县东八十里汉书贾山传云秦为驰道于天下南极吴楚是也
　　丹崖翁宅在县南百里唐永泰间陇水令唐节所居互详山川人物
　　西亭在城内髙山法华寺侧旁有听泉亭又有南亭唐栁宗元始得西山宴游记坐法华西亭望西山始指异之
　　新堂在府治内唐刺史韦宙建栁宗元记
　　万石亭在府治后唐刺史崔能建栁宗元记
　　三亭在城内东山唐邑令薛存义建一曰读书林亭二曰相秀亭三曰俯清亭栁宗元记
　　南楼在城东下临东湖上有红蕖堂唐永泰中刺史李衢建
　　芙蓉舘在东湖上唐刺史李衢建宋范纯仁尝游此旁有思范堂张栻书额
　　懐素塔在城东二里唐僧懐素结庵于此名緑天庵种蕉学书聚退笔为冢后人甃以石旁有墨池硃砂坑在城东八十里明一綂志歴代采砂之迹具存故老云忽有人掘地得砂一块大如数石瓮自是砂遂絶
　　太平穴在城西一百里明一綂志穴中平野可以游乐故名
　　拙堂宋零陵丞曾迪建以周惇颐倅是邦尝作拙赋故名
　　三省堂在城内宋张浚居永时建
　　咏归亭在府学内张浚建
　　清源堂在府治内宋郡守胡寅建
　　双鳯亭在府学前宋郡守彭合建张栻记
　　稽古阁在府学内宋汪藻有记
　　玩鸥亭在城西宋汪藻建自为记
　　花月楼在城西门内白玉蟾尝登此有诗
　　思贤堂在府学内宋建绘周惇颐范纯仁范祖禹邹浩张浚像共为一堂额曰思贤
　　九岩亭在府治内岩出池中者凡九跨池为桥而建亭于池上先贤题识甚多亭后有鉴亭
　　潇湘楼在城西潇湘二水合流于前
　　丹霞舘在城西前临湘水
　　镇永楼在县东北城上
　　谯楼在城内有元御史巴延九成书芝城二字愚溪草亭在城西一里明宣徳初县令陈浩建迎春亭在城东雍正五年知府姜邵湘因旧重建蕉叶石在城东懐素墨池旁石形宛肖蕉叶文致天然
　　祁阳县
　　故祁阳城在县东九十里宋书州郡志零陵内史领县祁阳吴立隋书地理志零陵郡县零陵注平陈废祁阳县入焉
　　废永昌县在县西八十里宋书州郡志零陵内史领县永昌吴立隋书地理志零陵县注废永昌县入焉漫郎宅在县南浯溪上浯溪考漫郎故宅在浯溪东上元中元结罢道州归爱其山水家焉曹辅诗峿台倚溪云亭枕溪石小石竞竒丽中有漫郎宅磨崖碑在县南浯溪上集古目录大唐中兴颂元结撰顔真卿书字尤竒伟而文词古雅碑在永州宣和书谱顔真卿忠贯白日识髙天下千变万化各具一体若中兴颂之闳伟笔力迥异广川书跋中兴颂刻永州浯溪上断崖石刻之刺史元结撰结以能文卓然振起衰陋故颂国之中兴颂成乞书顔太师太师以书名于时而此尤瑰伟故世贵之今数百年藓封莓锢逺望云烟其亦天下之伟观者耶
　　雷坛在县七里即雷泽洞昔李洞阳建观于此白鹤观钟在县东北三十里广舆记祁阳白鹤观有钟重数百觔一夕雷雨钟忽吼跃入江中后有客夜宿昭潭梦一道流曰吾祁阳白鹤观道士幸附后载客诺之迟明解缆忽有钟卧水次有文曰祁阳白鹤观钟客悟乃载以归
　　东安县
　　诸葛冈在县南三里世传孔明屯兵处垒迹尚存有石刻汉营古迹四大字
　　隂陂石塔在县东北三里唐防象鼻两山之间宋嘉定十三年建
　　兵书匣在县沉香崖下不可攀跻有庵名半天台町田废学在县西三十里宋元时有学后废
　　五峯石刻在县西北髙山突出五峯宋刻尚存道州
　　有鼻墟在州北水经注有鼻墟言象所封也山下有象庙言甚有灵能兴云雨余所闻也圣人之神曰灵贤人之精气为象生不惠死灵何寄乎苑道州永州之间有地名鼻亭穷崖絶徼非人迹可历去两州各二百余里
　　鼻亭祠故址在州北唐刺史薛伯髙毁栁宗元有斥鼻亭神记
　　营道城在州西四十里营山下汉旧县唐废唐书地理志营州武徳四年以零陵郡之营道永阳置十七年废入永州
　　濓溪宅在州西濓溪上宋周惇颐故居元延祐间州人唐道举重修欧阳圭斋记
　　莱公楼在州治西北宋防凖贬道州司马既去人思慕之为之建楼后有燕堂
　　妙观阁在州城内紫极宫
　　平易堂在州治内通判防又有楚富堂皆宋时建宁逺县
　　舜宫在县大阳溪中
　　春陵城在县北五十里水经注舂陵县本泠道县之舂陵乡汉长沙定王分以为县武帝元朔五年封王中子买为舂陵节侯县故城东又有一城东西相对各方百步古老相传言汉家旧城汉称犹存知是节侯故邑也城东角文字缺落不可复识东南三十里尚有节侯庙隋书地理志营道县注平陈省舂陵县入焉
　　废泠道县在县东四十里汉置隋省汉书地理志零陵郡县泠道隋书地理志省泠道县入焉
　　荡防将军垒在县东六十里南齐时以李道辨为南道开拓南蛮大使筑城于此
　　麓牀三级在县南九疑山箫韶峯东北九疑志宋乾道间汪秦二道人修炼于此第一麓牀有石长一尺六寸人迹髣髴第二有二石鉴寒光清莹第三有巨石在路旁号述术石
　　修真四坛在麓牀三级之上明一綂志第一坛有茜草长尺余如虎须古人炼丹铛釡犹存第二有齐永明中所铸铁磬十三枚第三有石牀筀竹围大者几二尺第四有石盆水出不竭好事者挹之辄盈永明县
　　旧县城在县南
　　废谢沐县在县下墟宋书州郡志谢沐汉旧县隋书地理志零陵郡县永阳注梁置永阳郡平陈郡废并谢沐县入焉
　　月波亭在县西三十里古刻尚存
　　江华县
　　冯乗城在县西南三十里粤西富川县界
　　寒亭在县南隔江唐瞿令问开栈道入洞穴作亭石上元结当大暑登之觉寒因名
　　新田县
　　大歴旧县在县北十五里唐置宋省唐书地理志道州江华郡大歴二年析延唐置大厯县宋史地理志干徳三年废大歴县入宁逺
　　寳庆府
　　邵阳县
　　白公城在县境楚大夫白善所筑
　　建兴废县在县境宋书州郡志建兴晋武帝分邵陵立唐书地理志邵阳郡注武徳七年省建兴县入武冈
　　息民楼在城内宋建
　　昼锦楼宋时郡人李杰建今县治即其故址
　　清逺楼在大安门上
　　横翠楼在子城上
　　云汉阁在府学宋徽宗御书云汉为章之阁
　　清风阁在子城上即谯楼也
　　思政堂在府治宋建
　　议道堂在府学宋建
　　丰年堂在城内宋建
　　风月台在府治旧通判防以周子胸中洒落如光风□月命名志企仰焉
　　法华台在县东三里东山絶顶下瞰长江今为太平兴国寺
　　望楚亭在府治旧通判防宋建
　　六亭在城内六亭山山以亭名宋理宗建有御书烟竒观江山一览八字
　　望僊亭在城南冈阜上元欧阳识诗资水西来兼邵水龙山横骛际梅山
　　双清亭在县东五里江心石上宋建资邵二水滙其下翠微亭在金华山
　　爱莲池在城内宋周敦颐在邵观莲处有爱莲说桃花洞在城南七里文献通考邵阳有桃花源寰宇记武陵地实在斯郡郡国志云此源有夫人祠在焉明一綂志洞旁多桃花洞口髙丈余直入过小溪有石岩如屋内有石床石灶上有圆窍通明
　　吐秀岩在石人江上最称幽胜明御史何大谦读书其中
　　吕仙遗迹在城内太平寺明一綂志宋贾宗奭倅郡有古镜甚寳之闻回处士善磨召见风骨轩昻乃取药堆镜上处士曰药少须归取去不复来遣人询其处见寺门上题云手内青蛇凌白日洞中僊果艶长春须知物外烟霞客不是城中磨镜人诗后题回道人宗奭惊叹其镜上药巳化惟所堆处一防表里莹彻
　　新化县
　　髙平废县在县南百里永宁乡宋书州郡志邵陵太守领髙平吴立
　　旧县在县北八十里白溪宋绍圣初迁治于此遗址尚存
　　水晶阁在县治南亦名南楼
　　劝稼亭在县治北明正统十年重建
　　梅山亭在梅山上宋建元燬明重修
　　文僊石榻在文斤山上有石床髙丈余竹树防覆半山有石室去地五丈丹灶存焉
　　石舟在县南六十里
　　城歩县
　　诸葛城在县南旧址犹存
　　僊人掌迹在县治北
　　武冈州
　　都梁城在州东五里汉县零陵郡汉元朔五年都梁敬侯定封此长沙定王子也
　　夫夷城在州东南二百四十里汉旧县零陵郡所统长沙定王子义封此为夫夷敬侯
　　武冈废县在州西南宋书州郡志武冈晋武分都梁立明一綂志洪武九年省入州
　　临冈废县宋史地理志武冈军注元丰八年建临口砦崇宁五年改砦为临冈县武冈军南渡后废临冈増新宁
　　宣风楼在州治东宋建
　　虚逺楼在州后圃宋建
　　奎文阁在州学宋景定间知军杨防建
　　防心堂在州治宋建
　　申申堂在州治宋建取唐栁宗元武冈铭文儒申申句为名
　　读书堂在紫阳山宋谏议周仪读书处其堂在千寻石室陈与义谓为雷霆鬼神之所为非人力所能就者
　　渔父亭在州东五十里沧浪水相传屈原与渔夫相见处
　　九曲亭在州东有流泉昔人作亭其上
</div>
    <div class="pagination">
<a href="湖广通志_page313.html">上一页</a><span>...</span><a href="湖广通志_page309.html">309</a><a href="湖广通志_page310.html">310</a><a href="湖广通志_page311.html">311</a><a href="湖广通志_page312.html">312</a><a href="湖广通志_page313.html">313</a><span class="current-page">314</span><a href="湖广通志_page315.html">315</a><a href="湖广通志_page316.html">316</a><a href="湖广通志_page317.html">317</a><a href="湖广通志_page318.html">318</a><a href="湖广通志_page319.html">319</a><span>...</span><a href="湖广通志_page315.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
