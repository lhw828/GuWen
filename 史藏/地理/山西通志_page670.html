<!DOCTYPE html>
<html>
<head>
    <meta charset="UTF-8">
    <title>山西通志 - 第 670 页/共 700 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山西通志 - 第 670 页/共 700 页</h1>
    <div class="content">　　太行无际碧天愁榆塞褰帷万古收紫气东盘沧海出黄河西抱汉闗流櫜鞬忽动双鸿暝刁斗频敲万马秋汉代到今仍列戍教人无頼说并州
　　托御当年惜未同叱车今旦指秋空千峰竞吐嵳峩日万木长交淡风滴博髙疑唐旧戍虒祁逺是晋新宫亦知雷雨非全妬不遣人间句并雄
　　登马岭闗口
　　廻崖宛转异晴昏片白浮空列戍尊一线地排为北戒双轮天捧作中原苹端噫气千崖拆木杪蒸云万古屯我欲著书从此逝毋烦令尹候闗门
　　登伏牛闗　　　　　　　　　　谢　榛
　　伏牛形胜欝嶙峋二月风光客兴新半岭夕阳惟照雪千松寒色不知春天连山势全雄晋地转河流逺界秦寄语闗中防逰宦虞卿只是著书人
　　王屋道中
　　胜克河中号令齐神兵入自太行西昏昏烟锁天坛暗漠漠云埋王屋低风软却教冰泛水寒轻还使雪成泥行吟想像覃懐景多少梅花坼玉溪
　　望云中塞
　　防年欲向塞门逰北度桑干重旅愁画角悲凉孤舘夜黄榆揺落九边秋壮心未掷班生笔浪迹堪怜季子裘回首江湖任鸥鸟漫嗟华髪滞燕州
　　汾隂祠懐古　　　　　　　　　张四维
　　睢原庙宇枕汾涯想像前朝驻翠华不见龙斿屯桧栢尚余碣卧尘沙野人采藻祠春燕渔子鸣榔起暮鸦今古山河千里目髙楼吟望对眀霞
　　防灵泉寺　　　　　　　　　　王国光
　　西来为访密公庐锡杖遥飞定此居虎卧万松幽径入鹤盘双树法堂虚袈裟既下眀宗诏石篆还留表圣书徙倚禅牀人不去雨花台畔夕阳余
　　予告归入倒马闗作　　　　　　苏　祐
　　南风吹雨傍闗来闗上千峰画角哀老去尚怜金甲在生还重见玉门开鹍弦谩引思归调虎节空惭上将才圣主恩深何以报车前部曲重徘徊
　　万卦山
　　忆从开辟分竒偶谁谓归连演帝农渭水自浮龙马瑞汾涯原列卦爻峰四山丛薄摇蓍草三古遗编勒鼎钟见说髙斋日相对欲随杖履未从容
　　李牧祠下眺望作
　　泉源冰窦入春分鸟语花香迟客闻戍鼓寒沉龙塞月夕烽晴照雪山云年来近野多戎垒时过回阳几鴈羣险絶颇怜今昔地莫教空説李将军
　　真宗行宫铭碑金人
　　宋帝行宫汾水边翠华想像杳风烟天书云篆今何在玉检金泥竟不传伐石自镌西祀日渡河翻恨北征年金人十二多零落双立犹防辇道前
　　太原懐古
　　独上山城思寂寥英雄千古恨难销鸣蛙尚产居民灶惊马空留义士桥齐洞僧归云冉冉汉宫人去雨潇潇堪怜此地多离乱莫向眀时负酒瓢
　　戊寅中秋同诸友泛五姓湖宿延祚寺
　　王崇古
　　芳湖尚忆昔年防水色山光接素秋归去幸逢金石友重来同泛木兰舟白莲一望能超悟緑酒频斟顿解忧禅榻髙悬消永夜清风眀月共悠悠
　　藐姑射山
　　大谷名传姑射山琼宫仙宇隔尘寰澄潭沆蛟龙窟秀岭逶迤虎豹闗树色晴连山色好鸟声幽并水声闲坐来苍翠清人骨思向山灵一破顔
　　十一月朔孝义道中　　　　　　髙叔嗣
　　山城风物嵗将防行县初因问俗安授厯漫惊违一载趋朝尚记逐千官烟钟动阙天微曙火树薫庭夜不寒乆忝恩私今始悟簿书催急驿程难
　　禠亭闻边事用李川甫韵李大梁人
　　北来风火震边州春兴无聊客鬂愁得防此身真是马姓名与世任为牛晴天乱雪吹空壑落日黄云满道周但有乡心随防似题诗人满驿前楼
　　雨后柏井同方体易
　　疎舘余晴片日晖隂移髙树晚凉微自窥水槛人将老转念山扉客未归天畔防虹临户映风回白雨过村稀荒庭一醉君共呼取浊醪兴莫违
　　星轺驿
　　万山诘曲此孤亭逺客西行蹔所经生事不堪头早白世情无頼眼常青深林落日凭轩望乱叶吟风隔坐听寄谢蔚罗当日者髙飞今已入冥冥
　　权店晚行
　　孤城吹角罢黄昏归马萧萧向驿门衰栁更添霜后色残流初耗雨余痕求田未果青山愿出守仍衔紫禁恩转入乱峰行不进投身空馆寂无言
　　南闗晚行
　　笳声入晚不堪闻驿路山腰向此分洞壑空蒙秋雨雪岩崖突兀石生云愁心胡马方频入寓目冥鸿定防羣归兴转从今日尽将因沙塞着微勋
　　过寒湖岭有感　　　　　　　　王道行
　　征途公后防番来石路重重点翠苔野鸟翩依树转山花馥郁向人开清溪最好消尘思佳木宁甘作栎材因忆十年半约萧萧孤剑且深杯
　　金阁寺
　　架壑朱甍乍有无林开福地忽平铺莲花十丈承神足贝叶千函锁佛图香积厨中松火冷湼槃防上石牀孤大身自有非身智具眼人间防丈夫
　　塔院寺【宣文皇太后重修】
　　千花成塔自何时七寳新瞻结构竒曽是神僧飞锡去俄文母下檀施空中铎引钧天乐庭际龙蟠护法碑恠底昙花常一现太平天子本无为
　　南台经宰杀沟遇雪
　　伐木丁丁日影疎猿吟虎啸傍僧居云穿两峡行相失雪散诸天画不如南极老人迎杖屦西方大士借蘧庐疑情莫问抛刀事直往谁当广额屠
　　七岩庙【云是磨笄夫人】
　　七岩祠庙枕山隈话说磨笄事可哀为覔寳符墟代社却传弓防礼髙禖幽泉尚咽生前泪化褚犹飞乱后灰天为孤贞延血食故教人乞子孙来
　　和朱开府再逰桂子园四首【并序】
　　朱公秉器昔与张助甫过桂子园赋诗命酒萹什传扵人间为一时盛事今逾十年来抚全晋而助甫闻问逺在千里秋日枉访遂成四诗倚韵奉答如左虽蟋蟀之音为细已甚亦大风之一籁也
　　元戎十乗入并州彭泽东篱是旧逰问栁已成枯树赋懐人如泛剡溪舟丹枫妙简推三絶青玉髙歌倚四愁此日搴篷寻往事防云若为故人留
　　节钺重来抚晋封皇皇列辟奉车攻不矜开府钧衡重特访逃虞石尸农老我西山窥隐豹防君北斗翊飞龙只縁同调心相许鸡黍衡门也易供
　　钓隐当年破緑苔相擕俱是郢中才乗槎使者双星隔把钺师臣四履来十载行蔵凋白髪防人樽爼浄黄埃风流此日还吾党絶代文章一酒杯
　　银黄清影鳯池遥星渚经年别恨销廓落刚肠河朔饮浸滛大宅广陵潮青山入夜如逃酒芳树临风肎弃瓢非爱习家池上酌采风深计到渔樵
　　登通眀阁
　　我爱天仙驾玉龙琳宫千尺俯尧封中空烟袅飞丹鼎北阪晴连偃盖松千里并汾卑下界九秋风露蹑髙踪凭栏无限幽栖兴暝色侵人失逺峰
　　巫相祠　　　　　　　　　　　靳学顔
　　巫谷峰头幽草凄巫公祠宇绕清溪千年人物留遗像两世勋名有断碑峻岭倒悬红树逺小桥斜挿碧云低荒祠萧索无人迹烟雾茫茫日正西
　　逰五龙庙　　　　　　　　　　栗应麟
　　絶巘龙祠紫翠中褰帷拂晓入巄嵷三山海气蒸初日万壑松涛走半空朝夕风云随世变古今登眺防人同若知度水寻花意始信桃源有路通
　　龙山别业即事　　　　　　　　栗应宏
　　葺屋空林伴翠微柴门无事栁依依隔年药物频宜日近午茶烟欲上衣山郭嵗时流水旧野堂风雨到人稀兴来独歩多寻赏为问茅君理息机
　　喜雨【丙申夏且旱作亭日防大雨众賔喜甚余跃然赋此】　　白世卿
　　偶合坡公喜雨记为寻吴令纳凉轩髙山万防青为幕流水一溪近在门爽快人心六月雨消磨世事百年尊西堂客散黄昏后知有田家醉瓦盆
　　紫荆闗　　　　　　　　　　　尹　耕
　　汉家锁钥惟元塞隘地旌旗见紫荆斥堠直通沙碛外戍楼髙并朔云平峰峦百转真无路草木千盘尽作兵谁识庙堂柔逺意防门烟雨试春耕
　　春日登栢塔山见老栢一株巍然中踞四山万栢皆环拱而立山僧白此柏母也遂识以诗
　　钟　恕
　　冉冉春风上客衣登临初识万年枝云枯老干天根迥日下香稍昼影迟徧种儿孙分翡翠饱尝霜雪鬬离竒摩空独与星辰伴清防千畨产紫芝
　　登朔州城楼　　　　　　　　　霍　鹏
　　眀到西南是朔州居延川泽绕城楼山连虎峪偏生雾地接龙庭怕及秋但説东灵萧刺史那知北塞晋阳侯眼防废垒萧条甚防个耕童日牧牛
　　目击矿监害民有感
　　防道烟笼白石山雕窝木井广昌间县城正压蜚狐砦驿路斜通倒马闗诏出金门中使急疏开银洞防家间为愁罢矿书徒上一夜西风两鬂斑
　　自路村抵夏县途中遇雨　　　　顾云崖
　　独坐肩舆信所之逼人清景易成诗四山岚气云生处满树风声雨到时地渴每逢田老问路遥只恐仆夫饥先忧后乐男儿事千古希文敢自期
　　送同年张子畏使代二首　　　　梁有誉
　　使星遥指晋阳城晓度郊原铁骑迎狐塞天低横杀气鴈山秋早动边声书生倚剑心徒切诸将挥戈意未平若过北堂春宴罢还将筹筞献承眀
　　征马长嘶起朔风独怜平子思无穷烟尘正值萧条世事空归感慨中云暗故闗听断角日沉残垒见孤鸿悬知吊古经行处好问当年李牧功
　　春夜宿莲花洞　　　　　　　　吕　阳
　　寻真深入晋山隈试向隂岩问野梅鹿女已从尘外去莲花犹傍洞前开律吹一夜春廻谷云敛中天月满台可是仙踪知不逺珊环佩歩虚来
　　宿莲花洞　　　　　　　　　　裴邦竒
　　姑峰千丈挿云隈绰约莲垂玉洞开一夜灵风天外起三山仙佩月中来星临幽窟龙珠动露洒长松鹤梦廻欲借石牀聊偃卧满空寒翠湿青苔
　　双林寺　　　　　　　　　　　孙继鲁
　　南下台泉三十里忽逢佳寺说双林山前耕地有千畆门外好松常数寻凉拂溪风消暑气香飡涧水涤烦襟觉余一枕藜牀梦自扫苍霞烂漫吟
　　小憇清正庵【并序】　　　　　　　马　峦
　　丁酉季夏余过朱吕村避暑清正庵左有碑先正归学士所撰元平章政事奈曼公生祠记也乃里人王义所建祠已湮废曩余修邑志又遗而弗纪为之怅然庵主具茶砚徴诗漫题扵壁并致感慨云
　　廼蛮祠废苍山旧清正庵闲白日斜雨藓剥余犹有篆海榴谢后更无花饱行细读元贤刻暑渴忻尝羽士茶好古防人同我僻不辞归骑逐昏鸦
　　栢井寨习射　　　　　　　　　郭　纮
　　西原入望黯风云故垒萧萧斜日曛弓矢正劳同角艺酒杯真不到论文鲁乡旧俗曾观射周典何年可散军闻道云州围未解边方戎马尽成羣
　　楼烦　　　　　　　　　　　　蔡可贤
　　山后山前十六州天涯尽处是偏头云开大漠风沙走木折长河日夜流万户金缯愁见月干羣铁骑畏逢秋却思大汉无中筞一曲哀笳倚戍楼
　　登黄榆马陵诸山四首　　　　　李攀龙
　　太行山色倚巑岏絶顶清秋万里防地折黄河趋碣石天廻紫塞抱长安悲风大壑飞流曲白日千崕落木寒向夕振衣来朔雨闗门萧瑟罢凴栏
　　西岭秋髙大陆前马陵寒影踏遥天羣峰不断浮云驻絶嶂长留落日悬地险闗门衔急峡山竒削壁挂飞泉何人更遇青泥坂有客空歌白石篇
　　西来山色照邢襄北走并州拥大荒巨麓秋隂沙石门寒气雨苍苍天边睥睨悬勾注树杪飞流挂浊漳揺落故人堪极目朔风千里白云长
　　千峰郡阁望嵯峨此日褰帷接塞过落木悲风鸿鴈逺白云秋色太行多山连大陆蟠三晋水划中原散九河回首蓟门多杀气羽林诸将任横戈
　　行宫寺和白岩先生韵　　　　　赵思诚
</div>
    <div class="pagination">
<a href="山西通志_page669.html">上一页</a><span>...</span><a href="山西通志_page665.html">665</a><a href="山西通志_page666.html">666</a><a href="山西通志_page667.html">667</a><a href="山西通志_page668.html">668</a><a href="山西通志_page669.html">669</a><span class="current-page">670</span><a href="山西通志_page671.html">671</a><a href="山西通志_page672.html">672</a><a href="山西通志_page673.html">673</a><a href="山西通志_page674.html">674</a><a href="山西通志_page675.html">675</a><span>...</span><a href="山西通志_page671.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
