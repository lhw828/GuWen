<!DOCTYPE html>
<html>
<head>
    <meta charset="UTF-8">
    <title>广东通志 - 第 39 页/共 352 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>广东通志 - 第 39 页/共 352 页</h1>
    <div class="content">　　裁顺徳县总兵官改调沿海营制
　　总督郭世隆疏请大鹏平海二营海道绵长奸艘出没宜设立船兵顺徳离省甚近省会业有旗镇重兵则顺徳总兵可裁以中营改为顺徳城守左右两营原管船兵改设平海大鹏两营各归提督管辖又以海门一所冲要改为海门营移达濠营之游守千把守之达濠营亦系要汛即移海门所守备守之甲子所乃险要海口移本镇左营驻劄与碣石聨络防范吴川营隔海一百余里硇州一岛最冲移白鸽寨守备及龙门协之干体营千把驻劄硇州改为硇州营其干体营归并亷州营白鸽寨仍以千总领营至南澳之澄海协应増船兵与南澳对峙巡防从之
　　康熙四十三年甲申春二月展琼州府一切限期凡官员莅任归旗及胥役赍檄送囚诸务俱照隔省例展限两月
　　夏水免被灾钱粮三分之一并赈给之
　　康熙四十四年乙酉裁盐运使司运副
　　乡会试广额
　　广东乡试广七名会试亦照中省例计算加取
　　康熙四十五年丙戌夏改提学道为学院
　　招殷实土商运盐
　　停里役
　　康熙四十六年丁亥夏
　　诏免四十三年以前逋赋
　　裁盐运使司运同分司知事批騐所大使
　　裁博罗县丞河【缺】寳江水驿丞
　　禁闽省海洋双桅渔船不得至粤【恐混杂无稽】
　　康熙四十七年戊子夏五月
　　申禁民会及方术巫人淫词小説
　　秋九月建
　　万夀亭【在南海县】
　　康熙四十八年己丑夏给老人粟帛有差
　　命总兵官巡查海洋
　　广东及江南浙江福建每年遣总兵官一员自二月朔日出洋务于所属本汛洋面徧巡至九月终撤囘奸人出入海口失事者陆营守口官亦议罪
　　禁牙行累民
　　冬十月许武职千总以下及兵民人等愿应试効用者聴之
　　命直省緑旗各营兵丁有通晓文义愿应试者准同武生一体乡试于原额内取中各营千总把总及年满千总门卫所等千总有通晓文义愿应试者准同武举一体会试亦于原额内取中至福建广东省武进士举人生监或兵民有熟谙水性愿随官出洋効力者督抚上其名俟立功题叙
　　康熙四十九年庚寅秋大有年
　　康熙五十年辛夘夏増广东乡试额十一名五经酌増一名
　　诏免全省地丁钱粮并四十八年以前逋赋
　　冬十一月
　　令直省督抚提镇修理城垣
　　禁増建寺庙
　　康熙五十一年壬辰夏
　　诏以宋儒朱熹升祔十哲之次
　　康熙五十二年癸巳春正月恭建
　　万夀宫【在番禺县】
　　特开
　　万夀乡防恩科
　　定于二月乡试八月会试来嵗甲午仍行正科武乡会亦一体恩加
　　大赦【自本年三月十八日昧爽以前】
　　恩赏老人
　　诏免广东全省地丁钱粮并各年旧欠
　　造盛世滋生戸口册自五十年编审丁数定为常额续生人丁永不加赋
　　禁渔船出海带军器
　　秋八月左都御史赵申乔吏部右侍郎傅某奉
　　防恤民赏兵
　　圣祖仁皇帝以广东米价腾贵一石至银二两
　　命发广东常平仓谷不足则以所贮米二万五千余石
　　平粜兼缓徴
　　特遣大臣宣布徳意并赏緑旗兵丁每名给银一两广东额设马步守兵共七万七百六十名内除随丁字识塘兵等不应领赏者四千三百九十名实赏兵六万六千三百六十七名共领银六万
　　六千三百六十七两
　　捐谷备赈
　　康熙五十三年甲午春令文武乡会愿互试者聴不中式仍归原册不许再试
　　夏水缓徴逋赋
　　严禁坊肆卖淫词小説【御史张莲条奏】
　　秋九月遣理藩院郎中朝尔代等至粤绘舆图虎门协都司移驻市桥石碁
　　康熙五十四年乙未夏屯米酌改折价
　　广东巡抚杨琳以各属屯粮内有离省险逺不便挽输奏请改徴折价三千四百余石从之
　　诏以宋臣范仲淹从祀位在司马光下
　　康熙五十五年丙申春三月准卫所屯丁入学广东巡抚杨琳上言广州前右南海清逺肇庆恵州碣石潮州八卫及南雄龙川二所文武童生请各取二名入学其余三十六卫所文武童生请各取一名入学每遇嵗科两试令卫所造报各童生名姓送附近州县考録送府知府考録送学臣学臣按额遴取分各府学肄业从之
　　广东丁银配入地亩徴收
　　康熙五十六年丁酉夏
　　申严洋禁
　　商船不许私徃南洋贸易有偷徃潜留外国之人督抚大吏行知外国令解囘正法后再奉
　　防五十六年以前出洋之人准其载囘原籍
　　裁巡盐御史归总督管理
　　冬十二月
　　大赦【自本年十二月十七日昧爽以前】
　　康熙五十七年戊戌夏四月筑雷州府东洋堤岸雷郡东有洋田万顷为海康遂溪二县民田交错之境计堤岸一十七处水闸一十三处俱逼临大海咸潮冲射渐多圯倾福建巡抚陈璸雷人也因疏请修筑遂下其议于粤粤议允协易土塘以木石堤乃巩固
　　设立沿海炮台
　　总督杨琳入
　　觐
　　圣祖仁皇帝指授方畧悉于沿海口岸泊船之处据髙临险相地设立炮台通省合计増设新炮台四十二座修筑改造炮台七十一座増筑城垣三座増设汛地十处共新旧炮台城垣汛地一百二十六处盖造及修整营房共一千三百八十间调守官兵共三千九百九十一人大炮八百七位
　　冬十月福建巡抚左副都御史陈璸卒
　　赠礼部尚书諡清端廕一子入监读书
　　总督杨琳上防海六议从之
　　一曰巡海分路自南澳而西平海营而东分为
　　东路以碣石总兵澄海水师副将为统巡标员及海门达濠平海营员为分巡自大鹏营而西广海寨而东分为中路以虎门香山二协水师副将为统巡标员及大鹏广海二营员为分巡自春江协而西龙门协而东以春江龙门二协水师副将为统巡标员及电白海安碙州营员为分巡每年更番二次二月至五月为一次六月至九月为一次其南澳琼州専巡本路一曰战船宜均澄海春江碣石船只各议増议减议改一曰哨船宜加左翼镇増内河船二十四只新安营増内河船二只一曰要汛増兵海门达濠二营兵丁未敷请以督抚等标及新会营内裁兵一百一十八名把总三员益之又以达濠营额马十七匹拨入海门营应用一曰要地设官饶平县属之黄冈形势险逺请以潮州府海防同知移驻黄冈海阳县属之庵埠商民稠密请以海阳县县丞移驻庵埠一曰逺协属镇琼州水师副将附近归琼州总兵官统辖龙门水师副将就近归髙州总兵官统辖从之
　　康熙五十九年庚子春令直省武职许入
　　文庙与文职一例行礼【不论官职尊卑】
　　禁出海商船私带军器
　　定有司不报忠孝节义之罪
　　康熙六十年辛丑夏闰六月许广东盐商子弟入学肄业及乡试中式额数
　　盐商子弟应试照淮浙河东例遇嵗科二试额取童生二十名分拨府学南海番禺二县学肄业次年议定商籍乡试照长芦另编卤字号数至百名酌量取中一名
　　康熙六十一年壬寅夏六月
　　命八旗丁忧官员照例速行进京违限者地方官员视
　　狥庇例
　　今上皇帝雍正元年癸夘春
　　特开恩科广额
　　本年四月举行乡试九月举行会试十月举行
　　殿试其癸夘甲辰正科改期雍正二年广东广额二十
　　名
　　夏五月
　　申命举孝亷方正
　　上登极诏内每府州县各举孝亷方正暂赐六品冠带
　　荣身以备
　　诏用后未有疏闻至是重颁
　　谕防广东因各有举报
　　禁天下丧葬婚嫁违礼
　　恩赏老人
　　八十以上老人素为乡里敬重者给与八品顶带荣身山野小民仍照例给赏九十以上者州县不时存问其或孤寡及子孙贫不能赡者督抚以至州县支帑恤养老妇亦有给赏
</div>
    <div class="pagination">
<a href="广东通志_page38.html">上一页</a><span>...</span><a href="广东通志_page34.html">34</a><a href="广东通志_page35.html">35</a><a href="广东通志_page36.html">36</a><a href="广东通志_page37.html">37</a><a href="广东通志_page38.html">38</a><span class="current-page">39</span><a href="广东通志_page40.html">40</a><a href="广东通志_page41.html">41</a><a href="广东通志_page42.html">42</a><a href="广东通志_page43.html">43</a><a href="广东通志_page44.html">44</a><span>...</span><a href="广东通志_page40.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
