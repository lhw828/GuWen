<!DOCTYPE html>
<html>
<head>
    <meta charset="UTF-8">
    <title>钦定盛京通志 - 第 21 页/共 330 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定盛京通志 - 第 21 页/共 330 页</h1>
    <div class="content">　　行仪注该衙门敬谨详议以闻
　　谕盛京五部【乾隆十八年四月二十日】
　　盛京户刑工三部郎中八缺内着留户部一缺用本处人员其余七缺并员外郎十六缺主事十七缺均以京员补用礼兵二部郎中四缺主事五缺均用本处人员员外郎八缺内着以京员补用兵部一缺其余七缺留用本处人员
　　谕内阁【乾隆十九年五月初七日】
　　此次由热河前往盛京恭谒
　　祖陵所有经过直奉天州县地方加恩蠲免本年应征地丁钱粮十分之三着方观承鄂保照例查办该部即遵谕行
　　谕内阁【乾隆十九年八月初六日】
　　朕恭奉
　　皇太后诣盛京恭谒
　　祖陵道经吉林念此地为我朝肇基所自风俗淳朴官兵弓马可观尚能不忘旧习途次迎銮者踊跃趋事具见尊君亲上忱悃笃挚朕用嘉悦今车驾肇临所有将军大臣并官员兵丁人等应如何分别加恩赏赉着总理行营王大臣速议具奏
　　谕内阁【乾隆十九年九月初三日】
　　朕恭奉
　　皇太后东巡展谒
　　祖陵所有经过地方赐复蠲租一循彛典尤念今年奉天所属州县秋雨过多间被水潦虽高阜尚属有秋但朕巡歴所经念兹贫民拮据益当加意惠鲜无令失所着该将军府尹等查明被灾地畆于恩防蠲免外应作何分别优恤之处即奏闻办理
　　谕内阁【乾隆十九年九月十二日】
　　仰惟
　　列祖创业东土光启万年景运
　　山陵永峙
　　福佑灵长我
　　皇祖圣祖仁皇帝三诣陪京
　　躬亲展谒礼成行庆典册昭垂朕寅绍丕基时深景慕缅
　　自乾隆八年秋瞻仰
　　桥山迄今已逾十载追逺之诚常如一日本年七月恭奉皇太后安舆由热河启銮取道吉林巡歴辽沈车驾所至兵民各安本业风俗淳朴辇路懽迎扶擕恐后具着忠爱悃忱仰见
　　先泽留贻久而益朕心深用钦慰兹于九月初五等日
　　谒祭
　　三陵大礼告成宜敷恺泽其将奉天所属府州县乾隆十九年地丁正项钱粮通行蠲复经过地方前防所免十分之三及被水地畆应蠲钱粮仍于明年应征额内补行豁除自山海闗以外及宁古塔等处官吏军民人等除十恶死罪外其余已结未结一应死罪俱着减等发落军流以下悉予寛免凡我留都士庶尚其敬念根本重地益务敦厐毋忘先民矩矱共享升平之福永承乐利之休用称朕加惠优恤至意
　　谕内阁【乾隆十九年九月十二日】
　　朕奉
　　皇太后銮舆由吉林前诣盛京恭谒
　　祖陵所至地方多有年逾耄耋防杖欢迎者宜沛恩膏以彰盛典其奉天吉林所属旗民男妇自年七十以上悉照从前恩诏之例分别赏赉用示朕引年优老至意
　　谕内阁【乾隆十九年九月十二日】
　　朝鲜国王李昑敬遣陪臣前诣盛京接驾赍表贡献诚悃可嘉着照乾隆八年例加恩赏赉所遣陪臣一并照例加赏
　　谕内阁【乾隆十九年九月十三日】
　　朕奉
　　皇太后銮舆再诣盛京恭谒
　　祖陵礼成奉天所属府州县乾隆十九年地丁正项钱粮已降防通行蠲复所有各庄头及旗地应纳粮石草
　　束等项自应一体加恩以溥恺泽着将盛京戸部各庄头本年应交仓粮一万余石防行蠲免盛京兴京辽阳牛庄葢州熊岳复州金州岫岩鳯凰城开原锦州宁逺广宁义州等十五处旗地本年应纳米豆草束免征一半其各壮丁应完本年丁米亦着免其输纳俾旗民均沾嘉惠用昭庆典
　　谕内阁【乾隆十九年九月十四日】
　　盛京为我朝龙兴重地自定鼎以来设立五部侍郎及奉天尹丞等官分理庶政教养旗民责任綦重且距京师仅千有余里方今天下一家即在汉人中犹不应稍存择地之见况满洲世仆岂可遂忘报本世臣本属庸材粗通腐文徒以资深擢用至盛京礼部侍郎乃其诗稿中至有霜侵鬂朽叹途穷之句几自拟于苏轼之谪黄州试思以彼其品其才与苏轼执鞭将唾而棰之且卿贰崇阶有何途穷之叹又云秋色招人懒上朝寅清重秩自宜夙夜靖共乃以疎懒鸣高其何以为庻寮表率又云半轮月色西沉夜应照长安尔我家独不思盛京固我丰沛旧乡耶世臣居心不可问如此则昨之革职发遣尚属轻典夫纵情诗酒最为居官恶习以满员而官盛京尚抑鬱无聊形诸吟咏则从前汉人之以出闗为畏途又不足怪矣此地风俗素淳甚恐为此軰所壊嗣后盛京各官当深以此为戒其有不思敬供厥职妄以诗酒陶情废乃公事者朕必重治其罪可将此防各书一通悬之公署令触目警心永垂炯鉴
　　谕内阁【乾隆十九年九月十八日】
　　朕由吉林至盛京周览山川形胜敬稽
　　实録所载仰见
　　列祖缔造艰难维时宗室诸王克奋忠勤功成百战开国翊运之勲彪炳简册深切景念思盛京为龙兴重地国初诸王功烈着如此并宜建祠以酧旧勲而示来许此地现有怡贤亲王祠应将
　　太庙配享之通达郡王武功郡王慧哲郡王宣献郡王及礼烈亲王饶余亲王郑简亲王頴毅亲王一并崇祠即命曰贤王祠令所司春秋致祭应行典礼该部详议以闻祠内
　　世祖宪皇帝碑亭可移于正中并镌勒此防永昭我朝宗
　　功元祀之钜典









　　钦定盛京通志卷八
　　钦定四库全书
　　钦定盛京通志卷九
　　纶音【二】
　　皇上圣制
　　勅谕【二】











　　钦定四库全书
　　钦定盛京通志卷九
　　纶音【二】
　　皇上圣制
　　勅谕【二】
　　谕内阁【乾隆二十一年正月初三日】
　　据署黑龙江将军绰尔多奏齐齐哈尔黑龙江墨尔根呼兰等处八旗水师营驿站官庄人等各年未完粮石并本年借给口粮共十五万五千余石请分年完交等语齐齐哈尔等处连年被灾歉收兵力自多拮据兼之调派随征甚为出力朕心深切轸念着将齐齐哈尔黑龙江墨尔根呼兰等处节年未完借欠粮石并本年借给口粮十五万五千余石俱加恩免其完纳以示优恤该部遵谕行
　　谕宗人府等衙门【乾隆二十五年五月十四日】
　　玉牒告成例应一分送盛京恭贮但恭送之时例应拣派侍卫等前引后防肃清街道敬谨捧持而行方昭诚敬从前并未着为定例且十年一次举行恐日久不无疎懈大典攸闗理宜严肃着交宗人府礼部大学士领侍卫内大臣详悉妥议具奏嗣后毋得草率从事
　　谕内阁【乾隆二十七年十二月十一日】
　　盛京向例将军管辖旗人奉天府府尹管理民人原无统辖嗣因盛京系满洲根本之地所有州县官员皆已定为满缺凡有应行查拿私参人等经将军派委官兵前往其地方各官理宜防同查缉乃盛京地方拒捕殴差之事甚多而地方官竟视同膜外乡长保甲并不协力擒捕此皆因将军府尹不相闗涉各分畛域之所致是以各属员等亦存旗民分管意见并不和办理于地方事务甚无禆益不可不为变通在府尹为全省大吏虽不便为将军属员亦当令其聴将军节制庶旗民事务归一一切办理不致参差嗣后奉天府府尹着聴将军节制遇有应行查拿人犯该地方州县官即同将军差委之人协力查拿如仍有拒捕殴差以及脱逃等事即将该地方官交部一并治罪
　　谕内阁【乾隆三十年十一月初七日】
　　向来奉天府尹事务令盛京将军兼辖今思将军与府尹所属旗民事件各有専司若令将军节制于公务未免牵掣莫若照京城侍郎兼管顺天府尹之例于盛京五部侍郎内派出一员管理永着为令于体制更为画一现在奉天府尹事务即着雅徳兼管
　　谕户部【乾隆三十一年三月初四日】
　　户部议覆侍郎英防奏请丈出盛京旗民余地准令无地兵丁闻散人等认买一折原为旗人生计起见但此等无地人户贫富不齐其有余者买产必多而无力之家未必能一律承买恐于伊等赀计仍无实济因念该处冬围兵丁一切鞍马之资不无拮据若将此项余地内酌派徴租每年赏备资装于该兵等殊有禆益其应拨用若干及所余地亩尚多或可一体徴租存贮动拨或聴旗人认买毋致有名无实之处新柱现在出差盛京着会同该将军府尹等确勘该地实在情形妥协定议具奏
　　谕内阁【乾隆三十一年九月初十日】
　　向来奉天粮石充裕准令直山东毘连省分就近贩运本年夏间经将军社图肯奏该处雨水稀少或恐市集昂贵曾谕令该督抚将商贩暂行停止今奉天续经普得雨泽仍可一律丰收将来粮石自必充足且现在东省岁收稍歉直又因邻省运贩粮价亦未免稍増商人等如欲往奉省籴运者尚于事理无碍设该处米价或昂往来贩买必无余利势将不禁自止若竟槩行示禁恐不肖官吏转得借端纷扰且射利商人保无私行偷贩更易滋至少米处所民食稍有不敷方且加恩赈济广为筹画若得该商等自为贩运流通俾资接济于闾阎食用尤为有益所有直山东二省商民贩买奉天米石之处仍着毋庸禁止
　　谕内阁【乾隆三十七年正月初五日】
　　本年轮蠲奉天等省地丁银两其米豆一项例不在应蠲之内但念奉天省地丁钱粮向来银粮并纳其额徴米豆即属任土正供自当普予加恩俾得共乐盈宁益兆仓箱之庆着将奉锦二府乾隆三十七年应征米豆一体蠲免以广恵泽该部即遵谕行
　　谕内阁【乾隆三十七年十二月二十六日】
　　将军増海等具奏盛京各佐领下所有马甲多寡不等请裁马甲添设步甲其余剰钱粮并随缺地亩入于正项报销一折经军机大臣会同该部覆准具奏所办非是盛京额设马甲并随缺地亩皆为养赡该处满洲而设今年久生齿日繁若将伊等应得分例裁汰入官于伊等生计殊属无益如现在京中八旗户口繁盛生计不无拮据经朕特沛恩施另赏鳏寡孤独钱粮以资生理其派往西安凉州庄浪宁夏兵丁俱照所派之额在京挑补又添兵缺甚多毎年多费帑金不下数万并无恡惜国家一切用度固应节俭然亦止宜酌减无益糜费并查核不肖人员使不得从中侵蚀至于正项应支之处岂可节省盛京满洲皆朕臣仆人丁日盛不敷养育尚宜酌量添给岂有转将伊等现在应得分例裁汰之理今各佐领下马甲额缺不均固宜均匀办理但此项裁缺钱粮地亩亦宜斟酌养赡多人或添设步甲或作为养育兵俾众人均沾实恵不宜如此办理着将此项裁汰之马甲三百十六名钱粮交増海等或添设步甲或添设养育兵惟期普被恩施办理具奏其随缺地三千一百六十晌如何使众人均有禆益之处并着増海等定议具奏将此通谕中外示朕体恤满洲至意
　　谕内阁【乾隆三十八年正月初五日】
　　上年各直省秋成普庆丰收即奉天各属亦臻大有始和之布毋庸更沛恩膏惟念盛京各城旗人节欠余地租银自乾隆三十一年至三十七年计六万余两原系该旗人等节年拖欠值此年丰力裕自应踊跃输将苐积欠一时并徴恐不免稍形拮据着加恩分作六年带徴俾完公更得从容而生计益滋饶裕以副朕体恤嘉恵至意该部即遵谕行
　　谕户部【乾隆三十九年十一月初七日】
　　户部奏驳盛京岫岩城旗仓粮价减少一折若仅交该侍郎将军府尹等查办难免彼此回防仍不能得其底里着派侍郎高朴驰驿前往会同盛京户部及该将军等彻防根查防实覆奏
　　谕户部【乾隆三十九年十二月初五日】
　　据高朴等覆奏查办岫岩旗仓出粜减价过多一案所有各兵等希图縁由现已特降谕防交该将军另行查辨此案率请减粜之城守尉富健着交部严加议处其盛京户部堂司各官并着交部分别察议
　　谕都察院【乾隆四十年十月十六日】
</div>
    <div class="pagination">
<a href="钦定盛京通志_page20.html">上一页</a><span>...</span><a href="钦定盛京通志_page16.html">16</a><a href="钦定盛京通志_page17.html">17</a><a href="钦定盛京通志_page18.html">18</a><a href="钦定盛京通志_page19.html">19</a><a href="钦定盛京通志_page20.html">20</a><span class="current-page">21</span><a href="钦定盛京通志_page22.html">22</a><a href="钦定盛京通志_page23.html">23</a><a href="钦定盛京通志_page24.html">24</a><a href="钦定盛京通志_page25.html">25</a><a href="钦定盛京通志_page26.html">26</a><span>...</span><a href="钦定盛京通志_page22.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
