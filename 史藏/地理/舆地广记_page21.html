<!DOCTYPE html>
<html>
<head>
    <meta charset="UTF-8">
    <title>舆地广记 - 第 21 页/共 24 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>舆地广记 - 第 21 页/共 24 页</h1>
    <div class="content">　　王萧何曰天汉美名也遂都南郑大
　　城周曰【阙】　　　　　城南凭北结环雉金墉漆井皆
　　汉所修筑地沃【阙】　　　　既克张鲁方之鸡肋谓食之无所得而弃之为可惜也蜀先主以魏延后主以蒋琬姜维相继守之魏末平蜀兼立梁州晋以后皆因之齐建武二年萧懿为刺史魏将元英率兵十万通斜谷围南郑懿拒守百余日不防而退梁天监二年刺史夏侯道迁以地入魏大同元年魏刺史元罗复以地入梁承圣二年尉迟向平蜀乃入西魏焉后周末改郡曰汉川隋唐因之后为兴元府朱梁时王建得其地后唐克之又为孟知祥所有周显徳中节度使张防钊以地归附有玉女山黄牛山中梁山仙防山汉水有胡城汉张骞使匈奴与胡妻及堂邑父俱还汉中筑城以居之晋义熈十五年城上有宻云五色昭章及晓城崩半许沦汉出铜钟十二枚以为宋室之瑞
　　次畿城固县二汉属汉中郡蜀改为乐城晋复故及宋齐梁西魏后周皆属汉中隋属汉川郡唐属梁州武徳二年改曰唐固贞观二年复故有通闗山古曰通闗势
　　山髙百余丈【阙】　　　　城方五里濬堑三重汉王北定三秦萧何守汉中欲修此道以通闗中故名曰通闗势有黒水出县北大山南流入汉诸葛亮牋云朝南郑暮宿黒水谓此有韩信防即汉髙祖筑坛设九賔之礼以拜信为大将
　　次畿褒城县故褒国周幽王后褒姒生于此汉置汉中郡并褒中县及东汉晋皆属汉中郡隋开皇初【阙】元年【阙】未印更给改曰褒城义宁二年改
　　曰褒中唐贞观三年复曰褒城属梁州汉阳平闗在西
　　北有石【阙】　　　　　　　　山通道六丈有余昔秦欲
　　伐蜀【阙】　　　　　　　　　以金置尾下言能粪金欲
　　以【阙】　蜀王负力【阙】　　　　　　　道引之秦因使张仪
　　司马错以兵【阙】　　　　　　　　　汉永平中司
　　校尉犍为杨【阙】　　　　　　　　　　　以石门是也有女郎山上有女郎庙俗言张鲁所有褒水西北
　　出衙岭山东南迳大石门厯故【阙】　　　　诸葛亮死于五丈原魏延先退而焚之即此褒水又【阙】　　交城又东南得丙水口又东南厯小石门又东南厯褒【阙】南口又东南厯褒城县东又南入于汉水
　　次畿西县本沔阳县地二汉晋宋皆属汉中郡后省元魏置嶓冢县后周因之隋大业初改为西县属汉川郡唐武徳三年置褒州八年州废来属有沔阳故城在西汉萧何所筑刘备北定汉中即汉王位于此有西乐故城在西南甚险固即诸葛亮所筑晋梁州刺史杨亮守之为苻坚所破后刺史姜维潘孟亦相仍居此城侧有客裘溪【阙】北济入汉今谓之洛水有定军山在东南曹公克汉水命夏侯渊守之刘备自阳平闗南渡沔水破斩渊于此诸葛亮将死遗令葬此山下【阙】　陇婎深松茂柏攅蔚川阜莫知墓所在山东地名髙【阙】　　庙蜀歩兵校尉习隆等所表立也有张鲁城官西鲁沛国【阙】陵孙也行五斗米道刘焉以为督义司马住汉中因【阙】焉有滥水北武都氐中南迳城【阙】　　迳张鲁治
　　城南流入沔谓之浕口张鲁治谓仙官所治也有【阙】山旧有张【阙】　师堂今曰浕口化有百牢闗【阙】　南【阙】

　　都督府利州春秋战国为蜀地秦属蜀郡【阙】
　　主分属【阙】　郡晋孝武分立晋夀郡宋齐因之世号小諡【阙】梁曰黎州西魏复曰益州
　　又改曰【阙】　　　　　郡隋大业初州废为义城郡唐
　　武徳元年【阙】　　　　　　　益【阙】郡王属知昭武军节度后唐【阙】　曰益州皇朝景祐四年改宁武军今县四
　　中绵谷县故葭萌县本蜀王弟葭【阙】　封为苴侯邑史记郡谓苴属相攻是也二汉属广汉郡刘备又曰汉夀属梓潼郡晋太康元年改曰晋夀太元十五年立晋夀郡宋分置兴安郡后复并焉而改晋夀曰兴安后魏兼立益州西魏曰【阙】　　开皇十八年改兴安曰绵谷唐因之有龙门山嘉陵水【阙】　绵谷
　　中葭萌县汉旧县地东晋安帝置晋安县属新邑都宋齐因之元魏为郡治焉隋开皇初郡废十八年改晋安为葭萌县属利州唐因之有嘉陵江
　　中下嘉川县汉葭萌县地宋置兴乐【阙】
　　嘉川隋开皇初郡废属利州唐武徳【阙】
　　年州废来属故平蜀县本义城西魏置隋
　　属利州义宁二年改曰义清唐武徳七年置南平州贞观二年州废来属天寳元年改曰山皇朝乾徳三年改曰平蜀熈宁三年省入嘉州有石鷰山
　　中昭化县汉葭萌县地宋置益昌县属白水郡隋唐属利州皇朝开寳五年改为昭化白水镇【阙】
　　郡晋属梓潼郡孝武分属晋夀【阙】
　　又曰平兴置白水郡后改县为【阙】
　　初郡废复改县为平兴属利【阙】
　　置【阙】　贞观元年州废来属寳【阙】












　　舆地广记卷三十二
　　钦定四库全书
　　舆地广记卷三十三
　　宋　欧阳忞　撰
　　防州路
　　【原缺】













　　中下巫山县故楚之巫郡秦昭王伐楚取之以为县属南郡二汉因之晋立建平郡宋齐梁西魏后周皆因之隋开皇初郡废属信州曰巫山唐属防州有巫山及髙都山昔楚襄王游髙唐昼寝梦一妇人曰妾居巫山之阳髙唐之岨旦为朝云暮行雨朝朝暮暮阳防下觉而命宋玉赋之此其地也有大江
　　下黔州春秋为巴地战国楚威王使庄蹻将兵循江上畧巴县中以西属楚秦昭王伐楚取黔中以属黔中郡二汉属武陵郡晋宋齐皆因之后不賔服后周武帝时蛮帅以其地归附初立奉州后改曰黔州不带县隋为黔安郡唐武徳元年曰黔州天寳元年曰黔中郡蜀王氏升武泰军节度今县二
　　中彭水县汉酉阳县地隋开皇十三年置以为州治洪杜塞本洪杜县唐武徳二年析彭水置皇朝嘉祐八年省洋水镇本洋水县唐武徳二年析彭水置曰盈隆先天元年曰盈川天寳元年更今名皇朝嘉祐八年省为寨熈寜二年为镇信寜镇本信安县隋置唐武徳二年更名属义州贞观十一年来属皇朝嘉祐八年省都濡镇本都濡县唐贞观二年析盈隆置皇朝嘉祐八年省有三峿山洪杜山伏牛山巴江洪水
　　黔江县本石城唐武徳元年析彭水县置天寳元年更名有羽人山河蓬水
　　上逹州春秋战国为巴地秦二汉属巴郡建安中分属巴西郡蜀晋因之宋立巴渠郡晋因之梁立万州以万顷池为名及改郡为东闗西魏改郡曰通州周因之开皇初郡废大业初州废立通川郡唐武徳元年曰通州天寳元年曰通川郡蜀王氏孟氏因之皇朝乾徳三年更名今县五
　　中通川县本宕渠县地东汉置宣汉县属巴郡蜀刘氏分属宕渠郡晋省之属巴西宋复置及立巴渠郡梁置石城县立万州及东闗郡西魏曰通州隋改石城县曰通川置通川郡唐因之皇朝为逹州有鳯凰山有巴江渠江合于县东南
　　中巴渠县本巴渠县地唐永泰元年析石鼓置大和三年属开州四年来属有鹿子山渠江
　　下永睦县本永康梁置又有南荣郡隋开皇初郡废属巴州十八年县更名唐武徳二年立万州贞观元年州废来属有龙骧山巴江
　　下新寜县唐武徳二年析通川置大和三年属开州后复来属有浊水山新寜溪故阆英县唐天寳九载置皇朝乾徳五年省入石鼓县西魏置及亡迁州后周废州立临清郡隋开皇初郡废属通州唐寳厯元年省大中元年复置故三冈县梁置属新安郡西魏改郡曰新寜隋开皇初郡废属通州唐寳厯元年省大中五年复皇朝熈寜六年省三冈七年省石鼓分属通州永睦新寜下东乡县本宋下蒲县地属巴渠郡后改为东郷西魏立石州后周废州立三巴郡隋开皇初郡废属通州唐武德三年立南石州又置下蒲县八年州废省下蒲县入焉故宣汉县本宋东闗县地属巴渠郡后改为宣溪西魏立井州及永昌郡隋开皇三年郡废五年州废属通州唐武德元年立南井州及置东闗县贞观元年州废省东闗以宣汉来属皇朝乾徳五年省入东乡有下蒲江通明院本唐宣汉县地伪蜀置通明院以催科税赋皇朝因之有宣汉盐井地名长腰咸源在大江龙骨石窟中涌出
　　中下施州春秋为巴地战国属楚秦二汉属南郡吴晋宋齐梁属建平郡后周立施业二州及清江军屯二郡隋开皇初郡废大业初州废为清江郡义宁二年复施业二州唐贞观八年废业州并焉天寳元年曰清化郡后复故二蜀因之今县二
　　中下清江县汉巫县地属南郡吴置沙渠县属建平郡晋因之后省后周立施州及清江郡隋开皇初郡废五年置清江县大业初州废属清江郡义宁二年立施州为州治焉有施王屯余址故以名有连珠山夷水以其水色清照十丈分沙故曰清江水出县西东至宜都入大江中下建始县后周立业州及军屯郡隋开皇初郡废五年置建始县大业初州废属清江郡义寜二年立施州贞观八年州废来属有连天山建始溪
　　下忠州春秋战国为巴地秦属巴郡二汉蜀晋宋齐皆因之梁立临江郡后周兼立临州隋开皇初郡废大业初州废属巴东郡义寜二年复立临州唐贞观八年改曰忠州天寳元年曰南賔郡前蜀后蜀因之今县四中下临江县汉以后属巴郡梁立临江郡后周立临州唐曰忠州有屏风山大江
　　中下垫江县西魏析临江置及立容川容山二郡后周改县曰魏安隋开皇初郡废属渠州十八年复故名唐武徳元年属潾州八年来属故桂溪县本清水唐武德二年析临江置天寳元年更名皇朝熈寜五年省入下丰都县本平都故巴子之别都也汉枳县地隋义寜二年析临江复置属临州唐属忠州有平都山大江下南賔县唐武徳二年析武寜置有望涂溪南賔县尉司州东南一百八十里本防州龙渠镇皇朝乾徳六年来属开寳二年置尉司
　　下万州春秋战国为巴地秦二汉属巴郡建安中分属巴东郡晋宋齐皆因之后周立安乡南都二郡兼立南州后改安乡曰万州南都曰怀徳隋州郡并废属巴东郡唐武徳二年立南浦州八年州废属防州九年复立曰浦州贞观八年曰万州天寳元年曰南浦郡前蜀后蜀因之今县二
　　中下南浦县本羊渠蜀建兴八年更名属巴东郡晋宋齐因之后周立安郷郡后改郡曰万川县曰安郷隋开皇初郡废十八年改县曰南浦属巴东郡唐武德二年立南浦州八年州废属防州九年复为万州治焉有髙梁山大江
　　下武寜县本汉临江县地后周置源阳县及立南州南都后改郡曰懐徳县曰武寜隋属巴东郡唐武徳二年属南浦州八年州废属临州九年复来属有木歴山大江
　　下开州春秋战国为巴地秦二汉属巴郡晋宋齐梁属巴东郡西魏置开州及万安江会二郡后周置周安万世二郡省江会入周安隋开皇初郡并废大业初州废分属通州巴东二郡义寜二年析置万世郡唐武徳元年曰开川天寳元年曰盛山郡前蜀后蜀因之今县二上开江县本汉丰县宋置属巴东郡西魏改曰永宁隋开皇末改曰盛山属巴东郡唐立开州广徳元年县更名故西流县本后魏置汉兴县西魏更名立开州及万安江防二郡后周废江防入周安隋开皇初万安郡废大业初州废属通川郡义寜二年来属唐贞观元年省入故新浦县宋置属巴东郡后周立周安郡隋开皇初郡废属巴东义寜二年来属唐因之皇朝庆厯四年省入有盛山叠江
　　中清水县本万世后周置及立万世郡隋开皇初郡废属通州郡义寜二年来属唐贞观二十三年更名万嵗寳歴元年省寻复皇朝改曰清水有石门山清水东南五里有灵洞唐贞元九年雷震开
　　下涪州春秋战国为巴地秦二汉属巴郡建安二十一年蜀分立涪陵郡晋因之后废而复立隋开皇初又废属渝州唐武徳元年析置涪州天寳元年曰涪陵郡前蜀后蜀因之今县三
　　下涪陵县汉旧县东汉及晋因之后改曰汉平置涪陵郡隋开皇初郡废属渝州十八年改曰涪陵后废为镇唐武徳元年以镇立涪州二年置涪陵县温山镇本温山县唐置属南潾州后来属皇朝熈寜三年省入有鸡鸣峡山大江黄石滩一名横石东汉岑彭破公孙述将侯丹于黄石即此内江即黔江也南通黔中昔秦使司马错泝此水南上击夺楚黔中地
　　下乐温县唐武徳二年析巴县置属南潾州又析巴县涪陵置永安县九年乐温来属开元二十一年省永安入焉有乐温山
　　下武龙县唐武徳二年置有武龙山
　　下恭州古巴子之都战国为秦所并立巴郡二汉因之初平六年分巴为二郡以江州为永宁郡建安六年复为巴郡蜀晋宋齐因之梁兼立楚州西魏后周因之隋开皇初郡废改州曰渝州大业初州废为巴郡唐武徳元年曰渝州天寳元年曰南平郡蜀王氏因之皇朝崇寜元年更名今县三
　　中巴县本江州古巴国地周武王封同姓为巴子七国时与蜀俱称王秦惠王既灭蜀国因使张仪虏巴王而取其地以立巴郡二汉因之建安中刘璋使严顔为太守张飞攻防之蜀以后皆为巴郡而改江州为巴县梁曰楚州隋唐曰渝州皇朝曰恭州有缙云山明月峡大江
　　中下江津县本汉江州县地后既改江州为巴县乃于此别置江州西魏改曰江阳立七门郡隋开皇初郡废属渝州十八年曰江津唐因之故万夀县本万春唐武徳三年析江津置五年更名皇朝乾徳三年省故南平县唐置属霸州贞观十三年州废来属皇朝雍熈五年省入江津
　　下壁山县唐至德二载析巴江津万夀置有重壁山油溪
　　珍州古蛮夷之地二汉晋隋属防牱郡唐属珍州元和三年州废属溱州后复属西髙山唐襄弃之皇朝大观二年大骆解上下族帅骆世华骆文贵等献地东西四百五里南北三百五十一里以立珍州亦曰乐源郡今县一
　　中乐源县唐贞观十六年置属珍州后废皇朝大观二年立珍州复置乐源为州治焉
　　承州春秋战国及秦为蛮夷地二汉晋属防牱郡通代恃险不闻臣服隋炀帝时属明阳郡兼属黔安唐武徳四年立夷州贞观元年州废四年复置天寳元年曰义泉郡唐襄弃之皇朝大观三年蕨平帅任汉崇等献地东西三百五十九里南北六百六十五里改为承州今县五
　　绥阳县隋末置属明阳郡唐武徳二年属义州贞观十一年来属而自都上徙州治焉有绥阳山
　　都上县唐武徳元年析彭水置属黔州贞观四年立夷州十一年州徙治绥阳义泉县隋末置属明阳郡唐武德二年属义州五年属智州贞观十一年属牢州州自信安徙治焉十六年州废来属
　　洋川县唐武徳二年置属义州贞观十六年州废来属寜夷县隋末置唐初属思州武徳四年立夷州贞观元年州废属务州开元二十五年来属自都上以下四县故基荒废不可考验皇朝収复但据夷人所指以置县然源其始析置移属则都上当近黔州寜夷当近思州也
　　溱州古蛮夷地自汉至隋属防牱郡唐贞观十六年开山洞立溱州天宝元年曰溱溪郡唐襄弃之皇朝熙宁七年招收置荣懿寨属南平军崇宁中复立溱州旧县二
　　中荣懿县唐贞观十六年置为州治后废皇朝以为荣懿寨南川县唐又置乐末县咸亨元年省
　　中下扶欢县唐贞观十六年置
　　梁山军皇朝开宝三年以石氏屯田务立军今县一中下梁山县西魏析胊防置隋属巴东郡唐武徳三年属南浦州八年州废属防州是年复立浦州又来属后改为万州皇朝开宝三年立军以为治焉有栢枝山髙梁水纻溪
　　同下州南平军春秋战国为巴地秦属巴郡二汉晋宋齐因之后为蛮夷所据唐武徳二年开南蛮立南州三年改曰僰州四年复曰南州天宝元年曰南川郡唐襄弃之皇朝熙宁七年招收西南蕃部立南平军今县二中下南川县本隆阳唐武徳二年置为南州治先天元年更名唐末废皇朝皇祐五年复置属渝州熈寜七年以县之铜佛坦立南平军而省南川为镇入隆化元丰元年复置有松山得胜山七渡水
　　中隆化县唐贞观十一年置属涪州先天元年改为賔化后复故名皇朝熈寕七年来属有永隆山罗縁溪僰溪胡阳溪
</div>
    <div class="pagination">
<a href="舆地广记_page20.html">上一页</a><span>...</span><a href="舆地广记_page16.html">16</a><a href="舆地广记_page17.html">17</a><a href="舆地广记_page18.html">18</a><a href="舆地广记_page19.html">19</a><a href="舆地广记_page20.html">20</a><span class="current-page">21</span><a href="舆地广记_page22.html">22</a><a href="舆地广记_page23.html">23</a><a href="舆地广记_page24.html">24</a><a href="舆地广记_page22.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
