<!DOCTYPE html>
<html>
<head>
    <meta charset="UTF-8">
    <title>陕西通志 - 第 19 页/共 490 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>陕西通志 - 第 19 页/共 490 页</h1>
    <div class="content">　　豳州　后魏新平郡大统十四年于今理置南豳州废帝除南字【元和志録郡一】
　　新平郡　【按后魏复置新平郡西魏因之周书大统十四年魏太子自新平出安定即此録县三】白土　新平旧曰白土西魏置豳州【隋书地理志】
　　宜禄　后魏熙平二年置东阴槃县废帝元年改曰宜禄【寰宇记】宜禄县在邠州西六十里【九域志】本后魏东阴槃县废帝以县南临宜禄川因改曰宜禄【元和志按宜禄今长武县】
　　广寿　永寿县后魏大统十四年于今县北广寿原上置广寿县【寰宇记】汉漆县地后置广寿县【雍胜畧　按广寿今永寿】
　　恒州　三水县西魏置恒州寻废【隋书地理志】三水县大统元年升为恒州【三水县志録县一】
　　三水　后魏置三水县大统十四年移县于今邠州西北十五里白马堡【寰宇记】
　　同州　废帝三年改华州为同州【周书文帝本纪】同州所理城太统元年王熊筑【寰宇记　按西安府志西魏同州领蒯城县未详録郡二】
　　武乡郡　冯翊后魏曰华阴西魏改为武乡置武乡郡【隋书地理志録县三】
　　武乡　冯翊后魏改华阴后以名重又改武乡【元和志按武乡今同州】
　　郃阳　【按后魏郃阳属华州西魏属同州周书阳雄传孝武西迁阳猛封郃阳县伯即此】夏阳　【按西魏夏阳属同州周书薛端传薛龙驹徙居冯翊之夏阳即此】
　　澄城郡　西魏同州有澄城郡【贾志　按后魏澄城郡有三门宫城二县西魏无考録县三】
　　澄城　【按西魏澄城郡治澄城周书裴文举传大统中封澄城县子即此】
　　五泉　后魏澄城郡有五泉县【地形志】后周并五泉县入澄城【隋书地理志】
　　朝邑　后魏曰南五泉西魏改焉【隋书地理志】后魏改南五泉为朝邑县【元和志】
　　华州　郑县后魏置东雍州华山郡西魏改华州【隋书地理志　録郡二】西魏改东雍州为华州以今考之郭村即其地也【华州志　按郭村在华州西十五里】
　　华山郡　【按西魏华州领华山郡周书赵肃传大统九年行华山郡事即此録县二】
　　郑　【按郑县西魏为华州治】
　　华阴　齐神武陷潼关侵华阴又大统五年大阅于华阴【周书文帝纪　按后魏华阴侨置同州界西魏始还旧治】
　　白水郡　蒲城西魏置白水郡【隋书地理志　地形志有姚谷县无考録县二】蒲城　孝文分白水置南白水县西魏改蒲城县【元和志】后魏置南白水西魏废帝二年改蒲城【寰宇记】
　　白水　【按后魏置白水县西魏因之周书大统十年大阅于白水即此】
　　鄜州　废帝三年改北华州为鄜州【周书文帝纪録郡二】魏置东秦州西魏改敷州【五代志　按鄜州一作敷又魏置东秦州寻改北华州】
　　中部郡　后魏北华州领中部郡【地形志】内部旧置敷州及内部郡【隋书地理志　按隋避庙讳始改内部西魏尚为中部又后魏狄道县无考録县三】
　　中部　姚兴于今县南置中部县大统九年移理杏城【寰宇记】
　　石保　后魏中部郡领石保县【地形志　按周书阎庆传孝闵践祚进爵石保县公即此】
　　三川　旧名长城西魏改焉【隋地理志】苻坚长城县后魏废帝改为三川【元和志】三川县东北至州六十里【元和志】
　　鄜城郡　后魏置敷城郡隋开皇三年罢郡【元和志按周书杨绍传大统四年出为鄜城郡守又地形志鄜城郡有定阳县西魏无考録县二】
　　鄜城　后魏曰鄜城大业中改敷城【隋书地理志】鄜城故城在洛川县东南七十里【延绥志】
　　洛川　洛川县西魏属敷州【贾志】
　　夏州　大统二年东魏袭陷夏州留其将张琼许和守之三年许和张琼以夏州降【周书文帝纪】长孙俭为秦州长史时西夏州未内属东魏遣许和为刺史俭以信义招之和举州归附即以俭为西夏州刺史【周书长孙俭传按西夏州即夏州】
　　化郡　太和十一年置化政郡【地形志】西魏置化郡【隋书地理志　録县一又后魏有华融县西魏无考】
　　岩緑　化郡治岩緑县【隋书地理志　按隋书李彻传彻朔方岩緑人宇文防引为亲信即此】
　　金明郡　【按后魏夏州领金明郡领县三有永丰启寕二县无考録县一】
　　广洛　【按后魏广洛属金明郡隋始改属延州】
　　长州　废帝三年改南夏为长州【周书文帝本纪　録郡一】
　　阐熙郡　长泽西魏置阐熙郡又有后魏大安郡及置长州【隋书地理志】阐熙故城在长泽县西南二十三里【元和志　按阐熙郡后魏置或后废西魏复置又大安郡无考録县三】
　　长泽　东北至州一百二十里本汉三封县地后魏于此置长泽县【元和志　按地形志无长泽县盖西魏置又隋志云西魏置西安州后改盐州延绥志云定边营西魏盐州地即今定边县】
　　山鹿　后魏阐熙郡领山鹿县【地形志　按山鹿新□隋始废入长泽西魏时县尚存】
　　新□　后魏阐熙郡领新□县【地形志　按地形志后魏代名郡领呼酋渠搜二县至隋始废】
　　延州　魏废帝三年改东夏为延州【周书文帝本纪　録郡四】后魏改延州以界内延水为名【元和志　按后魏东夏州领定阳郡侨置今宜川界西魏无考】
　　徧城郡　后魏置徧城郡开皇初废【隋书地理志録县二】广武　后魏置曰广武开皇启丰林【隋书地理志　按周书侯莫陈崇西魏时封广武县伯即此在今肤施县东】
　　沃野　【按后魏徧城郡领沃野县隋始并入丰林周书豆卢勣孝闵帝践祚封沃野县公即此】朔方郡　【按隋志后魏置朔方郡属东夏州后周废録县三】
　　魏平　【按魏平县后魏置周隋并因之在今清涧县界】
　　政和　【按后魏置政和县后周始并魏平在今清涧县界】
　　朔方　【按后魏置朔方县后周始并魏平在今清涧界】
　　神木郡　临真县有西魏神木【一作水】郡【隋书地理志按后魏定阳郡领临戎临真二县后郡及临戎无考或系西魏改置録县二】
　　临真　【按后魏置临真县至隋并因之在今甘泉县东北八十里一作临贞孝武西迁王雄封临贞县伯即此】
　　真川　临真县有西魏真川县【隋书地理志】甘泉西魏为真川县属神木郡【县志】
　　上郡　大统七年稽胡帅夏州刺史刘平伏据上郡叛【周书文帝本纪】天和六年使郭荣于上郡延安筑咸宁等五城【隋书郭荣传　録县二按地形志上郡亦属东夏州】
　　银城　后魏置石城废帝改银城【元和志　按银城在神木西南】因城　后魏置后周废【隋书地理志　按因城在安塞县西】
　　文安郡　西魏置文安郡【隋书地理志録县三】
　　文安　延川西魏置曰文安【隋书地理志】文安城在延川县西南三十里西魏为文安县寻改为文安郡【延安府志】
　　延安　延安县西魏置【隋书地理志】后魏置广安县西魏置延安【延长县志　按延安在今延长县南】
　　义乡　西魏又置义乡县【隋书地理志　按义乡在今延长西南】
　　丹州　废帝三年改汾州为丹州【周书文帝本纪】大统三年割鄜延二年改为汾州理三堡镇废帝以河东汾州同名改丹州因丹阳川为名【元和志録郡二】
　　义川郡　古孟门河西之地西魏置义川郡【通鉴注録县三】义川　大统三年置义川县属义川郡因川为名【元和志按义川今宜川县】
　　云岩　大统三年于今县薛和川置永平县属义川郡十三年改为云岩县大统九年大水漂荡移于桑枢原【寰宇记】云岩县在宜川西北七十里【马志】宜川在云岩镇【九域志】
　　太平　咸宁旧曰永宁西魏改为太平【隋书地理志】后魏孝文帝置永宁县在县东二十里文帝改为太平县移于今所【元和志　按太平在今宜川县东】
　　乐川郡　【按后魏置乐川郡开皇初始废入义川録县二】
　　汾川　后魏孝文帝置安平县文帝改为汾川【元和志】大统十七年省北汾州乃取丹阳川号立汾川县理高树山南【寰宇记】宜川县有汾川镇【九域志　按县册汾川镇在宜川北九十里当即故县所在】
　　乐川　丹州领乐川县【元和志】云岩县开皇三年移就废乐川县【寰宇记】
　　绥州　雕阴郡西魏置绥州【隋书地理志録郡三】
　　安宁郡　上县西魏置安宁郡及三县【隋书地理志録县六】上县　本秦肤施地后魏于此置上县取郡为名【元和志】安宁　上县西魏置安宁县【隋书地理志】
　　绥徳　绥徳县北至州一百里后魏文帝分上郡南界丘尼谷置县【元和志】绥徳县大统十二年置今废为绥徳镇【寰宇记　按绥徳在今清涧北】
　　安人　上县西魏置安人县【隋书地理志】延水县北五十里临河故城后魏置安人县属东夏州【元和志】
　　延陵　延福县西魏置曰延陵【隋书地理志】县西至州一百十里本秦肤施县地后魏置理延陵村【元和志】县在绥州东南废帝元年置【寰宇记】
　　城平　西魏置【隋书地理志　按元和志后魏置城中隋改城平互异】
　　安政郡　雕阴郡领大斌县西魏置安政郡【隋书地理志　録县一】
　　大斌　西魏置【隋地理志】县在绥州西北今废为大斌镇【寰宇记】
　　抚宁郡　雕阴郡领开疆县有后魏抚宁郡【隋书地理志　録郡一】
　　抚宁　西魏置【隋地理志】汉圁阴地魏废帝于县东抚宁故城置抚宁县属抚宁郡【元和志】抚宁县在米脂县西一百四十里【马志】
　　开疆　西魏置【隋书地理志　按开疆在今米脂界】
　　真乡　雕阴郡领真乡县西魏置【隋书地理志】真乡故城在今葭州西一百里【延安府志】真乡城在双山堡南三十里【延绥志】
　　沃野镇　齐文宣追茹茹于怀朔镇至于沃野【北齐书宣帝纪】五原　大统五年太子自北长城东趋五原【周书文帝纪】怀朔镇　齐文宣天保六年追茹茹及于怀朔镇【北齐书宣帝纪】
　　连谷　大统八年突厥从连谷入防【周书宇文测传】
　　右西魏録州二十一郡五十六县暨镇一百三十二孝武西迁关中之地南限于梁东迫于魏幅愈狭故建置弥多其于后魏之旧半加更析所以愈纷而难纪也且西魏独无专史仅从诸地志中补苴成此以志其槩云
　　北周
　　周氏初有关中百度草创多有废省【隋书地理志】晋宋之后至周割据分裂州郡乃倍两汉【地理通释】
　　雍州　明帝二年雍州置十二郡建徳二年省雍州内八郡并入京兆冯翊扶风咸阳等郡【周书明帝本纪　録郡六】
　　京兆郡　明帝二年改京兆郡守为尹【周书明帝本纪　録县六】京兆郡有后魏杜城县西魏霸城县山北县并后周废【隋书地理志】
　　长安　宇文周继西魏都长安【地理通释　后魏京兆郡治霸城周复旧】万年　明帝二年分长安为万年县并治京城【周书明帝本纪】明帝分长安霸城山北三县始于长安城中置万年县【元和志　按万年今咸宁县】
　　鄠　自汉至隋皆于故扈城置县即县北二里故城是【雍大记】
　　新丰　后周新丰移理于故城东三十里周闵帝元年又徙于天寳废新丰东南七里【寰宇记　按新丰今临潼县又后魏阴槃县周废】
　　蓝田　周闵帝割京兆之蓝田置玉山白鹿二县又置蓝田郡至武帝省郡复为蓝田县属京兆【元和志】建徳二年自县西三十里故城徙治峣栁城又后周玉山县在县东二十五里白鹿故城在县西十二里【宋敏求长安志】
　　渭南　后魏置渭南郡西魏分置灵源中源二县后周郡及二县俱废入焉【隋书地理志】后周渭南郡废入渭南县属雍州【西安府志】
　　冯翊郡　明帝省雍州内八郡入冯翊等郡【周书明帝纪　録县四】
　　高陆　周明帝省万年入髙陵【续通典　按隋志西魏尚为高陆至隋始改高陵】
　　广阳　周明帝省万年入广阳仍移广阳县入旧万年城即今栎阳是【通典】周广阳仍冯翊郡【宋敏求长安志】
　　三原　后周置建忠郡建徳初郡废【隋书地理志】苻秦置三原防军后周置三原县【续通典】后周建徳二年郡废以县属冯翊郡故城在县北三十一里三原故城是【宋敏求长安志　按元和志作开皇三年罢建忠郡互异】
　　富平　闵帝二年于县置中华郡武帝省郡以县属冯翊【元和志】以在中华原故名【富平县志】中华郡城在富平县西南三里石川河之阳有二石人卓立即郡门所在人称石婆原【贾志】
　　扶风郡　始平故置扶风郡【隋书地理志】郑顶为扶风郡守【周书郑伟传録县四】
　　始平　恭帝元年徙于今县东北二十里后周大象二年复徙今县东南十里文学城【括地志】
　　槐里　后周扶风郡领槐里县【西安府志】
　　武功　周武帝置武功县属扶风郡【通典】后魏太和十年改武功为美阳县仍于此置武功郡后周天和四年美阳还旧理建徳三年省武功郡别立武功县于中亭川即本县理也【寰宇记】
　　漠西　晋元康中再置好畤县周建徳三年并入漠西县【寰宇记　按漠西在今干州】
　　延寿郡　下邽旧置延寿郡【隋书地理志録县二】
　　下邽　下邽县后魏改夏封大业二年复旧【元和志按周书樊深传西魏已复旧则周应为下邽】
　　莲芍　高祖嗣位莲芍界内数有羣盗以刘志为延寿郡守以督之【周书裴果传　按莲芍一作勺在渭南县北下邽东】
　　周南郡　后周从鄠县西北移于今所置周南郡又割雍州之终南郡于此置恒州领周南郡后废州三年移盩厔县于此【通典】天和二年移于今鄠县西北三十五里建徳三年移于今所置周南郡【寰宇记】盩厔县东五里为恒州故城【盩厔县志録县一】
　　盩厔　后周有仓城温汤二县寻并废【隋书地理志】有故县谷在县西仓谷在县西南二谷相连仓城县当在其处【盩厔县志　按长安志故仓谷在县西南二十五里故县谷在县西二十五里又隋书长孙炽传建徳二年授雍州仓城今即此】
　　咸阳郡　建徳二年省雍州内八郡入咸阳等郡【周书武帝本纪　録县三按周书萧圆肃传保定五年拜咸阳郡守即此】
</div>
    <div class="pagination">
<a href="陕西通志_page18.html">上一页</a><span>...</span><a href="陕西通志_page14.html">14</a><a href="陕西通志_page15.html">15</a><a href="陕西通志_page16.html">16</a><a href="陕西通志_page17.html">17</a><a href="陕西通志_page18.html">18</a><span class="current-page">19</span><a href="陕西通志_page20.html">20</a><a href="陕西通志_page21.html">21</a><a href="陕西通志_page22.html">22</a><a href="陕西通志_page23.html">23</a><a href="陕西通志_page24.html">24</a><span>...</span><a href="陕西通志_page20.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
