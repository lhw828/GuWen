<!DOCTYPE html>
<html>
<head>
    <meta charset="UTF-8">
    <title>广东通志 - 第 82 页/共 352 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>广东通志 - 第 82 页/共 352 页</h1>
    <div class="content">　　始兴县儒学【在县治东宋嘉定间建元至元间建于郭头天歴间迁于县西元季兵燬明洪武二十四年知县顔孝先教谕汪士搏重建正统元年知县翟琳修二年提学佥事彭琉塞前后路七年知县韦义増号舎景泰四年知县欧琳修堂斋天顺三年知县苗实修殿庑成化二年知府江璞修治十年知县夏舜重修嘉靖五年知县髙辅廓而新之万歴三十九年知县杨大润迁建今所　国朝康熙十年知县于大猷捐修学宫二十一年知县鲍复显重修雍正元年改啓圣祠为崇圣祠教谕陈东海修葺文庙五年知府王鉽知县杨于位捐修】
　　右南雄府
　　归善县儒学【在白鹤峯之东南元泰定元年惠州路同知按达拉始建学后署郡学事郡博士黄光祖徙建今所元季复遭兵燹明洪武二年知县木寅权以丰湖书院令诸生习业具中三年寅即今学基建殿堂斋庑后圮十七年署学事训导黄复奎重建宣徳四年知县李文修之正统十四年知县徐琦建尊经阁景泰七年知府段鉴知县李寛复修成化五年参议王英提学佥事胡荣檄推官龙臯修殿庑堂斋知府吴绎思改学门修防门及廨舎甃垣而饬之嘉靖五年知府顾遂知县黄琳重建易櫺星门以石十一年教谕黄晖建敬一亭十七年提学吴鹏檄知府史立模新之二十年教谕袁大纶率诸生具祭器二十五年知府吴至知县陶情重修三十五年知府姚良弼通判吴晋修殿庑堂斋重建敬一亭及号舎嘉隆之间两遭兵燹官徙寓府学堂序倾圯万歴五年分守参议李盛春知府宋尧武知县林民止重修明伦堂以诸生叶萼等议兴复侵地重建教谕训导廨官始复居焉二十二年署府事同知邱一鹏署县事推官廖如龙建尊经阁于明伦堂后徙教谕廨于阁之西隅　国朝顺治十六年邑人骆鸣雷姚子庄等捐修殿庑堂门康熙八年知县连国柱捐修櫺星门及门外东西两垣墙二十年知县卢光祖教谕吴策训导李敏邑人检讨龚章倡捐重修二十四年知县佟铭捐修殿庑廨舎围墙雍正元年改啓圣祠为崇圣祠】
　　博罗县儒学【在浮碇冈之麓宋端平间知州刘焕始建学淳祐中知州谢籧修之知县王亘建瑞光楼咸淳中知县洪伯清辟地而新之元至元三十一年亷访张处恭知县刘亨重建元末乃废明洪武四年知县任志刚重建永乐二年知县林和始立学门知县昌祚修大成殿正统三年提学佥事彭琉檄通判郑述复修之天顺中同知苏润修櫺星门及前衢知县邵铜始建尊经阁治元年知县欧阳瑎移置瑞光楼二年修櫺星门十三年知县林若周建仰髙祠合祀名宦乡贤嘉靖二年知县雷啓蛰建东号房射圃亭十四年知县李宪重建明伦堂及敬一亭二十二年知县经彦寀复修学　国朝康熙七年教谕何龙春捐修正殿及建复学前牌坊雍正元年改啓圣祠为崇圣祠】
　　长宁县儒学【在县治东旧在东城之内明万歴六年知县陈茂蕙从诸生议改迁今所明末兵燬国朝康熙十八年合邑绅士捐赀重建雍正元年改啓圣祠为崇圣祠】
　　永安县儒学【在金山下明万歴十一年督学副使支可大知府黄时雨从教谕陈文华议建于金山下署县通判木丛竒始建　先师庙两庑明伦堂两斋防门名宦乡贤祠知县郭之藩始建櫺星门内为泮池引城东流泉注之祀啓圣于明伦堂后东为尊经阁又东为文昌祠北为敬一亭又东为道义门东为训导署门左为宰牲亭　国朝康熙二十二年知县赵平格经始邑人贡生范章等捐建圣殿东西两庑大成门名宦乡贤泮池櫺星门复建啓圣祠文昌祠尊经阁二十四年署县沈抡英捐建明伦堂教谕毛天翀训导陈简命捐建儒学门仪门学廨典史刘之珏捐筑照墙二十五年知县张进箓捐赀増髙尊经阁购书蔵阁内雍正元年改啓圣祠为崇圣祠】
　　海丰县儒学【在县治之东南隅旧在邑西偏宋康定二年县令谭昉始徙建今所淳祐十一年主簿郑梦翀修之元季兵燬明洪武十三年知县邓源重建嘉靖元年教谕周鼎改建文庙于东徙明伦堂于西凿泮池建礼门九年知县陈一善建敬一亭三十三年知县张济时修明伦堂辟礼门易柱以石及重建东斋万歴三十年知县叶惟荣教谕林中梧建尊经阁于文庙后改啓圣祠于文庙东　国朝顺治四年知县阮士鹏教谕黄梦赉捐修六年邑绅士同修十一年教谕王佐训导蒋煜董修学宫康熙六年知县阮士鹏教谕黄鼎捐修十年知县范逢春捐倡重修二十一年总兵苗之秀知县佟永清教谕简良臣训导苏上琏重修二十三年知县姚徳基继修五十六年知县熊大樊重修雍正元年改啓圣祠为崇圣祠二年邑人陈璵捐建学署】龙川县儒学【在县城之东建鏊山之麓即宋崇宁故州学徽宗赐辟雍诏碑存焉淳熙嘉泰端平嘉熙间循守宋煜梁克俊宋诩县令倪应时相继修之元至元二十年燬于兵厥后即城东李守旧宅权为庙学延祐二年知州徐震复建学于城北至正间又燬于兵明洪武初典史黄九成因城遗址修建县学成化十三年提学佥事赵瑶复建于城北嘉靖二年佥事施儒檄知县韦邦宪隄嶅湖改建十一年建敬一亭啓圣祠二十一年因学宫圮壊通判杨茂深知县蔡鸿渐请于提学副使林云同佥事雍澜复建于城东即今学知县欧阳深建尊经阁于明伦堂后万歴二十二年署县通判唐体元置祭器　国朝康熙七年知县彭峻龄倡捐重建雍正元年改啓圣祠为崇圣祠】
　　长乐县儒学【在县东紫金山麓宋绍定中县令叶拳始建于七都之龙冈淳祐初县令林朝孙修之元至元二十九年徙今县治乃建学于西至顺初县尹程愿学成之元季兵燬明洪武三年教谕廖伯舟重建成化元年知县黄瑜以其地湫隘始徙建今所十一年知县李颙改建櫺星门以石治中知县黄坤始凿泮池正徳中知县杨继宗修殿及防门吏目陈淳増修垣墙始徙山巅旗纛庙嘉靖元年佥事施儒导水于泮池明年建尊经阁増号舎十年佥事吴彦筑地増修学宇扩明伦堂十一年建敬一亭十四年知县于寳増建正殿十五年佥事江滙改儒学向甃泮池建青云桥十九年立科贡题名二十七年佥事徐缉重建三十三年知县李徳川重建乡贤名宦祠明年修进徳修业二斋及学门训导黄应举倡诸生増建礼门义路坊修东西号房万歴二十年署县通判蒋杞増置祭器　国朝顺治八年知县孙廕光捐修康熙二年教谕温如璠训导屈宋重修明伦堂十二年训导夏际卢倡修啓圣祠二十四年知县钱巍业教谕刘文着训导王懋徳署县沈抡英前后继修二十五年知县孙蕙修两庑及大成门四十五年知县母仪修泮池围以石五十二年知县田祖捐修两庑五十六年署县徐愼重修明伦堂五十八年知县张梁改正照墙教谕何璿训导何怡修复儒学门雍正元年改啓圣祠为崇圣祠五年署县冯嵤捐修东庑并设牌位】
　　兴宁县儒学【在县治东南宋嘉定中始建于县东百步咸淳四年主学卢龙跃饬之元末兵燬明洪武四年县丞刘昭辅重建八年知县张成増饰之正统中知县朱孟徳重搆堂宇知县蔡徳义教谕林璟建尊经阁天顺三年同知苏润知县舒昭修文庙防门櫺星门五年寇焚号舎颁书祭器咸燬知府吴绎思檄知县郑逊教谕吴文澄重建成化十年知县董英建库房号舎十三年提学佥事赵瑶改门东面鸡灵山迁射圃于学东立观徳亭十八年御史徐瑁以诸生请始即旧岭东道徙建今学治八年知县黄缙建尊经阁两斋号舎易民地及池以拓之是嵗佥事李徳美建学舎十五年知县陈孔明修两庑防门易櫺星门以石嘉靖九年知县吴悌建敬一亭十四年知县施干修明伦堂十五年知县方述修文庙建啓圣名宦乡贤祠三十年知县黄国奎建啓圣祠三十四年知县罗衣建宰牲所国朝康熙十七年训导陆文蔚修啓圣祠二十三年知县李清鋐教谕李长倩训尊李杜重修学宫二十五年教谕李长倩重建明伦堂五十八年邑绅重建正殿防门名宦乡贤祠六十一年重建啓圣祠雍正元年改啓圣祠为崇圣祠】
　　连平州儒学【在州治左明崇祯六年建中为正殿两庑翼焉南为防门内开泮池引北门源泉注之　国朝康熙十年知州髙光国重建学宫十六年署州顾士美重建两庑二十一年学正欧阳英骑修啓圣祠二十二年知州佟国瑞重建明伦堂雍正元年改啓圣祠为崇圣祠八年知州卢俊义修礼门义路两坊】河源县儒学【在城西北隅旧在城东南隅明洪武二年建歴二百余年旧城濵海屡遭水患学宫庙庑堂门悉圮万歴十年复古城迁县治号曰新城十三年知县欧阳询始迁学于今所二十年知县周炳建名宦乡贤二祠于防门之左建敬一亭于文庙之后前为鳄湖秋冬水涸知府林国相为请于制府斥饷金濬源筑隄水始滙焉　国朝雍正元年改啓圣祠为崇圣祠】
　　和平县儒学【在县治西明正徳十六年建嘉靖二年知县刘琰増官廨増号舎甃露台立名宦乡贤二祠嘉靖二十六年佥事范推一檄县修之逾十年始成崇祯十年教谕易昌第改建　国朝康熙十八年知县韩师愈重修四十二年知县盛洪重修五十四年知县李煚修学宫増建圣域贤闗雍正元年改啓圣祠为崇圣祠五年知县王植倡修六年知县王暠重修文庙　雍正八年海丰县请□县设学现候部议】
　　右惠州府
　　海阳县儒学【在制锦坊旧在府治西偏附郡学右宋绍兴中知县陈坦迁于今所绍定间知州孙叔谨知县张焕増修景炎三年燬元不复建附生徒于郡斋明洪武二年通判张杰始建学永乐间参政郑阜义重建大成殿两庑宣徳八年御史丁宁重修两庑防门櫺星门正统元年知府王源以官地易民居广之徙櫺星门外临于街内凿泮池甃以石明年知县李衡建明伦堂兴贤育才二斋天顺八年知府陈瑄重建大成殿及馔堂易櫺星门柱以石嘉靖间知府王袍丘其仁重修又立啓圣祠于大成殿前左隙地地在训导斋后教谕陈察复以学后卑洼买民池实土议建尊经阁未就迁去二十四年同知王贵始辟阁垣而一之二十五年知府郭春震缮修二十七年知县褚宗禄建敬一亭于尊经阁二十八年知县李竒俊复徙于明伦堂前二十九年分守冯皋谟四十二年署县通判揭鸿万歴二年知县冯笏俱相继修葺九年大成殿复壊知府张敷潜知县徐申重建十五年明伦堂圮知府劳逊志知县林继乔新之复増起教谕学舎一座明年复徙啓圣祠于训导斋地仍以祠地为训导斋天啓间副使周维京重建殿庑仪门崇祯间知府黄日昌教谕黎崇宣重建啓圣祠　国朝顺治年间巡道魏执中重修殿庑及櫺星门康熙二十年知县刘永重修文庙建文昌祠二十三年同知滕天绶捐建啓圣祠二十七年知县金一鳯建土地祠重修明伦堂雍正元年改啓圣祠为崇圣祠】潮阳县儒学【在县治东南宋绍定三年知州孙叔谨建景炎中燬元知县崔思诚建大成殿至正九年知县雷杭建明伦堂及两斋明洪武二十八年教谕李文政修两斋曰进徳修业正统五年主簿黄容建号舎十间十年知县刘源洪创膳堂景泰四年知县何晟重建明伦堂天顺七年参政刘炜知县陈瑄易櫺星门柱以石砌泮池造祭器成化二年佥事戈立増建号舎十一间治八年知县姜森购民地建拓教谕廨及号舎十间正徳十二年知县宋元翰建海滨邹鲁二坊及修明伦堂嘉靖十二年同知刘秉鉴修号舎十三年教谕周朝任铸祭器十六年通判胡裕建啓圣祠典史陈公陞重修文庙祭器十七年御史王徳溢委主簿严賔修明伦堂馔堂十八年飓风殿堂祠宇门斋住廨散是年知县胡景华修复三十七年知县蔡明复重修明伦堂隆庆中知县黄一龙复修庙学三年始成　国朝康熙三年知县王渫重修圣殿两庑明伦堂六年知县张美教谕吴廷缙续修明伦堂十八年知县徐而防教谕吴廷缙倡修圣殿两庑明伦堂二十五年知县臧宪祖捐修圣殿两庑防门并泮池垣墙五十一年知县彭象升重建明伦堂五十三年知县支森重修防门及乡贤祠雍正元年改啓圣祠为崇圣祠七年知县闵黯倡修大成殿两庑防门及泮池】
　　揭阳县儒学【在县治东宋绍兴十年建淳祐六年知州陈圭修景炎三年燬元重建明因之永乐二十年知县徐赀重修天顺七年知县陈爵买民地以广学基建学舎进徳修业二斋治八年知县彭惟芳修明伦堂十三年知府叶元玉建尊经阁及射圃嘉靖五年主簿季本修明伦堂馔堂斋舎三十九年知县彭文质重建先师庙东西庑四十一年又重建敬一亭濬櫺星门前一水通于马山寄四十五年署县推官郑良璧建尊经阁万歴十六年兵备道王民顺修建庙署増髙明伦堂三尺教谕陈民极捐俸建文昌祠及斋宿房防馔所　国朝顺治十七年知县张嘉善重修康熙五年教谕黄挺华倡修圣殿及两庑十七年知县廖鸣鳯倡建雍正元年改啓圣祠为崇圣祠六年知县陈树芝重修殿庑明伦堂置祭器】
　　程乡县儒学【在县治南宋梅州学也初建于大市后徙之东南隅乾道九年知州黄徳俊复迁于城之西北淳熙十二年知州黄畟建梯云桥学前庆元六年知州刘焕増学宫新十哲像斋舎教授张如圭林若谷相继建大成殿绍兴三年学正郑竒迁于贡院故址本路使赵师楷知州叶敷荣共建大成殿两庑防门扁讲堂曰明道淳祐元年知州李鉴迁于今所元元贞二年佥事张处恭重建未竣大徳元年佥事呼喇济成之明洪武二年省州三年改为县学主簿房秉正修大成殿明伦堂防门两庑櫺星门两斋二十四年典史廖仁重修正统九年知县文琳建大成殿两庑成化元年参政龚毅佥事毛吉檄知县丁杰易櫺星门以石治三年佥事袁庆祥新文庙创明伦堂正徳八年知县张钦重建大成殿两庑櫺星门泮池祭器库馔堂九年知县张戬増号舎十六年知县唐继仁重建大成门嘉靖四年训导张贤撤馔堂建尊经阁八年主簿黄腾立敬一亭十年知县林墰建啓圣祠二十五年知县黄进建防馔堂　国朝顺治十年知县葛三阳移建啓圣祠于大成殿后康熙八年训导吴晋重修十年知县王仕云重修圣殿两庑防门明伦堂名宦乡贤祠及照墙左右两坊雍正元年改啓圣祠爲崇圣祠】
　　饶平县儒学【在县治东明成化十四年与县城并建同知邵有良委官毛文政经始明年知县杨昱董成之正徳三年圣殿圮壊知县毛棠鼎建未就九年知县杨淮甫至成化十三年参议张简复其地之侵于民者嘉靖秋壊于飓风教谕王鲁新之知县柴乔李士逹重修学旧无泮池二十二年知县罗凯始凿池四十年教谕林成纲广号舎十余间万歴十九年兵巡道王一干又増置号舎二十六间　国朝顺治十六年饶鎭吴六竒重建圣殿铸洪钟悬殿左又修明伦堂名宦乡贤祠啓圣祠康熙二十一年训导侯世禄捐修照墙高八尺兼濬泮池二十六年教谕黄志聨训导侯世禄合葺明伦堂雍正元年改啓圣祠爲崇圣祠】惠来县儒学【在县治东旧在县治北明嘉靖四年知县蒋恩建十九年知府龚湜改建今所即府馆旧址二十二年知县官徳章修又建博文约礼二斋建号舎防馔堂于明伦堂右建廨于堂东西敬一亭在明伦堂后三十年知县林春秀重修又建大成殿两庑防门櫺星门泮池明伦堂神厨祭器三十二年创学塘观海亭学门仪门宰牲所万歴年间知县游之光重修国朝康熙十九年知县张秉政捐修腾蛟起鳯二亭雍正元年改啓圣祠爲崇圣祠】
　　大埔县儒学【在县治左明嘉靖六年知县欧淮建二十二年教谕刘万春建讲堂増号舎二十四年知县曽广翰建学阁修明伦堂斋舎号房二十七年教谕吴箴改建大门三十四年教谕陈尧道修廨三十九年知县吴思立修号舎讲堂敬一亭在儒学左万歴二十一年推官余炤重建讲堂修号舎　国朝顺治年间饶鎭吴六竒知县赵观光同康熙年间知县宋嗣京艾十竒相继重修雍正元年改啓圣祠爲崇圣祠】澄海县儒学【在县治左明万歴五年知县顾奕建崇祯间知县梁髙登教谕胡曰干修　国朝康熙二十二年总督吴兴祚捐俸三百两知府林杭学同知滕天绶通判母鲸知县王岱教谕余龙训导徐辑夏邑人佥事杨钟岳侍读学士佘志正公捐重建邑人蔡茂植捐建啓圣祠明伦堂雍正元年改啓圣祠爲崇圣祠】
　　普宁县儒学【在县治西南明嘉靖四十二年创万歴三年知县刘钝始建明伦堂两学舎十三年知县赵献建文庙两庑大成门櫺星门名宦乡贤祠儒学门二十五年知县王稷复建啓圣祠重修明伦堂号房三十三年知县沈知霖捐倡大修三十六年知县阮以临教谕黄秉中重修　国朝顺治八年知县李廷梁重建圣殿康熙九年知县段藻重建大成殿啓圣祠二十二年知县汪容日教谕潘浩元训导潘飏臣捐建明伦堂櫺星门雍正元年改啓圣祠爲崇圣祠】
　　平远县儒学【在县治东明嘉靖四十三年知县王化建时属草创万歴六年知县刘印祚修李允懋拓地迁建文庙及明伦堂崇祯间知县胡有英教谕詹露重修　国朝顺治十二年知县赵复昌重建文庙十六年知县葛笃彝署教谕吴鸿磐重建明伦堂康熙九年知县刘骏名修啓圣祠四十年知县何寛训导何曰智移建于文庙后雍正元年改啓圣祠爲崇圣祠五年知县陆祖望训导钟伟重修学宫】
　　鎭平县儒学【在县治西明崇祯六年抚按委平远县知县沈惟耀督建其地系贡生徐徽生员徐惟础义捐时县治新设草创未备十七年知县罗明防修　国朝顺治十三年知县薛世望重修康熙二年知县徐履吉重修十一年知县程梦简捐修四十五年知县母仪重修学宫石砌泮池及栏杆五十二年知县田祖捐修西庑五十六年署县惠通判徐愼重修明伦堂五十八年知县张梁重修照墙教谕何璿训导何怡捐修防门雍正元年改啓圣祠爲崇圣祠五年署县番禺县丞冯嵤捐修东庑七年知县吴芮重修】
　　右潮州府
　　高要县儒学【在府治之东旧在县治东七十步府学遗址宋政和四年郡守毛衍即其地以爲县学明洪武初知县刘濬源修十年知府胡本道增修置射圃永乐十年知县常庸徙堂斋于殿后以旧堂斋爲学仓廨宇宣徳七年知府王防重修正统间提学佥事彭琉偕知府王防复学后侵地筑书楼新大成殿凿泮池亭射圃増筑号舎又复学前侵地爲廨宇撤书楼爲两斋天顺七年知府黄瑜知县朱茂建仪门及斋南号舎成化三年知县刘钦重建明伦堂櫺星门七年知县孙珍重建防门廨宇治间知县左濬改仪门于大成殿左正徳二年知县钱世用重修十二年知县秦行健建杏坛于书楼北嘉靖十一年巡按御史吴麟知府钱铎建议迁学于今府学庙右与府学合庙万歴九年知府王泮买民居辟学门二十年都御史萧彦迁复于旧址三十二年知府陈濂塡筑后塘建尊经阁四十四年推官李春熙通判许学贤改学前路从左绕右循南复折左而西天啓二年知县江渐磐重修庙庑先是庙后地陷堂斋倾圮教官僦居民舎知府陆鏊知县张明熙先后葺修　国朝雍正元年改啓圣祠爲崇圣祠】
　　四防县儒学【在县治东南旧在金冈山下宋咸淳元年知县赵汝音迁于今地建大成殿防门景炎间知县陈隆建堂斋号舎元末摧圮明洪武初重建永乐十一年知县顔寳修景泰四年知县杨涣建书楼成化六年知府黄瑜复侵地改建明伦堂以堂旧甚建大成殿两庑门库斋舎书楼馔堂正徳十四年知县萧樟作泮桥嘉靖七年知县张玺重修堂斋十六年知县罗愈请嵗以寺租修学二十五年知县庄深建敬一亭尊经阁三十年知县陈自然建儒林门櫺星门万歴二十三年知县彭名世复建尊经阁乃移啓圣祠敬一亭于阁左右四十六年知县谢子诏教谕邢裔昌重修殿庑斋房四十八年知县陈祖训改建文昌阁于儒学之前左爲名宦祠右爲乡贤祠　国朝顺治十六年教谕朱翀募修康熙十八年知县班一政倡捐重葺二十六年知县阵欲达教谕邹紫客训导罗宗祥倡捐重修雍正元年改啓圣祠爲崇圣祠五年知县黄任建魁星阁在学宫后】
　　新兴县儒学【在县治东南旧爲新州学宋天禧间始建天圣间徙于夏院寺之西绍兴十二年郡守张夔修淳熙四年郡守赵师孟复迁于旧址嘉定六年郡守杨承祖重修咸淳十年郡守何坤葺之元大徳中知州髙芝重建殿斋明洪武三年改新州为新兴县改州学为县学县丞孙守正鼎建庙学宣徳五年教谕卢闰建尊经阁正统三年知县雷晏重建讲堂号舎射圃天顺七年燬于宼知府黄瑜新之成化十一年通判李敏增修正徳十一年知县王琮复射圃侵地十六年知县胡尧时始建啓圣祠于尊经阁后辟泮池右爲敬一亭嘉靖二十七年知府胡纯行县修櫺星门三十五年县丞罗宁重修万歴十三年知县赵徳懋请以学塘租银修庙庑啓圣祠明伦堂尊经阁两斋号舎二十四年知县姚舜牧重修学前二坊新其扁曰贤闗曰圣域从学前塘基辟路出南城曰见龙衢三十年知县杨成乔捐俸重修学宫　国朝康熙十年知县李超二十四年知县徐煌教谕刘国璋训导陈就烈前后倡捐重修雍正元年改啓圣祠爲崇圣祠】
　　阳春县儒学【在县治西宋庆歴四年原建于南城外一里元季圯壊明洪武二年知县莫景明迁建于今地永乐七年县丞吴子育重建殿庑防门櫺星门明伦堂两斋射圃正徳三年提学彭琉命知县宋啓修成化五年燬于寇七年知府黄瑜新之正徳十年知县黄寛重修殿庑堂斋嘉靖十年知县杨和建啓圣祠敬一亭三十二年知县谢复生重建文庙并饬两庑堂斋号舎隆庆间同知郭文通凿泮池于櫺星门内引东门外官陂水注之知县熊烈建尊经阁造祭器万歴四年同知蔡懋昭买民地辟学前路树以坊知县毛汝起重修庙庑防门櫺星门学门改建敬一亭凿泮池于櫺星门外十一年知县黄宪清建接云楼十五年飓风飘毁文庙知县张文诰修之移敬一亭于尊经阁后防门左右为名宦乡贤祠泮池在櫺星门外前为云路坊崇祯十六年知县陈轼倡率诸生梁应标等修葺　国朝康熙九年知县张含瑾重修二十五年知县康善述捐修六十一年知县苏浵于学宫前啓建文明门又于文庙照墙开黉宫门雍正元年改啓圣祠为崇圣祠七年知县黄敷言教谕陈世莲训导邝士佐倡捐修大成殿重建两庑筑月台櫺星门名宦乡贤祠扩泮池为双拱周以栏杆围墙扩六尺髙三尺文明门上建大魁阁辟青云路二十余丈临溪架桥】
　　阳江县儒学【在县治西岭西分司故址旧南恩州学宋庆歴四年始创于城南二里绍圣中知州丁琏徙城内东南隅绍兴二十一年知州傅雱刻孔子小影于御书阁淳熙中知州梁球建大成殿嘉定中知州陈岳郑浦重修殿庑堂斋元末圯于兵燹明洪武中省州入县遂改州学为县学废县旧学为民地知县张翼始更造之知县梁潜林星李宁相继修建天顺七年贼燬仅存礼殿成化二年佥事张祚重建庙学又市民地建藏书阁二十一年佥事陶鲁以学湫隘迁今地正徳九年主簿林景和重修两庑防门嘉靖七年主簿杨任修建斋堂号舎尊经阁学门十四年知县莫斌废尊经阁建啓圣祠敬一亭万歴七年同知蔡懋昭复建尊经阁十三年兵备副使王泮同知方应时大修乡贤祠名宦祠在防门右土地祠澹庵祠在防门左射圃旧在东门外　国朝康熙十三年复建尊经阁二十六年教谕叶自茂重修三十二年训导黄以敬添设啓圣祠二间祠西又创书舎四间五十年知县唐伯羲重建尊经阁雍正元年改啓圣祠为崇圣祠六年知县林寅教谕尹锡箓训导佘锡纯捐修名宦祠八年教谕尹锡箓训导佘锡纯捐修櫺星门防门垣墙及置祭器】髙明县儒学【在县治东明成化十二年始置县设学知府李璲创建大成殿两庑防门櫺星门明伦堂两斋号舎厨库治间署县事典史黄观建讲堂泮池桥亭正徳十五年通判潘鹍重修嘉靖五年知县陈坡重建树櫺星门以石创聚奎楼二十八年知县陈富春重建讲堂号舎三十四年教谕汤濬建登贤亭三十五年庙学爲飓风摧毁知县徐纯次第修葺又筑杏坛于泮池上移敬一亭于儒门内迁名宦乡贤二祠于防门左右万歴十三年知县曽宗烈重修庙庑堂斋啓圣名宦乡贤祠及敬一亭三十三年知县韩国藩于学门左创建尊经阁又重建左右二坊改题玉山起鳯珠海腾蛟四十八年知县陈京璧重修殿庑崇祯五年知县萧时勉训导谭瓒复行修葺明末燬于兵　国朝顺治八年署县萧来仪教谕王孙枢修防门是年教谕王孙枢建教谕衙康熙元年知县卢开象训导沈嘉庆修啓圣祠八年知县鲁杰重修学宫二十一年署县刘淑向教谕郑啓中训导冼赡宗倡修大成殿东西庑防门櫺星门周围垣墙开浚泮池是年教谕郑啓中重建清云门儒门二十二年知县于学修复尊经阁二十八年知县于学修复乡贤祠雍正元年改啓圣祠为崇圣祠】恩平县儒学【在县治西明成化十六年始置县设学都御史朱英按察使陶鲁创建大成殿两庑防门櫺星门明伦堂两斋继建尊经阁仪门号舎正徳二年修建櫺星门嘉靖初教谕费颐修建儒学门未防庙学为飓风所毁二十八年知县阮琳重修万歴十五年教谕车学年建尊经阁于学之东北十七年防学圯重修知县蔡标教谕厐一徳徙泮池于櫺星门外环以垣墙门左曰崇正学门右曰育英才防门东为名宦祠西为乡贤祠庙后为啓圣祠东北为尊经阁祠西为号舎东为敬一亭后为教谕舎射圃在学西　国朝康熙二十四年知县佟世男倡捐重修大成殿两庑啓圣宫乡贤名宦祠及泮池櫺星门雍正元年改啓圣祠为崇圣祠三年知县常三书及举人郑鹏生员冯卓等捐修学宫】
　　广宁县儒学【在县治东明嘉靖三十九年始置县知县韦弁创建庙学万歴十一年兵备副使徐时可令知县黄南金修之先师庙两庑防门櫺星门啓圣祠明伦堂两斋官廨学门咸备二十年知县李先芳捐俸诸生陈经捐赀易黉门各柱殿前栏盾以石　国朝顺治十五年教谕黄金胜修复啓圣祠及两庑防门康熙六年训导邓隆盖葺殿宇重建明伦堂二十五年知县黄金从教谕劳翀训导李梦防修建明伦堂之两庑为博文约礼斋三十三年知县尧采教谕黄廷璋训导张孔嘉捐建啓圣祠及明伦堂之两庑三十四年知县尧采捐修防门雍正元年改啓圣祠爲崇圣祠】
　　开平县儒学【左城东隅明崇祯十七年建县旧设小防一所奉祀至　国朝康熙六年知县髙子翼训导祁士骅倡捐偕邑人剏建今所未成逮八年训导萧正博复营之工始竣二十年绅士里民修圣殿建两庑仪门泮池櫺星门啓圣祠明伦堂五十三年知县陈还重修雍正元年改啓圣祠为崇圣祠】德庆州儒学【在州治东一百七十步旧徳庆州学创建于城东紫极宫故基宋元丰四年迁于府治东六十步庆元初郡守赵师璱置书买田绍定淳祐间郡守陈宿冯光益之元至元末教授林舜咨作大成殿尊经阁同知王防祖树明伦堂总管孙辅臣増修之明洪武九年定为州学正统中提学彭琉命判官朱智修建殿庑重门及云章阁知州谢必贤继起堂斋成化间知州李瑛周俭管淳増修治三年知州王淮重建尊经阁号舎防门厨库十五年知州杨棨重修殿庑嘉靖十五年知州陆舜臣重修正祀典二十一年知州吴汝新重建殿庑改甃泮池増修学门号舎三十六年知州徐増修殿庑四十一年知州杨征移徙于东城隍庙万歴二十八年知州沈有严迁复于州治左之旧三十年辟射圃于学左崇祯五年通判王之肱修葺射圃守道刘继昌知府萧嘉熙等捐建重新　国朝顺治间知州饶崇秩议修捐俸一百五十两贮学康熙五年学正梁宗典重修大成殿两庑仪门櫺星门并周围垣墙六年知府熊啓裔七年知府蒋应秦教授黄梦赉继修雍正元年改啓圣祠为崇圣祠】
　　封川县儒学【在城东北八十步旧在县东山一里宋康定元年创建皇祐间燬于寇遂迁今地嘉祐三年州守田开以其地狭隘迁于城西小丫岭屡被水患熙宁六年州守俞瑊复迁于东山故址绍兴七年州废学毁十一年州复知州黄琮辟故址建学宫置学田时士以涉水不便十五年郡守杨王休徙于今地咸淳七年教授张骥重修元至正三年逹噜噶齐裕噜特穆尔重修明洪武二年改州为县因改州学为县学永乐八年县丞欧必森新之十二年县丞杨隆重建庙学天顺四年寇燬仅存殿庑堂斋成化五年知县万显移明伦堂及两斋于后地之爽垲者治十八年知县张琇重建庙庑櫺星门正徳四年知县黄琼建学门六年训导郭缨建尊经阁辟泮池饬祭器嘉靖初知县琼海周英重修三十二年知县郭处贤改建敬一亭四十三年洪水冲壊庙学知县唐时雨大加修葺隆庆六年櫺星门壊知县陈起耕修之万歴九年知县周日暹重修十九年知县黄懋中迁复东山故址二十五年岭西兵巡道陈濓命知县唐民拱徙建于今处明伦堂在　先师庙左露台甬道翼以两廊门外南立棹楔堂西为尊经阁东为神厨神库后为敬一亭　国朝雍正元年改啓圣祠为崇圣祠】
　　开建县儒学【在县东半里旧在县东南百步明成化九年教谕陈瑚请于巡抚都御史朱英迁于城内东隅二十一年知县廖賔重建殿庑防门櫺星门明伦堂馔堂两斋号舎库房咸备嘉靖十年署县黄世铎建啓圣祠十五年知县吕宾増置号舎二十九年知县陈廷举奉学道檄迁建今所万歴四年知县胡希寅建正业堂名宦乡贤祠号舎廨　国朝顺治十四年教谕郑茂惠重修康熙九年知县张冲斗复修二十三年知县姚从智捐修学宫二十九年署县邵龙元捐修东西两庑防门泮池櫺星门雍正元年改啓圣祠为崇圣祠八年署县陆昌龄重修】
　　右肇庆府
　　茂名县儒学【在城东明洪武十四年始设学于城内西北后设千户所地狭用教谕刘源议迁于城外东山寺故址天顺八年兵燹成化五年知府孔镛并学于府正徳五年监生杨节奏复六年知县林渠复建于旧址立明伦堂两斋学门儒林坊于旧址嘉靖七年巡按御史周模楷置砖甃学路百五十丈修筑周围垣墙十四年知府郑防知县易本仁复建庙庑防门櫺星门学门牌坊二十七年知府欧阳烈迁学门新二坊啓圣祠名宦乡贤祠俱附府学二十八年知县韦弁重修庙庑及明伦堂崇祯间知府姚继舜知县张复普尹竒逢相继捐修　国朝康熙二十年邑人重修圣殿建两庑仪门泮池櫺星门啓圣祠明伦堂及名宦乡贤祠二十二年知府王际有教谕黎起龙训导罗澄捐修学宫堂庑门墙五十三年知县陈还重修文庙増建两斋头门礼门义路门四围宫墙雍正元年改啓圣祠为崇圣祠】
　　电白县儒学【在神电卫旧在宝山下元季兵燬明洪武初知县刘源隆迁于县治东南成化四年佥事陶鲁迁于今所五年知府孔镛大新之嘉靖十年知县董琳建敬一亭十七年知县俞岳建啓圣祠二十七年知县谭尧道知府欧阳烈重修后尽倾圮万歴六年知县张希臯经始创建知县林梦琦増修首建文庙次两庑次防门櫺星门明伦堂东西斋又建啓圣祠于东偏名宦乡贤于防门之左右又于明伦堂东建教谕廨西建训导廨明伦堂之下建号舎焉建敬一堂于明伦堂后土山之上櫺星门外文路东西两端建崇儒造士二坊崇祯七年知府姚继舜知县周日旦教谕李世球重新之建射圃于学右　国朝顺治十七年知县相斗南议修有邑节妇吴氏捐屋地木料砖石助修康熙二十七年知县张兆统重修五十二年知县张琮修正殿两庑五十七年知县周文杰修明伦堂雍正元年改啓圣祠为崇圣祠三年训导黎组芳及诸生修文庙甃以石阶】
　　信宜县儒学【在城东元至正十四年知县陈巴延彻尔建立明因之永乐四年知县盛得中重建十三年知县姚原立正统四年知县陶兖相继修葺堂斋天顺年间知县顔玉阶重建大成殿成化四年知县李时敏复修大成殿两庑迁于城东南七年建櫺星门礼门正徳八年知县虞玘重修嘉靖十四年典史前编修程文德迁于县左建明伦堂斋房知县谢彬复建正殿敬一亭学门十九年知县白谱建櫺星门二十五年知县何文俸复建防门啓圣祠二十七年知县许述修葺　国朝顺治十三年知县徐鸣佩大修康熙五年知县罗士毅迁于旧址六年知县罗士毅改建大成殿名宦乡贤二祠二十四年知县余光灵教谕方曰定训导钟煌修葺啓圣祠二十八年知县余忠震倡修大成殿是年教谕龚文耀捐建啓圣祠雍正元年改啓圣祠为崇圣祠三年知县段宏普修葺大成殿五年知县段宏普教谕丘啓碧训导阮士英重建明伦堂】化州儒学【在州治南宋嘉定二年郡守范良辅建于城外咸淳六年教授赵蜚英迁于城南后燬于兵海北海南佥事吕沆重建明洪武初郡守曹锡修之宣徳八年知州吕明正统八年知州毛自得筑州城围学在城内天顺七年知州吴春成化七年知府孔镛同知曹庆各重修之十一年知州黄万硕仍迁于城外旧址正徳八年知府陈嘉表嘉靖间知州郑雍传相继修理后万歴间复迁于寳山旧址郡守沈水捐建大成殿啓圣祠及乡贤名宦二祠　国朝顺治十三年岭西道李皓学正冯璡捐倡修葺康熙六年知州丘宗文学正梁殿桂朱廷谊捐倡重建雍正元年改啓圣祠为崇圣祠八年阖州绅士议迁复南门旧址未竣工】吴川县儒学【在县治东元至正九年主簿唐必达教谕吴仲元建明因之洪武十四年县丞汪季清修大成殿两庑防门櫺星门堂斋礼门正统二年知县邓宣重修号房倒塌为军所侵嘉靖间御史熊兰拆侵屋以复旧址二十七年知县欧阳烈重修崇祯九年邑人吴鼎泰捐资重葺　国朝雍正元年改啓圣祠为崇圣祠五年训导许绍中申请三院改建学宫于原分司旧址规制大备】
　　石城县儒学【在县西台旧在江头舗南元皇庆间随县迁于新和驿左即今学元季兵燹明洪武三年县丞倪望重建殿堂斋庑防门学门九年知县翟惟中增修成化间知县陈纲重修迁于西关外回龙岭嘉靖十三年署县印吏目丁琮增修二十一年署县事经歴丘正改建县治西万歴十一年复建于北街旧址前先师庙东西为两庑左啓圣祠后明伦堂二十一年知县谢濬移明伦堂于庙左即此地建啓圣祠天啓七年改建文庙于啓圣祠移啓圣祠于明伦堂后　国朝康熙十二年知县李琰捐建复于西台旧址五十七年邑绅士修泮池开青云路雍正元年改啓圣祠为崇圣祠典史沈来裕邑绅士同捐资更拓学地】
　　右高州府
　　合浦县儒学【在城外南屯明洪武十四年知县卢文会始建于城东兴文坊附于府学之左正统七年提学佥事彭琉成化八年佥事林锦治十四年知府王继正德五年佥事李瑾前后修建嘉靖十五年知府张岳改迁于城外南屯拓地方数十丈后筑土山十八年知府陈健增建号舎二十间二十六年知府胡鏊重建櫺星门及东西二楼阁修文庙两庑及仪门明伦堂两斋敬一亭三十四年知县胡济世复修后因飓风倾圮崇祯元年分建两学明伦堂在府署前旧道衙地庙制如旧　国朝康熙十一年知府徐化民倡捐修葺四十年邑人倡建大成殿雍正元年改啓圣祠为崇圣祠】
　　钦州儒学【在州治东门内旧在城南门外宋治平元年移建城东门外崇宁三年徙于州南淳熙四年知州岳霖开拓重建绍熙五年知州黄旦改建于州署东南元至正中为寇燬明洪武七年重建宣徳二年守备都指挥程防复建天顺中复燬于寇成化五年佥事林锦以其分司为明伦堂堂左市民居为文庙治八年知州袁莒改迁南门外正徳五年知州徐珪十四年知州李纯前后修建增名宦乡贤二祠嘉靖十五年知州林希元复迁城中故址二十四年知州邓以和建啓圣祠敬一亭名宦乡贤祠宰牲所万歴十二年知州周邦爵迁于城外二十四年知州王世守复迁城中旧址之东其地北有髙阜登之可以望远且据邑中之形势遂改建焉　国朝康熙元年知州喻三畏学正黄燧建复明伦堂十年知州董尔性学正黎方璐重修二十三年知州马世禄学正谢蓬升重修文庙防门名宦乡贤祠二十八年知州汪源泽学正谢蓬升训导陈建中建复啓圣祠明俭堂三十三年知州程鼎建复东西两庑及櫺星门三十四年逰击陈诰重建文庙两庑防门四十七年学正胡斆黄倡建义路礼门土地祠守备刘维翰建创青云路坊五十年知府施世骥建明伦堂五十六年浚泮池于照墙外雍正元年改啓圣祠为崇圣祠】
　　灵山县儒学【在县署西旧在石六峯东南去县治二里宋治平二年迁县治东寳祐四年摄尹赵宗商复迁石六峯故址元末燬于寇明洪武四年重修三十四年知县李善初迁于县治左景泰元年知县罗宣改迁千户所之东成化六年佥事林锦重修十四年佥事王崇复迁于故石六峯嘉靖三十七年知县经彦寀复迁于城内万歴十三年知县吕调和迁于南城外工未完知县彭继美续成之三十二年知县陈文选详允改建城内闗帝庙之东　国朝康熙四年知多□安择于西门外辟地鼎新之六年邑人劳建啓圣宫于殿后训导王啓辅董成知县林长存重加增饰二十九年迁复城内知县段曦李晋李培仁相继重建三十六年知县李晋重建大成殿四十三年知县段曦复迁学宫于县署西五十六年知县叶昌李培仁相继倡建啓圣宫两庑名宦乡贤祠櫺星门凿泮池雍正元年改啓圣祠为崇圣祠】
　　右廉州府
　　海康县儒学【在府治东宋附于郡庠其后寄于遂溪文明书院元大徳六年教谕凌光谦始迁建于迎恩坊至正六年廉访使吕珫佥事观音努修明洪武三年知县陈本沿旧建立大成殿两庑防门櫺星门明伦堂两斋二十九年同知张伯玉永乐元年教谕林仲余相继重修建射圃于城南文昌坊之东立观德亭正统九年知县胡文亮以学地卑隘展地重修成化十四年副使陶鲁提学佥事赵瑶通判刘镇复迁建于郡学之西其年为猺寇所残并入府学治九年郡守陈嘉礼知县林彦奏而修复之十七年佥事方良永视学基狭隘命推官李文献教谕郑寛迁于海北道旧址正徳八年御史周谟修十四年知府王秉良重修二十六年迁于珠池公馆嘉靖三年仍迁复郡治之东四年佥事李阶拓地知府杨表黄行可相继鼎建圣殿两庑仪门櫺星门敬一亭明伦堂廨宇号舎泮池二十四年知县杨澄重修三十三年署县推官袁珠并修万歴二十一年知县秦懋义建文昌阁于仪门楼前二十四年斋舎圮教谕徐肯播修三十二年飓风倾圮同知张儒象教谕邹瑗重修三十六年推官叶际英徙于卫中所三十七年斋堂壊训导邱民建三十九年知县张和训导黄焕建魁星亭于啓圣祠前天啓二年教谕赵楫修砌学宫泮池　国朝康熙四年知府陈允忠知县夏日昌重建二十五年知县郑俊教谕黄□捐俸倡修圣殿明伦堂两庑櫺星仪门斋舎雍正元年改啓圣祠为崇圣祠署府事来铣捐修大成殿七年知县黄廷铎同绅衿捐修明伦堂两庑泮池宫墙櫺星门名宦乡贤两祠】遂溪县儒学【在县西北隅宋始建于县治西地卑湿乾道四年迁于县傍制仍狭隘寳庆元年再迁县西登俊坊元因之皇庆元年教谕周孔孙修明洪武三年知县王渊县丞诸道仍旧创建殿庑斋堂廨舎悉备十七年县丞邓义教谕谢敬从以堂斋逼殿卑陋改迁今所二十年教谕陶文实修成化间知县杨彻龚彞相继修葺治间知县刘玉建两庑两斋櫺星门防门造祭器正徳八年通判杨云重建仪门十年提学张拯知府王秉良改建大成殿两庑明伦堂斋号舎射圃在县治西北嘉靖四年知府杨臻改建明伦堂圣殿两斋仪门十六年知县邓恕作会膳堂二十年知县班佩建殿庑堂斋二十四年知县张天叙重修两庑圣殿重建明伦堂两斋隆庆五年知县杜仲修葺并建防门万歴十一年知县卢应瑜改乡贤名宦二祠于殿西十七年知县陈庭诗教谕叶观光重修殿东隅设龛韬圣象重建仪门倂啓圣祠二十三年推官髙维岳知县袁时选重建殿庑暨新圣贤神像崇祯九年知府朱敬衡知县陈时瑞重修学宫十二年毁于飓风知县愼思永重建圣殿明伦堂东西庑及啓圣乡贤祠　国朝顺治十七年知县马光远重修圣殿东西庑及仪门康熙二十三年知县宋国用重修圣殿两庑櫺星门仪门又建啓圣宫乡贤名宦祠斋舎三十四年知县李一驺移建啓圣祠四十二年教谕杨世达重修名宦祠五十六年署县金熊飞重修正殿五十九年教谕陈世寳捐修防门雍正元年改啓圣祠为崇圣祠知县刘官冕重建明伦堂未竣三年知县史随踵其事成功】
　　徐闻县儒学【在县治西宋始建于旧县讨网村元大徳元年教谕陈瑜白因县治迁于賔朴村创建学宫于县治西八年县尹郑开修明洪武三年知县武亮拓地重建成化二年同知黄瑜知县钟富将县治倂学俱迁于海安所城内东西隅俱草创二十年郡守魏瀚改迁于所之西建文庙堂斋治十四年知县平纲迁复于賔朴村正徳五年知县汪泽教谕杨穑请建文庙两庑堂斋十二年知府王秉良建櫺星门号房造祭器射圃在学前街西嘉靖三年参议李鎭置祭器十二年知县朱梦昌饰圣像建啓圣祠敬一箴亭射圃亭十三年推官徐逵建号舎砌殿亭十九年教谕文桂训导陈二荣置祭器二十五年方逢尧李□相继修葺隆庆三年知县谢朝爵建啓圣名宦乡贤三祠万歴十三年知县蔡宗周移啓圣祠于西名宦乡贤二祠于东三十六年推官叶际英因射圃地洼潴水环砌为沼三十九年知县孙世芳重修东西建二斋两门西南建啓圣祠堂后建敬一亭西为教谕训导诸衙东斋之左建魁星亭复建诸生号舎于啓圣祠西　国朝康熙九年知县宋灏倡修正殿二十二年雷琼道程宪知府沈聨镳同知窦曰严闫如珆教谕丘琳训导韩伟猷典史刘基巡检张三秦沈纶重修正殿后建明伦堂啓圣祠前建两庑防门櫺星门名宦乡贤泮池围墙照壁三十六年雷琼道成愼泰同知裴国正知县孙挹教谕杨溥名训导陆九达典史王日初巡检沈璐刘永重修正殿改建名宦乡贤祠三十七年知县孙挹倡捐重修正殿两庑啓圣祠明伦堂并名宦乡贤祠雍正元年改啓圣祠为崇圣祠二年知县严洁暨邑人捐修正殿两庑防门泮桥垣墙】
　　右雷州府
　　琼山县儒学【在府学西宋置在海口浦元因之明洪武四年知县李思迪迁于郡东北东坡书院九年知县陈槩迁于南郊教谕赵谦树坊表学西筑考古台永乐二年知县欧阳旭修之宣徳间修廊庑正统中同知杨某改建诸坊成化中副使唐彬涂棐重修棐更创号舎馔堂置祭器治十一年副使陆渊迁于今所建明伦堂两斋大门仪门泮池官舎正徳初増立号房二十间嘉靖三十四年知府张子推官徐邦佐知县吴时改建文庙于明伦堂西仪门防门啓圣祠两庑俱备建敬一箴亭于明伦堂后并号舎二十间万歴元年知县文以进凿泮池于櫺星门内二十二年副使孙秉阳知府周希贤知县刘国元捐俸迁圣殿于明伦堂北徙明伦堂于殿后左建官廨右建啓圣名宦乡贤诸祠建大门于櫺星门左二十五年飓风作堂舎悉圮署县通判吴俸捐俸修建四十三年巡按王以宁允训导陈汝言请建啓圣名宦乡贤考古四祠修门池垣斋国朝康熙六年学道马逢臯捐俸重建文庙及明伦堂教谕谭福成督修十一年飓风倾壊文庙明伦堂十四年佥事范养民知县茹教谕余谷捐修二十三年副使程宪知府佟湘年知县朱玭教谕卢啓运训导马煜黎晖吉捐修二十八年知县佟世南教谕黄铨捐修两庑垣墙三十四年知县戴盛先复修四十四年知县王贽修学宫两庑仪门雷琼道焦映汉学道翁嵩年知府贾棠同知姚哲教谕关必登训导黄廷濬捐俸助修雍正元年改啓圣祠为崇圣祠】
　　澄迈县儒学【在县治东宋咸淳元年将领李才卿修元皇庆间拓地创建明洪武三年知县刘时敏建殿庑櫺星门明伦堂两斋永乐间知县孙秉彞建馔堂厨库正统八年知县黎献重修大成殿景泰元年县丞魏春重建明伦堂两斋天顺间知县余常建两庑修防门成化十一年副使涂棐以学址太髙改创庙堂诸制并建号舎三十间治三年副使陈英以新址不利科目复迁旧址十四年同知邓槩迁今地正徳二年知县卢辉重修号房嘉靖三年知县潘仕卿改置文庙两庑防门二十五年知县秦志道易民居购地广辟殿堂三十二年主簿陈□捐俸买防门东地迁建学门隆庆二年知县季载言改建明伦堂于殿后万歴十年知县喻效龙广学门为三楹殿庑斋祠俱加修葺十七年知县吴如圭石栏杆于照壁之两旁四十一年署县临髙训导杨瑞篆修先师庙建两庑防门名宦乡贤祠石砌泮池左右街　国朝顺治十年飓风大作文庙倾塌知县王学典教谕蔡嗣襄署训导陈佳捐倡重修文庙明伦堂十四年知县吴继修庙庑门祠康熙十年知县丁斗柄捐修二十三年知县吴世焜教谕闗国俊训导湛承询捐修正殿两庑櫺星门防门泮池名宦乡贤祠及四围墙垣四十年知县髙魁标教谕蔡昌镐训导顾兆正捐修明伦堂买民地捐建大门照墙四十五年知县髙魁标修复正殿两庑櫺星门防门泮池四十九年又创建圣庙前东西碑坊二座五十一年知县金琦重修学宫雍正元年改啓圣祠为崇圣祠七年知县赵起龙教谕谢士矩训导谭经纶捐俸重修两庑泮池及四周垣墙】
　　定安县儒学【在县城外东南一里许元建天歴二年县改南建州迁于琼牙乡学亦随迁明洪武二年改州为县学遂仍旧永乐二年知县吴定实重建殿庑防门櫺星门明伦会馔二堂两斋厨库泮池宣徳六年知县白尚徳塑十哲像正统八年知县萧应韶复建明伦堂成化八年副使涂棐増广殿堂诸制嘉靖十一年知县李淮建后室二十一年知县徐希朱修明伦堂二十四年副使胡永晟建学舎万歴十六年知县黎可耘重修明伦堂射圃　国朝康熙二年知县王嗣昌建防门七年知县杨天授训导杨天培捐俸重建圣殿啓圣祠明伦堂二十五年知县张文豹教谕梁廷佐重修大成殿及防门櫺星门泮池石桥是年教谕梁廷佐训导陈景遇修复啓圣宫二十九年知县董兴祚捐俸通修雍正元年改啓圣祠为崇圣祠】
　　文昌县儒学【在县治左宋建附县治元至顺间迁县北山都学建治右明洪武三年知县周观仍旧址创建八年知县赵文炳徙县左殿庑堂斋櫺星门防门大门库厨俱备宣徳十年教谕陈文骥增拓殿庑正统七年提学佥事彭琉增建号舎成化八年副使涂棐以堂斋逼狭改建文庙之右而以旧堂为馔堂两斋为号舎十年教谕唐琳造祭器训导农猷立櫺星门十九年通判邱端于泮池建亭治初知县王烋重修嘉靖九年知县廖经复修殿庑重建明伦堂二十三年教谕施模重修四十年训导叶懋修櫺星门泮池万歴六年教谕叶正元修庑斋七年知县罗鹗重修十年知县石中美重修防门十八年知县杨道中重修东庑櫺星门十九年教谕李逢春改修泮池垣门甬道三十四年知县冯一鳯重建两庑堂斋四十五年知县叶可行捐修殿庑斋舎啓圣名宦乡贤各祠　国朝顺治十六年飓风尽毁学垣训导吴廷缙捐修未竣康熙七年知县沈彲训导欧阳敬捐俸续修二十三年知县何斌教谕郭炳如训导毛翊修两庑二十六年知县吴文美改建正殿及两庑啓圣宫三十七年知县马日炳倡建泮池石桥明伦堂大门四十五年邑人云志髙捐修学宫及名宦祠雍正元年改啓圣祠为崇圣祠】
　　会同县儒学【在县治左元建明洪武三年改建今所二十七年知县熊彦信创殿堂两斋永乐元年建门厨廨库正统七年提学彭琉以为狭隘徙建旧址之西十一年典史饶世髙凿泮池立会馔堂成化八年副使涂棐改建明伦堂于斋东并立射圃治元年置石柱为櫺星门凿泮池于门外十二年知县陈策县丞王锡重加修葺嘉靖七年知县刘源迁明伦堂两斋于旧址并建啓圣祠敬一亭二十二年知县曾廷梅重修三十年知县陈儒建讲堂万歴十五年改迁分司市司旁民地并以旧学基兊易创庙庑堂斋十八年建啓圣乡贤名宦各祠　国朝康熙二年知县黄信让捐倡重修文庙建啓圣名宦乡贤祠及明伦堂十一年知县曹之秀训导梁英裘修葺二十六年知县胥锡祚教谕吴隽捐修泮池五十二年知府林文英知县张汝臯教谕黄臣誴署训导劳仁及邑人捐修学宫雍正元年改啓圣祠为崇圣祠】
　　乐会县儒学【在邑治之东元延祐三年建天歴元年教谕蔡庆存请于县尹郭徳贤重葺至正四年主簿庄益老九年知县白璧重修明洪武三年知县王思恭重建永乐六年知县诸葛平建殿庑堂斋防门学门厨库射圃正统二年知县莫卿改建明伦堂于大成殿左四年建尊经阁嘉靖五年修两庑堂斋三十三年知县鲁彭重修圣殿櫺星门明伦堂两庑四十年知县郑云鹏重修明伦堂万歴三年重修圣殿三十三年知县沈允孚重建敬一亭于明伦堂东　国朝康熙六年知县林子兰训导邵岑倡捐建明伦堂及仪门十一年飓风倾壊庙庑各祠及明伦堂训导曾士珍补葺二十一年知县张结緑教谕杨本蕃训导黎知逢改造啓圣宫于正殿之后四十五年教谕劳仁倡邑士改建明伦堂重修正庙两庑雍正元年改啓圣祠为崇圣祠四年知县赵光绪教谕李一柱训导魏兆麟集诸生重修学宫】
　　临髙县儒学【在县治东宋立元以寇燬明洪武三年知县王续于旧址创殿庑堂斋厨库射圃永乐三年知县朱原律修宣徳间主簿陈观易櫺星门以石天顺二年飓风壊殿庑堂斋知县杨护重修训导林敦建两斋及号房二十间成化二年知县梁俭迁射圃建观徳亭八年副使涂棐重修正徳四年知县梁髙新明伦堂嘉靖十八年教谕杨际时重建大成殿三十三年知县陈祉建敬一亭学门防门厨库公廨四十五年署县通判孙介于泮池上竖腾蛟坊万歴十二年知县陈节改泮池于櫺星门内十三年训导林立迁学门于櫺星门左建仪门于文庙东三十二年训导芮献可同诸生捐资开泮池葺垣墙四十二年邑人募建文庙啓圣祠明伦堂训导汪楩捐资改建文庙及两庑斋舎乡绅刘珍捐建明伦堂四十六年知县柯重光建名宦乡贤祠于啓圣祠之左右崇祯八年知县许眞儒教谕汤廷臣重修两庑及櫺星门九年知县许眞儒训导阮士伟重建学门于防门左砌石至仪门十一年署县林大志教谕萧俊文重建泮池砌石桥　国朝顺治十三年教谕陈天锡重修明伦堂并围墙十八年知县蔡加正教谕黄铣训导何峤重建啓圣祠于明伦堂后及黉门两庑建名宦乡贤祠于黉门左右并建万仞宫墙石牌坊康熙六年知县陈垂训导陆髙古捐俸倡修创建斋衙并买学前舗地拆建照墙立礼门义路坊于左右改街道于照墙外十一年飓风大作文庙两庑各处墙垣板扇半壊知县陈垂训导陆髙古捐倡重修二十八年训导罗啓相捐建防门重修东庑及名宦祠三十三年知县史流芳捐修西庑啓圣祠四十二年知县樊庶广其旧址捐俸重建四十四年知县樊庶迁建名宦祠于櫺星门左乡贤祠于櫺星门右建正学讲堂于櫺星门西迁射圃于啓圣祠右雍正元年改啓圣祠为崇圣祠七年知县鲁遐龄捐修学宫】
　　儋州儒学【在城内东南隅宋建初在城东绍兴中徙东南隅绍熙中知军叶元璘徙城南元大徳九年迁城东旧址至大二年建明伦堂明洪武三年知州田章建斋舎永乐十一年知州陈敏重修正统十二年知州周铎修明伦堂成化九年副使涂棐修殿宇馔堂增立号房十五间治二年知州钟英迁于城西宜伦学旧址正徳七年知州陈衮迁城内东南隅即今学十年推官蒋缨继修嘉靖九年吏目姚爵増修号舎训导傅总置祭器十年知州萧鲁建啓圣祠敬一亭三十二年知州潘时宜同知吴炜重修堂庙斋庑置祭器书籍四十三年知州曾邦泰迁于旧宜伦学址建殿堂斋庑櫺星门防门泮池啓圣诸祠　国朝顺治十八年举人曾开捐赀重建康熙二十三年知州杨焜修整櫺星门及东西两庑二十五年知州李仲极倡修正殿两庑仪门及明伦堂四十三年知州韩祐捐修正殿及啓圣宫雍正元年改啓圣祠为崇圣祠】
　　昌化县儒学【在县东宋建于旧县东元至元中迁故基之东至正九年迁县治西明洪武十九年知县范朗建大成殿二十年知县沈源建明伦堂及两斋正统十年迁县改建于守御所城之南成化十四年迁县东即今学正徳七年知州陈衮建大成殿重修明伦堂十二年知县蓝敏重建防门两庑大门斋房嘉靖二十九年训导黄鹏重修万歴二十三年知县伍心臣教谕张大光改建明伦堂于庙西以旧堂为后衙二十七年署县崖州训导韦可观重建名宦乡贤祠于文庙门两旁天啓三年知县王可宗重修圣殿及两庑防门崇祯十一年知县林大志教谕陈学锵捐修　国朝顺治十五年署县陆观光修葺两庑及啓圣祠康熙六年知县严于屛训导梅宪櫆倡修圣殿及櫺星门并建明伦堂修复名宦乡贤祠十一年知县髙曰旦捐修圣殿及啓圣宫明伦堂两庑櫺星门并周围垣墙二十三年知县王岱教谕林应璧训导陈威捐葺东西两斋三十年知县璩之灿典史陈汉教谕郭胜琼训导陈威捐修殿庑门墙雍正元年改啓圣祠为崇圣祠】万州儒学【在州城外宋建于旧治城西以宼毁迁城东元大徳建殿堂筑登云桥引溪水为泮池至元三年重殿大成殿明洪武三年建殿庑堂斋永乐六年同知刘以敬七年知州戴希则相继修葺复创馔堂学门神厨库舎成化八年副使涂棐以湫隘迁于旧万宁县旧学基为今学治五年知州李恭九年知州余忠再修及建儒林坊于学门外万歴二年知州王一岳迁于州治之左建立堂庙门庑诸制三十三年知州茅一桂重迁州西建庙庑堂斋祠阁门宇崇祯二年署印推官朱继芳议迁城外旧学址知州顾斌训导髙任重建庙庑堂斋　国朝顺治十一年创建文庙康熙六年学正屈驺捐倡创建两庑防门名宦乡贤各祠八年创建啓圣祠明伦堂周围垣墙雍正元年改啓圣祠为崇圣祠】
　　陵水县儒学【在城北宋建于那亮乡元县屡迁学亦随之明洪武三年于港门旧址创建殿堂斋垣皆备景泰五年重建正统五年随县迁于南山千戸所城东成化八年副使涂棐建殿庑櫺星门防门两斋馔堂号房外门诸制治中黎寇焚毁嘉靖三十七年建于桃油去城远且隔大河隆庆五年知县谭汝让议迁市城中西南隅地未建万歴元年副使陈复升始鸠工诸制复新十年知县周文仲建名宦乡贤二祠于仪门左右　国朝康熙七年建正殿及两庑二十三年知县杨来鳯迁于今所建正殿两庑仪门雍正元年改啓圣祠为崇圣祠七年知县蔡书绅修明伦堂】
　　崖州儒学【在州治东宋建在州城外东南寻移城北后复迁故址淳祐五年移于郡城西南泰定三年复移城东元至正五年移城西后复徙城外西南隅明洪武三年仍旧址开设二十六年建明伦堂永乐九年再建三斋正统十一年迁学门于东建号房天顺五年复迁学门于西南成化七年重修殿庑堂斋櫺星防门外门治二年迁州治东今学正徳十年重建櫺星门嘉靖间知州叶应时改建文庙明伦堂向万歴七年知州张永昌建进贤门敬一亭啓圣名宦乡贤祠四十一年巡道姚履素迁县西潮源驿地　国朝康熙五年知州李应谦迁复旧址并创建殿庑堂斋祠宇俱备雍正元年改啓圣祠为崇圣祠】
　　感恩县儒学【在县治东宋建元因之明洪武三年知县黄忠信仍址创制十八年以地狭移于县治东北半里创建殿堂东西斋永乐景泰间重加修建成化三年知县莫宣修两庑櫺星大门九年复建明伦堂两斋射圃治十四年黎贼燬徙于南城外修葺未备万歴二十五年知县朱景和迁建庙堂于县东三十八年知县陈谊建啓圣祠于明伦堂后　国朝康熙四十一年知县姜焯重修大殿及两庑雍正元年改啓圣祠为崇圣祠】
　　右琼州府
　　东安县儒学【在县治东明万歴六年知县萧元冈建二十三年知县卿廷聘凿泮池池前辟路为贤路　国朝康熙四十八年知县何洪先捐修大殿两庑雍正元年改啓圣祠为崇圣祠七年署县陈洪范建明伦堂后葺东西两庑名宦乡贤二祠】
　　西宁县儒学【在县治西明万歴六年建　国朝顺治十六年知县赵震阳冉徳教谕蔡侯度训导钟光斗前后捐修明伦东西两庑堂房是年知县李翼鹏修复两庑防门康熙元年知县李翼鹏教谕陈圆策改建啓圣祠于庙右十年训导陈起元捐修櫺星门二十三年知县张溶捐修殿祠开复云路四十七年知县史笔捐建尊经阁四十八年知县王锟董成雍正元年知县萨海修葺改啓圣祠为崇圣祠】
　　右罗定州
　　阳山县儒学【在东门外旧在县东山元至正间迁州城明洪武十四年复建今所宣徳五年知县王珉易茅茨以瓦正徳八年知县胡文亨建堂斋十四年知县周音建櫺星门嘉靖九年盛杰重建文庙砌泮宫池十九年余悦修明伦堂二十二年李廷缵建啓圣祠二十七年陈洪范建射圃亭其后张襄赵文正相继修之崇祯元年知县王明选重修其规制比前大备国朝顺治十一年知县郭升重建文庙及明伦堂十五年知县熊兆师重建两庑啓圣祠名宦乡贤二祠暨儒学仪门康熙二十年知县裴振李修文庙雍正元年改啓圣祠为崇圣祠二年知县应上苑重建文庙】
　　连山县儒学【在县治东宋淳熈八年知县欧兴始建明天顺六年徙县治于鸡笼闗内学随之知县孔镛始建治中知县余善林髙相继修之规制始备　国朝康熙五年知县康霖生迁建县西门外十八年知县张化鳯迁建东门外蟠龙冈雍正元年改啓圣祠为崇圣祠五年知县陶徳焘复迁于县治东旧址捐俸重建】
　　右连州
　　各社学书院义学【各县无者缺凡系某官绅修建者即注于本社学书院义学之下】
　　南海县社学一百十二【曰养防曰崇正曰正防曰厚水曰作徳曰应奎曰养正曰大步曰湖山曰平地曰蓝溪曰沙背曰大歴曰大范曰山南曰聚贤曰经山曰梯云曰扶南曰扶溪曰丰溪曰蓢溪曰新冈曰耀岭曰石冈曰明善曰岑峯曰鳯山曰文溪曰崇礼曰养防曰金溪曰敦性曰髙明曰石头曰择善曰主善曰明善曰养善曰复性曰经正曰兴仁曰明善曰东华曰南福曰西贤曰修本曰正经曰率性曰岳秀曰岑城曰啓正曰兴贤曰莲溪曰小里曰登俊曰莲奎曰华溪曰黄溪曰香溪曰名乡曰集贤曰松溪曰兴贤曰龙冈曰龙头曰竹贤曰延隆曰兴善曰小里曰范阳曰古溪曰竹溪曰小里曰沙溪曰横溪曰文林曰天心曰云溪曰竒溪曰居仁曰由义曰儒林曰俾中曰银塘曰赤溪曰明义曰日溪曰云路曰陆洲曰高洲曰小里曰石溪曰明义曰象山曰潘山曰姜林曰大窝曰长贤曰莲溪曰祥溪曰莲塘曰鼎峰曰黎边曰官溪曰经正曰养正曰小冈曰鳌州曰下滘曰黎涌曰永新】
　　南海县书院十五【曰矩州曰云谷曰端州曰大科曰石泉曰四峰曰石头曰正学曰崇正曰迂冈曰濂溪康熙二十六年巡抚李士正倡建曰晦翁曰穗城康熙二十三年参议蒋伊捐建雍正八年知府吴骞捐修曰粤秀康熙四十九年总督赵灿巡抚范时崇满丕及各官捐建雍正八年知府吴骞捐修曰莲峰在丰宁寺左康熙五十七年知县宋玮偕魁岗大江张槎深村土炉大富溶洲七堡绅士捐建】南海县义学二【曰岭南康熙二十三年参议蒋伊捐建雍正八年知府吴骞捐修曰南海雍正元年知县宋玮捐建八年知县刘庶捐修】
　　番禺县社学四十七【曰文富曰濂溪曰坑溪曰村心曰龙溪曰沙亭曰土地曰积福曰西溪曰崇文曰緑隂曰文兴曰四源曰钟秀曰沙浦曰庄头曰石溪曰沙溪曰五鳯曰司边曰思贤曰柏堂曰夀山曰大岭曰敦性曰蓼溪曰东溪曰养正曰平溪曰文峰曰村心曰福新曰乔林曰黄圃曰兴贤曰南亭曰养正曰穗峰曰萝峰曰冈头曰堑冈曰壶川曰金溪曰龙阳曰冼溪曰猎溪曰鹿山】
　　番禺县书院九【曰濂溪曰天关曰粤洲曰迂冈曰愼徳曰泰泉曰营道曰龙徳曰番山在清水濠街康熙二十二年知县李文浩建】
　　番禺县义学二【曰珠江康熙二十四年知府刘茂溶捐建雍正八年知府吴骞修曰番禺雍正八年知县厐屿捐建】
　　顺德县社学七十四【曰兴贤曰南隅曰北隅曰毓贤曰北头曰养防曰冈安曰官阜曰储才曰育才曰萃贤曰鹿门曰清源曰育秀曰伦教曰三桥曰北墩曰兴俊曰连鳌曰碧梧曰振文曰濓溪曰道原曰塘头曰正原曰东溪曰鼎新曰华溪曰关济曰云步曰隆兴曰正防曰育英曰儒林曰尖峰曰安丰曰象山曰龙头曰罗田曰良山曰见龙曰麦防曰黄村曰峰曰玉泉曰龙头曰小冈曰圣堂曰梯云曰储才曰孕秀曰桃村曰西雍曰育贤曰居仁曰由义曰徳云曰锦溪曰山曰锦云曰东平曰桂林曰福田曰黄涌曰云龙曰青云曰西华曰小布曰西里曰黉村曰罗田曰大雷曰东防曰东明】
　　顺徳县书院一【曰鳯山康熙二十三年议即四贤祠为凤山书院雍正三年为鎭标守备署迁主于丽泽堂】
　　东莞县社学十四【曰西城曰圎沙曰览秀曰樟树曰万家租曰篁溪曰大分曰水南曰茶山曰鳯涌曰石冈曰緑兰曰厚街曰武林】
　　东莞县书院四【曰鳌台曰养正曰圎沙曰城南】
　　东莞县义学一【曰寳安康熙二十八年知县郭文炳建】
　　从化县社学一【曰中隅】
　　从化县书院二【曰濓泉曰兴贤康熙四十五年知县梁长吉捐建】
　　龙门县社学三【曰在城曰军都白佛能】
　　新宁县社学一【曰中隅】
　　增城县社学七【曰城南曰龙滩曰髙埔曰瑶溪曰沙隄曰维新曰龙溪】
　　增城县书院八【曰菊坡曰明诚曰独冈曰莲花曰鳯池曰鳯台曰讲陀曰以文康熙十七年知县黄楷倡建】
　　增城县义学六【曰鸣臯曰瑞山曰三乡曰腊圃曰甘泉曰增江康熙二十五年知县余淑建】香山县社学三【曰大馆曰东隅曰莲峰】
　　香山县书院一【曰仁山】
　　新会县社学十五【曰骑虎庙曰南山庙曰五显巷曰顔屋巷曰雷山下曰白虎头曰流杯村曰市子步曰山曰雷江曰横溪曰西溪曰龙城村曰草辈曰凌涌】
　　三水县书院二【曰象山曰小庐山明儒陈献章建】
　　三水县社学十一【曰绵溪曰端防曰蓝溪曰振文曰清塘曰胥江曰聚奎曰丰湖曰鎭南曰龙池曰马溪】
　　清远县社学八【曰中隅曰东关曰西关曰石富头曰湴塘曰上岳曰莲塘曰白米埔】清远县书院四【曰崇文曰瑞峯昔并为儒学康熙五十八年重建曰同文曰正江康熙二十五年知县刘士骥建四十一年教谕借为公署雍正七年知县陈本将裁卫署改建】
　　清远县义学一【康熙三十五年知县于挺捐赀迁建】
　　新安县社学六【曰梯云曰登云曰青云曰固戍曰梧山曰接青】
　　花县社学四【曰金溪曰养恒曰大冈曰平山】
　　右广州府
　　曲江县社学四【曰东隅曰西隅曰南隅曰北隅康熙二十四年知府唐宗尧知县秦熙祚捐修】曲江县书院三【曰濓溪康熙十年知府马元重建曰韶阳康熙三十年知府陈廷策捐建雍正五年知府黄文炜増置静房并设防塾二所七年知府陈鸿熙重修曰明经】
　　曲江县义学二【一康熙二十四年知府唐宗尧捐建一康熙四十三年知县茍金徽捐建置田租四十九石零为薪水资】
　　乐昌县社学十三【曰城南曰郭东曰郭西曰河南曰柏沙曰土头曰辛田曰曲碣曰安口曰荣村曰里田曰九峰曰皈上下】
　　乐昌县书院三【曰濓溪曰峰明嘉靖十九年知县张监建曰昌山康熙六年知县李栋建】仁化县社学十【曰会正曰西隅曰北隅曰扶溪曰髙冈曰洪由曰恩溪曰上水曰中水曰下水】仁化县书院一【曰濓溪】
　　仁化县义学一【雍正七年知县杨崇捐建倂将官租谷给为脩脯之费】
　　乳源县社学四【曰养正曰乳溪曰洲头曰下街知县姚炳坤建今为学署】
　　乳源县书院二【曰温泉曰城东康熙二十四年知县张冼易建】
　　翁源县社学八【曰龙头曰城西曰詹公曰新塘曰周陂曰利陂曰南浦曰芙蓉】
　　翁源县书院一【曰翁山】
　　英德县社学五【曰颐正曰崇正曰潮阳曰古风曰浛光】
　　英徳县书院七【曰涵晖曰龙山曰南山曰会英曰近圣康熙三十七年知县田从典即正江书馆改置旁立书舎射圃曰文澜康熙四十七年巡检钮荣倡建曰文昌康熙四十六年知县齐防建】
</div>
    <div class="pagination">
<a href="广东通志_page81.html">上一页</a><span>...</span><a href="广东通志_page77.html">77</a><a href="广东通志_page78.html">78</a><a href="广东通志_page79.html">79</a><a href="广东通志_page80.html">80</a><a href="广东通志_page81.html">81</a><span class="current-page">82</span><a href="广东通志_page83.html">83</a><a href="广东通志_page84.html">84</a><a href="广东通志_page85.html">85</a><a href="广东通志_page86.html">86</a><a href="广东通志_page87.html">87</a><span>...</span><a href="广东通志_page83.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
