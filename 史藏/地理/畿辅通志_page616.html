<!DOCTYPE html>
<html>
<head>
    <meta charset="UTF-8">
    <title>畿辅通志 - 第 616 页/共 974 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>畿辅通志 - 第 616 页/共 974 页</h1>
    <div class="content">　龎师古　曺州南华人従梁太祖破黄巢秦宗权皆有 功又攻破徐州斩时溥太祖表为徐州留后　
　　　师古事太祖谨甚出兵必受方畧以行遣攻淮南 营清口或请就髙为栅师古以非太祖命不聴淮　
　　　人决水浸 之遂见杀　
　孔　谦　魏州人为唐庄宗所悦以为度支使晋与梁 相拒河上十余年调发供馈未常缺乏谦之　
　　　力为多后为租庸使 赐丰财赡国功臣　
　刘　赞　魏州人举进士唐明宗时累迁刑部侍郎守 官以法权豪不可干以私时秦王従荣多过　
　　　失拜赞秘书监为王傅従容讽谏率以正道秦王 恶之已而王败赞长流岚州清泰二年诏归田里　
　　　卒 　
　马全节　字大雅元城人事母至孝唐明宗时为圣州 防御使蜀攻金州州兵纔数百全节散家财　
　　　与士卒坚守蜀人去召为沧州留后晋髙 祖入立即拜横海军节度使卒赠中书令　

　王　周　魏州人事唐为禆校以力战功拜刺史晋天 福中従讨范延光安重荣皆有功厯贝州泾　
　　　州节度使泾州张彦泽苛虐民多流亡周乃更为 寛恕去其苛弊二十余事民皆复归汉髙祖入立　
　　　徙镇武宁卒 赠中书令　
　刘　词　字好谦元城人唐庄宗下魏博以军功为効 节军使累迁泌州团练使徙房州政不苛挠　
　　　人便之汉髙祖时以功拜镇国军节度使周太祖 入立厯镇安国河阳三城世宗战髙平樊爱能等　
　　　军败南走遇词止之词不聴趋兵以进世宗嘉之 以为河东行营副都部署徙镇永兴卒谥忠惠　
　冯　晖　魏州人事唐为効节军卒以功累迁刺史晋 天福中镇灵武始至推以恩信部族懐惠止　
　　　息侵夺然后广屯田以省转饷治仓库亭馆千余 区多出俸钱民不加赋管内大治徙镇静难又徙　
　　　保义抚绥邉部凡十余年官至中书令封陈留王 子继业周广顺初代父为朔方军留后入宋拜靖　
　　　难军节度使改镇 定国军封梁国公　
　宋
　马令琮　全节子少喜骑射常従其父平定州及与镇 州安重荣战皆有功由是知名太祖即位出　
　　　刺懐州李筠叛将亲征三司张美言河内宻迩上 党令琮日夜储蓄以俟王师太祖善之命授团练　
　　　使泽潞平为昭义兵 马钤辖被疾归郡卒　
　司　超　元城人汉祖在太原超往依之及入汴屡与 淮人战有功周世宗讨淮南以为步军先锋　
　　　大败之宋开寳七年将讨江左以超久任淮右 习知江山险易徙蕲州防御使行至淮西卒　

  

　潘　美　字仲询大名人事周世宗补供奉官以髙平 战功迁西山合门副使入宋征岭南以为行　
　　　营诸军都部署大破之长驱至广州擒刘鋹送京 师征江南命与曺彬偕往金陵平以功拜宣徽北　
　　　院使太平兴国四年征太原美为北路都招讨并 州平命留屯田捍北邉累官忠武军节度使进封　
　　　韩国公加同平 章事卒谥武恵　
　崔彦进　大名人周显徳初従征淮南为散员都虞候宋初征李筠为先锋部署建隆二年大举伐　
　　　蜀蜀平授彰信军节度太平兴国四年征太原以 彦进攻其东晋阳平従征幽州以功加检校太尉　
　　　卒赠 侍中　
　李继勲　元城人太祖平泽潞以为昭义军节度是秋 率师入河东俘获甚众建隆二年又败并军　
　　　千余人干徳二年攻辽州太原将来援大败之州 将杜延韬诱契丹来取辽州继勲大破契丹及太　
　　　原兵于城下开寳三年移镇大名拜太子太师致 仕卒弟继偓亦有武勇累至龙卫右厢都指挥使　
　曺　翰　大名人周世宗时补供奉官従征髙平参预 谋画寻迁枢宻承旨宋初従征泽潞为济州　
　　　刺史太祖亲征西蜀移剌均州涧谷深险翰令凿 石通道师旋以济剑南平迁蔡州团练使开寳二　
　　　年従征太原会河决澶州令翰董其役复决阳武 再护役皆有成绩将征江南命翰率兵先赴荆南　
　　　进克池州金陵平迁桂州观察使判颖州太平兴 国四年従征太原又従征幽州后为左牛卫上将　
　　　军卒谥 武毅　
　赵延进　澶州顿邱人父晖周太子太师世宗征淮南 延进献万缣以助军授濠州兵马钤辖宋初　

　　　厯知河梓相青三州讨幽蓟诏督造礟具八百期 以半月八日成辽人扰邉命将兵御之三战大破　
　　　之以功迁右监门卫大将军知镇州咸 平二年卒子昻官戸部郎中直昭文馆　
　田仁朗　元城人父武晋昭义军节度使仁朗以父任 西城供奉官太祖即位従讨李重进有功还　
　　　浚五丈河以通漕运干徳中従讨蜀伐木除道大 军以济累拜右神武大将军督修河北东路诸州　
　　　城池数月而就后知宣州节度副使卒仁 朗性沈厚有谋畧颇涉书传所至有善政　
　栁　开　字仲涂大名人父承翰监察御史开举进士 累官殿中侍御史雍熙中抗疏愿任河北用　
　　　兵之地以为崇仪使知宁邉军屡上书陈邉事后 徒忻州刺史卒子涉为三班奉职兄肩吾官御史　
　　　肩吾三子湜灏 沆并进士第　
　臧　丙　字梦寿大名人举进士通判大宁监官课民 煮井为盐官给钱市薪吏多侵牟丙至召井　
　　　戸面付以钱既而市薪山积岁咸致有羡数太宗 平晋阳以丙知辽州刚果有吏干加工部员外郎　
　　　充河东转运使知江陵府卒 子待用贺州刺史列太常丞　
　柴禹锡　字符圭大名人给事晋邸授宣徽南院使出 知沧州勤于政治部民列状以闻改知潞州　
　　　州民乞留三载诏奨之咸平中知贝州徒陜州 卒赠太尉子宗亮太子中允宗庆永清军节度　
　王延徳　大名人少给事晋邸补供奉官高昌国遣使 朝贡命延徳荅焉撰西州程记以献累拜枢　
　　　宻都承旨兄延 之屯田郎中　
　刘　筠　字子仪大名人举进士诏试选人校太清楼 书擢筠第一为秘阁校理累官翰林学士常　

  

　　　草丁谓李迪罢相制既而谓复留令别草制筠不 奉诏请补外以右谏议大夫知庐州筠善文辞与　
　　　杨亿齐名凡三入禁林三典贡部 性不茍合遇事明达而治尚简严　
　潘惟吉　美之子累资为天雄军驻泊都监虽连戚里 能以礼法自饰敡厯中外人咸称其勤敏云　
　刘　越　字子长大名人举进士知襄城固始二县有 能名迁秘书丞会禁中火诏劾火所従起越　
　　　上疏谏仁宗为罢诏狱时章献太后犹临朝越请 太后还政太后崩擢常言还政者越已卒赠右司　
　　　谏官其 一子　
　晁　逈　字明远澶州清丰人举进士用吕端李沆荐 擢右正言直史馆使契丹还奏北庭记加史　
　　　馆修撰史成擢刑部侍郎进承旨时朝廷诏令多 出逈手拜工部尚书卒谥文元逈服道履正虽贵　
　　　势无所屈厯官临事未常挟情 害物真宗数称其好学长者　
　晁宗悫　字世良逈之子召试赐进士及第迁殿中丞 天圣中百官转对宗悫请减上供垦闲田择　
　　　狱官令监司举县令累迁龙圗阁学士权发遣开 封府事有能名拜参知政事除资正殿学士致仕　
　　　卒谥文庄宗悫在翰林常宻诏访邉策 陈七事颇施用之弟宗操亦仕宦有名　
　陈　琰　字伯玉澶州临河人进士及第知金堂夏津 二县累迁殿中侍御史天圣五年祀南郊中　
　　　外以为丁谓复还琰上疏曰丁谓因缘险佞私结 要权冀移善地请不原赦帝然之厯京西河东河　
　　　北转运副使积迁至 尚书工部郎中卒　
　潘　夙　字伯恭美従孙累官江西转运判官提点广 西湖北刑狱邵州蛮叛亲督兵破其围峝九　

　　　十后知光化军大臣以将帅才举之易 端州刺史累迁光禄卿知荆南鄂州卒　
　郭申锡　字延之魏人第进士知博州州兵出戌有欲 胁众为乱者中锡戮一人黥二人乃定棹侍　
　　　御史知杂事屡诋权幸无所避累 进天章阁待制以给事中致仕卒　
　王　猎　字得之长垣人累举进士不第以范仲淹荐 为林虑令吏民爱信目为清长官入为诸王　
　　　侍讲英宗在邸尊礼之及即位方议濮王称以问 猎猎不可帝曰王待侍讲厚亦持此说耶对曰臣　
　　　荷恩厚不敢以非礼名号加于王所以报也帝悟 自是不复议神宗立自工部郎中为本曺侍郎致　
　　　任 卒　
　张　田　字公载澶渊人登进士第通判广信军时夏 竦建策増七郡塘水诏通判集议田曰此非　
　　　便因奏疏极论迁判冀州内侍张宗礼使经郡酣 酒自恣守贰无敢白者田特发其事知桂州京师　
　　　禁兵一远戍往往病瘴疠田以兵法训峒丁而奏 罢戌卒熙宁初加龙圗阁直学士知广州卒田伉　
　　　直自喜临政以清苏轼常 读其书以侔古廉吏云　
　李清臣　字邦直魏人韩琦闻其名以兄子妻之举进 士试秘阁时大雨霖灾异数见清臣对言善　
　　　止天地之异者不止其异止民之疾痛而已策入 为髙等以秘书郎佥书平江军判官名籍甚英宗　
　　　语王广渊曰韩琦固忠臣但避嫌太审如李清臣 者公议皆谓可用顾以亲抑之可乎诏为国史编　
　　　修官累官门下侍 郎知大名府卒　
　刘　航　魏人第进士厯知虞城犀浦县虞城多奸滑 喜冦盗犀浦民弱而驯航为政寛猛缓急不　

</div>
    <div class="pagination">
<a href="畿辅通志_page615.html">上一页</a><span>...</span><a href="畿辅通志_page611.html">611</a><a href="畿辅通志_page612.html">612</a><a href="畿辅通志_page613.html">613</a><a href="畿辅通志_page614.html">614</a><a href="畿辅通志_page615.html">615</a><span class="current-page">616</span><a href="畿辅通志_page617.html">617</a><a href="畿辅通志_page618.html">618</a><a href="畿辅通志_page619.html">619</a><a href="畿辅通志_page620.html">620</a><a href="畿辅通志_page621.html">621</a><span>...</span><a href="畿辅通志_page617.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
