<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 230 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 230 页/共 698 页</h1>
    <div class="content">歩惊栖鹤翔云中西山亦喜得佳客巍峩相向如争功辽金兴废渺何许令人一笑怜鸡虫须臾遍历 
至方丈壶酒盘果罗青红心清已觉破烦暑左右况复扇两童道人见我乐幽胜故为留恋谈无穷鼎 
铛百沸失膏火风水万里忘萍蓬黙求诗句为相荅半醉挥出毫端虹烟云满室动鬼神不但为彼开 
盲聋笑谈人境两相称此会讵与寻常同却愁归去到尘世又随俗迹堕樊笼归田类稿原袁桷游长 
春宫诗珠宫敞殊界积构中天台神清历倒景青红隐蓬莱群山助其雄衮衮从西来八荒昔禹甸为 
此增崔巍旧邑环蚁垤清泉覆流杯云低落日浄莾苍同飞埃缅怀古仙伯采芝雪毰毸长春岂酒国 
杀气为之回天风起高寒玉佩声徘徊空余水中轮历碌环春雷之人去已久松声有余哀清容居士 
集原又莅醮长春宫诗飘飘笙鹤雨丝轻听彻灵璈曲再成玉案香分花有影瑶阶松暝露无声九枝 
灯里开真景三素云中贺太平莫怪锦袍衣袖冷还家从此羡长生同上原又游长春宫诗积翠中天 
下土昏坡陁深处转金门松间不遇采芝客云里空怜打麦村华表鹤归城已换沧洲人去栁空存高
 堂灵骨疑金锁应诗重游得细论同上原果啰洛纳延长春宫诗羸骖蹋秋草迢递谒琳宫松子花砖 
落溪流板阁通楼台非下土环佩忆髙风草昧艰难日神仙第一功金台集原聂大年长春宫诗蕊宫 
琪树罢栖鸾空有元都太古坛野老不寻餐玉诀山人自制切云冠杖龙化去秋池竭笙鹤归来夜月 
寒前度刘郎真好事种桃留与后人看东轩集原程敏政过白云观诗红尘飞尽白云生一径深深草 
树平丹灶已空仙去远琳宫犹枕旧辽城篁墩集原陈音九日长春观作长春宫殿销寒烟驻马斜阳 
锦树边白鹤不归云影外黄花仍发酒杯前愧斋集原朱国祚题白云观诗一言止杀古人难多少逋 
臣藉尔安辛苦捐躯文信国得归也拟着黄冠介石斋集原黄凤翔游长春宫故址诗平野敞崇阜寒 
烟拥榛芜凄然狐兎窟曩为真人居琳宫御赐额廷访宠数殊徒众聚如林世握黄金符院宇何年頺 
遗踪犹胜区我来恣骋眺意与浮云舒秋风正萧索怀古一长吁试问缑山鹤窈茫今有无黄宗伯集 
原詹正至元间监醮长春宫见羽士大室古镜状似秋叶背有金刻宣和御宝四字有感因赋霓裳中 
序第一词一规古蟾魄瞥过宣和几春色知那个栁松花怯曽搓玉团香涂云抹月龙章凤刻是如何 
儿女消淂便孤了翠鸾何限人更在天北磨灭古今离别幸相从蓟门仙客萧然林下秋叶对云澹星 
疎眉青影白佳人已倾国谩赢得痴铜旧画兴亡事道人知否见了也华发元诗余补张炎忆旧游词 
看方壶拥翠太极垂光积雪初晴闾阖开黄道正绿章封事飞上层青古台半压琪树引袖拂寒星见 
玉冷闲坡金明邃宇人住深清幽寻自来去叹华表千年天籁无声别有长生路对花开花落何处无 
春露台深锁丹气隔水唤青禽尚记得归时鹤衣散影都是云山中白云词原真常观长春宫之别院 
也真常李公所剏因以名之初宫之西北正与朝元阁相直可一里所有废地一区真常偶过其处披 
荆棘蹑瓦砾登北阜之上徘徊久之谓从者曰此可居也吾他日将老于兹焉暇日除荆棘辇去瓦砾 
发地而土膏滋凿井而水泉冽遂葺治蔬圃树杂木版筑未施而真常弃世嗣教诚明张真人继真常 
遗意构三清殿九真堂灵官之祠祈真之坛斋堂厨舍又构静室以居年髙不任役者甘水仙源录补 
王恽真常观记大都南城故冝中里真人观为全真学者重元子樊君志应所建也崇堂为殿下至斋 
厨库廐靡不修治复置蔬圃一区负郭田二百亩资给道众乃洒扫蠲洁广植花木往来皆一时名公 
元贞元祀正月五日晨兴召门弟子齐道亨刘道安付以后事怡然而逝宁神于五华山道录刘文甫 
请述观记仍为门人作望思归来之篇词曰琼芝为冠兮青霞裳远引高蹈兮与道翱翔至人出世兮 
化无方骖驾鹤驭兮云海茫茫偃息有室兮燕处有堂师今不见兮莫知我伤庶几归来兮华表之傍 
秋涧集臣等谨案秋涧集以真常观为樊志应所建与甘水仙源录所言不同观今己无址其是非莫 
可辨矣原长春邱公来自海上应太祖皇帝之聘越金山而入西域弟子从行者十八人各有科品隶 
琴书科则真人冲和潘公也及南归居燕歳壬辰广阳坊居人有货其居者潘公贸之以为长春别馆 
建正殿翼以左右室筑琴台于殿之阴金有名琴二曰春雷曰玊振皆在承华殿贞佑之变玉振为长 
春所得命公蓄之故以名其台观成以清逸名之潘公自号九峯老人甘水仙源录补白云观西土阜 
髙丈余周围百步疑即潘尊师琴台故址观于毎年正月十九日观者填塞号燕九节而刘仲修碑记 
云是日为长春真人诞辰都人士携榼于此谓之燕邱其义不同当并存以资旅话者也倚晴阁杂抄 
臣等谨案白云观西今尚有土阜一苐未识为琴台遗址否也清逸观亦久废无考 
钦定日下旧闻考卷九十四 
钦定日下旧闻考卷九十四举正 
果啰洛纳延长春宫诗花砖原书砖讹作瓶今改 
钦定日下旧闻考卷九十四举正 
钦定四库全书 
钦定日下旧闻考卷九十五 
郊垧西五 
 原广恩寺辽之奉福寺也在白云观西南地名栗园按辽史南京有栗园萧罕嘉努尝典之疑即此地 
也土人目寺为三教寺中有石幢题曰守司空豳国公中书令为故太尉大师特建佛顶尊胜陀罗尼 
幢记讲僧真延撰并书末云清宁九年岁次癸卯七月庚子朔十三日壬子记幢南有碑正统初太监 
僧保钱安立析津日记按罕嘉努旧作韩家努今对音译改臣等谨按辽太宗天显十三年始以幽州 
为南京以其地在上京之南也是为五京之一又按今白云观之西土人犹呼三教寺遗趾已废辽之 
石幢浮图明之碑记皆不可考原太康十年正月复建南京奉福寺浮图辽史道宗纪原辽佛顶尊胜 
陀罗尼幢记京师奉佛寺忏悔主崇禄大夫检校太尉纯慧大师之息化也附灵塔之巽位树佛顶尊 
胜陀罗尼幢广丈有尺门弟子状师实行以记为请大师讳非浊字贞照俗姓张氏其先范阳人重熙 
初礼故守太师兼侍中圆融国师为师居无何婴脚疾乃遯匿盘山敷课于白伞盖每宴坐诵持常有 
山神敬侍寻克痊八年冬有诏赴阙兴宗皇帝赐以紫衣十八年勅授上京管内都僧录秩满授燕京 
管内左街僧录属鼎驾上仙驿征赴阙上以师受眷先朝乃恩加崇禄大夫检校太保太尉次年加检 
校太傅师搜访阙章聿修睿典撰往生集二十卷进呈上嘉赞久之亲为帙引寻命龛次入藏清宁六 
年春銮与幸燕回次花林师侍坐于殿面受燕京管内忏悔主菩萨戒师明年二月设坛于本寺忏受 
之徒不可胜计九年四月示疾告终于竹林寺即以其年五月移窆于昌平县司空豳国公仰师高躅 
建立寺塔并营是幢庶陵壑有迁而音尘不泯清宁九年五月讲僧真延撰并书原敕赐广恩寺碑北 
京西南去都城五里有奉福寺中建殿曰大慈殿之前曰天王殿左曰文殊右曰普贤殿后为无量寿 
佛左右殿二左奉大梵尊天右奉帝释尊天四周翼以长廊天王殿之前左右为楼以置钟鼓中为碑 
亭又前为金刚殿廊之东为斋堂为厨为库廊之西为禅堂为茶房廊之东西隅俱为方丈其斋堂禅 
堂以南皆为僧房肇于宣德十年冬十月至正统二年二月告成上闻赐名广恩寺方辟土得白金五 
锭重二百六十两以资工费复得巨石一方于西南隅地中遂以为碑太监僧保钱安识原南京栗园 
司典南京栗园辽史百官志原萧罕嘉努为右通造典南京栗园帝尝从容问曰卿居外有异闻乎对 
曰臣知炒栗小者熟则大者必生大者熟则小者必焦使大小均熟始为尽美不知其他帝大笑辽史 
本传按罕嘉努译改详见前条等谨按方与纪要云栗园在固安县界括地志固安之栗天下称之为 
御栗因有栗园据此则栗园当在固安界周篔析津日记谓白云观西南有栗园又今宛平县西四十 
五里卧龙冈西北亦有栗园村盖栗为都城土产或官为典司或民自种植固在在有之也补弘治九 
年官买阜成门外果园一区计地一顷三十亩内建道观赐额曰元应蓟邱杂抄臣等谨按果园元应 
观今无考补白云观西六里羊坊店市西有崇寿寺创于明正德癸酉司设监监正刘允乘所建寺临 
官道山门内正殿三楹东西廊各三楹殿前碑二一为吏部右侍郎兼翰林院学士国史副总裁西蜀 
温仁和撰文武定侯郭勋篆额南京兵部尚书乔宇书一为柱国少师兼太子太师吏部尚书谨身殿 
大学士铅山费宏撰文惠安伯张伟篆额户部尚书无锡秦金书行国录臣等谨按崇寿寺土人呼铁 
狮子庙寺门外铁狮二趺下有铁宅狮子弘治七年造等字寺内明费宏温仁和所撰二碑今尚存又 
后院中仆方石尺许为住持僧伦公塔记东偏碧霞元君祠磬一天启六年造増温仁和崇寿寺碑略 
阜成门外十里许乃玉河乡之池水村西望秀峯奇巘苍翠如画回瞻京阙岿然天表真近畿佳境也 
佛寺一区金碧辉映靓丽雄伟前为土山嘉木荫翳勅赐寺额曰崇寿且以大兴隆寺僧善伦兼崇寿 
寺住持是殆不可无记弘治七年九月増塔记示寂僧录司右讲经兼崇寿堂上开山第一代住持仍 
兼大兴隆寺本师序堂伦公大和尚灵塔僧录司右讲经兼崇寿寺第二代住持仍兼住大兴隆寺了 
元崇寿寺第三代住持钦依广善戒坛传戒宗师义念等嘉靖九年三月初一日建増观音庵在羊坊 
店路南五城寺院册臣等谨按观音庵比丘尼居之明季碑二尚存一正德十五年立记买地顷亩一 
崇祯庚辰年立称壬申岁重修无撰人姓名补普会寺辽之驻跸寺也在玉河乡池水村嘉靖甲寅御 
马监太监蔡秀恭重建土人呼其地为蔡公店殿前石幢一书大佛顶尊胜陀罗尼后题大朝岁次己 
酉年十一月十七日宣差滨棣大使张巴舒新建王府下断公事官普元弩立未详时代又嘉靖三十 
六年一碑濮阳李廷相文昌黎王槐书铁钟一隆庆二年四月造殿后松一本极苍古意辽时所植也 
松下石幢一上镌沙门奉航塔记咏归录按张巴舒新旧作张钵信顺普元弩旧作普元奴今俱对音
 译改臣等谨按蔡公店俗呼蔡公庄石幢八觚除旧刻陀罗尼咒并记语外又北面刻太乙救苦天尊 
宝号东北面刻昊天玉皇上帝宝号而虚其正东东南二面焉幢内大朝字虽未着时代然考金泰和 
八年昌黎韩道升所撰五音篇海序内有大朝字空格写则大朝系当时习用之文又考王府断公事 
官及宣使乃元时官制元代凡两值己酉前则为定宗四年其时未立国号后则为武宗至大二年今 
此幢记云大朝己酉或当定宗未立国号之时因称大朝亦未可定寺久圯僧略葺数椽以居石幢及 
李廷相碑皆断置寺门外殿后之松及僧奉航塔幢皆不可踪迹矣补辽驻跸寺沙门奉航幢记师讳 
奉航俗姓李氏涿州新城县渠村人幼入缁门访道寻师就至燕京左街驻跸寺礼祥玉上人为亲教 
</div>
    <div class="pagination">
<a href="钦定日下旧闻考_page229.html">上一页</a><span>...</span><a href="钦定日下旧闻考_page225.html">225</a><a href="钦定日下旧闻考_page226.html">226</a><a href="钦定日下旧闻考_page227.html">227</a><a href="钦定日下旧闻考_page228.html">228</a><a href="钦定日下旧闻考_page229.html">229</a><span class="current-page">230</span><a href="钦定日下旧闻考_page231.html">231</a><a href="钦定日下旧闻考_page232.html">232</a><a href="钦定日下旧闻考_page233.html">233</a><a href="钦定日下旧闻考_page234.html">234</a><a href="钦定日下旧闻考_page235.html">235</a><span>...</span><a href="钦定日下旧闻考_page231.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
