<!DOCTYPE html>
<html>
 <head>
  <meta charset="utf-8"/>
  <title>
   河南通志 - 第 208 页/共 276 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   河南通志 - 第 208 页/共 276 页
  </h1>
  <div class="content">
   皇清刘昌墓【在府城西一十里昌刑部尚书諡勤僖】李光祚墓【在府城西南朱仙镇光祚按察使】梁云搆墓【在兰阳县城南一里云搆户部侍郎諡康僖】梁羽明墓【在兰阳县韩村羽明太常少卿】王辅运墓【在太康县城西北辅运湖广学政】张射光墓【在府城西南朱仙镇射光封荣禄大夫】陈一墓【在兰阳县城东南流渠一庆阳知府】张伯行墓【在仪封县城南二里伯行礼部尚书諡清恪】
　　归德府
　　古燧皇陵【在府城西南三里阏台西北】朱襄陵【在柘城县城东一十里朱堌上有寺以守焉】帝喾陵【在府城南四十五里即帝所都之地】阏伯墓【在府城西南三里阏伯高辛子】
　　虞商均墓【在虞城县城西南三里圴舜子】
　　商伊尹墓【在府城谷熟南五里】微子墓【在府城西南一十里徴子帝乙元子】周夏御叔墓【在柘城县北门里御叔陈大夫】
　　春秋宋襄公墓【在睢州城东北襄公春秋五伯之一】孔氏先茔【在夏邑县城北还乡里自鄼台龙迁此碑碣俱存】邵平墓【在永城县城北平秦封东陵侯】防冢【在柘城县城北三里世传沮溺葬此】
　　汉朱买臣墓【在夏邑县城东南四十里买臣会稽太守】黄霸墓【在考城县城东南三十里霸頼川大守】张堪墓【在永城县城西北保安乡堪丞相】陈平墓【在永城县保安乡太邱城之北平左丞相阳武县亦有墓】盛允墓【在虞城县城东义原乡允司徒】虞诩墓【在鹿邑县城西北四十七里诩尚书仆射】
　　南北朝江淹墓【在考城县西南一十五里淹齐金紫光禄大夫】
　　唐李勣墓【在考城县城南三十里勣司空封英国公】李宻墓【在睢州城西北一十二里恒山阳灵寳县亦有墓】张廵墓【在府城北高原廵死节之处唐史李翰请于肃宗曰廵身首分裂宜于睢阳招魂而葬故建墓庙于此】雷万春墓【在府城东南一里与廵同死国难者】朱仁轨墓【在永城县城东北仁轨谥孝友】刘宾墓【在虞城县城东甘泉南乡宾洛郡太守諡文贞】刘良墓【在虞城县城东义原乡良平州司马】李立表墓【在虞城县城北待宾乡立表彭城令】张全礼墓【在虞城县城西全礼上柱国】华敬忠墓【在夏邑县城东北大同乡敬忠镇国军节度使】褒圣侯墓【在宁陵县城北楮堌村侯姓孔名德伦先圣三十三代孙】
　　宋赵槩墓【在府城北天廵乡槩枢宻使諡康靖】杜衍墓【在府城东南宋城乡衍太子太师封祁国公諡正献】王尧臣墓【在府城东北平台乡尧臣叅知政事諡文安】张方平墓【在府城东永定乡方平叅知政事諡文定】曹彬墓【在永城县城西北太邱城】元陈奕墓【在永城县城北保安乡奕大都督諡毅敏】赵克中墓【在夏邑县城南会亭乡克中陜西屯田副总管】董文正墓【在宁陵县城西北三十里文正兰阳令】陈净安墓【在夏邑县城南会亭乡净安滨乐盐运司判官】
　　明梅思祖墓【在夏邑县城西南白河右思祖汝南侯】李泰墓【在鹿邑县城幕府山泰詹事府詹事】轩輗墓【在柘城县城西南三里輗左都御史】蔡天祐墓【在睢州城东南二里天祐兵部左侍郎】宋纁墓【在府城西北一十八里纁吏部尚书諡庄敏】沈鲤墓【在府城西一十里鲤文渊阁大学士諡文端】田珍墓【在府城东四十里珍南京通政使】吕坤墓【在寕陵县城西一十二里坤刑部尚书】杨东明墓【在虞城县城西二里东明刑部左侍郎】侯执蒲墓【在府城西南二十里执蒲太常寺正卿光禄寺卿执躬墓同】霍时雨墓【在柘城县城西南五里时雨御史】李孟墓【在睢州西门外一里孟工部尚书】潘礼墓【在府城西北礼侍郎谕葬】彭端吾墓【在夏邑县城东北一十五里端吾通政司使】底蕴墓【在考城县城西三里蕴甘肃廵抚】崔源之墓【在鹿邑县城西南九十里源之陜西中丞弟户部主事泌之同葬于此】袁可立墓【在睢州城南迤东三里可立尚书】杜齐芳墓【在柘城县城北五里齐芳刑科给事中】梁鼎贤墓【在夏邑县城南三十里鼎贤陜西布政使】徐永达墓【在府城西南三里阏伯台后永达山西按察司使】李汝华墓【在睢州城北七里汝华尚书諡恭敏】叶廷桂墓【在府城东南谷熟镇北廷桂蓟辽总督】董汉儒墓【在考城县城西北二　里汉儒云南副使】侯恂墓【在府城西南一十里恂户部尚书】陈陞墓【在夏邑县城北一十里陞户部员外】阎梦防墓【在鹿邑县城北四里梦防山西叅政】侯恪墓【在府城西二十里恪南国子监祭酒】周士朴墓【在府城南一十八里士朴工部尚书】王尧日墓【在鹿邑县城东南一里尧日刑科给事中】
　　皇清宋权墓【在府城西一十里权国史院大学士赠少保諡文康】王应昌墓【在柘城县城东三里应昌御史】余瑊墓【在府城东南二十里瑊兵部尚书】李艶松墓【在柘城县城西五里艶松赠工部侍郎】汤祖契墓【在睢州城北一十五里涧冈东南祖契赠陜西按察司副使】李培正墓【在夏邑县城西一十五里培正淮阳副使】赵应奎墓【在府城西南二十里应奎广西提督赠少保諡庄襄】陈天清墓【在柘城县城东北五里天清工部主事】谷明登墓【在鹿邑县城西南一十八里明登工部侍郎】彭舜龄墓【在夏邑县城东北一十里舜龄登州府推官】汤斌墓【在睢州城东南一十五里斌工部尚书】王培墓【在柘城县城东八里培户部郎中】李芳广墓【在柘城县城西北五里芳广内阁中书】吴淇墓【在睢州大麓冈淇镇江府同知】
　　彰德府
　　陶唐丹朱冢【在府南东严村朱尧之子南阳府内乡县亦有墓】
　　商商王陵【在府城西北洹水南涯王即河亶甲】中宗陵【在内黄县城西南二十五里次范村】
　　春秋三士冢【在汤阴县城东士昌社汉诸葛亮诗歩出城东门遥望荡阴里里中有三坟累累正相似借问谁家冢田疆古冶氏力能排南山又能絶地理一朝被谗言二桃杀三士谁能为此谋相国齐晏子】仇牧墓【在林县城西南张隆村牧宋大夫】扁鹊墓【在汤阴县城东南伏道社相传墓上土可疗疾祷而求之或得一小丸如丹剂】
　　战国冯亭墓【在渉县城西乘云社亭上党太守秦伐上党路絶亭与民谋归赵赵受之秦移兵伐赵长平亭遂死而归葬焉】宋义墓【在内黄县城北楚王镇义楚上将军】汉周灶墓【在林县城南五十里灶隆虑侯】李固墓【在林县城东诸翟村固有名德为梁冀所害弟子董班守尸积十日不去帝嘉其义许檖敛送丧至汉中而还则固葬南郑矣此墓未详】栾戚墓【在府城东永和镇戚尚书巴弟】袁绍墓【在临漳县城西北一十六里绍州牧】三国魏武帝陵【在临漳县古邺城西北名曰西陵】疑冢【在临漳县讲武城外凡七十二处森然弥望高者如小山布列直至磁州而止宋王安石诗责山如浪入漳州铜雀台西八九邱蝼蚁往还空陇畞麒麟埋没几春秋京镗诗疑冢多留七十余谋身自谓永无虞不知三马同槽梦曽为儿孙逺虑无】魏文帝陵【在临漳县城西南一十里彭城村】甄皇后陵【在临漳县城南灵芝村】
　　晋嵇绍墓【在汤阴县城西南绍为侍中从惠帝北征被害葬此】防安墓【在府城西灰泉村安太尉】
　　南北朝高欢墓【在武安县城南二十里鼓山石窟佛顶旁】张文简墓【在汤阴县城南文简秦州长史】
　　隋侯白墓【在临漳县城北二里白礼部尚书】石午墓【在汤阴县城北五里午孝子】唐上官文墓【在汤阴县城西一十里文孝子】崔珏墓【在武安县南和村珏河北采访使】李君羡墓【在武安县城北得义里君羡左监门卫将军】
　　五代窦处约墓【在府城北司空村处约染院使赠太师封和国公】
　　宋韩令坤墓【在武安县城北迂城村令坤周平章】韩国华墓【在府城西水冶镇国华谏议大夫】严美韦墓【在府城西杨记村美韦神宗累征不就隐善应山东自号东臯】韩琦墓【在府城西北丰安村琦卒之前一夕大星殒治所马皆惊神宗命发两河卒为治冢篆其铭曰两朝顾命定策元勲又令其子若孙一人官于相以防邱墓子忠彦尚书左丞祔元许有壬诗考谱披图总未真两回亲得拜公坟降神生作三朝相聚气嘘为五色云宅兆发灵筮厚德碑铭无愧有竒勲凭高更欲推形势逺树寒鸦满夕曛】李士明墓【在府城西北士明太傅子革太师祔父子始皆葬大名元祐二年大河西犯大名孙清臣迁葬今处】王昭逺墓【在府城西北司空村昭逺保静军节度使】陈荐墓【在武安县靳固里荐资政殿学士】周同墓【在汤阴县周流社同岳忠武王射师忠武嵗时祭其墓必擕同所赠弓于墓侧发三矢而后去】岳忠武鄂王先茔【在汤阴县城东二十里周流社明治间尚书李燧奏如钱塘制防表勒石】
　　金胡砺墓【在武安县城西义井里砺刑部尚书】胡景崧墓【在武安县城北景崧同知东平路兵马都总】张正伦墓【在府城西蒋村正伦吏部尚书】康塘墓【在林县城南三十里塘泌南军节度使】田芝墓【在府城清流村芝御史】
　　元胡祗遹墓【在府城西北洪河村祗遹按察使赠礼部尚书諡文靖】许熙载墓【在府城西北熙载抚州府照磨赠鲁国公子有壬中书左丞祔】高鸣墓【在府城西北洪河村鸣吏部尚书封魏国公諡文献】侯爵墓【在府城西北爵燕南河北道宣慰使】杜瑛墓【在府城西瑛大名路提举赠翰林学士諡文献】严瑾墓【在武安县城南栢树里瑾武畧将军】王博文墓【在府城西孙平村博文御史中丞】李才墓【在府城南才江浙行中书省防政諡通献】庄文昭墓【在府城北河次村文昭刑部尚书】韩从益墓【在府城西北洪河村从益昭文馆大学士赠魏郡公諡文肃】邢温墓【在府城西置度村温总管赠户部尚书諡康肃】徐昺墓【在府城西昺翰林学士承防】胡彜墓【在府城西灰泉村河南江北行中书省叅政】郭思恭墓【在府城北稻田村思恭国子监祭酒】徐奭墓【在府城南奭甘肃行省叅政】薛大猷墓【在汤阴县城北化里有董珪撰碣】葢珪墓【在府城北珪彰德路总管府经歴】
　　明赵简王墓　惠王墓　悼王墓　靖王墓　庄王墓【俱在府城西北五十里】郭资墓【在武安县城西石门里资户部尚书追封汤阴伯諡忠襄】石璞墓【在临漳县城西一十里璞兵部尚书】石峯墓【在临漳县城西三冢社峯赠尚书】贾锭墓【在府城东大韩村锭右副都御史】元寅墓【在汤阴县城东西河社寅通政使明治间敕修】马卿墓【在林县城西卿右副都御史】张士隆墓【在府城南大孟乡士隆陜西副使】沈铭墓【在武安县城西营井里铭兵科都给事中】崔铣墓【在府城西彪涧村铣礼部侍郎赠尚书諡文敏】郭朴墓【在安阳县城东朴武英殿大学士諡文简】吴定墓【在汤阴县城西北定兵部尚书】宋之韩墓【在武安县城东二里之韩刑科给事中】许登仕墓【在府城西水冶村登仕刑部尚书】孙好古墓【在汤阴县城西好古大理寺卿】冀体墓【在武安县城东兴盛里盘龙岗体侍御赠光禄寺少卿】李鐩墓【在汤阴县城西鐩工部尚书諡恭肃】李以唐墓【在武安县城南和村里以唐侍御】李聪墓【在林县城北三十里聪孝子】郑滂墓【在汤阴县南三里滂浙江副使】
　　皇清许三礼墓【在府城灵岳村三礼兵部左侍郎】宋良翰墓【在武安县城北长岭
　　冈良翰乐平令】张彬墓【在武安县城西北紫金冈彬孝亷】
　　衞辉府
　　古颛顼陵【在滑县城东北七十里鲋鰅山之阳】
　　商纣陵【在濬县故卫县西淇河内其下水深莫测今名纣王窝】比干墓【在府城北一十五里即武王所封者有石题曰殷太师比干之墓河南偃师县西北亦有墓葢唐开元中土人耕地得铜盘铭因以立之其铭篆文甚竒古云左林右泉后冈前道万世之藏兹焉是寳后魏文帝南廵亲幸吊祭刻文墓上孙竒逢诗寂歴空山没骨深二千年后一孤呤乾坤不晦纯忠色日月防悬七窍心又漫云八百兴周武殷有三仁殷未亡欲读残碑聊解辔擕将山蕨代蒸甞】周胙伯墓【在胙城县城南燕城后圯于河今并入延津县】吕尚墓【在府城西北太公泉尚因避纣居东海之滨后徙渭滨封国于齐还葬于此晋卢无忌碑尚存○令按太公望墓在陜西西安府咸阳县东北二十五里载陜西志及一统志详见辨疑】
　　春秋卫灵公墓【在府城北基内府治之后】卫共姜墓【在辉县治内相传墓在台下】赵盾墓【在濬县城西北二十五里善化山南盾晋大夫冢前旧有祠冢高五丈许懐庆府温县亦有墓】蘧瑗墓【在府城西北君子村瑗卫大夫】子贡墓【在濬县城东南二里大伾山东南张家庄墓前建祠有祭田春秋致祭】
　　战国魏安厘王墓【在府城西二十里晋时有盗发此墓得简书数十余万言世号汲冢周书】蔺相如墓【在辉县城西北七十里平罗社刘玉诗六国纷纷欲帝秦鲁连豪气未全伸咸阳璧返渑池缶气压秦王有几人】惠子墓【在滑县城东五里沙河村惠子梁惠王相】
　　汉赵越墓【在获嘉县故城西越汉桂阳太守】淳于意墓【在濬县城东南二里大伾山北麓意太仓令无子有五女意卒缇萦率妹四人为筑墓高五丈许汉班固诗三王德弥薄惟后用宫刑太仓令有罪就逮长安城自恨身无子因急独防防小女痛父言死者不可生上书诣阙下思古歌鸡鸣有心摧折裂晨风扬激声圣汉孝文帝恻然感至情百男何愦愦不如一缇萦】晋成公绥墓【在滑县废衞河西南二十里绥中书郎郜焕元诗公子自离羣戞然赋长啸世无张茂先谁复识高调】
　　隋徐孝肃墓【在府城东白楼村世称徐孝子墓】韩擒虎墓【在滑县小韩村擒虎上柱国河南新安县亦有墓】韩淳墓【在滑县城北二十里淳将军】
　　唐罗公逺墓【在辉县城西南云门社公逺善隐形唐明皇秋宴取杖向空掷之为大桥与游月宫明皇求其术不传怒而杀之后使自罚还见公逺曰于此候驾上疑之发冢启棺止存一履移葬卫地】尉迟恭墓【在洪县城西灵山社】刘竒墓【在胙城县城西南第五疃社崇龟崇望崇鲁皆葬于此今并入延津县】卢懐慎墓【在胙城县城东北班胜固之东南有石人石羊石柱懐慎宰相今并入延津县】
　　五代吕咸休墓【在新乡县城东南吕公村咸休周户部侍郎】
　　宋杜贵墓【在挥县城东北北王社贵太尉明曹安诗东出共城门古墓何累累就中如夏屋下马读铭碑始知太尉名富擅政和时讵知邑境中仓皇来亦眉敢勇率子弟肆杀力勿支编氓頼保全迄令令名垂潺潺百泉流日夕声犹悲】苖授墓【在辉县城北闗村社授保康节度使諡庄敏】吕大防祖墓【在新乡县城东三里近卫河大防祀其曾祖有院曰报先旌德】李师中墓【在滑县城西南五十里师中右司郎中】李常宁墓【在延津县大善乡裴村之西谷山原常宁元祐三年状元开封府杞县亦有墓】
　　金萧抱珍墓【在府城西北一十里抱珍有仙术封真人】堆金冢【在府城西北二里许萧真人兵后敛葬遗骸于此俗呼是名】
　　元韩澍墓【在府城西孟姜女河坡澍郎中】姚枢墓【在辉县城北在城社枢翰林承防諡文献】王恽墓【在府城西北河西乡恽翰林学士承防諡文定明李濓诗中州号文薮最着乃秋涧幼从鹿庵游苏门事笔砚登坛沛厥辞灿烂云锦绚筠林景依然伊人不可见】慕完墓【在新乡县城东北完刑部侍郎封卫郡公】王昌龄墓【在府城东王尚里昌龄御史中丞】孙衍墓【在获嘉县城南大程社衍总领卫辉路卒葬于此】萧志墓【在辉县城东北志辉州知州】白栋墓【在辉县城西北七里苏门山楝佥河南提刑按察司事明李濓诗古人重择里太原徙辉邑师许道有宗器业挺然立秋霜明豸冠泉台凛撡执请看隧道碑学行两难及】刘子仁墓【在胙城县牛市屯集今并入延津县】孟处中墓【在洪县城东一十五里四流口社处中议政大夫】王贞妇墓【在获嘉县城西鄼城村贞妇李聚妻】明潞王墓【在府城西三十里】宋讷墓【在滑县宋家林讷祭酒御史麟司业复祖俱祔葬于此】刘璋墓【在府城西北一十里璋都御史】王越墓【在濬县城东南二里大伾山西越太傅諡襄敏】郭昌墓【在新乡县城北鲁堡昌宗伯】祁伯裕墓【在滑县城南伯裕兵部尚书諡敏惠】王嵩墓【在府城西北一十里嵩右副都御史】张衍瑞墓【在府城西北一十里衍瑞太常寺少卿以忠谏赠太仆寺卿】蒋廷瓒墓【在滑县城南廷瓒左布政】梁问孟墓【在新乡县西郊三里问孟中丞】卢柟墓【在濬县东南大伾山北】张衍庆墓【在府城西北四十里黄山麓衍庆兵部侍郎】张璞墓【在滑县城东璞通政使】耿随卿墓【在滑县城南随卿都御史叅政随朝户科随龙同葬城南】
　　皇清孙竒逢墓【在辉县夏峯东原竒逢孝亷】刘尚信墓【在濬县城西四十里郭村
　　尚信通政使】
　　怀庆府
　　春秋虢公冢【在旧温县城东郭晋献公防虢虢公丑奔此卒而葬焉】鉏麑墓【在温县西岳村晋灵公使鉏麑刺赵盾钮麑晨往见盾盛服将朝坐而假寐退而叹曰不忘恭敬民之主也贼民之主不忠弃君之命不信冇一于此不如死也触槐而死】赵盾墓【在温县城西方陵村卫辉府濬县亦有墓】韩厥墓【在温县城西南五里方陵村东北】
　　战国聂政墓【在济源县城南轵城里俗呼为刺客墓禹州西南亦有墓】
　　汉献帝陵【在修武县城北小风村】郭巨墓【在府城北沁河北岸或谓在林县西北三十六里按孝子传曰郭巨河内人林虑旧河内括地志曰济州有邺郭巨墓未详孰是】蒯彻墓【在武陟县城东北一十八里蒯村旧有碑铭】铫期墓【在孟县城北一十五里铫村期安成侯】栢林冢【在原武县城东北七里许即周亚夫先茔】
　　魏许褚墓【在武陟县城东北四里中许村】封隆之墓【在孟县苏家荘前】晋山涛墓【在武陟县城西虹桥村涛吏部尚书】习凿齿墓【在修武县城西南太平乡凿齿荥阳太守】管辂墓【在府城东北】
　　隋杨守素墓【在武陟县城东水寨村守素懐王之裔】宋通墓【在武陟县城西北富乐上乡通祭酒今宁郭镇名宋村】
　　唐屈突通墓【在济源县城北训掌谷东麓通济州都督】徐有功墓【在济源县城东青龙里有功司刑少卿】裴休墓【在济源县城东北休河阳节度使】张建封墓【在孟县太平乡之虢村祖茔详见艺文】李元淳墓【在孟县大平乡之高端岗】卫审符墓【在修武县孔庄有碑】杜侨墓【在武陟县沁水滨】娄师德墓【在原武县城北二十里师德纳言諡正】令狐楚墓【在济源县城西北】韩愈祖茔【在孟县尹村岭后即今苏家荘自始祖安定桓王茂以下及父仲卿叔云卿伯兄会与嫂郑氏俱祔葬于祖墓】温造墓【在济源县左家山】卢仝墓【在济源县西北一十三里武山头】裴通墓【在济源县裴城北溴河之南】韩愈墓【在孟县城西十五里韩家庄薛所蕴诗孤坟村垅畔瞻礼景萧萧后裔人谁辨韩庄名自标断碑横野草古栢认前朝独有防文在河山光气遥】李商隐墓【在府城东文集内云祖茔在懐州东郊今不可考唐崔珏诗虚负凌云万丈才一生襟抱未曽开鸟啼花落人何在竹死桐枯鳯不来良马蹄因无主踠旧交心为絶哀九泉莫叹三光隔又送文星入夜台】李愿墓【在济源县城北二十里盘谷下】韩防墓【在孟县城西北二十里尹村祖茔防文公子】皇甫权墓【在孟县西虢村内】韩湘墓【在孟县城东谪星庙下湘大理寺丞文公侄孙】李栾墓【在孟县旧河阳栾户部尚书】高思继墓【在孟县河阳之南有墓铭思继洛阳留守行周之父】
　　五代清泰帝陵【在济源县城东水运里】
　　宋郭熙墓【在温县城西方陵村熙翰林待诏】傅尧俞墓【在济源县龙潭塔西北】贺兰栖真墓【在济源县奉先观左元吉丙诗碑防荒庭草半遮曽闻玉诏下烟霞白云归去西风断青竹空遗落日斜两巻黄庭余事业一炉丹药旧生涯我来惆怅无言意坐对原松渺渺沙】冯拯墓【在孟县城西三里曹家坡子行已伸已从葬】苏立墓【在修武县魏村东有碑】邢恕墓【在原武县城北磁□堤东恕直龙图阁待诏】
　　元许衡墓【在府城西北七十里衡号鲁齐先生卒之日懐人无贵贱少长皆哭于门四方学士有数千里来祭哭墓下者】郝经墓【在孟县城西二里经翰林学士諡文忠】刘全墓【在武陟县城南全孝子】闗康定墓【在孟县西岳村康定河南行中书省平章】萧让墓【在武陟县城西南大封村让按察使赠司徒諡忠肃】恭古墓【在温县西岳村南恭古丞相】佛保墓【在武陟县城东北中许村保中书左丞赠宣宁郡公】寗玉墓【在孟县西一十里玉都元帅】吴恭祖墓【在孟县城北吴家村恭祖总管赠兵部尚书諡正肃】牛天瑞墓【在武陟县城东牛文庄天瑞瑞州路经歴】胡节妇墓【在武陟县城西富乐乡】李天佑墓【在修武县之义门村】陈端墓【在原武县城北三里端御史中丞】薛澍墓【在修武县郇封村南澍吏部尚书】
　　明郑靖王墓　简王墓　僖王墓　康王墓　懿王墓　恭王墓　敬王墓【俱在府城西北红领山】冯冕墓【在孟县城北冕刑部尚书】李鉴墓【在府城北鉴太仆寺少卿】何瑭墓【在府城南瑭右副都御史】杨源墓【在孟县城南源丰成人钦天监五官监候正德初据占候劾逆瑾瑾怒矫防杖之谪戍肃州行至河阳驿而卒其妻斩芦荻覆而葬之】沃墅墓【在温县城南门外南坛侧墅温县令有传见职官志】王黻墓【在府城北郭黻峄县令】凌汉墓【在原武县城北闫实汉御】史口李端澄墓【在武陟县城西四十里王顺村端澄云南按察司使】刘思问墓【在孟县城西北一十里田彰村思问南京户部尚书】葢霖墓【在孟县城东南口子村霖礼部尚书】王履墓【在府城北一十里店即庐墓生紫芝处履孝子】娄枢墓【在府城北二十里】李综墓【在武陟县城西南古村】阎邦宁墓【在原武县邦宁解元山西副使】荆应春墓【在武陟县城东南一十五里新庄】李英墓【在孟县城西八里紫金山英镇国将军】赵烈女墓【在府城北郭】姜鄗墓【在修武县城西南隅鄗蔚州守】王铎墓【在修武县城村铎金华太守子侍御愈西安太守懋安庆太守璠俱葬此】
　　皇清薛所蕴墓【在孟县城东北梁村冈所蕴礼部左侍郎子大理寺丞奋生同葬此】河南府
　　古许由墓【在登封县城东南三十里箕山上由隐于此因葬焉】巢父墓【在登封县城东南四十里与箕山相近】
　　夏启母墓【在登封县城西】孔甲陵【在永宁县城东北扬坡保孔甲夏后】后臯陵【在永宁县北崤山左传崤有二陵其南陵夏后臯之墓】
　　商成汤陵【在偃师县城东北○今按成汤陵在山西蒲州荥河县北四十里载在】
　　【本朝祀典详见辨疑】尹姑冢【在嵩县城南一十五里空桑涧即伊尹母】伊尹墓【在偃师县城西北八里归徳府亦有墓】伯夷叔齐墓【在偃师县城西北二十五里首阳山】彭婆墓【在洛阳县彭婆镇老彭之母】比干墓【在偃师县城西北卫辉府亦有墓】周昭王陵【在登封县城西北一十七里少室山阳城西谷】桓王陵【在渑池县城北一百里桓王山上】灵王陵【在府城南一十五里周山上】景王陵【在府城东南】威烈王陵【在府城东北】
　　春秋苌墓【在偃师县城东以范中行氏之难见杀葬于此张汉诗载表忠臣墓先师访乐人三年销碧血万古化青燐地下追逢比天中重鬼神如何西亳路抔土缺明禋】冉耕墓【在孟津县城西旧清河城耕孔子弟子】
　　战国韩昭侯墓【在宜阳县城西韩周显王时诸侯】苏秦墓【在新安县城西唐张廵诗沙埋古篆折碑文六国存亡事系君今日凄凉无处説乱山秋尽有寒云】吕不韦墓【在府城东北鳯凰保不韦秦相】甘罗墓【在新安县城东五里罗秦上卿开封府鄢陵县亦有墓吕履恒诗男儿老至无成居牖下不如辨士从衡者三尺残碑书上卿甘罗名姓闻朝野洛阳富贵多少年先秦文字几人传萧萧短髪驱羸马羞过甘卿古墓前】袁达墓【在孟津县梁周寺南达将军】田横墓【在偃师县城西汉有天下诏横诣洛阳至此自杀葬以王礼】贞义妇冢【在府城北一十里北邙山贞义乐羊子之妻卫姑拒盗自刎葬此】汉昭帝陵【在府城东平洛保】光武陵【在孟津县长道社明张佳荫诗寿陵秋草大河边此日瞻依重惘然王气祗留山水色陇云犹防薜萝烟赤符金鼎开京洛客夜羊裘入御躔谒罢晚风吹短荻满园楸树夕阳天】明帝陵【在府城东南三十七里】章帝陵【在府城东南三十九里】和帝陵【在府城东南四十二里】安帝陵【在府城东南一十五里】顺帝陵　冲帝陵【俱在府城东北一十五里】质帝陵【在府城东南三十三里】桓帝陵　灵帝陵【俱在府城东三十里】阳城王墓【在府城北邙山阳城光武之族兄】郭后陵【在府城北一十里北邙山郭世祖后】阴后墓【在府城西临平亭阴和帝后】邓后墓【在府城北一十里北邙山邓桓帝后】雍齿墓【在府城东齿什方侯】邓晨墓【在府城北一十里北邙山同新野公主葬此】祭遵墓【在府城北一十里北邙山遵征虏将军封颍阳侯】祭彤墓【在府城北彤偃师长】邓训墓【在府城北邙山训禹之子封平寿侯】班超墓【在府城北一十里北邙山超定逺侯】刘盆子墓【在孟津县原陵后汉书赤眉为冯异所破光武盛兵邀其走路赤眉惊震遣刘恭乞降曰盆子将百万众以降陛下陛下何以待之帝曰待以不死耳卒葬陵侧】崔瑗墓【在府城东瑗济北王相】刘寛墓【在府城北一十里北邙山寛太尉墓上有二碑皆故吏门生所立】范丹墓【在府城西金水保丹累辟不就卒諡贞节】何进墓【在府城西北社村保进大将军】
　　三国魏文帝陵【在偃师县城西北二十五里首阳山临漳县亦有墓】明帝陵【在孟津县城东南旧河清县城界】钟繇墓【在偃师县城东繇太傅善书】王弼墓【在　师县城东弼魏尚书郎封偃师伯陆士龙投宿遇少年谭即此明薛瑄诗四圣千年道久湮谁知羲画见天真先生埋骨邙山后犹有谈悟后人】高贵乡公墓【在府城南瀍涧之滨】二杜墓【在宜阳县城西杜畿尚书左仆射杜恕幽州刺史俱葬此】汉前将军闗公墓【在府城南一十五里曹操以王侯礼葬公于此今闗王冢是也】
　　晋宣帝陵【在府城北二十里】景帝陵【在孟津县城东南】武帝陵【在府城北】惠帝陵【在府城东南】王祥墓【在府城北一十里北邙山祥晋太尉】王戎墓【在府城旧殖业坊戎司徒】羊祜墓【在府城北一十里北邙山祜仆射】张华墓【在府城北邙山华为楚王玮所害葬于此】盛彦墓【在永宁县城东彦有孝行人称孝公墓】杜预墓【在洛阳城东首阳之南见晋书夲传遗令旧志云一在偃师一在尉氏者俱误详辨疑中】石崇墓【在府城北邙山崇卫尉】韩延之墓【在府城北延之司徒暨之后封鲁阳侯】陈寿母墓【在府城北寿安汉人张华举孝亷补阳平令母遂葬此】三田冢【在巩县城西有三冢相传葬田真田广田庆】
　　南北朝魏世宗陵【在府城北一十里北邙山】王肃墓【在府城北一十里北邙山肃扬州刺史封安国侯諡宣简】冯熙墓【在府城南熙太师】
　　隋炀帝陵【在永宁县城东北炀帝崩于冮都唐太宗迁葬于此】韩擒虎墓【在新安县城之西二十里擒虎庐州总管封新义公衞辉府县亦有墓明王锡诗秋风斜日草凄凄柱国荒茔涧水西勲业昔曾掀宇宙衣冠今已化尘泥断碑有字文难辨古树无枝鸟尚栖可笑当年陈后主空飞高阁与云齐】
　　唐中宗陵【在偃师县城东】敬宗陵　昭宗陵【俱在偃师县城西南缑氏保】袁天纲墓【在新安县城西天纲太史】李淳风墓【在新安县城西淳风太史】狄仁杰墓【在府城东二十五里金墉城仁杰司空封梁国公金景辉诗残局争看一子留周臣终不为周谋梦囘鹦鹉谁惊破还倚雕笼説旧愁】乔知之墓【在府城北一十里北邙山知之左司郎中】刘幽求墓【在府城东北鳯凰保幽求左仆射封徐国公】元德秀墓【在嵩县城东北四十里陆浑山德秀鲁山令諡文行先生】褚遂良墓【在偃师县江村先茔遂良宰相吕履恒诗白日落丰碑青蒲事可悲死生慙顾命不敢怨昭仪】许逺墓【在偃师县城西逺睢阳太守与张廵同死国难者】顔真卿墓【在偃师县城西寺庄保真卿鲁国公】卢东美墓【在偃师县城东孙庄保东美考功司员外郎】崔陲墓【在偃师县城西北邙山下有刘禹锡撰墓碑柳公权书陲太史】杜甫墓【在偃师县土楼村元和八年元微之志其墓甫工部员外郎】张建封墓【在府城东建封尚书仆射白乐天和闗盼盼诗有云今春有客洛阳囘曾到尚书冢上来即此】卢殷墓【在登封县城北十里嵩山下韩愈撰墓志殷登封尉】白居易墓【在府城南建春保居易刑部尚书】孟郊墓【在府城东北鳯凰保郊兴元军防谋】贾岛墓【在府城西南三十里伊阙之东山墓碑见存】权德舆墓【在府城北上店保德舆赠尚书左仆射】窦牟墓【在偃师县城西寺庄保牟国子司业】石洪墓【在府城北一十里北邙山洪处士】裴复墓【在府城北复河南尹】卢于陵墓【在府城南康庄保于陵处士】段志贤墓【在宜阳县段村西】李虚中墓【在府城北虚中御史】薛守恩墓【在府城北上店保守恩铁林都指挥使】张继祚墓【在偃师县城西南高龙保继祚忠武将军节度使赠太师諡忠肃】董溪墓【在府城南偏桥保溪商州刺史】李素墓【在嵩县素河南少尹】窦叔向墓【在偃师县城西石桥保叔向左拾遗持节舒州诸军事】李珏墓【在偃师县城西寺庄保珏淮阳节度使赠司徒諡贞穆】
　　五代梁太祖陵【在府城东南范村保】梁少帝陵【在府城西南三十里伊阙】唐庄宗陵【在新安县城东】唐明宗陵【在府城东南鳯凰保】晋高祖陵【在宜阳县城西北】汉高祖陵【在登封县东南测影台左】李后主墓【在府城北一十里北邙山即唐后主李煜也】何福进墓【在府城北福进都指挥使】苗蕃墓【在府城东平阴原蕃叅军】冯道墓【在府城东南碑楼保道歴仕中书令自号长乐老】梁毘墓【在嵩县南山之下今梁家村即其故宅也毘学士】
　　宋宣祖陵　太祖陵　太宗陵　真宗陵　仁宗陵【俱在巩县城西南有司春秋致祭三嵗一遣使祭享】英宗陵　神宗陵哲宗陵【俱在巩县城西南】遂国公墓【在巩县城西南遂太宗孙諡昭裕】高密侯墓【在巩县城西南高密太宗曾孙】赵普墓【在巩县城西普丞相諡忠献】石守信墓【在府城西北守信中书令封卫国公諡武烈】高怀德墓【在巩县城西南懐德归徳军节度使】曹彬墓【在府城北彬枢密使追封济阳郡王諡武惠】李琪墓【在府城西南三十里伊阙琪左武卫大将军】潘美墓【在府城西美忠武节度使諡武惠】钱若水墓【在新安县城西南五里若水集贤学士赠工部尚书】曹玘墓【在府城西北玘彬之子虞部员外郎】范雍墓【在府城东南雍礼部尚书】张咏墓【在府城东三十里咏枢密直学士諡忠定】吴蒨墓【在府城南尹樊里旧御史】寇准墓【在巩县城西孝义保准没于雷州诏许归塟西京即此仁宗题其碑额曰旌忠諡忠愍】范仲淹墓【在府城东南三十里万安山下尹樊里仲淹资政殿学士赠兵部尚书諡文正子纯仁及孙凡三世十六墓俱祔葬于此】富弼墓【在府城西之金谷乡弼司徒封韩国公諡文忠】魏威信墓【在府城东威信驸马都尉封魏国公】陈希亮墓【在府冶北希亮太常少卿】文彦博墓【在府治南彦博太师封潞国公諡忠烈吕履恒诗抔土残碑在犹传宋太师巩南陵树尽空对日斜时】范祖禹墓【在偃师县城东洛南乡土中村祖禹谏议大夫】张玘墓【在渑池县南村城南山之下玘清逺侯】包拯墓【在巩县孝义保拯龙图阁学士】邵雍墓【在嵩县城北新店保雍諡康节】吕防正墓【在府城南金石乡防正状元宰相諡文穆许国公夷简申国公公着俱祔葬于此】吕诲墓【在府城南鸣臯山之下诲右谏议大夫】蔡齐墓【在巩县城南罗口保齐状元宰相】程琳墓【在府城南府店保琳平章赠中书令諡文简】程珦墓【在府城南府店保】穆仕墓【在永宁县城北大邑保仕元帅】程颢墓　程颐墓【在府城龙门南五十里宋哲宗敇赐葬地一顷二十畞】刘绚墓【在偃师县城北绚大学博士】张绎墓【在宜阳县城东店七里绎字思叔与刘绚俱为二程门人】何颉墓【在永宁县城东北杨坡保颉尝从东坡学诗卒葬于此世名为诗客冢云】赵从约墓【在府城西北从约荥州刺史】花用吉墓【在永宁县城东吴村保用吉钧州安抚使】杨楷墓【在府城东平落保楷諌议大夫】杨琪墓【在府城西北杜泽原琪供备库副使阶银青光禄大夫封原武伯欧阳修有志】张齐贤墓【在嵩县海角村北齐贤司空】陶澄墓【在卢氏县白石峪澄主事】
　　金程德元墓【在偃师县城南少微保德元大中大夫凡四世三十八墓俱祔葬于此】元陈天祥墓【在偃师县城西南缑氏保天祥中书省平章諡文忠】张恩墓【在巩县城西南坊郭保恩安抚使知巩县】贾辛墓【在宜阳县城东北石村保辛晋宁路总管封武威郡侯】薛庸墓【在永宁县王范镇庸文人】游环墓【在永宁县城东北杨坡保环善辞赋】李景昌墓【在偃师县城西景昌光禄大夫封梁国公】郭实美墓【在宜阳县城西韩城保实美总管】张伯玉墓【在嵩县城东伯玉左丞】全寳墓【在永宁县南河镇寳永宁王】杨文质墓【在渑池县城西文质宣慰使封农郡侯】张俞墓【在永宁县城东俞蜀人游丽山及韩岳卒葬于此】
　　明伊厉王墓【在府城西五十五里】简王墓【在府城西南三十里】安王墓【在府城东北一十里】悼王墓【在府城西六十里】定王墓【在府城西北二十里】庄王墓【在府城西北八里】敬王墓【在府城北一十五里】李郁墓【在府城北一十里北邙山麓郁兵部侍郎】闫禹锡墓【在府城北禹锡御史】宋礼墓【在永宁县城西锦阳山礼工部尚书】曹端墓【在渑池县东北端霍州学正】耿九畴墓【在卢氏县城东金驼谷九畴刑部尚书諡清惠】白良辅墓【在府城北良辅太仆寺卿】闫存姐墓【在府城南五里】毕亨墓【在府城北良村亨右副都御史】王邦瑞墓【在宜阳县洛西泰山上邦瑞兵部尚书】孙应奎墓【在府城北一十里北邙山应奎户部尚书】魏养防墓【在府城东五里养防兵部尚书】董尧封墓【在府城东一十里尧封户部尚书】张松墓【在府城西五里松总督廵抚】张论墓【在永宁县城南一十里论四川廵抚都御史】乔允升墓【在孟津县城南五里允升刑部尚书】吕维祺墓【在新安县城西维祺南京兵部尚书】陈惟芝墓【在孟津县城西一十里惟芝右佥都御史】耿裕墓【在永宁县紫葢山下裕太师諡文恪】董相墓【在嵩县城北九十里伊阙废县之西相副使】刘景耀墓【在登封县小金店东北景耀佥都御史】赵景星墓【在巩县蔡家庄景星献县令】李畅墓【在偃师县杨村畅吏科给事中】尤时熙墓【在府城洛西涧之阳时熙户部主事世称西川先生】沈应时墓【在府城北一十里北邙山之麓应时工部尚书】孟化鲤墓【在新安县城东函谷之阜化鲤光禄寺卿】杨归儒墓【在府城北一十里北邙山之麓归儒贵州布政司使】张时中墓【在偃师县城南四十里时中赠副宪】焦勲墓【在登封县城南子太仆寺卿子春祔】刘贽墓【在府城北一十里北邙山防临清副使】李文墓【在宜阳县河东营北山文户部郎中】高资墓【在偃师县白雪山资绍兴太守长史进给事斐俱塟于此】张渊墓【在府城史家湾渊江西按察司使】魏敏墓【在巩县坊郭保敏通政司使】张蒲墓【在偃师县城西七里蒲陜西防政】崔光宇墓【在登封县文家村子叅议应科祔】何箎墓【在府城鳯凰保箎山阳令】赵翥墓【在永宁县城东南翥刑部尚书】
　　皇清王铎墓【在偃师县城东铎礼部尚书諡文安】张鼎延墓【在永宁县城东鼎延户部侍郎】李际期墓【在孟津县城东际期兵部尚书】张铫墓【在偃师县城西铫知府】蔺献征墓【在偃师县城西北邙山子吏科给事中挺达祔葬】张其平墓【在偃师县城东一十里坊其平真定巡抚】傅景星墓【在登封县城西一十七里少室山之原景星工部侍郎】邵进墓【在府城北一十里北邙山下清宫侧进逸士】姬周嗣墓【在偃师县城北邙山周嗣赠霍邱令】张干二墓【在巩县横岭干二通渭令】耿介墓【在登封县城西南介宫詹】吕谦恒墓【在新安县幽谷北原谦恒光禄寺卿】郭一鹍墓【在府城外北一十里北邙山一鹍浙江佥事】张尔綂墓【在偃师县城西五里尔綂国子监助敎孝子光宙祔葬】傅作霖墓【在登封县大金店作霖浙江副使】范芝墓【在巩县涉村芝陜西佥事】吕履恒墓【在新安县履恒户部侍郎】王德显墓【在偃师县城西北二里德显平陆令】张所修墓【在府城北一十里北邙山翠云峯下所修征士】范荩墓【在巩县渉村荩遵化令】董包起墓【在偃师县城南蒋村包起沙河令】
　　南阳府
　　古丹朱【在内乡县城西北七十里彰徳府亦有墓】
　　春秋吴王冢【在泌阳县城东北一百二十里按左传吴王弟夫概奔楚时称夫概王楚封于棠溪故城今在遂平县西北与此地相近所谓吴王即夫概也】楚王墓【在舞阳县城北灰河保吴掘平王墓投尸于水即其地也】百里奚墓【在府城西北按百里奚仕秦而卒此非秦地安得塟此又水经云梅溪水出于紫山南迳百里奚故宅与墓相近或者其父祖葬此也】叶公墓【在叶县城南三十里唐胡曽诗叶公邱墓已尘埃云矗崇墉亦半摧借问往年龙见日几多风雨送将来】巫马期墓【在内乡县城北二十里】
　　战国魏冉墓【在邓州新城东门外冉秦穰侯明李贤诗秦相当年擅宠光空余孤冢傍金汤秋风兔穴通黄壤落日乌栖满白杨石马有声寒雨急丰碑无字绿苔荒可怜富贵今如此莫讶雍琴感慨长】宋玉墓【在唐县城东华岩寺后】
　　汉樊哙墓【在舞阳县城北二十四里哙舞阳侯祖良屏诗汉家王业逈千秋汗马谁居最上流棑闼直囘高帝意裂眦竟夺亚夫谋分封邑在碑三尺报祀城空土一抔只有英名终不灭至今遗墓説樊侯】王陵墓【在镇平县城东北三里安国城内东北隅陵右丞相】周勃墓【在唐县治后北城下勃右丞相】张释之墓【在裕州城西北四里释之廷尉】李广墓【在邓州城东北五十里广北平太守】霍去病墓【在邓州城西北四十里去病冠军侯】召信臣墓【在府城东北四十里信臣南阳太守】岑彭墓【在内乡县城西南二十里】贾复墓【在邓州城西北四十里冠军城复胶东侯汝州寳丰县亦有墓】马武墓【在邓州旧城东武阳虚侯】杜茂墓【在邓州城西南三十里茂广武侯裕州西南三十五里亦有墓】刘盆子墓【在内乡县城西北河南府孟津县亦有墓】朱穆墓【在府城北万嵗亭之阳穆益州太守】宋均墓【在府城东北古城内墓前有二石兽蹲踞相向状若羚羊左刻天禄右刻辟邪四字古文最竒左刻为雷所轰均河内太守】张衡墓【在府城东北石桥保衡尚书】王乔墓【在叶县城东二十五里乔叶县令】韩棱墓【在舞阳县城西南四十里棱司空】窦宪墓【在邓州城西南四十里宪车骑将军】宗资墓【在府城东北古城内资汝南太守】韩韶墓【在舞阳县城西南四十五里韶嬴长】张仲景墓【在府城东闗仁济桥西仲景长沙太守以医名】
　　三国诸葛坟墟【在叶县城北平山下有断石幢云此北有诸葛之旧坟墟今山下西有诸葛庙东有金鸡冢疑即诸葛亮祖父葬处葢亮琅琊人避地而西自其祖父已然此幢隋文帝开皇二年物此时去三国未逺言必有据】赵云墓【在府城南三十里云蜀汉将军】徐庻墓【在府城西南七里卧龙冈史记曹操追刘备于当阳之长阪庻母为操所获庻辞备指其心曰本欲与将军共图王伯之业今既失母方寸乱矣无益于事请从此别葢归没塟于此】黄权墓【在府城东北一十五里豫山权魏车骑将军】张澹墓【在邓州冠军故城西澹魏征南将军有碑刻其背曰白楸之棺易朽之裳铜铁不入凡器不藏嗟尔后人幸勿我伤】
　　南北朝李崇墓【在镇平县城东北崇魏安众侯】王思正墓【在邓州湍水南道旁有石楼题云北齐蜀郡太守王子雅之墓】
　　唐广武伯墓【在邓州城东北五十里有碑云唐广武伯李公天寳二载立】顔真卿母墓【在内乡县西峡口】杜公墓【在内乡县城南五十里相传为子美祖葬防】张果墓【在桐柏县城东六十里果银青光禄大夫】
　　宋梅询墓【在叶县城南二十五里梅湾询给事中知审官院许州知州】任桷墓【在叶县城南与梅询墓相近桷蜀人知叶县令】豉母墓【在邓州旧城内东南隅世传金侵宋时瘟疫盛行一老妪煎豆豉汤以饮军士后果全师而归母亡人感其德遂积土成冢因名焉彭而述诗鼯鼪窟宅老狐窝寒雨秋风怨女萝莫看人间将相墓等闲得似豆防婆】晁维岳墓【在邓州城西维岳朝奉郎】贾黯墓【在邓州城西北四十里冠军城南湍水上黯状元学士】元刘整墓【在邓州城西南三里整中书左丞諡武敏】马旺墓【在唐县城西南桐河保旺管民元帅】西汉杰墓【在叶县城西孟奉保汉杰礼部尚书】富珠哩翀墓【在内乡县一百二十里翀国子祭酒】赵祥墓【在邓州城东南曲专里祥本州长官】宣府尹墓【在叶县城东孟奉保宣南阳府尹】杜清墓【在淅川县城西荆子保清南阳知府子文秀京兆郡侯祔】王巴拜墓【在泌阳县有碑巴拜元将军】李威墓【在邓州城西南五十里号长乐林威元总帅】
　　明唐定王墓　靖王墓　宪王墓　悼简世子墓庄王墓　成王墓【俱在府城西北三十里紫山】郭云墓【在府城东】
　　【云宣武将军】焦宏墓【在叶县城西二里宏户部侍郎弟寛陜西叅政子钝长芦运使祔葬于此】李贤墓【在邓州城南一十里贤大学士諡文达】孔显墓【在邓州城西七里显金吾右卫镇抚守御是州兼知州事】柴升墓【在府城东三里升工部尚书】闗廷访墓【在泌阳县城南廷访副使】铁墓【在邓州城南一十五里下刁河荒丘相传为兵部尚书铁忠烈公墓公死节金陵矣此或其先茔乎抑亦有义士如收文丞相之骨者乎旧志云去李文达公墓不逺】三蓝墓【在邓州汉中太守蓝瑞山西佥事蓝伟二墓在州城西三里许六门堤下又州城四十五里为南礼部员外郎蓝洪墓】王鸿儒墓【在府城南六十里鸿儒户部尚书諡文庄】陈明志墓【在泌阳县城南明志郎中】孙璧墓【在裕州城东北二十里璧御史】李宗木墓【在内乡县顺阳川官路之南宗木封礼部郎中】胡瑞墓【在内乡县大峪山瑞山西廵抚】葛登名墓【在泌阳县城东登名袁州知府】李新墓【在内乡县城北三十里新户部侍郎】马之骥墓【在新野县城北二十里之骥礼部侍郎】彭凌霄墓【在淅川县城东五里凌霄侍郎】牛鳯墓【在叶县城西唐山下鳯太常寺卿】卫道墓【在叶县城东三里道刑部侍郎】李蓘墓【在内郷县城西北蓘太史】彭彬墓【在邓州彬叅议】徐茂墓【在新野县茂防议】马化龙墓【在新野县化龙兵宪】许维淸墓【在内乡县维清孝亷】
　　皇清彭而述墓【在邓州城西七十里禹山茱萸河之阳而述云南布政司使】张奎墓
　　【奎都司辰州死难顺治十一年奉】
　　【防葬南阳故里】于肖龙墓【在内乡县城东北三十里肖龙户部主事】胡良知墓【在内郷县城西三十里良知永州知府】张应祥墓【在府城西一十二里应祥都督】胡景墓【在内乡县城西五里景密云令】
　　汝宁府
　　周申伯墓【在信阳州境谢城即申伯封邑今有高冢相传为申伯冢】蔡侯墓【在上蔡县城东北一里有高冢】
　　春秋漆雕开墓【在上蔡县城北华陂镇】
　　战国慎子将军墓【在正阳县城南三里即南龙冈七星台也】楚武王墓【在新蔡县东北鲖阳城】楚襄王墓【在新蔡县顿家冈有楚王城城有襄王墓】秦李斯墓【在上蔡县城西南二十里宋刘敞诗二世三公何足论忆牵黄犬出东门天人忌满由来事枉□沙邱有旧恩】
　　汉吴公墓【在上蔡县境公河南守为时循防】翟方进墓【在府城界内方进丞相宋刘敞诗持法虽深上不疑萧踈何事触刑机主恩未改天心改使者】葛陵【在新蔡县城西五十里东汉铫期之子丹封侯于此故有墓】陈蕃墓【在府城东平舆故城西南蕃太傅】张邵墓【在府城北三十里鸡黍台西二里许旁一冢世传为邵母墓】郅恽墓【在西平县东门外恽尚书仆射】张憙墓【在府城射桥西憙平舆令焚身救旱详见宦迹】袁安墓【在府城东三十余里安司徒】董永墓【在府城西北三十五里永孝子】费袆墓【在确山县城西北里许】黄宪墓【在正阳县旧县吏隐堂后唐顔真卿书碑】南北朝袁宪墓【在确山县城西北二十里宪陈侍中】蔡士明墓【在罗山县城南山神墩士明状元】
　　宋郑恩墓【在确山县城南五里】谢良佐墓【在上蔡县城西南二里良佐程子门人】祖士龙墓【在汝阳县阳安乡】
　　元郭恕墓【在府城东北恕佥都元帅】刘秉文墓【在府城东南五里秉文都总府副使】范谷英墓【在上蔡县城西南谷英集贤学士】李思齐墓【在罗山县城东北一十里思齐许国公】
　　明崇简王墓　靖王墓【俱在确山县城南五里】恭王墓【在上蔡县城西南一十五里】秀懐王墓【在府城东北五里】赵好德墓【在府城西鹤庄好徳陜西行中书省叅知政事子工部侍郎毅祔】衡岳墓【在西平县城南二十里岳桂林府知府】高鉴墓【在信阳州城南飞鳯山鉴夔州府知府】曹鳯墓【在新蔡县城南鳯副都御史】李逊学墓【在上蔡县城东南逊学礼部尚书】何景明墓【在信阳州城北钓鱼台北山景明陜西副使孙礼部侍郎洛文祔塟】孟洋墓【在信阳州城南洋大理寺卿】李本固墓【在府城东五里本固工部侍郎】曹亨墓【在新蔡县城西八里亨南京工部尚书】张自立墓【在府城西南五里冈原自立解元】万孟雅墓【在府城东闗外孟雅江西人洪武初守汝后卒塟于此】赵贤墓【在府城西一十里贤礼部尚书】王诰墓【在西平县城西三十里汝河北岸诰左都御史有碑】王祖嫡墓【在信阳州城东北祖嫡春坊学士】林时墓【在府城西一十里】羊可立墓【在府城西一十五里寨湖上可立尚寳司卿】桂有根墓【在府城西一十里有根工部侍郎】郭五常墓【在西平县城南三里沙冈之阳五常太仆寺卿】李宗延墓【在府城南二十里宗延吏部尚书】傅振商墓【在府城西南五十里振商兵部尚书】徐景星墓【在府城西一十里景星戍浙俘倭数年累官辽东副帅】刘光国墓【在上蔡县城北六里光国佥都御史】刘大实墓【在确山县城西北一十里秀山之左大实户部侍郎】陈耀文墓【在确山县城西耀文太仆寺卿】张九一墓【在新蔡县城南九里港九一佥都御史】雷雯墓【在上蔡县东门外雯户科给事中】马骥墓【在上蔡县城西南骥浙江叅议】宋训墓【在新蔡县城三里训通政司使】徐廷章墓【在罗山县城西南石门内廷章左都御史】
　　汝州
　　周鲁阳公墓【在鲁山县城西北二里墓有石碑止存四字】
　　汉薄太后陵【在郏县城东薄姬掌保】贾复墓【在寳丰县治西南隅复胶东侯南阳府邓州西北冠军城亦有墓】冯异墓【在州城西六十里临汝城异大树将军】南北朝元魏陵【在州城东南二十里大龙山巅后魏元氏所葬】
　　唐元结墓【在鲁山县城北三十里青条岭陂泉之原结经畧使】马燧墓【在郏县东南燧封北平郡王】刘廷芝墓【在州城东北二十里风穴山前廷芝进士有诗名】宋魏悼园【在州城西北二十里牛脾山秦王廷美之墓祔兆二十余冢】寇瑊墓【在寳丰县城东南石渠保瑊枢密直学士世误为莱公墓】二苏墓【在郏县城西北三十五里峨眉山苏轼卒于常州长子迈卜塟于此山遵治命也辙后亦塟焉】孟良墓【在鲁山县城北三十里青条岭隣元次山墓】孔畋墓【在寳丰县尧山之阳畋处士孝子】
　　元唐古干墓【在鲁山县城西一十里头看花园后唐古姓干名先世居真定府因官鲁山遂家焉元擢武信将军卒塟于此】邓顺墓【在鲁山县坊郭保顺礼部侍郎】巴拜墓【在寳丰县城东南五十里巴拜右丞石刻尚存】舒穆噜墓【在鲁山县城北七里头后舒穆噜知汝州卒葬于此】
　　明李希顔墓【在郏县城西塔亭保希顔左春坊明王尚綗诗下塔亭南八亩坟山灵长为防风云江东鳯起原高会海北龙飞自不羣柱国有功归太史传家无谱续遗文临风几度空惆怅马首荒林又夕曛】滕昭墓【在州城北李园陂昭兵部左侍郎】刘济墓【在郏县城北二十里大刘山麓济辽东苑马寺少卿】王尚防墓【在郏县城西上旧遗保尚防浙江右布政】张从易墓【在汝州望云山从易赐布政使】张用瀚墓【在郏县城北用瀚礼部侍郎】杜楫墓【在州城东北柴家庄楫贑榆令】贾钦墓【在鲁山县北高原钦山西佥事】张位墓【在郏县郏敖永兴冈位均州守】李正佐墓【在郏县南城外土奔冢头镇正佐山西安邑人天启丁卯孝亷崇祯辛已任郏壬午闯寇陷城被执百折不从拥出城南骂不絶口遂遇害贼去士民覔公尸其棺掩塟母乔氏亦殉难塟于公之上东原】
　　皇清吴垣墓【在寳丰县汝南镇东南垣侍讲学士】屈有信墓【在州城西宁乡有信户部主事】仝廷举墓【在郏县城西北石鸡山廷举解元】赵光耀墓【在郏县城北二十里大刘山之阳光耀湘潭令】
　　陈州
　　古太昊陵【在州城西北三里】
  </div>
  <div class="pagination">
   <a href="河南通志_page207.html">
    上一页
   </a>
   <span>
    ...
   </span>
   <a href="河南通志_page203.html">
    203
   </a>
   <a href="河南通志_page204.html">
    204
   </a>
   <a href="河南通志_page205.html">
    205
   </a>
   <a href="河南通志_page206.html">
    206
   </a>
   <a href="河南通志_page207.html">
    207
   </a>
   <span class="current-page">
    208
   </span>
   <a href="河南通志_page209.html">
    209
   </a>
   <a href="河南通志_page210.html">
    210
   </a>
   <a href="河南通志_page211.html">
    211
   </a>
   <a href="河南通志_page212.html">
    212
   </a>
   <a href="河南通志_page213.html">
    213
   </a>
   <span>
    ...
   </span>
   <a href="河南通志_page209.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
