<!DOCTYPE html>
<html>
<head>
    <meta charset="UTF-8">
    <title>畿辅通志 - 第 600 页/共 974 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>畿辅通志 - 第 600 页/共 974 页</h1>
    <div class="content">李辂  安邑人正统初以御史出知大名府寻加参政仍掌府事曽鹤龄称其为政清而温恵而直亷而不激寛而不縦时人以为实录
李瓒  临汾人成化间知大名府岁饥檄属县备赈毎岁春而冬敛氏无转徙者又漳卫二水潆纡郡邑瓒建浮艘四一在府南门外一在李家道口二在小滩民乃不病渉当弘治丙辰河决长垣东明间瓒筑长堤延袤二百余里世享其利瓒在任十有二年至今民不能忘
韩福  字徳夫西安籍天长人举进士弘治十一年以监察御史出守大名立保甲法以时询察之盗贼灭迹道不拾遗鼓楼下常置认物亭令境内有道遗者一钱以上赍投亭中许亡者认取诸州县吏民以公役狱讼诣府者率不解行李人人投衣囊亭中毕各持去间遗旬日他吏民不敢越也居八年以治平为天下第一赐晏光禄



李嘉祥  贵池人弘治中知开州性明敏深烛奸弊毁境中一切滛祠以正风俗修筑州城浚濠堑迨正徳中流寇起畿辅多被其累独开以城固得全民益思之
鲍琦  麻城举人弘治间知大名县漳水溢田舍飘没琦相土筑堤不三月而功成水患以息至今呼为鲍公堤
王懋中  安福人进士弘治中知南乐县精明敏达吏不能欺官至都御史从王守仁平宸濠之乱
何塘  正徳初进士官修撰刚正不阿以忤刘瑾谪开州同知时称其一介不取之亷万夫不当之勇
刘鸾  陜西白水举人正徳五年知东明县时流贼攻东门二日几陷鸾登城督战几百余合项刺二鎗神色不变廵守弥励乘风纵火贼围始解监司以状闻特赐彩縀
马卿  字敬臣林虑人正徳七年知大名府大名故多盗自罢置守卫境内无寸兵可恃卿抵郡檄州县缮城浚隍募膂力者别为队伍择县令陈智教谕陈悃总领团练定赏格以训励之人人无不效死声震河朔盗不敢犯其境焉
髙  陜西义渠人正徳间由举人知大名县时流贼刘七齐彦明自燕赵转掠而南夔修城堑具火炮战车贼知有偹遁去事平因鲍公堤筑为外城城外别有小堤御水重关叠堑邑人頼之
张汉卿  仪封人进士正徳间知魏县严明果断摘伏如神一夜秘行至酒肆门闻有姑嫂□酒声姑谓嫂曰此酒好似张爷一清彻底擢刑科给事中以议大礼罢归

潘埙  字伯和山阳人进士正徳间由兵科都给事忤权贵谪开州同知先是城旷而虚白昼行刼埙徙乡里富豪千余家实城中市稠宻奸盗敛息尝修忠烈二祠及循吏乡先生行实炳烈者入祠恵政不可悉举
乔玺  山后人正徳辛未蓟盗刘六等率众万余攻东明玺以指挥从逰击将军许秦奉命击贼被围二日将陷玺为先锋大战于城东贼众我寡与千户姜某俱战死已而泰以重兵继之贼乃败去许泰亦山后人姜千户宣府人不知其名
蒋舜民  江阴人正徳中进士知清丰县初县田赋髙下悬絶民力不支舜民立均田之法区画中度夙一清
朱纨  长洲人嘉靖二年知开州汰冗费革弊政羣吏肃然操持亷洁于民纎芥无所取论者与亷范并称
王叔果  永嘉人嘉靖壬戌进士以兵部郎出守大名崇尚理学复修天雄书院造就多士一时知名之彦多出其门
叶溥  龙泉人嘉靖五年知大名府性刚介自持务亷白寡言笑虽僚佐皆严惮之不敢干以私境内肃然相随至官唯两童子琴书一囊而已去郡之日亦如之
王徳  永嘉人嘉靖间大名推官决狱如神滑人为捕贼诬陷徳谳出之滑人立祠以祀
曹邦辅  定陶人进士嘉靖十二年知元城操持亷洁胥吏惮之节省里甲之费岁数千计时边方



多故上官促办军器甚棘悉以公帑羡余给之毫髪无取于民岁饥赈贷有法民頼全活
李冕  章邱人知大名县按地丁以均徭役百姓称便都御史下其法于州郡着为例迁本道副使邑父老愿尸祝之冕严禁弗许士论重之
诸称  秀水人由进士嘉靖间知大名县妻孥不入官舍清约如寒素兴学劝农修举废坠置学田数顷以赡贫士复筑堤以障河民至今頼之
潘骖  乌程人嘉靖间谪大名判治操体要所著大名府志常时与茅坤并称
金应照  呉县人进士由山东签事谪知开州岁饥设法赈恤全活万数迁去行李萧然当时有襟悬皎月守洁澄潭之颂
王芳  湖广人由进士嘉靖间知魏县革里中无名之科祛徭役不平之弊岁饥赈济有法全活甚众
乐頀  临川人精天文学歴光禄卿掌钦天监事嘉靖甲申五星聚营室廷臣并上表称贺頀独抗疏以为非是礼官劾奏之出守大名府頀以列卿宿望出典郡事不严而化頀亦不以重臣倦民事案无停牍辨决如流狱舍累旬月无系者寻复原官去吏民追思之
张谦  慈溪人嘉靖二十年知大名府以亷驭吏终谦之治吏无敢受一钱者故争飬马常课外复征余地钱百姓苦之谦请豁免又种马间十岁一编弊孔滋甚谦改编四年辄清审之积弊除刷殆尽民建祠祀焉

朱湘  义乌人进士嘉靖间知大名县创应龙书院羣士子游息其中月加三试仍置学田二百余畆给廪饩士頼以成者甚多更建社学十四所选塾师分训之弦诵声遍于四境士民立祠祀之
张瀚  仁和人嘉靖年知大名府郡故沃土民各任所出不知农瀚教以树植始勤穑事环九百里桑麻遍野瀚素雄于文政余輙引弟子员授之经义一时文物称盛
杨廷选  号宾吾锦衣籍鄞县人进士嘉靖间知魏县英发明断人不敢欺土豪结党逞凶至不敢仰视选亷得其人以重法一时强暴敛迹至今追思循吏必曰京杨去任东西郊父老争为建祠主事者两从之
沈炼  稽人进士嘉靖间知清丰县亷介多善政士民爱戴交口颂之升锦衣卫经歴疏诋严嵩寃死清丰父老建祠北城下妇人穉子岁时曵香楮踵相属或歌或叹奉之如考妣焉
李栻  号勺溪丰城人进士嘉靖间知魏县政暇诣思诚书院与诸生徒讲学饥则市胡饼啖之三阅月以忧去后补肥乡过魏士民遮留至三日不能行为立生祠祀之
甄敬  平定州人进士嘉靖间知大名县值岁侵民多流亡敬设法赈救全活甚众均田厘赋积弊尽除父老尽像祀之征拜监察御史
操时贤  江西浮梁人进士嘉靖间知东明县亷平公慎首屏猾吏清三省贼巢殱其渠魁课农导士一方称乐利焉
段锦  恩县人进士嘉靖间以监察御史谪大名令丰采凝重政敦大体议小滩商税以济支费



民頼以苏凡经过使客闻其名俱迂途去不敢入扰
温如春  洛阳卫人进士嘉靖间知清丰县言貌和煦及遇事可否凛弗可易救荒有法诏赐白金文绮令畿甸奉以为式
孙錝  余姚人进士隆庆二年知长垣县清马厂余地捐大户余金整修文庙奬拔士类邑多颂之
胡宥  休寜人进士隆庆五年知长垣县天性阔达炼悉世务长于易学往往与诸生竟日发明且给饩膳士贫者多待举火焉至修学校节里甲省徭役清库藏罪豪猾徳威并着寻擢御史
董元儒  稽人进士万歴间知大名县持身严洁敷正温和岁饥设法赈救全活甚众
张国柱  号寜宇平原人进士万歴间知魏县遇事有担荷自开河议起邻封以息肩嫁祸上官以济运为题魏几为潴柱为民请命以去就争始得报罢至今民思其徳
区大伦  广东髙明人进士万歴间知东明县击锄豪猾狱讼衰息毎春时露冕课农赏罚勤惰民知务本岁旱徒跣走百里剪发爪为文投河伯请以身祷祭卑而云返途而雨民歌咏之
赵一鹤  长州举人万歴间知大名县卫水泛溢坝口梅家口为害最烈一鹤欲并塞之而二口地属邻邑有异议一鹤以去就争之竟以调行士民呼号河浒车不得行一鹤曰卫有民吾无官何悲耶士论至今惜之
章正法  号孟山临川人进士万歴间知魏县清明温恵凡积羡尽用之书院以飬士八觐留部卒

于京魏人闻之如所生
涂时相  湖广沅州人进士万歴十九年知大名府兴举废坠命所属増建常平仓储榖备赈置社学立师调画周详敎养备举郡邑至今徳之
张晔  濵州人进士万歴间知元城县莅政精明铢两之奸必察民有豪强者按得其情即要势勿挠也岁歉赈济有法自奉至菲毎对宾僚仰天誓日不肖不敢以一钱累子孙
蔡时鼎  漳浦人进士万歴间知元城时值均田立法周宻可垂永乆有慈神之颂征为御史
陈所行  江西武乡人进士万歴间知大名府敦崇文治修葺天雄书院十二学之俊列屋居之给饩廪课殿最多士振励弘歌之声不絶嘉善进士钱士晋继之一遵旧政人文特盛云
王圻  上海人进士万歴间以御史谪知曹县寻升知开州首变两税为四季条鞭至冬季积前三季所余者省一季十分之一民大称便
潘士闻  宜春人进士天启二年知清丰县厘革弊政郡吏肃然操持亷洁于民纎芥无取
方大镇  万歴己丑进士初授大名府推官赈贫寒活疑狱百三十人后仕至大理寺卿擢刑科给事中
宋应亨  莱阳人进士天启六年知清丰县才识明裕案牍无留滞暇则论文课士亲次其甲乙焉升吏部主事
孙鹏  鳯翔人进士崇祯间知东明县廉明有干畧时多盗白日杀人无忌鹏单骑至其穴谕以



威福渠盗感泣就抚蔀屋以寜
许赞  大名府推官以明法举职有夜杀人者取其首去比晓刘姓负薪于途拾其刄置薪上逻者执之遂诬服赞独疑之曰岂有手刄人而犹露其刄者乃榜市曰刘某杀人已服罪有能得其首者赏乃得杀人者负薪者始释
鞠珍  字廷玉南乐县主簿常禄之外一无濡染诣部考绩自陈老不能任职乞归冢宰王公叹曰吾有愧乎尔矣
本朝
季璜  会稽人顺治二年任大名府同知精明亷介人有铸金为古砚馈者璜书其上云古砚古砚为何相见名石非石滋我颜汗送入黉宫用修圣殿后以诖误去民思之留其子洼即家焉
张夔  桐城人由平山知县调固安再调清苑县俱有廉能声擢补漳河同知疏浚得宜河无泛溢之患以劳卒官民立碑颂徳
范明徳  寿州举人康熈六年任大名府通判风裁峻整治狱不阿上官意督府幕士某犯罪明徳惩治之其人肤愬于上明徳曰某守法吏使今以上官挠法岂宪意耶督府颔之卒于官贫不能殓士民悼焉
刘金柱  定兴人前明丙子以诸生随大兵而东敎授旗下顺治二年守开州升吉安府知府金逆叛不屈死事闻奉
旨赠恤

方元启  开化人顺治辛丑进士知南乐县先是民苦赔累荒芜逃亡者众元启至编审豁免逃亡丁银六百九十余两多方招徕给以牛种农具蒿莱尽辟増户口万六千有竒岁荒设厂施粥复建义仓捐糓千石推陈易新以经乆逺寻荐擢户部主事
高文鉴  江陵人进士顺治十八年知清豊县免杂派岁省数千金讼系者立为剖决不责赎锾六年如一日以病归民立祠祀之
王辉  霍邱人康熙二年以举人知元城县性端介动中矩矱爱士民若子禁除杂派邑人徳之
程正性  四川万县贡生任开州州同建学宫捐俸以资贫士膏火歴升永寜府同知卒于官
魏镐  南乐人以武举任大名道旗鼓守备驻防本邑土窃发领兵剿捕陷阵死本道设祭给区曰精忠贯日
宣化府
汉
郝贤  武帝时为上谷太守四从大将军青出塞封终利侯
刘荗  太原晋阳人哀帝时举孝亷为上谷沮阳令沮阳故边邑俗习尚武荗因其势治之威恵并行吏民畏服
景丹  字孙卿冯翊栎阳人王莽时为朔调连率副贰更始立遣使狥上谷丹与耿况降王郎起丹与况子弇及宼恂等将兵南归世祖世祖引见笑曰何意二郡良为吾来方与士大夫共此功名



耳拜丹偏将军
王霸  字符伯颍州人光武起兵霸率宾客上谒愿充行伍光武曰梦想贤士共成功业岂有二哉王郎反光武南驰至滹沱河候吏还白河水流澌无船不可渡使霸徃视之霸还诡曰氷坚可渡比至河河氷合渡未毕数骑而氷解光武诏官属曰王霸权以济世殆天瑞也光武即位拜偏将军上谷太守
晋
刘亢埿  中山人仕慕容埀为广寜太守魏主珪命王建将兵攻燕上谷太守慕容驎弃城走亢埿曰不死封疆岂得为人臣耶率兵御之力战死
辽
高竑  渤海人以官奉圣州录事亷介自持事至即析鲜有疑滞州人爱服焉
金
張亨  大興漷隂人皇統六年進士授礬山縣丞以亷幹聞後遷州判毎事持大體畧苛細州人愛之
</div>
    <div class="pagination">
<a href="畿辅通志_page599.html">上一页</a><span>...</span><a href="畿辅通志_page595.html">595</a><a href="畿辅通志_page596.html">596</a><a href="畿辅通志_page597.html">597</a><a href="畿辅通志_page598.html">598</a><a href="畿辅通志_page599.html">599</a><span class="current-page">600</span><a href="畿辅通志_page601.html">601</a><a href="畿辅通志_page602.html">602</a><a href="畿辅通志_page603.html">603</a><a href="畿辅通志_page604.html">604</a><a href="畿辅通志_page605.html">605</a><span>...</span><a href="畿辅通志_page601.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
