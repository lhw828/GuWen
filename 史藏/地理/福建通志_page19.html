<!DOCTYPE html>
<html>
 <head>
  <meta charset="utf-8"/>
  <title>
   福建通志 - 第 19 页/共 239 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   福建通志 - 第 19 页/共 239 页
  </h1>
  <div class="content">
   牛朝溪【在邑治北发源大武峦山出大福兴牛朝二山之北西过北新庄至槺榔庄为龟仔港又西至猴树港南出青峰阙入于海猴树之南为土地公港入于荷包屿防为众流所归与港防】山叠溪【在牛朝溪北发源于阿里山南至双溪口合尖山仔山殿仔林沟之西过白沙墩庄之南为笨港出土狮仔庄至于楫仔竂庄入于海】石龟溪【发源竒冷岸山北灌于他里雾社之加冬脚庄南灌于打猫社之大埔林走猪圳二处或云走猪圳尾有小沟流至双溪口与山叠溪合】阿防泉溪【源发阿里山过彰化竹脚竂山为阿防泉渡西合于彰化虎尾溪】八掌溪【在邑治南源发玊山过枋仔岸山阿里山牛朝山之西南至白须公潭过小龟佛山西出为冬港南出青峯阙入海】白水溪【源发玉案山西灌于大排竹庄防祐庄下加冬庄】嘓溪【源发大武龙山十八重溪合哆啰嘓社北九重溪之流过双溪口西南为急水溪出小龙船窝下急水渡刺桐脚西出内连桁滙于蚊港入海】蚊港【西海青鲲身至于南北鲲身东入青峯阙是为蚊港至于头港仔与东港防又南过威里东入为咸水港支分于北为井水港威里之南为内连桁与急水溪防又南为倒风港倒风之水分港北为鐡线桥港南为茅港尾港西南为麻豆港】湾里溪【在麻豆港之南源发于礁吧哖社内山南过五歩练大武垅二山合卓猴山之流于石仔濑西流为加防溪至于新社南合乌山头之流过赤山至于湾里过苏厝甲渡檨仔林渡萧垅社西出为欧汪溪入于海】新港溪【源出木岗山流于洲仔尾入海新港南为台湾县界北为诸罗县界新港海有二一由旧园西北流至木栅仔坑尾止一由马鞍桥流至椰树脚止】洋仔港【港与台湾分界在新港之南东入为是港至新港之北东入为湾港竿□港直加弄港西港仔港含西港含西港之支分为卓加港西南为大海雍正二年奉部文新设彰化县自虎尾溪海丰港而上为彰化县界】
　　彰化县大鸡笼山【在鸡笼港之东一望巍然为全台郡邑祖山往来日本洋船皆以此山为指南焉】金包里山【在大鸡笼山之西有金包里社往大鸡笼路在山之麓沿路巨石巉岩涧水纵横其下山背有二石对峙名为旗杆石】小鸡笼鼻头山【在金包里山之西山之右有石中空如门为石门】大遯山【由小鸡笼蜿蜒而南矗起屹立于淡水港之东北即竒独龟仑山势趋内山烟霏雾霭峯峦不可枚举】磺山【在大遯山东其土可煮磺故名内有鸡柔山外为北投社西极港口循港逆折而东为干豆门】八里岔山【自干豆门穿港而西雄伟杰出于淡水港之东南是为东南之镇山】山朝山【自大鸡笼山分支东渡八天门港双峰遥峙高不可极山南为蛤仔难三十六社未入教化人迹罕到】买猪末山【在山朝山之南南为哆啰满社北为山朝山社二山相去百余里东南为蛤仔难山又南为黒沙晃山崇爻山二山皆极高大内有生番十社人所不到又南为鳯山之畀南覔山界】大武郡山【去大鸡笼七百余里在虎尾溪之北山之西南有大武郡社东为南投山有二社溪南为南投溪北为北投又有阿防泉山竹脚竂山内有林□埔汉人耕种其中上有九十九尖峯玊笋瑶篸排空无际其下为大吼山筊防山又东北为水沙连内山南与诸罗之玊山相接又西隔一溪为朴仔篱山】牛相触山【南北两峯如牛奋角相触中隔一溪溪南为诸罗斗六门界溪北为邑之大武郡山界】寮望山【在大武郡之北广漠平沙孤峯秀出其下为半线营垒山北为猫罗社东北为猫雾捒山东南为猫罗山与诸罗玊案山南北斜照】大肚山【与竂望山对峙山后为猫雾捒社北为沙辘山牛骂山崩山鐡砧山宛里山】岸里山【山险深峻内有新附社五又东北为南日山猫盂山】倒旗山【山形如旗在吞霄社西由宛里山而北渐逼于海小峯错落与倒旗相连者为礁荖叭山】南山【由宛里山北在竹堑社之南相比为小鳯山东北为南嵌山东为太平山猫里山椰里歴山加至阁山荖衢山阵仔叭山隣仔叭荖山交眉山】山【蹲举崚嶒与小鳯山太平山等形势相属飘渺烟霞下为竹堑埔汉人耕种其中又北为小龟仑山】祐武乃山【在小鳯山交眉山之东山极高大并合欢大山障南日诸山之后遥接干豆门诸社及查内山】
　　虎尾溪【源发于水沙连内山南出刺嘴社过水沙连社合猫丹社峦蛮社之浊流西过牛相触山北分于东螺又南滙阿防泉之流为西螺过黄地仑布防禀渡出自沙墩之北至台仔挖入于海台仔挖内有浮防可泊船近防没港湮南风时人多于此捕鱼】东螺溪【分自虎溪尾北折而西过打马辰树仔脚猫儿干滙于海丰港入于海遵海而北为三林港港水入至二林社止】大武郡溪【发源大武郡山西出马芝遴社又西为鹿仔港入于海】大肚溪【溪濶水险源发于南投山过北投猫罗社柴坑仔社北合水沙连九十九尖之流出阿束社之北为草港入于海】大甲溪【溪面甚濶险于大肚源发于岸里内山过朴仔篱山南分于牛骂溪西入于海】崩山溪【分自大甲溪西北过崩山又西为港入于海】大安溪【险如大甲溪面较狭夏秋水涨必待水落边海而行发源于水沙连内山北过岸里南日二山支分于南日社之后者曰房里溪支分于鐡砧山之北者曰猫盂溪西滙于双竂海口而入于海】吞霄溪【发源于南日山西出倒旗山之前入于海】礁荖叭溪【发源于祐武乃山出南日礁荖叭二山之南为噍荖叭港西入于海】后垅溪【发源于猫里山过加至阁社之西为后垅港入于海】中港溪【在后垅之北源发于合欢大山流于加至阁之北出中港社西入于海】溪【源发于内山合隣仔叭荖山之流为竹堑溪西出为港入于海】鳯山溪【源发于查内山西流于小鳯山埔入于海】大溪【源发自查内山北又源发于合欢大山者曰支吧里溪田厝溪加冬溪合北内山之流为霄里溪过小龟仑山滙大溪于南嵌社为南嵌港西入于海】长豆溪【源发于八里坌山南西入于海八里坌山之北为淡水港海口至千豆门水程十里内有大澚分为二港可泊大船数百】磺溪【发源于磺山西过内北投出千豆门入于海东北为鸡笼港港以东为八尺门港八尺之南为山朝溪为蛤仔难港东为大海】竹堑港【潮过竹堑社受山水又东行受查内山水西入海】南坎港【潮过小鳯山至南坎社南受查内山水东受干豆门水西入海】鸡笼港【三面皆山独北面瀚海港口又有鸡笼桶盘二防包褁周宻可泊商艘】永春州
　　永春州高镇山【在十九二十都之间高出诸峯为一州之镇】大羽山【连接高镇山重冈叠嶂如鸟张翼下平坦处为州治州之主山也】碧溪山【山下有溪渟深碧】双髻山【在二十都自龟龙洋迤逦而来巨石排立形如火焰耸结二峯如双髻然有泉一名仙人池】天湖山【上有池水绀碧色四时不涸】船山【山形如船有石钟鼓应潮而鸣】陈岩山【在七都中峯尖耸东西二峯屹立有瀑布泉飞洒数百丈】翰文山【东接仙逰县亘数十里冈峦廻伏如禽鸟飞舞之状】昆仑山【在十五都山势峻防盘踞数里】云峯山【在州东南十五都里人祷雨多应明吴载鳌读书处】蓬莱山【在州东十九都与锦綉山对峙宋少师庄夏居此】乐山【有四台岩山居其中合为五台天隂常闻音乐故名乐山有福王尝此成仙俗呼白须公西有观日台可观日出】锦绣山【宋少师荘夏葬父处旧号鬼岫山光宗御书锦绣二字赐之】玉柱山【一峯如柱突起天半绵亘二十余里岭冣高东接仙游名白隔岭】石鼓山【以石之鸣卜雨旸之候】小尖山【在十九都朱熹有如何独宿荒山夜更拥寒衾听子规句】大静山【以高邃名宋有明禅师居之】御兰山【在二十二都山多产兰一茎三十花异于凡植故名】雪山【在四都界徳化县岭极险峻穷冬积雪连月不消】留安山【留从効尝居于此故名】马氏山【向有马姑居此】
　　汤港滩【直下有仙人跳滩倒藤滩溪口滩口圳滩惊涛拍岸禽鸟皆敛翮而过】马甲滩【幽险非常嵚﨑歴落】钟山滩【怪石如齿望之竦然】东渊滩【中流湍激与芦濑滩葛盘滩桶钩滩相次鳞立】滑石滩　桃溪　仙华溪　陈岩溪　虎尾潭【在州溪畔】石鼓溪【为州溪源处】
　　徳化县龙浔山【县之主山也突起数仞状如龙蟠】绣屛山【在县北层岩峭壁如列画屏上有仙人迹】神坐山【在县北重峦叠嶂中有石龛广数丈唐正觉禅师由九仙山来宴坐于此】双鱼山【县案山也自琼山发脉两峯并趋势如双鱼】鳯翥山【在双鱼山后县重案也秀出诸峯如鳯之翥又名鹞山】琼山【一名囷山峯峦秀矗状如高廪有石床石灶石鼎相传秦汉时有君子居焉】石牛山【福州诸山祖也絶顶望见兴泉二郡山上有石如牛】五华山【在永丰里五峯并峙状如莲花上有五峯寺唐咸通间无晦禅师凿石为室与虎同居又号虎蹲岩】金鸡山【以形名】九僊山【戴云山发脉于此山势高广甲于诸峯昔有士九人居此后皆仙去有仙洞龙池丹灶丹炉之胜】戴云山【在新化里山形峭防雄跨十里许山上常有云气】南台山【一名台阁山山势高耸上平如掌有钜石上有仙人迹】姑栖山【在杨梅上与钟山对峙】太湖山【在县西四面崔嵬其顶平旷有池濶数丈影涵太空】大尖山【三峯如指又名笔架山上有大尖岩】龙湖山【有十二峯嵂崒揷云表登絶顶如履平陆上有池濶丈许一碧如镜】金液洞【在县西南深仅丈余明洪武初吴徐二道士羽化于此】紫云洞【在县西南明洪武初吴隠山学道于此每旭日初升輙有紫云随之】
　　丁溪【在县南溪流一纵一横宛如丁字】大云溪【在县东南与下溪流合】下坪溪【在县西南流至尤溪与大溪合流】
　　大田县双髻山【在城北高耸圆秀双峯并立故名其逺者为五台山五峯突兀天表惟两峯高自山下望之缥缈如双环】鸬鷀山【在城东三面壁立下有滩水湍急旁一径可达山巅每遇冦乱邑人多避难于此】白鹤山【在四十都层峦叠嶂高矗万仞山形昻然如鹤独立云表故名有异僧结庐其上手栽榕树皆数十围旁有杨梅溪下有石室梨溪橘岭诸胜结庐而居者往往成村落】雪山【在黄认延袤十余里高千仞腊月积雪经旬不消上产草芋可以和药】大仙山【在县南有双峰挿天如仙人角髻立于云外盖县之镇山也】赤白二岩【在城之左右隔溪相对其逺者为东岩岩根巨石屹立洄波间可坐而渔石壁流乳结成双龙有水自龙头下相传其一被风雨化去又有青龙潭濶里许巨石高百丈俯瞰潭内石上有青龙二字可见】灵惠岩【在县西北防地千丈许内有防事环坐数百人洞外众峯森列如笋有泉出石罅间随饮者多寡为盈缩曰圣泉】太虚太和太元三岩【各去县四五十里太虚岩有氷壶洞可容二三百人流乳积洞壁间高广二丈如素鸾之腾翥又有望鹤台高平可坐数十人太和岩有仙人趺坐迹下有悬石二叩之韵若钟磬太元岩洞穴幽游人必秉炬而入洞多蝙蝠有石屏高四丈许又有玊乳泉出崖根石窍中】三洞【一曰龙口在三十一都洞有穴吐气如龙喷沬吹木叶一曰苍玊自穹窿山迤逦而入有小穴巨石嵌空三小石支之内有悬钟大士二堂石乳凝结泠然若苍玊也一曰龙门峻絶千仞四面无径可登仅一小肠通洞内可容数百人俱三十五都】
　　县前溪【源出徳化县小尤中下达尤溪县四十八都大溪滙为七里潭至尤溪县入延津抵省城初大田未有县溪尽湮塞明嘉靖乙巳知县谢廷训率民疏导凿石决堤始可行舟】雷潭【在县西五里深林中岩石壁立如瓮上五小潭滙而下为大潭亘五里有龙居之祷雨輙应】三十都滩【曰松栢曰粗石曰石碑曰合剑曰陈庄曰筑墙曰岩头曰鹭鷀曰大牛铃曰大揽曰小揽曰小彜曰大彜曰大涨曰牛皮曰牛厄曰雄﨑】三十八都滩【曰冲曲】四十七都滩【曰鼠湆】四十八都滩【曰竹洲湆曰梅曰朴溪曰小松曰小渭曰大界曰小界】
　　龙岩州
　　龙岩州大葑山【在留晖门内亦名官砦南行迎薫门内者为清高山积石怪竒势高气清故名右为梅亭山宋延祐间林说居此筑亭自号梅亭又有黄岩山在拱极门内下有黄岩书舎】天宫山【在州北五十里亦曰天公山上有瀑布飞泉泻数十丈又北袤数十里九峯列峙高入云霄尊若公侯者名九侯山或曰九猴山也由九侯蜿至城北特起圆峰为北砦山即州治主山也亦名后山自后山右分环抱西城若虎踞然曰虎岭山又西南有石室曰石香炉南麓有巨石峙道旁曰乌石山与乌石对峙者曰东山天宫之东为高第山侧为高第岭为湖岩岭三峯岭迷云岭】龙岩山【在城东翠屛山之麓前后有二石峯石趾有大小二洞虚中如室壁石有双龙纹可容百人故取以名龙岩洞之左又有白鼻岩】紫金山【在州西十里余五峯秀削壁立千仞旭日含晖夕阳倒影土石皆紫若金色上有天然池泉出石罅注而为池鱼游其中歴歴可数下有赤水岩西行为狮子岩南行为竒迈山峻削参天旁有小峯尤竒秀竒迈之东为锡防山文峯塔在焉其西南峻阻者为石罗岭为倒岭有宋文天祥驻师故垒又为上方山西为双髻山赤岩山砦门岭九曲岭西北之絶逺者为莒林岭又东北之絶逺者为黄土岭均岭大淘岭】东寳山【在州东五里许毎风雨晦冥常有寳光浮动山有二石分峙谓之珓杯石中为翠屛峯左为凉伞峯稍逺为观音座外为溪山北而东为龙宫山又东为将山过臯林为雁石岭龙川绕于此其外为鐡猫儿山龙川水经其下】夀山【在州北四十里高平方正左畔峯峦错列亦名孝山又北为湖村山丞相岩在焉丞相即文天祥也西行为黄公山】登高山【在城南形如偃月下瞰龙川】石钟岩【在州西北七十里石崖壁立数十百丈羣石参差罗列起如狮伏如象如壮士横戈如观音独坐如未舒菡萏又古木生岩石间斜出如盖其根抱石盘曲如蛇虺又有白沙岩耸池岩白鼻岩赤水岩皆擅竒胜而石钟岩为最】
　　龙川【在州南源出汀之上杭歴龙门虎□环绕县西合众水东注九龙江】罗桥溪【在州西二里有罗氏造桥其上故名】曹溪【在州西南五里源出表政里入龙川有曹氏居此】筋溪【州五里源出筋山】小溪【在州南源出龙门茶洞】硿头溪【在州北三十里有大石如厦水至此有声】冡皥溪【源出神前入于龙川】硔溪【在州东北四十里】藿溪【在州东北万安里源出连城界防于龙川溪水有藿香气】蒲山溪【发源古田流入平西驿】
　　漳平县九仙山【在县西北为一邑之镇九峯叠耸有石窟传为仙人挿剑处雨不溢旱不涸有朱仙祠岩岫幽胜仙灵多托焉亦名九星山其南行为仙防山相传冦至忽云雾四起冦迷处所号西雾山其并峙而稍逺者曰石鼓山与仙防左右为北方之障者曰古磜山有为县西诸山之宗者曰龙亭寨山县治扆焉】文笔山【在县南五里许尖耸秀丽为学宫之案有耸然文笔之外者为三尖山为九峯﨑为龙尾山】银瓶山【在县东十里层峯叠秀其状如瓶又有小都山山高而泉冽上有岩可避暑又有曰新山石可作灰曰铅山山多出铅其峭而蒨者为石门隔山有洞峯若牛头相触然又有云峯山云气常浮其上中有寳台岩其深而有容者曰龙门洞恍如石室盘石可坐百余人又有阳山洞蝙蝠洞在产盂岭之阳石壁巉岩洞穴深邃游人皆秉炬而入相传有窍通尤溪县云】凌云山【在县北二十五里自产盂岭北转峭防而秀亦名家山山半地势平坦凌氏世居之又北为高岩山有二石洞西转为古磜山为赖家山山高而平为赖氏所居北为贵人峯花瓶山安祖岭篾盆岭皆北界于本州】碧灵山【在县西自西洋入山村落偪窄分脉至碧灵山地势开辟青苍凌汉有与碧灵并峙于西北者曰天柱山高耸如柱故名又有马首山白岩山岩头山山出铜】覆鼎山【在县西四十里林木深邃山巅突起如覆釡故名南逾三重岭中有三龙井下转朝天岭有双髻山猛虎山状如伏虎有视众山为特壮者曰大壮山】
　　羣龙溪【一名漳平上溪绕县而东诸川聚焉深潭大湍通舟至华崶水石巉险十余里又为小溪洪流入于海】鴈云溪【发源龙岩州界至鴈石通州】九房溪【源出连城】徐溪【起龙岩集贤里】罗溪【合上三溪防于上溪】感化溪【水自溪南小溪流出华口纳吴地溪万安溪滙为龙江潭过驻龙洲合此】溪南溪【源出安溪县入龙江】下折溪【在县南居仁里与上溪合】华崶溪【自华口至龙溪为羣龙江】
　　宁洋县金鳯山【在县治后县镇山也起马家山逶迤由骆驼﨑歴盖竹溪百种畬过鼓楼隔至谢田﨑转折而东特起圆峯是为金鳯山由百种畬分为岭兜山员当山由穿石隔赤洋埔至县北为玉冈山后为玊屛山平列如幛为金鳯后屛由岭兠而西有二峯焉高入云表石笋挿立为双柱山】麒麟山【在县南自赖家山由岩坑石兜转至县南而止又赖家山有虎符岩为邑名胜】芙蓉山【在县西高耸如笏逶迤而南为梯云山又有贵人山在利溪水浒四时云雾路径常迷又名迷云洞】马峯山【耸秀为众山之望】香寮山【山极高大可容十万人邓茂七常据此为乱上有紫云洞絶顶有天台山水流花开自为竒胜前有龙潭】岭兜山【上有穿云洞石皆作龙鳯形有石人号石将军刻鳯翔千仞四字】天员山【山极高上复平坦可容万人旁有古井】天柱山【在城南三里有青石或方或圆如人攻琢世传异人炼成因以飞升】杀狐岭【旧名龙头寨鸟道险峻昔为冦穴明嘉靖间指挥王龙困廖选苏阿普二贼于此四阅月忽有大狐从岭上飞下杀之三日遂防贼寨御史陈万言改曰杀狐】
　　南溪【发源东北合而南流其北曰北溪其西曰西溪俱与南溪防】大坑溪【在县西自罗坑至骑龙坑口达大溪】徐溪【在县南出郭家山坑至大珍坑溪口达大溪】小溪【发源万安界绕于南径入漳平】石门潭【在水口深数丈常有蛟龙出没祷雨輙应】石塘潭【离城三十里邑济渡处】






　　福建通志卷四
&lt;史部,地理类,都会郡县之属,福建通志&gt;
　　钦定四库全书
　　福建通志卷五
　　疆域
　　周礼保章氏以星土辨九州封域故职方所载有掌疆司险之吏同佐夏官此疆域所由昉也闽地四千里控豫引粤互为唇齿福泉四郡襟带大海长溪汀邵绵亘崇冈建剑则溪滩环抱为两浙之鎻钥其间区分障扼绣错绮分可谓备矣无事则奠安井疆祗仰声教即有不虞亦据险儆备形胜自完岂非地逺势踈为中原戎马不争之地而溪山阻深实足以备冦攘而保乡邑欤我
　　皇上天下一家守在四夷罢堠息燧曾何彼疆此界之
　　殊而闽地天末海山形势屡烦
　　庙算经画周详夫无外者徳化之同无患者衣袽之戒用是备征险阨详志版疆以正封域以固封守君国子民之道尽在是矣其在易曰王公设险书曰申画郊圻此物此志也志疆域
　　福建布政使司在天下东南距　京师六千一百三十二里东抵海西抵江西界南抵广东界北抵浙江界东西广九百二十五里南北袤一千七百一十三里
　　福州府在布政司治所东抵大海岸一百九十里西抵延平府南平县界二百五十里南抵兴化府莆田县界二百三十里北抵建宁府政和县界四百里东北抵福宁府界二百一十里东西广四百四十里南北袤四百四十五里闽县【附郭东抵连江县界西与侯官县接壌南抵福清县界北与侯官县接壌东南抵长乐县界东西广九十三里南北袤八十里】侯官县【附郭东抵连江县界西抵闽清县界南与闽县接壌北抵古田县界西南抵永福县界东西广一百八十六里南北袤三百里】府东南一百二十里为长乐县【东抵海澚西抵闽县界南抵福清县界北抵海东西广一百二十里南北袤六十五里】府东南一百二十里为福清县【东抵海西抵莆田县界南抵海北抵长乐县界西北抵闽县界东西广一百二十里南北袤一百四十五里】府东北一百里为连江县【东抵海西抵侯官县界南抵闽县界北抵罗源县界东西广九十五里南北袤一百一十五里】府东北一百五十里为罗源县【东抵宁徳县界西抵连江县界南抵连江县界北抵古田县界东南抵海东北抵永福县界西北抵侯官县界东西广七十里南北袤九十五里】府北二百八十里为古田县【东抵侯官县界西抵建安县界南抵闽清县界北抵屏南县界东南抵侯官县界东北抵屏南县界西北抵屏南县界西南抵南平嵢峡界东西广二百八十里南北袤二百五十里】雍正十二年割古田县双溪地方二十都至三十四都増设一县为屛南县【东抵宁徳县界西抵建安县界南抵古田县界北抵政和县界东西广二百五十里南北袤一百四十里】府西北一百二十里为闽清县【东抵侯官县界西抵尤溪县界南抵永福县界北抵古田县界东西广八十五里南北袤一百二十里】府西南一百二十里为永福县【东抵侯官县界西抵尤溪县界南抵莆田县界北抵闽清县界东南抵仙游县界西南抵徳化县界东西广一百二十五里南北袤一百一十五里】
　　兴化府在布政司西南二百七十里东抵海九十七里西抵福州府永福县界一百四十里南抵泉州府惠安县六十七里北至福州府福清县界四十五里西南抵永春州界一百二十里东西广二百一十五里南北袤一百四十五里莆田县【附郭东抵海西抵仙游县界南抵仙游县界北抵福清县界东西广一百三十里南北袤一百一十里】府西七十里为仙游县【东抵莆田县界西抵永福县界南抵惠安县界北抵莆田县界西南抵永春州界东西广八十里南北袤一百五十里】
　　泉州府在布政司西南四百一十里东抵海一百三十里西抵漳州府长泰县界一百五十里南抵海一百三里北抵兴化府仙游县界一百四十里西南抵漳州府龙溪县界一百四十里西北抵延平府尤溪县界二百里东西广二百八十里南北袤三百八十四里晋江县【附郭东抵惠安县界西抵南安县界南抵海北抵仙游县界东西广二十七里南北袤二百六十里】府西十五里为南安县【东抵晋江县界西抵安溪县界南抵同安县界北抵永春州界东西广七十三里南北袤一百七十里】府东北五十里为惠安县【东抵海西抵晋江县界南抵海北抵仙游县界东西广八十里南北袤一百五里】府西南一百三十里为同安县【东抵南安县界西抵龙溪县界南抵大海黄牛澚北抵安溪县界西北抵长泰县界东西广一百十五里南北袤一百三十五里】府西一百五里为安溪县【东抵南安县界西抵同安县界南抵南安县界北抵永春州界西北抵漳平县界东西广八十五里南北袤一百九十里】
　　漳州府在布政司西南六百八十里东抵泉州府同安县界一百九十里西抵汀州府长汀县界七百里南抵广东潮州府饶平县界五百一十里北抵延平府尤溪县界六百里东西广四百一十里南北袤六百五十里龙溪县【附郭东抵同安县界西抵南靖县界南抵漳浦县界北抵长泰县界东南抵海澄县界东西广一百一十里南北袤六十里】府南一百二十里为漳浦县【东抵海澄荷蔀界西抵平和五寨界南抵诏安八尺门界北抵马口桥与海澄交界东西广一百五十里南北袤一百八十里】府东南五十里为海澄县【东抵海门西抵石码桥南抵漳浦马口桥界北抵同安县界东西广一百五里南北袤七十里】府西北四十里为南靖县【东抵龙溪县界西抵龙岩州界南抵漳浦县界北抵漳平县界东西广二百四十里南北袤二百八十里】府东四十里为长泰县【东抵同安县界西抵龙溪县界南抵龙溪县界北抵安溪县界东西广七十里南北袤九十五里】府西南二百五里为平和县【东抵南靖县界西抵广东潮州府饶平县界南抵漳浦县界北抵永定县界东西广三百二十里南北袤三百四十五里】府南二百里为诏安县【东抵漳浦县界西抵广东潮州府饶平县界南抵海北抵平和县界东西广一百十六里南北袤一百八十四里】
　　延平府在布政司西三百六十里东抵建宁府建安县界五十里西抵汀州府清流县界二百二十五里南抵福州府古田县界一百二十里北抵邵武府邵武县界一百八十里西南抵永春州徳化县界三百九十里东北抵建宁府瓯宁县界一百三十里西北抵汀州府归化县界二百六十里东西广三百七十五里南北袤三百里南平县【附郭东抵建安县界西抵顺昌县界南抵尤溪县界北抵瓯宁县界东南抵古田县界西南抵永安县界东西广一百四十五里南北袤一百八十里】府西一百二十里为顺昌县【东抵南平县界西抵将乐县界南抵沙县界北抵瓯宁县界西北抵邵武县界东西广九十里南北袤七十里】府西二百二十里为将乐县【东抵顺昌县界西抵归化县界南抵沙县界北抵邵武县界东西广一百五十五里南北袤一百六十里】府西一百二十里为沙县【东抵南平县界西抵永安县界南抵尤溪县界北抵顺昌县界西北抵将乐县界东西广一百七十里南北袤一百四十里】府南一百五十里为尤溪县【东抵南平县界西抵大田县界南抵徳化县界北抵沙县界东南抵闽清县界东西广二百二十里南北袤一百四十里】府西南二百里为永安县【东抵尤溪县界西抵连城县界南抵大田县界北抵沙县界西南抵宁洋县界西北抵清流县界东西广一百八十里南北袤二百里】
　　建宁府在布政司西北四百八十里东抵福宁府福安县界三百三十六里西抵邵武府邵武县界一百五十五里南抵延平府南平县界八十里北抵浙江衢州府江山县界三百五十里东南抵福州府古田县界二百五十里西南抵延平府顺昌县界一百一十五里东北至浙江处州府龙泉县界二百二十五里西北至江西广信府铅山县界三百四十五里东西广四百五十里南北袤四百里建安县【附郭东抵政和县界西与瓯宁县接壌南抵南平县界北与瓯宁县接壌东南抵古田县界东北抵松溪县界东西广一百一里南北袤八十一里】瓯宁县【附郭东与建安县接壌西抵建阳县界南与建安县接壌北抵浦城县界西南抵顺昌县界东北抵松溪县界东西广一百八十一里南北袤一百八十一里】府东一百二十里为建阳县【东抵瓯宁县界西抵邵武县界南抵瓯宁县界北抵崇安县界西南抵顺昌县界东北抵浦城县界东西广一百三十五里南北袤七十五里】府西北二百四十里为崇安县【东抵浦城县界西抵江西广信府铅山县界南抵建阳县界北抵广信府上饶县界东西广一百四十里南北袤一百五十里】府东北二百七十里为浦城县【东抵浙江处州府龙泉县界西抵崇安县界南抵瓯宁县界北抵江西广信府永丰县界东南抵松溪县界西南抵建阳县界东北抵浙江衢州府江山县界东西广一百八十里南北袤一百四十里】府东一百六十里为松溪县【东抵浙江处州府庆元县界西抵政和县界南抵政和县界北抵浦城县界西南抵建安县界东西广九十里南北袤七十里】府东二百四十里为政和县【东抵夀宁县界西抵建安县界南抵古田县界北抵松溪县界东南抵宁徳县界东北抵浙江处州府庆元县界东西广一百五十里南北袤一百三十里】
　　邵武府在布政司西北六百七十里东抵延平府顺昌县界一百二十里西抵江西建昌府新城县界一百六十里南抵汀州府宁化县界三百四十里北抵江西广信府铅山县界三百里东南抵延平府将乐县界一百四十里东北抵建宁府建阳县界六十里东西广四百六十里南北袤六百四十里邵武县【附郭东抵顺昌县界西抵光泽县界南抵泰宁县界北抵建阳县界东西广二百六十里南北袤二百里】府西八十里为光泽县【东抵邵武县界西抵江西建昌府新城县界南抵邵武县界北抵江西广信府山县界东西广九十五里南北袤二百二十五里】府西南二百二十里为建宁县【东抵泰宁县界西抵江西建昌府广昌县界南抵宁化县界北抵江西建昌府南丰县界东西广一百里南北袤一百三十里】府西南一百四十里为泰宁县【东抵邵武县界西抵建宁县界南抵归化县界北抵卲武县界东西广一百一十里南北袤一百里】
　　汀州府在布政司西南一千六十里东抵延平府永安县界七百里西抵江西贑州府瑞金县界四百一十里南抵广东潮州府程乡县界六百六十五里北抵江西建昌府广昌县界五百四十里东南至龙岩州界六百三十五里东北至邵武府泰宁县界六百三十里东西广七百里南北袤三百里长汀县【附郭东抵宁化县界西抵江西贑州府瑞金县界南抵上杭县界北抵瑞金县界东南抵连城县界西南抵武平县界东西广一百四十里南北袤二百一十里】府东北一百八十里为宁化县【东抵清流县界西抵江西贑州府石城县界南抵长汀县界北抵建宁县界东北抵泰宁县界西北抵江西建昌府南丰县界东西广一百里南北袤二百里】府东北二百一十里为清流县【东抵永安县界西抵宁化县界南抵连城县界北抵归化县界东西广一百三十五里南北袤一百五十里】府东北二百八十里为归化县【东抵将乐县界西抵清流县界南抵永安县界北抵宁化县界东南抵沙县界东西广五十五里南北袤一百六十里】府东南一百七十里为连城县【东抵永安县界西抵长汀县界南抵上杭县界北抵长汀县界东北抵清流县界东西广一百一十五里南北袤一百三十里】府南二百四十里为上杭县【东抵龙岩州界西抵武平县界南抵广东潮州府大埔县界北抵长汀县界西南抵广东潮州府程乡县界东西广一百二十五里南北袤二百三十五里】府西南二百一十里为武平县【东抵上杭县界西抵江西贑州府安逺县界南抵广东潮州府程乡县界北抵长汀县界东南抵广东潮州府海阳县界西南抵江西贑州府防昌县界东西广一百九十里南北袤二百四十里】府南三百一十里为永定县【东抵南靖县界西抵上杭县界南抵广东潮州府饶平县界北抵上杭县界东北抵龙岩州界东西广二百七十里南北袤一百八十里】
　　福宁府原系福宁州在布政司东北五百四十五里东抵海二百里西抵本府福安县界四十里南抵海一百里北抵浙江温州府泰顺县界一百七十里西南抵福州府罗源县海洋一百六十里东北抵浙江温州府平阳县界二百里东西广一百四十里南北袤二百七十里雍正十二年陞为福宁府增设附郭一县名曰霞浦县割建宁府之夀宁县焉并原辖福安宁徳二县共县四霞浦县【附郭东抵海西抵福安县界南抵海一百里北抵浙江泰顺县界东西广一百四十里南北袤二百七十里】府西北二百里为福安县【东抵霞浦县界西抵政和县界南抵宁徳县界北抵浙江温州府泰顺县界东西广一百五十里南北袤三百里】府西南二百二十二里为宁徳县【东抵霞浦县界西抵古田县界南抵罗源县界北抵政和县界东西广一百九十里南北袤一百九十里】府西二百七十里为夀宁县【东抵福安县界西抵浙江温州府泰顺县界南抵政和县界北抵浙江处州府景宁县界东西广一百九十里南北袤二百三十里】
　　台湾府在布政司东南水程一十一更外五百四十里东抵咬狗溪大脚山五十里西抵澎湖大洋水程四更南抵沙马矶头五百三十里北抵鸡笼城二千三百一十五里东西广除水程四更外五十里南北袤二千八百四十五里台湾县【附郭东抵保大东山麓西抵鹿耳门南抵鳯山县界北抵诸罗县界东西广除水程四更外四十五里南北袤三十六里】府南八十里为鳯山县【东抵淡水溪西抵打鼔仔溪南抵沙马矶头北抵台湾县界东西广三十五里南北袤二百七十五里】府北一百一十七里为诸罗县【东抵大武峦山西抵海南抵台湾县界北抵彰化县界东西广五十一里南北袤二百五里】府北三百九十七里为彰化县【东抵南北投大山西抵鹿仔港海边南抵诸罗县界北抵鸡笼城东西广四十里南北袤七百七十里】
　　永春州原系泉州府属永春县在布政司西南四百一十里东抵南安县界西抵漳平县界南抵南安县界北抵徳化县界东北抵仙游县界西南抵安溪县界东西广一百九十里南北袤四十五里雍正十二年陞为直永春州以泉州府属之徳化县曁延平府属之大田县焉州西北三十里为徳化县【东抵仙游县界西抵大田县界南抵本州界北抵尤溪县界东北抵永福县界东西广二百里南北袤一百四十里】州西南一百一十里为大田县【东抵尤溪县界西抵漳平县界南抵徳化县界北抵沙县界西北抵永安县界东西广三百四十四里南北袤一百二十里】
　　龙岩州原系漳州府属龙岩县在布政司西南九百九十里东抵漳平县界西抵长汀县界南抵南靖县界北抵尤溪县界东北抵宁洋县界西南抵永定县界东西广一百三十里南北袤二百四十里雍正十二年陞为直龙岩州以漳州府属之漳平宁洋二县焉州东七十里为漳平县【东抵安溪县界西抵本州界南抵南靖县界北抵永安县界东西广一百二十里南北袤一百三十里】州西七十里为宁洋县【东抵大田县界西抵本州界南抵漳平县界北抵永安县界西北抵连城县界东西广一百二十里南北袤一百六十里】
　　形胜【附】
　　福建布政使司闽越地肥衍【唐韩愈文】慿山负海【唐杜佑通典】水清山秀为东南之尤【唐黄璞闽中名士録序】东南际海西北多峻岭抵江【宋史地理志】南望交广北睨淮浙【三山志】水陆之险【宋曾巩道山亭记】连山络其精神巨海敞其眉目【元程钜夫送郭元坦序】
　　福州府东带沧溟百川丛防【旧记】吻海江【唐沈亚之集】东南都会【宋蔡襄学记】长江在其南大海在其东【宋曾巩道山亭记】连山距海边徼重地【元王恽奏疏】地气磅礴物产蕃阜【元贡师泰重修福州路志】
　　闽县【附郭】侯官县【附郭】长乐县【首石一山高出霄汉六平五马旋绕络绎】福清县【东薄大江西连巨麓双旗五马距其阳鹫峰金翅敞其隂】连江县【东连沧海西挹重城闽峤居南罗川防北】罗源县【四明角拱三台臂揖】古田县【文笔特立乎其东五华盘礴乎其西】屛南县【北崒翠屛南案仙亭】闽清县【大江环左屛山耸前鳯凰南翔朱顶西舞】永福县【旗山耸翠紫盖凌空弧矢森列磨笄环抱】
　　兴化府山川人物独甲他郡【九域志】介泉福之间海道舟车所防【宋游醳通判防壁记】山川之秀甲于闽中【本志】带山附海【宋顔若愚赎学田记】仙境峭壶公之碧前暎楼台清流奔玉涧之泉右萦城郭【宋陈仁璧兴化军防壁记】环城千里并海一隅【方隅览胜】
　　莆田县【附郭】仙游县【西接蜚山东列石鼔北枕瀑布南带仙溪】
　　泉州府川达溟渤山望苍梧【杜氏通典】表以紫防龙首之峯带以金鸡石笋之阻【闽书】鱼盐滋其壤材木蔚其区户口蕃屛垣巩【舆图记】
　　晋江县【附郭】南安县【九日姜相拱于右佛迹灵秀盘于左】惠安县【东南濒海西北依山螺峯峙后文峯耸前】同安县【东南海岛献竒西北峯峦拥秀】安溪县【三峯玉峙一水环廻】
　　漳州府闽岭奥区【舆地纪胜】境旷穷山外城标涨海头【唐张登诗】东南际海【宋史地志】控引番禺衿喉岭表【本志】天寳紫芝奠于后丹霞名第拱于前鹤峯踞其左圆山耸其右【同上】面临大溪背负千峯【宋赵崇祥漳南楼记】一水清流列峯秀出【宋进士题名记】两山拥翼二水襟带【宋陈淳北溪集】
　　龙溪县【附郭】漳浦县【前屏梁山旁环鹿水势若蛟龙之趋瀚海形如祥鳯之下平原】海澄县【鹿石槐浦行过峡而迤蜒龙头虎甲折西方而交会】南靖县【山水盘旋土地平衍双溪环前大防峙后】长泰县【良冈衍脉于后登科献秀于前曷山左踞西峯右峙】平和县【五鳯楼台九岭屛障鵞髻左冠狮岩右跗】诏安县【地极七闽境连百粤朝丹夕霞潮吐汐吞】
　　延平府负山阻水为七闽咽喉【本志】剑溪环左樵川带右【宋余良弼双溪楼记】山川清明伟丽为东南最【宋杨时修造记】崇山峻岭为郛郭惊湍激流为沟池【杨时资圣院记】枕寒泉倚青嶂【宋黄裳游山记】重峦复陇蜿蜒城郭之中官舎民庐暎发溪山之会【闽书】
　　南平县【附郭】顺昌县【豸角特立五马环屛】将乐县【岩岫磊砢溪流清泚】沙县【岩壑廻旋溪流澄湛】尤溪县【龙台牛岭耸其势玊溪金鲫湛其泉】永安县【巉岩峭壁惊骇游目】
　　建宁府碧水丹山【梁江淹集】东闽剧地【唐权徳舆序】保界闽越绵地八百【宋杨亿集】东南胜地居闽上游为江浙之要冲福唐之喉衿【旧记】襟山束水【宋盛均序】溪行石中【宋韩元吉记】建安县【附郭】瓯宁县【附郭】建阳县【睡龙惊马东南廻防卧牛踞虎左右相持】崇安县【羣峯环拱二水合抱三髻铜钹为辅弼卢峯云谷为门户】浦城县【地尽上游界连东浙大溪环绕叠巘嶻】松溪县【湛卢南峙蹲狮北踞七峯左耸虹亭右列】政和县【大竒耸左望浙列右南则文笔効竒北则黄熊献秀】
　　邵武府居四州之上游【本志】其土夷旷其势蜿蜒【同上】瓯闽西户【宋胡寅军治记】前据重冈后带鹿水【同上】杉闗鐡牛控其西石岐水口扼其东梅口西安阻其南金山珠寮障其北【旧记】千山重围一水中流【宋戴式之诗】左剑右旴枕汀带建【元魏天祐总管府记】
　　邵武县【附郭】光泽县【云岩南耸九峯北峙君山东障抗川西绕】建宁县【濉江萦绕不池弥深百丈嵯峨不郭弥险】泰宁县【金绕逺盘罏峯近据北枕杉溪东环三涧】
　　汀州府崇山复岭【本志】南通交广北达淮右【宋郑强移创州学记】瓯闽奥壤【宋张文潜修学记】在山谷斗絶之地【文献通考】西邻贑吉南接潮梅【鄞江志】山重水迅【图志】一川逺滙三溪水千嶂深围四面城【宋陈轩诗】
　　长汀县【附郭】宁化县【翠华鳯凰在其北五台笔架在其南城门嶂东峙如屛牛头山西立若扆】清流县【诸山合作屛风立一水环成几字流】归化县【临汀空道闽广通衢仁夀西矗狮岩东峙】连城县【复叠万山之中舟车四塞之地】上杭县【襟三折之清漪几七峯之苍翠】武平县【灵洞诸峯吐竒献秀化龙诸水环抱合流】永定县【龙冈后峙榜山前列二水交流一湖澄澈】
　　福宁府东南襟带大海西北控扼崇山【本志】左犄浙右角闽【同上】吻海派江【沈亚之文】赤岸东据玊岩西峙龙首拥后南峯拱前【闽书】
　　霞浦县【附郭】福安县【秦岭鳯渚环绕东北廉溪苏江映带西南】宁徳县【负青鸾白鹤之秀拥金仙玉女之竒】夀宁县【四山列屛一水萦带】
　　台湾府耸峙海表滙流阻深背负崇冈襟带列岛浪峤南屛鸡笼北衞
　　台湾县【附郭】鳯山县【十里荷香莲潭开天然之泮水七鲲渔火海岛列图畵之雄屏】诸罗县【全台鎻钥往道蜿蜒】彰化县【近防三林鹿仔逺控淡水鸡笼】
　　永春州帘幙马岭楼台乐山羣峰走青一水趋碧徳化县【诸山环拱丁溪中流】大田县【二水东流双峯北峙】
　　龙岩州东寳左环紫金右峙竒迈前揖九侯后拥漳平县【平潭清彻罗石重闗】宁洋县【居漳上流枕延右臂麟山巩南山之秀玊岗擅北门之雄】













　　福建通志卷五
　　钦定四库全书
　　福建通志卷六
　　城池【附水利桥梁】
　　王公设险以守其国故易载城隍诗言墉壑城池之重自古已然八闽依山负海三里七里鲜平原广衍之区然而増陴立雉深沟固垒司土者所不容缓也至于津梁水利则随地制冝因时起事其当为郑白之渠而无蹈溱洧之政欤志城池福州府【闽侯二县附郭】
　　府城【自汉闽越王无诸开建以都冶曰冶城在今府治北晋太康四年郡守严高以旧城隘不足以广聚乃图山川形势以咨郭璞璞指越王山南之小山阜曰是冝城五百年当大盛遂迁焉是为子城唐中和间观察使郑镒脩拓其东南隅文徳元年陈岩恢其形势甃以砖石王氏国闽外筑罗城四十里五代梁开平三年复筑南北夹城谓之南月城北月城后归吴越钱氏更筑东南夹城以益之宋太平兴国三年钱氏纳土诏尽堕其城皇祐三年复诏郡守曹頴叔渐次兴筑始筑百五十丈熙宁二年郡守程师孟乃据子城旧基脩筑复增筑西南隅八年郡守元积中甃以重甓宻置候楼咸淳九年诏増筑外城元初复渐堕废至正十四年平章陈友定稍缮完之明洪武四年命驸马都尉王恭因址修筑北跨为楼曰様楼南则因故外城绕九仙乌石之麓广袤方十里高二丈一尺有竒厚一丈七尺周三千三百四十九丈城上敌楼六十有二堞楼二千六百八十有四女墙四千八百有五警铺九十有八为战屋以间之表里辟夹道各二丈许形家谓郡城为鳯穴登山俯眺首尾两翼形势宛然成化十九年闽大风雨敌楼战屋并守宿之铺摧毁殆尽巡按汪奎及方岳重臣规画缮理悉复其旧嘉靖三十八年防倭增置外敌台三十有六环城三面堑壕深七尺五寸广十丈延袤三千三百四十六丈有竒万厯十年重修旧子城之门七南虎节门门外还珠门东南定安门东康泰门西丰乐门门内宜兴门西南清泰门罗城之门七南利渉门东南通津门东海宴门东北延逺门北永安门西北安善门西南清逺门夹城之门七南宁越门东南美化门门内水部门东北井楼门北严胜门西北遗爱门西迎仙门外城之门六南合沙门东南通仙门东行春门东北汤井门船塲门西怡山门明时城门七曰南门曰北门曰东门曰西门曰水部门曰汤门曰井楼门城中水闗四一在水部门东引南防江潮由水闗入城凡三十有六曲治中镇守内臣议凿新港而三十六湾始废形家以为非冝郡人给事谢蕡奏复不果一在西门之南引洪塘江潮由西水闗入城亦三十有六曲城中河数十丈潆洄民居前后舟航随潮汐往来其在北门汤门二闗则但以蓄泄潦水而已　国朝顺治十八年总督李率泰折换城屋増筑垣墉高二丈四尺厚一丈九尺窝舗二百六十有四炮台九十有三垜口三千有竒马道五千五百三十丈康熙三十四年总督郭世隆重建西南二城楼雍正五年重修七门城垣九年增筑女墙缮葺雉堞丹垩焕然屹若金汤云】
　　长乐县城【明治间创筑广仅里余嘉靖三十一年为防倭故拓而大之广五里高一丈五尺厚一丈周一千四十五丈有竒辟门五南曰阳春北曰拱极东曰镇海西曰清江西南曰平政水闗五警舗五十有七三十七年増置敌台十有三凿壕若干丈崇祯末知县夏允彜复扩城垣二百八十丈　国朝因之】
　　福清县城【明正徳八年始为四门东曰文兴北曰玉屏南曰龙江西曰双旌嘉靖三十三年防倭更筑垣高一丈八尺厚一丈四丈周九百九十三丈女墙一千三百警舗二十有四水闗二三十七年复筑敌台三增高城垣四尺环垣上为堞楼表里辟夹道濬壕深广各二丈是年陷于倭万厯二十二年知县丁永祚以城北傅高山西跨冈峦东凌阜贼登阜而攻若对垒然乃徙其北之卑者于山徙其西之高者于山之半三十年复移旧城四百余丈新増城二百丈益以月城天啓崇祯间两次增修　国朝雍正十一年廵抚赵国麟拨项修葺】
　　连江县城【明嘉靖二十年创筑广四里许高一丈五尺厚一丈周九百丈有竒雉堞一千六百辟门四东曰镇定南曰广化西曰承恩北曰怀宁又小门三水闗三嘉靖三十六年分廵佥事盛唐增高三尺建窝舗三十有六三十七年署印都司断事王汝竒开城外壕自东至西延袤四百余丈广一丈二尺又自东岳观至郑家园计二十余丈广八尺四十一年邑令熊尹臣复建敌楼十有一窝铺十　国朝雍正三四两年相继被水倾圮十之七八五年奉　防重修】
　　罗源县城【旧无城明治中始列栅为十门越数年知县徐珪请筑土堡二百丈毁旧门建新门六正徳十四年知县黄相垣东西二门嘉靖三十七年推官徐必进奉檄拓之以备倭万歴七年佥事李乐改砌以石延袤四里许高一丈五尺厚一丈三尺周八百三十一丈辟门五东曰恬波西曰歳成南曰阜薫北曰迎恩西北曰小西敌楼六水闗二涵闗二垾闗一　国朝顺治六年增筑东瓮城一座康熙二十一年增建战楼一座四十年知县陈于宣重修雍正十年奉文修葺】
　　古田县城【明治十三年创筑西北跨山东南滨溪广袤七里许高一丈七尺厚一丈周一千三百丈有竒为门四东曰万安今改澄清西曰永丰南曰迎恩今改太和北曰望阙今改节镇水门五曰威武门金井门朝阳门鸣玊门观澜门万厯二十五年增葺复造敌台十城堡六十有七　国朝因之】
　　屛南县城【城周围三里许长六百七十五丈高一丈九尺厚一丈一尺东西南北敌楼四座炮台四座双溪合抱四山环拱雍正十二年总督郝玊麟　题请增设一县创筑城垣】
　　闽清县城【旧无城惟东南北面创三敌楼置栅为门国朝顺治十八年知县姜良性始造小城周五百一十丈高二丈厚八尺辟门五曰永宁门拱辰门宣政门光化门水门雍正十一年廵抚赵国麟拨项修葺】
　　永福县城【明嘉靖三年知县何谦创筑后令文惠陈克侯相继修葺城高一丈五尺厚丈许周六百九十二丈有竒为门楼四串楼一百二十敌台十万歴十七年山冦起士民以东北城垣环于山湾不便守御请移入山项周七百十丈城屋七百七十一间辟门四东曰永泰西曰平西南曰双清北曰瞻京又水门一　国朝康熙三年七年十九年三次被水知县于昌孕李景明董治国节次倡修雍正五年知县张宣张廷球冯绍立相继修葺雍正十年重修】
　　【附】塘头城【明嘉靖间里人董世道捐造万厯四十年拓而大之】中州炮城　罗星塔城　金牌寨城　圆山寨城　崇新寨城　登高寨城【六城俱　国朝康熙五十六年总督觉罗满保廵抚陈璸布政司石沙木哈捐葺】闽安镇城　【国朝顺治十五年造　以上闽县】梅花所城【明洪武二十年造周六百四十丈高一丈八尺濶六尺女墙一千一百二十有四战楼二十有四窝铺二十东西南三面各辟门一外环以壕】石梁蕉山司城【明嘉靖三十八年造】松下司城【明嘉靖三十九年造】小祉司城【明嘉靖四十一年造　以上长乐县】镇东卫城【明洪武二十年江夏侯周徳兴造周八百八十三丈有竒高二丈濶一丈女墙一千三百四十有九窝舗四十有三城四隅各辟一门建楼其上永乐十六年增建战楼三十有一并筑四门月城】海口镇城【明嘉靖三十四年倭冦犯镇民多死者御史吉澄请帑金七千七百余两赈之镇民愿以所赈筑城其后岛冦屡犯镇以有城可守】万安所城【明洪武二十年江夏侯周徳兴造周二百二十五丈八尺高一丈八尺濶一丈二尺女墙八百二十有七窝铺十有三战楼十有八东西南三面各为门皆建楼其上】化南城【明嘉靖间造】沙塘城【隆庆间造　以上福清县】定海所城【明洪武二十年江夏侯周徳兴造周八百丈高一丈五尺窝舗十有六西南各辟门一城外壕濶六尺深二尺】北茭司城　蛤沙司城【俱明初江夏侯周徳兴造】东岱寨城　【国朝康熙八年展界复造　以上连江县】
　　兴化府【莆田县附郭】
　　府城【宋太平兴国八年筑内为子城周二里许覆以屋环以通衢外筑土垣茅覆而已宣和三年始更筑甃以砖甓周七里有竒引北涧水为濠绕城而达于东南与西南沟堑合为门五东曰望海南曰望仙西曰肃清北曰望京东北曰宁真各建楼其上歳乆寖废绍定间盗起郡人学士陈宓创议修筑知军赵汝固疏于朝赐祠牒五千助役未至而汝固去知军曾用虎继成之崇袤稍加于旧表里石砌覆之以砖郡人尚书刘克庄为记元至正间兵乱城圯同知闗保因旧址重修明洪武初衞指挥李春缮治十二年指挥程升以增设军士城隘难容奏辟之乃越旧壕跨乌石山东下歴前埭后埭与旧城合延袤一十一里周二千八百三十丈基广一丈六尺墙高二丈四尺表里砌以石为女墙二千九百六十有二窝铺四十有九敌楼二十有七废寜真为门四东西仍旧名南改迎仙北改拱辰水闗二东通舟楫西低小栏以石盾仅容水入而已城外壕池左起东北隅折而南引夀溪水注之右起西南隅折而东引木兰溪水注之二水交合共长一千七百七十丈广二丈六尺深一丈西北负山凿为旱壕长五百九十三丈广二丈六尺深二丈成化七年廵抚张瑄檄知府潘琴重修嘉靖三十七年倭冦薄城下参政万衣增腰墙砌垜子稍濶之四十一年倭大集城防知府易道谈新至急城其东北南三面力不给郡人御史林润奏乞帑金三万佐之四十三年总兵戚继光请于廵抚谭纶令城外西北筑墙高七尺北门至西水闗筑土墙四百五十丈西水闗至西门筑石墙六百三十四丈五尺添设敌楼六隆庆元年知县徐执防设垜口副堦以便立守五年分守隂武卿重修东北二门改东曰镇海西曰永清南曰迎和北仍拱辰万歴九年知府陆通霄以城西北一隅跨山腰之半而遗其高者于外倭冦昔乘此越入乃申请院道重拓西北城垣将高冈围入城内长八十五丈五尺高二丈厚一丈建敌楼一窝铺二方门二垜子一百八十有二以新城为外险以旧城为内闗　国朝因之】
　　仙游县城【宋绍兴十五年县令陈致一创筑以御山冦寇退工遂止乾道中令赵公绸建四门东曰九仙西曰甘泽南曰流庆北曰横翔明正徳元年冦攘界中邑人尚书郑纪请于御史韩廉筑土城寻圮八年知县范珪砌以砖亡何亦坏嘉靖二年知县萧鲁更用石砌环以敌台居七年始成周一千九十五丈高一丈二尺六寸厚二丈六尺垜高五尺厚二尺改东门曰賔曦西曰爱晓南曰迎薫北曰拱极国朝顺治十二年防于冦守道苏祖倡输修复增高五尺】
　　【附】平海卫城【明洪武二十一年卫指挥佥事吕谦奉檄创造周八百六丈七尺高二丈四尺濶一丈四尺女墙一千三百有十窝铺三十门四东西各一南二各建楼其上城北地势高峻故不置门惟筑台以了海洋而已正统八年指挥同知王茂奉檄増筑敌台十】莆禧所城【明洪武二十一年造周五百九十丈高一丈九尺濶二尺女墙一千四十有九窝铺二十辟门四各建楼其上东南北三面濵海西则有壕长一百十丈濶二丈深八尺】迎仙司城　冲心司城　嵌头司城　青山司城　小防司城　吉了司城【俱明洪武二十年江夏侯周徳兴造各周一百五十丈南北门建楼其上　以上莆田县】枫亭寨城　【国朝康熙五十六年总督觉罗满保廵抚陈璸布政使石沙木哈捐修在仙游县】
　　泉州府【晋江县附郭】
  </div>
  <div class="pagination">
   <a href="福建通志_page18.html">
    上一页
   </a>
   <span>
    ...
   </span>
   <a href="福建通志_page14.html">
    14
   </a>
   <a href="福建通志_page15.html">
    15
   </a>
   <a href="福建通志_page16.html">
    16
   </a>
   <a href="福建通志_page17.html">
    17
   </a>
   <a href="福建通志_page18.html">
    18
   </a>
   <span class="current-page">
    19
   </span>
   <a href="福建通志_page20.html">
    20
   </a>
   <a href="福建通志_page21.html">
    21
   </a>
   <a href="福建通志_page22.html">
    22
   </a>
   <a href="福建通志_page23.html">
    23
   </a>
   <a href="福建通志_page24.html">
    24
   </a>
   <span>
    ...
   </span>
   <a href="福建通志_page20.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
