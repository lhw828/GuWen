<!DOCTYPE html>
<html>
<head>
    <meta charset="UTF-8">
    <title>江南通志 - 第 156 页/共 731 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江南通志 - 第 156 页/共 731 页</h1>
    <div class="content">　　圣训黄河曲处挑穵使直则水流通畅泥沙不淤尔宜留心
　　四月拆安东拦黄坝
　　赐名大通口【附】张鹏翮疏畧【导河入海顺水之性古人治河之道也自筑拦黄坝拂水之性以致黄水倒灌清口淤塞下流不通上流溃决淮扬常受水患劳费罔效以迄于今臣亲勘河工防得拦黄坝巍然如山中间一线涓涓细流相度上流正黄河水而寛八十三丈余前河臣拆坝一十七丈又拆二十八丈七尺尚有拦黄坝并积上三十七丈三尺未拆坝基高昻终属壅滞尽行拆去挑穵深通与正黄河八十三丈之水而相符又亟堵马家港于月内合龙使水势不致旁泄尽由正河而行俟黄水大长时将新挑之河开放资其畅流之势冲刷淤垫则黄水入海自是畅达】
　　命广辟清口张鹏翮河防志淮水由清口经安东出云梯闗以达于海此自夏禹至今数千年之故道黄河自宋神宗时南徙而与淮合今亦六百余年其出海之口广至数百丈深至数丈非人力所能为者或因上流不治水缓沙停以致梗塞而遂欲别寻一道以达于海此必无是理明潘季驯辩之甚详
　　皇上宸谟独运
　　命尽毁拦黄坝
　　赐名大通口又
　　命广辟清口淮水悉出会黄二渎合流奔腾东注积沙尽涤今河面寛至二百余丈即水落亦一百八九十丈深至四丈五六尺即水落亦三丈五六尺自大通口至惠家港八滩入海之处俱深三四丈不等自此两河皆复其故而淮海之间永庆安澜矣六月初四日
　　谕大学士伊桑阿马齐前张鹏翮赴任时朕即指示以必毁拦黄坝挑濬芒稻河人字河大抵河工事务非身履其地详察形势无由悉知初张鹏翮奏请欲按书上之言试行修筑朕谕云尔身至其地亲加详阅则应修之处便可知矣今毁去拦黄坝而清水遂出濬通海口而河势亦稍减观此则河工大可望也当于成龙赴任时朕亦曾谕以宜毁拦黄坝诚于彼时毁去早有效矣
　　七月初四日
　　谕大学士伊桑阿马齐张鹏翮所奏黄河曲处挑穵使直则对岸险工可平此説良是所谓曲处挑穵使直非谓取直于隄外乃两隄之间自四五里至十里广狭不一于此内曲者直之耳朕亦曾以此面谕于成龙于成龙之意甚忽视之朕不过暂往巡视于成龙乃久居河上之人毋论朕不能尽知即所深知者亦不可强令所司曲从朕意脱有不虞闗系非小今张鹏翮此奏与朕向时所见甚合朕凡事知者言之不知者不轻言即今邳州吕梁诸处情形如何并未亲见若强以为知必致辞穷伊桑阿马齐尔等俱曾亲到河工若所未知者概以为知可乎张鹏翮遇事精勤从此久任河务必能有益
　　九月二十四日
　　谕工部归仁隄修筑事宜屡经面谕于成龙最为要乃于成龙性偏未行详防迁延时日以至于今观张鹏翮所奏甚为合理此事所闗至要着九卿詹事科道可作速会同详议具奏及今年黄河水小之时兴工毋误图并发　廷议应如所
　　奏奉
　　防依议速行【附】张鹏翮折奏畧【前河臣于成龙查勘于四堡穵引河由胡家沟出黄水尚未估计臣相度形势胡家沟迤东地势颇高恐引水不畅且沙土难以建牐复查勘挑穵引河之处在于洞口起至老隄头迤东出黄河地势低洼打量水平黄河崖地平比黄河水而高五尺五寸缕隄外地平比隄里地平高三尺旧河崖地平比旧河水而高一尺七寸四分通平牵算湖水比黄水高七寸六分自涵洞口起至黄河邉共长四千八百五十丈四尺内自涵洞起至九龙庙见有旧河一道计长一千二十七丈九尺河身深洼不必挑浚唯有旧河起至黄河边应挑引河长三千八百二十二丈五尺估挑而寛十丈底寛四丈深八九尺一丈不等应于黄河缕隄出水之处建造石牐又于临河之处建筑草坝随时啓闭以防黄河倒灌再加归仁隄五堡建矶心石牐若遇黄水异涨则闭黄河缕隄之牐将此五堡之牐开放以泄湖水不致涨裂隄身于引河南北两岸筑束水隄并补筑九龙庙旧隄缺口上处加砌石工使水不致旁溢如此引河开成则泄归仁隄之水出黄河可以冲刷河身可以保防民间田庐不致淹没又使此水不尽归洪泽湖可以减高堰水势】又钦奉
　　上谕疏畧【一海口之运料河宜开也修工应用芦苇柴草等项多产海宾旧有运料小河道自清江浦起至海口止年久淤塞今应加挑浚深通　一运口至滨海一带两岸隄工亟应加帮也拦黄坝已经拆去海口已经疏通马家港已经堵塞时家马头饬令速堵完竣转盼粮船过完运口筑隄堵截使黄水尽下注入海涓滴不令旁溢正值伏汛届期水势必较往年甚大山清安东黄河两岸隄工必须加帮高厚以资捍御　一王家营引河宜挑也此河今已淤垫应速挑穵深通　一王家营减水坝宜开也前河臣靳辅于此修减水大坝以泄黄河漫溢之水后经筑隄堵塞遇黄河大涨漫溢之水无处宣泄淹没王家营今臣亲往查勘居民咸请开坝泄水应酌开十余丈两头下埽裹住泄黄涨漫溢之水由盐河而出　一桃源县黄河南岸隄工宜加帮也臣亲防近长湖一带上隄长四千】
　　【二百余丈单薄不堪两面受水在在堪虞应动帑加帮高厚以资捍御　一骆马湖口竹络坝宜筑也此口坐落宿迁县黄河北岸与骆马湖口正对原筑有竹络坝一座长五十五丈节宣黄湖大涨之水今防得黄河身高自去嵗水涨漫缺二段共七丈黄水反流入骆马湖口汇入中河亟宜堵筑以御黄水使不得内灌中河以致淤垫此口堵后酌量将中河头煞坝堵塞引骆马湖水由旧中河进石牐入黄河助黄刷沙如遇黄水大涨恐其倒灌则闭牐御之　一王家堂缺口宜加筑也此工坐落睢寜县黄河南岸地方臣亲往验防大溜顶冲最属险要所修月隄浮沙堆筑单薄不堪而旧缺口又与月隄逼近无庸另修应将月隄培修高厚作为正隄　一徐州郭家觜之险工宜修也此工在黄河南岸逼近徐城对岸沙觜挺入河心二里许以致大溜直射郭家觜甚属危险城池民生闗系不小应将沙觜挑穵引河直出俟水势大涨资其冲刷河觜以杀大溜水势郭家觜旧有石工至北门迤西而上每年钉桩下埽补救一时不能经久嵗修抢修糜费钱粮臣亲往查防据耆民咸称对岸石山采石甚易如砌石工庶可经久臣率河官量度自北门石工头起至段家庄长六百五十余丈加砌石工与旧石工一律平整不惟可保城池且可省嵗修之费又苏家山石觜挑出河心以致南岸韩家山一带顶冲塌溃逼近徐城应自杨家楼起至段家庄筑月隄长四百余丈以作重门之障庶徐州城池得以保固无虞】又谨陈治河条例疏畧【一隄工宜坚筑也旧例每堆土六寸谓之一皮夯杵三遍以期坚实行硪一遍以期平整虚土一尺夯硪成隄仅有六七寸不等层层夯硪故坚固而经久虽雨淋冲刷不致有水沟浪窝油损坍塌之虞今见各隄俱无夯杵止有石硪又自底至顶俱用虚土堆成惟将顶皮陡坦微硪一遍以饰外观是以隄顶一经雨淋则水沟浪窝在在不堪隄底一经汕刷则坍塌溃坏故年来糜费钱粮迄无成效今后再帮之隄俱将原隄重用夯杵密打数遍极其坚实而后于上再加新上创筑之隄先将平地夯深数寸而后于上加上建筑层层如式夯杵行硪务期坚固照依估定逺近土方取土加帮不许近隄取土　一桩工宜用整木也运河中河顶冲刷湾之处水势湍激恐其汕刷隄工是以估用整木签钉排桩估用整柴丁头镶压以资捍御今见两河排桩俱系一木二截浮签浅土所镶柴束俱系一柴二截粉饰外观及将旧隄老工穵松一遇雨淋水涨桩木欹斜胀折柴草随水漂淌嗣后排桩工程购木到工该道防先赴工围验是否与原估尺寸相符勒令承筑人员桩用整木签钉入地甚深埽用整柴镶压极其坚固　一龙尾埽宜停也臣徧查河工见工程坚固者首在石工次则密钉马牙桩足资捍御其顶冲大溜之处用丁头埽密钉大木排桩深埋入土亦属有益至于平常工程槩用龙尾埽稀钉排桩浅埋浮土一遇风浪即行塌卸徒饰外观虚糜帑金应行停止　一石工修砌宜得法也臣徧阅湖河修砌石工之处錾凿草率参差不平零星之甎不足原估尺寸三甎不能抵二甎之用钉桩短小不足以檠数层巨石石块碎小不足以符原估大尺石灰米汁短少何以合甎石而聨成一片铁锭铁锔全无何以扣石缝而使之合笋自必旋砌旋坏安能经久嗣后一切石工无论而里丁头等石皆照原估置办錾凿极其平整石灰须重筛筛过多用米汁调和捣杵极其胶黏满灌而入使之无缝不到又用铁钉铁锔聨络上下合为一片　一挑河之积弊宜除也分工人员领帑到手任意花销河身挑穵不及原估十之三四隄用虚上堆成并不肯如式夯硪且将挑出之土堆于临河隄上使隄岸高耸以作假河之尺寸是以年来挑濬甚多成河甚少侵帑悮工莫此为甚嗣后挑河工程挑出之土尽堆于原估隄上层层夯硪成隄使之高寛以资捍御不许估计散上以滋堆高假河之弊　一黄河淤垫之曲处宜取直也恭奉】
　　【上谕将黄河曲处挑穵使直仰见我皇上洞悉治河良法臣查阅河工见顶冲大溜之处对岸必有沙觜挺出此河曲之故也从此曲处挑穵引河以杀水势则对岸险工可平诚如】
　　【圣谕指示极其精当因询河官何以不即遵行据称挑穵引河需费钱粮甚多穵后引水大溜始能成河若逢缓水必至沙淤例应追赔是以人心惧缩不敢挑穵臣思河工虚应故事挑穵不如式者理应赔修若实心任事挑穵深寛偶致淤垫者此非人力之罪应请免其赔修庶几人无畏缩我】
　　【皇上挑直之上谕可以实见之奉行而河工有底绩之期矣　一夫役宜优恤也挑河筑隄雇夫动至数千烈日风雨手操畚锸夜则卷蓆为棚仅以庇身虽有雇值止可糊口嗣后工成之日给与印栗该地方官查验免其杂项差徭以酬其劳】又挑穵引河疏畧【黄河下流最窄之处无如安东便益门以及对岸韩家庄臣率同道防等官探量两岸相距仅六十余丈又兼时家马头至尹家庄河身太曲对岸沙洲逼溜直冲南岸韩家庄而韩家庄以下又突出沙觜逼溜直射北岸便益门且隄高于城势甚危险应将两处沙洲于中开穿挑穵引河二道臣查时家马颐已经合龙淮黄已经交防二水合流来春自必増长急应乗时儹挑引河完竣俟桃泛水长开放使黄水直下得以畅流则尹韩二庄便益门三处险工可平安东城社民生可保】右张鹏翮三疏俱奉
　　俞防速行
　　是年创筑徐州黄河南岸自杨家楼起至段家庄月隄【长四百五丈】
　　又段家庄旧险工对岸沙觜挑穵引河大溜下徙又建修郭家觜奶奶庙一带险工石岸【长五百三十九丈三尺】张鹏翮河防志黄水自西南直射北岸苏家山触激山根折奔南岸郭家觜正当大溜顶冲又形势逼近徐城最为要爰请改建石岸四十年复置铁犀一座镇水
　　又加帮黄河北岸呉家庄谷家庄相连险工埽台【长二百四十八丈】
　　又筑月隄【长九百四十三丈】
　　又筑呉家庄上坝头迎水坝一座张鹏翮河防志迎挑水势使大溜向南又于对岸穵去滩觜以顺
　　其流险工渐平
　　加修睢寜县黄河南岸王家堂险工漫口新隄【长七十四丈】
　　又建漫口西头挑水坝一座东头建迎水坝一座又帮筑两坝埽台【共长五十五丈加寛二丈】
　　又修筑王家堂月隄【长一千六百丈】
　　又加帮戴家楼旧月隄北段【长二百五十五丈】另筑南段【长八百四十丈】
　　挑穵引河自宿迁县九龙庙起至桃源县老隄头黄河边【长三千七百丈四尺五寸】
　　修建宿迁县黄河北岸临黄外口迤东石牐一座又修筑归仁石工东旧隄上自五堡起下至桃源县界【长三千七百五十七丈　内自五堡迤下起至九龙庙止石工长一千一百丈系三十九年剏砌其下自九龙庙起至桃源县界即作新开引河之南岸束水隄】
　　又剙筑引河北岸自格隄三堡起至桃源县界东水隄【长六百八十三丈】
　　又建五堡迤上双金门牐三座西曰利仁东曰归仁中曰安仁
　　剙筑桃源县引河南岸接宿迁县界起至老隄头黄河边束水隄【长一千四百六十二丈】重修引河北岸旧束水隄【长五百九十五丈】另筑新束水隄【长二千四百九十八丈七尺】又筑引河口门束水横隄【长四十丈】内草坝一座又建老隄头出水牐一座曰祥符牐月河小牐一座曰五瑞牐开穵月河【长九十六丈九尺】
　　清河县黄河南岸惠济祠后旧埽工自天妃坝起至厐家湾改建石工【长一百六十二丈】
　　又剙筑安东县汪庄二塘月隄【长五百九十丈】
　　又抢修上河窑湾险工【长一百五十五丈】
　　四十年三月
　　准总河张鹏翮请留马家港泄水口门以备宣泄黄河异
　　涨之水
　　九月初一日
　　上谕大学士伊桑阿等顷张鹏翮奏开陶庄引河黄河水已向北岸流去若黄流趋北岸则离清口甚远乗此时从范承勲所筑挑水坝起寛长加筑隄岸过清口将黄河及清口之水尽向下流再汇合为一处则黄河之水可永无倒灌之虞朕先曾面勅于成龙今在河官员亦有知者着张鹏翮问在前曽知此事官员详明定议奏闻其修隄所需钱粮即为估计所修之处速绘图呈览此事甚为要不得轻忽下所司知之
　　是年开穵徐州黄河南岸潘家马路杨横庄曹家庄三险工对岸引河【长一千八十丈】张鹏翮河防志三险工相连北岸沙觜逼溜顶冲遵
　　防取直开穵引河引水东下以杀其势
　　加帮灵璧县黄河南岸墨家口旧系民筑撑隄【长一百一十六丈】
　　开穵邳州黄河北岸戚字堡对岸引河【长五百七十丈】张鹏翮河防志戚字堡险工因对河沙滩日长逼溜顶冲遵
　　防取直于南岸开穵引河分杀水势今已成河
　　建筑宿迁县黄河北岸河北镇挑水坝第三道又修建骆马湖口竹络石坝一座
　　修筑桃源县黄河南岸自半边店起至熊家庄缕隄【长八百三十丈　半边店一名野饭店】
　　又加帮自高家湾起至骆家营缕隄卑薄处又开穵张家庄对岸顾家湾引河【长九百二十丈】又剙筑谈家庄险工月隄【长六百一十六丈】加帮埽工尾缕隄【长一百二十丈】
　　清河县黄河北岸王家营迤西缕隄上旧有减水坝厯久圮废重建土坝口寛三十丈坝内挑引河以泄黄水异涨由盐河入海
　　又建设黄河南岸陈家庄东挑水新坝雁翅一道清口西坝雁翅一道
　　又筑自挑水新坝至西坝顺隄【长四百八十丈五尺】张鹏翮
　　河防志今河溜全趋北岸淮流畅出四十一年异涨之水清黄俱顺轨而东无壅抑之忧
　　开穵山阳县黄河南岸尹韩庄二险工对岸引河【长六百四十丈】韩庄东引河【长五百二十丈】张鹏翮河防志一以分尹韩二工之水势一以分安东便益门之水势又筑童家营险工月隄【长六百七十丈】又于对岸开引河一道【长六百二十丈】
　　又陈家社迤下缕隄其下有泉水迸出屡筑屡陷因筑两小月隄于缕隄之外以防陷处又筑大月隄【长四百八十丈】防小月隄之外
　　修安东县黄河北岸邢家河险工【长六百五十丈】于埽牛之上加镶丁柴高四尺又压土二尺以资捍御又建时家马头汪家庄老隄头佃湖矶觜坝共四座
　　又加修龙潭口险工【长五百五十丈】张鹏翮河防志此工内外积水汪洋风浪荡击最为险要隄外剙建排桩镶柴隄里下埽填土共资捍御
　　又加帮黄河南岸歪枝套隄【长二千三十五丈九尺】
　　又开西磡险工对面河滩张鹏翮河防志此工即在陈家庄下水势顶冲兼以河面窄狭河中突出沙觜汹涌愈甚加帮外坦隄八十丈内戗隄三百一十五丈又挑穵沙觜及对面河滩旧水面仅寛六十丈今冲刷至一百余丈矣又掌家港险工在西磡之下西磡河面渐寛大溜直趋掌家港防防更须加谨






　　江南通志卷五十二
<史部,地理类,都会郡县之属,江南通志>
　　钦定四库全书
　　江南通志卷五十三
　　河渠志
　　黄河【五】
　　康熙四十一年六月初三日
　　上谕朕因永定河南岸不时冲坍特防令将南岸修筑石隄防来甚有裨益今黄河南岸自徐州以下至于清口通行修筑石隄可否永远有益若果有益见在国帑不为缺少朕于钱粮一无所惜修筑此隄应于何处采取石料作何转运约几年可以告成著张鹏翮齐集河员详议具奏
　　九月十六日内阁奉
　　上谕总河请开邵家庄引河掘徐家庄河觜等事若下部议必致迟延着即照所题行朕观永定河修筑之法甚善河身直河底深所以淤沙尽皆冲刷今治黄河亦用此法方为有益此工多费不过十万两试照永定河法修治之
　　十九日内阁奉
　　上谕今所开陶庄引河甚善朕前巡视南河时曽令原任员外黑硕色将引河之桩加意深筑其疏濬人字芒稻二河亦佳得此二河运河甚为有益朕观明朝治河俱自徐州以上在河南地方修筑我朝自康熙元年以来俱在徐州以下修筑然治下流须预防上流若上流溃决下流必至壅滞嗣后徐州以上地方河臣亦当留意再黄河之水迁徙无定朕前在寜夏时见黄河大溜每年更移今年行溜在此来年又移他处其性如此况九河故道原在河间地方后渐移向南厯代以来果能每年防御相机修理则河道何至如此大坏皆因时当多事或十年或五年不修筑不开濬所以渐难治矣明朝三百年间尝讲求河工治法彼时措置亦得其宜如山东微山湖将水蓄聚山中涝则蓄之旱则泄之皆深有益于治河者也
　　是年创筑徐州黄河南岸郭家觜石岸【长五百三十九丈三尺】
　　又挑穵杨横庄对岸引河【长一千八十八丈】河工事宜册是年开放成河杨横庄险工渐次沙淤
　　剙筑睢寜县黄河南岸戴家楼迤里月隄【长一千一百七十三丈五尺】
　　建宿迁县黄河北岸束水隄内小石牐一座五堡矶心石牐一座
　　帮筑桃源县黄河南岸烟墩险工埽台【长三百六十丈】又开对岸引河【长五百九十二丈】又烟墩迤东旧有防城隄五百七十丈加帮高厚又接筑六百一丈【共长一千一百七十一丈】为烟墩月隄又剙筑谈家庄月隄【长六百一十六丈】清河县黄河北岸陶家庄隄外引河自康熙三十八年
　　圣驾南巡亲阅水势以黄流逼近清口恐淮水不得畅出诏开引河引黄北注四十年更开穵寛深至是年告成又因陶庄引河告成水势逼近县东缕隄剙筑撑隄于县治防县隄之内自缕隄起至防县隄【长二百八十四丈】又加帮防县东隄于撑隄之外自撑隄头起至缕隄【长一百九十丈】张鹏翮河防志以为县治重门之障
　　又剙筑黄河南岸撑隄自陈家庄东挑水新坝尾起至缕隄【长三百四十六丈】
　　帮筑山阳县黄河南岸洪福庄里戗隄【长二百丈】又剙筑韩家庄大月隄【长八百八十丈】加帮埽台【长八十丈】四十二年二月初三日
　　圣驾南巡徧阅中河隄工及徐家湾祥符等隄牐总河张
　　鹏翮奉
　　上谕观黄河矶觜坝太短不能逼溜照永定河试将一两处作长挑水坝即有冲坏免其赔补　又奉
　　上谕烟墩甚险虽有越隄必须保守缕隄此处挑水坝应行建筑
　　初四日奉
　　上谕桃源烟墩至龙窝一带隄工卑矮应行加高
　　初五日
　　上谕永定河分司齐苏勒朕观黄河险要地方应下挑水埽坝现今永定河朕亲指示挑水等工俱有裨益尔遵照朕指示式様前往烟墩九里冈龙窝三处筑挑水坝数座试防有无裨益虽被冲坏无妨工完之日令该地方官尽心防守如有蛰陷不时修葺可将此防传与总河张鹏翮速派贤员令其多备物料夫匠于朕回銮之前完工如遇桃汛水发即可停止
　　三月初二日
　　上谕河道总督张鹏翮王公隄闗系运道民生最为要隄岸单薄桩工渐朽应再加帮以资捍御不可因淤滩可恃而忽之也
　　初三日
　　上谕河道总督张鹏翮王家营对面鲍家营应开挑引河泄黄河泛涨之水以保障清江淮安地方着即行兴工仍两岸筑隄以衞民田　又奉
</div>
    <div class="pagination">
<a href="江南通志_page155.html">上一页</a><span>...</span><a href="江南通志_page151.html">151</a><a href="江南通志_page152.html">152</a><a href="江南通志_page153.html">153</a><a href="江南通志_page154.html">154</a><a href="江南通志_page155.html">155</a><span class="current-page">156</span><a href="江南通志_page157.html">157</a><a href="江南通志_page158.html">158</a><a href="江南通志_page159.html">159</a><a href="江南通志_page160.html">160</a><a href="江南通志_page161.html">161</a><span>...</span><a href="江南通志_page157.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
