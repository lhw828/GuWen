<!DOCTYPE html>
<html>
<head>
    <meta charset="UTF-8">
    <title>畿辅通志 - 第 639 页/共 974 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>畿辅通志 - 第 639 页/共 974 页</h1>
    <div class="content">

　　　恩难忘此吾死所也京师 破同妻妾子女俱经死　
　杨　元　顺天人官太医院吏目 城陥与妻吴氏同缢死　
　刘文炳　字淇筠孝纯皇太后侄也世家京师祖应元 赠瀛国公祖母徐氏生太后崇祯初年已六　
　　　十余封瀛国太夫人父效祖封新乐伯卒文炳嗣 爵寻晋为侯弟文耀文照皆官都督初太后生庄　
　　　烈帝甫四龄以失光庙意遽薨逝及帝即位悲哀 甚以遗像未肖命画工就太夫人第口授摹之既　
　　　成具法驾迎像奉先殿然终以不得亲养太后为 恨故待刘氏始终有加礼文炳母杜氏贤识事理　
　　　每戒文炳等曰吾家无功徳直以太后故受恩至 重而等被轻暖哜廿肥不图报効毫末非人也文　
　　　炳等叩头曰谨受训上尝使文炳视陵凤阳宻谕 路有所闻辄报奏文炳归奏外臣唯史可法张国　
　　　维二人忠正可任以办贼文炳性谨厚不妄交惟 与太学申湛然布衣黄尼麓驸马巩永固相友善　
　　　永固另传后湛然详义烈传甲申三月瀛国寿八 十时李自成已陥宣大上虽处倥偬犹命司礼监　
　　　赐金币进文炳兄弟官阶俄而贼围京师甚急帝 手诏召文炳文炳入告母曰上召儿儿不得侍母　
　　　矣炮若止城必不守母之生死儿不敢言哭拜不 能起母拊文炳背曰儿以死报国我与而妻而妹　
　　　死且得瞑目指文照曰汝年幼可无死奉太夫人 延刘氏后兄弟相泣拜而去十九日炮忽止杜氏　
　　　急登楼女及子妇随之先后皆缢死家人郑平乃 纵火焚楼文炳别母后即入见帝曰事急矣茍有　
　　　不讳陛下当尽焚三宫文炳亦焚第一家为忠鬼 从陛下上颔之文炳出与巩永固同守崇文门门　
　　　吏大呼曰贼至矣文炳弯弓且射且走至第第已 焚将赴井顾影曰此靺鞈也不可以见君父于时　

　　　申湛然黄尼麓犹在侧湛然脱已帻授之帻小尼 麓曰何不裂帻帻裂乃冠之投井死文耀守永定　
　　　门城破突出至浑河驰而归寻兄死所大书一版 署井栏曰左都督刘文耀与兄文炳同殉国处亦　
　　　投井死文炳叔继祖官锦衣卫都指挥同知城破 与妻左妾李董同日尽节死刘氏一门死难者四　
　　　十二人太夫人匿申湛然家得免后闻帝崩恸哭 发病死文照初随母投缳气急不能死挣缳下拊　
　　　母背号曰母有命不敢违也遂逃去后流 落江淮间号雪舫生一子亦殀刘氏遂絶　
　巩永固　字鸿图大兴人尚光宗第八女乐安公主为 驸马都尉性任侠饮客以为喜与刘文炳申　
　　　湛然黄尼麓相友善永固常抗疏请追谥建文帝 又申救蓟辽总督赵光忭于是士大夫翕然称贤　
　　　甲申三月李自成围京师永固与刘文炳入见帝 曰二祖列宗之灵在天不令狂贼得逞万一城破　
　　　永固无他唯一死报陛下帝黙然久之曰朕不能 守社稷朕能死社稷旋命二人出丁未城破永固　
　　　自崇文门驰归于路手杀数贼初公主于十六年 薨停柩内殿永固闻贼来预积薪于棺旁至是尽　
　　　取主冠裳及已所爱金鞍置柩上余财物悉散家 人一苍头侍侧不去永固曰若何为对曰待吾主　
　　　尽节永固曰义也乃命仆执酒以一杯北面酬地 再拜曰永固以死报陛下一杯酬柩前而自饮一　
　　　杯曰不图今日乃更与殿下相见遂纵火焚柩将 讫拔刀自刎死永固无子一女许字襄城伯李国　
　　　桢子乱后归李南下金陵破随李归旗李卒有悦 其色欲娶之者令女伯父巩永基往说女曰我先　
　　　帝之甥忠臣之女未亡人不死以姑在耳若欲胁 我惟有一死即面断髪终不能犯遂得奉姑终　
　　　其 身　



　　张庆臻　字凤华世袭惠安伯甲申流冦陥京师谓其 子某曰吾家世受国恩惟一死可报尔小子　
　　　　其避去以延宗祀子曰大人死忠儿当死孝庸忍 避臻乃驱妻妾登楼围以薪夜漏下三鼓命僮仆　
　　　　举火楼下父子跃入烈焰中与妻孥同焚死 本朝顺治十年　
　赐谥予祭 　
　　卫时春　世袭宣城伯流冦 之难合家投井死　
　　王国兴　字熙平霸州人以熹宗母戚封 新城伯城陥率妻子自焚死　
　　李若琏　字方山本山东济南人后徙顺天父士茂官 锦衣百户训子甚严若琏偶有过父怒欲杖　
　　　　杀之若琏走河南久之应武乡试得中式寻中武 进士授锦衣卫千户乃因宾亲见父叩头涕泣请　
　　　　罪父曰姑贳汝今自改矣累迁锦衣卫指挥同知 掌北镇抚司事狱有寃者若琏为反复陈情多所　
　　　　开释以忤当道竟降二级若琏笑曰我不以人命 易官也后起为南镇抚佥书李自成犯京师若琏　
　　　　守崇文门城陥驰归北向叩头赋诗有曰平生忠 孝怀庭训肯敎声名辱品题自举火烧屋视妻子　
　　　　皆死 乃缢　
　　张养所　顺天卫世官中天唘武进士累官锦衣卫指 挥使甲申流冦陥都城为贼所执不屈死之　
　　刘一松　宛平人虎贲右卫世袭指挥甲申流 贼陥京师与妻王氏三女皆缢死　
　　张国维　大兴人崇祯庚辰武进士授锦衣千 户甲申流贼入京师被执不屈死　
　　髙文彩　宛平人锦衣千户都城陥令妻妾子孙十七 人先投缳死埋扵后园文彩乃朝服自缢　

　　髙　甲　顺天人锦衣千户流冦陥都城同妻许氏弟 妇刘氏子妇王氏女及弟女六人同缢死　
　　王承恩　字君弼顺天人为司礼监秉笔太监提督京 城内外军务李自成围京师急诏承恩入与语　
　　　　语宻外不得闻顷之命酒同饮承恩涕曰受陛下 深恩惟一死以报万一帝微服持鎗命承恩从欲　
　　　　开门出不果还至煤山帝自缢崩承恩拜哭跪缢 其旁福王时赠官三级谥忠愍　
　　　本朝顺治十七年 世祖章皇帝御制碑文以旌其墓又司礼监髙时明城陥自　
　　　　焚提督京营太监张国元守广寜门自缢司礼监 李凤翔守阜城门自杀司礼监方正化奉命督军　
　　　　保定城陥杀贼数 十人被贼杀死　
　　祝洪箓　字芝生顺天人庠生素节义李自成陥京师 同妻王氏北面再拜分左右从容自缢死又　
　　　　徐燝顺天学生城陥同妻鄥氏举家自焚死又庠 生张玉瓒同妻魏氏投井死蒋士忠同妻黄氏投　
　　　　金鱼池死魏起元阖门 自焚死蔺位卿自缢死　
　　范箴听　大兴人以布衣从髙攀龙讲学魏国公徐永 祯延为馆宾数有规谏闻贼至置一棺卧其　
　　　　上絶粒 七日死　
　　李梦禧　京师布衣慷慨负志节甲申三月城陥与妻 杜氏二子二女一婢俱缢死又布衣杨铉善　
　　　　画携二子赴井死儒士张世禧与二子懋赏懋官 俱缢死又宛平京营卒徐道守安定门冒矢击贼　
　　　　城破坠城死又顺天民阎守义以骂贼被创而死 其妻李氏前一日投缳死婢从焉又宛平民田祥　
　　　　宇阖门自焚死祥宇或作田大年又有周姓者城 陥悲愤搥胸呕血数升死又卖菜佣不知其姓名　



　　　荷菜过东华门见庄烈帝后梓宫悲不自 胜乃买酒肉纸钱哭祭祭毕触阶而死　
　唐文运　宻云人崇祯甲申流贼陥都 城文运闻变恸哭饮酖死　
　史可法　字宪之大兴人母尹梦文天祥入其舍而生 幼以孝闻举崇祯元年进士授西安府推官　
　　　能声大着累迁副使分巡安庆池州监江北军屡 殱贼众擢佥都御史巡抚安庆等处可法短小精　
　　　悍目烁烁有光持身亷接士信杂处行伍间与下 同劳苦以故得士死力先后败降贼无算李自成　
　　　陥京师可法大恸头触柱血流被体缟衣发丧欲 长驱死贼或劝以当立君图恢复可法方议所立　
　　　而凤督马士英已发兵送福王至仪真可法乃具 笺迎王监国即拜可法大学士为马士英所挤以　
　　　阁部督师淮扬数条上战守不报顺治二年 本朝大兵已南下邳宿朝臣方讼太子事左良玉闻之　
　　　举兵东犯以清君侧为辞朝命可法并御良玉可 法驰浦口请陛见不许乃还扬州为髙皇帝位设　
　　　祭泣谕士民共守以死顷之我兵至扬州屯斑竹 园可法知势不可
为书寄母曰儿宦十八年辛苦　
　　　备尝不能报効毫末徒逺离膝下定省之礼尽缺 不忠不孝诚无颜立天地间今扬州不守儿以身　
　　　共之矣望母委之大数勿过悲伤儿在九泉且得 瞑目初可法无嗣以副将史徳威为义子至是谓　
　　　曰予忝居首辅受督师之重不能保境遏敌纵脑 髓涂地不足以塞责我死可我钟山之足仰冀　
　　　髙皇帝鉴臣苦心万一不遂我梅花岭可也及 城陥自刎不死命徳威刄之徳威痛哭不敢仰视　
　　　叅将张友福夺刀扶出小东门被执可法大呼曰 我史督师也可速杀我劝之降不从遂见杀徳威　
　　　走免后数月徳威求可法尸不 可得乃以可法衣冠梅花岭　

　　米寿图　字青坪宛平人崇祯三年以恩贡除胙城知 县治甚有声调新乡以御贼功擢南京御史　
　　　　极论监军张若麒罪若麒迄论死都城陥马士英 拥立福王荐用阮大铖等朝政日乱寿图抗疏论　
　　　　劾出按四川为定南王孔有 徳所执令之降不屈死之　
　　阎应元　字丽亨绍兴人徙家通州以吏员除江南江 阴县典史御海冦顾三麻有功迁广东英徳　
　　　　县主簿道阻未赴寓居县之东乡应元为人凤眉 面黒有智略好骑射其居东乡也率乡勇千人以　
　　　　保一镇顺治二年 本朝大兵破江寜列城皆下江阴诸生许用倡守城逺　
　　　　近应者数万人典史陈明遇主兵用徽人邵康公 为将而前都司周瑞龙泊江口相犄角　
　　大兵击败之明遇乃延应元入城属以兵事应元请设 　　髙皇帝位励众以大义众皆哭愿以死効　
</div>
    <div class="pagination">
<a href="畿辅通志_page638.html">上一页</a><span>...</span><a href="畿辅通志_page634.html">634</a><a href="畿辅通志_page635.html">635</a><a href="畿辅通志_page636.html">636</a><a href="畿辅通志_page637.html">637</a><a href="畿辅通志_page638.html">638</a><span class="current-page">639</span><a href="畿辅通志_page640.html">640</a><a href="畿辅通志_page641.html">641</a><a href="畿辅通志_page642.html">642</a><a href="畿辅通志_page643.html">643</a><a href="畿辅通志_page644.html">644</a><span>...</span><a href="畿辅通志_page640.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
