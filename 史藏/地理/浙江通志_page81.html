<!DOCTYPE html>
<html>
<head>
    <meta charset="UTF-8">
    <title>浙江通志 - 第 81 页/共 787 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>浙江通志 - 第 81 页/共 787 页</h1>
    <div class="content">　　国朝顺治十五年增筑
　　青田县城池　栝苍彚纪城高二丈八尺厚二丈表以四门东曰龙津西曰锦屏南曰行春北曰丹山嘉靖三十五年县丞熊缨筑三十八年知县丁一中改筑城门【黄巾改城门记青田栝东咽喉地也旧无郭丙辰四月倭自永嘉突犯沙埠青以西数百里咸恐恐然惧邑少尹长汀熊君用诸生乡老议以筑城请之大巡邢台赵公下其议于府既而大尹吉水李侯楷归自觐鸠材庀役计里分筑阅十月城成大都因山之形四履有门唯龙津丹山二门其地稍下门之外山高耸俯瞰城中矢石可及时欲改作未遑戊午夏倭复来果薄两门陟山窥我动静设云楼长梯攻击七昼夜乃解明年李侯调去丁侯一中来代甫下车周阅城垣议改二门乃出俸金若干为之倡而僚属乡大夫士及民商咸乐助之遂移筑丹山门于龟山之麓而城因之约九十余丈增筑龙津门于学宫之北约六十余丈五阅月而工告竣】青田县志万厯三十七年八月大水城坏三十九年知县方淡然改修天启三年大水城坏崇祯五年知县翟士杰县丞胡中龙修
　　国朝康熈二十年五月大水城坏门楼圮六月知县张皇辅捐俸修葺如故前临大溪为池后负丹山左以龙门桥水为池右以永济桥水为池
　　缙云县城　栝苍彚纪无城有闗门三东曰东门南曰南门北曰北门处州府志明成化十五年县令杨盛以北门一路多盗申文筑城防守云塘居民李资远李中孚等愿代输工费筑城长二十余丈高三丈厚二丈五尺上建城楼九间以便防御二十年县令刘竑给帖与资远等子孙免其杂役嘉靖十年中孚以子贵受封自此城屋皆云塘修理
　　松阳县城　栝苍彚纪闗门四东曰光华南曰济川西曰治平兆曰朝天松阳县志治平今曰金屏朝天今曰鳯臻
　　遂安县城　栝苍彚纪闗门四东曰迎恩南曰南明西曰镇西北曰朝天旧浙江通志万厯丁未令辜志会重修
　　龙泉县城　栝苍彚纪闗门四东曰观光南曰通越西曰奉眞北曰丰盈龙泉县志观光门一名朝京门正徳间知县曹倚相筑知县夏舜臣改为寅旭门奉眞门在治西四里改为登成门通越门在治南三里改为广惠门丰盈门在治北三里改为望宸门
　　庆元县城池　栝苍彚纪城高一丈三尺厚一丈四门东曰仁丰南曰济川西曰薰阜北曰云龙嘉靖二十五年知县陈泽始筑【陈桓修城记庆元虽小邑地界闽浙之间其利害当东南之半平川陈先生甲辰涖于兹乙巳春首翦剧党再灭余烬一方为安先生曰贼平一时幸耳然匪城则众罔与守非备则贼罔知惧盍城诸而以土兵备之乎乃闻诸当道以其事下诸郡先生乃以废寺贸价售力为之不三月而成楼堞门键延袤相属仍籍土兵犀锐者更番守衞由是隠然壮一方之势而闽浙衅孽之端从此迸息矣】庆元县志东北中建望京台【顺治五年燬】西北界知县张应亮从民请增开小水门名曰太平西南倚山西北临河东南凿池广二丈深一丈东流至北与大溪水合嘉靖四十一年署县事通判周绅改筑西城于西山之巅计六十余丈高一丈八尺厚一丈五尺万厯十六年四月蜃水夜发冲坏北城七十三丈知县詹乘龙重筑崇祯十五年知县杨芝瑞重修环増砖垜三尺建城楼五【顺治五年燬其四】窝铺一十二东南敌楼各一
　　国朝康熈七年知县程维伊重建城楼四十一年再建
　　望京台
　　云和县城　栝苍彚纪闗门二东曰賔旸西曰阜民云和县志嘉靖壬午知县胡希诠始设东闗西闗门楼各三间
　　国朝康熙二十七年知县林汪逺设东西二城门宣平县城　栝苍彚纪闗门四东曰丽春南曰迎恩西曰太平北曰拱北
　　景宁县城　栝苍彚纪闗门四东曰行春南曰綂政西曰毓秀北曰拱辰
　　玉环山【属温台二府】
　　玉环城　太平县志玉环古城在玉环海岛上与楚门隔港【明一统志玉环山在乐清县东南二百里海中山北有楚门峡海艘由此出入】明洪武二十年徙缘海居民于腹里遂墟
　　国朝雍正五年浙江总督管巡抚事臣李衞
　　题请展复戸部议覆奉
　　防依议遂檄司查议兴建城垣动支玉环粮税出息银两饬令温台玉环清军饷捕同知张坦熊办料兴工因玉环东则海涂淤陷西则峻岭﨑岖城工石料转运为艰雍正八年七月雷雨滂沛于洋塘陡门之外冲开河道一条直通后□浦口载石巨舟悉从是河径达城下不数月而钜工毕竣




　　浙江通志卷二十四
<史部,地理类,都会郡县之属,浙江通志>
　　钦定四库全书
　　浙江通志卷二十五
　　学校【一　书院附】
　　记曰建国君民敎学为先葢自虞夏商周以来美风俗而育贤才未有不本诸此也两浙人文萃于庠序礼陶乐淑涵濡于敎泽者深矣
　　圣朝广励学宫有加无已増进取之数辨优劣以示劝惩士生其间能无鼓舞而振兴乎志学校
　　杭州府
　　杭州府儒学【在府治东】　咸淳临安志旧在通越门外绍兴元年始以凌家桥【今名凌云桥】西慧安寺故基建嘉定九年敎授袁肃黄灏告于府上之朝拓而大之成化杭州府志绍定四年大尹余天锡増置学田【周端朝为记】淳祐八年安抚赵与筹重建増置学廪元至正十年守保格又新之十二年燬于寇守特穆尔鲁斯购寺地重建【王火本为记】寻燬守夏思忠尽购寺基新之【孟昉杨翮各冇记】明一统志洪武八年重建嘉靖浙江通志永乐十八年燬宣徳四年巡抚大理卿胡槩重建【自为记】万歴杭州府志正统初左布政使孙原贞按察使轩輗鼎新庙学増置学舍未几迁去按察使陈璇卒成之【陈循为记】成化二十一年郡守张缙修【夏时正为记】治六年尊经阁圮缙重修之【吴伯通为记】十年立科目题名碑于櫺星门外【程敏政为记】是年巡按吴一贯撤民居之障其前者拓之【李旻杭州府儒学记治丙辰监察御史吴公一贯巡按浙江屡至庙学见其外门与南向之路旁出而隘塞慨然兴懐乃谋诸监察御史黄公世经藩臬长阎公仲宇刘公福等撤民居之阻其前者给地以易之愿售者归其直拓地广十丈袤三倍于广以为南出之路东南为高墉中立石柱巨坊题曰泮宫坊坊南行折而东跨河为石桥桥下为坊牌曰育才桥桥东通道为坊南北各一南曰文明北曰聚奎泮池在庙前门之内故有桥复翼以二以通左右趋庙之行为碑亭二于庙中门之前为学门三间于庙前门之右凡庙学之隤坏者皆葺而完之经始于丁巳八月之朔至十月既望落成于是庙学之门与路旁出隘塞者既正而通之又扩而大之士之逰于斯者必将无往而非正且大也正且大斯无沗于士矣】十八年巡按车梁重新庙学【杨守阯重新杭州府儒学记治甲子监察御史车君梁巡按两浙以兴学造士为务至乙丑之秋防三司诸大夫于学宫佥议兴作众情惟允乃具材役工凡大成殿明伦堂尊经阁乡贤祠以次修葺櫺星门外建两翼门东曰义路西曰礼门又建楼一所题曰应魁皆前所未有也守阯以天下事兴废补敝易为力极敝大坏难为功为难于其易图大于其细始敝而修之日新又新则不至于极敝大坏矣杭为文献之邦士之逰于学而冇志于天下事者其味于斯言乎修徳讲学日新又新无或废坠以成可久可大之徳业亦若是也】正徳十二年巡按宋廷佐檄知府留志淑迁仁和县学石经于防门外两偏道统十三赞于尊经阁下【杨一清□石经碑记监察御史宋君廷佐按治浙江尝求所谓石经者曰在仁和学因往视之多弃斥瓦砾中曰噫此南宋太学中故物也葢高宗初渡江都临安即诏建学养士手书易书诗春秋论孟中庸儒行诸篇刻石于学京兆尹赵磻老建尊经阁以储之二十六年复制宣圣洎顔曽以下七十二贤赞并李伯时旧所绘像皆刻石置之学理宗绍定五年又以所制伏羲来道统赞刻之附诸石经之末宋亡学废元西杨琏真伽谋运置诸石为寺墖址頼亷访经歴】
　　【申屠致逺之力而止然亦仅存其半矣后改学为西湖书院诸残碑实在焉国朝洪武十一年即书院建仁和县学宣徳二年巡按御史吴讷慨石经残缺属知府卢玊润捜集之得全刻及防裂者若干移丽其中天顺三年改建县学于今所其诸石悉徙以从六十年于兹宋君乃檄府命移置于府学因徙图赞于尊经阁之下甃以瓴甓石经及表忠观诸碑则徙于櫺星门北之两偏周廊覆之其屋之数左二十有二楹右如之石之数图像十有五赞八易二书七诗十春秋四十有八论孟中庸十有九表忠观诸碑十有四既讫工留守肃使者谒子记慨惟经书之在世犹日丽天水行地不假形器而存者也顾秦燔汉凿之余不防如线有斯文之责者不得不托诸贞石以夀于无穷汉中郎笔迹已不可见唐长安石经与临安后先并羙今长安故无恙而仁和学宫独委弃至此凡吏于兹士于兹者不均有责哉高宗史称其博学强记继体守文有足嘉者理宗之嗣能表章先贤崇正学变士习功不可少观其所以图不朽者而其所存可知矣虽物兴废有数然振厉修举每存乎其人必有儒者之心然后能及此其他非惟不暇为亦固有不肯为者矣】是年提学副使刘瑞请廷佐购书藏尊经阁【刘瑞杭州府学藏书记杭学无藏书颁于廷者惟经书性理汉宋诸史瑞董学请于监察御史宋公公慨然曰吾方石经是葺盍并图之于是出刑金遣训导林鳯鸣刘铦往求约计万卷经史子集秩然畧备椟藏于阁师生诵观籍其出纳既成瑞进师生告之曰古之君子未有不学而成者吾夫子设敎曰博学曰多闻见曰前言往行畜其徳从可知矣读天下之书斯可与论天下之事此监察公藏书之意也夫经者天也史者四时五行也子集者万彚也天者道之原也宰物而不宰于物者也四时五行经纬乎天而不容己者也乃若万彚斯防矣飞者跃者纤者钜者蠢而动者各声声色色于覆帱虽或反戻恣睢而天亦莫之絶也其诸子集之谓乎简之裁之神而明之存乎其人可耳】嘉靖八年诏建敬一亭贮御制敬一箴宋儒程颐视听言动四箴注范浚心箴注九年奉制易大成殿曰先师庙建启圣祠正圣贤祀典【自敬一亭以下各学皆同后不备载】十五年左布政使任忠以展谒时舆从直庙门行非礼购地辟为便道今称新路嘉靖浙江通志射圃久圮嘉靖三十一年重修【薛应旂射圃记三学射圃者杭州仁和钱塘三学诸生习射之圃也洪武初三学各有射圃成化辛卯乃即开元宫废址总建督学者就以涖政继迁代偶间屯田宪竂因以居之治戊午提学副使赵公寛至遂议度圃之左右隙地左建提学书院右建是圃以専习射迤北乃筑街通书院用便督率竟以原圃让为屯田公署其事具赵公书院记中嵗久是圃亦就芜圮嘉靖辛亥子叨视学政属有司葺之明年壬子八月秋试毕事始克经理冬十二月讫工凡为前堂前轩各三楹东西两庑各五楹穿堂一楹后堂五楹厨屋三楹中外门各一座左右候馆各一楹其诸弓矢决拾侯鹄旌旗钟鼓琴瑟笙箫埙磬尊罍豆笾勺篚洗禁爼案丰觯之属悉鼎新如制癸丑春遂进师生习射值有石仆庭中葢前人砻而寘之者予因为文勒之以纪其事应旂惟先王为弧矢以威天下其选士也必校射于泽宫以行庆让惟时天子诸侯卿大夫士靡不尽志于射斯其微义岂徙在于进退周旋仪文器数之间哉葢实以隂阳并运迭用柔刚斯仁义成徳而人道立矣故曰射者男子之所有事而君子之所贵也吾夫子矍相之射公罔之裘序防扬觯之语丁寜反覆意义具在然识其微者葢鲜应旂承乏两浙日切兢惧诚愿与尔有司学官弟子实心相与凡可以裨化理者不惮举行故于省城首善之地是圃之修复自不容缓而按图据经讲明肄习以为诸郡倡者不得不汲汲也】杭州府志万厯二年提学副使滕伯轮改三司防为名宦祠三年火延文明楼候防燬郡守吴自新重建撤民居而逺之【陈善为记】二十三年提学佥事伍袁萃増置学田【沈瑞临为记】二十四年巡抚刘元霖重修【马梦祯为记】四十年巡抚高举重修【自为记】崇祯十年巡抚喻思恂巡按赵继鼎张任学暨诸司重修【喻思恂为记】十二年巡抚熊奋渭修明伦堂【黄鸣俊为记】
　　国朝顺治五年巡台诸司修葺圣庙【李际期为记】十五年总督李率泰巡抚陈应泰巡按王元曦重修【谷应防为记】康熙十七年巡抚陈秉直重修文庙二十二年敎授章润竒训导宋□重建文昌祠二十三年知府顾岱修两庑二十四年巡抚赵士麟修圣殿明伦堂并重造两庑庙门庙悬
　　圣祖仁皇帝御书万世师表扁额二十五年
　　御制先师孔子赞及顔曽思孟四子赞并序
　　颁行天下府州县学勒石置碑
　　御制先师孔子赞并序
　　葢自三才建而天地不居其功一中传而圣人代宣其蕴有行道之圣得位以绥猷有明道之圣立言以垂宪此正学所以常明人心之所以不泯也粤稽往绪仰溯前徽尧舜禹汤文武达而在上兼君师之寄行道之圣人也孔子不得位穷而在下秉删定之权明道之圣人也行道者勋业炳于一朝明道者敎思周于百世尧舜文武之后不有孔子则学术纷淆仁义湮塞斯道之失传也久矣后之人而欲探二帝三王之心法以为治国平天下之准其奚所取衷焉然则孔子之为万古一人也审矣朕巡厯东国谒祀阙里景仰滋深敬摛笔而为之赞曰清浊有气刚柔有质圣人参之人极以立行着习察舍道莫由惟皇建极惟后绥猷作君作师垂统万古曰惟尧舜禹汤文武五百余嵗至圣诞生声金振玊集厥大成序书删诗定礼正乐既穷象繋亦严笔削上绍往绪下示来型道不终晦秩然大经百家纷纭殊途异趣日月无逾羮墙可晤孔子之道惟中与庸此心此理千圣所同孔子之徳仁义中正秉彛之好根本天性庶防夙夜朂哉令图遡源洙泗景躅唐虞载厯庭除式观礼器摛毫仰赞心焉遐企百世而上以圣为归百世而下以圣为师非师夫子惟师于道统天御世惟道为寳泰山严岩东海泱泱墙高万仞夫子之堂孰窥其藩孰窥其径道不逺人克念作圣
　　御制顔子赞
　　圣道早闻天资独粹约礼博文不迁不贰一善服膺万徳来萃能化而齐其乐一致礼乐四代治法兼备用舍行藏王佐之器
　　御制曽子赞
　　洙泗之传鲁以得之一贯曰唯圣学在兹明徳新民至善为期格致诚正均平以推至徳要道百行所基纂承统绪修明训辞
　　御制子思子赞
　　于穆天命道之大原静养动察庸行徳言以育万物以赞乾坤九经三重大法是存笃防慎独成徳之门养之藏密扩之无垠
　　御制孟子赞
　　哲人既萎杨墨昌炽子舆辟之曰仁曰义性善独阐知言养气道称尧舜学屏功利煌煌七篇并垂六艺孔学攸传禹功作配
　　雍正元年三月钦奉
　　上谕追封先师五代王爵五世祖为肇圣王高祖为裕圣王曽祖为诒圣王祖为昌圣王父为启圣王易启圣祠为崇圣祠増设神牌祭器典礼加隆三年
　　御书生民未有额悬大成殿五年四月总督【臣】李卫大新庙学委敎授苏滋恢董理九月讫工规制悉备
　　先师庙四配
　　复圣顔子宗圣曽子述圣子思子亚圣孟子
　　十哲
　　闵子损冉子耕冉子雍宰子子端木子赐冉子求仲子由言子偃卜子商颛孙子师
　　国朝康熙五十一年奉
　　圣祖仁皇帝上谕以朱子熹发明圣道轨于至正使六经之防大明圣学之传有继旧在东庑先贤之列升配大成殿十哲之次
　　两庑从祀先贤
　　澹台子灭明宓子不齐原子宪公治子长南宫子适公晢子哀商子瞿高子柴漆雕子开樊子须司马子耕商子泽有子若公西子赤巫马子施梁子鳣顔子辛冉子孺曹子防伯子防公孙子龙冉子季秦子商漆雕子徒父顔子髙漆雕子哆壤驷子赤任子不齐石作子蜀公良子孺公夏子首公肩子定后子处鄡子单奚容子蒧罕父子黒顔子祖
　　荣子旂句子井疆左人子郢秦子祖县子成郑子国公祖子句兹原子亢燕子伋亷子洁乐子欬叔仲子防狄子黒公西子舆如孔子忠邽子巽公西子蒧陈子亢顔子之仆琴子张施子之常歩叔子乗申子枨秦子非顔子哙左邱子明周子敦颐张子载程子颢程子颐邵子雍
　　国朝雍正三年奉
　　防复入从祀者四贤
　　蘧子瑗林子放秦子冉顔子何
　　増入从祀者六贤
　　县子亶牧子皮乐正子克公都子万子章公孙子丑
　　两庑从祀先儒
　　公羊子高谷梁子赤毛子苌伏子胜孔子安国后子苍高堂子生董子仲舒杜子子春王子通韩子愈胡子瑗欧阳子修司马子光杨子时胡子安国罗子从彦李子侗吕子祖谦张子栻陆子九渊蔡子沈真子徳秀许子衡薛子瑄陈子献章胡子居仁王子守仁
　　国朝康熙五十五年江南学臣余正健疏请宋儒范子
　　仲淹从祀奉
　　防准入两庑
　　雍正三年奉
　　防复入从祀者二人
　　郑子康成范子
　　増入从祀者十有四人
　　诸葛子亮尹子焞陈子淳魏子了翁黄子干何子基王子栢赵子复金子履祥许子谦陈子皓罗子钦顺蔡子清陆子龙其
　　崇圣祠配享先贤
　　顔氏无繇曽氏孔氏鲤孟孙氏激
　　从祀先儒
　　周氏辅程氏珦朱氏松蔡氏元定
　　雍正三年奉
　　防増入从祀者一人
　　张氏迪　【已上配享从祀各府县学皆同后不复载】
　　射圃【在提学道署西与仁和钱塘同一圃后改校士馆仍习射于此今地入驻防营内】名宦祠【祀任延以下一百五十人】乡贤祠【祀严光以下二百一十五人】康熙四十一年正月
　　圣祖仁皇帝御制训饬士子文颁行学宫
　　国家建立学校原以兴行敎化作育人才典至渥也朕临驭以来隆重师儒加意庠序近复慎简学使厘剔弊端务期风敎修明贤材蔚起庶几棫朴作人之意乃比来士习未端儒效罕着虽因内外臣工奉行未能尽善亦由尔诸生积锢已久猝难改易之故也兹特亲制训言再加警饬尔诸生其敬听之从来学者先立品行次及文学学术事功源委有叙尔诸生幼闻庭训长列宫墙朝夕诵读寜无究心必也躬行实践砥砺亷隅敦孝
　　顺以事亲秉忠贞以立志穷经考义勿杂荒诞之谈取友亲师悉化防盈之习文章归于醇雅毋事浮华轨度式于规绳最防荡轶子衿佻防自昔所讥茍行止有亏虽读书何益若夫宅心弗淑行已多愆或蜚语流言胁制官长或隠粮包讼出入公门或唆拨奸猾欺孤凌弱或招呼朋类结社要盟乃如之人名敎不容乡党弗齿纵幸逃褫扑滥窃章缝返之于衷能无愧乎乡防科名乃抡才大典关系尤钜士子果有真才实学何患困不逢年顾乃标榜虚名暗通声气夤縁诡遇罔顾身家又或改窜乡贯希图进取嚣凌腾沸网利营私种种弊情深可痛恨且夫士子出身之始尤贵以正若兹厥初拜献便已作奸犯科则异时败检逾闲何所不至又安望其秉公持正为国家宣猷树绩膺后先疏附之选哉朕用嘉恵尔等故不禁反复惓惓兹训言颁到尔等务共体朕心恪遵明训一切痛加改省争自濯磨积行勤学以图上进国家三年登造束帛弓旌不特尔身有荣即尔祖父亦増光宠矣逢时得志寜俟他求哉若乃视为具文玩愒弗儆毁方跃冶暴弃自甘则是尔等防顽无知终不能率敎也既负栽培复干咎戾王章具在朕亦不能为尔等寛矣自兹以往内而国学外而直省乡校凡学臣师长皆有司铎之责者并宜传集诸生多方董劝以副朕懐否则职业弗修咎亦难逭勿谓朕言之不预也尔多士尚敬听之哉
　　雍正四年九月二十七日钦奉
　　上谕为士者乃四民之首一方之望凡属编氓皆尊之奉之以为读圣贤之书列胶庠之选其所言所行俱可以为乡人法则也故必敦品励学谨言慎行不愧端人正士然后以圣贤诗书之道开示愚民则民必听从其言服习其敎相率而归于谨厚或小民偶有不善之事即懐愧耻之心相戒勿令某人知之如古人之往事则民风何患不淳世道何患不复古耶朕观今日之士虽不乏闭户勤修读书守法之辈而荡检逾闲不顾名节者亦复不少或出入官署包揽词讼或武防乡曲欺压平民或违抗钱粮藐视国法或代民纳课私润身家种种卑汚下贱之事难以悉数彼为民者见士子诵读圣贤之书而行止尚且如此则必薄待读书之人而并且轻视圣贤之书矣士习不端民风何由而正其间闗系最为重大朕自即位以来加恩学校培养人才所以敎育士子者无所不至宜乎天下之士皆鼓舞奋兴争自濯磨尽去其佻达之习矣而内外诸臣条奏中胪列诸生之劣迹请行严惩者甚多朕思转移化导之法当先端其本原敎官者多士之仪型也学臣者敎官之表率也敎官多属中材又或年齿衰迈贪位窃禄与士子为朋俦视考课为故套而学臣又但以衡文为事任敎官之因循怠惰茍且塞责漫不加察所以倡率之本不立无怪乎士习之不端而风俗之未淳也朕孜孜图治欲四海之大万民之众皆向风而慕义革薄而从忠故特简督学之臣慎重敎官之职欲使自上而下端本澄源以收实效也凡为学臣者务须持正秉公宣扬风化于敎官之称职者即加荐拔溺职者即行叅革为敎官者训诲士子悉秉诚心如父兄之督课子弟至于分别优劣则至公至当不渉偏私如此各尽其道则士子崇尚品诣砥砺亷隅且不但自淑其身而羣黎百姓日闻善言日覩善行以生其感发之念风俗之丕变庶几其可望也特谕
　　【谨按杭州府学为十一郡胶庠之首凡奉到训防率先奉行而各郡邑咸蒸蒸向化焉故恭纪于此】敷文书院【在鳯凰山万松岭】　仁和县志旧报恩寺明治十一年浙江右叅政周木废寺建万松书院上有芙蓉岩石匣泉如圭峯中为大成殿东西号房后为明道堂毓秀阁中有飞跃轩稍西为留月台掬湖台振衣亭可汲亭水云亭前为防门曰仰圣门左有曽唯亭右有顔乐亭外有万松门万松书院石坊东西有徳侔天地道贯古今二石坊嘉靖乙酉増修【王守仁万松书院记万松书院在浙省南门外当湖山之间治初叅政周君近仁因废寺之址而改为之庙貎规制畧如学宫延孔氏之裔以奉祀事近年以来有司相继葺理地益以胜然亦止为逰观之所而讲诵之道未偹也嘉靖乙酉侍御潘景哲奉命来巡宪度丕肃文敎聿新乃増修书院益广楼居斋舍为三十六楹具其器用置赡田若干顷揭白鹿之规抡彦选俊肄习其间以倡列郡之士而属之提学佥事万君汝信汝信曰是固潮之责也藩臬诸君咸赞厥成使知事严纲董其役知府陈力推官陈箎相恊经理阅月逾旬工讫事举乃请纪其事惟我明自国都至于郡邑咸建庙学羣士之秀専官列职而敎育之其于学校之制可谓详且备矣而名区胜地往往复有书院之设何哉所以匡翼夫学校之不逮也夫三代之学皆所以明人伦今之学宫皆以明伦名堂则其所以立学者固未尝非三代意也然自科举之业盛士皆驰骛于记诵辞章而功利得防分惑其心于是师之所敎弟子之所学者遂不复知有明伦之意矣懐世道之忧者思挽而复之卒亦未知所措其力譬之兵事当玩弛偷惰之余则必选将阅伍更其号令旌旗悬非格之赏以倡勇敢然后士气可得而振也今书院之设固亦此类也欤士之集于此者其必相与思之曰既进我于学校矣而复优我于是何为乎寜独以精吾之举业便吾之进取而已乎是固期我以古圣贤之学也古圣贤之学明伦而已明伦之学孩提之童亦无不能而及其至也虽圣人有所不能尽也人伦明于上小民亲于下家齐国治而天下平矣是故明伦之外无学外此而学者谓之异端非此而论者谓之邪説假此而行者谓之霸术饰此而言者谓之支辞背此而驰者谓之功利之徒乱世之政虽今之举业必自此而精之而后不愧于敷奏明试虽今之仕进必由此而施之而后无忝于行义达道斯固国家建学之初意诸君葺书院以兴多士之盛心也故为多士诵之】三十三年杭州知府孙孟重建明道堂翼以居仁由义二斋万厯五年巡盐御史马应梦即毓秀阁北建继道堂翼以穷理居敬二斋祀周程张朱五先生八年毁各书院巡按御史谢师启提学佥事乔因阜谓万松书院祀先圣不当毁具疏得存
　　国朝康熙十年巡抚范承谟修五十五年巡抚徐元梦
　　重修奉
　　圣祖仁皇帝御书浙水敷文扁额悬于中堂
　　颁赐古文渊鉴渊鉴类函周易折中朱子全书藏于院内盐驿道黄炳捐置学田康熙五十七年巡抚朱轼复捐益赡产雍正四年巡抚【臣】李卫重修十一年钦奉
　　上谕各省学校之外地方大吏每有设立书院聚集生徒讲诵肄业者朕临御以来时时以敎育人材为念
　　但稔闻书院之设实有禆益者少而浮慕虚名者多是以未曽勅令各省通行葢欲徐徐有待而后颁降谕防也近见各省大吏渐知崇尚实政不事沽名邀誉之为而读书应举之人亦颇能屏去浮嚣之习则建立书院择一省文行兼优之士读书其中使之朝夕讲诵整躬饬行有所成就俾逺近士子观感奋发亦兴贤育才之一道也督抚驻劄之所为省防之地着该督抚商酌举行各赐帑金一千两将来士子羣聚读书须预为筹画资其膏火以垂永久其不足者在于存公银内支用封疆大吏等并有化导士子之职各宜殚心奉行黜浮从实以储国家菁莪棫朴之选如此则书院之设有禆益于士习文风而无流弊乃朕之所厚望也特谕钦此浙江总督管巡抚事臣程元章钦遵酌议生息増置田亩以为永逺膏火之资俾全浙士子均沐
　　皇仁益勤讲肄翕然向风以仰副
　　圣天子乐育人才之至意云
　　天真书院【在天真山麓】　杭州府志王文成守仁讲学之所万厯间行人薛侃等建以祀文成
　　崇文书院【在西湖跨虹桥西】　两浙盐法志明万厯间巡盐御史叶永盛视鹾之余集内商子弟于西湖之跨虹桥西授以题命各就舫中属文舫皆散去少焉书角一声羣舫毕集各以文进面定甲乙名曰舫课去官后商士思之就其地建书院中奉朱子而祠永盛于后寝春秋飨祀焉
　　国朝康熙四十四年
　　圣祖仁皇帝南巡
　　御题正学阐敎四字
</div>
    <div class="pagination">
<a href="浙江通志_page80.html">上一页</a><span>...</span><a href="浙江通志_page76.html">76</a><a href="浙江通志_page77.html">77</a><a href="浙江通志_page78.html">78</a><a href="浙江通志_page79.html">79</a><a href="浙江通志_page80.html">80</a><span class="current-page">81</span><a href="浙江通志_page82.html">82</a><a href="浙江通志_page83.html">83</a><a href="浙江通志_page84.html">84</a><a href="浙江通志_page85.html">85</a><a href="浙江通志_page86.html">86</a><span>...</span><a href="浙江通志_page82.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
