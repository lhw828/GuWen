<!DOCTYPE html>
<html>
<head>
    <meta charset="UTF-8">
    <title>浙江通志 - 第 637 页/共 787 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>浙江通志 - 第 637 页/共 787 页</h1>
    <div class="content">　　涌泉寺　西安县志在城西北二十五里晋天福间建后燬明洪武初重建寺有泉于平地涌出如趵突虎跑状冬夏不竭溉田十余里
　　花坞寺　西安县志在城西二十五里地多桃梨春明日为游观之所土人于坞中时闻钟鼓声因而建寺
　　国朝顺治间僧型山说法于此
　　故城寺　崇祯衢州府志在城南亨衢乡干徳二年建相传为殷浩故宅
　　明教寺　衢州府志在城北二十里宋太平兴国元年谷口郑永等建
　　国朝康熙二十一年僧慧云重建
　　资忠显亲禅寺　衢州府志在城西北三十五里胜堂源宋熙宁间枢密何公建功徳院久废
　　国朝康熙三十一年天宁寺僧勤生重建
　　干明寺　衢州府志在城南三十五里旧名开明禅院宋端拱元年改干明寺程俱有记
　　明果禅寺　衢州府志唐建内有传法堂白居易为记
　　开元寺　衢州府志在城东南十五里唐神龙元年建开元初改今名明季燬
　　国朝顺治间重建
　　莲花寺　西安县志在城北四十里莲花池上治衢州府志宋建隆中建
　　国朝康熙五年云间僧干敏来宿发愿建石桥于此桥下为放生池寺后圃中有涌泉一即其迹也
　　法光寺　治衢州府志在城西南六十五里唐会昌元年建【郑吉士法光寺诗萧寂松关路门前负手行乱峯含雨气古洫走泉声樵径霜林暝僧房夜火明草牀聊寄宿檐溜滴残更】
　　转轮禅庵　旧浙江通志在青峒峯金华圣者转轮处也方应祥增筑倚云山房与徐日久读书其中
　　光严寺　衢州府志城东四十里清平乡周广顺间建
　　三藏寺　衢州府志城东四十里旧名浄刹梁僧崇禅师建
　　能仁寺　衢州府志城南徳懋乡唐政和间赐额地藏寺　衢州府志上寺在城西三十五里石晋开运二年建下寺在城西五里汉干祐年间建
　　太平寺　衢州府志城北三十五里后唐天成间建宋淳熙戊寅年杨适有记
　　崇胜寺　衢州府志城北四十里宣风乡唐元和元年大彻禅师建
　　玉泉庵　衢州府志城北五十里宋景徳年间古佛开山
　　国朝康熙三十七年僧明夀重建
　　灵鹫庵　衢州府志城北四十里古梵竺庵
　　国朝康熙十四年僧戒生重建今名小九华
　　佑圣观　衢州府志在清平乡宋道士陈大名建仙集观　嘉靖浙江通志在烂柯山下相传宋真宗尝赐玊斧劒西安县志里民因防白鹤集此而建中有对奕二仙及王质与质弟贵像
　　龙游县
　　灵耀寺　衢州府志在县治西百余歩为姑蔑子故宫址晋义熙年建县令祝圣讲约于此为龙邑首刹万厯龙游县志寺后有诸天阁其伽蓝神谓是姑蔑子其像犹作进贤冠龙游县志旧名灵光寺宋绍圣间易今名治衢州府志后燬元至元乙丑重建龙游县志嵗久圯明天顺间知县王瓒重修万厯辛亥知县万廷谦重建廊宇东西各若干间大辟门阑台墀【万延谦重修灵耀寺记由新以之圯因乎时援废以为兴存乎人夫今卑而有土与民之责地方之废坠有不容不修举者龙游灵耀寺久矣庳陋不治予谨念左右阶序于此观礼必厚栋大梁邃庭髙门然后可以上充揖让下周歩武由是殿宇聿新百室盈堵经始于万厯三十八年十一月二十五日落成于四十年二月十二日麋费千缗有竒夫天下之事作者常欲其久存而继者每至于圯废使继者皆如始作之心则可以亘远而无敝此予所为记之之意也】
　　国朝顺治间寺僧募缘重建未竣康熙十九年复为狂风所毁知县卢灿捐俸首倡劝募重修
　　证果寺　崇祯衢州府志在县东四十里【宋濓证果寺记证果道塲始于唐贞观初县人虞道延捐宅为之悉入陂田其中已而祝发受戒为开山第一祖称曰虞延法师云唐季变为瓦砾之区宋初休堂慧公重兴无几又废今住持静山仁公捐私槖以为众倡遂造释迦寳殿演法堂藏经室钟楼崇广严丽视昔有加往来观者咸谓象教衰落之时能化灌莽之境而为无上寳坊非贤而智者能如是乎】
　　舍利寺　万厯龙游县志在县东三十二里治衢州府志宋明道二年建中有白塔赵抃记慎东美书【赵抃舍利寺记古午未之地有舍利塔院年祀弥远栋壊梁仆邑人江延厚遽新其废建释迦殿増葺法堂方丈门廊官院无虑用四万钱起明道二年九月九日迄庆厯四年六月十九日成明年十月十二日始为记铭曰修身治心得佛之深清浄慈智乃佛之事相好颙颙金碧穹穹虽曰外饰俾人内恭斯庙有塔是瞻是崇完坚弗隳永焉无穷嘉祐二禩素秋之季建者江氏铭以为识王守仁舍利寺诗经行舍利寺登眺几徘徊峡转滩声急雨晴江雾开顚危知往事飘泊长诗才一段沧洲兴沙鸥莫浪猜】
　　国朝康熙十九年知县卢灿令僧重修
　　乌石寺　嘉靖浙江通志在县北四十五里治衢州府志旧名幽岩宋政和二年建绍兴二年岳鄂王张魏公俱有题识
　　成志寺　崇祯衢州府志在杜山唐杜如晦憇于此舍宅为寺
　　回澜寺　龙游县志在县东十里凤翔洲上宋时永福寺旧址久废明知县万廷谦重建于浮杯塔前明季倾圯
　　国朝康熙四年知县艾朝栋重建俗名铜佛殿
　　圣寿寺　万厯龙游县志在县南五十里髙僧懒牧坐化于此有塔崇祯衢州府志梁天监三年僧嵩建
　　资福寺　万厯龙游县志在县南三十里宋寳祐间建有田七十三亩为宋侍郎吕好问置以祀其曾祖防
　　龙邱寺　衢州府志在县东四十里嵩头陀剏建江总有诗
　　法安寺　衢州府志在县南十里唐天祐中建瀫水寺　衢州府志在县东北十五里晋天福中建龙洲庵　衢州府志在泊鲤滩下亦名文峯庵石舟庵　衢州府志在县北四十五里有竒石如舟环以清泉其水可愈疾
　　清梵庵　龙游县志在县治西二十五里【俞恂清梵庵记庵旧为青瓶殿南有塘环数十亩许相传姑蔑子埋青瓶于此其后渔者深夜取鱼有光熊熊网而视之青瓶在焉其欵识盖上古间物也殿以此名而或又曰先朝酒务也故至今发土往往得青瓶云环塘村落数百家以殿为里社嵗时禬祈报于此至万厯间中废里人方明敬更为营建以青瓶名近俚改顔清肥是时尚为道院盖取道经玉池清水上生肥之语也崇祯末年寺僧灵源建大士阁左右翼以僧寮遂灿然为浮屠精舍而武林葛屺瞻侍郎来游复顔以清梵之目向之所谓青瓶者盖至是凡三变矣灵源营构既竣恐异日或有失坠因置寺田若干亩以永香火而请予一言以勒于石】
　　崇仙宫　明一统志在县东梁大同中建即鄷去奢升仙处
　　真宫　龙游县志旧称女宫在治西一里宋端平中马侍郎天骥女施宅建【李仔真宫记真宫者故宋枢密马公骥之第也初公无子一女曰时闰为前淛东肃政廉访使黄头公夫人亦无子黄头公卒夫人叹曰我虽无子赖有他室子可以嗣其宗顾吾以一身承先人显宦之余而使他氏继之势或不能以永思所以永之者莫若身为老氏学于是因第之防事为礼神之庭堂为集众之地其余庖湢田皆因马氏之旧官其地者以事闻上嘉其义为降玺书曰有司徭役其无与凡若器贿土田强有力者不得夺特赐金额号时闰纯静守贞端静法师提宫事夀昌尉胡天祥为予言且徴记焉】
　　集善宫　治衢州府志在县西东华山下梁大同四年建元至正间县尹张塔喇蘓迁创于此常山县
　　圆通寺　常山县志在县南百歩外旧名观音院唐贞观元年建宋治平元年重修明万厯十年正殿倾圯募縁重建
　　昭庆寺　衢州府志在县西里许常山县志即西髙峯下也唐垂拱二年建旧名惠安宋祥符元年改今名绍兴甲子圯赵籛夫捐金募建佛殿后壊明洪武十五年又建正统六年玊山尹林岱等再修并建两廊嘉靖十五年寺僧明升明顺复整佛殿易其柱一乃桐木也邑人争取为琴其音清越四十年屋圮署县通判张泽召圆通寺僧法善住持募缘重整【王昭庆寺诗远公兰若万山中问度重来午后钟窻外白云飞不去只因长防鉢心龙】
　　华严寺　在石崆山唐宋古刹
　　国朝顺治初住持立涛重修推官孙鲁建潄石亭于山上厯久圮雍正十年钱塘许钺客游常山爱石崆之胜修寺重构潄石亭复于寺西建拱緑亭赤雨楼十二年钺之子演又作问庄亭【许钺拱緑亭诗緑暗连天碧亭临空翠间云流千竹逸风静万松闲春爱溪边水秋怜寺外山清时对此忘却毛斑又赤雨楼诗秋杪凴栏望霜林古寺间一行征雁急数白鸥闲偶读登楼赋时看落帽山攴公共茶话香斮鹧鸪斑】
　　钦教寺　治衢州府志在县东二十里旧名钦教院唐贞观三年建元至正壬辰燬明洪武十年建常山县志万厯十二年县令傅良言修复之
　　保安寺　旧浙江通志在县北二十五里吴越侍御史江景房建治衢州府志宋崇宁五年重建【程俱保安寺记常山县之谢源有保安院盖江氏之祖侍御公之所建自侍御之世滋逺厦屋日圯开化报徳院僧文雅以身律众日劘月案凡六年而后成其基则因故地辟之稍前又益东筑室靣势以便川谷之宜于时距始建百五十九年矣侍御有髙行为乡里敬信初里人有讼累不得直公贻书执政道其寃事直里人进金十镒以谢公笑斥之里人置金去终不得辞则以金买谢源地构保安寺云】景房之孙丞相万里继增田土而寺愈振元天厯戊辰重建明洪武甲辰修
　　湖山寺　衢州府志在县东二十里今名广化寺宋淳熙三年建后燬
　　国朝康熙年间重建山顶有湖可渔可田
　　灵峯寺　衢州府志在县北三十里宋咸淳年建茗源寺　衢州府志在县东三十里宋咸淳二年建
　　国朝顺治间僧大林重建
　　永平寺　衢州府志县北三十里唐大中十年建宋祥符六年赐额赵鼎魏矼范三贤尝寓此
　　报恩寺　衢州府志县北十五里唐贞观二年建明为保安寺末年燬
　　国朝康熙十一年僧正学重建更今名
　　修道庵　常山县志在县西二十五里曹嘉防嘉靖中都阃万表遣道人明晓募修常玉通衢功成结庵以居府判张泽买田十余亩以为明晓久守之资庵内有得月亭云影池诸胜
　　集真观　治衢州府志在县南四十歩宋宣和庚子燬常山县志乾道戊子令苏玭剏浮屠于上淳熙丙午令赵善酬复建塔院景定二年请额为集真元至元十六年改为观后燬至正乙未重建江山县
　　海防禅寺　正徳江山县志在县西南二百歩初禅师良卓锡于此梁天监十八年县人徐殷舍宅为寺庐山僧义隆寓此有白蛇衔花听经之异赐名龙华宋祥符元年改今额绍兴七年重建佛殿明治乙丑燬僧溥重建
　　寳成寺　治衢州府志在县东北一里旧为尼院名竹林吴越时建宋祥符元年赐今额正徳江山县志大观二年邑人请易为僧刹江山县志明正徳丙寅建大雄殿万厯戊寅建两廊钟楼
　　施水寺　衢州府志在县东二百余歩大街之西梁天监十八年建明成化间重建
　　仙居寺　衢州府志在县东南四十里旧名灵冈有水帘洞诸胜正徳江山县志宋至和二年僧云隠重建江山县志王安石读书寺中后勅赐今额寺田旧为豪右所据明毛端简恺劝谕复还【杨世琦仙居寺诗偶访仙居兴不悭杖藜徐歩叩禅闗门迎瀑布千寻水地接江郎一簇山鸟道仅容游屐度虬松长许老僧删数声清磬云间出暮色苍茫客倦还】
　　璩源寺　江山县志在县东南六十里晋天福七年建有龙湫石【胡诚重建璩源寺记璩源江山之胜地也石晋时霅川有僧法諲道行超卓来游斯地爱其山水廻环风气凝聚遂结庵入定终日四境信向乃崇构殿堂像教大兴值嵗旱众叩于师师为之祷相传寺下灵湫有龙蛰于盘石雨遂大作厥后嵗时旱涝有祷辄应天福间召师至钱塘赐号曰通济大师寺额曰璩源善政保安禅寺复勅龙为嘉泽通惠侯以卫佛教后以住持无主隆替相仍元时芝田瑞公复兴丛林丕振国朝永乐初野烧延烬寺有田若干亩皆为他人所有宣徳三年僧防南宗绍念寺废久徧访真僧得天宁寺文净俾兴复之文净号天镜执行峻特遂捐衣盇之赢经营谋画复其田以给食日渐饶裕乃伐木辇土用拓其址重建殿宇视昔规制盖倍焉工始于宣徳已酉讫正统戊辰虑后来者或昧始末徴言为记是用着之石以示悠久】
　　保福寺　治衢州府志在县南四十里江山县志宋元丰六年建明万厯二十年重建殿前有罗汉松二株苍郁若虬龙宋时物也
　　寳陀寺　江山县志在左坑元至正八年建寻燬明万厯间重建【金绍昌寳陀寺诗寳陀何代寺凿翠倚岩壁峯相蹙抱灵閟此藏啬修篁不见天危阁坐相逼何来兠罗云一坠化为石山风吹不起景状如荡激其旁豁谽谺其上树萝薜玲珑窥乳窦空响时滴防闻素女清泛出虚寂洞壑窅然深仙灵邈难觌】
　　眞岩寺　正徳江山县志在县西北登眞岩下以女冠詹妙容修炼上升得名唐末乃为僧刹宋元祐中郡守沈祖徳命僧以珪迁于半山大观二年赐额江山县志明万厯间重建
　　太平寺　正徳江山县志在县南三十五里宋干徳元年僧徳浩建太宗时赐额天圣四年再建佛殿江山县志即故县址也
　　鹿溪院　江山县志在鹿溪渡元皇庆癸丑建明万厯间改建航埠山【徐慥鹿溪院诗两岸青山曲趂溪倚山僧屋傍髙低一防乌鬼浮沉食无数黄公来去啼花径暗香风逓送稻田新緑雨催齐老僧正说天台事水自东流日自西】
　　普明寺　衢州府志在县南十五里宋淳祐年建明治间重建
　　法藏寺　衢州府志在县东南五十里唐贞观三年建明嘉靖二十三年重建
　　江郎寺　衢州府志在县南五十里宋天禧二年建心航庵　江山县志在清湖下首因山曲折幽径逶迤有仙坛为乩仙之所后有阁临池旁一径以逹陆舫最上为听松瓢林木掩映逺眺数里归防落照俨如图画明邑人毛应思建
　　天雨庵　江山县志在仙霞岭上建自宋代
　　国朝康熙十七年寺燬总督李之芳重建【李之芳天雨庵碑记仙霞浙闽之冲连峯叠嶂不可纪极岭之巅有闗闗之下则天雨庵在焉前数年防氛滋蔓设伏捣巢殱厥渠魁严斥堠置戍守俯瞰天雨庵表里若唇齿迄今门庭宴如四方至者必停车庵下礼佛而去歳丁巳不戒于火僧正龙亟以兴复为请越明年余捐资为倡于是藩司守令各输金以济其役而浙闽士庶佽助恐后鸠工庀材葺而新之规模敞落成请记于佘余惟神臯奥区必借神灵作镇以肃民之观听庵之肇造始于宋长翥孤骞俯压山川之气已五百余嵗而听其毁诸已乎今者榱题轮奂有严有翼其君子凭轼而临如入馆其小人担簦以从如依庐舍庙貌吉防神人胥悦凡道出兹岭瞻依灵爽者当思徒御不惊从此为良民善士沐浴教化以歌咏太平其亦可矣是为记】
　　紫微观　正徳江山县志旧名紫微道院去县西南三里元皇庆二年隠士璩可道建明洪武间设道防司以徐安道请立为丛林江山县志成化间重建
　　开化县
　　灵山寺　衢州府志在县西五十歩五代时有两异僧住此尝着灵异后皆化去居处尝有神光宋皇祐辛卯僧清臣始剏寺诏赐今额治衢州府志元末燬至正戊戌重建开化县志明洪武庚午僧择善建钟楼藏殿千佛阁【解缙灵山寺记开化县西有山偃然如人卧因曰卧佛宋兴始造寺于山之麓曰灵山寺僧既众分三寮曰慈廕居其中曰静照居其左曰雄观居其右由是为丛林至今三百余年可谓盛矣元季燬至正戊戌沙门可玖养琦经营再造景芳道徳继之而有绪未就入明沙门道源以洪武庚午修建甚盛遂轶于前盖竭其力几二十年而施设与清臣等其功有足也】永乐乙酉僧普赐建静照堂圆通阁
　　太平院　治衢州府志在县北十五里宋淳熙三年建治开化县志有僧老者人所敬仰睦防知其名不敢焚掠而去后燬元大徳二年僧守常重建至正十二年复燬僧亮可增建【虞京游太平院诗金银楼观倚层巅幽絶由来隔市髙树鸟啼秋色里断桥人语夕阳边林深雾重鸣踈雨崖险风髙响落泉声利轮蹄无路入竹门长鎻薜罗烟】
　　寳积院　崇祯衢州府志在县西三十五里宋端拱二年建治开化县志元壬辰燬僧戒月重建【汪相如寳积院诗秋容未见麦先老春事无人花已休且借江山助诗兴莫因风雨作覊愁荒村终日奔走萧寺可人真逗遛一炷炉香小牕下卧聴云木呌钩辀洪穮寳积院诗欲入氷壶愿未偿白云招我入山房雪涛细叩煎茶饮水月闲炼墨方听颖师琴忘俗累话参寥事忆家乡僧门酌客真多礼只在铜炉一炷香】
　　太康院　治开化县志在县南五十里周显徳元年建有灵应道者焚修于此言雨旸无不应后坐化于山之右其地至今不生草寺僧以其锁骨塑身立阁奉之远近敬信遇旱祷祈常以法身之轻重为雨不雨之验【程俱太康院诗潇潇僧院在山阿春日寻幽得独过一径落花人迹少四檐乔木鸟声多端明古墓生芳草圣者香祠长薜萝乗兴杳然迷去路禅衣和月醉婆娑】
　　龙华寺　衢州府志在县西二十里晋天福四年建宋元丰间有僧修意受法于龙华传教师道圆后从佛印禅师游大观初复归龙华示寂又有了空者与胡寅程俱江伟李光及丞相赵鼎侍读范冲相友善有倡和诗甚多
　　国朝康熙初僧湛圆重建
　　招福寺　衢州府志在县东十里宋端拱二年建赵清献公抃旧游处有真如轩公题壁
　　云门院　衢州府志在县西云台乡宋开寳中建程俱退寓于此
　　清源院　衢州府志在县南二十五里宋景定二年建明洪武中重建
　　慈恩堂　衢州府志在县东宋建元季圯明初重建管理通济桥
　　国朝改为禅院
　　菩提庵　开化县志在县北小山岭万厯间建玉霄宫　开化县志在县北四十里名胜志元道士王自然弃家修炼于此有道行能致风雨延祐间即其所居建玊霄宫崇祯衢州府志元末燬道士王允中重建明洪武二十四年立为丛林
　　颐眞宫　开化县志在县北钟山下宋建炎间道士王惟迪建元末燬明永乐间道士王允中重建
　　国朝康熙二十一年道士叶行进重建
　　严州府【建徳县附郭】
　　报恩寺　严陵志在府城内宋庆厯中郡人沈文庆舍基建僧如实开山元末燬明洪武二年僧智徳重建嵗久倾圯景泰元年僧文斌募新之治四年知府李徳恢命僧宗广重修建徳县志嘉靖十五年改为严陵祠万厯年间祠移于建安山麓仍于山门葺小屋以识古刹焉
　　国朝康熙二十二年僧普敬重建大殿
　　妙观　明一统志在府城内西北唐景龙中建名龙兴观宋大中祥符元年诏天下建天庆观即改名天庆四年诏即天庆观建殿以奉太祖嵗时长吏率官属朝谒着于令严陵志元元贞元年诏易江南诸路天庆观为妙观元末燬明洪武初李文忠即故基重建玊皇殿永乐宣徳正统天顺间相继兴复鼎建两庑山门殿西为紫微楼下为眞风堂左右为景星南楼为方丈又南为治事防东为迎仙馆南为三清殿规模壮丽为一郡伟观建徳县志崇祯年间推官冯秉清重修
　　国朝康熙二十年知府任风厚重修仍置月台下班亭二座前葺大坊扁曰妙观今为嵗节文武习仪祝厘之所
　　建徳县【城外寺观】
　　九峯寺　严陵志在县西北五里武定门外倍郭坞宋寳元二年建清凉文益禅师开山邑人王嗣隆舍基政和五年燬僧自南重建山有九峯环列故名【新定续志前为九峯庵后请州城废寺易其额】元末燬明洪武元年僧乾元即旧基重建严州府志嘉靖间废旧址为有力者所得僧道源复建于风硎桥万厯三十六年僧徳钦复古址鼎建殿宇焕然一新
　　天宁禅寺　嘉靖浙江通志在府城南五里严陵志宋庆厯中僧道明开山名广灵寺崇宁二年改为崇宁万寿禅寺政和元年改天寜绍兴七年改报恩广孝禅寺明洪武己酉僧志满重建复名天宁宣徳正统成化间僧绍宸道浩戒恩前后增剏气象轩豁甲于一郡诸寺焉
　　灵石寺　严州府志在县东守禄村旧名灵石院一名鸟石寺五代梁时长守禅师开山宋建中靖国元年知州马玕改今名严陵志明洪武二年僧知永重修
　　仁王教寺　严陵志在县东南翁村旧名仁王院吴天玺间支遁禅师开山年久圯宋嘉定间诚禅师重建
</div>
    <div class="pagination">
<a href="浙江通志_page636.html">上一页</a><span>...</span><a href="浙江通志_page632.html">632</a><a href="浙江通志_page633.html">633</a><a href="浙江通志_page634.html">634</a><a href="浙江通志_page635.html">635</a><a href="浙江通志_page636.html">636</a><span class="current-page">637</span><a href="浙江通志_page638.html">638</a><a href="浙江通志_page639.html">639</a><a href="浙江通志_page640.html">640</a><a href="浙江通志_page641.html">641</a><a href="浙江通志_page642.html">642</a><span>...</span><a href="浙江通志_page638.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
