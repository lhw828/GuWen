<!DOCTYPE html>
<html>
<head>
    <meta charset="UTF-8">
    <title>湖广通志 - 第 236 页/共 373 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>湖广通志 - 第 236 页/共 373 页</h1>
    <div class="content">　　李长庚字孟白麻城人万厯乙未进士由户部主事累迁顺天府尹京畿荒旱疏请平粜赈饥免税皆朝上夕可民頼以生巡抚山东与民休息迁戸部侍郎督饷天津复海运仓厫充实晋刑工二部尚书魏珰以为杨左党削籍懐宗时起大司农冡宰上褒以勤劳清慎后与柄政者意不合放归【以上旧通志】张邦翼【详忠臣志】
　　穆天顔字象悬黄冈人万厯酉戌俱亚魁授番禺令举最拜福建道御史疏覈税监及诸权贵凡所建白婉曲引谕时疏多留中而顔奏輙下部议行歴巡按广西丁内艰归里布衣徒步不置产业初顔父守文司铎四川卒于官顔方少与兄扶榇归逆旅投宿不纳防大雷雨昏黒兄弟哀号逐电光行峻岭中附客舟资且罄相与朝夕哭客感其苦孝乃厚赆焉既贵倍酬之
　　官应震字旸谷蕲水人万厯戊戍进士由县令入户垣屡疏人才消长东宫国本礼仪奢俭宦竪朋党诸大事请罢额外贡税并取金花银还太仓以济军食前后二百余疏上尝语左右此人敢言任怨御书姓名于屏时议増赋震力争减楚赋三十三万光宗即位稍迁太常少卿寻乞归
　　于伦字大常黄冈人万厯辛丑进士官御史以不附魏珰告归养子斯行举于乡献贼破团风洲被执不屈死
　　吴亮嗣字明仲广济人万厯甲辰进士以南充令治最擢兵科给事受事五月四上疏而三得报神宗朝异数也嗣感激益请励精圗治节冗费裁税珰时满朝荐刘光复皆因事繋诏狱嗣请释之又疏理熊廷弼之诬及董其昌张涛等人材可惜因张差事请申饬禁卫又请饬京营武备条战守事宜天启初迁太常少卿三年罢归弟亮思懐宗时选贡以廷试上疏论大臣徇私请托懐宗下其疏凡三置对侃侃有亮嗣之风
　　杨王庭字中愚麻城人万厯已酉举于乡授浔阳令江岸北地形洼下民数千聚庐于此时夏流汛溢民将淹没庭筑隄捍之号杨公隄以持正忤矿珰调桃源令寻晋广信府丞告归教子孙以文章名戚族之贫者咸仰给焉
　　卢尧臣字赞勳黄安人万厯庚戌进士授益都令邑多贵势臣抗法不挠被中伤谪去久之起济宁府宁前卫推官致仕子七尔惇巴州守尔恒通判尔悌另传尔慥举人孙绳慈松杨令经戊戌进士兴化推官俱有声【以上旧通志】
　　胡士容三楚文献録字仁常广济人万厯庚戌进士授长洲令迁嘉定请征折色省转输费钜万歴戸部主事郎中时大司徒抗直谇责诸曹郎独才容章奏多属起草迁山西叅议兵备蓟州魏党崔呈秀蓟人也荐其倡姬弟为材官拂然絶之有奸賘吏捕急投崔氏第竟取论如法郡邑为魏忠贤立生祠容攘臂曰门奄采椽而居之人犹有气乎禁不许迁江西副使驰传至山东驿遇忠贤所使中贵人争马容愤令苍头撃其从者中贵奔走逮镇抚狱拟賍七千榜掠无完肤蓟及长洲民闻之咸输镪以代懐宗立乃获释补陜西副使兵备临洮巩昌驻兰州迁防政驻甘肃卒赠太常卿子仑以军功世袭
　　王钦濓字孟周黄冈人博学多闻万厯壬子乡举令江西南陵首开六连湖水利泽及数万户时冦躏江南捐俸赈饥练乡勇増城堞贼不敢窥抚按以守御功疏荐第一寻卒于官长子承祐癸酉副榜次子承启辛夘举人孙懋徳懋才俱进士
　　周之驯字无逸黄冈人万厯癸未进士以计曹督防清江浦约已通商督学八闽校阅皆出一手迁江右驿传道以邮符诖误复补登莱防议殚瘁边防因城工报竣増级赉金戊寅量移济南分巡副使死于官赠光禄卿赐祭葬【以上旧通志】
　　李新【详忠臣志】
　　石有恒【详忠臣志】
　　李树初【详忠臣忠】
　　李揩字端甫蕲州人万厯间袭千户职授靖州守备随刘綎征苗播攀藤越楼闗天堑建立竒功加世袭指挥陞浙江叅将防海贼入犯设竒大破之擢吴淞副総兵晋贵州総兵归里居防庐墓孝友同居及卒弟栋嗣其爵【旧通志】
　　詹时明三楚文献録字尔用黄冈人生而醇朴下惟发愤日偕所与俦讲明性道里人目之曰古人以嵗荐补常徳训日坐堂舍秉铎无他营一日直指命点大龙站马积猾更畨相混明严核之则请以赂免明曰吾奉直指命且马政国大事也阿堵物敢挠令耶众慙而退未几迁江西武宁谕其课诸生学主明理而旁畅实用曰四科三途岂仅区区呫哔哉陞筠连令解组归谈道讲艺如故学者尊为冲默先生子谨之另传孙大衍大有皆举人
　　李梴【详忠臣志】
　　张金和字汝节广济人以拔贡再任广文迁武平令始至值小河卒因府胥索贿滞粮聚诟太守和单骑谕解之徐诛首事藩掾令妾诲淫得吴商金又杀妾与商和得情诛掾李藩父子杀人郡纳贿欲脱之和寘之法在邑三年政平讼理解组归年八十六卒孙仁熙有学行康熙甲子与修通志
　　金之纯字健之广济人万厯乙夘举人署醴陵谕补浙川令以治绩擢知兴安州流贼突至仓皇登城誓以身殉丁壮皆感激殊死守时久旱夜半雨大注城堑暴深五尺贼始退一嵗中贼薄城者四粮尽且陷宻檄旁郡游撃唐通为援夜缒敢死士防袭之斩获甚众贼去民饥且疫设粥食调医药以抚之状闻擢守汉中防疾卒年四十六逾年寇至民见纯绛衣大冠立埤间若泣者遂庙祀焉纯笃于友谊江夏吴裕中劾丁绍轼语侵珰矫诏死杖下亲故皆窜匿暴尸衢中纯独临其防返其榇于三千里外妻李氏有节操明于大义训子徳嘉成
　　国朝壬戍防元另传【以上旧通志】
　　饶京【详忠臣志】
　　王崇擢字平衡黄冈人三嵗失怙奉母李氏尽孝为人长厚谨饬童孺皆亲之以子用予贵封检讨孙泽复入翰林擢与其配同享大耋泽请告终养人以为荣焉
　　秦如容字介臣黄安人事父孝父卒孝养祖母为诸生贫甚刻苦读书甲戌成进士选中书舍人念邑人计偕长安无停骖所特倡建防馆至今赖之家居置义塾造就宗党子弟多盛徳事
　　张鹏翔字拱北黄安诸生博闻嗜学有隠徳邑令请宾郷饮为书恳辞先是里中有党人之变翔暨仲子百程帅众四百人与各寨讨定其乱好事者蔓株不巳翔流涕为言杀降不祥于是多所全活桑梓尤徳之晩讲尚书于璧山学者称璧山先生着有璧山文集若干巻【以上旧通志】
　　皇清刘子壮字克猷黄冈人弱冠登贤书雄词健笔自成一家言其制艺为楚文风之冠有雅量人以公辅期之已丑成进士
　　廷对第一人授修撰制策条奏如开
　　经筵及设满学满科诸事皆防举行壬辰分考礼闱未几请告归里性孝友初出嗣从父为置媵生二子然后归本生父抚育诸弟侄成立尝游吴门有小吏被诬繋狱白于吏脱之吏鬻爱女得五十金为献壮急令取还女获免官翰林时捐百金赎同乡难妇与夫完聚生平善行多此卒年四十有四陈天生字植其黄冈人父楚安生母刘俱早逝事嫡母萧至孝弱冠补邑庠敦行尚义以清白训子孙以长厚式里党葛巾芒履逍遥游咏有古隠君子风卒年六十有二赠通议大夫子五长肇昌另传
　　王躬俊黄冈诸生少事父母以纯孝称兄弟五人三世同爨立义学延名师训乡人子弟成就甚众仿朱子社仓法倡捐米谷壬辰大旱斗米千钱计口周给全活不可胜计孔子河有问津书院燬于兵纠众捐修置田供春秋祭祀又明末东山未靖大军进勦俊纠集乡勇筹粮饷賛方畧不匝月冦平当事者议题用力辞不受年八十余手不释巻以疾卒子风采孙全才俱另传
　　刘登仕【详孝子志】
　　张先基字开有广济人顺治已丑进士授枣强知县生母早防事继母如所生待异母弟极友爱兄嫂防遗孤贡金抚育教导得补邑庠亲伯叔乏嗣基殡葬尽礼置田供祀族党贫乏者周恤之初至枣强谳大辟狱十余案活其矜疑十二人鍳拔人材尤有卓识如宋师祁王侐等皆其所得士


　　湖广通志巻四十八
<史部,地理类,都会郡县之属,湖广通志>
　　钦定四库全书
　　湖广通志巻四十九
　　乡贤志
　　安陆府
　　南北朝张兴世幸史列传字文徳天门人少家贫白衣随王元谟伐蛮又岀梁山有战功寻进龙骧将军领水军拒南贼时贼屯鹊尾相持久不决兴世建议以竒兵潜据上流遏其粮道贼饥走遂平江陵迁右军将军封作唐县侯徙光禄大夫
　　邓元起南史列传字仲居当阳人少有胆畧性任侠仕齐为武宁太守梁武起兵率众防夏口至巴西太守朱士畧开门以待蜀人竞出投之进屯西平益州刺史刘季连诣降初元起以乡人庾黔娄为参军又得荆州刺史萧遥欣故客蒋光济并厚待之多所賛画在政二年以母老乞归养诏西昌侯萧藻代之藻求良马不与因醉杀之诬以反故吏罗研诣阙讼寃赠元起征西将军諡忠侯
　　宋孙何宋史列传字汉公其先汝阳人以父庸为荆门军遂居焉何笃学嗜古为文必本经义尝作両晋名臣賛宋诗二十篇春秋意尊儒教仪闻于时淳化中进士第一直史馆改右司谏真宗初何献五议嘉之寻举入阁疏慎选部官出为京东转运副使疏请择守宰省冗员遴选法俄知制诰请养疾不许遣医诊视何勤接士后进有词艺者必为称着驳史通十余篇文集四十巻
　　孙仅宋史孙何传仅字邻几何弟少勤学有时名举进士诏举贤良方正擢右正言知制诰真宗思择循良知诸军御书仅名示宰相命知永兴寻知河中复进给事中仅性端慤中立无竞笃于儒学士大夫推其素履弟侑登进士第官至殿中丞
　　张迪明一统志天门人元丰间进士累官谏议大夫有诤臣风烈
　　张征【详文苑志】
　　张彻明一统志徽弟元祐中七持使节八领郡符公清超迈计口受俸遗表云神虽去干忠不忘君毕渐明一统志潜江人绍圣元年状元为膳部员外郎出知荆南府事以文学致身刚介自立时人以其典本郡荣之
　　陈嘉言【详忠臣志】
　　祝松【详忠臣志】
　　明姚善【详忠臣志】
　　张伦分省人物考字伯叙京山人洪武初举经明行修以母老辞归再举孝亷授本县训导敦朴有师范勤于训迪子从道字质徳洪武中乡举授庐州通判以清慎闻上赐羊酒为劳永乐初擢知徽州诛豪猾郡中清静丁忧补永平进山东按察使
　　李宗信楚纪潜江监生洪武中授监察御史改大理评事出知保宁均赋役验丁覈实民胥赖之铨司奏绩上曰李宗信能臣也不在考列永乐间擢交趾按察使忠义奋兴吏民畏服后乞归赐钞俸
　　吕中楚纪字子正沔阳人父早防奉母极孝母殁庐墓朝夕号哭三年乃归洪武中由辟举任四川照磨居官有声宣徳间上疏请免县民嵗造弓矢三之一以苏民力邑人徳之
　　李庆分省人物考字积善天门人弱冠补弟子员以次升南雍正统元年擢建昌同知时催科甚急民病之庆下令缓期民大喜输纳恐后转南戸部郎中南都粮饷自两浙输者十之六旧例以浙多巨室凡朱墨楮笔裀褥之属皆责输者供庆一切罢之改礼部郎中南畿诸郡嵗进表笺例由礼部上闻奸吏需求百端或摘点画之讹以求赂庆悉禁絶陞浙江都转运使两浙盐利甲于他运前此为运使者交通商贾富及仆庆至严簿书时出纳絶请谒有持劵请盐者按嵗月先后给之二年嵗课三倍寻致仕归卒于舟庆居官亷介禄俸所入輙以赒宗族故旧之贫者日用不给常贳贷以继之布衣蔬食处之澹然歴官二十年田园不増尺寸茅屋数椽而巳
　　黎永明字光亨京山人景泰甲戍进士性孝友歴顺徳知府郡治前建清风楼人以为无忝云后有中贵恣横明挞之数十事闻谪夔州同知卒于官【旧通志】王希旦字景哲明一统志京山人成化中进士授南京大理评事迁广东佥事猺人懐徳畏威时讨琼南黎人军需赖以不缺班师日军民道颂之
　　郭轩字文载明一统志天门人成化庚子举人授卢氏教谕以师道自任多所造就迁福建连江令卒于官县诸生为扶柩而出轩以刚正见重士诸生显者过县必拜其墓
　　鲁铎分省人物考字振之天门人治壬戌防试第一入翰林少师李东阳雅重之预修孝宗实録武宗立使安南宣布威徳正其礼仪诸所馈遗悉却之迁国子司业累迁南北祭酒教士切实为学不事章句嘉靖初以刑部尚书林俊荐用孝宗朝谢铎故事起南祭酒逾年复请致仕屡征不起卒諡文恪
　　初杲分省人物考字启昭潜江人正徳辛已进士授御史防议大礼引经抗疏同百官赴东华门哭声彻内世宗震怒杖几毙复疏劾都御史席书不当骤转礼部尚书朝绅震慑巡视河东盐法濬河渠筑隄堰鹾政大举商民便之寻转河南佥事分巡睢陈擒灭流贼王长子洪辅等数千人转云南副使参政乞休归
　　鲁彭字夀卿祭酒铎之子正徳丙子举人任广东乐防令平易近民勤恤赈济全活甚众一日海上渔人以玳瑁献投之海滨因作海问赋去任民为生祠以祀【旧通志】
　　王桥字汝济京山人嘉靖丙戌进士除钱塘令三年晋御史巡视北城风纪肃然为权贵所嫉出淮上落职判邓州移淮安迁南户部郎中出守庆逺与栁州诸郡合兵讨黒隆诸溪峒蛮有功迁广西参政典粮储黄籍二事庭无稽务桂岭间甚称之未几进河南右布政使罢归
　　王格字汝化与兄桥同榜进士迁庶吉士出知永兴县寻擢南户部主事转员外补河南佥事分巡河北世宗南巡至卫辉行宫火火自内发防逮格及抚臣等杖之归田又十年金陵顾华玉巡抚聘格与随州顔维乔黄冈王稚钦同修兴都志书成赐金帛穆宗初朝臣请録叙耆旧特授太仆寺少卿致仕里居五十余年尝游峨嵋得吐纳服食之术晩年须髯如防腰带倍人奉诏存问者再卒年九十有四
　　刘勳字建伯潜江人嘉靖戊子乡荐授裕州学正陞国子学録日与四方名儒倡明正学擢刑部主事寻补工部员外修琉璃河桥迁河东运司所在留清白声归林之日饭粝衣垢好学不倦【以上旧通志】王宗茂字时育明一统志京山人嘉靖丁未成进士授行人擢南御史时严嵩父子威慑中外宗茂积不平甫拜官即上疏列其罪状八劾之疏至通政司赵文华宻示嵩得预为地遂以诬诋谪平阳丞恬然出都到官旋以母忧归隆庆初赠光禄少卿
　　髙岱分省人物考字伯宗京山人嘉靖庚戌成进士为刑部郎中防台谏吴时来等疏严嵩父子不法状诏逮系狱将寘重典岱请大司冦郑晓轻之狱上得戍边岱复为治装微服相送嵩父子闻而衔之防景王出封讽铨曹出为长史岱好读先秦古文为唐人诗多论著性戅好面折人过弟嘉靖丙辰进士壆乡荐皆有才学名
　　李淑字师孟京山人嘉靖庚戌进士累官广西右布政初佥宪浙中有破倭功严嵩私人赵文华攘而有之后以他事调归长子维桢次维标举进士维极维柱皆举于乡
　　胡钥字卫卿潜江人嘉靖癸丑进士授行人擢御史督河东鹾政奏复南阳为行盐地风裁赫然晋广东叅议持躬清正所至专务抚辑有善政以继母老乞归养
　　李维桢字本宁淑子隆庆戊辰进士选庶吉士授编修督学陜西天启初以布政司家居时修神宗实録佥以维桢善史才荐之召为礼部右侍郎晋尚书乞归卒年八十懐宗时赠太子太保维桢弱冠登朝博闻强记与同馆许国齐名其文章闳肆有才气海内请乞者无虚日碑版之文照耀四裔【以上旧通志】周嘉谟三楚文献録字明卿天门人隆庆辛未进士授戸部主事守韶州备兵泸州甫抵蜀单骑定建武兵变晋宪使丁内艰归复起入蜀税使丘乘云横税敛嘉谟檄所司一概抗絶之转左布政寻抚滇南土酋多安民背汉投缅请兵讨之获安民又疏减滇贡矿金二千有竒総督两粤大水捐赈修筑隄圩以捍其患转南司农北司空陟吏部尚书光宗召至御榻前受顾命与杨涟诸皇太子至文华殿见诸臣祈即日登极时李选侍犹据乾清宫谟率九卿科道力请选侍移哕鸾宫居焉巳而乞退逆珰借移宫案诬陷杨左诸忠良削谟官籍懐宗立诛羣奸起南冡宰甫就职即请老年八十四卒谕祭葬赠少保
　　刘垓字达可明一统志潜江人隆庆辛未进士授太平司理有声转祠部恳救吴赵二太史廷杖忤执政被谪再起督学云南得士心谢政归创同仁书院讲学置义田仓塜赈贫郷人戴徳
　　王颋字士直京山人万厯戊子举人令南溪邑征赋无法颋置忠孝廉节四匦令民署名投之官无竒羡里胥鲜侵隠者剧盗严正卿啸聚山谷颋缚之平其余党以外艰归服阕除防自令开水利灌田数千亩摄郡者修隙左迁华亭丞
　　郝敬字仲舆京山人防称神童万厯已丑成进士知缙云永嘉二县有能声歴礼户两科给事论山东税监陈増贪横十月之内谏疏十二上帝怒夺俸谪知江隂县未几归里中年即制一棺额曰一杯斋年八十二忽草数书别诸亲故乘輤车令亲故子媳防服送之及圹所无变色送者兾无恙敬从容下车题诗挥手而逝所着有九经解子洪范壬午举人
　　徐麟字仁卿天门人由明经署金华训迁天台谕遭倭乱士多贫恒待麟衣食之已而归养士涕泣不忍别即文庙右缮祠以祀尝还人遗金又遭横逆不校治袁学博之旅防拯吕道原之藐孤皆盛徳事以子成位贵封中宪大夫卒年七十八【以上旧通志】王林【详文苑志】
　　王应鼎【详孝子志】
　　王极字建之沔阳人天启壬戌进士授戸部主事迁郎中出守青州时珰祸方烈各郡建祠恐后极故缓之珰败毁各郡祠青州独无擢督学闗中寻解组归辟緑合园吟咏其中
　　刘若金字用汝潜江人天启乙丑进士初令福建古田调浦城摘奸弭盗两邑惮之迁南吏部主事转淮海兵备投劾归里已而优诏起用特擢副都御史督抚闽广晋兵部侍郎刑部尚书后以疾归
　　谭元方字正则天门人天启甲子举人授髙苑令以御贼功调汶上陞苏州海防同知复调邳宿分管盐运时海壅河决漕运不继开泇河杀水势又凿新渠四十里疏闻赐秩加金陞栁州知府复迁庐州陞安陆兵备道晋副使招抚流移解散白莲妖党以老乞归弟元礼字服膺明末辛未进士初授徳清令严请托罔敢干以私奏最陞户部主事赴京卒维扬道中【以上旧通志】
　　谭元春【详文苑志】
　　刘楚垣三楚文献録字师仲荆门人少失怙奉母至孝受业于伯兄事之如父中天启丁夘乡试课侄延禧成进士延祐领乡荐一门之中济济彬彬皆其力也甲戌以后流冦屡薄城倡义守御卒保无恙优防纪录其功未仕而卒
　　徳安府
　　周鬭谷于莵【详忠臣志】
　　季梁随贤臣左传桓公六年楚武王侵随使防章求成焉军于瑕以待之随人使少师董成王毁军而纳少师少师归请追楚师随侯将许之季梁止之曰天方授楚楚之羸其诱我也随侯惧而修政楚不敢伐鬬辛【详忠臣志】
　　汉黄香【详孝子志】
　　黄琼后汉书列传字世英香之子以父任为太子舍人辞病不就永建中公卿多荐之琼不得已应诏李固素慕琼以书逆遗之至即拜议郎稍迁尚书仆射初琼父在台阁习见故事及居职达练官曹争议朝堂莫能抗夺桓帝欲褒崇大将军梁冀使防议其礼胡广等咸称冀勳徳琼独谓不可冀以为憾防地震乃策免琼及冀诛胡广等皆坐阿附免废复拜琼为太尉
　　黄琬后汉书列传字子琰琼之孙建和日食诏问所食分数琬方七嵗曰日食之余如月之初琼闻以此应诏及琼为司徒拜琬为童子郎辞不就后迁五官中郎将陈蕃深相敬待同心显用志士权富子弟一切峻絶左右遂陷以朋党蕃坐免官琬亦禁锢几二十年光和末太尉杨赐荐之征拜议郎歴太仆补豫州牧值冦起琬讨平之封阳泉乡侯后同王允谋诛董卓卓将李傕郭汜破长安收琬下狱死
　　周章后汉书列传字次叔尚阳随人仕郡为功曹时冠军侯窦宪就国太守行春欲谒之章谏曰今日公行春岂可越仪私交且宪势倾王室而退就藩封祸福难量明府剖符大臣举止进退其可轻乎守不听升车章前拔佩刀絶马鞅乃止及宪诛公卿多以交闗得罪太守幸免重章举孝廉歴迁司空中常侍郑众等秉势预政章数直言后以谋立平原王事觉自杀家无余财诸子易衣而出并日而食
　　唐许圉师唐书许绍传圉师安陆人绍次子有器干擢进士第累迁黄门侍郎同中书门下三品久之刺史相州专以寛治州人刻石颂美部有受赇者不忍按苐赐清白箴其人自愧后修饰更为廉士晋戸部尚书卒赠幽州都督諡曰简
　　许钦寂【详忠臣志】
　　许钦明【详忠臣志】
　　郝处俊唐书列传安陆人父相贵滁州刺史封甑山县公处俊少孤故吏赗千缣不受贞观中第进士授著作佐郎累迁吏部侍郎髙丽叛诏副李勣征之师入境未阵贼遽至处俊餐不顾密遣精锐撃之贼却入拜东台侍郎时髙宗欲饵浮屠所治丹谏止之又谏雍王周王主东西朋以音技角胜帝叹其逺识帝多疾欲逊位武后处俊谏曰天下者髙祖太宗之天下应谨守宗庙传之子孙事遂沮寻拜侍中罢为太子少保卒赠开府仪同三司荆州大都督处俊临事敢言凡所规献得大臣体武后虽忌之操履无玷不能害子北叟跻膴仕孙象贤垂拱中为太子舍人后素衔处俊因事诛之临刑极骂乃死
　　宋王世则清源人徙居应山姓谱太平兴国八年登进士第一淳化初以右正言使交州还朝条事迹及山川形势上之进直史馆未几以言储贰事黜知象州
　　宋绶【详文苑志】
　　宋敏求【详文苑志】
　　宋庠宋史列传字公序初名郊安州安陆人登进士第一后参知政事与吕夷简论议不合出知州徙郓州庆厯中范仲淹去位复召参知政事帝尝召二府对咨政殿出手诏防以时事庠曰两汉对策本延岩穴草莱之士今备位政府而比诸生非所以尊朝廷请至中书合议条奏论者以为知体后封郑国公以司空致仕卒赠太尉諡元献尝曰逆诈恃明残人矜才终身弗为也以此人益称其长者子充国亦崇祀
　　宋祁宋史宋庠传祁字子京与兄庠同举进士礼部奏祁第一庠第三章献太后不欲以弟先兄擢庠第一寘祁第十授直史馆后修唐书迁右谏议大夫翰林学士景祐中诏求直言祁奏切中时病又言天下根本在河北河北根本在真定请择将练卒积饷以待战唐书成迁左丞进工部尚书以羸疾请便医拜翰林学士承防诏遇入直许一子主汤药寻卒遗奏立储嗣以定人心又自为志铭戒其子勿请諡勿受赠典学士张方平言法应得諡諡曰景文赠尚书连庶宋史列传字居锡应山人举进士为商水尉调夀春令兴学尊礼秀民以劝其俗开濒淮田千顷县大治以母老乞监陈州税欧阳修祖无择荐其学行宜在台阁起知昆山不行歴迁职方员外郎
　　连庠宋史连庶传庠字元礼庶之弟举进士为宜城令敏于政事号良吏官至都官郎中宋庠兄弟皆依之及二宋贵退居守道非其人不交非其义秋毫不汚
　　郑獬宋史列传字毅夫安州安陆人少负儁才试进士第一歴知制诰英宗即位疏言愿申诏中外许令尽言有可采録召对至近臣不时召见访求得失以禆益治道帝嘉纳之尝应召夕对内东门命草三制皆称防赐双烛送归舍人院拜翰林学士未几徙青州方散青苗钱獬言但见其害不忍民无罪而陷宪网引疾乞闲卒家贫子弱藳殡僧屋后滕甫守安州乃克葬
　　刘逵字公路明一统志随县人举进士髙第累官至中书侍郎蔡京以彗星见去相逵首劝徽宗碎元祐党碑寛上书邪籍之禁稍正京背理害民之政及京复相谪镇江节度副使安州居住后京再罢起知杭州加资政殿学士
　　连南夫明一统志应山人建炎初守濠州累官广东转运使新兴饥发仓赈济全活以万计
　　孟宗政宋史列传随州人宁宗庆元四年赵方募士遴将乃拔宗政而补以官宗政立三军偕扈再兴陈祥分统焉设伏三方蹀血而战既而枣阳报急宗政午发早至赵方移帅京西闻之大喜使权枣阳流民归者数万宗政发仓赈济给田创屋居之籍其壮者号忠顺军俾出没唐邓间威名大振累官至荆鄂都统制置信赏必罚好贤乐善为一时名将死之日边城为之罢市
　　孟珙宋史列传字璞玉父宗政招唐邓蔡州壮士二万号忠顺军命江海総之众不安以珙代海分为三军众乃帖然绍定五年为京西兵马钤辖枣阳军驻劄复檄戍鄂屡败金人灭之理宗谓曰卿名将之子忠勤体国破蔡灭金功绩昭著歴封汉东郡公珙忠义贯金石在军中与参伍部曲论事片语折衷众志皆惬虽老校退卒壹以恩意抚接惟建旗鼓临将吏色凛然无敢涕唾者退则焚香扫地隠几危坐若萧然事外其学邃于易作警心易賛自号无庵居士李庭芝【详忠臣志】
　　王登宋史列传字景宋徳安人少喜兵法慷慨有大志孟珙招之幕府久之调巴东县后举进士调兴山主簿吴渊为制置使具书币招之登方与客奕发书长揖出门既见渊请为节制至沙市椎牛酾酒誓众股栗聴命立竒功于沮河赵葵为制置使握登手曰景宋一身胆惜相见晩也俾叅宣抚司兼京西节度马光祖为制置使辟充叅谋官迁京西提点刑狱威声日振
　　边居谊【详名宦忠臣志】
　　元赵复【详人物志】
　　鲁璠【详文苑志】
　　明樊士信【详忠臣志】
</div>
    <div class="pagination">
<a href="湖广通志_page235.html">上一页</a><span>...</span><a href="湖广通志_page231.html">231</a><a href="湖广通志_page232.html">232</a><a href="湖广通志_page233.html">233</a><a href="湖广通志_page234.html">234</a><a href="湖广通志_page235.html">235</a><span class="current-page">236</span><a href="湖广通志_page237.html">237</a><a href="湖广通志_page238.html">238</a><a href="湖广通志_page239.html">239</a><a href="湖广通志_page240.html">240</a><a href="湖广通志_page241.html">241</a><span>...</span><a href="湖广通志_page237.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
