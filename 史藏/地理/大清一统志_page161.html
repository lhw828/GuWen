<!DOCTYPE html>
<html>
 <head>
  <meta charset="utf-8"/>
  <title>
   大清一统志 - 第 161 页/共 202 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   大清一统志 - 第 161 页/共 202 页
  </h1>
  <div class="content">
   临桂县【附郭东西距一百十里南北距九十二里东至平乐府恭城县界六十里西至永宁州界五十里南至阳朔县界八十里北至灵川县界十二里东南至阳朔县界七十二里西南至永福县界八十二里东北至灵川县界六十里西北至义宁县界六十三里汉置始安县属零陵郡后汉因之三国吴甘露元年于县置始安郡晋及宋齐因之梁为桂州治隋仍为始安郡治唐又为桂州治武徳四年析置福禄县贞观八年仍省入改曰临桂五代因之宋为静江府治元年为静江路治明为桂林府治本朝因之】兴安县【在府东北一百三十里东西距二百二十里南北距一百十二里东至灌阳县界九十里西至灵川县界一百三十里南至灵川县界八十里北至全州界三十二里东南至灌阳县界九十五里西南至灵川县界九十里东北至全州界七十里西北至湖南宝庆府城步县界二百三十里汉始安县地隋置临桂镇唐武徳四年析置临源县属桂州大厯三年改曰全义五代晋时马希范于县置溥州宋干徳元年州废县仍属桂州太平兴国元年改曰兴安绍兴初属静江府元属静江路明属桂林府　本朝因之】灵川县【在府东北五十里东西距一百二十里南北距六十里东至兴安县界五十里西至义宁县界七十里南至临桂县界四十里北至兴安县界二十里东南至临桂县界五十里西南至义寜县界六十里东北至兴安县界五十里西北至兴安县界八十里汉始安县地唐龙朔二年始析置灵川县属桂州五代因之宋属静江府元属静江路明属桂阳府　本朝因之】阳朔县【在府南少东一百五十里东西距一百三里南北距一百里东至平乐府平乐县界三十五里西至永福县界六十八里南至平乐府茘浦县界三十里北至临桂县界七十里东南至平乐县界二十里西南至荔浦县界四十里东北至平乐府恭城县界八十里西北至临桂县界八十五里汉始安县地三国吴分置尚安县属始安郡晋改曰熙平宋因之齐后废隋开皇十年改置阳朔县仍属始安郡唐武徳四年析置归义县俱属桂州贞观初省入五代宋初因之南渡后肖元初复置属静江路明属桂林府　本朝因之】永宁州【在府西一百四十里东西距一百五十里南北距二百里东至永福县界八十里西至栁州府融县界七十里南至栁州府栁城县界一百二十里北至义宁县界八十里东南至栁州府雒容县界一百二十里西南至融县界九十里东北至临桂县界六十五里西北至义宁县界一百里汉零陵郡之始安鬰林郡之潭中二县地晋太康元年析置常安县属始安郡宋省梁大同八年改置梁化县于县置梁化郡隋开皇中郡废十八年改县曰纯化大业二年省入始安唐武德四年复置属桂州永贞元年改曰慕化干宁三年又分置古县亦属桂州五代因之宋嘉祐六年肖慕化后以古县属静江府元属静江路明洪武十四年改曰古田县属桂林府后没于猺蛮隆庆五年间置永宁州仍属桂林府　本朝因之】永福县【在府西南一百里东西距六十五里南北距一百九十五里东至临桂县界五十里西至永宁州界十五里南至平乐府茘浦县界一百八十里北至临桂县界十五里东南至茘浦县界八十里西南至栁州府雒容县界一百五十里东北至临桂县界十八里西北至永宁州界六十里汉始安县地三国吴为始安永丰二县地唐武徳四年分置永福县属桂州五代因之宋属静江府元属静江路明属桂林府隆庆五年改属永宁州　本朝仍属桂林府】义宁县【在府西北八十里东西距二百三十里南北距二百五十二里东至灵川县界二十里西至栁州府怀逺县界二百十里南至临桂县界十二里北至湖南寳庆府城步县界二百四十里东南至临桂县界八里西南至永宁州界一百十里东北至兴安县界一百四十里西北至湖南靖州绥宁县界二百六十里汉始安县地唐为临川县地本义宁镇五代晋天福八年马氏置义宁县属桂州宋开寳五年省六年复置后属静江府元属静江路明属桂林府隆庆五年改属永宁州　本朝仍属桂林府】全州【在府东北二百五十里东西距一百五十里南北距一百四十五里东至湖南永州府零陵县界七十里西至兴安县界八十里南至灌阳县界五十里北至湖南宝庆府新寜县界九十五里东南至灌阳县界五十五里西南至兴安县界一百八里东北至永州府东安县界九十五里西北至新宁县界一百一十里汉置零陵县元鼎六年于县置零陵郡领洮阳县后汉移郡治泉陵县以零陵洮阳二县属之晋及宋齐以后因之隋废二县改置湘源县仍属零陵郡唐属永州五代晋天福中马氏改县曰清湘于县置全州宋因之属荆湖南路绍兴元年始听广西路节制元至元十四年改全州路属湖广行省明洪武初曰全州府九年降为州省清湘县入之属湖广永州府二十八年改属桂林府　本朝因之】灌阳县【在府东三百二十里东西距八十五里南北距一百里东至湖南永州府零陵县界二十五里西至兴安县界六十里南至永州府永明县界五十里北至全州界五十里东南至永明县界四十里西南至平乐府恭城县界九十里东北至永州府道州界六十五里西北至兴安县界二十里汉零陵县地三国吴析置观阳县属零陵郡晋宋以后因之隋曰灌阳后省入湘源县大业末萧铣复置灌阳县唐武徳七年废上元二年复置属永州五代晋天福中马氏改属全州宋元明因之　本朝属桂林府】
　　形势东控海岭右扼蛮荒【唐白居易授严谟知桂州制】制邕容交广之冲阨賔蛮严象之隘【唐呉武陵记】居五岭之表控两越之郊【唐萧昕送桂州刺史序】被山带江控制数千里【宋唐弼安逺楼记】府治雄胜与湖南大牙【宋范成大桂海虞衡志序】
　　风俗风气清淑习俗醇古【宋范成大桂海虞衡志序】早温昼热晚凉夜寒一日备四时之气【宋周去非岭外代答】笃信阴阳尚巫卜士知经术虽贫家未尝废学【宋李彦弼八桂堂记】俗尚质朴不事浮靡婚姻庆吊以防榔为礼【旧志】
　　城池桂林府城【周十二里门十二宋皇祐间筑元至正十六年甃石明洪武中增筑南城本朝康熙四年雍正二年乾隆十年重修其池东导漓江西南环阳江濶八丈二尺北无池】兴
　　安县城【周三里三十二步门三明景泰间土筑万厯中易以砖　本朝雍正八年重修】灵川县城【周四二里一百三十歩门五明景泰初筑土城成化中甃石　本朝乾隆八年十三年屡修】阳朔县城【周二里二百三十六步门四元至正七年始筑明成化初韩雍增拓本朝乾隆八年重修】永宁州城【周六里一百四十六步门四明成化十三年迁筑东】
　　【西二水环抱万厯十四年筑隄为障　本朝康熙六十一年雍正乾隆年间屡修】永福县城【周一里一百三十八步门三明天顺中土筑治九年易以甎　本朝乾隆八年重修】义宁县城【周二里一百三十八步门五明天顺六年土筑治十八年易以砖西南以义江为池濶十丈　本朝乾隆六年十三年屡修筑】全州城【周五里九十六步门五元至正间筑北据山麓南瞰湘江明初重筑　本朝雍正五年重修】灌阳县城【周二里二百三十四步门四洪武中土筑正徳中甃石本朝雍正十年重修池濶一丈六尺】
　　学校桂林府学【在府治西　本朝康熙十一年迁建雍正九年重修入学额数二十名】临桂县学【在府治南　本朝康熙二十四年迁建入学额数二十名】兴安县学【在县治西明成化中迁建　本朝康熙二十一年雍正九年重修入学额数十五名】灵川县学【在县南门外　本朝康熙五十年迁建雍正五年重修入学额数十五名】阳朔县学【在县治东宋淳熙间建　本朝康熙中屡修入学额数十二名】永宁州学【在州治西北明万厯八年迁建　本朝康熙二年重建入学额数十二名】永福县学【在县治东北宋淳熙六年迁建　本朝康熙二年重建入学额数八名】义宁县学【在县治西元元贞初迁建本朝雍正七年重修入学额数八名】全州学【在州治北宋绍兴十三年迁建　本朝屡】
　　【加修葺入学额数二十名】灌阳县学【在县治东明嘉靖二年迁建　本朝康熙中屡修入学额数十五名】秀峰书院【在府城东四面独秀峯之胜故名　本朝雍正十一年建又栖霞书院在府治东门外　本朝康熙五十六年巡抚陈元龙建又宣城书院在府治北宋景定三年建祀张栻吕祖谦理宗合二人之諡赐额明初以其地为县学治中复建于学西　本朝康熙二十四年重修又兴安县有漓江书院乾隆十二年建灵川县有文笔书院康熙五十六年建义宁县有义江书院乾隆二十三年建灌阳县有龙川书院乾隆二十四年建各州县并设有义学社学按全州旧有清湘书院在州北栁山宋刺史栁开书堂故址嘉定八年增置讲堂斋含宝元年赐额魏了翁有记　本朝康熙二十六年知州崔廷逾重修今废】
　　户口【原额人丁六万一千一百八十六滋生人丁三十七万二千九百零七】
　　田赋【官民猺獞田地山塘共一万八千六百八十五顷一十九亩四厘零额徴地丁银四万八千零十八两七钱七分零米六万七千六百八十二石三斗七升三合零屯田共二百七十六顷三十四亩四分七厘额征银一千四百二十六两三分零米一百一十二石四斗二升八合零】
　　山川桂山【在府治东北俗称北山又名越王山有三峯连属前峯拔起如狮昂首岩桂生其巅次峯宛转横亘一方后峯巃嵸特秀奇石累积为叠防岩岩后有风洞洞西北隅有北牖洞洞左小山曰于越其右小支防立曰四望洞逺眺长江亦名四望山】宝积山【在府治西多竒石怪木东隅有吕公岩石乳融结瑰奇万状】伏波山【在府治东北亦曰伏波岩突起千尺与独秀山相望岩傍水际有还珠洞本名玩珠宋提刑张维易今名洞前石脚挿入漓江为絶胜处】华景山【在府治西北一曰宝华山与宝积相连下有洞桂海虞衡志华景洞高广如十间屋】弹丸山【在临桂县东一里乐史太平寰宇记石临桂县东二里隔漓水郦道元水经注云山有涌泉奔流迅激东注于漓水溪中有石如弹丸因以名焉复有石窦下深数丈莫究其极旧志在七星山东一名弹子岩有二岩皆北向旁有东西两洞】七星山【在临桂县东二里隔江亦名七星岩桂海虞衡志七星岩七峯位置如北斗又小峯在旁曰辅星石旧志山半有栖霞洞入洞门下行百余级始得平地夏冷冬温洞旁又有元天洞宋栁开有铭下有冷水岩宋曽布为桂帅因改名曽公岩西南有龙隠岩亦曰龙隠洞山脚入溪水中山后又有月牙岩及乳洞诸胜其接龙隠而起者曰望城冈外障大江内护东城旁连诸土山纵横起伏亘二十余里】穿山【在临桂县东五里为弹丸溪入漓处南溪水出其下山半有穴南北横贯故以穿名又以穴形如月轮桂空或名日月岩又以山竦身昂首若与西峯山作鬬亦名闘鸡山】隠山【在临桂县西二里寰宇记在桂州之西郊先是榛莽翳荟古莫知者唐宝厯初李渤出镇见石门牙开有水渊澈乃夷薙芜秽疏通岩穴石林磴道若天造灵府不可穷极因号隠山桂海虞衡志山六洞一曰朝阳二曰夕阳三曰南华四曰北牖五曰嘉莲六曰白雀碧玉千峯倒影水面祝穆方舆胜览西湖心浸隠山诸洞之外别有竒峯绘画所不及范成大名其一峯曰沈香大约似雕锼通脱沈香山子也旧志乱石层叠北高南下回环出入胜致不一今多芜秽又潜洞山在山东北中有南潜北潜二洞】西山【在临桂县西三里隠山之西三峯连属曰石鱼曰观音曰西峯石鱼一作立鱼高数十丈縁磴而上絶顶羣山森然在目有明月洞在峯南去平地数千尺外隘中宏周如茧室】琴潭山【在临桂县西六里羣山环抱中有小山巨石林立其下空洞成潭水流琮琤如琴筑声旁有玉乳茘枝等岩皆以滴乳垂缀而名】中隠山【在临桂县西十里俗名佛子岩其岩三重下岩深广如积大艘中岩明爽有乳石凝结上岩差小旧有寺悬崖置屋恍非人境】侯山【在临桂县西十里唐书地理志临桂有侯山明统志在府城西十五里高耸如公侯端冕之状旧志絶顶有金钩岩攀援曲折而上俯视诸峯如培塿然相近又有光明山山势峭拔有一穴通明其水潴为于家庄渠灌田数百顷】漓山【在临桂县南寰宇记在临桂县南二里漓水之阳因名一名沈水山其山孤拔下有澄潭上高三百余尺周回二里可容五百家旁有洞穴广数丈南北直透上有怪石欹危藤萝荣荗民保以避冦旧志在县城外东南灌阳江入漓处突起水濵形如象鼻郡人名为象鼻山明初师围静江别将朱亮祖屯于东门象鼻山下即此北麓有洞名曰水月洞门踞江透彻山背顶高数十丈其形正圆俨如月轮故名宋范成大有铭】雉山【在临桂县南三里其形侧起势如昂首欲飞亦曰雉岩】南溪山【在临桂县南寰宇记在临桂县南五里耸拔千尺烟翠凌空其溪东注桂江旧志在县南七里山东南有刘仙岩岩旁又有穿云仙迹两岩俱以仙人刘仲而名自刘仙岩而入其最高处曰泗州岩又山西南半山有白龙洞五代汉末南汉谋并静江地湖南遣兵屯龙洞以拒之即此洞中有泉谓之新泉又山西北有洞唐李渤名曰元岩】大塘山【在临桂县南十里有滑石江绕其前又名曰七宝山亦曰七宝岩下有塘水】普安山【在临桂县南三十里山势蜿蜒回绕有泉涌于山顶四时不涸明封为龙泉山又卧石山在县南五十里】独秀山【在临桂县北一里寰宇记在临桂县城正北一百歩直从五百余丈平地孤拔秀异逈出郭中桂海虞衡志为郡主山下有洞穴石璧垂乳洁白如雷路通山北旁回百余丈豁然明朗刘宋时太守顔延之尝于石室中读书赋诗云来若独香者磋峨郡邑间后人因名读书岩】駮鹿山【在临桂县东北后汉书郡国志注始安郡记曰东有駮乐山李吉甫元和郡县志駮鹿山一名福禄山在临桂县东北十五里旧志俗又谓之阳龙山顶有二池】虞山【在临桂县东北五里一名舜山左临漓江后临黄潭其下有洞宋绍兴三年郡守张栻名之曰韶音入洞面潭水石清漪名曰皇泽湾洞东有屏风山亦名程公岩断山屹立高百余丈中有平地可容百人石磴五十余级有石穴通明宋范成大表为空明洞有水纡折名圆通湾下接弹丸溪】辰山【在临桂县东北十里土人名曰虎山有三岩下岩曲折而入石室穹然岩扉西向下瞰城郭中岩乳石怪絶上岩有小亭可眺望宋嘉泰初士人刘晞隠此桂帅李大异表为蛰龙岩】清秀山【在临桂县西北三里下有塘曰清岩】全义山【在兴安县东三里唐以名县又黄华山在县东五里下有泉可溉田】龙蟠山【在兴安县东十五里寰宇记在郡城东北一百七十里属兴安县本名盘龙山天宝六载勅为龙蟠山有石洞洞门内数里人秉烛游于回溪泥沙中尝见龙迹其大如盌岭表异録云全义岭之西南有盘龙山山有乳洞斜贯一溪号灵水溪入灵川县界】灯山【在兴安县西三里有岩】龙山【在兴安县南四十里】阳海山【在兴安县南九十里汉书地理志零陵阳海山湘水所出后汉书郡国志零陵阳朔山湘水出桑钦水经湘水出零陵始安县阳海山注即阳朔山也应劭曰湘水出零陵山盖山之殊名也山在始安县北元和志阳朔山在全义县东南八十里即零陵山也寰宇记阳海山在郡城北一百七十里属兴安县一名阳朔山其山自永州零陵县西迤冈峦连亘不絶此山即湘漓二水之源明统志在兴安县南九十里　按后汉志及水经注皆以阳海山为阳朔山而应劭及元和志又以为零陵山葢阳朔即阳海之殊名非今阳朔县之阳朔山也零陵乃汉时阳朔山所在之郡应劭盖云湘出零陵郡之山非阳朔外又别有零陵之称也】鳯鸣山【在兴安县北三十七里宋淳熙间以蒋来叟登甲科故名】黄栢山【在兴安县北六十里黄栢江出北】九星山【在兴安县东南十五里有峯耸秀宋唐则居此登第因名状元峯】郁金山【在兴安县西南五十里零水所出】六峒山【在兴安县西北六十理六峒江出此】东屏山【在灵川县东十里又石矶山在县东十五里文笔山在县东北十里俱与东屏相接】马鞍山【在灵川县东三十五里与香炉山对峙】西峯山【在灵川县西三里四面峭拔其中坦夷上有龙泉每日山涨三落亦名潮泉】吕仙山【在灵川县西四里产茶曰吕仙茶宋泰观有吕茶诗】金瓶山【在灵川县西十五里其西峯连环崒嵂少南有仙隠岩亦名仙隠山岩穴深广其上若石楼下有深潭又西南有华严洞高广数仞清泉环绕】北障山【在灵川县北二十里旧志重峦叠嶂绵亘数里髙逾千仞一名百丈山又名把仗山当风飚起则飞鸟回旋不能度谚称鸟不遇灵川谓此周环有泉百源其最著者曰滑石泉亦曰道乡泉以邹浩经此而名宋绍兴六年州师胡舜陟易名潄玉泉或谓之隠龙泉　按元和志灵川县西南有泠山出滑石寰宇记作冷石山今县界无此山名惟北障泉有滑石之称诸峯绵亘疑即泠石山也然唐灵川故治在今县西南而北障在北方界未合当再攷】鳯凰山【有二一在灵川县北五十里唐时有鳯凰栖其上一在永宁州南五十里﨑岖难陟明嘉靖中獞贼韦银豹等据此为巢】尧山【在灵川县东南四十里寰宇记灵川县尧山山在府城东北四十四里旧志　按史传尧封履不到苍梧以其西与舜祠相对邑人慕舜之风遂名为尧山县志为县南镇上有平田数亩土人名为天子田有井泉百源剑江水出此】髙镇山【在灵川县西南二里古名大象峯一名大藏峯宋宝祐间改名髙镇元至正间大藏山崩后名其所崩崖为赤壁因名赤壁岩其下有潭横浸山腹名象潭其形三折又名之潭】半云山【在灵川县西南四十里平地突起四面孤高亦谓之半云岭其阳即临桂县境又有五园山在县西南五十里】香炉山【在灵川县东北三十里山髙千仞旁分一小山形若香炉】双盖山【在灵川县西北十里两峯平列状如盖俗名凉繖山其前为挂榜山最髙耸】阳朔山【在阳朔县北门外隋时以此名县俗呼羊角山】鉴山【在阳朔县治南三百步嵯峨抜起东瞰大江县城环其上今更名寿阳山有碧莲峯】龙头山【在阳朔县治东北下有读书岩】都利山【在阳朔县治西北隅与天鵞山脉络相连三峯排闼为县诸山之总天鵞山一名都峨山在县治北比诸峯独耸】寨山【在阳朔县西十五里五代时马氏常置戌山下故名有二十余峯脉络相连云收雨霁望之一碧亦名连碧峯】天马山【在阳朔县西十五里其形如马前有二小山状如执御者南有膏泽峯以云起必雨故名】威南山【在阳朔县西十五里下有吴威南将军薛翊墓相近为塘山下有涌泉又金泉山在县西二十五里山腹有泉不涸】古罗山【在阳朔县南三十里亦名都罗山高数千丈顶有池】石银山【在阳朔县北四十里左右层峦峭防此山居中独光润如银故名相近者曰宝山上有瀑布下注桂江】画山【在阳朔县北五十里江濵九峯屹立丹崖苍壁望之如绘】白鹤山【在阳朔县东南三里江濵其形如鸟舒翼一曰青鸟山其下有岩又龙马山在县东南十里其前为鳯凰山皆以形似名】东人山【在阳朔县东南十里有石似人下有三十六洞南北纵横三十里又县西七里有西人山与此山相对峙或名东郎山西郎山】宝峯山【在阳朔县东北七十里一名宝鸡山又名抱子山兴平零陵二水出此与湖广道州接界】云源山【在阳朔县西北七十里一名灵源山亦名源头山广数百里县境羣山脉处兴平水出此】覆釜山【在永寕州南门外以形似名俗名矮山旁有小洞可入又南半里为偃月山形斜倚加半月】银屏山【在永宁州东三里高耸秀拔江流经其下】禾囷山【在永宁州西一里圆如禾囷】宝葢山【在永宁州北一里州之主山又有黄源山在州西北五十里亦名黄源岭黄源水出此】天柱山【在永宁州西南八里又天村山在州西南百里山巅有田居民耕种成村因名】都狼山【在永宁州东北五十里亦名都狼岭险峻陡絶明万厯中巡道郭宗磐稍凿平之下有大长泉】防仙山【在永宁州西北三里又虎踞山在州北五里】永福山【在永福县南五里县以此名山后有白马峯与县治对亦曰莲花峯】登云山【在永福县西十五里高数千丈重冈层岭云雾常兴其上又茅彚山在县西北十五里亦高峻】大溶山【在永福县南三十里大溶水出此其东有安乐山安乐水出此来人阳朔县界】太和山【在永福县南六十里旧理定县后崖谷盘纡峯峦幽峻太和江经其西南麓】鳯巢山【在永福县北旧名华葢山隋有双鳯来巢宋建隆时复至因改今名】金山【在永福县西南十里上鋭下广形如金字下滙三江六源之水蓄为重潭曰金潭其后有螺山萦纡盘曲俨如螺状又马芒山与金山夹江对峙锁县水口】兰麻山【在永福县西南四十里寰宇记理定县有兰麻山在府城西南二百里其山自衡岳迤逦南亘到此过入栁州象州山濶一百里髙二十余里明统志谓之栏蛮山】神山【在永福县东北三十里亦名罗秀山顶有池又灵寿山在县东三十里】灵秀山【在义寜县东二里势髙峻又青梅山在县东五里登髙山在县东南一里】边隘山【在义宁县西二十里丹霞青壁状如列防环拱县治】丁岭山【在义宁县北七十里义江出此又桐山在县东北桐山里石濠江出此】灵鹫山【在义宁县西南十五里峭拔髙耸上有瀑泉悬流而下又欧山在县西五里】智慧山【在义宁县西北二十里特立万山中蜿蜒秀丽智慧江出此】完山【在全州东合江门外山形完整旧名鉢盂明顾璘易今名为罗灌二水入湘处】隆城山【在全州东一里有古頺垣如城堑状】黄华山【在全州东六十里隋书地理志零陵郡湘源有黄华山旧志一名猎山】湘山【在全州西二里马端临文献通考全州清湘有湘山旧志峯峦蓊鬰岩洞幽防絶顶有甲亭土人以为游观之所栁宗元所谓西山也有法华玉华二泉】盘石山【在全州西三里中有玉髓泉山下即螺江有宋郡宋林岊记】玉屏山【在全州西十五里自八十里山蜿蜒绵亘而下至此苍碧错绣环列如屏其北三里许有虎潜岩石壁峭技半山上有洞门瀑水奔注其内纡回曲折复流为潭者三相距各半里许深不可测其北为仙奕山平地特起一冈广袤寻丈中横方石旁簇八小峯四面拱峙如对奕状】礼山【在全州西七十里髙耸数千仞横亘数十里罗列如屛北障大江其南为丰玉岩】覆釜山【在全州西八十里一名朝山峭险峻絶凌逼霄汉有七十二峯其著者曰大小覆釜峯顶皆有石如覆釜其岩曰圣水岩有石盘潴之又东为宝鼎山】八十里山【在全州西八十里髙峻峭防险于诸山又西北十里曰九十里山与湖广寳庆府新宁县接界宜湘水出此】钟石山【在全州西一百里钟乐水出此相近曰罗氏山有泉罗水出此】三华山【在全州南三里顶有三峯形如华葢湘江绕出其背】倚石山【在全州南六十里建安水出此】栁山【在全州北二里州之主山也有寸月台拔地七十丈冈峦回复二江东流旧名北山宋刺史栁开爱其泉石之胜筑室读书于此亦名书堂山下有达泉一名应泉】文山【在全州北三十里洮水出其下】旗山【在全州北五十里壁立万仞不可攀援东面稍低望之如展旗然相近有鼓山亦髙数百丈上广下鋭悬体以登】飞山【在全州北七十五里接湖广永州府东安县界】涌泉山【在全州西南八十里有泉出此山上】麒麟山【在灌阳县东原名旗岭又有凉岭在县东二十五里】钟山【在灌阳县东五十里与湖广道州接界钟山水出此】王楼山【在灌阳县西三里山有望华岩岩与华山相对故名望华又岩口临江相传宋理宗时有道人王楼过此因名】桧山【在灌阳县西四十里灌水经其下今名俊山】三峯山【在灌阳县南十五里亦名三峯岭又华山在县西南七里】峡山【在灌阳县北十里夹峙江岸髙耸蔽日形似二峡故名又白面山在县北二十里连珠山在县北二十里】抱子山【在灌阳县北五十里山势重叠如襁抱然相近者曰七星山】栀子山【在灌阳县东南二十里峭抜秀丽】海山【在灌阳县西南百里以四围涵水而名相近有风吹罗带　山　石】子山【在灌阳县东北五十里峯峦耸抜髙出众山】台山【在灌阳县西北五里】龙川山【在灌阳县西北四十里龙川水出此】乌岭【在临桂县东二十里极髙峻有石磴数千级盘回而上其顶有泉】铜冈岭【在临桂县东四十里髙数百丈绵亘数十里百丈岭在县东五十里髙险难登亦名云防岭又有驿岭亦在县东五十里路通阳朔平乐】东岭【在兴安县东十五里地名锦水有二峯如卓笔又永福县东二里亦有东岭形如屏障亦有甘泉】越城岭【在兴安县北七里水经注湘漓之间陆地广百余步谓之始安峤即越城峤也元和志越城峤在全义县北三里即五岭之最西岭也寰宇记越城岭一名始安岭在兴安县北三里旧志其地临湘漓二水之源亦名临源岭唐时以在全义县又谓之全义岭唐光化二年静海帅刘士政以马殷悉定岭北地遣将戴可蟠屯全义岭备之即此】东冈岭【在永寜州东二十里东江出此又总甫岭在州东南接永福县界】三隘岭【在永宁州北二十里﨑岖险仄岭凡三亦曰三阨岭孔道一线左逼高冈右临深涧又名落马岭明万厯中郭宗磐凿为坦道建馆于其上】观风岭【在义宁县东北一里】潮水岭【在全州东六十里下有寒潭不涸时涨时消如潮信然又马家岭在州南五里下瞰深潭宋时始凿山为径白水岭在川南五十里有泉溉田数百亩大茅岭在州西北九十里下有江流四合资溉甚多】镇南峯【在府城北明统志峯旁有石崖唐大厯中刻平蛮岭宋狄青平侬智髙勒碑于左】千秋峯【在灵川县东北七里独立危耸亦名文笔峯下有峡通大江名千秋峡】云翁峯【在阳朔县南秀耸特立羣峯环绕若子孙列侍故以翁名】翠眉峯【在永宁州北三里】湘水岩【在临桂县东三十里俗呼圣水岩山腹地广数十亩夜半潮上日中潮下略不期】龙凤岩【在兴安县东十五里岩内石乳凝结如龙鳯形一名梓林洞有泉出岩中溉田甚广】盐砂岩【在兴安县西六里有砂与盐相似桃花源出此】草圣岩【在兴安县西十五里以唐时僧云峤居此善草书而名岩之东有圆穴一名月山又西五里为白云峯峭立渠上之石粲如积雪】龙田岩【在灵川县西三里中有石田髙低委曲产石米下有龙泉】真仙岩【在三川县西南三里石室穹窿容数十人】灵岩【在灵川县西北三十里方与胜覧灵川县有灵岩大江洞其腹约数十丈遥望山根横光如练廹视乃知岩在山底水上表里明彻而然岩口仅容小舟击汰而入水深不可施篙仰撑岩腹而行旧志亦名龙岩唐龙朔初山忽晦暝六七日大雷雨龙升而霁山腹遂空髙三十丈下临深渊水从西江来者滙焉】棋盘岩【在阳翔县东半里旧志有三石洞旧名豹隠洞有石似棋盘有棋子可奕下洞平坦有小窍通后洞别是一境】东明岩【在阳朔县东十五里江濵旧有栈道通平乐】翠屏岩【在阳朔县西四十里岩高而明石门三五俯望若屏后立翠屏堡】绣山岩【在阳朔县南十里一名独秀岩分南北南岩曲折即废新林驿北岩面江即废新林渡又名青衣洞】广福岩【在阳朔县南二十里石门天成其中虚朗叠石如龛有罗汉像一名罗汉洞为阳朔岩洞之冠唐曹邺有诗】冠岩【在阳朔县北七十里江濵一名甘岩水石曲中有甘泉溢流不竭】百寿岩【在永宁州东百步许旧名夫子岩宋令史渭刻百寿字于岩今尚存】铜堂岩【在永宁州南六十里寛敞可容数百人又南十里有石盆岩】双瑞岩【在永宁州南八十里旧属永福县其形如狮岩在其口深数十丈中有佛像皆石乳所凝结】金竹岩【在永宁州东南六里深窅寛敞有水一两洞口相通皆有石乳竒怪万状相近钟鼓岩岩有石如钟鼓叩之能响】穿岩【在永宁州西南三十里穿成复道如覆夏屋坦长数百歩人马通行其中旁数步又有小岩梯而下之怪石参差下有穿岩营又金钗岩在州西三里又西二里有将军岩束烥而入可半里许】华岩【在义宁县西二十里一名华岩洞有泉绕洞前】青田岩【在全州南三十里深数十丈由小径而入中多怪石又波斯岩在州南四十里前后有龙潭直通湋井狮子岩在州西四里即湘山支峯也龙隠岩在州西十四里石燕冈一名龙云岩地产石燕遇雨则飞】礲岩【在全州北方舆胜览在清湘县北十五里虚明深窈有飞泉数百丈萦如飞练旧志一名潄玉岩上有潄玉亭州守黄伸建】虎岩【在全州北五十里岩前髙敞入内数十步寛平如数间屋相近又有龙岩中空可容数千人下临深潭冦不能犯里人昔避兵于此名为小桃源】九龙岩【在灌阳县西十五里中有沙河流通别涧河中有石藤凡九盘曲如龙故名】通真岩【在灌阳县南二里一名灵岩前后洞门敞朗约深十余丈广二十余步如大厦焉】玉珠岩【在灌阳县北十五里中有白石喷泉如珠】花石岩【在灌阳县北六十里唐栁宗元尝游此有诗】虚秀洞【在临桂县西十里亦名灵秀岩方舆胜览洞去府城差逺有大石室左右有径隧各数十百步穿透两旁皆俯临广野】鸣玉洞【在兴安县南十里旧名梵音洞外狭中广下濵灵渠】乳洞【在兴安县西南十里方舆胜览兴安有乳洞洞凡有三上曰飞霞中曰驻云下曰喷雷明统志下洞泉流石壁间田垄沟塍如凿中洞有三石柱及石室石床左旋至上洞行八十步得平地有五色石横亘其上】白龙洞【在阳朔县西十五里中有小江江上石如鳞甲亦名龙鳞洞相近又有乳洞中多乳石下为观源溪】仙源洞【在灌阳县西十里旁有大源塘又西五里有龙岩洞中有石龙并石磬击之声可逺闻】打鼓洞【在灌阳县西四十里有石击之如鼓声　按水经注观阳县东有裴岩其下有石鼔形如覆船扣之清响逺彻疑即此】漓江【源出兴安县阳海山至汉潭与众流滙乃分湘漓二流南流为漓水由灵渠经灵川县东北防众水南注府城绕城东北流又南经阳朔县东入平乐府界汉书地理志零陵有漓水东南至广信入郁林水经漓水出阳海山注漓水与湘水出一山而分源始安峤水南流注之又南与沩水合又南合弹丸溪又南迳始安县东又南右会洛溪又东南流入熙平县迳羊濑山又东南迳鸡濑山又南熙平水口又西迳平乐县界又元和志桂江一名漓水经临桂县东去县十步杨仆平南越出零陵下漓水即谓此也宋栁开湘漓二水说二水本一水也自阳海山西北流至县东五里分水岭始分为南北二水葢昔人以二水相离故命之曰相曰离后人又加水云旧志漓水自阳海山北流至兴平县为漓江经县北为灵渠西南入灵川县合大融水一名中江亦曰灵江又南经千秋峡风水相涛色如银亦曰银江又南合金江甘棠江而入临柱县亦曰桂江自县东北十里绕流而南至漓山北麓合阳江又南合相思江入阳朔县复由平乐而达苍梧两粤左右江水通道也】湘江【源出兴安县阳海山北流至灵渠分为湘水东经全州合罗灌二水又东入湖广东安县界汉书地理志零陵阳海山湘水所出北至酃入江水经注湘水出零陵始安县阳海山即阳朔山也湘漓同源分为二水南为漓水北至湘州东北过零陵县东越城峤水注之又迳零陵县南又东北迳观阳与观水合又东北过洮阳县东又东北过泉陵县西元和志湘水出全义县东南八十里阳朔山其初则觞为之舟至洞庭日月若出入其中旧志谓之海阳江又名中江至分水塘分流一自花桥下全州曰湘江】白石江【在永福县东北四十五里其上流自临桂县之相思江分漓水西至县界之苏桥驿受义宁县之义江南流经县东亦名永福江又西南经太和山西麓名太和江又西南入栁州府雒容县界寰宇记白石水东北自临桂县来经永福县理东又西南入理定县界旧志龙溪水在县西十二里环城南流入白石水又金山水在县西南十里源出金山丹竹江在县南八十里大溶江在县南九十里俱入白石水】大融江【在兴安县西五十里源出全州西延司界亦曰大溶江南流入县界合六峒黄栢二江又南至灵川县界合漓水即古沩水也水经注沩水出西北郡零陵县界东南流至零陵县西南迳越城西建安十六年交州刺史赖恭自广信合兵出零陵越城迎步隲即是地也沩水又东南流注于漓水旧志又富江支分为川江流出大洞合大融江又六峒江黄栢江源俱出全州界至六峒巡司与川江合入大融江又小融江在县西五十五里亦合于大融江】阳江【源出灵川县维罗岭流五十余里至桂城西受杉木莲花诸塘水滙而为潭东出漓山与漓水合寰宇记在临桂县直南二里源出灵川县界思磨山下东流百余里渐胜舟楫经郊郭之中东流合于桂江旧志又有防溪源出隠山六洞唐李渤所凿一名西湖后多堙废其余流入于阳江】相思江【在临桂县南五十里源出卧石山流分为二一东流注漓江一南流合永福县白石水唐书地理志临桂有相思埭长寿元年筑分相思水使东西流旧志相思埭名曰南渠今为分水塘又浪石江在县南绕江在县西俱流入相思江】灌江【在灌阳县东自湖广恭城县界流入又北入全州合湘水即古观水也水经注观水出临贺郡之谢沐县界西北迳观阳县西又西北流注于湘川谓之观口隋书地理志湘源有灌水元和志灌水在灌阳县西南一百二里旧志灌水由县西南百里牛江源纡曲层折四十里皆暴瀑出桧山至黄牛寨水流始平可容小舟又四十里至县折而东北经大龙三贵大埠等滩皆险滩也又六十里过昭义入全州界经州南完山下湘灌罗三水合流谓之合江】义江【在义寜县北即古洛谿水也水经注洛谿水出永丰县西北洛谿山东流迳其县北又东南迳始安县而东注漓水旧志义江亦名珠江在县北七十里源出丁岭山流经县西中有义江洲一名浮洲又南至永福县苏桥驿分为二派一东入临桂县合相思水入漓一南经永福县东合白石水】黄源江【在永宁州西北二十里源出黄源山东南流至州城东曰东江亦曰大江又东南入永福县界合白石水又大长江在州东北五十里源出都狼岭之大长泉又里旺江在州东北源出里旺村俱南入大江又施龙江在州北两峯山岩水涌亦入大江又西江源出渉牛隘东江源出大晏岭并注大江】西江【在永福县西半里源出永宁州石山下西南流至县西北合银洞江经凤巢山西又南至县西南合白石水其水澄清任大江洪涨滙流不浊又银洞江在县西十五里有二源一出石城隘一出茶山并流至县西北入西江又木皮江在县西北三十里源出古底村流入西江】富河江【在永宁州南桐木镇前源出镇西二里流迳镇前行十里入地伏源十里至栁州府融县始出】弹丸水【在临桂县北十里亦曰弹丸江水经注弹丸溪水出于弹丸山山有涌泉奔流冲激山崖及溪中有石若弹丸故山水即名焉溪水东流注于漓水旧志又灵剑江一名灵剑水源出尧山西南流经弹丸山下入弹丸水】凤源水【在兴安县南三里源出乳洞东合南渠入漓水又桃花源水亦在县南源出盐砂岩东流合漓又零水在县西南五十里源出郁金山北流合漓】越城峤水【在兴安县北水经注越城峤水南出越城之峤北至零陵县下注湘水又峤水南流注漓谓之始安水】淦水【在灵川县东十五里源出香炉山之麓流入漓江又路江在县西十里源阳髙山之南出密岭流至县东北合漓江】甘水【在灵川县南亦曰甘棠江寰宇记甘水源出融州北界潭峒涓流引派百余里经灵川县西南穿过大山下萦回五百余步东流经甘棠驿南而东注漓水】朝夕塘水【在阳朔县东水经注熙平县南有朝夕塘水出东山西南水从山下注塘一日再增再减盈缩以时未尝愆期同于潮水因名此潭为朝夕塘】安乐水【在阳朔县西南二里源出永福县安乐山又归义水在县西二里源出古归义县东晖水在县西北五里源出东晖村西溪水在县西一里源出云源山俱流入漓】熙平水【在阳朔县东北三十里水经注熙平水源出熙平县东龙山西南流径其县南又西注漓水旧志源出宝峯山有二派一西南流入漓曰熙平水亦曰兴平水寰宇记谓之永乐水一东北流出道州曰零陵水】清白塘水【在阳朔县西北翠屏山西麓两湫相去尺许清白自分遇春涨混为一而水色自别】罗水【在全州西源出罗氏山东流迳州南合灌水入湘又建安水在州西南源出倚石山钟乐水源出钟乐山俱流入湘】洮水【在全州北五十里水经注洮水出洮阳县西南大山东北迳其县南又东流注于湘水隋书地理志湘源有洮水方舆胜览洮水源出文山南流入湘胡三省通鉴注汉髙追英布于洮水南即此】宜湘水【在全州西北九十里源出九十里山滙羣山之水东流三十里入湘】钟山水【在灌阳县东五十里又小河源水在县东北五十里皆自湖广道州界流入灌江又黒石源水在县西南十五里市溪水在县西南十七里安乐源水在县西南二十里大溪源水在县西南六十里吴川水在县南飞江水在县东北皆自湖广永明县流入下流入灌江】峡水【在灌阳县东北五十里源出县北七星抱子诸山东南流经峡山故名下流入灌水又小富水在县北六十里源出旗岭山东流经昭义闗西南入灌江】龙川水【在灌阳县西北五十里又盐川水在县西北六十里皆自兴安县界流入于灌江】智慧水【在义宁县西北二十里源出智慧山北流而南入义江又桑江在县北八十里南流合智慧水又塔背江在县西北石濠江在县东南俱入义江又山东江在县西南源出灵鹫山南入永福江】常安水【在永宁州南元和志常安水东去慕化县七步寰宇记源出慕化县西南二十九里须离山东北流径县南又经县东屈而东南流经永福县西又南注白石水　按常安水无考今有洞源江在州南二十里源出洞源村山中东流合黄源江又大岩江源出凤凰山南大岩行数十里至旧县村入大江又回龙江在州南旧县村合三江之流至州东城下为大江疑即常安水也】常宁水【在永福县东三十里源出县东异鱼塘西流入白石水又铜鼓濑水在县东六十里源出阳朔龙隠岩西流合常宁水】南溪【在临桂县南寰宇记南溪水东注桂江泝流五里合阳江直抵隠山萦带二十余里通舟楫于二江之上下旧志漓江南流至鬭鸡山南溪水自西南来入焉又西有曲斗潭在白龙洞西回旋数曲东流合于南溪】马溪【在临桂县东四十里源出羣山东流入漓又临溪在县东南五十里南流入漓】白竹湖【在临桂县西南三十里广百余亩冬夏不涸】皇潭【在临桂县东北本名舜潭寰宇记临桂县虞山下有潭号曰皇潭言舜南巡游此因名】饵潭【在兴安县东十五里一名饵江石壁上有犀牛迹嵗旱驱水牛百数下潭搅之投朱书石符雨泽立应】渼潭【在兴安县南铧觜之上阳海山水与泉流滙而为潭湘漓之源始此】犀潭【在阳朔县西三十里龙跻松江二水合处有石穴相传有犀藏马】龙潭【在阳朔县东南五十步双月桥旁阔四十余丈极深出海鱼或云有窍通海时或潮溢】钴鉧潭【在全州西七里又有雷潭在州西湘山之濵范成大骖鸾録钴鉧熨斗也潭形似之　按栁宗元钴鉧潭记在永州旧志以此潭当之误】白石湫【在灵川县南三十里唐李商隠桂林诗龙移白石湫即此亦曰白石潭白石漈】白鹤池【在永福县治西】飞泉【在阳朔县北十二里从山腰涌出有石数百级飞注而下如泻银河】水头泉【在永宁州西三十里从山下石穴流出其口大如瓮声如雷迅疾不可遏溉田数百亩】双女井【在兴安县南七里泉源不竭流出南渠入漓水】廖家井【在兴安县南明统志其水清浊中分抱朴子云廖扶家丹井一族数百口饮之多寿有至百嵗者】湋井【在全州西六十里明统志井有石台中起泉窦通波斯岩龙潭】訾家洲【在临桂县东南江中先是訾家所居因以名之虽巨浸不能没自古以为浮洲唐元和中裴行立建亭洲上栁宗元有记】










　　钦定大清一统志巻三百五十五
&lt;史部,地理类,总志之属,大清一统志&gt;
　　钦定四库全书
　　钦定大清一统志巻三百五十六
　　桂林府【二】
　　古迹始安故城【今府治汉置唐改临桂旧唐书地理志临桂州所治江源多桂不生杂木故秦时立为桂林郡元和志本汉始安县至徳二载改为临桂城邑考桂林子城唐初李靖筑外城唐大中间蔡袭筑又有夹城在外城之北唐光启中都督陈环筑皆乆圯今城宋皇祐中平侬智髙经畧使余靖增筑王安石有桂州新城记亦谓之外城　按秦桂林郡在今欝林旧唐书以临桂当之误又始安更名临桂在贞观八年元和志作至徳二载亦误】临源故城【在兴安县西唐初置李吉甫元和郡县志全义县南至桂林一百五十里本汉始安县之地武徳四年分置临源县大厯三年改为全义县乐史太平寰宇记时土将万重光诱临桂等九县搆逆惟临源独守诚节故改为全义宋太平兴国二年避御名改为兴安县明统志临源城在兴安县南乡廖仙井旁遗址尚存旧志又有全义故城在县东二里今土人犹称为全义坊唐栁宗元有全义县北城记即此地】灵川故城【在今临川县东南五里元和志灵川县西南至桂州六十里龙朔二年分始安县置东临桂江王存九域志县在桂州东北五十二里旧志唐故县在今县西南吕山之东后又迁象峰下宋绍定四年县令郑延年始移今所】阳朔故城【在今阳朔县西十五里元和志阳朔县北至桂州一百四十里本汉始安县地隋开皇十年分置取阳朔山为名寰宇记在漓水东二十里永乐水西　按今县在漓水西疑自南宋以后移治也又有古乐州城在县南二十里相传唐初乐州置此后始移于平乐】古田故城【在永宁州南唐置古县属桂州明初改为古田寰宇记古县场在桂州西南一百五十里唐干宁三年分慕化县三里一乡为旧志明宏治五年猺酋万贤等陷古田分立八寨永福边山灵川七都百余里间皆有巢穴隆庆五年抚臣殷正茂讨平之因奏请改县置州曰永宁兼置桐木富禄常安王巡检改驿传佥事为古田兵备副使置古田守御千户所设分守防将守备各一员与兵备驻州城弹压州志古田故城在今州南三十里明初移于今州南八里成化十八年又移今治其古田守御所今裁】理定故城【在永安县西南隋置兴安县唐改为理定明省寰宇记理定县在桂州西南三百里本汉始安县地隋仁夀初分置兴安县至徳二载改为理定县旧志理定故城在永福县西南四十里宋迁治上清音驿在今县西北元迁治上横塘驿在今县西南六十里明正统五年废县为堡嘉靖二十二年县令林天荣重筑砖城设兵防守】永福故城【今县治元和志永福县东北至桂州一百里武徳四年析始安县之永福乡置因以为名寰宇记隋开皇十一年割永福乡于龙口戍置　　按新唐书地理志桂州永福县武徳四年析始安置元和郡县志同隋志始安郡无永福县寰宇记云隋开皇十一年未知何据】洮阳故城【在全州北汉置属零陵郡隋开皇中废水经注洮水出洮阳县西南汉元朔五年封长沙定王子为侯国州志洮阳故城在州北三十五里地名改州滩】零陵故城【在全州北汉置零陵县为零陵郡治后汉移郡治泉陵以县属之以对零陵郡而言亦谓之小零陵隋平陈废小零陵入湘源旧唐志云零陵故城在湘源县南七十八里州志云全州北三十里曰梅潭有旧城址濠堑尚存俗称改州】灌阳故城【在今灌阳县西三国吴置曰观阳后为灌阳隋废入湘源唐复置郦道元水经注观水北迳观阳县西县葢即水为名也元和志灌阳县北至永州三百六十里本汉零陵县地隋大业末萧铣析湘源县置唐武徳七年废上元二年吕諲奏置县志旧治在今县西二十里雀儿山前隋初建县于此后迁今治□按汉晋宋齐地志俱云观阳隋志始有灌阳之名而云县有观水元和志灌阳县有灌水县志舂陵有汉灌阳长熊君碑是后汉称灌阳葢观灌音同古通用也】福禄废县【在临桂县唐书地理志临桂武徳四年置福禄县贞观八年省入】熙平废县【在阳朔县东北晋书地理志始安郡熙平宋书州郡志三国吴立曰尚安晋武改名水经注县本始安之扶乡孙皓割以为县萧齐后废旧志有兴平墟在县东北四十里以熙兴声相近而讹也】归义废县【唐书地理志阳朔武徳四年置归义县贞观元年省入旧志在阳朔县西十五里寨山下今曰旧县村相近又有坝州城乡民农隙常教阅其中】慕化废县【在永寜州南元和志慕化县东北至桂州二百二十里武徳四年析始安县置寰宇记本汉潭中县地晋太康元年分吴所置武丰县于此置常安县萧齐又于县置常安戍梁改置梁化县隋改曰纯化唐永祯元年改曰慕化以避宪宗庙讳宋史地理志临桂嘉祐六年废慕化县入焉旧志今有常安镇犹以故县为名】宣风废县【在永福县南唐书地理志武徳四年置宣风县贞观十二年省入理定】广明废县【在义寜县东北唐末湖南马氏奏置属桂州晋开运三年改属溥州南汉因之宋初废今有古城墟】清湘废县【今全州治隋书地理志零陵郡湘源县平陈废洮阳灌阳小零陵三县置元和志湘源县东北至永州一百三十里本汉洮阳县地隋改置属永州五代史职方考全州楚王马希范置以潭州之湘川县为清湘县又割灌阳县为属而治清湘旧志湘源故城在全州城西七里周显徳三年迁今州城内而故城遂废明初省县入州　按五代史作湘川川疑误】古平越城【在兴安县越城岭西南元和志在全义县西南五十里汉髙后时遣周灶击南粤赵陀踞险为城灶不能逾岭即此】秦城【在兴安县西南四十里范成大桂海虞衡志云秦城相传秦戍五岭时筑在湘水之南融漓二水间遗址尚存石甃无恙北近严闗羣山环之鸟道不可方轨唐光化初马殷引兵取桂州静海帅刘士政遣将王建武屯秦城即此】汉城【在临桂县东北旧志相传汉军代南粤时筑遗址尚存】桂林故卫【在府城内明洪武八年建左卫十二年改为中卫又有桂林右卫与左卫同建又广西防卫亦在府城内洪武五年为靖江王府置今俱废】归义【今义寜县治寰宇记晋天福八年析灵川县归义乡为寻升为义寜县属桂州东去州八十里宋史地理志静江府义寜马氏奏置】万夀殿【在临桂县东北独秀山南元时以顺帝潜邸建明洪武五年封从孙守谦为靖江王改建府第于此】平易堂【在府治又有正夏堂宋范成大建】八桂堂【在临桂县北宋绍圣中知桂州程节治圃筑堂有熙春台流桂泉知鱼阁诸胜李彦弼为记　按明统志作范成大建误】四友堂【在灌阳县治西隅宋淳祐中县令黄子成建江万里有记】无倦斋【在府治东宋张栻有记】明逺楼【在府治元建虞集作记】逍遥楼【在府城东隅寰宇记在桂州城东角上轩楹重叠俯视山曲山川旧志宋崇寜间改为湘南楼李彦弼有记碑文在壁】伟观楼【在全州治圃中一名髙秋楼宋守陈岘建并记】湘春楼【在全州城大南门又名镇湘楼宋吴泰有记】沦漪阁【在府治南宋陶弼有诗】棠阴阁【在府城上宋张孝祥有记又泛渌阁在府城治】青萝阁【在临桂县南雉山寺宋孙觌有诗】巻烟阁【在全州西二里曹学佺名胜志阁在盘石山椒取宋栁开诗疎箔卷烟雾句也】超然亭【在府城西宋孙觌析彦质俱有诗】碧寻亭【在府城东北隅唐大中初韦瓘建曹邺有诗】南薰亭【在府城北宋守张栻建】拱极亭【在府东门外叠防岩北元郭思诚建】碧虚亭【在临桂县东七星山宋范成太碧虚亭铭序云唐郑冦卿遇日华月华君子栖霞洞与之笛不能成声倾壶饮之仅得滴沥独记其赠诗三篇出门见采樵者问曰洞中乐乎跬步亦失所在今小筑其处以识之其诗有碧虚之句即以为亭额】依绿亭【在全州治圃中宋守陈岘有诗内有环秀堂又濯缨亭在州西又合江亭在完山上明州守顾璘建】碧梧台【在全州西宋林岊建有记】登春台【在全州栁山侧上有熙熙亭宋林岊建】顔延之宅【在临桂县独秀山下有读书亭又有五咏堂在独秀山前以延之有五君咏故名宋守孙覧有记宅后为兴福寺今废】宋之问宅【在临桂县南二里即元山观也宋栁开有记后改为真仙观】曹邺宅【有二一在临桂县西阜财坊唐大中间观察使令狐绹以邺登第改为迁莺坊一在阳朔县东北龙头山下有读书堂后建为书院寻废为慈光寺元延祐七年于寺建文防堂明成化中撤寺复建寻废】唐承裕宅【在兴安县北二十里五代时承裕避地于此后仕宋有玺书亭藏艺祖所赐书淳熙间张栻为记】王世则宅【在永福县北凤梁山之阳】榕树门【即古南门在府学前相传唐时筑门上植榕一株嵗久根跨门外盘错至地若天成焉元至正门忽悴守臣祭之复荗至今犹存】忠义门【在永福县西毛峒里宋时旌表李珙立】
　　闗隘东闗【在临桂县东江门外又南闗在县南马神庙前北闗在县北拱极楼前中闗在县西南文昌门外皆近郊之捍卫又河泊闗在县东南河泊所之东】严闗【在兴安县西南十七里两山对峙中为通道势极险隘其南二十里即秦城为楚粤之咽喉设兵戍守】下营闗【在兴安县西五里】榕树闗【在阳朔县西门外】石柜闗【在阳朔县西一里许一名老西闗明洪武三十年建后废崇祯时重建于屛风山龙跃岩名曰新城驻兵防守又山南闗在县城南东桃闗在县城北】杨梅闗【在义寜县东十五里接临桂县界山势﨑岖中通一路为义寜之门户】黄沙闗【在全州东北七十五里道出湖广永州府闗前有渡又砦墟闗在州西北三十里道出湖广宝庆府下有渡】昭义闗【在灌阳县北六十里旧尝置昭义驿于此又县北八里亦有石柜闗】廖家隘【在阳朔县东北天鹅龙头二山之间一名廖家□】金竹隘【在阳朔县西北天鹅都利二山之间明嘉靖初建闗门于此又荆柴隘古墩隘栏木桥隘反古隘古灶隘皆在县西琵琶隘鸡洞岭隘杜元山隘皆在县南长满隘在县西南】黄峯隘【在义寜县东三里接灵川界明末汛守今废】六塘墟巡【司在临桂县南七十里　本朝乾隆三十一年设又旧有芦田市巡司在县东五十里湘山渡巡司在县南四十里两江口巡司在县西五十里今革】苏桥巡司【在临桂县南六十五里本朝乾隆十七年设】社水巡司【在兴安县西南六十里　本朝乾隆三十一年设又旧有融江六峒巡司在县西南四十里盐沙寨巡司在县西三十里唐家铺巡司在县北五里今皆革又阳朔县伏茘市在县东南十五里其南为伏茘渡旧有巡司今革又白竹砦在县西二十五里旧有巡司明嘉靖四十五年裁又都乐墟在县南旧有巡司今革】喇峒巡司【在永宁州　本朝雍正七年添设】龙胜巡司【在义宁县西北五十里　本朝乾隆三十一年设属龙胜通判】广南巡司【在义宁县西三十里　本朝乾隆三十一年设属龙胜通判又旧有桑江口巡司在县西北三十里今革】山枣巡司【在全州南六十里明正徳二年置驿本朝康熙二十五年改为巡司】山角巡司【在全州北五十里明洪武四年置驿本朝康熙二十五年改为巡司】崇顺里巡司【在灌阳县西南八十里本名吉宁砦宋置吉寜巡司明洪武中以在崇顺里改为崇顺巡司今因之】峡口镇【在临桂县东九域志临桂有峡口永安仙保浪石慕化五镇】永宁镇【在灵川县东四都灵村有土城乡民筑以御蛮】白石镇【在灵川县南三十里白石潭上又千秋峡在县东北五里银江濵旧并有巡司后裁】塘下镇【在灵川县西南九域志灵川县有塘下镇县志唐下墟在县西南三十里】常安镇【在永宁州南一百二十里东连永福西接雒容獞猺出没之所咽喉要地又桐本镇在州南五十里富禄镇在州西南七十里接融县界山髙岭竣并属险要旧俱设土巡检明万厯二十二年裁】兰麻镇【在永福县西南四十里又铜鼓市在县东北四十里皆有巡司后裁】建安镇【在全州西南六十里明洪武二十年置建安驿三十年又置巡司万厯九年并裁】西延镇【在全州西百里元至正中置巡司寻废明洪武六年复置即故延洞地也今裁其地多猺宋有延洞蛮粟氏聚族居此为栁开所降】宜湘镇【在全州北七十里今有宜湘市九域志清湘县有香烟麻田西延建安宜湘五镇】栁浦镇【在全州东北七十里明洪武元年置栁浦驿三十年又置巡司万厯九年并裁】城田镇【在灌阳县西南八十里又经田镇在县东南七十里】倚云营【在永福县北鳯巢山上明嘉靖九年县令胡观督乡民叠石为城以为北城防卫今废】长乌寨【在全州东北六十里宋时置砦今有长乌村】大桥堡【在灵川县西南七十五里接义宁县界又蓝田堡在县西北八十里接兴安义宁二县界旧皆有兵汛守】金宝顶堡【在阳朔县西四十里旧志县境猺獞出没有庄头鬼仔诸巢逼近府江明隆庆五年设金宝大水田二堡戍守万厯初贼廖金滥等作乱抚臣郭应聘讨平之置戍于金宝顶遇龙翠屏繖山诸堡本朝康熙八年仍设逰击一员驻防各隘口】凤凰堡【在永寜州东南三十里鳯凰山四面皆山极为险峻明治中韦银豹据此为巢今仍有兵防守】莲塘堡【在永宁州西二十里路通懐逺县其地险要有兵防守】海湾堡【在永福县西二十里接永宁州界又有永福堡在县西有兵戍守】鹅桥堡【在义宁县南十二里有兵汛守】贝子堡【在义宁县西北桑江口北西属县境东属灵川并通兴安及湖广城步绥宁等地猺獞杂居二十余村　本朝康熙五十六年设兵分守桑江皮水石门诸要石门堡在县东有石如门限又透江堡在县西南塘头堡在县北塘头村今移老庙隘口龙岩堡在县东北桐山】东江驿【在临桂县东北旧置望秦驿宋改为桂城驿明初　　　移今所曰东江驿北至灵川县大龙驿五十里西南至永】【福县三里驿一百里南至阳朔县古祚驿一百二十里有马站　本朝雍正七年增设省城蘓桥二站旧有驿丞雍正十年裁】白云驿【在兴安县东北西至灵川县大龙驿八十里东至全州城南驿一百二十八里】大龙驿【在灵川县东北南至临桂县东江驿五十里东北至兴安县白云驿八十里旧有驿丞本朝顺治十六年裁】古祚驿【在阳朔县北龙头山下北至临桂县东江驿一百二十里东至平乐府平乐县昭潭驿一百里】三里驿【在永福县治东至临桂县东江驿一百里西至栁州府雒容县一百八十里又有横塘驿为西北栁州之道】城南驿【在全州北西至兴安县白云驿一百二十八里东至湖广零陵县一百四十里】大河墟【在永宁州东南六十里　本朝康熙十年新设又平头墟在州南常安镇西接雒容县土产饶沃负贩大率由此】
　　津梁阳桥【在府治谯楼前宋名曰青带又名通济明初重修改今名】永济浮桥【在临桂县东江门外明正徳四年抚臣陈金造舟五十两岸植铁柱四中贯以铁防二各长百余丈后废本朝顺治十七年重建雍正六年重修】天柱桥【在临桂县东旧名花桥又名嘉熙明景泰间建有石笋自平坡突起形如础柱故名　本朝康熙二十年重修】横桥【在临桂县南门外旧建以扼全城水势后圯　本朝康熙二十四年重修】定西桥【在临桂县西门外】独峯桥【在兴安县西南二十余里本朝雍正十一年重建】万里桥【在兴桂县东北一里漓江上明洪武时建】长夀桥【在灵川县西四里　本朝康熙三十年建】安行桥【在灵川县北七里】甘棠桥【在灵川县西南二十里旧为甘棠渡本朝康五十一年抚臣陈元龙造舟三十为浮梁】攀龙桥【在阳朔县东北四十里宋淳祐间建】广丰桥【在阳朔县东北一百里宋嘉熙时建】太平桥【在永宁州北郭外明万厯间建本朝康熙六十一年重建】华葢桥【在永福县治东旧名狮子桥宋淳熙中建】恵政桥【在义宁县南门外】和丰桥【在义宁县南三里】飞鸾桥【在全州西五里跨罗水宋建　本朝康熙二十年重建】广济桥【在全州西五十里跨白沙水明嘉靖中建　本朝雍正七年重修】文家桥【在全州东北八十里明嘉靖间建长二十余丈上覆以屋两埠有亭市贾日集亭下】龙川桥【在灌阳县北三里明洪武初建】通济桥【在灌阳县北十里明初建曰登云景泰间上覆瓦亭改曰徳兴后圯　本朝康熙三十六年间重建更今名】
　　堤堰灵渠【在兴安县西十里秦史禄所凿以引漓水寰宇记昔秦命御史监史禄自零陵凿渠至桂林故汉归义侯赵严为戈船将军出零陵下漓水即此至后汉伏波将军马援开湘水为渠六十里穿渡城中今城南流者是因秦旧凟耳至唐宝厯中渠道崩壊观察使李渤叠石造渠如铧觜劈分二水每水置石斗门一使制之在人开闭开漓水则全入桂林拥漓江则尽归湘水又于湘水凿分水渠三十五步以便舟行漓水经县郭中而流宋史沟洫志灵渠或谓之秦凿渠唐刺史鱼孟威以石为铧堤亘四十里植大木为斗门乃通舟楫然乗水涨则可行宋嘉祐三年提刑李师中积薪焚其石募工凿之废斗门而舟以通旧志明洪武末遣御史严震直修复渠道撒去鱼鳞石増髙石埭遇水汛奔趋北渠而南渠浅澁永乐二年改作如旧制水患始息今县东有水函十渠水经此毎遇霖潦往徃齧堤为患因置石函以泄之灌田数千亩有司以时修治】东石渠【在阳朔县东狮子山下石崖天成有两瓮深数丈积水澄】灵陂【在临桂县东北二十里唐景隆中桂州都督王晙堰漓水溉田处宋乾道中经略李浩开营田再筑淳熙中经略詹仪之重修久废又阳朔县西北七十里亦有灵坡雷雨所成涌水成江潴以溉田又清渌陂在阳朔县西十五里亦曰清渌塘溉田甚广】赵家陂【在兴安县西七里源出石康岭又八字陂在县治东半里许斜陂在县北四里引灵渠水合北渠沿潭陂在县西三十里上承赵家陂下合漓江观陂在县西五十里引黄栢六峒水溉田昌陂在县南六十里引阳海山水灌田】回涛堤【在临桂县东唐书地理志桂林东南有回涛堤以捍桂水贞元十四年筑寰宇记在城东南十五步桂江西岸其水南流径桂岭去州二百余里水势极髙唐贞元十四年刺史王拱筑堤长五百五十四步以捍水势】湖塘【在临桂县东十五里又有龙塘二塘相通广数百余亩其旁又有润塘耿塘又石家塘在县南沙塘在县西俱利灌溉】古育塘【在义宁县东北相近为横塘又有壶塘在县南皆灌田数百亩】龙眼堰【在兴安县东又辛家堰在县南皆灵渠之水分引溉田处】南北二堰【皆在灵川县北三里堰潞江水溉田二千余顷又有莲花塘在县南黄花塘在县西北皆潴水溉田处】
　　陵墓古双冢【在临桂县境寰宇记临桂县有双妃冢髙十余丈周回二里】三国吴薛翊墓【在阳朔县西威南山下】唐欧阳普赞墓【在临桂县北寰宇记在桂州北郭外松林尽处唐初安南都防本灵原籍四川人葬此其旧宅今圣夀寺是有庙在寺门前东北】宋唐承裕墓【在全州西觉山铺下】明蒋冕墓【在全州尹家塘】孝子曹正儒墓【在全州西湴塘下】
　　祠庙尧庙【在灵川县南尧山宋淳熙间桂州经畧使张栻重修有谒庙文刻石　本朝乾隆三年重建】舜庙【在临桂县东北寰宇记在临桂县虞山下旧志又全州南有舜庙并祀二妃灌阳县华山亦有庙】海阳祠【在兴安县海阳山下旧志一名灵泽庙宋乾道间范成大请封为灵泽侯故名　本朝雍正十年重修】
　　【勅封安流襄绩海阳山神御书阳朔灵源扁额】伏波庙【在临桂县伏波山下寰宇记在桂州郭中东北二里唐干符二年封灵昭王】李卫公祠【在临桂县七星山下祀唐李靖】裴公祠【在临桂县东南砦家洲祀唐裴行立】于公庙【在永寜州南门外祀唐于向】栁侯祠【在全州北栁山祀宋栁开有孙次铎碑记】三先生祠【在府学明伦堂之旁祀宋周子二程子张栻有碑记】七先生祠【在全州学宋嘉定八年州守林岊建祀周程张朱五子及栁开张栻岊有碑记】盘石庙【在全州西三里祀宋州守王世行黄庭坚有记】俞公祠【在永】
　　【宁州治西南隅祀明总兵俞大猷】忠孝祠【在全州湘山祀明曹学臣及子正儒】双忠祠【在府城内　本朝康熙二十年建祀巡抚马雄镇传宏烈】
　　寺观万夀寺【在府学南门外隋建旧名永寜元赐书圆觉虞集作记　本朝顺治十五年重修】栖霞寺【在临桂县东七星岩下唐建　本朝顺治八年重建】如意寺【在灵川县治南唐建　本朝康熈五十八年建为庆贺习仪所】鉴山寺【在阳朔县南鉴山下宋建】报恩寺【在阳朔县治北宋景定间建】上乗寺【在永福县东门外明洪武初建】香林
　　寺【在义宁县治西南唐咸通五年建】湘山寺【在全州西门外湘山之阳唐咸通二年建有无量夀佛塔本名光孝寺又名景徳寺宋赐今额　本朝康熙五十二年】
　　【御书夀世慈荫扁额】慧明寺【在灌阳县西闗外旧名梁兴唐建宋祥符间赐额】大觉寺【在灌阳县北五十里旧名黄潭宋熙宁中赐额】庆林观【在临桂县东七星山栖霞洞前又名东观唐建】五岳观【在临桂县西唐建名天庆观宋改今名亦名东观】
　　名宦南北朝宋顔延之【临沂人少帝时迁始安太守谢晦谓延之曰昔阮咸为始平郡今卿又为始安可谓二始】齐裴昭明【闻喜人永明三年为始安内史郡人龚元宜云神人与其玉印玉版书不须笔吹纸便成字以此惑众前后郡太守敬事之昭明付狱案罪】梁裴邃【闻喜人天监中迁始安太守邃志立功边陲不愿闲逺乃致书吕僧珍曰昔阮咸顔延之有二始之叹吾才不逮古人今为三始非其愿也】唐李袭志【安康人仕隋为始安郡丞】
　　【倾产募士拒盗萧铣林士宏屡攻之不下武徳初髙祖赐书召之及铣平谕岭南六十余州皆送欵封始安郡公随转桂州都督守桂二十八年政尚清省南荒便之】鱼孟威【咸通九年桂州刺史时灵渠十八斗门至废孟威以石为铧隄亘四十里植大木为斗门至十八重乃通巨舟】宋栁开【大名人端拱初知全州西延洞有粟氏常刼民口粮畜开作衣带巾帽选牙吏勇辩者三辈使人谕之栗氏惧留二吏为质率其酋四人与一吏偕来开厚其犒赐遣还如期携老幼悉至开赋其居业作时鉴一篇刻石戒之】常延信【平晋人雍熙中为全郡六州都巡检使充羊状六砦都钤辖诚州蛮归欵命延信驰入深峒索其要领又逐蛮直趣古镇过西延大木诸峒蛮人慴服】曹克明【百丈人景徳中知桂州兼管勾溪峒公事州人覆茅为屋嵗多火克明遴选北军教以陶瓦又激江水入城以防火灾】冯伸己【河阳人天圣中自邕州改知桂州兼广西钤辖防安化蛮犯边官军不利仁宗遣中人越伸己讨之伸己疾驰至宜州单骑出阵语酋豪曰朝廷抚汝甚厚汝乃自取灭亡耶皆仰泣罗拜率众降军门】陶弼【永州人庆厯中杨畋讨湖南猺弼以功得阳朔簿后调阳朔令课民植木官道旁夹数百里行者无署暍之苦他郡县悉效之】陆铣【余杭人治平中知桂州自侬猺定后交人寝骄守帅常姑息诜至部其使者黎顺中来诜召问折谕慑伏而去诜遂至邕州集左右江四十五峒首诣麾下阅简壮丁五万补置将吏更铸印给之军声益张交人遣使入贡】张田【澶渊人仁宗时知桂州异时蛮使朝贡假道与方伯抗礼田独坐堂上使引入拜于庭而犒贿加腆土豪刘纪庐豹素为边患识田去不敢肆京师禁兵来戍不习风土往往病于瘴疠田以兵法训峒丁而奏罢戍】萧注【新喻人神宗时知桂州既至种酋皆来谒注延访山川曲折老幼安否均得权心有献征南防者辄不聴】孙构【博平人神宗时交阯入寇以构知桂州声言将犄角捣其巢穴寇闻引去】刘彞【福州人熙宁中知桂州言萧制宜邕桂融钦五部土丁成丁己上者皆籍之既接蛮徼自惧寇掠守御应援不待驱防而近制主户自第四等已上三取一以为土丁而旁寨多非四等己上若三丁籍一则减旧丁十之七余三分以为保丁保丁多处内地又俟其益习武事则当蠲上丁之籍恐边傋有缺请如旧制从之】张颉【桃源人熙宁中知桂州黎峒首领请出兵自効命颉处其事颉召见补以牙校喜而去诏问何赏之薄对曰荒徼蛮蜑无他觊得是足矣寻罢兵海外讫无事】熊本【鄱阳人元丰中宜州蛮扰边徙本知桂州至则谕溪峒蛮长戒边吏勿生事请选将练兵代戍益市马以足骑兵宜州遂无事时以顺州赐李干徳疆画未正交人縁是辄暴勿阳地本檄问状干徳敛兵谢本因请以宿桑八洞不毛之地赐之南荒遂安转运判官许彦先谋通湖南盐于广西计口授民度可得息三十万本言桂管民贫地瘠恐不堪命议遂格】徐勣【南陵人哲宗时选桂州教授王师讨交阯转运使檄勣从军饷路瘴险民当役者多避匿捕得千余人使者使勣杖之勣曰是固有罪然皆饥羸病乏不足胜杖使者怒欲并効勣勣力争不变郭逵宿留不进勣谓副使赵卨曰师出淹时而主帅无讨贼意何由成功因具蛮人情状疏于朝既而逵卨果皆以无功贬】谢麟【瓯宁人元祐初知桂州融江有夷警将吏议致讨麟部土人使极南而北兵止屯近郡赖以全者甚众】沈晦【钱塘人绍兴间为广西经略知静江府南州蛮酋莫公晟归朝用为本略钤辖羁縻之后遁去旁结诸蛮嵗出为边患晦选老将罗统戍边招诱诸酋谕以威信皆诣府请降晦犒遗之结誓而去自是公晟孤立不复犯边】范成大【吴郡人孝宗时知静江府广西专借盐利漕臣尽取之于是有增价抑配之弊成大入奏谓能裁抑漕司强取之数以寛郡县则科抑可禁帝从之旧法马以四尺三寸为限诏加至四寸以上成大谓互市四十年不宜骤改】张孝祥【乌江人孝宗时知静江府广南西路经畧安抚使治有政绩】髙登【漳浦人绍兴中由富川簿调古县令豪民秦琥不法登置之死一郡快之桂帅胡舜陟以古县为秦桧父旧治属登祀之登不可】张栻【绵竹人孝宗时知静江府经畧安抚广南西路所部荒残多盗栻简州兵汰冗补阙籍诸州黥卒伉健者为効用申严保伍羣蛮帖服朝廷买马横山边民告病而马不时至栻防其利病六十余条奏革之】李浩【临川人孝宗时知静江府兼广西安抚旧有灵渠通漕运及灌溉嵗久不治命疏通之民赖其利邕管所安平州其酋恃险谋聚兵为边患浩遣单使谕以祸福许其引赦自新即日焚撤木栅聼大府约束】应孟明【永寜人孝宗时知静江府兼广西经略安抚初广西盐易官般为客钞客户无多折阅逃避遂抑配于民公私交病孟明奏除其弊禁卒朱兴弄兵雷化间声势渐长孟明遣将致辕门斩之】赵崇宪【余干人淳熙中知静江府兼经畧安抚靖江属邑十地肥硗畧等而阳朔修仁荔浦赋独倍崇宪请加蠲减诏递损有差有罗蔓洞者嵗寇钞为暴民何向父子阴导之崇宪置之法因严民彞交通之禁先是部内郡邑有警辄移统府兵戍之在宜州者百人古县半之崇宪谓根本单虚乃各置兵如戍兵数而敛戍者以归】黄畴若【丰城人淳熙间调灵川令防万安军黎蛮窃发经略司选畴若条画招捕事宜谓须稽原始乱为区处之方从之】詹体仁【浦城人宁宗时知静江府阁十县税钱二万四千蠲杂赋八千】冷应征【分宁人理宗时调静江府司录防军治狱平恕转运使范应铃列荐于朝】姚希得【潼川人理宗时知静江府主管广西经畧安抚使公事兼转运判官希得忠亮清俭好引善类广西官署以锦为帟幕希得曰吾起身书生安用此以绘缬易之】邓得遇【邛州人理宗时摄经畧事兼知静江府徳祐元年移治苍梧而静江破得遇朝服南望拜辞投南流江而死】元石亨祖【真定人至正间除全州路总管时蛮猺入寇城邑居民焚掠殆尽亨祖筑城郭籍民兵以御寇民得安生】陈南賔【茶陵人至元中授全州路学正先是獠人燹延学宫南賔至亟请建庙宇仿苏湖学则白鹿洞教规训饬士类文化遹兴】明左君弼【庐州人洪武初特授桂林卫指挥佥事平上思州黄英杰及弟英览之乱威震两江】李徳【番禺人洪武初调义宁教谕时防乱后黉舍頺圯生徒零落义宁在粤西尤号荒陋徳力为振举文教渐兴】康孝良【洪武元年为永福县丞元末诸务废弛自孝良涖任殚心经画事无巨细罔不整饬县治学校坛宇皆所修建】李原受【灌阳县丞洪武中蛮獠寇县原受调官军勦平之复为筑城以偹守御】郑曦【福建人永乐中知永福县筑土为城増修学校立永福堡于县西沿兰麻理定牛摆立堡建防麻驿悉心经画民赖以治】周健【钱塘人宣徳间知全州勤于民事大着声绩考满民乞留进秩还治】罗珦【临安卫人成化中知桂林府西延阳洞诸蛮时出刼为兴全害珦檄召六峒丁简练以待蛮谋渡湘珦至灵川与战破之又引兵潜山口蹑杀几尽诸蛮自是敛迹】防宗逺【畨禺人正徳中任灵川典史县故多猺獞募民防守名曰打手皆部官统之宗逺约束练习人咸思奋贼犯城率兵斩之自是诸蛮屏迹】顾璘【上元人正徳中谪知全州以兴贤养才为首务重建栁侯书院躬亲校士嵗旱尝徒跣祷覆釡山雨随至】胡鹤【信丰人嘉靖中知永福县值獞贼乱悉心守御以城北山髙受敌议增髙之重建四门城楼又于凤山巅筑石城贼不敢犯】
　　本朝焦勤【武功人顺治十二年知临桂县台使令鞫大狱悉心剖折民以无寃大兵过省军需告急防本省赋税蠲免帑无余金勤筹画转输纎毫不以累民】江桢【宁晋人顺治十二年知灌阳县当李定国乱后类兵调至者多掠民间子女桢力请代赎有诬陷平民为盗者坚持审辨悉释之全活甚众】吴辂【石门人康熙初任桂林推官理逃人及判盗诸大案以数十计平心剖决得减死若干人衡永食粤盐为奸啇侵渔委辂行部悉亷得之饷赖以足】
　　人物唐曹邺【字邺之阳朔人大中间登第由天平节度掌书记迁太常博士时相髙白敏中相继薨邺言交游丑杂进取多蹊迳请諡为刺又责敏中怙威肆行諡曰丑其持论不阿如此后徙居桂林厯祠部郎中终洋州刺史有集三巻】曹唐【字尧賔临桂人太和中举进士累为诸府从事及仕诸幕颇多赠酧有诗集】于向【字仁忠临桂人咸通中从髙骈讨安南有功授本州团练使黄巢入桂林溪峒蛮响应向出兵御之巢退走又败蛮于都狼山孤军深入蛮遁向亦被创卒巢遂陷桂管】赵观文【临桂人干宁二年放进士榜二十五人观文第八被黜者诉不当乃重试观文遂魁多士是时刘季述辈専横观文以为言忤时相意因谢病归】宋李观象【临桂人五代时依湖南周行逢为掌书记行逢临终记以后事令其子保权善待之宋师压境观象劝保权幅巾归朝保权幼懦不能用及湖湘平宋太祖闻观象尝为保权画谋以为左补阙】王世则【永福人太平兴国进士第一太宗幸金明池宴世则第琼林苑进士赐宴自此始淳化初世则以右正言使交州还朝条事迹及山川形势上之进直史馆与尹黄裳冯极等伏阙请立许王为储贰谪蒙州后徙知永州】朱道诚【字信中全州人幼孤母俞多病截发延医卒葬庐于墓侧有冬笋瑞竹之异景祐四年有司以状闻赐绢米及卒郡守赵昕题其墓曰朱孝子墓其子扬善亦庐墓至和二年赐米帛如其父故事】唐子正【字几卿兴安人治平初举孝亷后通判邕州熙寜八年冬交阯围邕与苏缄固守外援不至城陷与缄死之】殴阳辟【字晦夫灵川人至和间与弟简同学诗于梅尧臣之门元祐六年辟举进士任雷州石康令时苏轼南迁与之交游乞休归居无完壁】唐叟【字元老桂州人少孤嗜学家贫授徒养母绍圣间以经明行脩举为雷州海康令苏轼南迁过之握手道旧后调池州通判遂归旧隐邹浩谪昭日访其家赠诗甚多】唐谏【字子方全州人初名册元符间与乡人蒋举上书论时事崇宁间申严党禁入党人籍退屏田里后易令名登政和五年第尝知峡州亷介多恵爱】季珙【字温之永福人大观间防宜州蛮入寇以御贼首功补右职进筑南丹州以珙摄州监押为先锋羣蛮畏慑纳款归疆积官至武功大夫剧贼刘花三萧聚自防吉入寇广东朝廷议择将御之除广东路至则尽俘其众槛贱首送京师厯邕州团练使金人围汴珙募死士入援北至卫州敌众数万扼其前珙战死赠忠州防御使】蒋炳文【字仲虎兴安人大观间通判融州南渡后诣行在上书言时事宰相赵鼎荐为中都官炳文愿外战自试除琼管安抚秩满奏事忤权臣意遂辞归】唐时【全州人政和间进士初名时臣御笔为去臣字绍兴中官鄂岳间值岳飞将兵应付军需甚有劳绩飞荐之召见奏事任静江理定令官至丰州守】蒋周翰【字崧卿兴安人太学生刻意读书靖康初金人犯阙上疏请持国书使西夏请兵入援如唐回纥破安史故事不报后官徳庆府教授】黄齐【字义卿临桂人绍兴间进士调富川尉改判栁州赐对齐曰桂林賔兴数狭折纳输重诏增乡贡三人减军输布钱九万有奇摄新州逾年种刺竹围城千二百余丈后知亷州禁采珠民以不扰】李守柔【临桂人绍兴间登科第为海康令后改倅邕守武臣御下严衣粮不时给将大阅众汹汹不靖守柔劝使移病为摄州事下令发帑给诸将引乱者斩之军中肃然厯知梧宜新三州】蒋允济【兴安人绍兴间登第任新化令县人不肯输租允济至官即为要约积年逋租车牛系道后为賔州倅摄昭州先是官出钱一百予民民输布一匹折布为钱十倍取之允济疏闻减其半寻知浔州及守邕管以亷介闻】刘晞【字升之临柱人有诗名桂帅李愿中邀赋秦城王气诗欲以媚桧晞托疾不往后帅李大异闻而嘉之题所居岩曰蛰龙】唐俊乂【兴安人博通经史绍兴间进士建对以直言被黜寻起容州倅移守昭州政成入奏除知象州寻知廉州未赴摄鬰林郡贼谢实犯邻境俊乂躬率吏民御之实遁去秩满遂请老家无嬴蓄张栻帅桂时深叹其清约】石安民【字恵叔临桂人绍兴间登第为象州判官累决寃狱以明恕称分教亷藤二州士知响慕兴起喜为诗弟安行安持俱负文名人号三石同县张仲孚亦以文藻称与安民相引重着有桂林盛事记】唐则【字世范兴安人少以学行称举进士厯官至侍郎归筑馆授徒以身率后进极寒盛暑不少倦经史皆训诂成一家言】陶崇【字宗山全州人少聪敏十嵗赋笔山诗登嘉泰进士召试馆职撰宋铙歌鼓吹曲及楚词七叙以进理宗在潜邸时崇为讲读官及登极被召陈保业谨微慎独持久又陈郡县修武备厚民生励士气与史弥逺不合出知信州卒諡文肃】蒋公顺【全州人精研理粤从魏了翁游七年大有得筑室湘源名曰一鹤了翁为之铭防刘之杰制置两淮携公顺与俱以解安丰围补官监施州清江税再调沅州黔阳尉辟桃源令未赴而卒弟公頔受业公顺亦义烈不羣】滕处厚【字景仲全州人邃于春秋魏了翁迁渠阳日往从游魏竒之留置门下以古人之学勉之后调栁州马平簿再辟潭州甘泉酒库兼师募居官守正不阿】元唐朝【字用大兴安人刻意学选授辰溪教谕值湖湘道阻乃归授徒家塾毎讲学必先示濓洛闗闽粹论使之体认自得尝折心字之义为心法纂图后居父防不复仕】秦仲礼【临桂人武冈峒贼出扰桂诸属邑复闯桂城仲礼从官兵战走之以功授义宁县尉威摄边猺改临桂令兼防御修筑县治葺学宫团乡兵寛徴敛逺近肃然】赵元隆【字祖森兴安人元末为广西行省都事明师压城元隆分守伏波门城陷与同官陈瑜刘允锡皆死】明王溥【字士渊桂林人洪武进士由郎中为广东防政以亷名其弟自家来省属吏与同舟赠以布袍命还之曰一衣虽防此汚行辱身之渐也粮运由海道多漂没溥身至廋岭相度形势命有司凿石填堑修治桥梁教民车运民甚便之居官数年笥无重衣】李文选【临桂人洪武时以孝行旌表】黄骤【全州人洪武中举于乡为沙县教谕永乐时擢礼科给事中甞三使西域仁宗初上疏论外夷贡马及官军下番之币词甚剀切帝嘉纳之自是陜西之民少苏寻陞右通政卒】易先【全州人以国子生为谅山知府有善政洪熙元年交人叛死之赠防政】莫愚【临桂人由乡举为工部郎中宣徳五年帝以雄剧地缺守命部院臣举其属之亷能者补之用尚书蹇义胡濙等荐擢知常州府奏请减宜兴嵗进茶数禁公差官凌虐有司严核上官荐劾之实皆报可秩满郡民乞留巡抚周忱以闻诏进二阶复任】朱琼【临桂县人正统间举人知开建县有干济才天顺三年流贼攻县治琼身击贼无援死之】蒋冕【字敬之全州人成化进士正徳时累官户部尚书谨身殿大学士与杨廷和恊诛江彬世宗立大礼议起冕固执为人后之説与廷和等力争之帝谯让及廷和罢政冕当国帝逐礼部尚书汪俊以怵冕而用席书代之且召张璁桂萼物情甚沸冕抗章极谏帝不悦令驰归冕当正徳之季持正不挠有匡弼功世宗初朝政虽新而上下杆格弥甚冕守之不移卒龃龉以去论者谓有古大臣风隆庆初諡文定】刘本【临桂人成化进士授刑部主事宅忧庐墓有白莲芝草之瑞有司闻于朝旌门曰孝行】蒋曙【字景明全州人治进士知赣县擢知保定府诸豪敛戢厯广东防政平樊家屯贼以功晋副都御史抚郧阳获贼首倪道真等所在有声绩仕终工部右侍郎】刘天麒【字仁征临桂人宏治进士为工部都水司主事分司吕梁正德初阉人自南都诣北者舟经吕梁天麒不为礼及横索颇裁抑之为诸阉诬奏被逮谪贵州安庄驿丞王守仁亦以事谪龙驿丞与定交嘉靖初追复官爵】萧淮【字东之桂林中卫人举正徳进士由行人擢御史时宸濠将作难人无敢言者淮奏宜勅锦衣卫逮至究治帝遣内臣赖义等往戒谕之革其防卫不数日反书闻世宗嗣位淮请刷锦衣冗员数千厯佥都御史巡抚延绥】陈邦修【字徳卿全州人嘉靖进士初授行人迁给事中劾郭勋严嵩张瓒胡守忠等不职又极论楚世子逆悖乞勅定东宫出阁往还仪节陈清牙牌等疏帝皆嘉纳累迁南太仆少卿】屠楷【字良植临桂人嘉靖进士由兵部主事迁吏部时诸僚髙叔嗣李舜臣等负气相髙楷独简防诸曹亦以此重之尚书汪鋐用事楷典选一无所狥累陞工吏兵三部尚书卒諡防简】吕调阳【字和卿临桂县人嘉靖进士授编脩厯官礼部尚书侍穆宗经筵毎讲辄先斋沭期以精诚悟主往往援引经传列古义以规时政帝嘉悦之神宗时进文渊阁大学士以朴忠受知卒諡文简】殷从俭【字汝中临桂人嘉靖进士厯官广东屯盐佥事摄岭东兵备提孤军御倭有劳隆庆时累擢佥都御史巡抚福建识治体勿为苛细仕终副都御史】唐一岑【字钟卿临桂人嘉靖中举乡试知崇明县倭窥吴道由崇明一岑督励战守具倭来攻败之已尽鋭复攻力竭城陷死之赠光禄寺丞】蒋淳【字子厚全州人嘉靖进士改庶吉士授御史方入台遣监刑见杨继盛当刑即为具奏曰继盛越职妄言自取重辟其妻哀恳愿以身代继盛就刑妻必并命恐伤陛下好生之仁愿缓其死奏上不报移疾归】曹学臣【字希明全州人万厯进士厯知石首海寜治行最擢御史时册封日本正使李宗城遁归神宗惑石星言欲遣给事一人充使因察视军情学臣抗言不可触怒下狱将置死子正儒刺血三上书愿以身代后获赦谪戍寜逺卫天启中赠太仆少卿崇祯中旌正儒孝子】吕兴周【临桂人万厯进士授礼部主事迁郎中时郑贵妃専宠神宗将并封三王举朝无敢言兴周疏争中外韪之】唐世熊【灌阳人万厯中举于乡厯知永平府值兵燹后极力拯救全活者万余人迁山东盐运使崇祯十一年间分守济南西门城陷死之　本朝乾隆四十一年】
　　【赐諡节愍】唐俨【全州人万厯中以孝行旌其门】唐良鋭【全州人天启中举于乡知灵璧县李
　　自成攻城急良鋭率民固守力竭城陷抗骂而死之乾隆四十一年】
　　【赐諡节愍】蒋秉采【字白全州人天启中举于乡知灵邱县崇祯七年八月　大兵攻灵邱秉采
　　亟募兵死守力绌众溃投缳而死阖门殉之在乾隆四十年】
　　【赐諡烈愍】文昌时【全州人天启中举于乡知临淄县以亷慎得民城受围与训导周辅共守城破
　　举家自焚周辅亦被难在乾隆四十一年】
　　【赐諡节愍】蒋佳征【字五休灌阳人天启四年举于乡崇祯中知盱眙县治甚有声县故无城佳征知贼必至训民为兵十年贼果来犯乃设伏要害而亲率兵往诱贼殱甚众贼怒环攻之力战而死其母闻之亦投缳死赠尚宝卿兼建表忠祠并母奉祀之乾隆四十一年】
　　【赐諡烈愍】朱永吉【字飞之桂林人崇祯间云南巡抚王位讨普名声擢为游击屡破贼众后吴必
　　奎通贼永吉身被重伤力战不已会诸军皆溃自刎死之乾隆四十一年】
　　【赐諡节愍】唐一中【全州人崇祯时由举人为钜鹿教谕大兵破城抗节死之乾隆四十一年赐諡节愍】蒋秉芳【字昆瑞全州人明末流寇猖獗尝作南迁疏言金陵形势及二祖并建两都深意与却敌制胜之方寻以明经授栁城司训贼至不屈死之乾隆四十一年】
　　【赐諡节愍】朱旻如【临桂人以功拜镇西将军督兵守平乐时诸镇望风遁旻如坚守孤城城破死
　　之乾隆四十一年】
　　【赐諡烈愍】孟泰【全州人瞿式耜守粤泰为兵从焦琏战有功授守偹佐守将等御全州屡战胜后守
　　将降泰恸曰忍负国耶尽药其妻妾死乃自杀乾隆四十一年】
　　【赐諡烈愍】陈大本【阳朔人性至孝母死未葬会邻家失火仓卒不能举棺伏棺号哭天为返风火
　　不之及同县莫秉伦亦以孝着庐墓终身】
　　本朝刘霈【灌阳人贼曺志建蟠踞龙虎闗霈招义勇屡败之后以力孤为贼所擒诘之曰谁为主此谋者霈厉声曰汝以悖逆吾恨不能手断汝贼怒剐之】朱大寳【灌阳石户所部下军人顺治三年羣盗夜砍城行刼大宝巡逻见贼突至奋勇独登手击一贼曳至县署前羣盗蜂集为所杀邑人立像祀之】唐之栢【字长卿灌阳人顺治举人性孝友康熙初授汉阳令陞南安昆阳二州牧俱着声绩厯擢刑部郎中致政归教训子侄足迹不入城市】唐正发【字昌期全州人事巡抚马雄镇防孙延龄叛粤正发怀雄镇血流并负其少子世永稚孙国桢出重围由间道抵京延龄闻之收击正发眷属妻蒋氏自经子士介被戮贼平授凉州镇守备厯擢淅抚标中军游击所至有声】易友亮【字连美全州人为巡抚马雄镇本标守备孙延龄之变雄镇密令友亮赴栁请援事急友亮与唐正发守道文焕等潜出雄镇幼子世永及孙由间道赴都延龄幽雄镇别室友亮鬻产赂贼得通音问供给无缺雄镇死友亮收遗骸草葬之事闻授兖州游击守道授广东守备文焕授守备职未仕】杨启祥【字永升灵川人康熙时充抚署承舍巡抚马雄镇为孙延龄所逼启祥以雄镇长子世济潜奔湖广守闗盘诘诡称江南医人旋报知江西巡抚具疏上闻贼平授山西夀阳守备】刘懋藻【全州人康熙己酉举人性孝友亲殁哀毁骨立飦粥三年先祖遗产悉界诸侄厯光山令有善政擢御史寻转江南漕运使】梁敦峻【字也千全州人早孤事母尽孝母病侍汤药衣不解带康熙壬子登贤书嗣值吴三桂叛伪党有招之者峻奉母逺避深山后为延长令乞侍养归母年九十三夀终峻以哀毁卒】蒋市【字肆柯全州人康熙丁夘举人任魏县令涖政精明巡抚下其事于所属以为法魏濵漳河久罹水患芾躬负畚锸五日夜堤成长四十里众名曰蒋公堤后以病归增置祭产率子弟行家礼乡人称之】陈宏谋【字汝咨临桂人雍正甲辰进士由翰林厯官中外凡厯巡抚者十有三任以总督兼巡抚者四任入为吏部尚书乾隆三十六年以东阁大学士予告归卒于道　赠太子大傅　　赐諡文恭入贤良祠宏谋内行敦笃奉职勤】【慎少有过失所在视官如家爱民如子兴利救弊知即为之在乡奏免粤省劝恳浮粮捐设临桂学田因事设宜率多类此】马宏树【全州人以孝着闻乾隆四十二年　旌表】
　　流寓宋仇悆【益都人秦桧方主和议以为异已以朝奉郎少府少监分司西京全州居住】明刘三吾【茶陵人元末避兵广西行省承防授靖江教授迁儒学副提举明兵下广西乃归茶陵】
　　列女宋马脉女【全州人在室时脉病女割股进父疾瘥淳祐十年太守朱朝散为立孝沈坊】元唐斗辅妻文氏【兴安人大徳中斗辅任賔州幕官卒文执义自誓孝养舅姑殁葬无违礼至治中诏旌其门】明陈学顔妻袁氏【全州人学顔早卒子处厚方数嵗袁守志不渝始悯其年少阴使人讽之袁泣曰烈女不更二夫姑脱不谅此心当一死以从夫地下议遂寝养姑孝不少衰永乐间旌表】赵存质妻唐氏【临桂人少寡养姑抚防五十余年成化中旌表】徐骏妻陶氏【临桂人骏卒于龙州陶闻讣哀毁刺血写诗藏箧笥以衣奁悉还舅姑遂缢死事闻旌表】刘鼐妻丁氏【临桂人鼐亡丁年十九子淳三嵗姑万氏讽之嫁丁曰吾命在姑与子矣不知有他坚守五十七年成化中旌表】张义姑【桂林卫张礼女礼征安南阵亡兄福寻亦卒遗妻刘氏子辉方六嵗时姑年十五察刘难久留语之曰兄不幸死遗孤辉吾张氏女义当为张存孤敢复累嫂因不嫁抚辉为辉娶妇后子姓繁衍嘉靖间旌门特祠署曰义姑】蒋氏女【全州人父卒二弟幼且疾女誓不嫁谨视弟疾后皆愈长各为娶妇乡人髙其节义称曰仁姑】下陋女【逸其姓名正徳间女将嫁獞夜掠其村为所获绍獞以取衣餙跃入火中死】易氏女【义寜人贼刼其村掠易与诸妇女易恐为所汚坚不行为贼所杀】龚氏女【永福人正徳中古田贼刼其村掠妇女及牛畜去至河龚语贼曰吾不能行愿得骑牛而渡贼从之乃防牛入水自沈死】黎禧妾黄氏【阳朔人禧任新淦令时妖人作乱聚众刼县取印黄伏禧身上大骂贼挺刃斫其面流血满地贼退得不死事闻御赐珠冠让其正室夀七十终】曾璋妻郑氏【临桂人璋卒子防郑与妾同矢志抚孤时称双节】唐应星妻张氏【灌阳人隆庆五年古田猺贼乱肆刼全灌张为贼所获不从被杀崇祯中旌闾】刘寀妻舒氏【桂林人寀卒有一子在襁褓纺绩抚孤事继姑以孝闻】唐东升妻蒋氏【灌阳人生子照才三月升卒蒋奉侍舅姑课子读书常达旦后照登贤书以名宦着天启中旌其门】滕愈淛妻谢氏【全州人年二十二明末为乱兵所执不辱携二子一女投昭平江中】蒋极世妻唐氏【全州人明末为郝贼所掠挟之马上同渡河唐夺刀自刎】闗辅宗妻彭氏【临桂人宗死彭守节抚孤姑病割股煮粥以进遂愈崇祯中旌表】蒋维藻妻唐氏【灌阳人明末为乱兵所掳跃入江死同县唐纳愈妻邓氏其妹为唐之防妻明末为乱兵所掳邓姊妹誓不从相持投崖下俱被害】
　　本朝文氏女【灌阳人名兆祥及笄未字遭李定国乱与嫂陆氏避寇火星山箐中见贼众搜山淫掠遂自刎时称双烈】蒋氏女【名莲姑全州人父母早防弟甫四嵗女以弟孤苦誓不字人抚弟成立为娶妻胡氏弟卒无子复为立嗣以延宗祀胡亦守志终身】史可传妻苏氏【灌阳人灌俗里户轮运兵粮可传粮多折耗贷营兵银补之一日营兵至诱氏曰尔夫逋负我银以尔抵偿欲挟之去投缳自缢】朱氏女【临桂人未婚而夫殁女往夫家守节众力阻之托言盥浴闭戸自缢死又同县朱徳配女许字未嫁夫亡父母议改适女投井死】陈敬甫妻蔡氏【灌阳人居寨包岭山麓隔山即永明苗贼苗利陈所有纠党刼之敬甫被杀氏伏尸恸哭骂贼强之行不从贼羣拥出户而扛之髩髪尽落骂益厉贼怒挥刀齐下剖腹洞胸而死】王尊徳妾唐氏【临桂人尊徳年老病剧隣舍火唐负之再不能动火且至尊徳遣之避唐曰君死妾岂敢独存因以身翼蔽之遂焚死】唐镇畿妻蒋氏【全州人康熙十八年夫妇避兵山中为贼所执过大殿岭氏度不能脱夺身投岩下贼执其夫去入水死氏后复苏适其弟过闻泣声救之归氏念姑老子幼艰苦守志】林槐妺【永福诸生林光岫养女与光岫从子妇梁氏同往大冲洲拾菜梁去稍逺光岫仆进福适至欲犯之槐妹怒骂不从仆遂取腰防砍杀之梁闻声趋至并砍梁梁被创未殊其家负归复活述其事有司杖杀其仆封林槐妹墓题碣曰烈女】林之楫妻刘氏【永福人夫死事孀姑抚遗孩食贫守志有土豪将夺娶之氏闻持刀欲自杀家人趣救乃得免】苏挺健妻粟氏【灵川人夫亡子幼姑以其年少劝改适氏断髪自誓养姑训子厯四十年】蒋经任妻邓氏【全州人夫死家贫姑老遗子方四嵗躬操井臼纺绩供养姑殁防葬尽礼课子成立年九十七而卒】陈大志妻蒋氏【全州人夫死抚肓三子暨幼侄教训严肃年九十有余嵗】卢懋瑛妻黄氏【临桂人懋瑛客死氏年二十苦营夫防获归葬事舅姑尽孝教子力学年九十而卒】卫枝兰妻廖氏【临桂人枝兰死截髪以誓甘淡泊守礼法见宗党戚属不妄言笑三十余年如一日】刘玉全妻吴氏【临桂人夫亡誓不改适在乾隆间　旌表同邑刘贵祥妻秦氏李聚林妻吕氏杨贤妻张氏王宗周妻陈氏唐明汉妻莫氏张应璧妻蔡氏谢允安妻龙氏徐兴悦妻李氏秦体干妻李氏秦其煜妻王氏文全洪妻刘氏刘甫麟妻周氏梁君锡妻李氏朱士景妻蒋氏马允定妻骆氏周炽妻李氏朱林瑛妻孙氏邓一洪妻朱氏邹兆麒妻萧氏郭永正妻朱氏雍世杰妻李氏雍学诗诗妻左氏杨荣桂妻阳氏曹□妻刘氏雍世美妻毛氏莫君佐妻李氏龙金保妻杨氏龙章锡妻陈氏张玉妻秦氏徐徳夀妻唐氏阮志和妻唐氏朱亨茂妻王氏王之美妻周氏秦君壁妻卫氏刘绍寛妻孙氏朱爌妻方氏朱履跗妻秦氏曹助臣妻谢氏王宗汤继妻张氏莫燕妻吕氏龙正国妻黄氏王裕祥继妻莫氏聂孔光妻曹氏王仲遗妻秦氏黄龙孙妻廖氏张哥芳妻李氏刘允书妻晏氏朱若琼妻陈氏李儒正妻聂氏李敬福妻季氏冷士德妻陈氏罗茂瑞妻沈氏王继旭妻朱氏陈钟灿妻廖氏龙嘉璋妻李氏朱一淑妻赵氏潘宏清妻詹氏潘宏澍妻段氏王毓杰妻唐氏朱厚地妻许氏张宏志妻马氏曹鈖妻潘氏又贞女阮氏并贞白自持于乾隆元年以来先后　旌表】罗锦妻盛氏【兴安人夫亡子幼苦志自守乾隆年间旌表同邑江湛妻庄氏罗惟性妻彭氏雍然妻文氏蒋瑞妻王氏唐国位妻蒋氏廖逢甲妻张氏李光墀妻郑氏并励节守志乾隆元年以来先后旌表】莫能强妻唐氏【灵川人夫亡矢志育孤乾隆十三年间　旌表同邑陆贤正妻阳氏唐克智妻陈氏黄瑞麟妻熊氏并夫亡守节先后被　旌表】苏廷琮妻徐氏【阳朔人夫亡矢莭不移乾隆间　旌表同邑苏汝众妻陈氏苏永抚妻王氏并贞操苦节先后旌表】刘士昆妻傅氏【永宁州人夫死食贫守志乾隆间　旌表同邑余居体妻覃氏彭三杰妻蒋氏黄世安妻余氏戴文杰妻李氏并尽礼守莭先后　旌表】徐应嵩妻毛氏【永福人夫亡守志与同邑烈妇丁氏义宁县遣犯张义妻李氏并乾隆间　旌表】刘士模妻伍氏【全州人夫亡誓死不嫁乾隆间旌表同邑邓章缨继妻曹氏邓毓菼妻何氏秦居禄妻张氏邓成缨妻文氏黄广演妻邓氏蒋妻曹氏蒋上梧妻谢氏蒋上桐妻唐氏曹増灿妻蒋氏唐仲金妻秦氏唐一鹄妻刘氏文禄模妻蒋氏并守莭不移又烈妇唐汝孟妻呉氏贞女易元简女字唐运咸未婚守贞乾隆年间先后　旌表】赵顺妻张氏【本金坛人李文坛婢文坛卒其妇往依兄全州知州胡位铸张氏从行有仆调之不从被杀乾隆三十五年　旌表】唐宣仁妻蒋氏【灌阳人夫亡号泣自誓食贫守节乾隆间　旌表同邑范景仁妻唐氏于至健妻蒋氏唐嗣孝妻文氏周道盛妻郭氏陆运起妻蒋氏蒋文灿妻文氏唐之请妻邓氏唐体仁妻邓氏张世禄妻王氏文应昌妻邓氏戴生兰妻文氏并夫亡守节又贞女邓氏字范方龄未婚守贞乾隆元年以来先后　旌表】
　　仙释唐恵能【唐武后时説法讲经于永宁州南双瑞岩人叩其行止答曰僧修于此不知花甲但觉时寒时暑草木盛而复衰武后征召不赴后往曹溪世称六祖】寂照【初游呉越后住持湘山之笋布台防昌间汰释氏师一夕生肉髻须发并长乃衣紫霞衣入覆釡山结庵而居示寂后其遗蜕在湘山曰无量夀佛塔】郑冠卿【干宁中赴调临贺令止桂林入栖霞洞遇二道士坐石上弈棋觞酒令二青衣奏笛弹箜篌音律非人间所与闻者与酒仅涓滴出洞倐不见冠卿遂絶名利退居冯乗夀一百四嵗乃知向所遇乃日华月华君也】宋石仲元【桂州人号桂华子天禧中为道士于七星山于诗妙究精防有桂华集】刘景【字仲逺桂州人遇异人授以术遂自游方外尝馆贾昌朝家冬夏一裘终日不食善谈老庄周易皇祐中还家容色如少年其所居石室号刘仙岩】雷隐翁【名本桂州人少磊落不羣举进士不第即弃去坐终日或笑其痴笑曰终不以吾痴易汝黠后逺游不知所之宋元祐中有朝士游罗浮见本啸傲林下自道姓名云雷隐翁乃知其仙也】
　　土产银　铜镜　铜器【元和志俱桂州土贡】葛【宋史地理志全州贡】朱砂【寰宇记桂州土贡】冷石【寰宇记桂州土产即滑石有黒白二种】钟乳【桂海虞衡志桂林山中洞穴最多所产胜连州甚逺】零陵香【宋史地理志全州贡南越志香有五种曰檀曰降曰罗汉曰青皮曰藤俱出猺峒】麖皮　鞾　簟【唐书地理志俱桂州贡】桂心【寰宇记桂州土贡】石燕　翠羽　何首乌【明统志各县俱出】蚺蛇胆【寰宇记桂州土贡桂海虞衡志蛇大者如桂长称之其胆入药】

　　钦定大清一统志巻三百五十六
&lt;史部,地理类,总志之属,大清一统志,栁州府图&gt;
&lt;史部,地理类,总志之属,大清一统志,栁州府图&gt;
&lt;史部,地理类,总志之属,大清一统志,柳州府表&gt;
&lt;史部,地理类,总志之属,大清一统志,柳州府表&gt;
&lt;史部,地理类,总志之属,大清一统志,柳州府表&gt;
&lt;史部,地理类,总志之属,大清一统志,柳州府表&gt;
　　钦定四库全书
　　钦定大清一统志巻三百五十七
　　栁州府【在广西省治西南三百七十里东西距四百二十五里南北距八百三十里东至平乐府脩仁县界二百六十五里西至庆逺府宜山县界一百六十里南至浔州府贵县界二百七十里北至湖南靖州绥寜县界五百六十里东南至浔州府武宣县界一百八十里西南至思恩府迁江县界一百二十里东北至桂林府永寜州界一百三十里西北至贵州黎平府永从县界五百六十里自府治至　京师七千八百六十里】
　　分野天文翼轸分野鹑尾之次
　　建置沿革禹贡荆州之域周为百粤地秦为桂林郡地汉为郁林郡潭中中溜领方等县地三国呉凤皇三年分置桂林郡【治在府南境】晋及宋齐因之梁陈间分置马平郡【祝穆方舆胜览梁置龙川而诸书不载】隋平陈郡废唐武徳四年置昆州寻曰南昆州贞观八年改曰栁州【李吉甫元和郡县志因栁江为名旧唐书地理志以州界栁岭为名新唐书地理志以地当栁星更名】天宝初改龙城郡乾元元年复曰栁州属岭南道光化三年属湖南五代汉干祐三年又属南汉宋亦曰桞州龙城郡【宋史地理志州治马平咸淳元年徙治栁城之龙江】属岭南西道元至元十六年升栁州路总管府属广西道明曰栁州府【还治马平】属广西布政使司
　　本朝因之属广西省领县七州一
　　马平县【附郭东西距一百七十五里南北距一百七十里东至雒容县界十五里西至庆逺府忻城土县界一百六十里南至来宾县界一百二十里北至栁州城县界五十里东南至象州界十里西南至思恩府迁江县界一百二十里东北至雒容县界七十里西北至栁城县界四十里汉置潭中县属鬰林郡后汉因之三国呉分置桂林郡晋为郡治宋省齐复置仍属桂林郡梁陈时置马平郡隋废郡置马平县属象州大业初属始安郡唐武徳四年置昆州治此贞观中为栁州治五代宋初因之咸淳后为栁州属县元不改明仍为栁州府治　本朝因之】雒容县【在府东北六十里东西距六十五里南北距二百里东至桂林府永福县界三十里西至马平县界三十五里南至象州界一百三十里北至桂林府永寜州界七十里东南至平乐府脩仁县界六十里西南至马平县界六十里东北至永寜州界九十里西北至栁城县界六十五里汉潭中县地唐永徽中分置雒容县属严州天授二年割属栁州五代宋元因之明属栁州府　本朝因之】罗城县【在府西北一百九十里东西距一百里南北距三百四十里东至融县界七十里西至庆逺府天河县界三十里南至庆逺府宜山县界四十里北至贵州黎平府永从县界三百里东南至栁城县界一百四十里西南至庆逺府永顺副土司界九十里东北至融县界一百里西北至天河县界一百里汉潭中县地南齐后为齐熙郡地隋开皇十一年析置□牂县大业初并入义熙县唐武徳四年复置永徽元年废入融水县龙朔二年改至武阳县属融州五代因之宋开寳五年分置罗城县属融州熙寜七年俱省入融水明洪武二年复置罗城县属融州十年州废属栁州府　本朝因之】栁城县【在府西北八十里东西距一百八里南北距二百五十里东至马平县界十八里西至庆逺府宜山县界九十里南至马平县界五十里北至融县界二百里东南至马平县界五十里西南至宜山县界七十五里东北至雒容县界六十里西北至罗城县界八十五里汉潭中县地梁分置龙城县隋置始安郡唐武徳四年于县置龙州贞观七年州废属栁州五代因之宋景徳三年改曰栁州咸淳元年为栁州治元因之明属栁州府　本朝因之】懐逺县【在府北三百一十里东西距二百四十五里南北距二百五十二里东至融县界五里西至贵州黎平府永从县界二百四十里南至融县界二里北至湖南靖州绥寜县界二百五十里东南至融县界十里西南至融县界一百里东北至桂林府义宁县界一百九十里西北至永从县界二百五十里汉潭中县北境牂牁蛮地南齐后为齐熙郡地唐为融州地后为古州蛮地宋崇寜四年置懐逺军寻陛为平州又置懐逺县为倚郭政和元年州县俱废寻复置平州宣和元年赐名怀逺郡绍兴四年州废十四年复置怀逺县属融州元因之明洪武十年县废十四年复置属栁州府嘉靖末为诸猺所陷万厯十九年更置本朝因之】融县【在府西北二百五十里东西距二百四十里南北距二百四十五里东至桂林府永寜州界一百九十里西至罗城县界五十里南至栁城县界一百二十五里北至懐逺县界一百二十里东南至雒容县界一百二十六里西南至罗城县界八十里东北至永寜州界一百九十里西北至懐逺县界一百八十里汉潭中县地南齐置齐熙县兼置齐熙郡梁大同中于郡置东寜州隋平陈郡废开皇十八年改州曰融州县曰义熙大业初州废属始安郡唐武徳四年复置融州六年改县曰融水天寳初曰融水郡乾元初复曰融州属岭南道五代属南汉宋曰融州融水县属广南西路大观元年陞为帅府置黔南路三年府罢赐名清逺军节度陞为下都督府元至元十四年置安抚司十六年改为融州路寻降为州属广西道明洪武初以州治融水县省入十年降州为融县属栁州府　本朝因之】象州【在府东南一百三十里东西距一百八十五里南北距一百里东至平乐府修仁县界一百三十五里西至马平县界五十里南至浔州府武宣县界五十里北至雒容县界五十里东南至浔州府平南县界一百三十里西南至来宾县界五十里东北至修仁县界九十里西北至雒容县界五十里汉中溜县地三国呉分置桂林郡梁陈时又分置象诏阳等郡隋平陈郡皆废开皇十一年改置桂林县仍于县置象州又分置阳夀县大业初州废县皆属始安郡唐武徳四年复置象州天寳初曰象州郡乾元初复曰象州属岭南道五代属南汉宋亦曰象州象山郡属广南西路元至元十五年改陞为象州路总管府大徳后仍降为州属广西道明洪武二年以州治阳夀县省入属栁州府　本朝因之】来宾县【在府东南一百八十里东西距一百五十里南北距一百七十里东至浔州府武宣县界七十里西至思恩府迁江县界八十里南至浔州府贵县界七十里北至马平县界一百里东南至贵县界七十里西南至迁江县界七十里东北至象州界七十里西北至马平县界七十里汉潭中县地唐武徳四年分置文安县属昆州寻改曰乐沙贞观七年省入新平改置懐义县又于县置严州天宝初改州曰循徳郡县曰来宾乾元初复曰严州属岭南道五代属南汉宋开宝七年废严州以县属象州元因之明初属栁州府　本朝雍正三年改属宾州十二年还属栁州府】
　　形势山兼象县江带龙城【唐李商隠为栁州郑郎中谢上表】牂牁与龙融二江合宛转环绕如壶形束处若领城居其腹【魏璿西事珥】居岭峤之表接蛮貊之疆【新井记】控制外畨封疆不啻千里众流逶迤为骆越要害镇压诸蛮【图经】
　　风俗古为南夷椎髻卉裳至唐始循法度【唐栁宗元孔子庙碑】民业有经公无负逋嫁娶送各有条法【唐韩愈罗池庙碑】风气与中州不少异人少鬭讼喜嬉乐【宋曾巩送李材叔知栁州序】民醇事简俗阜物丰视他州为乐土【图经】地无桑柘不事蚕作【通志】
　　城池栁州府城【周四里五十六步门五宋元祐间土筑明初甃以砖又有罗城起西环北至南长五百九十丈　本朝康熙五年雍正二年乾隆四年屡修】雒容县城【明成化时筑周一里一百六十步门三　本朝康熙五十二年雍正六年重修】罗城县城【明成化时筑周二里门三本朝康熙中修】栁城县城【明成化时筑周一里三百四十步门三　本朝康熙十年雍正七年屡修】懐逺县城【明初建于大容江口万厯中迁今治周一里三百十八步门四南北筑月城二里外又有土城】融县城【唐建周二里二百五十步门四　本朝康熙中乾隆元年屡修】象州城【明洪武中筑周三里二百步有竒门五　本朝康熙六十年重修】来宾县城【周二里三百步门四西南临河明天顺初筑　本朝乾隆四年重修】
　　学校桞州府学【唐建元和中刺史栁宗元重修有碑明洪武六年徙建于府治西北隅本朝康熙中屡修入学额数二十名】马平县学【明洪武间建于城外罗池街东　本朝康熙中屡修入学额数二十名】雒容县学【在县治西明初迁建本朝康熙二十二年重修入学额数六名】罗城县学【在县东门外旧在县治西北隅　本朝康熙元年迁建入学额数四名】栁城县学【在县西嘉靖初迁建　本朝康熙二十年重建入学额数四名】懐逺县学【在县治东明万厯中迁建　本朝康熙五十二年修入学额数八名】融县学【在县治西明正统中迁建　本朝顺治十八年重建入学额数八名】象州学【在州治东南隅明初建　本朝康熙四十九年重修入学额数十五名】来宾县学【在县治西　本朝康熙二十九年重建入学额数八名】栁江书院【在府治北　本朝乾隆十年右江道杨廷璋即栁侯祠改置旁立书舍射圃乾隆二十七年巡道王锦増修融县有玉融书院乾隆十七年知县阎秉益建各县并设有义学社学　旧志载同仁书院在马平县旧址明成化中御史李廷珍建又有驾鹤书院在城东驾鹤山下又有正心书院兴文书院俱在融县并久废谨附记】
　　戸口【原额人丁一万三千二百零五　屯丁共三十二又滋生人丁二十六万二千六百零六】田赋【官民猺獞田地山塘共五千九百八十二顷五十二亩七分零额徴地丁银一万零六百一十七两六钱七分零米九千一百三十四石二斗八升零　屯田共一百七十六顷二十四亩七厘零额征地丁银一百七十三两八钱八分七厘零】
　　山川峩山【在马平县西三里亦曰鵞山栁宗元记峩山在野中无麓峩水出焉明统志山巅有石如鵞名鵞山通志水自半巅喷出逺望似双鵞飞舞故名又名深峩山】黄吉山【在马平县西三十里黄陂出此水】屏山【在马平县南一里栁宗元记南有山面方而崇类屏者曰屏山其西曰四姥山皆独立不倚北流浔水濑下】雷山【在马平县南十里栁宗元记雷山两崖皆东向雷水出焉蓄崖中有雷塘能出云气作雷雨变见有光】穿山【在马平县南八十里山有穴南北相通】甑山【在马平县东南栁宗元记龙壁南絶水有山无麓广百寻髙五丈下上若一曰甑山】驾鹤山【在马平县东南栁宗元记甑山之南皆大山多竒又南且西曰驾鹤山壮耸环立古州治负焉有泉在坎下常盈而不流县志在县东南隅隔江耸立如孤鹤下有长塘冬夏不涸】东台山【在马平县东南四十五里临大江】龙壁山【在马平县东北二十五里栁宗元记浔水受背石支川因自北而东尽大壁下其壁曰龙壁其下多秀石可砚旧志有石壁峭立下临滩濑郡城之下闗也】仙奕山【在马平县西南亦名仙人山栁宗元记四姥山又西曰仙奕之山山之西可上其上有穴穴有屏有室有宇其宇下有流石东西九十尺南北少半东登入小穴常有四尺则廓然甚大无窍正黒烛之髙仅见其宇皆流石怪状由屏南室中入小穴倍常而上始黒已而大明为上室由上室而上有穴北出之乃临大野其始登者得石枰于上黑肌而赤脉十有八道可奕故以云乐史太平寰宇记仙人山在栁州西南山上有石形如仙人旧志亦名天马山髙数百丈于羣山中独尊下有杨文广洞相传宋时侬智髙幽杨文广于此】石鱼山【在马平县西南二里栁宗元记石鱼之山全石无大草木山小而髙其形如立鱼有穴类仙奕入其穴东出其西北灵泉在东址下有麓环之泉大类毂雷鸣西奔二十尺有洞在石涧因伏无所见旧志山半有立鱼岩岩之东麓灵泉出焉下有龙潭内又有三洞相通】新洞山【在马平县西南十里有穴可坐百人石乳融结触之如钟鼓声】背石山【在马平县西北三十里栁宗元记北有双山夹道崭然曰背石山有支川东流入于浔水曹学佺名胜志背石山其东山曰桃竹西曰雀冈俗名夹道双山】龙屯山【在雒容县西二十里蜿蜒盘曲如龙】横赖山【在雒容县西三十五里相近又有聚讲山鸡站山】双童山【在雒容县北其左为主山俗名县后山】雷村山【在雒容县北五十里旧名雷峒其东北冇谢八山】如来山【在雒容县北七十里髙耸峭拔又大定山亦在县北七十里平头山在县北八十里】思微山【在雒容县东北七十里顶有甘泉四时不涸相近有向山中渡水出此又有西眉山在县东北八十五里】屏石山【在雒容县西北十里峰蛮髙耸下有石岩出泉】东黄山【在罗城县东三十五里中有渊秀岩有水东北入武阳江又马山在县南十里】砚山【在罗城县西里许卓立端正为城西障又有葵山在县西】凤凰山【在雒城县北二里山半有岩路径陡峻石壁峭立如屏】覆钟山【在罗城县北十里有岩圆耸若钟之覆】青陵山【在罗城县北五十里山势绵亘通楚黔两省中多仙迹有水流入武阳江】直满山【在罗城县东北二里山峰矗立耸出羣山山半有黄泥岩岩口洪敞中深防后有瀑布如帘】伏安山【在罗城县东北二十里有水东北入武阳江】氷玉山【在罗城县西北四十里色莹如玉其髙寒冷四时常氷】古黎山【在罗城县西北古溪水出其下又有石砚山在县西北九十里圣水出此】笔架山【在栁城县东十里羣峰参差以形似名并峙者曰造化岩】乌鸾山【在栁城县南二里髙耸临江全身皆石青白相间形如翔鸾自县西闗渡河望之首尾双翼俱全下有深潭澄彻防】青凤山【在栁城县南十里髙百余丈为县案山上有一窍通明一名穿山】云葢山【在栁城县西二十五里髙大峻耸云气常覆其上又西山在县西三十里】勒马山【在栁城县北对江旧县治在其麓山形曲转状如勒马又伏虎山轿顶山亦俱在县北】晒网山【在栁城县北十里两山夹河而立一山似舟而停一山似网而晒又一山似渔翁倚舟而卧俗称停舟晒网卧渔翁】古清山【在栁城县东北七十里西北去融县亦七十里】铜磬山【在栁城县西北十里一名一名覆釡山上有甘泉】天马山【在懐逺县界大小凡九山为县治之屏嶂又凤凰山在县东南两山对峙又有防儿山在县东有二水西为板江东为桐木合流而下】珠玉山【在懐逺县南十里滨江下珠玉渡与融县接界】蕉花山【在懐逺县西十五里有小江流入大江又榜山在县西北一里亦名挂榜山】平山【在懐逺县北五里宋建平州以此名亦曰屏山又北五里为大耀山又苍帽山在县北二里】古泥山【在懐逺县北一百五十里峯蛮环抱岚气凝聚浔江源在此】白雉山【在逺逺县东北六十里西坡江出此】林溪山【在懐逺县东北一百六十里石眼河出此相去十里有古生山斗江所出】枫木山【在懐逺县西北明万厯元年官军败猺贼于板江东岸贼惧西遁聚于枫木即此又大桂山在县西北猺人槃瓠种所居】九曲山【在懐逺县西北下石门之西髙万仭怪石巉岩中流一碧练千尺】石门山【在懐逺县西北七十里大江滨左右两山对峙峭壁如门亦名下石门又融县西北十里亦有石门山两峯夹峙江岸名为上石门】独洞山【在懐逺县西北一百六十里孟团江出此其侧为龙顶山接贵州黎平府界】武牢山【在懐逺县西北一百六十里髙拔险峻俗譌为武落山】信洞山【在懐逺县西北二百里腮江出此】宝积山【在融县东五十里产铁及卢甘石相近有浪溪山浪溪江流经其下】独秀山【在融县西二里挺然秀上干云霄】铁船山【在融县西三十里上有仙女泉】云际山【在融县北十里上有翠玉寒碧二泉】圣山【在融县北三十里山势髙峻上有舜祠故名】灵岩山【在融县东南五里仰视髙逺青白错杂灵夀溪贯其中有白石巍然如人状亦名老君洞宋咸平中改为真仙岩颁太宗御书百二十轴建楼藏之有真仙书院】旗山【在融县西南四里山峯卓立旧设香山驿于下】铜鼓山【在融县元和志在融水县西南二十五里明统志旧传诸葛亮散埋铜鼓以压蛮獠后有得于是山者故名】揽口山【在融县西北十五里连延数十峯髙千丈深林密箐为邑要区】石牛山【在象州东四十里名胜志山多怪石常有云气防罩天色晴霁时遥望如牛形下有濮泉】雷隠山【在象州东六十里下有仙女池风土记天欲雷雨则此山先有云云】白面山【在象州南七里石壁屹立横絶大江中多白石一名挂榜山又南三里有鹭鸶岩一名鹭鸶峡】象山【在象州西隔江元和志在阳夀县西北三里许州名本此寰宇记在州西岸五里髙四十丈其形如象】西山【在象州西与象州相连其北有猫儿山下临大江】居鹿山【在象州东北四十里上有鹿池又有凤凰山在州东北二十里山势凌空尤如凤飞状】圣塘山【在象州东北一百六里髙峻不可登上有塘水相传热水源出其下】象台山【在象州西北三十里祝穆方与胜览平地突起巍然一台葢古之州治也今犹相承谓州为象台云】贾利山【在来宾县东三十里】石牙山【在来宾县南三十里平地有石峭拔如牙】居松山【在来宾县南四十里名胜志山有石门中有自然石盆夏生莲花常有鱼戏盆中】金峯山【在来宾县南六十里泉石甚胜】龙峝山【在来宾县西十里又有八云山亦在县西十里】龙镇山【在来宾县北一里县之主山也亦名三台山】古郎山【在来宾县东南五十里元和志循徳县有古郎山在县西四十里】走马岭【在马平县西十里绵亘二十余里有一峯特起曰金山】相台岭【在马平县北十里又东北十里曰将台岭】马蹄岭【在雒容县南二十五里有水东流入永福县太和江又六百岭在县南六十里丙和岭在县东南六十里与平乐府修仁县接界】天堂岭【在雒容县北五十里有泉不涸又象州东北一百里亦冇天堂岭】四盘岭【在融县东北四十里上下二十余里岭道萦纡】石门岭【在象州东南二十里又十里有金鸡岭】防仙岩【在雒容县南五里苍秀玲珑下有碧潭又栁城县东亦有防仙岩中有丹炉仙迹】白象岩【在雒容县西南七里石洞玲珑中有白石如象形悬崖上有二藤从石嵿并垂而下长十余丈其直如柱名胜志岩有石钟击之铿然内有字如篆不可识】白龙岩【在雒容县西北六十里旧县治在其下】囘龙岩【在罗城县东南十里岩径幽邃】中寨岩【在罗城县西南二十里岩势髙峻土人修石桥从平地蜿蜒而上深不可测中产鸳鸯石】太白岩【在懐逺县西北七十里石门之右相传唐李白谪夜郎尝游此处故名】老人岩【在融县西南四里叠巘隆起度髙千仭山腰削壁忽开岩窦轩豁明爽山后有石径荣纡而上俯眺山原尽在几榻又有刘公岩在县南五十里宋时郡守刘继祖所辟】玉华岩【在融县西北四里俗名龙吟虎啸岩以石形相似也玉华溪流其下又徳岩在县西南十二里中多石子一名弹子岩】石乐岩【在象州南十里有石如鼓又二仙岩在州北二十里】燕子岩【在象州北羣燕巢栖于此空洞可容千余人下有碧潭亦名龙潭山】双泉岩【在来宾县北一百里有泉冬温夏凉相传昔有人肄业其中常患无水忽一日双泉涌出因名】采蓝洞【在融县东北二十里四山环列洞中平地如砥】白牛洞【在来宾县西南六十里有白石状如牛白马溪水出此】栁江【上流即贵州黎平府福禄江自永从县界流入懐逺县西北名古州江亦谓之大江即古潭水也又南入融县东为融江又经栁城县西合古清洛澰二水与龙江防曰合浦环绕县南名潭江亦名栁江又经府城南又东南经象州西名象江又南入宾州武宣县界郦道元水经注潭水自镡城又东南经潭中县周水西南来注之元和志马平县潭水东去县二百步栁江在县南三十步寰宇记浔江在栁州南三十步亦名栁江又融水在融州北六百里连接叙州郎中县界潭江出黄水县西北当丽山名胜志栁江即城南江经江口镇合相思埭永福雒县之水下浔州与郁水合是曰黔江府志栁江环府城西南东三面折而东南与鵞江洛清江防曰三江口即雒容之江口镇　按通志栁江一来自古坭一来自庆逺经栁城县合流至郡古坭山在懐逺县北浔水所出下流入融江此即从贵州永从县来一支水也栁城西南有龙江自庆逺府流入本古周水下流入潭江此即从庆逺来一支水也】鵞江【在马平县西南四十里即鵞水也亦曰鵞江栁宗元记峩水出峩山东流入于浔水通志鵞水在文笔山下防栁江又有黄陂水在县西三十里源出黄吉山合鵞水入栁江】洛清江【在雒容县东南三十里上源即白石水自桂林府永福县流入县界又西南经江口镇亦名运江又南经马平县三江口合栁江入象州界又中渡江在源东源出响山南入洛清江龙鼻江在县西北废县四十五里源出栁城东泉镇东南流入洛清江又三门江在县西自马平县流入山道江在县东自永福县流入俱合洛清江】西江【在罗城县西源出县西北银村伏流入地至庆逺府天河县复出流合龙江又圣水在县西北出石砚山南流入西江乐登水在县西源出中寨岩有九曲三潭深不可测北流入西江】武阳江【在罗城县北元和志武阳溪在武阳县东十里寰宇记武阳水在县东南流一百里防浔溪逺栁州县志在县北百里有二源一出县西北之平西里一出县东北之髙悬里皆至武阳岩合流东南至栁城县界入融江】龙江口【在栁城县西南源出庆逺府天河县与融水防合流至县西合于潭江即古周水也汉书地理志定周有周水东入潭水经注周水自定周又东北至潭中入潭元和志龙溪迳县南入潭水旧志相传五代梁时有八龙见于江中故名】田塞江【在懐逺县北三十里源出县西北大湾泉又蕉花江在县北十五里源出蕉花村皆东流入大江】西坡江【在懐逺县东北四十三里源白雉山又板江在县北十五里源出扶劳山皆南入大江】浔江【在懐逺县东北自湖广靖州界流入绕县东西南流入大江寰宇记融州有浔水溪源出叙州西界县志浔江出自老堡东北城步义寜二县水所滙】石眼江【在懐逺县东北源出林溪山又斗江源出古生山皆西入浔江】腮江【在懐逺县西北源出信洞山其南又有孟团江皆东入大江】浪溪江【在融县东北六十里一发源永寜州髙望山一源义寜县大罗山西流至县界又宾江源出懐逺县南流入县界析而西与浪溪江并入融江居民多设木障为陂以溉田亩又有李获江在县东北一名南江西北流入浪溪江】背江【在融县西北十里其源有三右为思杲江左为通道江中为都浪江合流至揽口东入融江以江在县城北故名又县南有蔡邕江髙桥江清流江县北有带江回回江皆入融江】热水江【在象州东北十五里其源曰温汤泉在州东三十里热水村平地涌出沸如滚汤下流渐冷溉田甚广又西经城北谓之第四涧从牛角州入象江亦谓之牛角江】淩田江【在象州东北二十五里源出州东四十里濮泉西北流入象江又有七里江在州东北四十里源出天堂岭西流入象江】都泥江【在来宾县南自思恩府迁江县流入又东入浔州府武宣县界元和志来宾县在都泥江北寰宇记严州州门有长水深八丈从牂牁流下即此旧志谓之红水江自迁江县黄牛滩东流七十里至县南又东北六十里至武寜县界入栁江】定清江【在来宾县北五里源出清水堡东南流入红水江】雷江【在来宾县西北三十里源出新庆村南入红水江寰宇记县西有来宾水即此】马跪水【在栁城县西七十里又名涌珠泉有灌溉之利】灵夀溪【在融县南五里源出县西南之六村东流入融江又有清潭在县东南七里流入灵夀溪】玉华溪【在融县西亦曰玉华江源出玉华岩下东流入潭江】黄金河【在罗城县北五十里自通道山流出灌溉甚广】古清河【在栁城县北源出古清山又洛澰河源出雒容县黄泥村皆西流入潭江不通舟楫】龙潭【在马平县有二一为大龙潭在县南雷山下即所谓雷塘也一为小龙潭在县西南石鱼山下又罗城县有龙潭在县东门外与西江水地脉相通栁城县东北有龙潭四面皆石中潴一潭水从巨石吐出一名龙头江】军防潭【在懐逺县北三里两岸悬崖峭壁水流入大江】安灵潭【在融县西南十五里源出鐡船山东流入潭江】罗池【在马平县东水可溉田又有白莲池在县东北池有九窍泉出其中】东泉【在象州东北四十里可引溉田】城北井【在府城北有栁宗元祭井文并铭镌于石上】凤凰井【在象州东马端临文献通考大中祥符元年象州凤凰见其地涌出一泉味甘羙土人呼为凤凰井】鸾洲【在栁城县西北闗外江中长里许】治平洲【在懐逺县北七十里广数百亩可以耕种又老堡州在县北八十里】大洲【在融县北五里又落杯洲在县北二里单洲在县东南三里蓝州在县东南二十里皆融江中之洲也】龙舌洲【在象州西南江中】
　　古迹马平故城【在今县北隋时旧治元和志马平县隋开皇十一年析桂林县置属象州唐贞观时属栁州栁宗元记古之州治在薄水南山石间今徙在水北直平四十里南北东西皆水滙】雒容故城【在今县东北元和志雒容县东南至栁州一百二十里永徽中置名胜志雒容城旧县宋南渡后迁于雒清乡今徙上罗乡嘉禄村旧志唐宋故县本治县西北白龙岩下明天顺末毁于贼邑民奔米峒居之因即山麓甃为城垣在今县东北七十里去古田县常安镇仅隔一水正徳六年为古田贼所陷万厯三年始移县于今治而以旧县为平乐镇　按唐志雒容作贞观中置与元和志旧唐志不同】罗城故城【在今县北宋史地理志开寳五年置罗城县熙寜七年废为镇隶融水寰宇记在融州西南九十里旧志县旧治在西罗乡洪武三年迁今治】龙城故城【在栁城县西南隋书地理志始安郡龙城梁置元和志龙城县东南至栁州八十八里隋开皇十年析桂林县置寰宇记龙城隋县唐武徳四年置龙州领龙城栁岭二县宋史地理志栁州栁城梁龙城县景徳三年改咸淳元年徙州治于栁城之龙江旧志龙城故治在龙江南岸宋时移府治于龙江又移县治于江北今距县十里东乡大社里旧县村是也元至大间移府治复归马平移县治复归龙江而江北之城废明初又移县于龙江东岸即今治也而江南之城亦废尝于此置南汤卫后又废乃设南汤堡至今土城尚存按龙城隋志及宋志皆作梁置而元和志寰宇记俱云隋县不合】懐逺故城【在今懐逺县北宋史地理志崇寜四年至江古州蛮户纳土于王口砦建军以懐逺为名割融州融江文村浔江临溪四堡砦并隶军寻改懐逺军为平州仍置倚郭懐逺县政和元年废平州依旧为王口砦并融江文村浔江临溪四堡砦并依旧隶融州废懐逺县绍兴四年废平州仍为王口砦隶融州十四年复以王口砦为懐逺县旧志洪武十年废懐逺县致三江镇巡司十四年复置县治在大融江浔江之滙割融县金鸡乡属之列宜阳浔江丹阳万石四镇附县仅三乡民二百余家其外数里猺童环集嘉靖中县为诸猺所陷后寄治于融县万厯十九年始移于丹阳镇即今治】潭中废县【在马平县东南驾鹤山间汉置县属鬰林郡晋为桂林郡治刘家省萧齐复置属桂林郡后废又常安废县沈约宋志引晋太康地志云桂林郡有常安县王隠志无永初志有何徐志无新志云今县南有常安堡】新平废县【在马平县南唐武徳四年置贞观十二年省入马平】废象县【在雒容县南元和志象县西南至栁州六十五里陈于今县南四十五里置象郡隋开皇九年废郡为县唐干封二年复置总章元年割属栁州唐书地理志栁州象县本隶桂州后来属宋史地理志嘉祐六年废象县入雒容　按旧唐志作贞观中置与元和志不合】武阳废县【在罗城县北元和志武阳县东北至融州八十里隋开皇十一年析义熙置临牂县唐永徽元年废入融水龙朔二年重置改为武阳王存九域志熙寜七年省为镇入融水　按唐志武阳天宝初并黄水临牂二县更置与元和志不合疑龙朔初改置牂为武阳至天宝初又以黄水并入耳又宋志崇宁元年置武阳砦即故县也今仍为武阳镇】黄水废县【在罗城县西北隋书地理志始安郡义熙县旧置黄水郡平陈郡废大业初并废黄水县入焉唐书地理志融州融水本义熙县武徳四年析置黄水县天宝初并入武阳县】安修废县【在罗城县西北唐书地理志融州融水县武徳四年析置安修县贞观十三年省入临牂】乐善废州【在罗城县北宋史地理志融州覊縻州一乐善州崇寜二年置乐善砦寰宇记乐善州在融州西北一百五十里雍熙三年归化旧志县有乐善里分立四堡疑即州之旧址】栁岭废县【在栁城县西唐书地理志武徳四年置龙州并置栁岭县贞观七年州废省栁岭旧志今县北古清河入江处有古城村即古县】融水废县【在融县西南齐置齐熙县兼置齐熙郡治此隋改县为义熙唐复改为融水为融州治明初省入融州元和志融州南至栁州陆路二百三十里水路三百八十里旧志县东临融水西近香山南达真仙岩北倚云际山唐始筑州城宋大观初剏外城周九里元至正中燬缩入内城修筑即今治】阳夀废县【今象州治隋置元和志隋开皇十一年以桂林置象州大业二年废唐武徳四年平萧铣立武徳县仍于县治重置象州取界内象山为名阳夀县郭下开皇十一年析桂林置唐书地理志象州象郡本桂林郡武徳四年以始安郡之阳夀桂林置贞观十三年徙治武化大厯十一年复置阳寿宋史地理志景定三年徙州治之来宾蓬莱县元史地理志象州阳夀倚郭　按唐时象州治所凡三徙始武徳既武化后阳夀方舆胜览云有象台去州三十里为古州治盖武徳废入阳夀此即州治之在武徳者也又按隋志马平开皇十一年置象州而元和志云以桂林置盖是时析桂林置马平故指马平为桂林耳】桂林废县【在象州东南隋书地理志始安郡统桂林县唐书地理志干封元年省入武仙】阳寜废县【在象州西南隋书地理志始安郡有淮阳县开皇十八年改曰阳寜大业初省入阳夀】西寜废县【在象州南隋书地理志始安郡桂林大业初并西寜县入唐书地理志武徳四年析桂林置武徳西寜武仙三县贞观十二年省西寜入武徳】武徳废县【在象州西唐书地理志武徳四年析桂林置武徳县天宝元年省入阳夀】武化废县【在象州东北元和志武化县西南西象州六十五里武徳四年析桂林建陵之南界置属晏州治贞观十二年州废改属象州宋史地理志熙寜四年废武化县入来宾元祐元年复置南渡后省】长风废县【在象州东唐书地理志武徳四年析阳夀置长风县大厯十一年省入武化　按九域志象州有古长风城盖即废县故址】废严州【今来宾县治唐置宋开宝中废元和志干封二年于废昆州乐沙县置严州仍改乐沙为懐义县州城南枕大江当桂州住邕州之路在严冈之上因为名旧唐书地理志严州领县来宾州所治按元和志严州治循徳与唐志异而唐志以严州为干封招致生獠置又以元和志不合】循徳废县【在来宾县东元和志武徳四年析桂林立阳徳县其年改名循徳本属栁州永徽初割入严州旧志寰宇记无此县盖五代时废今县东南古郎山下有古郎城疑即故县治又按永徽年号在干封前时严州尚未置何由以县割属元和志误】归化废县【在来宾县南唐干封二年置属严州宋开宝五年省入来宾】沛溪【寰宇记在融县西北一百八十里本融水县沛溪洞以其偏逺输赋甚艰因立以便于民旧志在罗城县北久废】铅【九城志融水县有古带一铅又有旧志有古带村在融县南近栁城县界】明秀堂【在府治宋王安中书匾】五箴堂【在融县西融水废县久废王象之舆地纪胜五箴堂在郡治其东为坐啸堂又帘静堂在郡治有荔子清防可人又清辉楼在子城上又有飞跃亭旧为祝圣之所】南楼【在府治宋詹体仁重建张拭有记】待苏楼【在府治后宋许申建取杜甫诗春生南国瘴气待北风苏为名】瑶光楼【在象州城西门上俯瞰溪山面对长江晴岚烟霭景物之胜一目而尽后改曰西峯楼】望仙楼【在融县前以前揖仙人山故名】东亭【在府城南唐元和中栁宗元建有记】思栁亭【在马平县东半里宋陶弼有诗】真仙亭【在融县东真仙岩前宋郡守鲍粹然建又有防台阁在岩旁】谢园【在象州南门外宋进士谢洪谢泽兄弟立内有扶踈堂寒光亭竹木深邃蔚有佳致王安中孙觌南迁尝寓此】
　　闗隘桥屯隘【在雒容县北九十里明万厯二年官军平洛斗诸巢设兵分屯阨塞一守桥屯隘一守都勒隘一守平径隘】金鸡隘【在栁城县西八十里又有古木隘通府治】鵞颈隘【在融县西南五十里】狼村隘【在象州西四十里两旁石山中穿一径为西乡要隘】穿山巡司【在马平县南四十里有巡司】三都泛巡司【在马平县本朝新设巡司】平乐镇巡司【在雒容县东北七十里地名中渡即明初故县也洪武六年置巡司在县东十里石榴江万厯十四年迁于此　本朝因之】江口镇巡司【在雒容县西南五十里洛清江口与马平县及象州接界明洪武六年置莲江巡司万厯三年移于县东今仍还旧治又有章驼镇巡司今裁】通道镇巡司【在罗城县北一百五十里与贵州西山土司接界去县最逺重山隔越瘴疠倍甚旧有巡司今因之又旧有安相镇乐善镇中峒镇三巡司今裁】武阳镇巡司【在罗城县北六十里即故武阳县也旧设巡司今因之】和睦墟巡司【在罗城县　本朝乾隆十八年莫离镇巡司移驻此】东泉镇巡司【在栁城县东六十里与雒容县接界旧置东泉驿于此明隆庆二年裁今有巡司】古砦镇巡司【在栁城县北八十里舆融县接界旧置巡司于融江西岸明成化中移于此今因之】海寨巡司【在懐逺县】长安镇巡司【在融县北九十里明万厯元年讨懐逺贼诸军集长安镇进至板江二年又议迁懐逺县治于此旧有巡司今因之又清流镇在县东南七十五里旧有巡司今裁】思管镇巡司【在融县东北一百二十里明隆庆初讨古田贼分兵一从思管入即此旧有巡司今因之】龙门寨巡司【在象州东北八十里东去永安州一百里山谿险僻为猺贼出没之处旧有巡司今因之又鵞颈镇尖山镇旧有巡司今废】界牌镇巡司【在来宾县南六十里与贵县接界】新兴镇【在马平县东五十里又都博镇归信镇旧设巡司今裁又樟木镇在县西六十里明末平叛獞韦志道立】古清镇【在栁城县东北七十里有堡又洛好镇廖洞镇旧俱有巡司今皆裁】万石镇【在懐逺县西北即宋万安砦也崇寜四年置百万砦及万安砦明初置万安镇巡司今裁又有通天砦在县东亦宋政和间置属平州宣和中废】古泥镇【在懐逺县北一百六十里】浔江镇【在懐逺县东北即宋浔江堡也九域志融县有融江寨在州东北三百里又有文村堡在州北三百二十五里浔江堡在州东北三十六里临溪堡在州东北四百九十五里皆宋元丰七年置宋书地理志崇寜四年置懐逺军割融州之融江文村浔江临溪四堡砦隶之政和元年州废还属融州寻复故旧志又有清流镇在县东南七十五里及大约镇保江镇西峒镇皆有巡司后并裁】蓬莱镇【在来宾县东宋景定三年徙象州治来宾之蓬莱元还旧治旧志今有蓬莱州在县东南三里是】鱼窝寨【在马平县西南旧志马平五都诸贼窃不时明嘉靖间贼首韦金田等占据水陆二路督臣张兵防岳征之分三哨并进围鱼窝巢鱼窝巢石壁峭立拔地髙数千丈贼悉力坚守山四周倾仄官军进攻不能置足乃为久困计乗懒击之遂破鱼窝巢马平之冦遂息】长平堡【在马平县南三十里乌石堡在县南八十里与来宾县接界旧志县界去城十里则有獞五十里外则有猺狼伶犽之属设有四方三江白面官道喇堡都寒里团落满樟木红罗石汉等堡及三都五都皆属险隘有兵防守】髙天堡【在雒容县东南六十里又三板堡在县东北明万厯中置】中峒堡【在罗城县西南三十里路通庆逺环堡皆山　本朝顺治十八年置】沙子堡【在栁城县东南一百里又永安堡在县东北一百七十里皆属要隘有营兵汛守】安劳堡【在栁城县西北明成化初置后为叛猺所据万厯初平上油峒复置堡设兵屯守】板江堡【在懐逺县西南五里明万厯初讨猺贼官军至融县长安镇贼屯聚板江据大洲四面列艘官军进至四维江泝流斫栅贼向军防潭遁即此】托定村【在雒容县北七十里明正徳时古田獞覃万贤防雒容据西乡托定洛斗诸村江道多梗久之治平】雷塘驿【在马平县东北七十里今裁】洛容驿【在雒容县南又有江口驿在江口镇舆程记自江口驿西南一百二十里至云驣驿为趋府城之道自江口驿东北一百二十里至大汾驿又一百二十里至永福县之横塘驿为趋省城之道今皆裁】东江驿【在栁城县西舆程记自东江驿至西六十里为罗斯驿又五十里为宜山县之大曽驿又五十里即庆逺府城今皆废】象台驿【在象州南三十里滨江去雒容县之江口驿七十里今废】
　　津梁太平桥【在府城东门外城东又有东溪桥】穿山桥【在马平县南四十里水出县西南三都东北至二江口入江】安定桥【在马平县西二里明永乐中建】西江桥【在雒容旧县西一里】石门桥【在罗城县北七里】绕江桥【在罗城县东四十里跨东黄山水】浮桥【在罗城县西北黄金墟本朝康熙四十年建】富龙桥【在栁城县北七十里】茶濡桥【在懐逺县西二里】裕后桥【在融县南一里　本朝康熙二十一年重建】云锦桥【在象州城中】杨栁桥【在象州东四十里】广济桥【在来宾县东门外】三门江渡【在雒客县西三十五里又山道江渡在雒容县东三十里皆设渡夫】浔阳渡【在融县东南十五里为融水津渡处今改设博塘又髙衔渡在县东南五十里又有和睦渡在县东南六十里】
　　堤堰黄陂【在马平县西三里其水入栁江】大陂【在融县西又有下陂龙陂及新田相思等陂皆资灌溉】长塘【在府城西南驾鹤山下有灌溉之利又融城县东上团亦有长塘秋冬不涸】都博塘【在融县西南十五里寛百亩又山塘在县北四十五里受诸山溪之水】三里塘【在象州南广三里可灌田又有大莲塘在州东】
　　陵墓唐栁宗元墓【在马平县北　按宗无卒于栁州将殁时谆谆以从祔先域为言韩愈作墓志载元和十五年归万年先人墓侧此地安得复有冡域当属附防】刘蕡墓【在马平县西五里】宋覃光佃墓【在融县太平乡】
　　祠庙栁侯祠【在府治北旧名罗池庙祀唐刺史栁宗元内有韩愈罗池庙碑】贤良祠【在府治西祀唐司戸刘蕡宋绍兴间建赐额】襄惠祠【在马平县北闗外镇粤楼祀明督臣张岳】苏公祠【在懐逺县城中祀明知县苏朝阳】雷塘庙【在马平县南十里雷山唐栁宗元有祷雨文】
　　寺观大云寺【在马平县仙迹山下唐建栁宗元有复大云寺记山下又有天寜寺亦名灵泉寺】开元寺【在马平县西宋吕本中有栁州开元寺夏雨诗】华容寺【在府城内　本朝康熙二十年建】多吉寺【在罗城县凤凰山麓】河沙寺【在罗城县之平东下里】
　　名宦唐栁宗元【河东人元和中徙栁州刺史因其土俗为设教禁州人顺赖其俗以男女质钱约不时赎子本相侔则没为奴婢宗元与设方计悉令赎归其尤贫力不能者令书其佣足相当则使归其质观察下其法于他州比一嵗免而归者且千人耳】刘蕡【昌平人太和初宦官益横自蕡对防后旋有甘露之祸中人深嫉之诬以罪贬栁州司戸参军】宋张守约【濮州人至和时欧阳修荐其有智略知邉事权知融州峒将呉侬恃险为邉患捕诛之】袁抗【南昌人抚水蛮冦融州转运使俞献可檄抗权融州推官督兵粮与谋军事蛮治舟且至抗即杨梅石门两隘建水栅二据其冲贼不得入后因置戍不废】黄畴若【丰城人淳熙间调栁州教授训迪后起以善诱称】刘子荐【安福人知融州以亷静着闻】明苏铨【洪武初栁州卫指挥佥事獞贼攻刦融县铨率兵往勦贼败散后复聚众剽掠铨计擒之遂畏服不敢出又于海亦为卫指挥佥事守大藤峡蛮聚众攻刦海破之一方遂安】张霖【洪武中知马平县爱民如子有虎噬人霖告于城隍设槛以捕明日即获二虎峝贼为患都督韩观统兵抚之贼据险不服曰若张知县来即投顺霖乃衣防入峝贼皆感泣出降】陈骏【河源人永乐中知栁州府马平冦围城骏作榜投城下示以祸福许其自新冦敛众退嵗饥骏倡属劝分计口赈之】张金陵【吉水人正统间谪雷塘驿丞象州屡为猺獞侵扰起金陵署州事既至掲榜抚谕示以恩信遂解散民始得安业】胡髙【安福人成化中知象州单骑谕峝贼示以祸福贼渠法庆慴服就抚建州治修学校境赖以安】刘琏【鄱阳人宏治末知栁州府屡征诸獞有功正徳初鱼峯贼周鉴煽乱琏率兵数百御贼贼败追之援兵不继为所陷被害】沈希仪【贵县人嘉靖中为古江防将平象州武宣融县猺贼初栁州城外五里即贼巢军民至无地可田希仪至渠魁宿猾诛捕殆尽诸猺畏服不敢为盗】郑舜臣【上虞人嘉靖中知栁州府时抚臣征古田调狼兵十余万屯城下狼众无统属恣行扰民舜臣密遣材官数辈擒四人磔于市不书姓名各营自相疑阻其患遂息】马希武【隆庆中知懐逺县当苗猺蹂躏后议城旧县为守御猺不利啸聚攻围希武与经厯俞冕典史陆锦郑徐士科巡检郑元英皆遇害】苏朝阳【晋江人万厯中知懐逺县时县城残破借治融县朝阳亲厯各峒疆地遂成丹阳镇民猺向化】
　　本朝许鸿儒【浙江太平人顺治四年知罗城县随征四载缘兵燹城荒土司叛乱桂林屡为伪党窃据罗城孤立无援被执不屈骂贼死弟男五人俱被害事　闻赠按察佥事防防如礼】于成龙【山西永寜人顺治十八年知罗城县革重耗减盐引招集流移劝垦荒田地错苖疆奸宄杂处成龙申明保甲禁带刀杖获盗果实立即诛戮自是冦贼屏息】熊飞渭【南昌人康熙十年知融县栁州降帅马承防叛奴民蘓际盛曽亚池乗变紏合永寜土司刦掳思管镇融城小兵稀人情危惧飞渭部署二十四团长申明约束各给信牌领事给钱募民增窝铺集堡目分城而守贼知有备不敢攻城赖以全】江臯【桐城人康熙二十一年知栁州府地经兵燹臯殚心绥辑流亡复业他邑民有被掠在栁者资送之饬闗津抚猺獞政绩甚着】
　　人物唐白耸【马平人仕为义胜都将光启中冦入郡境尽驱其民掠财帛耸率所部败贼夺而归之】宋覃庆元【融州人景徳进士大中祥符间拜御史中丞庄重不阿遇事敢言举朝服其公正】覃光佃【庆元子博学能文开宝进士为监察御史弹劾不避权势进武骑尉知滙州军事时沿邉将士多贪功妄杀及媮惰不职悉惩以法寻陞沿邉都总管兼劝农使外筹军政内肃朝仪咸倚重焉】覃昌【光佃子庆厯进士官至国子祭酒闭戸讲学其教人一本六经有文集行世】王之才【雒容人少好学与同邑张亚卿齐名登庆厯进士厯官工部侍郎有吏治才亚卿终亷州通判】宋士尧【马平人皇祐中侬智髙冦邕州士尧率兵救之与智髙战不胜被害赠屯卫大将军】明邓敏【象州人洪武举人为礼戸主事少孤事母以孝闻母卒居丧哀毁及庐墓三年】周【字廷玺马平人成化进士于理学着东溪日谈十八巻成化中獞贼猖獗时为南户部员外上疏指陈多中时弊时论韪之同县简弼者宏治举人官肇庆府通判亦以讲学称】吕景防【字希正象州人宏治举人厯御史性矜洁自贵谪判頴州转汲县令少嗜学所着有定性防象郡学的二书】戴钦【字时亮马平人正徳进士擢刑戸郎中为尚书林俊所重毎属草稿钦长于诗与何景明马汝骥辈游后坐议大礼廷杖殁着有鹿原集王溪存稿】俞勉学【字行甫马平人嘉靖进士知钱塘县擢御史时太宰汪鋐秉铨不法列其奸状以闻下诏狱寻以鋐败得释厯天津兵备副使严世蕃嫉之嗾言官疏劾事白补贵州厯任福建按察使】徐养正【字吉甫栁州卫人嘉靖进士授礼科给事中改戸部右侍郎劾严世蕃奸状嵩怒矫旨廷杖谪通海典史量移肇庆府推官嵩败起南工部尚书】张翀【字子仪马平人嘉靖进士授刑部主事疾严髙父子乱政抗章劾之下诏狱谪戍都匀穆宗初召为吏部主事厯佥都御史巡抚南赣有勦赋功仕终刑部侍郎卒諡忠简】李允简【字可大融县人嘉靖时由举人知内江县旱祷暴赤日中三日霖雨大沛后陞思州知府事许保黒苖为乱防将石邦宪等讨之许保突思州刦执知府挟以求原赎允简乃传语邦宪令亟进兵自投盘山闗崖下贼弃之去思人舁还至清浪卫而卒诏赠贵州副使】孙克恕【字推之马平人万厯时举于乡厯官贵州副使分巡思石道安邦彦之乱战死有虎守其骸不去蛮人嗟异事闻赠太仆卿】龙文光【马平人天启进士崇祯间以吏部郎督学贵州厯陞四川巡抚值张献忠冦属勦兵措饷守御力竭城陷骂贼不屈死】覃文应【栁城人天启嵗荐授四川巴县丞时流贼张献忠围攻城陷文应具朝服北向拜遂投井死其子懋徳亦投井从父弟文质被执砍手归道其事】戴宸【马平人博览羣书渊源理学崇祯时以郷荐任浙江常山教谕建青云楼立馆舍以造士后陞开化知县土冦窃执胁不屈死之】
　　本朝温如珍【马平人顺治初伪义宁伯龙韬盘踞栁庆民遭荼毒知县许鸿儒驻防副将沈邦清俱被害如珍奉命协勦阵斩逆韬恢复栁庆授都督佥事】曺应元【字腾宇懐逺人顺治初粤西未平流贼李来亨等作乱应元散家赀纠聚乡勇分布守御为邑保障弟应魁亦以武功着】曺维屏【懐逺人康熙时抚蛮将军传宏烈授防将职衔委以团练维屏躬冒险阻率猫獞擒逐余孽境赖以安】
　　流寓宋张庭坚【广安军人徽宗时蔡京欲引为己用庭坚不肯往京大憾后遂编管象州】龚英【瀛州人徽宗时以侍御史抗疏论事削借编管象州徒步适贬所】
　　烈女唐全氏【栁城人父亡无嗣誓不适人竭立养母母偶出遭虎害氏痛哭逐虎夺回母骸偹棺以殓停柩未比隣失火延烧氏屋氏抱柩不去焚死】元龙氏【栁城人寇至杀其夫将汚之氏毅然曰甘与夫同死岂肯为贼辱乎骂不絶口贼怒射之贯胸而死】明龙居徳妻罗氏【融县人獞蛮刦博塘村得罗驱之以行罗伺间投水蛮出之伤以目坚不行蛮怒支解之】谢氏女【罗城人正徳初蛮防刦其里见谢有殊色争舆以行谢骂贼夺刄自杀】王化妻计氏【马平人嘉靖中化知江西平逺县防田坑贼叛化寄妻子防昌而身率乡兵往击防昌讹传化殁设乃以儿置妾懐中恸哭自刎】蔡氏二女【雒容人长适禇本记夫亡依其父瑶以居次许字潘仁嘉靖中调永顺保靖兵田古田二女为兵所掠恐为所汚相携堕崖死】王氏二女【栁城人名春姑祖姑俱未字土冦单鸣珂作乱二女避古带村山中为贼所逼并服毒草死】葛若蕙妻廖氏【马平人崇祯末土贼破城廖被执投河死时同邑孙长林妻王氏龙偕熊妻邬氏秦聘瑜女俱被掠投水死】
　　本朝龙应贵妻范氏【马平氏年二十八夫亡子甫九嵗家甚贫氏辛勤纺绩抚孤成立雍正三年　旌同县卢朝玉妻王氏龙圣佐妻徐氏杨名标妻刘氏叶永晭妻欧氏雍正年间旌又叶蕋妻陈氏欧阳永佑妻郑氏欧阳永祗妻王氏许钟宪妻萧氏俱以节孝乾隆年间先后请旌又叶氏承霑女防许字梁泽川未聘梁卒氏苦志守节乾隆二十八年　旌】范开明妻刘氏【罗城人年二十夫病笃泣祷于神愿以身代后竟不起誓不欲生遂投缳而死乾隆十八年旌】呉起龙妻张氏【懐逺人遭嵗歉翁与夫相继殁姑老且病张服事维谨家极贫家忍饥供养邻家失火延及其室氏弃防子不顾冲焰负姑出须防子亦至雍正三年　旌】覃一揆妻呉氏【融县人年二十七夫亾家贫无所依恃纺绩抚孤奉姑维谨节孝并着乾隆元年　旌同邑王伸妻胡氏苦志守节抚孤成立乾隆四年　旌】孟名世妻王氏【象州人年二十二夫亡家贫氏纺绩抚孤而坚贞不渝乾隆二年　旌又欧防臣妻呉氏亦以苦志守节乾隆三年　旌】
　　仙释佛日【来宾县金峯山第一代祖有戒行相传山有寺大石当殿前佛日祷于神忽风雨晦防顷之开霁石已移在山中】
　　土产金【元和志融州贡宋史地理志来宾贡】银【元和志栁州象州贡】铁【明统志融县出】布【寰宇记融州产苎布又象州有古苎绩以为布】香【明统志懐逺县出降香罗城县出鬰金香】槵子【宋史地理志来宾贡】桂心【元和志融州贡】药【元和志融州贡防风寰宇记象州出人面子明统志融县出芦甘石猪腰子其木生子形如猪肾能解药毒又不死草府产苴草髙一二尺状如芋食之令人多夀夏月置盘筵蟁蝇不近】蚺蛇胆【唐书地理志栁州贡】
  </div>
  <div class="pagination">
   <a href="大清一统志_page160.html">
    上一页
   </a>
   <span>
    ...
   </span>
   <a href="大清一统志_page156.html">
    156
   </a>
   <a href="大清一统志_page157.html">
    157
   </a>
   <a href="大清一统志_page158.html">
    158
   </a>
   <a href="大清一统志_page159.html">
    159
   </a>
   <a href="大清一统志_page160.html">
    160
   </a>
   <span class="current-page">
    161
   </span>
   <a href="大清一统志_page162.html">
    162
   </a>
   <a href="大清一统志_page163.html">
    163
   </a>
   <a href="大清一统志_page164.html">
    164
   </a>
   <a href="大清一统志_page165.html">
    165
   </a>
   <a href="大清一统志_page166.html">
    166
   </a>
   <span>
    ...
   </span>
   <a href="大清一统志_page162.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
