<!DOCTYPE html>
<html>
 <head>
  <meta charset="utf-8"/>
  <title>
   大清一统志 - 第 129 页/共 202 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   大清一统志 - 第 129 页/共 202 页
  </h1>
  <div class="content">
   钦定大清一统志巻二百七十八
&lt;史部,地理类,总志之属,大清一统志&gt;
&lt;史部,地理类,总志之属,大清一统志,岳州府图&gt;
&lt;史部,地理类,总志之属,大清一统志,岳州府图&gt;
&lt;史部,地理类,总志之属,大清一统志,岳州府表&gt;
　　钦定四库全书
　　钦定大清一统志巻二百七十九
　　岳州府【在湖南省冶东北三百三十里东西距三百八十里南北距一百五十里东至湖北武昌府通城县界一百四十里西至澧州安乡县界二百四十里南至长沙府湘隂县界一百二十里北至湖北荆州府监利县界三十里东南至江西南昌府寜州界三百八十里西南至常徳府龙阳县界三百八十里东北至武昌府蒲圻县界一百八十里西北至荆州府公安县界三百六十里自府治至　京师四千二百五十里】
　　分野天文翼轸分野鹑尾之次
　　建置沿革禹贡荆州之域为三苗国地【杜佑通典今长沙衡阳皆古三苗国地】春秋时属楚亦为麇罗二国地战国属楚秦为长沙郡地汉属长沙国后汉复为郡三国属呉晋始置巴陵县属长沙郡宋元嘉十六年分长沙置巴陵郡属湘州寻属郢州齐因之梁兼置巴州隋平陈郡废改巴州曰岳州大业初又改罗州寻曰巴陵郡唐武徳四年复置巴州六年仍曰岳州天宝元年改为巴陵郡乾元元年复曰岳州属江南西道五代属楚后属周行逢宋曰岳州巴陵郡岳阳军【宋史地理志宣和元元年赐额】属荆湖北路绍兴二十五年改曰纯州华容军三十一年复故元至元十二年为岳州路属湖广行省明洪武二年改为岳州府九年降为州十四年复为府湖广布政使司【明统志岳州府领州一县七巴陵县临湘县华容县平江县澧州石门县慈利县安乡县】
　　本朝因之康熙三年属湖南省领县四
　　巴陵县【附郭东西距二百六十里南北距一百五十里东至湖北武昌府通城县界一百四十里西至华容县界一百二十里南至长沙府湘隂县界一百二十里北至湖北荆州府监利县界三十里东南至平江县界一百三十里西南至湘隂县界六十里东北至临湘县界一百二十里西北至华容县界一百二十里古麇子国汉下隽县地晋太康元年置巴陵县仍属长沙郡宋元嘉十六年为巴陵郡治齐因之梁为巴州治隋为巴陵郡治唐为岳州治宋元因之明洪武九年省入州十四年复置为岳州府治　本朝因之】临湘县【在府东北九十里东西距一百二十六里南北距一百八十五里东至湖北武昌府蒲圻县界一百二十里西至湖北荆州府监利县界六里南至巴陵县界一百十五里北至武昌府嘉鱼县界七十里东南至武昌府通城县界一百二十里西南至巴陵县界四十五里东北至蒲圻县界一百里西北至监利县界十五里古如城汉下隽县地晋以后为巴陵县地五代唐清泰中湖南于此置王朝塲宋淳化五年升为王朝县属岳州至道二年改临湘县元明不改　本朝因之】平江县【在府东南二百四十里东西距二百三十里南北距一百六十里东至江西南昌府寜州界一百四十里西至长沙府湘隂县界九十里南至长沙府浏阳县界五十里北至湖北武昌府通城县界一百一十里东南至浏阳县界八十里西南至湘隂县界八十里东北至湖北武昌府通城县治一百六十里西北至巴陵县界九十里古罗子国汉罗县地后汉分置汉昌县三国呉改县曰吴昌仍属长沙郡晋及宋齐因之梁属岳阳郡隋开皇九年省入罗县唐武徳八年又省罗县入湘隂神龙三年复分湘隂置昌江县属岳州五代唐改曰平江宋因之元元贞初升为平江州属岳州路明洪武初复为县属岳州府　本朝因之】华容县【在府西一百八十里东西距一百五里南北距一百三十里东至巴陵县界四十五里西至澧州安鄊县界六十里南至常徳府沅江县界九十里北至湖北荆州府石首县界四十里东南至长沙府湘隂县界三百里西南至常徳府龙阳县界二百里东北至荆州府监利县界一百二十里西北至荆州府公安县治一百八十里古云梦地汉孱陵县地属武陵郡三国呉置南安县属南平郡南北朝宋曰安南齐因之梁置南安湘郡寻废隋开皇十八年改县曰华容属岳州大业初属罗州寻属巴陵郡唐属岳州垂拱二年更名容城神龙元年复曰华容宋至和元年徙今治元属岳州路明属岳州府　本朝因之】
　　形势左洞庭右彭蠡【史记呉起传】兼有江湖之胜【马子严岳阳志】北通巫峡南极潇湘【宋范仲淹岳阳楼记】重山复水视他区为胜【元张崇徳修华容城记】
　　风俗刀耕火种网罟为业【郎蔚之图绖】人性悍直士习礼义俗尚朴不事华丽【明统志】士知义而好文俗信巫而尚鬼【府志】
　　城池岳州府城【周七里门四三面有濠西滨大湖宋元嘉中因呉旧址筑唐天寳中重筑明洪武中又加拓筑　本朝康熙五十一年修乾隆五年二十九年重修】临湘县城【周五里门四明成化十一年筑　本朝康熙二十四年雍正二年屡修】平江县城【周五里有奇门四明成化八年筑本朝康熙七年修】华容县城【周三里冇奇门五明成化十三年因旧址筑二十年覆以甎　本朝康熈初年修乾隆二十五年重修】
　　学校岳州府学【在府治东南宋治平中建　本朝顺治康熙中屡修乾隆十年重修入学额数二十名】巴陵县学【在县治西南明洪武初建　本朝康熙中屡修雍正十年修乾隆十年重修内有五贤堂宋建祀宋儒周子二程子张子朱子入学额数二十名】临湘县学【在县治西南明洪武十九年建　本朝康熙中屡修乾隆三年重修入学额数十五名】平江县学【在县治东百步宋建　本朝康熙中屡修雍正元年修乾隆十年重修入学额数二十名】华容县学【在县治东明洪武四年建　本朝康熙中屡修雍正二年及十二年重修入学额数二十名】岳阳书院【在府学东南　本朝康熙五十九年建又临湘县有湘书院在县南门外　本朝乾隆五年因人文书院旧地建易今名平江县有天岳书院在小天岳山本朝康熙五十九年建华容县有沱江书院在县学北　本朝乾隆二十五年建又旧志载巴陵】
　　【县有精忠书院天岳书院平江县有阳坪书院台川书院殊恩书院华容县有东山草堂又各县俱设有义学社学】
　　戸口【原额人丁一万五百六十又滋生人丁六十一万二千七百七十四】
　　田赋【田地山塘二万四千五百四十九顷十亩八厘额微地丁正杂银八万六千九十一两六钱九分零八厘南粮正耗米二万二千一百三十九石九升三合零漕粮二千八百八十石九斗五升五合零】
　　山川巴邱山【在府城内西南隅亦名巴陵又名天岳桑钦水经湘水又北至巴邱山入于江郦道元水经注山在湘水右岸李吉甫元和郡县志昔羿屠巴蛇于洞庭其骨若陵故曰巴陵府志三国吴鲁肃以万人屯巴邱即此在郡城东南】青冈山【在巴陵县东四十五里】千聚山【在巴陵县东百里蟠亘数十里众山拱聚】福圣山【在巴陵县东一百十里一名福圣防松柏畅茂宋元时兵过伐其木斧斤不能入人以为神异】相思山【在巴陵县东一百三十里上有仙人捣药池及四面石相近有风雨山云起辄有风雨】金鹗山【在巴陵县南二里相传有异鸟飞集于山其色如金】九马嘴山【在巴陵县南四十里有九峯出湖上舟行甚险】鹿角山【在巴陵县南五十里洞庭湖濵明成化中置哨于此】石城山【在巴陵县南六十里亦名石矶山宋杨么尝结寨其上】艑山【在巴陵县南水经注洞庭湖中有艑山多箎竹范致明岳阳风土记湘人以呉船为艑山形类之故名上有哑女塔旧传有商女祟病至此忽能言指其山可置塔其家为之置塔因以名焉上有神人迹其下有龙窟君山之东艑山之西名黄石湾有石伏江中舟人危之】雷轰山【在巴陵县北三里枫桥湖畔相传为呉孙权祖钟处】七里山【在巴陵县北七里故名宋岳飞讨杨么屯兵于此】白鹤山【在巴陵县东南祝穆方舆胜览巴陵县白鹤山山南有两池有吕翁仙迹又有紫荆台江叟吹铁笛响振林谷有两女子出授神药顾祖禹方舆纪要山在城南二里与巴邱相峙旧志山在县东南三里又二里为九山九山相连形如滨洞庭以形似名】黄茅山【在巴陵县东南三十里盘亘数里壁立干霄】五龙山【在巴陵县东南五十里亦名乌石山岳阳风土记溪下有石如墨可愈喉疾亦可代墨作书下有石墨溪南流入游港】黄龙山【在巴陵县东南一百五十里接平江县界上产药草旱可祷雨】甑筚山【在巴陵县西南七里滨洞庭以形似名】君山【在巴陵县西南洞庭湖中一名湘山亦称洞庭山方舆纪要山方六十里状如十二螺防道书君山第十一福地史记黄帝南至扵江登熊湘即湘山也山海绖洞庭之山帝之二女居之史记秦始皇二十八年浮江至湘山祠达大风问湘君何神博士曰闻之尧女舜之妻葬此始皇大怒使刑徒三千人伐湘山树赭其山水经注洞庭湖中有君山山有石穴潜通吴之包山郭景纯所谓巴陵地道者也是山湘君之所游处故曰君山汉武帝登之射蛟扵是山山东北对□山两山相次去数十里回峙相望孤影若浮元和志君山在巴陵县西三十里府志君山上有酒香山即汉武求仙酒处岳阳风土记庾穆之湘州记云君山上有羙酒数斗得饮之即不死为神仙寺僧云春时往往闻酒香寻之莫知其处又君山后有响沙蹑足聴之有声】九峯山【在巴陵县东北一百里东接大雪山势甚髙耸有九峯并峙可南望洞庭湖】大云山【在巴陵县东少北一百五十里髙亘数百丈连接七十余峯上有鸡子石髙四百丈周围险峻唯一面可登顶上有井明末民多保此其北即临湘县界】樊驼山【在巴陵县西北一百二十里接华容县界有泉可雩】黄臯山【在临湘县东十五里峯峦耸防林木葱蒨一名黄冈山又应科山在山东五里黄冈之支属也】金鸡山【在临湘县东三十里其山盘礡峻丽中有洞穴深防相传有金鸡出入其中又南有一石状如鹰俗呼为鹰石】金竹山【在临湘县东三十里上冇小竹枝干纯黄过冬愈鲜润色黄类金相传神人所种】石珠山【在临湘县东四十里一名石山相近有道观山两山势甚峻拔草木蓊翳】楼阁山【在临湘县七十里羣峯叠出秀峻俨若楼阁登眺可尽洞庭诸景上有神祠旱祷多应】药姑山【在临湘县东九十里最髙峻云幕其巅则雨】天井山【在临湘县东北百二十里接巴陵县界】鱼梁山【在临湘县南一里山下有湖产鱼特羙】石灰山【在临湘县南二十里山石黒可以烧灰】望城山【在临湘县南四十里登之可望郡城下有泉溉田千顷】凤凰山【在临湘县南六十里髙秀盘磗亦名太征宫山】寡姑山【在临湘县南八十里髙峻侵云】响山【在临湘县南九十里四山环耸有响则应又十里有龙潭山崖壁蔪絶有龙潜焉】浆山【在临湘县南一百里响山东上有泉旱可溉田俗呼为浆水下流为黄荆港】万峯山【在临湘县南一百十里峯峦层叠其最髙者俗名雷打尖】天螺山【在临湘县北二里】龙窖山【在临湘县东南一百二十里舆地纪胜引岳阳志云其山峻极上有雷洞石门山猺居之府志在县东南百里为邑镇山跨通城崇阳蒲圻三县界上有龙湫】旋风山【在临湘县东南九十里髙峻多林木风至此则旋转相近有尖山一峯特出上有石洞】象骨山【在临湘县西南三十里岳阳风土记山海经云巴蛇吞象暴其骨于此象骨港出其下】团山【在临湘县西南三十五里濒江山下旧有鼍鸣驿今没水中冬春犹彷佛可见】如山【在临湘县东北八里水经注江水自彭城矶东迳如山北即此】元子山【在临湘县东北十五里杨圻湖之下口】昌山【在平江县东四里舆地纪胜平江县有鲁徳山即鲁肃屯兵之所府志昌山在县东南四里下临昌水故名旧志鲁肃屯兵扵此后人徳之故名鲁徳并立庙纪焉】密岩山【在平江县东二十里石壁削立中有岩可藏数百人】卢山【在平江县东五十里亦名独石山上有七仙井卢水出焉】道岩山【在平江县东九十里一名香炉山岳阳风土记下有老子祠上有仙坛丹灶有池嵗旱祈祷有应有许旌阳试剑石舆地纪胜山在梅仙山之东四十里有两峯髙曰席帽北曰云葢又有巨石中窍而防东西可舆马往返容屋百楹上下流泉不竭县志中有七星石有龙湫龙影洞岩之后有艾仙坛】三峯山【在平江县东一百里三峯突起】石牛山【在平江县东一百里舆地纪胜有大砦石小砦石在平江县石牛山侧五里大者可容万人小者可容千人上有井泉明统志山上多岑石其状类牛】明山【在平江县南五十里亦名奉国山髙七十余丈周回三十余里三面峭絶惟一径可通】连云山【在平江县南五十里水绖注谓之纯山岳阳风土记连云在幕阜之南峭抜万状常有云气覆其上有吴真人炼丹坛下有石壁广数丈昔有田先生隠焉曰田翁岩旧志速云山有石室中有石砚石檠石灶皆形肖有笋石白雪莹然簇如峯房尖类削成有潭在玉清宫前深不可测】太平山【在平江县西二十里四山环合崷崒如削旁有井涧清洌不涸又西十里有将军山山势髙峻汨水绕其下梅水出其右】岱华山【在平江县西八十里髙数百丈盘据三十余里多桃花其支为黄茅诸山鵞笼水发其左又西十里有狼洞山】梧桐山【在平江县北十五里旧多梧桐上有龙泉可祷雩相接者为黄药山峯峦秀特产黄药】五角山【在平江县北五十里为天岳之支山上有五峯山顶有赵家砦三面险絶唯一路可登】籁山【在平江县北九十里石壁峭立四园悬絶有小径可通上多竹】永寜山【在平江县北舆地纪胜四壁削成倚以云梯续以飞栈而后可跻其巅沃衍可耕土中时得防戈朽镞】福石山【在平江县东南五十里髙数百丈山巅寛敞上有古刹下有小溪旱可祷雨】湖源山【在平江县西南九十里髙数百丈颇称幽防】道章山【在平江县东北三十里四峯髙耸秀出诸山周围磊石如城】幕阜山【在平江县东北接江西寜州界髙一千八百丈周五百里为岳郡镇山郡名岳阳以此王存九域志平江县有幕阜山亦名昌江山岳阳风土记幕阜山防天天寳中改名昌冮山山有石壁刻铭上言禹治水登此有巨石名系舟峯又有列仙寳坛在其侧傍有竹两本随风扫拂其上有葛仙翁炼丹井药臼尚存山无秽草有石如丹硃絶顶有石田数十亩塍渠隠然非人力所能为地絶髙险莫能上有僧园曰长庆有宫曰玉清左黄龙右鳯凰皆在山麓也舆地纪胜幕阜亦谓之天岳州据其阳故曰岳阳有仙人艾君居之有石坛金线洞飞仙石温泉岩山名之别出凡五曰天岳雷台雷公天柱幕府方舆胜览山周亘五百余里石崖壁立飞鸟莫息壁有篆文夏禹治水尝至此明统志山在县东北九十里道书以为第二十五洞天府志山之西有石甃通涂十五里名山西岭后一山名后幕阜山之产可入药者百余种异草怪木人不尽识】龙门山【在平江县东北一百里汩水经其下亦名曰上龙山】九峯山【在平江县北少西四十里相传昔人避盗扵此有黄沙雾蔽之贼不能攻因亦名黄沙尖】东山【在华容县东三十里明统志峯峦秀丽连亘百余里古松夹道驿路其中县志有白竹圻在县东南二十里其北为东山茂林修竹多故家居址旧志有石伏山在县东七里多巨石一名石佛山又龙峯山在县东一十里二峯卓立最秀有竹圻山在县东二十里有径通墨山统名曰东山云】黄湖山【在华容县东三十里下临华容河产薇蕨多雉兔其上隆然一峯曰章华台相属者为小尔山】墨山【在华容县东四十五里接巴陵县界岳阳风土记墨山谓之元石山楚辞曰驱予车兮元石步予马于洞庭】桃花山【在华容县东五十里县志山延袤数十里甚髙峻有水碓可造纸产兰杜衡等药草又五里有石龙山山有狮子崖水帘洞】南山【在华容县南三十里临洞庭湖苍翠如屏】禹山【在华容县南三十里舆地纪胜禹濬川时尝登其巅县志下有碓造纸色甚佳其南有明山上有洞庭神庙】方台山【在华容县南三十里元和志在华容县南三十里出云母石石掘时忌有声响则所得粗恶岳阳风土记引荆南志云土人采云母石先云所出处在其下掘之无不大获有长五尺者可为屏风】石门山【在华容县东南三十里亦名仙庐山甚幽防傍有七女峯最髙】层山【在华容县东南四十里屹峙山中非舟莫能至】鼓楼山【在华容县东南五十里接巴陵县界岳阳风土记山上有石室下瞰洞庭中容数千人俗名分金洞】寄山【在华容县东南七十里湖水周遭浮峙如寄并峙者为团山多赭石可研以书字】菜花山【在华容县东北六十里蔓生野菜民多采食】火夹岭【在巴陵县东南三十里两山夹峙故名】五斗岭【在临湘县东五十里山形如斗髙耸突出又乗风岭在县东五十里】岩岭【在临湘县南四十里接巴陵县界稍下曰小崖岭有数峯连络怪石壁立才通一线为长沙间道】佛岭【在临湘县东南四十里港头水所出】雁岭【在临湘县东南九十里相传雁过峙毎于此栖迟数日】石城岭【在临湘县东南一百里】孟城岭【在临湘县东南一百里接巴陵县界】虎啸岭【在平江县东四十里形势突起雄踞一方】九岭【在平江县东一百里髙数百丈九岭水出其下】浯江岭【在平江县西六十里浯水出其下】姜源岭【在平江县北三十里梅水出其下道出通城县界】长岭【在平江县北七十里相近有新开岭冈陇相接又县东北桃花洞上亦有新开岭】北斗岭【在平江县北七十里甚髙峻】回谢岭【在平江县北七十五里巉岩峻髙路出巴陵行者病其险阻明正徳间乡民防万松开凿始为通道】楞伽峯【在巴陵县东南五里唐无姓和尚所居栁宗元有碑】集云峯【在巴陵县东南三十里层峦叠嶂为县之胜】仙女岩【在平江县南三十里舆地纪胜平江县南三十里仙郎洞下有石室曰仙女岩】倒马崖【在华容县东北接荆州府石首县界】城陵矶【在巴陵县北十五里水经注江水东迳忌置山南江之右岸有城陵山山有故城旧志山在巴陵县北蜀江口也江西来洞庭南注合流于此为一郡水口半临湘界】彭城矶【在临湘县西江中水经注江水又东迳彭城口水东有彭城矶元和志彭城矶在巴陵县东北九十四里】道人矶【在临湘县西南一十五里江濵一名微落山水经注城陵山东接微落山亦名晖落矶舆地纪胜道人矶中有二洲南为黄金濑北为黄金浦浦中有白石髙丈余其光可鉴名曰镜石府志有石髙十余丈如道人北面而立故名】隠矶【在临湘县东北宋书谢晦传到彦之退保隠矶水经注如山北对隠矶】白马矶【在临湘县东北十里水经注彭城矶隠矶之间大江之中有独石孤立山东江浦世谓之白马口唐李白诗侧叠万古石横为白马矶县志白马矶在白马口旁】鸭栏矶【在临湘县东北十五里水经注江水右歴鸭栏矶北岳阳风土记鸭栏矶建昌侯孙虑鬬鸭之所与白螺山相望】梅坪洞【在巴陵县东一百里有坪产梅又柘港洞在县东一百五十里有港流出傍产柘】溟水洞【在巴陵县东南一百里洞门有泉可溉】渭洞【在巴陵县东南一百二十里周围如城广袤一里许内多古木亦名渭洞山】虎洞【在巴陵县西南君山上岳阳风土记君山虎洞石穴夏秋水涨即没春冬水落即露朝廷尝遣使投龙于此嵗旱邦人往往祈祷焉】龙洞【在巴陵县东北一百二十里相传许旌阳逐蛟至此冲防山冈】石龙洞【在临湘县东南一百二十里龙窖山下舆地纪胜中有石防如龙吐乳泉注扵龙窖溪旧志有头陀洞在县东一百二十里两山壁立中通石径进二三里得平原】石鼓洞【在平江县西十五里有石如鼓润中有龙湫】龙隠洞【在平江县西北岳阳风土记龙隠洞在县西北有影如绘望之麟角皆其】印石【在临湘县东一百里石方如印下有印石港】大江【自荆州府石首县流入经华容县与监利县分界又东南流经巴陵县防洞庭诸水东经临湘县界又东入武昌府嘉鱼县界水经注江水自石首山东经赭要又左得饭筐上口夏秋水通夏口间相距三十余里赭要下即扬子洲在大江中江之下岸则清水口口上即钱官也水自牛皮山东北通江北对清水洲洲下接生江洲南即生江口水南通澧浦江水右防饭筐上口江浦所入也又右得上檀浦江溠也又东经竹畦南江中有观详溠溠东有大洲洲东分为爵洲洲南对湘江口又东至下隽县北湘江従南来注之又东左得二夏浦俗谓之西江口又东至忌置山南山东即隠口浦江之右岸有城陵山南岸名黄金濑濑东有黄金浦又东至彭城口有玉润水出巴陵县东玉山玉溪北流注之又东径如山北北对隠矶山东江浦世谓之白马口江水又左迳白螺山南右厯鸭栏矶北东得鸭栏治浦二口夏浦也又东至上鸟林岳阳风土记乐史言大江在巴林县东北流入洞庭今洞庭水防扵江非江流入洞庭也荆江出巴蜀自髙注下浊流汹涌夏秋暴涨则逆泛洞庭潇湘清流顿皆混浊岳人谓之翻流水南至青草湖或三五日乃还岳阳井邑旧皆濒江郡城西救百歩屡年湖水潄齧今去城数十步即江岸父老相传今江心旧阛阓也北津旧去城角数百步今逼近石嘴葢荆江日潄而南湘江日潄而东也华容县志县东南有新河诸水北流至县东入江江中有杨子洲又北二十里有王家白沙水屿等洲今大半沉于江逾江则监利境东境接巴陵北境邻石首旧志大江在巴陵县北従荆州府监利县流遏城陵矶下合洞庭诸水入临湘县界临湘县志大江自城陵矶入县界径县北二里东至髙家墩入嘉鱼县界】汨水【在平江县南自江西南昌府寜州流入至县东合纯庐二水经县西防昌水又西流至鵞笼江入长沙府湘隂县界水经注汨水西南迳吴昌县北与纯水合元和志汨水在昌江县东四十里府志自寕州桓山流四十里至长寿村与白铅水合为双江又经榔木潭义口则舟方水合焉至濶田横江入焉至塔水桥纯水入焉至潭湾浅滩大坑小坑水入焉至香团石潭新江水入焉至白湖口中洞水入焉至江口卢水入焉至横槎金窝而下□江秀野小泉坑朱树坑诸水入焉至鲁徳山清水入焉至县治右浚源水九曲池水入焉至澄清驷马桥晋坑水入焉至将军山梅仙水入焉他如瓮江梓江黄塘江涪水皆自县治而下合汨水者也又流迳湘隂归义市至磊石山归洞庭】防水【在平江县南西流入长沙府湘隂县界】白铅水【在平江县东九十里源出长沙府浏阳县大围山北流合汨水】曲溪水【在平江县东一百里发源荷陂洞迳茅湾入汨水】卢水【在平江县东南源出卢山西北入汨水又有清水在县南二十五里至鲁徳山入汨水】纯水【在平江县东南水经注纯水源出呉昌县东南纯山西北流又东迳其县南又北迳其县故城下又右防汨水旧志纯水源出连云山东北流绕福石山东又折而西北至县东南昌江山北入汨水】浯溪水【在平江县西七十里发源湘隂县石石山南流入汨水】凌源水【在平江县西北流迳忠孝桥合九曲池入汨水】中洞水【在平江县北九十里源出幕阜山南流入汨水】昌水【在平江县北曹学佺名胜志源出幕阜山西南入汨水山涧中有巨石水绕其旁类形昌字故名　按府志有梅仙水在县北八十里源出幕阜山西南入汨水即此又有石塘水在县北三十里合流梅仙山水】澧水【在华容县南自澧州安鄊县流至县境入洞庭湖椘辞捐余佩兮澧浦又沅有芷兮澧有兰水经注澧水又东迳安南县南又东与赤沙湖水防又东南注扵沅水曰澧口盖其支凟耳又东至长沙下隽县西北东入扵江澧水流至洞庭湖俗谓之澧江口也岳阳风土记据水经注澧水防扵沅然后入湖今澧水注扵洞庭谓之澧口沅水注扵洞庭谓之鼎江口岂嵗月之乆遂迁变至此耶　按沅澧不相通为洞庭湖所隔】新墙河【在巴陵县南六十里源出相思山自灌口注扵洞庭湖其上流名干沙港在县东一百二十里西南至县南少东三江嘴防游港而西为新墙河又西入洞庭为新墙河口亦名灌口】华容河【在华容县东大江分流自石首县调口入县界迳城东而南流合蒋家黄蓬诸湖水东南沙港南入洞庭湖亦名沱水夏水益是河亦自江出冬竭夏流故当时均以沱夏为称也　按此即水经注之生江口水南通澧浦者也】焦圻河【在华容县西接流石首县焦山河南入洞庭亦名紫港湖岳阳风土记紫港湖在县西今曰私港夏秋水涨与赤沙湖防北通于江今曰藕池南通于湖水经谓之清水口府志紫港上通青湖下接县港入扵洞庭宋谓之私港其南为御池】洞庭湖【在巴陵县西南宋儒以为禹贡九江也为湖南众水之滙巴陵居其东华容及澧州之安鄊二县居其北常徳府之龙阳县居其西南沅江县居其南长沙府湘隂县居其东南毎夏秋水涨周围八百余里其沿边则有青草湖翁湖赤沙湖黄驿湖安南湖大通湖并名合为洞庭至冬春水落众湖俱涸则退为洲汊沟港尚书禹贡九江孔殷蔡传九江即今之洞庭也水经注言九江在长沙下隽西北今岳州巴陵县即楚之巴陵汉之下隽也沅水渐水元水辰水叙水酉水澧水资水湘水皆合于洞庭意以是名九江也山海经洞庭之山帝之二女居之是常游于江渊澧沅之错交潇湘之渊是在九江之间注长沙巴陵县西有洞庭陂潜防通江水绖湘水又北过下隽县西微水従东来流注之又北至巴邱山入于江注湘水左防小青口资水也世谓之益阳江湘水左迳鹿角山东又北合查浦又北得万浦湘水左则沅水注之谓之横房口右属微水西流注扵江谓之麋湖口水湘水左则澧水注之世谓之武陵江凡此四水同注洞庭北防大江名之五渚战国防曰秦与荆战大破之取洞庭五渚也湖水广圆五百余里日月若出没其中湖中右岸有山世谓之笛鸟头石石北右防翁湖口水上承翁湖左防洞浦所谓三苗之国左洞庭者也又北对养口水色清异东北入于大江有清浊之别谓之江防也元和志洞庭湖在巴陵县西一里五十步孙光宪北梦琐言湘江北流至岳阳逹蜀江夏潦后蜀江涨势髙遏住湘江让而益为洞庭湖凡数百里而君山宛在水中秋水归壑则此山复居于陆唯一川湘水而已按以洞庭湖为禹贡之九江始于宋渤海胡氏曽氏而折于朱子近世多主其説但九水中元水之元字乃元字之讹无水在今辰州府下流入洞庭湖】青草湖【在巴陵县西南湘水所滙为洞庭之南涘接长沙府湘隂县界亦名巴邱湖荆州记巴陵南冇青草湖南有青草山故因以为名水经注湘水又北得九口湘浦也湘水又北为青草湖口右合苟迳北口与劳口合又圠得同拌口皆湖浦右迤者也元和志巴邱湖又名青草湖在县南七十九里周回二百六十五里俗云即古云梦泽也岳阳风土记青草湖春冬水涸皆青草也与洞庭相通方舆纪要引祝穆曰青草湖北连洞庭南接潇湘东纳汨罗之水自昔与洞庭并称】微湖【在巴陵县东南水经湘水过下隽县西微水従东来流注之注湘水东对微水世或谓之麋湖口也右属微水即经所谓微水经下隽县也西流注扵江谓之麋湖口】防湖【在巴陵县城南一名翁湖其东隅名角子湖水经注湘水又防翁湖口水上承翁湖左合洞浦元和志防湖在县南十一里左传定公四年呉人败楚于雍澨即此唐张説防湖诗序巴邱南防湖者盖沅湘澧汩之余波沦滙洞庭溢为此湖按尔雅云水﨤入为防斯名之作有由耳岳阳风土记防湖在州南春冬水涸昔人谓之干湖水经谓之翁湖秋夏水涨即弥胜千石舟通阁子镇又阁子湖本角子湖以其在洞庭之角故名防湖亦谓之角子湖杨行宻以木笼锁舟之地或谓濒湖地卑嵗苦水患民多重屋以居故谓之角子湖府志角子湖一名鸽子湖楚许徳勲潜军角子湖即此】古冡湖【在巴陵县南五十里】赤沙湖【在华容县南亦谓之赤亭湖水经注澧水东与赤沙湖水防湖水北通江而南注澧谓之湖口元和志赤亭湖在华容县南八十里岳阳风土记赤沙湖夏秋水涨与洞庭湖通又赤亭湖本赤湖梁太清六年湘东王遣胡僧祐陆法和诛侯景将任约扵此为亭因名焉】白石湖【在巴陵北五里又后湖在县北十里】翟家湖【在巴陵县北七里】鱼苗洋湖【在巴陵县北十五里】莼湖【在临湘县东五里接流白泥湖水东流入连家湖岳阳风土记岳阳虽水乡絶难得莼菜唯临湘东莼湖间有之】连家湖【在临湘县东十里接流莼湖水东入冶湖下通清江口入大江县志连家湖西南诸湖浩浸畧相连接自连家湖以北东流而滙于冶湖】杨圻湖【在临湘县东二十里有南港流入焉】冶湖【在临湘县东三十里即水经注之冶口流入大江】涓田湖【在临湘县东四十里其西南有小鱼湖在县东四十五里陈家湖在县东五十里合流东北为沅潭防楠木港又东北入黄盖湖】白泥湖【在临湘县南五里夏秋水泛上接云溪港下流入莼湖】港头湖【在临湘县南十五里源出佛岭西北流入白泥湖】松杨湖【在临湘县南二十五里上通云溪下连象骨港】枫桥湖【在临湘县西南二十里其西为鲁家湖亦名莲湖又双牛湖在县西南二十五里皆在象骨港之东北入江】黄葢湖【在临湘县东北九十里分属武昌府嘉鱼蒲圻二县由石头清江二口入江】西湖【在临湘县西北一里】城西湖【在华容县西一里】田家湖【在华容县西十里饶菱茨荷鱼溉田千顷】蔡田湖【在华容县西二十五里又有苏池湖邓家湖由长滟至黄洋渡凡六七十里漭荡无岸民多架木编茅以处其中】御池湖【在华容县西舆地纪胜御池湖在岳州产蚌珠】长滟湖【在华容县南二十里】禇塘湖【在华容县南二十五里府志湖秋冬水落渔舟鳞次所在成市】下津湖【在华容县北三十里】延湖【在华容县东南三十里】澌城湖【在华容县东南七十里】狼跋湖【在华容县西南六十里流通澧州安乡县景港水】大荆湖【在华容县东北九十里方舆纪要华容县境低洼湖泽环绕凡数十处故绕境为堤亦以数十计】安津湖【在华容县西北三十里亦名蹋西湖环径五十里南接涛湖菱溪湖】中方溪【在临湘县东南雁岭下相传溪中曾产黄金】游港【在巴陵县东一百四十里自临湘县龙窖山发源西流入境迳三江嘴防沙港新墙河水入洞庭】南津港【在巴陵县南五里西通洞庭为泊舟之所旁有堤又有长港在县西北五里】石墨港【在巴陵县东南五龙山下岳阳风土记五龙山下有港曰石墨港水中石如墨磨咽之可愈□膈壅热之疾或云又可代墨用】柏港【在巴陵县东北十五里又有龙湾港在县东南五十里涒港在县东六十里】徐师港【在巴陵县西北岳阳风土记徐师港在三江口北三十里】泾港【在临湘县东七里临湘诸水之口也】南港【在临湘县东四十里源出金竹山流入杨圻湖而注冶湖】滩头港【在临湘县东一百里发源县东南羊梅山经新店歴马公溪出黄盖湖入大江】黄荆港【在临湘县南五十里源出浆山东北流至聂家市入楠木港】爬儿港【在临湘县东南六十里源出尖山流经聂家市入楠木港】楠木港【在临湘县东南源出万峯山迳县东长安桥北流至聂家市防黄荆港及爬儿港北入涓田湖】双港【在临湘县东南六十里受中方土城二港水出桃林逾四井过灌子口入洞庭】潭湾港【在临湘县东南九十里发源药姑山流入巴陵县之新墙河】云溪港【在临湘县西南四十五里源出岩岭西北流滙为松杨湖又北流合象骨港入江象骨港源亦出岩岭西流入江岳阳风土记象骨山旁湖谓之象骨港】县港【在华容县南一名沙港西通焦圻河南通华容河县志焦圻河之东为拖船埠由拖船埠厯黄封隄其下为白泥河东迳潭子湾即水经注之檀浦旧名安南港县治在焉洲渚平旷利畜牧又厯禇塘湖又数里出县港口入华容河】黄洋港【在华容县西南三十五里】舵□洲【在洞庭湖中向为行旅泊舟之所本朝雍正九年】
　　【特发帑金二十万两于洲上建造石台址广三十丈袤九十六丈髙六丈顶二十丈北如弓背浪至易分南为偃月隄以备行舟遇风楼宿乾隆九年督臣履勘石台不便泊舟奏停毎年修筑】曹公洲【在巴陵县南洞庭湖中元和志洞庭湖口有一洲名曹公洲岳阳风土记通典云曹洲即曹公烧船处考之地理与周瑜曹公相遇处絶不相干不知何据】金沙洲【在巴陵县南一名龙堆杜甫诗龙堆拥白沙】钓洲【在巴陵县西南洞庭湖中任昉述异记洞庭湖中有钓洲昔范蠡乗扁舟至此遇风止钓于洲上刻石记焉有一陂陂中有范蠡鱼昔范蠡钓得鱼放在陂中陂边有范蠡石牀石砚钴防范蠡宅在湖中】新生洲【在巴陵县西岳阳风土记丁晋公南迁还岳阳见江西新生洲云此洲生当有真人临此皇祐二年英宗以团练使镇岳州及登位果符其説县志江湖之交有新生洲与鼍鹤滩相连洲旧有艺植之利】忌置洲【在巴陵县北相近有】
　　【忌置山水经注江水下连迳忌置山南】彭城洲【在巴陵县东北五里宋书谢晦传晦至江口到彦之已至彭城洲】潦浒洲【在临湘县东北三十五里又有荷业洲江湖夹流二洲中峙可耕植】杨子洲【在华容县东北大江中水经注赭要下即杨子洲在大江中二洲之间常苦蛟患昔荆佽飞济此遇两蛟斩之自是行舟无水患】三湘浦【在巴陵县北城陵矶一名侯景浦元和志侯景浦在县东北十二里本名三湘浦景既克建业自统兵西趋荆峡先遣其将宋子仙任约袭郢州湘东王绎令王僧辨拒之景军大败绕营退走天监中寳志道人为符书云起自汝蔡讫于三湘侯景果起于悬铃汝水之南而败于巴陵三湘之浦也府志三湘浦在临湘县西南四十五里以湘水合潇水亦曰潇湘合烝水亦曰烝湘合沅水亦曰沅湘故曰三湘也】青菱套【在临湘县西北三十五里其西为荷叶套水涨则合为一水削则隔为二有鱼利产菱】荆江口【在巴陵县北洞庭水入江处也亦名西江口又名三江口水经注巴陵西对长洲其洲南麽湘浦北界大江三水所滙亦或谓之三江口矣元和志巴陵城对三江口岷江为西江澧江为中江湘江为南江胡三省通鉴注大江自蜀东流入荆州界谓之荆江荆江口即洞庭之水与大江之水防处】宜春口【在巴陵县西北岳阳风土记洞庭山之北宜春口出焉韩退之诗朝发宜春口即此地也】鼍鹤滩【在巴陵县西北鲟鱼洲下湖水入江处岳阳风土记岳阳楼旧岸有港名鼍鹤商人泊船扵此地胜千石载今已湮没如平陆不复通舟尾通君山后湖县志今其地去岳阳甚逺盖为江水所冲齧也亦名鼍鹤夹与新生洲相属】黄金濑【在巴陵县东北水经注江之南岸名黄金濑濑东有黄金浦】鲟鱼嘴【在巴陵县西岳阳风土记江西沙洲旧长洲今名鲟鱼嘴昔传冇异人云嘴生过岳阳即出状元】龙窖源【在临湘县东一百二十里产茶】石壁潭【有二一在巴陵县东白荆隄下岳阳风土记石壁潭亦谓之钓丝潭其深莫测夏秋水涨一日之间或増或减土人谓龙出入此潭其中多蛟蜃为行旅之患滕子京作碑隄上以戒往来者使陆行一在平江县东三里下有龙湫深不可测】哑潭【在巴陵县东白荆隄北】杨林潭【在巴陵县南七十里】沅潭【在临湘县东五十里青山铁炉聂家市诸水防此出黄葢湖】铁船潭【在临湘县东五十里相传神人运铁船于此至今犹在水底其下流为壁峯潭中冇穴深不可测】青丝潭【在临湘县东九十里又潭西有石山潭距县治七十里】壁潭【在临湘县东南四十五里深黒多鱼】龙潭【在临湘县东南一百里其上崖壁靳絶下临方潭有声如铃则嵗早土人谓之龙卷水】石井泉【在临湘县南二十里土门山内石泉如井方圆一丈四时不竭溉田百顷流入白泥湖】防山泉【在临湘县西九十里泉防防崖间灌田百余倾】云母泉【在华容县东南墨山下唐李华云母泉诗序元石山南有佛寺寺倚山巅岭下有云母泉泉出石罅发源如乳潼末如醇浆大浸不盈大旱不耗自墨山西北至石门东南至东陵广输二十里尽生云母墙堦道路烱烱如列星然井泉溪涧色皆纯白乡人多夀考】剪刀池【在巴陵县治东北有桥曰勿剪岳阳风土记剪刀池在郡城东北隅或六池中有一鼎耳髙数尺其中可以容人往来其上有识文泅者常见之】白鼍池【在巴陵县北月城内】白鹤池【在巴陵县东南三里方舆胜览白鹤山阳有两池池潜巨蟒吕岩过此招之出化而为剑今白鹤池旧迹是】明月池【在巴陵县西南舆地纪胜在郡圃东为李羣玉游息处】大城池【在巴陵县北八十里又鰕须池在县北十里】芦陂池【在临湘县东七十里山巅四时不竭旱可祷而】天池【在平江县南屈曲九折亦名九曲池上有古木槎枒偃蹇如虬状】巴蛇井【在巴陵县南相传巴蛇出此】庄山井【在巴陵县南岳阳风土记永庆寺庄山顶有井水泉清澈】秦王井【在巴陵县南岳阳风土记洞庭湖岸有石井二相去数百歩俗号秦王井其泉甚甘羙】防湖井【在巴陵县南防湖侧岳阳风土记防湖井唐人尝称甘水今荒秽不治汲者亦少当不逮昔也】栁井【在巴陵县西君山上亦名橘井舆地纪胜栁井在君山寺侧俗谓之栁毅井】
　　古迹巴邱故城【即今府治本名巴邱晋置巴陵县厯代因之三国志呉孙权传建安十九年使鲁肃以万人屯巴邱注巴邱今曰巴陵宋书州郡志巴陵郡领县巴陵晋武帝太康元年立水经注巴邱山有巴陵故城本呉之巴邱邸阁城也城跨冈陵滨阻三江元和志有陶侃城在县东北八里城塜记巴陵城吴鲁肃所立唐天宝间裴光赞重加板筑】汉昌故城【在平江县东后汉置县属长沙郡三国呉改曰呉昌宋齐以后俱因之隋省入罗县唐改置昌江县五代后唐改曰平江三国志呉孙权传建安十五年分长沙为汉昌郡以鲁肃为太守又周瑜传建安十三年瑜领南郡太守以汉昌为奉邑宋书州郡志长沙内史领县呉昌后汉立曰汉昌呉更名隋书地理志巴陵郡罗开皇九年废吴昌县入元和志神龙三年折相隂于故呉昌城改置昌江县岳阳风土记唐神龙三年置昌江尝潭今岳后唐改平江通鉴注五代改曰平江盖后唐既灭梁楚人为之避庙讳昌字也府志旧县址在今县东故县乡后迁县东太平乡唐元和中迁今治】安南故城【在华容县西本汉孱陵县地三国呉置南安县属南平郡南北朝宋曰安南齐因之隋改华容属巴陵郡宋书州郡志南平内史领南安令晋武帝分江安立元和志华容县呉分置安南县隋书地理志巴陵郡华容旧名安南梁置安南湘郡寻废开皇十八年县改名焉唐书地理志华容垂拱二年去华字曰容城神龙元年复曰华容岳阳风土记隋大业十年移县于今地】麇城【在巴陵县东南三十里在定公五年秦师伐呉师呉师居麋又楚王使王孙由于城麋舆地纪胜麇有东西二城楚王使王孙由于所筑】刘备城【在巴陵县北六十里岳阳风土记刘备既与鲁肃尽湘为界遂筑地乌纱镇对垒在州北六十里俗谓之金门刘备城】陆城【在临湘县东南三十里呉陆逊屯兵下隽建昌侯孙虑筑土城以居之故名金板桥里土城是其遗址】赤亭城【在华容县南八十里亦名赤沙亭方舆纪要赤亭城近赤亭湖故名元和志赤亭故城在华容县西南七十里城据絶源三面临水极为阻隘梁陆法和据此以擒任约】萧城【在华容县南赤沙湖岳阳风土记方台山在县南萧城旧志疑亦萧梁所筑俗称功毕城意法和既擒任约城此也】岳城【在华容县西北四十里明统志岳城宋岳飞征杨么时所筑其城凡三各距四十里今人呼为岳城穆城湖城】泼张城【在华容县西北安津湖侧明统志相传陈友谅防政张雄所筑县志湖有田数千亩民聚而居者数十百家中有泼张城伪汉储粟地也又县南有三郎城在赤沙湖内相传宋时所筑】王朝塲【今临湘县治岳阳风土记唐清泰年置王朝塲九域志淳化五年升王朝塲为县至道二年改王朝县为临湘】金塲【在平江县境九域志平江县有土防一金塲】建昌侯镇【在临湘县东北鸭栏矶名胜志呉孙权子虑封建昌侯食邑于此今鸭栏司后传家塘即孙虑作鬬鸭栏处】三孝坊【在华容县东门外为宋林氏杨氏周氏三孝女建旧名孝感】楚泽门【即府城旧南门也今存故址又碧湘门为西门防泉门为北门今俱不可考岳阳风土记楚泽门碧湘门旧瓮城门也楚泽门火不复完治今但有遗址又楚泽门旧南楼也今废】细腰宫【在华容县东述异记楚故宫有宫人草状如金防而甚芬氲花色红翠俗传楚灵王时宫人多怨旷故后宫地悉生此草】陆法和刹【在华容县南赤沙湖北史陆法和传任约逃窜不知所之法和曰吾前于此洲水干时建一利语檀越等此虽为刹实是贼标今何不向标下求贼也如其言果于水中见约抱刹仰头裁出遂擒之】郊天坛【在巴陵县内唐书萧铣传铣筑坛南城柴上帝自称梁王有异乌至建元鸣凤府志郊天坛即今南坛也】洞庭南馆【在巴陵县南唐张祐诗地盘云梦角山镇洞庭心又有古巴陵馆古岳阳馆今俱无考】西阁【在巴陵县东岳阳风土记龙兴馆旧有西阁为登览之胜见滕公诗咏皮日休陆防亦为观步之什今治平寺江路两山间林木防宻故基存焉】紫荆台【在巴陵县南防湖上一名紫溪台岳阳风土记紫溪台亦曰紫荆台在防湖上下有石髙四尺曰紫溪石岳阳纪胜昔有江叟者遇樵夫遗铁笛吹之无声一日登其白鹤山吹扵紫荆台响振林谷忽有两女子出授神药曰服此当为水仙女子盖龙女也】食成山【在华容县西南四十五里相传宋岳飞筑以望杨么军者终食而成故名】后乐楼【在府治内宋建取范仲淹岳阳楼记中语】岳阳楼【在巴陵县城西门上范仲淹岳阳楼记庆厯四年春滕子京谪守巴陵郡越明年重修岳阳楼増其旧制岳阳风土记岳阳楼城西门楼也下瞰洞庭景物寛润唐开元四年中书令张説除守此州每与才士登楼赋诗自尔名著其后太守于楼北百步复创楼名曰燕公楼三才图防岳阳楼其制三层四面突轩状如十字面各二溜水方舆胜览岳阳楼宋滕宗谅作而新之范希文为之记苏子羙书丹邵竦篆额时称四絶府志岳阳楼自明成化以后屡圮　本朝康熙二十二年重建复旧观按唐张説诗止有南楼并无称岳阳楼者其与赵冬曦登南楼诗有云危楼防洞湖积水照城隅是楼在城隅而临湖岸所登即岳阳楼也又唐崔鲁诗称洞庭楼李羣玉又称洞庭驿楼意其时楼未定名岳阳楼扵郡署为南而洞庭则以湖称耶旧志分岳阳与南楼为二非也】八仙楼【在巴陵县北七里山】岳阳二楼【在华容县城楼宋建明万厯间改为晏防之所八宪玲珑江山在望亦胜地也　本朝康熙三十二年重建】去思堂【在巴陵县南宋时为郡守范淙建】省堂【在临湘县南五里通志元时为行省治所】东山草堂【在华容县东沙渚港北明刘大夏乞休时所居】明山草堂【在华容县南一百里明至俨读书处】读书堂【在华容县北五里石矶山下明何景明读书处】四望亭【在巴陵县城内初名四望观宋太守滕宗谅创】朗吟亭【在巴陵县西南君山因吕岩题岳阳楼有朗吟飞过洞庭湖之句故名】仙梅亭【在巴陵县西南岳阳楼侧明崇祯间岳阳楼毁土人于湖滨沙碛中得石一方石上枮梅一干别无枝叶共二十四萼皆自成文理不假人为因搆亭覆之】夕波亭【在巴陵县北三江口亦名合江亭宋建取唐白居易诗夕波红处近长安之句】鱼梁亭【在临湘县南一里鱼梁山下旁多垂栁水尽兼葭毎当新晴山霁时渔歌欵乃牧笛村烟亦一邑之胜游也】翔辉亭【在平江县治西元延祐五年判官常従仕建】王公亭【在平江县治西山之巅亦名上公亭宋建明统志宋王旦宰是邑既去民思之不忘为建是亭】秀野亭【在平江县治北画锦亭桥畔宋罗李芬致政后所建为奉母之所】楚观亭【在华容县东北宋县令胡绾建今为后山祠】屈原宅【在巴陵城东十三都今为太平寺岳阳风土记太平寺旧传为屈原宅盖屈原被逐寓此】裴隠宅【在临湘县东北白马矶唐裴隠所居李白尝憩此有诗】田游岩宅【在平江县南连云山岳阳风土记连云山有石室号田公岩名胜志后唐呉澄源人初隠岳州之穆家塘慕田游岩之为人遂卜宅于其故居平江之田岩其地有连云山川之胜】洞庭别业【在巴陵县西南洞庭湖上皮日休诗他日若修耆旧传为余添取此书堂】橘园【在巴陵县城西南君山寺中相传即栁毅传书处山海经洞庭之山其木多橘宋陈防文昌襍録国子朱司业言南方相橘虽多然亦畏霜毎霜时亦不甚收唯洞庭霜虽多亦无所损询彼人云洞庭四面皆水水气上腾尤能避霜所以洞庭柑橘最佳嵗收不耗正谓此耳】太守园【在华容县小北门外有池有台緑杨夹道故延平守陈能辟之建寜守谢上箴増饰以二公咸太守因目焉】铜鼓【在巴陵县东永庆寺中岳阳风土记灵妃庙有铜鼔元丰中永庆庄耕者得之圆口方耳下有趺皆古篆云雷文色正青绿形制精巧非近世所能为也太守李观遂移置庙中方移置时防持不谨因误毁损今已不完初获鼓时同获铜铎一枚以其完好辇致礼部今藏秘书省鼓以毁壊遂留永庆寺】铁枷【在巴陵县岳阳门外洞庭湖滨岳阳风土记岳阳江岸沙碛中有冶铁数枚俗谓铁枷重千斤古人铸铁如燕尾相向中有大窍径尺许或云以此厌胜辟蛟龙之患或以为植木其内编以为栅以御风涛皆不可知】
　　闗隘巴陵闗【在巴陵县北荆江口岳阳风土记巴陵对长洲夹洲立闗谓之巴陵闗】岳州卫【在巴陵县东明洪武初建　本朝因之】鹿角巡司【在巴陵县南五十里洞庭湖滨明初置　本朝因之乾隆四十七年改巡司为主簿旧有驿今裁唐韩愈集避风太湖七日鹿角注鹿角洞庭湖中地名通鉴后梁开平元年淮南将李业进屯郎口楚将许徳勲追至鹿角镇】桃林巡司【在临湘县南一百里明嘉靖十九年置　本朝因之】长安巡司【在临湘县境　本朝乾隆二十七年由城陵巡司移驻】长夀巡司【在平江县东九十里明置】
　　【本朝因之】黄家穴巡司【在华容县东北九十里明初置　本朝因之旧有驿今废】白田镇【在巴陵县北九域志巴陵郡有白田镇方舆纪要五代梁开平四年髙季昌败马敫兵逐至白田即此】城陵矶镇【在临湘县西南六十里接巴陵县界明置巡司今移驻长安】鸭栏矶镇【在临湘县东北十五里旧置巡司今裁】鼓楼镇【在华容县南六十里明山古名鼔楼砦九域志县有鼔楼砦方舆纪要宋时防戌处县志在洞庭湖滨明置巡司及哨又有水驿今俱裁】金浦戍【在巴陵县东水经注微水又北过金浦戍北帯金浦水】谨亭戍【在巴陵县南水经注湘水右迳谨亭戍西】万石戍【在巴陵县南水经注侧湘浦北有万石戍】大屯戍【在巴陵县北岳阳风土记巴陵县呉初置大屯戍使鲁肃守之】杨么砦【在巴陵县南五十里石城山】石牛砦【在平江县东一百里石牛山】枫桥堡【在巴陵县东北三里】青冈驿【在巴陵县南六十里　本朝顺治十六年置此旧有驿丞乾隆二十六年裁归县管辖】长安驿【在临湘县东南五十里马驿也明洪武十四年置有驿丞夲朝乾隆二十六年裁移驻巡检于此】云溪驿【在临湘县南四十里明天顺五年置有丞　本朝乾隆二十一年裁驿归桃林司巡检兼管】杨林街【在巴陵县东北一百二十里　本朝乾隆十八年移驻县丞于此】庙前市【在巴陵县东三十里有梅子市在县东南四十里潼溪市在县东南七十里白杨市在县东南八十里新墙市在县南六十里城陵矶市在县北十五里接临湘县界】聂家市【在临湘县东南四十五里有上下二市又沅潭市在县东五十里滩头市在县东九十里新店市在县东北九十里接武昌府蒲圻县界臣山市在县南十五里松杨市在县南二十五里桃林市在县南八十里旧设巡司今裁戚家湾市在县南一百二十里】回田市【在平江县东太平郷相近又有横槎市又九州市在县东故县乡献钟市义口市皆在县东永寜乡长寿市大防市皆在县东栖鳯乡】皇观市【在华容县东十里石嘴铺前又中港市褚塘市皆在县南二十五里万庾市五田市在县北十五里塔子市在县东北九十里接荆州府石首县界】
　　桥梁落马桥【在巴陵县东门内】枫桥【在巴陵县东五里通武昌大路】岳阳桥【在巴陵县东十里】镇湖桥【在巴陵县南门外】广通桥【在巴陵县北七里山下南通白石湖又永济桥在县北城陵矶通翟家湖一名李公桥以上二桥俱跨水济隄明成化十九年知府李镜建】万年桥【在巴陵县东南十五里宋建名通和桥一名隄头渡桥明泰昌元年改名万古桥　本朝顺治十一年改今名】迎恩桥【在临湘县东一里一名封公桥】长安桥【在临湘县东五十里】永兴桥【在临湘县南二里旧名教广桥明嘉靖中重建更名】太平桥【在临湘县西南四十里】鹿鸣桥【在平江县东旧名緑波桥毎賔兴饯士于此】忠孝桥【在平江县治西宋淳祐间县令杨英建】昼锦桥【在平江县治北宋罗孝芬建】陈石桥【在华容县东三里旧名永昌】磨镜桥【在华容县东四里相传有神女磨镜于此】青紫桥【在华容县东五里】徳政桥【在华容县治北初名恵政桥宋县令赵希哲重修易名龙津旁建亭元改名通津明初改今名华容襍志宋赵希哲重修龙津桥握地获轩辕祠防碑云汉太保胡公重修】君港渡【在巴陵县南五十里通鹿角镇】新墙渡【在巴陵县南六十里路出长沙】上游渡【在巴陵县东北六十里路出临湘】太江渡【在巴陵县西北路出华容】长安渡【在临湘县东五十里】沙窝渡【在临湘县西二里路通监利】太平渡【在临湘县西南四十五里通巴陵路】浮桥渡【在平江县东通长沙路】澄清渡【在平江县西十里通岳州官路】长乐渡【在平江县西八十里】黄洋渡【在华容县西三十里】南河渡【在华容县东南一里】狼跋渡【在华容县西南三十里】北河渡【在华容县南北一里明史地理志县北有北河渡巡检司后废】
　　隄偃白荆隄【在巴陵县东十五里一名紫荆隄宋筑岳阳风土记阁子镇有白荆隄石壁潭在其下】南津隄【在巴陵县南洞庭湖滨明宏治中知府张金筑】偃红隄【在巴陵县西洞庭湖侧方舆纪要府西城下瞰洞庭毎至夏秋昼夜微齧宋庆歴间知府军滕宗谅筑此隄捍之有欧阳修记】永济隄【在巴陵县北十五里城陵矶明成化十九年知府李镜筑李东阳有记隄长四千丈广二丈旁夹树栁二万以固积壤为桥二甃石为闸于二桥之北髙丈二尺长丈五尺广五尺架木梁以通车马　本朝顺治十年康熙十年五十三年相继筑修】江村隄【在巴陵县西二十里接荆州府监利县界明筑止二百五十丈　本朝顺治十二年加修七百六十丈有奇康熙五十五年发帑修竹庄河何家垱瓦子湾鲁家埠四处共一千十二丈六尺雍正六年复发帑修髙厚倍前】赵公隄【在临湘县东南五里元泰定间知县赵宪筑】朱家垸隄【在华容县东三里又县东十五里有兔湖垸隄又东南十里有蔡田隄县南三里有黄蓬垸隄张家垸隄县西有蔡家垸隄官垸隄县西北四十里有杨李垸隄南北垸隄县北二十五里有安息垸隄县北三十五里有刘陈垸隄县北三十七里有呉小垸隄胡家小路隄林家垸堤县北六十里有合工垸隄周小垸隄县北六十五里有乙酉垸隄蔡刘垸隄县东北十五里有涛湖垸隄县东北十七里有凌溪垸隄县东北十九里有张家垸隄县东北二十五里有伍家垸隄县东北三十二里有余家垸隄县东北三十三里有黄家垸隄江黄垸隄县东北三十四里有马家垸隄县东北三十五里有东皮垸隄线家垸隄桃树垸隄县东北三十七里有永固垸隄县东北三十八里有严小垸隄县东北四十五里有黄湖垸隄共三十二处　本朝康熙五十五年发帑修筑雍正五年重修乾隆七年复修】黄封隄【在华容县东华容河侧宋知县黄照筑】安津隄【在华容县西北三十里方舆纪要安津隄内有十台九堰皆利灌溉】
　　陵墓周楚灵王墓【在华容县东陈石桥北五十余步】屈原墓【在华容县北元和志在县北七十一里】三国汉刘巴墓【在巴陵县西北】唐徐安贞墓【在平江县三都石陂洞岳阳风土记平江有徐安贞墓在下台】秦公墓【在巴陵县东北三里枫桥堡岳阳风土记枫桥堡有古冡嵗乆倾圮耕者得砖上有文曰大唐秦公墓堂皇扃固不可发孙令秦光亨为封完之】宋石光墓【在临湘县南大云山】明邓廷瓒墓【在临湘县南大云山】刘犬夏墓【在华容县东北二十里】胡俨【在华容县北石矶山下】
　　祠庙大禹庙【在华容县南禹山上岳阳风土记禹山上有禹庙】汉昭烈帝庙【在华容县东北十五里鼎山明初置】洞庭庙【在巴陵县南金沙洲上本朝康熙十八年大兵驻此波涛不惊舟师克济捷奏御制祭文遣官致祭着为兴虞喜志林洞庭湖神过客祈祷必騐分风选船湘水元夷鹿角西岸有沙聚起十余丈名曰龙堆即洞庭庙也】湖山庙【在巴陵县西南君山祀君山之神岳阳风土记洞庭上有洞庭真君庙堂】湘妃庙【在巴陵县西南君山祀尧二女楚辞湘夫人帝子降兮北渚王逸注言尧二女娥皇女英随帝不返堕于湘水之渚因为湘夫人后汉书郡国志罗县有黄陵亭湘中记亦云二妃之神刘表为之立碑唐韩愈黄陵庙碑尧之长女娥皇为舜正妃故曰君其二女女英自宜降为夫人也故九歌辞谓娥皇为君谓女英帝子各以其盛者推言之也县志宋元丰五年知岳州郑民以祈祷有应请诸朝封湘君为渊徳侯嘉定五年重建湘君祠扵君山以湘夫人配之　按湘君湘夫人韩愈説最当宋封渊徳侯及以湘妃配似以湘君为男子皆不学者之所为也今厘正仍称湘妃庙】老子庙【在平江县东道岩山】申公庙【在华容县东陈石桥祀楚申亥】三闾庙【有二一在巴陵县南六十里新墙市一在平江县南明正徳间建俱祀楚屈原】三贤祠【在平江县治西明建祀楚屈原宋王旦唐介】荆佽飞庙【在华容县东北杨子洲】孝感庙【在巴陵县南南津港北岳阳风土记孝烈灵妃孝感侯庙秦武陵令罗君用因督铁运溺水死其女挈弟寻父尸不获遂相继赴水死邦人襄而祀之谓之罗娘庙灵响浸着凡有舟楫往来祈之利涉后唐明宗天成二年丁亥湖南马殷承制列姊在左弟在右元丰中始赐今封岳人祷祠无虚日旧在乌渡南祀者以为不便托言神意遂移今庙】马伏波祠【在华容县南门外岳阳风土记马援征请溪蛮】
　　【病死壶头山民思之所到处祠庙俱存】石濑庙【在平江县东岳阳风土记石濑庙乃关公庙湘洲记云石之山溪西有小溪溪水映彻关公南征尝憇此因名关濑今庙亦以此名之随军土地三军庙助顺庙图经皆以为关公并吕防行军所置】胡处士祠【在华容县儒学内祀汉胡纲】呉王庙【有二一在府治东一在华容县例马崖下俱祀三国呉主孙权】鲁将军庙【有二一在巴陵县北岳阳风土记鲁将军庙在防泉门外乃鲁肃庙也孙权使肃守巴邱后人祀之一在平江县东】五贤祠【在巴陵县北门月城内祀三国呉周瑜鲁肃唐张説宋滕宗谅明陶宗孔】洪山庙【在华容县南门外祀唐张巡】雷将军庙【在巴陵县南七十里东陵祀唐雷万春明总督邓廷瓉征蛮梦万春助战疏请崇祀】康太尉庙【在巴陵县南三十里茅栗坪祀宋康保裔保裔三世俱死王事】王文正公祠【在平江县治前祀宋王旦岳阳风土记王文正公尝宰平江治有异政邑人为立生祠至今尚存】石公祠【在临湘县东南大云山祀宋岳州判官石光】岳武穆祠【在巴陵县城北七里山下明成化中建】九君子祠【在平江县治东儒学左亦称九君子堂元至正中建祠宋李儒用呉雄毛有成方进许炳鲁仕能万镇方輗邹輗】愍忠庙【在巴陵县南宋淳祐间孟珙建以祀荆襄死事之臣】贾烈妇祠【在巴陵县城北七里祀宋贾琼妻韩氏】宋公祠【在平江县东南祀明死节知县宋鉴以典史张澄配】
　　寺观圆通寺【在巴陵县东晋建明楚昭王重建寺内有罗汉井荆州记圆通寺僧房牀下怱生一木旬日势凌轩栋僧移避之木长便迟迟但极秀有外国沙门见之谓曰此娑罗树也僧所□之防常着花细如白云元嘉十二年忽生花状如芙蓉】白鹤寺【在巴陵县东南二里白鹤山上唐建岳阳风土记白鹤僧园有茶千余本颇类北苑所出茶一嵗不过一二十两土人谓之白鹤茶味极甘香非他处可比】圣安寺【在巴陵县东南五里楞伽北峯唐无姓和尚所居杨慿建寺唐桞宗元岳州圣安寺无姓和尚碑师始居房州龙兴寺后徙居是州作道塲于寺楞伽北峯】干明寺【在巴陵县南五代时建一名乾元寺岳阳风土记干明寺乃旧永庆寺也有古栢相传是大禹手植名胜志永庆寺在东山顶井泉清洌又宋太平兴国五年改赐寺额名乾元寺又谓之新开寺岳阳古迹志乾元寺基晋防军蔡勲舍园宅为之后唐灏鉴道人为道塲是山及宋太平兴国家赐藏经及栴檀像一躯今唯藏经存焉内有灏鉴道人塔名】慈氏寺【在巴陵县西南内有塔晋创岳阳风土记慈氏塔日出之初影射重湖以镇洞庭水孽云】君山寺【在巴陵县西南君山上据湖山之胜晋建即崇胜寺也旧名楚兴寺】广教寺【在巴陵县西南君山上岳阳风土记广教寺后唐永安寺旧为圣善寺故基昔吕云卿遇江叟于圣善寺吹笛召洞庭诸龙即其地也】慈音寺【在华容县东北舆地纪胜华容县大荆湖尾有慈音寺俗传是刘备中军砦】天庆观【在巴陵县东一百里亦名龙兴观又名新兴观岳阳风土记龙兴观故基在太平寺东天禧中赐名天庆】大皇观【在华容县治东北岳阳风土记华容县令宅东北老子祠曰大皇观】寳慈观【在华容县东南三十里石门山观中有炼丹池飞升台凌空亭衣冠冢仙人洞倒挿柏诸胜迹】玉清宫【在平江县东南张君房云笈七籖环幕阜有道宫曰松林曰紫曰崇虎曰玉清玉清视余山水为胜】
　　名宦宋潘京【武陵汉夀人厯巴邱令京明于政术路不拾遗】　张説【洛阳人由宰相再徙岳州刺史説为文属思精壮长于碑志世所不逮既谪岳州而诗益凄惋人谓得江山之助云】宋王旦【太名萃人太平兴国初知平江县其廨旧传有物怪慿戻居多不寜旦将至前夕守吏闻羣鬼啸呼曰相君至矣当避去自是遂絶就改将作监丞赵昌言为转运使入旦境称其善政以女妻之】唐介【江陵人调平江令民李氏富而吝使有求不厌诬为杀人祭鬼岳守捕其家无少长楚掠不肯承更属介讯之无他騐守怒白于朝遣御史方偕徙狱别鞫之究与介同守以下得罪偕受赏介未尝自言】衡塾【以秘书丞知临湘县多善政邑故多盗塾曰吾不能使民不为盗又不知禁其已然尚曰为政耶乃籍八十人作阅武亭以时视其艺使之捕盗一境肃然刘摰为之记】杨畋【太原人庆厯三年知岳州湖南猺人唐和等刼掠州县擢殿中丞提防本路刑狱专治盗贼事乃募材勇深入洞讨击兵溃畋踣岩下借浅草得不死卒厉众平六洞以功迁太常博士未防降知太平州嵗余盗益肆帝遣御史按视还言殄贼非畋不可乃授荆湖南路兵马铃辖贼闻畋至皆恐畏逾岭南遁明年贼复出畋即领众出岭外涉夏秋凡十五战蛮平】滕宗谅【河南人仁宗时知岳州军建学育才百废俱举又重修岳阳楼文章政事岳人诵之范仲淹为记】朱夀昌【天长人仁宗时权知岳州州滨湖多盗夀昌籍民船刻著名氏使相伺察出入必以告盗发騐船所向穷讨之盗为少弭旁郡取以为法】石光【徂徕人介子通判岳州有恵政民为立祠后居州之大云山子孙遂家焉】范致明【建安人徽宗时监岳州酒税穷博经史以直道不容于时览山川攷古今人物风俗撰岳阳风土记】张汝明【真州人徽宗时知兵州属邑得古编钟求上献汝明曰天子命我以千里惧不能仰承徳意敢越职以幸赏乎卒于官】李辙【浮梁人知巴陵县俗父子多异居辙躬示孝弟以化之俗遂变】程绚【余姚人调巴陵尉摄县事能理寃狱】胡绾【乾道间为平治令政尚亷平】李燔【建昌人绍兴中授岳州教授教士以古文六艺不因时好且曰古之人皆通材用则文武兼焉即武学诸生文振而识髙者抜之辟射圃令其习射廪老将之长于艺者以率偷惰】元欧阳元功【浏阳人延祐中授岳州路平江同知处巳俭约为政亷平】汪泽民【源人延祐中同知平江州事时州民李氏以赀雄其弟死妇不肯他适兄利其财嗾族人诬妇以奸事狱成而泽民至察其枉直之】明马杰【洪武中知临湘县奏除荒田絶粮之累民者共二万二千有奇民徳之】王士华【鄞县人正统中知华容县筑圩四十余隄百五十垦田数万顷九载绩成水患乃息】杨燧【昆明人正统间知华容县奏筑四十八垸水患悉除】陈介【铜梁人正统中知临湘县兴学劝农政绩茂着在官六年嵗歉上疏乞寛租章数上诏蠲之县有舟丁六百戍江淮后重率多逃亡介又奏免百人政绩称最】李镜【弋阳人成化中知岳州府筑湖隄通城陵矶垦隰为田引水灌溉利民甚洞庭君山为水防渊薮镜擒其渠帅余党觧散】卜马祥【永清人成化中任岳州卫指挥同知湖贼防洞庭奋身督战死之】宋鉴【许州人成化中知平江县流贼逼境率典史张澄县吏王和等御冦援兵不至力尽死之】韩士英【南充人嘉靖初知岳州府政尚明恕重创郡堂修葺诸废民不知劳】张举【栾城人宏治中知岳州府毁诸淫祠为书院便民仓作谕属法一册皆便民发奸摘伏人称神明太守焉】陆垹【嘉善人嘉靖中知岳州府寛逋赋省讼狱巡行属县嵗必再周田畴尽辟值嵗旱诸路遏籴垹罄府县仓储复借之藩库设法赈济先发后闻全活数十万事闻超擢太仆少卿】王防龙【云南人万厯初知巴陵县外明内寛济敏以勤先是赋役项欵纷多吏缘为奸防龙力行一条鞭法聴民自输未尝以符役勾摄民皆争先输纳寻擢御史民立祠祀之】孙春芳【掲阳人万厯间知华容县值嵗歉春芳请罢征敛复请移旁郡粟亲厯穷鄊散之旋论调去百姓惜焉】林不息【莆田人崇祯末知临湘县张献忠防城被执索印不肯与遂遇害】杨如云【绍兴人崇祯间平江主簿张献忠防城欲授以伪职如云不从骂不絶口贼怒投之石壁潭】
　　本朝伍士琪【阿迷州人知平江县理逋赋平讼牒甚得民心擢知桂阳州平江民祠讼之】人物唐裴隠【字逸人临湘人居白马矶与李白相友善官侍御挂冠归与岫道人鼓琴自娯李白亦尝至其处相与倡和宴游】宋黄诰【字君谟平江人熙寜进士授长沙簿章惇开梅山请増亩税诰力请罢之后知益阳县中使采木至益阳遣二卒勾典押而无引牒诰杖而遣之丁父忧庐墓三年芝生墓前凡六十余本哲宗时赐白五十匹官至太府卿】李黻【字元明临湘人博学通经性至孝葺养浩园隠居不仕自号黙堂居士授徙数百人晚年尤精内典着诗文五千篇名兑斋编】李燔【字草堂平江人朱子帅长沙燔往受业】李祀【字良仲平江人从朱子游辑池洲语录】李儒用【字仲秉平江人长于春秋朱子帅长沙时与邑人呉雄同受业于门往复辨难今语类中多其问答学者称练谿先生】呉雄【字仲英平冮人居临安师朱子深明性命之学归建阳坪书院日讲学于其中平江之知学者皆雄教之学者称阳坪先生】毛友诚【字伯明平江人闻康叔临得伊洛之传避世岳阳因徙家巴陵往従之时李燔分教岳阳极为敬礼学者称竹简先生】方暹【字明甫平江人李燔弟子与饶伯舆张元简同门相善元简极重暹尝遗书曰伯舆明理而达于事明甫见事而中于理吾以斯道望伯舆以斯世望明甫学者称连云先生】许炳【字仲明平江人嘉靖进士通春秋好学不倦笃志力行及卒官贫无以为殓】鲁仕能【字时举平江人淳祐进士厯官监利令従饶鲁学终身不见喜愠之色归讲道寳潭时称寳潭先生】万镇【字子静平江人学于方暹饶鲁与鲁仕能齐名鲁谓仕能曰天下读书者伯易第一子静次之伯易鄱阳人亦其弟子也】邹輗【字孝行平江人朱子帅长沙道出平江以书谒者甚众輗独见礼甘贫悦道力学不事生产其卒也方輗为之棺殓】方輗【字叔行平江人受业李燔与饶伯舆友善安贫乐道前后征聘皆不赴魏了翁题其所居曰学斋】方兴【字毅轩临湘人宋亡与张世杰文天祥共图恢复以功加招讨使死崖山之难】徐伟【临湘人宋末举孝亷事毋至孝有司累辟不赴去之野潭山中隠居教授依以居者三百余家嵗荒贫不举子者悉资给之人感其恵子多以徐为名有子八人后皆知名时号徐氏八龙】元张琦【临湘人生二嵗母刘遭乱防于兵父必达不复娶琦稍长思其母辄歔欷泣下及冠请于父往求其母徧厯湖南北准东西后求得之贵池迎归奉养其后十余年父母相继殁终丧犹蔬食事闻旌其门曰孝义】明萧授【华容人以千户従成祖起兵积功至都督佥事永乐中充縂兵官镇守湖广贵州在镇二十余年讨平苗蛮数十部威信大行进左都督卒赠临武伯諡请康】方廷玉【字致羙巴陵人父必夀洪武进士厯官按察使以政绩着廷玉永乐进士改庶吉士迁工部郎中时燕京创造上节俭休养二疏擢浙江右布政使致仕杨称其质实而文和易有守】魏文昌【华容人事毋至孝洪武时父获罪繋武昌狱文昌诣阙上疏愿以身代报可临刑谓其弟曰谨事二亲如吾生存时也遂伏法时年十有八】刘仁宅【字广居华容人永乐举人知瑞昌县蠲赤湖课二万缗免沿江之逋米十余万减民税之耗于巨室者数千石晋广西按察副使景泰中思明都指挥黄杀其兄仁宅亷得状惧使人奉千金为夀且拥兵数万相挟制仁宅至南寜子来谒伏甲缚之谕死隂遣人京师营干得释罪既益横乃据摭他事中仁宅仁宅委政去归装惟七金杨荣过其家见牀上蒲席布被喜曰所操若　是可称真御史矣以子大夏贵赠兵部尚书】李嶲【字邦杰华容人宣徳中由乡贡厯官彰徳知府赵王毎出郭祷祀游猎数百里嶲上疏言之上遣内使逮治并赐敕褒奬觧绶归卜居黄湖山足迹不入城市】邓廷瓒【字宗器巴陵人景泰进士知淳化县有恵政迁太仆丞擢知贵州程番府政令平和民苗感悦宏治初累迁右副都御史巡抚贵州有平苗功进右都御史掌南院寻提督两广军务兼巡抚亦有声绩复召掌南院廷瓒有雅量世称长者其所设施动中机宜屡督军务出必成功卒赠太子少保諡防敏】黎淳【字大扑华容人天顺初进士第一官至南京礼部尚书为人□介寡合鲜所依附敦伦纪崇节俭其所树立即幽隠无愧有门生知华亭遗以红云布淳却之题其缄曰古之为令植桑防麻今之为令织布瀑花人服其操卒諡文僖】刘大夏【字时雍仁宅子天顺进士累转兵部职方司郎中时汪直开边欲乗间取安南宪宗命索永乐讨安南故牍大夏亟匿之事得寝宏治时为兵部尚书孝宗方鋭意太平屡被宣召大夏忠诚恳笃忘身徇国所陈时政立见施行羣小深嫉之武宗立数上章不用遂乞归刘瑾用事逮下诏狱戍肃州瑾诛复官大夏常曰居官以正巳为先不独当戒利亦当逺名朝鲜南南使至辄问刘尚书安否其为外邦所重如此卒赠太保諡忠宣】杨一清【字应寜本云南安寜人父景化徙家巴陵成化进士厯山西提学副使转督陜学凡八年宏治中擢左副都御史督理陜西马政十七年河套告急尚书刘大夏荐一清抚陜经畧防御创红古等城以捍之一清有谋善防所居之处时演习营阵安化王寘鐇反拜陜西总制与太监张永共出师寘鐇就擒与永计诛刘瑾入内阁加少传寻致仕遂依归家居镇江乆之世宗嗣位诏以故相行边后复入阁上方励精图治中外事一咨委焉八年请老赐金帛明年削籍卒諡文襄赠太保】王俨【字民望华容人成化进士授工部主事统理吕梁洪凿石开渠便丹楫徙居民濒河者数百家陞四州成都知府治行为天下第一厯官陜西右布政冦逼西固城俨督饷区画旬日得刍粟九十余万擢户部右侍郎摄太仓事革中官常例钱崇王讼民田又请黄河退滩及寜陵免税地上命俨往覈田尝为民者咸归之复疏河滩实民产免税非祖训不可许皆如其议转左侍郎覈外戚侵民官地数万亩奏戍其监奴于边武宗即位俨上疏乞致仕得归居无何刘瑾乱政捕繋诏狱鍜链无所得矫诏谪辽东戍瑾诛赦还】严永濬【字宗哲华容人成化进士授户部主事督饷宣大陜西大饥奏蠲税四十万接济边储全活数万人擢郎中出守西安府以礼化导俗渐循谨文案立剖庭无宿牒先是西安嵗织绒服进用中官横取百姓苦之永濬疏论其害不报擢浙江防政卒】胥文相【字士衡巴陵人宏治进士知漳浦县蝗螟为灾祷之越境去嵗更稔又疏罢银坑之税累迁南戸部郎中厯汀州栁州知府多政绩子焯官鄱阳知县有恵政工诗文】黄昭道【字文显平江人宏治进士知长山县嵗蝗祷于神雨雹立作蝗尽死迁南京御史正徳中论刘瑾廷杖除名瑾诛擢江西佥事宸濠招亡命刼彭蠡诸处昭道捕获数百人讯治如法旋迁云南防政谕晓缅甸诸蛮咸惧修贡分守普安讨贼有功迁布政使】白起旦【华容人由贡生知鸡泽县有亷干名兴起文学濬开井渠民赖焉比入觐坐卧一牛车不宿旅舎夜大雪盈车中晨起敝簏短衾皆沾湿起旦无忤色】孙继芳【字世真华容人正徳进士授刑部主事东厰获数人诬为盗下刑部论法继芳白其寃改兵部员外武宗将南巡继芳偕武选郎黄巩诸部寺僚属百余人谏止捕繋廷杖武库郎陆震笞死继芳裹疮力治震丧官终云南提学副使子宜字仲可为文千言立就举于乡为父丧哭泣损目遂不复防试自号洞庭渔人构亭著书兴至把笔书所为诗奇逸飞动所着诗三四百巻宜子斯亿字兆儒七嵗能赋诗年十四为诸生事祖母及母以孝闻以著述自任隐元石山中诛茅蔬食充然自得学使董其昌称之曰徳范如太邱豪侠如朱游云】萧一中【字执夫华容人正徳进士知新城县擢监察御史疏援马録逮繋招狱谪广西按察使照磨迁分宜知县忤大学士严嵩防罹祸迁东昌同知厯南刑部郎中复以在新城时劾夏良胜大礼疏草再贬饶州府通判后厯官右副都郡史巡抚四川】傅尚文【字元质华容人正徳进士任大理评事武宗南巡与同舍郎上疏諌捕繋锦衣狱跪午门廷杖左迁戸部照磨嘉靖初还旧职累迁江西副使】方钝【字仲敏巴陵人正徳进士由华亭令累官戸部尚书时边费浩繁苦心节济在部六年题疏数十万言严嵩中之诏改南乞归卒赠太子少保諡简肃】姜廷頥【字以正巴陵人嘉靖进士知余干县擢御史按通州京师告警与都御史王忬乗城三日疏七上迁淮扬兵备副史是时江北取民无制廷頥行一条鞭法遂为善政累官兵部侍郎】谢登之【巴陵人嘉靖进士累官工部尚书立朝清介自持同列咸惮之】艾穆【字和甫平江人嘉靖举人累迁刑部主事録囚陜西时政尚严苛诏决不如额者罪穆防爰书情确者决二人张居正夺情穆与主事沈思孝抗书极论忤防廷杖遣戍西寜乆之起员外郎累进佥都御史巡抚四川有平防功】姜性【字初防廷頥子万厯进士厯刑科给事中居谏垣两嵗前后疏凡百八上皆切中时弊又请于清泥湾水次置仓厫免湖南嵗兑武昌蕲州漕费乡里称便】唐世柱【字擎元巴陵人少孤事母至孝万厯举人知济寜州嵗旱步祷雨立降増先贤仲氏祭田振兴名教官终戸部员外郎】萧露丰【字书年临湘人张献忠防城与妻沈氏奉父母走避其父为贼所执露丰挺身救父贼释其父而执之沈氏闻父被执亦奔救俱为贼所害】刘希文【华容人天啓中以贡生授兴文教谕流贼防城县令张振徳被害希文暂署县事贼复至誓死不去与其妻白氏同殉　本朝乾隆四十一年　　予入忠义祠】李兴玮【巴陵人崇祯时抜贡献贼破岳同父诣所在请兵其母泣止之不顾后一家俱遇害兴玮随巡抚章旷图恢复死难于衡阳　木朝乾隆四十一年　　予入忠义祠】
　　本朝黎大观【字三湘华容人康熙丁夘举人知宜黄县筑永丰陂建通津桥葺学宫置学田尽罢诸陋规擢刑部主事】单国成【平江人事继母孝尝防至负母逺奔足腓皆裂妻丧以母故终身不再娶雍正十一年以孝义被　旌】
　　流寓唐韩注【贞元间谏议大夫以言事贬岳州杜甫寄韩諌议诗有濯足洞庭望八荒之句】宋苏辙【字子田眉山人徽宗时岳州安置】刘寳【东平人以都统制従岳飞破杨么飞遇害遂家华容隐东山大夏其十世孙也】
　　列女宋贾琼妻韩氏【名希孟巴陵人魏国公琦之裔少明慧知读书年十八适琼开庆初元兵至岳阳为部卒所掠将挟以献其主将氏知必不免赴水死】徐君寳妻某氏【巴陵人同韩被执居杭州自岳至杭数千里其主者数欲犯之终以计脱一日主者怒甚将强焉氏度不得免因南向再拜泣下题词一阕于壁上投大池中死】李孝女【平江人年十四侍母遭火变家人逺避女独守火舎不去火止阖宅皆焚唯二舎岿然后适呉樵】明方可琏妻沈氏【巴陵人少寡一子尚幼舅姑欲夺其志氏刺面守节教子成立有司请于朝旌焉】张氏女【临湘人许嫁诸生何惟寅后惟寅得癎疾父欲令改适女以死誓有司嵗给粟帛奨之】杨宾朝妻丁氏【临湘人崇祯末流冦张献忠渡江避乱山中尝语夫曰若遇贼至誓不受辱后果为所执不屈死】甘氏女【名元秀华容人许嫁里人魏文昌文昌以父获罪诣阙请代死报可遂繋狱女父欲改嫁之辄赴井求死以救免文昌伏法女沐浴具衣服自缢以殉】邓于旬妻李氏【华容人年二十于旬死触槐以殉】严循闲妻罗氏【华容人年十八归循闲貌寝为夫所弃不入其室者十余年夫病侍汤药誓以身殉比夫死缢于棺则】余所蕴妻汤氏【临湘人崇祯中流贼张献忠防河南汤避白泥湖被执将加刃其子禾儿甫八歳跪挽贼刃求免其母贼不应遂相抱赴水死】姜振徳妻刘氏【巴陵人崇祯末闯贼防城夫与姑俱被害氏自缢死】许某妻康氏【巴陵人事姑孝夫妇俱为贼所害恐夫不免乃绐贼曰释吾夫则当従汝贼释其夫遽跃水死有司旌其门曰义烈无双四字】
　　本朝赵万巻妻唐氏【巴陵人年二十夫亡矢志守节侍养迈姑抚侄主夫后康熙六十一年　旌又孝子许伯泰妻傅氏尹隆彩妻张氏陈如文妻熊氏李泰然妻彭氏李廷诲妻熊氏生员袁天秩妻许氏张定邦妻龙氏龙用周妻汪氏张渭滨妻晏氏俱乾隆年间先后　旌表】陈之遇妻刘氏【临湘人年十九夫亡矢志守节抚遗腹子道宻为诸生康熙四十八年旌又生员沈士炳妻丁氏夫故年二十二矢志守莭雍正十二年　旌又沈士琼妻呉氏李坚妻方氏彭熙妻沈氏生员周之衡妻沈氏谢名标妻沈氏张能建妻余氏叶献魁妻李氏朱叔旂妻元氏徐玉子妻万氏呉仪周妻黄氏瞿宗文妻林氏贡生栁洪根妻谢氏张士荣妻郑氏方梅妻沈氏又烈妇李四珪妻呉氏俱乾隆年间先后　旌表】聂氏女【临湘人名大姑防字蒲圻张大杰方十龄大杰夭誓不再字养父母终身雍正九年旌又郑二姑防字范振年十八振死于蜀励志守节孝养老母又沈大正许字姚琢章病殁矢志守贞俱乾隆年间先后　旌表】李仪禄妻陈氏【平江人年二十夫殁抚孤誓节康熙三十六年　旌又鲁文江妻潘氏夫殁防指矢节备厯艰苦凌之鹗妻李氏妾钟氏同心守节张礼行妻彭氏防失所天抚孤守志负土塟父俱雍正年间　旌表又生员喻汲妻袁氏彭昌华妻王氏贡生张礼成继妻李氏李承筠妻唐氏何干服妻陈氏陈汝弼妻何氏余名士妻李氏唐成纲妻汤氏鲁行道妻童氏钟圣逢妻张氏王大纯妻童氏童传愈妻钟氏钟宗舜妻陈氏李保四妻呉氏又烈妇郭氏以夫出被奸不従惨死江庆璜妻黄氏夫亡身殉俱乾隆年间先后　旌】严一中妻张氏【华容人防年守志事老姑以孝闻康熙五十六年　旌王正恺妻蔡氏苦节养姑抚孤励学又生员闵士元妻何氏年十八夫卒贫不克葬抚遗腹子成立夫既葬哀恸而絶王师文妻严氏夫殁守节防指截髪以示志凃子超妻叚氏程自洞妻董氏李以符妻何氏李思旃妻傅氏刘士贤妻伍氏生员张召修妻敖氏潘士栋妻魏氏举人侯三宅妻蔡氏程文英妻张氏陈半壁妻花氏凃云安妻雷氏凃恪诚妻施氏魏壁万妻黄氏邓宏禄妻李氏俱乾隆年间　旌表】
　　仙释唐杜兰香【岳州有渔父于洞庭湖闻儿啼声四顾无人惟三嵗女子在岸渔父怜而举之十余嵗天姿奇丽忽有青童自空而下集其家携女去临升谓其父曰我仙女杜兰香也有过谪于人间防期有限今去矣其后防于包山张硕家授以举形飞仙之术硕仙去渔父亦学道不食后不知所之】无姓和尚【居巴陵县东南楞伽北峯足不出阃者五十年栁宗元为之记】湘中老人【唐吕云卿尝夜泊君山侧命酒吹笛数曲忽见一老人棹舟来于怀袖中出笛三其一大如合拱其次如常人所蓄其一絶小如细笔管云卿请吹之老人曰大者诸天之乐不可发其次对洞庭诸仙合乐而吹小者乃老身与朋侪可乐者试为子吹之于是抽笛三弄湖上风动波涛滉漾鱼龙跳喷至五六声君山上鸟兽呌噪月色昏晦舟人大恐遂止】王廓【咸通中廓自荆渚将过洞庭泊舟君山下登山而行见石洼中有酒掬而饮之陶然以醉自此无疾渐厌五谷后防山经云君山有仙酒饮之升仙廓所遇者此酒也】五代灏鉴【云门法嗣住巴陵新开院一日作三转语呈云门故寺中至今有三语轩又有鉴防亦干明寺僧一日上堂説偈有横塘栁影鱼吞树覆径槐隂马踏枝之句又陆道人机道人皆干明寺僧之有声者】明无相【名普实年十一歳出家防东林幽谷二老洪武初南游荆湘居图通寺升座演法天花飞堕仙鹤翔空长沙旱迎祈雨四百里程半日即至三日果大雨一日示其徒曰某日吾当归矣及期沐浴説偈而逝】
　　土产莼菜【出临湘县莼湖府志叶如莴苣面紫背青茎黄花白秋间开浮水上】橙橘【巴陵县出】菱芡【华容诸垸出】茶【诸县俱出君山为上临湘为多岳阳风土记防湖诸山产茶李肇所谓岳防湖之含膏也】方竹【巴陵县君山出】绢【巴陵平江出为多】苎【诸县皆出】葛【平江县出】文鱼【临湘县沅潭出一名春鱼府志细如针长一二分惟立夏小满间有之】鳇鱼【大江出岳阳风土记岳州人极重鳇鱼子毎得之防以皂荚水少许盐溃之即味甘羙】鼈甲【唐书地理志岳州土贡　又旧志载巴陵县出铁查四邑并无铁矿府志载巴平二邑微有金砂明史成化中开湖广金塲得金仅五十三两于是复闭则亦无禆开采附识于此】









　　钦定大清一统志巻二百七十九
&lt;史部,地理类,总志之属,大清一统志,常德府图&gt;
&lt;史部,地理类,总志之属,大清一统志,常德府图&gt;
&lt;史部,地理类,总志之属,大清一统志,常徳府表&gt;
　　钦定四库全书
　　钦定大清一统志巻二百八十
　　常徳府【在湖南省治西北六百七十里东西距四百二十里南北距二百一十里东至长沙府益阳县界一百六十里西至辰州府沅陵县界二百六十里南至长沙府安化县界一百二十里北至直隶澧州界九十里东南至益阳县界一百三十五里西南至沅陵县治三百八十里东北至岳州府治四百五里西北至澧州石门县治二百二十里自府治至　京师三千九百八十里】
　　分野天文翼轸分野鹑尾之次
　　建置沿革禹贡荆州之域春秋战国时属楚秦黔中郡地汉髙帝置武陵郡【王莽时改为建平郡】后汉因之顺帝时为荆州刺史治三国属吴晋属荆州南北朝宋齐属郢州梁置武州后废陈天嘉元年复置武州大建七年改曰沅州隋平陈郡废改曰朗州大业初仍曰武陵郡唐武徳四年平萧铣复置朗州开元中属江南西道天寳初仍曰武陵郡改属山南东道乾元初复曰朗州五代时属楚后周行逢据其地初为永顺节度后改武平军【五代史楚世家梁太祖时马殷请升朗州为永顺军又周广顺三年刘言请升朗州为武平军马端临文献通考鼎州后唐为武正军节度又改武平军周为大都督】宋建隆四年罢军【宋史地理志干徳二年降为团练】仍曰朗州武陵郡祥符五年改曰鼎州【祝穆方舆胜览时升永安军又改靖康军】政和七年置常徳军节度【宋史地理志建炎四年升鼎澧州镇抚使绍兴元年置荆湖北路安抚使治鼎州领鼎澧辰沅靖州三十二年罢】乾道元年升为常徳府【宋史地理志以孝宗潜藩升府八年依旧提举五州】属荆湖北路元为常徳路属湖广行省明复曰常徳府属湖广布政使司
　　本朝因之康熙三年属湖南省领县四
　　武陵县【附郭东西距八十里南北距二百一十里东至龙阳县界四十五里西至桃源县界三十五里南至长沙府安化县界一百二十里北至直隶澧州界九十里东南至龙阳县界四十五里西南至桃源县界九十里东北至岳州府安乡县界一百三十五里西北至澧州石门县治二百二十里汉置临沅县属武陵郡王莽改曰监沅后汉复名为武临郡治晋以后因之隋改置武陵县仍为郡治唐为朗州治宋为鼎州治南宋为常徳府治元为路治明复为府治　本朝因之】桃源县【在府西八十里东西距二百四十五里南北距二百二十里东至武陵县界五十五里西至辰州府沅陵县界一百九十里南至长沙府安化县界一百里北至澧州石门县界一百二十里东南至安化县治二百五十里西南至沅陵县治三百里东北至澧州治二百二十里西北至澧州慈利县治二百里汉临沅县地后汉建武二十六年分置沅南县属武陵郡晋以后因之隋省入武陵宋干徳元年析置桃源县属鼎州南宋属常徳府元元贞元年升为州属常徳路明洪武三年后降为县属常徳府　本朝因之】龙阳县【在府东少南八十里东西距二百五十里南北距二百一十里东至岳州府华容县界二百一十里西至武陵县界四十里南至长沙府益阳县界九十里北至武陵县界一百二十里东南至沅江县治一百二十里西南至长沙府安化县治二百三十里东北至华容县治一百六十里西北至武陵县界三十五里汉索县地后汉汉夀县地三国吴析置龙阳县属武陵郡晋以后因之唐属朗州宋初属鼎州大观中改曰辰阳绍兴三年复故五年置军使三十年复为县属常徳府元元贞元年升为州明洪武九年复降为县　本朝因之】沅江县【在府东南二百七十一里东西距一百三十里南北距一百三十里东至长沙府湘阴县界七十里西至龙阳县界四十里南至长沙府益阳县界九十里北至龙阳县界四十里东南至湘阴县治一百一十里西南至益阳县治一百一十里东北至岳州府巴陵县界四十里西北至龙阳县治一百二十里汉益阳县地梁置药山县兼置郡隋开皇中郡废改县曰安乐十八年又改曰沅江属巴陵郡唐属岳州干宁中改曰桥江五代时改属朗州宋干徳元年复曰沅江仍属岳州南渡后还属鼎州乾道中复属岳州寻还属常徳府元元贞元年改属龙阳州明洪武十二年并入龙阳十三年复置仍属常徳府　本朝因之】
　　形势沅水演迤阳山雄峙【宋袁申儒三亭记】南楚上游重湖旧瓖【方舆胜览】荆渚唇齿【元统志】左包洞庭之险右控五溪之要【武陵志】山林蓊欝湖水濬濶【武陵集】
　　风俗民食鱼稻以渔猎山伐为业【汉书地理志】人气和柔多淳朴少宧情有虞夏遗风【梁伍安贫武陵记】信鬼而好巫【宋朱子九歌注】居民务本勤于耕织【元统志】
　　城池常徳府城【周九里有竒髙二丈五尺门六南北各二南临大江东西北三面有濠明洪武时因元旧址筑　本朝康熙九年重修乾隆三十一年又修】桃源县城【土城周三里有竒门四明成化中筑】龙阳县城【周四里三百三十四歩门六南北各二北濒江东西南三靣有濠明成化中因元旧址筑　本朝乾隆三十一年修】沅江县城【土城周五里门四明成化中筑】
　　学校常徳府学【在府治西南宋咸淳八年建　本朝顺治十六年重建康熙六年重修入学额数二十名】武陵县学【在县治西北隅宋绍熙二年建明洪武元年修　本朝康熙五年重建入学额数二十名】桃源县学【在县城南宋庆厯中建明洪武六年修　本朝顺治六年康熙三年重修入学额数二十名】龙阳县学【在县城东宋元祐间建明洪武二年重修　本朝康熙七年重建入学额数十二名】沅江县学【在县治东旧在县西明洪武二年迁建　本朝康熙三年修入学额数八名】朗江书院【在府城南　本朝乾隆十六年建又桃源县有桃川书院在县南三十里旧名桃溪书院　本朝乾隆十九年重建改今名龙阳县有沧浪书院在县西沧港上　本朝乾隆十一年建又旧志载府城东北有沅阳书院宋丁易东建龙阳县西南有龙津书院宋周徳元建附识于此各县俱设有义学社学】
　　户口【原额人丁三万六千九十九又滋生人丁六十九万六千四百四】
　　田赋【田地塘三万五百七十二顷三畆四分八厘额徴地丁正杂银九万九千七百七十二两一钱六分四厘】
　　山川木山【在武陵县东十五里李白流夜郎经此有诗】花山【在武陵县西二十里多杜鹃花】平山【在武陵县西三十里一名武山一名太和山又名武陵山亦名河洑山郦道元水经注沅水又东迳平山西南临沅水寒松上荫清泉下注乐史太平寰宇记武山顶有耆阇寺道徳观其下有徳胜泉一名卓刀泉曹学佺名胜志武山傍有西山仙井白云洞遗迹即张虚白醉卧处其下为武陵溪】髙吾山【在武陵县西三十里一名西山在平山西也接桃源县县界其下即武陵溪入沅水处】鹿山【在武陵县西三十里下有鹿穴】善济山【在武陵县西八十里山昔有妖女祠唐袁映焚之妖遂息后人因名山曰善济而立袁烈士祠】古城山【在武陵县南七十里前有古隄城迹宛然葢即古沅南县】霞山【在武陵县南八十里一名金霞山有淘金塲】沧山【在武陵县南一百二十里与霞山相对沧水所出】长坡山【在武陵县北二十里前临诸河背枕阳山为诸山之秀名胜志其坡特长而秀】阳山【在武陵县北三十里水经注澹水出汉夀县西阳山方舆胜览梁山旧名阳山唐天寳六年改名汉梁松庙食于此故名名胜志山前有池其下有灵泉寺旁有飞泉瀑布观者忘暑府志阳山有风雷雨三洞】大龙山【在武陵县北三十里山势蜿蜒若龙】风门山【在武陵县北三十里鲍坚武陵记风门山有石门去地百余丈将欲风起此门隐隐有黒气上须防黒风竞起又黄闵武陵记风门山上有葱畦陇成行人欲取者先祷山神乃取气味甚美府志谓即阳山之风洞】茶林山【在武陵县北三十里一名茶山以多产羙荈而名】龙山【在武陵县北六十里隋书地理志武陵县有龙山】绂紫山【在武陵县北七十里】鼇山【在武陵县北七十里一名虎齿山武陵记虎齿山形如虎齿民常六月祭之不然辄有虎害】文殊山【在武陵县北八十里雁门村旧有双松亭】七姑山【在武陵县北八十里又十里有药山相近浮山又有龙岩山名胜志云龙岩山中有石桥崖壁嵌空白乳如笋行可五里许至其穴冷然流水不可俯视祷雨辄应】善徳山【在武陵县东南十五里一名枉山亦名枉人山水经注枉渚东里许便得枉人山山西带循溪一百余里茂竹便娟披溪防渚长川迳引逺注于沅唐书地理志武陵郡有枉山李吉甫元和郡县志善徳山在县东九里本名枉山开皇中刺史樊子葢以善巻尝居此改名善徳明统志山有白龙井道书以为第五十三福地】塔山【在武陵县西南九十里亦有淘金塲】髙崖山【在桃源县西三十里延溪水出此】闗下山【在桃源县西今名脚底岩水经注沅水又东得闗下山】万阳山【在桃源县西一百二十里一名安阳山又名苏黄山云气开合可占晴雨相近有九首山在大敷溪上上有九峯故名九溪水出此又有丫柱山小数溪水出焉】壶头山【在桃源县西二百里接辰州府沅陵县界详见辰州府】绿萝山【在桃源县南十五里下有潭水经注沅水东带緑萝山頽岩临水悬萝钓渚渔咏幽谷浮响若钟道书以为第四十二福地】牯牛山【在桃源县南一百五十里接长沙府安化县界一名古溶山怡望溪出此】灵岩山【在桃源县北七十里苏溪村山有五洞相连洞中有小河并龙潭水清可鉴石壁上有天然大士像昔人评花源胜景首推灵岩】方山【在桃源县北八十里顶有石洞相近有仙人山莫溪港水出焉又十里有纛旗山又十里有观谷山】桃源山【在桃源县西南三十里有桃源洞相传即陶潜所记桃花源也武陵记武陵山中有秦避世人居之号曰桃花源旧志山周三十二里西南有桃源洞一名秦人洞洞口流泉瀑布千丈落石壁下流里许伏地不见至北三里与桃花溪合流入沅　按今桃源山在乌道村孔道之侧所指为桃源洞者未必晋时遗迹也】闻山【在桃源县西南三十五里下临桃花溪】钦山【在桃源县西南六十里濒江其东为渔仙洞有寺名胜志山如屏壁其下有二石室相传马援避暑所凿】穿石山【在桃源县西南七十里下有大窦东西洞达春夏水溢江水自中流过相传马援于此凿石窍以避暑　按明袁宏道游记由渔仙寺数里至穿石石三面临江锋棱怒立突出诸峯上石腹南北穿如天阙门髙广略倍据此穿石山在钦山西数里明统志以为在县西一百五十里者误】夷望山【在桃源县西南一百二十里沅江中今名水心崖水经注沅南县西有夷望山孤竦中流浮崄四絶昔有蛮民避防居之隋书地理志武陵县有望夷山疑即夷望之譌府志水心崖南逼江岸夷望溪横齧其趾两峰骨立髙数千丈竒险难登】焦林山【在桃源县西南一百四十里羣山周遭有如城阙巷陌厯厯】将军山【在桃源县西北一百里白石村府志两两相对形如将军】军山【在龙阳县东八十里明统志吴潘濬讨武陵都尉樊伷屯兵于此】金牛山【在龙阳县南六十里上有仙翁洞风洞下有龙池】龙阳山【在龙阳县南九十里王存九域志龙阳县有龙阳山明统志旧名横山唐天寳中改名】寳台山【在龙阳县北十五里前对橘洲后连内隄】禆牛山【在龙阳县境叚成式酉阳杂俎龙阳县禆牛山南有青草槐丛生髙尺余花若金灯】浪山【在龙阳县西南九十里与武陵县沧山相连下有水与沧山水合谓之沧浪水　按明统志载龙阳县西南九十里有良山良水出焉葢即浪山之误】看灶山【在龙阳县东北一百二十里鼎港口相传黄帝铸鼎其灶在此故名又四十里有团山在洞庭湖中】赤山【在沅江县东北五十里洞庭湖边一名赤山岭绵亘数十里上有范蠡庙下有金鸡山唐天寳间改名蠡山赤山庙碑记唐光宅二年立以祀范蠡者山上有白鹤池山色纯赭映入湖水相近有明山接长沙府湘阴县界】湘山【在沅江县东北接岳州府巴陵县界汉书地理志益阳湘山在北萧徳言括地志湘山在洞庭湖中】何仙岩【在桃源县西四十里经石梁数百歩始至两山翼岩巍然蔽天上有何仙洞】倒水岩【在桃源县西南六十里钦山之东瓮子滩上龙家溪自北出流其下其上有十二峯列马石溪左岩石防差鼎立称尊适可三足中皆有涧隔之其地饶竹水经注沅水东厯三石涧鼎足均峙秀若削成其侧茂竹便娟致可玩也】燕子岩【在桃源县西南一百五十里名胜志燕子岩连壶头山下有深峡冬时蛰燕于此故名又县西三十里亦有燕子岩】龙潭坡【在桃源县西南一百六十里有路可通辰州府沅溪县】燕子洞【在武陵县南一百二十里接长沙府安化县界】龙门洞【在武陵县西北六十里名胜志龙门洞有石岩中通一门门外有桥其中深邃约二里许下有龙潭祷雨辄应】漉鱼洞【在桃源县西一百二十里大敷溪上下有石穴可漉鱼中闻溪流声】白马洞【在桃源县西南二十五里桃花溪北洞中有涛涌出奇怪如神物之状县志白马山下涛涌如雪桃源八景中曰白马雪涛此也】髙灵洞【在桃源县西北一百五十里近汤泉府志三面皆白俯仰五十尺横广有加洞右有小门仅二尺许初入沈黒燃炬入数十折得若堂若房者数间朗然有光后有长滩四五折为十曲岩又数歩为仙界坡坡右有琼田十二沟塍俨然相传又十里通赤霞洞人不能至】金鹤洞【在桃源县西北一百五十里三面皆絶人迹一面临水据石而上凡三折为小室折为石门门内科狭昏杳不可入】沅水【在武陵县南今谓之沅江自辰州府沅陵县东流入桃源县界又东入武陵县界又东入龙阳县界又东入沅江县界入洞庭湖汉书地理志武临郡临沅注应劭曰沅水出牂牁入于江水经注沅水东北过临沅县南与沅南县分水有夷望水注之又东得闗下山又东厯临沅县西为明月池白壁湾又东厯三石涧又东带緑萝山又东迳平山西又东迳临沅县南又东厯小湾谓之枉渚又东厯龙阳县汜州又东迳龙阳县北又东合寿溪又东至长沙下隽县西北下注洞庭湖入于江府志沅水入桃源合大小敷溪夷望沈水诸溪迳白马洞为白马江亦名桃川江又东合延溪邹溪又自沅江县富池径新窖至倒水港】枉水【在武陵县南一名苍溪源出金霞山东北流经善徳山入沅楚辞渉江朝发枉渚兮夕宿辰阳方舆胜览源出武陵县南苍山名曰枉渚善巻所居　按名胜志枉水源出县东南十五里枉山明统志因之而水经注沅水东厯小湾谓之枉渚渚东里许便得枉人山山西带循溪一百余里则枉山乃水流所迳非水源之所出也以为源出枉山者误】渐水【在武陵县北流入龙阳县西北入沅一名澹水一名鼎水亦谓之鼎江汉书地理志武陵郡索渐水东入沅水经注澹水出汉夀县西阳山南流东折迳其县南阚因以为兴水所出东入沅而是水入东厯诸湖方南注沅亦曰渐水也水所入之处谓之鼎口方舆胜览武陵县有水名鼎口尤多鱼按朗陵地图云昔有神鼎出乎其间府志源出梁山西麓灵泉寺侧石罅中东北径崆巃城下又东北厯诸湖而出鼎港龙阳县志鼎口旁有小江亦曰小港在县西北四十里去武陵县亦四十里即鼎水入沅处】潜水【在武陵县东北一名麻河一名従河有二源自沣州安乡县流入一出月山东南流至县城北合渐水一源】沧浪水【在龙阳县西源出武陵城南沧山东北流至此与浪水合寰宇记沧浪二水合流乃渔父濯缨之处府志沧浪二水合流出沧港入江】芷水【在龙阳县西方舆胜览即资水之别派两岸多生杜蘅白芷故名】资水【在沅江县西南自长沙府益阳县流入又北流入洞庭湖其支流自县南瓦石矶分流东流至长沙府湘阴县界入湘水桑钦水经资水又东与沅水入于湖中东北入于江注湖即洞庭湖也所入之处谓之益阳江口按资水在县南自益阳县流入沅水在县北自龙阳县流入于沅江县东北同流入于洞庭自方舆胜览以沅水为芷水而芷资声近后人遂以资水为芷水因即以资水为沅水而三水经流各异未可牵附也】便河【在武陵县北门外府志元郡监哈商以民难于输运乃従北门起至潜水十五里开河以便之嵗旱因以溉田民甚赖之　哈商旧作哈□今改正】玉带河【在武陵县西北一里一名秀水河名胜志宋端拱间太守龚颖尝秀水斗门四字】东湖【在府城内】笠湖【在武陵县东七十里湖中有沙洲浮起如笠故名】白马湖【在武陵县西七里一名白蟒湖府志昔宋栁拱辰濵此以隠归老桥即其津也曽巩归老桥记武陵之西北有湖属于梁山者白马湖也】栁叶湖【在武陵县北】鹰湖【在武陵县东北六十里渐水所经相近有土桥湖】青草湖【在武陵县东北七十里绂紫山下相近有冲天湖寺塲湖又五十里有马颈湖】大沧湖【在龙阳县东十五里古名白查湖隋书地理志龙阳县有白查湖】蠡湖【在龙阳县东三十里跨沅江县界一名赤沙湖一名赤湖寰宇记范蠡游此故名】太白湖【在龙阳县东八十里西南防天心湖东北通洞庭湖】陡门湖【在龙阳县西十五里一名陡明湖又相近有潭明湖】山湖【在龙阳县北七里东防髙公桥湖西通黄城港入小江】天心湖【在龙阳县东南六十里有上下二湖接沅江县界东连洞庭湖又县南安乐湖与此湖通】洞庭湖【在龙阳县东北一百六十里跨沅江县及岳州府巴陵县华容县澧州安乡县界府志湖方八九百里龙阳沅江所属特西南一隅耳一名青草湖其相连诸湖惟此独大则洞庭亦总名也】鹤湖【在沅江县东三十里】石溪湖【在沅江县南半里民多渔此获利又三十里有龙池湖】千子湖【在沅江县西南二十五里】马子溪【在武陵县西十里】武陵溪【在武陵县西三十里源出平山南流入沅唐孟浩然有诗方舆胜览武陵溪亦名徳胜泉】延溪【在桃源县东五里源出髙崖山东南流入沅寰宇记延溪有柘树千余顷枝条茂畅昔有乌集其上枝下垂着地乌去枝偶振折羣乌号啸楚人取其枝为弓名曰乌号】邹溪【在桃源县东四十里源出县东北八十里水田村南流入沅】清湘溪【在桃源县西九十里一名新湘溪源出髙桥村又十里有小敷溪源出髙桥村丫柱山又二十里有大敷溪源出安阳山溪口有大敷州上三溪俱南流入沅】闗溪【在桃源县西一百二十里一名仙人溪水经注沅水又东得闗下山东带闗溪泻注沅渎府志仙人溪在水心崖东源出髙桥村南流入沅一名千人溪相传隔岸有石用千人拽之故名】梅溪【在桃源县南五里】苏溪【在桃源县北一百里上合黄石溪南流二十里为善溪以善巻所游而名流迳花严白阳至吕真渡入沅】兰溪【在桃源县北一百里相近有九溪又二十里有黄石溪源出香山村下合蘓溪】桃花溪【在桃源县西南二十五里源出桃源山北流入沅又十里有水溪一名鼠溪源出县南五十里大安村又二十五里有沈溪一名后溪源出长沙府安化县界俱西北流入沅】夷望溪【在桃源县西南一百二十里俗讹为怡望溪又讹为渔网溪水经注夷望山南有夷望溪水南出重山逺注沅】夀溪【在龙阳县东北水经注沅水又东合夀溪内通大溪口有木连理根各一岸而凌空交合其水上承诸湖下注沅水】流花港【在武陵县东四十里府志循大江旁由此北出通华容交港以达荆江可避洞庭之险】花叶港【在武陵县南四十里又二十里有官仓港又相近西南有两汊港接桃源县界通花叶官仓二港故名南流入沅】黄城港【在龙阳县西宋绍兴中尝移县治于此】永泰渠【在武陵县北万金村唐书地理志武陵北有永泰渠光宅中刺史胡处立开通漕且为火备】白沙洲【在武陵县东三十里】陈家洲【在武陵县西十五里上有民居又五里有丹洲相传掘土得丹砂故名】汜洲【在龙阳县西一名橘洲一名九洲水经注沅水又东厯龙阳之汜洲洲长二十里襄阳耆旧传吴李衡汉末为丹阳太守遣客十人徃武陵龙阳汜洲上作宅种橘千株吴末衡甘成嵗得绢数千匹家道富足晋咸康中其宅上枯树犹在杜佑通典沅水入龙阳界厯九洲即李衡种甘所名胜志汜洲有大小隄二小者去县西二十五里周回四十丈又十五里为大汜州隄周回一千八百丈】洲【在龙阳县西四十里亦曰眉州突起中流状如蛾眉】洪沾洲【在龙阳县东北一百八十里亦曰洪沾口自岳州府巴陵县渡湖至常徳府必经此】闗洲【在沅江县东南五十八里元和志建安二十年孙权遣吕防袭长沙零陵桂阳三郡先主引兵五万下公安今闗公入益阳此洲葢其屯兵处故名】洞庭夹【在龙阳县东北一百二十里洞庭湖滨舟楫泊此风水大则由洪沾水小则由夹入湖其南七十里为沅江县　按旧志载洞庭夹有二一在龙阳县东北一在沅江县东查洞庭夹在洞庭湖濵自龙阳东北去一百二十里自沅江北去七十里其界相连非有二也又其地在沅江之北旧志以为在东者悮】崇神潭【在龙阳县西三十里旧名九潭】长江潭【在龙阳县西南八十里】寒潭【在沅江县南一里】莱公泉【在武陵县北六十里甘泉寺中湘山野録鼎州甘泉寺介官道之侧冦莱公南迁日题于东楹曰平仲酌泉经此回望北阙黠然而行后丁晋公题曰酌泉方舆胜览淳熙中南轩张敬夫榜曰莱公泉】汤泉【在桃源县西北一百四十里従石穴出热不可留手】西洋陂【在武陵县北五十里有九十九汊灌田千顷】牯牛陂【在武陵县东北八十里灌田千顷】槎陂【在武陵县东北唐书地理志武陵县东北三十五里有槎陂崔嗣业所修以溉田后废大厯五年刺史韦夏卿复治槎陂溉田千余顷十三年以堰壊遂废】崔坡【在武陵县东北唐书地理志武陵东北八十里有崔陂亦嗣业所修】纯纪陂【在武陵县境通典纯纪彼今名白马陂隋开皇中刺史乔难陀修其利不减郑白二渠】栁映池【在武陵县治东名胜志城东报恩观有栁映池以杨栁交映隄上故名】龙池【在武陵县治前名胜志郡城前有龙池刘宋时谢承为武陵守有黄龙见水中因上表贺】火星池【在武陵县治西北】学书池【在武陵县东北九十五里晋髙士伍朝别墅水色微黒】明月池【在桃源县西南水经注沅水厯临沅县西为明月池白壁湾湾状半月清潭镜澈上则风籁空传下则泉响不防行者莫不拥楫嬉游徘徊爱玩】崔婆井【在武陵县西三十里平山下府志宋时道士张虚白尝馆于酒姥崔氏氏尝饮以醇酒经年不责偿询母以所欲姥以江水逺不便汲为词张指舎傍隙地为井掘不数尺得泉甘列人争市之今尚存】丹砂井【在武陵县北一百歩泉赤如绛抱朴子余柤鸿胪少时尝为临沅令云此县有民家世夀考后徙去他人居其故宅亦累世夀考乃觉是宅所为试掘井左右得古人埋丹砂数十斛去井数尺此丹砂汁因泉渐入井是以饮其水而得夀武陵廖氏谱廖平以丹砂二千斛置所居井中饮是水以祈延龄】胡家井【在武陵县东南六十里中淰村地名牛桥四时涌溢不竭至除夕则枯次年元日子时复满】
　　古迹临沅故县【在武陵县西汉置县隋改为武陵宋书州郡志武陵太守领县临沅汉旧县水经注县南临沅水因以为名隋书地理志武陵并临沅沅南汉夀三县置　按沅水径平山即径临沅县然后厯枉渚临沅故城当在今府城西或谓在府城东者非】索县故城【在武陵县东北六十里汉置县后汉改曰汉夀隋并入武陵汉书地理置武陵郡索注应劭曰顺帝更名汉夀宋书州郡志武陵大守领县汉夀吴曰吴夀晋武帝复旧水经注汉夀县治索城即索县之故城也马端临文献通考荆州初理武陵郡汉夀县今武陵郡武陵县也明统志今为汉夀乡府志空笼城即古汉夀城旧址也】沅南故城【在武陵县西南七十里古城山上后汉置隋并入武陵后汉书郡国志武陵郡沅南建武二十六年置水经注沅南县在沅水之阴因以沅南为名县志故城马援所筑也】龙阳故城【在今龙阳县西宋史地理志常徳府龙阳绍兴五年移治于黄城砦府志后复还故治】重华故城【在沅江县西通典沅江县梁置重华县隋废有重华城亦谓之虞舜古城元和志沅江县本汉益阳县地梁元帝分置重华县】药山故城【在沅江县西梁置县隋改曰安乐寻改曰沅江隋书地理志巴陵郡沅江梁置白药山仍为郡平陈郡废县改曰安乐十八年改曰沅江府志今乐山乡是也】张若城【在武陵县东明统志秦白起遣其将张若筑此城以拒楚后汉梁松修之】司马错城【在武陵县西明统志秦使错与张若伐楚黔中相对各筑一垒以扼五溪咽喉后马援又修之】南城【在武陵县东南善徳山上明统志宋宣抚使韩宣以常徳城守不固筑城于上府志今名望城坡】采菱城【在桃源县东北方舆胜览采菱城在桃源县武陵记云其湖产菱殻薄肉厚味特甘羙楚平王尝采之有采菱亭】刘公城【在沅江县西三里府志汉昭烈尝畧武陵长沙零陵桂阳四郡因筑此城】善巻坛【在武陵县东方舆胜览善徳山有善巻坛善巻先生所逰处也】寓贤阁【在武陵县西门外府志明王守仁谪龙阳驿时过武陵与郡人蒋信冀元享讲学于此后人因名曰寓贤】沈约台【在武陵县西南五里名胜志沈公台碑在城西光福寺竹林中今犹存古碑题额六字云重逰沈公台记碑字漫灭记谓沈约为沅南令按约传未尝令沅然传之已久府志沈约台在光福寺古樟树下刘禹锡诗沈约台榭故李衡墟落存是也　按宋时武陵属郢州蔡兴宗为郢州刺史引沈约为安西外兵防军兼记室约必曽至武陵故有此台非以令沅故也】教子堂【在武陵内宋唐介作尉时建以教子者考赵明诚金石録唐介教子堂碑韩作记蔡襄书】白鹤轩【在府治后堂左唐刺史李翶建前有池曰白鹤池】栖云轩【在沅江县西元顾瑛有诗】招屈亭【在武陵县南沅江濵唐刘禹锡有诗方舆胜览招屈亭在城南相传三闾大夫以五月五日由黔中投汨罗土人以舟救之为何由得渡河之歌其音咸呼云何在斯招屈之义也】双松亭【在武陵县北八十里文殊山上应天寺后宋黄庭坚有诗】野春亭【在桃源县城内陶谷清异録武陵儒生苗彤事园池以接賔客有野春亭者杂植山花五色错列】清斯亭【在龙阳县西十五里沧浪水上】楚贡亭【在沅江县西二里县志宋祥符间祀泰山贡包茅因建此亭】春申君宅【在府城南方舆胜览春申坊即春申君故宅明统志今开元寺址】伍朝宅【在府治东又有别墅在江陵县东北九十五里】栁拱辰宅【在武陵县西三里即所谓青陵也】周行逢西府【在武陵县内相传即今府治三楚新録行逢以武陵为西府】
　　闗隘河洑闗【在武陵县西三十里东流村河洑山麓】七里闗【在武陵县北万金村即古七里涧南史沈约传司马休之党郭亮之屯据武陵武陵太守王镇恶出奔沈林子率军讨之斩亮之于七里涧以约镇恶后因设闗于此】白马闗【在桃源县西南二十五里其下即白马渡旧有巡司今裁】崇孝镇【在武陵县东北八十里一名崇孝街九域志武陵县有崇孝镇府志崇孝街相传孝子傅罗卜居此】苏溪镇【在桃源县北八十里元置巡司明废】髙都镇【在桃源县西南一百二十里明置巡司今裁】麻溪镇【在桃源县东北一百里元置巡司明废府志麻溪盘塘诸处介于澧州石门慈利二县间通永定诸蛮路小而僻防守最切】鼎口镇【在龙阳县东北一百二十里明置巡司今裁】小江镇【在龙阳西北四十里小江口旧有巡司今废】社木砦【在武陵县东三十里疑即荆州记所谓光武树木处荆州记武陵郡社中木麃树是光武种至今也府志宋为戍守处绍兴四年杨么防鼎州破社木砦即此】白磗砦【在桃源县北一百二十里宋史地理志常徳府元丰三年废白砖黄石二砦】黄石砦【在桃源县西北一百三十里】杨口砦【在桃源县南又有白崖砦宋史地理志大中祥符五年废桃源杨口白崖三砦】黄港堡【在龙阳县西相近又有梅溪堡】黄庭堡【在龙阳县南三十里】龙渡堡【在龙阳县北县境又有军山金牛横山小江诸堡凡二十有一云】洪沾哨【在龙阳县东北洪沾口府志府濵洞庭明初立洪沾沅江明山三哨分军防守自府东徳山潭厯龙阳天心小河抵沅江哨又自沅江之邹家窖厯洞庭夹而至洪沾哨又自洪沾越南石潭而至明山哨凡小江鼎港诸巡司胥属马隆庆初复设水军戍守洪沾明山诸处】沅江哨【在沅江县北】明山哨【在沅江县东北五十里明山】瓦石矶汛【在沅江县南七十里　本朝设水塘汛三属龙阳水师营一驻白沙在县北三十里冬移驻富池一驻大神潭在县南一驻瓦石矶专管江湖防守巡汛内唯瓦石矶与长沙府交界府境以瓦石矶为顶塘长沙营以八字汛为顶塘适中有彭池港为交防巡哨之地前此互诿不决康熙二十五年勘明两营通行汛防又有早塘汛二一驻县市一驻毛角口】汤家坪【在桃源县西南四十里相近有项家坪】大龙驿【在武陵县北六十里马驿旧在蹇家坪明洪武十五年迁此　本朝因之】桃源驿【在桃源县西南二里水驿明洪武十四年置本朝因之又有緑萝水驿明嘉靖七年并入桃源驿】郑家驿【在桃源县西南七十里马驿也】新店驿【在桃源县西南一百三十里马驿明洪武四年置后裁　本朝康熙二年复置】渡口市【在武陵县东十五里】新口市【在武陵县西五里又西五里有余家港市又西十五里有河洑市又十五里有蔡家堰市】瓦屋市【在武陵县南三十里又南十里有草茶市】土桥市【在武陵县北二十五里又北二十五里有石公渡市又北二十里有周家店市】栗冈市【在武陵县东北三十里】沧港市【在龙阳县西十五里又小江河池鼎口武口皆有市】新店【在桃源县西南一百三十里旧置递运所后裁又尝欲于此置县不果】
　　津梁新陂桥【在武陵县东十里又石门桥在县东南三十里】莫公桥【在武陵县西门外又县西三里有归老桥一名拱辰以宋栁拱辰得名曽巩有记又七里有万相桥马子溪入沅之口又十里有南湖桥】仁智桥【在武陵县南门外城内东湖贮水难泄此桥以通城下阴沟又县南六十里有官沧桥】七里桥【在武陵县北七里有水源出浮山簏入栁叶河合渐水又八里有潜水桥麻河所经】防节桥【在武陵县西北火星池玉带河合流于此】利兵桥【在桃源县东二里相传马援驻兵处又二十八里有长乐桥又十里有黄钓桥】龙潭桥【有三一在桃源县西十五里一在县北四十里一在龙阳县南七十里】双溪桥【在桃源县西四十里】防仙桥【在桃源县北香山村】福地桥【在桃源县西南十五里一名覆斗桥又十五里有遇仙桥】车塘桥【在龙阳县西十五里】洞婆桥【在龙阳县南七里又十三里有石塘桥又三十里有东沧桥】文歩桥【在龙阳县东南二十里又三十里有查塘桥】下琼桥【在沅江县西相近有上琼桥又三十里有白驼桥相近有横龙桥隋刘仁恩擒邬居业处】麻河渡【在武陵县东北一百二十里去沣洲安乡县界四十里】白沙渡【在沅江县北三十里接至岳州府华容县界】
　　隄堰栁堤【在武陵县东门外直通北门即便河岸也】乌鸡堤【在武陵县东十里又东五里有东田隄又东五里有长江隄又东十里有皂角隄又东五里有屠家隄又有伍家隄龙里隄马家窖隄阳雀隄上东隄下东隄接官亭隄四老口隄新陂隄观音庄隄俱在县东】金鸡隄【在武陵县西南四十里又槐花隄在县西门外南湖隄赵家隄俱在县西二十里又有花猫隄铁窑湖隄易家隄落路口隄莲花庵隄白头湖隄唐家湾隄菖蒲隄明月隄罩沙隄曲尺湾隄南湘铺隄洗手堰隄俱在县西以上武陵县诸隄皆　本朝康熙三十一年修雍正六年发帑重修加髙三尺寛五尺】杉木隄【在龙阳县东一里又东十四里有萧公大隄】南城隄【在龙阳县东南半里又殷隄在县东南五里古隄在县东南十五里】新隄【在龙阳县南一里又南九里有曲隄又南五里有夹隄】河洪隄【在龙阳县西一里又西二里有斗亹隄又西二十二里有小汛洲隄又西十五里有大汛洲隄】李八隄【在龙阳县北二十五里】大围隄【在龙阳县北绵亘一百二十里计三万五千八百余丈上接沅辰诸水下濵洞庭湖有水□七座又有粟公隄承春隄枫桥隄中隄大隄俱在县北以上龙阳县诸隄俱　本朝康熙八年修雍正六年发帑重修加髙三尺寛五尺】新兴垞隄【在沅江县东十里又东十里有西湖垞隄又东二十五里有长山垞隄又东二十五里有太平垞隄又东二十里有永宁垞隄又县南半里有西湖隄俱本朝雍正六年发帑修】宿郎堰【在武陵县东九十里】北塔堰【在武陵县西北十五】
　　【里唐书地理志武陵西北二十七里有北塔堰开元二十七年刺史李□増修接古莼陂由黄土堰注白马湖分入城隍及故永泰渠溉田千余顷】右史堰【在武陵县北万金村即后门渠一曰石英渠唐书地理志武陵有右史堰长庆二年刺史温造増修开后门渠九十七里溉田二千顷造以起居舎人出为刺史故以官名】考功堰【在武陵县东北唐书地理志武陵东北八十九里有考功堰长庆元年刺史李翺因故汉樊陂开溉田千一百堰翺以尚书考功员外郎出为刺史故以官名】芦洲障【在武陵县东县东又有姚家障王家障文子障黄溪南障黄溪北障木障徳逺障乌汊障张家障永益障保安障黄花扁草障俱　本朝康熙二十一年修雍正六年发帑重修加髙三尺寛五尺】南溪障【在武陵县东北又东北有官隄障俱　本朝康熙二十一年修雍正六年发帑重修加髙三尺寛五尺】辰阳障【在龙阳县东又东有车横障连五障三汊障灰歩障七荆障铜盆障双家障茶塘障南隄障俱　本朝康熙八年修雍正六年发帑重修加髙三尺寛五尺】油陂障【在龙阳县东又东有青歩障干陂障俱　本朝雍正六年发帑创筑共长二十四里】北益障【在龙阳县南　本朝康熙八年修雍正六年发帑重修加髙三尺寛五尺】菖蒲障【在龙阳县南又南有横隄障俱雍正六年发帑创筑共长十九里】冷水障【在龙阳县西又西有大有障白子障马家障张家障庄浦障永恒障　收障俱　本朝康熙八年修雍正六年发帑重修加髙三尺寛五尺】金石障【在龙阳县西本朝雍正六年发帑创筑长五十里】南港障【在龙阳县北又北有保安障黄花障丝茅障彭家障廖家障俱本朝康熙八年修雍正六年发帑重修加髙三尺寛五尺】连三障【在龙阳县北　本朝】
　　【雍正六年发帑创筑长五里】
　　陵墓古层塜【在武陵县西朗州图经古层塜在武陵县北十五里亡其姓名故老相传云昔有开者见铜人数十枚张目视俄闻塜中击鼓大叫竟不敢进后看冢上还合如初】周楚黄歇墓【在武陵县南方舆胜览春申君墓在开元寺春申坊即其故宅】晋龚元之墓【在武陵县南名胜志晋龚元之墓在武陵县南太元中车武子书铭】
　　祠庙洪沾水神庙【在龙阳县东一百八十里洪沾洲上濵湖西祀洞庭湖神】阳山庙【在武陵县北阳山祀山神以梁松配】湖西庙【在沅江县西祀水神】善巻祠【在武陵县东南善徳山上有古堙并读书台即今之孤峯顶宋李焘有记】舜二妃庙【在武陵县西】蠡山庙【在沅江县东北赤山祀越大夫范蠡唐光宅间建】三闾大夫祠【在武陵县东二里毎年五月五日竞渡以祀楚屈原】四贤祠【在府学泮宫前祀楚屈原汉马援宋唐介岳飞】马伏波祠【有三一在武陵县南沅水上一在桃源县东髙吾铺临沅水一在桃源县南二里祀汉马援】潘将军庙【在龙阳县西半里祀吴将潘濬】陶靖节祠【在桃源县西南桃源洞祀晋陶渊明】郭公庙【在沅江县角碧口祀唐郭子仪】双忠祠【在武陵县城内祀唐张巡许逺】袁烈士祠【在武陵县西八十里善济山祀唐袁暎】忠佑庙【在武陵县城内祀宋刺史程昌写】忠恵祀【在龙阳县东二百歩祀明典史青文胜】
　　寺观木寺【在武陵县东十五里木山唐建相传李白流夜郎时宿此】干明寺【在武陵县东南十五里善徳山下唐咸通间建初名徳山精舎又名古徳禅院道书称为第五十三福地】开元寺【在武陵县城南武陵记梁普通中沅水大溢忽有巨木长十余丈流泊于此夜光明数里郡人丁提因舍宅为寺号寳应寺唐开元中改今名】观音寺【在武陵县北三十里阳山东晋建】甘泉寺【在武陵县北六十里内有莱公泉淳熙中张栻书其榜】净照寺【在桃源县西一里东晋时建号香积寺唐咸亨间重修宋淳熙间赐额净照寺方舆胜览龙阳净照寺有小池昔张旭学书于此人号张巅墨池】灵岩寺【在桃源县北一百里灵岩山下】渔仙寺【在桃源县西四十里沙萝村一名余仙寺名胜志钦山旁有余仙寺】乌龙寺【在沅江县西三里名胜志刘公城内有乌龙寺有卧龙墨池诸葛武侯曽涤砚于此】双竹院【在武陵县西三十里笋谱武陵山西旧有双竹院中所产修篁嫩篠皆对抽出相传兹寺自永泰以来有之冯翊严诸为之记】天王院【在武陵县境名胜志天王院碑宋建隆初丞相范质书】元妙观【在武陵县西一里名胜志元妙观在城西初名隆兴宋祥符间改今额唐王昌龄有龙兴观问易诗】天庆观【在武陵县西唐建初名干明名胜志天庆观碑白云先生管师复集栁公权书】桃花观【在武陵县西南桃源山王应麟玉海淳化元年朗州官奉诏修桃源观五百仙人阁成赐名望仙阁】
　　名宧汉马援【扶风茂陵人建武二十四年援为伏波将军率中郎将马武等将十二郡募士及弛刑四万余人征五溪明年军至临乡遇贼攻县援迎击破之三月进营壶头贼乗髙守隘水疾船不得上防暑盛士卒多疫死援亦病困乃穿岸为室以避炎气贼毎乗险鼔噪援辄曳足观之左右哀其壮意莫不流涕未几病卒唐李翶为文以祭】马武【南阳湖阳人建武二十五年以中郎将将兵击武陵蛮夷】李进【顺帝时武陵太守永和元年冬澧中溇中蛮反明年春蛮二万人围充城八千人防夷道进讨破之斩首数百级余皆降服进乃简选良吏得其情和在郡九年梁太后临朝下诏增进秩二千石】应奉【汝南南顿人桓帝元嘉元年武陵詹山等四千余人叛屯结连年永兴初拜奉武陵太守到官慰纳山等皆悉降散遂兴学校举侧陋政称变俗坐公事免迨延熹中武陵蛮复冦乱荆州车骑将军冯绲以奉蛮为夷所服请与俱征拜従事中郎奉勤设方畧贼破军罢绲荐为司隶校尉】陈奉【延熹中武陵太守武陵蛮攻郡奉率吏人击破之斩首三千余级降者二千余人】陆康【吴郡吴人陆绩之孙光和元年迁武陵太守所在称之】三国吴黄葢【零陵泉陵人武陵蛮乱乃以葢领太守时郡兵裁五百人因开城门贼半入乃击之斩首数百余皆奔走诛讨渠帅附従者赦之自春讫夏防乱尽平诸幽邃巴醴由诞邑侯君长皆改操易节奉礼请见郡境遂靖后长沙益阳县为山贼所攻葢又讨平加偏将军病卒于官葢当官决防事无留滞国人思之】钟离牧【防稽山阴人永安六年蜀并于魏乃以牧为平魏将军领武陵太守徃之郡魏遣汉髪县长郭纯试守武陵太守率涪陵民入蜀迁陵界屯于赤沙诱致诸夷邑君或起应纯又进攻酉阳县郡中震惧牧敕外严即率所领晨夜进道縁山险行垂二千里従塞上斩恶民懐异心者魁帅百余人及其支党凡千余级纯等散五溪平以前将军假节领武陵太守卒官家无余财士民思之】南北朝宋刘悛【彭城人明帝时迁安逺防军武陵内史郡南古江隄久废悛修未毕江水忽至百姓弃役奔走悛亲率励之于是乃止还都吏人送者数千万人悛各执手继以泣涕百姓感之】齐乐蔼【南阳清阳人广六世孙为武陵令治圃广植桃李去后百姓爱之不忍剪伐因名乐令圃今县后隙地是也】隋乔难陀【朗州刺史修纯纪陂民享其利】唐胡处立【光宅中朗州刺史开永泰渠修北塔堰以利民】崔嗣业【圣厯中武陵令开津石陂及槎陂又复放鹤陂名赖其利名曰崔陂】李璡【开元二十七年朗州刺史尝修古莼陂又为永泰渠以溉田名曰润未堰】韦夏卿【京兆万年人大厯五年朗州刺史复治槎陂】刘禹锡【中山人元和中贬朗州司马州接夜郎诸夷风俗陋甚家喜巫鬼毎祠歌竹枝鼓吹裴回其声伧儜禹锡谓屈原居沅湘间作九歌使楚人以迎送神乃倚其声作竹枝辞十余篇于是武陵夷俚悉歌之】李翺【陇西人长庆元年朗州刺史因故汉樊陂开考功堰】温造【并州祁人穆宗时出为朗州刺史开后门渠百里并修津石陂民获其利】五代周李观象【桂州人为朗州节度周行逄掌书记事无大小一以委之后行逢子保权继为节度宋师临朗州观象谓保权曰夫请师以除文表也今文表破而师不还非朝廷将有事南土乎国所恃者江陵今己束手惟公图之保权不用其言后宋闻观象之劝保权也以为左补阙】宋薛居正【开封浚仪人建隆中知朗州亡卒数千人聚山泽为盗监军使疑城中僧千余人皆其党议欲尽诛之居正以计缓其事因自率师剪灭羣防擒贼帅汪端诘之僧皆不与赖以全活】邵【桂阳人太宗时知朗州号为循吏】张鉴【范阳人咸平中知朗州溪峒羣蛮数冦扰鉴招酋豪喻以威信皆俯伏聴命】胡翔卿【崇安人嘉祐中武陵尉值湖右旱饥人相食翔卿以郡委检视乞分减赋税发常平以济之民赖以活】唐介【江陵人为武陵尉刚直不阿】余良肱【洪州分宁人为鼎州推官鼎州蛮叛良肱运粮境上周知其利害上书言此弹丸地不足烦朝廷费不如弃与而就抚之当时是其议】王延禧【知沅江县事清介慈恵政绩称最】钱景持【建炎中知桃源县事贼累犯境景持力战遂被害事闻赠官】程昌防【建炎中知鼎州兼鼎丰镇抚使时杨么杨华出没不常境内骚动昌防传檄勒兵以御之郡人始安】张运【信州贵溪人绍兴五年通判鼎州贼杨□黄诚拥众数万跳梁湖北率轻鋭径趋武溪南兴以临鼎州城中大震运与太守程昌防勒兵登城控扼上下以张其势贼宵溃澧贼雷徳进栅险称乱运率兵直捣其巢破四十二栅降其众】王枢【丰城人绍兴中为鼎州丞防茶防骚扰道路不通有欲焚山絶茶或欲官自便费枢建议为长短引以自便负贩至今赖之】刘邦翰【乾道八年知常徳府言江北之民困于酒坊至贫之家不捐万钱则不能举一吉凶之礼乃检乾道重禁敕令申严抑卖之禁】李焘【眉州丹棱人孝宗时知常徳府初澧辰沅靖四州置营田刀弩手募人开边范世雄等附防扰民建炎间罢之乾道间有建请复置者焘为转运使尝奏不当复已而提刑尹机廹郡县行之田不能给焘至是又申言之请度田立额且约帅臣张拭列奏诏従之境多茶园异时禁切商贾率至交兵焘曰官捕茶食岂禁茶商聴民自便讫无惊累】姚孳【知桃源县兴利除害知无不为县有虎患孳黙祷于社谕以文三日虎自死于社祠】刘年【祥符人淳熙中知武陵县境多芜田冐耕者众展转诉讼年予夺公平讼为少息邑有淫词曰潘仙人惑之年命撒屋毁像部使者以治衍闻诏注姓名中书年竟不肯谒时相归】王铢【绍熙元年知常徳府言沿边城砦之官廪禄既薄给不以时孤寒小吏従而狥私受贿者有矣弓手土军戍卒佣值粮食累月不支迫于饥寒侵鱼蛮獠乞严饬州军按月廪给如其未支守倅即不得先请已奉俾城砦官兵有以存济安边弭盗莫此为急】林梦英【临川人绍熙元年知武陵县寛爱黎民严戢奸宄武陵旧无学梦英创立之尝诲诸生曰今之士渉猎以为博组绘以为工不知治心非学也闻者感发称房山先生】吕午【龡县人嘉定中知龙阳县豪民陶守中杀人正其狱诛之以循吏称】刘彦约【都昌人宝庆间知常徳府陛辞言于帝曰台諌专言人主不及时政下情安得通都城苞苴公行则州县横敛无可疑者彦约尝师朱子以建事立功为务在郡卓然有声】尹谷【潭州长沙人为常徳府推官防政有声】元倪徳政【苏州人至元间以常徳路总管兼尹事朝廷命造战盘三百余艘仍令运饷千余万斛徳政委官辇材于所产造舟如数又私雇贾人巨艘以运饷事集而人不告劳】必特雅【乃蛮部人至元十六年为常徳路副达噜噶齐防同知李明秀作乱以单骑徃招之直抵贼垒因谕以朝廷恩徳使为自新计明秀素畏服遂与俱来因闻于朝明秀伏诛贼遂平　必特雅旧作别的因达噜噶齐旧作达噜花赤今改正】苗益【知龙阳州嵗洊饥洞防侵掠益请于朝以所受宣命贷钞三十余锭赈济后擢常徳路总管】明张子俊【洪武初知常徳府兴学延师选俊秀入学教育之举乡饮酒礼使民知礼义】青文胜【四川人洪武间龙阳县典史邑濵大江一望巨浸催科额凡三万七千余石民不堪命文胜诣阙请免章凡三上不报遂自缢登开鼔下因得尽免前逋定额一万三千石民立庙祀焉】应履平【奉化人永乐中知常徳府嵗苦麦税履平以非土产请易以米诏许之】嵇都【建昌人宣徳中知桃源县寛徭缓赋民乐其平易】王绩【华亭人成化中知常徳府持身峻洁人不敢干以私考满入觐卒于途妻子贫不能归同知胡琮率民赙之乃得还】胡琮【长洲人成化间常徳府同知邑罹旱涝而龙阳围隄尤甚琮倍加赈恤奏免税租什之七】黄珂【遂宁人成化间知龙阳县兴学校理滞嵗饥请于主者得银万余两赈恤之】狄云汉【太仓人成化间授沅江县县俗朴野云汉尚寛静民爱信之巡抚尝按部至无一人讼者叹其徳化而去秩满行槖萧然】应龙【西安人宏治间知武陵县有治剧才时藩封初建龙供徳精办民忘其役考绩最士民赴阙奏留诏増其秩今复任】王禾【宛平人正徳中知常徳府质直严明荣王始之藩内侍多所求索少拂意则加窘辱禾曰府库皆财欲则取之剥民以悦人吾不能也竟不能夺】张钺【平度人嘉靖中知沅江县性刚直有清操时世宗南巡省台委领支应钺精办详严宧官不敢横索去任日破金木筋检给还民】张泽【桐城人嘉靖中知沅江县境多矌土招民耕垦给牛种时巡千陌省民疾苦兼摄武陵县事峒蛮为患以竒兵捣贼巢生絷其魁】朱国柱【云南安宁人崇政末同知常徳府流贼由长沙来防国柱力不能御正冠带而死】蒋道亨【永明人崇祯末常徳府学教授摄武陵县事贼防城抱印抗骂死】
　　本朝刘舜濬【广西桂林人顺治七年任常徳府招抚残黎守城有功百姓徳之为建祠祀焉】胡向华【两当人康熙间为常徳守修葺学宫及坛宇陂隄厘剔征收招抚流亡尽心经画境内乂安】王兴禹【奉天人康熙元年通判常徳置义塜广振济居官防正民建祠以祀】
　　人物三国汉廖立【字公渊临沅人昭烈帝领荆州牧辟为従事擢长沙太守帝入蜀诸葛亮镇荆土孙权遣使于亮因问士人谁相经纬亮答曰厐统廖立楚之良才当賛兴世业者也权遣吕防奄袭南三郡立脱身归帝以为巴郡太守帝为汉中王征为侍中后主袭位徙长水校尉坐怨望亮奏废为民徙汶山郡立躬率妻子耕植自守闻亮卒垂涕叹息后终徙所】吴潘濬【字承明汉夀人荆州牧刘表辟为部江夏従事时沙羡长赃秽不修濬按杀之一郡震悚后为湘乡令治甚有名孙权并荆土拜转军中郎将授以兵迁奋威将军累刲浏阳侯迁太常五溪蛮叛权假濬节督军讨之斩首活生盖以数万自是羣蛮衰弱一方宁静与陆逊俱驻武昌共掌留事子秘权以姊女妻之调乡湘令后为尚书仆射代习温为荆州大公平甚得州里之誉】晋潘京【字叔长汉夀人弱冠辟郡主簿有机辩后举秀才至洛与尚书令乐广共谈累日深叹其才谓京曰君天才过人若学必为一代谈宗京感其言勤学不倦时武陵太守戴昌亦善谈论与京共谈以为不如已笑遣之令过其子若思京方极其言论昌窃聴叹曰才不可假遂父子俱屈焉厯巴邱邵陵泉陵三令明于政术路不拾遗迁桂林太守不就归家】伍朝【字世明汉夀人少有雅操闻居乐道不修世事性好学以博士征不就刺史刘宏荐为零陵太守朝复不就终于家】龚元之【字道元汉夀人州举秀才公府辟不就孝武帝下诏征之苦辞疾笃不行弟子元嘉亦有徳操举秀才及州辟召并称疾不就孝武帝以太学博士敬骑侍郎给事中累徴不起卒于家】南北朝齐邵荣兴【武陵人八世同居州县交辟不就宋明帝时刺史刘悛表其庐建元三年复表门闾蠲租税】文献叔【武陵人八世同居同郡范安祖李圣伯范道根五世同居建元三年大使巡行天下俱表门闾蠲租税】梁龚祈【字葢道汉夀人従祖元之父黎民并不应徴辟祈风姿端雅容止可观中书郎范述见之叹曰此荆楚之仙人也自少及长徴辟一无所就】伍安贫【武陵人博雅嗜学梁屡降元纁之礼聘之固以疾辞尝撰武陵图志】黄闵【武陵人博学能词艺尝撰沅州志唐章懐太子注郡国志取以为证】唐韩约【武陵人本名重华志勇决畧渉书有吏干厯两池盐使防州刺史交阯叛领安南都防迁太府卿太和九年代崔鄯为左金吾卫大将军与李训谋诛宧官仇士良等不克死之】五代周周行逢【武陵人事马希萼为军校别将兵破益阳杀李景兵二千余人擒其将李建期王进逵为武安军节度使拜行逢集州刺史为进逵行军司马显徳元年拜武清军节度使权知潭州军府事行逢能俭约自勉励而性勇敢麾下将吏素恃功骄慢者一以法绳之一境畏服】宋陈起【沅江人景祐进士调宁乡令厯秭归湘乡萍乡等县皆有政声在秭归日疏凿新滩舟行以安殴阳修铭其功于石】栁拱宸【其先青州人避地荆楚为武陵人年六十即有挂冠之志创亭于青陵馆名桥曰归老曽巩为之记】管师复【武陵人经明行修陈襄尝称之与程颐同荐于朝号白云先生弟师尝亦知名人称二管】张颉【字仲举桃源人第进士调江陵推官嵗旱饥朝廷遣使安抚颉条献十事活数万人知益阳县有善政累迁广西转运使时建广源为顺州将城之颉谓无益朝廷従其议后知桂州海南黎人请出兵自効命颉处其事颉使一介徃呼之出补牙校喜而去寻罢兵海外讫无事厯官河北都转运使徙知瀛州湖北溪猺叛朝廷以颉素望复徙知荆南至都门暴卒】王在【武陵人治周礼端平初真徳秀知贡举擢冠本经成进士后摄倅施州城防死之】元丁易东【号石坛龙阳人宋咸淳进士官编修入元屡徴不仕筑石坛精舎教授生徒捐田千畆以赡之着周易传疏事闻授以山长赐额阮阳书院】明苏彬【桃源人以县多荒田科额累民上疏请蠲不报洪武二十八年击登闻鼓自缢其下得疏懐中始免粮二万二千石并里为五十六万厯间有司立庙以祠】冯贵【字孟敬武陵人洪武进士性刚直官给事中不避权幸厯迁交阯防议勤设方畧黎利叛贵力战兵少不支曰忠臣事君有死无二今力屈矣当死何疑卒为贼所害洪熙元年建忠臣祠以祀之】郝敬【沅江人永乐举人知永宁县濬万箱等渠溉田千余畆民赖其利】李显【字荣宗桃源人成化进士授户部主事监库督仓俱以清慎着闻出知南康府仿朱子白鹿洞规兴学劝士乞休归】杨裭【字介福武陵人宏治进士厯四科给事时外藩以方士进裭上言羽流邪术不宜蛊惑圣心不报忤刘瑾归构闻山精舎讲明正学瑾败起吏科终太仆卿】陈洪谟【字宗禹武陵人宏治进士正徳时知漳州府有恵政累擢云南按察使神采严重不畏彊御嘉靖初巡抚江西节财爱民终兵部侍郎】冀元亨【字惟干武陵人正徳举人受业王守仁命主濂溪书院宸濠贻书守仁问学守仁欲晓以大义使元亨徃报既见宸濠以语桃之元亨佯不喻独与之论学宸濠厚赠遣之不受及宸濠败张忠许泰欲诬守仁与通谋捕元亨搒掠终不承世宗初事白出狱】蒋信【字卿实武陵人嘉靖进士厯四川佥事尽心民事迁贵州提学佥事迪士以实行不事虚谈学者咸信従之】陈仲録【字子载武陵人嘉靖进士知新城县有廖氏兄弟争讼十年仲録取二人手足共械之出入与俱阅月兄弟情好如初暴骨数百棺厯官山东按察使】唐链【字纯之武陵人嘉靖进士知实坻县有守城功擢工部主事出董吕梁洪链相水势豫筑鲤鱼山缺口冲激势渐衰捍防遂减约省帑金万余以才改御史官至余州兵偹副使】邓玺【字邦符龙阳人事母尽孝嘉靖中举于乡官户部员外治孝烈皇后丧力排中贵裁冗费迁工部郎中浚清河四十里奏减额设夫若干致政家居足迹不入公府】王佐【字小虞武陵人万厯进士推吉安府推官擢给事中疏諌剀直光宗立召为太仆卿】江盈科【字进之桃源人操行纯笃推遗田以与兄弟授徒自给万厯中成进士知长洲县擢吏部主事厯官四川提学佥事着雪涛阁集】史舜賛【字元亮龙阳人清端有徳量万厯进士官户部郎当安蔺交讧湘元之间疲于奔命賛舜疏减辰常沅靖加饷四万二千有竒运夫三万余名厯迁川东副使治兵松潘恢彊三百四十余里官至南京太常卿卒赠侍郎】刘汝林【武陵人年十嵗父病笃母亦抱疾汝林夜祷于天刲股以进父母俱瘥】胡永顺【字助之武陵人万厯进士授太平推官入为兵科给事中屡上疏言时政得失直声大振魏忠贤初窃柄永顺劾其必为国患以病归里崇祯初起礼科给事中】唐绍尧【字二华武陵人天启进士知髙阳县其地建魏忠贤生祠日奏乐上食绍尧下车禁之中官侄冉世魁与叔争产相屠绍尧因籍其赀充饷忠贤积恨乃逮绍尧下狱搒掠几毙崇祯初起武选郎中累迁户部侍郎】栁三锡【武陵诸生流冦张献忠至胁之降三锡厉声曰读书明理岂向汝求活掣挺击贼贼怒剖其腹死时同乡绅士杨鹭万国宁李嗣先杨时生王大年丁昌期周笏栁之彦罗三才张维翰杨梦鼎俱同时骂贼死　本朝朝隆四十一年俱　　予入忠义祠】光启【武陵诸生偕弟光逺避流贼贼骑数十追之光逺手利刄歩辟连杀贼贼反走光启追之被执光逺奔救遇他贼格战不能前光启骂不絶口遂被杀光逺见兄遇害痛愤战益力力不支乃还保其努遁去】熊应鹏【武陵诸生有瞽母年八十二为贼获应鹏恳以身免其母遂见杀而母获全】
　　本朝刘体安【武陵人嵗贡为黄陂训导着祀典辑要具言礼器乐舞之制改茶陵值革防陈丹为乱体安唾贼大骂自刎不殊贼遁复苏】骂人琮【字琮玉桃源人顺治进士知朝邑县行取四川道御史有禁重耗防备荒励风节立劝惩筹鼓铸荐举人才纂修前史诸疏寻告归年九十卒笃于内行为乡人所称】杨超曾【字孟班武陵人康熙乙未进士授编修由侍讲学士任奉天府尹晋刑部侍郎巡抚粤西厯兵吏二部尚书总督两江厯中外端已率属以丁外艰归卒于家　赐祭諡文敏】陈养元【字芷濵武陵人康熙癸酉举人居家孝友乡里称之任宁国县知县悉心奉职着有劳绩以治最内擢主事宁人感其恵立祠祀之】唐祚培【武陵人选贡奉孀母左右就养惟谨遭明季家荡析一门孤寡皆借以衣食康熙三十五年　旌】谯衿【沅江诸生自明正徳时至衿凡七世同居合防亲枝一百十九人矜以祖命主家事毎食男女异席终事无哗积二百余年丧祭无失礼值隣家火起衿兄弟先入祠堂抱神主避火火随息家畜耕牛毎出入亦以齿先后在牧地行列不乱作家训二十条子孙咸遵守之雍正十年建坊　旌表】
　　【赐额世笃仁风】
　　流寓后汉王儁【汝南人少为范滂许章所知公车征之不至避地武陵归之者百余家献帝都许征为尚书复辞终于武陵曹操之下荆州自临江迎其丧改江陵】宋刘安世【魏人绍圣中为章惇所防谪居鼎州】张庭坚【广安军人以不附蔡京列党籍编管鼎州】
　　列女晋罗氏【父罗均用令曲陵溺水死罗氏寻尸不获亦赴水死宋嘉其孝赐号孝烈灵妃立庙祀之】五代楚马希萼妻苑氏【楚王马殷子希萼与弟希广争立苑氏谏】
　　【曰兄弟相攻胜负皆为人笑希萼不聴苑泣曰祸将及子不忍见也赴井死】周行逢妻严氏【行逢性勇敢果于杀戮民过无大小皆死严氏諌曰人情有羙恶安得一槩杀之行逢怒曰此外事妇人何知严氏绐曰家田佃户以公贵颇不力农多恃势侵民请徃视之至则营居以老嵗时以青裙押佃户送租入城行逢徃就见之劳曰吾贵矣夫人何自苦严氏曰公思作户长时乎民租后时常苦鞭朴今贵矣宜先期率众安得遂忘陇畆间乎行逢强邀之以羣妾拥升肩舆卒无留意因曰公用法太严失人心所以不欲留者一旦祸起田野间易逃死耳行逄因少损】明冀元亨妻刘氏【武陵人元亨被逮家属并系狱刘氏与二女治麻枲不辍事且白守者欲出之曰未见吾夫出将安徃按察诸僚妇闻其贤召之辞不赴已而来就见则囚服而见手不释麻枲问其学曰吾夫之学不出闺门袵席间闻者悚然】邹张鲁妻郭氏【桃源人鲁殁郭哀号废饮食三月而殒天启初旌】潘防妻史氏【武陵人年二十余流防破城史趋赴横港贼起之勒令上马史怒骂不止贼斫其口即以口血喷贼面遂磔死】鲍启登妻杨氏【武陵人年二十余夫死励操数十年流防至长子幼孙俱死杨呼天泣曰吾为夫后故称未亡人今子孙俱亡当早见夫于地下因积薪屋下先置二尸火中寻跃入死】周笏妻谭氏【武陵人为贼所执不辱骂贼死同县有罗三才妻亦为贼所获贼欲杀其夫其子以身蔽之遇害三才妻即赴水死】赵昌年妻熊氏【武陵人流防防城熊被执不従贼以刀斫其两臂熊骂曰杀则杀耳何斫为贼剖其腹而死】吴某妻陈氏【武陵人吴崇教子妇贼防城与其姒贺氏见获两人俱骂贼贼先杀陈以胁贺贺骂愈励贼复杀其子贺闭目大骂贼怒刲其腹死】杨鹤妻郑氏【武陵人鹤官三边总督谪戍死崇祯末流防至武陵郑率二妾走避遇贼叱令跪我曰我朝廷命妇肯跪贼耶谓二妾曰而等遭辱何以见而主地下两妾俱伏剑死郑亦触城死】熊某妻何氏【武陵人举家防贼中何谓其夫曰君当与儿脱归以存嗣妾请死无为俱屠次日伺贼他出见夫负子行且逺投水死】郑人玫妻钟氏【武陵人年十九为贼所掠逼之不従抜髪齧肉以寄其夫云誓不辱身亏节贼怒刲之】胡养冲妻燕氏【桃源人崇祯末避乱黄溪港贼断养冲手执燕欲汚之燕赴大死】彭祖睂妻唐氏【桃源人为叛将所执载至舟中欲逼之唐绐曰此緑萝崖即妾祖墓愿一拜之始従命舟泊岸唐整衣拜毕跃入江潭死】
　　本朝欧阳某妻石氏【武陵人年二十一守节姑病剧割股以进遂愈康熙五十八年旌又同邑梁国朗妻陈氏樊维都妻龚氏康应章妻彭氏生员刘和义妻梅氏杨之矩妻余氏聂】
　　【苏世妻万氏聂官成妻黄氏顾其言妻夏氏顾应松妻张氏举人梁惟勤妻周氏黄启翼妻余氏龙昭明妻杨氏吴世绅妻刘氏吴卓妻唐氏季方泰妻邱氏陈人龙妻周氏裴繁妻杨氏吴自元妻梅氏陈士汉妻李氏曽之玥妻贵氏举人龙英明妻邢氏蒋文魁妻陈氏又烈女石氏俱乾隆年间先后　旌表】戴氏【武陵人字龙刚明年十七刚明病故誓徃夫家守志事姑尽孝道立侄为夫后抚之成人乾隆三十年　旌表】童鹤年妻聂氏【桃源人年二十四守节抚侄为子教训成人厯五十九年如一日又同邑聂之泰妻薛氏张士经妻刘氏童心安妻聂氏陈世琳妻周氏周成章妻艾氏姚钐妻戴氏鄥之璜妻胡氏程至道妻孙氏康士涟妻李氏孔传成妻熊氏孔传防妻张氏张大谟妻杨氏张士莽妻杨氏李翔鸣妻宋氏胡南容妻沙氏俱乾隆年间　旌表】刘侃逺妻王氏【龙阳人夫卒时年二十四日不食身无完衣苦节五十余年一子五孙以夀终又同邑刘廷妻曽氏年十九而寡无子女田产誓死飬姑姑卒曽亦死叶茂逢妻童氏年二十五茂逄卒孤仅二嵗贫难自存力纺绩勤园圃仰事俯畜抚孤成人彭錧妻刘氏罗洪伦妻胡氏俱乾隆年间　旌表】生员吴才仑妻杨氏【沅江人年二十八守节奉姑孝养才仑弟夀山继亡偕婶宋氏共厉氷操两四孤杨氏主持家政训子成立祝如婉妻李氏秦秉焕妻郭氏俱乾隆年间　旌表】
　　仙释晋黄道真【武陵人晋时弃俗居髙吾山修道乗白鹿去不知所终】唐瞿栢廷【辰州人大厯间武陵人黄洞源学道于桃源宫栢廷师事之寻遇一老遂辞洞源曰去后十八年当相见遇期洞源往润州茅山栢廷忽至洞源曰吾将蹈沧海次日亦化去】宋李正【字宏卿武陵人学道见东皇公教之十七年后死家人埋之武陵塜上有树髙七尺能生花人遇见此花皆聪明能文章号聪明树】张虚白【不知何许人举进士游武陵仙去郡人余安复遇之扬州因寄诗于尝所沽酒媪崔婆】
　　土产包茅【沅江县出书禹贡荆州包匦菁茅即三眷茅也宋史祥符元年遣使沅江采三眷茅府志此间出者】蜡【府境出府志境产蜡树其叶常青即冬青树缀虫生蜡故亦名蜡树】黄精【境内间出根叶大概似姜张华博物志太阳之草黄精食之长生】翡翠【府境出】鮆鱼【府境出郭璞山海经所谓刀鱼也】鮰鱼【生江中无鳞骨即苏轼诗所咏者　按旧志载蒟醤即汉书所称蜀蒟醤俗名鬼芋叶如天南星子如桑椹】











　　钦定大清一统志巻二百八十
&lt;史部,地理类,总志之属,大清一统志&gt;
  </div>
  <div class="pagination">
   <a href="大清一统志_page128.html">
    上一页
   </a>
   <span>
    ...
   </span>
   <a href="大清一统志_page124.html">
    124
   </a>
   <a href="大清一统志_page125.html">
    125
   </a>
   <a href="大清一统志_page126.html">
    126
   </a>
   <a href="大清一统志_page127.html">
    127
   </a>
   <a href="大清一统志_page128.html">
    128
   </a>
   <span class="current-page">
    129
   </span>
   <a href="大清一统志_page130.html">
    130
   </a>
   <a href="大清一统志_page131.html">
    131
   </a>
   <a href="大清一统志_page132.html">
    132
   </a>
   <a href="大清一统志_page133.html">
    133
   </a>
   <a href="大清一统志_page134.html">
    134
   </a>
   <span>
    ...
   </span>
   <a href="大清一统志_page130.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
