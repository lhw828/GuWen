<!DOCTYPE html>
<html>
<head>
    <meta charset="UTF-8">
    <title>钦定盛京通志 - 第 255 页/共 330 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定盛京通志 - 第 255 页/共 330 页</h1>
    <div class="content">　　荠【师旷云嵗欲甘甘草先生荠是也开细白花结荚如小萍而有三角初生可茹诗其甘如荠即此】
　　遂【诗言采其蓫俗名羊蹄夏至即枯子名金荞麦根似大黄】
　　萝卜【尔雅曰葖芦萉今以圆而皮红者为大萝卜长而色白者为水萝卜子入药名莱服又一种色黄曰胡萝卜】
　　批蓝【南方谓之芥蓝叶可擘食故北人谓之批蓝】
　　山药【本名薯蓣亦可入药】
　　越【种始自越一名稍短者为菜脆者为脆】
　　黄【种来西域今为常蔬又高丽色黄形圆俗呼柿子又有南种出南番又倭种出东洋今皆为土宜矣】
　　搅【形类倭而小内生筋丝醤腌蜜饯皆宜食时以筋搅取出之似缕切者】
　　丝【时以食坠之则直老则筋如乱丝】
　　冬【本草一名白】
　　壶卢【即瓠也今以长者名瓠子圆者名葫芦皆可食又有细腰者为药壶卢小而扁者为油壶卢老而坚皆可备器用】
　　茄【有海茄水茄旱茄之别色亦各异】
　　红花菜【即山丹花宋苏轼诗堂前种山丹铛落玛瑙盘则今之卷丹也】
　　黄花菜【一名金针菜嵗与红花菜并为赋又白花菜气微羶子入药黄菜气味如黄】山豇豆【叶润于榆緀赤无齿其茎中空气味颇似豇豆】
　　步连菜【生野中类苦菜叶微大茎如筋】
　　甜浆菜【生野中叶长色白味甘】
　　酸浆菜【似羊蹄而叶细酢可食尔雅谓之飱】
　　山儿菜【似菠薐而髙大叶圆鲜可茹】
　　河白菜【生近水田间采食之】
　　杏叶菜【又一种曰歪脖菜皆沙参苗又有鳯尾菜茎如鳯尾】
　　蘑茹【一统志诸山中皆有之大而黄者佳种类不一生于榆者为榆蘑生于榛者为榛蘑而榆肉生榆树窟中味尤美即古所谓树鸡也旧志蘑菇有冻青羊肚蒿子鸡腿银盘粉子麅子定等名嵗采厚而佳者入贡】
　　夸兰蘑菇【生齐齐哈尔城东草地内七月入市夸兰者氊庐椸木所立之周遭也木气入土生蘑故名色白味腴食品所珍】
　　木耳【质厚味胜他产内务府采佳者入贡】
　　石耳【生山石上味胜木耳一统志一名灵芝诸山中有之】
　　龙芽【有二种一曰树龙芽叶似椿而大初长刺条来年于顶上吐芽采为茹其条便枯一曰地龙芽即升麻苗叶亦相似】
　　龙须菜【一统志出金州海濵石上丛生状如柳根须长者至尺余白色土人呼为麒麟菜】鹿角菜【生海边大如鐡线分了如鹿角紫黄色干为海错】
　　海丝菜【明一统志复州卫出】
　　海蕰【叶似乱丝又有海藻色黑如髪】
　　海带【似海藻而粗俗呼海白菜】
　　昆布【新唐书渤海传南海之昆布较之海带则细其实一类也】
　　草类
　　檾麻【土人需此为绳种之田中户部官庄以麻交税后汉书濊传种麻飬蚕作绵布】靛【一名蓝草内务府设靛庄为染布之用靛花入药名青黛】
　　茜草【可染绛诗称茹芦即此内务府采以充贡】
　　烟草【冬可御寒土人尤多食之出抚顺者佳】
　　芸香草【叶类豌豆而细丛生可以辟蠧】
　　矬草【可治木器内务府采以充贡】
　　苇【岀海城盖平界今有税】
　　红根草【叶瘦而长柔韧可为绳旧例采贡　京师又有黄根草似红根草而色黄土人采之】羊草【生山原间户部官庄以时收交备饲牛羊之用西北边谓之羊须草长尺许茎末圆劲如松针黝色油润饲马肥泽居人以七八月刈积之经冬不变大宛苜蓿疑即此今人以苜蓿为菜葢名同也】
　　星星草【亦曰猩猩草出山谷间】
　　狼尾草【又有马尾草俱以形相似而名】
　　扁担草【又有莠草马房草水稗草俱生田间可饲马】
　　章茅【可苫屋】
　　黄背草【层层有节可代章茅亦曰黄茅】
　　荻【尔雅谓之萧】
　　芦【一名萑诗八月萑苇一名葭诗蒹葭苍苍尔雅葭芦注曰苇一物而三名也】
　　塔子头【洼地丛生其根里土壅如小塔】
　　小青草【味苦田间以之充茗】
　　燕麦【粒如麦而小尔雅谓之雀麦】
　　白草【可织帽宁逺州出又黄草可染黄色】
　　莎草【诗南山有台指此茎宜簔笠根即香附】
　　马兰【似蒲而小花蓝无香可染色根可为刷礼月令荔根出即此子入药名蟊实】老少年【一名秋红一名雁来红春夏叶色青黄至秋则渐红如花土人谓之老来变一名十様锦】
　　香蒲【蒻如笋可食茸入药名蒲黄又有菖蒲生湖泊中俗呼臭蒲】
　　荇【叶圆紫赤茎如钗股】
　　苹【四叶相合中折十字浮生水面生陵地者则青苹也】
　　藻【叶大者曰马藻叶细者曰水蕴土人呼水蕴为杂草冬取食之名冻青草】
　　菰【一名蒋俗呼茭草春生笋亦可茹茎中如儿背者曰茭结实曰菰米一云雕胡】水葱【生水中如葱而长又名翠管可为席今但织为团扇曰蒲扇】
　　萍【浮生水面或云杨花所化紫背者入药】
　　蓬【尔雅释名云齧雕蓬荐黍今人统呼为蓬子蒿】
　　如意草【一名箭头草开紫花茎实下垂似如意可疗治风疮】
　　芃兰【蔓生叶緑而厚断之有白汁子长数寸俗名雀瓢】
　　葛藤【蔓延山谷长至数丈出宁海复州等处海南人以船载去治为絺绤土人但取东物】猫儿眼草【叶纹如猫睛】
　　木类
　　松【山中最多种类不一土人以结子者为菜松无子者为沙松脂多者为油松】
　　赤白松【理细气香木之贵者】
　　黄蒿松【松枝叶如蒿生宁古塔石向子上他处所无又有刺儿松其松多刺】
　　俄罗斯松【一名老鎗菜抽薹如万苣高二尺余叶出层层删之其末层叶叶相抱如毬取次而舒已舒之叶老不堪食割毬烹之畧似安菘郊圃种不满二百本八月移盆官弁分畜之冬月苞防以贡】
　　依竒松【生吉林北依竒甸子质瘦劲少枝叶色青如松土人不知何名因所生地呼为依竒松伐为材木性燥易裂入土则裂缝复合坚如石】
　　栢【多生于西北边外栢叶栢仁皆入药】
　　香树【茎直丛生花黄长白山中最多可焚以祭神土人取以作香生近山石崖者有节名竹节香根作箭骲头极佳不可多得】
　　桑【后燕録辽川无桑慕容廆通于晋求种江南始得　按此地桑类颇多特少飬蚕者耳皮入药曰防白皮】
　　檿【山桑中为弓材及车辕叶亦可饲蚕】
　　榆【本地榆类甚多皆美材刺榆花榆尤佳刺榆大者中为车轴一名轴榆唐风所谓山有枢者此也花榆埋细宜为几案凡榆臃肿处花纹尤胜可餙器用人多珍之】
　　檀【色紫赤纹细润中车辕及箭笴其交枝处花纹尤细可为小刀柄】
　　槐【尔雅疏叶大而黒者名榱槐昼合夜开者名守宫槐细而青緑者但谓之槐今山中皆有之花入药未开者名槐子可染色】
　　杜【一名甘棠移接梨树结实甚佳】
　　小刺榆【叶初生鲜可茹长仅丈余质细而坚激打鎗竿多用之】
　　青杨【叶大而圆采为箭笴嵗入贡】
　　白杨【如青杨叶微小皮白木宜箭笴一种生水泽者多合抱刳为槽盆性不燥裂嵗入贡】榉【树高举如栁今呼柜栁大者可刳为舟根可为骲头】
　　栁【桮棬之属多用之直长者采取入贡备帐房之用】
　　柽【河畔赤茎栁】
　　花秬栁【质坚致可为鎗竿蜡虫食之一名蜡条】
　　桦【北史室韦传用桦皮葢屋　按桦树皮似山桃有花纹紫黑色可裹弓及鞍镫诸物诸山中皆有之而嫩江混同江之间尤多内务府采桦木箭笴乌拉有桦皮屯设壮丁采皮充贡亦贡箭竿木包纹极细作椀亦佳又黑龙江桦皮船仅受一二人携以入水游行便捷】
　　椵【叶大皮黒纹细微赤者曰紫椵边外人参多生椵树之下内务府所贡椵板即此质白者曰糠椵椵皮可制绳引火鎗军中需之】
　　椿【叶香可噉者为香椿】
　　楸【类核桃树其木可为鎗杆及船桨每嵗采取备用皮坚韧亦可束物】
　　樗【似椿而叶臭土人呼为臭椿】
　　杻【尔雅谓之□皮理纠结质最坚俗呼纽筋子木大者为车轴次于轴榆】
　　栲【似樗而叶差狭尔雅注种即山樗】
　　柞【一名凿子木高大坚实中为车材皮黄充贡可染色木心黄朽者可为火绒黑龙江贡木火绒即此】
　　栎【亦柞类一名栩质坚土人多以烧炭实名橡子蒂曰橡椀可染皂　按栎叶染皂佳今尚无用之者】
　　棫【亦栩类不结实俗呼薄罗树俗以五月五日取叶裹面蒸食之谓之薄罗饼】
　　青刚栁【山中皆有之亦柞类材中为弓】
　　梀【赤者叶细中为车轮白者叶圆木理坚致其色亦中木椀刀柄之用】
　　暖木【明一统志海州卫出或云即黄药木皮温厚可垫镫心包弓抱细者中为鞭捍又萨哈连乌拉出小暖木形类杉松木质尤坚入水年久化为安石可充砥砺之用】
　　茶条【质坚可为杖染皂胜于橡斗】
　　荆条【一云牡荆成丛疏爽故又名楚一种叶圆花紫枝柔细可为筐筥一种粗劲者名鐡荆条根可为骲头】
　　漆树【通考百济海岛出黄漆树似小棕树而大六月中取汁漆物器若黄金其光夺目皮白叶似椿花似槐木心黄深山有之但无采漆者】
　　楛【一名雉尾荆色赤中为矢世传肃慎氏楛矢即此旧唐书靺鞨传有角弓矢及楛矢】皂荚树【刺长皮润结角如猪牙者入药长而肥厚者多脂长而瘦薄者枯燥子黑】山藤【木之类枝柔韧中为鞭杆】
　　六棱木【枝干皆六棱最坚实】
　　明开夜合木【一名金银栁结子如花至冬不凋木理细润】
</div>
    <div class="pagination">
<a href="钦定盛京通志_page254.html">上一页</a><span>...</span><a href="钦定盛京通志_page250.html">250</a><a href="钦定盛京通志_page251.html">251</a><a href="钦定盛京通志_page252.html">252</a><a href="钦定盛京通志_page253.html">253</a><a href="钦定盛京通志_page254.html">254</a><span class="current-page">255</span><a href="钦定盛京通志_page256.html">256</a><a href="钦定盛京通志_page257.html">257</a><a href="钦定盛京通志_page258.html">258</a><a href="钦定盛京通志_page259.html">259</a><a href="钦定盛京通志_page260.html">260</a><span>...</span><a href="钦定盛京通志_page256.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
