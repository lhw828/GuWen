<!DOCTYPE html>
<html>
<head>
    <meta charset="UTF-8">
    <title>广西通志 - 第 310 页/共 315 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>广西通志 - 第 310 页/共 315 页</h1>
    <div class="content">　　恩州午火　　　　　　　　　　汤显祖逐客恩州一饭沽伏波盘笋见纎纎炎风不遣春销尽二月桃花绛雪盐
　　送袁生谒南宁郡
　　白髪孤游铜柱西瘴来江影似虹霓千山落月无人语榕树萧萧倒挂啼
　　府江纪事　　　　　　　　　　管大勲雷霹滩前鼍鼓喧栁营冈畔角声繁维舟烟更残夜忽聴従军乐可言
　　一番时洗金戈雪浪风涛杀气多穷岛逋夷惊胆落满江舟子唱蛮歌
　　郁林道中　　　　　　　　　　陈　鸿茫茫新水拍沙堤四月应无杜宇啼记得驿程来日路五千余里郁林西
　　题廉石　　　　　　　　　　　杨于陛炎荒之地有寒山更有陆公一片石朝夕徃还惟丈亲米颠下拜我尤癖
　　题寒山
　　寒山一脉绕南流絶顶源头有洞湫五月却销炎火热可能三伏是三秋

　　广西通志卷一百二十四
　　钦定四库全书
　　广西通志卷一百二十五
　　艺文
　　国朝
　　五言古诗
　　游礲岩　　　　　　　　　　　曹云路桂山多突兀乃在湘之浒湘岭翠如攒兹岩独竒古咄哉造物灵幻作崆峒府丹崖郁髙阁緑嶂穴幽户不假五丁凿奚倩娲皇补中有琅玕髓疑成冰雪乳玉粒糁琼田青莲挂碧宇金光晃舍利寳气腾瑶圃盘防蛰蛟螭狰狞怒犀虎鱼披贴壁鳞鳯梳栖谷羽或堆防风骨或簇肃慎弩防刿森剑防缜润折圭组倒者悬钟磬侧者欹锜釜空嵌饶神力镵削笑斧氛氲隐药灶错落横棋谱何年遗仙蜕谁代布佛武风涌暑生寒溜滴晴亦云雷恒屯复日月争吞吐有时瀑布飞澎湃轰钲皷有时晶帘防戛击鸣球琥我来秉烛游心神独踽踽欲探骊龙珠莫觏骑羊防划然舒长啸山魅潜呼舞平生躭邱壑殊觉红尘苦把酒约山灵尔我相宾主
　　盘石寒泉　　　　　　　　　　谢良去郭五里耳烟霞自此深石势何突兀岩峝何幽嵚下有寒泉流上有丹桂林桂香澹秋色泉冷清人心朝暮看云雾徃来愁登临闻古桃源鸡犬犹至今余生负邱壑相望独长吟何时卧山樊解衣弹鸣琴
　　苗子谣　　　　　　　　　　　李文彧懐山苗子言有栖山下向民借大罟鱼兽毙长夜时闻嗾犬声遗肉酬所借倘如触彼威园梨尽摧谢更罹疫与灾人畜皆遭射屠猪并宰牛赛神冀其赦吾为苗子计迁居止其吓苗子复我告前歳迁老哑【地名在容懐二县界为诸苗所居之处】佃彼县人田称尽租禾价所剰难疗饥男子为乞化女子准为婢吞声不敢咤嫁端诬之官官府谁知诈差人如乳虎索食裂眦骂须臾鎻上颈连累及邻舍望中阡陌田尽是豪家霸永代皆如此流毒何年罢忍死在兹山山君休讶琐琐苗子言述之令人怕
　　挽谢烈妇　　　　　　　　　　赵瑞晋人生事亷耻女子称谢氏谢氏未死前婉娈端素履无何变故来良人失所恃羣盗集如毛逼勒无余技讵知金石坚百折不一靡轰轰骂贼声如雷之贯耳伤哉秉坤贞从容拌一死譬则南阳花能拒风霜里譬则峄山桐只许栖鸾趾譬则泰岳松歳寒见彼美浩气塞乾坤撑持赖有此徃徃巾帼流直彻纲常理端居阅古今寸心深仰止
　　宴石岩三烈女　　　　　　　　王　权巍巍宴石山翘翘三女烈姊妹矢同心同心同皎月羣盗恣披倡坚白遇磨湼毕命千丈崖正气殊凛冽环佩无归魂留此名不灭化作三秀芝流芳在岩石居然女士杰讵同草木灭林下有清风须眉愧名节
　　苍梧署中喜作　　　　　　　金　粟昔游粤西东年年厌春雨今来歌罗城已隔廿年所亢阳竟三月处处皆焦土东作不得兴农家愁且苦前日抒情词纷纷愬官府昨乃拟祈请下令禁屠酤彼苍黙感悟一时驱魃女不求霖自至好生徳何溥四郊尽霑足万民竞鼓舞我意亦欣然长谣谢龙母
　　鸳鸯井【粤俗水之不成沟渎者通谓之井】　　　　陈聂恒我行古道旁爱此泉百斛四围草色青缭绕一痕玉忘饥冷相对清可映心曲江湖苦旱涝此井无盈缩隔陇常涓涓挹注随所欲下有相思石儿童荷锄斸碎泥涂中雄雌自相逐泉为灌溉利石以娱防畜风流媿嫁名泉声滋詈辱嗟汝诚细流淡荡四时足余波及千顷禾黍秋风熟功成付不言人亦不汝録偶然孕斯石泛作双鸳目寄声谢皮相吾其矢勿告
　　粤西旧无育婴堂创建告成有作　陈元龙
　　圣治重仁育保民如保赤矧兹真赤子能不加爱惜粤土多遗婴户口不増籍匪厥父母忍其故在贫瘠有力能活之无乃长吏责七星岩之阳夷旷地多隙捐赀构厦屋可贮儿数百保姆有衣粮医药有储积襁褓分縦横背负兼臂掖始或啼继乃笑哑哑一堂皆阳春生气盎牀席豫知廿年后繁庶倍徃昔创举不避勤垂逺有成格作诗告来者毋视为陈迹
　　新建阜成书院
　　粤俗颇朴古台榭无游观栖霞竒絶处蔓草荒烟寒何不设户牖贮此名胜看乃相向背宜乃措竹石安籓篱借白云桥梁就清湍有堂曰永誉有亭曰拟兰有圃可习射有舫可垂竿有庑可觞咏有室可眠餐罗列几案物无一非峯峦僚佐此讲肄士民此盘桓幸际
　　圣人世浩浩天宇寛俗阜而化成上下同一欢招提况接武花扑防干数椽絶壁下万古青巑岏独秀山在城之中髙数十寻四面如削余鼓勇循级而上登其絶顶
　　坤维奠五岳石根蟠南荒八桂峰若笋兹山为之纲一柱撑青天四壁俨削方皴防埽荟蔚黛色堆青苍我来莅西粤乍见心目张怳如冠佩人为国守濠湟乗暇以命驾徘徊山之阳峭竪絶梯级上山如上墙奋勇陟厥椒磴狭屐齿妨回顾笑僚属流汗如流浆俛视郭内外物象何昌昌和风拂炊烟绣畦罗稻梁居氓纷熈熈不知为瘴乡羣峰万里来趋拱于四旁峩峩独屹立千仞遥相当
　　圣化洽遐徼山川皆呈祥兹游信非偶北望达庙廊为
　　山林意播此阳春光
　　龙隠洞
　　看山如观画游山如读史桂州岩穴竒石刻穷秘诡岂惟考歳月直可补载纪龙隠一拳石倚江之沚笻屐久已荒虚窦滴古水宋人题识徧藓花蚀成痏中有元祐碑所谓党人是低徊驻游骖循环读终始起自温与潞讫王化臣止三百有九人一一皆君子宋史或未详兹焉炳名氏摩崖故不朽光焰射漓水诸公千载灵呵防洞门里遂使小邱壑重与嵩岱比流连不能去落日促旋轨
　　宣成书院课士　　　　　　　李　绂
　　贤才国根本得之国乃昌经训士菑畬教成治益光
　　朝廷正有道举孝兴贤良声教周四际安得遗遐方矧兹古西粤经学汉滥觞陈氏有家上书言丘明【叶芒】遂令左氏鼎立于胶庠霸才震士燮诗学鸣曹唐制科宋所重大魁先冯王有明尤挺出朝士多轩昻文定得啓沃清惠才明将鹤楼抗风节凛凛严风霜争衡于上国峩峩莫与京【叶姜】流风百余年山髙水犹长菲薄忝遭逢持节来炎荒愿与诸士约讲学兴文章艺苑共驰骤徳囿同翺翔上以应
　　景运休征来麟凰下以致美俗旧染回狑狼庶防轸翼南奎壁同光芒徃闻常观察风气开闽疆又闻韩昌黎文学兴潮阳望古一遥集盛事其可忘教化如有成百世同芬芳
　　登独秀峰返憇读书岩下　　　　金　虞峩峩玉笋班独秀如卓笔其髙六十寻而袤五之一秀色殊可餐陡峻故无匹今辰鼓游兴拉伴鬭轻疾盘盘三百磴一一透空出岿然北极宫元都尊辅弼败壁留钟镛壊像杂琫珌旁有两茆亭位置颇闲逸凭阑舒逺眺恰值斗杓七桂林古都防万户见墉栉襟带水回环剑铓山崒嵂胜概罗心胸尘聚等虮虱指点卧龙台风烟亦萧瑟长啸归去来下视真股栗光摇云栈云步窘漆城漆却访读书岩清风吹石室流连五君咏微尚犹可述千秋独秀峯得此更超轶况当人文防【岩下即贡院】汲古赖脩繘谁磨一片云演孔刮老佛【昌黎句】
　　题玉融真仙岩重刻元祐党籍碑后
　　岭西古荒奥流人所安宅元祐诸钜公强半此中谪邹范余清芬秦黄锁英魄至今溪峝邉杖履犹可接名在千古心不在一片石我登真仙岩忽值打碑客贻我蝉翅双端然具趺额其书较遒整其制稍褊窄上列元长序讇语变黒白下云建炎初国运鼎新革重惜碑版湮悬购如拱璧呉兴有后贤来此作邦伯磨崖阐前光一一更剞劂兹事亦可厥志无乃辟石阙生口中何取自标揭况观党籍名流品未综核若火焚昆冈玉石并罹厄附骥安足荣添蛇复何益自昔黄战君子与有责洛蜀方龂龂佥壬抵其隙欧阳朋党论
　　圣代所必斥大公良独难中立匪长策龙徳不成名鸿仪逺弹射縦有蟠螭碑不直腐鼠吓仰见玉融峯万仞同一碧
　　桂山　　　　　　　　　　　　金志章【原名士竒】一峯防地起众峯悉天参桂山万古竒诡丽雄西南有如千髻螺乱插碧玉簮复如矗万笋歴歴苍苞含矜庄如端冕执玉朝子男森岩如列衞陛楯周戈锬狞如波斯胡骑兽行骖驿丑如宿瘤女瓮项愁容憨或张如屏风或覆如甖甔或弯如象鼻或僵如眠蚕如星斗错落如水月空涵如宾主拱揖如壮夫负担怒如虎牙锯蜿如骊珠探企如威鳯举潏如竒云昙堂堂列如阵叶叶欹如帆峙者墉屹屹防者居潭潭双尖卓文笔两鬛齐剑镡叠防错绮绣散花依幢龛目赏难徧给态状聊能谙独秀称雄尊诸山次岈防伏波岌争长顾盻殊耽耽孤撑絶附丽特立真无慙仙灵所窟宅徃徃开名庵漓江绕其间曲折拖晴蓝千寻嫋篁竹十防松楠天籁一以发万壑笙钟酣我生癖山水嗜好如馋贪腰佩豁落图手携青琅函斋心逺到此游侣偕两三身入空翠长啸穿层岚扪萝竭登顿济胜吾能堪心胸得开拓险怪穷幽覃搜竒亦云富肥遯殊所甘归来对乡党侈作谭天谭
　　过黄牛诸滩　　　　　　　　　方秋白霁景射回峦林壑如初沐松间滴苍翠倒漾波光緑挂席泝前浦凉吹逼巾幅恣情一以眺山水自相属榜人理舟具努力饭山麓驾言涉重滩百叠归烦仆直行一里遥渐觉寒涛促寥廓变寒号崩腾醒耳目石峭列齿牙势相触一步一纡回一篙一相续篙与石争持石并舟相逐左转而右旋上而下曲有如驱八骏偃蹇难缚束樯丝牵百丈愈进气愈局黄河混渺茫倒流横地轴云根坼雷逺近纷骇瞩屏息敛神魂遂得达厓澳意谓尽倾危俄惊波闪倐水更打篷髙声逾振林木江河日以下谁挽滔滔速俯仰尽髙深戒惧一时足日暮月随船又向岩邉宿闲杀采薇人抱影卧空谷
　　阅壶闗城怀胡端敏公治迹　　　甘汝来壶城明初建得名因形模丽江凡四折如环抱其郭东西南三面阻江无他虞城北两江口为陆为通衢狼防民剽悍草窃繁有徒守御昔孤薄寇数攘其帑相形审项腹兹当扼吭区佥谋设重闗工用多所需维时典郡者力诎空嗟吁平时所经营矧惟私槖腴土酋苦征索瞠目相睢盱教令辄违忤莫可穷根株端敏胡公来握此専城符守官清以介不随流辈汚抚柔诸顽犷能使豚鱼孚诸酋乐为用生死惟所驱一方稍梗化众力为锄诛缚其渠魁至公庭来献俘檄下征版筑奔命来万夫不领国经费殚力争供输数旬崇墉就永絶诸觊觎至今完以固屹然见雄图由来吏治杂翻谓术疎如公景行在后来宜步趋
　　七言古诗
　　吊平乐殉难吴都阃锡绶　　　　田嘉登将军弱冠英声起能武能文世莫比一战遂看长安花万里折冲従此始生平魄力不犹人右属櫜鞬左鞭弭丈夫立志轻封侯慷慨矢心并啮指金吾宿衞法森森九重日侍
　　天顔喜闗中坐镇靖烽烟砥定秦川及渭水嗣此度岭入雷阳不减刘公万户倚时危岂复惜身家勍敌当之立披靡状貌魁梧胆气麤大呼杀贼破深垒运穷势迫意不回一身殉国甘如此髙雷方自诉归儿平乐尸马革里不愿生还八百人视死如归谁为使将军之意曰不然非此无从报
　　天子丹心直上逼云霄千载如生形或死立威立节两
　　无惭浩气精忠光青史
　　三峯烟　　　　　　　　　　王之骥缥缈三峯拔地起蜿蜒磅礴防千里南聫五岭北衡庐巨灵画疆奠厥址簇簇芙蓉侵九霄日轮月驭纒山腰钟竒毓秀知何限竹箭丹砂与鳯毛我家开户当山面青眼相看两不倦秋月春花互劝酬袭人爽气有余善无端宻杂烟来蛮壑蒙蒙散刧灰失却三峯真面目轩牕秀色防时开烟深虎豹嘷其族集龙蛇竞起陆匝地隂风草木腥题诗谁向峯头竹安得山灵谒九天肃将帝命义鞭飞廉建斾相后先驰骤须臾遍九埏驱出千山共烟三峯豁然流翠万古妍
　　緑珠井　　　　　　　　　　　厐　颖緑罗有女质如璞采使投珠珠满斛声价一时重洛阳风流当代推金谷风流声价今如何斜日苍茫洛水波只有玉楼清节在垂芳故井不销磨城中创立义学十七处延师教授余偶晨出闻诵
　　读之声盈耳喜而有作　　　　　陈元龙始余入粤城寂不闻书声今余巡粤城弦诵声已盈彷佛身游邹鲁间不似漓江与桂山问云一十七处之义塾童冠济济讲读无时闲文翁化蜀蜀士盛常衮教闽闽俗正人材不择地而生吾愿尔粤家家师孔孟
　　訾家洲
　　城东南隅云水阔隔岸乱山堆一撮浮梁如虹辖漓水顺流而下悍难遏水中横枕訾家洲劈划江波作两流栁记尚竹木盛裴亭虽徃烟霞留官船佑舶去不顾惟许僧渔来问渡名胜空藏城市间丛祠钟皷斜阳暮我来选幽非好古欲令古事今人知宾僚一叶频载酒莫忘洲邉风月时重修陡河天平石陡门告成阅视有作
　　兴安河渠髙下数百尺湘源一防无余泽讵惟舟楫阻商旅直使耕耘旱阡陌唐时李渤垂大劳逆流横截天平石筑为陡门三十六导直为曲延水脉黄河之牐体制同灌溉有资艘舶通年深石圯水跋扈谁与蓄泄波流中修废举坠乃余责督率庀材鸠厥工工成櫂舟阅新陡沿岸欢呼动童叟羣石齿齿白似墙一水盈盈緑于酒吁嗟此河楚粤之咽喉所利不止贻一州南接漓江北湘水中隔此河居上头不以陡门为啓闭譬人血脉奚周流从此缮修望来哲人力以补天地缺
　　舟过钳　　　　　　　　　　　王维淮驮娘江势疑游龙两石屹立江心中如牙在口肆吞啮一线不合水流通天教蛮荒作险阻竒絶力兼神工洪涛百折急难逞奋怒激荡排髙空轰雷震撼响不歇欲倒地轴摇苍穹轻舟独木倐来过气慑魄动忧心忡争关夺隘在呼吸一失便落冯夷宫人生拌命只如此临深有诫悲微躬推篷侧望幸脱险独苦瘴雨飘回风插空巉崖叠千尺对面削立云蓬蓬鹧鸪唤道行不得万里汗漫吾安穷
　　竒兰餔　　　　　　　　　　　乔　莱宋代全州栁刺史緑坡亘岭栽长松只今谡谡满道路隂如偃盖柯如龙夹岸涛鸣白日冷隔溪雨过苍厓浓内有一松挺孤干竒兰径丈生其中荟蒨不让土壤力芬芳惟须露工逾坂度壑香不隔四时花染胭脂红以兰名餔数百载昔有盗者逢雷攻遂指枯松为佐验土人竞説真仙踪我家有兰来蜀道悬之屋角当长风岭南寄生桑与槲兹兰虽异将无同好巫信越人俗慎勿以此惊愚防
　　岭南闵雨行　　　　　　　　　李　绂春秋鲁史书不每时一书哀闵深今兹不甫匝月皇皇雩祷非荒淫岭南地薄鲜耕稼石田确荦髙山隂溪流奔防势莫挽十日五日须甘霖况乃比户多竹屋檐楹焦裂声如砧狂风怒号彻宵旦搅摩出火愁釡鬵旱干水溢有専职节无不节当谁谂岂敢攻社聊呼吁杲杲红日鸣枫林安得痴龙起桂海有司肸蠁神能歆丰穰一望庆百室匪且有且今斯今
　　桂林喜雪和韵　　　　　　　　李孝源去年冲雪辞
　　辇毂西粤官程八千六火维南下信炎荒气蒸常恐瘴连屋桂岭划界不同天天公雨雪胜雨玉飘空有风鸣条淅沥惟闻戛竹何年观雪有髙楼比似无珠还买椟今年粤雪喜同看漫空不计斗与斛银铺万顷沟洫平玉立千山峰岭矗独怜腊月下流澌拟共明朝看飞瀑短衣轻笠老渔翁垂钓寒江犹瑟缩采风太史诗兴豪笔底龙蛇争擘蹴四时皆夏雨成冬粤谚闻岳山麓
　　圣朝大化暨朔南率土同仁廓邉幅即今节陈王风莫贵任耳贵任目记取明都秩南讹永销沴厉驱
　　炎熇
　　伏波铜皷　　　　　　　　　　李茹旻吾闻伏波舟载骆越两铜皷飞鸣跃入八桂之江湍后人遂以铜皷名其滩风雨时时闻有鼓鼙之声江中讙明季渔人网絓不能举呼集众力出狂澜是日白石山人斫地亦得一不期而合两皷同时献之官其一稍窳观风楼上贮其一置泽宫轮廓肉好制作工致而坚完繄此千数百年化去之神物夫岂无故仍团栾必有真宰黙呵防兵火百刧不得相摧残我行经此重是古器思一见摩挲斑斓剥蚀千防瘢无何依然失去所当是夜半大力者负之趋去如飞翰不然谁何等视郁林石载归吴下矜诩为竒观吁嗟逺物异物非所寳不贪为寳无祸干君不见张雷寳劒不为用干将莫邪终飞入水化作蛟龙蟠
　　游立鱼峯　　　　　　　　　　金　虞花朝风日清且幽散发偶作城南游使君种栁旧官渡一叶剪破春江流江光山色暖相映造次不及停双眸縁坡径访立鱼处逝欲选胜穷防搜山灵爱客遽倒屣峩峩碧玉簮当头同人指点向余笑兹峯洵美鱼则不初疑禅界涌孤塔渐歴海市登危楼岩扉东啓纳万象水天一色相勾留入门四壁皆緑净亦有础柱如雕锼室西南隅窥奥窔洞壑穿漏风飕飂满头钟乳臲欲堕失足坎窗深难求谁将巨手擘西嶂翕忽倒景青红浮隂崖乍恐竒吓灵境怳觌神仙俦芒鞵各各鬭轻健西东下上不复谋最后一洞须秉烛若瞰眢井绠必修石鼓砰石船大岂无神物司干掫颇闻龙潭更幽邃盍徃观者山之陬潭隂冷浸太古石坐觉凛洌思添裘鱼峯反立碧潭下髣髴鳞鬛争螭虬乃识命名良有意向入鱼腹空嘲啁风烟变化白日遒眼前好景谁能酬归舟更出城西路试把新题谒栁州
　　出文昌门探白龙洞登南溪山刘仙岩
　　金志章
　　桂林山水天下无不数县圃兼清都七星八桂竞竒秀林壑尤美西南殊森森万防插天起出郭岚霭纷相扶溪流入耳响环佩松风引路鸣笙竽山回石扇划然啓中有神物蜿蜒趋雷霆白昼飞霹雳泻水下续聮聫珠俯视深黒不敢唾遂取防径来山隅亭台缥缈在天半金碧如绘蓬瀛图侧闻刘翁昔遗世栖神链液黄芽腴悬崖扶寸危未防欲堕不堕真符【崖有悬石凌空欲堕上下聮合仅寸许俗刘仙书符镇之故不堕】一朝解化轶尘风蝉蜕骨良非诬壁间残碣留半影变化尚带烟霞癯琪花馚馥满衫袖岩瀑洒落沾眉须阶前长聚五色雀檐际时停三足乌御风凭虚逺到此豁达万里回清矑胜游灵境不易得大笑跳入仙人壶
　　铜柱　　　　　　　　　　　　甘汝来丽江炎荒之锁钥南控安南壤相错距闗一舍分茅岭汉家铜柱髙岝防伏波峻业何峥嵘英风万古震寥廓当日楼船下交阯疾埽狂童等残箨二征授首京师九真革面复疆索郡县其地中土同螳臂安敢复张攫五季凌迟世多故部领邪行乃横作宋元师征屡无功包荒无乃太孱弱蛮夷犷悍本性习朝廷驾驭借方畧将帅岂乏英雄姿推毂无能専委托有明英公亦人杰功与伏波庶相若中官继镇求珠犀纨袴握兵拥帷幕遂令封豕肆狂噬内地旁州恣侵掠惜哉用武功不究议祖捐之满台阁爵予世及用羁縻国威如斯亦稍削
　　今代圣神御区防六合以内并包络况乃近地非辽絶歳修贡职尤谨恪我来行部视邉徼义取诸豫严闗柝顾瞻前烈迹未湮来者树立当奋跃肯念平生马少游畏此毒气薫蒸瘴乡恶
　　吊卜氏墓　　　　　　　　　　谢锡侯君不见万丈【坡名】荒烟蔓草里氤氤緼緼悲风起此地下藏节烈身苔封石闭无人指我闻惊叹涕如流凭吊徘徊去复止坏土重培标姓名后来歳月从此始陆川香令飞双鳬萑苻窃发纷突豕乗城守御率乡兵弃置针奁执鞭弭援絶孤穷势难支登楼坠楼贞自矢犹胜当时断臂魂棱棱正气垂史乃知宇宙杀身仁形体虽灰神不死大节独留卜氏坟愧为男子宁无耻
　　粤西诸蛮图记歌为钱野堂作　　陆　纶周官分土治职方禹贡列服垂要荒连山峩峩抱西南阻絶奥险称蛮乡狼狑犽防猺獞种不一厥古不与华土同冠裳或言槃瓠始诞育凿空蔑理诚荒唐郎官水部今出守文采风流栁州栁三年治谱盛流余事雕虫夸老手月轮新破碧蟾蜍秋轩贻我卷纸书炎徼异闻掇梗概虞衡赤雅随分疏文辞入画波折具生面特出形神舒列眉聚米灿可数包括诸蛮志风土或负山而巢居或縁谿而龙户歌连袂兮跳月浴同川兮畏暑刀耕火种昧生事人栖兽畜犹尔汝弱之肉兮强之食贪者如狼鬭如鼠吁嗟人生含隂抱阳秉则同曷为居处服饰饮食男女多殊风钩辀格磔言语不可别混沌不死凿未通若政立辟难与齐颛防圣人执天辔万物如指臂恵施靡勿遂治理在平易羁縻要使义相属随势利导与时异輶轩上采恢
　　庙谟知公点笔有深寄叙次细言雅驯隶事十九存
　　其真方今
　　天子徳光被南掌苏禄重译俱来賔何况百粤之蛮绵
　　亘墟落久内款沐浴
　　圣化无因循变革草昧移狉獉史家于后贵征信耳濡目染改观聴直教顽习尽前除始觉皇风动傒应图存或恐见者疑制作斐然此堪证装玳瑁匣琉璃搴蓁剔莽披神竒少陵之笔玉溪诗我歌衰薄难为辞









　　广西通志卷一百二十五
　　钦定四库全书
　　广西通志卷一百二十六
　　艺文
　　国朝
　　五言律诗
　　偕友登碧虚亭　　　　　　　　赵日升出谷双眸豁兹亭表丽观烟云连壑动竹树入秋残坐久销尘虑凭髙迟雅欢时闻有清磬遥在暮林端
　　挽邹忠公【有序】　　　　　　　　陈光龙明太守袁公序邹忠公诗矣余读事文类聚云公除言官田画与公善一日报废孟后立妃刘氏画曰邹君不言可以絶矣公切谏又曰公以书约画防颍昌自云得罪谪昭州临别出涕画正色责之曰使君隠黙官京师遇寒疾不汗五日死矣岂独岭外能死人哉夫公与画固气节相髙者昔髙宗欲立昭仪畏大臣异议未决李勣陛下家事一语遂开数世之祸废立之际公岂黙黙待助于画者乎谓公出门时惘惘有离别色更不其然憾不起田画而质之
　　万里苍梧道孤身桂水濵批鳞成徃事赋鹏独伤神直道凌今古髙风任屈伸霜飞真六月感慨泪沾巾
　　古壁虫蛇碎长松烟雨多六宫存正气五岭障頺波骨鲠须谁助离骚独寤歌只今泉感应清洌满藤萝
　　同友人游风洞　　　　　　　　谢　诘古洞穿岩腹微来少女吹烦心堪此涤息影最相宜吞石波涛壮排山云雾迟凭虚不可即雉堞看参差
　　栖霞寺　　　　　　　　　　　魏锡曽古寺星岩侧峯回拥翠幽滩声惊万壑林气逼三秋洞古龙尝蛰台空鸟自游支公情倍切不忍去沧洲
　　调禳荡诗【并序】　　　　　　　　冯大鲲调禳荡平乐方言也即古傩礼方今时和民熈礼不可复独昭俗尚歳集觋师一举秋以为期虽事不师古而古道犹存作调禳荡诗
　　礼失求诸野秋傩得未殊蛮歌调木客腰皷降盘瓠【猺獞率盘瓠子孙今讹日盘古】载终虚渺【觋以纸草为舟车沿门送】驱甝信有无【比户以符咒驱虎患】儒生犹拱立相见古人徒
　　庆郡北楼新成二首　　　　　　黄　湂丽水还山秀风清百雉边北楼新气象南洞旧云烟敞户岚如织遥林花欲然披襟瞩霄汉心旷数峯前
</div>
    <div class="pagination">
<a href="广西通志_page309.html">上一页</a><span>...</span><a href="广西通志_page305.html">305</a><a href="广西通志_page306.html">306</a><a href="广西通志_page307.html">307</a><a href="广西通志_page308.html">308</a><a href="广西通志_page309.html">309</a><span class="current-page">310</span><a href="广西通志_page311.html">311</a><a href="广西通志_page312.html">312</a><a href="广西通志_page313.html">313</a><a href="广西通志_page314.html">314</a><a href="广西通志_page315.html">315</a><a href="广西通志_page311.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
