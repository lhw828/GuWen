<!DOCTYPE html>
<html>
<head>
    <meta charset="UTF-8">
    <title>广东通志 - 第 294 页/共 352 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>广东通志 - 第 294 页/共 352 页</h1>
    <div class="content">　　钦之为邦僻在海隅其俗尚利缝掖之士葢鲜有焉【张栻学记】
　　廉州视海南为迩其人多聪明朴茂【黄佐学记】
　　不耕而资珠玑以腊月为岁首亥日为聚市俗有四民【地图综要】
　　民性朴而生计拙【黄佐志】
　　风气劲悍其人好刚而弗纯于习海有鱼盐其力易给【郭棐志】
　　雷州府
　　蛮言莫辨海气常昏出有践蛇茹蛊之忧入有阳淫隂伏之病【苏辙谢表】
　　擎雷去上郡万里海隅风气与中华迥异然而田畴盈眺绿隂蔽野民凿井耕田日晡为市市间有廊各贸有无交易而退所以泉货少流于民间民亦少贮于财货其俗得乎真淳之性也【张思亭记】
　　始雷俗未知礼逊长子之子常为长易数世之后至叔父反拜犹子自谕以长幼之序亲疎之仪悉革其旧【张栻思亭后记】
　　雷古南合濵海地也风景不殊中州士生其间尚气节研义理习词章扶舆清淑之气岂以地之偏而啬于人乎【余炳贡士庄记】
　　凡并海而为州皆有风而雷为甚【文天祥谯楼记】
　　雷为东粤名邦虽濒海而民繁富庠序之士日相讲学辛勤匪懈故出而应时用往往与中州等【王来府学题名记】
　　雷负山襟海为粤岭以西之絶徼苍凉孤陋曾不及岭东南风物之一二【魏浣初书院记】
　　雷州穷服岭并南海平田沃壤海道通闽浙其俗人多栏居以避时郁风淳向学己酉为腊极南倍热州襍黎俗【张天复皇舆考】
　　琼州府
　　海中洲居广袤千里　男子耕农稿禾稻纻麻女子桑蚕织绩【前汉书】
　　珠厓儋耳二郡在海洲上其渠帅贵长耳皆穿而缒之垂肩三寸【后汉书】
　　珠崖如囷廪大与徐闻对渡举帆一日可至【元和郡国志】以梹榔为命以藷菜为粮【琼管志】
　　鱼盐家给无墟市禾黍年登有酒尊【李德裕诗】
　　琼厓周岁皆东风【方舆志】
　　琼崖千里块海中民彛错居古相防【苏轼峻灵王庙碑】自汉末至五代中原避乱者多家于此今衣冠礼乐葢斑斑然矣【又伏波庙记】
　　风俗淳朴虽无富民而尚俭约无饥寒之民凶年无丐者【李光记】
　　南溟之澔瀚中有奇甸数千里地居炎方多热少寒【明太祖】
　　以衣冠礼乐之俗居阆风悬圃之堧势尽而气脉不断域少而气局斯全　草经冬而不枯花非春而亦放
　　民生全古朴之风物类有瑰奇之状【丘濬南溟奇甸赋】富而尚俭民无饥寒黎蛮襍居牛羊被野无冒攘者【地图纂要】
　　罗定州
　　泷水山深而险地僻而陋虽县市中居民甚少穷乡远邨猺獞错杂以居而长山大谷之中悉为其巢穴自古为民患【尹鳯岐泷水县记】
　　罗旁之地土著之民多质悍利入猺为雄长客籍之民多文巧利出猺为圉夺兹固长孽之媒也【袁昌祚记】罗定本唐窦州地周藩秦郡总于南海固古名区哉邑虽褊小山川如织藩方称灵秀焉【陈绍儒州治碑】
　　罗旁僻在粤之一隅猺贼犷顽屡世为梗西东两山正在盘据之地今且建邑立州与大都颉颃【陈璘罗旁善后碑】
　　东西两山之冲民贫而稀俗愚而犷故称岩邑【赵士际州城记】
　　西宁地境寛平风气融萃【何维栢建县记】
　　连州
　　桂阳郡濵南州风俗脆薄不识学义荆为设丧纪昏姻制度使知礼禁【后汉书许荆传】
　　连州民风与长沙同祖习原鲜而膴卉物柔泽荒服之善部炎裔之凉墟【刘禹锡刺史防记】
　　阳山天下之穷处也县郭无居民官无丞尉夹江荒茅篁竹之间小吏十余家始至言语不通画地为字然后可告以出租赋奉期约【韩愈送区册序】
　　连州山水之名甲天下葢自唐贤以记咏发之由是文风日振为进士者代不之人见诸钱学士所为书堂记斑斑可纪　湖南湖南学者实宗南轩此地又尝经其品题【陈晋接学记】









　　广东通志卷五十一
<史部,地理类,都会郡县之属,广东通志>
　　钦定四库全书
　　广东通志卷五十二
　　物产志
　　天地之施生山川之孕毓人为贵物次之而独岭南物产颇见魁殊岂阳德之发越于丹徼别显其竒欤抑幽遐独邃灵秀之气钟于飞潜动植者伙欤
　　圣天子不贵异物弛山泽之禁会风雨之和故百货阜通羣生茂殖稽南物者色然骇也乃防稡羣防分条名品以资博观搜览焉志物产
　　淮海惟扬州厥草惟夭厥木惟乔厥土惟涂泥厥贡惟金三品瑶琨篠簜齿革羽毛惟木岛彜卉服厥篚织贝厥包橘柚锡贡【禹贡】
　　扬州其利金锡竹箭其畜宜鸟兽其谷宜稻【周礼职方氏】江南出柟梓姜桂金锡连丹砂犀瑇瑁珠玑齿革铜铁则千里往往山出棊置九疑苍梧以南至儋耳者与江南大同俗而扬越多焉番禺亦其一都防也【史记货殖传】
　　岭南往往出盐【同上】
　　国税再熟之稻乡贡八蚕之绵桃笙牙簟韬于筒中蕉葛升越弱于罗纨篙工楫师选自闽禺昧潜险搜瓌奇摸瑇瑁扪觜蠵剖巨蚌于回渊濯明月于涟漪【左思吴都赋】
　　百粤之防是为南海山泽之沃钟为土毛禾稻绮错秔穧稆释塍埒交经枕海连臯　其布帛则攀枝吉贝机杼精工百卉千花淩乱殷红蕉苎云浮绸絁氷空疎絺薾暑密斜弭风　其材木则梌楠松防枫樟杉榆檿柘谷梡榕栎椿樗　其香药则沈檀安息白胶青木马牙鸡舌龙脑天竺卷栢茯苓青精黄独宜男益母有繁其属　其果则卢橘杨梅黄蕉丹荔柑橙丸金橼柚幄翠橄榄余甘五敛千岁人面荐仁宜蒙酝水　其蔬则金虀玉香菌紫芝杞吠灵尨芋蹲鸱树茄筏蓊红葩绿防　至于鸡豚散野牛马量谷家积防椒户暎藤竹鱼盐漆蜡其雧如蔟　火伏孽鳬海縆怀珠山熂水封凿矿攻瑜　岛舶之来有粲其宝锴镣鐼鈏璠璵瑾璪玑琲瑟瑟瑇瑁玛瑙玻璃珊瑚琉璃车渠木难火齐阳燧方诸筒鹤顶犀角象齿猫睛日耀鸦鹘霞绮流黄空青缥碧紫英其罯如云其爌如星　度樾桥至珠江刺桐木槿含荣吐芳素馨茉莉旖旎芬香椰浆醉客侑以防榔循河南岸市比如栉齿革果布埴铸髹漆藤竹诸品巧逾天出柯株攒露篠簜封尘花梨蒲箑积犹棘薪至于狍狗璀璨翎鳔纷披握椒片糖天下所资今日之民可谓庶且富矣　东北多山兽走鸟翔鸟则鹧鸪山胡鸜鹆鹍鹴鸡鹊绣质鶷鹳绶章白鹇缟衣金鸨黄裳晨风林郁时鷮山梁爰居违暖賔鴈避凉鹦鹉以言而畏笯孔翠因羽而惧戕　兽则防麂麖麕犴獌狨猴麡狼猨土麝沙牛甲攒鳞鲤箭竖豪防防羚角逐狸兕儦游狖鼯缤幡猰防虬飞枝掷于猓然层崖响乎獾獳　东南多水韬星浴日珠池贝阙鼇宫鲛室鼋鼍鲲鲵于焉窟宅防鬐耸山鱀脊扬铋鲟鳇龙喙鲨鯼虎质鳟鲫嘉于丙穴鳣鲔伙于沮漆锯张牙而防立鲗窥乌而墨出虾寄目于水母蟹或腹于璅海僧泣而占灾天吴舞而飏罾罛网薄获必盈槎鳊鲚鲂鳢鰽鱋鮆鰕鵞毛鳯尾白饭黄花腰带横掷比目贴沙苍茫蒲赤蒸云拥霞　鳞介交错旣物且跃喣沫涯壖睢盱瀺汋蚶蛏蚌螺蚬蛎蛤鲎防海镜江瑶沙白车螯胡鲢防蛑蟛螖仙掌瓦屋石首笋殻虽汀渚之濎濙犹露鳙而潜鳄然则鸟兽鱼鼈亦旣咸若矣【黄佐粤防赋　旧志于各郡县之下仿有稷有黍有熊有罴之文止数其名莫辨其物复沓晦蒙故采此篇以挈其纲厥后分疏畧本于此】
　　谷【五谷天下所同而粤东再熟三熟则异且多代谷之物至酒树面木尤属恢奇】
　　饭之美者南海之秬【吕氏春秋】
　　交阯农者一岁再种冬又再熟【杨孚南裔异物志】
　　南海晋安有九熟之稻【葛洪抱朴子】
　　交阯有骆田仰潮水上下其禾能风旱而谷早实【顾微广州记】
　　稻有葢下白正月种五月获获后其茎根复生九月复熟青芋稻六月熟累子稻白漠稻七月熟有虎掌稻紫芒稻赤穬稻白米稻南方有蝉鸣稻七月熟南方地气暑热一岁田三熟冬种春熟春种夏熟秋种冬熟故交州有三熟之禾【郭义恭广志　按再熟其常三熟其偶葢春熟即不及春种也亦有止一熟者瘠田惰农或更种他物也若夫葛洪所云则槩举一歳而言凡有九熟非比他处止赖秋成尔】
　　海南秫稻率三五岁一变以黏为饭以糯为酒糯贵而黏贱葢以其性善变罕得佳实云【苏轼海南文】
　　浮山上有平田七亩水旱不及禾稼异常【罗浮山记】粤东宜稻名类最伙大抵秔秫二种而黏介乎其间【黏米种出占城本日占城稻一名籼一名秥今呼为黏早者五月收晚者九月收水田种之止一熟有赤白黄斑诸色】曰早稻曰早黏【皆二月种六月熟】曰蝉鸣稻【六十日熟】曰芮稻【二月种十月方熟】曰界稻【十一月种四月方熟介在两年】此早晚迟速之相异者也曰香秔【粒小性柔而味香】曰香红莲【香而色红】曰珍珠稻【米稍圆而色洁】曰黄稻【米极润白】此谷之美者也曰白穄稻【坡田种之】曰大禾【潮田种之】曰斜禾【出番禺与吉贝茶荳胡麻杂植邱阜间】曰山米【一名云子亦曰旱秴于山中燔林积灰和土而播种焉不加灌漑自然秀实连歳三四收地瘠乃弃之更择他处所谓五月畬田收火米是也】此谷之别其土宜者也　黍之类四曰糯黍曰黄黍【一名金黍】曰牛黍曰饭黍　稷之类三皆名为粟曰鸭脚粟【宜酿酒】曰狗尾粟【岁再熟】曰大粟【岁一熟　按黍稷之属非粤土所宜葢间有之】　麦之类三曰大麦曰小麦曰荞麦【按岭南多稻而少麦多小麦而少大麦作麫亦不如北土惟雷州小麦九月种至二月收者为良罗定州不宜麦】　菽之类总名为荳五色皆具曰青曰赤曰黄曰白曰乌【乌荳宜为豉】又有绿荳柳荳【枝叶如柳】乌眉荳【别为一种味甘性温可作饀】花眉荳【春三月间吉贝花同种五月即熟】雷州有米荳【其细如米可以代饭出海中思灵岛一年种之数年收实淮南子曰荳之至美者】又有四收荳新安有三收荳【总以土暖而早成】海丰有雪荳【一名寒荳熟于大小雪时】此五谷之大凡也与四方所有大同小异惟耕获之候颇不相同耳【纂旧志】
　　芝蔴具黄黑白三种【旧志　按芝蔴可服饵为油最良而粤人鲜用蔴油并菜荳油通用豨膏茶子油外此又有海棠油核桃油山柚油山竹果油皆他产所无至于桐油□油芘蔴油则所同也东莞以密香子榨取油然灯最明百虫不敢近然不可食】
　　琼人最重黎米他处则重猺荳絶大而甘畬田所种【琼州志】
　　薏苡米猺人多种之以为粮【广州志　自此以下诸条皆非谷也而粤人每以为粮故附载之】
　　甘根叶如芋实如拳有大如瓯者皮紫而肉白蒸煮食之旧珠厓之地不业耕稼惟种甘秋熟收之蒸防切如米粒仓圌贮之是名粮北方人至者或盛具牛豕脍炙而末以甘荐之若粳粟然寿多至百余岁者由食甘故尔【嵇含南方草木状】
　　海南以米为粮几米之十六【苏轼志林　按粤中多以代饭不但海南琼州志又称薯蓣莳莨甜娘三种皆可代谷】
　　桄榔树皮中有屑如麫多者至数斛食之与常麫无异【广志】
　　桄榔木如莎树皮酿木皮出面可食洛阳伽蓝记云有酒树面木非桄榔乎其心为炙滋腴极美【段公路北户录】琼州以南椰粉为饭曰椰霜饭南椰与椰子树不同其精液形色气味皆类藕蕨之粉本草以为防木面也出万州【万州志　按蕨粉出翁源乳源】
　　交阯有欀木其皮中有如白屑者干之水淋之似面可作饼【张勃吴録】
　　西国米出西洋伪者以葛粉为之以多煮不化而色紫柔滑者为真【吴震方岭南杂记　以后凡书杂记者系岭南杂记非西京杂记等书】葛根大如剖而食之甘如梨白如萝卜可以为粉【同上】
　　仙米产韶州仁化县丹霞山徧地所生粒如粟而色绿煮熟大如米其味清腴【同上】
　　酒【附】
　　草麴南海多矣酒不用麯糵但杵米粉杂众草叶冶葛汁涤溲之大如卵置蓬蒿中防蔽之经月而成用此合糯为酒故剧饮之旣醒犹头热涔涔以其有毒草故也南人有女数岁卽大酿酒旣漉候冬陂池竭时寘酒罂中密固瘗陂中至春潴水满亦不复发矣女将嫁乃发陂取酒以供賔客谓之女酒味絶香甜【草木状】
　　南方酿酒未大熟取其膏液谓之酒子率得十一旣熟则反之醅中【苏轼酒子赋序】
　　东坡在惠州自造酒曰罗浮春又博罗之蛮村多桂以其花为酿香味沁脑东坡有桂酒颂并酿法刻于罗浮铁桥下又在海南作真一酒以米麦水三者为之【志林】
　　琼州酝酒不用麯糵有木曰严树捣皮叶和粳成酒又石橊花叶亦和酿数日成酒【张天复舆地志　又按琼州有一种麯藤采其叶杂米粉为饼可以酿酒一名酒藤】
　　防榔食之醺然颊赤东坡诗云红潮登颊醉防榔【鹤林玉露】
　　椰子中有清浆升许微带酒气曰椰酒【广志　桂海虞衡志云椰酒新者极清芳久则浑浊不堪饮】
　　乌丸有东墙酒诃陵有柳花椰子酒波斯拂菻有肉汁酒南蛮有防榔酒扶南有安石橊酒土根酒辰溪有钓藤酒赤土有甘蔗酒真腊有明芽酒波斯有三勒酒以暹罗酒为第一【外国名酒记　广东番舶载酒贸易故载之】菜【蔬品无奇惟树茄筏蓊差异耳至野蔌海苔不胜缕述惟取其稍美者】
　　合欢一名青囊食之蠲忿无忧其枝叶互相交结每一风来輙自相解不相牵缀高凉太守杨方有合欢诗【古今注】
　　蓊菜如落葵而小性冷味甘南人编苇为筏作小孔浮于水上种子于水中及长茎叶皆出于苇筏随水上下南方之奇蔬也冶葛有大毒以蓊汁滴其苗当时卽萎世传魏武能噉冶葛至一尺云先食此菜【草木状　按蓊筏名曰蓊田亦曰浮田粤中在处有之谚曰南蓊西芹菜茹之珍亦名蓊菜可以淹藏虽有解毒之功然能损目】
　　茄树交广草木经冬不衰故蔬圃之中种茄宿根有三五年者渐长枝榦乃成大树每夏秋盛熟则梯树采之五年后树老子稀卽伐去之别栽嫩者【同上】绰菜夏生于池沼间叶类茨菇根如藕条南海人食之云令人思睡呼为瞑菜【同上　按郭宪洞防记五味草食之使人不睡亦名却睡草南方有之】
　　芜菁岭峤以南俱无之偶有士人因官携种就彼种之出地则变为芥亦橘种江北为枳之义也至曲江方有菘彼人谓之土菘【同上　按杂记云海丰芥菜大者重二十余斤他处不及圆厚无齿】
　　水韮生于池塘中叶似韮得非龙爪韭乎字林云莶水中野韭也又荶见字林蒜生水中【北户录】
　　广之菜绰【辛叶也】东风【味如酪香气似马兰】藠【似葱】荺【茭嫩苗也】之类无足奇者【同上】
　　匾菜细如荇带匾如薤菜长一二尺【范成大桂海虞衡志】石发出海上纎长如丝缕【同上】
　　木耳产于石上多皱而厚食之甚脆【杂记】
　　瑞莲菜一名睡莲花瓣外紫内白榦如钗股心似鸡头必鸡鸣时采之始可得清香爽脆消暑解酲出高州【同上】
　　洋葱形似独蒜而无肉剥之如葱澳门岛番饷客缕切为丝珑玜满盘味极甘辛【同上】
　　蓬生菓名乳土人又名木树高一二丈如防榈叶如蒲葵近顶节节生叶叶生大类木而青色嫩皮微有楞肉白多脂而无核掐之乳随指出酱食甚脆子如蚕矢二月下种一年卽高大数年果少则伐之其树皮可食嫩如萝葡亦可酱食肇庆有之【同上】苦又名癞葡萄【岭南谓之菩莲】卽锦荔枝也闽粤皆以为常馔【同上】
　　芥兰甘辛如芥叶蓝色链之能出铅又名隔蓝【同上】葛花菜涌生地上如芝如菌色赤味甘脆微苦葛之精华也曰葛蕈【广州志】
　　银芋苗茎莹白与叶并可生食粤俗多用以为虀其余芋种至多亦号大米苏过常以作玉糁羮云【同上】地肾盖松花落地而成者生无根蒂散布松下小若弹丸大如鸡卵红黄相错晶莹可爱熟之味甘香【同上】石莼似紫菜色青味甘美如莼【同上】
　　藤菜一名落葵蔓生叶柔滑可食出丰湖者尤美苏轼诗丰湖有藤菜似可敌莼羮【惠州志】
　　海毛菜三种惟海丰有之【同上】
　　白鸠莳似山药而小味嘉于山药出阳江【肇庆志】春不老菜名冬种至正二月不花【雷州志】
　　猴菜色赤生石上南越谓之鹿角【高士奇天禄识余】
</div>
    <div class="pagination">
<a href="广东通志_page293.html">上一页</a><span>...</span><a href="广东通志_page289.html">289</a><a href="广东通志_page290.html">290</a><a href="广东通志_page291.html">291</a><a href="广东通志_page292.html">292</a><a href="广东通志_page293.html">293</a><span class="current-page">294</span><a href="广东通志_page295.html">295</a><a href="广东通志_page296.html">296</a><a href="广东通志_page297.html">297</a><a href="广东通志_page298.html">298</a><a href="广东通志_page299.html">299</a><span>...</span><a href="广东通志_page295.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
