<!DOCTYPE html>
<html>
 <head>
  <meta charset="utf-8"/>
  <title>
   大清一统志 - 第 123 页/共 202 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/GuWen/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/GuWen/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/GuWen/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/GuWen/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/GuWen/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/GuWen/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/GuWen/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/GuWen/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/GuWen/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/GuWen/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/GuWen/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   大清一统志 - 第 123 页/共 202 页
  </h1>
  <div class="content">
   【勑赐祭】顾景星【字黄公蕲州人博学善诗文着白茅堂集黄公说字数十巻】鄷正暹【黄冈人海城典史金州土土豪王守禄通岛舶为奸正暹严治之守禄赂以千金不受隂贿庖人酖之卒事觉守禄等六人伏诛】邓一隆【黄冈人家世孝友一隆尤恭谨勤俭着家规十六条家训四十二章嵗二次集男女序班会讲又立功过簿以劝惩黎明子弟入塾诵读妇女集内室治女红财物悉贮公所惟一人掌其出入服食无私年老及有疾者别优养之八世同居内外无间言雍正元年】刘洪度【字若千广济人生有异禀由国子生知岑溪县徭獞时出剽掠洪度练乡勇擒其渠魁谕以义而遣之遂感激向化擢知石屏州以进藏功晋威逺府同知擒土官刃澣除其害摄镇逺府兼　恩乐县事雍正五年□黑犯城力战死事　闻赠知府】
　　【赐祭塟廕子封其父中宪大夫】曹大声【字子先黄冈人父疾侍寝不离中夜火起负父出不能逾阈为烈焰所逼死雍正七年　旌】吕希煜【字孟阳黄冈人性至孝执父防盗入其家索财无所得希煜守父棺不去遇害雍正八年　旌】王九儿【蕲水人州判王悦民仆也顺治初随主行遇流防乃目主人使逸去贼擒九儿问主何在不言贼先剜其目次断手每一挥刃问主所在终不肯言】
　　流寓南北朝齐鲍照【东海郯人文辞赡逸临川王义庆在江州引为佐史客居寻阳】唐李泌【京兆人天寳中待诏翰林杨国忠恶之斥置蕲春郡】宋陈宗达【江州人义门陈伯宣之后康定初徙居黄梅以孝友着】韩琦【安阳人兄琚天圣中守黄州从兄于黄寓居安国寺读书】苏轼【眉山人神宗时贬汝州团练副使安置黄州轼与田父野老相从溪】
　　【山间筑室东坡自号东坡居士】陈慥【眉州青神人太常少卿希亮子遯于黄州之岐亭庵居蔬食不与世相徃来山中人见其防独方耸而髙因谓之方山子蘓轼谪居于黄过岐亭适见之为作方山子传】刘挚【东光人绍圣初以在相位时改新法夺职居黄州再贬蕲州居住】张耒【淮隂人绍圣初坐党籍谪监黄州酒税徽宗立起通判黄州坐闻苏轼讣为举哀行服贬黄州别驾安置于黄土人就学者众】朱服【乌程人徽宗时坐与苏轼游贬海州团练副使蕲州安置】陈过庭【山隂人宣和中与蔡京王黼朱勔忤出知蕲州未半道谪海州团练副使黄州安置】孙传【海州人宣和末髙丽入贡所过调夫骚然烦费传言索民力以防农功于中国无益执政以其论同苏轼奏贬蕲州安置】元龙仁夫【永新人至正中徙居黄州明五经为时矝式学者称为麟州先生】吴大中【弋阳人徙居罗田与其妻皆善事父母皇庆间有司以孝闻诏旌其门】明詹同【字同文源人元末遇乱家黄州太祖下武昌召为国子博士】
　　列女元张氏二烈女【蕲州人父为总管长女年二十一次年十九俱未适人至正十一年防逼蕲相携投州北莲花池死】蒲忭女【黄梅人年十六为红巾贼所执欲汚之女绐曰于山桥僻处防簪刺贼目仆地余贼至追刄之骂不絶口死】明刘烈女【罗田人受姚氏聘未婚而夫殁人欲娶之不从缢死】蔡永忠妻王氏【广济人寡居数载姑逼嫁之赴水死】李富妻项氏【黄冈人正徳中为流防所劫投江死】刘烈女【黄冈人正徳中流防逼黄劫入舟中不为备女投江死】胡烈女【黄安人正徳中年十六为流防所掠欲汚之女曰死则死耳身不可辱贼怒刃之】张烈女【蕲州人正徳中避防于江南大山矶窑中贼搜得欲汚之女骂不从并其母邱氏遇害】陶烈女【罗田人正徳中为流防所掠骂贼死】刘汉妻张氏【麻城人正徳中汉任商水知县流冦至城陷张同女鸾山缢死】张文秀女【蕲州人正徳间流防逼蕲文秀携女出避贼获女欲汚之女骂不从被害】杜钰妻樊氏【黄冈人钰以救弟溺水卒樊不食死】刘鹏妻卢氏【黄冈人夫卒自缢死】刘康妻熊氏【麻城人许聘未嫁康病剧女割左股遗康食之闻讣请于父往哭恸防絶姑泣曰女未适吾儿可无死女曰吾不死安归卒死之】王封带妻杜氏【黄冈人夫死不食死】张烈女【未详何许人已受聘父徙居黄冈之团风镇复以女许富商女自刭死】李文明妻胡氏【黄梅人文明死胡庐于墓侧植防栢逾年皆茂牧者偶折左柏枝胡号泣曰左夫道也左枝折吾夫其有遗憾乎浃月左长与右齐人咸以为诚所感】朱廷杰妻陶氏【黄冈人字廷杰未婚廷杰卒自经死】程安国妻徐氏【蕲水人夫卒投水死】李新期妻申氏【蕲水人夫卒强暴强委禽焉申防髪不从强暴劫之至家自经死】姚相妻刘氏【罗田人字相未婚相死人争取之刘不从自经死】周宏烈妻李氏【麻城人夫病笃即不食先夫一日卒】周宏祁妻喻氏【麻城人夫卒以哀毁死】奚世亮妻王氏【黄冈人嘉靖中世亮殉节王甚少苦节七十余年万厯间三次存问年九十四卒诏建坊旌并赐塟】秦一才妻杜氏【大理人为黄冈秦一才继室时年十八一才无子卒杜请其弟治两棺三年丧毕服酖以殉】刘文妻毛氏【麻城人文早死毛解书工诗求者百计劝诱卒不动夀八十余旌表】石元岱妻王氏【黄梅人年二十余孀居苦节至年七十有盗入室举家走王独不出盗执问故王曰吾夫弃世时嘱我无逾此门岂敢偷生以背遗言乎羣盗义而释之】蔡纯仁妻张氏【黄冈人年十七归纯仁甫期而夫殀舅姑欲嫁之张引刀割耳甓封其户防掠乡村张繋组于颈以待盗过门不入得不死纯仁弟信亦殀其娣徐与张同居守节县令应存初捐俸置产赡之】王宠麟妻李氏【麻城人夫卒后四十日不食死戒家人勿遽盖棺族众果欺其遗孤李从棺中言预知汝辈必出此众惭惧去暝】董应长妻邹氏【麻城人夫卒絶食死】贾爟妻袁氏【黄冈人年十四适爟二年而爟亡遗腹生一女归依其父独处一室女红之外繙阅内典比嫁女诫之曰汝往矣自汝父死吾目未尝视男子妇人一生此目不可轻视人也闻者莫不敬服】洗马畈烈妇【蕲水人不知其姓氏崇祯中为流防所执死不受汚兵以刃剖其腹妇以手抱婴儿一手捧腹立以待夫夫至付儿放手死】王灵妻孟氏【蕲水人流防突至露刃胁之上马孟骂贼不从贼恚甚磔之】何之旦妻李氏【蕲水人流防至逼之去不从贼众共扶之李骂益厉啮贼求死贼怒刺之创遍体死时一婢抱李幼女在侧贼夺女将杀之婢不与因伏地以身翼女贼怒乱刺百余创并女俱死】徐一三妻毕氏【蕲水人为流贼所执胁以刃欲汚之抗声骂贼遂见杀】郭巩妻柴氏【蕲水人流防至被执柴曰吾家累世清徳安能从贼求生耶可速杀我即伏地求死贼就背间斫之见肝死】南有杞妻李氏【蕲水人性纯谨事舅姑以孝闻为流贼所执促之上马李厉声骂贼不止乃乱斫之死】杨启顔妻王氏【广济人启顔病痈久溃王事之谨不辞劳瘁流防至掠妇以行贼得他妇輙缚置马上王绐之曰吾何迯行可也行十余里跃入道旁大渠死越二旬尸植立水中面色如生】冯如集妻龚氏【广济人为流贼所执求死不得诡曰夫有珍寳埋某林中汝可取之指其处贼果往龚出佩刀自刺死】张伯瑜女【名福媛广济人随父避兵湖上防至父为所伤女亦被执强使乗马女不从大骂鞭之见血骂不絶遂被害】张烈女【广济人流防入境与二嫂同避贼解帯自缢未死贼至解而苏之女骂不从贼磔杀之】潘龙跃妻唐氏【广济人张献忠破广济执龙跃欲刃之唐跪泣乞代死贼不许遽投水死女巽大亦从之贼意动始释龙跃】胡晬然妻闻氏【罗田人崇祯中为流宼所执抗志不辱大骂曰贼奴速杀我贼怒支解之】王烶妻胡氏【罗田人流贼破城被执掠逼汚之不从夺刀自刭死】喻于义妻董氏【罗田人流寇破城潜赴泮池溺死越十余日面色如生】蔡容逺女【罗田人年十九流贼破城执女去女防髪毁容贼妇力保全之经五日贼令配所拾只履女曰寕死不配遂砍数十刃而死】江文柱妻汪氏【罗田人夫妇遇流贼贼欲杀文柱而汚汪氏汪绐之曰释吾夫乃从汝度文柱已去逺骂贼被害】李君实妻王氏【黄冈人崇祯中流贼欲汚之王不从防杀其舅姑夫三人以胁之王夺刀自杀】戴崇礼妻董氏【麻城人崇祯时年二十流防入境偕夫避难至杨家冲贼猝至跃入池死】曽伟妻石氏【黄梅人张献忠陷城夫妇俱为贼缚石私语夫曰我惟以死殉君其潜遁勿恋我也俄而贼挟上马石投井贼复援之石以头触石血流满面骂不絶贼大怒杀之】卢绂妻杨氏【蕲州人崇祯十六年张献忠破城杨被掠贼负之行杨绐之曰我自能行携母朱氏手至火起处赴烈焰俱死】卢震初妻袁氏【蕲州人年十七遇张献忠之难度不能脱拜辞舅姑投井死】王从礼妻陈氏【蕲州人从礼早亡陈守节四十年崇祯末避防至武昌城破陈指庭间井谓二子妇曰未亡人已得死所若辈亦有意乎二妇再拜先投井死陈亦相继死】许惟髙妻江氏【广济人明末遇叛卒百计诱之不屈贼怒杀之】张问达妻李氏【黄冈人流防陷城投井死时王二林妻屠氏吴周封妻曽氏黄正逺妻萧氏王一翥妻樊氏朱日灏妻李氏奚禄诒妻王氏杜应芳妻樊氏俱不汚于贼见害又易氏一族烈妇凡十二人郭氏姊妹俱死陶氏抱姑以死俱未详其夫族】詹某妻尚氏【蕲水人流防至骂贼死时同县蔡应兆妻吴氏亦殉节死】方应尊妻胡氏【罗田人明末避兵夫卒投岩死】叶正华妻余氏【麻城人避流防度不免自经死】韩生矶妻王氏【黄安人明末为流防所掠不从遇害时同县有不知姓氏妇人骂贼为贼反缚柱上磔死】饶燮中妻张氏【广济人左兵西下张与子妇黄氏俱被掠张詈贼自杀黄氏赴水死子起臣寻得母尸亦悲号而死】田广生妻张氏【广济人避流防入棘中贼牵之不出遂倒曳之头面破裂复被支解时同县刘仲霖妻胡氏周士龙妻费氏查文生妻王氏张成见妻刘氏黄伯常妻鲁氏朱邦横妻曹氏钟恒甫妻陈氏饶全中妻梅氏胡是恭妻饶氏俱遇贼见害】张科甫女【广济人为流防所执自沉死时同县向曰啓妻施氏贼将至投渊死刘孟秩妻邓氏张简妻程氏饶牧夫妻刘氏张明育妻徐氏吴敏公妻王氏禓齐圣妻刘氏饶帝臣妻徐氏吴敏师妻刘氏俱遇防投水死王凝鼎妻张氏贼至投岩死】饶某妻吴氏【广济人明末避乱山中防逼自焚死】王圣臣妻洪氏【黄梅人夫卒守节二十余年流防至随父行触城死时同县石一音妻梅氏冯公南妻啇氏洪世宠女俱遇贼完节死】严之恒妻陈氏【黄梅人夫亡守节左兵之乱防其女投井死】程梦斗妻周氏【黄梅人夫为里中恶少窘辱死恶少止坐戍周以寃未尽雪触棺死】
　　本朝金烈女【黄冈人许聘李氏次子病尫且瘗李欲移长男配之金父母许诺女曰此何事可移易乎宻缝周身衣为自尽计或曰若将投缳乎女曰女生不可见人死可令人举其尸耶夜分投江死求尸三昼夜卒不获】刘三重妻魏氏【黄冈人年二十二夫亡无嗣刺一目自誓守节四十余年顺治中　旌】张金基妻金氏【广济人顺治中与姑避乱山中为贼砍脑死】周方旦妻蔡氏【麻城人夫病疽四年侍疾无倦色夫卒自经死康熙中旌】何烈妇【黄冈人为强暴所犯不从而死康熙中　旌】洪楠妻熊氏【黄冈入未嫁而楠死父母将别议婚女引刀自割其鼻父母知不可夺乃归洪守节七十年康熙中　旌】徐基盘妻欧氏【黄冈人通孝经女诫未婚基盘卒自经死康熙中　旌】王嶅妻张氏【黄安人夫死无子抚从子为嗣姑病五载晨昏侍疾不辞劳瘁贼乱不靖母子数日不得食山水暴溢不及避室壁已仆忽立若有神祐雍正中　旌】朱懋干妻王氏【广济人夫疾割左臂和药夫卒奉舅姑益谨姑病割右臂以进雍正中　旌】范彩云妻吴氏【蕲水人嵗饥随夫携子女乞食黄冈宿贺家防亭夫早出行乞子女汲水未归樵子田士义欲犯之不从斧砍死雍正中　旌】戴起源妻梁氏【蕲水人夫卒守节性至孝祖姑年老畏寒每以身温衣而进雍正中　旌】孔时圣妻陈氏【黄冈人夫卒子甫五嵗舅姑八十余兄公老病无子女皆仰给于陈陈自啖槺杚而甘防罔缺嵗大旱斗粟千钱食且尽子拾遗金一槖陈不启视覔还之雍正中　旌】陈万鉴妻李氏【黄梅人舅与夫同日卒值嵗饥李织絍易未饷姑哺子自忍饥馁里人谓之耐饿节妇雍正中　旌】程国泰妻祝氏【黄安人字国泰泰逺出于归愆期里人李亚言谋娶之父诺诈令女同母省已嫁姊道经李门邀至家逼成婚女不从自刭死雍正中　旌】夏同霖妻蔡氏【黄冈人夫早卒遗孤甫周睟未几病笃蔡号恸顿仆越二日乃苏曰适见吾夫曰儿与汝相依为命今神怜汝儿可不药愈己而果瘥娣姒皆早寡蔡勉以大义待诸从若已出同居数十年辑睦无间雍正中　旌】胡仕帅妻陈氏【广济人夫殁守节侍姑孝姑患足病陈朝夕扶掖稍剧则侍立待旦雍正中旌】方应张妻周氏【黄冈人夫卒防指自誓守节四十余年】程逄泰妻龙氏【黄冈人年二十五夫殁家贫教二孤甚严事舅姑尽礼守节五十五年乾隆元年　旌又同县邵光国妻张氏曽承巩妻何氏胡生竒妻陆氏吴之濚妻虞氏谢宏才妻高氏刘承祥妻潘氏邓光国妻郁氏陈起龙妻蓝氏秦琢成妻冯氏刘隆礼妻朱氏沈应晟妻呉氏陈大华妾顾氏程大鹏妻高氏舒其彩妻徐氏余思皇妻曽氏王家勲妻陈氏王之统妻陈氏谢其防妻李氏程炽祚妻朱氏邵澄中妻张氏陈光济妻张氏郑洪勋妻秦氏邹一标妻龚氏陈良佐妻胡氏王溢勲妻孙氏朱峙中妻陶氏呉璋珽妻王氏靖必昱妻祝氏奚禄贵妻张氏高一申妻易氏曹本洪妻归氏郑琏妻丁氏王克俊妻龙氏萧征文妻李氏夏祐申妻杨氏胡琏也妻饶氏胡纯虞妻罗氏朱孚极妻吴氏朱一俊妾胡氏李天柱妻孙氏靖必昻妻黄氏杨春晓妻刘氏欧阳秩妻何氏烈妇王大任妻喻氏陈道洙妻梅氏汤徳冶妻王氏潘二有妻严氏孙惟汉妻李氏张瑄妻黄氏刘隆业妻李氏孙光钖妻刘氏孙曰怡妻张氏王嗣可妻樊氏樊齐文妻陈氏魏光瀚妻王氏许赐文妻赵氏叶曰周妻张氏程熊占妻王氏孙有道妻顾氏王天爵妻周氏张则我妻冯氏曹廷楗妻汪氏程方模妻黄氏徐载寜妻汤氏徐敖金妻余氏杜柱妻龙氏陈启运妾呉氏朱盖兴妻彭氏饶万次妻呉氏胡之恂妻彭氏张其源妻朱氏李子言妻陈氏周则尧妻袁氏张畹林妻唐氏余启宣妻成氏靖匡世妻周氏许帝简妻陈氏朱一麟妻陈氏孙广锦妻邱氏龙南伯妻汪氏龙胜友妻范氏叶豊扬妻孙氏周祚仔妻林氏甄载耜妻刘氏吕克纯妻王氏朱彻文妻呉氏冯明偹妻方氏烈女呉长姑刘文台妻程氏雷国灿妻张氏沈应升妻李氏童曰康妻吴氏蒋頴庵妻陶氏胡徳玉妻呉氏烈妇王宗楷妻谢氏霍维源妻喻氏单从儒妻呉氏汪维钜妻郑氏孙士彬妻马氏张西在妻李氏郑昌妻邓氏方可正妻汪氏澹世宾妻严氏齐国桢妻罗氏贞女刘长姑桂崇妻程氏李世麟妻舒氏胡士昂妻吴氏汪念祖继妻髙氏邱右璋妻童氏黄钜妻沈氏万信妻张氏孙仔儒妻罗氏梅书綍妻曹氏韦钟焜妻卢氏郁重荣妻刘氏胡启爵妻任氏张绍江妻姜氏朱尧孺妻周氏朱昭兹妻杨氏袁以宅妻周氏周世轴妻李氏郑曰冕妻程氏余光先妻朱氏王道亨妻龙氏刘永兴妻邵氏程元义妻靖氏张溟妻陈氏徐尚文妻陈氏萧建极妻顾氏周懿徳妻姜氏易徳□妻徐氏郭禄起妻髙氏童昌惠妻林氏邱日西妻王氏周卜恒妻陈氏张亮工妻冯氏梅源仁妻姚氏烈女汪长姑谢仁漋妻程氏刘昌妻梅氏烈妇舒之巘妻胡氏烈女杨长姑童士观妻袁氏方思种妻王氏王正宗妻王氏陈大辇妾姚氏孙士玮妻曹氏夏克烱妻萧氏谢加龙妻靖氏汪邺山妻甄氏王必选妻周氏贞女孙氏李翰妻刘氏郑心兰妻孙氏张隆昱妻方氏姜维寛妻胡氏郑珌妻王氏贞女曹氏赵世芳妻朱氏陈宗騄妻程氏童继模妻舒氏童继松妻王氏赵大本妻刘氏汪聨芳妻王氏王一豫妻徐氏舒学易妻彭氏赵大任妻黄氏汪显祖妻龚氏姜之琇之妻黄氏吴名髙妻王氏詹宇熇妻江氏梅光佩妻夏氏黄世作妻刘氏陈贞俊妻李氏黄乃立妻靖氏曽建中妻孟氏姜如法妻缪氏俱乾隆年间先后旌】李藫妻杨氏【蕲水人年二十二夫没抚孤永治成名孤卒复抚两孙守节数十年卒乾隆元年　旌又同县李干贞妻杨氏郑文衡妻张氏徐基美妻戴氏徐如海妻汪氏万永庆妻朱氏蔡友仁妻王氏贞女邹氏毕开疆妻杨氏李闻璠妻程氏胡润诏妻李氏毕开祐妻何氏黄从震妻袁氏余与参妻张氏程正炜妻蔡氏方师玮妻张氏程正柄妻周氏程士豹妻陈氏烈妇周耀先妻髙氏杨永焜妻王民周汉昭妻龚氏杨元昊妻冯氏杨永煜妻李氏周洪登妻柴氏邬世松妻周氏张雄夀妻卢氏张永年妻徐氏宋国器妻邓氏万永芳妻尚氏王天祐妻胡氏徐本信妻蔡氏石永泉妻鲁氏可启模妻孔氏可先义妻陈氏李逹妻徐氏华济川妻张氏范槐妻李氏李长郁妻徐氏南风髙妻翟氏邓应义妻王氏杨永材妻赵氏姚玉麟妻倪氏袁士龙妻项氏周郁士妻南氏万继藩妻王氏孔世璲妻全氏徐士俊妻林氏姚承典妻蔡氏欧成式妻周氏髙正简妻王氏张能行妻朱氏徐泽扬妻陈氏髙佑琳妻程氏闻源昌妻李氏黄士琰妻华氏郑绍利妻余氏周建子妻陈氏饶训世妻南氏程开仪妻乐氏郑毓芳妻戴氏俱乾隆年间先后　旌表】王经世妻程氏【麻城人夫亡甘贫抚孤苦节数十年卒乾隆二年　旌又同县曽升士妻徐氏胡文陛妻张氏董玉琳妻邹氏贞女李氏张文址妻周氏梅介锡妻田氏鲍云际妻张氏彭选继妻梅氏曽之杰妻喻氏呉应泰妻刘氏杨知数妻蔡氏何三曽妻叶氏李士珍妻闵氏李克志妻邹氏鲍如蜇妻刘氏王铨妻陶氏程世炳妻鲁氏戴如妻蔡氏王观楚妻邹氏杨次春妻董氏梅廷松妻丁氏元恺妻凌氏陶同文妻李氏李廷茂妻刘氏董子璘妻髙氏董元化妻徐氏烈妇易士周妻程氏涂伯禄妻戴氏陈次水妻朱氏唐棣妻董氏丁韵妻陈氏李满垣妻袁氏周文坤妻黄氏王脩敬妻董氏妾华氏刘绍锜妻顔氏江世侃妻万氏梁森玉妻刘氏李棫妻蔡氏刘自任妻陈氏董诚妻熊氏胡鑛妻孟氏赵汝纯妻梅氏曽淳妻董氏杨必选妻曽氏贞女陈氏袁之进妻巢氏鲍文龙妻戴氏贞女成氏王九万妻邹氏俱乾隆年间先后　旌表】潘二燝妻童氏【罗田人夫没家贫抚孤亲操井白织絍以飬舅姑年七十余卒乾隆二年　旌又同县王之濵妻陈氏廖峻芳妻丁氏廖荥芳妻夏氏方叔美妻汪氏烈妇胡佩玉妻张氏刘之圣妻萧氏闻一善妻陈氏郭纲妻玉氏吴承书妻孙氏王文俊妻胡氏俱乾隆年间先后　旌表】赵燕及妻刘氏【黄梅人苦节数十年抚孤成立事舅姑以孝称乡里重之乾隆元年　旌又同县石载鳯妻廖氏喻赤懐妻白氏李焜如妻余氏吴承万妻姚氏李文侯妻项氏贞女商氏严翰臣妻宛氏洪有统妻石氏吴玉懐妻鳯氏烈妇潘同熼妻吴氏石映莆妻张氏詹震懐妻何氏黄之骏妻张氏程如玉妻刘氏刘光朝妻董氏梅鹭妻蒋氏梅巘妻王氏黄师宪妻王氏烈妇郑常敬妻商氏刘寕伯妻留氏　张集五妻蔡氏王象仪妻黎氏李纪南妻陈氏洪望髙妻石氏】【李龙蒲妻刘氏闻王谔妻张氏毛歩武妻柯氏毛帝载妻赵氏赵士升妻张氏黄利参妻游氏石正性妻梅氏李懐璧妻梁氏】【严盖羣妻曹氏柯士昌妻邢氏黄利物妻张氏郑遂妻余氏郑祺妻赵氏郑祚永妻邹氏徐士偕妻李氏刘东卉妻邢氏喻之壎妻王氏潘侣贤妻梅氏洪国龙妻陈氏王道昌妻胡氏杨仑壁妻王氏黄去非妻梅氏烈妇朱起瑞妻刘氏胡周勲妻桂氏熊中孚妻柯氏江行逺妻黄氏喻葆中妻李氏梅逢升未婚妻洪氏呉芳一妻喻氏郭照妻黎氏呉锡纲妻陈氏刘澄清妻钟氏石巨济妻陈氏胡猗青妻石氏李端万妻项氏汪守仁妻喻氏　许似梅妻唐氏呉业妻王氏乾隆年间　旌表】李永观妻顾氏【蕲州人年二十八夫卒事祖姑存没尽礼教于敷生为明经苦节三十二年乾隆二年】
　　【旌又同州董开志妻张氏张任绳妻李氏王懐妻董氏王作霖妻陈氏孝妇张氏张士超妻骆氏张盛熹妻田氏张必相妻罗氏张拱展妻王氏张盛焘妻蔡氏吴奎佐妻张氏张棻妻王氏王民懐妻】
　　【郑氏刘妻吕氏田本起妻严氏张复礼妻郭氏胡备三妻陈氏田本贵妻徐氏杨眉公妻陈氏宋世驹妻范氏朱景荣妻张氏宋之煌妻陈氏刘邦政妻曽氏陈治猷妻张氏妾刘氏呉又冈妻邓氏张宗霡妻张氏张万临妻朱氏陈法虞妻呉氏冯元凯妻易氏王亮猷妻易氏陈法赐妻詹氏陈信古妻张氏余藩妻张氏周延光妻孙氏陈欲妻李氏管宗咸妻沈氏骆攎恳妻呉氏汪执信妻宋氏李来享妻张氏王徳骃妻胡氏吕琮妻张氏陈芳轼妻田氏叶舒馤妻张氏洪方谷妻柯氏童应脩妻居氏张枢妻张氏王有宪妻张氏田之纪妻张氏顾燕定妻王氏胡起商妻张氏陈斯祐妻呉氏张复俊妻张氏桂廷佐妻张氏江有宗妻髙氏董开勲妻王氏熊楚蕲妻周氏童扶九妻朱氏呉允执妻朱氏王镐衍妻李氏龚渭沚妻田氏龚臣安妻王氏萧良楫妻童氏田仁浃妻汪氏张仕治妻李氏刘镛妻余氏刘崇文妻陈氏张士模妻陈氏程世瑛妻髙氏程伐逺妻王氏烈妇岳陈氏烈妇陈氏王琳妻李氏范卿绎妻陈氏陈本靖妻华氏烈女冯氏刘之宪妻杨氏刘万妻张氏陈猷遒妻袁氏王徳铨妻髙氏俱乾隆年间先后　旌表】尹启明妻朱氏【黄安人夫卒敬事舅姑教育孤子成立乾隆元年　旌又同县王显盛妻江氏卢泽妻王氏卢濓妻钟氏烈妇呉遂妻陈氏烈妇詹用九妻陈氏贞女张氏贞女彭氏程乃武妻金氏呉翔鳯妻陈氏呉淤妻冯氏刘文元妻秦氏韩步奎妻李氏钟澄妻张氏呉若妻江氏贞女胡氏倶乾隆年间先后　旌表】朱如竹妻胡氏【广济人年二十夫卒矢志守节事舅姑尽孝抚孤成立年六十余卒乾隆三年旌又同县贞女张氏李时集妻周氏游锡封妻于氏柯恒友妻张氏熊爱江妻武氏向懋妻陈氏】
　　【程锦妻鞠氏程士全妻梅氏蓝季灿妻冯氏蓝炘妻刘氏刘洪徳妻程氏烈女胡媛姑烈女吕时大汤又章妻项氏胡之信妻周氏李如俊妻舒氏方世钦妻李氏张以源妻金氏于景伊妻程氏朱荣芝妻冯氏贞女郭氏叶曰新妻李氏蓝之鳯妻张氏费文仲妻曽氏董焕斗妻胡氏董焕恺妻方氏徐树葵妻张氏徐树伦妻刘氏徐树仪妻吴氏贞女舒氏贞女李洁饶岳中妻陈氏张士文妻周氏蓝士峯妻刘氏贞女彭氏张楚英妻夏氏刘洪绪妻陈氏钟开仁妻田氏钟恒次妻周氏钟永妻张氏呉之杞妻张氏张大徳妻呉氏吕御天妻田氏卢光肇妻许氏王光遴妻邓氏李首出妻周氏桂应鑚妻李氏翟之泗妻桂氏岳复兴妻饶氏刘绍伦妻廖氏李天祥妻呉氏吕和桂妻龚氏刘光亨妻吉氏刘光明妻陈氏夏曰妻胡氏夏曰玖妻蔡氏周源礼妻刘氏吴景湘妻张氏陈中锡妻胡氏胡洪熈妻游氏刘斯觉妻查氏陈洪卓妻蓝氏烈女居懿姑烈女陈细大胡本菜妻周氏于允省妻彭氏张懐逺妻伍氏武正钧妻方氏舒健行妻胡氏朱本经妻呉氏张维辅妻江氏张维输妻殷氏董士升妻郭氏赵安墀妻徐氏俱乾隆年间先后旌表】仙释晋罗致福【黄梅人修道于县北鳯台观丹成有老人来告曰某病龙也愿得丹疗之致福与之后于观池中濯足龙负之飞升而去】宝掌【中印度人卓锡黄梅紫云山复过庐山抵日下临南海遂返紫云山或言其夀千嵗】宋益【青州人为畨禺令弃官隐黄梅之黄龄洞有道术能役鬼神救疾疫后人立祠洞前祀之祷雨有应】麻姑【后赵将麻秋女秋猛悍筑麻城督工严酷昼夜不止必鸡鸣乃息姑悯之伪作鸡鸣羣鸡皆鸣秋觉欲挞之姑逃入山洞修道后于城北石桥上飞升人名其桥曰望仙其洞曰麻城洞】隋僧璨【得逹磨之道于慧可居蕲水之青狮山传其法于道信是为三祖】唐道信【姓司马氏其先世居河内后徙蕲州武徳中住黄梅之双峯山太宗三诏不起永徽初坐逝广徳间赐号大医禅师是为四祖】宏忍【姓周氏黄梅人唐贞观间住黄梅之东禅寺以养母成亨中入冯茂山结庵上元中卒广徳间赐号大满禅师是为五祖】恵能【姓卢氏恵州人来黄梅事宏忍禅师就春米之役一日师会众传法大弟子神秀为偈书壁云身似菩提树心如明镜台时时勤拂拭勿令惹尘埃能不识字请人书曰菩提本无树明镜亦非台本来无一物何处惹尘埃师见之遂传法后度岭居韶州为禅家南宗之祖是为六祖】神秀【姓李氏尉氏人居黄梅事宏忍师师深器异之谓其悬解圆照后居荆州当阳山为禅家北宗之祖亦称六祖】宋清皎【居黄梅县四祖寺年七十时作偈预知终期越十八年殁时淳化四年】法演【锦州邓氏子居黄梅县五祖寺南游徧参名宿崇宁三年年八十余卒世传为五祖宏忍禅师后身】元柳夫人【本蜀人后居黄州大父父皆仕元夫人生而灵异防遇贼加刃无所伤长好道归龙氏且有子矣父谋抗明兵夫人言天命有在不聴与婿皆败死夫人为俘洪武初放归至黄冈之武矶山踞巅缉麻有老叟授符録一巻自后能役鬼神屡显灵异赐号妙真夫人】
　　物产茅【书禹贡荆州厥贡包匦菁茅】苎布【元和志蕲州贡】蕲竹【明统志蕲州出以色莹者为簟节疎者为笛带须者为杖】鹿毛笔　鱼子糯米【宣酿酒】白艾【明统志麻城出】连翘　松萝【唐书地理志黄州贡】罗汉菜【名胜志出黄安县三角山昔有异僧种之采宜净食杂以荤腻其味顿减】山兰【唐以此名县】白花蛇【背有方胜尾有指甲明统志斩州出能愈大风】魶【俗呼邵荷鱼出江中】緑毛龟【明统志蕲州出置壁间数年不死死能辟尘】












　　钦定大清一统志巻二百六十四
&lt;史部,地理类,总志之属,大清一统志&gt;
&lt;史部,地理类,总志之属,大清一统志,安陆府图&gt;
&lt;史部,地理类,总志之属,大清一统志,安陆府图&gt;
&lt;史部,地理类,总志之属,大清一统志,安陆府表&gt;
&lt;史部,地理类,总志之属,大清一统志,安陆府表&gt;
&lt;史部,地理类,总志之属,大清一统志,安陆府表&gt;
　　钦定四库全书
　　钦定大清一统志巻二百六十五
　　安陆府【在湖北省治西北五百三十五里东西距五百二十里南北距五百二十里东至徳安府应城县界二百七十里西至荆州府江陵县界二百五十里南至汉阳府沔阳州界四百里北至襄阳府宜城县界一百二十里东南至汉阳府治五百六十里西南至荆州府治二百八十里东北至徳安府随州治三百里西北至襄阳府治三百二十里自府城至　京师三千二百里】
　　分野天文翼轸分野鹑尾之次
　　建置沿革禹贡荆州之域春秋战国属楚秦属南郡汉为江夏郡竟陵县【西南境为南郡地】后汉因之晋元康九年始分置竟陵郡【东晋末分西境置长宁武宁二郡】属荆州南北朝宋属郢州【南境为巴陵郡地】齐因之梁为北新南司二州之境西魏大统十七年移置郢州北周改为石城郡隋开皇初郡废以郢州领县大业初仍改为竟陵郡【东境为安陆郡地南境置沔阳郡西境为南郡地】唐武徳四年改郡为郢州又分置温州贞观初废郢州十七年废温州仍置郢州天寳元年改为富水郡乾元元年复为郢州【东南境置复州西境为荆州地】五代因之宋曰郢州富水郡属京西南路【东南境为复州南境为荆门军】属山南东道元至元十五年升为安陆府荆湖北道明洪武八年降为州嘉靖十年改为承天府属湖广布政使司
　　本朝改为安陆府康熙三年属湖北省领州一县五钟祥县【附郭东西距一百二十五里南北距三百十里东至京山县界三十五里西至荆门州界九十里南至潜江县界一百九十里北至襄阳府空城县界一百二十里东南至天门县治一百六十里西南至荆门州治九十里东北至徳安府随州治三百里西北至襄阳府南潭县治三百里汉竟陵县地属江夏郡后汉因之三国吴为石城置牙门戍晋元康九年置竟陵郡南北朝宋泰治六年置长夀县为郡治齐徙郡治竟陵以长夀属焉西魏为郢州治北周为石城郡治隋初郡废大业初改置竟陵郡唐武徳四年为郢州治贞观元年属鄀州八年属温州十七年仍为郢州治五代及宋因之元为安陆府治明洪武八年省入安陆州嘉靖十年置钟祥县为承天府治　本朝为安陆府治】京山县【在府东一百五十里东西距二百三十五里南北距一百八十五里东至徳安府应城县界一百二十里西至钟祥县界一百十五里南至天门县界六十里北至徳安府随州界一百二十五里东南至天门县治九十里西南至荆门州治一百五十里东北至徳安府安陆县治一百八十里西北至襄阳府枣阳县治三百三十里汉竞陵县地晋末析置新阳县属竟陵郡宋齐因之梁普通末于县置新州及梁寜郡西魏改州为温州县为角陵隋开皇初郡废大业初州废县县曰京山属安陆郡唐武徳四年复置温州贞观十七年州废属郢州五代宋因之元属安陆府明初属安陆州嘉靖十年属承天府　本朝属安陆府】潜江县【在府南二百二十里东西距一百五十里南北距一百四十里东至汉阳府沔阳州界三十里西至荆州府江陵县界一百二十里南至荆州府监利县界八十里北至京山县界六十里东南至沔阳州治一百四十里西南至江陵县治一百六十里东北至天门县治一百三十里西北至钟祥县治二百十里本汉江夏郡竞陵南郡江陵二县地唐大中十一年置白洑巡院宋干徳三年始置潜江县属江陵府元属中兴路明初属荆州府嘉靖十年改属承天府　本朝属安陆府】天门县【在府东南二百二十里东西距一百八十里南北距二百十里东至汉阳府汉川县界九十里西至京山县界九十里南至汉阳府沔阳州界一百二十里北至徳安府城县界九十里东南至沔阳州界一百三十里西南至潜江县治一百二十里东北至徳安府应城县界八十里西北至京山县治九十里汉置竟陵县属江夏郡后汉因之晋末分置宵城县属竟陵郡宋齐因之梁省竟陵县北周改宵城曰竟陵隋开皇初置复州仁夀三年州移治建兴以竟陵县属之大业初属沔阳郡唐武徳五年复置复州贞观七年移州治沔阳以县属焉寳应二年仍为复州治属山南东道五代晋天福初避讳改县曰景陵宋熙宁六年州废县属安州元祐初仍置复州属荆湖北道建炎四年置徳安复州汉阳军镇抚使绍兴三年移州治沔阳仍以县属焉元属沔阳府明初属沔阳州嘉靖十年改属承天府　本朝属安陆府雍正四年以名同】
　　【圣祖陵改为天门县】荆门州【在府西九十里东西距六十一里南北距三百四十五里东至钟祥县界一里西至当阳县界六十里南至荆州府江陵县界一百六十五里北至襄阳府宜城县界一百八十里东南至潜江县界一百二十里西南至当阳县治一百二十里东北至钟祥县治九十里西北至襄阳府南漳县治三百里汉置编县属南郡后汉因之晋安帝分置长宁县并置长宁郡宋明帝改郡曰永宁属荆州齐置北新阳郡以长宁县属焉西魏置基州章山郡后周永寜郡废隋开皇七年章山郡废十八年改长宁曰长林属南郡唐武徳四年置基州及章山县七年州废属荆州贞观二十一年分置荆门县亦属荆州五代梁时高氏建荆门军宋开寳五年移长林县于郭下熙宁六年军废以长林县属江陵府元祐三年复置荆门军端平三年移军治当阳以长林为属县元至元十四年升为府十五年移治古荆门城降为州属荆湖北道明洪武初以州治长林县省入属荆州府嘉靖十年改属承天府　本朝属安陆府】当阳县【在府西二百十里东西距一百四十里南北距一百四十里东至荆门州界七十里西至荆州府彞陵州界七十里南至荆州府枝江县界六十里北至宜昌府逺安县界八十里东南至荆州府江陵县治一百五十里西南至宜昌府宜都县治一百八十里东北至荆门州治一百二十里西北至逺安县七十里汉置当阳县属南郡后汉晋宋齐皆因之北周置平州及漳川安逺二县隋开皇七年改平州为玊州九年州郡并废】
　　【县仍属南郡唐武徳四年复置平州六年改曰玉州八年州废县属荆州五代因之宋开宝五年改属荆门州熙宁六年复属江陵府绍兴十四年省县入长陵十六年复置端平三年为荆门军治元至元十四年为荆门府治十五年府移治长林降为州县仍属州明洪武初属荆州府后改属荆门州十三年复置嘉靖十年随荆门州属承天府　本朝属安陆府】
　　形势西浮江汉东驰京岭【唐刘丹西郭桥记】东走江淮西通梁汉南径荆湘北则驰骛乎陈蔡汝颍之郊【宋张声逺富水志叙】舟车来往水陆之冲【宋石才儒风土考古记】横据上防控扼西北【府志】
　　风俗其民朴其俗俭其土饶粟麦其产饶麋鹿有西北之风【宋石才儒风土考古记】地多卑湿人性纯和【图经】民狃于江汉山泽之饶无冻馁亦无积聚【府志】
　　城池安陆府城【周七里有竒门五濠广十余丈即古石城晋羊祐创宋乾道淳熙间増筑明嘉靖中又建月城重门崇祯中复建外城本朝顺治八年康熙元年雍正五年屡修】京山县城【周四里有竒门五濠广三尺南因溾水为濠明正徳中因旧址筑　本朝顺治十四年雍正五年六年屡修】潜江县城【周五里有竒门五水门二明嘉靖中筑万厯间建磗城】
　　【本朝康熙五年重葺】天门县城【周三里有竒门四四靣皆湖明咸化中筑正徳中甃以石本朝顺治十年康熈元年雍正五年屡修】荆门州城【周四里有竒门五宋嘉熙中陆九渊筑明初改筑石城　本朝顺治五年康熙五年十二年屡修】当阳县城【周三里有竒门四水门五明万厯初筑崇祯中増筑复于城外浚濠　本朝康熙四十四年雍正五年屡加修葺】
　　学校安陆府学【在府治东北宋建在城东二里后因汉水冲齧徙而北明洪武八年迁于镇逺楼十五年复旧　本朝顺治中重修入学额数二十名】钟祥县学【在县治东旧附府学左　本朝康熙五十四年改建今址入学额数十五名】京山县学【在县治西宋旧学在角陵驿明洪武五年改建今址本朝雍正七年重修入学额数十五名】潜江县学【在县治东元至元三十年迁建　　本朝康熙中修入学额数十五名】天门县学【在县治北旧在县西南隅明嘉靖中迁建入学额数二十名】荆门州学【在州治南明洪武二年因宋元旧址建入学额数十五名】当阳县学【在县治西元建在玉阳山明嘉靖二十五年迁九子山万厯八年又迁西门外三十五年始迁今所入学额数十二名】郢门书院【在钟祥县城内明洪武中李文忠镇郢时建又冇文昌书院在县东里许明万厯中建　本朝顺治十六年修传经书院在潜江县西南　本朝康熙十年建同仁书院在县西明邹元标有记东湖书院在天门县东东湖岸明鲁铎读书处象山书院在荆门州西防泉南明建后燬　本朝顺治十五年重建各州学并设有义学社学】
　　戸口【原额人丁五万二百四十三又滋生丁二百一十三万四千七百六十九】
　　田赋【田地山塘一十万一百二十四顷二十二畆七分二厘又额外续垦田地一十九顷八十五畆九分额徴地丁正襍银一十八万八千四百九十两五钱二分四厘南粮一万五千二百六十二石九斗九升九合零又黄豆五十三石漕粮一万五千七百四十一石八斗八升二合零】
　　山川樠木山【在钟祥县东一里一名武林山又乐史太平寰宇记武陵山郡国志云左传楚武王卒于樠木之下即此山】翠屏山【在钟祥县东六十里壁立千尺如屏障然春夏间苍翠欲滴山半有泉灌田百畆】龟山【在钟祥县东六十里下有神龟洞又荆门州南三十里亦有龟山】聊屈山【在钟祥县东七十里接京山县界一名嶛崛山郦道元水经注向水出竞陵县东北聊屏山一名卢屈山明统志上有白鹿池】从岵山【在府城南】石城山【在钟祥县西十里】三尖山【在钟祥县西三十里三耸峙云际下瞰长江如带】仙潭山【在钟祥县北一百里相近又有狮子山象山俱在仙潭口二山对峙如二兽蹲踞水中为郡城之镇】扁山【在钟祥县北一百里】九华山【在钟祥县北一百十里相近为子母山有二十二】清平山【在钟祥县东南二十里相近有寳鹤山又东南十里冇瑜灵山】章山【在钟祥县西南接荆门州界即内方山一名马良山尚书禹贡导嶓冢至于荆山内方至大别孔传内方在于荆州汉所迳汉书地理志竞陵章山在东北古文以为内方山水经注沔水自荆城东南流迳当阳县之章山东山上有故城太尉陶侃伐社曾所筑也萧徳言恬地志章山在长安县东南六十里汉水附山之东王象之舆地纪胜内方山又名章山西魏于此立郡曹学佺名胜志一名马仙山唐司马子徽炼丹于此故名　按章山汉志以为在竟陵东北括地志杜祐通典皆以为在长林盖是山周百里所届甚广故也】屏风山【在钟祥县西南八十里接荆门州界絶顶平衍中有两泉】纯徳山【在钟祥县东北十里旧名松林山明嘉靖中建兴献王陵于此改名】龙爬山【在钟祥县东北二十里明统志上有龙爬痕】花山【在钟祥县东北二十里名胜志旧传临济祖师过此百草皆花故名】界山【在钟祥县东北一百里接徳安府随州界】城子山【在钟祥县东北一百里絶顶方池数顷四靣悬崖峭壁唯一径可登上有古城基又京山县东二十里亦有城子山其上亦有古城】鸡笼山【在钟祥县东北一百里接京山县界其南有白水岩北有阳明洞中有石屏石笋】黄仙洞山【在钟祥县东北一百里相传黄石公憇此因名有龙潭深不可测一名黄泉洞山即敖水发源处】闗门山【在钟祥县西北一百里冇石如屏障塞石口俨若闗门其上有石鳯洞列石攅峙如鳯昻首中容数十人】京山【在京山县东十里一名京源山隋书地理志京山县有京山】恵亭山【在京山县南二里一名鸭嘴山一名鳬山寰宇记山上有石如鸭喙】七宝山【在京山县南五十里有黑龙洞澨水巾水出焉】陵子山【在京山县南六十里有洞旁有石室名帝星井】纂子山【在京山县南六十里旧志僧竟脱尝卓锡此山泉水涌出又南十里有佛指山尖如指又南有雁鸣山相传汉光武过此闻雁因名】横岭山【在京山县西八十里一名五泉山有五穴出泉涌如鼎沸又西三十里有沙子山】张良山【在京山县北十里峯峦髙峻峭壁间有一横迳多马迹寰宇记山有张良走马路至今不生草木】芭蕉山【在京山县北六十五里】大阳山【在京山县北九十里富水出焉羣际空上多猿鹿其西北有青岩宋书栁元景传元景副沈庆之征郧山进克大阳】倪子山【在京山县东南四十五里又东南五里有东龙尾山西龙尾山两山相并接天门县界】虎爪山【在京山县西南三十里其土可陶瓦石可为石灰又西南十里有潼泉山】磨石山【在京山县西南七十里澨水出焉相近有大脊山上有大人迹亦名大迹山又西南十里有月掌山】寳香山【在京山县西南九十里名胜志旧传慈忍尊者过此手焚异香因名旧志一名石人山有白玊泉流入澨水】白沙山【在京山县东北六十里唐书地理志富水有白沙出舆地纪胜去京山县六十里白沙水出焉】石人山【在京山县东北七十里有石人在半崖间形像可观又荆门州西北一百三十里亦有石人山】扈家山【在京山县西北十五里宋时有扈姓者居此上有古砦】摩旗山【在京山县西北六十里上有观元掲徯斯卢摰程文海有游记程文海有碑】大洪山【在京山县西北一百二十里接徳安府随州界李吉甫元和郡县志大洪山在京山县西北二百里孤秀为众山之杰山多钟乳】夀寜山【在潜江县西半里】见龙山【在天门县治南层起环卫蜿蜒如龙】巾戍山【在天门县西水经注晋元熙二年竟陵郡巾戍山得铜钟七口】天门山【在天门县西五十里一名火门山唐书陆羽传羽庐火门山舆地纪胜天门山有邹夫子别墅即火门山后以俗忌改名明统志唐陆羽负书于火门山从邹夫子学即此】龙穴山【在天门县东北五十里一名龙尾山舆地纪胜山旁有龙穴陂上有石脊如龙又有石室二曰前后观】五华山【在天门县东北七十里一名五花山唐书地理志竟陵有五花山寰宇记五华山山岭连属北接郢州名胜志山下有临津门】东山【在荆门州东一里一名东堡山又名文明统志上有楚望亭亭侧有塔多题咏】伯夷山【在荆门州东二十里又东二十里有百顷山舆地纪胜上有三有温泉冷泉】仙女山【在荆门州东二十里明统志相传昔有七仙女于此围碁其迹尚存】子推山【在荆门州南舆地纪胜在长林县南三十里上有子推庙】荆门山【在荆门州南三里上合下开其状如门】蒙山【在荆门州西一里一名象山一名硖石山又名泉子山明统志上有澄源阁信美浴沂潜香浮玉潄玊五亭皆防憇之所州志山半有陆九渊讲经台】西山【在荆门州西三里一名西堡山明统志上有仙人洞】杏子山【在荆门州西十里舆地纪胜其顶旧有杏树千株】白崖山【在荆门州北三十五里一名白峯山舆地纪胜即灵鹫山之首南麓有泉曰南泉溉田千亩相近曰马仰山其麓有洞曰黒龙洞】鸡头山【在荆门州北六十里一名偏角山相近有大名山】象河山【在荆门州北七十里下有泉是为象河之源】防台山【在荆门州北一百里官堰河源于此又北二十里有火烧山】绿麻山【在荆门州东南一百三十里俗呼为桃李山前有緑麻寺旧址】虎牙山【在荆门州西南三里名胜志荆门山在城南虎牙山在城西各去五里其山乱石巉岩上合下开有如虎牙重门之状旧设虎牙闗州志孟子港水出马】灵鹫山【在荆门州东北三十里接钟祥县界下冇龙潭流长五里迳利河水入水舆地纪胜灵鹫山在长林县北有穴名龙洞深五里有石台甚髙春月有声如钟鼓管籥明统志宋熙宁中山泉溢有髹器□车流出志字曰嘉州盖泉与蜀通也其上有洗心堂郡守陈垓所作】屏风山【在荆门州西北四里絶顶平衍中有二泉宋开禧间郡守李直炳徙居于此】武陵山【在荆门州西北四十里隋书地理志乐乡冇武陵山舆地纪胜在利阳县西三十里今曰武陵大谷通志又有金簿山在武陵山西五里冇石层叠如云母】仙居山【在荆门州西北一百二十里舆地纪胜五代属乐乡今在长林县北一百二十里其峯横跨石壁间流泉在其下若神仙所造故名】中城山【在荆门州西北一名郭亭山寰宇记乐乡县有都亭山上有城垒极峻防舆地纪胜在长林县北一百二十七里磨林溪之东】磨剑山【在荆门州西北九十里舆地纪胜冇秦王磨剑石】许由山【在当阳县东十里沮水与王泉山水会于其前】广福山【在当阳县东四十五里淯溪源出于此】三星山【在当阳县东六十里下有三星寺寺前有三井相传唐僧一行居此凿以禳三星此井其遗迹也】圆台山【在当阳县东六十里一名灵台山】鳯凰山【在当阳县西四里名胜志其下为丹溪水所迳因名丹鳯溪】玉泉山【在当阳县西三十里本名覆舟山亦名堆蓝山唐李白集荆州玉泉寺近清溪诸山山洞有乳窟玉泉交流其中水边茗草罗生枝叶如碧玉名胜志玉泉山初名覆船山自智顗居之始易为玉泉县志山下有玉泉寺寺东有显烈山又里许有智者洞洞左有寒亭旧址亦名翠寒山山中有兽状如鹿上下陵谷如飞毎鸣于涧谷则雨鸣于冈阜则髙轩过验之不爽】紫盖山【在当阳县南五十里盛宏之荆州记紫盖山有名金每云晦日輙见金牛出食光照一山即金之精耳唐书地理志当阳有南紫盖山北紫盖山寰宇记南北紫盖山在县南八十里南者与覆船山相接二山项上方而四垂若繖盖状林石皆绀色上有丹井防水出山下甘碧异于常派】柴紫山【在当阳县南五十里舆地纪胜与紫盖山相连】九子山【在当阳县北十里上有九峯其麓冇仙姑洞】龙泉山【在当阳县北十五里山后有逺公洞相近冇山曰九女庙土人凿石为数十穴以避兵】朝阳山【在当阳县东南五十里麦城沮漳夹流人烟绣错又镇头山在县东南合溶渡口上有池四时不涸】紫云山【在当阳县东南百余里县志元无间和尚诵金刚经有紫云现故名】秣马山【在当阳县东南一百二十里旧名马山相传闗忠义督荆州时秣马于此】绿林山【在当阳县东北后汉书刘圣公传新市人王匡王鳯众数百人藏于绿林中注绿林山今在荆州当阳县东北】方山【在当阳县东北四十里漳水上俗名丰山上有宋唐介读书台】玊阳山【在当阳县西北一名仲宣台县之主山也其麓有真武洞】青溪山【在当阳县西北三十里跨宜昌府逺安县襄阳府南漳县界有鬼谷洞相传为鬼谷子隠处水经注盛之云稠木旁生凌空交合危楼倾岳恒有落势】将军山【在当阳县西北七十里接宜昌府逺安县界】铁山【在当阳县西北舆地纪胜接逺安县界旧产铁】盘石岭【在钟祥县东三十五里接京山县界石径盘旋有上盘石中盘石下盘石之号】圣人岭【在京山县南五十里名胜志相传孔子适楚经此】罗汉岭【在京山县北一百里一有闗山岭又名闗王岭上有闗圣庙明统志上平如掌有毬场及古城垒】横岭【在京山县西北四十五里塞子河出此】扶儿岭【在京山县东北二十里又东北三十里有梅花岭】诸葛岭【在天门县南二十里相传为诸葛亮屯兵处】已公岭【在当阳县西二十里五代僧齐已结庐其下】楞伽峯【在当阳县西南玉泉山东七里夹道植松因名七里松】棠梨冈【在潜江县西南八十里】柘陂冈【在潜江县西七十里】东冈【在天门县东七十里当松石华岩二湖间唐陆羽尝居此】太子冈【在荆门州东五里明统志元文宗自潜邸归即位尝驻此冈后人因名】斑竹冈【在荆门州北五十里舆地纪胜在故乐乡县之北】观音岩【在京山县东二十里顶有瀑泉分流四派灌田数百顷其下石壁峭立殊诡百状洞数处皆高敞如屋旧志有古娑罗树一本其实食之已腹疾明嘉靖中同知陈良谟引泉为池池北桥亭曰爽心亭】白水岩【在京山县西北八十五里髙千余丈有泉从岩上飞流】花石岩【在京山县西北六十里溾水出此】滴水岩【在京山县东北五里与京源山并峙有石室颇幽胜】五寳岩【在京山县东北六十里五峯髙数十丈广二百歩小石倒缀莹秀可爱】孤楼崖【在钟祥县东八十里崖悬数十丈楼搆其巅崖下有龙潭崖间乳水滴成石佛立像须眉宛然】佛耳岩【在当阳县西北二十里俯临沮水两壁石状多类耳形又西十里为七孔岩相近又有一音寺岩为玉泉中路】铁人谷【在当阳县北七十里舆地纪胜在沮水北山谷间有四石色如铁状如人】长坂【在当阳县东北三国蜀志张飞传先主奔江南曺公追之及于当阳之长坂先主弃妻子走使飞将二十骑拒后飞拒水断桥瞠目横矛敌无敢近者舆地纪胜长坂在当阳县东北二十里】珍珠坡【在天门县西五里明统志土中有珠俗传昔有贾人贩珠覆舟于此坡侧名覆舟冈】华严洞【在钟祥县东七十里空旷如屋】仙人洞【在钟祥县东北九十里中有石牀石枕】空山洞【在京山县南二十五里一名空陵洞明统志洞口有石鼓击之有声中有石仙女七石镜石台志昔人秉烛入防约二里许见大河奔湍甚急乃还】仙女洞【在京山县南三十里舆地纪胜洞门三建炎中有道人入游数日而出乃随州也】黑龙洞【在京山县南四十里有泉溉田数十顷又西南十里有小泉洞容数千人有水自内流出又西南有宋家洞】穿洞【在京山县东北六十里去五寳岩里许一山蜿蜒东行屈曲相对划分两洞中有陂诸谷水所会其阴皆稲田欲灌溉则决陂北流足则导流南出上为孔道中空而外不见亦一胜槩】白谷洞【在京山县西北五里有飞泉百余丈下滙于溾水】隍城洞【在京山县西北二十里里有小穴石塞其穴去石得一大洞虚明敞中多竒胜】白龙洞【在荆门州北五十里洞门髙丈余旱祷多应当阳县北六十里亦有白龙洞峭壁临溪中洞作三窟高旷十余丈清泉下注为白龙溪之源土人构阁其中】潭清洞【在荆门州北一百二十里有泉溉田甚溥】百家洞【在当阳县西北二十里洞悬沮水之浒怪石临溪游者攀萝而上下为深潭潭旁陡逼无径由山岭委折而入最幽防】髙家洞【在当阳县北五十里手板岩岩左有南台北台二洞相近有卧龙洞山顶有穴髙广十余丈中有清泉】汉水【自襄阳府宜城县南流入钟祥县界又南流入荆门州及京山县界又东南流入潜江县界又东流入天门县界又东流入汉阳府沔阳州界水经注沔水又东敖水注之又东南与臼水合自荆城东南流迳当阳县之章山东又东右防权口又东南与阳口合又东南迳江夏云杜县东夏水从西来注之又东迳左桑又东合区亮水口又东得合驿口又东谓之横桑又东谓之郑南又东得合沔又东与力口合府志汉水自宜城县泰山庙入钟祥县境南流一百二十里过府城又南流六十里至石碑镇入荆门州境至沙阳渡口东流一百里入京山县境东南流聂家滩又东南流五十里入潜江县境又东南流一百四十里入天门县境又东流一百里至泊江入沔阳州境计自入府境至出境共六百六十里】敖水【在钟祥县北今名直河水经注敖水出新市县东北西南径太阳山西南流径新市县北又西南右合枝水又西南流注于沔是曰敖口县志敖水源出县东北黄仙洞山西流　径县北十五里直注于汉故名直河又名池河】枝水【在钟祥县北水经注枝水出大洪山西南流径襄阳鄀县界西南径狄城东南左注敖水】臼水【在钟祥县东南接京山县界今名臼成河源出聊屈山西流合寨子河注于汉水其入汉处谓之臼口左传定公五年楚王之奔随也将涉于成臼注江夏竟陵县有臼水出聊屈山西南入汉水经注臼水出竞陵县聊屈山西流注于丐】权水【源出荆门州西东流迳州南又东南流至钟祥县西南入汉水经注权水出章山东南流迳权城北又东入沔府志源出荆门州西防山迳太子冈为曺将军港迳内方山流迳古权城又东入汉】温水【在京山县东南一名温汤水一名温汤泉南入溾水水经注温水出竟陵之新阳县东泽中口径二丈五尺静察则渊泉如镜闻人声则扬汤奋发其热可以燖鸡洪刘百余步冷若寒泉东南流注于涢水元和志温汤水在京山县南十五里壅以溉稲田其收数倍寰宇记其汤有十八眼】溾水【源出京山县西北流迳县南又东南迳天门县东北入蒿台湖水经注溾水出竟陵郡新阳县西南河地山东流迳新阳县南又东南流注宵城县南大湖又南入于沔水是曰力口府志溾水俗名回河源出花石岩谷中东南流为阁流河又东南为姚家河至京山县城南为县河又东南会县境诸水至天门县东北径皁市南谓之皁市河南入蒿台湖】澨水【在京山县西南南流入天门县名防水又东流入汉阳府汉川县界禹贡嶓冢导漾东流为汉又东为沧浪之水过三澨至于大别史记索隠三澨孔安国郑康成以为水名今竟陵有三参水俗云是三澨水元和志竟陵县城南临防水寰宇记防水源出长夀县磨石山东南流名澨水至竟陵县界名防水府志澨水发源京山县潼泉山仙女洞名司马河会南河流入天门县界又东南流名鱼薪河亦名西江水合杨水河中水河东流为三防河绕县城南谓之义河又东流为汉川县之竹筒河】泗水【在京山县西南南流入潜江县界一名四河又名四防河又名四港河寰宇记泗河在京山县西四十里东入复州竟陵县界县志在县西南一百二十里县南诸水皆滙此南注于汉名武当口】三女桥水【在京山县西北源出马跑泉东南流为司戸潭又东南与张良山泉滙为河径县西入溾水】五星桥水【在京山县西北源出沈家泉流径恵亭山入溾水】叶公桥水【在京山县西北源出花苑台泉溉田千顷南流入溾水】富水【在京山县东北今名富河源出大洪山东南流入徳安府应城县界水经注富水出竟陵郡新市县东北大阳山水有二源大富水出山之阳南流而左合小富水小富水出山之东而南径三王城东屈而西南流右合大富水俗谓之大泌水又西南流迳杜城西又东南流于安陆界元和志富水南去富水县一百步县志二富水并发大洪山白龙池绕金刚坡分东西流至双河口合流土人谓之撞河又东南流至应城县西为西河】潜水【在潜江县东东南流迳汉阳府沔阳州西北合夏水今名芦洑河府志芦洑河自汉江分流为排沙渡又南迳潜江县城东为县河又南为总口又南为许家口又东至沔阳州栢口至栁口会漕河又东播为蒌蒿河又东合夏水是为正流一支自县河分流为洛江河东入沔阳州界又一支自总口分流为马丹河西通直路河宋置潜江县以此得名　按此即禹贡荆州沱潜既道之泉水今水由汉出与尔雅正合】沱水【在潜江县南府志自江陵县郝穴口分江水东北径三湖至县南二里为马市潭潭北五里有沱埠渊合芦洑河】区亮水【在天门县东水经注区亮水北承亮湖南达于沔】巾水【在天门县西一名义河水经注巾水出竟陵县东一百九十里西径巾城下城置巾水戍又西迳竟陵县西迳杨水谓之中口水县志源出京山县之七宝山南流名巾水河又南名石家河又南合杨水河又三防河】杨水【在天门县西发源京山县虎爪山名杨水河南流名马溪河又南流入巾水河水经注杨水北迳竟陵县西纳巾吐柘柘水即下杨水也按杨水合巾水与水经注纳巾吐祏之文正符但水经注言杨水自江陵流入北流过竟陵又北入沔与今水道不合】建水【在荆门州东南今名建阳河一名大漕河源出龟山南流入荆州府江陵县长湖寰宇记建水在南郡北角田村去城一百里】洈水【在当阳县东水经注漳水又南洈水注之郭璞山海经注洈水出东北宜诸山流注于漳水　按水经注所言洈水以其地考之河溶东南洋子港流花垱界溪港水当是】玉泉水【在当阳县西南俗名金龙池在玉泉寺阶东其东翠寒山下珠泉出焉每鼓掌泉如串珠而上西流与玉泉合折而东迳已公岭又东迳县城合沮水】青溪水【在当阳县西北水经注出临沮县西青山山之东有滥泉即青溪之源也其泉甚灵洁炎阳有亢以秽物投之辄能暴雨东流入于沮水】沮水【在当阳县北自宜昌府逺安县东南流径县北又东南流迳县东合漳水入荆州府江陵县界水经注沮水东南径汶阳郡北南径临沮县西青溪水注之又屈迳其县南又东南迳当阳县城北又东南迳驴城西磨城东又南迳麦城西又南迳楚昭王墓又南与漳水合又东南迳长坡东寰宇记沮水迳东阳县北十余里东南流一百里入沱江府志沮与漳合俗名河溶有金沙滩流沙灿然如金】漳水【在当阳县东北自襄阳府南漳县南流迳县东又南合于沮水水经注漳水西南迳编县南又南歴临沮县之章乡南又南迳当阳县又南迳麦城东于当阳县之东南一百余里而右防沮水县志漳水出沙倒湾入沮水下流分为二支一支南迳枝江县界与沱水合入江一支迳万城由江陵县入江】直江【在荆门州东南一百六十里明统志南流入潜江界平塘湖达三湖以合沔水名胜志直江有渠溉田百顷长而且直又名直渠古绿麻县及新城俱设于此】沱江【在当阳县东南一百二十里接枝江县界大江分流东与沮漳合】寨子河【源出京山县西横岭南流径钟祥县聊屈山西东南为长滩河左合臼水入溪】朱家埠河【在钟祥县西源出灵鹫山白龙潭东流至朱家埠入汉不通舟楫】丰乐河【在钟祥县北源出京山县大洪山南至钟祥县丰乐驿入汉明统志灌田甚广嵗頼以丰故名】石激河【在京山县东源出雷家冲丁家冲禅房山诸泉滙为河入溾水】五龙河【在京山县东六十里县志其源有三一出大月山王家泉东南滙为寺畈河又东为华家河一出灵济山泉东南滙为清水当一为梅花岭诸水及盘石寺诸泉滙为石滚垱又东南为四龙河与华家河清水垱二水合为五龙河入徳安府应城县界】小河【在京山县西南汉水支流经紫荆潭又东为南河合澨水入天门县界】七里桥河【在京山县西源出县西北十五里丁家冲泉东南流入溾水】平坝河【在京山县东北一百二十里源出大洪山东南流为杨家河入应城县界】恩江河【在潜江县东明嘉靖元年知县敖钺自许家口凿河十里下通芦洑河】夜防河【在潜江县西南县志分汉水西南流谓之大泽口亦谓策口河又西南过双鴈又西南为直路河江陵县界亦通监利县一支自双鴈西出茭芭河歴周家矶又西流至要口分南北防南防入江陵县境北防入荆门州境又一支自周家矶南流为浩口河下流入江陵监利境】梁里河【在潜江县西明隆庆间知县梁栋濬自梁家湾出策口河】干滩河【在天门县东六十里一名田二河诸水滙流至此复分二流一自张家池口入汉一自竹筒河入汉川县界】便河【在天门县南名胜志元知府白景亮开掘土得石有白公沟三字民咸异之名白公河】栁家河【源出京山县东南三十里湖山寺泉会绿水堰泉东南流为云潭河又东南入天门县界为栁家河注风波湖迳阳林口入防水】竹陂河【在荆门州东东流入汉】滕河【在荆门州东南一百里一名藤湖】象河【在荆门州北七十里源出象河山东流入汉】官堰河【在荆门州北一百里源出防台山东流入汉】云梦泽【在天门县西寰宇记竟陵城西大泽即古云梦】龙鹜湖【在钟祥县南三十里明统志水溢通汉江又名龙母湖】芦洑长湖【在钟祥县南一百二十里相近有赤马野猪河】土墙湖【在京山县西宝香山畔水滨有故城址】后子湖【在潜江县东三十里】唐林湖【在潜江县南三里又果老湖在县南五里陆家院湖在县西南五里枝江湖在县西南十五里青阳湖在县西北五里太平湖在县北六十里】白湖【在潜江县西南有东白西白北白三湖】东湖【在天门县东门外广袤三里中有洲】华岩湖【在天门县东五十里】上帐湖【在天门县东七十里又东二十里为下帐湖】南湖【在天门县南门外中界民居坛庙析为两湖在桥东者邑人延鹤读书其中名延家湖仅可通舟】西湖【在天门县西门外广次于东湖有洲曰覆釡州唐陆羽所居后塟此即建塔焉有西塔寺寺有陆子茶亭】青山湖【在天门县西十里又西十里有熨斗湖】北湖【在天门县北门外县志一名官池旧通西南二湖水尝溢明知县邱宜筑官道于中以隔之】风波湖【在天门县北十里南通义河北通栁家河】蒿台湖【在天门县东北七十里一名杨桑湖湖上承溾水下通三台湖】三台湖【在天门县东北九十里接徳安府应城县界】乔母湖【在荆门州东南七十里又东南十里为小江湖】借粮湖【在荆门州东南一百六十里周广二十里中有九十九防】寺防湖【在荆门州东南二百里青塜村】长湖【在荆门州东南二百里东寨村】藻湖【在荆门州南一百三十里有后港合诸陂泽水东流入焉】天津湖【在当阳县东南沮漳合滙而为湖又又东南有滋泥湖菜湖】淯溪【在当阳县东南流入漳水】鸡鸣涧【在荆门州北一百二十里接襄阳府宜城县界】龙鳯港【在钟祥县南四十里舆地纪胜相传楚王乘防舫载嫔游此】冷水港【在钟祥县西三十里相近又有唐港】龙窝港【在钟祥县西三十里三尖山之下】孟子港【在荆门州西南明统志唐孟浩然尝往来于此府志源出虎牙闗流迳建阳驿入三湖】子胥港【在当阳县东南麦城磨城之间一名胥寓港】昭溪港【在当阳县北县志相传楚昭王返国与宫女济此】白云三防【在天门县东南八十里接汉阳府沔阳州界下流入汉】天生堰【在京山县北堰处四山中无泄处产牙牙鱼如儿啼人不忍捕盖即山海经所谓人鱼尔雅注所谓鲵声似小儿者】石堰渠【在天门县北唐书地理志竟陵有石堰筑咸通中刺史董元素开舆地纪胜在竟陵县西北三里其流自五华山下通巾水】润乡洲【在荆门州东南一百四十里接荆州府江陵县界】横桑口【在天门县东南水经注沔水又东谓之横桑】二龙潭【在京山县东南相传宋时有二龙跃此】滚钟潭【在京山县东南明统志昔有寺钟忽自楼出滚入于河所歴处草水皆偃生】多宝潭【在京山县南里余相近有多宝寺明统志宋时寺为火所燔有钟自巨熖中躣入于潭】司戸潭【在京山县西北十五里上承马跑泉滙为潭界两山中舆地纪胜昔冇曹司戸于此祷雨弗应委身潭中故名】白龙潭【在荆门州西蒙山北一里潭有白龙见则雨岁必丰】金龙潭【在当阳县北二十五里明统志宋徽宋时建明堂来取此水投金龙镇其中故名胡安国故居在其上县志旁有别流名红泉】猪龙池泉【在钟祥县东三十里相近有龙池泉皆溉田百余顷又双泉在钟祥县东九十里】潮泉【在钟祥县北舆地纪胜在县北深谷中有泉徳于石间毎潮至则水溢有声如雷俄顷乃退】珍珠泉【在京山县西南大迹山东沸出如珠流入澨水又荆门州东北三十里亦有珍珠泉】五泉【在京山县西源出横岭溉田甚溥即寨子河源也】马跑泉【在京山县西北二十里明统志汉闗忠义驻丘于此山无水士卒渇甚夜有虎咆哮马惊跑地因而得泉】新罗泉【在京山县北六十里芭蕉山舆地纪胜相传有新罗僧居此一曰思乡中水神指其地泉即涌出】师故泉【在京山县北泉在山顶】陆子泉【在天门县城西北隅一名陆羽茶泉一名文学泉又名陆文学井唐陆羽得此泉以试茶故名】防泉【在荆门州西防下下舆地纪胜在军城西硖石山之麓南曰防泉西北曰恵泉每昼夜两潮水溢数寸明统志防泉水尝寒恵泉水尝温宋知州彭乘为三沼延其流至竹陂河入汉江】南泉【在荆门州北二十里源出灵鹫山灌田千顷】甘鱼陂【在钟祥县南左传昭公十三年公子比为王公子黑肱为令尹次于鱼陂注竞陵县城西北冇甘鱼陂舆地纪胜在长林县东一百二十里】熨斗陂【在当阳县东南县志源出绿林山流迳圆台山南滙为熨斗陂宋绍熙中郡守吴猎常遏走马湖熨斗陂之水于县西北以限戎马往来今麦城东南十余里有走马堤髙数仭即走马湖之堤也】曲水池【在府东门外舆地纪胜梁太清中邵陵王纶为富水郡太守雅好宾客慕兰亭流觞故效焉】龟鹤池【在钟祥县西寰宇记在长夀县西十步南昌尉梅福养龟鹤于此】天井池【在荆门州防山西距蒙泉十五里水行地中与白龙潭相通】淬剑池【在当阳县北四十里地近昭溪港村落皆以鋉铁为业古墩尚存】宋玉井【在钟祥县东一名楚贤井俗名琉璃井舆地纪胜在旧州学前樠木山之下明统志楚贤井亦名宋玉井郡守张孝曾建亭名曰楚贤】炼丹井【在钟祥县东南明统志相传梅福鋉丹于此】八角井【在京山县西南八十里井口八角径二三尺内广丈余】义井【在荆门州北三里元至顺间州守田温凿】响井【在荆门州北街旁有石岩汲井响如鼓】
　　古迹基州故城【在钟祥县南隋书地理志西魏置基州及章山郡开皇七年郡废大业初州废旧唐书地理志江陵府长林武徳四年于县东北百二十里置基州及章山县七年废基州以章山属郢州八年省入长林府志基州故城在荆门州东一百二十里明嘉靖中改入钟祥】石城【今府治晋书羊祐传石城去襄阳七百余里水经注沔水南迳石城西城因山为固晋太傅羊祐镇荆江立元康九年分江夏西部置竟陵郡治此元和志长夀县城本古之石城背山临汉水吴于此置牙门戍城羊祐镇荆州亦置戍焉即今州理是也王应麟地理通释郢州子城三靣墉基皆天造正靣絶壁下临汉江石城之名本此府志府治居汉水东即石城之旧址也】新阳故城【今京山县治南北朝宋置县属竟陵郡齐因之隋始改曰京山隋书地理志安陆郡京山旧曰新阳梁置新州梁宁郡西魏改州为温州改县为角陵开皇初郡废大业初州废改角陵为京山寰宇记京山县在长夀县东一百十里隋改为京山因界内京山为名】盘陂故城【在京山县西隋书地理志安陆郡京山西魏置盘陂县大业初废入】富水故城【在京山县北西魏置隋属安陆郡唐属郢州宋省隋书地理志安陆郡富水旧曰南新市西魏改为富水又置富人郡开皇初郡废寰宇记废富水县在郢州北二百四十里因界内富川水为名干徳二年并入京山舆地纪胜在京山县北六十里其地平坦可容千余家今为富水寺】新市故城【在京山县东北本楚地后汉为侯国属江夏郡晋为南新市县宋齐属竞陵郡西魏改置富水县而此城废史记秦本纪昭襄王八年使将军芈戎攻楚取新市后汉书光武帝纪刘伯升招新市平林兵注新市故城在今郢州富水县东北水经注富水西南流迳杜城西新市县治也郡国志以为南新市中山有新市故此加南分安陆立县】潜江故城【在今潜江县西北寰宇记潜江县在江陵府东一百十里大唐中十一年以人戸输纳不便置徴科巡院于白洑干徳三年升为县县志元至正二十七年徙今治】竟陵故城【在天门县西北本楚地秦置县汉属江夏郡后汉及晋因之宋齐置竟陵郡梁末废战国防秦白起防鄢郢东至竟陵汉书地理志江夏郡竟陵郧乡楚郧公邑水经注巾水西有古竞陵大郡郧公辛所治秦以为县寰宇记郡国志云竟陵有堰月城三靣漳水拥焉】宵城故城【在天门县东南北朝宋置县北周改置竟陵县而此城废隋书地理志沔阳郡竟陵旧曰宵城置竟陵郡后周改曰竟陵县志天门县东有笑城即宵城之讹】京山故城【在天门县北隋书地理志沔阳郡竞陵有京山县齐置建安郡西魏改曰光川后州郡废大业初京山县又废入焉】绿麻故城【在荆门州东南一百四十里西魏置隋改名章山唐初省隋书地理志竟陵郡章山西魏置曰绿麻及立上黄郡开皇七年郡废大业初县改名焉舆地纪胜图经云西魏平汉东立基州及章山郡在汉水之东隋废更以绿麻为章山在汉水之山县志废绿麻县今为沙洋镇相近有绿麻山麻城铺皆袭绿麻旧名】编县故城【在荆门州西汉置县晋隆安中移治而此城废寰宇记晋隆安五年立武宁郡于故编县城　按水经注县旧城东北一百四十里髙阳城西南移治许茂故城髙阳城在荆门州界许茂城在襄阳府南漳县界】长宁故城【在荆门州西北宋书州郡志永寜太守晋安帝侨立为长寜郡宋明帝以名与文帝陵同改为永宁领县永宁隋书地理志南郡长林旧曰长宁县开皇十一年省长林长入十八年改曰长林旧唐书地理志长林武徳四年属基州七年还属荆州寰宇记长林开宝五年改属荆门军移县治之故县废】长林故城【在京门州北晋置属武寜郡隋省入武寜旧唐书地理志长林县晋分编县置以其有栎林长坂也寰宇记晋隆安五年刺史桓元立武寜郡于编县故城其属有长林县与郡俱立昔时武宁至乐乡八十里中拱木修竹隠天蔽日长林盖取此名】乐乡故城【在荆门州北九十里晋置县属武宁郡宋因之后魏置鄀州隋属竟陵郡唐属襄州五代周并入宜城宋书州郡志武宁太守晋安帝隆安五年桓元以沮漳降蛮立领县乐乡隋书地理志竟陵郡乐乡旧置武寜郡西魏置鄀州开皇七年郡废大业初州废旧唐书地理志晋于合城郡置乐乡县武徳四年置鄀州贞观八年废鄀州以乐乡属襄州寰宇记乐乡县周显徳二年并入宜城开实五年割属荆门军】当阳故城【在今当阳县东汉书地理志南郡当阳水经注当阳县城因冈为阻北抗沮川其故城在东一百四十里谓之东城在绿林长坂南县志汉当阳初治东城后移治玉阳山南半里明初移治方城洪武十三年以水患复还旧治】临沮故城【在当阳县西北汉置县属南郡后汉因之晋属襄阳郡宋齐仍属南郡隋省唐复置寻省属当阳水经注沮水南迳临沮县西又屈迳其县南晋咸和中为沮阳郡治旧唐书地理志当阳武徳四年置平州领临沮县六年省入当阳通典汉临沮侯国故城在今当阳县北】长夀废县【即今钟祥县宋书州郡志竟陵太守领县苌夀明帝太始六年立隋书地理志竟陵郡长夀后周置石城郡开皇初郡废又梁置北新州及梁寜等八郡后周保定中州及八郡总管废入明统志嘉靖十年以府北境置县赐名钟祥县志长夀废县在县东南郭内明嘉靖十九年改建元祐宫　按长夀县自刘宋至明县城不改嘉靖时改县治耳】蓝水废县【在钟祥县西北南北朝宋置莲勺县齐因之西魏改名隋末省唐复置寻省隋书地理志竟陵郡蓝水宋侨立冯翊郡莲勺县西魏改为蓝水旧唐书地理志武徳四年分长夀县置蓝水县属郢州贞观元年省蓝水入长夀】汉东废县【在钟祥县北南齐置上蔡县属齐兴郡隋改名属竟陵郡唐初省隋书地理志竟陵郡汉东齐置曰上蔡郡置齐兴郡后周郡废开皇十八年县改名焉】□川废县【在钟祥县北北周置唐省隋书地理志竟陵郡□川后周置又置滶川郡开皇初郡废】安居废县【在当阳东六十里隋书地理志南郡当阳梁置安居县开皇十八年改曰昭邱大业初改曰荆台寻废入县志今谓之安居乡】权城【在钟祥县西南左传庄公十八年初楚武王克权使鬬缗尹之以叛围而杀之迁权于那处注南郡当阳县东南有权城南郡编县东南有那口城水经注权水东南流迳权城北古之权国也东南有那口城府志旧属荆门州明嘉靖中改属钟祥】荆城【在钟祥县西南三国魏志文聘传聘攻闗忠义辎重于汉津烧其船于荆城水经注沔水自荆城东南流舆地纪胜荆城在长夀县南七十里滨汉江】李家市城【在钟祥县西南相传五代时髙氏筑】新郢城【在钟祥县西南宋末筑宋元通鉴咸淳十年张世杰将兵屯郢郢在汉北新郢在汉南横铁絙鎻战舰凡要津皆施设攻具】湫城【在钟祥县北左传庄公十九年楚子伐黄还及湫注南郡鄀县东南有湫城水经注枝水西南流迳湫城东南】管城【在钟祥县北接襄阳县宜城县界通鉴晋太元六年秦司马阎振中兵参军吴仲防竟陵南平太守桓石防击破之振仲退保管城注据载记石防袭破振仲于滶水振仲退保管城管当在激滶水北】新市城【在钟祥县东北水经注滶水西南流迳新市县北　按此非京山县之新市】三王城【在京山县北水经注富水南迳三王城东前汉末王匡王鳯王常所屯故谓之三王城县志城在大阳山东城址尚存有台即三王起兵处】吕主城【在京山县西南土墙湖畔旧志城逼水滨半沦于湖然坛庙防市迹犹可识今俗呼为吕主城】俞潭城【在潜江县西侴音丑名胜志县西四十里棠林冈有侴潭城相传闗忠义守南郡时筑其地近江陵界】风城【即今天门县治元和志竟陵县城本古风国也古之风国即伏义风姓也南临防水】鲁公城【在天门县西南下白湖村旧志相传三国时鲁肃屯兵于此】古宛城【在荆门州南六十里旧志魏立荆州理宛城即此也】驴城【在当阳县东南四十余里相近有磨城水经注沮水东南迳驴城西磨城东传云子胥造驴磨二城以攻麦邑寰宇记荆州记云麦城东有驴城沮水之西冇唐城皆子胥所筑以攻麦城谚云东驴西磨麦城自破】麦城【在当阳县东南五十里水经注沮水南迳麦城西元和志麦城在当阳县东五十里寰宇记相传楚昭王所筑司马光通鉴建安二十四年闗忠义闻南郡破西保麦城】糜城【在当阳县东南五十里舆地纪胜地名八渠城壁巍然】方城【在当阳县东南一百二十里相传唐郭子仪筑旁有秣马山明初尝移县治此】蓝口聚【在荆门州北后汉书郡国志南郡编有蓝口聚又王常传常与成丹张印别入南郡蓝口号下江兵】章乡【在当阳县东北三国吴志吕防传闗忠义走麦城西至章乡水经注漳水东过章乡南】莫愁村【在钟祥县西唐书乐志莫愁石城乐所出也容斋随笔莫愁者郢州石城人今郢有莫愁城舆地纪胜莫愁村在汉江之西马端临文献通考石城女子名莫愁善歌謡】卿云宫【在钟祥县城内兴王旧邸其左爲凤翔宫皆明世宗南廵驻跸处】云梦宫【在荆门州西汉书地理志南郡编有云梦宫】龙飞殿【在钟祥县城内兴王旧邸又有隆庆殿皆明世宗建】纯一殿【在钟祥县东十里纯徳山明显陵又有棱恩殿】苑田【在钟祥县城外明兴献王观稼处】五鳯堆【在当阳县南任昉述异记当阳县南冇龙川鳯引汉武时八龙五鳯常逰于此亦呼为五鳯堆】状元坊【在钟祥县城内旧志宋政和六年进士亨继上疏陈时务帝伟之有防赐同状元防例故里中建坊以荣之】兰台【在钟祥县治东舆地纪胜楚王与宋玉游兰台即此　按楚郢都非隋唐以后之郢州此台殆属附防但皮日休寳香亭记云在兰台之西则亦由来旧矣】子胥台【在府东门外名胜志春秋时伍员入楚屯兵于此】梅台【在钟祥县东舆地纪胜去城十里相传梅福所筑】放鹰台【在钟祥县南五十里明统志薮泽间四望空润台居其中相传楚王放鹰之所】花苑台【在京山县西北三十里有泉出其上或云荆平王别苑】武台【在京山县北六十里世传魏武习兵处】撒花台【在天门县东南六里舆地纪胜广百余丈常有异花撒焉】白雪楼【在府城西宋谢谔有记寰宇记白雪楼基在州子城西舆地纪胜图经云子城三靣墉基皆天造正西絶壁下临汉江白雪楼冠其上又有宋玊石二唐李昉守郡得之榛莾间移置白雪楼前】毕家楼【在潜江县治东宋毕潮故里明末燬】白鹤楼【在潜江县西亦称白鹤书院明统志元湖北提刑副使姚燧藏书之所后有鹤巢其上因名】仲宣楼【在当阳县东南水经注漳水南迳麦城王仲宣登其东南隅临漳水而赋之　按仲宣楼荆州记以为当阳城楼与水经注合唐刘良文选注以为在江陵明王世贞以为在襄阳诸説不同自以在当阳者为定论】五客堂【在钟祥县西北明统志五客堂在白雪楼后宋李昉守郡时画五禽于壁鹤日仙客孔雀曰南客鹦鹉曰西客鹭鸶曰雪客白鹇曰闲客】洗心堂【在荆门州西蒙泉北即旧皇华馆宋绍兴中叅政王嗣建】鸿轩【在天门县北舆地纪胜张耒谪居日所搆】孟亭【在府城内唐皮曰休有记唐书孟浩然传初王维过郢州画浩然像于刺史亭因曰浩然亭咸通中刺史郑諴谓贤者名不可斥更署曰孟亭云】宝香亭【在府城内舆地纪胜在龙兴寺北防台之西皮日休为记】解佩亭【在府城北十里汉江上】梦野亭【在天门县西南一名梦野堂舆地纪胜在县子城西南隅一目而尽云梦之野方舆胜览景祐间郡守王琪建后晏殊宋祁吴育杨友之苏绅石延年皆有诗】喷玉亭【在荆门州西一里防泉上宋绍兴中观察张垓増葺环以巧石徙巨石中流助泉激射宛如喷玉故名】白社【在荆门州南一百二十里名胜志古隠士之居以白茅为屋因名唐都官郑谷常居于此】春申君故宅【在荆门州东南二百里元时立站于此】杨口垒【在潜江县西北通鉴晋建武元年王廙将赴荆门州留长史刘浚镇口垒】







　　钦定大清一统志巻二百六十五
　　钦定四库全书
　　钦定大清一统志巻二百六十六
　　安陆府【二】
　　闗隘唐港闗【在钟祥县南三十五里】池河闗【在钟祥县西北十五里】鸿渐闗【在天门县南门外】义水闗【在天门县南义河】虎牙闗【在荆门州西三里势极险峻】乐乡闗【在荆门州北八十里】丽阳巡司【在钟祥县西九十里旧属荆门州即仙居口巡检　本朝乾隆三十三年改属钟祥】宋河镇巡司【在京山县东北八十里　本朝乾隆二十九年移荆门州新城巡检驻此】高家场巡司【在潜江县南六十里本朝乾隆十二年设】干滩镇巡司【在天门县东南明成化十三年置　本朝因之】
　　【九域志竟陵县有干滩镇】建阳镇巡司【在荆门州南九十里兼管驿丞事】石桥镇巡司【在荆门州北六十里兼管石桥驿】河溶镇巡司【在当阳县西一百里旧名溶市沮漳二水至此合流故名】贾堑镇【在钟祥县南一百二十里九域志长夀县有贾堑镇】穴口镇【在钟祥县南一百三十里九域志长夀县有穴口镇】曹武镇【在京山县东四十五里王存九域志京山县有曹武镇明统志曹操征孙权过此】多宝湾镇【在京山县南　本朝雍正十二年移县丞驻此】拖船埠镇【在潜江县东南五十里接汉阳府沔阳州界】兴隆镇【在潜江县北十五里为水陆要冲】沙洋镇【在荆门州东南一百四十里汉水上水利同知驻此】乐乡镇【在荆门州北九十里即乐乡故城九域志长林县有乐乡镇】新城镇【在荆门州东南一百二十里宋末吕文焕筑新城即此旧设巡司】仙居口镇【在荆门州西一百二十里仙居山口为往来要道旧设巡司】荆门所【在荆门州南九十里今裁】宜门所【在荆门州北一百三十里今裁】洪山砦【在京山县北元史张柔传儒逹曹武悉下縁山诸堡攻洪山砦破之　儒达旧作桑逹今改正】大洪砦【在京山县西北一百二十里元史世祖纪至元十五年枣阳万户言李均収抚大洪山砦为宋朱统制所言命赒其家】百宝砦【在当阳县北五十里】黄家湾堡【在钟祥县南三十里元史巴延传宋人于黄家堡设守御之具乃遣总管李庭刘国杰攻防之巴延旧作伯顔今改正】石城驿【在钟祥县城内本在城南　本朝康熙五年改建于此雍正六年裁归县】郢东驿【在钟祥县东七十里接京山县界】丰乐驿【在钟祥县北六十里达襄阳府宜城县界】丽阳驿【在荆门州北一百二十里】石牌市【在钟祥县南五十里汉水西接荆门州界县丞分驻于此兼管水利事】臼口市【在钟祥县南九十里汉水东】丰乐市【在钟祥县西北九十里接襄阳府宜城县界】永隆市【在京山县南一百里亦称永隆市九域志京山县有永隆镇】丰谷市【在京山县西南元末明玉珍尝驻兵于此垒址尚存】办顿市【在京山县西六十里相传汉尤武顿宿于此梁元帝有自顿还郢城南诗】平拔市【在京山县东北杨家河所经九域志京山县有平拔镇】浩口市【在潜江县西南八十里接荆州府江陵县界】皂角市【在天门县东北六十里接京山县界】
　　津梁利涉桥【在钟祥县内府治东南】升仙桥【在钟祥县东一里王象之舆地纪胜与长夀县门相值旧传梅福升仙于此】后寺桥【在钟祥县东吉祥寺前】通津桥【在钟祥县东南一名闸口桥明万厯间建其西有石桥曰小闸蓄泄东南之水】曽家桥【在府治西南旧名土桥明工部尚书曾省吾因旧址易以石其长广倍昔嵗久圯　本朝康熙四年重修东西建坊宏敞逾昔】板桥【在府西门外一名武定桥旧木桥今易以石】西门大桥【在府西门外当荆襄孔道邮递要津明正徳间甃以石名西河石桥后圯　本朝康熙四年修下为五洞东西建坊】朝宗桥【在府西门外】砖桥【在钟祥县北丰乐河上】防仙桥【在京山县东门外舆地纪胜汉张楷尝跨驴过此今石上遗迹特异】宿食桥【在京山县南八十里】三女桥【在京山县西一名三里桥】通仙桥【在潜江县西南八十里元建相传吕岩尝过此俗名蒿口桥】雁桥【在天门县西门外一名西桥一名雁呌桥相传陆羽为婴儿时弃此羣雁以翼覆之因名】栁河桥【在天门县北四十里　本朝康熙三十五年重建】平政桥【在荆门州西南】蒙惠桥【在荆门州西】惠政桥【在荆门州北】朝天桥【在东阳县东十里】普通桥【在东阳县东六十里】玉阳桥【在当阳县西二里元至大中建】太平桥【在当阳县西六十里】倒流桥【在当阳县东北六十里舆地纪胜即张飞据水防桥之所】寨子河渡【在钟祥县东】唐港渡【在钟祥县南相近有臼口渡】石牌渡【在钟祥县南五十里】直河渡【在钟祥县西北相近有丰乐渡】洋梓渡【在钟祥县东北相近有殷家河渡】总口渡【在潜江县东四十里】排沙渡【在潜江县西北五里通天门县】官城渡【在天门县东十里】板港渡【在天门县东二十里】十里隄渡【在天门县南十里又浆陂渡亦在天门县南】车箱渡【在天门县南五十一里新志在东箱渡】东尾渡【在天门县南七十九里】芙蓉渡【在天门县南八十里】渔泛洚渡【在天门县西南五十里】古角渡【在天门县西二十五里】建阳渡【在荆门州南九十里】乐乡渡【在荆门州北九十里】
　　隄堰保隄观隄【在钟祥县南二十里】草庙隄【在钟祥县南四十里又铁牛闗隄红庙隄许家隄茅草岭隄老鹳庙隄从家口隄及永镇观真君庙臼口忠祠王家营等隄皆濒汉以捍水　本朝雍正六年发帑修筑】防城隄【在钟祥县西南明宣徳间知县杨季安筑长七里余】翟家口隄【在钟祥县西三十里又西十里为马家嘴隄又西十里为操家口隄皆汉水东隄上接黄家湾杜公隄中聨留连口隄为一府保障】溾隄【在京山县南亦名县河隄】鲁班隄【在京山县南七寳山】小河隄【在京山县南小河滨】张璧口月隄【在京山县界　本朝雍正六年发帑修】汉隄【在京山县西南汉水滨】花封隄【在潜山县东明正统间县丞李镛筑】太平隄【在潜江县南十三里长六百丈】总口隄【在潜江县南四十里明万厯间知州郭侨重筑甚高广绵亘数十里】谢家湾隄【在潜江县南自湾口至唐林湖止长五百六十丈】车脑隄【在潜江县西长千余丈明万厯间改名长脑】夜口隄【在潜江县西北明正徳初又改筑新隄三百六十余丈】泗港隄【在潜江县东北两岸皆濶五丈各延三千五百丈】高氏隄【在潜江县境自县西北沙洋至县东南三江口当襄水下流五代时高季昌据江陵筑隄二百余里以障汉江之水故名亦名仙人隄自后屡经修治】黄漳通顺隄【在潜江县境　本朝雍正六年发帑修】周公隄【在天门县南起东尾渡至汉阳府沔阳州界南横铺长三十里明治十二年知县周端増筑】马公隄【在天门县南马家垸　本朝顺治十五年知府马逄皋増筑】利涉隄【在天门县北风波湖滨】永丰隄【在天门县北一名永丰垸长四里】官吉口隄【在天门县大河南岸又铁匹湾隄上中洲隄院家口隄白毛嘴隄俱　本朝雍正六年发帑修】王家隄【在荆门州东】沙洋隄【在荆门州东南一百四十里汉水上亦名緑麻隄与潜江县高氏隄相接】朱家湾隄【在荆门州境又滩江隄郑湾潭隄俱　本朝雍正六年发帑修】胥寓港隄【在当阳县东南五十里】曹家口隄【在当阳县东南五十里】滋泥湖隄【在当阳县东南六十里】方城隄【在当阳县东南一百二十里】长隄【在当阳县境自西北至东南明嘉靖十一年于城东北隅筑石隄以捍沮水不数年圯隆庆四年于沮水北二里许开河故道径达合溶市因筑长隄于南岸更筑新隄于城西北长一百五十里】五龙堰【在钟祥县南二十里】莲花堰【在钟祥县北三十里】红水堰【在京山县东吕府村】南昌堰【在京山县南羊亭村】南庄堰【在京山县南白阳村】灌溉堰【在天门县东南土人潴水灌田以时蓄泄】古堰【在当阳县东北县境以堰称者凡九十有二土人借以潴水溉田甚广旧为官堰明天启间变价充饷遂为民堰】永奠闸【在天门县境　本朝雍正六年建】
　　陵墓明显陵【在钟祥县东十里纯徳山阳明世宗本生父兴献王也世宗即位追尊为兴献皇帝名其墓曰显陵】周左伯桃墓【在荆门州西南九十里明统志昔羊角哀与伯桃为友闻楚平王贤而归之道遇雪度不能俱生乃并衣与角哀伯桃入树死角哀至楚为上大夫王以伯桃贤备礼塟之角哀不忍己荣自尽因附塟焉】楚王墓【在京山县北八十里曹学佺名胜志县北有大塜数十相传春秋时塟不辨何王塜】楚昭王墓【在当阳县东南五十里郦道元水经注沮水南迳昭王墓东对麦城故王仲宣登楼赋云西接昭邱是也文选李善注荆州图记曰当阳东南七十里有楚昭王墓所谓昭邱】春申君墓【在潜江县西南九十里有碑字磨灭不可考】汉娄扈墓【在荆门州东三里州志娄扈汉将军也墓在州东南耕者于墓旁获金银器】三国汉闗忠义墓【在当阳县西十五里】唐许仲墓【在京山县西五十里府志唐时捐地与独孤标卓庵僧者宋建炎中有发之者得黄金灯檠温玉铫及他物甚多】金鸡【在天门县西十里舆地纪胜高十余丈相传尝有金鸡鬬其上黄巢欲发之蛇蝎蠭虿竞起不可近遂止旁有金鸡园】宋胡渊墓【在当阳县北漳滨乡文定公安国之父】新罗太子墓【在京山县东北七十里县志相传新罗太子随其国僧入中国居县之芭蕉寺卒此】元聂炳墓【在当阳县西十五里】明鲁铎墓【在天门县东四十里止林】郝敬墓【在京山县西二十里】三烈墓【在天门县北明万载县教谕任高妻李氏及二女塟此墓旁有祠有司春秋致祭详见列女】
　　祠庙伏羲庙【在天门县东北五华山】神农庙【在天门县东北五华山】禹庙【在钟祥县南】汉昭烈帝祠【在天门县南留驾河上】泰山庙【有三一在京山县治东一在潜江县东县河南一在潜江县西北白洑铺】汉渎祠【在钟祥县西汉江滨】龙神庙【在钟祥县东南臼水上】龙女庙【在当阳县西北青谿山宋朱震崇封龙女记政和四年荆门夏旱祷昭灵龙女祠下雨随至属县沾足诏易庙号曰灵贶封通惠顺济夫人】楚二王祠【在钟祥县东樠木山祀楚文武二王】申大夫庙【在京山县南汉水上祀楚大夫申包胥】三闾大夫庙【在钟祥县西汉水滨】羊角哀祠【在荆门州西南九十里今名羊角寺】马伏波祠【在潜江县七里河东黄汉垸明隆庆中重建】聚义祠【在天门县北本钟秀楼址明万厯三十七年建祠祀汉昭烈帝闗忠义张桓侯飞赵顺平侯云】诸葛武侯祠【在天门县北白湖村明正徳年间建】闗忠义庙【在当阳县西五里闗忠义墓前有司春秋致祭】张桓侯庙【在当阳县北六十里倒流桥又县东北五里官桥有张赵祠祀汉张桓侯飞赵顺平侯云云】威显庙【在荆门州平安市祀张桓侯子绍孙遵三国汉志张飞传飞长子苞早夭次子绍官至侍中尚书仆射苞子遵为尚书随诸葛曕于绵竹战死】李卫公祠【在钟祥县东祀唐李靖】陆鸿渐祠【在天门县西覆釡洲上】王荆公祠【在京山县南惠亭山祀宋王安石】岳忠武王祠【有二一在钟祥县西明万厯十二年重建一在荆门州南七十里新店镇】陆文安公祠【在荆门州西门外明建祀宋儒陆九渊】胡文定公祠【有二一在荆门州南一在当阳县北十五里祀宋儒胡安国】三贤祠【在荆门州城南祀陆九渊胡安国朱震】三忠祠【在钟祥县西门内祀明忠臣姚善周宪万厯中又以刘防配】义士祠【在天门县东南三十里桃溪潭祀明义士唐应龙】
　　寺观吉祥寺【在钟祥县东三里即唐灵济庵明正统中梁庄王重建篆额内有古松银杏各二株】报恩寺【在钟祥县东宋开宝二年建】多宝寺【在京山县南宋干徳二年铁牛禅师建】蒲骚寺【在京山县西九十里唐建】太阳寺【在京山县北九十里太阳山唐贞元中建】兴阳寺【在京山县东北唐僧道钦建宋名慈光禅院】清河寺【在潜江县南五十里道隆乡唐建】太安寺【在潜江县北二十里唐初建后废元泰定间重建】莲台寺【在天门县东南旧志邑人李登少读书其中题诗壁间其子纯元跋之至今称二絶】燃灯寺【在天门县东南淘溪侧有唐僧皎然碑】竹林寺【在天门县南便河东唐建后废明成化中重建】龙盖寺【在天门县西门外覆釡洲上一名西塔寺一名广教院唐建即僧积公得陆鸿渐处】普济寺【在天门县西旧志中有古桂枝榦皆空相传为汉代物】广福寺【在天门县西北一名广惠院明统志秦苻坚防襄阳朱序母躬率女丁筑城以捍隂祝曰苟城不陷愿舎竟陵田园为佛寺是夕水暴至秦兵奔溃因建此院】唐安寺【在荆门州西一里象山麓唐建明末燬本朝顺治中重建】　上泉寺【在荆门州北三十里一名灵鹫寺又名广济庵晋建】偏角寺【在荆门州北七十里唐灵济禅师至此卓锡涌泉后建寺今泉尚存】慈化寺【在当阳县东南三十里唐黄龙禅师建】玉泉寺【在当阳县西三十里玉泉山隋开皇中建祝穆方舆胜览陈光大中浮屠智觊自天台飞锡来居此山殿前有金龟池】大通寺【在当阳县西三十里玉泉山晋建】龙泉寺【在当阳县北十五里晋惠逺法师所建】淯溪寺【在当阳县东北四十里晋惠逺法师建后燬明永乐十三年重建】元妙观【在钟祥县东南又荆门州东亦有元妙观明初建】通明观【在潜江县东南本名妙庭观晋建元重建改今名】白鹤观【在天门县南门外相传真人刘梓跨鹤而下驻此三日后冲举而去】丹台观【在天门县治西南】永兴观【在当阳县东门外唐元和中建于县治东宋废明天顺初重建于此】粲霞观【在当阳县东唐睿宗女玉真公主建名胜志粲霞观碑陈宗逊撰庾逺书】
　　名宦汉冯野王【上党潞人宣帝时当阳长以治行闻】晋桓石防【谯国龙亢人除竟陵太守苻坚将梁成阎震率众入防石防与弟石民拒之贼阻滶水屯管城石防力战破之进尅管城擒震俘获万人】南北朝宋夏侯恭叔【谯国人孝建初竟陵令惠化大行木生连理上有光如烛咸谓善政所致】梁斐邃【河东闻喜人天监中竟陵太守开置公田公私便之】萧景【武帝从父弟也都督郢州刺史在州有能名竟陵郡接魏界多贼防景移书示魏不复侵掠】韦放【京兆杜陵人天监中竟陵太守在郡和理为吏民所称】臧严【东莞莒人厯武宁郡守郡界蛮左前郡守尝选武人以兵镇之严独以数门人单车入境羣蛮悦服】周栁敏【河东觧人闵帝时郢州刺史甚得物情及将还朝士民感其惠政并赍酒肴及土产之于路敏乃从他道而还】隋元夀【河南洛阳人开皇中基州刺史有公防之称】房彦谦【清河东武城人仁夀中郡州司马州久无刺史州务皆归彦谦有异政】薛胄【河东汾隂人高祖时郢州刺史有惠爱】唐狄仁杰【并州太原人中宗时复州刺史有惠政】李齐物【陇西人天宝中竟陵太守拔陆羽于优人中授以书后遂知名子生于复遂名复后亦为竟陵太守】许志雍【贞元中郢州刺史时于頔节制山南东道征敛方急志雍独济以寛韩愈尝作序送其行】韦于屈【京兆人贞元中京山令革除奸均赋省用】令狐楚【宜州华原人郢州刺史治尚寛大无苛政】许浑【丹阳人太和中郢州刺史平易近民】宋李仲寓【太宗时郢州刺史在郡十年为政寛简部内甚治】朱台符【眉山人景徳中知郢州政化大行】李端愿【上党人仁宗时知郢州本路转运使献羡财数十万被赏端愿言常赋三折其民不堪即上其事帝怒夺转运使赏申折变之禁】尹洙【景祐中诬为范仲淹党谪监郢州酒税其名益全】李参【须城人仁宗时知荆门军荆门嵗以夏伐竹并税簿输荆南造舟积曰久多蠧恶不可用牙校破产不偿责参请冬伐竹度其费以给余募商人与为市遂除其害】刘干【博陵人崇宁中知京山县通敏剀爽好古不倦振新学校士类作兴】范致虚【建阳人徽宗时通判郢州有治声】洪适【鄱阳人高宗时知京门军应诏上寛恤四事轻茶额钱他州代贡礼物辟试围以复旧额蠲官田令不种者输租】呉昉【高宗时知荆门军盗起鼎州攻荆门防御兵败昉死之诏諡英愍立庙以祀】张孝曽【厯阳人淳熙中知郢州奏建厢军禁军守御军三营兵安其居复广招募割俸缗为娶室家俾生息蕃衍又尝筑隄百里以障水患】陆九渊【金谿人光宗时知荆门军民有诉者即为酌酒决之而多所劝释其有涉人伦者使自毁其状以厚俗惟不可训者始寘之法申严保伍之法羣盗屏息荆门为次边而无城请于朝而城之自是民无边忧罢闗市吏讥察而减民税商贾毕集税入日増旧用铜钱以其近边以铁钱易之而铜有禁复令贴纳九渊曰既禁之矣又使之输耶尽蠲之逾年政行令修民俗为变周必大称荆门之政以为躬行之效】李诚之【东阳人宁宗时知郢州知金兵必至大修边防攻御之具郢赖以安后城陷自刭妻许氏及妇与孙皆赴水死】李良【理宗时知长夀县殁于战阵诏赠官三转】谢徽明【弋阳人枋得伯父以特奏恩为当阳尉摄县事时天基节上夀元兵奄至徽明战死二子趋进抱父尸亦死】黄从龙【永丰人度宗时郢州推官元兵入郢力战死】赵文义【端宗时郢州副都统元由藤河入汉战于全子湖死之诏防其家】元陈天祥【宁晋人至元十二年为郢复州等处招讨使经厯从渡江后因论军中事深为行省参政贾居贞所器重】张庭珍【临潢全州人世祖时为郢复二州达噜噶齐性清慎丞相巴延尝语人曰诸将渡江无不荒贪惟我与庭珍始终自守　达噜噶齐旧作达鲁花赤今改巴陵译见前】贾泰亨【至元中京山县尹兴立学校教民礼让】张彦文【保定人至正中当阳尹县治初创彦文安辑人民户口繁息孜孜以兴学教士为务】郑文暹【荆州人至正中知潜江县公正防洁剖决如流嵗饥发粟赈济多所全活】绰罗【蒙古人至正中知安陆府蕲贼鲁法兴犯安陆绰罗募兵拒贼败贼前队乘胜追之贼自他门入亟还兵城中火起军民溃乱计不可遏乃归服朝服出坐公堂贼胁以白刃不屈恕骂贼以刃砍之防左脇而死事闻赠河南行省参知政事　绰罗旧作丑闻今改正】明安岱尔【塘乌人由宿州判官转潜江逹噜噶齐贼防潜江率勇敢出击擒其伪将刘万户进营芦洑贼众奄至出鬬死其家殱焉　明安岱尔旧作明安逹尔塘乌旧作唐兀并改正达噜噶齐译见前】聂炳【江夏人至正中知荆门军淮汉贼起荆门不守炳募土兵七万复荆门又与四川行省平章政事耀珠复江陵其功居多既而蕲黄安陆之贼合兵来攻荆门炳率孤军昼夜血战援絶城陷为贼所执极口骂不絶贼支觧之　耀珠旧作咬住今改正】明呉复【合肥人明初以镇武卫指挥同知守沔阳别将破安陆遂守之改安陆府指挥使洪武元年破洪山砦抜黄口砦取郧均房竹诸山砦之不附者悉平之平九溪诸蛮还守安陆十一年封安陆侯绘像功臣庙】余彦诚【徳兴人洪武中知安陆州抚字得民】李文秉【洪武中知京山县奬励学校劝课农桑时称亷能】应伯和【洪武中知荆门州亷介仁惠人怀其徳】杨季安【安福人永乐中知竟陵县时沔水泛溢城邑俱坏季安大修隄防至今赖之】毛祥【西平人正统初知京山县凊心莅政节用爱人时县丞易纬亦能抚字】张益【南溪人景泰初知京山县积谷万余石嵗饥尽发赈之贫民全活数万】陈厚【干州人景泰中知荆门州尝夜微行察民隠有老妪呼女取浊酒女误发他瓮笑曰此酒甚清如陈州守何谓浊耶厚过适闻之明日召妪曰尔女之言殆妄矣妪曰非独防女言之行道皆知之也】姜英【政和人成化中知当阳县莅事公勤临民平易惠政甚多】方向【桐城人治时知安陆州居官亷俭遇事刚防敏达】史华【渭南人治间知潜江县劝课农桑葺理学校诸所废坠防不振兴尤敬神恤民诚意防志一时讼简盗息号称治邑致仕去人追思不置万厯初祀名宦】呉琠【饶平人正徳中知京山县时州守王槐议割京山县西十里以益州境琠以京山冲剧民苦供缮力争之乃己县故无城盗数剽掠琠创筑之】陈良玉【富顺人正徳中知竟陵县单车出行劝农桑兴教化翕然称治初县城多圮至是大举修筑雉堞坚完民无劳费】李士翶【长山人嘉靖初擢知承天府时太后南袝士翶区昼有方民不为扰嵗饥赈粟以济比迁秩行李萧然官至户部尚书】敖钺【高安人嘉靖初知潜江县时大水钺请于朝得免民租之半又疏开新河以杀水患二月告竣民咸徳之名曰恩江】周延【吉水人嘉靖中知潜江县汉水暴涨漂民奏免秋粮并嵗办诸需民赖以全】萧廷选【潮阳人嘉靖中知潜江县刚介清苦修学校建仓储汉水溢齧学宫障以石督民筑隄防民赖以全】黄学凖【南海人嘉靖中知潜江县水逼北城鸠工建石矶以御水患】郑文茂【缙云人嘉靖中知承天府汉水数为患文茂筑隄捍御时张居正谓其壅水病隣郡危言之不可夺及隄成民受其利】朱熙洽【昆山人万厯初知潜江县清惠强直县数患水而赋亦不均多隠射之熙洽以清田请豪滑挠之不为动法卒行无尺寸匿者县旧无城熙洽创筑之】冯劳谦【蒲州人万厯中知承天府刚正自持时权珰杜茂罗织无一时侧目劳谦力排之珰焰乃息】曹珩【石阡人万厯中知潜江县赋役有方聴讼明决士民安之】刘季体【宜宾人万厯中知竟陵县嵗饥捐俸三百缗代充逋赋襄郢水涨大珰欲曲防以害其县季体毅然争之遂罢归】石琢玉【范县人崇祯中知荆门州时城甚卑狭防氛猖炽琢玉悉力守御流贼屡攻不能下冦退修城雉堞屹然】区怀瑞【广东人崇祯中知当阳县流贼大队攻城民皆惧怀瑞从容应敌贼遁去】卢学古【夏县人为承天府同知摄荆门州事流贼李自成来防誓众死守学正黄州张效芳训导黄冈程之竒亦盟诸生于大成殿佐之贼环攻四日城陷大骂剖腹而死效芳之竒亦遇害三人俱入祀忠义祠　本朝乾隆四十一年】
　　【赐諡烈愍】萧汉【南丰人崇祯中知钟祥县居官不狗请谒武备修举流防薄城汉佐巡抚宋一鹤拒贼杀伤甚多元旦突围谒显陵贼挟之去説降不聴明日城陷送汉于吉祥寺乃以土块昼钟祥县令萧汉愿死此寺十字于壁即自刭郢人哀慕立石事闻赠大理寺丞崇祀名宦　本朝乾隆四十一年赐諡忠烈】罗万象【南昌人崇祯中知潜江县始至防邑大饥民哨聚剽夺万象擒巨魁二人斩之其党遂散】沈夀崇【宣城人明末为郢留守司贼破城夀崇朝服北面拜毕坐堂上厉声叱贼贼直前砍之仆地曰得死所矣骂不絶口死一子同时遇害　本朝乾隆四十一年】
　　【赐諡烈愍】
　　本朝孙茂槐【莱阳人顺治初知当阳县单骑赴任身衣皂绨多补缀甫下车瘗遗骼招抚流亡时县少牛人负耒耜茂槐见辄下马流涕诸生不能自存者给之食且助丧具蠧民者立毙杖下流冦余党周国西等盘踞县西北茂槐勦平之以病卒官】李启元【大兴人顺治中知安陆府平易近民务存寛厚尤加意学校值湖南用兵措置军需不扰民而事集以积劳卒官民祠祀之】蔚之焕【大兴人康熙初安陆府经厯防勦山西防李来亨等檄之焕转饷随军至兴山县七连坪贼兵来犯坚守刍粮弗去贼执胁降不屈支解死事　闻优恤】
　　人物汉汉滨父老【不知何许人桓帝幸竟陵过云梦百姓莫不观者老父独耕不辍尚书郎张温使问之笑而不答温下道百步与之言老父曰我野人了不达所语昔圣王宰世茅土堦而万人以宁今子之君劳人自逸纵游无忌吾为子羞之子何忍欲人观之乎温大慙问其姓名不答而去】刘焉【字君郎竟陵人鲁恭王后也居阳城山中积学教授举贤良方正厯官宗正太常时灵帝政治衰缺四方兵防焉建议改置牧伯乃出领益州牧犍为太守任岐及贾龙反攻焉焉击杀之四子范诞璋瑁兴平元年征西将军马腾与范谋诛李傕战败范及诞并见杀璋领益州牧从别驾张松説迎刘备以拒曹操遂出降备迁璋于公安】南北朝宋张兴世【字文徳竟陵人随王元谟伐蛮征南郡王义宣俱有功官龙骧将军领水军拒袁觊建议以竒兵潜据上流遏其粮道觊众饥走遂平江陵封爵唐县侯徙光禄大夫】梁邓元起【字仲居当阳人少有胆干仕齐为武宁太守梁武起兵萧頴胄与书招之即日率众与武帝防于夏口天监初封当阳县侯元起以乡人庾黔娄为録事参军厚待之任以州事黔娄甚清洁劝为善政元起在州二年以母老乞归供养诏西昌侯萧藻代之藻至杀之诬以反故吏广汉罗研诣阙讼之赠征西将军】张齐【冯翊人世居横桑少有胆气从南兖州刺史张稷为荆府司马中兵参军高祖受禅以翊戴功封安昌县侯厯阳太守在郡有清政吏事甚备迁已西太守讨平贼姚景和迁巴西梓潼太守大破魏军于葮萌在益部累年与士卒同勤苦调给衣粮资用人无困乏既为物情所附蛮獠亦不敢犯威名行于庸蜀迁信武将军卒官諡曰壮】唐陆羽【字鸿渐竟陵人不知所生有僧得诸水滨既长以易自筮得蹇之渐曰鸿渐于陆其羽可用为仪乃以陆为氏名而字之防时其师教以旁行书答曰终鲜兄弟而絶后嗣得为孝乎师怒使执粪除圬以苦之又使牧牛潜以竹画牛背为字得张衡两都赋不能读叹曰嵗月往矣奈何不知书呜咽不自胜因亡去为优人作诙谐数千言太守李齐物异之授以书遂庐火门山闻人善若在已见有过者规切至忤人阖门著书久之诏拜太子文学徙太常寺太祝不就职尝隠苕溪自号桑苎翁又号竟陵子贞元末卒羽嗜茶着茶经三篇】宋张徽【竟陵人以诗名所着有沧浪集司马光范纯仁皆与友善弟彻七持使节入割郡符公清超迈以亷着节】张迪【竟陵人元丰进士累官谏议大夫有诤臣风烈】朱震【字子发荆门军人政和进士仕州县以亷称胡安国荐为司勲员外郎称疾不至防赵鼎入为参知政事上谘以当世人才鼎曰臣所知朱震学术深博亷正守道士之冠冕使为讲读必有益上乃召之问以易春秋之旨震具以所学对擢祠部员外郎建国公出就傅以震为賛读累官翰林学士时徽宗未祔庙大常奏行明堂之祭震言其非卒大飨明堂震谢病丐祠卒震经学深醇着汉丄易解】呉源【荆门人咸淳七年官统制援襄阳围五战皆捷元兵夹击之力战死】陈嘉言【竟陵人为郡学谕文行着于乡里开禧间金兵入境胁之降嘉言大骂自沉于水同室六人俱死】祝松【竟陵人举进士调长水簿端平初城陷死之民立祠以祀】元程钜夫【名文海避武宗讳以字行京山人世祖时累官集贤直学士奏陈五事取防江南仕籍通南北之选立考功厯置贪赃籍给江南官吏俸朝廷多采行之拜侍御史求贤江南钜夫荐赵孟頫等二十余人帝皆擢用至元中僧格专政钜夫上疏请清尚书之政损行省之权罢言利之官行恤民之事僧格怒奏请杀之不许出为闽海道肃政亷访使至大中为翰林学士承旨皇庆中诏议行贡举法钜夫言经学当主程朱文章宜革宿后以病乞归特授光禄大夫给驿南还卒赠大司徒柱国追封楚国公諡文宪　僧格旧作桑哥今改正】张灏【当阳人至正中以才徳举任江西道亷访使振扬风化有名于时】明张从道【字质徳京山人洪武举人判庐州永乐初知徽州府调永平兴学教民遇嵗饥不待报赈发全活甚众】姚善【字克一钟祥人洪武举人厯官苏州知府呉中大治燕兵南下善密结常镇嘉松四郡守练民兵为备建文四年诏兼督苏松常镇嘉兴五府兵勤王未及战燕王入京被执死之正徳十二年崇祀乡贤　本朝乾隆四十一年】
　　【赐諡忠烈】梁用【安陆人洪武中户部主事厯陞重庆知府有善政卒官民遮道送如失所怙】李让【当阳人永乐进士初授大理评事厯广东参议居官清节终始不渝】唐素【京山人景泰举人知昆山县有殊政徴南京御史擢广西佥事】李从龙【字云峯安陆人成化举人知麻哈州教以冠裳诗书擢知懐庆府致仕】王希旦【字景哲京山人成化进士累官广东佥事黎人作乱讨平之】郭轩【字文载竟陵人成化举人除卢氏教谕擢福建连江知县卒官轩以刚正见重诸生显者过县必拜其墓】孙交【字志同钟祥人成化进士尚书王恕荐为选郎交所推引皆正人正徳时厯户部尚书遇四方告饥輙请蠲租发帑遣大臣赈恤裁抑近幸不少假用事者不便之遂罢归世宗立起故官首请帝日读祖训寒暑母辍经筵日讲帝褒纳焉时帑藏殚虚交裁冗食定经制宿为清罢减中官监督仓场者复请清汰上林院内臣多报许寻乞归手诏加太子太保卒諡荣僖】刘洪【宇希范安陆人成化进士厯官佥都御史巡抚贵州值米鲁叛剪余党城其要处进右都御史】周宪【宇时敏钟祥人治进士厯官江西副使讨华林贼被执骂贼死事闻赠按察使諡节愍宪兵败时子干救父力战堕崖死诏旌其门曰孝烈】鲁铎【字振之竟陵人治进士第一官编修武宗立使安南却其餽厯两京国子祭酒教士务实学时乡邑大水力请大臣往赈存活数十万人嘉靖初尚书林俊言铎学足以崇雅黜浮行足以亷顽立懦复起刑部侍郎固辞卒諡文恪】欧阳【字献珍当阳人治中应嵗荐或讽以仕曰吾有老母以禄养不如色养也与弟珜朝夕膝下尤耽嗜五经】刘槩【字平甫钟祥人洪子正徳进士授行人諌南巡杖死槩有弟渠官云南巡抚臬官监察御史俱正徳进士厯官多异绩与弟槊等称石城五鳯】夏宠【字时承京山人防有神解读书五行俱下多综贯持身方严正徳间贼数百人攻其家父昌捍之力屈呼宠并逃时宠母未宠不肯去遂衰服迎贼贼执以去旋感其义释归后登乡荐】初杲【字启昭潜江人正徳进士嘉靖初授御史议大礼引经抗疏忤旨廷杖防毙后劾都御史席书憸邪侧目寻转河南佥事擢云南参政乞休】商大节【字孟坚钟祥人嘉靖进士知丰城县厯广东佥事以治行闻累官右佥都御史巡抚保定召理院事谙达薄都城召城中居民及四方入应武举者登陴守以大节率五城御史统之发帑金令便宜募士屡条上军民急务比冦退复命兼管民兵经畧京城内外训练鼔舞军容甚壮擢右副都御史经畧如故仇鸾恶大节独为一军不受节制乃请画地分守大节争之帝方宠鸾责大节怀奸避难下狱论斩卒于狱隆庆初赠兵部尚书諡端愍　谙达旧作俺答今改正】王格【字汝化京山人嘉靖进士改庶吉士大礼议起格持正论忤张孚敬出知永兴县寻擢南京户部主事转员外监税蘓松陞四川佥事调河南佥事分巡河北世宗南巡格不肯赂中官乃譛之被逮杖谪穆宗时授太仆寺少卿致仕里居五十余年着诗文百巻奉诏存问年九十四卒】王宗茂【字时育京山人嘉靖进士以行人擢南京御史时先后劾严嵩者皆得祸中外慑其威宗茂拜官甫三月即疏劾嵩负国八罪并劾子世蕃与其党万宷不法状疏上谪平阳县丞隆庆初赠光禄少卿】张师载【字巨卿潜江人嘉靖进士擢南京给事中时严嵩柄国师载抗疏劾其党嵩衔之出为莱州知府嵩令人伺其隙竟不可得】欧阳柟【潜江人事亲孝一日羣盗入室获其父柟挺以身代贼怒防指流血父赖不死后以嵗贡官徳兴多善政】钱錞【字鸣叔钟祥人嘉靖进士知江阴县倭防至力战死之事闻赠廕】曽省吾【钟祥人嘉靖进士累官四川巡抚平土司祁蛮之乱拓地四百余里以功进工部尚书】高岱【字伯宗京山人嘉靖进士官刑部郎中时董传策张翀呉时来等防劾严嵩嵩欲致之死岱力言于尚书郑晓得遣戍又为治装送之出郊嵩大怒防景王之国出为长史岱善属文采国家大事为鸿猷録又着樵论楚汉余谈西曹集弟□皆有才名】刘侃【字正言京山人嘉靖进士任户部郎亷正有声出知成都府平薛兆干擢洮岷道副使有善政厯官福建左辖所着有新阳诗草】呉文佳【字士美竟陵人嘉靖进士由徽州府推官擢刑户二部主事司临清闗以亷能闻厯吏礼兵工给事中督昭陵工省费钜万郭正域称其孝谨似万石君厚徳似陈太邱深造似程伯淳云】刘寅【字敬甫潜江人嘉靖举人官山东道御史有经理川湖及饬从俭二疏剀切精详以直谏名于时】李维桢【字本宁京山人隆庆进士博闻强记王世贞再主文柄有后五才子之日维桢其一也由编修出督学陜西自是浮沉藩臬者三十余年天启初召为南京礼部侍郎进尚书有大泌山房集】周嘉谟【字明卿竟陵人隆庆进士厯官四川按察使税中官邱乘云播虐嘉谟檄所司拒絶而榜杀奸民助虐者乘云为少职累迁吏部尚书光宗即位郑贵妃邀封皇太后嘉谟以大义贵贵妃事乃寝光宗大渐嘉谟受顾命时李选侍居乾清宫嘉谟草疏率羣臣请移宫杨涟左光斗继之五日选侍始移□鸾宫嘉谟秉铨公正无私惟才是任为魏忠贤所恶致仕归忠贤党周维持复劾之遂削籍崇祯初起南京吏部尚书加太子太保】刘垓【字达可潜江人隆庆进士初任太平推官有声入为祠部郎呉中行赵用贤劾大学士张居正夺情廷杖垓救之被谪起视云南学政得士心致仕归田闭门讲学人士翕然宗之】陈所学【字正甫竟陵人万厯进士厯官山西巡抚晋户部尚书值杨涟疏劾魏忠贤祸且不测所学疏救不报珰邀阁部议事所学力折之忠贤黙然遂告归所着有松竹园诸集】谭完【字伯起京山人万厯举人官铜仁推官移同知临洮府俱有清节治行】郝敬【字仲舆京山人万厯进士知缙云永嘉二县有声擢户科给事中时用师朝鲜饷不继敬列上损益十事条奏屯田十六防山东税监陈增贪横敬屡劾之谪知江阴投劾归杜门着九经解诸书起南京行人辞不赴】刘应同【字襟河潜江人万厯进士知汉中府郡有张桓侯庙里人嵗为神娶妇一不应则多水火疾疫盖妖物凭之应同至火其庙一郡震慴是年亦殊无故里人感徳立祠祀焉】欧阳东鳯【字千仞潜江人性至孝举于乡知县悯其贫遗田二顷谢不受万厯中成进士知兴化县迁知平乐府调常州迁頴州兵备副使并有政绩】周之翰【字景玉荆门人万厯进士任戸部郎中监税通州因矿税使四出之翰抗疏极諌忤旨罢归仇党中途截其行装检视惟图书数巻而已】胡永仁【字清泉荆门人孝友纯笃继母丧庐墓三年弱冠为诸生每朔望必衣冠诣先师庙黙诵半月言行拜而出万厯中以嵗贡补江西湖口训导所着有匡山读书録易经井观】钟惺【字伯敬竟陵人万厯进士厯官南京礼部郎中僦秦淮水阁读史有所见即笔之名曰史怀取厯代诗与同邑谭元春商订其所素取标新领异世传诗归是也又着隠秀轩集详阅左传史记东坡文选诸书行世卒年五十二祀乡贤】谭元春【字友夏竟陵人天启末乡试第一事母孝善属文所着有岳归堂稿鹄湾集与钟惺并以诗名时称为竟陵体春好游足迹遍东南喜扬人善士赖以成名者甚众卒年五十二祀乡贤】曽发祥【钟祥人为广济教谕流贼陷城不屈死本朝乾隆四十一年】
　　【赐祀忠义祠】孙玮【字公之钟祥人为蕲水训导流贼破城玮骂贼死　本朝乾隆四十一年赐祀忠义祠】胡恒【字公占竟陵人万厯举人厯官川南道副使崇祯末流贼陷成都恒率诸路兵驰救战败被获不屈死兄怀亦死李自成之难本朝乾隆四十一年】
　　【赐諡烈愍】欧阳璲【字嵝潜江人崇祯中知旴县亷明有声后致仕归流防陷郢被执与妻同殉　本朝乾隆四十一年赐諡节愍】朱士完【字符禺潜江人崇祯中举人流冦陷城被执至泗港士完啮指血书已尽节处遂自缢贼所过焚燬士完所题壁岿然独存　本朝乾隆四十一年赐祀忠义祠】邱甡【字两生潜江人性至孝崇祯中流防至母适病甡负母以逃遇贼以母病哀恳贼为之动但截其耳释去越日母死于背棺而瘗之浅土甡号呼痛哭两日怱有应声自土中出启视则母已苏矣咸谓至孝所感】郭鐄【潜江人诸生之辂少子流贼至之辂诫诸子携家属避贼鐄兄铏同父母俱遇害鐄闻之即诀妻子往求亲骨凡枕骸沉尸靡不审视终不获絶粒七曰至尸尽处自沉水死兄钿钟为贼所执亦不屈死之】彭大翮【字仲翔竟陵人有学行京山郝敬遣子师之贼退承天大翮上所着平贼方畧当事不能用遂自立一砦同兄修翮侄龙跃聚众击贼获斩过当贼怒乘雨夜袭之兵败俱赴水死　本朝乾隆四十一年】
　　【赐祀忠义祠】黄兑金【荆门诸生贼陷州城命妻女投井中与二子挺身杀贼死当事旌其门曰读书正气　本朝乾隆四十一年赐祀忠义祠】杨文荐【字防宇京山人崇祯进士出万元吉之门官兵科给事中元吉被围于贑文荐奉使湖南过贑见事急即入城共图守御城破执送南昌不食卒】黄巻【字兰辉钟祥人天启进士事母至孝官呈贡知县与上官语不合挂冠归闻北京失守不食死　本朝乾隆四十一年】
　　【赐諡节愍】陈纁【字纮公钟祥人崇祯进士厯官榆林道副使随瑞王入蜀张献忠破城举家殉难本朝乾隆四十一年赐諡节愍】王干【钟祥诸生流防陷城阖门沉水死　本朝乾隆四十一年赐祀忠义祠】李哲【京山诸生为流防所获不屈死】刘振孙【字麟似竟陵诸生城陷承天振孙潜图恢复谋泄遂遇害　本朝乾隆四十一年】
　　【赐祀忠义祠】胡宗珂【荆门人流冦陷城以死守杀贼无算城陷骂贼死　本朝乾隆四十一年赐祀忠义祠】金大赤【字大纯当阳人素以孝着年七十以华容教职致仕母周氏年九十三崇祯中城陷贼刃其母大赤詈贼遂与母同死】熊頴捷【字非熊当阳人崇祯举人署江陵谕闯逆屯襄入逺安鸣鳯山与都司方应新据险协守贼环攻之砦将溃遗书与兄曰朝廷不忍负祖宗何可辱投崖死】
　　本朝刘延唐【字延绥天门人明崇祯进士　本朝顺治初总督佟养和闻其贤委署荆西道副使招抚流防小秦王等三万余众绥辑安陆荆州襄阳三府流民父丧归抚孤侄成立修县学设义塾建桥梁掩胔骼乡人徳之】王第魁【字聚五钟祥人顺治中由生员特用授荆州知府抚恤凋残大着治绩厯官江西布政使疏请蠲积逋集流亡所全活数甚多生平以孝着崇祀郷贤】涂起鹏【字当世潜江人顺治中知平乐县冦犯境力战援絶城陷被执不屈死】
　　【赠广西按察司佥事】卢偀【字鸿士天门人顺治进士康熙初知商南县呉逆贼党陷城不屈死十七年赠陜西按察司佥事赐祭赠廕一子】沈伦【字彜士天门人顺治进士康熈初知梧州府时梧疆初辟伦多方招徕民渐安集未防六师讨尚贼伦筹兵食不累民革盐厰浮费以惠商后贼陷城不屈死之】高登先【字于岸钟祥人少好理学事母至孝未流贼至守母柩弗去贼义而释之顺治中成进士康熙初知浙江山阴县除耗羡捐杂徭尤加意造士县巨猾害民登先亷得之悉寘于法盗闻之不敢入境十三年诸暨何克忠倡乱应耿逆守将征之不克登先单骑往谕立解散改知常熟县详请减蘓松浮粮擢知涿州州有水怪为害登先焚檄投水中怪遂絶】高华【钟祥诸生父久贾滇南絶无音问华以母故不敢离比娶妻知妇能养即白其母往寻于是冒险阻冲瘴厉犯猛虎毒蛇之境屡濒于死凡三年足迹防遍昼夜号哭无复人理梦神语其父在某猓夷山中觉后求之果得其父乃奉以归家贫身课读妻纺绩以供饘粥父卒以天年终乡里咸称其纯孝云】杨佐国【字荆湖荆门人顺治进士累官知商州呉逆贼党围城佐国竭力拒守贼退犹出没无常佐国巡厯山谷多方擒捕境以安擢刑部员外郎有贵家杀人同官多瞻狥佐国独持正尚书】
　　【魏象枢亟称之卒从其议出为南韶道副使招抚花山贼置花县再署按察使屡辨寃狱迁太仆少卿卒官】朱载震【字悔人潜江人知石泉县有循声着东浦集力迢古作者】龚则敬【字舆徳天门人继母殁庐墓三年芝产于侧抚育弱弟备极谆笃】
　　流寓三国魏王粲【高平人以中原扰乱之荆州依刘表登楼作赋后归曹操卒其诔文有曰逺放荆楚在漳之湄葢寓当阳县也】沈约【字休文呉兴人为东阳太守迁侍中建昌侯卒于荆门今城西有沈约墓铭曰时日不利不能归茔咸阳】唐孟浩然【襄阳人好节义隠居鹿门山年四十游京师被放还山常往来荆门沮漳间陪张曲江逰玉泉有诗今州南有孟子港】宋孙何【蔡州人以父镛知荆门军遂居焉防嗜学为文必本于经淳化三年举进士省闱及殿试俱第一官至知制诰有集四十巻弟仅咸平初及弟端恪无竞笃于儒学官至给事中】张伯常【河南人隠居不仕移居郢州司马光范纯仁曽巩俱有诗寄赠】吕大防【蓝田人哲宗时上官均等论其隳坏王安石役法贬秘书监分司南京居郢州】侯仲良【河东人寓当阳顔其居曰时习仲良二程之甥师事程明道朱子称其学清白劲直】胡安国【崇安人父渊寓迹荆湘间安国为蔡京所扼退居当阳之漳滨着有经筵正论春秋传武夷集资治通鉴举要补遗行世諡文定从祀孔庙】何参【夷陵人博学孝义不求闻达隠居当阳】元赵吉甫【蜀人徙居玉沙与许衡友善以文学著称】孔克学【曲阜人至圣三十五代孙元末荆州学正寓陀潜间有集传世】胡兴第【江西人至正间侨寓京山筑室佛指山下子孙三世同居明正统六年输粟运闗中赈饥命旌其门曰尚义之门】
　　列女南北朝梁邓元起母【当阳人元起初为益州过江陵迎其母母不肯出曰贫贱家儿忽得富贵讵可久保我宁死不能与汝共入祸败元起入蜀果见杀】宋呉源妻卢氏【荆门人源死节卢闻讣处置家事焚香泣拜曰夫为忠死妾为节死遂自缢乡人为立双节祠】元张楚材妻翟氏【竟陵人年二十余夫死守节终身与呉伯璋妻王氏至正间旌表】明郢靖王妃郭氏【鳯阳人武定侯英女永乐十二年王薨逾月妃恸哭曰王舎我去未亡人无子尚谁恃引镜写容付宫人曰俟诸女长令识母遂自经卒】温某妻唐氏【京山人年十九夫卒立嗣守节终身又同县黎忠妻魏氏王宗着妻熊氏祝万年妻潘氏冯忠妻郝氏胡应科妻李氏俱少寡守节终身】杨堪妻胡氏【荆门人年二十夫亡甘贫抚孤守节七十年又同州周之桢妻黄氏贺学诗妻刘氏俱年少抚孤守节终身】戴富妻徐氏【钟祥人夫早死抚孤守节又同县陆镗妻杨氏抚遗腹子守节张国诏妻黄氏夫死无子甘贫守节】朱进妻高氏【潜江人从舅姑官广东年二十生二子舅姑与夫俱亡高扶三丧归守节六十年又同县方应奎妻陈氏年十七归方生二子夫卒誓死守节终身】夏某妻赵氏【荆门人赵申阳女年十五许聘未行闻夏氏子病吁天请代讣至闭户自经死】龚兆奎妻杨氏【荆门人夫卒无子事舅姑尽孝舅姑殁以毁卒】宋允孝妻丁氏【京山人年十七适宋六月夫亡痛哭不食死】汪文鋭妻王氏【当阳人年二十七夫亡家贫无子励志苦守又同县卢友杰妻曹氏亦早寡守节】任氏三烈【任髙四川人官竟陵训导隆庆中陞江西万载教谕携妻李氏及二女赴任舟宿华严湖羣盗挟刃突入欲汚高女长女瑞絶裾投水次女留骂被贼杀李氏亦投水死越三日尸浮水面交相抱面如生俱于竟陵谓之三烈墓】刘崇文妻程氏【竟陵人年十三未嫁崇文死请于父往奠成服谒舅姑闭门守节】萧瑞蛟妻沈氏【竟陵人夫卒有欲夺其志者自经死】初荐妻李氏【潜江人年十七夫亡无子痛哭不食誓死以殉姑泣劝曰死固妇职吾老曷依则有俱死耳因勉进饘粥别处一室三十年如一日万厯中旌】梁宣文妻蒋氏【潜江人年二十六夫亡遗孤甫四月隣有富人贿其舅欲强娶之蒋抱子投河救得免遭舅姑丧负土成坟隆庆三年汉水夜涨隣舎尽陷独蒋室如故晨起亟迁居始陷闻者以为孝节所感万厯中旌】萧宗禹妻龚氏【当阳人夫死絶粒七日卒】刘拱辰妻王氏【当阳人年二十二夫死守节事继姑孝谨万厯中旌】李某妻陈氏【钟祥人早寡无子归父家守志坐卧小楼足不下楼者三十年临终谓其婢曰我死慎勿以男子舁我家人忽其言命男子登楼舁之气絶逾时矣复起坐曰始吾言若何而令若辈至此家人惊怖从其言目乃暝】刘堪妻胡氏【潜江人夫亡无子泣血旬日絶水谷舅曰奈吾老何勉起夫毕庐墓左嵗一再归省舅防大水侵兆域亲负畚锸障之竟弗溃隣火哭拜呼天风乃反嵗饥盗起家人劝且归避胡曰吾贫嫠也即不测此正吾死所万厯中旌】陈盛杬妻尹氏【竟陵人年十六而寡足弗逾阈隣火延及其寝姑拉使避之扄錀弗启忽反风灭焰】王瑞妻罗氏【荆门人夫卒自经死】姚某妻刘氏【荆门人刘泽甫女防许聘姚氏子将笄姚死屡自经得救苏因曰吾无兄弟父母何依乃日侍父母父死族有利其家赀欲他字之者刘誓不他适万厯中旌】胡东谷妻戴氏【竟陵人年十六夫死抚前妻子守节嵗俭藜藿不充苦志不移】刘芳声妻呉氏【竟陵人年三十无子夫溺死呉临河泣七日尸浮起呉殓之誓与同穴其女适双氏早寡与母同守节终身】樊伯妻呉氏【竟陵人夫死以毁卒】王全夀妻郑氏【潜江人姑张氏病笃泣吁身代姑竟不起郑哭踊哀痛不食死之日羣鸟悲鸣集墓人以为孝感】刘世则妻田氏【京山人于归时夫已病朝夕供药饵者三年竟不起既殓引绳自经侍婢救之因绐守者出阖户缢死】王绍先妻陈氏【钟祥人绍先官昭勇将军陈自防喜读列女传绍先死陈年二十余事姑以孝闻抚二子成立诏建坊旌年八十余流防陷城自缢死】祝某妻李氏【京山人年十五未婚婿病卒父母欲其改嫁佯许之自制衰服同母往拜柩前一恸防絶遂不归与姑同寝纺绩以供饔飱崇祯九年以不从贼死】苏氏【荆门人诸生苏文亮女事姑尽孝崇祯十五年流冦陷城夫被执蘓赴水死】李馥先妻胡氏【钟祥人年十七事姑以孝闻流贼犯境左良玉师溃沿江大掠胡掖姑避南冈岭遇乱兵胡泣曰吾宁死姑侧义不辱于贼溺水死】徐防妻谭氏【竟陵人谭必昌女未嫁夫死誓不适人左良玉溃兵掠境逼辱不从遇害】徐惟妻唐氏【竟陵人二十七而寡流防逼之不辱死】张继登妻曽氏【钟祥人继登官中书舎人崇祯末城破义不受贼汚自缢死】莫一杜妻欧阳氏【潜江人崇祯末防掠汚阳一杜偕父逃觅舟呼妇同行妇曰舟甚狭翁在吾宁死此一杜父既渡复回舟抵岸将载妇骑己至杀一杜欲絷妇汚之妇骂曰吾名家子肯近汝贼耶贼恕磔之】刘贤妻郑氏【竟陵人崇祯末城陷贼欲犯之郑自焚死】杨初泰妻徐氏【钟祥人崇祯末城破抱十龄女投天坑水中死同时呉玑妻张氏锦衣百户周鼎臣媳王氏生员李陪媳从氏俱以拒贼见杀】柴学参妻刘氏【潜江人学参为诸生崇祯末募乡勇拒贼见获絷之营中学参曰倡首者我也肯面顔从贼耶贼遂杀之刘见夫死即求偕毙贼百计诱之不从贼怒解其尸】王第魁妻江氏【钟祥人流防将至与姒江氏同投水死】李绍桐妻王氏【京山人明末乱兵猝至王投潭死时同县袁勲妻防氏袁绅妻杨氏袁昌运妻李氏皆骂贼死】览心亭妇人【不知姓氏里居为流贼掠至亭上骂贼死】徐同寅妻邹氏【竟陵人夫卒守节闻左兵西下不食死】胡恒妻樊氏【竟陵人恒为副使殉节死樊亦投水卒子之骅从死其妻朱氏刺面防髪守节终身】徐伯荣妻程氏【竟陵人左兵西下携女及子妇熊氏赴水死】李嵓妻任氏【荆门人流冦至完节遇害】栗春芳妻刘氏【当阳人夫卒守节三十年流贼至遇害】
　　本朝朱若士妻张氏【京山人夫殁强暴欲强娶之投花台堰中死】张乔妻杨氏【京山人夫亡不食死顺治年间　旌】邵世锦妻张氏【钟祥人字邵世锦未婚夫卒自经死康熙中　旌】卢天树妻高氏【京山人夫亡未遭火起高绕棺呼天忽大雨如注火灭人以为精诚所感守节四十五年康熙中　旌】杨妻李氏【荆门人夫卒纺绩所余即以给族党嵗饥施粥糜饭饿者守节四十一年雍正中　旌】姚某妻雷氏【荆门人夫亡不茹荤守节四十三年雍正中　旌】生员郑孝中妻袁氏【潜江人早嫠矢志食贫终老又同县生员黄开祐妻郭氏欧阳蕡妻谢氏邹时显妻许氏田曰臣妻双氏谢知琫妻邹氏刘卫运妻管氏贡生刘述文妻张氏武进士张代守妻孙氏俱以节孝著称乾隆年间　旌表】陈光宠妻江氏【荆门州人夫亡守节又同州监生覃叔元妻姚氏承兆玺妻赵氏黄明鋐妻陈氏廖铠妻蔡氏王天俸妻汪氏呉象峯妻杨氏周和锡妻蓝氏李士昆妻传氏呉祖泰妻王氏金大常妻古氏万必遇妻杨氏周家尚妻阮氏监生李士崇妻谭氏朱毓文未婚妻刘氏朱玉梅妻唐氏朱大绍妻王氏刘延祥妻陈氏蒋璵妻田氏蒋时宜妻梁氏栁际濓妻郑氏李若绅妻罗氏刘涵妻解氏生员赵公亷妻李氏赵三着妻江氏李振世妻邓氏蔡承晖妻周氏俱乾隆年间　旌表】生员江一枫妻马氏【天门人夫亡守节又同县生员毛宁采妻卢氏钱鹤妻呉氏马廷相妻何氏胡松龄妻谭氏候选教谕胡春龄妻王氏生员徐文猷妻章氏谭之昌妻江氏原任竹谿县教谕程大防妻夏氏张世道妻刘氏生员邵可第妻卢氏邵如嵩妻赵氏蒋开桐妻张氏萧良翰妻胡氏周维精妻尹氏罗廷芳妻严氏王诏妻张氏王廷玺妻郭氏王大宾妻刘氏王朝宾妻徐氏张大勋妻丁氏陈观妻江氏生员魏以庄妻邹氏生员崔洵妻别氏杨镇妻沈氏朱琼妻沈氏张坤妻周氏监生童士毅妻别氏生员童逹妻彭氏生员夏之祐妻唐氏杨廷元妻田氏樊本深妻胡氏生员沈正鹄妻黄氏徐日恕妻杨氏梁腾鹤妻李氏邓之鳯妻石氏陈琦妻周氏生员夏元升妻熊氏夏用谦妻唐氏生员黄泌妻呉氏黄峯妻程氏鲁琮妻卢氏监生涂徳罄妻俞氏举人黄文焕妻呉氏呉文世妻石氏郭传道妻孙氏伍之竒妻邹氏呉士笔妻戴氏蓝一礼妻钱氏蓝刘妻刘氏生员熊廷梅妻徐氏黄晓妻别氏黄□妻萧氏胡大春妻别氏涂其湛妻廖氏鲁之昆妻孙氏刘应鼎妻龚氏胡琏妻陶氏杨一伟妻隆氏万倬妻罗氏钟序妻胡氏唐国慕妻周氏杨遇春妻陈氏李煌妻程氏许先申妻萧氏陈大正妻金氏戴璧之妻欧阳氏陶必暹妻刘氏张道生妻易氏胡之焘妻郭氏生员杨士烱妻郑氏周维贤未婚妻熊四姑鄢家桢妻戴氏景其鸾妻蓝氏胡珍妻尹氏刘应级妻何氏石镇妻罗氏章必富未婚妻贞女彭四姑彭必达妻雷氏杨光祐妻厍氏周时中妻王氏王必达妻程氏郭毓祥妻李氏周徳修妻鲁氏胡大渊妻向氏周履义妻涂氏黄安仁妻彭氏黄修仁妻萧氏生员张之梀妻鲁氏张世杰妻邹氏黄声源妻刘氏陈为益妻徐氏陈为巽妻谭氏杨弼圣未婚妻贞女黄大姑呉车妻王氏萧正升妻李氏钱绂妻汪氏蒋珍妻王氏程志信妻李氏高朗妻倪氏王曽哲妻徐氏饶际防妻黄氏生员刘其夀妻钱氏鲜宏义妻欧阳氏胡显镇妻徐氏彭溶妻史氏龚必鲜妻李氏鲁归极妻涂氏罗品贤妻刘氏罗义泰妻潘氏王克岐妻朱氏郑曽绶妻刘氏曾正智妻傅氏郭徳妻欧阳氏原任山东道御史龚健飏妾卢氏彭大绶未婚妻贞女樊氏张志选妻李氏贡生马可秀妻梁氏陈先治妻鲁氏杨弼沛妻张氏周序贤妻王氏陈希泰妻石氏俱乾隆年间　旌表】杨亦恭妻汪氏【钟祥人嫠居后以礼自守作苦不少怠里党皆贤之乾隆三年旌又同县监生余世镛妻彭氏陈慤妻温氏朱熏妻徐氏龚朝柱妻李氏刘廷鋭妻宋氏罗应逵妻王氏李辉祖妻郑氏监生郑昆妻戴氏向楷妻陆氏生员王鈵妻涂氏龚辉先妻戴氏孙国楹妻谢氏贺贤佐妻曽氏雷与参妻呉氏生员茹其璋妻宋氏邵国珍妻李氏杜文亮妻张氏生员贺天佐妻王氏刘鉴妻郑氏原任广西宾州吏目陆锦曜妻陶氏王世泽妻向氏王文昌妻蒋氏举人徐时防妻毕氏贡生韩文经妻张氏贡生艾似芝妻赖氏艾睿妻唐氏李有高妻胡氏周之纪妻马氏陈国祚妻何氏邓林妻蘓氏曽鸿妻龚氏胡朝缙妻章氏谢生瑛妻尹氏王瑜妻汪氏潘寅妻李氏陈格妻龙氏监生熊钲妻杨氏李作正妻胡氏曽如瑛妻杨氏胡梓妻武氏监生曹志大妻王氏生员解聨魁妻曽氏周尚宗妻闫氏冯恺妻张氏韩士杰妻张氏韩士俊妻孟氏刘时泉妻李氏生员艾兆鸾妻张氏监生王式璠妻向氏左辅周妻朱氏项炜妻宋氏生员刘国铨妻聂氏陈禹妻龚氏贺耀祖妻薛氏刘大泉妻王氏生员陈玉珣妻孔氏生员周慈永妻李氏舒维邦妻蔡氏王宏文未婚妻贞女杨氏吏员鄷鳯峦妻陈氏朱浤妻萧氏李惺妻熊氏刘栻妻邓氏王钟遵妻贺氏曽炷妻赵氏俱乾隆年间　旌表】向学孜妻谭氏【京山县人夫亡守节又同县杜博妻孔氏桂必昌妻倪氏王悌妻刘氏施宗薫妻赵氏熊率祖妻谭氏王树心妻董氏王肇槐妻聂氏李世昌妻曽氏郭溢妻周氏卢妻黄氏生员郑周侯妻余氏王之绣妻刘氏罗绳祖妻孙氏杨纯妻李氏何大茂妻冯氏张润妻向氏监生冉铨妻田氏李士阳妻周氏许广哲妻张氏李沆妻蘓氏郭梀妻李氏邵光谋妻钱氏邵光祐妻王氏李坤元妻魏氏田焕妻卢氏田炜妻何氏监生邓嵘妻胡氏生员谢如渊妻孙氏王光瑞未婚妻贞女曹五姑刘□妻许氏李正妻彭氏黄寛仁妻黄氏桂其开妻孔氏陈时楫妻张氏谭日昭妻张氏邓多益妻易氏邓九铭妻刘氏俱乾隆年间　旌表】生员梁暹妻陈氏【当阳人夫死守节又同县钟汝清妻朱氏王妻庄氏王之培妻庄氏熊韬章妻杜氏贺君谷妻刘氏贺永奏妻郭氏张景斗妻熊氏张定国妻杨氏伍应连妻万氏陈建平妻果氏席久祚妻田氏陈先觉妻汪氏李本培妻呉氏李本垿妻季氏李本均妻孔氏杨琼林妻叶氏杨亦愈妻林氏杨昌庆未婚妻贞女李氏俱乾隆年间旌表】
　　仙释汉董仲【青州千乘人永子防灵异数书符镇怪尝逰京山之潼泉以其山多蛇虺毒书二符镇之其害遂絶今符石尚存】葛洪【字雅川尝于当阳紫盖山穿井炼丹年八十一尸解去】晋法安【惠逺弟子也义熙中新阳县大社树有虎灾法安暮投树下通夜坐禅虎至为説法遂弭耳去因留之立寺后不知所终】唐刘梓【号白鹤真人炼丹于竟陵县北灵台观于县东飞升去】白乳【广明中住弥勒院戒行精专黄巢残郢复二州以刃加之白乳涌出巢大惊异】五代知节【晋开运中结庐荆门西山南平高氏出师告以成败悉騐尝驱猛虎并逰结庐潭上蛟龙避焉】宋警元【住郢州大阳山神观寺伟童稚出家日不再食年十九主讲席住大阳山足不逾阈脇不至席者五十年年八十五卒】明碧天【自蜀入荆门四十余年一日谓其徒曰吾当西归合掌跏趺火自内焚及胸尚诵佛号不已】
　　土产棉花【府志天门县出】石緑【明统志荆门州出】荠米【府志潜江县出】观音竹【府志钟祥县出】郢兰【府志钟祥县出】萆薢　黄精【通志俱荆门州出】花猫【明统志府境出嵗输贡】鹡鸰【府志当阳县出】











　　钦定大清一统志巻二百六十六
&lt;史部,地理类,总志之属,大清一统志&gt;
&lt;史部,地理类,总志之属,大清一统志,徳安府图&gt;
&lt;史部,地理类,总志之属,大清一统志,徳安府图&gt;
&lt;史部,地理类,总志之属,大清一统志,徳安府表&gt;
&lt;史部,地理类,总志之属,大清一统志,徳安府表&gt;
  </div>
  <div class="pagination">
   <a href="大清一统志_page122.html">
    上一页
   </a>
   <span>
    ...
   </span>
   <a href="大清一统志_page118.html">
    118
   </a>
   <a href="大清一统志_page119.html">
    119
   </a>
   <a href="大清一统志_page120.html">
    120
   </a>
   <a href="大清一统志_page121.html">
    121
   </a>
   <a href="大清一统志_page122.html">
    122
   </a>
   <span class="current-page">
    123
   </span>
   <a href="大清一统志_page124.html">
    124
   </a>
   <a href="大清一统志_page125.html">
    125
   </a>
   <a href="大清一统志_page126.html">
    126
   </a>
   <a href="大清一统志_page127.html">
    127
   </a>
   <a href="大清一统志_page128.html">
    128
   </a>
   <span>
    ...
   </span>
   <a href="大清一统志_page124.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
