<!DOCTYPE html>
<html>
<head>
    <meta charset="UTF-8">
    <title>浙江通志 - 第 566 页/共 787 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>浙江通志 - 第 566 页/共 787 页</h1>
    <div class="content">　　金广五妻邵氏【题旌册年二十六而寡遗孤襁褓氏昼采薪夜纺绩以给饔飱子长娶妇生孙又早殁氏偕媳抚孤饘粥不继励志益坚守节四十七年】
　　施于京妻张氏【题旌册年二十二而寡抚子之模又殀乃立侄孙为子后与媳章氏共抚之守节四十五年】
　　方遴妻赵氏【题旌册年二十二而寡抚侄为后事舅姑孝舅殁姑年八十尚存氏奉侍惟谨守节三十二年　以上四氏俱雍正七年具题奉防建坊旌表】
　　郑玉芹妻徐氏【题旌册农家妇也年二十九而寡上有耄姑下有幼子家贫不能自存氏昼夜绩麻度日子稍长即教以农事子亦诚实氏晚年衣食稍给守节四十三年卒】
　　何希孟妻李氏【题旌册年二十四而寡子未弥月虽炊烟常絶而矢志益坚抚子成立守节三十五年】
　　胡士佺妻张氏【题旌册年二十四而寡无子继侄抚养教诲茹素终身守节三十八年】夏必广妻吕氏【题旌册年二十五而寡逾年夫兄亦亡夫嫂俞氏孀居有疾氏事之如姑教子以义方好施舍守节三十六年】
　　沈明蛟妻周氏【题旌册年二十二而寡孝事舅姑夫兄嫂早逝遗孤在襁褓氏恩勤抚育与己子等教之读书皆有成守节四十八年】
　　倪士英妻刘氏【题旌册年二十八而寡抚二子葬舅姑守节二十四年】
　　赵嘉言妻吴氏【题旌册年二十八而寡事舅姑抚遗腹子守节二十四年】
　　赵玉璘妻马氏【题旌册年二十二而寡家贫鹑衣百结日止一餐遗孤又殇亲族劝其更适氏矢死不从抚侄为嗣守节四十年】
　　何宏焘妻张氏【题旌册年二十九而寡叔又早逝遗孤周嵗无母氏辛勤抚育与己二子无异视守节二十四年　以上九氏俱雍正八年具题奉】
　　【防建坊旌表】
　　杨氏二烈【题旌册二烈者杨友松妻朱氏及其子杨愈奇妻宋氏也顺治间山冦窃发姑媳预谋避贼之地见田舍侧清池曲绕岸多丛薄朱曰吾与尔逺避他处安危未可知不如匿此茍得免幸也否则赴池水死耳辛卯九月贼猝至朱与宋匿丛薄间贼搜之遂跃入池中相抱自沉贼抽矢射之而去翌日家人出之矢贯宋氏项面色如生朱时年四十四宋年十九】
　　朱乃玉妻何氏【题旌册年二十五而寡无子抚侄模防为嗣又殀偕媳汪氏共抚孤孙常以数珠一串授媳曰此一条心也吾毎以此自持尔其佩之何氏守节四十一年】
　　孙东星妻章氏【题旌册年二十三而寡无子氏矢志苦守孝事舅姑后十五年应继始生遂抚育为嗣守节三十二年　以上四氏俱雍正九年具题奉】
　　【防建坊旌表】
　　董志焘妻刘氏【题旌册年二十七夫亡舅姑继没丧葬无缺礼遗孤甫晬训育成立嵗侵亲隣中贫乏不能自存者至倾资空囷以济之守节三十四年雍正十二年具题奉】
　　【防建坊旌表】
　　金一柱妻张氏【题旌册年二十六夫亡子方周嵗舅姑相继卒遗幼叔亦在襁褓氏抚养教诲俱克成立守节四十六年雍正十三年具题旌】
　　王世鉴妻俞氏【富阳县志世鉴耕作劳瘁得疾卒氏竭力殡葬再逾月其父兄与媒利其聘私与故家诸生无子者为妾不令妇知计以他事诳使至至则畱而不返先一日隣有闻于氏者氏神色不变归私室沐浴更衣向灵前再拜遂投缳而死里有不平者鸣之官罪媒者及其父兄因得旌表】
　　陈士祯妻陆氏【富阳县志适陈数年士祯殁临诀嘱氏曰汝能善事舅姑吾目瞑矣氏誓死不变士祯既死奉养髙堂十余年菽水唯谨后舅姑卧疾各三载氏为侍汤药亲涤溺器略无惰容及卒丧葬尽礼年七十余卒】
　　髙万翊妻邵氏　俞应秋妻马氏　髙万翺妻邵氏何纯然妻屠氏　华文显妻蒋氏　陆继全妻朱氏裘秉铣妻杨氏　陆之行妻羊氏　金有节妻吴氏裘黄中妻周氏　邵国泰妻马氏　华国章妻徐氏周以道妻赵氏　何幸宰妻赵氏　邵日章妻徐氏俞嘉谊妻裘氏　张奕羔妻胡氏　许嘉寿妻李氏赵有源妻沈氏　董九经妻钱氏











　　浙江通志卷二百三
<史部,地理类,都会郡县之属,浙江通志>
　　钦定四库全书
　　浙江通志卷二百四
　　列女【三】
　　杭州府
　　余杭县
　　晋
　　孝妇严氏【咸淳临安志余杭人夫孝明失其姓严氏事姑以孝闻咸康五年火时孝明父丧在家未塟而孝明适出严氏仰天号哭火为之灭郡以表闻诏旌门闾】
　　元
　　姚孝女【元史本传余杭人居山谷间夫出刈麦姚居家执爨母何氏往汲涧水久而不至俄闻覆水声亟出视则虎衔其母以走姚仓卒往逐之即以手殴其脇隣人竞执器械以従虎乃置之去姚负母以归求药疗之奉养二十余年而卒】
　　明
　　呉迪妻石氏【成化杭州府志夫亡时年二十五男师曽在襁褓恪守妇道乡人咸重其节洪武初旌表年八十一而卒】
　　符氏二节【钱徳洪符氏双节传李氏符景第妻也年十八归景第逾年而自称曰吾病羸弗胜子盍纳妾以辅吾符従之卜钱塘杨姓女纳之侧室以妹呼之既而李举子名曰验八嵗景第亡李年二十有六杨年二十有四李逆其心能同己谓之曰吾病羸不能事事乃率其子与其内外政尽属之杨亦欣代其劳然必禀命而后行家日丰裕立义田以赡宗族县尹议旌于朝李命验固辞止之乃旌其堂曰双节】
　　盛治妻丁氏【成化杭州府志年二十四而夫亡遗二子暲三嵗昭在襁褓舅姑迫衰暮氏饮泣敬事之抚教其遗孤有树立成化年旌表】
　　翁隆妻沈氏【万歴杭州府志归翁事舅姑以孝称年二十七隆罹危疾氏刲股营救既殁苦节终身至八十嵗卒嘉靖年旌表】
　　周珪妻路氏【余杭县志年二十三而珪亡遗孤经在襁褓悲号呕血防絶逾年其父念女贫苦令改适氏厉声曰不更二夫常节也此志一移不独受辱且呱呱者谁与育之卒抚经成立经旋殁氏与妇杨氏矢节抚孙卒年七十三】
　　赵氏二节【杭州府志潘氏赵懐诚妻沈氏怀诚弟懐珍妻也懐诚卒母盛氏以哭子卒懐珍哭兄哭母又卒懐诚有遗孤甫周二氏交抚之未防遗孤又亡二氏泣相语曰天祸我家一至此顾翁老谁为爨者三灵朝夕谁奠一杯羹吾二人未可死逮翁续娶姑撤灵除服二人相约夜沐浴栉发宻缝襟裾阖扉闭一室中并缢而死潘年二十三沈年十九事闻旌表】
　　沈氏二节【余杭县志葛氏沈超妻年二十四夫亡遗二孤曰木曰禾贫不能塟柩停于家防隣人失火氏出二孤自抱棺曰吾甘同烬耳卒之火环燬而氏庐屹留后遇大饥有讽之嫁者谓不当为二孤求活耶氏厉色拒之连馁濒死隣贻野菜薪絶折槛得金钗一股人诧为天赐云子木妻周氏年二十三木夭遗孤焕然周氏忍死苦节日夜绩纺奉孀姑课子机杼傍焕然感奋成名】
　　夏氏二节【余杭县志夏之谟妻盛氏弟曰瑚妻亦盛氏谟瑚俱疫死谟妻年二十二无嗣瑚妻年十九懐孕三月谟妻欲自尽谓其婶曰汝有遗腹宜保爱毋得顾我婶劝曰姑俟之倘生男当与姆共守否则偕死未晚也后生男名一振纺绩抚孤成立】
　　王氏二节【杭州府志洪氏王元春妻朱氏其副也朱生子同亨方襁褓元春病卒时洪年二十五朱年二十二共誓守志日勤绩纺以抚遗孤台宪表其闾】
　　沈应登妻徐氏【杭州府志年十七应登死号泣欲殉姑曲谕止之因守制与姑形影相吊姑病刲股获愈人称节孝】
　　董珏妻王氏【余杭县志年二十三珏卒二孤防防所居不蔽风雨饥饿濒死自矢不嫁抚二孤以底于成守节五十余年卒】
　　徐校妻禇氏【余杭县志年二十夫亡无子氏誓死不二绩纺自给婢赛金杂作耕种佐主母荼苦人两难之】
　　陈肺妻马氏【余杭县志二十四嵗夫亡遗孤大红艰难抚字红寻夭遗孙嘉恵周嵗媳改嫁氏忍饥哺孙苦节三十余年】
　　孙湖妻薛氏【余杭县志年二十夫亡姑怜其无出氏抱前妻三嵗孤泣曰未亡人守此耳有欲夺其志者氏引刀防指誓死无悔抚子成立】
　　金子贤妻鲍氏【余杭县志年二十一夫亡家贫姑徐氏双瞽氏朝夕纺绩饘粥不给而姑养无缺姑卒号擗营塟抚三月孤备尝艰苦】
　　呉金妻谢氏　　　　　　徐璞妻邵氏
　　呉木妻髙氏　　　　　　黄裳妻张氏
　　邵世禄妻鲍氏　　　　　方希稷妻王氏
　　李世嘉妻周氏　　　　　李日昌妻葛氏
　　呉杏芳母贾氏　　　　　王衮妻郎氏
　　董汝洽妻费氏　　　　　髙干妻喻氏
　　髙世贤妻韩氏　　　　　应爵妻褚氏
　　应恒妻髙氏　　　　　　盛朝鼐妻呉氏
　　许自靖妻呉氏
　　国朝
　　董天楷妻朱氏【题旌册年二十七而寡事姑孝教子严尤善视前妻之女抚无母之侄防身如律至老戚属未有识其面者守节三十五年康熙三十九年具题奉】
　　【防建坊旌表】
　　严启焘妻方氏【题旌册年二十二而寡事舅姑以孝称继堂侄为子训以义方守节六十三年雍正五年具题奉防建坊旌表】
　　李维城妻蔡氏【题旌册年十九夫亡子生甫三月舅继卒姑妇嫠居日事女红以给朝夕其母劝之他适氏泣曰李氏一门凋零殆尽惟此一块肉忍舍而去耶吾将上事下抚不负吾夫而已母遂止卒能孝姑训子姑耄耋尚在堂子早嵗游庠守节三十四年雍正十三年具题旌】
　　曹六姑【杭州府志曹以恒女年十五许字钱塘洪珽未婚珽殁讣至六姑易服欲奔丧婶嫂力阻乃止康熙壬子母病剧刲股以进不应母死泣曰昔之夫亡不死者以有老母在今母已死何用生为乃经于母柩侧年三十一】
　　呉氏二节【余杭县志李氏呉继川妻川艰于嗣氏毁奁以资纳妾应氏甫懐孕川病卒时李年三十应年未及二十遗腹得男拮据以完丧塟事姑抚子备尝艰苦且交相敬爱终身无间言】
　　潘栋妻张氏【余杭县志栋卒氏年二十生子士荣方周嵗抚育教诲至年十九甫入泮遽卒氏同媳陈氏又守荣遗腹子谷及长游庠氏年八十二而卒】
　　董淳妻周氏【旧浙江通志婚嵗余而夫亡遗孤方三月绩纺膳姑甘防无缺防有兵燹周病卧床曰生不如速死为愈也絶粒而卒】
　　沈骏妻朱氏【杭州府志年二十七骏夭氏截发投棺中以明志遗一女一子方襁褓氏事姑生养死塟嫁女鞠子备极艰辛年八十二卒】
　　孙鳯垚妻方氏【公举事实年三十而寡遗孤三人氏教之读书鬻产为修脯费后家计日防而训课愈切竟成其子延及孙曽皆列庠序守节五十余年卒年八十三】
　　翁学贤妻施氏【公举事实年二十五夫亡无子姑老旁无伯叔其姊劝之嫁勿聴事姑纯孝嵗歉餍糠粃而姑养不缺姑病痿十年左右侍奉不少懈氏出自农家夫亦以耕为业然节孝性成自居孀以后以老姑在堂従不归寜抚従子又殀终于无嗣里人咸悲之】
　　孙之最妻潘氏　　　　　施所懐妻曹氏
　　呉化行妻李氏　　　　　盛功妻郁氏
　　董润妻范氏　　　　　　盛宗圻妻王氏
　　狄乔妻沈氏　　　　　　董玉照妻朱氏
　　董士竒妻马氏　　　　　许国臣妻沈氏
　　孙美妻何氏　　　　　徐一养妻孙氏
　　万士鳌妻曹氏　　　　　邵应朝妻黄氏
　　邵廷俞妻黄氏　　　　　孙光美妻包氏
　　丁辰妻黄氏　　　　　　王大谟妻姚氏
　　鲍之沣妻翁氏　　　　　王师贞妻虞氏
　　章可亨妻宋氏　　　　　章可望妻闻氏
　　宋良仕妻金氏　　　　　董浣妻徐氏
　　邵衡甫妻呉氏　　　　　王孚于妻鲍氏
　　邵思恩妻鲍氏
　　临安县
　　明
　　俞洪妻钟氏【万歴杭州府志临安人洪卒氏年二十八二孤俱襁褓抚育成立教仲子琳读书举进士封太淑人夀八十三治年旌表】
　　郎旺妻沈氏【嘉靖临安县志年二十六丧夫生一子琚方五月柏舟自誓事舅姑甚孝抚孤成立视前妻之子瑾琅无异己子夀终八十二嵗】
　　翁论妻程氏【万歴杭州府志年十八夫亡子潮甫晬励志守节奉养舅姑抚孤成立嫠居四十余年嘉靖年旌】
</div>
    <div class="pagination">
<a href="浙江通志_page565.html">上一页</a><span>...</span><a href="浙江通志_page561.html">561</a><a href="浙江通志_page562.html">562</a><a href="浙江通志_page563.html">563</a><a href="浙江通志_page564.html">564</a><a href="浙江通志_page565.html">565</a><span class="current-page">566</span><a href="浙江通志_page567.html">567</a><a href="浙江通志_page568.html">568</a><a href="浙江通志_page569.html">569</a><a href="浙江通志_page570.html">570</a><a href="浙江通志_page571.html">571</a><span>...</span><a href="浙江通志_page567.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
