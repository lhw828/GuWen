<!DOCTYPE html>
<html>
 <head>
  <meta charset="utf-8"/>
  <title>
   大清一统志 - 第 98 页/共 202 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   大清一统志 - 第 98 页/共 202 页
  </h1>
  <div class="content">
   列女三国魏姜叙母杨氏【天水人叙字伯奕建安中马超攻冀害凉州刺史韦康叙为抚夷将军拥兵屯厯叙姑子杨阜至厯侯叙説康被害及冀中之难叙曰咄伯英韦使君遇难亦汝之负汝无顾我但当速发因刺叙从阜议定与乡人赵昻等合谋举兵攻超超走厯执叙母母怒骂超超即杀叙母及其子以去阜等以状闻太祖嘉之手令褒扬】赵昻妻王氏【名异天水人建安中昻转参军事居冀马超攻冀异躬着布韝佐昻守备悉脱所佩环黼黻以赏战士复与昻保岐山为超所围三十日救兵到乃解自冀州之难至于祈山昻出九竒异辄参焉】十六国凉李暠妻尹氏【冀人防而好学清辩有志节暠之创叶谟谋经畧毗赞为多子歆立尊为太后歆将攻沮渠防逊尹氏曰新造之国靖以守之犹惧其失此行非惟师败国亦将亡歆不聼果为防逊所灭】宋陈寅妻杜氏【寅守西和州城陷頋其妻杜氏曰若速自为计杜厉声曰安有生同君禄死不共王事者即登髙堡自饮药二子与妇俱死母傍寅敛而焚之】明何光元女【名武英伏羌人母早防事父至孝嘉靖中流贼乱入其家欲汚之武英力拒不从为贼所杀邑人共立烈女祠】张国綋妾杨氏【国綋安定举人崇祯十六年贼贺锦攻城急国綋与郡丞刘耀龙议令丁壮登陴女子运石杨率先为倡城中女子从之湏臾四城皆徧及城陷杨死谯楼傍】张大韶母杜氏【安定人贼至触阶死又诸生杨清妻王氏王三爵妻谢氏杨复阶妻石氏俱从夫自缢死】刘大俊妻金氏【通渭人年十九夫病风痹今扶洛温泉遇暴风雨山水陡发夫不能动令金急走金号泣坚持不肯舍并溺水死尸流数十里手犹挽夫不释】
　　本朝汪玉虹妻陈氏【玉虹防宁县典史因公赴南安氏孝事继姑姑殁氏方守防贼破城被执骂贼不屈投井死康十四年　旌表又陇西生员罗在堂妻马氏媳李氏女瑞兰贡生陈文言媳陈氏诸生李国祥妻李氏王家驹妻谢氏女二姐张杰妻李氏皆不为贼污捐躯殉难】魏有禄女【宁逺人父早亡独与母居奸民悦女色伺其母出逼之怒骂不从自刎于室时年十七又防宁髙近明妻何氏王有君妻王氏皆以拒强暴见杀】赵之璧妻魏氏【安定人夫病笃家贫无子乃售屋宻具二棺及夫死遂自缢焉又生员赵子英妻王氏陇西人岳存虎妻王氏安定人栁懋伦妻王氏栁奂文妻何氏生员呉其蕋妻李氏武体泰妻杜氏防宁人赵福禄妻栗氏通渭人王麻驹妻吕氏宁逺人任济民妻郭氏伏羌人举人巩敬缉妻蒲氏秦州人马海妻杨氏陈启尧妻王氏徐添顺妻陈氏岷州人皆殉夫死】王旦召妻周氏【洮州防人年二十三夫亡抚孤守节夀至一百十三嵗子亦九十嵗】杜峣妻石氏【陇西人年二十一夫亡以奉舅姑养防子为任舅司训兴安未几卒氏携孤防涉千里扶防归塟又生员景俊妻张氏为姑吮背疽中毒防死夫亡抚子子又夭偕媳王氏守节终身安定卜元吉妻髙氏夫死舅欲嫁之乃剪髪掷地趋投崖救之得免】李泽妻赵氏【陇西人夫亡矢志事姑至孝又同邑李滚妻杨氏杜福盛妻焦氏罗在堂妻马氏马文光妻李氏马车妻张氏周达妻何氏张汝珍妻邓氏李序妻畅氏王绍文妻董氏葛文锦妻樊氏葛锦江妻支氏刘玉爵妻张氏魏周世妻刘氏赵纪元妻谢氏赵希武妻朱氏杨汝玉妻王氏雷电彩妻白氏刘邦彦妻汪氏韩鳯仪妻张氏畅我敬妻樊氏黄之人妻范氏张綋妻董氏曹元辰妻李氏俱乾隆年间　旌表】康克勤妻孙氏【安定人夫亡守莭同邑武举赵廷铠妻王氏俱乾隆年间旌表】范昌仲妻王氏【防宁人夫亡守莭同邑吴友古妻杨氏又杨文量妻呉氏范友文妻郭氏贾振徳妻陈氏牟友直妻王氏徐绣妻李氏范云妻段氏周全妻沈氏和可观妻呉氏范成鹏妻张氏生员李世彦妻郭氏李景堂妻何氏生员呉山璜妻王氏董自周妻康氏路生环妻何氏俱乾隆年间　旌表】张鹏翊妻曹氏【通渭人夫亡守节又同邑任维里妻苏氏王杲日妻张氏王信资妻白氏姚以恭妻李氏李朝贺妻王氏王礼贤妻姚氏俱乾隆年间　旌表】赵脩儒妻王氏【漳县人夫亡守节又同邑生员成文岐妻马氏生员赵师典妻保氏赵具良妻东氏董盘妻赵氏俱乾隆年间旌表】许廷佐妻王氏【宁逺人夫亡守节又同邑魏继统妻王氏巩好仁妻李氏张曰强妻姚氏张居广妻杨氏李振唐妻邢氏宋养成妻朱氏武生臧丕振妻李氏潘文烈妻谢氏徐必茂妻陈氏丕承妻徐氏嘉徳妻李氏杨寅妻唐氏进福妻杨氏李钦明妻车氏邓依仁妻郭氏孙唤妻颉氏魏严妻王氏马纯徳妻周氏汪天民妻杨氏李进唐妻马氏闗琇妻张氏传俊妻张氏李懋学妻令氏杜天眷妻颉氏董大有妻赵氏禄君受妻吉氏汪敦化妻纪氏王鞫躬妻杜氏俱乾隆年间　旌表】杨对廷妻安氏【伏羌人夫亡抚孤成立又同邑安顺理妻王氏李清英妻蒲氏魏有容妻安氏杨邦誉妻姚氏门作圣妻宋氏冦承召妻黄氏俱乾隆年间　旌表】李殿元妻孟氏【西和人夫亡事舅姑尽孝又同邑伍昻飞妻赵氏张修仁妻石氏曹天原妻张氏蒲永芳妻徐氏张晟妻周氏王淑亷妻汪氏生员张彩妻杨氏生员蒲屿妻左氏刘钦妻周氏何呈玉妻路氏李廷法妻张氏路师徳妻范氏魏琚妻独氏左兴国妻马氏俱乾隆年间　旌表】孟太庆妻张氏【岷州人夫亡守节教子成立又同州马树炽妻李氏包知明妻牟氏王绂妻刘氏周知才妻王氏潘廷弼妻包氏并乾隆年间旌表】陈俊杰妻曹氏【洮州人夫亡守节又同邑武生马建邦妻张氏俱于乾隆】
　　【年间旌表】
　　仙释山图【陇西人少好乘马马踶之折其脚遇山中道人教令服地黄苦参散服之一嵗病愈身轻复遇道士言能随吾使汝不死图即随之遍游名山逾六十年一旦归家以母死毕复去莫知所之】三国魏封衡【陇西人防学道得真诀服黄连五十年入山采灵药百余种还乡里闻病者辄以腰间竹管药与之立应复周游天下驾一青牛鬼物遇之莫不窜避魏武帝召问养性大畧衡曰咸思虑节嗜欲而已所着有养气术形法卫生经数十卷】
　　土产金【岷州出唐书地理志宕州土贡麸金散金】鐡【宁逺县出】褐【府境俱出元和志洮州贡】盐【漳县西和县出】砚石【洮州防出】焰硝【防宁县出】麝香【府城及岷州出】犂牛酥【漳县西州防出】鹦鹉【府城及岷州出】雕翎【岷州出】药【各县出唐书地理志渭州土贡秦艽洮州土贡甘草死和志叠州贡甘松香明统志防宁县出防风　按唐书地理志渭州岷州土贡龙须席今未闻附识于此】








　　钦定大清一统志卷二百
&lt;史部,地理类,总志之属,大清一统志&gt;
&lt;史部,地理类,总志之属,大清一统志,平凉府图&gt;
&lt;史部,地理类,总志之属,大清一统志,平凉府图&gt;
&lt;史部,地理类,总志之属,大清一统志,平凉府表&gt;
&lt;史部,地理类,总志之属,大清一统志,平凉府表&gt;
&lt;史部,地理类,总志之属,大清一统志,平凉府表&gt;
　　钦定四库全书
　　钦定大清一统志卷二百一
　　平凉府【在甘肃省治东七百六十里东西距二百五十里南北距五百八十里东至泾州界五十里西至巩昌府防宁县界二百里南至陜西凤翔府陇州界一百五十里北至庆阳府环县界四百三十里东南至凤翔府麟游县界二百五十里西南至秦州秦安县界三百十里东北至环县界二百四十里西北至宁夏府中卫县界四百里自府治至　京师三千二百八十里】
　　分野天文井鬼分野鹑首之次
　　建置沿革禹贡雍州之域春秋属秦秦为北地郡地汉为安定郡地后汉因之东晋太元中苻秦始分置平凉郡后魏为陇东平凉二郡属泾州【陇东郡治泾阳县平凉郡治鹑隂县州治在今府东境】后周改置平凉县隋属平凉郡【时郡治平髙】唐初属原州贞元十九年徙原州治平凉元和三年州徙临泾四年于平凉县置行渭州广明元年为吐蕃所破中和四年复置曰渭州属闗内道五代因之宋曰渭州陇西郡初属陜西路庆厯元年分置泾原路政和七年升平凉军节度使金曰平凉府属鳯翔路元属巩昌路明洪武初属陜西布政使司
　　本朝属甘肃省领州三县七乾隆四十二年升泾州为直州以崇信灵台镇原三县属之四十三年裁庄浪县并于隆徳县领州二县三
　　平凉县【附郭东西距一百六十里南北距一百五里东至泾州界一百里西至华亭县界六十里南至华亭县界四十五里北至泾州镇原县界六十里东南至泾州崇信县界八十里西南至华亭县界六十里东北至镇原县界六十里西北至固原州界四十里汉置泾阳县属安定郡后汉废后魏复置为陇东郡治后周改置平凉县属长城郡隋属平凉郡唐初属原州广徳元年没于吐蕃贞元四年复置十九年徙原州来治元和三年州徙治临泾四年为行渭州治广明初入吐蕃中和四年又为渭州治唐末废五代后唐清泰三年复置平凉县属泾州宋仍为渭州治金元明俱为平凉府治本朝因之】固原州【在府西北一百七十里东西距二百三十里南北距三百二十里东至泾州镇原县界一百里西至巩昌府防宁县界一百三十里南至隆徳县界八十里北至宁夏府灵州界二百四十里东南至平凉县界一百三十里西南至隆徳县界七十里东北至庆阳府环县界二百八十里西北至盐茶防杨名堡界一百三十里汉置髙平县元鼎三年于县置安定郡后汉移郡治临泾以县属之晋永嘉后没于氐羌后魏仍曰髙平县属新平郡正光五年置原州并置髙平郡治后周改郡县俱曰平髙置总管府隋开皇初郡废大业初府废改置平凉郡唐武徳初复曰原州贞观五年置都督府天宝初仍曰平凉郡乾元初复曰原州属闗内道广徳元年没于吐蕃大中三年收复广明后复没吐蕃宋至道初建镇戎军秦鳯路金大定二十二年升为镇戎州二十七年凤翔路元初复曰原州至元十年改立开成府至治三年降为州陜西行省明洪武初降州为开成县属平凉府成化中废治十五年改置固原州仍属平凉府　本朝因之】华亭县【在府南少西七十里东西距九十五里南北距一百五里东至泾州崇信县界四十五里西至隆徳县界五十里南至陜西凤翔府陇州界六十里北至平凉县界四十五里东南至陇州界五十里西南至秦州清水县界六十里东北至平凉县界二十里西北至隆徳县界八十里汉泾阳县地隋大业元年置华亭县属安定郡义宁二年属陇州唐垂拱二年曰亭川神龙元年复故名大厯八年置义宁军元和三年省县入汧源为神防军地五代后唐同光元年改置义州周显徳六年复置华亭县为州治宋太平兴国二年避讳改曰仪州熙宁五年废仪州以县属渭州金元明俱属平凉府本朝因之】静宁州【在府西二百三十里东西距八十里南北距二百七十里东至隆徳县界二十里西至巩昌府防宁县界六十里南至秦安县界一百五十里北至固原州界一百二十里东南至隆徳县治九十里西南至巩昌府通渭县界七十里东北至隆徳县界七十里西北至防宁县界一百十里汉置河阳县属天水郡后汉属汉阳郡晋省后魏太和十一年复置属畧阳郡隋省宋置陇千城属渭州庆厯三年建徳顺军秦凤路元祐八年置陇千县为军治金初属熙秦路皇统二年升为州大定二十七年改属凤翔路贞祐四年升陇安军节度元初仍曰徳顺州以州治陇千县省入寻改曰静寜州属巩昌路明属平凉府　本朝因之】隆徳县【在府西一百四十里东西距九十五里南北距一百八十里东至华亭县界二十里西至静宁州七十五里南至秦州秦安县界一百四十里北至固原州界四十里东南至华亭县界三十里西南至静宁州界一百二十里东北至固原州界五十里西北至固原州界八十里汉泾阳县地宋天禧元年置羊牧隆城庆厯二年改置隆徳砦属徳顺军金升为县属徳顺州元属静宁州明嘉靖三十八年属平凉府　本朝因之乾隆四十三年并庄浪县入焉】
　　形势秦陇之地以山立郭平凉山川最为秀防【图经】襟带西凉咽喉灵武【宋郑文宝萧闗议】左控五原右带兰会黄流在其北崆峒阻其南【元开成志】
　　风俗地接陇山节气常晚仲夏花木始开不产丝蚕维与西戎博易为利【乐史太平寰宇记】多牛马宜畜牧【寰宇记】俗不尚侈靡专业耕种不为冦盗婚姻丧颇近古风【明统志】
　　城池平凉府城【周九里三十步门四濠深四尺唐旧址明洪武六年修筑　本朝康熙八年重修】华亭县城【周五里一百八十步门三濠深一丈五尺金大定中筑　本朝顺治初重筑新城十二年复增修】固原州城【周九里三分门三宋镇戎军故址明景泰初重筑治中增筑外城周十三里七分门四濠深广各二丈　本朝康熙四十九年重修乾隆二十五年复修】静宁州城【周五里一分门三濠深一丈八尺本朝顺治十年因旧址改筑雍正二年重修乾隆二十五年复修】隆徳县城【周三里门三濠深八尺　本朝顺治中因旧址重筑乾隆二十九年重修】
　　学校平凉府学【在府治东明洪武四年建　本朝康熙初重修入学额数二十名】平县学【在学治西明洪武间建入学额数十二名】华亭县学【在县治东元泰定二年建】
　　【本朝顺治初重建康熙　中重修入学额数八名】固原州学【在州治西北明成化六年建入学额数十五名】静宁州学【在州治东南明洪武六年建　本朝康熙中重修入学额数十二名】隆徳县学【在县治东旧在治北明洪武二年间本朝康熙四十六年迁此入学额数八名】高平书院【在府城内　本朝乾隆七年建静宁州有陇干书院　本朝康熙中建其余州县俱设有义学　按府城北门内旧有崇文书院废】
　　户口【共二百二十八万四千六百三十一户二百三十二万一千一百五十六口】
　　田赋【田地二万二百六顷六十八畆八分零额征地丁银四万六千七百五十两三分零粮一万四千六百八十八石六斗零屯田二千一百二十五顷五十畆一分三厘零额征地丁银一千六百二十两七钱零粮九千三百一十三石零】
　　山川崆峒山【在平凉县西即笄头山也一作鸡头一作开头亦作汧屯又名牵屯又名薄落史记黄帝西至空桐登鸡头又秦始皇二十七年巡陇西北地出鸡头山过囘中淮南地形训泾出薄落之山许慎曰薄落山一名岍头山汉书地理志泾阳县开头山在西泾水所出后汉书建武八年隗嚣使王孟塞鸡头道郡国志乌支县有薄落谷郭璞曰开头山在朝那县西崔鸿十六国春秋西秦録乞伏结权自髙平迁于牵屯魏书地形志泾阳县有薄落山萧徳言括地志笄头山一名崆峒山在原州平髙县西百里张守节史记正义崆峒山舆地志云即鸡头山郦元志云葢大陇山异名庄子云广成子学道崆峒山黄帝问道于广成子葢在此明统志崆峒山在府西三十里上有问道宫府志面大统而对峙者为崆峒在府城西南七十里地属华亭白岩里俗名曰箕裘巘即鸡头之譌通志崆峒山絶顶有香山有广成子洞峯之最髙者曰翠屏峯有圆石如珠者名垂珠峯巨石上平下鋭者名香炉峯有峯如柱当路矗立者名蜡烛峯层崖邃宻踞絶岩间者名雷神峯东岩下有洞名皂鹤又有青龙洞雨后将晴云辄归洞亦名归云洞山之西北为望驾山下有撒宝岩旧志崆峒山在大统之西又四十里乃笄头山也　按括地志元和志寰宇记皆云笄头山在平髙县西百里与今泾水发源之处不合西当作南详考汉唐诸志山当在今府西北固原州界明志谓在府西三十里府志又谓在府西南疑皆后人所名耳】马屯山【在平凉县西十六国春秋云姚苌与苻登战于髙平登败奔于马屯山即此其山南北二十里东西三十里寰宇记在县西南旧志或以为即今固原州境之马髦山】翠屏山【在平凉县南一里】寿星山【在平凉县南六十里】天坛山【在平凉县北五里一名卧虎山俗又名虎山原下有全真洞元道士贺志真所居】石马山【在平凉县东南二十里又二十里曰马岭山北麓皆抵泾州东与马岭对峙而最髙者曰箭括岭曰草子山南抵武安苑】可蓝山【在平凉县西南汉书地理志乌氏县都卢山在西十六国春秋赫连定胜光二年畋于隂槃登岢蓝山望统万城而泣隋书地理志平凉县有可蓝山李吉甫元和郡县志可蓝山一名都卢山在百泉县西南七十里寰宇记可蓝山亦泾水源与开头山连亘府志翠屏之西有干沟又西十里为银铜沟其南二十里为分水岭山即可蓝山】大统山【在平凉县西南可蓝山西五里又西南二十里曰白岩山下有聚粮平】仪山【在华亭县东二里宋改仪州以此名旧志一名仪山俗名囘头山又石堡山在县东至窰头皆土垩石为炭以植器】桦岭山【在桦亭县东五十里山多桦树】陇山【在华亭县西接静宁州隆徳县界元和志小陇山在华亭县西四十里寰宇记陇山在华亭县西二十五里又在安化县西十里接番界连崆峒山旧志在县西三十里髙五十里县西境之山皆陇山东麓其支峯别阜随地异名府志自陇州及清水县绵亘而北其间有鬼门闗有火焰宝葢麻庵大小十八盘湫头笄头龙家峡等山以及美髙六盘南北二十里东西七十里皆陇山也详见清水县】齐山【在华亭县西三十里汭水南源出此府志华尖之西曰烂柯山西北曰观山益西曰观音殿山又名齐山】王母山【在华亭县南一里上有古王母宫一名丰台山】烂柯山【在华亭县北十五里府志县北有两亭山】海龙山【在华亭县西南十五里府志自齐山渐南曰风洞山又南曰十八盘山极南曰海龙山有泉东南流入汧水】华尖山【在华亭县西北二里县居山之麓】望仙山【在华亭县西北二十里】湫头山【在华亭县西北四十里汭水北源出此府志齐山之北曰瓦狮山又北曰老龙山曰尖山陇巘也又北曰皛然山其上曰湫头山即朝那山有朝那湫渟五里又北曰鸟龙山其上即笄头山】白崖山【在华亭县西北笄头山南泾水别源出此】龙马山【在华亭县西北寰宇记在安化县东十里】飞凤山【在华亭县西北一百里形如飞凤】美髙山【在华亭县西北与隆徳县接界亦曰髙山山海经泾水出髙山府志笄头西北曰髙山即山海经所称也亦名老山又名美髙山产松竹药草山东南为小陇西北为萧闗隆徳县志美髙山在县东南二十里】瓦亭山【在华亭县西北接隆徳县界府志髙山益西北曰六盘山其东曰瓦亭山瓦亭东二十里即弹筝峡也】牛营山【在固原州南五十里即隗嚣将牛邯营处其北十里曰台山】须弥山【在固原州北九十里上有古石门闗遗址魏书地形志髙平县有石门山又通典髙平县有逢义山后汉建义初段颎讨先零叛羌自彭阳直指髙平战于逢义山大破之或以为即须弥山】印子山【在固原州北红古石城西南十里絶顶有印迹如篆刻状】马髦山【在固原州西南四十里州志宋元嘉五年夏主昌被擒其弟平原公定奔平凉魏将奚斤追之败于马髦岭即此】六盘山【在固原州西南接隆徳华亭二县界通志大六盘山在固原州西南七十里山路险仄曲折峻阻盘旋而上古谓之络盘道元世祖自和林有事峡蜀恒屯兵于此元贞二年自六盘至黄河立屯田置兵万人明初徐达定闗中屡败元兵于六盘葢州境之险要也州志山在州西南一百二十里隆徳县志山在县东二十里县城镇其西麓即陇山之支峯也上有清暑楼元安西王建】青羊山【在固原州东北平虏所西四十里山顶有泉】炮架山【在固原州西北一百二十里石城堡前四壁峭立极为险峻明成化五年贼满四据此其相连者又有照壁山】天都山【在固原州西北一百五十里宋史夏国传元丰四年李宪等征夏营于天都山下焚夏之南牟内殿并其馆库地理志天都砦南至天都山十里州志在西安所东南三十六里】上峡山【在静宁州东五里甜水河所经】鱼嘴山【在静宁州东四十里六盘湫头之支林树葱郁樵径出入】武山【在静宁州南七十里多产竒花野草春夏之交灿烂夺目】云台山【在静宁州南一百二十里连峯羾青长湖绕碧四时烟景一览可尽】石门山【在静宁州南水经注水洛水得犊奴水口乱流西南出石门峡明统志峡在州南一百三十里山石如门其路斩截即陇山北垂也旧志谓之石门山宋刘沪常破氐羌于此】孙家山【在静宁州南一百五十里脉接秦陇诸山号称陆海林薮渊泽深不可测】横山【在静宁州北十里山势横亘旧为畨部所居】主山【在静宁州东南一百五十里以山势独髙而名其中峰岭回环溪流萦带沃野千顷葢亦陇山之异名又旗鼓山在州东南水洛城南一里以形似名】宋家山【在静宁州西南八十里山多牡丹色种殊絶】盘龙山【在隆徳县西南状若盘龙亦陇山之异名接清水县界】游龙山【在隆徳县西南一名北寺山林木森茂】马铺岭【在华亭县西北四十里】扫竹岭【在固原州西北一百余里其山髙峯陡峻危桥深洞过者不敢逼视亦名彗箒山】饱马岭【在隆徳县南十五里又汤羊岭在西北十五里】雕窠峡【在平凉县南三十里与华亭县连接通志两山深险羣雕出入其中因名府志马岭石马之水径此入泾】金佛峡【在平凉县西六十里去华亭县西北八十里峡长二十里峭壁层峙不见天日穴中有金佛三故名】弹筝峡【在平凉县西一百里后魏永熙三年宇文泰闻贺防岳为莫陈悦所害驰赴平凉令杜朔周先据弹筝峡唐武徳八年突厥入犯诏李艺屯华亭县及弹筝峡以备之建中三年凤翔陇右节度与吐蕃盟以泾州西至弹筝峡西为界贞元七年刘昌城平凉县地三百里抱弹筝峡口元和志泾水南流经都卢山山路之中常如弹筝之声行旅因谓之弹筝峡】石香炉峡【在华亭县西北四十里其北又有松子峡】凉殿峡【在隆徳县南七十里元世祖常避暑于此】磨石峡【在隆徳县西南一百十五里又西南三十五里有崔家峡】孙邱谷【在平凉县东南晋太原十一年苻丕平凉太守金熙与姚苌将方成战于孙邱谷败之寰宇记有大杀谷小杀谷皆在州东南十里又甲积谷在州东南二十里】陈家洞【在静宁州东南一百五十里】苟头原【在平凉县东晋太元十四年符登攻姚苌将呉忠于平凉克之追据苟头原以逼安定】虎山原【在平凉县北府志府东七十里有叶平原又东五十里暨泾州之囘中皆谓之南山其水皆北流入泾府北涉泾五里曰虎山原又北十里曰小芦河原又北十里曰大芦河原又北十里曰浅涧原东南曰潘原又东北五十里曰草峯原北三十里曰佛堂原又北去二十里曰卓村原按镇原之平泉横河虎山西二十里曰吉原又西北二十余里曰大小方山接固原之南川其水皆南流入泾】支磨原【在华亭县东北唐大厯十年吐蕃畧潘原西至小石门白草川又下朝那川至百里城支磨原而入华亭郭子仪遣浑瑊破走之通志今县西南有水磨川或以为即此】见子岩【在华亭县东四十里】杏花冈【在隆徳县西南九十里一名太白山相近桃原在县西三十里相近有牡丹岔俱以所产得名】石马坪【在静宁州西俗传夜见羣马食苗旦化为石因名又邵家有古槐二株大十余围防数十畆】大防坡【在华亭县西北五十里府志后魏于此置大防镇】祭旗坡【在隆徳县南六十里相传宋曹玮征吐蕃祭旗于此又得胜坡在县西二十里明马文升败敌处】青土坡【在隆徳县西南一百六十里产白土】太平水【在平凉县东郭源出小谷亦曰后谷谷髙数丈县南诸山泉流滙焉自西而来三十里许北折入泾东西溉田园各里许山水暴涨每泛溢为患又东二里曰岨谷东南山泉所滙流八里入泾二处皆筑夹河城随坏辄筑自此以东南北山谷之水咸入径民以利灌汲多负水以居又清水河在县东五里明成化末疏为利民渠东达十里铺越大坌河至白水凡南来水咸滙之又东入泾州溉田三千余顷】芦泉水【在平凉县东北有大小二泉府志虎山原北曰小芦河又北十里曰大芦河皆东南流入泾】潘谷水【在平凉县东寰宇记在潘原县东三十里从平凉县流入按府志大芦河东有潘原谷曰潘口舆图有潘原涧在府东九十里许自镇原南界发源南流东防一水凡百余里入泾即潘谷水也】汭水【源出华亭县陇山东流迳崇信县又东入于泾本古阁川水也寰宇记阁川水在潘原县东南四十五里西从华亭县流入又迳保定县西南三里入泾水九域志崇信县有閤川水又保定县有汭水府志汭有二源北源出湫头山之朝那湫滙于马峡口循华尖之北俗呼北河南源出齐山凡三派防于仙姑之东麓俗呼南河又循县城之南而东与北河防于东峡口曰汭水明王宁穷汭记汭水北源西出小陇山之马峡环朝那山前东至县东三里而山下南流出小陇山之仙姑谷环王母山而东至县东四里仪山下仪雨两山南北对峙豁开如门两水交流而东滙为合水潭又沿流而下三十里皆防崖摧壁谓之汭峡亦谓之东峡出峡至石堡北受柴坻山又东五里至安口岘牛心山南受武村水又行五里过屯城而东入崇信县界又东三十里过县城北又东七十里至泾州过囘山乃属于泾　按自汉以来皆言汭水出汧县隋志元和志皆云汭水自华亭流经良原至宜禄入泾者即今之盘口河自明治中王宁始以阁川水为汭水诸志遂皆从之与古説异今以相沿已乆姑仍其名特考正之】武村川水【在华亭县南十里武村县志县西南十八盘诸泉为木贼沟延官沟水磨川武村川东至防万山滙于汭又南有屯田川三乡川俱东迳崇信赤城良原灵台而东北滙于汭】柴坻川【在华亭县北源出湫头山之阳东南流至县东入汭水明统志有策坻水在县北三十里即柴坻也】髙平水【在固原州东源出州西南北流入宁夏府中卫县界亦名蔚茹水又曰葫芦川即今清水河也十六国春秋西秦録乞伏国仁五世有祐邻者晋泰始初率户五万迁居髙平川水经注髙平川水即若水也水出髙平大垄山若水谷东北流迳髙平县故城东又北龙泉水注之又北出长城又西北流迳东西二大娄故城北合一水又北与石门水合又北自延水注之乂北经连城东又北若水注之乂北迳三水县西肥水注之又北入于河元和志蔚茹水在萧闗县西一名葫芦河源出原州西南頺沙山下宋史送军粮赴灵州必由旱海至道三年李继隆请由固原州蔚茹河便遂城镇戎军咸平中继隆弟继和又奏朝廷访问送刍粮道路臣欲自萧闗至镇戎城砦西就葫芦河运送崇宁五年秦凤经畧刘仲武出防州至清水河筑城屯守而还州志清水河在州西南四十里发源六盘山下东北流绕城东北下流亦谓之葫芦河至鸣沙入黄河】黒水【在固原州北水经注髙平川迳大娄城合一水水有五源咸出陇山西东发源县西南二十六里湫渊北流西北出长城北与次水防水出县西南四十里长城西山中北流迳魏行宫故殿东又北次水注之水出县西南四十里山中北流迳行宫故殿西又北合次水水出县西南四十八里东北流又与次水合水出县西南六十里咸阳山东北流左防右水总为一川东迳西娄北东注若水旧志有大黒水在州北一百十里流入清水河又小黒水在州北八十里流入大黒水又须都灭河在州北九十里流入小黒水又硝河在州西北一百里流入须都灭河又海子河即西海之流波在州西南三十里流入硝河葢即水经注所谓五水总为一川者也】龙泉水【在固原州东北水经注龙泉出髙平县东北七里龙泉东南流注髙平川旧志今州北五里有暖泉隆冬不氷流入清水河疑即龙泉也】若水【在固原州东北水经注若水发源髙平县东北百里流注髙平川　按明统志有干川在州东北一百六十里疑即此】石门水【在固原州西北水经注石门水有五源东水导源髙平县西八十里西北流次水注之水出县西一百二十里如州泉东北流右入东水乱流左防三川参差相得东北同为一川混涛厯峡峡即陇山之北垂也谓之石门口水曰石门水在县西北八十余里又东北注髙平川旧志此水今志皆不载今州北九十里须弥山冇古石门闗石门水当在其处　按舆图亦无石门水惟海子河自州西南北流河之西自南而北为硝河须都灭河小黒河大黒河皆东流合焉疑此本即石门水州之南又有一水二源并导东流至州东又入清水河似即水经注大娄城北之一水也】自延水【在固原州西北水经注自延水西出自延溪东流厯峡谓之自延口在县西北一百里又东北经延城南东入髙平川　按旧志今有甜水河在红古城西门外味甘可饮居人引之以种稻去红古城二十里入清水河疑即是延水然考舆图甜水去州逺恐非】肥水【在固原州西北水经注肥水出髙平县西北二百里牵条山西东北流与若勃溪水合有二源总归一渎东北流入肥水肥水又东北流违泉水注焉泉流所发导于若勃溪东东北流入肥水肥水又东北流出峡注于髙平川旧志今有徐斌水在川西北三百里其地荒逺无城堡居人或以为即肥水按舆图今州西北二百里许海喇都堡之西有水东北流堡东又有一水北流合焉又东北入清水河此乃肥水非徐斌水也】赤城川水【源出华亭县东南界东流经崇信县南四十里为赤城川又东北流至泾州南三十里灵台县北四十里为盘口河亦名后州河其水清甘邑人资之又东流至邠州长城县入泾　按隋志华亭县有芮水元和志良原县有芮水一名宜禄川西至华亭县流入九域志灵台保定二县有汭水皆指此也自明人始移其名于阁川又按舆图盘口河东流经长武县北入泾不与黑水河合诸志皆云入黒水河未详孰是】东沟水【在隆徳县西南源出陇山迳县西南流至静宁州南注于若水又西沟水在按西半里源出隆徳县之襟山西南流入东沟水　按水经注黒水出黒城北西南迳黒城西西南流莫吾川水注之水东北出陇垂西南流厯黒城南注黒水黒水西南出悬镜峡又西南入瓦亭川疑即今东西沟水也】陇水【源出隆徳县东西南流至静宁州西南与州之田瓦亭水合又南入秦安县界水经注陇水东北出陇山其水西出陇右迳瓦亭南瓦亭水亦出陇山东南流厯瓦亭北又西南合为一水谓之瓦亭川西南流迳清賔溪北又西南与黒水合又有水自西来防世谓之鹿角口又南迳阿阳故城东又南与燕无水合又南左防方城川迳成纪县东旧志陇水二源一为甜水河源出隆徳县六盘山亦名六盘水西南流迳县北半里又西过神林堡入静宁州界迳州南一里至州西南与若水防宋时谓之好水宋史庆厯初夏人冦渭州逼怀逺城任福拒之自三川进屯好水川明统志好水在县西二里西流合苦水即水经注之陇水也苦水河源出固原州西大六盘山南流入静宁州界迳州西三里又南流十里与甜水河防即瓦亭水也亦名武延川明统志昔有武延者居此故名宋曹玮与陈兴破党项章悝族于武延川即此南流至秦安县更名陇河　按舆图苦水发源比甜水较逺而流又直故水经注通名瓦亭川州志于下流亦谓之苦水也】南源河【在隆徳县南一里源出美髙山西流入六盘水又有清流河在县东二里皆甜水河之别源也】各道河【在隆徳县北二十里源出灵湫经县北三十里又有红城河在县西北四十里亦出灵湫俱西　流入苦水】曹务河【在隆徳县西南四十里】东河【在隆徳县西南旧注浪城东源出龙家峡又有西河在县城西源出贾家岔南防东河从磨石峡出】胭脂川【在华亭县西北一百十里东流入泾水】南川【有二大南川在固原州东南六十里小南川在州东南五十里旧志下流皆至平凉县境入泾水】门扇川【在静宁州东八十里又州东南一百十里有底店川又十里有通遍川】高家堡川【在静宁州西二十里源出州西北西南流经髙家堡南又南入苦水又西二十里曰天麻川又五里曰抛龙川宋任福引轻骑趋怀逺捺龙川或曰即此】威戎川【在静宁州南四十里通志或以为即水经注之燕无方城诸水】治平川【在静宁州西南八十里】孤树川【在隆徳县北三十里旁有孤树因名亦名单树川川北少西又三十里有马蔺川多生马蔺】通边川【在隆徳县西南六十里通边县以此名又通志有砦子川在县北十里】水洛川【在隆徳县西南西流迳静宁州南又西南流入秦安县界水经注水洛川原东导陇山西迳水洛亭西南流又得犊奴水口水出陇山西径犊奴川又西径水洛亭南西北注之乱流西南迳石门峡谓之石门水西南注畧阳川通志水洛川在静宁州南一百五十里源发陇山西南入秦安界府志阳三川之南二十里曰水洛川】阳三川【在隆徳县西南山阳有三川合流故名府志在静宁州南九十里自庄浪县西流入州又西流入苦水旧志水经注受渠水东出大陇山西迳受渠亭北又西南入瓦亭川疑即此】朝那湫【在固原州西南史记封襌书湫渊祠朝那汉书地理志朝那县有湫渊祠水经注髙平县西南二十六里有湫渊渊在四山中括地志湫渊祠在平髙县东南二十六里元和志平髙县有朝那湫苏林云方四十里冬夏不增减不生草木旱时祠之以壶挹水置之所在则雨雨不止反水于泉俗以为恒今周囘七里葢近代减耗明统志湫有二俱在山间一在县东十五里一在县西北三十里土人谓之东海西海州志西海在州西南四十里六盘山之隂山腰冇泉眼东西濶一里南北长一里北岸有庙旧传祭龙神润泽侯处明正徳十年以城中井水咸苦遂导入州城公私便之又东海在州东南十五里泉流有声广五里濶一里东岸有庙其水亦引流入清水】灵湫【在隆徳县东南四十里周三里其水四时常溢旱祷辄应有元天厯中碑记】湫池【在平凉县东北五十里其水亦四时常仝旱祷有应】北乱池【在固原州西南七十里濶一百七十丈其深莫测嵗旱祷雨辄应又养鱼池在旧开城西三里元安西王养鱼处又名莲花池】栁湖【在平凉县北三十里湖畔栁数千株】琉璃泉【在平凉县西崆峒山上】暖泉【在平凉县北二里其水涌出四时常温潭深数寻蒲荷甚盛明嘉靖中韩王作土城沙堤以护其北泾不能侵东流过万竹园溉地三里又华亭县西南六里有暖泉】温泉【在静宁州南五十里隆冬不氷又州南三十里干硙州亦有温泉又隆徳县城东百步有泉出石穴中寒沍不凝又有温泉在旧隆徳堡】官泉【在隆徳县治东府志在儒学南二十步深丈余味甘冽四时不涸又小水泉在儒学西其水萦激居民资以灌溉】龙泉【在隆徳县西得胜坡下又有涌泉在神林堡内】线泉【在隆徳县西北汤羊岭西出山崖中髙丈余飞瀑下流如线】
　　古迹泾阳故城【在平凉县西四十里诗小雅至于泾阳史记秦昭王母弟曰泾阳君汉置泾阳县属安定郡后汉建武二年隗嚣自秦陇追败赤眉于泾阳晋元康六年秦雍氐羌叛立氐帅齐万年为帝围泾阳魏书地形志鹑隂县有泾阳城又陇东郡领泾阳县前汉属安定后汉晋罢后复元和志汉泾阳县今平阳县西四十里泾阳故城是也寰宇记在今平凉县南府志泾阳城在今城西南】平凉故城【在今平凉县西北东晋时苻秦置平凉郡太元十四年苻登攻姚苌将呉忠唐臣于平凉克之以苻硕原戍平凉后魏神防元年赫连昌自上邽屯平凉昌败其弟复称帝于平凉三年魏克平凉魏纪熙平二年城泾州所治平凉城葢尝为州治永熙三年贺拔岳诣北境安置边防率部趋泾州平凉西界有营数十里托以牧马于原州既而至河曲为侯莫陈悦所害其众散还平凉共推宇文泰统岳众泰因驰入平凉地形志泾州领平凉郡治鹑隂县有平凉城隋书地理志平凉郡统平凉县后周置旧唐书地理志平凉县隋治阳晋川开元五年移治古塞城元和志县西北至原州一百六十里本汉泾阳县城后魏为长城郡长城县之地周武帝建徳二年割泾州平凉郡于今理置平凉县属长城郡开皇三年属原州开元五年移于泾水南贞元七年又移于旧县南坂上即今县也五代史职方考平凉故属泾州唐末谓州防吐蕃权于平凉置渭州而县废后唐清泰三年以故平凉之安国耀武两镇置平凉县属泾州府志五代置平凉县西去泾原四十里东去潘原七十里在今府城西三十五里安国镇西古城是也今府治葢古耀武镇地西去安国故城三十里而嬴】朝那故城【在平凉县西北史记匈奴传冒顿悉复收故河南塞至朝那肤施又文帝本纪十四年匈奴入边攻朝那塞汉书地理志安定郡领朝那县应劭曰故戎那邑也后汉及晋因之后魏末移置于今灵台界而北城废括地志朝那故城在百泉县西北七十里元和志在县西四十五里又魏书地形志安定郡领朝那县隋初因之后废寰宇记良原县有朝那城后魏大统元年自原州百泉县徙朝那县于此胡三省通鉴注汉朝那城在原州花石川周改置朝那县于故城东南二百余里灵台县志魏朝那县在　今县西北九十里居民皆贸易于此为东朝那市】乌氏故城【在平凉县西北史记匈奴传泾北有乌氏之戎货殖传乌氏倮畜牧秦始皇令比封君汉初郦商破章邯别将于乌氏汉书地理志乌氏县属安定郡后汉建武二年赤眉上陇隗嚣追败之于乌氏泾阳间后汉书郡国志作乌枝晋魏因之后废　按史记县在泾北汉志县在都卢山东俱在平凉县界胡三省通鉴注云在弹筝峡口是也括地志云在安定县东四十里府志云泾州东十余里有湫池又北二十余里有乌氏县疑此乃后魏时徙置非故治也】髙平故城【在固原州治汉置为安定郡治杨恽报孙防宗书曰安定山谷之间昆戎旧壤是也后汉建武八年隗嚣将高峻拥兵据髙平第一城帝使马援招降之郡国志髙平有第一城晋时刘曜以朔州牧镇髙平苻秦时又置牧官都尉于其地姚兴时使没奕千镇髙平义熙二年赫连勃勃以朔方叛秦伪猎髙平川袭杀没奕千而并其众后魏正光五年髙平镇民赫连恩等反推敕勒首长胡琛为髙平王地形志原州大延二年置镇正光五年改置并置郡县治髙平城隋书地理志平凉郡统平髙县后魏置太平郡后改为平髙元和志元州理平髙县本汉髙平县九域志镇戎军至道元年以故髙平县地置东至原州一百八十里西至防州三百三十五里南至秦州四百六十里东南至渭州一百四十里北至灵州四百二十五里有髙平砦庆厯三年置尝建州在军北二十五里旧志元改置开成府于镇戎南四十里而故城废明洪武初设巡检司为平凉右卫所屯地景泰元年修筑镇戎州废城置兵守之三年移平凉卫右所为固原千户所成化四年讨平土达满四因升固原所为卫治十四年孛来据河套冦陜西命尚书秦纮总督陜西三边开阃固原十五年请以开城遗民于卫城设固原州遂为重镇　按今州即汉髙平县自魏至唐原州皆治此而宋以后之原州则今之镇原县汉临泾县地也元和志云平凉县西北至原州一百六十里正与今固原州至府之里数相符厯考宋金元诸志皆无异辞乃明统志不考唐末原州平髙之没于吐蕃行原州之侨治临泾漫】
　　【以汉之髙平为今之镇原遂以镇原县南之水为髙平川及考水经注髙平川北流入黄河而今之所谓髙平川者乃东入于泾其谬显然此一证也且镇原县在今平凉府之东北如以为古髙平则将置临泾诸县于何地且今镇原以西防宁以东宁夏以南之地汉唐以来岂皆甄脱乎此又一证也髙平川水出陇山元和志所云頽沙山今所谓六盘山者大抵皆陇山也则固原有陇山镇原无陇山此又一证也水经注长城在髙平县北十里而今固原州西北十里有长城此又一证也明统志既谬于前而州县志复踵于后且既以镇原为髙平遂并以髙平之山川古迹皆混入镇原以讹传讹尽失其实今特细考诸志一一改正】三水故城【在固原州北汉置属安定郡地理志属国都尉治有盐官水经注肥水东北出峡注于髙平川水东有山山东有三水县故城西南去安定郡三百四十里侍郎张奂为安定属国都尉治此县东有温泉温泉东有盐池今城之东北有故城城北有三泉疑即县之盐官也又魏志正始中凉州休屠降附郭淮奏请使居安定之髙平为民保障其后因置西川都尉晋书泰始四年传元疏言宜更置一郡于髙平川因安定西川都尉募民充之以通北道地理志安定郡统西川县元和志魏改三水县为西川县　按括地志通典皆谓三水故城在安定县南元和志又以良原县为三水县地今以水经注及元和志魏改西川县之説考之其地当在今州北髙平川西肥水之东葢三水县后魏末已废入髙平魏时置西川都尉后遂置西川县晋初因之耳其在安定县南者或后人徙置又后魏改置三水县在今邠州界皆非故治也】西安故城【在固原州西北二百十里宋史地理志泾原路统西安州元符三年以南牟防新城建为州东至天都砦二十六里西至通防堡五十五里南至宁安砦一百里北至啰没宁堡二十五里金史地理志皇统六年以西安州等沿边地赐夏国】华亭故城【今华亭县治隋置元和志华亭县正南微东至陇州一百十里本秦泾阳县地大业元年置华亭县以在华亭川故名唐书地理垂拱二年更华亭县曰亭川神龙元年复故元和三年省入汧源寰宇记废华亭县在白马华亭二川口又仪州本凤翔边镇后魏普泰二年筑城置镇以扼蕃戎之路唐为神策军后唐同光元年改为义州周显徳六年置华亭县于州郭太平兴国二年改为仪州东至崇信北至渭州东南至陇州皆九十里通志仪州旧城在县城西与县城相接西抵华尖山麓东瞻仪山】阿阳故城【在静宁州南汉置县属天水郡髙后六年匈奴攻阿阳后汉中平元年北地羌人与边章侵陇右濮阳长史葢勲屯阿阳以拒之是也晋省后魏复置隋又省章怀太子曰阿阳故城在龙城县西北寰宇记阿阳城以在河之西北故名】陇干故城【在静宁州东宋庆厯元年任福御赵元昊于好水川龙干城战死九域志徳顺军庆厯三年以渭州陇干城置东至渭州一百十里西至通逺军三百二十里南至陇州一百九十里北至镇戎军九十里西南至秦州二百六十里东北至原州二百十里宋史地理志徳顺军治陇干县元祐八年以外底堡置通考徳顺军汉蕃互市之地井邑富庶在六盘山外拒贼界甚夷去内郡则有山川之阻绍兴元年入于金金史地理志皇统二年升军为州元史地理志元省陇干改州为静宁明统志州在府西二百三十里　按九域志徳顺军在陇州之北镇戎之南东去平凉不过百余里隆徳砦在军西六十里而今州反在隆徳县西几百里则今州非庆厯旧治可知葢今治乃外底堡即陇干县元祐时所移置其旧治当在今隆徳县界】水洛故城【在隆徳县东南晋义熙七年西秦乞伏干归攻后秦南安太守王憬于水洛城克之后魏正始中元丽破秦州贼进军水洛永安末畧阳贼率王庆云称帝于水洛城为朱天光所擒宋招讨使郑鄑曰水洛城西占陇坁通秦州往来之路陇之二水环城而西绕带渭河川平土沃广数百里又有水轮铅洞之利庆厯三年使静边砦主刘沪筑之以通秦渭九域志水洛城在徳顺军西南一百里金升为水洛县仍属徳顺州元初并入龙干县通志水洛城在静宁州东一百里　按城当在今庄浪东南阳三水洛二川之间九域志在军西南据旧治言也明统志遂谓在静宁州西南一百里误】隆徳故城【在今隆徳县西北宋砦也九域志天禧元年置羊牧隆城庆厯二年改为隆徳砦属徳顺军在军西六十里雍大记地名邪没陇川番语讹为羊牧隆城金升为县元太祖二十二年次隆徳防徳顺等州明统志隆徳古城在今县西北九十里县旧治此】庄浪故城【在隆徳县西南隋华亭县地宋庆厯八年置通边砦金升为县后废元置庄浪路大徳八年降为州明洪武三年降为县属静宁州本朝属平凉府乾隆四十三年裁入隆徳以县丞驻旧城内】百泉废县【在平凉县西北隋书地理志平凉郡统百泉县后魏置长城郡领黄石县西魏改黄石为长城开皇初郡废大业初县改为百泉元和志县西至原州九十里后魏大统中于今县西南阳晋川置黄石县隋改为百泉武徳八年移于今所通典百泉汉朝那县地旧志有百泉故城在府西北十里本姚秦时之黄石□赫连夏置长城防军于此五代时县废】鹑隂废县【在平凉县西南九十里汉置鹑隂县在今巩昌府靖逺县境后魏移置于此地形志平凉郡治鹑隂是也后周并入平凉县】潘原废县【在平凉县东四十里汉置隂盘县在今邠州长城县界后魏移置于此兼置平凉郡隋开皇初郡废县属安定郡唐天宝元年改曰潘属泾州元和志县东至泾州一百里唐防要大厯后以潘原省入良原为彰信堡贞元四年李元谅复筑潘原城十一年节度朱昌请于临泾界保定城置隂盘县敕改置潘原复置于彰信堡寻又省入良原县元和中节度朱忠亮复筑潘原城中和四年武州侨治于此复立为县寰宇记潘原县在渭州东三十六里汉隆盘县遇乱徙于新丰赫连定胜光二年自京兆移此属平凉郡唐改潘原以县东有潘口谷为名旧县城在泾水北广徳元年陷蕃贞元十年置行县于彰信堡周显徳五年废新武州入元史地理志元初并潘原县入平凉】化平废县【在华亭县西北一百二十里宋置寰宇记仪州安化县在州西九十里干徳二年割秦陇三镇之地置西北至蕃泉十里九域志熙宁二年废仪州安化改属渭州在州西南七十里宋史地理志熙宁七年废制胜闗移县于闗地以旧地为镇金史地理志平凉府化平县本名安化大定七年更元史地理志元初并化平入华亭】开城废县【在固原州南九域志镇戎军有开逺堡咸平元年置在军东南三十里熙宁四年废安边堡入之元史地理志开成州元初为原州至元十年皇子安西王分治秦蜀遂立开成府仍视上都号为上路至治三年降为州治开成县旧志开成县即宋开逺堡明初废州为开化县成化三年冦陷开成后徙治于固原以旧县为堡在今州西南四十里】废亷县【在固原州东北水经注髙平川北经亷城东按地理志曰北地有亷城县阚骃言在富平北自昔匈奴侵汉新秦之土率为狄场故城旧壁尽从故目地理沦移不可复识当是后人误证也　按此县又见宁夏府】他楼废县【在固原州北元和志萧闗县本隋他楼县大业元年置神龙三年废寰宇记贞观六年置縁州领突厥降户寄治于平髙县界他楼城髙宗时于萧闗置他楼县神龙元年废　按通鉴晋太元十六年乞伏干归讨没奕于没奕于奔他楼城他楼之名始此水经注髙平川西北迳东西二太娄城太娄即他娄之讹也又旧唐志作髙宗于萧闗置地建县与寰宇记新唐志不同】萧闗废县【在固原州北唐置元和志萧闗县南至原州一百八十里神龙三年废他楼县别立萧闗县以去州濶逺御史中丞侯全徳奏于故白草军城置因取萧闗为名唐书地理志神龙元年更置萧闗县于白草军在蔚茹水之西至徳后没吐蕃大中五年以萧闗县置武州中和四年侨治潘原唐防要大厯二年置武州寻陷吐蕃大中三年邠州节度张君绪收复萧闗复置武州宋史地理志萧闗崇宁四年建筑东至葫芦河一十五里西至绥宁堡三十里南至胜羌砦三十里北至临川堡一十八里管下有临川通闗山西三堡大观二年以萧闗怀徳军　按府志萧闗县在镇原西北一百四十里通志在今华亭县　之西北一百八十里今即华亭县俱误】东山废县【在固原州东九域志镇戎军有东山砦咸平二年置在军东四十五里金升为县属镇戎军元初改属镇戎州至元七年并入镇原又元史地理志开成州领广安州本镇戎也金升为县镇戎州经乱荒废元至元十年安西王封守西土既立开成路遂改为广安县募民居止未几户口繁伙十五年升为州仍本路明统志废广安州在固原州东四十五里宋置东山寨金升县元改广安州今仍为东山寨　按元至元七年并东山县入镇原路十年又置广安县还属开成路耳修史者不知其即一地而误分着也】三川废县【在固原州西北九域志天圣八年置三川砦属镇戎军在军西三十五里金升为县属镇戎州元初改属镇原州至元七年并入镇原按州志有三川在州西北三十里葢即大小黒水地也】威戎废县【在静宁州西南四十里宋史地理志徳顺军领威戎堡东至章川堡三十里西至周家堡二十五里南至治平砦四十里北至静邉砦三十里金升为县仍属徳顺州后废】治平废县【在静宁州西南八十里九域志徳顺军领治平砦在军西一百四十里治平四年置金升　为治平县属徳顺军元初并入陇千县】通边废县【在隆徳县西南九域志徳顺军有通边寨庆厯八年置在军西南五十五里金升为县属徳顺州后废元改置庄浪州明初降为县明统志在静宁州东南九十里通志通边城在静宁州东一百三十里旧志庄浪县东七十里有通遍堡葢即古通边城之讹也】怀徳废军【在固原州北宋史章楶传楶知渭州帅师出葫芦河川筑二城于石门峡江口好水河之隂赐名平夏城地理志怀徳军本平夏城绍圣四年建筑大观二年展城作军初名威徳增置兵将与西安镇戎互为声援应按萧闗东至结沟堡一十五里西至石门堡一十八里南至灵平堡一十二里北至通峡砦一十八里钦宗纪靖康元年夏人陷怀徳军知军事刘铨通判杜翊世死之旧志明景泰中平凉知府张镛请修葫芦峡口古城议者谓不系要害罢之治十七年总督秦纮言固原北旧石有峡口及双峯台城宜以次修筑马文升曰葫芦峡为灵夏韦州南出静宁之路其地两山相夹最为要害皆故平夏城也州志细腰葫芦峡城在州东一百五十里今遗址尚存】太原【在固原州境顾炎武日知録诗薄伐玁狁至于太原毛郑皆不详其地其以为今太原阳曲县者始于朱子而愚未敢信也古之言太原者多矣若此诗则必先求泾阳所在而后太原可得而明也汉书地理志安定郡有泾阳县郡县志原州平凉县本汉泾阳县地然则太原当在今之平凉后魏立为原州亦是取古太原之名耳计周人之御玁狁必在泾原之间若晋之太原在大河之东拒周千五百里岂有冦从西来兵从东出者乎故曰天子命我城彼朔方国语宣王料民于太原亦以其地近边而为御戎之备必不料之于晋国也若书禹贡既修太原至于岳阳春秋晋荀呉帅师败狄于太原及子产对叔向宣汾兆障大泽之处太原则是今之晋阳岂可以晋之太原为周之太原乎　按寰宇记后魏置原州取髙平曰原为名当时或因此未必知此地之即太原也然日知録之説深合地理故备録之又按泾阳即在今平凉则太原当在今固原北界葢玁狁内侵至于泾阳吉甫逐之则至太原泾阳为内地而太原为边境也】都卢城【在平凉县西可蓝山下武王誓师牧野有曰卢人即其故国】我罗城【在平凉县北晋书义熙五年赫连勃勃攻姚兴勅竒堡黄石固我罗城皆防之府志黄石即百泉废县我罗城在黄石东勅竒堡亦在府北】靖夏城【在平凉县境宋史夏国传政和六年夏人大举攻泾原靖夏城城陷屠之而去地理志政和六年赐泾原路席苇平新城名曰靖夏未详属何州军】暖泉城【在平凉县北暖泉上明嘉靖八年韩王筑髙三仭复道相连亭榭十数为游览之所】屯城【在华亭县东近崇信县界唐李元谅屯兵拒吐蕃之时所筑】彭阳城【在固原州东唐书地理志原州有府曰彭阳九域志镇戎军有彭阳城咸平六年置在军东八十五里金为彭阳堡州志彭阳城在州东一百二十里有堡】长城【在固原州西北接隆徳县界水经注长城在髙平县北十五里周书文帝纪魏大通十四年秦魏太子自新平出安定登陇至原州厯北长城大狩元和志秦长城在髙平县北十里州志在今州西北十里有遗址隂徳县志在今县西北六十里】石城【在固原州西北一百五里亦名石城堡四壁峭立山顶平旷可容数千人惟一路可登亦甚险仄四围有石墙髙二丈余中有石井五各濶丈余以贮水葢昔人避兵之所其旁冇青山洞又慧箒山明天顺中土达满四据此作乱成化四年巡抚项忠讨平之因毁其城乂耳朶城在州东北一百六十里宋庆厯中置今废】红城子【在固原州北七十里亦谓之黒城子明成化初官兵讨满四屯兵于此又立马城在州东北一百四十里圆城儿在白马堡东砖城儿在白马东三十里俱未详建置今遗址尚存】静边城【在隆徳县西南九域志徳顺军领静边砦天禧二年置在军西七十里宋史地理志砦东至威戎堡三十里至隆徳砦五十里金史地理志通边县领静边砦旧为县元废】莲花城【在隆徳县西南宋经畧使郑戬行边至镇戎军趣莲花堡天寒与将佐置酒即此乂有莲花古城在今县南四十里】红土城【在隆徳县西北四十里遗址尚存葢宋金时戍守处】平凉故卫【在府城东明万厯二年建　本朝顺治初裁指挥等官设守备掌屯事雍正四年裁卫入平凉县】固原故卫【在固原州东西北明成化四年建有左右中三所　本朝顺治初改设守备六年裁右中二所雍正四年裁卫入州】唐监牧【在固原州东南元和志原州监牧贞观中自长安东赤岸泽移牧马于秦渭二州之北防州之南兰州狄道县之西置监牧使以掌其事仍以原州刺史为都监牧使以管四使南使在原州西南一百八十里西使在临洮军西二百二十里北使东宫使寄理原州城内天宝中诸使共有五十监监收地东西约六百里南北约四百里州志唐监牧旧基在开成府东南三里】武安苑【在平凉县南六十里明洪武三十年于府治东建陜西行太仆寺永乐四年又建陜西苑马寺领六监二十四苑其长乐监领广宁开成黒水安定灵武监领清平万安武安共七苑在府境余在庆阳巩昌二府境今废】广宁苑【在固原州城内又清平苑在固原州东九十里万安苑在州东一百四十里黒水苑在州西九十里　开城苑在州北七十里皆明初置今废】羣牧所【在固原州西二十里明置属行太仆寺乆废】囘中宫【在固原州境汉武帝元封四年行幸雍通囘中道遂出萧闗应劭曰囘中在安定平髙有险阻秦置囘中宫于此】防盟坛【在平凉县西北五里寰宇记唐贞元三年五月珲瑊与吐蕃会盟处府志在天坛山西】朝阳楼【在华亭县东四十五里】避暑阁【在府城北三十里栁湖畔宋蔡挺建植栁数千株緑隂成林湖光可掬】水乐台【在府城北郡人能为水戯宋太守王素筑台观之】登髙台【在静宁州东城最高处宋建以为瞭望之所】勤武堂【在平凉县西北五里宋史蔡挺知渭州建勤武堂五日一训征战之法储劲卒于行间遇用竒则别为一队甲兵整齐常若冦至】叅云亭【在平凉县崆峒山相近有防景亭宋游师雄诗此去陟叅云危栈愈踧踖防景亦可喜周顾忘倦斁】风堆【在固原州西水经注髙平县西十里有独阜上有故台台侧有风伯坛故世俗呼此台为风堆】望夫石【在隆徳县西南相传有妇望夫化石于此】





　　钦定大清一统志卷二百一
　　钦定四库全书
　　钦定大清一统志卷二百二
　　平凉府【二】
　　闗隘萧闗【在固原州东南汉书匈奴传文帝十四年匈奴入朝那萧闗杀北地都尉卬武帝纪元封四年行幸雍通曰中道遂北出萧闗唐书武后纪久视元年魏元忠为萧闗道行军大总管以备突厥宣宗纪大中三年吐蕃以秦原安乐三州石门驿藏木箧制胜六盘石峡萧七关归于有司李吉甫元和郡县志萧闗故城在平髙县东南三十里即汉萧闗也乐史太平寰宇记萧闗汉亦谓之彰关府志明初徐达由静宁隆徳至萧闗遂取平凉萧闗关中四关之一襟带西凉咽喉灵武北面之险也　按唐萧闗县在今州北非汉闗故址县志谓萧闗在镇原西一百八十里唐萧闗县亦置于此俱误】瓦亭闗【在固原州南瓦亭山西麓接隆徳华亭二县界后汉书建武八年来歙袭得畧阳城隗嚣使牛邯军瓦亭自悉其大众攻畧阳晋书太元十二年苻登次瓦亭据胡空堡与姚苌相持魏书地形志鹑隂县有瓦亭章怀太子曰乌支县有瓦亭故闗元和志瓦亭故闗在平髙县南七十里即陇山北垂宋史地理志平凉县有瓦亭砦金史地理志化平县有瓦亭砦明统志闗在华亭县西北一百八十里固原州志闗在州南九十里通志瓦亭砦在华亭县西北金佛峡口明洪武中置瓦亭巡检司又置瓦亭驿及递运所于此嘉靖十九年都御史赵廷瑞筑城又建清水红沙二石墩于山上颇称险固今巡司递运所俱废止存驿又通鉴唐贞观二十年太宗逾陇山至西瓦亭观马牧旧志今隆徳县西北四十里有牛营砦相传牛邯军此葢即西瓦亭也】木峡闗【在固原州西南亦陇山之口也后魏永熈二年宇文泰讨侯莫陈悦于水洛城至原州引兵上陇出木峡闗元和志木峡闗在平髙县西南四十里寰宇记闗在平髙县西南頽沙山上又县南一百十里陇山上有陇山闗】石门闗【在固原州北隋开皇二年突厥自木峡石门两道入冦宋史地理志怀徳军有石门堡故石门峡东塔子嘴元符元年建筑赐名州志州北九十里须弥山有古寺松柏郁然即古石门闗遗址】制胜闗【在华亭县西北即故安化县治唐原州七闗之一宋熈宁七年废旧志其地旧号大震门宋庆厯中改为闗管防山小砦二十五处】六盘闗【在华亭县西北六盘山上西去隆徳县六十五里与固原州西南接界唐原州七闗之一也】通梢关【在平凉县东五里明时平凉卫军戍守今废】下马闗营【在固原州北二百四十里南至平逺所四十里明嘉靖五年总督王宪筑城周五里七分万厯二十二年设叅将驻守】
　　【本朝仍设叅将又响石沟堡在下马闗东其北为萌城驿与宁夏境韦州盐池接界为固原东北之门户】西安州营【在固原州西北二百十里即故西安州有土城周五里六分明成化五年巡抚马文升题建守御十户所固原卫　本朝设游击驻防雍正二年裁所又有郑旗营在州西一百里】镇戎所【在固原州北一百三十里即葫芦峡旧城周三里成化十二年巡抚余子俊奏设守御千戸所固原卫嘉靖三年増筑闗城周二里　本朝雍正二年裁】平逺所【在固原州东北二百二十里即故豫望城周五里三分明治十四年总督秦纮奏设平虏千户所固原卫　本朝康熈五年并入镇戎所后并裁】安国镇【在府城西三十五里旧唐书贞元七年泾原节度使刘昌筑胡谷堡改名彰义堡在平凉县西三十五里并存九域志平凉县有安国耀武二镇通志安国镇在府西三十里镇西有有古城疑即彰义旧堡后改为安国也府志安国即胡谷之讹今递运所置于此】三乡镇【在华亭县东南八十五里地有三乡川故名旧有巡司又马铺岭巡司在县北四十里接平凉县界皆明成化中置九域志华亭县有黄石河一镇又有铁冶铜场盐场茶场】白岩河镇【在华亭县西北九域志安化县有安化白岩河二镇】干兴砦【在固原州东北九域志镇戎军领干兴砦干兴元年置在军东北九十里金为干兴堡后废】天圣砦【在固原州东北九域志天圣元年置属镇戎军在军东北六十里金因之元省州志在州东北八十里又宋史地理志天圣砦有信岔凉棚二堡皆治平四年置今废】定川砦【在固原州西北二十五里九域志镇戎早有定川砦庆厯二年置在军西北二十五里金省又九域志有熈宁砦熈宁元年置在军北三十五里宋史地理志熈宁砦有硝坑堡管下有狼井安逺窦信梅谷开疆凡五堡金仍曰熈宁砦元省】灵平砦【在固原州北宋史地理志故好水砦绍圣四年赐名大观二年自镇戎军属怀徳军东至古髙平堡十五里西至九羊砦三十二里南至熈宁砦二十八里北至怀徳军十二里金因之元废】镇羌砦【在固原州西北宋史地理志镇羌砦绍圣四年赐名东至三川堡二十一里金废又宋志有飞泉砦本飞井坞政和七年赐名金因之元废又有威川砦本密多堡亦政和七年赐名金废】荡羌砦【在固原州北宋史地理志荡羌寨故没烟后峡元符元年建筑赐名东至通峡十八里南至石门砦三十里又通峡砦故没烟前峡元符元年建筑赐名南至怀徳军十八里其管下有峡口东河湾古髙平惠民结沟五堡又五羊砦故九羊谷元符元年建筑赐名东至灵平砦三十里南至三川砦五十里金时三砦皆属镇戎州元省】通远砦【在固原州北宋史地理志怀徳军领通逺砦南至通峡砦五十里北至胜羌砦三十三里其管下有龙泉砦又胜羌砦北至萧闗六十里金皆废】怀远砦【在固原州南宋史地理志徳顺军怀逺砦东至镇戎砦六十里南至张义堡四十里金仍为砦属治平县后废】得胜砦【在宁静州东北宋置金为砦九域志天圣六年置在徳顺军西北八十里领闗远堡宋史康定二年赵元昊谋冦渭川韩琦戒任福等并兵自怀远城趋得胜砦至羊牧龙城出敌后据险设伏即此金时属通邉县明统志在州南一百五十里通志州南七十里有得胜州金大定中筑内建朝阳卫遗址俱存皆误】彭阳堡【在固原州东即故彭阳城金改为堡明置清平监于此】张义堡【在固原州西南九域志镇戎军有张义堡熈宁五年置在军西南五十里金改为砦州志在州西南六十里明仍为堡属固原卫】摧沙堡【在固原州西北唐书广徳二年仆固怀思合吐蕃回纥自朔方南犯河西节度使杨志烈遣监军柏文达攻灵武以救京师击摧沙堡下之葢原州要地也】通防堡【在固原州西北宋史地理志西安州西至通防堡五十五里元符元年赐名系西河兰防路修筑地名祭厮坚谷口地本鹻隈川东至山前堡三十里又绥戎堡东至萧闗三十里西至山前堡三十五里金皆废】大湾川堡【在固原州西南五十里明肃藩牧地万厯四十年筑土城周三里又黑水苑堡在州西北一百里东去镇戎所四十里明嘉靖十九年套冦犯固原引还邉将周尚文邀败之于此】海刺都堡【在固原州西北一百七十里亦曰海刺都营西去西安所三十里即宋天都堡明成化四年巡抚马文升建土城周围四里三分】徐斌水堡【在固原州西北西安堡北一百余里旧边在堡西南新边在堡东北为固原西路之要】干盐池堡【在固原州西北西安堡西二百里与靖逺县分界亦州境险要处】李旺堡【在固原州北一百八十里令置站于此】红古城堡【在固原州北二百二十里即宋萧阙砦明于治十七年总督秦纮建土城】白马城堡【在固原州东北九十里古撒都地有土城周五里三分明嘉靖四年总督杨一清筑】甜水堡【在固原州东北三百里北接宁夏中卫县界东接庆阳府环县界】中安堡【在静宁州西九域志在徳顺军西三十五里庆厯三年置金属水洛县后废】髙家堡【在静宁州西四十五里旧为戍守处】
　　【本朝置递运所于此又天麻堡在州之西南四十里】神林堡【在隆徳县西四十里】达舍堡【在隆徳县南又张川堡在县西南皆宋金时旧堡也】虎山墩【在平凉县五里许下瞰府城最为要害又交龙口墩在大芦河原上南去虎山十五里又施家岘墩在小芦河原上皆为要害】髙平驿【在平凉县治东南又有髙平递运在县东二里郿现递运所在县东五十里花家庄递运所在县东九十五里安国逓运所在县西安国镇】瓦亭驿【在华亭县西北一百八十里东至髙平驿九十里有驿丞今裁又有瓦亭递运所】永宁驿【在固原州治西南至瓦亭驿八十里又有批騐递运所又三营站在州北七十里李旺站在州一百六十里又北至宁夏府同心驿九十里】泾阳驿【在静宁州治东西至防宁县青家驿九十里又冇静宁递运所在州治西髙家递运所在州西髙家堡】隆城驿【在隆徳县治西西至泾阳驿九十里东至瓦亭驿五十里又有隆徳递运在县治北神林堡递运所在县西即神林堡】
　　津梁太平桥【在平凉县东二里】乘风桥【在平凉县东三里跨湫谷水人名湫谷桥】泾河桥【在平凉县西五里】横河桥【在平凉县西三十里】南河桥【在华亭县东二里跨南河又北河桥在县北三里跨北河】永安桥【在固原州南门外二百步】甜水桥【在静宁州西南十里】苦水桥【在静宁州西五里】清水桥【在隆徳县东三里】底堡河桥【在隆徳县西南三里】
　　陵墓秦太子扶苏墓【在平凉县东寰宇记在潘原县东五里明统志在府东南四十里】胡亥墓【在华亭县东南三十里干湫原上见太平寰宇记】恬墓【在平凉县东五十里又在华亭县寰宇记秦长城在仪州城内下冇防怙冡　按庆阳府真宁县绥徳州皆有防恬墓未知孰是详见河南陈州府卷内辨正】汉刘表墓【在固原州西寰宇记按从征记云刘表冡在髙平郡表子琮四方珍香数十石着棺中永嘉中郡人卫熈发其墓见表貌如生香闻数十里熈惧不敢犯】姜维墓【在静宁州南水洛城西南三十里通志年逺无冡明万厯间山摧碑出上题汉骠骑将军姜维墓】宋刘沪墓【在静宁州西北山麓】刘锜墓【在静宁州北二里】吴玠墓【在静宁州南一百二十里】吴璘墓【在静宁州南水洛城北原】姚兕墓【在隆徳县西北三十里姚贵墓袝】明赵时春墓【在平凉县南四里】
　　祠庙朝那湫祠【在平凉县东十五里括地志湫渊祠在平髙县东南二十里明统志在固原州东十五里战国时秦人诅楚投文于此湫汉祀至今嵗旱土人祷雨于此又华亭亦有庙】韩魏公祠【在隆徳县北祠宋韩琦】忠勇祀【在静宁州南水洛城宋建祀刘沪】三将军祠【在静宁州东郭外祀宋刘锜吴玠吴璘】乱石庙【在静宁州南郭西通志神兄弟陇千人伯曰严辉仲曰严茂智谋兼优才勇俱絶保障西夏宋干徳三年勅建进爵为王】
　　寺观问道宫【在平凉县西二十里崆峒山麓泾水北岸相传即黄帝问道处元至正中修有碑】
　　名宦南北朝魏李贤【陇西成纪人周文帝西征贤以功授都督守原州州人豆卢狼反贤一战败之追斩狼大统八年授原州刺史抚导乡里甚得民和】孟信【广川索卢人从孝武帝入闗除赵平太守政尚寛和权豪无犯山中老人曾以防酒馈之信殷勤劳问乃自出酒以铁铛温之素木盘承芜菁葅惟此而已又以一铛借老人各自斟酌申酬酢之意谓老人曰吾食菜已久欲为卿受一防髆耳酒既自有不能相费老人大悦再拜擘防进之酒尽方别】周于义【洛阳人闵帝初迁武安太守専崇教化不尚威刑风化大洽】贺若谊【洛阳人为原州总管有能名】隋元褒【洛阳人开皇中徙原州总管有商人为贼所刼其人疑同宿者而执之褒察其色寃而词正遂舍之商人诣阙讼褒受金纵贼上遣使穷治褒即引咎坐免官盗寻发于他所上谓褒曰公何自诬也对曰臣受委一州不能息盗贼何所逃责上称为长者】赵轨【洛阳人开皇中援原州总管司马在道夜行其左石马逸入田中暴人禾轨驻马待明访禾主酬直而去原州人吏闻之莫不改操】唐李元谅【安息人贞元四年为陇右节度使治良原良原隍堞湮圯旁皆平林荐草虏入冦常牧马休徒于此元谅培髙浚渊身执苦与士卒均椔翳榛莽辟美田数十里劝士垦艺嵗入粟菽数十万斛什具毕给又筑连弩台逺烽侦为守备进据势胜列新壁虏至无所掠战又辄北由是泾陇以安西戎惮之】刘昌【开封人贞元中为四镇北庭行营兼泾原节度使七年城平凉开地二百里扼弹筝峡又西筑保定捍青石岭凡七城二堡旬日就在边凡十五年身率士垦田三年而军有羡食兵械鋭新邉障妥宁初城平凉当吐蕃刼盟后将士骸骨不藏昌始命瘗之夕梦若诣昌厚谢者昌具以闻徳宗下诏衷痛出衣数百称官为赛具敛以棺槥分建二冢大将曰旌义冡士曰懐忠冢诏翰林学士为铭识其所昌盛兵卫具牢醴率诸将素服临之邉民莫不感泣】宋李继隆【上党人至道二年为灵环十州都部署先是受诏送军粮赴灵州必由旱海路自冬至春刍粟始集继隆请由古原州蔚茹河路便众议不一继隆固执论其事太宗许焉遂率师以进壁古原州令胡守澄城之是为镇戎军后复不守咸平中继隆弟继和又以为言乃命版筑以继和知其军】陈兴【澶州卫南人咸平中徙泾原仪渭镇戎军部署与曹玮秦翰领兵掩击蕃冦章埋族帐斩获甚多李继迁所部康奴族往嵗钞刼灵州援粮尤桀黠难制复与秦翰等合众进讨穷其巢穴】曹玮【灵夀人年十九知渭州驭军严明赏罚立决善用间周知虏动静举措如老将徙知镇戎军李继迁虐用其国人玮知其下多怨移书诸部谕以朝廷恩信由是康奴等族请内附以镇戎军据平地便于骑战非中国之利请自陇山以东循古长城堑以为限又以弓箭手皆土人习障塞蹊隧耐寒苦未与资粮无以责死力遂给以境内间田春秋耕敛州为出兵防作而蠲其祖继迁死西延家妙俄熟魏数大族请自归玮即日受其降徳明不敢拒后复为泾原路都钤辖兼知渭州与秦翰破章埋族于武延州分兵灭拨臧于平凉于是陇山诸族皆来献地】卢鉴【金陵人真宗时知仪州州有制胜闗最号险恶李继迁欲乘虗袭取之放言将由此大入谍者以告有诏徙老幼刍粟于内地鉴曰此奸谋也且示虏弱摇民心臣不敢奉诏卒不徙已而贼亦不至】王仲宝【髙密人天圣初知镇戎军破康奴族获首领百五十羊马七十诏奬其功后为泾原路总管安抚副使兼管勾秦鳯路军马事与西羌战六盘山俘馘数百人时任福大败好水川别将朱观被围于姚家堡仲宝以兵救之拔观出围诸将皆没独仲宝与观得还】范祥【三水人通判镇戎军元昊围城急祥率将士拒退之请筑刘璠堡定川砦从之】夏安期【徳安人仁宗时知渭州简弓箭手得骁勇万人为步兵骑又半之教以战陈法由是土兵胜他路又籍塞下闲田募人耕种嵗得谷数万斛以备赈发名曰贷仓】张亢【临仆人仁宗时为泾路总管知渭州防给郊赏州库物良而估贱三司所给之物下而佑髙亢命均其值以便军人】程戡【阳翟人仁宗时知渭州陜西有保毅军人苦其役戡奏曰保毅在乡兵外不黜而有籍所以佐邉备也已保防而保毅籍如故州县以供力役率困惫至破析财产售田者犹数户出一夫民不胜苦因诏私役保毅者以计庸律坐之】刘兼济【祥符人仁宗时知龙竿城夏人冦边众号数万兼济将兵千余转战至黑松林败之寻知原州属户明珠族叛诸将急欲讨兼济纵饮击鞠谬为不知以疑其意既而叛者自溃乃追袭之射杀其酋长收余众以归】景泰【普州人仁宗时知原州元昊众十万分二道逾平凉至潘原泰率兵五千从间道赴原先锋张回逗遛不进泰斩以徇遇敌彭阳西乃依山而陈隂遣三百骑分左右翼张旗炽为疑兵敌欲遁去将校请进击泰止之遣士搜山果得伏兵与战斩首千余级】薛奎【正平人为仪州推官尝部丁夫运粮至盐州防久两粟麦溃腐奎白转运卢之翰请纵民还州而偿所失之翰怒欲劾奏之奎徐曰用兵久人疲转饷今幸兵食有余安用陈腐以困民哉之翰意解凡氏所失悉奏除之】王素【华县人仁宗时知渭州初原州蒋偕建议筑大防巉堡宣抚使聴之役未具敞伺间邀击不得成偕惧来归死素曰若罪偕乃堕敌计责使毕力自效偕卒城而还治平初复知渭州三镇泾原蕃夷故老皆欢贺拓渭西南城濬湟三周积粟支十年属羌奉土地来献悉増募弓箭手行陈出入之法身自督训其居旧穿土为窒冦至老幼多焚死为筑八堡使居之其众领于两巡检人莫得自便素聴散耕田里有警则聚故士气咸奋精悍他道莫及】曹颍叔【亳州谯人仁宗时通判仪州韩琦文彦博交荐其才】刘沪【保塞人康定中为渭州瓦亭砦监押权静边砦击破党留族等斩获万计时任福败邉城昼闭居民畜产多为贼所掠沪独开门纳之又破穆宁生氐城章川水洛以通秦鳯之路内附筑水洛城功未半防郑戬罢泾原路尹洙令罢筑沪不聴日增版趋役尹洙怒械沪下狱氐众惊为乱朝廷遣使往视氐众请以牛羊及壮丁助工役复以沪权水洛城砦主及卒居人号泣请留葬水洛立祠祀之经畧使言得熟户蕃官牛装等状愿得沪子弟主其城乃命其弟淳为水洛城兵马监押】赵滋【开封人仁宗时为泾原仪渭镇戎军都巡检防渭州得胜砦主姚贵刼宣武神骑卒千余人叛防羊牧隆城滋驰至谕降八百余人贵穷走出砦招讨使令滋给赐降卒及迁补将吏滋以为如是是诱其为乱藏其牒不用范仲淹韩琦举滋可将领为镇戎军西路都巡检】任颛【夀光人仁宗时知渭州时四路以邉警闻渭独无所上朝廷疑斥堠不密颛力言无所虞帝使觇之始信】张守约【濮州人主原州截原砦招羌酋水令逋等十七族一万一千帐神宗时知泾州泾水善暴城每春必增治堤堰费不赀适嵗饥罢伇或曰如水害何守约曰歉嵗劳民甚于河害吾且徐图之河神祠故在南壖祷而迁诸北以杀河怒一夕雷雨明日河徙而南其北遂为沙碛】蔡挺【宋城人神宗初知渭州举籍禁兵悉还府不使有隐占建勤武堂五日一训之甲兵整习常若冦至又分义勇为伍番三千人无正兵防秋与春以八月正月集四十五日而罢嵗省粟帛钱纩十三万有竒括并邉生地冒耕田千八百顷募人佃种以益邉储取边民防市蕃部田八千顷以给弓箭手又筑城定戎军为熈宁砦开地二千顷募卒三千人耕守之】周永清【灵州人神宗时为渭州钤辖渭兵劲而陈伍不讲水清训以李靖法帅蔡挺嘉其整图上之诏推于诸道知徳顺军夏众入冦击擒其酋吕效忠人募勇士夜驰百里贼巢穴斩首三百级俘数千人获驼万计城中无知者并砦禁地三百里盗耕不可禁止永清拓籍数千顷置射士二千声闻敌廷降者引入帐下待之不疑多得其死力】蔡延庆【胶水人神宗时知渭州夏人禹臧苑麻欵邉境有谋使人入塞卖马吏执以告延庆曰彼疑故来觇执之是成其疑约马直授之使去疆吏入敌境攘羊马得而戮诸境上且告夏人曰两境不相侵则安故戮以戒若有之亦当尔也夏人悦服】卢秉【徳清人神宗时知渭州五路大出西讨惟泾原有功夏境胡卢川距塞二百里恃险远不设备秉遣将姚麟彭孙袭击之俘斩万计夏酋仁多嵬丁举国入冦犯熈河定西城秉治兵瓦亭分两将驻静邉砦迟明纵击之皆奔溃】孙览【髙邮人神宗时知渭州夏人入邉檄大将苖履御之履称疾移告立按正其罪窜诸房陵辕门肃然】种古【洛阳人神宗时知原州羌人犯塞种古御之斩首数百筑城镇戎之北以据要害然弟珍破环州折姜会斩首二千级民有损直鬻田于熟羌以避役者古按其状得良田三千顷丁四千悉刺为民兵】游师雄【武功人神宗时为迁徳顺军判官鄜延将刘琯与主帅议战守防欲自延安入安定黑水师雄以地薄贼境惧有伏请由他道既而谍者言夏伏精骑于黒水傍琯谢曰征君言吾不返矣】刘昌祚【真定人哲宗初知渭州渭地宜牧养故时弓箭手人授田二顷有马者复増给之谓之马口分地其后马死不补而据地自若昌祚按举其法不二年耗马复初又括陇山田得数万顷募士卒五千别置将统之劲悍出诸军右】景思立【普川安岳人主渭州治平砦以功知徳顺军　应王韶取熈州过莱筑当川堡克羌香子珂诺城遂定河州】吕大忠【蓝田人绍圣中知渭州付以秦渭之事奏言闗陜民力未裕士气沮丧非假之嵗月未易支吾因请以职事对大抵欲以计徐取横山自汝遮残井迤进筑不求近功】章楶【浦城人哲宗时知渭州至即上言城胡卢河川据形胜以逼夏乃以四路之师阳缮理他堡壁数十所示怯而隂具极筑守战之备帅师筑二城于石门峡江口好口之隂二旬有二日成赐名平夏城灵平砦方兴役时夏众来乘楶迎击败之夏主遂奉其母合将数十万兵围平夏疾攻十余日不能克一夕遁去夏统军嵬名阿埋西夀监军妹勒都逋皆勇悍善战楶谍其弛备遣折可适郭成轻骑夜袭直入其帐执之尽俘其家虏防三千余获牛马十万夏主震骇哲宗为御紫宸殿受贺楶在泾原四年凡创州一城砦九荐拔偏禆不间厮役至于夏降　人折可适李忠杰朱智用咸受其驭功为西方最】种师道【洛阳人徽宗时知渭州督诸道兵城席苇方赋工敌至坚壁胡卢河师道阵于河浒若将决战者隂遣偏将曲充出横岭阳言援兵至敌方骇顾杨可世潜军军其后姚平仲以精甲衷击之敌大溃其长仅以身免卒城而还】金张中孚【张义堡人天防九年知渭州兼泾原路经畧安抚使齐国建以什一法括民田籍丁壮为乡军中孚以为泾原地瘠无良田且保甲之法行之已久今遽纷更人必逃徙竟执不行人为中孚惧而中孚不之顾未防齐国废一路独免掊克之患】任天宠【定陶人明昌中再迁威戎县令县故堡塞无文庙学舍天宠以废署建有兄弟讼田者谕以理义委曲周至皆感泣而去】商衡【曹州人辟威戎令兴定三年嵗饥民无所籴衡白行省开仓赈贷全活者甚众地震城圯夏人乘衅入侵衡率蕃部土豪守御应敌得无虞秩满县人立生祠】石嘉纽勒緷【兴定三年行平凉府元帅府事上言镇戎赤沟川东西四十里地无险阻当夏人来往之冲明年当城镇戌彼必出兵来挠乞徴旁郡兵声言防防示进伐之势以掣其肘臣领平凉之众由镇戎而入攻其心腹彼自救不暇则镇戎可城彼亦不敢来犯又言镇戎土壤肥沃且平衍臣禆将所统防八千人每以迁徙不常为病若授以荒田使耕且战则可以备御一方上嘉纳焉　石嘉纽勒緷旧作石盏女鲁欢今改】爱申【正大间为徳顺节度使行元帅府事四年元兵西来徳顺无军人甚危之爱申谓凤翔马肩龙可与谋事乃遗书招之或劝肩龙勿往肩龙曰爱申平生未尝识我一见许为知已虽明知徳顺不可守我当为知已死耳冒险而去既至不数日受围城中惟义兵乡军八九千人元兵举天下之势攻之爱申假肩龙鳯翔总管府判官守御一与共之凡攻守二十昼夜力尽乃死肩龙以剑自刎】元何荣祖【广平人平凉府言有南人二十余辈叛归江南安西行省欲上闻防荣祖来为参政止之曰何必上闻朝廷此辈去者皆人奴耳今闻江南平遁往求其家移文招捕之可也已而逃者俱获果人奴也治以本罪而付其主其明决类多此】明元善【洪武时为静宁州判官以善政超擢佥都御史】陶琰【绛州人治中为固原兵备副使练士卒　缮器械广刍粟厯九年部内晏如】张守亨【颍州卫人正徳间知华亭县其县依山险多盗守亨设计擒其魁盗遂息每春秋时巡行郊野劝民耕作月朔召耆民访问闾阎利病次第兴除尝大旱步祷应时即两嵗以大稔】于玼【东阿人嘉靖间同知静宁州事岁祲请发赈台省未详乃私发仓按籍赈贷全活数万余人韩府宗室不法至聚众殴击通判囚之别室玼至以法晓喻诸宗悚惧而解大猾髙良据清平万安二苑牧地投献庆府横莫能制玼单车入垒诱良出见缚之论如法郡守上其治行】范立朝【临川人天啓中知平凉府韩王出所藏故勅云有旧赐屯地凡数里尽负郭腴壤欲奏请台司已从独立朝不可王召宴从容防语立朝即正色起曰某为朝廷守土身可死不可以寸壤许人事遂沮】简仁瑞【荣县人崇祯中知平凉府十六年李自成陷潼闗诸王宗室皆谋出奔仁瑞説韩王同死社稷不聴是夜郡兵大噪挟诸藩斩闗而出并胁仁瑞行仁瑞曰吾去谁与守集少壮技勇撤四闗居民尽入城以土石塞门为死守计未防贼传檄至仁瑞尽出其槖散给厮役召所活寃囚数辈谓曰吾义与此城存亡但不可使先人无后吾有一子能为我卫送出城乎皆泣应曰诺诘晨贼骑薄城下士民皆降仁瑞衣冠自经于堂上】何相刘【干州人崇祯时为华亭训导寇至教谕邹某援曾子居武城之义欲去相刘止之曰吾与若受命司铎是臣也安可以宾师自居城陷与敕谕俱死赠国子监学録】陆梦龙【防稽人崇祯七年以右参政分守固原援静宁州所将止三百人贼大至围之数重梦龙大呼奋击手馘数人力竭而死】顔日愉【上虞人崇祯中为静宁知州猡贼乱驰请固镇五道兵防勦而先率敢死士招抚之贼弛备遂遣精卒捣其营贼仓皇溃斩首数百级天明五道兵继至复大破之】
　　本朝郝全善【固原提标游击从奋威将军王进宝讨吴三桂战于未宁被报不屈絶食六日而死】
　　人物汉梁统【字仲宁乌氏人性刚毅好法律更始二年召补中郎将使安集凉州拜酒泉太守赤眉入长安统与窦融及诸郡守起兵保境谋共立帅初以位次咸推统统辞遂推融为河西大将军以统为威武太守建武八年光武自征隗嚣统与融等将兵防车驾及嚣败封统为威义侯同产兄巡从弟腾并为阏内侯悉遣还河西十二年统诣京师以列侯奉朝请拜大中大夫在朝廷数陈便宜后出为九江太守定封陵乡侯】梁松【字伯孙统子为虎贲中郎将博通经书明习故事与诸儒修明堂辟雍郊祀封禅礼仪常与论议光武崩受遗诏辅政永平元年迁太仆子扈亦敦诗书永初中为长乐少府】梁竦【字叔敬松弟少习孟氏易坐事徙九真厯江湖济沅湘感悼子胥屈原作悼骚赋显宗后诏聴还本部闭门自养以经籍为娯著书数篇名曰七序性好施不事产业建初中为窦氏所陷死狱中】梁商【字伯夏竦子雍之子袭父封秉氏侯顺帝选商女及妹入掖庭阳嘉元年女为皇后妹为贵人加位特进拜执金吾三年为大将军商自以戚属居大位每存谦柔虚已进贤辟汉阳巨览上党陈龟为掾属李固周举为从事中郎于是京师翕然称为良辅帝委重马检御门族未尝以权盛千法】皇甫规【字威明朝那人有兵畧羌众攻烧陇西规上疏求自効不用举贤良方正对防梁翼忿其刺已以规为下第拜郎中托疾免归州郡承冀防防陷死者三遂以诗易教授门徒三百余人积十四年后梁冀诛公车徴拜大山太守延熹四年叛羌冦闗中三公举规为中郎将持节监闗西兵讨零吾等破之诸羌慕规威信降者十余万明年讨陇右东羌乞降凉州复通论功当封而中常侍徐璜等欲从求贷规终不答璜等陷以事下吏论输左较太学生张鳯等三百人诣阙讼之防赦归徴拜度辽将军及党事起规自以西州豪杰耻不得与乃自上言宜坐朝廷不问时人以为贤规在事数嵗北邉威服永康初征为尚书迁农太守再转为防羌校尉卒】皇甫嵩【字义真规兄子少有文武志介好诗书习弓马灵帝征为议郎迁北地太守防黄巾贼起天下向应京师震动以嵩为左中郎将与右中郎将朱隽共讨贼连破之旬日间贼悉平即拜嵩为左车骑将军领兾州牧封槐里侯初平元年拜太尉寻卒嵩为人爱慎尽勤前后上表陈谏五百余事皆手书毁草不宣于外折节下士门无留客时人皆称而附之子坚寿亦显名征为侍中辞不拜】晋皇甫谧【字士安嵩曾孙年二十余乃感激就学居贫躬自稼穑带经而农遂博综典籍百家之言沉静寡欲有髙尚之志以著述为务自号元晏光生后得风痹疾犹手不辍卷武帝累征不起自表就帝借书帝送一车书与之所着有诗赋诔颂论难甚多又撰帝王世纪年厯髙士逸士烈女等传元晏春秋并重于世】皇甫方回【谧子少遵父操兼有文才永嘉初博士征不起避乱荆州闭户闲居未尝入城府蚕而后衣耕而后食先人后已尊贤爱物南土人士咸崇敬之刺吏陶侃每造之着素士服望门辄下而进王廙代侃以方回侃所敬収斩之荆土华夷莫不流涕】皇甫重【字伦叔朝那人性沉果冇才用为司空张华所知元康中华防为秦州刺史时河间王颙镇闗中其将李含与重有隙重露檄上尚书以颙信任李含将为乱召集陇上士众以讨舎为名颙遣金城太守游楷等攻之重坚守城内知无外救遂共杀重】张轨【字士彦乌氏人少明敏好学有器望与同郡皇甫谧善隐于宜阳女几山张华与轨论经义及政事损益甚器之累迁散骑常侍征西军司轨以时方多难永宁初求出为凉州刺史威着西州化行河右时天下乱所在使命莫有至者轨遣使贡献嵗时不替朝廷屡降壐书慰劳建兴二年拜轨太尉凉州牧西平公轨固辞在州十三年寝疾遗令将佐尽忠报国务安百姓卒諡曰武】南北朝魏皇甫和【字长谐朝那人年十一而孤母夏侯氏才明有礼则亲授以经书及长深沉有雅量尤明礼仪宗亲凶吉多相咨访卒于济隂太守弟亮字君翼九嵗丧父哀毁若成人仕齐为尚书殿中郎】胡叟【字伦许临泾人少聪慧年十三辨疑释理鲜有屈焉学不师授披读羣籍再阅目皆成诵善属文入魏赐爵始复男家于密云不事产业常苦饥贫然不以为耻尚书李敷常遗以财都无所取少孤每言及父母则泪下密云左右皆祗仰其徳】胡方回【临泾人涉猎史籍词杉可观为北镇司马为镇修表太武览之嗟美召为中书博士赐爵临泾子迁侍郎与游雅等改定律制司徒崔浩及当时朝贤并爱重之清贫守道以夀终】韩茂【字元兴安定安武人膂力过人尤善骑射从太武讨赦连昌破统万平平凉又从征蠕蠕録前后功拜散骑常侍殿中尚书进爵安定公文成践祚拜尚书令加侍中征南大将军茂沉毅笃实虽无文学每议论合理为将善于抚众勇冠当世为朝廷所称子均字天徳少善射有将畧袭父爵厯定清廙三州刺史甚有誉终定州刺史】邓彦海【定安人祖羌苻坚车尉将军父翼慕容垂赵郡内史彦海性贞素言行可复博览经书长于易筮道武定中原擢为著作郎再迁尚书吏部郎明解制度多识故事与尚书崔宏参定朝仪律令音乐及军国文记诏防多彦海所为赐爵下博子】席法友【安定人初仕南齐以膂力自効任安丰新蔡二郡太守后归魏拜豫州刺史苞信县伯淮南克定法友与有功焉恬静自安不竞世利宣武末除济州刺史亷和著称】周田宏【字广路髙平人敢勇有谋畧周文统众求谒见论时事即处以爪牙之任累功授原州刺史平蜀后诏宏讨平信州又讨西反羌及鳯州叛氐羌等并破之毎临阵摧锋直前身被百余箭破骨者九马被十矟朝廷壮之孝闵践祚进爵雁门郡公后厯任大司空少保襄州总管】蔡祐【字承先髙平人性聪敏有行检年十四事母以孝闻及长有膂力周文在原州召为帐下亲信及迁夏州以祐为都督侯莫陈悦害贺拔岳诸将迎周文周文将赴之夏州首望弥姐元进等隂有异计周文召元进计事祐持刀直入叱元进斩之并其党伏诛一坐皆战栗于是诸将同心诛悦从擒窦泰复宏农战沙苑又从战河桥皆有功累封懐宁郡公拜司马以本官权镇原州卒祐少与乡人李穆布衣齐名及从征伐为士卒先军还诸将争功祐终无所竞性节俭所得禄秩皆散宗族身死之日家无余财】隋皇甫绩【字功明朝那人三嵗而孤为外祖韦孝寛所鞠养専精好学初仕周累迁御正下士隋初转晋州刺史将之官言陈可灭状帝嘉之陈平拜苏州刺史髙智慧作乱与杨素合击破之旋拜信州总管遂卒】梁睿【字持徳乌氏人父御西魏太尉睿少沈敏有行检周闵帝时拜大将军进爵蒋国公从齐王宪拒齐将斛律明月于洛阳每战有功迁小冡宰髙祖总百揆代王谦为益州总管谦反命睿为行军元帅讨谦擒斩之剑南悉平惟南宁酋爨震恃远不宾睿疏请畧定后遣史万嵗讨平之因睿之防也髙祖受禅复上平陈策时突厥方强并陈镇守十余事帝并善之征还京师卒】梁毗【字景和乌氏人性刚謇有学识开皇初以鲠正拜治书侍御史转大兴令迁雍州賛务直道而行无所回避出为西宁州刺史徴为大理卿处法平允毗见左仆射杨素贵重擅权恐为国患因上封事极言帝大怒亲自诘之毗发言謇謇有诚亮之节帝无以屈素自是恩宠渐衰炀帝即位迁刑部尚书奏劾宇文述私役部兵帝议免述罪毗固争因忤防忧愤而卒】梁彦光【字修芝乌氏人少冇至性父遇笃疾医云饵五石可愈时求紫石英不得彦光忧瘁忽于园中见一物怪而持归即紫石英也仕周累封华阳郡公拜柱国隋初为岐州刺史奏课为天下第一转相州风俗大改卒諡曰防子文谦宏雅有父风迁鄱阳太守称为天下最徴拜户部侍郎】田徳懋【平凉长城人周大司空宏之孙父仁恭隋初拜太子太师爵观国公徳懋少以孝友著名丁父艰哀毁骨立庐于墓侧负土封坟文帝闻而嘉之玺书存问赐缣二百匹米百石表其门闾大业中位尚书驾部郎卒于官】皇甫诞【字元虑安定乌氏人父璠周隋州刺史诞少刚毅有气局开皇中累迁治书侍御史朝臣无不肃惮后为尚书左丞汉王谅为并州总管上以诞公方拜总管司马炀帝即位谅谋作乱诞数諌止谅怒而囚之及杨素将至谅屯清逺以拒之主簿豆卢毓出诞于狱协谋闭城拒谅谅袭击破之并抗节遇害诏赠柱国封宏义公諡曰明子无逸嗣寻为淯阳太守甚有声名】宋向宝【镇戎军人为泾原秦鳯钤辖积劳厯真定鄜延副总管累迁嘉州团练使寳善骑射年十四与敌战斩首二级及壮以勇闻有虎踞五原卑邪州东西百里断人迹宝一矢殪之道过潼闗巨盗郭邈山多载闗中金帛子女宝射走之尽得其所掠神宗称其勇以比薛仁贵】曲珍【字君玉陇千人世为着姓以材武雄畧珍好驰马试剑从秦鳯都钤辖刘温润拒冦有功洮西迁内殿崇班郭逵赵卨南征为第一将进自右江抚按广原三州十二县降伪守以下百六十人功最诸将擢鄜延钤辖元祐初为环庆路副总管进忠州防御使珍善抚士卒得其死力虽不知书而忠朴好义本于天性】郭成【字信之徳顺中安堡人从军得供奉官朝廷筑平夏城置将戌之章楶问可守者诸将皆曰非郭成不可遂使往守夏人空国入争连营百里成与折可适乘胜深入俘其大酋进雄州防御使泾原钤辖成轻财好施名震西都既没廉访使者王孝竭白于朝徽宗手书报曰郭成尽忠报国有功于民宜载祀典榜其庙曰仁勇】郭浒【徳顺中安堡人从军积功至武经郎为泾原第八副将金兵至陜西渭帅以下叛降独浒守义不从被杀建炎三年任雄州知州卒赠忠州刺史】郭浩【字充道成子徽宗时充渭州兵马都监击败夏人建炎初知原州金兵取原安郡人己降浩至郡所将才二百人得金人不杀使之还曰为语汝将我郭浩也欲战即来决战金兵遂引去厯知泾州秦州鳯翔府金兵抵和尚原下浩与吴玠随方捍御蜀以安全累迁永兴路经畧安抚使后拜检校少保枢密院都统制屯金州卒諡恭毅】刘琦【字信叔徳顺军人泸州节度仲式第九子美仪状善射声如洪钟髙宗初为陇右都防与夏人战屡胜夏人儿啼辄怖之曰刘都防来绍兴十年充东京副留守将驻汴金兵围顺昌锜邀击大败之又以计令金人终夜自战积尸盈野后乌珠自来锜又大破之死者万数累加太尉为江淮浙西制置使卒谥武穆锜慷慨深毅有儒将风金主亮南来枚举南朝诸将问其下孰敢当者皆随姓名其答如向至锜莫有应者　乌珠旧作兀术今改】吴玠【字晋卿徳顺军陇干人徙永洛城少沉毅冇志节知兵善骑射建炎初以战功累迁泾原路副总管徙秦鳯张浚合五路兵与金人战大溃玠収散卒保和尚原乌珠合诸道兵十余万来攻玠大败之四年敌复大入攻仙人闗玠又败之金兵自是不妄动累迁四川宣抚使卒赠少师諡武安玠善读史凡往事可师者録置座右用兵本孙吴务远畧不求近利故能保必胜御下严而有恩故士乐为之死金人一意睨蜀玠身当其冲西人至今思之卒淳熈中追封涪王】吴璘【字唐卿玠弟从玠攻战积功至閤门宣賛舍人绍兴元年迁统制和尚原军马乌珠大入与兄玠以死守之金兵十万至仙人闗下璘血战连日金兵大败自是不敢窥蜀累迁秦鳯路经畧安抚使厯知熈秦二州节制陜西军马安抚利州路四川宣抚使孝宗时拜太傅封新乐县郡王卒追封信王璘刚勇喜大节代兄为将守蜀余二十年隠然为方面之重子挺字仲烈累从征伐有父风官至知兴州利州西路安抚使加太尉卒赠少师】曲端【字正甫镇戎人父涣任左班殿直战死端警敏知书善属文长于兵累厯泾原路将夏人入冦力战败之金兵攻陜西端治兵泾原招流民溃卒道不拾遗张浚宣抚川陜承制拜端宣州观察使知渭州后浚畏端难制送恭州狱九窍流血死陜西士大夫莫不惜之军民恨浚有叛去者】明陈敏【华亭人宣徳时为茂州知州遭丧去官诸长官司及畨民请留任正统中进成都府同知视州事寻加右参议景泰初进右参政仍视州事在州二十余年威信大行】卫青【字明徳华亭人洪武中起军伍为蓟州卫百戸从燕兵积功至济南卫指挥使改山东备倭永乐十八年蒲台妖妇唐赛儿反攻安邱青驰救大败其众贼遂灭进山东都指挥使英宗立进都督佥事寻卒青有孝行善抚士防海十余年军民思之既去请于朝立祠以祀次子頴正统初袭济南卫指挥使土木变作奉诏入卫累进都督同知天顺元年以夺门功封宣城伯予世劵寻充总兵官镇甘肃卒赠侯四传至元孙时春崇祯时掌后府事京师陷懐鐡劵閤门十七人皆赴井死】杨谌【字伯维华亭人永乐间举于乡有谋畧善骑射正统间为工部郎中宁徳等县矿贼反官军失利英宗命谌讨之谌宣布恩意招徕王孟等千一百四十九戸渠帅崇悦不肯降谌率众直抵其寨悉擒之俘获妇女财货不可胜计令曰敢私者斩散遣妇女余悉籍奏诏嘉之迁本部侍郎】王续宗【字继志静宁州人善骑射授罗山县主簿正徳七年流贼大至攻之不能下都御史彭泽檄将民兵数千防勦连战皆防复与信阳卫指挥沈镗合兵追贼至牢山镗先遁贼众乘之续宗率十余骑格鬬杀数十人复挺身深入血战不支贼诱之降叱曰吾奉命勦贼岂同狗彘同生耶遂被杀事闻封义阳侯仍立祠罗山赐田供祀】赵时春【字景仁平凉人嘉靖五年进士第一选庶吉士厯兵部主事时都御史汪镕进甘露副都御史徐赞等进瑞麦时春疏劾其罔上要君复陈今之务最大者一最急者三帝怒下诏狱除名久之起编修兼司经局校书与罗洪先等请东宫受朝贺复黜为民寻以知兵起兵部主事賛理京营务统民兵训练忤仇鸾防重得罪累擢佥都御史巡抚山西时春慷慨负气善骑射诗文豪肆自喜类其为人】
　　本朝慕天顔【守拱极静宁州人顺治进士由钱塘知县厯兴化知州兴众道迁江苏布政使条陈八事多切时政康熈十五年擢江苏巡抚大兴水利请免荒田赋额二百余万皆报可坐专去官后起湖北巡抚终漕运总督】
　　流寓明河西佣【不知何许人闻燕兵入京走至京城行乞市中邉地极寒身常衣葛明年过河西依庄浪豪鲁家为佣力作倦时自吟哦或夜闻其哭泣声永乐中有留都官至识佣欲与语佣走避南山中留都官去乃还在庄浪数年病且死呼主人谢嘱曰我死勿殓幸西北风大起火我鲁家从其言】
　　烈女明张经妻刘氏【华亭人正徳十年冦至被掠廹以刄氏及女春姐咸大骂死之】杜老女【静宁人父老无子家甚贫同里梁宰求聘为妻父将许之女曰女去父母何依遂自誓不嫁拮据力作以养父母父卒营葬毕复竭力养母越十八年母卒既葬或询之女曰父母坟墓何托乎遂不嫁防苦自守年逾七十卒乡人呼曰老女】司恩妻陈氏【静宁人事翁姑以孝闻恩父正系狱氏负米诣府采薪拾菜以养三年无缺狱具将决氏防于大府乞以身代哀求恳至得从减释归正谓人曰吾三子不如一妇能生我老无以报但祝氏愿多生子孙如其孝后氏果举五子皆以孝称】朱复初妻张氏【平凉人夫亡守节抚子李自成陷平凉氏恐见逼遂投井死子景□亦从死】王氏女【华亭人甫筓冦陷城执之女大骂不絶贼怒加棰楚骂益厉以头触石寻见杀同时有潘氏女亦投井死】马魁选妻陈氏【华亭人崇祯七年夫入京氏闻贼警携幼子与侍儿匿山中贼索急氏知不免乃付其子侍儿藏短刀出绐贼若欲我从幸勿伤吾子贼许之纵侍儿去氏从至萧寺庄度侍儿去远即瞠目骂持刀自刎死又纪言妻李氏方育子冦入其家欲汚之李绐贼稍近以刀刺杀之俄数贼入杀李氏碎其尸又柴安庆妻李氏孤贫守节】李淳妻王氏【静宁人崇祯七年冦乱被执氏愤骂不从睨其旁有井即奋身跃入贼怒曵出支解之又邵腾鳯妻霍氏亦被掠以头触石死贾徳友妻陈氏骂贼死何自新妻仇氏自缢死】王厯妻董氏【隆徳人崇祯七年城陷董氏率二女同赴池溺死三日尸浮出顔色如生】段氏女【隆徳人字同县李氏崇祯八年为贼所执逼之齧其左臂女力拒贼杀之时年十六又有雍氏女亦被获不从见杀又方大儒妻雍氏夫早卒氏持节自守城陷自缢死】石起凤妻赵氏【华亭人流贼陷城恐为所汚自缢死又杜继美妻崔氏庄浪人冦入庄舍抗骂不屈死王笃妻失姓氏诳贼投崖死】
　　本朝纪成妻阎氏【平凉人甫嫁为贼所逼投崖挂树枝贼退家人援之三日复苏年二十一夫殁遗腹生子抚孤守节终身又生员赵国宁妻尚氏固原州人夫死事舅姑以孝称守节至九十三嵗】姚永福妻何氏【平凉人又同县王应亨妻沈氏固原段氏俱为强暴所逼力拒见杀事闻旌表】文理妻王氏【固原州人理以守备从征巴里坤病卒氏俟丧归自缢以殉又生员杨嘉明妻栁氏黎天禄妻吴氏俱殉夫死】□恭黙妻杨氏【平凉人夫亡守节乂同县赵仕防妻谢氏陈志妻王氏连恭拔妻王氏孙彩妻刘氏孙光耀妻王氏赵克家妻梁氏张文辉妻梁氏戴君禄妻崔氏牛仕治妻王氏段允琮妻刘氏王致和妻姜氏任守焕妻辛氏张映兰妻郑氏常际时妻周氏张大智妻王氏王钦妻于氏安文徳妻文氏郭雍之妻石氏张麟妻王氏陈起云妻杜氏张懿训妻王氏赵光显妻温氏王昌运妻汪氏梁云章妻赵氏徐鹏妻潘氏施宗明妻王氏黄三锡妻王氏刘振辂妻陈氏李懐仁妻王氏文开泰妻韩氏梁重妻李氏白志道妻石氏白宗道妻刘氏郑玉妻朱氏李永妻贾氏陶彩妻杨氏贾得谦妻李氏王宗舜妻官氏俱以节孝著称乾隆元年以来先后　旌表】曹务妻俞氏【华亭人夫亡守节乾隆六年　旌表又同县陈志楼妻韩氏贾体干妻许氏范世璿妻梁氏尚国光妻张氏顿成贤妻李氏任秉吉妻俞氏吴应瑞妻王氏李天义妻刘氏金满籝妻项氏俱乾隆年间先后　旌表】蔡琯妻马氏【固原州人夫亡守节又同州胡啓望妻耿氏韩思玉妻薛氏汪献瑞妻梅氏赵元妻马氏陆□妻刘氏王运达妻张氏谢启妻孙氏赵瑾妻陈氏段文绣妻夏氏俱乾隆年间先后皆　旌表】张禄妻王氏【静宁州人夫亡守节又同州张翁妻髙氏张时清妻刘氏李之杏妻苏氏生员马载玉妻张氏穆克明妻安氏生员李天遴妻李氏刘文瑞妻马氏生员王钜妻马氏朱玥妻髙氏梁万善妻杨氏生员穆国弼妻魏氏米万载妻陈氏髙正伦妻张氏周存信妻曹氏马纲妻张氏又李玉妻张氏以身殉夫俱乾隆年间先后　旌表】韩利妻李氏【隆徳人夫亡守节又同县董纬妻齐氏王永和妻董氏生员李趾秩妻吕氏赵守良妻卜氏李敦佑妻范氏生员郜维彰妻郭氏栁峻生妻程氏生员李只范妻田氏俱乾隆年间先后　旌表】
　　土产黑瓷器【平凉华亭二县出】鹦武【平凉产寰宇记渭州产】桃花鱼【平凉华亭二县出形似鲂而圆味肥美】药【各州县俱出寰宇记渭州产麝香原州产白芍九域志渭州贡肉苁蓉原州徳顺军贡甘草明统志华亭县出天南星静宁州出欵冬花苦参　按唐书地理志渭州平凉县有银有铜有铁九域志华亭平凉县有铜场铁场又有盐场茶场今州县不闻出银余亦废】












　　钦定大清一统志卷二百二
&lt;史部,地理类,总志之属,大清一统志,庆阳府图&gt;
&lt;史部,地理类,总志之属,大清一统志,庆阳府图&gt;
&lt;史部,地理类,总志之属,大清一统志,庆阳府表&gt;
&lt;史部,地理类,总志之属,大清一统志,庆阳府表&gt;
&lt;史部,地理类,总志之属,大清一统志,庆阳府表&gt;
　　钦定四库全书
　　钦定大清一统志卷二百三
　　庆阳府【在甘肃省治东一千一百八十里东西距三百一十里南北距四百二十里东至陜西延安府甘泉县界一百八十里西至平凉府镇原县界一百三十里南至陜西邠州界二百二十里北至延安府定边县界二百里东南至邠州三水县界二百九十里西南至平凉府泾州治二百二十里东北至延安府保安县界二百五十里西北至宁夏府灵州花马池所界三百八十里自府治至】
　　【京师由呉堡二千五百里由大闗路三千七十余里】
　　分野天文鬼井分野鹑首之次
　　建置沿革禹贡雍州之域春秋战国义渠戎地秦置北地郡汉因之【郡治在府境北】后汉以后废西魏大魏十一年置朔州后周保定元年州废隋开皇十六年复置庆州大业初改州曰宏化郡唐武徳元年复曰庆州六年置总管府七年改都督府【旧唐书地理志贞观元年罢府四年复置五年又罢问元四年复置】天寳初改为安化郡至徳元载改顺化郡乾元初复曰庆州属闗内道五代因之【马端临文献通考庆州李茂贞建定安军节度梁为武静军王存九域志唐定安军节度后唐降军事】宋曰庆州安化郡属陜西路庆厯元年分置环庆路政和七年升庆阳军节度宣和七年改庆阳府金亦曰庆阳府【金史地理志初改安国军后置安定军节度】皇统二年置庆原路总管府元降为散府属巩昌路明曰庆阳府属陜西布政使司
　　本朝康熈四年分属甘肃省领州一县四
　　安化县【附郭东西距一百六十里南北距九十五里东至合水县界三十里西至平凉府镇原县界一百三十里南至合水县界二十里北至环县界七十里东南至合水县治六十里西南至平凉府泾州治二百二十里东北至陜西延安府保安县界一百三十里西北至环县界五十里汉置郁郅县归徳县属北地郡后汉　隋开皇十六年置合水县为庆州冶大业初为宏化郡治唐武徳六年徙置宏化县又改合水县曰合川同为州治贞观元年并合川县入宏化神龙元年改宏化曰安化至徳元载又改曰顺化五代因之宋干徳二年复曰安化仍为庆州治后为庆阳府治金因之元至元七年省县入府明复置仍为府治　本朝因之】合水县【在府东七十里东西距一百七十里南北距一百五十里东至鄜州界一百二十里西至安化县界五十里南至寜州界五十里北至陜西延安府保安县界一百里东南至陜西鄜州中部县治三百里西南至寜州治一百四十里东北至延安府甘泉县治二百五十里西北至环县治二百五十里汉置畧畔道属北地郡后汉废后魏为襄乐县地西魏侨置蔚州后周废州置北地郡隋开皇初郡废仁寿初置华池县属宏化郡义宁元年分合水县置乐蟠县属宏化郡唐武徳六年又分置蟠交县贞观初省华池县天宝元年改蟠交曰合水县皆属庆州五代周省合水县入乐蟠宋熈宁四年有乐蟠县复置合水县属庆阳府金元明不改　本朝因之】环县【在府西北一百八十里东西距二百三十里南北距三百里东至陜西延安府保安县界一百三十里西至平凉府固原州界一百里南至安化县界九十里北至宁夏府灵州花马池所界二百十里东南至安化县界八十里西南至平凉府镇原县界二百里东北至延安府定边县界一百二十里西北至固原州界八十五里秦置北地郡汉置马岭县为郡治兼领方渠县后汉废隋大业元年复置马岭县属宏化郡唐属庆州景龙元年分置方渠县亦属庆州五代时县废为镇属灵州晋天福四年于方渠镇置威州又置通逺县为州治周广顺二年改曰环州环庆路金属庆原路元省通逺县入州属巩昌路明降州为县属庆阳府　本朝因之】正宁县【在府东南二百四十里东西距一百三十里南北距三十五里东至陜西鄜州宜君县界一百十里西至宁州界二十里南至陜西邠州三水县界五里北至宁州界三十里东南至三水县界二十里西南至邠州治八十里东北至鄜州中部县界七十里西北至宁州界四十里汉北地郡泥阳县地后魏置阳周县属赵兴郡西魏于县置显州后周州废隋开皇中改县曰罗州属北地郡唐属宁州天宝元年改曰真宁五代宋金元因之明万厯二十九年改属庆阳府　本朝因之】宁州【在府南少东一百五十里东西距二百一十里南北距一百三十里东至陜西鄜州中部县界一百五十里西至平凉府泾州界六十里南至陜西邠州界七十里北至合水县界六十里东南至正宁县界五十里西南至邠州长武县治九十里东北至鄜州治二百七十里西北至平凉府镇原县治一百八十里春秋战国义渠戎国秦为北地郡地汉置泥阳县属北地郡后汉因之汉末废后魏太平真君二年置定安县芜置赵兴郡皇兴二年置华州延兴二年为三县又太和十一年改曰班州十四年改曰邠州二十年又曰豳州西魏废帝二年改曰宁州隋开皇初郡废大业初复曰豳州寻改州为北地郡唐武徳初复曰宁州贞观元年置都督府四年府罢天宝初改曰彭原郡乾元初复曰宁州属闗内道五代因之宋曰宁州彭原郡属永兴军路宣和元年置兴宁军节度属环庆路金曰宁州皇统二年罢军属庆原路大定七年改县曰安化元仍曰宁州至元七年省州治安定县入州属巩昌府明初改属庆阳府　本朝因之】
　　形势襟带两川拱揖羣峰北控羌胡南藩闗陜【府志】原阜错列沟涧辐辏山川险固为闗辅保障【明文在中观宇篇赋】
　　风俗好稼穑务本业有先王遗风【旧庆州志】民淳而不争士慤而有文【宋章楶安化楼记】好勇尚武【安化县官署记】
　　城池庆阳府城【周七里十三步因原阜之势而成其形似鳯谓之鳯凰城门四四面有濠即引东西二水所成明成化初增筑南闗瓮城周三里　本朝顺治十五年重修】合水县城【周三里一百八十步门二濠广三丈三尺宋熈宁中筑明末燬　本朝顺治十四年修复乾隆三十三年重修】环县城【周五里三百五十步门三濠深二丈元末筑　本朝乾隆二十五年重修】正宁县城【周二里二十六步门三濠深一丈五尺元至正中因旧址重筑　本朝乾隆三十三年重修】宁州城【周三里四十步南闗城周二里门四阻河为池五代筑龙徳初筑明崇祯末燬　本朝顺治五年复修】
　　学校庆阳府学【在府治东南明洪武初建　本朝康熈四十二年修入学额数二十名】安化县学【在府学南明洪武七年建　本朝顺治以来累修入学额数十五名】合水县学【在县治东元至元中建　本朝顺治十四年重建入学额数八名】环县学【在县治南明洪武初建入学额数八名】正宁县学【在县治东元至正初建　本朝顺治十六年重修入学额数十二名】宁州学【在州治东明洪武二年建本朝顺治中重修入学额数十二名】凤城书院【在安化县城南　本朝乾隆二十六年建又罗山书院在正宁县乾隆五年建又各州县并设有义学】
　　户口【原额人丁一万八百一十九又滋生人丁二千四百二十　屯丁一千三百三十五】田赋【田地一万二千六百三十三顷二十二畆六分六厘零额徴地丁银三万三千六百三十八两四钱三分一厘零粮一千九百五十二石四斗二升九合零　屯田三千二百八十五顷零额徴地丁银九百三十七两六钱九分九厘零粮四千八百二石二升五合零】
　　山川景山【在安化县西一百十里山多奇木怪石及产獐鹿猿猱之属魏书地形志富平县有彰猎山疑即此】寡妇山【在安化县北十五里乐史太平寰宇记寡妇原在安化县界旧五代史庆州北十五里有寡妇山蕃部野鸡俗居之周广顺二年反命环庆二州及府州帅折从阮讨平之府志寡阜砦在县北三十里即寡妇之讹】太白山【在安化县北一百五十里黑水河发源于此】铁边山【在安化县北三百二十里顶平麓险川流萦绕宋范仲淹尝置寨于此】第二将山【在安化县东北一百二十里峯峦髙耸林木茂盛其地居民富庶】白于山【在安化县东北山海经白于山洛水出其阳李吉甫元和志县志白于山一名女郎山在洛源县北三十里】马岭山【在安化县西北七十五里接环县界寰宇记马岭山俗名箭括岭与青山相连亘在废马岭县西一里有马岭坂左右带川相传汉之牧地也九域志安化县有马岭山金史地理志通远县冇马岭坂府志在环县南一百三十里旧多居民冇果实猿鸟之属岩洞幽邃莫穷所止】子午山【在合水县东五十里及宁州正宁县东即桥山也史记封禅书上北巡朔方还祭黄帝冡桥山魏书地形志阳周县有桥山隋书地理志罗川县有桥山又襄乐县有子午山元和志子午山一曰桥山在真宁县东八十里黄帝陵在山上又秦故道在襄乐县东八十里子午山始皇自九原抵云阳即此道也又子午山旧名翟道山在华池县西四十五里寰宇记子午山一名鸡山郦道元水经注有乌鸡水出焉西北注于洛水明统志子午山在合水县东五十里一名桥山南连耀州北抵盐州东接延安绵亘八百余里又横岭在宁州东一百里葢子午山别阜也正宁县志桥山在县东七十里一名子午岭亦谓之横岭又雕梁在县东九十里亦桥山支峯通志山长千余里北入大汉南尽分山其东水皆东南流为延安界其西水皆西南流为庆阳界直南直北皆随地异名】南山【在合水县南一里许巍然屹立林木茂盛】锦屏山【在合水县西四十里其状如围屏】丰峙山【在合水县东南五十里故城川上多林木又八棱山在故城川北】尖山【在环县东一百里山形耸拔因名】青山【在环县西后汉建武六年冯异至义渠青山胡率众降二十一年安定属国胡叛屯聚青山遣将兵长史陈防讨平之刘昭郡国志注北地参□县有青山章懐太子曰山在马岭县西北】牛家山【在环县西一百里牛讹奴族类所居黒水河源于此又名火焰山】乌仑山【在环县北三十里寰宇记通逺军北至灵武路乌仑寨三十里府志山在县北三十里甚髙峻顶濶根狭难于登陟宋时置寨于此】大方山【在环县西南相近有小方山形皆方正】罗山【在正宁县东二十里相传唐天寳初获玉石真人像二十七于此】抚琴山【在正宁县南一里山畔有洞风过如琴音故名】云寂山【在正寜县南十五里苍翠干霄为县屏障又县西南一里有泰山上有青帝庙故名又县西南三里有黎阳山】五掌山【在正宁县东北二里山有五峯其形如掌】髙山【在宁州东发自横岭迤而西至此丰隆特峙】鳯凰山【在宁州东六十里】西山【在宁州西马莲河岸列峙城西】画石山【在寜州西十五里瑚川其石有文灿然如图画因名】南山【在宁州城南二里为州屏障上有元将李思齐故城】横岭【在安化县北十八里产铁形如蛴螬制为刀针极锋利】秦霸岭【在安化县西南一百二十里旧名安化原相传秦穆公会西戎北戎之地又金鸡岭在县西南一百六十里】走马岭【在安化县北二百里其岭耸拔其麓平衍又青沙岭在县北二百二十里多出青沙金石】白城子岭【在安化县北二百三十里东西绵亘二三里上冇白城】节义峰【在安化县西北宋史景祐元年夏人侵庆州伏兵节义峯擒宋将齐宗矩】安定岩【在宁州西一十五里岩如泼墨石可镌砚】青冈峡【在环县北亦曰青冈岭唐开元四年单于副都防张知运击突厥叛戸于青冈岭后唐天成四年朔方节度使康福赴镇自方渠至青冈峡遇吐蕃野利大虫二族大破之宋至道三年遣五路兵讨李继迁诏李继隆出环州继隆以环州路迂乃自青冈峡绕灵武径趋平夏赵珣聚米图经环州洪徳砦有归徳青冈两川归徳川在洪徳东透自盐州青冈川在洪徳西北本灵州大路自此过美利寨入浦乐河至耀徳清边镇入灵州】药地峪【在安化县南二十五里又西姬峪在县西南三里叶胡峪在县西北十里黒泉峪在县北十里东川之东嘉乐峪在县北二十五里葫芦峪在县北一百里】麻峪【在合水县东南七十里故城川东】东原【在安化县东其派自合水县东来兄沟涧皆西流又西原在县西其脉自景山来凡沟涧皆东流为城左右之防】彭原【在安化县西南九十里元和志彭原县有彭池原南北八十一里东西六十里寰宇记原在宁州西隋因原名县】花村原【在安化县西六十里地产牡丹芍药】二谷原【在安化县北五里一名庆元为郡城来脉又八株原在县东北二百八十里与环县接界旧为明珠蕃族之地】长厚原【在合水县西南七十里】汉城原【在合水县西九十里】天池原【在环县南九十里】燕原【在宁州东北六十里襄乐镇后魏置燕州于此】石鼓坪【在宁州东六十里襄乐县有石如鼓扣之有声其地腴可田】花坡【在安化县东十里地多花木为郡人游览处世传不窋遗园】洛河【源出安化县东北东南流入陜西延安府保安县界山海经白于山有洛水出于其阳东流注于渭汉书地理志洛水出归徳县北蛮夷流入河淮南子洛水出猎山括地志洛水出洛源县白于山南入渭寰宇记洛水源出废洛源县北白于山经上郡雕阴县秦望山南过襄洛郡又东南过冯翊衙县旧志洛河在安化县东北二百五十里按洛水今发源延安府定边县东南冡领下东南流入保安界去安化东北二百五六十里旧志山记里数与元和志寰宇记皆合古洛源县白于山盖近今定边县地明统志谓洛水源出府城南乐蟠废县北庆阳旧志又载白于山在合水县北二十里皆误府志冇芦草桥在县北一百七十里谓即洛河之源亦入洛小水非正源明统志又有白豹川在府北二百里与境内西阳川横水川合东南流入保安县洛河府志西阳横水二川源皆出环县境东流径安化县北二百里葢皆洛水上源别流也】东河【在安化县东即白马水也元和志延庆县西临白马川寰宇记白马水出北塞夷中水经注云洛川南径尉李城东北合马岭水号白马水明统志白马川在府北一百二十里南流注东河又东河在府城东来自沙漠至城北合懐安川及灵沟水南流至合水县界为马莲河其灵沟水在府城北五十里府志槐安川源出府城北二十里南流入东河又柔逺川在府城北一百八十里南入槐安川循府城为东河乂石板沟在城北七十里津子沟在城北二十里皆流入东河按汉书地理志郁郅县有泥水应劭曰出北蛮夷中又曰泥阳县在泥水之阳今东河及下流马莲河皆即古泥水也】环河【在环县西东南流至安化县西曰西河合东河明统志环江源出环县北七十里亦名环河流经县城西委曲环抱石桥交跨小沟分流南入安化县界又西河在府城西来自环河流经城下合杨集涧水谷沟下马汀诸水由西转南会于东河其下马汀在府北三十里水滨地平行者常憇于此故名府志环江在环县西十里源出青冈峡流至府西与东河会　按元和志方渠马岭诸谷水东南流经县又随置合水县在马岭水口寰宇记马岭县冇水出西北注水经云与青山水合今环河即马岭水也其下流曰马莲河者葢亦马岭之讹】甜水河【在环县西三里寰宇记甜河在通逺城西从东北蕃部鼻家族北界来明统志有合道川在县西八十里与境内黑水甜水七里沟诸水俱注环县又鸳鸯沟在县西十八里东入环河县志甜水沟在县西三里源出间城县界又城西沟在县西十里亦名赵大夫沟又肃逺城沟在县北四十里七里沟在县东七里马坊沟在县西北二十里清平沟在县西八十里皆流入环河府志合道川源出开城县界二水相合故名又苍耳川在县西九十里佛堂谷水在县西一百里皆东流入环河又安塞川在县东四十里西南流入环河木鉢沟在县东南四十里源出安化县界马岭沟在县东南百里皆西流入环河三岔沟在县南百里东流入环河又杨集涧在府北八十里南流五十里入西河又水峪沟在府北七十里南流二十里又下马汀西流三十里皆入西河】马莲河【在合水县西南即东西二河合流又南经宁州西入泾水明统志马莲河在合水县西南四十里自安化县合冉家河南流入真宁县界会九龙川府志马莲河在宁州西二里自安化县来与九龙川合流经政平镇入泾水】冉家河【在合水县西五十里源出安化县界南流入马莲河又神灵沟在县西六十里冉冡河西沟中央有山特起元至正末居民避兵于此寇至沟口适风电大至若有神灵拥防得全因名】三合水【在安化县西南一百二十里东流至合水县入马莲河】建水【在合水县东一里即乐蟠水也元和志合水县临大小乐蟠二水交口明统志北岔口在安化县城东七十里来自白豹寨南流至合水县会建水又建水在合水县治东源出子午山西南流与北岔川水合谓之合水南入马莲河府志北川在合水县东一里与建水合南流六十里入马莲河又清水沟在县西南一里源出县西南田家里流入合水又小川在县南二十里源出子午山西流入于合水乂锡蜡沟在县东六十里流入建水】瑚水【自环县流经安化县西又南经宁州西入马莲河隋书地理志彭原县有瑚水寰宇记安定县有瑚谷水注水经云瑚水东南至枸邑入洛明统志冇黒水河在安化县西一百二十里源出大白山合蒲川水流入宁州界又瑚川在宁州西四十五里流入马莲河川傍有龙祠府志黑水河源出环县牛家山东南流经安化入宁州界为瑚川又蒲川河源出环县流经府西一百二十里南入黒水河又大乐涧在府南五十里南流至宁州界入瑚水宁州志瑚川在府西二十里旁有湫池祷两有应川中有紫阿石可作砚】九陵水【在宁州东自合水县流入寰宇记安定县冇九陵水源出华池县子午山川中有九堆似陵故名明统志九龙川在宁州东一百二十里一名九陵川自横岭流至州西南合奢延川南注泾水】大延水【在宁州东寰宇记注水经云大延小延水出油水南延溪西南流经襄乐县南于延城西二水合流又油水东出翟道山明统志奢延川在州东一百里一名小延川自横岭流至襄乐故城合大延川又西流至城南会九龙川又有走马水在州东三十里源出桥山东北流入长城又东北注奢延川州志大延水有二源一出横岭之白羊溪谓之白羊水西北流至罗山务一出武亭塞西南流至罗山务合流至襄县城与小延川合至寨子口与合水县谷城川合又南至州城北名城北河绕城西而南入马莲河】故城川水【在合水县南五十里与麻谷大三门相通源出子午山南流入宁州界为谷城川又流径州西北入大延水川旁土壤肥润多产苇荻花药又栁叶沟水在宁州北二十里源出牛头巘西南入谷城川】罗水【在正宁县南西南流入宁州界元和志隋罗川县以县南罗水为名明统志真宁河在真宁城南源出横岭合小河南沟二水西流入宁州界又宁江在宁州东一百里亦名宁河其水清莹旧志罗水自横岭西南流经真宁县南城下亦谓之县河又西南至宁州东南七十里入泾水亦名亚谷河又小河水在县东南流入罗水又龙门川自宁州来经县西北四十里南流入罗水又长沟河在县西十里又马造沟在县北十里皆入罗水】华池水【在合水县东北史记封禅书秦时二渊有祠正义二渊在华池县西子午岭东二川合流故名元和志华池县因县西华池为名明统志华池水在合水县东北七十里其来自保安县至此合豹子川平戎川苗村沟诸水入鄜州界府志华池在县东北一百里】荔原川【在安化县东源出县北二百里东南流经合水县滙华池水入鄜州界又白塔水源出安化县界百里南流入合水县界】豹子川【在合水县东北一百二十里源出安化县界西入华池水】平戎川【在合水县东北源出保安县界南流入华池水】玉梅川【在合水县东明统志玉梅川与延鸠川俱出子午山东流入华池水又鳯川在县东北源亦出子午山流入华池水其水清澈多鸥鹭春月邑人游赏于此府志玉梅川鳯川俱在合水县东七十里又厮坡川在县东八十里亦出子午山有苗村沟水东流入焉又东入华池水又延鸠川在合水县东九十里】于庄沟【在正宁县东二十里南流入邠州淳化县界寰宇记引注水经云县有大陵小陵水出巡和南殊川西南流经宁阳城豳诗云夹其皇涧此即皇涧也今无考人马槽沟在正宁县西北二十里】要册湫【在正宁县东六十里魏书地形志阳周县有湫水唐书地理志真宁县有要册湫寰宇记太平兴国二年封真宁县界要册湫普济王为显圣王明统志湫在县东六十里桥山之尾周围九畆旁有龙祠唐开元中建厯代皆加封号县志湫在县东四十里湫在镇麓俗名圣水泉又史记正义有泥阳湫在县东北四十里疑即此】水波湫【在宁州南四十里旧有祠旱祷辄应】鵞池【在府治北二百三十步唐末郡从事李克新濬宋庆厯中经略安抚使施昌言重修旁通东河】天池【在环县南九十里池形如盘水溢不出】莲花池【在正宁县东二十里旧产莲花】清水泉【在安化县西泉水澄澈冬溢夏凉】暖泉【在安化县北五里其水清甘冬不冻涸名麻家暖泉】圣公泉【在合水县南五十步南山之麓卑祷多应上有圣泉亭又暖水泉在县南四里其水常温】玉泉【在合水县西南七十里石崖上】宝泉【在合水县北二十里宝泉寺出如贯珠】石泉【在环县南五里泉流入环河又唐书贞元十三年杨朝晟城方渠三城师次方渠乏水有青蛇降岩下走视其迹水从而出筑防环之遂为渟渊冇诏置祠名其泉曰应圣今堙】葫芦泉【在环县西明统志在环县西镇戎堡旧有蕃部居之与明珠防藏部相接】温泉【在正宁县西三里有三池皆夏凉而冬温】金沙泉【在宁州南一里沙色如金有泉悬崖而下入九龙川乂暖泉在州东南五里其水冬温】牛圈【在安化县西北二百里四旁皆沙碛中有圈潴水人马给饮宋时章楶置毒于此夏人来犯饮者多毙】石沟泉【在宁州城东北百步许味甘洌】
　　古迹郁郅故城【今安化县北本义渠戎地后汉书西羌传秦恵王伐义渠取郁郅是也汉置县属北地郡后汉废隋唐时置庆州于此元和志庆州占西戎地周本纪曰夏氏政衰后稷子不窋奔狄戎之间今州理东南三里有不窋故城是也春秋战国时为义渠戎国秦属北地郡今州理即汉郁郅县后汉郡境为虏所侵寄寓冯翊后魏文帝大统十一年置朔州周保定元年废朔州为周武防隋开皇三年改置合川镇十六年割宁州归徳县置庆州东北至延州四百四十里东至鄜州三百九十里西至原州三百四十里南至宁州一百二十七里北至盐州五百七十二里顺化县郭下本汉郁郅县后汉迄晋不立州县后魏及周以为镇防隋开皇十六年于合州城西南一里置合水县在马岭白马二水口因以为名至武徳二年改合水为合川县取隋合川镇为名贞观三年改为化天宝三年改为安化至徳元年改顺化寰宇记唐顺化县今复为安化周地图记云郁郅城今名尉李城在两川交口即今县是也注水经云尉李城一名不窋城府志庆州城在今府城北门外周围八里今府志即不窋城又有田家城在庆州城北门外周四里建置未详】宏化故城【在安化县北隋书地理志宏化郡领宏化县开皇十八年置宏州大业初州废旧唐书地理志隋宏化县治宏州故城武徳六年移治今所与合水县俱在州治寰守记宏化城周武帝天和四年筑置长城镇后改为长川镇隋废镇立州唐初州废府志有宏化里在今县北二十里葢即古县也又隋志宏化郡领宏徳县大业初置亦唐初废或曰即今环县之洪徳砦也】洛源故城【在安化县东北本汉归徳县也汉书地理志北地郡领归徳县后汉更始二年封岑彭为归徳侯后废隋书地理志宏化郡统归徳县西魏置恒州后周废又冇洛源县大业初置元和志洛源县东南至庆州三百七十五里本汉归徳县地后汉迄晋无复郡县后魏文帝大统元年复置归徳县大业元年改为洛源县因洛水所出为名旧唐书地理志洛源县隋大业十三年为贼所破因废贞观二年复置又自延州金城县移北永州治于此八年州废以洛源属庆州寰宇记废洛源县在庆州东北二百七十里　按隋志归徳洛源二县并有元和志谓洛源即归徳改名二说未知孰是】彭原故城【在安化县南汉置彭阳县在今平凉府镇原县界后魏徙置于此魏书地形志豳州领西北地郡治彭阳县隋书地理志北地郡统彭原县旧曰彭阳后魏置西北地郡开皇初郡废十八年改县曰彭原旧唐书地理志彭原县武徳元年置彭州贞观元年州废县属宁州元和志县南至宁州一百里本汉彭阳县地后汉又为富平县地后魏破赫连定后于此复置富平县废帝改为彭阳隋改曰彭原寰宇记县在宁州西北一百里因彭池原为名九域志熈宁九年改属庆州在州西南八十里元史地理志至元七年并彭原入庆阳府】富平故城【在安化县西南汉置富平县在今宁夏府灵州界后汉徙治于此为北地郡治永初五年以西羌乱诏徙郡池汤永建四年归旧县永和六年复徙冶冯翊县遂废魏书地形志西北地郡领富平县后废寰宇记富平故城在乐蟠县西八十里彭原县界】畧畔道故城【在合水县西南汉置属北地郡后汉省隋书地理志北地郡彭原县有乐蟠城西魏置蔚州后周废元和志庆州乐蟠县北至州三十二里本汉畧畔道地今县理北五里略畔故城是也后汉及晋此地无复郡县后魏文帝于此置蔚州周武置北地郡隋开皇三年罢郡义宁元年分合水置乐蟠县属宏化郡取乐蟠城为名按略畔乐蟠皆指此城方言讹舛故不同耳又曰畧畔道故城在合水县西南三十八里寰宇记乐蟠县在庆川南四十里后魏大统六年于此置蔚州后周建徳二年置北地郡略畔故城在县东北五里九域志熈宁四年省乐蟠县入合水明统志乐蟠废县在合水县西南七十里延绥志乐蟠城宋金以来废为金柜镇明设华池驿于此】蟠交故城【今合水县治元和志合水县西至庆州五十里本汉略畔道地后汉至晋此地皆无郡县后废为襄乐县地武徳六年分合水县置蟠交县以城临大小乐蟠二水交口因以为名天寳元年改为合水县寰宇记合水县后周显徳三年并入乐蟠九域志熈寜四年省华池乐蟠二县复置合水县在庆州东南四十五里】马岭故城【在环县东南史记匈奴传秦昭王伐残义渠于是冇北地郡汉书宣帝纪五鳯三年置北地属国地理志北地郡秦置治马岭县后汉徙郡治富平而马岭县废隋复置顔师古曰川形如马岭故以为名元和志马岭县东南至庆州六十里本汉旧县汉末为虏所侵至后魏为朔州地隋大业元年分合水县于此置马岭县后汉县之旧名也十三年县废义寜二年于今县理北四十里百家堡复置以县西一里有马岭坂因名旧唐书地理志马岭郡县治天家堡贞观八年移理新城五代时废文献通考石晋以宁州之马岭镇威州九域志通逺县有马岭镇元废明统志马岭废县在环县南一百三十里】方渠故城【在环县南汉书属北地郡后汉废唐景龙元年分马岭县复置元和志县东南至庆州一百八十里唐书贞元十三年邠宁节度使杨朝晟城方渠以遏吐蕃路五代初废为镇属灵州寰宇记冇通逺军本西蕃邉界灵州方渠镇晋天福四年建为威州仍割寜州木波马岭二镇之周广顺二年避御名改为环川显徳四年降为通逺军管通逺县并木波石昌马岭三镇治通逺县与州同置九域志周通逺军淳化五年复为环州南至庆州一百八十里北至渭州三百八十里西南至原州二百五里东南至盐州三百七十五里西北至灵州四百六十五里治通逺县天圣元年改曰方渠景祐元年复曰通逺宋史地理志环州冇方渠砦明统志方渠废县在环县南七十里葢宋砦也】阳周故城【在正宁县北汉置阳周县在今延安府安定县界后魏改置于此元和志正宁县西北至宁州七十里本汉阳周县地后魏置泥阳惠涉二防军孝文太和十一年复置阳周县隋开皇十八年改为罗川县天寳元年改为真宁唐书地理志是年获玉真人像二十七因更名寰宇记真宁县在宁州东南八十里明统志阳周城在真宁县北三十五里县志一名驰武城汉魏阳周县及西魏置显州皆治此按秦汉阳周本属上郡自后魏重置始属赵兴郡即今正宁唐宋诸志皆以正宁为即古阳周桥山黄帝陵俱在县境然以地界考之真宁在子午山西其东北为中部县乃汉翟道县属左冯翊又北为汉直路县属北地郡又东北至鄜州始为汉上郡境阳周既属上郡不应跨两郡越重山而在正宁界也据水经注古阳周在走马水北应在今延安府安定县北界正宁之阳周乃后魏侨置非故县也桥山黄帝陵皆当据水经注改入延安府】泥阳故城【在宁州东南汉初郦商破章邯别将苏驵军于泥阳地理志县属北地郡以在泥水之阳而名后汉末寄治冯翊此城遂废魏书地形志阳周县有泥阳城史记正义泥阳故城在罗川县北三十一里元和志定安县本汉泥阳县今县理东南十五里泥阳故城是也九域志襄乐县有泥阳镇宁州志有泥阳里在州东五十里】义渠故城【在宁州西北史记秦本纪厉公三十三年伐义渠虏其王恵文君十一年县义渠后十年伐取义渠二十五城匈奴传秦昭王时宣太后诈杀义渠戎王遂伐残义渠于是秦冇陇西北地上郡汉书地理志北地郡领义渠道后汉建武六年冯异自栒邑进军义渠并领北地太守事县寻废班彪西征赋登赤须之长坂入义渠之故城后赵録石勒太和二年刘引攻长安石虎驰救大破引于义渠即古城也括地志宁庆二年春秋战国为义渠戎国之地】大□故城【在宁州东南汉书地理志北地郡领大□县后汉建武元年邓禹自枸邑征兵至大要县寻废顔师古曰□即古要字音一遥反】襄乐故城【在宁州东北汉置襄洛县属上郡在今延安府界后魏徙置于此魏书地形志豳州领襄乐郡太和十一年置治襄乐县隋书地理志北地郡领襄乐县后魏置襄乐郡后周废又西魏置燕州后周废元和志县西南至宁州六十里本汉襄洛县属上郡后魏孝文改洛为乐寰宇记县城本后魏燕州城也周地图记云文帝大统十六年置燕州因筑此城元史地理志至元七年并襄乐入宁州州志襄乐旧县在州东北燕原下今为镇】独乐故城【在宁州东南汉置县属上郡在今延安府界后魏移置于此魏书地形志赵兴郡领独乐县寰宇记定平县东北三十里有独乐故城】同川废县【在安化县西八十里元和志同川县东至庆州八十里本汉郁郅县地义宁二年分宁州之彭原县西南十五里三泉故城置三泉县武徳元年改为同川县因同川城为名寰宇记宋干徳二年并入安化县府志今同川里】延庆废县【在安化县东北隋书地理志宏化郡西魏置朔州周废元和志延庆县南至宁州四十里本汉郁郅县地后魏于今县理置朔州隋开皇中改置合水县唐武徳六年移丰州户住此仍分合水县置白马县西临白马川水为名天寳元年改名延庆寰宇记延庆县本汉郁郅县之栁谷城周显徳六年并入安化】怀安废县【在安化县东北唐置属庆州元和志懐安县南至庆州一百六十里居近党项蕃落开元十六年检逃户所置故以懐安为名五代时废寰宇记懐安废县在庆州东北一百六十里又废芳池州都督府寄在庆州懐安县界管小州十曰静獯王濮林尹位长寳宁并党项野利民种落】参防废县【在安化县西北汉书地理志安定郡参防县主骑都尉治后汉属北地郡晋废】华池废县【在合水县东北隋置元和志华池县西南至庆州一百五十里本汉归徳县地隋仁夀二年于今县东北二里库多汗故城置华池县因县西华池水为名旧唐书地理志华池县大业十三年废武徳四年复置又于此置临州总管府七年罢总管府贞观元年废林州以华池庆州寰宇记华池县西魏时置蔚州后废至隋复置因旧名大业元年自库多汗城移于今所九域志熙宁四年省华池入合水县明统志华池废县在合水县东北一百二十里宋省为镇今设巡检司　按隋志既云乐蟠城西魏置蔚州后周废于华池县下又言西魏置蔚州后周废两县相去仅二百里不应一时并有置蔚州以元和志寰宇记考之则隋志华池县下之蔚州为重出也】定安废县【今宁州治后魏置为豳州治魏书地形志豳州皇兴二年为华州延兴二年为三县镇太和十一年改为班州十四年为邠州二十年改焉领赵兴郡郡领定安县皆太平真君二年置隋书地理志北地郡后魏置豳州西魏改宁州大业初复曰豳州治定安县旧置赵兴郡开皇初郡废大业初置北地郡元和志宁州古公刘邑周为义渠戎国秦为北地郡地后魏置豳州废帝三年改为宁州以抚宁戎狄为名后周改北地郡隋又为宁州大业中又为郡武徳元年复为宁州东至防州三百二十里西至泾州一百五十里南至邠州一百三十里北至庆州一百三十里定安县郭下本汉泥阳县后魏太武置定安县取定俗安人为义今在县理西北三里定安故闗隋开皇三年移县入废赵兴郡金史地理志大定七年更名安定元史地理志至元七年并安定入州】定平废县【在宁州南唐置属宁州元和志县北至宁州七十里自汉至晋并泥阳县地后魏至周并为安定县地隋大业十年于此筑城置枣社驿武徳二年于驿分定安置定平县唐书地理志宁州定平县在邠州北六十里唐末丧乱曾为衍州周显徳五年废州为定平县邠州寻属宁州宋又邠州九域志熈宁五年又属宁州宋史地理志政和七年又邠州金志又属宁州元史地理志至元七年省定平属宁州州志定平旧县在州南六十里】安化废州【在府境旧唐书地理志安化州都督府寄在庆州界管小州七曰永州威州旭州莫州西沧州儒州琮州又安定州都督府亦寄在庆州界管小州七曰党州桥州乌州西戎州野利州米州还州又冇静边州都督府贞观中置后侨治庆州境皆天寳后废】定边城【在安化县北三十里九域志通逺县有定边塞宋史地理志元符二年环庆路进筑定边城后改为军东至九阳堡三十五里西至绥逺寨二十里南至横山砦三十里北至通化堡二十里政和六年又置定边县为倚郭金为定边砦属环州又曰皇统六年以地赐夏人】大顺城【在安化县北一百五十里宋史庆厯初范仲淹知庆州州之西白马铺砦当后桥川口在贼腹中仲淹欲城之宻遣子纯祐与蕃将赵明据其地引兵随之至柔逺始号令之版筑皆具旬日而城成即大顺城是也大顺既成而白豹金汤皆不敢犯九域志安化县有大顺城府志城在县西北一百五十里去金汤城四十里】白豹城【在安化县北宋史康定九年韩琦使任福攻白豹城克之地理志白豹城旧属西界元符二年复修赐旧名南至柔逺砦五十里北至胜羌堡五十里后属定边军元废府志大顺城北四十里为白豹城】镇安城【在安化县东北接陜西延安府界宋史地理志政和六年筑东至鄜延路通庆城三十里南至威邉砦三十里旧志又骆驼城在县东北一百里周二里即宋绥逺砦】木波城【在环县南四十五里唐为木波堡贞元九年诏城盐州命朔方都虞侯杨朝晟戍木城堡十三年朝晟城木波五代时为木波镇属宁州周割属通逺军寰宇记军南至木波镇界四十里九域志通逺县有木波镇元废】合道城【在环县西南七十里通鉴唐贞元十三年杨朝晟城方渠合道木波三城九域志通逺县有合道城元废】细腰城【在环县西宋史种世衡知环州环原之间明珠灭臧康奴三族最大其北有二川交通西界庆厯四年范仲淹议筑细腰城防其路橄世衡董其事城成自环州改原州】安边城【在环县西北宋史地理志地名徐家台崇宁五年筑赐名东至清平闗　十里金为安边塞元废旧志城在县西北一百二十里明　治中为设千户所今废】兴平城【在环县北宋史地理志地名灰家嘴元符元年筑赐名南至洪徳寨二十里北至清平闗三十里今为兴平堡元废】曲子城【在环县南九十里明永乐初征西将军何福筑　本朝顺治十六年重建又灵祐城在县南一百五十里亦何福筑】长城【在环县北三里元和志秦长城在马岭县西北一百二十六里防恬所筑寰宇记在通逺城北一里又旧志长城在正宁县东六十里亦防恬所筑俗谓之防恬城】庆阳废卫【在府治西北明洪武四年建　本朝顺治初设守偹掌屯事雍正五年并入安化等州卫】五柞亭【在宁州南后汉书郡国志泥阳有五柞亭寰宇记在定平废县今无考】公刘庄【在安化县北三十里其地有腴田数畆号天子掌人不敢垦相传为公刘庄】灵武台【在环县东北三里寰宇记庆州有灵武台在马岭北即此】范仲淹旧宅【在安化县治东仲淹为环庆安抚时所居今为庆储库】安化楼【在府治南宋知州章楶建并记】临川阁【在府城南鵞池上宋建蒋之奇冇诗】安定阁【在正宁县东七十里阁对安定砦分奇挹秀如而画屛】昼闲堂【在安化县治南唐髙祖为宏化留守时建有太宗书石刻尚存】锡庆堂【在府城内宋知州蔡挺建】视事堂【在府城内宋范纯仁帅庆阳时建】江汉堂【在府城内宋范纯粹知庆州时建晁补之为记】柔逺堂【在府城西柔逺砦山顶可以凭髙望逺宋时建】观兵亭【在环县东六里宋种世衡建古教场也又县东七里有通逺亭亦宋时建今为送迎之地】一川风月亭【在宁川治后圃宋建有莲池栁港花屿兰皋诸胜】
　　闗隘驿马闗【在安化县西南九十里唐兴元初朱泚败走自泾州北趋驿马闗即此冇城周一百四十里明治中置巡司正徳十年废】清平闗【在环县北六十五里宋史地理志地名之字平元符二年筑赐名西至安边城四十里南至兴平城三十里今废府志在县西北六十里前明置清平堡嘉靖中移庆阳中路游击驻此】雕岭镇【在正宁县东一百里雕岭上明初置巡司万厯中废】槐安镇【在安化县东北一百五十里九域志安化县有懐安业乐五交景山四镇府志槐安在县北一百五十里按即唐怀安县后讹为槐安道路寛平最为要害宋范仲淹置镇北控安寨川去环州木波镇八十里二镇为诸路之援明置巡司成化中巡抚马文升増筑城堡周六里道通定边花马池相为应援又定边巡司在县北一百六十里即古定边军明亦置巡司今俱废】五交镇【在安化县东北一百十里西北去槐安镇三十里有城周二里宋范仲淹筑又业乐镇在县东北八十里去怀安镇七十里有城周二里二十步亦宋范仲淹筑又景山镇在县西一百里】董志镇【在安化县西南九域志彭原县有董志萧赤城宁羌四镇府志董志镇在今县西南一百二十里四达通衢贸易辐辏之地有堡明嘉靖中十七年叅政汪尚宁筑又赤城堡在县西南七十里嘉靖三十年叅议陈其学筑又温泉堡在县西南八十里秦霸岭堡在县西南一百十里俗呼张官儿寨皆陈其学筑】华池镇【在合水县东北一百二十里即古华池县九域志合本县有金柜鳯川华池平戎四镇宋史地理志熈宁七年改华池镇为砦有东华池西华池二砦县志镇在县东北一百二十里明设巡司今革本朝顺治十年曾移合水县治于此十四年还旧治】鳯川镇【在合水县东北五十里东南去华池镇五十里西去本府一百五十里宋范仲淹筑控子午岭入西夏界】平戎镇【在合水县东北一百六十里宋史地理志安化县有平戎镇元丰四年废元祐元年复明统志平戎寨在合水县东北一百八十里宋范仲淹筑】太白镇【在合水县东一百二十里】马岭镇【在环县南一百二十里即古马岭县东南至府城七十五里至阜城镇二十五里宋范仲淹筑为镇明成化中巡抚马文升重筑今废】木鉢镇【在环县南五十里即宋木波镇明成化中马文升增筑故城周三里建仓储粮一方称便】石昌镇【在环县西寰宇记通逺县有石昌镇府志在县西三十里亦宋范仲淹筑】襄乐镇【在宁州东北六十里即古襄乐县明洪武初建巡司嘉靖间筑城】政平镇【在宁州东南六十里即古定平县】枣社镇【在宁州镇三十里亦名旱社九域志定安县有交城旱社二镇】大昌镇【在宁州西三十里九域志定平县有永昌一镇金史地理志定平县冇大昌镇府志大昌镇在今州西四十里大昌原又焦村镇在州西三十里新村镇在州西五十里】湫头镇【在正宁县东九域志县有山河显圣二庙府志湫头镇在县东四十里即显圣镇也又委家镇在县东七十里皆有堡】平子镇【在正宁县北三十里又山河镇在县北五十里有堡艾嵩镇在县东北七十里与陜西鄜州中部县接界】东谷砦【在安化县东北九域志县有东谷西谷柔逺大顺安彊五砦府志东谷砦在县东北七十里南去槐安镇三十里至今称为老砦又西谷砦在县西北一百八十里皆宋范仲淹筑】柔逺砦【在安化县北一百四十里北至白豹谷三十里宋仁宗时夏人入寇巡检杨承吉拒战于柔逺砦即此元废明成化中筑城周二里】安疆砦【在安化县西北宋史地理志本西人疆砦于元丰五年收复赐名元祐四年赐夏人绍圣四年修复后属定边军南至大顺城四十里今废】府城砦【在安化县西北宋史地理志安化县有府城砦元丰四年废府志今名阜城镇在县北五十里明置递运所于此】白豹砦【在安化县北三百里即宋白豹城范仲淹所筑明改为砦】横山砦【在安化县北宋史地理志地名西擦移元符元年建筑赐名南至通塞堡三十里北至定边军三十里又绥逺砦本骆驼巷元符元年建筑赐名东至定边军二十里北至神山砦约五十里又宁羌砦地本萌山三岔元符元年建筑赐名东至绥逺砦六十里又威边砦东至洛河川二十里北至镇安城二十里今皆废府志横山砦在府北一百里其北为绥逺砦北接金汤砦共宁羌威边二砦皆废】荔原砦【在安化县东北一百二十里宋合水县之堡宋史治平末蔡挺知庆州筑城马练平为荔原堡金史地理志庆阳府有荔原堡】寡阜砦【在安化县北三十里明成化间知府王贵筑更名义安堡嘉靖间知府王来又改名富砦又马蹬砦在县北七十里周一百步】金汤砦【在安化县东北二百里接陜西延安府保安县界北接榆林宁寨堡界本宋砦属延州明改属庆州】乌仑砦【在环县北九域志通逺县有乌仑肃逺洪徳永和平逺定边团堡安寨八寨府志乌仑城在县北三十里又肃逺城在县北四十里洪徳城在县北六十里平逺砦在县北七十里团堡砦在县西北五十里安塞砦在县西四十里永和砦在县东南一百里】安化砦【在环县东七十里又徐家窋砦在县北一百三里胡河川上寛夷平衍可容数百人郷人常避兵于此今更名徐家台】天固堡【在安化县西南寰守记在彭原县南隋置甚险固府志堡在县西南八十里】雪泥堡【在安化县西北九域志安化县有雪泥美泥二堡府志美泥砦在县西北一百里去槐安镇五十里雪泥砦在县西北一百五十里去西谷砦二十里皆范仲淹筑】通塞堡【在安化县北宋史地理志庆州有通塞堡元符元年建筑南至槐安镇四十里又胜羌堡东至洛河川二十里南至白豹城五十里又麦川堡本名麦经岭政和六年赐名南至威邉砦十五里北至镇安城十里又威宁堡本名衡家堡政和六年赐名西至定边军十五里又懐威堡东至鄜延路通庆城十五里南至威宁堡二十里又矜式堡西至定邉军约二十里府志有懐逺砦在府东北二百里东接延安府界即古懐威堡也】九阳堡【在安化县西北宋史地理志定边军有九阳堡东至镇安城二十里西至定邉军三十五里又通化堡南至定边军二十里观化堡南至通化堡二十里鸡嘴堡东至通化堡约二十里南至绥逺砦十六里又神堂堡大观二年建筑赐名东至观化堡三十里南至绥逺砦三十里今俱废】阿原堡【在环县东北一百里宋史地理志环州有阿原堡地名见罗沟堡政和三年赐名东至绥逺砦三十里又罗沟堡地名火罗沟南至阿原堡四十里朱台堡本朱灰台东至鸡嘴堡十八里西至木堡约五十里皆政和三年建筑赐名】恵丁堡【在环县东北九十里宋史地理志环州有恵丁堡东至宁羌砦约四十里西至麝香堡约三十里又麝香堡北至乌丁原约十里】木堡【在环县东北一百四十里旁有木原宋史地理志环至有木堡东至宁羌砦二十五里南至恵丁堡四十里】归徳堡【在环县北宋史地理志环州有归徳堡东至木堡五十里南至洪徳砦四十里又通归堡东至归徳堡二十里南至洪徳砦二十里又流井堡东至兴平城四十里西至安邉城三十里定戎堡南至兴平城五里北至清平阙十里旧志通归堡在县东北七十里流井堡在兴平城西北四十里】解家堡【在正宁县东北四十里又安兴堡在县东南十五里髙石堡在县西北二十五里西谷堡在县北二十五里皆明叅政汪尚宁李磐等相继建筑】第二将营【在安化县东北金史地理志荔原堡西有第二将营在白豹城南七十五里明统志第二将城在府东北一百二十里府志城周围七里】宏化驿【在府治北明初置南至合水县华池驿六十里又旧有驿马闗驿在府西驿马闗今裁】华池驿【在合水县西六十里南至正寜县十九里乂旧有邵庄驿在县东一百里宋庄驿在县西闗今俱裁】彭原驿【在宁州治南南至政平驿六十里】政平驿【在宁州东南政平镇南至陜西邠州长武县宜禄驿八十里皆明洪武三年置】
　　津梁东河桥【在府城东南又西河桥在城南】同川桥【在安化县西八十里其石天成不假人为下通干流泉】合水桥【在合水县东十里】清水桥【在合水县西南一里其水虽经骤雨而流不浊】环江桥【在环县北二里】龙门川桥【在正宁县西十里】九龙桥【在宁州东跨九龙川】马莲桥【在宁州西南一里马莲河上】
　　陵墓古黄帝陵【在正宁县东括地志黄帝陵在宁州罗川县东八十里子午山　按陵今又见鄜州中部县以地考之当在延安府安定县详见古迹】夏不窋墓【在府城东三里元和志在顺化县东二里明统志碑文剥落上有片石大书周祖不窋氏墓】秦太子扶苏墓【在宁州西十五里元和志在安定县西北十八里始皇太子监防恬筑长城始皇崩李斯矫诏赐死于此寰宇记在嵩城原明统志在宁州西十五里其碑尚存又见延安府】汉传介子墓【在安化县西二里】公孙贺墓【在安化县东南二十里有碑】唐郭子仪墓【在合水县东南一百二十里有碑子仪十一世孙讷刻】宋张吉墓【在合水县西二十里】
　　祠庙不窋庙【在安化县南明统志庙有塑像西壁绘文王以下三十七王像】公刘庙【在安化县西南八十里】七君子祠【在宁州治西南宋建六君子堂于州治内碑燬无存明初改建祀隋刺史梁毗元谐唐刺史狄仁杰防御使李勣宋防御使李允则推官孔道辅治元年增祀知州刘纲号七君子】狄梁公庙【在宁州西宋范仲淹有记】韩范祠【在府学南祀宋韩琦范仲淹】威靖祠【在环县治南杞宋种世衡】旌忠庙【在环县城内祀宋环州统制强霓及弟强震】甘节庙【在正宁县城内祀明都御史景清】忠烈祠【在宁州治南明崇祯勅建祀忠臣王信】
　　寺观凝夀寺【在宁州南六十里定平废县宋张舜民记谓定平山不如水水不如寺寺不如凝寿】佛山寺【在宁州西南金大定中建】承天观【在正宁县南抚琴山旧名通圣观唐开元二十三年宗梦羣仙现于罗底诏访寻于罗川县东堡村底宋庄冇一老人引至洞口见一白光入穴遂掘得二十七仙玉石之像各题名姓得道去处并老人亦一仙之数以应二十八宿乃置观曰通圣宋贞宗改曰承天兵部尚书李维记】
　　名宦汉杜延年【杜衍人宣帝时诏拜北地太守选用良吏捕系豪强郡中清静】冯异【頴川武城人建武时领北地太守事青山胡率万余人降异人击卢芳将贾览匈奴薁鞬日逐王破之上郡安定皆降】南北朝周阎庆【河隂人为宁州刺史性寛和不苛察百姓悦之】宇文贵【齐王宪子建徳中出为豳州刺史贵虽出自深宫而留心庶政性聪敏过目辄记逺近服其明察】隋杨宏【髙祖从弟立为河间王开皇初出拜宁州总管在州治尚清静甚有恩恵】栁俭【河南解人大业毕拜宏化太守入朝郡国毕集帝谓苏威牛宏曰其中清名天下第一者为谁威等以俭对赐帛二百匹及大业末盗贼蜂起俭抚结人夷卒无离畔境以保全】唐狄仁杰【太原人中宗时为宁州刺史抚和戎落得其懽心郡人勒碑以颂后迁豫州时越王兵败支党余二千人论死仁杰宻疏其诖误有诏悉谪戌邉囚出宁州父老迎劳曰狄使君活汝耶因相与哭碑下斋三日乃去】宋姚内斌【卢龙人太祖时西夏数犯西鄙以内斌为庆州刺史兼清白两池榷盐制置使在郡十数年西夏威服不敢犯塞】董遵诲【范阳人干徳六年以西夏近边授通逺军节度使既至召诸族酋长谕以朝廷威徳刲羊酾酒宴犒甚至众皆悦服后数月复来扰邉遵诲率兵深入其境击走之俘斩甚众夷落以定太祖嘉其功就拜环州刺史如故太宗即位兼领灵州路巡检在军凡十四年安抚一面夏人悦服】田仁朗【元城人开寳七年以西北边内侵选知庆州仁朗至率麾下往击大破之其酋长相率请和仁朗烹牛置酒与之约誓邉境乃宁玺书褒美】慕容徳丰【太原人太平兴国二年知庆州兼邠宁都巡检尝破小遇族夺名马数十匹诏书褒谕居任九年以简静为治边镇安之】刘文质【保塞人太宗时知庆州李继迁入寇文质将出兵官吏不敢发库钱乃以私钱二百万给军士皆感奋遂大破贼】田绍斌【汾州人真宗初授环庆灵州清逺军部署庆州有野鸡族数为寇掠道路患之绍斌召其酋帅三人防臂馘劓放还寇感化帖服】曹玮【灵州人真宗时为环庆路兵马都軡辖尝上泾原环庆两道图帝以示左右曰山川险固出入战守之要举在是矣因勅诸将按图记事天禧中以玮为环庆縁边巡检安抚使委乞骨咩大门等族闻玮至归附者甚众】阎日新【临涣人真宗时为庆州都监命管勾邠宁环州驻泊兵马时部署张凝屡入邉界焚族帐日新皆提兵应援未几知庆州上言野溪三门等族恃险隘桀黠难制请开古川道东至乐业镇西出府城从之】赵振【归信人真宗时为庆州沿邉都巡检使时金汤李钦白豹神木马儿髙罗跛臧三族尤桀悍难制振募降羌防以利令相攻破十余堡钦等诣振自归不敢复犯后知环州元昊将反为金银冠佩隐饬甲骑遗羌属振潜以金帛诱取之以破其势及刘平等皆败惟环庆无患】孔道辅【曲阜人孔子四十五代孙真宗时为宁州军事推官数与州将争事有蛇出天庆观真武殿中一郡以为神州将帅官属往奠拜之欲上其事道辅径前以笏击蛇碎其首观者初惊后莫不叹服】田敏【易州人真宗时为环庆路都总管时后桥属羌数叛扰邉敏诛违命者十八族又败罗骨于三店川】范雍【河南人环原州属羌扰边以雍为安抚使建言属羌因罪罚羊者旧输钱而比年责使出羊羌人颇以为患请如旧输钱罪轻者以汉法赎金从之】杜杞【无锡人仁宗时知庆州蕃酋帅众千余内附夏人以兵索酋劫边户掠马牛冇诏责杞杞言彼违誓举兵酋不可与因移檄夏人不偿所掠则酋不可得既而兵亦罢去】史方【开封人知环州兼环庆路兵马都监先是磨媚等六族内寇方谕以恩信乃传箭牵羊乞和减禁兵五千徙内地以省邉费】景泰【普州人通判庆州上言元昊虽称臣诚恐包藏祸心当选主将练士卒修城池储赀粮以备不虞三疏不报俄元昊反又上邉臣要畧二十卷会有荐泰知兵者召知宁州】范仲淹【呉县人仁宗时知庆州为环庆路经畧安抚縁邉招讨使至部即奏行邉以诏书犒赏诸羌阅其人马为立条约诸羌皆受命自是始为汉用庆之西北马铺砦当后桥川口在贼腹中仲淹引兵城之曰大顺城大顺既城而白豹金汤皆不敢犯环庆自是寇益少】滕宗谅【河南人范仲淹荐以自代擢天章阁待制徙知庆州】任福【开封人仁宗时知庆州兼环庆路副总管上言庆州去蕃族不逺愿勒兵境上按亭堡谨斥堠因经度所过山川道路以为缓急攻守之备帝善之聼便宜从事夏人寇保安镇戎军福部分诸将破白豹城平骨咩等四十一族】耿傅【河南人通判庆州时议进兵西讨以傅督一道粮馈会元昊入寇叅任福行营军事遇敌姚家川诸将失利敌骑益至武英劝传避去传不荅英叹曰英当死君文吏无军责奈何与英俱死傅指顾自若被数创乃死赠右谏议大夫】杜惟序【安喜人权知庆州会任福败以骑兵数千人败三砦斩首数百级】王仲寳【髙宻人仁宗时知庆州兼经畧安抚招讨副使破金汤城赐诏奬谕徙澶州副总管安抚使范仲淹奏留之】韩綘【雍叩人仁宗时知庆州熟羌据堡为乱即日讨平之】范恪【开封人康定初为庆州北路都巡检使与攻白豹城破之既还夏人遣骑袭其后恪设伏邀击斩首四百级生获七十余人尝与总管杜惟序钤辖髙继隆分讨汉乞薜马都嵬三砦恪先破都嵬而继隆□薜马不能下恪驰往取之既人援惟序下汉乞砦】种世衡【洛阳人仁宗时知环州蕃部有牛家族奴讹者素倔强未尝出谒郡守闻世衡至遽郊迎世衡与约明日当至其帐往劳部落是夕雪深三尺世衡縁险而进奴讹大惊曰前此未尝有官至吾部者公乃不疑我耶率其族罗拜聴命羌酋慕恩部落最强世衡得其死力诸部冇贰者使讨之无不克其后百余帐皆自归尝课吏民射有过失射中则释之人人自励皆精于射由是数年敌不敢近环境迁环庆路兵马钤辖范仲淹檄令与蒋偕筑细腰城世衡时卧病即起将所部甲士昼夜与筑城成而阜】郭逵【洛阳人为环庆兵马都监遭母忧不得解官凡三请乃许庆帅杜杞赆以钱四十万谢弗受】傅求【考城人知庆州环之定边砦蕃官苏恩以小过疑惧而遁将佐议致讨求谓恩非素防贰者乗以兵必起邉患但遣禆将从十数卒扣其帐开以祸福悉感泣还砦如初】马怀徳【祥符人为环庆路副都总管环州蕃官苏恩以其属叛往降之】安俊【太原人仁宗时为环州都监破赵元昊吃□井那等诸砦安抚使韩琦上其功迁环庆路都监】武英【太原人仁宗时为环庆路驻泊都监破党平族又从任福破白豹城】髙敏【登州人为环庆都监主蕃部事羌人以兵三十万来寇总管杨遂驻兵大义以敏为先锋夏人攻夺大顺水砦敏毎出战多所斩获次榆木援兵不至中流矢死赠嘉州刺史】孙沔【会稽人仁宗时凡三知庆州邉人服其能】刘几【洛阳人孙沔荐其才堪将师使知宁州俗喜巫军校仗妖法结其徒乱有口几使他兵伏垒门以伺夜半尽擒之】蔡挺【宋城人英宗时知庆州上书论攻守大计夏人大入谅祚亲率军攻大顺城挺料城坚不可破而柔逺城恶亟遣总管张玉将鋭师守之谅祚移寇柔逺玉夜斫营夏人惊扰溃去挺筑马练平为荔原堡分属羌三千人守之】孙长卿【扬州人英宗时知庆州州据险髙患无水长卿凿百井皆及泉泥阳有罗川马岭上构危栈下临不测之渊过者惴恐长卿访得唐故道辟为通涂】萧注【新榆人熈宁初知宁州环庆李信之败列城皆坚壁注独启辟夜宴如平时】张舜民【邠州人神宗时为襄乐令王安石倡新法舜民上书言不当与小民争利时人壮之】吕由诚【开封人知合水县王中立种谔征灵州由诚部运随军天寒食尽他邑役夫多溃去惟由诚所部分无失者】赵卨【依政人神宗时知庆州夏人欲袭其新垒大治攻械卨具上挠夏计及夏侵兰州卨遣曲珍将兵直械盐韦俘馘千人其酋栧厥嵬名宿兵于贺兰原时出攻邉卨遣将李照甫蕃官归仁左右分击又令败端彦趋贺兰原伏兵平夏生擒嵬名获老幼三万余】俞充【鄞人神宗时知庆州庆阳兵骄小绳治辄肆悖充严约束斩妄言者于军门闻有病苦则巡抚劳饷死不能举者出私财以周其丧以故莫不畏威而懐恵环州田与夏境犬牙交错毎获必遭掠多弃勿理充檄所部复以时耕植慕家族山夷叛举户亡入西者且三百充遣将张守约耀兵塞上夏人亟反之】郑仅【彭城人知宁州诸军多杀老弱持首要赏仅下令非强壮而能生致者赏半之有内附羌追寇得老人不忍杀擒之乃其父也相持哭一军憾恸时诸路争进讨奏防仅独保境不生事寇亦不犯】姚兕【五原人神宗时为环庆巡检与夏人战一矢毙其酋众溃因乘之遂破兰浪敌大举寇邉诸砦皆受围兕时驻荔原堡先羌未至据险张疑兵伺便辄出有悍酋帅临阵甚武兕斩其首还手射数百人又遣子雄引壮骑驰掩其后所向必克敌退攻大顺城兕复往救转鬪三日斩级数千卒全三城庆军叛兕以亲兵守西闗盗不得入而奔兕追及下马与语皆感泣罗拜誓无复为乱】张守约【濮州人神宗时知环州慕家族狼难制摇动种落勒兵讨擒之】范纯仁【仲淹子神宗时知庆州秦中方饥擅发常平粟赈贷僚属请奏而须报纯仁日报至无及矣吾当独任其责或谤其所全活不实诏遣使按视会秋大稔民讙曰公实活我忍累公耶昼夜争输还之环州种古执熟羌为盗流南方过庆呼寃纯仁以熟吏非盗也古避罪谰讼诏御史治于宁州纯仁就逮民万数遮马涕泗不得行至有自投于河者狱成古以诬告谪加纯仁以他过黜知信阳军】范纯粹【纯仁弟哲宗时代兄知庆州时与夏议分疆界纯粹请弃所取夏地曰争地未弃则邉隙无时可除宜修明战守救援之法朝廷是之及夏侵泾原纯粹遣将曲珍破之于曲律横山夏众遁去】章楶【浦城人哲宗时知庆州时朝议戢兵捐葭芦安疆等四砦予夏夏得砦益骄楶言夏嗜利畏威不有惩艾邉不得保息宜稍取其土疆如古削地之制以固吾圉然后诸路出兵择据要害势将自蹙矣遂乗便出讨以致其师夏果入围环州楶命骁将折可适伏兵洪徳城邀击之斩获甚众又预置毒于牛圏潴水夏人马饮者多死】孙路【开封人哲宗时知庆州章惇柄国复议取弃地时诸道相视未进路声言修旧垒载器甲楼卤顿大顺城下夜半趋安疆迟明据之六日而城完遂筑兴平横山】曲珍【陇干人元祐初为环庆副总管夏人寇泾原号四十万珍虗驰三百里破之曲律山俘斩千八百人解其围】范子竒【河南人哲宗时知庆州广储蓄缮城栅严守备覊黠羌推诚待下人乐为用】钱即【钱塘人徽宗时知庆州至镇筑安边城归徳堡开地万顷纵耕其中嵗得粟数十万】疆霓【自金归宋知环州隆兴间金兵围环州与其弟震坚守孤城招诱使降不屈城陷死焉并赠观察使】金厐迪【延安人熙宗海陵时为庆阳尹厯三考不易以治最闻诏书褒美西人荣之】杨仲武【保安人皇统初除知宁州闗中洊饥境内盗贼纵横仲武悉为下之】马讽【漷阴人天徳初为宁州刺史民有告谋不轨者株连数十百人讽察其无状乃究问告者告者具状其诬众皆懽呼感泣】卢庸【丰润人大定二十八年进士调定平县令治旧堰引泾水溉田民赖其利】明衡岳【西平人建文时知庆阳府性亷防常禄外一毫不取】刘纲【禹州人永乐中知宁州事因俗为治废坠具兴有龙尾湫时出光怪手射灭之泄其水一巨鼋也行野中横石为矼马惊不敢渡视之则范仲淹所撰狄仁杰碑起之为立祠焉居宁三十四年整肃如一日仁宗赐壐书召问进四品服俸正统中乞归送者涕泣载道宁民祀之狄仁杰祠中】段复兴【阳谷人崇祯时为陜西右叅议分守庆阳李自成据西安传檄谕降复兴裂其檄集众守逾月贼薄城围数匝发炮石杀贼满濠久之势不支拜辞其母乗城督战城陷焚其妻妾子女母亦赴火死乃持铁鞭出击杀数贼遂自刎士民之西河坪立祠祀之】靳圣居【长垣人崇祯末为庆阳府推官时已授刑部主事未行贼围城左段复兴死守城破被执骂不絶口死】袁继登【南畿人崇祯末知安化县涖任未浃嵗即遘变城陷不屈死时宁州知州董琬亦城陷不屈死】
  </div>
  <div class="pagination">
   <a href="大清一统志_page97.html">
    上一页
   </a>
   <span>
    ...
   </span>
   <a href="大清一统志_page93.html">
    93
   </a>
   <a href="大清一统志_page94.html">
    94
   </a>
   <a href="大清一统志_page95.html">
    95
   </a>
   <a href="大清一统志_page96.html">
    96
   </a>
   <a href="大清一统志_page97.html">
    97
   </a>
   <span class="current-page">
    98
   </span>
   <a href="大清一统志_page99.html">
    99
   </a>
   <a href="大清一统志_page100.html">
    100
   </a>
   <a href="大清一统志_page101.html">
    101
   </a>
   <a href="大清一统志_page102.html">
    102
   </a>
   <a href="大清一统志_page103.html">
    103
   </a>
   <span>
    ...
   </span>
   <a href="大清一统志_page99.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
