<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 637 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 637 页/共 698 页</h1>
    <div class="content">与桃水合首受涞水于徐城东南良乡西分洹水世谓之南涉沟即杭水也水经注原南涉沟即督亢 
水方舆纪要原北涉沟在涿州西北自涞水县流入即洹水也同上原洹水东径涿县北东流注于桃 
故应劭曰垣水东入桃阚骃曰至阳乡注之水经注原县西十里伏龙冈形势蜿蜒如龙之伏故名又 
五里为龙泉山山下有石龙口出泉不竭东流入盐沟河名胜志原龙谷泉金大定间所凿极甘在良 
乡县西北寰宇通志増义河在县北十五里昌黎乡公村里入广阳河良乡县志原广阳故城在今县 
东北三十七里太平寰宇记原广阳城在县东八里汉县属广阳国后汉建武初封刘良为侯邑属广 
阳郡晋属范阳国后魏属燕郡北齐省入蓟唐总章中以新罗降户置归义州于此后废开元二十年 
复置以处降奚唐书时信安王袆破奚辽李诗降赐爵归义王归义州都督徙部落于幽州境内即此 
上元三年史朝义自归义东奔广阳此广阳谓密云郡之废燕乐县后魏置广阳郡于燕乐故云所谓 
归义即此城也州寻废或曰金广阳镇盖置于此方舆纪要増广阳故城以其属广阳国亦谓之小广 
阳后汉初耿弇追贼至小广阳即此大清一统志増阳乡城在县南二十五里旧店西一里许旧传窦 
建德筑良乡县志臣等谨按通鉴唐髙祖武德元年为夏王窦建德五凤元年建德定都乐寿取深冀 
易定等州人尝攻李艺于幽州此城或其时所建欤原天津关在县北百余里自此而西至易州涞水 
县出大龙门凡十五关口中间差大者曰天门关口或云天津口一名大口宋嘉定六年蒙古破金人 
瀛莫等州自大口逼中都人元致和元年上都诸王梁王王禅等袭破居庸游兵至大口天历二年明 
宗即位于和林北南还文宗迎之发京师明日至大口越二日次香水园人十九日次于上都之六十 
店所谓大口皆天津口也方舆纪要原穆呼哩佐元大定天下功冠群臣其孙安图年二十余为世祖 
相安图孙拜珠为英宗相皆以忠勤正大为一代名臣东平其世封也拜珠为相奉命立安图碑于范 
阳在今良乡谷城山房笔麈原富珠哩翀驻跸颂继天体道敬文仁武大昭孝皇帝即位修明世祖皇 
帝隆平故事以故东平忠宪王之孙司徒忠简王之子拜珠丞相中书至冶元年诏若曰忠宪弼我世 
皇功在社稷德在生民其勅词臣即王所有范阳采地朔南康庄碑之昭示悠久冬刻铭既完丞相承 
诏蒇事明年春正月帝幸涿州至碑所秋九月幸易州还丙午帐殿碑垣之南驻辇御殿上顾丞相若 
曰汝祖考之绩之盛世载帝室惟朕不忘亦惟汝之贤有以相朕益懋世德故丞相顿首谢翼日大官 
馔已上步自帐殿御金椅坐碑右丞相称觞献万岁寿从臣以次进觞天颜和怡甚久乃太中州文表 
补房山之阴有石立于岩麓其长三丈其广七尺首昻而俯足跂而敛濯之则色青而润叩之则声清 
而越米先生仲诏思致之海淀勺园中车重轮马十驷既凿百夫曵之登车七日始出山乂五日仅达 
良乡道上工力竭因卧之田间缭垣卫之覆以葮屋于是先生作大石出山记薛冈千仞戏代石报书 
先生复答石见报书一时传为佳话吴中葛一龙震甫次良乡见石为作长歌纪其事焉艮斋笔记臣 
等谨按良乡县境内米万钟所移石今移置清漪园内乐寿堂前皇上赐名青芝岫详见乾隆十六年 
御制青芝岫诗并序已恭载入清漪园卷内补葛一龙次良乡观米仲诏宪长所移奇石歌塔漥村北 
野草荒草间突兀孤云苍欲行不行气若鬰将雨未雨天无光云是米家凿山出百步千人移数日到 
此踌躇不肯前秦鞭无技楚力诎大木纵横倒一林相为枕藉岁年深或需天子妙神用或眷山祗萌 
故心我与之言比之起几时得渡浑河水 岈空洞宿阴霆鲸脊鳌簮立奇鬼主人好礼尊石公神物亦 
岂甘牢笼不如就此树髙阁居处日对飞来峰筑语原良乡城隍庙旧在县西南隅景泰二年因筑城 
而庙遂隔于城外浔阳郑智为主簿谋于知县贾褫择地于城内西北隅建庙以景泰六年二月兴役 
明年七月工竣吕文懿集原天王寺在县治东南良乡县志原邬绅良乡天王寺诗驿路绝浮埃城闉 


宝殿开诸天朝魏阙六道接燕台珠树鹤飞去金莲龙驾来晨钟伋征客结驷入蓬莱邬中宪集増弘 
恩寺在良乡县西南二十里明万历年建良乡县册臣等谨按弘恩寺明万历年间建本朝康熙五十 
七年重修乾隆七年毁于火奉旨修复正殿恭悬皇上御书额曰秀挹龙泉乾隆十一年御制弘恩寺 
诗恭载卷内増乾隆十一年御制弘恩寺诗梵宇接通衢花宫别一区焚香熏意叶礼佛定心珠不认 
幻空色谁参真有无暂教停玉食聊试饱伊蒲左侧辟离宫云匡展转通左侧离宫亦建于康熙年间 
白屋数楹足有佳致土阶尧俭德丈室佛家风几个寒筠绿一窗晓日红归鞭循径转人语出林中曹 
溪虽别源般若岂殊门释家分宗教律三门是处盖持律门也会得无为行何妨如是言冬初乌哺母 
岁久桧生孙回首前游迹光阴迅若奔忆余雍正年间因往水东便道一至此寺怱怱十余年矣臣等 
谨按弘恩寺御制诗恭载首见之篇余不备录増有庆寺在郊劳台西良乡县志臣等谨按有庆寺乾 
隆二十五年建原燕广城君乐毅墓在县南三里城冢记臣等谨按乐毅卒于赵当是返葬于此今其 
墓地大数亩髙丈余题曰望诸君墓其来已久无年月原望诸君墓在良乡县治南三里近卢沟堤决 
役夫舆墓碑筑堤恐后无征矣胡祭酒集原卢道将为燕郡太守下车表乐毅霍原之墓而为之立祠 
魏书本传朱彛尊原按册府元龟霍原墓在蠡州原柳宗元吊乐生文并序许纵自燕来曰燕之南有 
墓焉其志曰乐生之墓余闻而哀之其返也与之文使吊焉辞曰大厦之骞兮风而萃之车亡其轴兮 
乘者弃之呜呼夫子兮不幸类之尚何为哉昭不可留兮道不可常畏死疾走兮狂顾彷徨燕复为齐 
兮东海洋洋嗟夫子之専直兮不虑后而为防胡去规而就矩兮卒陷滞以流亡惜功美之不就兮俾 
愚昧之周章岂夫子之不能兮无亦恶是之遑遑仁夫树赵之悃欵兮诚不忍其故邦君子之容与兮 
弥儢载而愈先谅遭时之不然兮匪谋虑之不长跽陈辞以陨涕兮仰视天之茫茫茍偷世之谓何兮 
信余心之不藏柳柳州集原汤显祖吊望诸君墓诗昭王灵气久疎芜今日登台吊望诸一自蒯生流 
泪后几人曽读报燕书玉茗堂集补邵雍咏乐毅诗乐毅事燕时其心有深旨破齐七十城迎刃不遗 
矢其留即墨莒却与燕有二欲使燕遂王天下自齐始岂意志未伸昭王一旦死恵王固不知使人代 
其位强燕自此衰何能复振起自古君与臣济会非容易重惜千万年英雄为流涕击壤集原隋杨君 
让墓在阳乡旧店西有古碑名胜志臣等谨按隋阳君让墓今无考増周窦禹钧墓在县西北十五里 
豆家庄良乡县志臣等谨按朱彛尊原书涿州卷内亦有窦禹钧墓在州西团柳村今良乡志又云在 
豆家庄未详孰是谨并存以俟考増范仲淹窦谏议阴德碑窦禹钧范阳人为左谏议大夫致仕诸子 
进士登第义风家法为一时标表冯道赠禹钧诗曰燕山窦十郎教子有义方灵椿一株老丹桂五枝 
芳人多传诵禹钧生五子长曰仪次俨侃偁僖仪至礼部尚书侍郎俨为翰林学士侃右补阙偁右谏 
议大夫参知政事僖起居郎初禹钧家甚丰年三十无子夜梦亡祖亡父谓之日汝早修行缘汝无子 
又寿不永禹钧诺钧为人素长者先有家傼盗用房廊钱二百千傼虑事觉有女年十二三自写一券 
系臂上云求卖此女以偿所负自是远逃禹钧见女契甚哀怜之即焚劵留女嘱其妻善视之及笄以 
二百千择良配得所归仆闻之还归感泣诉前罪禹钧不问父子由是国禹钧像晨夕以祝公寿尝于 
元夕往延寿寺忽于佛殿后得金三十两银二百两持归明日诣寺候失物主须臾一人涕泣至公问 
所因具以实告曰父犯罪至大辟至亲戚处贷得金银若干将以赎父罪昨暮以相知冶酒昏忽失去 
今父罪不赎矣公遂与之同归还以旧物仍加赠焉其同宗及外姻甚多贫困者有丧不能葬公为出 
金葬之凡二十七人亲旧孤遗有女未能嫁者公为嫁之凡二十八人或与公有一日之雅遇其窘困 
则择其子弟可委者随多寡贷以金帛俾之兴贩自给由公而活者数十家以至四方贤士赖公举火 
者不可胜数每视岁之所入除伏腊外皆以济人之饥居惟素俭器无金玉之饰家无衣帛之妾于宅 
南建书院四十间聚书数千卷礼文行之儒居师席远方寒士贫无所就师友无供需者公咸资之无 
问识与不识有志于学者听其自至故子弟闻见益广凡四方之士由公门登贵仕者前后接踵来拜 
公前必命左右扶公坐受其礼及公之亡有持心丧以报公德先是公梦亡父后十年复语公曰以汝 
有阴德特延三纪之寿赐五子各荣显公享年八十二岁沐浴别亲戚谈笑而终五子八孙皆通显于 
朝后之教子必曰燕山窦十郎云良乡县志増元梁都运斗南墓在县南三十里立教村同上臣等谨 
按梁斗南墓今存增梁牛南登元进士第一累官至河南都运相传斗南读书闾山与同舍生论及鬼 
神斗南以为不足畏同舍生曰闾山广宁庙汝夜能独往乎斗南诺之乃约垩壁为验至则遥见灯烛 


闻日丞相来烛尽灭随以笔垩殿壁至东北隅暗中触一物扪之则人也携以归乃一女子有殊色问 
其故曰妾苏州人因清明观击球忽怪风昼晦昏迷不知至此事闻诏以女配斗南人谓天赐夫人良 
乡县志补汉武帝广阳县雨麦述异记原统和十九年十月己亥南伐壬寅次盐沟辽史圣宗纪原保 
大二年萧翰破宋师于良乡辽史天祚纪原贞佑二年车驾迁汴发中都至良乡乣军克特等乱杀主 
帅降蒙古大金国志按克特蒙古语火镳也旧作斫答今译改原固节驿以县得名金主亮荒淫不道 
使唐古定格杀其夫节度使乌达而以定格为贵妃又纳其叔母为昭妃复召葛王乌噜妃乌凌阿氏 
妃谓乌噜曰妾不行上怒必杀王我当自裁不以相累行至良乡驿妃问何名左右以固节对妃日我 
得死所矣遂自杀长安客话按唐古义见前旧作唐 今译改定格旧作定哥今对音译改乌达满洲语 
买也旧作乌带乌噜满洲语是也旧作乌禄今俱译改乌凌阿旧作乌林答今从八旗姓谱改正原李 
嘉宾题固节驿诗往金跨中原南度转炎精海陵灭三纲丑类禽兽行杀夫纳其妇节义澌以倾贤哉 
葛王妃挺挺女中英被召欲不往夫祸与之并辞王随使去庶使全王生行矣死传舍而不坠初盟乌 
噜得再世众推帝东京江上毙凶逆境内乐升平人称小尧舜实延完颜枋燕山有佳色燕水有余清 
山清节不朽水远流芳声乾坤气磊落驿名永以旌同上原元刘器之五世同居英宗幸涿州临其家 
旌异焉名胜志朱彛尊原按元史孝友传称史氏所载累世同居凡一十七门而无刘器之则潜德未 
彰于史册者不少矣原良乡燕山属邑驿中供金粟梨天生子皆珍果又有易州栗甚小而甘石湖集 
原范成大良乡诗新寒冻指似排籖村酒虽酸味可嫌紫烂山梨红皱枣总输易栗十分甜同上 
</div>
    <div class="pagination">
<a href="钦定日下旧闻考_page636.html">上一页</a><span>...</span><a href="钦定日下旧闻考_page632.html">632</a><a href="钦定日下旧闻考_page633.html">633</a><a href="钦定日下旧闻考_page634.html">634</a><a href="钦定日下旧闻考_page635.html">635</a><a href="钦定日下旧闻考_page636.html">636</a><span class="current-page">637</span><a href="钦定日下旧闻考_page638.html">638</a><a href="钦定日下旧闻考_page639.html">639</a><a href="钦定日下旧闻考_page640.html">640</a><a href="钦定日下旧闻考_page641.html">641</a><a href="钦定日下旧闻考_page642.html">642</a><span>...</span><a href="钦定日下旧闻考_page638.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
