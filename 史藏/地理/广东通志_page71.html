<!DOCTYPE html>
<html>
<head>
    <meta charset="UTF-8">
    <title>广东通志 - 第 71 页/共 352 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>广东通志 - 第 71 页/共 352 页</h1>
    <div class="content">　　水嘉濂小河　在城南十五里岸侧有温泉又名温泉河其源自西境黎峝中东流至金牛岭下合万州龙滚水由博敖港入海
　　博敖港　在城东十五里【旧志城南误】纳万泉流马诸水出海岸有三江庙宋时建
　　万泉河　在城西北二十五里源出五指山北接定安多河江及会同漓盆嘉积溪诸水流至县西分爲南北二支一支绕县北者仍名万泉河一支绕县南者名流马河至县东复合流由博敖港入海
　　临高县
　　山落云岭　在城西南十里一名寳墩高二十余丈毘耶山　在城西北十里一名高山高五十余丈相传山顶有兽里人呼爲毘耶故名上有吞人石山神灵显县嵗祀之寰宇记云兽似天蛇各旧志云兽似犬俱无可考
　　郎伦山　在城南十六里高十余丈
　　滩神峝　在城东南十九里透滩水中耸一巨石高广二丈旁有穴昔人于上砌坛祈祷久旱滩响必雨久雨滩响必晴
　　峩香岭　在城北二十里高十余丈
　　那盆岭　在城南三十里高四十丈一峰高耸而圆状如覆盆下有买愁村宋胡铨谪崖过此
　　罗喝山　在城南六十里高二十余丈
　　卜姓岭　在城南八十里下有卜姓村故名
　　林司峝　在城南八十里
　　马鞍岭　在城东南八十里高五十余丈上有冈峦形若马鞍绵亘十余里界接澄迈又名秋阳岭
　　背腰岭　在城南一百四十里黎峝中高百余丈周四十余里生黎俱背山腰而居故名
　　大江岭　在城东南一百八十里黎地大江经其下故名
　　水县前江　旧名抱甲江发源背腰岭绕县从西南转东北合透滩水由百人头滩达博铺港入海
　　美泷滩　在城东十里水自透滩来至此合流泻下水高数丈形如曵练下有潭深不可测滩流合县前江【旧志误泷作陇】
　　百人头滩　在城东北十里滩中巨石嵯峨水自县前江至此盘石激流声闻数里北流会于博铺港入海霖泉　在城南十里泉自石孔涌出灌田千余顷常有海蚌上浮乡人树木立石爲祷之处
　　乌石港　在城北十五里
　　透滩水　在城东南二十里源自那盆山来出美泷潭合县前江达博铺港入海
　　硃碌湾　在城东二十里
　　博铺港　在城东北二十里纳县前江透滩诸水至港口入海
　　博述港　在城西北二十五里
　　大海　在城北三十里
　　龙潭　在城西稍北三十里相传曾有龙出其中旁有龙潭庙宋时建立爲祈之所又名龙塘水溢流达博白港入海
　　澹庵泉　在城西四十里宋胡铨谪此得泉味甘美里人立石书澹庵泉三字
　　石牌港　在城东北四十里旧名三家港
　　黄龙港　在城西北四十里
　　博顿港　在城西五十里水自儋州至此入海西岸属儋州东属临高
　　吕湾港　在城西五十里
　　博泊港　在城西北五十里源自龙潭溢流入港新安港　在城西北五十里
　　东黎江　在城东南六十里源出澄迈白石岭流经武陇等村复出澄迈五闗村合大江
　　马袅港　在城东北六十里水自那虞都来经下水歴临机长村逹此入海
　　冷热泉　在城西南一百里相传源发黎峝中分冷热大江　在城东南一百八十里源自五指山由夲县界流入澄迈曰龙安江至定安曰建江琼山曰南渡江
　　儋州
　　山南臯山　在城南十里高三丈平冈苍翠可挹蚂蝗山　在城东二十里高二丈平冈蜿蜒形如蚂蝗黎粉山　在城东二十里高十丈山石腻白如粉故名凌霄山　在城北二十里高五丈【旧志城西三十里误】宋高僧和靖蜕化处今爲凌霄福地
　　松林山　在城东北二十里一名儋耳山又名藤山【一统志三十里误】高八十丈爲州主山旧多松树峰顶圆耸土石五色上有博望台下有石岩宋高僧和靖仙人白玉蟾俱修炼于此
　　黎毗山　在城西北三十里高九丈与松林山斜峙古有黎毗二姓居此故名土人因下有那细村又名那细山【各旧志四十里误】
　　德义山　在城西北四十里高二十丈以其山势向阳又名黎晓山【各旧志作二山误】
　　龙门山　在城北四十里高二十丈海傍两峰屹峙其状如门【旧志西北三十里误】
　　双峰山　在城东南五十里高五丈冈上两峰相峙狮子山　在城西北五十里海濵一名神尖山高二十丈状如狮子上有正利侯祠有一石在海中名狮子唇舟过有祷必应
　　那骞山　在城东北六十里高二十丈【旧志未载今查出】辅龙山　在城东北六十里高二十丈宋赵鼎南迁经此称爲松林之辅山故名俗呼抱社岭
　　落基山　在城东六十里高二十余丈熟黎居之冯墟峝　在城南八十里崇山峻岭熟黎所居
　　笔架山　在城南一百里生黎界三峰连耸常起云雾透暮山　在城东一百里高一百余丈熟黎居之外界即生黎地方【旧志未载今查出】
　　沙锅山　在城东南一百里生黎界状如覆釜极高峻七坊峝　在城西南一百二十里崇山峻岭熟黎所居水清水池　在城南隅向植荷花四时不絶宋苏轼有诗胡铨李光皆常游之
　　乳泉　在城东南隅苏轼有乳泉赋
　　大江　在北门外一里发源黎母山至那骞山分流一支名榕桥江西北流由顿积港入海一支西流至黎粉山分而爲二流绕城北至潭龙地方复合又会东坡塘小水由洋浦港入海有大江桥桥北有问汉亭宋时建
　　新昌江　在城南十里自黎峝发源由城南至新英港入海
　　相泉　在城西十五里宋丞相赵鼎谪儋州过此遇旱凿井得泉因名
　　徐浦江　在城南二十里发源黎峝流合新昌江入海天角潭　在城东二十五里深不可测相传有龙起于此
　　白马井　在城西南三十里世传伏波乘白马过此跑地得泉因爲井乡人建庙于侧祀之
　　顿积港　在城东北三十里
　　新英港　在城西三十五里其处又有洋浦港
　　莪蔓港　在城北四十里
　　禾田港　在城北四十里
　　田头港　在城西南四十里又十里爲沙沟港又四十里爲大村港煎茶港
　　黄沙港　在城西北四十里又有南滩港
　　昌化县
　　山小豸岭　在城东五里高六十余丈其形如豸大陈山　在城北十里状如华盖高五十余丈东连三板山高四十丈有石船石龙形甚奇险
　　象石　在城东南十里高十余丈石如牛形鹰嘴象鼻击之其声如磬旁又有石名石皷
　　峻灵山　在城东北十里【各旧志十五里误】旧名神山高百余丈上有石若防黎人呼爲落石五代末望气者言此山有寳黎人舟其下斵石求之夜半大风碎其舟南汉封山神爲鎭海广德王宋改爲峻灵王下建峻灵祠
　　马岭　在城南三十里高五十余丈
　　笔架山　在城东北三十里三峰并峙如笔架高百余丈
　　九峰山　在城东南六十里高百余丈九峰峻耸盘旋百余里昔传有黎妇生九子皆爲峝长故俗名峨娘九峰山
　　水昌水　在城南十里源自五指山西北流会古鎭洲水及九峰溪至县东南分二支一绕县南曰北江一经县南四十五里曰南江
　　沙洲港　在城西二十里纳北江水
　　乌泥港　在城西北二十余里大潮可入舟楫
　　英潮港　在城西南二十五里
　　棋子湾　在城西北海岸三十里内有小石圆肖棋子湾上有淡泉自沙中涌出海舟常泊汲之
　　南港　在城西南四十五里纳南江水
　　万州
　　山东山岭　在城东二里许【各旧志五里及七里俱误】岭上有华封岩宋人刻三字在上又有灵照岩维石岩七曲洞有盘石周围数十丈名补天石有石笋高三丈元监郡大都书攀鳯二字山门外刻珠崖第一山五字近大路两石如壁内有大巫峡小巫峡度仙桥诸名胜高数十丈周六里余
　　赤陇山　在城东南六里【各旧志西南三十里误】高十余丈又名赤龙山
　　铜皷岭　在城西南八里【旧志城南五里误】昔有人掘得铜皷故名
　　铜盘岭　在城西十里峰势雄壮岭上有路往来【旧志未载今查出】
　　劒门岭　在城西南十里峰峙如劒有石凿凌云山三字
　　把抱山　在城东十五里高十余丈形如狮子
　　牛标岭　在城南二十里形如覆釜爲州学案山今改爲龙标岭又南五里曰小南山上有普光岩内刻同云洞三字稍东爲保安小岭
　　南陵山　在城西二十里高十余丈又西南十里爲青藤山上产青藤
　　高山岭　一名横栅岭在城西北二十里高百余丈顶上大石有泉旱祷之水滴即雨
　　樟树岭　一名新潭在城东南三十里半枕海中峰势陡峻前后有两澳可以泊舟
　　独洲山　一名独珠山在城东南海中五十里峰势揷天又名榜山又名独洲洋
　　马鞍山　在城西六十里两峰互峙高揷云表爲州主山相传上有彩云见则州出科甲今改爲双华山六连岭　在城北六十里六峰连续如旗爲州后障内有荒田麋鹿聚之名爲鹿市
　　连枝岭　在城东北七十里
　　南万岭　在城西南八十里高峰突起逺接黎峝诸山上产南椰
　　风门岭　在城西北八十里两旁石壁如门路经其中空谷深邃与乐会县分界
　　金牛岭　在城东北一百里昔传有金牛夜放光上有井泉与乐会交界
　　尖岭　在城西北一百六十里接连有香根黎峝加小黎峝禁山屯俱熟黎所居【旧志未载今查出】
　　鹧鸪啼山　在城西一百八十里【旧志二百一十里误】熟黎居之外界即生黎地方山中多鹧鸪故名
　　喃唠峝　在城西北二百里生黎居之
　　水金仙河　源出黎山【旧志载金仙水】流至州境西北十里曰陂塘溪支分爲四一支由城北三里曰金仙河河畔石上有人马迹葫芦痕相传交趾道士炼丹于此流绕城环东山入周邨港一支由城北十里曰石狗涧又名冯吴溪旁有石形如狗又名高丘登望山海朗然因名坦朗塔其水流入周邨港一支由城北二十里曰白石溪东流亦入周邨港一支由城北三十里曰莲塘溪又名小渡港亦入周邨港归于海
　　周邨港　在城东十五里亦名小海受金仙踼容诸水入港门港
　　南陵水　在城西南二十里【旧志二里误】源发南陵山东北流入踢容河
　　小海港　一名港门港在城东二十五里总纳周邨所受诸水入海港门二石峙起上有石神小庙虽通舟楫极险难泊
　　前后澳　在城东南海濵樟树岭下岭之南爲前澳岭之北爲后澳
　　南港　在城东南三十里【旧志东一百五十里误】
　　踢容河　在城西源出南万岭东流距城西南三十里曰都封水至城西南十里分爲二支一支从铜皷岭下经城南七里曰大溪水一名南渡溪又名三曲水东流会金仙水入周邨港一支流经小南山名小南山河东流由小海港入海
　　石河　源出南万岭即踢容河之上流也水中有石如形水流冲激声响如鸣鼔
　　龙滚河　在城北八十里源出六连山东北流经乐会县地界入乐会博敖港
　　长沙海石塘海　俱在城东海外洋古志云万州有千里长沙万里石塘然俱在外海莫稽其实
</div>
    <div class="pagination">
<a href="广东通志_page70.html">上一页</a><span>...</span><a href="广东通志_page66.html">66</a><a href="广东通志_page67.html">67</a><a href="广东通志_page68.html">68</a><a href="广东通志_page69.html">69</a><a href="广东通志_page70.html">70</a><span class="current-page">71</span><a href="广东通志_page72.html">72</a><a href="广东通志_page73.html">73</a><a href="广东通志_page74.html">74</a><a href="广东通志_page75.html">75</a><a href="广东通志_page76.html">76</a><span>...</span><a href="广东通志_page72.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
