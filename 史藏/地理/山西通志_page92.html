<!DOCTYPE html>
<html>
<head>
    <meta charset="UTF-8">
    <title>山西通志 - 第 92 页/共 700 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山西通志 - 第 92 页/共 700 页</h1>
    <div class="content">　　黑龙潭二一在县西十五里柳庄村一在县西三十里南庄村祷雨辄应
　　王公泉在县西二十里王茅镇
　　五龙泉在县西二十五里相传白羊化龙于此
　　苏家涧在县西三十里
　　火星涧在县西四十里
　　关店河在县西五十里
　　白涧河在县西五十里
　　沙金河在县西六十里
　　白水涧在县西下亳村东
　　暖泉二一在西王茅镇一在北墱坂村
　　园子河在县西北二十五里源出横岭南流入黄河白马泉在县西北六十里上王村
　　悬泉在县西北六十里悬泉山半
　　凝碧泉在县北十里峪子村山麓涌出一名消瘿泉金澜泉在县北四十里瞽冢村发源石旁
　　帝乡泉在县北四十里以舜生乡名
　　舜井在县北四十里舜王坪山后又有一井相传为匿空旁出处
　　连庄涧在县北峪子村
　　淘米泉踞瞽冢三里歴山下泉水似米汁
　　春水泉在亳城村东山半
　　清浊二泉在歪头山清泉观
　　马跑泉三一在北羊里一在平原里一在下亳里吉州
　　壶口在州西七十里每春秋时有气如虹横浮水上河水奔放而下悬注五六百尺漩窝如壶故名禹贡既载壶口即此　水经壶口山在河东北屈县东　通典壶口山在今文城郡吉昌县【通考同】金志吉乡有壶口山孟门山黄河蒲水　吕柟龙门山记悬流山级浪或曰在金门五七十里或曰在吉州百余里地理志壶口在河东北屈　括地志壶口山在慈州吉常县西南五十里通考慈州晋之屈邑献公子夷吾所居壶口之山在焉
　　孟门山在黄河中流山海经孟门之山其上多金玉其下多黄垩湼石　淮南子龙门未辟吕梁未凿河出孟门之上大溢逆流无有丘陵髙阜灭之名曰洪水大禹疏通谓之孟门　穆天子传北登孟门九河之隥　通典文城县有孟门山与龙门相对龙门之上古龙门禹所凿　南鹏诗闻说孟门小来看大似拳生成书案景疑在画圗悬
　　云台山在州东五十里半乡宁县奇峰千仞一名云台郊
　　髙田山在州东百里髙出天半一名髙天山
　　锦屏山在州南半里旧传尉迟敬徳出师至此挂甲于山一名挂甲山【按吉州土人名秦王挂甲山山下棘刺胥直无曲钩传为唐太宗遗迹云上有晋文公祠】
　　髙祖山在州西三十里峰峦奇拔与人祖山遥相雄峙旧有汉髙祖庙
　　夀山在州西南山半有观音洞西有一山层次如级名九龙堰
　　管头山在州西北三十里接髙祖山茂林数十里内有六甲土地庙
　　庖山在州北三十里迤北而上又三十里至巅上建伏羲庙塐伏羲女娲二像相传为庖牺氏故宫又传伏羲始制婚姻之礼名为人祖一名人祖山
　　风山在州北九十里大宁孔山迤南界有穴如轮风气萧瑟又名明孔山　五朝志吉昌有风山
　　石洞在州北百二十里可容百人中有泉
　　包山在州东北五十里祝志当即庖山
　　明珠山在州东北九十里东接乡宁县界
　　吉山在州旧城半枕山麓相传古不被兵
　　石鼓山唐志慈州文城县有孟门山石鼓山
　　石门山五朝志文城有石门山
　　金刚岭在姑射山
　　秦王岭元史吉州有秦王岭乃乡宁界也
　　黄河繇大宁西南流经州境西南流东注州志乃九曲之一也大天湾河中有石豚　唐慈州志禹凿山河水下趋峻急深七尺经行之处元禁捕鱼今山中凿空架槽濶五十步河水东流悬注七十余尺鱼鳖所不能游号石槽东岸有石槽祠禹之施功始此
　　泉在州治东发源学宫前又潜伏地底至山下石罅流出入清水河相传尉迟恭饮马于此一名饮马泉味甘而永
　　明珠川在州东百里相传昔有明珠耀川为望气者所获
　　南涧在州南西流入黄河
　　甘泉在西街深八尺味甘
　　蒲峪小水河在州西五里
　　寛静河即鄂水也由寛静村西流五十里入于黄河当即崿谷水　水经河水又南至崿谷傍　水经注东北穷涧水源所导也西南流注于河【按乡宁鄂水自为一河】
　　清水河绕州城北东南流会州东门外环流小水河又经州城南数十武迤至三官庙前会州东小水河又迤会锦屏夀山峡小水河西流五十里入于黄河
　　根水路史卷章取根水氏今土军县有根水是史多作郳水非
　　县底河发源髙田山下经桑阿窰头囘公诸村北流入大宁县川当即金志蒲水
　　石孔飞泉二泉繇石孔中涌出湍瀑飞泻
　　乡宁县
　　岱山在县东十里上有岳庙
　　麦家峪在县东出泉
　　栢山在县东十五里孤峰苍栢上有荀息庙
　　鄂山在县东三十里峰嶂巑屼突峙平原中鄂侯之封以此名　五朝志昌宁有壶口山崿山是壶口山古乡宁也
　　髙天山在县东四十里髙出羣山云气时绕
　　髙岭在髙天山西
　　豁都谷即官水峪在县东百三十五里夏秋霖雨西山诸水胥滙于此下通襄陵太平界
　　三官峪在县东南四十五里通太平县界
　　安分峪在县东南通绛州稷山界有灵石寺
　　马壁峪在县东南有剑泉由五龙宫通绛州界
　　尖山在县南二十里孤峰特出上有廉颇祠
　　马头山在县南八十里形似马首山上有黄龙洞云丘山在县南九十里有龙宫
　　白云洞在南山石壁镂佛像殊奇古昭远寺佛龛下出白云泉
　　庄头峪在县南有马跑泉通稷山县界
　　石门峪在县南由东郊村通绛州界　五朝志文城有石门山
　　桑平头峪在县南由郭家集通稷山县界
　　林山在县西南三十里上有白起庙
　　两乳山在县西南七十里双峰两乳　周齐王宪入两乳谷袭克齐栢社城
　　滴水崖在县西南八十里有滴水神泉崖髙千仞中有石洞悬崖滴水多取不竭不取不增有唐时佛龛
　　塔子山在县西南百里盘峰侵云上有云中寺石塔髙踞山尖
　　青石峡在县西南百里巉削峭厉屈曲似犬牙
　　厐统峪在县西南通河津县界古碑作厐通峪又名傍通峪峪在姑射山东三十五里黄颊山之中两峰削立石前覆山半石城风雨矢石皆不能及中有清泉不涸不盈峪东髙阜旷衍唐王无功隐于黄颊所谓东臯也　河津至乡宁诸峪胥奥阻惟傍通峪内豁然开朗山回壤邃林茂溪冽古崖壁上有永兴禅寺龛东臯子石刻明崇祯间山倒寺压石刻遂亡崖下为牛溪所谓别有清溪道也土人名牧羊道
　　双栢朴峪在县西南有滴水崖文中子洞通稷山县界香炉崖在县西百里形似香炉俯临黄河
　　秦王山在县东北西有五条腰
　　金刚岭在县东北近秦王岭
　　黄河在县西百里繇吉州南流下入河津县境河中有龙尾碛
　　鄂水在县东三十里源出鄂山隂宋家沟流经县城南合罗峪水暖泉龙王池水西流至西北境八十里师家滩入黄河　水经河水南至崿谷傍又南出龙门口崿谷龙门地近当指鄂水鄂侯城岂以鄂谷传譌耶
　　暖泉在东门外百武冬不氷南入鄂水
　　蒿地沟在县东
　　马圏涧在县东
　　金刚岭泉流入县东
　　龙王池在县东南半里石罅流出西入鄂水
　　马跑泉在县东南八十里流入庄头峪
　　剑泉在县东南相传唐太宗以剑斫山泉随涌出流入马壁峪
　　温泉在城南半里髙山阳湛然深碧循山麓西流白云泉出南山白云洞渊澄秀澈祷雨时应
　　柳渠泉在县西南七十里源出柳朴渠经流上马台涧中入河津县界
　　刘家原泉在县西入县川
　　屈家沟在县北四十里相传屈产之乘
　　罗峪河在县东北三十里源出髙天山流经县城东北绕城东南合鄂水
　　温泉张季霖温泉亭记鄂山腹有温泉自石潭出迤流而西半里至昭远山门栢隂下从石龟口出淙淙有声下滙为池池牣西流折而北下沿山麓圃人分引之资灌溉可爱也
　　隰州【州在万山之中山髙若干暨盘踞若干里数难覈就县志县册録之】
　　蒲子山在州东北五十里蒲县界递髙十五里盘踞三十里连妙楼山蒲伊子隐此相传为帝尧之师汉以山名蒲子县
　　堆金山在城东递髙二里盘踞十里
　　白衣山在州东三十五里逓髙十里盘踞三十里有白衣居士栖此上建庙
　　暖水窊山在州东六十里递髙二十里盘踞三十里山半有泉泉侧有寺
　　紫荆山在州东七十里极髙峻递上三十里巅可望五百里盘踞百里连暖水窊山东有龙泉寨上有润民侯庙　明龙泉院记山在谙眞乡迤东十里势接云霄东览霍山汾水南瞰五鹿髙峰西望华岳恒河北连上殿山顶乃普照龙尾古刹
　　饮马山在州东九十里递髙四里盘踞三十里相传汉文帝马至此乏水跑地出泉饮之山生草似韮可食
　　五鹿山在州东南七十里递髙八里盘踞三十里上有五鹿大夫庙　五鹿姬姓风俗通卫邑也晋公子重耳封舅犯于五鹿支孙氏焉代郡成阳县有五鹿氏又曰凡氏于职三乌五鹿
　　升仙洞在州西北六十里仙洞山土人传时闻仙乐云水帘洞在州西北七十里
　　千佛洞在州北十里佛陀湾
</div>
    <div class="pagination">
<a href="山西通志_page91.html">上一页</a><span>...</span><a href="山西通志_page87.html">87</a><a href="山西通志_page88.html">88</a><a href="山西通志_page89.html">89</a><a href="山西通志_page90.html">90</a><a href="山西通志_page91.html">91</a><span class="current-page">92</span><a href="山西通志_page93.html">93</a><a href="山西通志_page94.html">94</a><a href="山西通志_page95.html">95</a><a href="山西通志_page96.html">96</a><a href="山西通志_page97.html">97</a><span>...</span><a href="山西通志_page93.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
