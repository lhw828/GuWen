<!DOCTYPE html>
<html>
<head>
    <meta charset="UTF-8">
    <title>贵州通志 - 第 117 页/共 141 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>贵州通志 - 第 117 页/共 141 页</h1>
    <div class="content">　　明
　　李廷谦【安化人万厯乙酉举人初授真定县教谕迁国子监助教日进诸生讲论皆服其淹】雅
　　王　蕃【郡人读书尚义安贫守正自号一瓢道人工篆善冩梅为诗清逸老而益工当时名流咸与交游着有一瓢斋集】
　　石阡府
　　明
　　唐必聪【石阡人成化丙午举人任南寜令归以经学开导士类文学品行见重一时】思州府
　　明
　　胡士芳【郡人字瑶草号眉雪防贡防有夙慧比长学问该博多读异书识竒字时有书厨之目其诗文造诣高邃使事奥僻自成一家言】
　　国朝
　　许之獬【玉屏人防贡学问渊博工诗古文敦行谊厉名节厯任鎭远教授不责脩脯实心训士所着有太朴园诗文集】
　　袁良佐【玉屏人康熈戊午举人品行端方学问醇粹教授生徒先器识而后文艺邑中经明行修之士多出其门官大定州学正】
　　黎平府
　　明
　　张应竒【天柱人诸生博闻广记持身谨厚口不言人过郎有言及者辄止之年八十余犹日与同学讲论经史不辍】
　　何东鳯【黎平人以明经授新兴学正纂地舆志】
　　大定府
　　明
　　吴　济【赤水人素乐隐居学行为一时推重正统间衞学缺官御史徴之以布衣署学事凡五年克尽厥职士类悦服】
　　南笼府
　　明
　　史　铨【普安州人任教授苦志笃学老而不倦】
　　蒋　【字美若普安州人万厯己丑进士以北部郎出守南雄风流文雅誉重当时后罢归流寓荆州放情山水娱志琴书虽屡空晏如也诗文清丽书法效顔眞乡体与黄董米称四大家】遵义府
　　明
　　曽宗孔【遵义人年十二为诸生读论语至古之学者为己豁然曰格致诚正己事也修齐治平因之人只为耳目口鼻四肢自利自私耳若以此任之造化而我不有独主一诚以立于天地间岂不快哉工夫以致良知为主经史性理百家诸书靡不探索精研性纯孝每父母忌辰必素服危坐挥泪终日自丧亲后郎不复赴科举】
　　隐逸
　　贵阳府
　　明
　　王　璘【号樵隐郡人性耿介取与不茍博通经史长于诗词隐居教授一时俊彦多出其门着有樵隐杂稿】
　　朱　宪【郡人正统间举贤良不就蜀献王闻其贤以礼币罗致未几辞归】
　　汪　成【郡人工诗文韬光弗耀为乡里所重着有纳庵诗五卷】
　　顾　璇【字良玉郡人性明敏工诗文凡医卜诸书以及绘事靡不精究斑衣娱亲不求闻逹晚年尤好黄老构来仙楼以居巡抚孔镛尝造其家为作东楼记】
　　王　佐【郡人工诗不乐仕进与郡人士结社唱酬纂修贵州志有诗文行于世】越　梁【郡人少游庠随弃去隐于槐亭有鹿门风人称为槐亭先生年八十卒】俞　举【龙里县人笃行博学年八十屡举乡饮不赴乡评重之】
　　黄　鳯【新添人为诸生高等将贡以母老辞隐居养母精医卜见重当道然未尝轻于干谒】安顺府
　　明
　　朱　相【鎭寜州人性耿介有清节应贡不仕屡举大宾】
　　陈嘉瑞【安庄人淳朴孝友吟咏林泉不求仕进乡里重之】
　　平越府
　　明
　　盛仲芳【郡人隐深山键户读书足迹不至城市徳行诗文一时称重着有独斋等集】张茂英【郡人隐居城西不与户外事博学能文与盛仲芳金声齐名号黎莪三隐】王　讥【郡人防读书耻为章句学高尚不仕嵗荒歉尽出所精粟以赈全活甚众三举乡饮年百嵗诏建坊表之逾年乃卒】
　　陈应熈【黄平人初为庠生旋弃去讲学著书从游者二百余人尤精史学人有劝之仕者辄掩耳不愿闻有司尊礼之以夀终】
　　赵　培【郡人才髙识朗不求仕进有令名】
　　杨光防【字虞卿明末举孝亷不仕博学好古从游者众着有待证录】
　　国朝
　　邹大贤【余庆县贡生隐逸不仕年登大耋孙以惇登贤书】
　　都匀府
　　明
　　潘子安【郡人性聪敏诗文清丽常游滇蜀多所题咏累荐不就着有清啸集】
　　吴　颂【郡人与弟预俱博学能文隐居不仕教授子弟多以文学显】
　　陈　楷【清平人博学隐居不仕开塾授徒多所造就】
　　王　铨【清平人笃学励行屏居飬母以孝闻】
　　鎭远府
　　明
　　周凤毛【郡人字羽瑞事母以孝崇祯壬午举于乡为辰溪尹以徳化民有懐金献之者怒曰若欲汚我耶责遣之旣而挂冠归甫年三十余卜筑深山中絶足城市守令欲识其面不可得家故饶田产尽为豪占踞人或怂之公曰何为以田土故而拂乡里心置弗问郡以乡饮大宾请坚辞不赴年八十余日携子姓论文课僮艺圃外人罕识其面】
　　思南府
　　明
　　尚安政【郡人性纯朴耕耨为业不乐仕进夀一百二十二嵗】
　　李明荣【郡人性质朴好读书隐东溪年九十八未尝一至城市尤敦友爱四世不分居流贼之乱村落俱被害独其家以尚义免】
　　田惟安【郡庠生性纯孝有识见应袭世官不就笃志好学游郡人李渭之门后卒渭哭之以文】黄　文【婺川人少頴敏治举子业应治初年贡不就铨除归隐于乡步趋言动皆有尺度足迹未尝入公门】
　　唐楚善【婺川人耕读勤俭不乐仕进好赈施宗族不能嫁娶丧葬者皆赖其助年七十始生一子且见二孙人以为隂德所致夀百十有七】
　　胡学礼【婺川人廪生素精邵尧夫数学志向清洁淡泊自如不求仕进有古隐士风】铜仁府
　　明
　　李　标【郡人性耿介孑身居寺观中日弹琴自娱能诗尤工古名家山水】
　　南笼府
　　明
　　朱　绘【字素之普安人成化丙午乡举不仕隐居养亲训诲乡人士多及门者当道旌其门曰表正乡闾】
　　娄　广【普安人宋叅知政事玑五代孙雅素好德耽嗜经史尤长春秋善于训诂当贡推让者三隐大林山辑景防以下志稿】
　　杨念祖【普安人万厯丙子举人渊懿博雅恬退不仕日弹琴赋诗自娯与兄承祖友爱俱以夀终】
　　孙守仁【普安人恬静守正不妄交接年九十余人称无违先生】
　　遵义府
　　明
　　何敏树【郡人放浪山水寄情诗歌飘然有出世之致着沧浪孺子集】
　　傅尔讷【桐梓人崇祯时岁贡时遵义四川任贵州镇逺令寻归里隐居不仕教授生徒着有春秋讲义行世】
　　国朝
　　杨应麟【字吉庵先世麻城籍卜居正安州天性仁厚尝从乱军中救掳掠者二十余人拾遗于道访而还之晚年屏迹林泉究心易理着有易经辨义三十五卷】
　　刘之文【江阳籍因避乱来遵精研周易太极诸书工书法隐居东里课农桑量晴雨乐善好施租负有不能偿者辄焚其劵郷人德之】












　　贵州通志卷三十
<史部,地理类,都会郡县之属,贵州通志>
　　钦定四库全书
　　贵州通志卷三十一
　　人物
　　列女【名宦乡贤俱以府统州县列女因各州县俱分旧载新增难以合一照山川例大书州县】贵阳府
　　元
　　逹噜噶齐桑阿克孙妻托克托沁【早寡不忍独生以死从夫延祐二年旌其节黔之旌节妇始此】
　　明
　　越　淳妻张氏【宣慰司人适举人越淳年二十三夫亡无子苦节二十余年卒葬夫侧有竝蒂梅生冢上士林歌咏之】
　　徐　资妻陈氏【贵州衞人正统间都清苗叛资从征战亡陈恸絶复苏坚志守节教其子节登第歴官巡抚封恭人夀八十终合葬夫冢佥事周孟中题其冈曰忠节巡按王鉴之学士吴寛俱有记】
　　洛　宣妻李氏【郡人宣官都指挥征麓川战没李苦节不再适正綂间旌】陈　通妻孔氏【郡人夫通为小旗正统末以御冦死孔守节不二治初旌】龚　璟妻袁氏【郡人孀居七十五年事闻旌之】
　　朱　宣妻刘氏【贵州卫指挥刘芳女名慧未字时母病割股为羮以进母疾随痊后适千户朱宣年方二十三宣丧抚孤守节誓无他志抚按旌之】
</div>
    <div class="pagination">
<a href="贵州通志_page116.html">上一页</a><span>...</span><a href="贵州通志_page112.html">112</a><a href="贵州通志_page113.html">113</a><a href="贵州通志_page114.html">114</a><a href="贵州通志_page115.html">115</a><a href="贵州通志_page116.html">116</a><span class="current-page">117</span><a href="贵州通志_page118.html">118</a><a href="贵州通志_page119.html">119</a><a href="贵州通志_page120.html">120</a><a href="贵州通志_page121.html">121</a><a href="贵州通志_page122.html">122</a><span>...</span><a href="贵州通志_page118.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
