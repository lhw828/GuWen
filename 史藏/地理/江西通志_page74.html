<!DOCTYPE html>
<html>
<head>
    <meta charset="UTF-8">
    <title>江西通志 - 第 74 页/共 394 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江西通志 - 第 74 页/共 394 页</h1>
    <div class="content">








　　江西通志卷二十
<史部,地理类,都会郡县之属,江西通志>
　　钦定四库全书
　　江西通志卷二十一
　　书院【一】
　　古之学者术序党庠大夫归老教于其乡匪曰师儒繄惟父兄靡徳不植靡材不良书院之设此意未亡唐宋元明歴盛西江迄乎
　　圣朝理学大昌鵞湖鹿洞爰逮豫章天经地纬
　　御书煌煌日星云汉千载用光作书院志
　　南昌府
　　豫章书院在进贤门内剏自南宋明万歴间巡抚凌云翼潘季驯先后修葺改祀宋元明诸儒称豫章二十四先生祠
　　国朝康熈二十八年巡抚宋荦改立理学名贤祠三十一年巡抚马如龙复葺祠右书院嵗久倾圯三十六年巡抚白潢即旧址重建书院右为讲堂左为祠仍祀先贤名儒旁列号舎数十间观风所録士之俊者胥令诵读其中延原任通政司参议建昌鲁瑗主讲席偕学使王思训捐俸给廪饩复购十三经二十一史唐宋大家文集先儒语録贮院中五十七年疏请
　　圣祖御书五十八年
　　颁赐章水文渊四大字悬之讲堂与鹿洞鵞湖相埒五十九年瑗卒复延原任兴国知县张尚瑗主教六十年廵抚王企靖延湖广原任詹事府中允宋如辰主教雍正二年廵抚裴度复加脩葺延在籍乡绅主讲席五年署廵抚迈柱继其事
　　东湖书院在府治东南隅宋嘉定间郡丞丰有俊因李寅涵虚阁故址创立以馆游学之士赐额于朝今为南昌县学
　　宗濂精舎在省城得胜门外龙沙冈即唐观察使路嗣恭故宅宋淳祐二年知隆兴府江万里奏建祀濂溪先生以先生尝令南昌配以张子二程子朱子理宗御书赐额吴泳记元元统中改为新建县学后废为
　　玉虚观元郡人万一鹗熊朋来等别剏宗濂书院于府东南今废
　　龙冈书院有三俱在龙沙冈亦名隆冈书院一宋进士刘邦本建一宋乡贡进士李天福建一吴尚书桂芳讲学防即今龙光寺
　　罗原书屋在南昌西乡地号罗家原为豫章先生罗仲素故居仲素徙闽其地属万氏明嘉靖间万光禄思黙尝即其地构屋数楹同邓定宇李见罗章夲清王塘南邓潜谷诸子讲学其中罗文恭洪先题额曰罗原书屋
　　正学书院在进贤门内旧贡院址即宸濠阳春书院也嘉靖元年于此试士三十四年火三十五年学使王宗沐创祀濂溪明道伊川三先生广为号舎可容生徒数百人额曰正学书院罗洪先有记万歴中学使沈九畴重脩
　　国朝顺治间仍改贡院后移贡院于东湖北止存故址虎溪书院在新建忠孝乡琚塘亦名虎溪精舎唐婺源程天器刺洪州即家于此始置飞麟学塾至宋嘉定间其孙必东必简先后登进士因改为虎溪书院元虞集有记
　　秀溪书院在新建北乡宋安抚使王明访邓晏典教郡庠二载辞归生徒愿执经从之者众乃度地创院中设夫子位翼以顔曾思孟详孔武仲记
　　香溪书院在新建北乡宋邑人邓武建
　　东山书院在新建忠孝乡宋邑人罗伯髙建白鹿洞院长亦剏东山书院于二十都虞集有诗
　　竹梧书院在新建桃花乡宋邑人裘万顷所构生徒云集万顷与同里胡桐原万澹庵徐竹堂往复唱和时称四杰
　　万坊书院在新建南乡宋邑人万骥建
　　栁塘书院在新建二十一都宋邑人邹一唯建
　　三洲书院在新建二十四都宋邑人夏文政建夏九畴有三洲书院赋
　　五溪书院在新建忠孝乡宋邑人丁锬建
　　丹陵书院在新建象牙潭明正徳间魏恭简良弼讲学处今为丹陵观
　　洪厓书院在新建洪厓乡明李迁建
　　清溪书院在新建二十一都明喻南岳建又喻均建有鹿溪书院
　　枥山书院在新建忠孝乡明熊□建旁有文池亭浯溪书院在新建二十五都明谭焕建
　　云中书院在新建梅岭明李耿建
　　罗溪书院在新建青冈明邓文洁以讃建
　　檀溪书院在新建桃花乡邑人熊文举建一名淇园有檀溪唱和诗
　　界坛义塾在新建尽忠乡明熊曦建熊文举复新之霞源义塾在新建防仙乡明邑人公建置田延师课业姜曰广有记
　　香城书院在香城寺傍明谢廷杰建并捐租以充防费石井书院在新建一都浠湖姜曰广建
　　章江书院在省城石亭寺
　　国朝顺治间廵抚张朝璘建熊文举记
　　蔡公讲堂在省城得胜门外
　　国朝顺治间绅士为廵抚蔡士英建中为正谊明道堂黎元寛记之
　　西昌书院在新建县治旁
　　国朝顺治间知县魏双凤建邹度珙记
　　洪都书院在新城门外隆兴观
　　国朝康熈元年廵抚董卫国建熊文举记
　　刘公书院在东湖广济桥西北
　　国朝康熈九年布政使刘楗建
　　韩公书院在章江门外大街
　　国朝康熈十年粮储道韩廷芑建
　　扆箴书院在水巷口
　　国朝康熈十四年分廵南瑞道李世昌建
　　邵公讲堂在南昌府学内
　　国朝康熈十五年为提学邵逺平建
　　元钧书院在东湖吉祥寺右
　　国朝康熈十五年粮储道李月桂建
　　槐防书院在东湖吉祥寺右
　　国朝康熈十七年布政司王新命建
　　江渚书院在章江门外滕王阁北
　　国朝康熈十八年知县杨周宪重建为诸生课业之所徐孺子书院在丰城县槠山南亦名读书台
　　盛家洲书院在丰城县东蓝家巷宋邑人盛温如建朱子过之有诗
　　龙光书院在丰城荥塘剑池庙左宋绍兴间邑人陈自俛建四方来学者三百余人悉廪之朱子曾过书院留居一月元至正闲裔孙陈必强宗强重建有欧阳圭斋篆额明嘉靖十年知县沈熺奉提学徐一鸣檄改建儒学西
　　莲溪书院在丰城小塘宋侍郎李从建招周谔讲学于此临池有莲故名
　　石书堂在丰城梅仙乡宋里人方齐陈友沅因其师双饶氏遂创堂讲学于此
　　敷山书院在丰城同造乡宋邑人孙余庆建掲徯斯记贞文书院在丰城长宁乡元掲徯斯请于朝为其父贞文先生来成立至正间请建书院赐额选山长主之欧阳圭斋记
　　同文书院在丰城湖茫元李克家建克家字肖翁凡乡人有志于学者聚而教焉买田以给之
　　蒨冈义塾在丰城长宁乡元掲恵建中奉先圣旁以处学徒规制如贞文书院有赡学田五百亩吴澄记之
　　城南书屋在丰城荷塘明永乐间罗懐玉建金幼孜记罗山书院在丰城湖茫明嘉靖间李遂建
　　剑东义馆在丰城袁坊明嘉靖间袁伯明建前为乐育堂后为养善堂翼以号舎庖湢悉具捐腴田二百二十亩以给就学者之费
　　寳修书堂在丰城正法寺左明隆庆间参议徐用检建龙门书院在丰城儒学右明崇祯间知县谢龙文建近圣防馆在丰城儒学左
　　国朝顺治间知县宗彞建
　　徴士书院在进贤县啓和门外明正徳七年改东坛庙为之嘉靖间知县程光甸修天啓间魏忠贤废毁天下书院改为迎春亭
　　钟陵书院在进贤县雾岭明正徳七年改福胜寺为之立濂溪先生祠中有光风霁月堂明通公溥四斋李梦阳记
　　栖贤书院在进贤县栖贤山即唐抚州刺史戴叔伦故居明万歴间知县黄汝亨建前为明经堂后为寓阁翼以号舎自为记
　　梧桐书院在奉新县罗坊镇南唐罗仁节仁俭讲学之所山多梧桐故名学者称仁节为中庸先生仁俭为诚明先生
　　华林书院在奉新县浮云山宋雍熈中邑人胡仲尧家塾徐铉有记
　　龙洲书院在奉新县宋直学士余骧建
　　三贤书院在奉新县寳云寺西祀宋周濂溪苏东坡黄山谷至元间邑人邓谦亨建欧阳圭斋记之
　　四贤书院在奉新县东门外祀宋周濂溪苏东坡黄山谷杨诚斋明万歴间知县冯烶建自为记
　　国朝顺治间知县胡以温重建
　　吟溪书院在奉新县明隂镗建黄孟载有吟溪题咏东瓯讲堂在奉新县冯水北
　　国朝顺治间知县胡以温建
　　东窓义馆在靖安县盆田明嘉靖间陈大鸿建聚乡族贫子弟教之
　　有造义塾在靖安县城北隅
　　国朝康熈三十年知县髙克藩建置田三十亩为每嵗延师费自有记
　　栁山书院在武宁县栁山唐栁浑隠此筑室读书宋绍兴间燬而复建明成化间知县冯琦因旧址再建有记
　　云龙书院在武宁县脩江东明万歴间知县陈子侃建中有讲堂号舎凡四十间后因水没知县朱士佳迁建西门
　　濂溪书院在宁州治东旌阳山麓濂溪先生任分宁时创书院以延四方防学之士后人因以名元季兵燬明天顺三年知县罗珉重建成化十四年知县萧光甫复新之彭载记治十六年廵抚林俊檄知州叶天爵増脩万歴间知州方沆复修
　　国朝康熈七年知州徐永龄重建其右有山谷书院徐氏书院在宁州宋邑人徐徳占所筑即羡鱼亭故址黄庭坚有诗
　　樱桃书院在宁州崇乡双井宋邑人黄中理建
　　山泉书院在宁州治北社稷坛西明嘉靖间知州蒋芝奉诏建内有习礼听乐句读书筭四堂号房十二间庖湢俱备隆庆丁夘知州黄诰又立敬义文防所万歴间废
　　瑞州府
</div>
    <div class="pagination">
<a href="江西通志_page73.html">上一页</a><span>...</span><a href="江西通志_page69.html">69</a><a href="江西通志_page70.html">70</a><a href="江西通志_page71.html">71</a><a href="江西通志_page72.html">72</a><a href="江西通志_page73.html">73</a><span class="current-page">74</span><a href="江西通志_page75.html">75</a><a href="江西通志_page76.html">76</a><a href="江西通志_page77.html">77</a><a href="江西通志_page78.html">78</a><a href="江西通志_page79.html">79</a><span>...</span><a href="江西通志_page75.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
