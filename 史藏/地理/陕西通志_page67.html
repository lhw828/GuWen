<!DOCTYPE html>
<html>
<head>
    <meta charset="UTF-8">
    <title>陕西通志 - 第 67 页/共 490 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>陕西通志 - 第 67 页/共 490 页</h1>
    <div class="content">　　【旧有督学行署在县治西顺治戊子知县翟凤梧重建知县张舜举成之康熙中知县姜兴齐修葺有李馥蒸记知县汪元仕重修今移试华州又察院在县治南兵备道在县治西南今改建闗帝庙按察分司府署俱废】
　　潼闗县
　　潼商道署旧在城内西北隅后移今县治东故明王司马第也康熙十六年副使胡戴仁修葺增建大门仪门置寅賔馆构川堂书台复于缭垣后贸民地五尺为更道自为文记之雍正六年分守道张正瑗贸地于大门外拓十有九丈缭以崇垣左右建中正和平二门中建岳峙河澄坊亦自为记
　　抚民理事同知署在县治东系东察院旧址明万厯中改为抚民同知署
　　本朝康熙二十二年抚民同知翁世庸捐俸重建雍正四年改选满洲兼理事管辖旗民【旧有经歴司乆废】
　　潼闗协副将署在潼闗道署西中军都司署在副将署东
　　【旧有东察院在县东西察院在县西俱废】
　　知县署在城内东北即旧卫署明初洪武元年千户刘通建成化六年魏赟重修
　　本朝雍正二年缺裁五年改为县署养济院在西门内典史廨在县署东北帅府街知县黄宪鲲修大庆闗巡检司在县北六十里风陵渡巡检司在东门外永乐镇巡检司在县治北四十里潼闗驿丞廨在县署东【旧有逓运所大使廨在县署东北帅府街旧属华隂县雍正五年改归县辖七年裁缺】
　　教谕训导廨在明伦堂西
　　潼闗城守尉署在满城内雍正四年建
　　耀州
　　知州署在城内正中元末兵燬寄治州南二十里之渔池明洪武二年知州侯必兴重建州治正堂五楹东西俱有库前为仪门旁为列庑有编修王祎记嘉靖十八年知州温秀建池亭于退思堂后三十二年知州李廷宝改建退思堂自为记署后有望辉楼
　　本朝康熙中知州李铨重修狱在仪门内右侧养济院
　　在城隍庙东
　　吏目廨旧在州署西南后移堂西州判废廨【旧有州判廨在州堂西缺乆裁顺义驿丞廨在州治南今裁缺】
　　学正廨在明伦堂左训导廨在文庙后隂阳医学俱在州治南
　　守备署旧在金鎻闗今移驻州城内守道旧署【旧有分守闗内道署在州署东今裁缺改为守备署又察院在东门内布政分司在州治西按察分司府署俱在州治南】
　　同官县署在城内西北隅明洪武二年建宣德三年重修景泰初知县樊荣重建正堂五楹西安知府吴孟祺题曰节爱堂两翼为积贮库左右吏舍西南隅为狱堂后退思防内署及书舍俱知县马铎重建万厯三十年知县董廷范建圣谕彰善申明三亭四十五年知县刘泽逺建戒石亭及仪门四十六年建寅賔馆及鄼侯祠
　　典史廨在县堂西南【旧有金鎻闗巡检司在县北三十里漆水驿丞廨在县治东北俱裁缺】
　　训导廨在尊经阁东今圮隂阳医学俱在县治东【旧有察院在县治南布政司署在县治东按察司署在布政司西俱废】
　　白水县署在城内西隅明洪武三年知县张三同建中为正堂五楹东库藏狱在仪门外西偏崇祯中知县张名世建柳浪亭署旧有思齐楼
　　本朝康熙三十年知县钮琇重修自为记养济院在城
　　东南隅
　　典史廨在县堂东【旧有马莲滩巡检司在县北五十里缺裁】
　　训导廨在县治东
　　【旧有察院在县治东偏】
　　干州
　　督学行署在城内东街旧为察院巡按巡茶按临之所后改为考院万厯乙卯知州夏思曾増建内堂大堂左右舍各五楹崇祯五年知州杨殿元修葺
　　本朝康熙六十一年知州黄炜重修雍正二年炜复新
　　号舍
　　【旧有布按二司署俱在州治东府署在州署后州同廨在州治东督粮防廨在州治西督捕防廨在州治西南今俱废】
　　知州署在城内西偏即唐德宗行在故址后改为州治宋元丰元年奉天令杨景亮构轩于防事之东北隅顔曰清美轩金大定戊子刺史郑彦文修二堂顔曰思政堂刺史吕云卿州署图载有丽春静治口安宜口嵗寒诸堂及澄碧亭静乐斋平岚观俱废惟静治堂尚存令改谦益堂明洪武七年知州王师尹重修成化甲辰知州刘济撤而新之建大堂五楹堂右为库后退省轩前仪门悉如大堂楹数周围夹道纵一百弓横五十弓吏廨亭廐悉新之嘉靖中西安知府吴孟祺题正防曰节爱堂万厯辛卯知州贾一敬改建大门崇祯五年知州杨殿元重修堂室廨舍改仪门为大门左为囹圄
　　本朝雍正三年知州拜斯呼朗复加修葺
　　州判廨旧在州治西南隅明末遭毁今赁民房吏目廨在州大门内西北隅【旧有威胜驿丞廨逓运所俱在州治东北缺裁】学正廨在明伦堂后训导廨在明伦堂西今圮隂阳医学俱在州治北
　　千总署在州城内
　　武功县署在城内西北宋大圣中种世衡改建县防后髙士辙建手诏亭吕义山新内署钱秉创鉴堂李宗作清心堂崇宁初赵茂曽增修钱库孟通广辟庾舍内外完葺焕然一新政和元年刘干重脩县防游靖记之金元屡经兵燹移今治系旧学宫明洪武初知县严祀重建
　　本朝康熙三十二年知县章绅增修堂东为库狱在大
　　门内西偏养济院在邰城驿西
　　典史廨在县署西【旧有邰城驿丞廨在县治东南今裁】
　　教谕训导廨俱在县治东北隂阳学在县治南医学在县治东
　　千总署在县治南
　　【旧有布政司署在宣化街按察司署在县治西府署在县治南又长宁分司即故长宁驿也在县东四十五里】
　　永寿县署旧在麻亭镇城内东偏明洪武二年建崇祯末冦燬移治虎头山
　　本朝康熙八年知县张焜鼎建于新城重门堂室吏舍
　　库狱焕然悉备
　　典史廨在县署旁【旧有土副巡检司乆裁缺永安驿丞廨在县治西北底窖铺逓运所在县北三十里蒿店逓运所在县南十五里俱裁缺】
　　训导廨在县治西北
　　【旧有北察院南察院布政司闗内道行署俱废】
　　邠州
　　知州署在城内东北明洪武二年建十三年州同张斌増修大门宣德间重修堂宇正德癸酉知州齐宁尽撤其旧建正防五楹莲幕防三楹东西两荣各十四楹顔正防曰牧爱堂郡人宋瑭记之嘉靖己酉知州姚本重修过防万厯十六年知州刘升重修正防自为记正防西为库狱在仪门西偏养济院在西街路南知州顾问修葺
　　州判廨在州堂东吏目廨在州堂西【旧有新平驿丞廨在州治西邠州逓运所在驿西今俱裁缺】
　　学正训导廨在明伦堂东隂阳医学俱在州治西
　　守备署在州城内
　　【旧有兵备道署在州治西明佥事李仅可知州姚本建今裁缺又有察院在州治西布政分司在察院西按察分司在州治南北向】
　　三水县署在城内近西元至正十八年废为巡检司明成化十四年复为县知县杨豫筑缭垣创建正防五楹卷棚楹数如之东为幕防万厯中知县秦渠建退思堂三楹崇祯间知县髙知建署于双槐堡
　　本朝顺治初知县王儒复修堡廨康熙己酉知县林逢泰修县署顔大堂曰思辑后堂曰鉴水堂后建甓香防库在二堂西狱在典史廨前乙卯丙辰间复修堡廨顔其堂曰井劝文倬天题其亭曰茇柳养济院在县治北
　　典史廨在幕防西【旧有石门巡检司在县东南六十里缺裁】
　　教谕廨在明伦堂后训导廨在教谕廨西隂阳医学俱在县治南
　　【旧有察院在县治左知县林逢泰建】
　　淳化县署旧在北门内宋宣和七年县令张安祖完治西堂使南向顔曰吏隐堂后楹曰防轩有石彦政记明洪武初知县楚桓移建城内正中崇祯中知县杨泰祯建寅賔馆有记乙亥知县赵之琴建节爱堂自为记堂西为库藏仪门内西偏为狱
　　本朝康熙中知县张如锦莅任张遇复为题正堂曰吏
　　隐堂有后记养济院在县治南门外
　　典史廨在县堂东
　　教谕训导廨在大成殿后隂阳医学俱在县治北【旧有察院在县治南】
　　长武县
　　游击署在城内东北顺治八年总督孟乔芳
　　题请迁邠州游击驻于此动帑贸民房建大堂后堂大
　　门各三楹营房二百五十楹
　　【旧有大察院西察院明末张克隽叛悉被焚既擒克隽以其居为察院又布政司旧址改建闗帝庙】
　　知县署在城内西偏旧为邠州同知署明万厯十一年改为县署知县梁道凝拓修中为牧爱堂五楹东库藏西幕防后为思补堂狱在仪门西自为记崇祯庚辰冦燬知县武振重建正堂二堂寅賔馆各三楹大楼五楹
　　本朝知县赵亮陈所抱相继增修知县张纯儒建西书
　　舍养济院知县陈所抱建在县治
　　典史廨在县署西【旧有窑店巡检司在县西三十里旧系宜禄明万厯中改宜禄驿丞廨在县治东俱乆裁缺宜禄逓运所大使廨在驿东康熙四十四年裁缺停口逓运所大使廨在县东四十里雍正七年裁缺】
　　训导廨在文庙西隂阳医学俱在县治南
　　鄜州
　　督学行署在学宫左雍正三年建【旧有分巡河西道署在州治东嘉靖元年副使孙乐建康熙二年巡道李荣宗重修六年缺裁又察院在州西山布政司在州治东南按察司在州治西南俱废】
　　知州署旧在城内大街东明洪武四年知州郑晖建永乐九年重修崇祯间兵燬移西山寨
　　本朝顺治五年知州李芳澂倚山东向建堂三楹八年知州刘应科改堂南向增建大门十一年知州江中耀倚山作榭建仿欧亭十七年知州顾耿臣增修康熙二年复移下城旧治重建大堂三楹左右有库重门吏舍悉备狱在大门内西偏后被洛水冲崩三十三年知州刘显爵移建西闗养济院在南门外
　　吏目廨在旧州同廨南【旧有州同廨在州西山雍正三年分驻榆林今改为守备署又州判廨在州同廨右直罗巡检司在州西一百三十里鄜城驿丞廨在州治西南张村驿丞廨在州西七十里隆益镇驿丞廨在州西一百四十里缺乆裁三川驿丞廨在州南六十里雍正七年裁缺】
　　学正训导廨在西闗岩山下
　　守备署旧在州治西康熙二年守备叶呈兰建二十五年洛水冲崩守备汪可德移建西闗后复被水患雍正六年守备刘起龙移建西山州同旧廨址
　　洛川县
　　西延捕盗同知署在县南一百三十里黄龙山城东门内明天啓中建
　　本朝康熙十二年同知刘显第重修二十四年同知许
　　恒龄增修【旧有鄜城巡检司在黄龙堡内缺裁】
　　知县署在城内东南隅明洪武四年主簿萧复仁建治间知县茍鹏修葺正德七年冦燬嘉靖二年重修万厯辛巳知县陈惟芝増修
　　典史廨在县署大门内
　　教谕训导廨俱在县治西南隂阳医学俱在县治东南
　　千总署在城内
　　【旧有察院在县治东分司在县治前】
　　中部县署旧在坊州明洪武初知县黄琮建成化中知县刘洁移建下城崇祯四年知县姚一麟改移上城桥山半坡寻复仍旧
　　本朝顺治十一年知县彭圣培再移上城建堂庑规模畧备康熙三年知县金九鼎改建移南一百五十步
　　典史廨在儒学署西【旧有丞廨在县署旁翟道驿丞廨在县治北俱裁缺】训导廨旧在县署西今圮
　　【旧有察院二所一在下城城隍庙西一在上城县治西南】
　　宜君县
　　将署在县署北顺治初创建康熙十五年将张光焕拓之中军守备署在县治东南
　　知县署在县西北隅明洪武八年县丞王文辅建治中知县李相増修崇祯辛未防燬
　　本朝顺治十二年知县郑名新建于山城上康熙十七
　　年知县贾有福增修
</div>
    <div class="pagination">
<a href="陕西通志_page66.html">上一页</a><span>...</span><a href="陕西通志_page62.html">62</a><a href="陕西通志_page63.html">63</a><a href="陕西通志_page64.html">64</a><a href="陕西通志_page65.html">65</a><a href="陕西通志_page66.html">66</a><span class="current-page">67</span><a href="陕西通志_page68.html">68</a><a href="陕西通志_page69.html">69</a><a href="陕西通志_page70.html">70</a><a href="陕西通志_page71.html">71</a><a href="陕西通志_page72.html">72</a><span>...</span><a href="陕西通志_page68.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
