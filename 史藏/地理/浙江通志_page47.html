<!DOCTYPE html>
<html>
<head>
    <meta charset="UTF-8">
    <title>浙江通志 - 第 47 页/共 787 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>浙江通志 - 第 47 页/共 787 页</h1>
    <div class="content">　　千秋岭　万厯杭州府志在县北五十五里高三百丈接宁国县界岭上旧有关
　　水凝岭　万厯杭州府志在县东北九十里高三百丈接安吉州界
　　皇甫岩　成化杭州府志在县东十五里后汉皇甫嵩破妖贼许生于此民懐其徳而以岩记其姓
　　大鸣岩　成化杭州府志在县北三十里寨村东岩独高峻四围甃石如小城相传钱氏屯军于此
　　芝草岩　西天目山志在西尖之西昔有采药者见芝草一本五色备具
　　伏虎岩　西天目山志在中峰之右
　　太阳岩　成化杭州府志在县西南二十五里其冈自浪山蜿蜒而来杰然卓出每东方啓明晴光先照絶顶故名世传徐伍二仙餐霞服日于此月朔则朝于天目又名朝青崖隂有二石其形如鹿
　　湖潭洞　成化杭州府志三穴皆在谷口东溪岸云鹤岩之麓上接天目安溪相传洞与太湖通故名
　　石城　西天目山志在天目西尖之西南岸章村之隣境高数丈南北五十余丈其外可履内深邃不可入若城之大小堑
　　石门　西天目山志在天目半峰岭东西各一高十余丈仅容一体登金仙庵之要路也
　　新妇石　西天目山志在天目西峰半山之中道靣东昂立高五丈与东目新郎石相对
　　印渚　于潜县志在长安前乡世説新语注吴兴记云于潜县东七十里有印渚渚旁有白石山峻壁四十丈印渚盖众流之下溪也
　　紫溪　成淳临安志在县南三十里源出天目龙湫昌化柳源两溪合流入分水县界唐书地理志贞元十八年令杜泳开【详见水利】
　　浮溪　成化杭州府志在县西二里又名锦江阔五十二丈深五尺汪石川观政桥碑锦江为天目诸水之防而势特险当徽浙通衢之冲【详见水利】
　　交溪　成化杭州府志在县西一十五里以浪山柳源二水合流故名
　　仙池　西天目山志在天目西尖絶顶之上深广二尺许每遇岁旱四方祷雨者请池水防祷即雨
　　龙池　西天目山志有上中下三池俱在天目东北峰下上池在垂崖下高五十仭石壁如门峻立对峙以限水之出崖间有石如狮下瞰潭水中池水接上池喷泻十余丈下池水接中池绀碧深防幽沈莫测三靣皆盘石环绕南入大溪至紫溪七十二滩皆发源于此
　　洗眼池　万厯杭州府志在天目双清庄太子庵乃昭明洗眼之所
　　天井潭　万厯杭州府志在柱石山南深不可测或云通浪山池欲雨则先云气弥漫景物凝晦村老常以为候
　　濯缨潭万厯杭州府志在柱石山北
　　昌化县
　　唐山　咸淳临安志在县后高二十丈为县治主山武隆山　咸淳临安志在县西北一里许高一百五十丈周回二十里有葛洪链丹井唐天后以山名应图防分紫溪县别置武隆县
　　青山　成化杭州府志在县前双溪之南岸高二十余丈其状如屏又名南屏山一曰官山
　　百丈山　咸淳临安志在县西三十里高一千五百丈周回二十里一名潜山舆地广记紫溪水所出东南流径新城谓之桐溪又径桐庐入浙江吴兴地理志云尧时洪水此山潜水中不没者百丈因名
　　龙塘山　万厯杭州府志在县西七十里高一千丈延袤五十里山多怪石峙立如门其上为龙池林谷幽夐不类尘世
　　仁山　万厯杭州府志在县南二十五里高二十丈延袤六里
　　铜坑山　咸淳临安志在县南五十里高一千丈东接分水南带淳安西亘绩溪其最高穷絶处有龙池三
　　佛迹山　万厯杭州府志在县南五十里高一千丈延袤三十七里始猎者见神人双迹于雪中因名
　　石笋山　名胜志在县南三十五里巨石如笋故名柳相山　咸淳临安志在县东南二十五里高一千八百丈周回一百三十里接于潜县紫溪南入分水县界
　　箕山　咸淳临安志在县西北十里神仙所隐千顷山　万厯杭州府志在县西北六十里高一千六百丈延袤六十里广千顷其岭有龙潭广可数百亩潭中有金银鱼宋高宗常命中使取之【司马槱游千顷山诗欲为龙池游束装戒蓐食鸡鸣天未曙呼儿重蜡屐萦回溯寒溪确荦疲乱石迢迢万丈岭宛转苍龙脊山高吐朝气恍不辨咫尺俯听雷雨声仰逐猿猱迹委蛇度花坞净緑草可席喜如出笼槛身轻飞鸟掷不辞双足茧逺探蛟龙窟传闻此山巅旧有沧海色迩来三十年潭湫变枯荻至今应江潮尚浮鸥鹭集至理竟未解对之空太息不如西湖游挥篙泛瑶碧】
　　云谷山　名胜志在县西四十五里岑峰崛起林谷逶迤常有云气出入故名
　　大鹄山　咸淳临安志在县西六十里山类鹄头得名势凌霄汉人不可到惟采药人结伴携粮具火信宿上下其中坦平神仙所栖花果人不敢采
　　紫薇岭　杭州府志在县东一里高三十六丈黄花岭　万厯杭州府志在县西三十里与宁国接壤其上有关
　　昱岭　万厯杭州府志在县西七十里高七十五丈其岭为徽杭之交山势险阻常置关御冦故又曰昱岭关【互见关梁】
　　龙髯岭　咸淳临安志在县西南四十里地名蒲川栈岭　万厯杭州府志一名分界岭在县西一百里其岭为绩溪县界
　　玉岭　万厯杭州府志在县南三十五里高七十丈石岩　咸淳临安志在县南佛迹山自麓至巓一日方到上有石鼓石座石棋枰旧传为神仙所栖之处
　　墨子岩　咸淳临安志在县南四十里蒲村其高切云上有室穴坐具昔樵者见野服三四人奕棋石上问侍者曰古墨子也
　　玉仙洞　成化杭州府志在百丈山石洞幽深古仙人王太伯常居于此昔人见有盐数十袋曝于洞口就之不复见人始信为神人所居为崩石塞门不可入
　　石燕洞　成化杭州府志在县西四十五里防深莫测石门高丈余其中如巨室可坐数十人其顶有天窗通明泉流涓涓绕石如琴筑声四时不絶昔有石燕飞出故名
　　秦皇石　万厯杭州府志在县西二十四里百丈山下两石对峙高三丈许相传秦始皇东游登防稽欲作石桥跨海屿观日出处使神人驱石行不速辄鞭之此二石乃驱之不去者
　　石镜　咸淳临安志在龙髯岭后莹彻可鉴明则霁昏则雨邑人以为占
　　小石门　万厯杭州府志在县西北五十里两崖如门高倚霄汉门仅可通人流泉循门而出
　　奥溪　万厯杭州府志在县西六里其源出宁国山界至金紫岩东流五里合黄溪南流过塌水桥入晚溪
　　晚溪　成化杭州府志在县西七里有洗耳滩唐人诗葛井许滩今古传盖因许逺游隐于此世人遂讹为许由
　　巨溪　万厯杭州府志一名籧溪在县西十七里北接上溪东南流经青山潭黄石滩与晚溪防巨石湍激雨涨则涛浪益险渡者患焉
　　双溪　成化杭州府志在县南一百歩溪中有洲水分南北过县复合于一湍声澎湃岩谷响应【范成大双溪诗翠染南山拥县门一渊横截两溪分长官日永无多事卧听滩声看白云左誉双溪诗孤屿藏烟迷宿鹭扁舟和雨阻沙鸥西湖不是无风月每到唐山特少畱】
　　览溪　成化杭州府志在县南三十里其流自萧渚二源合泒而出迂回九曲以逹于柳溪盖因山折流故也
　　柳溪　成化杭州府志在县东南二十五里上名小柳下名大柳乃一邑众水合流之口亘三十里巨石参错屹乎中流水势湍激汹涌澎湃其声如雷眞竒观也
　　鸟仪潭　万厯杭州府志在县西三十里百丈山下潭水清冽中有嘉鱼异螺相传有赤色灵鸟向水边呈羽仪人欲罗之即化为石故名
　　太公潭　万厯杭州府志在县西三十里百丈山之左相传泰伯采药南来常陟此山饮泉而甘因名
　　双眉潭　万厯杭州府志在县北十五里地名上溪潭旧传陈霸二仙隐此有垂钓石石上有枕臂坐迹鸬鷀塞双眉潭上有石壁壁上有双眉痕
　　柯相公潭　咸淳临安志在县东南十五里大溪中有巨石盘固水势湍急相传柯相公舟溺于此遇澄霁则所覆之舟可见遇隂晦时或闻水上乐声
　　东坡池　万厯杭州府志在县西城隍庙西北东坡以倅车至邑时爱其风景筑亭凿池种千叶红莲
　　龙孔泉　咸淳临安志在县南金山玉岭每巨鱼出必雨
　　天井泉　咸淳临安志在县西五十里马坞小山巅有石窍不可测其中若列梯级可通人上下有泉涓涓灌注石靣凝结石脂圆者名寒水石如冰筯者名鹅管石昼执烛可入光彩夺目或以丝系石下度之其声咚咚如鼓相传此泉通朱浪村长潭
　　东坡泉　咸淳临安志在双溪西数十歩石窍中出坡公始寻溪源得之以瀹茗








　　浙江通志卷十
　　钦定四库全书
　　浙江通志卷十一
　　山川【三】
　　嘉兴府【嘉兴秀水二县附郭】
　　缾山　嘉靖浙江通志在府治东北高三丈相传宋时置酒务在此其罂缶所弃积久成山又嘉善县南亦有缾山
　　五台山　名胜志在府治西北宋寳安禅师来自五台山躬运土石作山亦名五台并建五台院
　　范蠡湖　嘉兴府志补在澄海门内范蠡桥西约周二十亩湖水缲丝甚白中产五色细螺昔范蠡泛舟五湖从此发櫂【朱彛尊鸳鸯湖櫂歌落花三月西施寂寞城隅范蠡祠水底尽传螺五色湖边空挂网千丝】
　　胭脂河【一名倾脂河】　檇李诗系在郡治西经楞严寺东北折而过天宁寺前相传西施倾脂水于此
　　锦带河嘉兴府志补在府治西子城下以其环抱府治故名
　　韭溪　名胜志在府城内即南湖之支流经府而达运河至元嘉禾志考虞仲翔川渎记云太湖东通长洲松江水南通乌程霅溪水西通义兴荆溪水北通晋陵滆湖水东通嘉兴韭溪水凡五通谓之五湖故嘉兴有韭溪焉【张尧同韭溪诗终与双溪接分流入郭来市桥人影合不解洗尘埃】
　　【谨按晏公类要云川渎记谓太湖东通嘉兴韭溪水今运河西北接太湖则当是东南通韭溪耳】
　　金鱼池　檇李诗系在郡西北唐刺史丁延赞养金鲫于此
　　灵光井　檇李诗系在郡城内精严寺本晋徐熈之别业因夜发光舍为寺成帝赐名灵光
　　嘉兴县【城外山川】
　　殳山　嘉兴县志在县西南嘉防都千金字圩【半属本县半属桐乡】
　　胥山　治嘉兴府志在县东二十七里一名张山右有吴王磨剑石闲窗括异志嘉兴胥山高一十五丈周二里旧经云伍子胥伐越经营于此【朱彛尊周筼沈傅功秋日登胥山聨句秋水日以驶轻船泛清澄流沿转纡曲櫂急黏菰菱仄峰尚阻树近寺俄飞棱窅窅梵磬出鳞鳞波云兴流目讶突兀赏心闚崚嶒舟维卧柳渡道失寒瓜塍谁言防嵝微曲磴縁百层碣残藓欲剥祠古藤交縆缅懐大夫节千秋痛填膺覆楚岂大义忠孝不两能饮泣芦中渔悲歌河上朋当其耻已雪属镂非所矜慨此空山中遗迹犹可徴刃截两白石指由孤僧其傍卧石剑霜花常侵凌皜如铺练带亘若横舟枰又如常山蛇首尾相为应观其气愤激毋乃神式慿常想鞭荆尸壮士心摧崩至今祠下水犹作胥江称吾徒久于役逺揽岱与恒顾兹百里内屐齿游未曽故乡洵足慕高兴偶此乗寄言同心客暇日期重登】
　　【谨按水经注云子胥死于吴吴人立祠江上名胥山今杭州吴山名胥山又苏州吴县亦有胥山并此而三矣】
　　滮湖　治嘉兴府志在县南二里一名马塲湖檇李诗系宋志云阔五百丈深三丈北隣城壕东列廛市其西则鸳湖也【姚绶马塲湖诗初见菱叶稀渐见菱叶肥马塲湖水阔处处采菱归】
　　相家湖　治嘉兴府志在县东北九里【静志居诗话懐悦居在相湖之南曰柳庄亦曰柳溪自号柳溪小隐又号相湖渔隐懐悦游相湖诗云满银壶酒色浓寻春不让瀼西东波添鸭緑今朝雨花落猩红此夜风一段好懐凝野望万家生意荷天工平沙浅渚都经遍吹笛沧浪月满空】
　　双溪　治嘉兴府志在县东六里以其近汉魏塘故名舟之逹于松江者皆由此溪
　　梅溪　旧浙江通志在治南四十里溪傍村落多树梅故名
　　藕溪　嘉兴府志补在县东三十里正统初许职方父号松泉植藕花于上名人多游咏焉
　　汉塘　治嘉兴府志在县东南十五里唐书地理志海盐注云靣北六十里有汉塘太和七年开【详见水利】
　　横塘　至元嘉禾志在县南五里自南滮湖转路马塘庙而上南至海盐谓之横塘刘文房诗云家在横塘曲是也【详见水利】
　　练塘　治嘉兴府志在县南二十五里东西通横塘长水塘吴王练兵之所【详见水利】
　　长水　嘉兴县志在县南三里水自海宁诸山贯硖石东北流五十里入嘉兴县界合于鸳鸯湖至元嘉禾志始皇东游至长水闻土人谣曰水市出天子从此过见人乗舟交易应其谣遂改为由拳县
　　马塘泾　檇李诗系在郡城南七里九域志云始皇至此遏水为堰斩马祭之
　　鹤渚　至元嘉禾志在县南二里陆宣公旧宅放鹤之所
　　【谨按檇李诗系云鹤洲在嘉兴南三里唐裴休放鹤处考休本传未尝至禾中至元志作陆宣公为确今从之】
　　鳯凰洲　檇李诗系在郡东七里宋隆兴元年有五色鸟饮啄其上故名
　　秀水县【城外山川】
　　天星湖　吴地记嘉兴县东五里有天心池治嘉兴府志天星湖县东北二里一名天心湖中水草不生大旱不竭旧传秦始皇发囚所掘【张尧同天心湖诗拍岸浮春渌菰蒲四逺生网罗人不见鱼鸟亦忘情】
　　鸳鸯湖　名胜志在治南三里一名南湖其禽多鸳鸯故名或云两湖相接如鸳鸯然闻人滋南湖草堂记南湖百有二十顷【萨天锡过秀州南湖诗三山云海几千里十幅蒲帆挂春水吴中过客莫思家江南畵船如屋里芦芽短短穿碧沙船头鲤鱼吹浪花吴姬荡桨入城去细雨小寒生緑纱我歌水调无人续江上月明吹紫竹春风一曲鹧鸪词花落莺啼满城緑胡奎南湖翫月诗团图三五月挂在鸳鸯东方舟泛平流坐我青天中低头看月月在水倒影姮娥呼不起三更露下苎袍凉恍然濯足银河里城南斗酒眞珠红与月共醉鲛人宫醒来月落不知处张帆且趁清明风高巽志鸳湖秋月诗双湖偃长虹月出微澜静鼓枻独沿洄流光荡空影朱彛尊鸳鸯湖櫂歌二首沙头宿鹭傍船栖柳外惊乌隔岸啼为爱秋来好明月湖东不住住湖西宣公桥南畵鼔挝酒船风幔玉鸦又碧山银椀劝郎醉櫂入南湖秋月斜】
　　东郭湖　治嘉兴府志一名冬瓜湖一名宋郭湖以其在郡城东北故名东郭冬瓜者音之讹宋郭者字之讹也【春渚纪闻张祜子防望有诗名求济于嘉兴裴庆署冬瓜堰官防望不服曰祜子守冬瓜已过分矣】秀水县志旧置堰其上以蓄西湖之水今开堰置桥
　　幽湖　治嘉兴府志在治西四十里支流环错滙为深源因以为名
</div>
    <div class="pagination">
<a href="浙江通志_page46.html">上一页</a><span>...</span><a href="浙江通志_page42.html">42</a><a href="浙江通志_page43.html">43</a><a href="浙江通志_page44.html">44</a><a href="浙江通志_page45.html">45</a><a href="浙江通志_page46.html">46</a><span class="current-page">47</span><a href="浙江通志_page48.html">48</a><a href="浙江通志_page49.html">49</a><a href="浙江通志_page50.html">50</a><a href="浙江通志_page51.html">51</a><a href="浙江通志_page52.html">52</a><span>...</span><a href="浙江通志_page48.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
