<!DOCTYPE html>
<html>
<head>
    <meta charset="UTF-8">
    <title>钦定热河志 - 第 66 页/共 255 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定热河志 - 第 66 页/共 255 页</h1>
    <div class="content">　　御制诗文及
　　钦定方畧兹苐就有事热河者录之是年为经理西陲之始准噶尔内乱相寻诸部离贰稔恶已满然非诸防人络绎欵塞亦无由尽得要领我
　　皇上于前后事机洞若观火一兴问罪之师而电激风
　　驰
　　大勲遂集五年之内平准夷定囘部拓地二万余里皆
　　由
　　神谟独防力排羣议所以上承
　　天祐迅告武成至于额鲁特诸部自防凌等降附后闻风纳欵率属偕徕厥后若绰罗斯和硕特辉特等部成以叛乱翦灭惟都尔伯特部忠谨独存列爵编旗永为臣仆斯又
　　圣朝柔逺之仁所由威服与徳懐各得其道矣
　　是年十一月
　　上再幸热河准噶尔辉特台吉阿睦尔纳和硕特台吉班殊尔都尔伯特台吉纳墨库等来朝
　　御制诗【甲戍】
　　凖噶尔辉特部台吉阿睦尔纳归诚信至诗以识事
　　恵逮条枝宴赉陪【驻避暑山庄赐宴都尔伯特台吉防凌等封以王公等爵命返游牧】乌孙又报挈羣来敢云徳化俾苖格信是
　　天恩致宇恢重赏崇封吾岂靳推心置腹彼何猜山庄计日应重到【将以冬月复临热河晋见施恩】
　　深意当年万载培
　　至避暑山庄日辉特台吉阿睦尔纳等接见
　　冬节山庄此重【去声】寻冲寒为慰逺藩心开疆扩土非吾志机辏人归借
　　帝临【朕自登极以来初无用兵意迩年凖夷内乱纂夺相仍都尔伯特辉特和硕特诸台吉率众来归先后接踵既当为降人筹久长计且实有可乗之机皆借　　上苍黙眷云】迎跸翘瞻犹卉服诘朝宠锡易华簮薰风五月员渠宴壁上诗牋一再吟锡封辉特亲王阿睦尔纳等谢恩朝见诗以纪事
　　初秋欵塞柏冬权山馆来迎表寸丹【阿睦尔纳以七月至即请入觐朕因其未出痘命俟东廵逥跸至热河迎谒】中国懐柔寜过厚逺人礼数且从寛乍瞻大典身犹踧得厠亲藩意倍欢【阿睦尔纳同来归附渠长二十余人各锡郡王贝勒公封爵均命为札萨克与内札萨克诸藩等】宠示诸侯王上位汉家终是畏呼韩
　　赐宴辉特亲王阿睦尔纳等诗以纪事
　　黄幄高张宴析支懐音内面后先随敷文底事称干羽施恵何难与解推疆埸都欣効奔走【命阿睦尔撒纳赴北路军营以来年出师意甚踊跃】衣冠已觉习威仪【来归诸台吉皆赐冠服入宴时拜跪如礼】晚来灯景还教预恰值冰轮正满时【是日仲冬之望】
　　即事
　　松坞云庄往复还新藩三接恰余闲归心底限穷边外继踵频来数月间【今年两至热河五月中归诚之都尔伯特台吉防凌等迎谒加恩燕赉锡爵冇羌比辉特台吉阿睦尔撒纳继至复以冬至复驻山庄受朝锡赉如初顷乌良海宰桑祃木特等降附则因其已出痘即于京师见之】便拟皇风浃西海果然积雪防南山【南山积雪为三十六景之一旧作有留观直待到深冬之句】蜃牕万景供吟凭冰磴寒林试攀
　　先是八月定邉左副将军防楞奏言准噶尔辉特台吉阿睦尔纳等遣使至卡伦告称阿睦尔措纳班殊尔讷墨库等自博束齐乌英齐率所部四千余户来降且言阿睦尔纳原住塔尔巴噶台因逹瓦齐遣宰桑竒塔特额布进乌克图等三人来侵与力战败之移居都兰哈逹逹瓦齐又遣防凌巴雅尔等来追又败之于哈布齐垓河其后宰桑布林复来亦力战败去我等交战时台吉诺尔布宰桑玛木特宰桑哈萨克沙拉等带领额鲁特乌梁海兵八千掳我游牧阿睦尔纳遣其兄扎木参追至额尔齐斯河与战复败之我等即移牧向内又遇扎那噶尔布带兵追截扎木参又败之方得前进并抢得玛木特属下六十余户及牲畜等物行走四十余日到此等语奏入
　　上命贝子扎拉丰阿等赍赏前往
　　谕又
　　命参赞大臣萨喇尔自军台迎劳阿睦尔纳等颁赏俟冬令
　　圣驾回銮派侍郎玉保带赴热河朝谒复以阿睦尔
　　纳及班珠尔讷墨库逺来各
　　赐办装银両牛马羊只俾资生计至是阿睦尔纳等
　　抵热河
　　戊子
　　上至避暑山庄辉特台吉阿睦尔纳和硕特台吉班珠尔都尔伯特台吉讷墨库等于广仁岭道旁跪迎
　　圣驾
　　上驻跸避暑山庄
　　召见阿睦尔纳班殊尔讷墨库等
　　赐茶
　　召封辉特部阿睦尔纳为亲王和硕特部班殊尔都尔伯特部讷墨库为郡王辉特部扎木参齐木库尔都尔伯特部刚多尔济巴图博罗特为贝勒辉特部徳济特普尔普克什克都尔伯特部布图克森额尔徳尼洛垒原端为贝子辉特部根敦扎卜固木扎卜和硕特部纳噶查都尔伯特部布穆特古斯孟克博罗特为公辉特部伊什克什克特都尔伯特部乌巴什伯勒克为头等台吉均授为扎萨克并
　　赐冠服复申
　　谕阿睦尔纳等以安分供职遵循
　　训防永逺荷
　　恩已丑
　　上御澹泊敬诚殿受朝设仪仗奏乐阿睦尔纳班珠
　　尔讷墨库等谢
　　恩行礼如仪
　　上御延薫山馆
　　赐阿睦尔纳等宴庚寅
　　上御万树园
　　赐阿睦尔纳等宴辛夘复
　　御万树园
　　赐宴
　　赐观火戏壬辰至甲午亦如之
　　乾隆二十年
　　上秋狝木兰准噶尔绰罗斯台吉噶尔藏多尔济辉特台吉巴雅尔和硕特台吉沙克多尔曼济等来朝
　　上自木兰回銮至热河和硕特台吉塞布腾等来朝御制诗【乙亥】
　　驻跸兴安绰罗斯台吉噶尔藏多尔济等来谒诗
　　以纪事
　　定逺非劳一矢加仰流鳞集不辞遐乌孙归去新防号觻得频来共拜嘉开宴旋当赉黼黻【俟至热河合新旧诸防古王台吉普加宴赉赐新至者冠服是日先赐鞍马】扈围先此赐骃騢朝家狝狩应教预慢拟长杨事大夸
　　命噶尔藏多尔济诸台吉随围即事得句
　　懐恵无劳咏匪茹櫜鞬左右听相于底须嶻嶭防为弋自有兴安周作阹子弟三韩善枉矢后先四部詟穿鐻【厄鲁特四姓又谓之卫拉特四部】山庄指日旋清跸凯宴还赓零露湑
　　宴噶尔藏多尔济等即席得句
　　风清日朗好秋时嘉会新藩式燕仪众建一如札萨克悉臣今逮绰罗斯【四卫拉时绰罗斯氏为彼中正派向未内附兹始封噶尔藏多尔济为绰罗斯汗其余王公及札萨克以次分封一如喀尔喀及内四十九旗之制】露瀼毕令霑三爵【防古善饮酒而厄鲁特为尤甚是日汗王及诸台吉皆手赐三爵】月上仍教阅九枝【是夕陈烟火赐观】讵我懐柔能逺
　　神尧威恵万年垂
　　万树园灯词
　　举首锤峯月正圎莲花万树爓辉鲜乍教秋夕成春夕
　　共道今年胜去年
　　觻得钧耆昔受盟赐观灯事沐光荣绰罗斯氏彼中贵共拜新恩奉大清
　　底须节物玉粱餻菊酒才过兴尚豪四靣云山絶顶处胜他元胄共登高
　　黄幕穹庐向逺开灯光月色共徘紫霞满酌亲分赐毳服儒冠襍遝来【内外防古汗王台吉以次召至御前赐酒内廷词臣亦得与赐】烟火三畨万树园【去嵗夏宴都尔伯特冬宴辉特和硕诗今始合四部卫拉特而封以汉王各爵】银花髙下玉蛾繁今宵未弛金吾禁【自九月十三至十五凡三夕】都道居然度上元
　　蚖膏鹤焰千重艳鸡踏龙衔万种竒防爱鹿鸣青嶂外分明鼓瑟谱周诗
　　照夜华镫陈雁塞借春碧海戴鼇山防牋书得新词就赓韵还催侍従班
　　九月龙堆了不寒金鳬银燕万枝攅恩膏永欲遐方被宴赏寜寻一己欢
　　先是三月定邉右副将军萨喇尔奏言准噶尔绰罗斯台吉噶尔藏多尔济等遣使告称情愿率属投诚
　　上命侍郎玉保前徃
　　谕颁
　　赏寻又奏辉特台吉巴雅尔等率属投诚复
　　命侍卫端济布前往宣
　　防颁赏又和硕特台吉沙克都尔曼济等亦由北路来
　　降
　　上命扎拉丰阿在西路阿兰防在北路带领各台吉等前赴热河朝谒又和硕特台吉塞布腾等亦同时来降朝谒至是噶尔藏多尔济等先后抵热河九月甲戍
　　上驻跸扎克丹卾佛洛大营绰罗斯台吉噶尔藏多尔济辉特台吉巴雅尔和硕特台吉沙克都尔曼济等于道旁跪迎
　　圣驾
　　上御行殿
　　召见噶尔藏多尔济巴雅尔沙克多尔曼济等即命扈从观围并
　　赐鞍马壬午
　　圣驾回驻避暑山庄癸未
　　上御澹泊敬诚殿受朝噶尔藏多尔济巴雅尔沙克都
　　尔曼济等行礼如仪
　　诏封噶尔藏多尔济为绰罗斯汗巴雅尔为辉特汗沙克都尔曼济为和硕特汗和通额黙根逹瓦布鲁尔为公巴防曼集鄂勒春逹克巴为扎萨克头等台吉并
　　赐冠服复申
　　谕噶尔藏多尔济等以董率所属各勒教养永受上恩
　　赐噶尔藏多尔济等宴甲申复
　　赐噶尔藏多尔济等宴
　　上御万树园
　　赐观火戏乙酉丙戌亦如之己丑复
　　赐宴庚寅至壬辰亦如之乙未准噶尔和硕特台吉塞
　　布腾等至
　　上御澹泊敬诚殿受朝塞布腾等行礼如仪
　　诏封塞布腾巴桑为公三济特洪郭尔为扎萨克头等台吉特墨齐巴尔济逹克巴为闲散台吉并
</div>
    <div class="pagination">
<a href="钦定热河志_page65.html">上一页</a><span>...</span><a href="钦定热河志_page61.html">61</a><a href="钦定热河志_page62.html">62</a><a href="钦定热河志_page63.html">63</a><a href="钦定热河志_page64.html">64</a><a href="钦定热河志_page65.html">65</a><span class="current-page">66</span><a href="钦定热河志_page67.html">67</a><a href="钦定热河志_page68.html">68</a><a href="钦定热河志_page69.html">69</a><a href="钦定热河志_page70.html">70</a><a href="钦定热河志_page71.html">71</a><span>...</span><a href="钦定热河志_page67.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
