<!DOCTYPE html>
<html>
<head>
    <meta charset="UTF-8">
    <title>江南通志 - 第 563 页/共 731 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江南通志 - 第 563 页/共 731 页</h1>
    <div class="content">　　张汝敬妻蔡氏霍邱人城陷家人逃窜氏整衣拜先祠閤户自经
　　汪可竒妻陈氏霍邱人子毓秀媳王氏懐宗时流冦陷城陈被执加之以刃不屈长子毓秀起救死之其媳王氏奋身以防亦被杀
　　林起翰妻裴氏霍邱人冦至自缢
　　林冲汉妻朱氏霍邱人城陷氏防夫柩不忍逺逃贼入室氏力拒贼断其两手而死
　　汪长清妻詹氏霍邱人贼至被执不辱死
　　王璿妾杨氏霍丘人遇贼被执不辱死
　　黄日芳妻陈氏侧室李氏黄为霍令城陷死之二氏同溺涧死
　　胡本廉妻周氏霍邱人年二十守节抚孤孤亡遂自缢
　　曾长治妻戴氏霍邱人年二十五夫死氏服鸩赴火欲与俱死母救之后一日复自经救之复苏遂哀号不食乘间以头触棺而死
　　张希相妻储氏霍邱人夫亡氏絶饮食泪尽继以血七日死
　　王冕妻某氏霍邱人夫殁悲号不食而死
　　孙士望妻桑氏太和人懐宗时为冦掠氏骂不絶口贼焚其躯有司表之
　　张敬妻孙氏太和人贼杀其二女逼辱不従被杀秦培笃妻王氏太和人流冦入室夫妇骂贼死赵三在妻司氏太和人年十七遇流贼乱与父母同匿被掳迫令上马氏不従夺刀刺贼贼怒糜其体犹防手撼指不仆三在及其父母抱之哭俱被杀
　　于京妻李氏太和人京庠生早死李抚孤子拱干守节流贼至执京之祖有成京父泽九泣代弗许同被杀氏与姑汪氏挺立剧骂以瓦器投贼贼怒又杀之时拱干在有成懐抱中至死未释数尸狼籍仅乃得免
　　韦应伦女年十五未字太和人懐宗时流冦乱父应伦被掳女投缳死
　　黄之奎妻汪氏太和人适之奎以孝闻流冦至欲伤其翁姑氏大呼曰寜杀我勿伤我翁姑也迫之上马不従刃之至死骂不絶口
　　生员夏景虞妻刘氏太和人夫死无子一女复殇遂缢
　　赵鸿基妻方氏太和人年十九夫死自经于尸傍院司表之
　　李珩妻魏氏太和人夫死抚孤孤殇氏哀悼欲死其母迎归以居比拜墓归半夜缢死邑令表之郝赳妻张氏太和人年十七夫死自经
　　郭氏太和人夫农家牧儿与其侪浴于河溺死氏以襟蒙面自投其溺处明日二尸相抱而出阮蕴贞妻陆氏太和人夫避乱覆舟死氏闻投缳以殉
　　侯世禄妻韩氏太和人年十七夫殁氏自缢死苗尚义妻范氏太和人懐宗时流冦入境自缢死崔起妻程氏蒙城人闯贼入城氏与媳胡氏相向缢死
　　懐毓秀妻冀氏蒙城人秀死无子氏自缢以殉庠生王烒妻夏氏蒙城人懐宗时烒为兵所杀氏不辱死
　　朱应鸿妻翟氏蒙城人鸿年四十艰于起卧氏典鬻俱尽夫亡乞于途人仅买一棺殓毕自经程宗洗妻王氏蒙城人冦至恐辱自缢
　　程姓妻梅氏蒙城人年十八冦至攻楼持砖击冦不利自缢死
　　程姓妻甯氏蒙城人年二十四夫亡忍死养姑四十余年姑死氏仍礼葬毕缢死于姑墓
　　骆姓妻吴氏蒙城人年二十抚幼子守节冦焚其楼氏仓皇抱子下避贼劫之不从被杀
　　程姓妻倪氏蒙城人夫病尝刲股及死抚继子守节奉姑二十余年冦至欲汚之不従被杀
　　魏姓妻胡氏蒙城人年二十夫亡抚幼女守节十余年冦至自经而死
　　吴希尧妻张氏弟希孟妻杨氏蒙城人二氏偕行避贼贼见欲掳之杨以伞柄击贼俱被害
　　杨芳博妻王氏蒙城人夫死既窆遂自经
　　翟云府妻刘氏蒙城人冦至一家被害欲掳妇妇曰吾夫有金埋后园贼往取氏抱子堕井死王二贤妻王氏蒙城人冦逼其舍舅氏病倩勇夫舁舅同遁卒遇贼欲驱氏行骂曰我家世衣冠恨不能提劒断汝颈耳贼怒杀之
　　胡懋芳妻郭氏蒙城人懐宗时贼侵亳懋芳负母偕氏奔避桥下羣贼至指氏曰汝従我氏以手挽姑寇曰当先杀此老妪氏曰从则从勿杀我姑奋身登桥投急流中死
　　孙养冲妻李氏蒙城人守节抚孤闯贼破城氏独庐居墓侧有巨冦袁时中逼令造食氏大骂贼怒刃之
　　朱绂女名兰蒙城人许聘胡姓时年十四冦攻邻楼急女引颈令父杀父不忍女自缢喷血死吴大亨女名弟蒙城人许聘程某年十五贼至避于姑楼贼纵火攻楼女坠下贼强之行骂贼被杀王姓妇曾氏蒙城人夫早亡守一嵗子冦至欲汚之不従就刃无惧色
　　胡尊周妻杨氏蒙城人夫死自缢
　　唐诗妻梅氏蒙城人寇至逼氏氏厉声骂贼贼怒杀之
　　李寜妻季氏蒙城人流贼入境寜同氏窜荒野中贼渐逼夫妇惊散贼胁氏上马氏骂不絶口贼斫其臂坠地骂愈厉断其喉乃死越七日收殓面色如生
　　魏达妻丁氏蒙城人贼乱氏被获大骂夺贼刀遂遇害
　　陆履顺妻王氏蒙城人
　　张得英妻陈氏蒙城人
　　张得昂妻髙氏蒙城人
　　张得智妻张氏蒙城人
　　以上四氏俱与丁氏同时遇害
　　王景凡妻杨氏蒙城人懐宗时土冦胁王入伙不従被杀逼氏行绐之曰掩我夫方従汝贼果掩之氏偕行遇井携女投井中死
　　王可道妻江氏蒙城人夫死贫不能殓邻里合钱买棺期次日葬及期至其家氐已自缢于尸傍但见饮食毕具盖以待舁棺者众重其烈复合钱竝葬之
　　丁枢妻陈氏蒙城人夫亡自缢
　　李泽久妻季氏蒙城人夫亡饮毒而死
　　李泽溥妻许氏蒙城人溥病将革怜许年少无归氏曰我今有归也托故入他室缢死溥闻叹息而逝祀表贞祠
　　张起鳯妻许氏蒙城人值冦乱起鳯被杀贼逼氏氏大骂遇害
　　张良臣妻某氏蒙城人嵗饥夫妇谋食于蒙良臣病死氏遂自经以殉
　　陆捷略继妻段氏蒙城人夫死夫之弟侄许嫁于刘姓诈以贼缚氏比之刘家以银簪刺心死祀贞烈祠
　　邹承鳯妻卢氏蒙城人夫殁年方十七殓毕遂缢死
　　杨蕴竒妻王氏蒙城人夫死自经以殉
　　马鼎铨妻杨氏鼎新妻王氏俱蒙城人兄弟偕亡杨年二十四有子王年十九无子王语杨曰汝有子宜抚我无子宜死遂自经杨忍死苦节抚孤成名郡县表之
　　牛光斗妻刘氏蒙城人夫被贼杀死氏遂自缢穆际元妻蒋氏蒙城人夫殁自缢
　　鲁大智妻王氏蒙城人流贼至夫被杀氏骂贼自刎
　　刘啓明妻周氏蒙城人夫死殓毕自经
　　戴而卓妻潘氏蒙城人夫病久医药无资病将革氏泣曰愿先君死令君瞑目遂自经时盛暑顔色如生无一蝇集其身越五日卓亦死
　　武月溪妻阎氏蒙城人夫殁于京有欲谋娶者氏自经死
　　唐九章妻张氏蒙城人懐宗时流冦破旧县集氏被执骂贼不絶口贼碎其尸
　　国朝张极妻朱氏颍州人年二十二夫殁自缢
　　张小四姐亳州人恶少程某强逼之四姐奋骂不从遇害
　　范围化妻季氏太和人年十五骂贼死其柩侧尝有蝶绕
　　任希贤妻任氏蒙城人夫死恸哭投缳家人急救得苏殡夫后仍自经死　以上顺治年
　　旌表
　　刘毅妻甯氏颍州人毅亡葬之前一日氏自缢柩侧遂合葬
　　刘氏女颍州人许字蔡佩未娶而佩死女年十七闻讣自经
　　李铉妻张氏蒙城人铉佣于亳病死柩抵家氏痛哭自缢
　　杨徳福妻张氏蒙城人徳福出外邻恶史圭典直入氏家强逼之氏奋詈不従史怒以石碎氏头而死事闻史服辜　以上康熙年
　　旌表
　　刘扩妻李氏颍州人进士李敏孙之女夫亡投缳者再家人救之慰云今方有孕当育子为夫后未几举一女不育遂自经事闻
　　旌表
　　马小妻段氏太和人夫佣工于外豪棍逼辱之氏不従自刎而死雍正五年
　　旌表
　　髙承烈妻许氏亳州人夫死自尽
　　李氏女荣姐太和人有李二者挟刃逼辱女喊骂不从被杀　以上雍正九年
　　旌表
　　钟鼎妻刘氏颍州人鼎死投水以殉
　　亓敬修妻时氏颍州人夫死自缢
　　许会妻张氏颍州人姑有汚行并有欲汚妇者氏不従投井死
　　谢叔闇女颍州人幼受郑生聘郑亡女闻自缢生员郭干济妻赵氏颍州人夫死姑张氏一恸而卒赵竭蹷营殓自经死
　　孟氏女颍州人许字监生方嘉相夫死哀泣自经家人救免乗间投沟而死
　　梅友桧妻宋氏亳州人夫死无子氏年二十有一三年服阕投缳以殉
　　陈桂环妻刘氏亳州人夫他往氏少艾独居逆仆程申挟刃相逼氏力拒就死申亦自杀
　　马文炳女名长姐亳州人许字未婚夫死闻讣自缢以殉
　　孙玉妻蒋氏
　　李善久妻王氏
　　李海金妻李氏
　　聂世绶妻张氏
　　张逺妻李氏
　　戴希圣妻程氏
　　以上俱亳州人夫殁自缢
　　邓士勲妻蒋氏亳州人夫亡无子苦节奉姑姑殁投缳死
　　冯氏女亳州人许字傅守昆傅亡讣至女以死殉锁琰妻李氏亳州人嫁三日夫殁氏视殓毕即自经以殉
　　马景瑗妻邢氏亳州人夫死抚孤孤痘殇氏自缢死
　　邓成龙妻丁氏亳州人年二十二夫亡絶粒不食数日死
　　张御六妻仰氏亳州人夫贸易客死柩归自经以殉滁州
　　宋丁国宾妻州人佚其氏建炎间饥乱盗杀人以食国宾遭掠将烹之其妻泣曰丁族亡且尽独夫存请代贼释丁而烹之
　　元罗汀妻何氏州人汀家贫卖饼何当垆时丞相托克托家人陈威横甚见何悦之诱汀出贸易沈之于江跃数四乃没归言汀病死尽还其资何孤身零丁竟归威生二子一夕梦汀云汝后逰园见池即我冤可雪也何不解后偶凴园楹忽见堕池中跃不起威醉失笑何因忆梦怪问之具得其状适御史行部且至乃夜杀二子逃出诉之御史收威寘极刑籍其家半给何养辞不受设汀位招魂祭奠遂自杀
　　明彭禾妻施氏滁州人禾病剧谕以改适氏泣曰君尚不知我耶因取禾所呕血尽吞之禾亡自经死袁兰妻丁氏全椒人兰死无嗣氏泣曰夫者天也夫既殒吾何生为越宿自经死事闻旌表
</div>
    <div class="pagination">
<a href="江南通志_page562.html">上一页</a><span>...</span><a href="江南通志_page558.html">558</a><a href="江南通志_page559.html">559</a><a href="江南通志_page560.html">560</a><a href="江南通志_page561.html">561</a><a href="江南通志_page562.html">562</a><span class="current-page">563</span><a href="江南通志_page564.html">564</a><a href="江南通志_page565.html">565</a><a href="江南通志_page566.html">566</a><a href="江南通志_page567.html">567</a><a href="江南通志_page568.html">568</a><span>...</span><a href="江南通志_page564.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
