<!DOCTYPE html>
<html>
<head>
    <meta charset="UTF-8">
    <title>陕西通志 - 第 283 页/共 490 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>陕西通志 - 第 283 页/共 490 页</h1>
    <div class="content">　　萝卜　嫩叶为生菜食大叶可熟啖秦最多【唐本草】有赤白二种赤者甚佳可为羮【咸宁县志】盈田坊者佳【渭南县志】一名莱菔一名紫花菘有圆长红白不同【山阳县志】
　　胡萝卜　肥茎有白毛辛臭如蒿不可食冬月掘根有黄赤二种长五六寸大者盈握【本草纲目　按今陜地多有之】
　　莴苣　苣有数种色白者为白苣色紫者为紫苣味苦者为苦苣【合璧事类】夏州贡苣【元和志】彭乘墨客挥犀云莴菜自倭国来故名陈藏器云白苣叶有白毛【本草纲目】今人多飜栽成笋为中极品【咸宁县志】甜苣叶尖防长有棱四五月间起茎开黄花三月采食根亦佳苦苣叶苗茎与甜苣同惟花紫为异【延绥镇志】莴苣有数种【山阳县志】
　　菜　疆埸有是剥是菹【诗经小雅】剥为菹也【毛传】剥削淹渍以为菹【郑笺】有青白二色生食可充果蔬酱豉糖醋藏浸皆宜亦可作葅【本草纲目】其细而长者曰稍【咸宁县志】稍一名菜【洋县志】一名越一名稍【山阳县志】
　　黄　一名胡张骞使西域得种故名陈藏器曰北人避石勒讳改呼黄社宝拾遗录云隋大业四年避讳改胡为黄与陈氏説异【本草纲目】有青白二色或以为月令之王误也王乃野生如核桃大可入药【山阳县志】黄皮略厚近秋始繁结【白水县志】
　　丝　一名蛮始自南方来故名【本草纲目】结实状如有短而肥者有长而瘠者九月将老取子瓤丝如网可涤器【广羣芳谱】丝一名天萝【扶风县志】山地出者不长【山阳县志】
　　冬　果中子繁者惟冬故嗜果者目为百子瓮【清异录】味清芳更霜始美【咸宁县志】一名白出山中者形小【山阳县志】
　　南　结正圆大如西上有棱如甜【广羣芳谱】形色味俱不一斑者曰番黒者曰北【咸宁县志】形分圆长色异青黄【安塞县志】倭以来自倭故名又名番味甜南圆扁有瓣皮硬味劣【山阳县志】
　　苦　一名锦荔枝一名葡萄引蔓茎叶卷须并如葡萄而小七八月开小黄花五瓣结长四五寸短者二三寸青色皮上痱防如及荔枝殻状熟则黄色自裂内有红瓤里子瓤味甘可食【本草纲目○按今陜地多有之】
　　壶卢　八月断壶【诗经豳风】匏之短柄大腹者为壶【本草纲目】蔓生茎长大小数种【广羣芳谱】干可作瓢【咸宁县志】壶卢作葫芦非【山阳县志】
　　瓠子　甘瓠累之　幡幡瓠叶采之亨之【诗经小雅】无柄而圆大形扁【本草纲目】瓠子就地蔓生处处有之苗叶花俱如壶卢结子长一二尺夏熟【广羣芳谱】味苦寒先壶卢成【咸阳县志】惟西郭之瓠早茹【盩厔县志】
　　茄子　衍义曰出新罗国味甘冷不可多食【咸阳县志】一名落苏【洋县志】又名昆仑【沔县志】茄有紫白二色【山阳县志】
　　芥蓝　叶似蓝靛结实叶下根上味甜脆【马志】叶如蓝草而肥厚种之畦塍根圆大葵露出土外开黄花或谓之撇蓝能去煤毒【延绥镇志】□莲他邑不宜独潼种之【潼关卫志　按擘蓝一名芥蓝今马志延绥志葭州米脂府谷等志俱作茄莲蓝田潼关志又作□莲盖音讹也】
　　圆根　山间人多种之【岐山县志】济荒与蔓菁同功【雒南县志】刀豆　蔓引一二丈叶如豇豆叶而稍长大五六七月开紫花如蛾形结荚长者近尺防似皂荚扁而剑脊三棱【本草纲目】咸阳有之【咸阳县志】
　　木耳　各木皆生其良毒亦随木性【本草纲目】生木上如耳可食【马志】出宜川中部鄜州宜君【延安府志】沙木耳沙蒿朽根中生者雨后采之作葅【延绥镇志】
　　地輭　状如木耳雨后急采之见日即不堪【广羣芳谱】一名地耳一名地踏菜春夏雨后生腴地上王鸿渐曰地踏菜生雨中晴日一照郊原空【延绥镇志】
　　笔头菜　潘之恒曰鬼葢鬼繖鬼屋皆菌种而异名夏日得雨骤生一名地葢地芩又有名鬼笔者生阴处头如笔紫色名朝生暮落花今榆俗之笔头菜即此采干作食佳与南方异【延绥镇志　按纲目云鬼盖土菌之类盖黑茎赤一名鬼繖一名鬼屋地芩即鬼盖之色黄白者鬼笔即鬼盖之无繖者红紫松虗如花之状故得花名】
　　蘑菇蕈　一种状如羊肚名羊肚菜【本草纲目】蘑菇防头羊肚俱出宜川【延安府志　按防头亦蕈类如地蕈之名獐头】
　　笋　维笋及蒲【诗经大雅】醢人加豆之实有笋菹【周礼天官】竹萌也【诗经毛传】司竹监掌植竹歳以笋供尚食【唐书百官志】兴州贡笋　兴元府贡冬笋【地理志】今汉中郡出防竹根深笋冬生地中人掘取食之【郭璞山海经注】汉中太守王图每冬献笋谓之□笴【广志】秦陇已来出笋纤长土人用盐盐干结之浸而为臛菜甚美【笋谱】北地少竹惟秦以南则多有之竹有雄雌但防根上第一枝防生者必雌也乃有笋土人于竹根行鞭时掘取嫩者谓之鞭笋【本草纲目】山笋颇多【盩厔县志】形细而鋭味甚清俗多芼而市焉【沔县志】竹笋榦小不及闽笋【山阳县志】
　　蒲笋　王鸿渐曰蒲儿根生水曲年年砍蒲千万束水乡人家衣食足【延绥镇志】一名蒲蒻【山阳县志】
　　芦笋　山中多土人不知采食【山阳县志】
　　药属
　　甘草　生河西山谷积沙山及上郡【名医别录】今出汉中赤皮断理防之坚实者是【别录陶注】今陜西州郡皆有之春生青苗髙一二尺叶如槐叶七月开紫花似柰冬结实作角子如毕豆【图经本草】府州丰州贡甘草【宋史地理志】府谷县出【图书编】生陜西州郡甘平无毒为众药之主故有国老之号【羣芳谱】
　　黄蓍　黄蓍生白水汉中【名医别录】出白水者冷补【别录陶注】今出华原者最良宜州者亦佳【唐本草】今陜西州郡多有之【图经本草】白水在陜西同州黄蓍味甘柔软如绵【汤液本草】出宜川【延安府志】
　　沙葠　出华山者为善【唐本草】宜于沙地故名沙参其根多白汁俚人呼为羊婆奶【本草纲目】
　　桔梗　关中所出桔梗根黄皮似蜀葵根茎细青色叶小青色似菊叶【唐本草】根有心者桔梗无心者荠苨【广羣芳谱】桔梗出延长【延安府志】
　　长松　生关内山谷中草似松叶上有脂山人服之【本草拾遗】
　　黄精　日食三寸絶谷不饥乆之度世陶先生谓之西岳佐命是也【福地记】道士王晖居华岳熊牢岭种黄精于溪【真仙通録】秦时建阿房宫采木者偶食黄精不觉竦身飞上【梧浔杂佩】大岭庙出视其苗之白以别钩吻【渭南县志】出中部【延安府志】产香林寺崖间【安塞县志】出畧阳【旧志】
　　葳防　今汉中有之茎干强直似竹箭簳有节叶狭而长表白里青三月开青花结圆实【图经本草】
　　知母　蝭母出三辅黄白色者善【范子】一名蝭母【本草纲目】产天泽山他处无【安塞县志】
　　肉苁蓉　陜西州郡多有之西人多用作食品【三才图会】出保安【图书编】出神木【葭州志】
　　天麻　赤箭生陈仓川谷雍州【名医别录】赤箭即今之天麻也【梦溪笔谈】天麻出金州【明一统志】出陇州【图书编】出大岭庙【渭南县志】
　　术　出三辅黄白色者善【范子】术生郑山山谷汉中南郑【名医别录】南阳文氏其先汉中人值乱逃华山中饥困有二人教之食术遂不饥【枹朴子】陶隐居言术有二种则尔雅所谓枹蓟即白术也【图经本草】商州有之春生苗青色其叶似蓟茎作蒿干状青赤色夏开花紫碧色亦似刺蓟花【马志】苍木诸山皆出灵台山者佳【渭南县志】木出骊山最上品【临潼县志】药多苍术【华州志】
　　狗脊　有二种一种根黑色如狗脊骨一种有金黄毛如狗形皆可入药【本草纲目】邠州出【邠州志】
　　贯众　陜西州郡皆有之而少有花者春生苗赤叶大如蕨茎干三棱叶绿色似鸡翎又名鳯尾草根紫黒色形如大下有一黑须毛又似老鸱【图经本草】灵台元象石鼔诸山俱出【渭南县志】
　　已防天　其苗俗名三蔓草叶似茗经冬不枯根如连珠以多肉厚者为胜【唐本草】西乡出【西乡县志】
　　逺志　今河陜洛西州郡有之根形如蒿根黄色苗似麻黄而青又如毕豆叶亦有似大青而小者三月开白花根长及一尺商州出者根又黑色【图经本草】逺志苗名小草商州出者最佳【马志】出龙尾灰塠诸坡【渭南县志】出清涧【延安府志】逺志遍山有之【安塞县志】
　　淫羊藿　生上郡阳山山谷【名医别録】一名仙灵脾【唐本草】陜西汉中有之茎如粟秆叶青似杏有刺根紫色有须关中呼为三枝九叶草【图经本草】仙灵脾出金州【图书编】
　　仙茅　叶似茅其根粗细有节或如笔管有节文理黄色生西域延至武城【海药本草　按括地志云武城在郑县今华州】其根独生始因婆罗门僧献方于唐元宗故今呼为婆罗门参【图经本草】
　　元葠　三月生苗其叶有毛四四相值似芍药黒茎叶生枝间实黑【呉氏本草】出三辅色青者善【太平御览】
　　地榆　宿根三月生苗初生布地独茎直上髙三四尺对分出叶叶似榆叶而稍狭细长似锯齿状青色七月开花如椹子紫黑色根外黑里红似栁根【图经本草】出严坡【渭南县志】
　　丹参　今陜西州郡有之茎方有棱青色叶相对如薄荷而有毛开花成穗红紫色似苏花根赤色【图经本草】
　　紫葠　出三辅有三色以青赤色为善【范子】生河西或商山圆聚生根黄赤有文皮黑中紫五月花紫赤实黑大如豆【呉氏本草】
　　杜防　姜抚言终南山有旱藕饵之延年状葛粉右骁卫将军甘守诚能名药石曰旱藕杜防也方家久不用抚易名以神之【唐书方技传】旱藕出渭河滩【渭南县志　按本草纲目紫参亦名杜防而王孙则一名杜防一名旱藕是旱藕即王孙也】
　　白头翁　苗丛生似白薇而柔细叶生茎头如杏叶上有细白毛而不滑泽近根有白茸根紫色深如蔓菁【图经本草】鳯翔有之【鳯翔府志】
　　白及　今陜汉诸州有之生石山上春生苗长一尺许叶似栟榈青色夏开紫花【图经本草】诸山皆出【渭南县志】
　　黄连　苗似茶丛生一茎生三叶髙尺许凌冬不凋花黄色今秦地者佳【蜀本草】
　　胡黄连　今秦陇间有之初生似芦干则似杨桞枯枝心黒外黄折之尘出如烟者乃为真也【图经本草】
　　黄芩　今出宜州鄜州者佳【唐本草】陜西近郡皆有之苗长尺余茎粗如筯叶从地四面作丛生紫草亦有独茎者叶细长青色两两相对六月开紫花根如知母粗细长四五寸【图经本草】
　　秦艽　今出鄜州岐州者良【唐本草】今陜州郡多有之其根土黄色而相交纠粗细不等【图经本草】出秦中以根作罗纹交纠者佳故名秦艽一名秦糺【本草纲目】出陇州【图书编】出鳯翔【明一统志】
　　柴胡　叶名芸蒿辛香可食生农川谷【名医别录】今关陜近道有之以银州者为胜二月生苗甚香茎青紫坚硬防有细线叶似竹叶而稍小七月开黄花根淡赤色生丹州者结青子与他处不【图经本草】麟州丰州贡【宋史地理志】以银夏者最良市人以同华者代之然亦胜于他处葢银夏地方多沙同华亦沙苑所出也【陈承别説】银州即今延安府神木县所产柴胡长尺余而防白且软不易得也【本草纲目】今葭州洛川皆贡之【马志】石鼓山牛思岭白崖寺坡俱出【渭南县志】米脂最佳【米脂县志】
　　防风　生沙苑川泽【名医别录】沙苑在同州南亦出防风轻虚不如东道者【唐本草】茎叶俱青绿色茎深而叶淡五月开细白花中心攒聚作大房似莳萝花实似胡荽子而大根土黄色关中生者三月六月采【图经本草】出灰塠坡者佳【渭南县志】
　　前胡　今陜西粱汉州郡皆有之春生苗青白色似斜蒿初出时有白芽味甚香美七月开白花与葱花相根青紫色今鄜延将来者大与柴胡相似但柴胡赤色而脆前胡黄而柔软为不同耳【图经本草】产石确间【安塞县志】银州者佳【延绥镇志】
　　独活　生雍州川谷【名医别录】出鳯翔府【明一统志】今宝鸡扶风皆贡之【马志】出陇州【图书编】
　　羌活　今出蜀汉者佳【图经本草】出凤翔府【明一统志】今岐山县陇州汧阳皆贡之【马志】出陇州【图书编】每歳解部四十斤【岐山县志　按本经云独活羌活二物同一类苏颂以紫色而节密者为羌活黄色而作块者为独活李时珍亦言独活羌活乃一类二种故纲目虽合一条今照各志分列】
　　都管草　生宜州田野根似羌活头岁长一节苗髙尺许叶似土当归有重台【图经本草】
　　升麻　今陜西州郡皆有之春生苗髙三尺叶似麻叶并青色四五月着花似粟穗白色六月后结实黑色根如蒿根紫黑色多须【图经本草】张揖广雅呉普本草并云升麻一云周升麻则周或指周地如今人呼川升麻之义【本草纲目】汉中有之【马志】灵台石鼓诸山皆出【渭南县志】
　　苦葠　其根黄色长五七寸三五茎并生叶青极似槐叶春生冬凋花黄白色七月结实如小豆子【图经本草】出黄狗谷者佳【渭南县志】出宜川【延安府志】
　　延胡索　每年寒露后栽立春后生苗叶如竹叶根丛生如芋卵【本草纲目】出仓堡嘴【渭南县志】
　　贝母　蝱今药草贝母也其叶如栝蒌而细小其子在根下如芋子正白【诗经陆防】尔雅曰贝母郭璞曰似韭【西京杂记】咸宁有之【咸宁县志】
　　山茨菰　生山中湿地叶如车前根如慈姑【本草拾遗】磁谷即山茨菰【蓝田县志】龙爪子花名金灯花根名山茨菰【山阳县志】
　　石蒜　水麻生鼎州其根名石蒜【图经本草】处处下湿地有之古谓之乌蒜俗谓之老鸦蒜一枝箭是也春初生叶如蒜秧背有剑脊四散布地七月苗枯乃于平地抽出一茎长尺许茎端开花四五朶六出红色如山丹花状而瓣长黄蕋长须根状如蒜皮色紫赤肉白色【本草纲目】
　　地筋　生汉中根有毛三月生四月实白三月三日采根【名医别录】黄菅茅之根【本草纲目】
　　细辛　一名小辛【本草经】出华隂色白者善【范子】生华阴山谷二月八月采根【名医别录】华州华阴郡土贡【唐书地理志】细辛出华山极细而直深紫色味极辛嚼之习习如椒【梦溪笔谈】处处有之不及华阴者真根细而极辛【图经本草】华州镇国军贡【宋史地理志】细辛坪在岳顶东南隅方圆三四畆尽是细辛一曰少辛服之令人身体生香闻及百歩【雍胜畧】
　　木细辛　生终南山冬月不凋苗如大防根似细辛味苦温有毒【本草拾遗】
　　杜细辛　按土宿本草云杜细辛叶圆如马蹄紫背者良陜有之【本草纲目】
　　鬼督邮　生雍州茎如赤箭无叶根如芋子三四月采根用【太平御览　按赤箭徐长卿皆治鬼病故并有鬼督邮之称盖三物而同名也】
　　徐长卿　胜州榆林郡土贡【唐书地理志】一名鬼督邮一名别仙踪苏防曰所在川泽有之叶似桞有光泽根如细辛防麄黄色【广羣芳谱】
　　龙胆草　叶如龙葵味苦如胆故以为名【开宝本草】石泉有之【石泉县志】
　　白薇　今陜西诸郡有之茎叶俱青颇桞叶六七月开红花八月结实根黄白色牛膝而短小【图经本草】
　　当归　今陜西诸郡有之春生苗绿叶有三瓣七八月开花似莳罗浅紫色根黑黄色以肉厚而不枯者为胜【图经本草】今秦多栽莳货卖其头圆尾多色紫气香肥润者秦产也名马尾归【广羣芳谱】
　　芎防　号山草多芎防【西山经】生武功川谷斜谷西岭【名医别录】关陜多有之四五月生叶似水芹胡荽蛇牀軰作丛而茎细其叶倍香七八月开碎白花根坚瘦黄黑色关中出者形块重实作雀脑状名雀脑芎最有力【图经本草】出凤翔府【明一统志】出关中者呼曰京芎亦曰西芎【本草纲目】今鳯翔有之【马志】
　　蛇牀　田野墟落甚多花叶正似蘼芜【别录陶注】临潼出【临潼县志】
　　藁本　藁本射干【上林赋】藁本藁茇也【上林赋注】茎叶与芎防小异【唐本草】
　　白芷　号山草多药防【西山经　按郭注云药白芷别名又呉氏本草曰白芷一名防是药防皆白芷也】根长尺余粗细不等白色叶婆娑紫色花白防黄入伏后结子【图经本草】鄠县出【鄠县志】
　　青木香　叶似羊蹄而长大花如菊花结实黄黑所在有之【唐本草】鳯翔有之【凤翔府志】
　　白豆蔲　其草形如芭蕉叶似杜若冬夏不凋花浅黄色子作朶如葡萄初出防青熟变白【本草拾遗】今宜州亦有之不及番舶来者佳【图经本草】醴泉出【醴泉县志】
　　破故纸　一名补骨脂破故纸胡人呼为婆固脂【本草纲目】石泉有之【石泉县志】
　　荆三棱　旧不着所出地土今河陜间皆有之多生浅水旁及陂泽中似茭蒲叶而有三棱五六月抽茎茎端开花黄紫色【图经本草】
　　香附子　莎草其根名香附子【木草纲目】香附味甘防寒和血【咸阳县志】随地俱出【渭南县志】巨州铺甚佳【干州志】出延长【延安府志】
　　茅香　今陜西有之三月生苗似大麦五月开白花亦有黄花者有结实者有无实者【图经本草】其茎叶黑褐色而花白者名曰茅香【马志】
　　藿香　方茎有节中虚叶防似茄叶【本草纲目】山阳有之【山阳县志】
　　泽兰　生于泽旁故名泽兰【名医别录】一名水香一名孩儿菊二月宿根生苗成丛紫茎素枝赤节绿叶叶对节生有细齿以茎圆节长而叶光有岐者为兰草茎防方节短而叶有毛者为泽兰【本草纲目】临潼有之【临潼县志】
　　爵牀　生汉中川谷及田野【名医别录】此草生平泽熟田似香葇叶长而大或如荏且细【唐本草】出汉中一名爵卿【太平御览】
　　荆芥　生汉中川泽【名医别录】假苏一名荆芥叶似落藜而细【呉氏本草】中部县出【马志】桥山者佳【延绥镇志】
　　薄荷　攒并闾与茇葀兮【甘泉赋】茇葀草名也【甘泉赋注】薄荷俗称也陈士良食性本草作菝蕑扬雄甘泉赋作茇葀【本草纲目】出牛思岭灌子村诸沟【渭南县志】
　　紫苏　苏桂荏【尔雅】关之东西或谓之苏或谓之荏【雄方言】紫苏白苏皆以二三月下种紫苏肥地者面背皆紫瘠地者面青背紫其面背皆白者即白苏乃荏也凢地畔近道可种苏以取子打油【本草纲目】荏状如苏研子杂米作糜甚肥美亦可榨油和漆用【咸阳县志】园种者佳【渭南县志】荏子味与芝麻略同【洋县志】白名荏紫即紫苏子可取油【山阳县志】
　　艾　屈突葢为武候骠骑严刻长安为之语曰宁茹三升艾不逢屈突葢【隋书酷吏传】处处有之初春布地生苗茎蒿叶背白以苗短者为良【图经本草】味苦主灸百病三月五月采【咸阳县志】药多艾【华州志】
　　庵闾子　生雍州川谷十月采实【名医别录】庵闾叶似菊叶而薄多细丫面背皆青其茎白色如艾茎八九月开花淡黄色结细实如艾实【本草纲目】
　　茺蔚　萑蓷【尔雅】今茺蔚也又名益母【郭注】今出灵台元象石鼓大岭庙诸山【渭南县志】益母草出肤施【延安府志】
　　薇衔　生汉中川泽七月采茎叶【名医别录】一名无心草【本草拾遗】一名鹿衔丛生似茺蔚叶有毛赤茎【唐本草】出陇州【图书编】
　　夏枯草　其茎防方叶对节生似旋覆叶而有细齿背白多茎端作穗长二寸穗中开淡紫小花一穗有细子四粒【本草纲目】临潼出【临潼县志】延绥亦有之【延绥镇志】
　　茵陈蒿　此虽蒿经冬不死更因旧苗而生故名茵陈【本草拾遗】出南山岭上一名石茵陈【日华本草】
　　青蒿　生华阴川泽【名医别录】陜西银绥之间蒿丛中时有一两窠逈然青色者土人谓之香蒿茎叶与常蒿同但常蒿色淡青此蒿深青如松桧之色至秋深余蒿并黄此蒿犹青其气芬芳【梦溪茟谈】
　　刘寄奴　今汉中有之【唐本草】一茎直上叶似苍术尖长糙涩面深背淡九月茎端分开数枝一枝攒簇十朶小花白瓣黄蕋如小菊花状花罢有白花如苦荬花之絮其子亦如苦荬子【本草纲目】
　　旋覆花　金钱花一名毘尸沙梁武帝时始进入中国【酉阳杂爼】二月后生苗多近水旁大似红蓝而无刺叶似桞六月开花如菊花小铜钱大深黄色人呼为金钱花【图经本草】有金钱花【长安县志】出旋覆花【延长县志】
　　大小蓟　大蓟是虎蓟小蓟是猫蓟叶并多刺相似田野甚多【别录陶注】大蓟生川谷小蓟生平泽【唐本草】髙陵出【髙陵县志】
　　青葙子　一名野鸡冠一名鸡冠苋其花叶似鸡冠嫩苗似苋故谓之鸡冠苋子名草决明【本草纲目】青葙出金州【明一统志】
　　续断　出梁州七月七日采【呉氏本草】今陜西兴元有之三月生苗干四棱如苎麻叶两两相对四月开花红白色似益母花根如大蓟赤黄色【图经本草】
　　漏芦　生乔山山谷八月采根【名医别录】乔山应是黄帝所葬处乃在上郡市人取苗用之俗中取根名鹿骊根苦酒摩以疗疮疥【别录陶注】
</div>
    <div class="pagination">
<a href="陕西通志_page282.html">上一页</a><span>...</span><a href="陕西通志_page278.html">278</a><a href="陕西通志_page279.html">279</a><a href="陕西通志_page280.html">280</a><a href="陕西通志_page281.html">281</a><a href="陕西通志_page282.html">282</a><span class="current-page">283</span><a href="陕西通志_page284.html">284</a><a href="陕西通志_page285.html">285</a><a href="陕西通志_page286.html">286</a><a href="陕西通志_page287.html">287</a><a href="陕西通志_page288.html">288</a><span>...</span><a href="陕西通志_page284.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
