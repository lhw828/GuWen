<!DOCTYPE html>
<html>
<head>
    <meta charset="UTF-8">
    <title>八闽通志 - 第 29 页/共 184 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>八闽通志 - 第 29 页/共 184 页</h1>
    <div class="content">　　15　嘉靖《安溪县志 地舆》作“县东北四十里”。
　　16　乾隆《漳州府志 疆域》作“各统图二”。
　　17　乾隆《漳州府志 疆域》作“彰信里”。
　　18　乾隆《汀州府志 城池》及乾隆《长汀县志 疆域》均作“统图四”。
　　19　乾隆《长汀县志 疆域》作“宣河里”。
　　20　乾隆《汀州府志 城池》及乾隆《长汀县志 疆域》均作“统图二”。
　　21　乾隆《汀州府志 城池》作“统图二”。
　　22　乾隆《汀州府志 城池》作“登龙乡”。
　　23　乾隆《延平府志 都图》作“距县五十里至八十里”。
　　24　乾隆《延平府志 都图》作“三十里至五十里”。
　　25　乾隆《延平府志 都图》作“距县三十里至六十里又至七十里”。
　　26　乾隆《延平府志 都图》作“距县六十里”。
　　27　乾隆《延平府志 都图》作“距县八十里”。
　　28　乾隆《延平府志 都图》作“距县一百二十里”。

卷之十七

　　地理
　　　　桥梁
　　　　　　福州府

 闽县
　　通阛桥在左院后河新瓦路，今俗呼花巷。　勾栏桥今俗呼玄坛河乾桥。马站桥在普光塔后。　长利桥在开元寺前，今俗呼剃刀桥。　去思桥旧罗城大壕之桥，即澳桥也。宋景德元年，郡守谢泌谋易木以石，州民陈祐辈奔走营集，泌去三年而桥始成。后泌卒，州人相与缟素，哀而祠之。祥符七年，改曰通津，崔轲为记。熙宁八年，郡守元积中慕泌之政，因改名去思。后陆藻守乡郡，始构亭其上，提刑俞尚为记。　化龙桥在曾浦坊内。(上六桥俱在府城东隅。)　铫炉桥在府城南隅福星坊内。一名钓鲈桥。　安泰桥在府城南门直街，旧利涉门外。宋宣和七年，郡守陆藻创亭其上，亭今废。旧有重修。《津渠志》：“在利涉门下。”掌书记陶岳撰。　德政桥旧为渡。宋绍兴十四年僧觉渐建。阔九丈，为门三，号新桥。陈稷书“德政桥”三字刻于石栏。乾道二年创亭其上。　得胜桥在水步门闸边。　使君桥宋大中祥符二年建。初名河西桥。桥之下为清水堰。绍兴二十六年，乡人因置闸名曰使君，并以名桥，俗呼新桥，非。　通津桥旧名兼济。旧记云：“从清水堰开河通澳桥津，引潮贯城，横渡兼济门，盖伪闽筑罗城时所凿也。宋咸平中，郡守陈象舆重濬之，并门改名。俗呼新河，通大船往来。”　仁爱桥在右卫前旧子城定安门。桥今塞，石梁尚存。(上五桥俱在府城东南隅。)　经院前桥即今左卫前桥，盖卫乃旧经院地也。　师桥在寿宁坊前。　延庆桥在庆城寺前。(上三桥俱在府城东北隅。)　乐游桥在行春门外。宋元祐中，道士颜象环建。　石浦桥东接凤坂，西抵水步门。　厚浦桥南抵凤坂，北连顶屿。(上三桥俱在崇贤里。)　登龙桥在归善里。　浦东桥　蹴鳌桥在鼓山之上。　蓬岐桥(上三桥俱在鼓山里。)　七门桥在桑溪里凤丘山之右。　鳌溪桥　登龙桥宋嘉泰间建，后毁于兵，架大木以通行者。国朝成化十六年，乡人始累石为桥。　象西桥宋乾道间创，后圮于水，以木为之。国朝成化十七年，乡人因旧址伐石重建。　浩溪桥宋时建，后圮。国朝成化十八年，知府唐珣命五虎门巡检张守中重建。　际桥宋时建。国朝成化十八年，乡人致仕县丞王鑛倡而修之。　下汤桥昔人创以泄水。成化间，知府唐珣命张守中修葺。　横屿斗门桥连江、闽二县土田之近横屿者皆由此以泄水。旧门狭窄，稍遇暴涨，禾稼辄淹没。成化十八年，知府唐珣命张守中辟而广之。　马鞍桥横跨孟溪之上。(上八桥俱在合北里。)　迥龙桥在江右里迥港之上，长三百余步。　奉真桥在东岳庙前。宋元丰三年颜象环建。　草参亭桥宋建中靖国间建。　朝天桥上有亭。(上三桥在易俗里。)　大坑桥在永北里。(已上二十一桥俱府城东。)　九仙桥初名合沙桥。旧为木梁，宋景德间，郡守袁逢吉始易以石。元符二年，颜象环亭其上，更今名。元季毁，今仍为木梁。　洗马桥旧洗省马于此。　虎策桥(上二桥俱在南门外左三坊。)　青龙桥在仁丰里。下有清龙池。　龙头桥在光德里。　万寿桥横跨南台大江，江广三里。旧为浮桥，屡修屡坏。宋元祐间，郡守王祖道置田一十一顷七十二亩，以备修桥之费。元时，田入头陀万岁寺。大德七年，头陀王泫助奉旨创造石桥，募民财以佐费，自帅宪以下，举佽助焉。酾水为二十九道，上翼以石栏，长一百七十丈有奇，南北构亭二；至治二年讫工，翰林学土马祖常为记，御史中丞曹立书匾刻石。国朝天顺间，镇守少监来住重修，翰林编修杜宁为记。成化十七年，镇守太监陈道复修。　沙合桥又名小桥。成化六年，知府周铫重建。　江南桥在盐仓前。(上三桥俱在嘉崇里。)　象桥在高惠里。　绿榕桥在大义溪东。成化十六年，知府唐珣重建，乡人按察使陈炜为记。二十年，镇守太监陈道规划修。　安民桥横跨义溪之上。　广坑桥在大义坊口南去里许。成化十六年，知府唐珣因造绿榕桥而并修之。(上三桥在西集里。)　苦竹桥在小苦竹溪头。　安境桥(上二桥在积善里。已上一十四桥俱府城南。)　板桥在水步门外城边。　通仙桥在通仙门之南。宋乾道二年构亭其上。　韭菜桥(上三桥在南津坊。)　红桥跨永福、归仁二里。桥南有亭。成化二十一年，镇守太监陈道檄织染局副使汪济修。　登龙桥在归仁里。(已上五桥俱府城东南。)　里尾桥在大田驿之北一里许。成化二十年，镇守太监陈道规划修。　洋下渡在鼓山里。初，临水、洋门、洋下、白田四渡，皆贫民以私船乘载，悉在规利弊而不修。中经鸡屿，风涛最险，易致漂溺。宋嘉祐中，长乐县始置三渡于临水，官以船济之，募善水者为桨夫。渡者输钱七，籍给募之余，为船具及补败之资。后因循不举。元祐六年，知县丁掌奏乞举行。明年，敕以白田、临水、洋下、洋门四渡相近且同岸，只设一渡。渡者人输钱五，均给为江淮河港溪渡钱。绍兴元年，流寓民江子清尝乞收之，遂令日收，岁终较额，为殿最后渡者，人输至三十。　螺洲渡在仁惠里。(上二渡俱府城东。)　南台渡在嘉崇里。　方山渡在清廉里。　王峬渡在嘉登里。(上三渡俱府城南。)　大义渡在西集里。过西峡江，凡两潮至渡次。唐贞观中，州帅卫总持见其处商旅宾主有序，因名渡曰大义。　西峡渡在归仁、高详二里。峡门风涛险恶。元至元十三年，元帅唆都募民户三十又九，置渡船一十又三，每船水手三人，月给官粮一石二斗。渡之两岸各有亭，为行人憩息待渡之所，岁久而圮。国朝成化二十一年，镇守太监陈道规划重建。　白田渡过鸡屿岸，凡两潮至。　洋门渡　洞江渡　营前渡　洋屿渡　筹崎渡　浮崎渡　翁崎渡(上十渡俱在府城东南。)

 侯官县
　　澳门桥在府城南隅。旧名清远门桥，又名鸭门桥。　板桥在光禄坊内。　仓前桥近常丰仓，故名。　金斗桥在金斗门东。旧罗城壕也。(上三桥俱在府城西南隅。)　迎仙桥在西门外城边，以木为之。　熊兵桥旧有熊兵营地，故名。俗呼为小桥。　泥门桥在泥王庙前，又名平桥。　观音桥桥有亭以祀观音，故名。(上三桥在西门外直街。)　高峰桥在西教场头柴巷。　打铁桥在官园前。　柳桥(上七桥俱在草市都。)　洗马桥在西南关厢荣亲里。　凤凰桥在凤凰山下香严寺前。旧有亭，成化十九年仆于风。　西禅浦桥　石湖桥在西宫前。(上三桥俱在美宅里。)　中济桥在柳桥。旧有亭，今废。　黄山桥在黄山前。(上二桥俱在永钦里。)　地藏桥在一都义民仓前。　雷打桥在新安里瓦埕头。又名神仙桥。　洪山桥距城五七里许。旧有石桥，桥门狭隘，水不时泄，民以为病。成化十一年，镇守太监卢胜广其旧址而重建之，规模宏远，十倍于前，佥事章懋为记。二十一年复坏，镇守太监陈道重修。　丁坂桥　带桥俱在洪塘。(上三桥在方鹗里。已上一十八桥俱府城西。)　黄宅桥伪闽谏议大夫黄讽居第在桥之西，故桥以黄宅名。　栖云桥其南有栖云慈峰院。　石碣桥　桐山尾桥(上四桥俱在府城南三秀里。)　鹳头桥在晓岐。　元通桥　新桥在高岐。(上三桥俱在灵凤里。)　合山桥在海平里南屿。以木为梁而覆以亭，绵袤凡数丈。　径桥在江口。　李宅桥其东有李宅村。　下浦桥　辽沙桥　苏岐桥　浯水桥　杜豹桥(上七桥俱在闽光里。)　张坑桥在白鹤。　接武桥　白屿桥(上三桥俱在清政里。)　凉伞桥　六桥在后尾花屿山下。周围凡六桥，故名。(上二桥俱在永康里。)　十四门桥在招贤里。叠石为桥，酾水凡十四道，故名。　绿榕桥在绥平里庆城庄前。(已上十八桥俱府城西南。)　洪塘高崎渡自洪塘渡至水西高崎，故名。　瓦埕渡(上二渡在二都。)　西禅浦渡　报恩前渡　新道渡　林豫洲渡(上四渡在一都。已上六渡俱府城西。)　元口渡在府城西南十八都。　风流崎渡　渡尾渡(上二渡在十一都。　白沙渡在三十四都。　大箬渡在二十四都仁德里。　安仁渡按旧志：“宋熙宁八年置，绍兴中以安仁、小箬二渡归汤背。”(已上五渡俱府城西北。)

 怀安县
　　车弩桥在员通巷边。旧以木为梁，成化十七年始易以石。以近三山驿，又名馆驿桥。　三合桥在浦尾。旧以木为梁，成化十七年始易以石。　太平桥与西门太平闸相接，故名。　虹桥上有亭祀观音像，俗呼观音桥。　王师桥在浦尾。　金墉桥与王师桥连，以木为梁。　发苗桥在水流坑。旧桥侧有水闸，基石犹存，后又创为桥。　双抛桥与发苗桥相接，一横一直，故名。　定远桥在子城丰乐门外。旧名义和，宋时俗呼定远。　宜秋桥相传伪闽时，凿渠引西湖清水贯城而入，沿丰乐门城隅，与浦尾潮接，为浴马之所，且以涤秽。　雅俗桥在子城清泰门外。今俗呼杨桥。　宜兴桥在西门东畔，今塞。(上一十二桥俱在府城西隅。)　大桥在子城虎节门外，今双门内。旧记云：“前大桥河，晋严高开以通舟楫，因名‘大航’，相承去‘航’字，直曰‘大桥’。唐元和中，观察使薛蹇重浚，以油杉作堤限。宋熙宁三年，郡守程师孟改为‘乐土’。”今俗呼毛应。　众乐桥在杨桥东畔。　新街桥在大中寺前。　开通桥与众乐桥相连。　便民桥在大中寺东畔，今塞。(上五桥俱府城西南隅。)　乐游桥在府城东北隅，旧子城康泰门外，今丽文坊西。久塞。　毛胡桥在北门后街。　悦济桥(上二桥俱在府城西北隅)　度桥按旧志：“出西门十五里，旧有之，岁久颓圮。宋绍兴七年，县令江义和重建。”　万安桥纳洪塘之支流，实驿路要冲也。元季圮于水，存者三址。国朝宣德八年，中贵卓洪、范士明募众重建于旧址之西四十丈许，酾水为五道，上跨修梁而覆以亭，长二十余丈。岁久，洪水冲激一盾几圮。成化十九年，镇守太监陈道复命工修之。(上二桥在府城西。)　小桥　灵光桥在灵光寺旁。　厚屿桥　拱辰桥(上四桥在一都。)　杨崎桥在九都。宋嘉祐二年建。　泽苗桥淳熙元年乡人建。　浦口桥隆兴四年建。(上二桥在十一都。)潘舍桥熙宁七年建。　通济桥熙宁八年建。　般若桥　仙坂桥俱隆兴二年建。(上四桥在二都。已上十一桥俱府城南。)　遗爱门池桥在北门外。上翼以亭。　文山桥在文山之下。旧有亭，成化十九年为暴雨所坏。　江洋桥在十七都。元大德六年建。　石塔桥在十九都。元至正十二年建，以旁有石塔，故名。飞坑桥永乐十五年，古田县民孟贤建，并构亭其上。　坫板桥永乐十五年建宁府民刘道同等建。(上二桥在二十一都。)　林门桥在二十二都。宋宝庆间建。(已上七桥俱府城北。)　陈桥在凤岗。　周宅桥(上二桥在府城西南八都。)　四达桥在芋原驿之南。洪武三十年建。景泰二年圮于水，三年，知县吴益重造。　文振桥(上二桥俱在府城西北。)　石边头渡在七都。　杨崎渡在九都、十都。汲流驶险，渡者艰危，元郑潜始创舟济之，仍给田以赡操舟之人。有石刻曰“郑公渡”，郡人吴海为记。　白苗渡亦郑潜所立。　吴山渡在十都。　新崎渡在十一都。旧名仙崎。　沙溪渡在十三都。(已上六渡俱府城西南。)　石岊渡经甘蔗洲、大小目、福院、小箬、大箬，凡百六十里至水口。渡者不遇便风，或跨二宿。尝有监司诗：“朝辞虎节门，暮宿牛□寺，江神也世情，一送三程路。”　黄石渡旧名岊渡。(上二渡俱府城西北。)

 长乐县
　　永泰桥旧溪深可泛，永泰舟人多集其下，故名。　洋门桥县洋九溪会泄于此。(上二桥在宾贤里。)　获溪桥在仁义里。光严寺僧志宁造。(上三桥俱县东。)　桃坑桥在清平里。　渡桥在良田里。旧志作大宏里。　灵源桥路通灵源寺。宋元祐间，甘泉院僧德一建，构亭其上。　溪上桥距灵源桥里许。路通破石、抟纱二潭，亦元祐间僧德一建，构亭其上。　中桥上联郭桥，下控渡桥，此居其中，故名。(上三桥在同荣里。)　郭桥在昆田里。乡人郭姓者率众创建，因名。　猎溪桥跨昆田、泉元二里。宋元祐三年建亭覆之。(已上七桥俱县南。)　云龙桥在县北安方里。嘉泰三年，里人刘震叔建。　石梁锦桥宋淳熙十二年，里人造石桥十有五间，又于桥之西筑海为地三亩，以固桥道。　震龙桥唐林慎思未仕时所建也。(上二桥在絃歌里。)　龙津桥在崇仁里。宋陈嘉谋建。　化龙桥评事海田张□建。(上四桥俱县东北。)　航头渡在县西宾兴里。　白田渡在县南嵩平里。　洋门渡在县西南崇丘里。县志作龙门渡。　广石渡在二十一都方安里。　文石渡在二十二都大宏里。(上二渡俱县东北。)

 连江县
　　通济桥在县治南隅，跨鳌江。宋政和四年，叠石为梁，凡一十六间，长五十丈六尺；淳祐间改修。　宣化桥在县治前，旧名美政。成化十二年，知县章武改今名。　登云桥　北斗桥下有斗门。　乌石桥在乌石山下，跨财溪下流。　四桥正统八年乡人建。　塘头桥在浦下。下有闸，以蓄东湖之水。(上五桥在钦平下里。)　大门桥在乌石山北。有斗门以蓄财溪之水。景泰五年建。　财桥在财溪上。(上二桥在嘉贤下里。)　金沙桥在二十七都。　化龙桥在二十九都。下有斗门。　通仙桥在二十六都。　斗门山桥在永贵里，下有斗门。(已上十一桥俱县东。)　金壁桥　魁龙桥(上二桥在钦平上里。)　安利桥即旧潘渡也。宋绍兴十四年，知县阮珪始创桥，未几，水淙啮以坏。乾道三年，晁子阖更新之，累址十九，长六十五丈，名惠政，后于水中得断石，刻文有“安利”二字，因改今名。宝庆三年，元帅王居安与寓公郑逢辰改建，又名潘渡桥。按县志云：“后桥圮，邑人潘肪以舟济渡，因以名渡。”考之《三山志》，绍兴以前已有潘渡。县志盖考之未审也。　陈溪桥正统间重建。(上二桥在光临里。已上四桥俱县西。)　高梁桥在新安里。　吴舍桥在安庆里。(上二桥俱县南。)　溪尾桥在县北安仁上中里。　溪头桥　月峰桥　上桥　黄浿桥　镇东桥　龙津桥(上六桥在安得里。)　天然桥在建兴里。巨石跨两山，下通流水，出于天成，故名。(已上七桥俱县东北。)　朱公桥邑宰朱定建，故名。朱定，县志不载何时人。　山坪桥(上二桥俱在县西北仁贤里。)　浦下渡在县东钦平下里。　罗仑渡在光临里。　东岸渡　七猴渡(上二渡在安仁里。已上三渡俱县西。)　赤沙渡在安庆里。　船步头渡　荻芦寨渡上二渡在永贵里。(已上三渡俱县南。)　玉塘渡　三子崎渡　横槎渡(上三渡俱见《三山续志》，而县志不载，里都未详。)

 福清县
　　龙首桥在县南门外。初以木为之。宋天圣五年，灵石僧洞然命其徒义韶募缘建。长四十寻，广二丈五尺，高倍广之数，名曰通海。元祐二年，敛石僧显光及乡人林日进复募缘为梁三十，长二十二丈，改名坦履。绍兴二十年，知县黄童、邑人刘允恭又募缘为梁八，长一十六丈，而构亭于其南。合前后三桥，为梁二十有五，长七十余丈，又改今名。元至治二年，州命僧洪琛重修，知州吴涛为记。　龙江桥跨方平、仁寿二里。始，太平寺僧守思叠石为基。宋政和三年，林迁与僧妙觉募缘成之。为梁四十有二，广二丈，长一百八十余丈，名曰螺江。龙学1林遹为记，提刑刘崤2更名永平，后邑人林栗又改今名。　石塍桥旧以木为梁，宋治平三年，禅林院僧为贲始伐石累址，为间者五，而梁其上，长四十丈。　洋子桥乃石塍下桥也。宋绍兴十八年，里人林昭显与僧法宾募缘建之。广丈余，为梁五，长一十三丈有奇。元至元间圮于水。　洞溪桥宋绍圣间，净明院僧契慈建，凡五间。绍兴十一年，里人林昭显与其姪舜英复募缘续建。凡十间，广八尺，长二十四丈。元季圮于水。(上三桥在修仁里。已上四桥俱县东。)　士林桥在水陆院之左。宋开宝五年建。治平元年，僧显募缘新之。嘉定九年，圮于水，邑人卓森重建。(“显”字上下必有缺文。)　无患桥在宏路驿东南。宋熙宁七年，僧超渐建。为梁十有五，广二丈二尺，长二十有九丈。成化间，桥之北圮；十九年，镇守太监陈道规划重修。　交溪桥宋宣和四年，林公孙募缘建，凡二十间，长四十丈，后改名登龙。　今圮。(上二桥在善福里。已上三桥俱县西。)　屯上桥在县东南化南、平南二里间。宋景德二年建。　化龙桥在万安里渔溪。旧名万安，宋嘉祐七年建，崇宁元年为洪水所啮。知县黄国镇率众修之。旧为间十五，续增为十七，广一丈，长十五丈。乾道元年，又为洪水所啮；县尉赵善课复率众修之，更今名。成化间圮。十九年，镇守太监陈道规划重修。　蹑云桥在径江翠林。宋元丰中，僧守思及其甥李诚募缘建，长三十丈。政和五年，复筑室于桥亭之西。　镜桥岁久而圮。成化十八年，镇守太监陈道规划重修。(上二桥在灵德里。已上三桥俱县西南。)　王铁桥　波澜桥(上二桥俱成化十九年镇守太监陈道规划重修)　下渚渡　白沙渡　双屿渡(上三渡在江阴里。)　应天渡　段渡(上二渡在临江里。已上五渡俱县南。)

 古田县
　　丁字桥在冲峰桥之下。二水合流，宋庆元二年，里人林湜捐资建二桥，一纵一横，形如丁字，故名。　普济桥在四十四都安章。元时建。国朝永乐十一年，僧法颜募缘修，景泰间重建。　迎驷桥在和平里谷口。宋时建，今废。(上三桥俱县东。)　劝农桥元时建，邑令劝农驻此，故名。今为迎送之所。国朝正统十三年毁，景泰三年，知县杜永济重建。　温泉桥(上二桥在保安里。)　杨桥在汤镇。又名汤寿，宋时建。国朝正统十二年重建，景泰三年圮于水。成化九年，知县黄玠募缘伐石累址，十八年始成。　潮鱼桥(上二桥在和平里。)　曹阳桥在曹阳铺。俱宋时建，名开禧。国朝永乐十年重建，改今名。景泰三年，圮于水，知县杜永济、尹古相继重建，随圮。成化间，知县徐栻又建，仍覆以亭。　洪坑桥成化八年，知县黄玠建。　锦溪桥宋时建，国朝洪武初圮。成化九年，乡人谢畴重建，并覆以亭。　朝天桥在和平里清潭渡。宋时建，今废。(已上八桥俱在县南。)　焕文桥在县治北大街。正统十三年毁，天顺间知县尹古重建。　云津桥在清溪上流，俗呼里安。宋初，邑人廖三益捐资创建。国朝正统间毁，景泰间重建，随圮于水。　平湖桥距县四里。洪武三年，乡民林良、王宗年建，成化十三年毁。十七年，耆民黄元启等捐资募缘重建，并覆亭其上。　郑源桥　高攀桥(上二桥在新兴里，俱废。)　龙江公济桥在横溪里。宋时建，累石为墩五，而构亭其上。(已上六桥俱县北。)　石平桥在县治东南仁寿坊东。宋、元累建而废。国朝宣德间，御史王宝重建，随圮于水。成化十五年重修。为石墩十有一，上覆以亭，为间五十有六。　院溪桥宋时建，今废。　凌桥(上二桥在县西南崇礼里。)　万安桥在云津桥南。元季建。国朝永乐十一年毁。成化十五年，知县王璀倡民重建。十八年，乡民构亭其上，凡四十七间。　鸣玉桥在万安桥之南。宋时建。以其下有鸣玉滩，故名。绍兴元年毁于兵，僧圆证募缘重建。嘉泰间溃于水。开禧初又毁于兵。后复建，改名长桥，寻复毁。　平沙桥　龙津桥(上三桥在保安里。已上四桥俱县东北。)　迎仙桥在县治西北后街。元季建，国朝正统初知县张昱重修。　汤头渡在闽清县界。宋时有桥，后废，今亦为渡。　清潭渡元季有桥，后废，今创为渡。(上二渡在县南一都。)

 永福县
　　东新桥在县东待旦里旁。旧有款“骖亭”。　平政桥在重光寺前。宋绍圣四年始建浮桥。为梁八十，为舟三十有六。　通京桥　宣和桥　政和桥(上四桥在开平里。)　永安桥在安乐里。(已上五桥俱县南。)　大漳渡在三都。　赤崎渡在六都。(上二渡俱县东。)　越峰渡在十四都。宋时有桥，后废为渡。　汤泉渡在二十六都。　丘演渡　在二十八都。　五十口渡在二十九都。　嵩阳渡在三十三都。　溪东渡在三十四都。　洑口渡在三十五都。旧志作洑口埕渡。(已上七渡俱县西。)　重光渡在十二都。　洪面渡在二十八都。(上二渡俱县南。)

 闽清县
　　龙津桥在县东安仁里。元至正十年重建，覆之以亭。　度仙桥在县南。《三山志》作鹊仙桥。旧传黄天谷访徐、葛二子于此，故以度仙名。国朝洪武二十年，知县沈源尝建亭，岁久而圮。天顺四年，儒学教谕马能重修。　昙口桥在县西宣政里瞿昙溪口。乡人沈公建。永乐九年，知县朱毅命阴阳训术蔡景暨邑人许闰、朱什募缘重建，仍构亭其上，凡十有一间。正统十三年毁于寇。成化五年，知县左辅命耆民黄荣募财复建。(沈公，县志不载何时人及何名。)　龙爪桥详见《山川志》。　梅溪渡在县东升平坊。　白云渡在白云庄。　马坑渡(上二渡在县西贺恩里。　龙冈渡在县南。元季圮于水。　天王渡在天王寺前。元季有浮桥，洪水冲溃，今置小舟以利涉者。　白塔渡(上二渡在县东北。)

 罗源县
　　崇德桥在县治西隅。宋元丰三年建。国朝永乐六年，乡人郑子高等募财重建，并亭其上。亭今废。　四明桥在上磨。宋绍兴二年建。国朝洪武二十五年圮。成化三年，知县施弘命士民黄孔耕、黄金等募缘重建。　翠云桥在黄重下里。旧圮，宣德间，建宁屯军有刘道人者募众重建，构亭其上。(已上三桥俱县西。)　沈尉桥宋元祐二年，县尉沈姓者重建，因名。　南岸桥二桥相跨，各长四丈。宋元丰八年建。(上二桥俱县南。)　后张桥在新路口。　护国桥在徐公里护国寺前。元丰二年建。(上二桥俱县北。)　大获石桥　小获石桥(上二桥俱在县灰南拜井里。)　双石桥在县西使旌坊，又名金钗双石桥，各长四丈，元丰三年建。　匹练桥在耆德坊对巷。绍兴二年建，今圮。　澄波桥在水门。宋绍兴五年建。　南门桥宋嘉祐四年建，后圮。国朝成化十一年，邑人致仕知县陆朘3重建。(上四桥俱县西南。)　起步桥在县东北天庆寺前，绍兴十年建。　资寿桥在资寿寺前。二桥相连，各长六丈，元丰二年建。　白岩桥在临济里白岩村。绍兴十五年建。　皇认桥在认村。宋绍兴三年建。　洪洋桥　叶令桥在下院。(上二桥俱宋绍圣三年建。)　巨济桥在罗平里石塘，绍圣元年建，元至正二十五年圮。(已上六桥俱县西北。)　双溪渡在县西林洋里。界于怀安、古田二县。

　　　　　　建宁府

 建安县
　　泳泽桥在广实仓前。洪武九年建，俗名仓桥，又名广实桥。　东安桥在光禄坊内，即旧磨坊桥边。宋时建，后圮于水。国朝永乐十一年，都指挥佥事侯镛重建。(上二桥在县治东，俱木梁而覆以亭。)　镇安桥在县治西谯楼前，即旧之镇雅桥也。宋乾道间郡守赵彦端建，后圮于水。国朝永乐十年重建，木址板梁。4(已上三桥俱郡城中。)　崩溪桥洪武二十年僧守森建。　张坑桥洪武十年僧文明建。　陆源桥在冷水寺前。永乐十年僧本性建。　将相桥在酒坊前。永乐十六年张建初重建。(上四桥俱木梁而覆以亭。)　钱仓桥洪武三年张仁翁建，凡一十五间。　大宝桥洪武六年僧至善建。(上二桥俱石址木梁，而覆以亭。已上六桥，在将相里。)　水集桥一本作“集水桥”。在东峰屯。洪武三年建。乡民遇岁旱，则聚桥下之水以溉田，故名。　漈下桥洪武四年建。　迎仙桥元至正二十六年，里人萧文酉建。　坤中桥洪武四年，里人叶章建。　仙源桥洪武二年。里人吴顺卿建。(上五桥在建宁里。)　大佛桥宋时建，国朝永乐十三年僧义山重建。　东林桥元至正间，里人翁傅林建。　专臾桥元至正间，里人林观孙建。　筹岭桥洪武二年，僧果缘募众建。　龙源桥宋咸淳九年，礼部侍郎翁合建。国朝洪武五年，里人募众重建。　新桥　溪坪桥(上二桥俱永乐间僧正圆建。)　双溪桥洪武三年，僧福海建。　敷锡桥洪武二年，里人黄任陂建。　昼锦桥洪武八年，里人陈顺建。(上十桥在南村里5。)　东达桥旧名安泰桥。洪武五年重建。　步月桥元至正十年，里人裴子才建。(上一十七桥俱木桥而梁以板。)　龙潜桥桥下有潭，深不可测。(上三桥在安泰里。)　星拱桥元至正间，政和县尹张仲达建，后毁。国朝永乐七年，知县邵直重建。　普济桥元至正元年，僧橘隐建。碓头桥元至正十九年，张仲达建。(上三桥俱木桥而梁以板。)　龙潭桥永乐间建，成化十四年，圮于水，僧善鉴重建。(上四桥在东苌里。)　枫连桥元至顺四年，里民郑淑建。　中桥元至正二十五年，巡检黄杰建。　跃龙桥元至正九年。里民林成建。(上三桥俱木桥而梁以板。)　龙蓬桥即古川石渡也。洪武三十年，僧春谷建。石址木梁，而覆以亭。(上四桥在川石里。)　化龙桥元时建，以木为之。国朝永乐元年，里民吴保重建。正统十四年火。天顺七年，郡人监察御史江沂募众创石桥而覆以屋。　当溪桥元至正七年建。　傅筑桥洪武六年里民魏昌建。　回龙桥元至正二十三年，建宁路同知林国宾募众建。　上庄桥永乐十二年里民魏子俊建。　郑墩桥永乐十三年里民陈孟五建。　漈下桥元至正二十一年建。(上七桥在顺阳里。已上三十九桥俱府城东。)　普通桥宋时建，后圮。国朝洪武十二年里人范赐重建。　来江桥宋时建，元废。国朝洪武二年重建。(上二桥在登仙里。)　南庄桥元至正二十四年建，后毁。里朝永乐二年重建。　水口桥洪武二年建。　辉井桥　广福桥(上二桥均洪武二年建。)宝莲桥元至正四年建。　北坑桥洪武初建。(上十有四桥俱木桥而梁以板。)龙门桥洪武二年建。　西山桥洪武十八年建。　白塔桥洪武二年建。　傅岩桥洪武二十九年建。(上十桥在房村上里。)　吕口桥永乐元年，邵直建。　登云桥洪武十二年，里民张玄建。(上二桥在房村下里。已上六桥俱木梁而覆以亭。通上一十四桥俱府城西。)　巨济桥凡一十五间。成化二年重造。　龙津桥凡一十五间。成化四年重建。　龙兴桥洪武十六年，里民方淼建。　登云桥宋绍兴中，里人林成建。(上二桥俱木梁而覆以亭。)　跃云桥宋庆元六年，里民张元弼建。　步云桥洪武六年，里民阮庆建。　通济桥永乐十四年，里民张张杰建。　叶坑桥元至正十九年，进士蔡大壮建。(上四桥俱木桥而梁以板。已上八桥在府城南秦溪内里。)　集瑞桥洪武初僧茂堂建，成化二年重建。　场口桥洪武四年建。　馆堂桥洪武初里民寥祖建。(上三桥在秦溪外里，俱木梁而覆以亭。)　中桥元至正二年，里人林国兴建。　水尾桥元至正七年，林国兴建。黄村桥洪武十年，里人黄复礼建。(上三桥俱木桥而梁以板。)　大鲁桥元至正元年，林国兴建。石址而梁以木。(上四桥在房村下里。)　刘公桥在登仙里。宋郡人刘公弼建，木桥而梁以板。(已上八桥俱在府城西南。)　城东桥在宁远门外。宋时建。　泽民浮桥在白鹤山前。宋开禧间建，后废。即今梨山渡也。　青洲桥又名白土桥。今为渡。　响山桥旧名东吉。(上二桥在吉苑里，俱宋时建。)　胡连桥在川石里。元至正间建。　安泰桥在安泰里。宋时建。(已上六桥俱府城东。)　通仙桥在府城南广明寺前。宋时建，元毁于兵。国朝宣德四年，郡人许宗道募众重建。石北木址，构亭其上，凡三十余楹。正统二年复毁。　陈公桥□陈公质6建。　驷马桥宋时建。(上二桥在登仙里。)　通仙桥在房村下里。宋时建，后圮。　南瓦口桥宋时建，元毁于兵。　安济桥　谢马桥(上三桥在秦溪外里。已上六桥俱府城西南。通上一十三桥俱废。)　天堂渡　骖鸾渡(上二渡在光禄坊。)　梅川渡在通仙门外。　铜场渡　三圣渡　蛟潭渡　沙溪渡(上四渡在吉苑里。)　川石渡在川石里。(上八渡俱府城东。)　三门渡在登仙里。五代时，王氏宿吾于此，号为三门寨。　下房村渡在房村下里。(上二渡俱府城西南。)

 瓯宁县
　　升华桥在县治西升华坊。洪武十年建，后圮于水。永乐十六年重建，木桥而梁以板。　德胜桥在县治北德胜坊。　恩波桥在县治西北平理坊。宋绍兴中，建木桥而梁以板，后圮。永乐十六年重建。(上三桥俱府城中。)　平政桥在平政门外。旧为浮桥，宋乾道初，郡守陈俊卿始累石为址，架木为梁，而覆以屋。后圮。淳熙初，郡守梁克家重建。庆元三年毁，郡守张叔椿命僧惠通复建。元季毁于兵。国朝洪武元年，指挥沐英重建。凡为址十有一，而梁以木。高七十有二尺，上覆以屋，凡三百六十楹。十年，水坏其三址，都指挥施春修之。永乐四年，水又坏其三址，都指挥师祐募众复修之。十一年，复坏于水，都指挥侯墉、师祐、徐信、郡守刘敬、指挥王用各捐赀率众复建浮桥，凡为舟七十，絙以铁索，而加板其上，翼以扶栏，每岁官籍民夫五十人守视而时葺焉。十四年，洪水荡折殆尽，徐信复与郡守刘敬、同知郭善、经历王文斌、知事吴麒、指挥王用、镇抚王真、建安郡丞顾敏、主簿周公亮、瓯宁县丞李仲穆、主簿朱仕原、僧官南宗鉴中等各捐俸率众悉复其旧。成化十七年，府同知李明、知县桂镐重造。　威武石桥在威武门外。成化十七年，坏于水，知县陈英重修。按旧志有桂香桥，大中祥符间建，疑即此桥也。　万安石桥在镇安坊，以近万安洲，故名。(上三桥俱府城西。)　七星桥在紫芝上坊。旧为浮桥。元至正二十五年，圮智源募众始建石桥。南岸为址十有五7，而梁以石，长三十二丈8；溪之中因沙洲甃石为路，长二十二丈；北岸为址五，而梁以石，长十丈。复以其余赀建寺于桥之南，名曰方广。　道源桥旧有小桥跨山涧上。天顺间，知府刘钺建亭覆之，匾以今名，以屏山祠路所从出也。(上二桥俱府城南。)　太平桥在府城北太平坊。成化十八年，府同知李明建。　叶墩桥宋嘉定间曹圣者建。　井窠桥宋时建，元至正间圮于水。国朝洪武十六年僧宝峰重建。　顺济桥宋时建，元季毁。国朝永乐十五年，税局大使解通募众建。　寨头桥元后至元二年，僧觉性募众建。(上四桥在高阳里。)　登云桥元至正八年，余均得募众建。　胜隆桥元至正十四年建。　通济桥洪武三年建。(上三桥在麻溪里。)　张墩桥在海溪里。元至正十五年，里人张十一募众建。　东坑桥洪武十四年，里人李恭正募众建。　板坑桥元至正元年，里人募众建。　苦竹桥元至正四年，里人徐秋水募众建。　池墩桥洪武五年，里人谢永均募众建。　仁寿桥　钱墩桥元至正二十六年，里人钱伯玉募众建。　连墩桥元至元十四年，僧至顺募众建。(上七桥在梅岐里。)　大夫桥宋朝奉大夫黄驷建，故名。国朝洪武十八年，里民黄保重建。　兴贤桥永乐六年，里民张彦和建。　贯道桥永乐十四年，里民张和募众建。(已上一十六桥俱木梁而覆以亭。)　清风桥国朝浙江按察司佥事黄琮建。琮居官有清操，里人因以名桥。　望考桥后周王闽生建，以近其父道之茔，因名。　瓦桥宣德四年，里人募众建。(上六桥在吉阳里。已上一十九桥俱府城西。)　报恩桥宋绍兴间，里人童德润建，石址石梁。　范地桥洪武三十年重修。　玉溪桥旧名魁元桥。元大德五年建，后圮于水。国朝永乐十九年，里人童景祥募众重建。(上二桥俱木梁而覆以亭。)　云津桥元至正九年建，后圮于水。国朝成化元年，建安义民杨允谦重建，石址木梁，而覆以亭，十四年复圮于水。　泉峡桥元至正五年建，后圮。国朝正统四年，里人童文敬募众建。　竹溪桥洪武三十年建。　安龙桥天顺七年里人驿丞陈泰等建。　龙溪桥宋淳熙三年，僧洪范募众建。　太平桥元大德元年建。　旌文桥元至正五年建。(上六桥俱木梁而覆以亭。)　大历桥宋咸淳五年建。　俞源桥洪武七年，里人余显建。(上二桥俱木址板梁。已上一十二桥在西乡里。)　路口桥永乐三年，里人吴三建。石址木梁。　陈溪桥元至正十二年建。(上二桥在禾供里。)　花桥洪武七年建。　黄口桥宋名。　黄石桥洪武三年重建。　古竹桥洪武二十六年建。　东瑞桥宋时建，元季毁。国朝洪武六年重建。(上五桥俱木桥而覆以亭。)箬溪桥永乐三年建。木址板梁。　际下桥元至正二十四年建。(上六桥在崇安里。)　白溪桥洪武三年建。　知州桥洪武十九年建。(上二桥俱木梁而覆以亭。)　云衢桥成化十七年，知县陈英建。　联芳桥宋元祐间，里人游安世洎弟安址建。安世兄弟皆为迪功郎，故名。(上四桥在紫溪里。)　朱纯桥洪武二十六年建。　仁山桥洪武二年建。　安口桥洪武十一年，里人连子俊募众建。(上三桥俱木梁而覆以亭。)　大梨桥元至正间建。　北坑桥洪武二十六年建。(上二桥俱木址板梁。)　平州桥元至正十五年，里人张子寿建。(已上六桥在禾吉里。)　新村桥宋时建，元毁于兵。国朝洪武五年，里民张子善募众重建，木梁而覆以亭。　冯陂桥正统十一年建，安义民杨允谦重建。石址木梁，构亭二十二楹于其上。(上二桥在禾惠里。已上三十二桥俱府城北。)　衢口桥洪武三十五年，僧静空建。　后沙桥洪武二十六年建。　新桥永乐十五年，里民吴足建。(上三桥俱木梁而覆以亭。)　丰乐桥洪武三十二年，知县黄参建；正统三年，里人募众重建。　视头桥正统十二年，尚宝建安杨恭建。　福庆桥永乐十年，里人张铁建。　陈公桥宋时名丰乐桥。国朝永乐十六年重建。(二桥俱木址板梁。已上七桥在丰乐里。)　高桥宋时建，国朝洪武二十五年重建。木梁而覆以亭。　新坊桥宋时建，国朝永乐十五年重建。　长汀桥宋时建，元毁于兵，国朝永乐二年重建。(上二桥俱木址板梁。)　乃石桥宋淳熙间建，今废为北津渡。(上四桥在慈惠里。已上一十一桥俱县西北。)　砚坑桥　蟠溪桥　白水源桥　陆坑桥　谢坑桥　邓坑桥　蒋坑桥　何坑桥　郑坑桥　卓坑桥(上十桥，宋淳祐三年郡守王遂重建，今废，旧迹俱不可考。)　岩头渡在县西北禾洪里。

 浦城县
　　万安桥在县城金凤门外。初建于慕泰里，名清游，洪武、宣德间，道士邵允石、僧善定相继募众修建。成化二年，参议尸谆、副使郎胜檄知县顾恒、主簿吴安迁建今所，累址以石，而梁其上，并构亭覆之。参议三山谢琚为记。　三里桥在县城拱北门外。洪武十五年邑人徐宗受建。景泰四年知县何俊重建。成化十四年知县张昞增修。　大官桥在县城德星门外。洪武十六年邑人黄仲美建。　乌桥正统十年知县甘棨建。　白马桥正统十年建。　高岩桥　南口桥(上四桥在大石里。)　范桥景泰三年，里人徐敏募众建。　横沥桥宣德六年，里人叶友亮募众建。　双庙桥宣德五年知县周原庆建。(上三桥在高泉里。)　人安桥洪武九年，里人李子祥募众建。　济川桥洪武十一年，里人林仲和募众重建。(上二桥在泰宁里，今圮。已上九桥俱县东。)　迎远桥正统十四年，县丞何俊建。成化十三年，知县张昞伐石重建。　新溪桥永乐十五年，邑人李善升等建。正统九年，知县甘棨命邑人林仕美、叶孜达募众重建。(上二桥在迎远门外。)虹桥洪武十六年，里人叶义齐募众建；正统十年，里人李道募众重修。　下洋桥成化十四年，主簿孔硕以石创建，酾水为七道。　等觉桥即梦笔山前横溪也。　南峰桥(上四桥在上相里。)　祖源桥洪武十一年，邑人张嗣源建。　朴树桥洪武三十年，邑人沈子中建。(上二桥俱景泰四年僧普衍募缘修。)　新桥永乐三年，里人张奇建；成化二年，邑人苏甘泉累石重建，并覆以亭。　浦湖桥洪武十二年，里人徐嗣源募众建。(上四桥在太平里。)　镇安桥宋时建，旧名临江。洪武元年重建，改今名。正统十二年毁，十三年，县丞何俊重建。　石碑桥成化十四年，里人张森、柳荣募众累石重建。(上二桥庄清湖里。)　莽岭桥在仁风里。宣德十年僧虚中建。(已上一十三桥俱县西。)　南浦桥在县城南浦门外。旧名县南桥。宋隆兴元年，权县事上官端仪建，俗因名上官桥，后坏于水。淳熙间县令曾慤增修，元毁于兵。国朝洪武九年，主簿冯英经始重建，县丞宋德昌成之。叠石为址，架木为梁，上覆以亭，凡二十三间。成化十四年，里人黄孟珪等募众重建。　余回桥洪武十五年，谢俊民募建。　太平桥永乐十八年，里人龚宾郎建。(上二桥在孝第里。)　古湫桥　元大德间建。国朝洪武十七年，知县李显道等增修，正统十年毁。天顺八年，知县顾恒重建。　下沙桥宋建，元圮。国朝永乐十五年，知县陈潼重建；景泰五年，僧道圆增修。宋杨亿诗：“梦笔山前君别我，下沙桥上我思君。”　莲墩桥宣德二年建；景泰五年，知县河俊重建。　马公桥永乐十三年，童氏女建；成化三年，累石重建。(上四桥在登云里。)　湖头桥在上原里。正统九年，里人丘子余建。(已上八桥俱县南。)　五平桥洪武二十九年，里人徐震募众建。　平远桥旧名溪东。洪武十年，里人徐彦篪等建；正统十二年，里人詹应善，僧时清重建，改今名。　上同桥(上三桥在永康里。)　人力桥在官田里。元季建，国朝洪武三年，知县张鹏举重修。成化九年，知县杨惇重建。　过山桥洪武三十一年，知县倪胜建；永乐二十年，内官朱敬重建。　甘源桥洪武三十一年建；正统十二年，知县甘棨重建。　新桥宣德元年，内官陈觉建。(上三桥在登俊里。)　渔梁桥正统七年，里人主事蒋巽建。　将嘉桥正统八年，里人李敬淳募众建。　三宝桥　双板桥(上二桥俱正统间县丞何俊建。已上四桥在乐平里。)　下洋桥正统十二年，里人林杏童募众建。　大洋涧桥宣德十年，里人李仲吉建。　永安桥正统十年，里人陆壮募众建。　毛桥景泰二年，里人毛仲慕建。　翁八桥正统三年，里人章景东募众建。(上五桥在雁塘里。)　龙口桥宣德六年，里人丘彦璋建。　大通桥正统元年，里人何迪建，后毁。成化十五年，府同知李明重建。　吴墩桥正统二年，里人吴彦英建。(上三桥在安乐里。)　赤岩桥在毕岭里。永乐二十年，里人郑通建。(已上二十桥俱县北。)　象口桥在县西南东礼里。永乐二年，里人徐文幼建。正统十二年，里人方林九重建。　临江桥正统十二年，僧善义募众建。　南谷桥成化五年建。　庆远桥成化三年，里人王仕谔募众建。(上三桥俱在县东北郊阳里。)　官桥洪武四年，僧圆通募众建。　揖仙桥旧名裴道。洪武八年，里人真彦辅等建。正统五年，里人萧老募众重建。　镇仙桥洪武八年，里人萧德恭募众建。　交溪桥正统三年，里人苏汝文建。(上四桥在长乐里。)　澄湖桥洪武九年，里人上官一明并道士高口募众建。正统四年，知□9周原庆重建。　槎溪桥正统八年，里人余文济募众建　莲花桥正统十四年，里人叶以成建。(上三桥在新兴里。)　桂林桥在招贤里。元节妇徐彩鸾死于此。(已上八桥俱县西北。)　陂下渡在县东隅。下有白玉潭。　游辣溪渡在县东募泰里。一名游猎溪渡。　大石溪渡宋朱文公过此时，值山花盛开，映水如锦纹，遂于石壁上书“锦江”二字，墨迹犹存；后人为桥于此，亦匾以“锦江”。桥废，今仍为渡。　九石渡旁有潭，深不可测，上列九石。(上二渡在县南孝弟里。)　水北渡在县东南上原里。　西桥渡在县西北招贤里。旧为魏司马西桥，今废为渡。

 建阳县
　　东津浮桥在县治东景阳门外。永乐八年，邑人李仲贤重建。崇安曹茂施田一顷八十三亩于后山堂，以备修桥之赀。正统间，主簿萧旺造船三十，联以铁索，立柱于两岸系文。成化十八年，又坏于水。参议黄澄、佥事谈俊命知县汪律取田之所入重建，其余以付耆民徐坤等收贮而时葺焉。　朝天桥在县治正南门外，旧名濯锦南桥，以建阳出美锦，故号小西川，而桥名濯锦。宋绍兴间重建，酾水为十三道，叠石为址，高五丈，而梁其上，仍构屋七十三间覆之，横跨双溪之上。国朝永乐十四年圮于水。十七年，县丞赵璧重建。天顺六年火，监察御史顾俨檄府同知李钺募众复建。　拱辰桥在县治北驻节门外。旧名濯锦北桥。宋绍兴间，判簿宋翔重建。桥凡一十八间，上覆以屋，凡八十七楹。旧亦名童游，淳祐中重修，更名淳祐。国朝洪武九年，主薄傅英重修，更今名。永乐三年火。十二年，邑人镇抚翁陆捐资率众重建，未及成，又圮于水。成化十四年，按察副使钱进檄府通判李明规措，而知县刘渊亦赞成之。祭酒吴节、都御史林聪皆有记。　玉溪桥在均亭里。正统二年里人丁童建。　进贤桥旧名仓蓬。景泰六年知县龙韬重修，因路通县学，故改今名。　华桥天顺四年，里人黄理重建。　新兴桥成化十七年，知县海澄重建。(上三桥在同由里。已上四桥俱县东。)　溪山第一桥路通考亭书院。　沧州桥在考亭书院之左，洪武八年，僧大雅建。永乐十四年，圮于水。宣德三年，僧愈隆重修。　顺济桥在均亭里。旧名板桥。宣德二年邑人王仕俊建。　蕉岚桥一名富义。洪武二十七年，里人李仲贤募众建。　登云桥　望云桥(上二桥俱洪武二十九年里人陈贵募众建。)　化龙桥洪武五年，李仲贤募众建。　莒口桥宋咸淳四年建，成化十五年为洪水所坏，知县海澄重建。龙门桥洪武二十七年建。　铁坑口桥元至正四年建。　太平桥洪武十年李仲贤建，永乐十四年坏。成化十九年，参议黄澄、佥事谈俊命知县汪律伐石重建。　聚云桥元至正六年建。　东桥元大德元年建。　西桥元天历间建。　步云桥元皇庆间建。　般若桥元至顺间，道士杨云崖建。　马祖桥洪武七年，李仲贤募众建。　行云桥洪武十七年，道士王一省建。(已上一十五桥在崇泰里。)　会文桥宋咸淳三年建。　祇国桥宋时建。　武陵桥宋时建。旧名锦桥10，元改今名。国朝洪武十四年，里人陈仲清重修。永乐十四年圮。成化七年11，里人张仲福募众为浮桥代之。(上三桥在永忠里。)　武溪桥在和平里。宋淳祐元年建。　紫阳桥在嘉禾里。旧名仙源，宋庆元间，改今名。(已上二十四桥俱县西。)　瀛州桥宋庆历间，邑人虞坤建。石址木梁，酾水为七道，上覆以屋三十间。永乐十四年，圮于水。成化间，府同知李明檄知县海澄重建，未及就，澄起为御史，知县汪律踵而成之，祭酒王濬为记。　西安桥旧名杨柏。正统十三年，里人张善安建。(上二桥在三桂里。)　虎溪桥元延祐四年，里人翁义建。国朝景泰元年，里人丁仕显重修。　荷墩桥元至正间里人范得建。　吕公桥元至正十五年，里人吕五建。(上三桥在兴贤下里。已上五桥俱县南。)　福地桥　崇德桥(上二桥俱洪武间僧斯可建。)　福仙桥永乐六年，僧正因建。　里仁桥元至正间建。(上四桥在崇仁得里。)　南屯桥洪武三十一年，里人彭翊建。　回潭桥永乐十一年，里人柳伯善建。(上二桥在建忠里。)　横金桥宋时建。国朝正统五年，义民徐德润重建。　湖龙桥宋时建，国朝景泰六年重建。(上二桥在崇文里。已上八桥俱县北。)　同文桥旧名宝定。　兴文桥旧名虎溪。(上二桥在书市之南，俱成化十五年知县海澄重建，改今名。)　云衢桥在书坊。宋时建，蔡沉书匾。谢枋得诗：“长虹跨陆登云衢，会通四海同车书。”又崇泰里亦有桥名云衢，蔡九峰建。　庆祥桥　会通桥(上二桥俱成化十六年知县海澄重建。)　跻云桥成化七年，知县刘渊重建。　状元桥景泰三年重建。郡志云：“因叶齐、叶祖洽父子状元，故名。”今按：祖洽，邵武泰宁人，与齐异郡，非父子也；而此云然，盖世俗传闻之误，志者弗察尔。(上八桥在崇化里。)　朱阳桥元至正九年，里人李敬建。　升龙桥元至正九年，里人江子卿建。　清溪桥永乐四年，里人欧晓建。　龙津桥永乐六年，里人陈和建。(上四桥在崇政里。)　玉虹桥元大德八年，里人陈贵建。　横塘桥元至正二十五年，里人章子名建。　从心桥元至正十五年，道士郑觉清建。　马坋桥　水南桥(上二桥俱元至正间里人黄仲可建。)　阜龙桥永乐十二年，知县陈宗源建。(上六桥在兴贤中里。已上一十七桥俱县西南。)　水亭桥洪武十七年，里人张仲修建。　太平桥洪武三十五年，里人范氏女建。　通安桥元大德三年，僧智明建。　横步桥元至正二十五年，里人蔡彦清建。　莲溪桥永乐十五年，里人熊伯玉建。　善政桥洪武二十七年，僧清心建。　善济桥洪武十四年，道士有济建。　洪山桥元大德五年，僧志溥建。　石田桥洪武十一年，僧师钦建。　渡汝桥洪武二十年，张仲修建。　下庵桥洪武二十年，里人张仲英建。　驻锡桥宋宝庆间建，元白玉蟾书匾。　芹溪桥一名龙潭。元至正二十四年，里人丘晏建。(上一十三桥在乐田里。)　丁家桥在三衢里。元大德四年，里人丁伯容建。(已上一十四桥俱县东北。)　梅溪桥　双溪桥(上二桥俱洪武八年主簿镏源建。)　顺路桥洪武二十九年，知县宋添祐建。(上三桥在县西北北乐里。)　清泰桥在县西。宋咸淳八年建，名后山桥，元改今名。国朝永乐十四年圮于水。　佛母桥在县西南兴贤上里。洪武三年，里人黄子顺建。正统十四年毁于寇。　童游渡在县东同由里。　后山渡　马铺渡(上二渡在崇泰里。)　麻沙渡在永忠里。(已上三渡皆县西。)　南岸渡　富石渡　长滩渡　溪口渡(上四渡在三桂里。)　神前渡　亭村渡(上二渡在兴贤下里。已上六渡俱县南。)　南林渡在崇任得里。　将口渡　酎口渡(上二渡在崇文里。已上三渡俱县北。)　上角渡　沅尾渡　潭头渡(上三渡在县东南均亭里。)
　　校　注
　　1　康熙《福清县志》作“龙图学士”。
　　2　康熙《福清县志 地舆》作“刘峤”。
　　3　道光《罗源县志 津梁》作“宋嘉定间建，成化十一年陆睃修”。
　　4　嘉靖《建宁府志 津梁》作“石址木梁”。
　　5　嘉靖《建宁府志 津梁》作“南才里”。
　　6　嘉靖《建宁府志 津梁》作“宋陈公质”。
　　7　嘉靖《建宁府志 津梁》作“为址一十有六”。
　　8　嘉靖《建宁府志 津梁》作“高二丈有奇，梁长二十二丈”。
　　9　嘉靖《建宁府志 津梁》作“知县”。
　　10　嘉靖《建阳县志 山川》作“昼锦桥”。
　　11　嘉靖《建阳县志 山川》作“十七年”。

卷之十八

　　地理
　　　　桥梁
　　　　　　建宁府

 松溪县
　　惠政桥宋绍兴五年，邑人李时安，李自南建，名平政。后圯于水。十六年，僧圆端募缘重建。淳熙十三年又圯于水。邑士刘无言鬻田倡建，迭石为六址，高五丈许，而梁其上，并覆以亭，凡三十二间。淳祐间，邑人李援之修，徐清叟改今名，后复圯。国朝永乐七年，邑士徐文锡重修。正统六年，主簿马平、王伟命僧会普载、僧妙能、耆老严孔章募众重建。　报恩桥洪武三十四年，邑人范文正建。永泰桥旧关口渡也。宋嘉定间，县令何宗稷建，后坏于水。国朝永乐十三年，里人胡仲达募众重建，寻圮。正统二年，义民夙士达捐资重建，而里人李子渊及僧祖方助成之。(上三桥在县治东。)　西山桥在县治西。元至正三年，道土谢德山建，后圯。国朝永乐十二年，邑人夙均亮募众重建。　南门桥在县南。洪武三年知县常钦祖建，后坏于水。永乐十三年，邑人艾仲完募众移建上流，后复坏于水。正统三年，义民夙希达重建。　通济桥旧名故县桥，古县渡也。宋庆元二年县令林俊卿建，后圮于水。国朝洪武十八年，龙泉沈仲善、杨象募众累石布木重建。永乐五年毁。正统九年，教谕张湜、巡检闻尹捐俸倡，邑人潘祖述、僧会吉祥等，募众复建，长五十六丈，上覆以屋，改今名。张湜为记。　陂塘桥洪武三年邑人范文正建。构亭九楹于其上。　水口桥景泰五年僧永敬募众重建，上覆以亭。　中峰桥洪武九年僧有铭建，后毁。永乐十五年僧志清重建。　师姑桥洪武八年里人夏二建。　新坑桥洪武八年里人叶彦百建。　独石桥洪武二十九年僧本祥募众建。　山头桥洪武三十二年知县钦恭建1。　化成桥洪武三十一年僧有铭建。华墩桥永乐九年邑人艾完募众建。景泰七年僧永敬重修。(上十桥俱在县东皈伏里。)　官桥元至正十三年，僧净斋建。国朝永乐八年邑人张旺四重建。　庵溪桥洪武二年僧肃翁建，寻毁。永乐十七年，邑人张琅募众重建。　东梨桥洪武二十六年建，后圮。永乐十七年邑人张琅募众重建。　桐源桥洪武二十一年邑人连子忠建。　钱园桥成化十八年僧善庆募众重建。　杉溪桥宋邑人李思建，中丞吴执中为记。建炎间灾，邑人吴岩夫重建。岩夫，中丞之子也。(上六桥在县西杉溪里。)　乐平桥元至正三年里人叶士荣建。国朝永乐四年，里人刘和募众重建。　凌清桥元至正十八年，里人张为恭募众建，后圮。国朝永乐七年，里人张义募众重建。　乘驷桥又名峡桥，宋建炎间建，后圮。绍兴末，里人黄明重建，复圮。至隆兴间，复倾家资万缗成之。又为洪水所圮。国朝宣德三年，县丞蒋继成劝义民夙希达捐资累石重建。越四年又圮。正统元年复建，上覆以屋。黄元公为记。范山桥洪武中建，后为洪水所坏。洪熙元年义民夙希达重建。　魏屯桥正统六年义民夙希达重建。　后宅桥旧在县南二里许，后圮于水。正统六年，义民夙希达移建今所。　龙津桥正统八年，僧吉祥建。　窑场桥“”一作“窑”。登云桥(上二桥俱元至正间邑人范文正建。)　通驷桥元至正九年邑人叶彦祥建。国朝永乐十一年，其孙昭募众重建。　黄淡桥元至正十七年，邑人范文正、道人薛居洲建。　大洋桥元至正十七年，道士谢德山重建。国朝永乐八年，邑人夙均亮重修。　镇平桥永乐八年，道士吕仲章募众建。　漆桥元至正十八年，邑人张必恭募众建。国朝洪武八年，里人黄正甫重修。　茭阳桥正统十三年。里人魏道顺、刘希杰、魏宗育建。　德政桥元至正元年，邑人叶德盛、李定光建。国朝洪武五年，僧永寿募众重修。　万石桥元至治二年，邑人叶德盛建，后圮。国朝永乐九年，其孙廷坚重修。　会春桥洪武五年僧永寿募众重建。　聚宝桥宋咸淳间刘能定建。国朝永乐六年，其孙和募众重建，十三年，耆老刘东复修。(上一十九桥俱在县南东关里。)　化龙桥　大仙桥　南山桥(上三桥俱洪武间僧本祥募众建。)　渡头桥洪武十二年，里人蔡贵三募众建。　李墩桥洪武十二年，邑人程游父募众建。　龙首桥洪武十二年，邑人严文胜建。　峡口桥正统八年，里人程文立建。(上七桥在永宁里。)　船坑桥元至正五年僧有通建，后圮于水。国朝永乐九年，道士魏觉成重建。　峰尾桥洪武二十一年，邑人范希德募众建。　横山桥洪武二十五年，邑人叶进山募众建。　通宵桥元至正三年，邑人龚德用募众建。　一席桥元至正二十一年，邑人范惟正、道土薛居洲建。　石桥元至正十七年，邑人范惟正、道土薛居洲建。(上六桥在庆元里。)　宦门桥　杉坑桥(上二桥俱洪武间邑人孔鹿募众建。)　高仓桥永乐五年，邑人孔牛募众建。　高路桥永乐六年，邑人孔师姑募众建。(上四桥在永和里。)东门桥正统五年，邑人游绍、僧普定建。　下保桥元至正六年，邑人吴谷叶建，后圮于水。国朝正统二年，邑人游绍、僧普定重建。　溪东桥元至正三年，巡检毛明善建，后毁。国朝正统元年，邑人严海、僧元因募众建。　铁骢桥元至正间建，后为洪水所圮。国朝永乐十年，里人谢荣重建。　衢口桥洪武十一年，邑人巡检徐勋建。　詹源桥元至正间建。国朝宣德五年，僧正因重修。　后村桥洪武十九年，邑人严均田畴建。　黄塚桥洪武三十年，道士正觉建，后圮于水。永乐十九年，邑人李仁甫募众重建。正统元年，僧正因复建。　西山桥永乐九年，李思敬募众建。正统十二年，邑人游绍、李善殷重修。(上九桥在豪田里。以上二十六桥俱县北。)　新兴渡在县东皈伏里。按郡志旧有济美桥，宋淳熙间建，为水所坏。今复为渡。　龙津渡在县西杉溪里夙屯。　溪乾渡在济美庙前。　水南渡(上二渡在县南东关里。)

 崇安县
　　继贤桥在县南待贤坊。宋时建，旧名“昼锦”，因中丞翁彦国、枢密刘珙2居桥东，故名。又名忠旌，又名青云。初在宣化坊之左，后圮于水。县令赵彦绳议复之，功未半而坏。嘉定间，县令赵必愿移建今所，改今名。元至正十三年毁于兵3。越十年，达鲁花赤道奴等重建。至大二年又圮于水。至正三年，县尹吴世重复修建。国朝永乐中又毁。成化十七年，邑民范勋等白于佥事高崧，谈俊，檄同知李明、知县徐衍规划重新。　广福桥在县北一里许。初名德星、后改名济川、又改名慈济。宋端平间县令章端子建，后圮。景定间县令刘汉溥4重建，改今名。元泰定二年，县尹彭好古悉撤而新之，后复圮。国朝成化十八年，邑民暨煜捐白金一千两、范勋捐白金二百两为倡，白于按察司佥事高崧、谈俊，檄同知李明、知县余衍重建。　望星桥邑人彭慈建。　水尾桥　客岭桥　营岭桥(上三桥俱元时建。)　祝公桥　程溪桥邑人丁用贞重建。(以上八桥俱在四隅里。)　冠带桥　清晖桥　大保桥　古楼桥里人穆伯衡重建。　取履桥(上五桥在上梅里。)　昼锦桥　观象桥旁有观泉亭。(上二桥俱知县曹端重建。)　黄石桥宋徐清叟书匾，僧达源重建。(上三桥在从籍里，俱宋时建。)　清沟桥知县曹端建。　拱辰桥僧玉山修。　双桥里人许产恭5建。　交溪桥里人钱日新重修。　红桥　会仙桥朱文公书扁。(上五桥俱宋时建。)　玉虹桥　石鼓溪桥　忠文桥旧名舍人，里人刘恒重建，改今名。　野耕桥　西济桥　月溪桥　菀水桥(上二桥俱宋胡寅书匾。)　回澜桥宋蔡抗书匾。(上一十四桥在外五夫里。以上二十二桥俱县东。)　永济桥宋时建。　独坑桥　中和桥旧名存心。(上二桥俱邑人暨孟舟重建。)　黄伯路口桥　彭九歧桥(上二桥俱元时建。)　黄隆桥(以上大桥俱在县西黄伯里。)　徐公桥宋时建。　蓝涧桥又县西南将村里亦有蓝涧桥，知县曹端建。　长谷泷桥　平水庙前桥　三姑桥　南原桥　井水桥　店尾桥　双溪桥　小通仙桥　李田桥　南阳桥　江师桥　茅岭桥　范墩桥(上十四桥俱元时建。)　梯云桥　通仙桥　梅溪桥　赤石浮桥　存心桥邑人王季贤重建。(上二十桥在会仙里。)　双峡桥宋刘子翚为记。　上蓝桥亦名花桥。　虎鼻桥(上三桥在建平里。以上二十四桥俱县南。)　新丰桥　黎口桥(上二桥俱宋时建。)　客苦桥(上三桥在石臼里。)　通济桥又名大王桥，知县曹端建。　黄石桥又名陈公桥，道士俞觉善建。　南埂桥　升仙桥　陈公西桥　南安桥(上四桥俱宋时建。)　第一桥　第二桥　上虹桥　钓月桥　坑口桥　风门凹桥　南岭桥　铺头桥又县西南将村里亦有铺头桥，元时建。　小浆桥　杜畲桥　横山桥　禾岭桥　举富桥　彭畲桥　栈头桥　李桥　南山桥　村尾桥　飞桥　狮岭桥　栈下桥　羊栈桥　窑前桥又县西南将村里亦有窑前桥，元时建。　塚前桥　登云桥　双溪桥　路口桥　翠田桥　黄溪桥　为政桥元至大间，溪流瀑溢，驿路诸溪桥及渡俱漂荡断绝，里人魏文遂随山刈榛，别开一径，自为政桥以达大路，捷于驿路五里。　猪子岩桥(上三十一桥俱元时建。)　下麦坑桥邑人吴汝清重建。　继祖桥旧名惠政，俗呼第三渡。宋赵必愿之祖汝愚帅闽日，尝匾曰“里仁”。后必愿来为宰，道出此桥，改今名。　里仁桥俗呼第四渡。　太平西桥俗呼第一渡。知县林均瑞建。　第五渡桥宋县令陆珪建，里人张牖迁今所。　巨济桥俗呼第二渡。　干溪桥(上四十四桥在石雄里。已上四十七桥俱县北。)　潺溪桥里人程伯衡重建。　忠孝桥宋时建。　牛皮滩桥(上三桥在下梅里。)　芦山桥元时建。旧名云山。知县曾端重建。　黄亭桥宋时建。　虹桥知县曹端建，又县南会仙里亦有虹桥，元时建。　太平桥　杨田桥知县曹端建。(上五桥在丰阳里。已上八桥俱县东南。)　乘驷桥里人吕支山建。　后溪桥　马鞍山桥元时建。(上三桥在将村里。)　望仙桥在长平里。里人张伯畴募众建。　福庆桥里人蔡八建。　德博桥里人游伯林募众建。(上二桥在节和里。已上六桥俱县西南。)　虎溪桥旧名霄历，僧与梅建，邑人王景明重建。　浴冰桥僧宗乙建，僧立明重建。　扣冰桥宋和冰禅师建，建炎间赐额。　七星桥里人吴仕恭建。(上四桥在吴屯里。)　跃龙桥　驷归桥(上二桥俱宋时建。)　塔下桥　下廊桥(上二桥俱里人陈子纯重建。已上四桥在大浑里。)　双旌桥宋中丞翁彦国还家，而桥适成。因名。　魁星桥　仙洲桥　湘灵桥　观澜桥　泰原桥　步仙桥谷城黄铢书匾。(上七桥俱宋时建。)　湖塘桥邑人吴汝舟建。(上八桥在内五夫里。已上一十六桥俱县东北。)　平川桥旧名溪南，后改今名。朱文公书匾。　升天桥杜青碧书匾。　阇利桥(上三桥在县西北周村里。)　赤石渡旧有浮桥，圮于水。　梅溪渡旧有桥，圮于水。　石鼓渡(上三渡俱在县南会仙里。)

 政和县
　　星溪桥在县治前。宋建，名县前桥。元至正七年邑人范同重建，改名德政，后圮于水。国朝永乐十五年，知县傅王润命耆老申伯任等募众重建，改今名。正统十二年，毁于寇。景泰四年，知县顾让命耆老林文锐、僧无碍等募众重建。天顺二年复毁。知县王鉴命耆老张惟信等募众重建。　英祐桥即旧西门渡也。成化十九年，邑人训导吴宪募众建，教谕石辉为记。　通津桥旧名步瀛桥。正统五年知县江显建。(上三桥俱县治西。)　附凤桥旧名考口，在县治南。宋时建。国朝景泰五年，僧伯庄募众重建。　黄岭坑桥　魏屯桥宋绍兴间僧铭庵建，后圮于水。国朝永乐十一年，主簿石彦章募众重建。　筹坑桥　牛犊桥　南溪屯洋桥　党远口桥(上七桥俱在县东政和南里。)　西山桥　东林桥　和安桥宋乾道间建，邵知柔为记。后废为渡，名西津渡。　平景桥成化十三年里人吴景宗等建。　石牌界桥(上五桥在县西长城里。)　林屯桥　茶岭口桥　苦竹洲桥　下宅桥　虎啸岭根桥　观定桥旧名都护。天顺间，邑人张惟信、僧普赞等重建。　斧銎源口桥　斧銎桥　驻节桥　包源桥　下坑桥(上二桥俱宋时建。)　刚武桥　浆口桥　赤岩坑桥(上十四桥在东衢里。)　关隶镇前桥　三字桥　李溪桥　牛迹洋桥　下源桥　苦竹衡前桥　东平庙前桥　盖竹溪桥　丰寿桥　北坑桥　下桥　浆口转水桥　后门村桥　溪边村头桥　横坑桥　苦竹源佛堂前桥　茶溪桥　犁垟口桥　柘垟桥(上一十九桥在政和西里。已上三十三桥俱县南。)　鸡木岭桥　石门桥(上二桥在县西南高宅里。)　风口桥　东峰桥旧名步云桥。景泰五年，僧宗实募众重建。　万岁桥　池坑桥(上四桥在感化上里。)　长岭根桥　延福桥　资福桥　庆元界新桥　桃源冈上桥　官峡口桥　花光桥(上七桥在感化下里。已上十一桥俱县东北。)　山表花桥　后田桥　常口桥　界溪桥　浆山口桥　官山桥　新溪桥　范源桥　梅屯桥　新村桥(上十桥俱在县西北东平里。)　瀛口渡在东衢里。　官陂渡在高宅里。(上二渡俱县西。)

 寿宁县
　　东和桥在县治东。天顺元年，邑人叶伯铭、韦荣进、陈伯铭、叶斯拱建。西城桥在县治西。正统十三年邑人吴永忠等建。　阜民桥在县治南。天顺二年县丞李真、主簿史立正建。　硃涧桥在县治西南。天顺八年知县沈能建。　小托桥　漈头桥　七星桥(上三桥在县西。)　三澄桥在县南。天顺七年邑人叶留芳等建。　大安桥　后段桥天顺七年，县丞李贞建。(上二桥在县北。上六桥俱在坊隅。)　犀溪福寿桥　新桥　翁坑桥　东溪桥(上四桥在福安里一都。)　新丰龙就桥在福安里二都。(已上五桥俱县东。)　平津桥　洋尾桥　南溪桥　南源桥　许屯桥　柯洋长春桥(上六桥在县西政和里八都。)　鱼溪花岭迎仙桥　阳边吕中桥　溪南普济桥(上三桥在福安里三都。)　东坑桥　三岛坑桥(上二桥在福安里四都。已上五桥俱县东南。)　双干桥　周墩桥　可涧桥　板尾桥　花销桥　禾溪澄明桥　红桥(上七桥在县西南政和里七都。)　横渡桥　通济桥　凤竹普济桥(上三桥在政和里九都。)　飞虹桥天顺七年义民黄普要建。　群阳桥天顺七年，里人黄彦荣、黄思聪等建。　尤溪桥天顺七年义民黄普焕建。　托溪荣济桥天顺七年，义民黄普要、吴廷俊建。　永宁桥成化十二年知县郭清建。(上五桥在政和里十都。)　小东桥在政和里十一都。　官田局下桥　官口局上桥　立茂桥(上三桥在政和里十二都。上一十二桥俱县西北。)

　　　　　　泉州府

 晋江县
　　迎春桥在府治东，行春门外。　肃清桥在府治西肃清门外。　通淮桥在通淮坊内。　镇南桥在通远坊。　通选桥在胭脂巷。　花桥在镇南桥之南。　通籴桥其他俗号水沟，旧在城外，米船悉泊于此。宋绍定间始为桥。元至正间，监郡偰世玉拓翼成，围桥于城内。　顺济桥在德济门外。宋嘉定四年，郡守邹应龙始建石桥，长一百五十一丈。元至元间，僧弘济重修。国朝成化七年，知府徐源复修，又疏桥东小圃，引潮入城濠以通舟楫。　车桥在德济门外。商贾往外番者率取水于此。(上七桥俱府治南。)　泉山桥在清源门外。　板仓桥在市舶库右。(上二桥俱府治北。)　放生桥　甘棠桥在临漳门。　通津桥在通津巷口。　石笋桥在临漳门外。宋皇祐元年，郡守陆广为浮桥，名履坦。嘉祐间，郡守卢革重修，改名济民。元丰初，通判谢仲规复修，改名通济。绍兴间，僧文绘始作石桥。庆元中，僧了性又造二小桥相续之，以达于临漳门。国朝宣德中，大桥石梁断其二，里人张实父子及同知谢琛、道士、愍默相继修补。成化间，运判张庸又修二小石桥之坏建6。(上四桥俱府治西南)。　凤屿盘光桥在三十八都。旧为石路，潮至则不可行。宋宝祐中，僧道间募缘建桥，计一百六十间，长四百余丈，广一丈五尺。　仁风桥在三十九都仁风门。五代周显德中建。(上二桥俱府城东。)　巨济南桥在江北通济亭西。景泰七年里人王叔济、林健建。酾水为八道，长一十二丈，阔八尺。　古陵桥在三都。宋绍圣三年建，长二十九等。　陈坑桥在十一都。宋淳熙元年里人陈公亮建，酾水为百四十道，并甃石路八千余丈。　普利大通桥宋绍兴十二年，郡人江常捐金命僧智资营建，凡一百八十间，长三百丈。　悲济桥宋皇祐中僧法超建，凡一百三十间，长八十丈。元祐中，邑人许荣又于桥南为小桥，并甃旁浦石路，以达于桥。　通济桥在石湖。宋元祐中侍禁傅旋倡建。　登瀛桥又名回龙，宋僧道询建。(上四桥在十九都。)　玉栏桥跨海港十余丈。绍熙中僧惠仁重修。　泔江桥地滨海，名蚶下。宋元符间，僧怀应甃石为路二十里许，中为巨桥三。曰前埭，曰林湾，曰高港，悉覆以亭。(上二桥在二十二都。)　龙尾桥在二十三、四都。宋宝庆三年，僧圆光建，并甃石路百余丈。　清凤桥俗名塘头，宋僧道询建。　应龙桥宋端拱中建。(上十二桥在二十五都。)　应台桥宋淳祐二年建。　莲花桥宋咸淳中建。(上二桥在二十六都。)　官汶桥成化四年，里人庄壬彻、林崇等重建。　适南桥俗名七男。宋绍兴中司户王元建，元大德大年僧法助重建。　吴店桥宋淳祐八年，蔡常卿甃石路百十有七丈，建桥凡四十间。(上三桥在二十七都。)　陈翁桥宋建隆三年建，酾水为三十五道。元大德二年僧法助重修。　结砖福利桥元大德五年僧法助建。(上二桥在二十九都。)　大桥　小桥(上二桥在三十二都，俱宋太平兴国中建。　清濛桥在三十四都，宋淳化中建。　行辇桥元至正中僧法助建，凡六百二十间。国朝洪武中坏，知府金孟浩命里人黄胜生募缘，徙入田中累石建之。　上保桥宋淳熙中建。　下保桥即乌洲洋中石桥。宋淳熙中建，元大德七年僧法助重修。　御亭头桥元至正二十三年僧法助建。(上四桥在三十五都。已上二十六桥俱府城南。)　长溪桥宋绍兴中建，长一十六丈。淳祐六年，閤门蒲开宗重建，并砌桥东路二十里。　谷口桥五代周显德三年建。　龙津桥旧名濠溪，宋绍兴中建。长二十七丈，上覆以亭。嘉定六年，尚书杨炳重建，改今名。淳祐三年，蒲开宗重修。(上三桥在四十一都。又四十三都亦有龙津桥，元僧道嵩建。)　仙溪桥在四十二、三都。元僧道嵩建。　济龙桥宋淳熙十四年建。　安济桥宋乾道八年僧了性建。　应龙桥宋嘉定五年里人吴谦光建。　康溪桥宋庆元二年，僧绍杰建，又构屋一十三间于其上。　豪溪桥宋大观三年，僧宗爽建。(上五桥在四十五、六都。)　金溪桥旧名卢溪，宋乾道八年僧继办等建。　万金桥宋淳熙四年建。淳祐九年，里人洪政重建。　龙潭桥宋淳熙八年，里人彭映、僧自昕等建，又构屋十有五间于其上。桥之下有龙潭，故名。　龙济桥宋雍熙二年建。　永安桥　林田桥(俱宋端拱二年建。上六桥在四十七都。已上一十五桥俱府城北。)　吟啸桥唐僧日映架木为梁。伪闽刺史王延彬、余廷英继修之。宋咸平间，邑人王养及僧行珍始建石桥，长十有五丈，以唐欧阳詹尝游憩啸咏于此，故名。　苏埭桥宋绍兴二十四年，僧守徽建，凡大桥四，计二十三间，又于田塍径路泥淖难行之处造小桥一百一十四间7，长二千三百余丈8。(上二桥在二十九都。)　乘驷桥在三十七都。旧名普济，宋宝庆间里人高晔建，酾水为七十八道，更今名，仍建庵于其侧。(上三桥俱府城东南。)　梅溪桥宋绍兴十六年，邑人苏展建，酾水为十八道，长五十余丈。　建隆桥宋绍兴十六年建。　湖柄桥宋元符中建。南北为水门，各二十余间，仍构亭于两岸，南曰喜雨北曰扳龙。(上三桥在一、二都。)　甆市桥在二都。宋里人苏展建。　安平桥在石井镇。宋绍兴八年，僧祖派始议为石桥，镇人黄濩及僧智渊各施钱万缗为之倡，未成而二人俱卒，郡守赵令衿因而成之，酾水为三百六十二道，长八百余丈。　东洋桥宋绍兴二十二年郡守赵令衿建，酾水为二百四十二道，长八百六十五步，令衿有铭。(上二桥在八都。)　玉京桥在三十三都。宋嘉定四年里人黄玄华建。　棠阴桥在三十四都。宋嘉定十二年郡守真德秀建。(已上八桥俱府城西南。)　万安桥在府城东北三十八都，亦名洛阳。宋庆历初，郡人　陈宠甃石作沉桥。皇祐五年，僧宗已及郡人王实、卢锡倡为石桥未就，会蔡襄守郡踵而成之，酾水为四十七道，长三百六十余丈，广丈有五尺。绍兴以来，郡守张思诚、张坚、颜师鲁、刘伟叔9、胡器相继修之。桥之旧址低下，潮至辄没其梁。宣德中，知府冯祯10、通判朱旭命僧正淳累石增高三尺有奇。景泰四年，三水道石梁俱断，知府刘靖、同知谢琛重修。宋蔡若水诗：“石架长桥跨海成，论功直得万安名。”　偃月桥在府城西北三十九都。五代唐天成三年建。　东山渡在府城南三十五都。又名东山津。设舟以济往来。　石井义渡在府城西南八都。宋尚书杨柄捐俸造舟以济往来，因号义渡。

</div>
    <div class="pagination">
<a href="八闽通志_page28.html">上一页</a><span>...</span><a href="八闽通志_page24.html">24</a><a href="八闽通志_page25.html">25</a><a href="八闽通志_page26.html">26</a><a href="八闽通志_page27.html">27</a><a href="八闽通志_page28.html">28</a><span class="current-page">29</span><a href="八闽通志_page30.html">30</a><a href="八闽通志_page31.html">31</a><a href="八闽通志_page32.html">32</a><a href="八闽通志_page33.html">33</a><a href="八闽通志_page34.html">34</a><span>...</span><a href="八闽通志_page30.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
