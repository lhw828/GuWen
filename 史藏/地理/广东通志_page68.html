<!DOCTYPE html>
<html>
<head>
    <meta charset="UTF-8">
    <title>广东通志 - 第 68 页/共 352 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>广东通志 - 第 68 页/共 352 页</h1>
    <div class="content">　　武利江　在城北一百一十里发源灵山宋泰乡流至城北八十里曰明月溪七十里曰巢溪南会南流江【旧志载在灵山县以其流经灵山地方故也】
　　白沙江　在城东一百二十里发源广西博白县界上爲香草江流至白沙塘下名白沙江由榕根港入海【旧志载二江误】
　　张蒙溪　在城东北一百二十里发源本县东堂乡地方流至城东北八十里曰张沐溪南入于南流江榕根港　在城东南一百六十里又二十里爲英罗港即官寨港与石城交界源自广西博白县
　　古防水　在城东北一百八十里源自本县归德乡六渎村由博白县界流入南流江又名緑云溪
　　涠洲　在城南大海中约二百里周围七十里昔爲冦穴明万歴间移雷州民耕其地
　　按各旧志载亷州境有铜船湖鴈湖诸水又载有腾达水里水刘公涌水今俱无考
　　钦州
　　山双角岭　在城东五里高三十余丈两峯如角东十里曰望州岭高五十余丈三十里曰大墓山高三十丈相传唐悌原塟于此
　　文笔山　又名尖山在城南五里高四十余丈爲儒学案山稍西爲三山高二十余丈宋守陶弼建三山亭于下
　　望火岭　在城北十里高五十余丈其上望见城郭烟火北十里曰望海岭高百余丈三十里曰风门岭高四十余丈东爲那怀山【旧志载风门岭在东南一百六十里误】
　　十二岭　在城东南十里高百余丈又东十里曰横山高五十余丈又南十里曰鸡笼山高四十余丈
　　兮头岭　在城西十五里高十余丈有瀑布自石顶防落深湾灌田百亩
　　百浪山　在城东北三十里高二十丈山形如浪起伏天击山　在城西北四十里高五十余丈山巓有石相传爲雷所击
　　钓鞋山　在城北五十里高十余丈【旧志三十里误】
　　牙山　在龙门外海之东海中特起三山形如排牙西有马鞍山
　　乌雷岭　又名乌雷门在城东南八十里【旧志一百六十里误】高百余丈突起海滨相传黎人每嵗望岭致祭
　　铜鱼山　在城西北八十里高四十丈一名古窦山刀鞘岭　在城西南八十里高五十余丈上生石笋形如刀鞘
　　鴈芦山　在城东北八十里高三十余丈
　　安京山　在城西北九十里【各旧志六十五里误】高百余丈隋置安京县于此因诸峯错落形如惠州罗浮故又名罗浮山
　　墨抹山　在城西一百里高百余丈四时云气蒙翠如墨故名
　　招远山　在城西南一百里旧名滩零山明御史宋鉴招叛民黄金广勒碑于此因改今名【旧志西南一百六十里误】黄坂岭　在城西北一百五十里平堰土黄
　　王光山　在城西北一百七十里高百余丈绵亘连十万山接广西上思州界【旧志未载今查出】
　　十万山　在城西北二百里【各旧志百里误】一峯峦重叠高峻揷天延长莫计故名十万山与广西上思州接界分茅岭　在城西三百里交趾界山顶茅草南北异向汉马援立铜柱于此【事详古迹　各旧志俱误载在城西南三百六十里实非钦州境地也】
　　按钦州西境有七峝曰贴浪峝曰时罗峝曰如昔峝又名了葛峝曰思勒峝曰斯凛峝曰罗浮峝曰古森峝又名河洲峝宋元以来峝各设主明初收印而峝主黄金广遂叛附安南嘉靖时黎人纳欵设如
　　昔司土人今呼三都四峝者以贴浪时罗如昔爲三都以思勒斯凛罗浮古森爲四峝也
　　水五湖　即四面城濠标名也宋守陶弼建五湖亭于此
　　钦江　在城东二里即灵山县之南岸江流至州东北十里曰灵屋江至州东二里曰钦江南流入海又分一小江绕城南合渔洪江由南港出龙门入海江中有沙名鸿飞洲上有鸿飞亭后有水月阁今存
　　石栏水　在城西五里无源系小江防随潮上下水底有石栏横生即石叠漕
　　渔洪江　在城西二十里其源自罗浮山上爲罗浮水下爲渔洪江西南流由南港出龙门入海
　　平银江　在城东三十里其源自灵山县博峩山南流山大观港入海
　　凤凰江　在城西南三十里其源自墨抹山合渔洪江由南港入海上有凤凰洲
　　丹竹江　在城东北三十里源自灵山县杨梅洲地方南流合平银江
　　南港　在城南六十里
　　涌沦江　在城西南六十里发源涌沦村合渔洪凤凰二江注于海
　　团艮江　在城西北六十里其源自广西肥羊岭流会渔洪江入海以其流经大寺地方又名大寺江
　　龙门海　在城南六十五里羣山错列海中七十二水道随山而转彼此相通故名七十二迳东七十里名淡水湾
　　牙山港　在城东南七十里
　　大观港　在城东南九十里
　　水车江　在城北一百里源自灵山县狼济山南流至小董地方名小董江合渔洪江
　　防城江　在防城东半里许其源自十万山南流由渔洲坪港口入海又名那郎江【旧志防城湾在城南五十里又那郎江在西北六十里俱误】
　　渔洲坪港　在防城南三十里
　　贴浪江　在城西二百四十里源自十万山南流抵南江平村入海
　　灵山县
　　山石六峯　在城西一里其峯有六高耸云端又名西灵山县以此名又西一里有独立峯高二十丈挺然独立
　　三海岩　与石六峯相连一曰龟岩一曰月岩一曰钱岩
　　穿镜岩　与三海岩相接翠屛耸立中通一窍恍若穿镜旁有独虎岩吕君洞相传有仙迹
　　松栢岭　在城北一里【旧志十里误】爲邑主山高二十丈上产松栢
　　花石山　在城西二里高十余丈石生有纹故名双鹤岭　在城西南二里高二十余丈建城时有双鹤翔集故名其岭左如象右如狮爲邑水口之鎭又名双合
　　罗伞山　在城西三里高五十丈山半有罗伞岩马鞍峯　在城东四里高十余丈形如马鞍又名天马山
　　峯子岭　在城西北五里高五十余丈旧建南賔县于其下
　　五湟岭　在城南十里高十余丈
　　鹿嘶岭　在城南十里高十余丈【旧志未载今查出】
　　射鹤岭　在城东南十里髙二十余丈相传昔有人射鹤于此随爲神故名东旁爲射猿岭又东爲射狸岭射随岭射齐岭
　　铜皷岭　在城东南十里高三十余丈相传隂雨有铜皷声
　　黄姜岭　在城西北十五里高三十余丈昔有黄姜二姓结姻于此故名又名黄楼山俗呼爲广屋岭
　　泗洲山　在城东二十里高五十余丈旁爲凤凰山相传昔有凤凰落此故名
　　石龙峯　在城西二十里【旧志八里误】高三十余丈峯形如龙故名内有石龙洞相传爲龙牀石下有潭祈雨最应梁冠山　在城南二十里高三十余丈儒学案山也下有马迹石俗传仙人乘马过此又名大石岭
　　龙牙山　在城北二十里高五十余丈山中有潭曾有龙起又名龙池山
　　罗阳山　在城东三十里高千丈绵亘数十里上有一十九峯相传上有仙迹又东十里爲百零山高五十余丈
　　辘轳山　在城西南三十里高二百余丈四时云雾不絶各旧志云山多芦竹又名緑芦山
　　洪崖山　即洪牙山在城东北三十里高一百余丈北与广西横州接界其水南流者爲南岸江北流者爲浮龙江故又名分水岭旁有大龙山高百余丈
　　城隍岭　在城西四十里高百余丈望之如城郭故名大东山　在城东北四十里高五百余丈通横州地界西爲独阵岭
　　天堂山　在城东五十里高三十余丈
　　林治山　在城西南五十里高百余丈
　　博岭山　在城西南五十里高五十余丈又名泽岭山流洞山　在城西七十里高五十余丈又十里爲仙岩高二十丈
　　管根山　在城西九十里高百余丈
　　六湟岭　在城南一百里高十余丈又五十里爲那墓山高百丈山极深峻又名博峩山【旧志载那墓山在城西南二百四十里误】狼济山　在城西南一百二十里高百余丈上有石室有石门石桥外有两石人夹侍名狼济石唐悌原读书于此【旧志属钦州误】
　　仙女石　在城西南一百三十里长二丈余相传有仙女游此又名仙女桥
　　古豆山　在城西二百里高六十余丈巓有一小池四时泉流不竭
　　那浪山　在城西二百三十里高百余丈旁有茶山产茶
　　水紫水　在县南城外有井出紫水　明万厯间塡塞建儒学于其上
　　南岸小江　在城南外即乌江也源发洪崖山流会南岸大江
　　南岸大江　在城南一里发源于罗阳天堂二山绕县南西流复转南流会于钦江
　　马槽江　在城西北十五里源自广屋岭流下又名那浪江其西一小支曰风带江合流入于南岸江
　　大潮江　在城西南二十里其源自梁冠山西流合南岸大江
　　浮龙江　在城东北三十里发源洪崖山北流入横州界
　　龙门江　在城西南五十里【旧志九十里误】发源博岭山西北流合南岸大江
　　旧州江　在城西七十里【旧志六十里误】发源流峝山东流合南岸江注于钦江
　　大洸江　即钦州平银江之源流入大观港入海【旧志大观讹大洸】
　　黄敬江　在城西二百六十里【旧志城南误】源发上宁都之古先村北流至宣化县入大江
　　雷州府
　　海康县
　　山灵顔墩　在城东五里乃小阜在东洋田中以田近海故曰洋田又思云岛在东海濵乃小沙洲今淤没无考
　　英灵冈　在城北五里爲郡治主山相传雷出于此英灵显异故名又俗名鸟卯山
　　英榜山　在城西八里高三丈许初有州民陈氏者猎获一卵围及尺余携归家忽一日霹雳而开生一子有文在手曰雷州养成名文玉后登第爲本州刺史在任多善化殁后神灵显著州人立祠祀之乡称爲雷种故以雷名庙即鎭海雷神祠也宋元累封王爵今庙存庙中有铜皷其声铿然清越俗谓自东洋飞至外史有雷车雷皷及彘肉可食之说皆妄
　　擎雷山　在城南十里【旧志八里误】形如列屛爲郡之案山郡以此名
　　鹧鸪岭　在城西南四十里高十余丈又南三十里爲五石峯
　　吉斗山　在城西北四十里山大而平形如盘斗稍西爲讨泗山又西爲雷公山绵亘十余里
　　虎头山　在城东南四十五里高六丈余【旧志城东七十里误】孔头岭　在城西南四十五里高十余丈左有木棉岭右有张牌岭鼎峙
　　时礼岭　在城东南八十里郡治拱照山也岩穴深邃高五十余丈山顶有井泉
　　麻囊山　在城东北八十里海边高八丈余
　　博袍山　在城西八十里高十余丈
　　石茆岭　在城南八十五里高三十余丈有泉涌出灌田数顷【旧志西南八十里误】
　　干垅岭　在城西南一百一十里高十余丈又西二十里爲英高岭
　　徒防山　在城西南一百三十里海濵高三十余丈途旁岭　在城西南一百八十里高二十余丈形如马鞍
　　水罗湖　在城西一里即西湖源发英灵诸冈宋绍兴间郡守何庾筑堤潴水建东西二闸引水灌田闸上建惠济桥湖边有十贤堂咸淳间建以祀防凖苏轼苏辙秦观李纲王岩叟任伯雨李光赵鼎胡铨十人又有苏公楼【事详古迹】又有平湖书院旌忠祠俱久废
　　三水池　在城南今淤又南爲瑞星池即防凖旧居宋天圣间有星陨于池又有莱泉亦在城南防凖尝饮此因名
　　大肚河　在城东五里北接特侣塘南流绕郡至南渡擎雷水　在城南八里出擎雷山下又名南渡乃琼南必由之路源出铜皷诸村东流绕郡至城东南八里曰头港由双溪港入海相传昔被雷震而水出焉又有潭望水平源水途旁水安防溪皆擎雷水发源支流诸水也【旧志离篷港查即途旁水然非海口而云港亦误】
　　东海　在城东二十里海中有漉洲周围五十余里又旁有新岛
　　双溪港　在城东南二十里【旧志八十里误】又二十里爲溪泊港
</div>
    <div class="pagination">
<a href="广东通志_page67.html">上一页</a><span>...</span><a href="广东通志_page63.html">63</a><a href="广东通志_page64.html">64</a><a href="广东通志_page65.html">65</a><a href="广东通志_page66.html">66</a><a href="广东通志_page67.html">67</a><span class="current-page">68</span><a href="广东通志_page69.html">69</a><a href="广东通志_page70.html">70</a><a href="广东通志_page71.html">71</a><a href="广东通志_page72.html">72</a><a href="广东通志_page73.html">73</a><span>...</span><a href="广东通志_page69.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
