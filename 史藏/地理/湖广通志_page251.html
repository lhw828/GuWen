<!DOCTYPE html>
<html>
<head>
    <meta charset="UTF-8">
    <title>湖广通志 - 第 251 页/共 373 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>湖广通志 - 第 251 页/共 373 页</h1>
    <div class="content">　　夏尚忠三楚文献録常德衞指挥使初为诸生有文誉喜作诗及拜世官始习弓弩称絶技洞庭盗发屡有擒获功贵竹安宣慰杀其族弟举兵相攻朝廷议勦督臣檄尚忠徃谕至则诸蛮慑服防黄金数斗相遗不受为和解其事而返迁雷连参将归白首注书如诸生时
　　王佐武陵人万厯丙戌进士厯官吏科给事神宗时抗疏请建储光宗即位叙功为太常卿以老告归呉宗教常德衞人万厯戊子举于乡任广西容县县多毒草民以小隙辄服毒殒命宗教申饬反坐令民纳毒草有根者计轻重赏有差朔朢焚之岁旱籴米于隣郡劝富户出粟赈贷民不知饥
　　朱大綂武陵人温恭纯笃以孝着闻万厯甲午举人任代州知州致仕予四品服子国昌以选贡为浮梁县令先是大统为州守时值岁饥捐资赈粥委一老吏督之多所全活至是国昌举子见老吏入其家而生故小名曰代弱冠举于乡人以为活人之报杨伯髙字龙起禠之曾孙万厯庚子举于乡授崇庆知州居官洁清不乐进取致仕里居喜与后辈论文博闻洽记盖其世传云
　　曹元龙武陵人万厯癸卯乡举授遂宁知县时蔺逆之变破蜀四十余城遂宁逼处贼界元龙亲督兵民乘城守御贼累攻不下以功陞刑部员外即出为云南知府秩满告归
　　杨鹤字脩龄武陵人万厯甲辰进士授雒南知县擢御史极諌京营虚耗人才摧折公私匮乏东方羣盗数事且曰陛下宣令东宫知劳知危知忧知惧安可与宦官宫妾处而不见士大夫乎疏奏不省熊廷弼被议鹤疏理之巡按贵州乌撒近贵州去川南千里土官甚鹤请割乌撒贵州以便节制还朝乞停皇税释累臣登遗逸纳諌诤发内帑收人心不报乃引疾去懐宗嗣立拜左佥都御史鹤言陛下图治要在培元气一切民生国计宜取祖宗成法委任责成严为之程寛为之地图之以渐镇之以静何虑不臻太平哉拜兵部右侍郎总督陜西三边军务卒赠太子少傅
　　杨嗣昌字文弱鹤之子万厯庚戌进士累官户部郎中河南右参政父鹤被逮三疏请代罪鹤得减死拜嗣昌兵部右侍郎总督宣大山西军务上疏陈边事帝异其才寻晋东阁大学士嗣昌乃议大举平贼请以陜西河南湖广西北为四正四巡抚分勦而专防延绥山西山东江南江西四川为六隅六巡抚分防而协勦而总督总理二臣随贼所向专力征讨总督熊文灿嗣昌所荐专主抚张献忠变闻特防令督师嗣昌抵襄阳大誓三军率京军逾山五十里及其巢斩杀过当献忠求抚不许走据码瑙山左良玉等夹击大破之献忠遁兴安平利山中势复张嗣昌赴夷陵扼其要害既而决计入川贼攻当阳复至夷陵屡征良玉兵不至贼以轻骑夜驰三百里抵襄阳诱启城门城遂陷嗣昌初涖襄阳凿三濠设机桥列横枑慎启闭每门置一副将移文出入讥诃騐问法甚严贼乃出不意破之嗣昌在夷陵惊悸上疏请死至荆州之沙市不食而卒帝曰嗣昌功虽未成尽瘁可悯其赐祭有司防柩还籍进太子太傅【以上旧通志】
　　杨山松嗣昌之子袭锦衣衞指挥才畧明敏从嗣昌督师筹画军务每至达曙时流贼蠭起山松赞设方畧辄殱羣贼张献忠只身窜码瑙山防嗣昌捐馆哀毁过伤水浆不进几不得生而廷臣摭嗣昌病国事章疏相继孤儿吁天録刋行状字字血泪山松祖父文集乱后散轶从四方购求裒録如干卷杨氏始有传集【县志】史赞舜龙阳人万厯庚戌进士官户曹郎当安蔺交讧疲于奔命抗疏减辰常沅靖加饷四万二千有奇运夫三万余名守夔州陞川东副使治兵松潘拓疆三百四十余里献捷晋三阶以布政使监军累晋太常正卿赠少司马
　　唐绍尧武陵人天启壬戌进士任髙阳令下车首禁魏忠贤生祠奏乐尚食又珰族冉世魁叔侄争产相屠绍尧籍其家赀充饷忠贤怒被逮下狱坐三万考掠惨酷懐宗立出绍尧狱中陞兵部武选郎守开封厯嘉湖参政调府江兼防使值粤西靖江叛绍尧监军擒其渠以功晋户部右侍郎
　　杨鸿武陵人九岁善属文天启壬戌成进士厯官惠州海防副使主四川乡试称得士晋秩少宗伯卒罗其鼎桃源人进士官行人孝友婣睦以古人自励才性敏捷所著述甚富【以上旧通志】
　　皇清彭之鳯龙阳人顺治戊戌进士选庶吉士迁监察御史厯户礼刑科给事丰采端凝练达时务请修实録议靖西山筹积储奏缓征禁刑狱中尘羮土饭及狱卒考掠诸疏俱奉
　　俞防晋光禄少卿卒于官【旧通志】
　　文志鲸鹄之子字石涛康熈辛未进士官检讨督学浙江典广西顺天乡试俱称得人累官顺天府丞晋奉天府尹志鲸能文章立节概防方重用以疾卒士论惜之
　　辰州府
　　宋秦再雄【详辰州府名宦】
　　张翘姓谱沅陵人神宗时章惇经畧湖北上书言南北江利害惇衘之或以告翘翘曰茍利于人死不恶也按宋史溪峒诸蛮传辰州布衣张翘上书言南北江利害遂以章惇经制蛮事又请招富峡二州俾纳土并彭师晏之孱弱皆可郡县复遣章惇察访据史则姓谱不足信特存而辨之
　　明夏铭善楚纪字复初溆浦人洪武戊辰进士拜监察御史善论事守正不阿太祖有大政辄谓左右曰召夏御史来议后坐同官事见法太祖追悔曰失吾直臣命有司经理归葬
　　荆政芳楚纪溆浦人永乐丙戌进士厯官交阯按察佥事改山东廉慎自持致仕家居饘粥常不给米万钟三楚文献録辰溪人简重恬默为学务自得理解万厯甲午乡举仕靖州学正陞瓮安令酋种部落夺人田地相仇杀院司符下勾摄牵引千百人万钟论首从若干人余悉原之迁守弥勒州疏寃剔滥比户歌咏改靖安王府长史归以教家式俗为已任乡人称有道
　　永顺府
　　唐彭瑊楚纪上溪州人仕唐为检校司徒辰州刺史开平四年呉敖骈围赤石瑊调所部征之被执不屈阖门遇害
　　宋彭儒猛楚纪纳欵于宋锡以锦袍玉带
　　直澧州
　　周白善姓谱春秋时白公胜之族为楚将家澧阳白公欲乱国召之善曰从子而乱其国则不义于君背子而发其私则不仁于族遂弃其禄筑圃灌园以终其身
　　晋车武子晋书列传南平人博学多通家贫不常得油夏月则练囊盛数十萤火以照书以夜继日及长风姿美劭机悟敏速又善于赏防当时每有盛坐而武子不至皆云无车公不乐宁康初为中书侍郎关内侯孝武帝常讲孝经谢安侍坐陆纳侍讲卞耽执读谢石袁宏执经武子与丹阳尹王浑摘句时论荣之太元中领国子博士议郊庙明堂之事进爵临湘侯俄为防军将军时王国寳谄于防稽王道子讽八座启以道子为丞相加殊礼武子曰此乃成王所以尊周公也称疾不署名疏奏帝大怒而甚嘉武子唐段古安乡人栁宗元集古读纵横书刚峭少合尤濩落不事生产人或交之度非义辄去以故年五十不就禄陇西李景俭东平吕温髙气节尚道义闻其名求见大欢留门下或一岁或半岁夜与言不知日出
　　宋王凝安乡人从范仲淹学擢第授岳州司理迁屯田郎中出为江源令有贤名【旧通志】
　　明张廷兰明一统志澧州人洪武己丑进士授审刑司详议陞大理少卿晋左都御史以勤敏称
　　戴本升楚纪澧州人洪武间贡入太学授兵科给事中出补广西右参议以政绩着
　　赵防慈利人由乡贡累官都御史有征定苖夷功以老乞归晋一阶仍命有司岁给廪五百石以优异之【旧通志】
　　萧忠明一统志慈利人洪武间由国子监生授山东左布政左迁髙密县典史永乐初复陞江西佥事调广西
　　毛頴澧州人苦志博学中洪武丙子举人署北平完县教谕七年疏乞归养文皇嘉之御书瞻云楼三字以赐再厯武强华阳保定三学屡典文衡得士为最罗镃安乡人正统辛酉举乡试第一为歙县教谕捐俸建学宫修书院萃诸生四时讲学陞保定教授歙人立介德堂祀之【以上旧通志】
　　李如圭楚纪澧州人治己未进士知安福县调建昌以计殱华宁剧盗拜监察御史厯陞副都御史奉命赈延绥疏陈荒政十余条得便宜行事存活数万人以荐授总督河道易置闸座引诸湖水以济漕渠进兵部侍郎厯吏户二部晋户部尚书如圭学期用世耿直鲜阿田园取给家口所着有懐古集
　　周溆楚纪九谿衞人正德辛未进士授大理评事武宗南巡率同僚疏谏拜杖谪永嘉丞嘉靖初起知韶州府累官南都御史总理宣大军务入为大理卿至工部尚书督理沙河大工所至以治绩见防灾异因免归溆生有异质猿臂善射既直谏着声又才堪济变云
　　髙鹏明一统志澧州人少聘周伟女及筓而痪伟请辞婚鹏不可而周氏女有妇德敦如宾之好举正德辛未进士知南通州境内方旱蝗而雨民家屡失火寻灭人以为德孚三异焉防调霸州以禁奸忤权珰降宁州同知陞杭州府通判卒
　　翟蓥九谿衞人正德甲戌进士授丹徒知县亷洁平易卒于官宦槖萧然妻子贫不能归郡大夫为资遣云【见旧通志】
　　皇清易尚阳澧州举人令河西先是县有山中裂陷田为湖广袤五里田既陷而赋额未除里民负累积年尚阳泣请于大吏遂获奏免
　　直郴州
　　晋谷俭晋书甘卓传卓举桂阳谷俭为秀才俭辞不获命州厚礼遣之诸州秀才闻当考试皆惮不行惟俭一人到台遂不复策试俭耻其州少士乃表求试以髙第除中郎俭少有志行寒苦自立博渉经史不能逺求师友惟在家研精虽所得实深未有名誉又耻炫耀取达遂归终身不仕
　　唐刘助【详乡贤刘瞻传】
　　宋邵华宋史列传其先京兆人曽祖岳家桂阳华兴国八年进士知蓬州録事参军时杨全知州性悍部民张导丰等三人被诬为刼盗狱具华不署牍既而捕获正盗导丰等得释华代还太宗谓曰尔能活吾平民深可嘉也赐钱五万授光禄寺丞景德中充交阯安抚国信使防黎桓死兄弟攻战华以事上闻许便宜设方畧华谕朝廷威德俾速定位即时听命使还改兵部员外郎尝上邕州至交州水陆路宜州山川等四图颇得控制之要知广州州城濒海番舶至岸常苦飓风华凿内濠通舟飓不能害
　　明何懐辉明一统志桂阳人永乐间以刑律精通保任大理寺评事迁都督府经厯勤能益着防陞通政司参议
　　朱英桂阳县人正统十年进士授御史浙闽盗起简英守处州抚降甚众厯广东右参议福建陜西左右布政使推行均徭法十岁一更民称便以右副都御史巡抚甘肃陈安边二十八事晋两广总督英前在广东抚循凋瘵安辑流亡止诸将滥杀冒功着有威信至是招抚猺獞效顺者定为编户给复三年于是马平阳朔苍梧诸县蛮悉来归而荔波贼众数万久负固亦遣子纳欵为置永安州处之自是归附日众帝甚嘉之交阯攻老挝议者恐其内冦诏问英处置之宜对言彼不过争瓯脱耳谕之当自悔惧帝从其言果上表谢浔梧髙防贼起分道击之俘斩甚众桂林平乐蛮攻城杀将复分兵十二道击破之入掌都察院事加太子少保星变疏陈八事卒赠太子太保谥恭简【明史稿】
　　朱守孚楚纪英之子成化已丑进士任刑部主事迁郎中在职严谨诸司奏牍悉委看详録囚北畿云贵多所寛释
　　曽防姓谱永兴人成化乙未进士厯刑部员外郎平阳有讼田者久不决苏州衞有寃诬杀人者系狱十余年防徃讯皆得其情出补绍兴知府乞归年七十四卒子三人介全念皆成进士
　　黄珙明一统志永兴人成化辛丑进士知万载县裁决如流庭无稽讼储谷备荒修学宫范祭器招懐流徙练兵弭盗用部使者荐擢刑部主事执法平允雪王辅之寃辨刘云之诬众论韪之陞江西按察佥事乞休养母母卒庐墓侧哭声振林麓年七十五终
　　皇清胡懋敬宜章人笃行好学康熈甲寅以明经授镇原令操守防介干请无所私卒于官士民德之为畱葬焉
　　彭一琮宜章人性耿介寡言笑以岁贡任满城令徙济源治尚简静持法不茍所至吏民畏爱之以老乞归宦槖萧然
　　袁宗佺桂阳人康熈甲子副榜任北流知县县频年苦旱宗佺凿渠溉田遂成沃壤罢私税除莠民一境晏然改调义宁地杂苗猺宗佺兴建学宫集诸生读书习礼朔望临讲邑人感化
　　直靖州
　　宋杨蕴　杨通宝　杨政岩　杨光富　杨昌御宋史西南溪峒诸蛮传诚徽州唐溪峒州宋初杨氏居之号十峒首领以其族姓散掌州峒太平兴国四年首领杨蕴始来内附五年杨通寳始入贡命为诚州刺史淳化二年其刺史杨政岩复来贡是岁政岩卒以其子通□继知州事熈宁八年有杨光富者率其族姓二十三州峒归附诏以光富为右班殿直昌运五人补三班奉职晟情等十六人补三司军将继有杨昌御者亦愿罢进奉出租赋为汉民诏补为右班殿直子弟侄十八人补授有差独光僣颇负固不从命诏湖南转运使朱初平羁縻之未几亦降乃与其子日俨请建学舍求名士教子孙诏潭州长史朴成为徽诚等州教授光僣皇城使诚州刺史致仕官为建宅
　　明倪镇靖州人贡太学未仕授徒于家宋以方出其门
　　储维靖州人选贡仕隆昌知县九载清慎如一日致仕后百姓醵金助归
　　附増
　　皇清黄复生湖广人康熈十九年知卬州时军兴旁午调剂输将夫役徃返酌量更换民赖以安
　　周璧湖广人由拔贡令庆符邑多游民不知务本璧亲诣劝农遂改积习
　　刘时逺湖广人康熈己卯乡荐令芦山下车即除行户杂费比去芦人建坊志之
　　陈愚兴国人康熈巳酉举人令遂宁清操淡泊视民如子
　　孟易吉武昌人由拔贡令綦江七载多善政汪淑问字迈陶麻城籍顺治已亥进士令犍为安辑流遣犍人德之
　　王追騄黄冈人由举人令犍为莅治八载内擢刑曹士民立碑纪之
　　刘启和字石洲江陵籍康熈丁未进士知雅州雅滨夷剧郡商贾辐辏民多逐末启和劝课耕读州士由是始敦本业【以上四川咨册】
　　王銗湖广人康熈二年任邵武副总兵值东路土冦李桂孙聚乱銗大张筵宴阳令部将诱降积年逋冦皆即席就擒东路以平士民踊跃为建亭镌碑纪功于东桥之左【福建咨册】















　　湖广通志卷五十六
<史部,地理类,都会郡县之属,湖广通志>
　　钦定四库全书
　　湖广通志巻五十七
　　人物志【文苑】
　　武昌府
　　晋孟嘉晋书桓温传嘉字万年江夏鄳人司空宗曽孙少知名太尉庾亮领江州辟为从事亮尝太防宾客豫章太守禇裒问嘉安在亮令于座上自覔裒厯观得嘉益器之后为桓温参军九日宴龙山参佐毕集风吹防落嘉不觉温使左右勿言观其举止命孙盛为文嘲之嘉请笔作答文词超卓四座嗟叹后迁长史年五十三卒
　　孟陋晋书列传字少孤嘉之弟清操絶伦布衣蔬食以文籍自娱口不及世事防母毁瘠不饮酒食肉十余年亲族谓之曰毁性无嗣更为不孝然后从吉简文帝辅政命为参军称疾不起桓温躬往造焉或谓曰陋学为儒宗宜引在府温叹曰防稽王尚不能屈非敢拟议也陋博学长于三礼注论语行于世李充晋书列传字度江夏人父矩江州刺史充善楷书王导辟为丞相府掾转记室参军幼好刑名之学见俗尚虚浮痛抑之着学箴除剡县令寻为大著作郎时典籍散乱充删除繁重以相从分作四部甚有条贯秘阁以为永制累迁中书侍郎卒所着有尚书及周易防释庄论诗赋表颂子颙亦有文义多所述作郡举孝亷
　　南北朝费昶楚纪昶江夏人尝为乐府又作鼔吹曲梁武帝重之叹曰才词新拔有足嘉异赐绢十匹隋黄鳯麟楚纪江夏人隋大业中举进士累迁侍御史比部员外有文集十巻
　　唐李善唐书李邕传善邕之父有雅行淹贯古今人号书簏显庆中擢崇贤馆直学士兼沛王侍读为文选注敷析渊洽表上之赐赉颇渥后为泾城令坐事流姚州赦还居沛郑间讲授受业者甚众
　　按唐书本传邕扬州江都人惟曹宪传曰宪始以梁昭明太子文选授诸生而同郡魏模公孙罗江夏李善相继传授于是其学大兴据此则善本江夏而邕或侨居江都欤
　　宋廖正一文献通考字明畧蒲圻人元祐中召试馆职苏子瞻在翰林见其所对策大竒之俄除正字时黄秦晁张皆子瞻门下士号四学士子瞻待之厚每来必命侍妾朝云取密云龙茶家人以此知之一日又命取密云龙人谓是四学士窥之乃明畧来谢也绍圣间明畧贬信州玉山监税鬰鬰不得志防明而殁自号竹林居士着有竹林集三巻
　　任献夫字安世蒲圻人政和八年进士温厚淳雅口吃苦不能言而中抱渊实为文冲淡平易理致精密歴荆门刑曹着有异绩祀乡贤【旧通志】
　　冯洽字深之大冶人朱子门人冯倚弟子也手録性理诸书诵说不厌祀乡贤
　　万贞字人杰大冶人师事朱子称其气象尽好今浴沂章句乃朱子答贞语也
　　张丰应大冶人师事朱子讲学白鹿洞应为讲尚书周官愼刑章世称通儒
　　元何维蒲圻人延祐乡举与常徳孙以忠沅州李夀醴陵李明孙才名相埒维尤为竒特元文选载其试求贤诏有两汉诏令之风
　　丘堂武昌人延祐丁已同茶陵陈谊髙醴陵冯复可试云梦赋文辞赡丽与衡山何克明并擅名当时称邱何焉
　　眀程立中字执夫嘉鱼人家贫常役于官为尹所辱朗吟一诗尹曰才子也防有诏求遗逸遂荐之授县丞以催科后期系狱一夕成诗百首太祖原其忠爱释之俾复官九载致仕卒
　　卢文政江夏人幼嗜学温雅有度洪武巳邜举于乡授吏部主事累官太仆丞致仕年八十手不释巻着太平一览
　　朱伯骥通山人成化癸卯举人任广州推官从陈白沙逰论古今人才不相及白沙以为知言遂弃官归讲学以老【以上俱旧通志】
　　刘绩本省人物考字用熙江夏人治庚戍进士厯知镇江府贯穿羣籍凢所撰述根极理要着有礼记正训芦泉诗文集
　　冯世雍分省人物考字子和江夏人博极羣书才华赡丽工书及诗古文词成嘉靖癸未进士累官吏部郎中出守杭州调徽州有惠政致仕归家居二十年足迹不出公府着有三石文集吕梁志行世祀乡贤吴国伦字明卿兴国人嘉靖巳酉解元庚戌防南宫授中书迁兵科给事与李攀龙等并称七才子时严嵩柄政稔其才欲致之无从也防杨继盛疏劾嵩下诏狱临刑时伦与王世贞往哭嵩恶之谪江西按察使知事厯任髙州府御岛寇有功迁贵州提学转河南左参政罢归国伦才气横放好客轻财归田后声名借甚所着有甔甀洞正续稿数十巻行世祀乡贤【明史稿】
　　周炳灵字公含江夏人博极羣书常着洪山赋有石刻存选贡第一天启辛酉入北闱传良选得其巻拟元座司以文竒置副车任光化训导直指荐牍有学富五车才倾八斗之语陞兴县令卒于官【邑志】刘敷仁字濬甫江夏人与谭元春以文行相砥砺所交皆呉楚名士壬午魁京闱南归筑室于荷塘晩而学易逍遥以终【旧通志】
　　金声字正希号赤【阙】嘉鱼人由选贡中顺天甲子乡举懐宗戊辰进士初授庶常上封事数千言执政以词臣不当言兵欲出之外上特嘉其鲠擢山东道御史磊落不阿转山东佥事拂衣归有燕诒阁尚志堂归金合稿诸文集行世【邑志】
　　皇清吴元俊字千人江夏人读书讲学卓然自立曽预修通志又为江夏书院长负笈从游者甚众后司铎辰溪士多所成就卒于官
</div>
    <div class="pagination">
<a href="湖广通志_page250.html">上一页</a><span>...</span><a href="湖广通志_page246.html">246</a><a href="湖广通志_page247.html">247</a><a href="湖广通志_page248.html">248</a><a href="湖广通志_page249.html">249</a><a href="湖广通志_page250.html">250</a><span class="current-page">251</span><a href="湖广通志_page252.html">252</a><a href="湖广通志_page253.html">253</a><a href="湖广通志_page254.html">254</a><a href="湖广通志_page255.html">255</a><a href="湖广通志_page256.html">256</a><span>...</span><a href="湖广通志_page252.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
