<!DOCTYPE html>
<html>
<head>
    <meta charset="UTF-8">
    <title>山西通志 - 第 688 页/共 700 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山西通志 - 第 688 页/共 700 页</h1>
    <div class="content">　　城阙春潜雪尽融谁家花胜出王宫更寒缓下葳防鎻元旦催传进乐工
　　初宿海防寺二首　　　　　　　李　蔉
　　灵泉流水夜淙淙月小松高鹤影双石榻觉来秋烛冷讽经声满碧山牕
　　听泉问竹开珠阁剔藓看碑坐翠微碧殿秋来人迹少天风时动六铢衣
　　武林馆中与徐仁卿同宿因赠　　徐　渭
　　长説边闗好试材幕中进止自须裁连宵一骑重围裹不见钧州王秀才【时王邦直为虏所害】
　　边词
　　黄酋堕马已成禽汉卒争功被脱身魂魄至今留黑石兜鍪连嵗落鱼鳞
　　汉军争看绣裲裆十万弯一女郎唤起木兰亲与较看他用箭是谁长
　　长缨办取鎻娇娆马上纎腰恐不牢好把鸳鸯鞾上脑倩谁双缚马鞍鞒
　　女郎那取复枭英此是胡王女外甥帐底琵琶推第一更谁红颊倚芦笙
　　老胡宠向一人多窄袖银貂茜叵罗递与辽东黄鹞子侧将云鬓打天鵞
　　姑姑花防细银披两靥腮棃洒练椎个个菱花不离手时时站马上胭脂
　　咏米山　　　　　　　　　　　李雪山
　　积雪如山夜唱筹亷颇为赵破秦谋将军老去三军散一夜青山尽白头
　　晓发漳源　　　　　　　　　　张　铨
　　一夜秋风卷肃霜晓来黄叶乱飘飏独怜山鸟依巢近不似征人在逺乡
　　南山看牡丹　　　　　　　　　瞿　潜
　　山深夏半尚飞霜谷雨花开麦渐黄莫怨东风迟尔意洛阳先发早飘飏
　　覆宿山　　　　　　　　　　　王　钥
　　何年天上殒真星化作竒峰万丈清北至云中南石岭行人一望识佳名
　　北斗山
　　峰势连环似七星嶙峋香色倚天清夜深斗柄东西指山与天枢一様横
　　题防
　　曾将踪迹验图经出没知时信有灵莫讶近来年不稔一深处静潜形
　　高欢城诗　　　　　　　　　　刘遂初
　　魏相旌旄夕未还郧公名节葢人间盛时文化无烽火玉璧闗头月满山
　　冯衍　　　　　　　　　　　　王　鏳
　　冯衍才华世絶伦时清主圣不容身江淹赋里谁堪恨独有闗门对孺人
　　怀五台旧居　　　　　　　　　徳　清
　　叶斗峰头雪未消别来音信久寥寥炎方屡梦经行处曳杖闲过独木桥
　　送人还壶闗　　　　　　　　　明　周
　　林花未吐怯轻寒人在天涯送客还千里好山迎马首白云飞处是壶闗
　　晋台独夜　　　　　　　　　文凤翔妻【武氏】
　　晋台玉镜照春流緑草朱鳞步步幽百子帐头香自暖银牀归坐夜悬钩
　　余秦中女子也幼承父训颇能诗画不幸二九丧匹今年二十有一矣又遭难被虏路过平阳偶
　　书一絶以待知音　　　　　　　失　名【名媛】
　　万树飞沙杂暮烟鬓云歴乱舞风前马强手弱寒鞭滞回首乡闗落日边
　　国朝
　　旧有樊川图不知者每以杜曲相儗近以午亭山
　　村自别石谷为予画之　　　　　陈廷敬
　　虞山粉本富阳翁老去仙人隔阆风前世画师今在眼依稀黄石是黄公
　　午亭山庄图诗五首【有序】
　　郦道元水经注沁水迳午壁亭而南友人朱竹垞谓予何不取以名其园比同在内直辄好语山水园林之胜于是玉峰尚书为作午亭记当此时予未尝有园也已而家居辟山村股濓泉之水凿池其中横桥小舟咫尺具烟波之势以实竹垞之命果有午园矣葢予所居樊川终累牧之城南下杜之称思有以别之且吾居近午壁亭沁水之涯也爰即樊川故居又名曰午亭山村午亭之间山高水清林庐池舫幽居之迹则王君石谷为予画焉使玉峰而在当为更作一记他日请竹垞为予记之夫五亩一区而为名之多如此甚矣夫吾之溺于其名也
　　午壁亭名载水经秦时流水汉时亭何人更与桑钦注一亩园中水木青
　　午亭人在翠微间林际清晖自往还砥柱析城至王屋天教看尽好云山
　　吴淞烟雨石湖春不到江南老竟真山水连天溪艇窄也能作意向诗人
　　西湖杭颍别图经吴楚湖山两洞庭独讶樊川同小杜朱坡不比汉家亭
　　丹青老手荆闗笔重写天随旧钓船晚唤午亭还识否世人曾拟杜樊川
　　怀七柿滩
　　洞阳风落满林霜苹蔗甘寒味许长解道黄柑三百颗不如红柿熟千章
　　野史亭
　　柔翰功名一叶萍也将文字照丹青朱门万戸凄凉尽惟有元家野史亭
　　郭景纯墓
　　香火情多故国缘来看灵爽在江天后湖亦借公名重多恐先生是水仙
　　元日毛锦来寄辛复元先生遗书语录十三种展
　　读有赋　　　　　　　　　　魏象枢
　　汾河设教又河津羽翼尼山一派眞千百年来谁继续綘州夫子是天民
　　遗书逺寄自平阳司李重封墨几行献罢椒花开巻处上元别是一春光
　　布粟从来意味长三更续火复烧香守先待后人难见彷佛当年坐讲堂
　　宗社安危话不虚庙堂束帛意何如可怜扶地撑天手空付江西荐士书
　　望应州塔
　　十里烟云一望通浮图如削插长空何年种得菩提子幻出金莲大地中
　　游百谷山　　　　　　　　　　失　名
　　幽谷登临眼界遥峰峦隐隐水迢迢君亲南北悬情切不问仙人王子乔
　　硃砂洞　　　　　　　　　　　赵三麒
　　洞里有天堪十月桃源无路可寻仙拨开赤水山头望冲破丹炉一径烟
　　醉雪石
　　露湿秋云杖履寒蓬莱踏遍遇仙难何如谢傅东山屐远黛眉尖一色看
　　卜子讲坛【四首】　　　　　　　　毕振姬
　　五老巑岏草木童西河诗景对秋空小冠子夏盲于易文学初传河上公
　　鱼鳞湿气薄云屯假葢应怜子夏贫避雨崤陵一百里泥封无路上星辰
　　学乐听诗卧未成中山风什小戎声晨钟唤出西河守吴起犹嫺曾子兵
　　函谷繙经义不臣道存天地转鸿钧五千牛腹沈云气夫子西游不到秦
　　雪后望吉祥寺松
　　雪隐禅花石磬闲上方僧衲带云还一龛冷浸琉璃镜门外苍龙吼万山
　　雨中度故关　　　　　　　　　王士祯
　　危栈飞流万仞山戌楼遥指暮云间西风忽送潇潇雨满路槐花出故关
　　郭有道墓
　　大槐坂上逐车尘争效先生折角巾至竟清流解亡国望门投止是何人
　　谒文忠烈公祠
　　精神如破贝州时晚节犹能动四夷天遣不同韩富没姓名留冠党人碑
　　洪洞县谒韩忠定公祠
　　恭已自收萧传夏恽翻能杀吕强枉使空同刀笔子规不劝李东阳
　　晋兴泽　　　　　　　　　　　陈奕禧
　　盐道峰峦望絶竒涑川长泛晋兴陂张阳犹指东张在事业韩曹久不知
　　翠屏俯接水云乡皛溔清陂廿里长却怪渔人闲不得黄芦深处晓鸣榔
　　方山
　　方岭磻溪隐者居援萝寻葛兴何如鸯浆顶上无人迹谁识铜芸与女疎
　　送吴濩入太原三首　　　　　　朱彝尊
　　娘子关西木叶残烟霜回首井陉寒马头不改团团月絶壁韩诗拂藓看
　　并州山绕崛苍桐叶祠前栢几行苹号长生水难老凭君抄入箧中方
　　周郎【在浚】近在莲花幕防笔题诗兴不孤暇日经过频问讯硬黄曾搨石经无
　　题吴徴君雯诗巻
　　借甚吴郎大雅材赋诗不上栢梁台翻飞却似横汾鴈几度秋风上苑来
　　再度雁门关【时闻舍弟彝鉴病卒】
　　雁门关北雁初飞万里征人泪湿衣回首秋风行已断天南消息到应稀
　　明妃曲
　　上林消息断归鸿记抱琵琶出汉宫红颊近来憔悴尽春风更逊画图中
　　扈从杂记三首　　　　　　　　高士竒
</div>
    <div class="pagination">
<a href="山西通志_page687.html">上一页</a><span>...</span><a href="山西通志_page683.html">683</a><a href="山西通志_page684.html">684</a><a href="山西通志_page685.html">685</a><a href="山西通志_page686.html">686</a><a href="山西通志_page687.html">687</a><span class="current-page">688</span><a href="山西通志_page689.html">689</a><a href="山西通志_page690.html">690</a><a href="山西通志_page691.html">691</a><a href="山西通志_page692.html">692</a><a href="山西通志_page693.html">693</a><span>...</span><a href="山西通志_page689.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
