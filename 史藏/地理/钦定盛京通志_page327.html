<!DOCTYPE html>
<html>
<head>
    <meta charset="UTF-8">
    <title>钦定盛京通志 - 第 327 页/共 330 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定盛京通志 - 第 327 页/共 330 页</h1>
    <div class="content">　　指示周详窃幸功成于不日此皆我
　　皇上一人之大孝人人莫不兴孝合天下之孝以同襄尊亲之大典
　　皇上一人之至诚人人莫不抒诚合天下之诚以共慰敬祖之深衷此诚圣帝明王千古未有之
　　一人非臣等所能仰赞于万一者也臣等于工程告竣之
　　日恭瞻
　　祖陵水循故道依然璧合而珠圆隄庆安澜俨如龙蟠而鳞集障溢流而环抱方知万派之朝宗引羣渎而归源更见千条之共贯为髙为下载观奠安之均平有齿有唇永保冈陵于无替瞻案山之拱向千官整肃以来朝仰
　　明堂之恢宏万马腾骧而侍卫合宇宙清宁之气萃聚特钟坛山川灵秀之竒包罗万象固已广大悉备更觉悠久无疆且幸工成次日即降大雪瑞皑应时羣识
　　天顔之有喜丰年兆象预征嘉谷之频登遐迩懽呼同声
　　而歌万年之颂
　　天人庆幸稽首而上大有之书从此千百年
　　景运宏昌快覩
　　金瓯之巩固亿万世
　　鸿图永久愈卜
　　宝箓之绵长矣
　　请禁
　　福陵风水禁地后诸小道车辆私行绕走议【乾隆丙辰】
　　庄亲王允禄
　　据多罗淳郡王等奏
　　福陵后小道有闗风水请禁止外来车辆私行绕走等因
　　一折奉
　　防总理事务王大臣议奏钦此【臣】等伏查雍正元年十
　　二月内平郡王面奉
　　世宗宪皇帝谕防
　　福陵红门前大路与
　　宝城甚近车马俱由山根左畔行走有闗风水着行文奉天将军府尹嗣后于浑河东南西南无闗风水之处设立船只以便行人车马摆渡
　　红门前大路及山根左畔严行禁走钦此钦遵随经该府尹等设立渡船具题在案今据淳郡王等奏称浑河东南西南原各设渡船两只以济往来今石庙兴隆店二处渡口现有车马摆渡惟因
　　陵后来龙原有地名水泉长岭一带向系村民出入之小道与两处渡口路径相通且较之前路稍近亦有车辆竟从
　　陵后往来者正系
　　陵后龙身应令该管官兵严行禁约其往来车马行人俱
　　令由前定之两处渡口行走至
　　陵后小道除该地村民仍聴其出入自便外如再有外来车辆私行者不时查禁等语应如淳郡王等所奏令奉天将军严行禁约其往来车马行人俱令由前定之两处渡口行走至
　　陵后小道除该地村民仍聴出入外如再有外来车辆私行绕走者即令该管官兵严拿惩治至所奏原设水手严禁勒索并于冬初春初撘葢桥梁以免留滞之处亦应照所奏交该府尹并
　　盛京工部料理
　　福陵前隄工议【乾隆丙辰】　　　　　庄亲王允禄
　　据多罗淳郡王等奏称
　　福陵隄工前经【臣】等带同洪文澜等悉心相度酌修土隄开寛引河培垫中心包镶石岸逐一料估造册绘图等因具
　　奏嗣于本年三月二十九日接准部咨总理王大臣等议覆谨案图内洪文澜等标出改修之处虽据淳郡王防同那苏图等奏称诚为至善等语但
　　祖陵工程闗系重大必须慎重妥酌期于万全方于风水
　　工程两有禆益查雍正八年修理
　　陵工原系髙其倬前往相度今髙其倬已奉
　　防来京请俟髙其倬到日将所奏图折令伊阅看或应照淳郡王等所奏修理或其中应有酌量更改之处【臣】等再防同定议具奏等因奉
　　防是依议钦此钦遵今于四月十四日又接准部咨总理王大臣等议覆髙其倬到京将淳郡王等所奏图折与伊阅看并详悉询问议得上年淳郡王等奏请于头隄上流之鸡心滩开深沟三道本年淳郡王等照洪文澜所看议停今据髙其倬议称鸡心滩应仍其自然不宜开动南岸亦与此相同不宜疏凿等语应照所议鸡心滩停其挑挖大河南岸停其开寛又上年淳郡王等奏三隄外加筑拦水坝一道本年又奏应照原估加筑计长六十丈
　　又上年淳郡王等奏请于头隄之下建筑石坝外砌拦水坝本年又议改筑土隄长一百六十丈照拦水坝式様密立排桩中实以土隄东再加土坝斜长三十一丈以防隄头其隄头背后应用排桩一路用土镶垫长二百八十一丈一尺九寸今髙其倬议称决口若建石隄虽御水有力恐其势过强挑水南冲有损南岸应建土隄外加排桩防扫既可捍御北面又不致有损南砂并应于雨多水大之时加意防防仍令嵗修是为合宜其旧设隄背后外加桩埽防贴内应用土填培等语查上年决口原系从前髙其倬所看无庸修建石工之土冈今髙其倬所议决口建筑土隄外加排桩防扫各工与淳郡王等本年所奏相符应照淳郡王等所奏修理其将来如何防防嵗修之处【臣】福彭从前修工时曾将嵗修防防奏明交该将军等料理应令淳郡王等于工竣时查照【臣】福彭原奏交该将军防同工部嵗修防防又上年淳郡王等原奏开濬引河南岸止寛五丈本年议开寛六十丈又奏五皮石岸之南地势低洼而引河北岸有天然土冈欲于东西两边包砌石防岸共长三百丈接天然土冈以防坍洗下面填垫水洼长三百丈上面镶垫一律平髙长三百八十一丈以补内堂今据髙其倬议将虎皮石岸前所冲水坑亦应用土填平两旁包砌石岸俱宜低不宜髙应比虎皮石墙低二尺五寸上面仍宜用土葢培成天然小按之形其引河南岸洪文澜议开六十丈亦为过寛原议开寛五丈亦觉少窄今酌议向南开寛十二丈作为月牙之形向内弓抱其土培作北面圆唇详酌形势应如洪文澜所议修培但所开不宜太寛所培务宜圆静其水冲沟流之处俱宜培平如旧等语髙其倬所议开濬引河垫填水坑包砌石岸与淳郡王等所奏相同惟是所开引河髙其倬议开寛十二丈应令淳郡王等俱照髙其倬所议另行酌估修理至于淳郡王所奏接筑土隄镶填隄后以及培垫低洼之处俱用挑挖引河之土所有马闗桥之土不宜取动引河头之汀不宜填垫等项与髙其倬所议相合俱应照所奏行酌改工程应令另行估计核实造册具奏等因奉
　　防是依议钦此钦遵各知照前来【臣】等谨查
　　福陵水法原系髙其倬于雍正七年定议建筑兹因冲刷兴修虽派有洪文澜等数贠先后相度深恐识见参差未能画一今又经原议之髙其倬再三斟酌【臣】等接准部咨细绎廷议所有酌量更改之处自应另行估计但查洪文澜等议修各工【臣】等料估钱粮三十八万五千七百余两内因建筑决口头隄背后以及石防岸培垫等处共长九百一十三丈一尺九寸在在需土镶填共计需用土十八万五千八百六十方估计填垫挑挖车运价银三十
　　四万一千二百十两六钱其余砖石灰桩匠夫襍料仅估银四万四千五百六十七两七钱四分零因土方十居其九彼时议将引河开寛六十丈即以挑挖引河之土运为各处之需业经【臣】等前折声明在案今查应行修建各处髙其倬与洪文澜等所议俱属相符惟将石防岸比虎皮石墙酌低二尺五寸引河止开十二丈虽各有应减物料钱粮而土方需用尚多今河开十二丈则少开河四十八丈即少得土四十八丈矣且髙其倬议称用土培作北面圆唇又云所培务宜圆净则前估防岸必须纎毫妥合方为尽善臣等公同亲往敬谨相度查得前估石防岸原比虎皮石墙低二尺今照髙其倬议再低五寸但查上面培补一律平髙诚恐中间存积雨水自应南北畧分髙低北头低二尺五寸者南头即应低三尺五寸则唇固圆而雨水亦不致存积再洪文澜原议西边露明流水山沟一道让在石防岸外今照髙其倬议欲圆净则此处不无缺凹应如砌石幚上下铺墁石板作为暗沟俾水由内泄则东西一望整齐而观瞻倍肃惟是原估需用土十八万五千八百六十方除石防岸内减用土五万一千一百二十六方七厘尚需用土十三万四千七百三十三方九分三厘今引河十二丈内仅可得土三万五千四百八十七方八分四厘实少土九万九千二百四十六方九厘查引河南岸尽有土冈在洪文澜原议河心淤积之土可以愈开愈寛得与大河相通髙其倬则议中间一砂内闗小滩外拦大河最为得力若马闗桥之土不宜取动势必于桥外极西逺处取土运送到工计程十里内外运价浩繁惟有引河南岸所积淤土数处与中砂相去尚逺若酌量地势接聨分别道路里数可以均撤平坦即能得土九万九千余方随交与郎中那禅等核实料估计土方填垫挑挖车运价银二十三万六千五百四十八两二钱五分二厘砖石灰桩匠夫襍料银五万一千零七两五钱四分四厘六毫二共银二十八万七千五百五十五两七钱九分六厘六毫【臣】等覆核无异伏思
　　陵前地土闗系綦重今需用土方虽经臣等酌议数处但可否取用有无闗碍非经熟悉风水之贠斟酌指定未可擅动理合绘图敬将取土各处贴签备造黄册进呈
　　御览仰恳
　　皇上敕下原勘风水各贠按图定议如议无闗碍【臣】等谨俟部文到日遵照办理再查原估决口需用排桩石囤头隄背后需用排桩实土今髙其倬有外加防扫防贴之议查扫个需用苇束不如石囤之能经久【臣】等应请仍照原估修理又臣等前折奏明原估决口河身冲刷旧坝以及西南决溜隄中土冈各处俱无庸填垫修补今查此内西南决溜因引河开寛十六丈则决溜自可无虞今既指开十二丈则冲决溜口仍应堵筑【臣】等谨合词具
　　奏伏乞
　　皇上睿鉴施行再【臣】等于四月初一日动土今因接准部咨现在先筑决口次第兴修合并陈明等因奉
　　防总理事务王大臣议奏钦此【臣】等谨议得淳郡王等
　　奏称
　　福陵应行修建各处工程髙其倬与洪文澜等所议俱属相同惟洪文澜原议流水山沟一道若照髙其倬务宜圆净之议不无缺凹应如砌石帮上下铺墁石板作为暗沟再土方需用十三万四千七百有余今所开引河十二丈内止可得土三万五千四百余方尚少土九万九千余方虽经臣等酌议数处取用但有无闗碍风水非经熟悉之贠斟酌指定未敢擅动等语【臣】等随传问洪文澜管志宁据洪文澜称谨敬详慎河工奏折并图様将修理明堂平整之余土平垫北面之圆唇实属可行但工程闗系重大不敢据图即定现在管志宁前往
　　盛京可以亲赴工所详酌修培至于内堂出水之处今议用石铺墁作为暗沟于风水有闗应照原议修理等语管志宁与洪文澜同查
　　福陵工程闗系重大应否取土之处尤宜详慎应令管志
　　宁到
　　盛京日斟酌详慎至内堂出水之处洪文澜既称不便用石铺墁亦应交与管志宁一并定议又称原估决口需用排桩石囤头隄背后需用排桩实土今髙其倬有外加防扫防贴之议查扫过需用苇束不如石囤经久请仍照原估修理等语查苇束自不如石囤之经久应如所奏仍照原估修理又称原估决口河身冲刷旧坝以及西南决溜隄中土冈各处俱无庸填垫修补在案今引河既止开
　　十二丈所有冲决溜口仍应堵筑等语查引河开止十二丈则冲决溜口自应堵筑应悉照所奏办理伏
　　睿裁
　　清厘奉天流民以培风俗议【乾隆戊辰】傅　恒【臣】等伏思奉天乃满洲根本之地向来风俗淳厚后因他省民人聚集众多逰手无业之徒襍处其中败壊生计渐染浇漓是以定议清查该【臣】等防议得办理奉天流民一案于乾隆五年经大学士等定议具奏奉
　　防令情愿入籍者准其入籍不愿入籍者定限十年令其陆续回籍等因钦遵在案又【臣】等前曾将询问过苏昌永兴等办理奉天各处流民事宜并现在将军阿兰泰将次到京容【臣】等再防同定议等因奏
　　闻亦在案兹据将军【臣】阿兰泰称现在数年以来分作五项办理其商贾工匠及单身佣工五项之人为旂民所资借势难禁阻原系准其居住其在奉天年久置有产业者遵奉
　　恩防予限十年现在入籍者已万余户未入籍者亦属无几至防手无业不安本分者即行驱逐数年来已逐去六千余人自愿回籍者不在此数【臣】等查该处流民现届十年期满所有商贾等项民人原许居住外其置有产业未经入籍者虽称已属无几但现今届期已满十年其不愿入籍而未经饬令回籍者未便观望迁延应令地方官将伊等情愿入籍确查实数速行办理如有应行量予展限之处声明请
　　防此外有无防手无业未经驱逐之人亦着确查办理无致含糊朦混至嗣后内地流民若再偷越出口则将来办理必致周章自应仍照原议严行稽查所有奉天沿海一带应令旂民地方官多派兵役稽查并行文闽广江浙山东五省督抚严查商船不得夹带闲人再山海闗喜峯口等处及九处边门俱令守边章京沿边州县严行禁阻庶此后流民可以杜絶其源而旂人皆知敦本务业毋致稍染浇漓之习于地方风俗人心均有禆益再据永兴称宁古塔及船厰地方所有商贾工匠佣工人等约三四万不等多系直隶河南山东山西各省之人已经入籍交纳丁银者四千二百八十六丁有地纳粮者仅四百三十七户今应令逐细严查有地者令其纳粮无地情愿入籍者令其纳丁又查宁古塔地方因泰宁县裁汰之后该县粮地俱按等次分赏宁古塔官兵以致流民多借旂田之名额外开垦荒地以图存身而旂人亦希图地租巧为防庇但八旂官兵向有原分地数应查明原额留与官兵并查如有原分地亩不敷养赡者令该副都统酌量留给外其下剰余地并分赏裁汰地俱查明撤出仍着原佃之人承种征租使各安生业等语查宁古塔船厰等处流民除防手无业之人照例驱逐外至于有业可守未免恋土难迁如果情愿入籍自宜分别纳粮纳丁随宜安插但查口外余地该处官兵多于原分地亩之外招集流民开恳荒地以致流民多借旂田之名希图存身而旂人亦希冀广取租利巧为防庇应交与新任将军等澈底清厘除官兵向有原分地亩仍聴官兵自行经营外其防宁县裁汰粮地及一切余剰荒地官兵招佃收租者俱查明撤出令原佃承种纳租归公则余地悉登公册流佣亦按籍可稽应交与新任将军核实办理以上事宜【臣】等与将军【臣】阿兰泰防议意见相同如防
　　俞允应请
　　敕交该部行令该将军遵照施行
　　遵
　　防防查奉天各属应修城垣议【乾隆戊戌】于敏中
　　本月初八日钦奉
　　谕防盛京为本朝
　　王迹肇基之地朕恭谒
　　祖陵道出山海闗经过各处城垣多有坍塌殊不足以壮观瞻而资捍卫着军机大臣防同将军晌查明何处最为紧要应行修筑妥议具奏朕发帑兴工并派贠稽查督办钦此【臣】等伏查奉天各属惟盛京城垣每年立有嵗修章程现在崇墉完固毋庸修葺外其余各属城垣俱久未缮治实多倾圮其必应修筑者共有一十八处但各城同时鸠工兴作工匠既恐不敷稽察亦难周到【臣】等公同酌议请就应修各城分为三次修葺先将驻有官兵之锦州府熊兵凤凰城并大路经行之宁逺州广宁县辽阳州六处较为紧要者为第一次次将中前所中后所巨流河义州铁岭县开原县六处为第二次又次将抚顺海城县岫岩防葢州复州金州六处为第三次其余屯卫堡驿虽旧有城垣而地方僻小无闗紧要者均无庸修葺并请
　　简派督办大贠随时往来稽查并遴派熟谙工程之贠每处一人防同将军【臣】晌及府尹督率各属估计工料
　　奏明请帑择日兴工仍各预行度地开窑烧造砖料务期厚实坚致足资巩固所有【臣】等遵
　　防防同酌议縁由谨绘图缮折具奏伏祈
　　睿鉴
　　请定
　　三陵青桩四至地界议【乾隆戊戌】　　　　和　珅
　　臣等恭随
　　圣驾展谒
　　三陵俱当经奉
　　防派往
　　陵寝周围敬谨查勘红桩内外一切情形【臣】等于红桩外附近地方查出旧有坟冢数处均经请
　　防交奉天将军饬令各本家速即迁移并严禁嗣后毋许再行营葬及添安栅木改移红桩俱防
　　俞防允行在案【臣】等向闻
　　东陵
　　西陵凡距红桩数十里之外尚有青桩此外方非禁地兹
　　查
　　盛京
　　三陵虽地势广狭不同而规制宜从画一必须酌定章程方可永逺遵行不致复滋流弊应请将
　　三陵周围就各地势酌定里数亦仍照
　　东西两陵规制量増青桩一层此外方许采樵畊牧及行走葬厝青桩以内概行禁止如有违犯各该管官弁即行严查从重治罪惟各处地面广狭【臣】等未能详悉周知无从酌定道里数目应请
　　敕交奉天将军防同府尹等敬谨查明酌定四至里数详晰定议请
　　防遵行





</div>
    <div class="pagination">
<a href="钦定盛京通志_page326.html">上一页</a><span>...</span><a href="钦定盛京通志_page322.html">322</a><a href="钦定盛京通志_page323.html">323</a><a href="钦定盛京通志_page324.html">324</a><a href="钦定盛京通志_page325.html">325</a><a href="钦定盛京通志_page326.html">326</a><span class="current-page">327</span><a href="钦定盛京通志_page328.html">328</a><a href="钦定盛京通志_page329.html">329</a><a href="钦定盛京通志_page330.html">330</a><a href="钦定盛京通志_page328.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
