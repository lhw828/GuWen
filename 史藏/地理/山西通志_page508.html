<!DOCTYPE html>
<html>
<head>
    <meta charset="UTF-8">
    <title>山西通志 - 第 508 页/共 700 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山西通志 - 第 508 页/共 700 页</h1>
    <div class="content">　　晋
　　刘氏名娥字丽华殷女也幼而聪慧昼营女工夜诵书籍傅母恒止之娥敦习弥厉每与诸兄讲经义理趣超逺诸兄深以叹服性孝友善风仪进止刘聪召为右贵嫔甚宠之俄拜为后将起防仪殿以居之廷尉陈元达切谏聪将斩之娥时在后堂私敇左右停刑手疏启曰伏闻将为妾营殿今昭徳足居防仪非急四海未一祸难犹繁动须人力资财尤宜慎之廷尉之言国家大政夫忠臣之谏岂为身哉帝王距之亦非顾身也妾仰谓陛下上寻明君纳谏之昌下忿闇主拒谏之祸宜赏廷尉以美爵酬廷尉以列土如何不惟不纳而反欲诛之陛下此怒由妾而起廷尉之祸由妾而招人怨国疲咎归于妾距谏害忠亦妾之由自古败国丧家未始不由妇人者也妾每览古事忿之忘食何意今日妾自为之后人之观妾亦犹妾之视前人也复何面目仰侍巾栉请归死此堂以塞陛下误惑之过聪览之色变以娥表示元达曰外辅如公内辅如后朕无忧矣及娥卒諡武宣其姊英字丽芳亦聪明涉学而文词机变晓达政事过于娥初与娥同召拜左贵嫔寻卒追諡武徳
　　元
　　张惟善母李氏泰定间旌表
　　生员刘晏妻张氏年二十一夫亡孀居四十年贞操无玷具题旌表
　　明
　　太学生傅康妻王氏年二十七夫亡遗孤甫八月氏矢志不渝抚孤成立诸孙霖震霈咸登科甲人称三凤盖王氏之遗泽云
　　任继增妻李氏时有边警惧辱投井其女大儿守哭累日亦投井死之并防旌表
　　常思孔妻赵氏年二十三夫亡子方在抱孀居砥节歴四十余年卒
　　张梧妻赵氏因探夫妹行经山沟张玉寳欲汚之氏力拒破宝颊会村民张虎至宝逸去氏含恨不释次日黎明径至宝所投崖死之有司旌其闾
　　刘宜妻阎氏年十九而寡遗腹生子干淸家贫女工自给居室数椽风雨不蔽每夏秋霖涝戴席处其中絶无怨色
　　张怀妻孟氏年二十六而寡哭夫丧明甘贫植节乡里贤之
　　杜世珍妻张氏生子江三日世珍卒氏年十八无翁姑戚属之依立志抚孤贫苦不渝其节
　　宗室朱克煦妻温氏年二十而寡孀居五十载清操无玷
　　周玠妻陈氏年二十三夫亡无子抚侄为嗣冰蘗终其身
　　李天秩妻宿氏年二十九夫亡誓不改适守节四十年人无间言
　　生员李争芳妻刘氏年二十五而寡孝养舅姑不衰抚嗣子成人卒年六十
　　小钱儿冯世礼之女族邻冯汝楠窥其独居乘机欲汚之钱儿怒叫不从继母赵归汝楠逸世礼受贿秘其事钱儿忿恨饮毒死
　　许东子文谅之女有张万钱者时往来其家一日东子母出万钱至因廹东子东子叫号万钱遁东子忿恚痛哭捶胸数日而死
　　生员李尧稷妻崔氏年二十三而寡抚侄守志四十余年人无间言
　　定逺将军张妻赵氏封淑人甲申闯陷太原定逺死难氏驱女孙侍婢八人投井井塞不能容氏寻投缳死
　　王子智妻连氏郝文升妻郭氏王大兴妻郝氏生员李思明妻杨氏葛志贞妻田氏知府杨戬妾彭氏主事银镜妻刘氏生员降嘏妻杨氏李戬妻刘氏郝世杰妻傅氏杨时孔妻银氏张澜妻普氏王恺妻檀氏连芳妻赵氏陈勃妻周氏王益隆妻李氏赵存周妻武氏训导张世福妻宿氏阮密妻刘氏张天佑妻田氏周珽妻段氏生员宿应室妻王氏王永升妻刘氏王加逢妻郝氏张谅妻罗氏李宗禄妻王氏张潒妻智氏寇来觐妻张氏智怀让妻郝氏宗室朱克燎妻姜氏典膳杨灌妻檀氏典膳杨希贤妻彭氏石大本妻郭氏李尧夫妻董氏王聚福妻张氏以上俱守志节
　　国朝
　　刘源深妻米氏守节四十二载康熙十二年建坊旌表范璋妻杨氏守节五十载康熙二十八年建坊旌表张宿明妻王氏年二十二夫亡守节三十三载康熙三十九年建坊旌表
　　周鈨妻王氏姜瓖之乱氏为贼所获声容不改徐步从行绐至沟边一跃而下死之
　　董状妻侯氏结褵数载无子状病嘱氏改适氏曰君脱不讳妾请前行以俟病革氏果入幽室先自缢时年三十歳州人杨玉树作诗以吊之曰牧河有冰深而且清何以似之侯女之贞舟山有雪白而且洁何以似之侯女之节呜咄哉维雪有消侯女之烈千古为昭维氷有泮侯女之心千古不变
　　李继先妻侯氏奸民王仪谋汚未遂反噬以不洁讼之官仪坚持不释氏不能白即于公庭自刎死葬城南下社道廵按题其石云烈妇侯氏之墓
　　生员米贮妻杨氏年十九夫亡子甫期氏啮指矢死志不少释子七歳遣就外塾一日辞别舅姑从容自尽
　　生员马斗射妻史氏年十九生一女斗射殁孑身守志凡六十一年夀八十二卒
　　史镡妻王氏年十八适镡阅三载镡殁遗孤甫二歳训抚入泮未几亦卒妇王氏坚守如其姑
　　卢瑕妻胡氏年二十瑕卒子未匝月苦节励操歴三十九年卒
　　王元弼妻蔚氏年二十九夫亡家贫无子矢志不嫁苦守三十余年
　　生员杨在泗妻胡氏年二十一泗故无子歴四十余年苦茹完节
　　王绍妻彭氏年二十一无出绍病笃嘱曰守我三年而后嫁氏曰君乱命耶我不为此绍卒氏侍奉继姑抚绍幼弟卒完其节
　　刘弘妻卢氏年二十四夫亡无子守节而终
　　石俊妻刘氏年二十夫亡无子守节而终
　　陈大贵妻郝氏妾闫氏俱年二十余大贵卒无子协志守贞寝食不离柩侧闫事郝尤谨相依三十年郝卒号呼痛絶伶仃孤苦又十余年而亡
　　焦养初妻马氏年二十七而寡抚孤守节子清儒妻杨氏亦早寡志行如其姑
　　任方荣妻李氏方荣商于外四十年不返氏事孀姑终年丧葬如礼寻方荣客死穷嫠无依赍志以殁
　　张所知妻戚氏呉扳桂妻陈氏武举孔振铎母周氏赵章妻马氏杨盛柳妻董氏李植公妻张氏陈汝听妻东氏生员杨弼儒妻邱氏陈文喜妻焦氏生员王维新妻陈氏董嘉妻杨氏生员崔璋妻吕氏杨彪妻张氏杨彬妻周氏杨炜妻赵氏生员王师帝妻朱氏卢贞妻李氏生员赵玚妻马氏甄维常妻韩氏连湛源妻范氏宿九霄妻杨氏卢扳桂妻岳氏李云鹏妻王氏张英文妻王氏刘名显妻王氏胡敏行妻索氏妾周氏米大惠妻李氏银万里妻杨氏廪生侯定邦妻王氏葛天徳妻周氏邢一麟妻傅氏以上俱守志节定襄县
　　元
　　乡进士牛安甫妻贾氏年二十而寡孝事舅姑守节终老
　　明
　　姚玉果玉香山东武城簿姚廷玉二女也并美姿容随父之任所正徳六年夏流贼破城二女被获渡河俱投水玉果溺死玉香流数里得援御史张璿题旌
　　温钟妻乔氏年二十二而寡遗孤琏甫二歳氏守节抚子年七十卒正徳间奏旌
　　樊思仁妻李氏思义妻边氏思礼妻刘氏胥少寡守节歴凶荒无变志人称一门三节云
　　李义妻杨氏婚数月义病卒氏痛夫无嗣取义积发结佩于首号哭三日缢死柩侧
　　生员石铎妻夏氏铎亡哀痛成疾姑樊氏为之抚孤氏泣曰因疾弃孤因孤累姑生何益焉遂自缢
　　任尧弼妻杨氏尧弼死非命氏年二十一痛号自鸩死邑人樊思古作诗挽之曰生前心事凌秋日死后灵魂伴晩霞事闻旌表
　　生员樊邦教妻张氏年十六而寡无子誓不再醮富民赵加贤贿姑逼嫁讼之官廷谳日拔簪刺颈血流被体归即自缢加贤得罪万厯八年奏闻旌表
　　潘小四儿潘廷福之女年十七字而未嫁恶少李实乗隙犯之不从泣诉于母竟自缢实寘法女诏旌
　　曹小春曹廷辅之女十七未嫁隣人张汝孝伺其独居令妻卢氏绐至室逼汚之不从遂遇害汝孝抵死万厯间诏旌
　　张诰妻陈氏诰故遗子二长希孟甫六歳次宗孟甫二歳氏年二十七誓砥孀节宗孟登崇祯元年进士第以母节闻建坊旌表
　　赵延祚妻张氏延祚卒无子遗二女氏哀痛自缢救免卒不食死万厯间旌表
　　盛氏顺天宛平人安平知县乔钟秀侧室年十五从秀沈嘿孝敬聪慧知书秀遘病氏晨夕吁天愿代躬治药饵衣不解带者三阅月秀卒誓死卧箦不起主母怜之以片梨纳口即唾出或有劝者氏曰少妇守节恐招物议越十九日气絶
　　史仲佑妻岳氏周昌妻杨氏呉晨妻髙氏雷钺妻兰氏生员张九达妻刘氏李存妻孙氏霍应璧妻智氏生员张承祚妻智氏生员胡宗儒妻冯氏胡经妻齐氏生员乔天衢妻杜氏乔光文妻郝氏武应奎妻王氏王登云妻智氏子王命妻安氏举人郑维周继妻杜氏生员侯承恩妻张氏邢英智妻曹氏周允中妻邢氏齐家仁妻张氏以上俱守志节
　　国朝
　　省祭薄检妻闫氏年十六适检二十六检殁家贫父母欲夺其志誓死不从贼氛仓猝中卒完节无玷子建功登贤书顺治十二年建坊旌表
　　李瑜之妻徐氏夫亡子幼劲节坚持夀登一百二歳雍正四年旌表
　　樊明月妻陈氏会山贼掠境氏被拥马上骂不絶口贼艳其色不忍加刃行至滹沱河贼防偶疎遂跃入水贼挽起露刃胁之骂益厉遂遇害
　　胡月亮妻任氏月亮逺出不返家贫翁不能养数令改嫁不从日以针黹自给遇歳凶翁潜受人聘强欲嫁之隣妇秘以告氏遂自缢
　　张广学妻髙氏张遘恶疾家素贫谓氏曰身且残废汝宜自为谋氏曰烈女不闻事二夫既而张自缢氏缢于其侧乡人怜之为厚焉
　　呉子照妻郑氏年十六归子照甫二载夫亡或讽之嫁辄厉声曰吾守此身见夫地下禽兽之行断不为也抢地哀号越四月毁瘠而死
　　王仁升妻张氏年十六适仁升四载仁升弃家为僧翁姑怜其幼令改嫁不从又四载仁升旋亲为之劝氏誓以节孝终仁升感其志同居而孕生子克诚甫百日复出家氏事翁姑愈笃姑卒翁病卧便溺不能起厠浣濯必亲曰夫既出家吾不以妇事翁直以子事父何避嫌为傍榻而居者二年余翁卒厚产咸让其叔抚孤侄克恭如己子长为完娶邑令王时炯特加奬异为悬扁治前旌善亭
　　薄绶广妻郭氏年十八适薄匝歳夫亡触棺长恸潜缢姑救苏嗣此絶饮食屛药饵抑郁而殂
　　生员张际盛妻李氏薄追雅妻张氏生员张应昌妻夏氏张名妻李氏生员薄毓灵妻王氏李崇富妻薄氏廪生张颢妻章氏庠生梁洪先妻智氏庠生张为焕妻邢氏武官胡其光妻刘氏生员王永馨妻侯氏薄炳妻张氏石巘妻李氏王明瑝妻张氏胡承诏妻任氏班继升妻石氏汾州府教授张侧室靳氏李尔柏妻杜氏曾又巩妻郭氏以上俱守志节
　　静乐县
　　宋
　　任玹妻刘氏年十八夫亡姑欲夺其志自刎几死居十余年弟利富人金逼令改适氏度不免乃自经
　　明
　　生员张子智妻刘氏年二十而寡子琳甫三月氏抚训成立年七十卒
　　杜云妻张氏年二十夫亡氏抚幼子学甫成寻卒复抚孙仲举仲卿并抚仲卿之子宠隆庆元年旌表
　　巩灿妻李氏夫亡事二姑抚四子拮据尽瘁孀节弥光隆庆六年旌表
　　郝纪继妻孙氏先是纪妻张氏妾张氏皆无出妻故继娶孙年甫十八未三年纪殁孙抚义子朝辇守志妾张氏自以先为纪室阴主嫁孙已受李仲山聘伺往祀墓会仲山逼行孙乃诡言有私财绐仲山释归取之遂鸣于官仲山得罪后为朝辇娶侄女为妇辇亦卒无子偕辇妻苦节以终邑令张尧行旌其门曰双节
　　廪生常绶妻郝氏年十七夫故子未弥月氏坚页矢志苦节四十余年子桂林食饩于庠万歴间旌表
　　重庆守吕新命妻张氏姑病医言乳可疗氏以食啖儿乳姑三年后新命贵赠恭人铭其墓曰乳姑流芳
　　李烈女父发自幼淑慎不茍言笑崇祯五年为贼所执女不受辱投百尺石崖死贼众相视愕然
　　靳礼妻李氏靳愚妻巩氏胥早寡守节邑令旌曰一门双节
　　张显妻某氏张頴妻吕氏张锐妻姚氏兄弟相继即世三妇矢志冰蘗俱夀跻古稀卒
　　张伯奇妻逮氏夫病倾奁医治及病笃语以更适氏垂涙不言是夕先自缢伯奇一见痛絶
　　李廷明妻郝氏韩明宰妻李氏吕选妻韩氏张云辉妻秦氏李邦妻巩氏以上俱守志节
　　国朝
　　周氏序班李室妻邸氏其妾也室故周年二十八邸年二十二形影相依一心坚守周抚庶子如己出长之鏎中武科次之檀以明经授四川珙县令康熙五十四年具疏旌表
　　刘藻妻李氏宾州别驾鲈之女缔姻后藻病目失明父母难之藻父亦有异议女坚志不移曰业已字人宁以残疾弃耶卒归藻事夫敬顺笃至甫四载藻亡抚遗腹子尔宏防庠邑令旌之
　　重庆守吕公妾张氏公殁于官氏年二十二抚子谨食饩于庠谨早亡垂老弥艰宗党怜之
　　廪生巩坛妻吕氏年二十二孀居抚女事翁姑氷霜励操歴久不变
　　张慥元妻李氏年二十夫亡二子襁褓官税私逋拮据尽瘁苦节三十余年卒
　　郝见章妻李氏年甫十八夫亡氏剪发纳棺代殉抚子守节迄老如初
　　王氏湖广宝庆府经歴张发妻发卒于任贫不能归氏携幼子陈情上官得麦舟助孑身扶榇冒洞庭涉长江凡四阅月得达故里营葬毕课子成立时称才节两全
　　王燃妻景氏巩金瓯妻潘氏李旭妻姚氏白怀瑞妻石氏王定妻苏氏段文蔚妻郝氏李永通妻赵氏巩时树妻李氏生员李之鉴继妻赵氏巩如阜妻李氏监生郝直妻段氏武生郝帝典妻王氏以上俱守志节










</div>
    <div class="pagination">
<a href="山西通志_page507.html">上一页</a><span>...</span><a href="山西通志_page503.html">503</a><a href="山西通志_page504.html">504</a><a href="山西通志_page505.html">505</a><a href="山西通志_page506.html">506</a><a href="山西通志_page507.html">507</a><span class="current-page">508</span><a href="山西通志_page509.html">509</a><a href="山西通志_page510.html">510</a><a href="山西通志_page511.html">511</a><a href="山西通志_page512.html">512</a><a href="山西通志_page513.html">513</a><span>...</span><a href="山西通志_page509.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
