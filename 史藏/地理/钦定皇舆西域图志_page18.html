<!DOCTYPE html>
<html>
<head>
    <meta charset="UTF-8">
    <title>钦定皇舆西域图志 - 第 18 页/共 111 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定皇舆西域图志 - 第 18 页/共 111 页</h1>
    <div class="content">



<史部,地理类,都会郡县之属,钦定皇舆西域图志,卷一>
<史部,地理类,都会郡县之属,钦定皇舆西域图志,卷一>
　　天山南路图説一
　　西域城郭多于山南而辟展所属为尤盛周围千有余里之间雉堞参差烟火弥望近依金岭逺抱天山南北流泉弯环如带访髙昌之故垒溯交河之旧流两汉以来久称胜地昔者回人是宅见逼凖夷内慕
　　王化迁附甘沙西州故墟弃为榛莽近以大功耆定俾复故地沐浴膏泽尤深他部史所云地势髙敞人庶昌盛者皆可按图而得之夫山川千古不易而人民有时盛衰则彼花门帕首之俦固何幸而得际此升平之防欤





<史部,地理类,都会郡县之属,钦定皇舆西域图志,卷一>
<史部,地理类,都会郡县之属,钦定皇舆西域图志,卷一>
　　天山南路图説二
　　汉西域三十六国惟焉耆龟兹最饶地利班趋五年孤守疏勤二国独未服从犹俟上书请兵然后通贡入侍今考其遗墟当辟展西境北倚祁连南连计式纵横之间形势合沓良田嘉禾蒲苇鱼盐之美润泽乎畴壤充牣乎海曲是以汉时都防屯田之使于兹托处李唐四镇并重而碎叶龟兹居二于此岂非当西域之中而雄区犹擅者欤若夫溯蒲海之宏流窥潜行之故迹印合水经不暌分寸有与积石河源相发明者为并绘于图






<史部,地理类,都会郡县之属,钦定皇舆西域图志,卷一>
<史部,地理类,都会郡县之属,钦定皇舆西域图志,卷一>
　　天山南路图説三
　　自库车西出为赛喇木拜阿克蘓三城古龟兹西境姑墨温宿两国地也赫色勒郭勒哈布萨朗郭勒木素尔郭勒阿克蘓郭勒托什干达里雅经流环抱于三城之间而阿克蘓城为尤大且居回部之中审求形势宰制区域洵扼要地也北逾木素尔鄂拉路通凖部髙峯峻坂人艰登涉是曰白山亦曰雪山冬夏积雪不消千里同缟郑樵云郡县之设有时而改山川之秀千古不易防哉言乎木素尔谓氷盖回语云






<史部,地理类,都会郡县之属,钦定皇舆西域图志,卷一>
<史部,地理类,都会郡县之属,钦定皇舆西域图志,卷一>
　　天山南路图説四
　　回部名城不一而喀什噶尔为之冠西屏葱岭
　　东引长河疏勒遗都宅深阻隩汉时定逺侯班超长驱扼要是经是营二十余年殊方驯服无有异萌非地势之所居有可以建瓴而治者欤其东为乌什城亦山南诸境适中扼要地我
　　朝武功逺轶汉代西陲膏沃咸收带之间自乌什以西暨于喀什噶尔城堡鳞次披图而览地势之邈绵仰
　　神机之广运访求磐藁桢中之迹移易兠题安国之风
　　当有庆逢斯盛者矣





<史部,地理类,都会郡县之属,钦定皇舆西域图志,卷一>
<史部,地理类,都会郡县之属,钦定皇舆西域图志,卷一>
　　天山南路图説五
　　西域以葱岭为西屏葱岭之东南北名域相望有若对待而叶尔羗地近南山左接于阗右临疏勒山萦水带境尤寛广诚邉徼之上腴足同功于内地也汉代莎车王贤建国于此陵躐兼并雄视一时虽皆其所自为亦凭依者厚欤襟带之间得古皮山梁莎西夜子合诸国在右毗连遗墟可指而要以叶尔羌为极西门户西通布鲁特防达克山诸藩部则控扼綦严今者销氛蒙汜包甲虎皮削石苍崖胜蝉
　　圣藻梯航之侣万里来王均得取道名都而钦心于骏烈之垂焉




<史部,地理类,都会郡县之属,钦定皇舆西域图志,卷一>
<史部,地理类,都会郡县之属,钦定皇舆西域图志,卷一>
　　天山南路图説六
　　汉自敦煌西南行为南道通于阗晋魏以降南道阻絶唐时号为碛尾设毗莎镇于此其地即今和阗也境阻宅幽三采韫辉璇源方折于回部中为最南境而南山之南地通西藏旧属版图聮南北为一家俨康衢之可达是不惟重闗扼要而阻深幽絶之境咸得耀于光明矣由是溯昆仑之古源寻树枝之旧当时博望西驰惟是粗传厓畧今者星轺络绎玉石纷罗河出于阗之旧有不徒案古图书而可得之于目睹者矣





　　钦定皇舆西域图志卷一
　　钦定四库全书
　　钦定皇舆西域图志卷二目録
　　图考二
　　西域山脉图
　　西域水道图
　　藩属
　　左右哈萨克部图
　　东西布鲁特部图
　　霍罕安集延玛尔噶朗那木干塔什罕诸部图拔达克山博洛尔布哈尔诸部图
　　爱乌罕痕都斯坦巴勒提诸部图




　　钦定皇舆西域图志卷二目録
<史部,地理类,都会郡县之属,钦定皇舆西域图志,卷二>
<史部,地理类,都会郡县之属,钦定皇舆西域图志,卷二>
　　西域山脉图説
　　大地羣山之脉自西而东其在中土唐浮屠一行尝论河山两戒谓北戒自三危积石负终南地脉之隂东及太华逾河并雷首底柱王屋太行北抵常山之右乃东循塞垣至濊貊朝鲜南戒自岷山嶓冡负地脉之阳东及太华连商山熊耳外方桐栢自上洛南逾江汉携武当荆山至于衡阳乃东循岭徼达东瓯闽中是也其在西域自西南而东北按其统宗起脉之处在西藏极西鄙之冈底斯山直陕西西宁西南五千五百九十余里地势由西南徼外以渐而髙至此为极
　　本朝康熙五十六年遣使测量以此处为天下之众山之脉皆发于是其分干有四向西北者为僧喀巴布冈里木逊诸山绕阿里而北蜿蜒起伏以趋西域是谓防岭防岭为西域西南境自防岭而东分为两大干汉书谓之南北山其南山由今叶尔羌西之杭阿喇特达巴分支经叶尔羌和阗南境属回部旧疆由是绵亘而东冈岭连属经安西州南又东至陜西肃甘凉三州南又东南达于苦水堡其东南一支南包青海又南为库尔坤随河水曲折而东入陜西岷州界纯渭水之南而东为武功太白太乙诸山又东北达于太华是即一行所谓北戒但当日不知从西域之南山一脉分承故直以三危为北戒之首也其北山由葱岭分趋东北循乌什阿克苏库车之北至于伊犁乃折而东经廸化州之南辟展之北直走镇西府哈宻东至于防勒纳沁鄂拉总名天山其间土名随地而异盖以百数最著者曰木素尔鄂拉曰汗腾格里鄂拉曰博克达鄂拉在古则曰白山曰雪山曰灵山唐时又称折罗漫山是在北戒之北东西绵亘西域境内一行所未及推论者自塔勒纳沁鄂拉折而西北为天山分干逺逾沙碛是谓漠北之阿勒坦鄂拉即古金山又为漠北诸山之祖当西域之东北境山分四支延袤二千余里北一支入俄罗斯国东一支又东北一支又东南一支并入喀尔喀境不详载其自阿勒坦鄂拉西麓分支者为阿拉克鄂拉博克达乌鲁罕鄂拉又一支为竒喇鄂拉阿尔察克鄂拉西抵额尔齐斯郭勒东防而止其别自天山分支西北行者一支控伊犁之北为博罗布尔噶苏鄂拉防勒竒鄂拉博罗和洛鄂拉又折而东北行经千有余里至塔尔巴噶台鄂拉朱尔库朱鄂拉东抵额尔齐斯郭勒西岸又一支自伊犁郭勒北西北行至库陇奎鄂拉格登鄂拉又一支自伊犁郭勒西北分支西行经图斯库勒北又一支经图斯库勒南西北行至吹郭勒南又一支亦西北行经防拉斯郭勒南皆属凖部旧疆为天山北麓分支尤一行所未及推论者也故推防西域山脉断以西藏之冈底斯为来龙以中土之北戒诸山漠北之阿勒坦诸山为南北两大山之支干经络方隅井然明辨今志西域其山冈土石并详山志各巻而先为偹论其全势之首尾绘诸尺幅俾世之谈堪舆者有所考往代中外未通凴臆悬揣端绪淆误汉武以南山为昆仑一行据三危为经首郭璞有云名实相乱莫矫其失盖自昔言之我
　　国家徳咸广被西藏青海漠北防古诸部落凡在西域左右者纳土献图久为臣仆今西域荡平殊方内附爰得综天下名山之全局原其所自始而究其所终极一冈一阜咸在阶闼显坤舆自然之条理正千古积习之沿讹猗欤盛哉




<史部,地理类,都会郡县之属,钦定皇舆西域图志,卷二>
<史部,地理类,都会郡县之属,钦定皇舆西域图志,卷二>
　　西域水道图说
　　凡水发源多从山出山体所丽地势必髙因下而趋四方无择以中国言之西北多山地最髙江河大凟溯源其间顺流循轨势同建瓴东南地卑众流是滙自上下下理非竒诡黒水南弱水西因地成势亦犹是矣谓水东西流为性本如是非灼然之论也西域南北西三面大山环绕内外山麓百泉竞发分流合流各有归宿山内之水莫大于罗布淖尔山北之水其大者在东为赫色勒巴什淖尔其北为烘和图淖尔次西为额彬格逊淖尔又西为布勒哈齐淖尔又西北为巴尔噶淖尔又西南为图斯库勒又西北为和什库勒为防拉斯郭勒是皆大泽广者周数百里小亦数十里宏深渟潴羣水所归畨中往往目之为海罗布淖尔在山内中央稍偏北所受水有六曰喀什噶尔达里雅曰叶尔羌谔斯腾曰和阗达里雅曰阿克苏郭勒曰木素尔郭勒曰海都郭勒喀什噶尔逹里雅发于正西山内之哈喇库勒迤北两水合流南注自哈喇库勒东行五百里许出山又名雅璊雅尔谔斯腾又东防支河合流而东千余里会于河克苏郭勒叶尔羌谔斯腾源于西南山内三水合流纡折而出山分二道东北流逾叶尔羌城复合为一又南防支河东北行千余里防阿克苏郭勒和阗达里雅发于南山同源异流东为玉陇哈什郭勒西为哈喇哈什郭勒并北流夹额里齐城行二百五十里许又合流数百里北注于阿克苏郭勒阿克苏郭勒源出北山二水合而东流为托什干逹里雅经乌什之北迤南至阿克苏城南于是呼木阿里克郭勒注之过阿克苏又分为二并南入于喀什噶尔三水交防防统四水合流为一名防里木郭勒东行六百余里有木素尔郭勒者发于北山西南流又折而东其北哈布萨朗郭勒来防之又东过拜其北哈喇乌苏防之又东过赛喇木其北赫色勒郭勒防之乃折而东南流为乌恰特达里雅过沙雅尔城北其北额什克巴什郭勒防之乃南入于防里木郭勒合流而东为额尔勾郭勒行六百余里有海都郭勒亦发于北山承山北裕勒都斯东西河水并而南流经哈喇沙尔城西南入博斯腾淖尔又酾而西过哈勒噶阿璊之南逾库陇勒复屈曲而南入额尔勾郭勒共趋于罗布淖尔故山内之水罗布淖尔为大其次则迤北之博斯腾淖尔所受海都郭勒上承裕勒都斯诸水先防于是盈科而达于罗布淖尔又次则正东敦煌县西北之哈喇淖尔源出南山东垂之苏赖河昌马河党河分道北流复防而西流入焉又次则额尔勾郭勒之北一泽三名中曰巴巴东曰达巴噶尔徳西曰赫色勒库勒所受秪北山之防什阿里克勒郭罗布淖尔南其水之大者曰噶斯淖尔南山诸水咸入焉又西为叶什勒库勒和阗克勒底雅一河所滙也又西为叶什勒库勒淖尔其源在南山经萨纳珠之西东北流注之所受亦祗一水凡皆无如罗布淖尔之大云其北山之北曰赫色勒巴什淖尔者在哈喇莽奈鄂拉一百里其东布拉干郭勒青吉勒郭勒西流合注之曰烘和图淖尔者直赫色勒巴什淖尔北可三百里许其东南额尔齐斯郭勒及左右支水西北流合注之曰额彬格逊淖尔者直阳巴勒噶逊北百余里其源在天山北麓呼图克拜郭勒玛那斯郭勒等四水并二道北入焉曰布勒哈齐淖尔者直噶顺北源亦出天山北麓东有库尔郭勒济尔噶朗郭勒额布图郭勒三水北行合流复西行注之南有晶郭勒东北流注之西有鄂拓克赛里郭勒北防数水又南防库色木苏克郭勒东流合注之曰巴尔噶淖尔者在伊犁西北五百里许伊犁诸山出泉以十数彚而东流又折而西其东空格斯郭勒入焉又西过伊犁之南转而西北流是为伊犁郭勒其北境则有察罕乌苏阿里玛图郭勒防集部勒萨玛勒郭勒奎屯郭勒之水暨南境诸河并入焉又折而东北以入于巴尔噶淖尔曰图斯库勒者在阿克苏逾山而北伊犁逾山而西南形圆若镜四周支水三十余道并入焉分流西北行者为吹郭勒南防支河以十数入沙碛潴为和什库勒和什库勒者吹郭勒西北流会入处也防拉斯郭勒者额得墨克诸郭勒西北流防入处也由是而西为那林郭勒入安集延诸部西流入于达里冈阿谔谟又西有腾格斯谔谟博大容蓄盖所谓西海者也其余山泉濬发细流小泽随处而有难以悉纪纪西域之水之大者如此为之讨源竟委総览全局依山而出就下而趋四方分流岂有择于东西哉而土脉崇厚不虞泛溢濒水之区资其灌溉种艺滋丰今者广辟耕屯沃野万里详求水利沾被益多班固之言曰于阗之西水皆西流注西海其东水东流注盐泽虽语焉不详而大槩颇得固又称盐泽潜行地下南出于积石为中国河水经因之推溯河源论者疑为荒今万国朝宗极陬履勘河水伏流说非无据后儒送难秪益荒诬郦道元谓六合之内其苞逺矣自不登两龙于云辙骋八骏于龟途等轩辕之访百灵方大禹之集会计儒墨之説孰能使辨在当日固宜有是言矣





</div>
    <div class="pagination">
<a href="钦定皇舆西域图志_page17.html">上一页</a><span>...</span><a href="钦定皇舆西域图志_page13.html">13</a><a href="钦定皇舆西域图志_page14.html">14</a><a href="钦定皇舆西域图志_page15.html">15</a><a href="钦定皇舆西域图志_page16.html">16</a><a href="钦定皇舆西域图志_page17.html">17</a><span class="current-page">18</span><a href="钦定皇舆西域图志_page19.html">19</a><a href="钦定皇舆西域图志_page20.html">20</a><a href="钦定皇舆西域图志_page21.html">21</a><a href="钦定皇舆西域图志_page22.html">22</a><a href="钦定皇舆西域图志_page23.html">23</a><span>...</span><a href="钦定皇舆西域图志_page19.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
