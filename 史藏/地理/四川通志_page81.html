<!DOCTYPE html>
<html>
<head>
    <meta charset="UTF-8">
    <title>四川通志 - 第 81 页/共 218 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>四川通志 - 第 81 页/共 218 页</h1>
    <div class="content">　　原额腹引四百三十张每张课银一钱二分五厘征税银二钱五分共征税银一百零七两五钱每张运茶一百斤随带附茶一十四斤共课银五十三两七钱五分于本县买茶至成都县华阳县双流县郫县崇宁县温江县等县发卖
　　直隷潼川州属【雍正十二年陞为府】
　　中江县原额边引十张每张课银一钱二分五厘征税银四钱七分二厘共征税银四两七钱二分每张运茶一百斤随带附茶一十四斤共课银一两二钱五分于什邡县买茶至本县发卖盐亭县原额边引五张毎张课银一钱二分五厘征税银四钱七分二厘共征税银二两三钱六分每张运茶一百斤随带附茶一十四斤共课银六钱二分五厘于通江县买茶至本县发卖
　　直隷泸州属
　　合江县原额边引二百张每张课银一钱二分五厘征税银四钱七分二厘共征税银九十四两四钱每张运茶一百斤随带附茶一十四斤共课银二十五两于本县买茶至松潘发卖
　　原额腹引三百一十六张每张课银一钱二分五厘征税银二钱五分共征税银七十九两每张运茶一百斤随带附茶一十四斤共课银三十九两于本县买茶至泸州富顺县江安县长宁县隆昌县等州县发卖
　　直隷绵州属
　　安县原额边引一千四百张每张课银一钱二分五厘征税银四钱七分二厘共征税银六百六十两八钱每张运茶一百斤随带附茶一十四斤共课银一百七十五两于本县买茶至松潘发卖
　　绵竹县原额边引一百四十六张每张课银一钱二分五厘征税银四钱七分二厘共征税银六十八两九钱一分二厘每张运茶一百斤随带附茶一十四斤共课银一十八两二钱五分于本县买茶至松潘发卖
　　原额腹引三十张每张课银一钱二分五厘征税银二钱五分共徴税银七两五钱每张运茶一百斤随带附茶一十四斤共课银三两七钱五分于本县买茶至保县发卖
　　德阳县原额腹引二十张每张课银一钱二分五厘征税银二钱五分共征税银五两每张运茶一百斤随带附茶一十四斤共课钱二两五钱于什邡县买茶至本县发卖
　　新增腹引十张共征税银二两五钱共课银一两二钱五分于什邡县买茶至本县发卖
　　罗江县新增腹引十张每张课银一钱二分五厘征税银二钱五分共征税银二两五钱每张运茶一百斤随带附茶一十四斤共课银一两二钱五分于安县什邡县买茶至本县发卖
　　直隷茂州属
　　本州原额边引七百九十一张每张课银一钱二分五厘征税银四钱七分二厘共征税银三百七十三两三钱五分二厘每张运茶一百斤随带附茶一十四斤共课银九十八两八钱七分五厘于安县汶川县茂州灌县等州县买茶至松潘发卖
　　汶川县原额边引二百二十三张每张课银一钱二分五厘徴税银四钱七分二厘共征税银一百零五两二钱五分六厘每张运茶一百斤随带附茶一十四斤共课银二十七两八钱七分五厘于本县买茶至松潘发卖
　　直隷逹州属
　　太平县原额腹引四十二张每张课银一钱二分五厘征税银二钱五分共征税银十两五钱每张运茶一百斤随带附茶一十四斤共课银五两二钱五分于本县买茶至营山县新宁县逹州大竹县渠县等州县发卖
　　新増腹引六十张共征税银一十五两共课银七两五钱于本县买茶至营山县新宁县逹州大竹县渠县等州县发卖
　　东乡县新増腹引三张每张课银一钱二分五厘征税银二钱五分共征税银七钱五分每张运茶一百斤随带附茶一十四斤共课银三钱七分五厘于本县买茶在本县发卖
　　计通省原额新增边引共六万九千五百二十二张共征税银三万二千八百一十四两三钱八分四厘
　　原额新増腹引共四千九百九十二张共征税银一千二百四十八两
　　原额新増土引共一万八千五百四十张共征税银六千六百九十二两九钱四分
　　以上边腹土三引共征税银四万零七百五十五两三钱二分四厘共课银一万一千六百三十一两七钱五分
　　茶课税总共银五万二千三百八十七两零七分四厘
　　附戸部题覆四川巡抚宪徳茶法疏
　　雍正八年三月十四日户部具题该【臣】部议得川抚宪德疏称川省茶政一项课纳于园户税出于商人产茶州县土司共三十一处共载课银四百二十四两共请销边腹土引八万五千三百四十四张以每引一张照茶一百斤科算每斤止纳课银四丝九忽零实属太轻查川省旧志每茶一斤课银二厘五毫若照旧志定额似觉太重应请酌减旧志之半以每斤一厘二毫五丝为额庶为平允再川省茶政经制不同若令园户全数首报其中不无欺隐如必按户查勘恐滋纷扰应令各商人于各地方买茶之时即照时价内将茶斤课银一厘二毫五丝扣存即随引税赴地方官照数完解则课仍出于园户而归总于商人与以斤两课之例无不符合至旧管茶课银四百二十四两今每斤一厘二毫五丝共课银一万六百六十八两惟是商人每引行茶一百斤其采买运售之时原有折耗今既将茶课归总于商人自应将折耗茶斤请照川省行盐之例每茶一百斤加耗一十五斤等语查川省原额新増共边腹土引八万五千三百四十四张共纳银四百二十四两计算每斤止纳课银四丝九忽零实属太轻今该抚定以每斤一厘二毫五丝令各商人在于茶价内扣存即随引税赴地方官照数完解所议甚为妥协应令该抚将前项课银一万六百六十八两按年造入奏销册内具题查核再查陜西行茶定例每引一道运茶一百斤每茶一千斤准带附茶一百斤如有夹带严查治罪等语今该抚请加耗茶一十五斤与例不符应照陜西行茶之例每茶一百斤准其附带耗茶一十四斤如有多带即行查拏照私盐律治罪如查验地方官有故纵失察以私盐例处分仍令该抚宪德将行茶商人名姓并产茶州县课细数造册报部可也等因雍正八年三月十六日奉
　　防依议



　　四川通志卷十五上
　　钦定四库全书
　　四川通志巻十五下
　　钱法
　　自禹铸歴山汤铸庄山而钱制已肇是太公九府圜法仿也非昉也歴代钱币轻重不齐通塞各异汉及唐初犹为近古厥后乃有飞劵钞引交子防子之设抑何纷纭无当耶我
　　朝酌古凖今寳源寳泉轮郭精好内外通行虽五铢二铢远莫能及而何有于鵞眼綖环之陋乎蜀中银镂之贡载在夏书今者任官司局以时鼔铸使货不弃于地而军民商贾日用之需交易而退各得其所泉刀之制葢折衷三代而永为万世良规矣作钱法志
　　汉文帝赐邓通铜山始铸铜钱于蜀公孙述据蜀废铜钱铸鐡钱百姓货币不行后以铁钱二当铜钱一
　　蜀汉昭烈帝以军用不足为忧刘巴曰易耳但当铸大钱以一直百直百二字即铸于文平诸物价令为官市帝从之数月之间府库充实
　　隋文帝诏蜀王秀于益州立五炉铸钱
　　唐末王建在蜀铸铜钱字文轻重皆如开元通寳之制孟氏又造铁钱外郡边界兼用铜钱每钱一千内铜钱四百铁钱六百每银一両直铜钱一千七百文绢一疋直钱一千二百文
　　宋初铜钱防出上供铁钱只行川界以铁钱一千二百文当铜钱一千文太平兴国四年勅令两税钱并诸课利十分中取铜钱一分是时旧用铜钱不足北客搬驼铜钱入川每一文换铁钱十四文独利商贾朝廷闻而罢之
　　明初钱钞兼行金银之物贵贱有差蜀人止用茴银米布贸易货物而钱钞遂不行巡按御史屠镛言于巡抚都御史张瓒请遣义民持银数千两易钱于江南等处散民间行之万厯五年奉旨疏通钱法布政司遵依户部咨送万厯通寳钱式开局鼓铸行令各府州县衞所将贮库存留缺官空役驿传商税银各照地方繁简冲僻约用钱若干解银若干赴司转发钱局铸造每钱十文扣白银一分公私并用一体通行崇祯时用鵞眼钱每百直银三四分不等
　　万厯戊午年巡抚饶景晖疏称看得蜀中自征播之后兵荒频见公私交困臣旁求理财之道可以佐今日之急者无如钱法按五铢钱交子务皆起于蜀铜官诸山又皆在蜀封内今钱法盛行海内而蜀反缺焉岂卓王孙邓通能富饶于汉王建能经制于唐今之蜀独异耶成化间御史屠镛正德间御史熊相皆倡议行之而究中阻至万厯五年奉旨疏通钱法时翕然称便而市民习用茴银渐复废格惟川东尚行之耳所以然者钱法之行便于官民而不便于奸民墨吏葢钱行则官俸民粮必当兼用彼贪吏者俸不可兼两而归粮不可加耗而取且蜀之茴香花银相沿已久低假混杂不可别识穷乡细民每为所愚其以布米鸡豚入市者率空手持伪镪而归多致嗟怨钱行则五尺莫欺虽积年驵侩安所得志乎故挠法谤法常在于此然惟墨与奸之不便正钱法之所以为大便也蜀往日之钱局具在鼓铸不难州县之条陈亦各称便第暂借官银以为工费钱成之后公私出入一切以之除京边起运照旧徴银外其余布政司条编存留各项皆银钱对半收解百几支给亦复如是其有伪造阻挠及有司奉行不力者皆以三尺随之庶穷川烦费之秋少纾空帑而闾阎困穷亦可少寛矣　一钱局四道开局铸造川西在省城川东在重庆防州府川南在泸州嘉定川北在顺庆保宁潼川待二三年后仍归倂布政司始分之以广流布终合之以总利权似属长便　一管理各委正官或府佐督之至于分委或州县佐领或府卫经歴凡有心计有志向者任其选择委用钱行之后查调度有方操持无染者分别荐奬以示激劝　一钱本先令各府州县搜括在库银两册报两院司道备照将银解赴各府州买铜铸完照原银给钱支散各役工食扣银补库此于公帑无损民用自利至官吏俸钞师生廪粮与夫一切条编之数亦宜银钱兼支以广流布有议令殷实之家捐赀为本钱成照数抵还者是钱以利民反以扰民也宜严禁之　一钱制每钱一文止重一钱二分较定画一各局皆然若钱无损坏俱得通用不许择钱俾可西可北可东可南流徧通省无虞异同始免滞碍则体式画一法守自同但铜色宜纯字画宜端轮廓宜匀胚胎宜厚镕炼宜精其万厯通寳文宜仍旧不必更易　一收铜铜色纯黄者旧日价値多不过六分五厘此时冶铸者价不无腾贵巴县请以八分为凖葢就搬运之费总计之耳其说可従至招商立市以铜收赎等法宜听各郡邑之便多方兼收各州县官有愿自买铜斤赴局亲铸宜将铸过钱数申报府州转报院司查考泸州近议欲将过江之铜每十支照时价抽买一支倘于中无抑勒需索之扰人未有不乐从者此亦收铜之一便也　一铸造工匠责成子母盈缩经费多寡此时议者参差不一据巴县身亲试騐称每银十两铸而为钱除经费工本外可积息三两但工作伊始遽难援为定例曷无令各局管理官暂自便宜从事斟酌铸造勿以赢余长勿为漏巵亏息俟钱成计算的确之日各据实开报以凭折衷着为定规　一行钱钱粮除解京边外其余令小民纳粮钱四银六各衙门一切抵赎俱令纳钱且以钱之行否定官之殿最此法一立钱未有不行者但钱行必资贩戸流布其领钱千文者宜纳银一两至在外贸易宜稍寛之以遂蝇营之私每两加値三分可也又令各衙门明示以赈贫济乏之义及以钱纳租之等以钱赎罪之条俾钱之入者常多出者常少闾阎之闲有垂涎孔方而不可得之景象钱之行自易矣　一平衡民闲毎银一钱当易钱百文贩户防利心炽低昂不均小民遂以钱为不便今宜以在官法马较定官戥令城市乡村画一守之常出其不意于贩户所在抽兑惩治平衡则钱易行矣　一通商钱法之行为便于日用之需耳行商挟重赀游千里外囊底加千文俾伛偻不能胜矣乃勒令行钱此必不得之数也自后行市贸易自一两而上银钱听其自便　一禁私铸四道各局钱式轻重俱令画一铜色务要净好有私造者重惩如律此禁私铸之大要也但私铸之风禁于钱法举行之初易禁于钱法盛行之时难彼见钱之为利川谷之闲往往有矿可依何惮不为自后宜严保甲之法合里邻不时互相稽查庶防范严密私铸无所容矣　一防阻滞兹行钱法奸猾之徒必先贿买吏书揑称小民不便申文回上皆由用银便于懐挟出入轻易受赃不觉窃盗不知今当力行戒饬但银匠巧伪所造叶银茴银渣银之低假莫辨皆此辈作俑以致愚民惟恐低银入手换钱难售辄病钱之难行今宜将城市乡村银匠籍名在官互相保结十日一递如一家倾销低银邻佑知而不举者连坐不贷庶低银无所容而钱法自通矣
　　皇清初年底定全川一切经费多从外省协济其时卽
　　宜开设鼓铸裕
　　国便民缘康熙九年巡抚张德地以川省土著人民未甚殷繁贡赋无多商贾往来未便携带一时艰于举行俟生齿繁盛开炉鼓铸方为有益题请暂停康熙四十七年建昌镇杜汝昆咨称建南黎溪分水二厰自康熙四十二年五月奉
　　防开采至四十三年五月十八日止一年抽收红白铜斤二万五千九百二十七斤得变价银一千四两六钱一分解贮藩库充饷已有成效若以本地一嵗所产之铜斤
　　题请就本省鼓铸则
　　国寳源流遍及于边荒之地而夷猓皆懽忻鼓舞防不遵循将黎分二厰一并
　　题请复行开采即以抽收铜斤鼓铸将毎年鼓铸出息若干造册报部以充兵饷又稍减外省之协饷矣雍正七年十一月四川巡抚宪德
　　题凖开局鼓铸分巡松茂道郑其储详陈鼔铸事宜今列于左
　　四川分巡松茂道郑其储呈为
　　【皇图逺届圣治弥隆】等事今将四川省
　　题准开局鼔铸钱文开厰铜矿处所安设炉座召募工匠备办噐具并日镕化铜铅折耗折净铸出钱数扣除工料及工匠食米等项理合逐一开造呈请察核　一寳川钱局一所应设在成都府省城之内先经前抚都院
　　奏明捐买原定房屋一所共六十五闲今查前项房屋原系民房其规模様式并不可作钱局且地方狭小椽木朽坏墙垣低薄逼近居民更非严密之地不便于彼处设局兹选得贡院内西偏有余地一处极其寛大严密宜于此设立寳川钱局一所应于大院墙内前后建房大小一百一十三间一寳川钱局设炉一十五座每炉每日化铜五十斤铅五十斤共铜铅一百斤一年扣除小建六日及毎月修炉一次共除一十八日不计外应作三百四十二日扣算共可化铜铅五十一万三千斤又每铜铅一百斤照例折耗九斤共折耗四万六千一百七十斤实净铜铅四十六万六千八百三十斤每钱一文计重一钱四分共铸钱五万三千三百五十二串整　一每炉铜铅一百斤照例给工料钱一千八百二十文计铜铅五十一万三千斤共该工料钱九千三百三十六串六百文　一查毎炉铜铅一百斤给工料钱一千八百二十交内除毎炉镕化铜铅之炭火及镕罐串绳之外余者方为匠役工食但查奉准部文以人工食物各省贵贱不等应令确查定议具
　　题支给等语今查川省素无谙练鼔铸土民皆系湖广匠役远来投充自难减其工资况川省近年以来生齿日繁食物价直较之滇楚两省亦不能贱应请仍照原数给发又云南炉局现行成例毎工匠一名毎日捐给食米八合三勺今川省各官养廉仅足敷本任办事之用无从捐给应请将前项工役食米动支正项支给查工匠三百一十五名每名每日食米八合三勺一年以三百五十四日计算共用米九百二十五石五斗三升三合应照成都兵米折价之例毎石定价银八钱五分共银七百八十六両七钱三厘五丝按日照数支给仍将支过银数目按季造册报销俟铸出钱文之日陆续扣补还项可也









　　四川通志巻十五下
　　钦定四库全书
　　四川通志巻十六上
　　木政
　　惟山有木工则度之所以备栋梁之用也然斧斤以时仲冬取阳木仲夏取隂木盖鸠庀之中仍存撙节之意焉蜀产楠杉多在深山丛箐即有合抱良材往往运送维艰我
　　圣祖轸念遐陬屡纾采办今我
　　皇上体恤民瘼营建概从节省即有所需必察地之逺近而均其劳逸要皆悉发帑金不使闾阎有丝毫累凡此休养生息之众孰不仰戴
　　天心仁爱而优游于覆帱之中者耶作木政志明永乐四年诏建北京行宫勅工部尚书河南宋礼督木前后凡五入蜀监察御史顾佐亦以采木至而少监谢安在蔺州石夹口采办亲冒寒暑播种为食二十年乃还正徳六年建乾清宫勅工部侍郎兼右佥都御史刘昺巡抚总督督木营建正徳十一年又遣郎中李寅催督采木嘉靖五年勅工部右侍郎兼右佥都御史黄衷督木九年勅廵抚右佥都御史宋沧兼督木十九年议建献庙勅右副都御史戴金督木以忧去潘鉴来代三十二年采办枋板以巡抚都御史张某兼督木三十六年建三殿勅工部右侍郎刘伯跃督木跃忧去李宪卿代之四十五年修建承天等殿巡抚都御史谭纶兼督木万厯十一年建慈宁慈庆宫巡抚都御史雒遵兼督木二十四年建三殿巡抚都御史兼督木三十五年再建巡抚都御史乔壁星兼督木
　　本朝康熙六年建造
　　太和殿巡抚都御史张徳地督木至八年奉
　　防停止采取二十四年建造
　　太和殿工部郎中齐穑入蜀采木时蜀自兵燹后人民稀少
　　圣祖深为悯恤至二十五年松茂道王骘调任口北道由
　　蜀入
　　觐备陈采木艰难情状奉
　　防停其采运雍正四年建造
　　万年吉地着督抚遴选贤员办理动支正项钱粮照民间价值给发巡抚都察院宪徳遴委川东道叅议陆赐书督木
　　附万厯三十五年大木议
　　四川等处承宣布政使司为传奉事万厯三十五年七月二十六日奉督抚乔案验准工部咨称查得采办楠杉等木该部臣照依原题丈尺数目并节次旧例坐派湖广贵州四川三省采办况楠杉大木采办于林箐深麓之中挽运于长江大河之内万里闲闗委难卒至当兹民穷财尽之时应得量减每省查照三十三年题派数目各减十分之三以示朝廷抚恤遐方至意其应采各数目如式
　　采取分为三运头运限三十六年以内二运限三十七年以内三运限三十八年以内各抵京应用银两悉照两宫事例一面查其见贮大木等银动支并本部料价事例银两赃罚商税契税缺官俸薪余积等项如或不敷呈请抚按查照两宫协济事例径自具题以便覆请分派各处无所供办者照数协济又近查得四川巡按李题议大木以济民穷一节该臣等议覆御史李目击蜀中采木独累细民比之从前劳逸顿殊议选廉明府佐数员以为总委文武官十数员以为分委招商采办而一应人夫食米钱粮俱全省通融编派不致偏累且使州县正官亦不因采木遂妨正务是上下公私俱为便益等因题奉钦依将坐派本省后开大木板枋查照节年采木旧规并近日按院李题议委官董理招商采办之法一面分派招商采买解运一面备查应用钱粮若干见贮若干有无足用倘或不足作何通融编派与夫一切未尽事宜作速防同按察司逐一悉心酌议妥确务期大工克济小民无扰具由通详以慿施行该司仍先行严禁各州县毋得踵习夙弊乘此佥报殷实科派小民骚扰地方敢有违者本院访出或告发定行从重叅究欵开四川坐派楠木杉木板枋若干等因奉此本年十月初九日又奉本院宪牌为三门肇建急缺合式巨材乞行差官催解以济大工事近接邸报工部覆题三门缺乏金柱明梁等料专差郎中一员前来川省催解应用梁柱巨材二十三根虎尾杉三百根限明春抵湾需用甚急若不预为经理诚恐临期迟悮牌仰该司官吏即查前次合属州县所采三运楠杉大木已抵水次及到大江者共若干根内某州某县有围长丈尺合今次坐派二三四五号者若干根其余堪充虎尾杉者若干根倘有围长合式而未到水次及已到水次而未至大江者今当作何派运与前报木料中闲有无合式巨材一并速查明确备将围长丈尺造册具详呈报有木州县即为算入今次坐派有无堪动官银及先年三运未完有无存剰银两遗留木植通候报司完日造册呈报外惟是分总任事以便责成量行加派以佐官帑二事最为吃合先呈请伏候上裁详示以便遵行其诸事欵容俟诹咨详审酌量缓急次第详行庶临时不至周章而大役乃可有济也为照大工钜典抡材重务矧今次坐派数多支费浩繁幅员寥濶倘非在事诸臣协力劳心宁无悮事巻查万厯十二年间奉文采木奉督抚雒案开凡鸿材巨木之产多在土夷深山之中不先探踏则去向靡定不先给银则空令难行不先派数则采办不力不先委总则调度不专本院叅考旧规酌量逺近先将各司道坐派总管凡七总川西道为一总上川东为一总下川东为一总上川南为一总下川南为一总川北为一总建昌为一总备将楠杉木枋分派多寡等则案行本司遵行在巻今次应照往规分为七总木枋数目亦照上年分派惟添设之数或不合式或不足前数又当作何议处召买采运务在经理得宜期于明春起解庶免迟悮之愆其今次分派大木板枋数目及应用钱粮等项与夫一切未尽事宜速照往规及原行事理防议妥确另详以凭具题施行奉此又奉本院宪票仰司即便查照原行并节年采买事规将前派楠杉大木板枋照各号围长丈尺每根块约该价若干目今该司与合属库贮堪充大木银两共有若干与夫一切未尽事宜作速从长酌议详报仍将嘉靖三十六年以来节次坐派木数及用过银数并采运縁由一并开呈以凭覆查具题施行奉此随经移防按察司及通行各道查议去后屡催尚未齐集今照时日已迫难再迟缓该本司左布政使汤日昭右布政使王应麟防同署印按察司刘禹谟看得今次采办通共二万四千六百一根块查得万厯二十四年估计规则共约用银三百六十三万余两除虎尾保水二色杉木縁上次未奉派采价值亦无则例先已掲报本院裁酌外查得万厯二十四年奉文采木彼时本司库贮尚有二百五十余万金与征播之需相兼支发而分派州县自行采买者又所费不赀仅完二运若今次所派木枋数倍往额而司库积贮罄竭无遗且川省自先年兵火之后叠罹灾荒闾阎愁苦物力凋耗累年正赋尚多积欠未完今议额外加征亦恐未易为力兹奉部议堪以留用者四司料银赃罚商税税契缺官俸薪数项而已查得两院赃罚盐课及盐税税契事例等银每年凑足十万四百余两解赴陜西济边四司料价嵗额一万九千四百余两三十五年分已解部讫缺官俸薪原无常额数亦不多惟有每嵗商税一半该银一万五千两他如南京皮事例税契等项俱堪留用总之每嵗不过四五万两曾不足当十分之一此外百计搜求别难措处诚莫知所为计矣除见行通查各府州县见有库贮外遵义一道原系产木之区但新疆甫定物力空虚似难独任应就近并附上川东道为一总而量加其派额其虎尾保水二项杉木及门工亟用巨材责成上东下南二总在上东者除遵义外再加分派于下东在下南者量行分派于上南建昌等处采办以充头运之数一应事宜除督木道专任通行督理外仍行七总各道将分派木数转行所属府州若何而选委能官若何而招商采办若何而验木给银若何而到江发运一听从长计议随宜处分要在无拂商民之心而共济公家之事此最今日第一议也至若合用钱粮数累巨万俱毫不可缺亦不容缓者今求之帑藏既积贮无多欲俟之请拨又缓急难济惟有先行加派庶济目前之急也查得川省钱粮俱以丁粮起派今计通省额粮除浮粮番粮外实征税粮共九十七万六千五百四十三石八斗二升零人丁八十八万一千七百四十六丁若骤加征派恐民力不堪合无先行量派每粮一石每年除原额外今加派银五钱人丁一丁除原额外加派银五分照征播事例不许优免仍听该道查考务责令州县正官定限追比彚解各该府州库贮听候司道行文支放不许拖欠不许稽迟自万厯三十六年分起至采运完日停止凡招商采买雇募运夫等项即以前项银两支给并不许佥报殷实承买亦不许编派运夫入山是民间虽有一时加赋之苦而较之先年官民俱扰贫富并累者相去悬絶或亦人情之所乐趋也他如招商验木给价起运等项尚有许多节次许多区处通候司道议妥至日另详外今将前议二欵先行呈请伏候本院裁夺再照今次派采大木数倍往额且鸿巨异常如一号楠杉连四板枋此等巨木世所罕有即或闲有一二亦在夷方瘴疠之乡深山穷谷之内寻求甚苦伐运甚难今者疮痍未起以防防孑遗之民任此艰难重大之役其何以堪查得嘉靖三十六年闲以三殿采木共木枋一万五千七百一十二根块万厯二十四年以两宫采木共五千六百根块以今日所派较之嘉靖年间几于一倍较之二十四年多至四倍矣多积于官固可以待用而并取诸民实力所不堪职等窃谓额派之数宜减部文派采定为三运其头运部文限三十六年以内到京而门工巨材且限春运计期已在眉闲而钱粮未措商贾未集合式之材不知其在山在水非有神输鬼运之术何以卒办且川省去京极逺奉文最迟即水运之程越厯江湖逶迤万里由蜀抵京恒以嵗计矧加以采伐挽运之繁乎查万厯二十四年奉文采木至二十五年起解头运二十六年到京二十七年起解二运二十九年到京今次木巨数多尤为不易故职等窃谓运解之限宜寛也夫无米之粥巧妇难炊千钧之任众擎易举今兹大役约费四百余万金而专责之一隅之物力是即桮水车薪之喻耳今查本省库贮剰存及民间加派为数无多不敷支用此外惟有请发内帑外省协济而已第今工役繁兴水衡告匮封桩虽富检发未闻似难轻率举行惟是题留解京钱粮如四司料价赃罚商税契税缺官俸薪盐税茶税事例等项银两并量留嵗解陜西济边银十万余两此虽戸部额饷而以前数即令陜西措解各边准作协济本省之数亦无不可其他省分非为重大役工者俱令量行协济多者十万余金少者五六万两即请工部定派省分行令各照数速解以济燃眉谅急公之义各有同心或不至秦越相视也至于云南先年用兵借过川省银共四十万两除上次采木取还并征播议解贵州助饷外尚欠一十九万六千余两又三十二年借过司库银五万两今止还一万二千两尚欠三万八千两俱未解还今当此多事之秋该省有唇齿之谊前项借支急宜偿还得此资助亦犹之乎恊济矣故职等又谓支费之资宜裕也凡此皆目前急务不容缓图而又不敢以擅专者伏乞本院特疏题请部议俞允所谓寛一分而民受一分之赐庶几物力稍充而大工易举矣除各土官进献陞赏恩例及严禁有司科敛事宜通行各道转行各有司土司奉行外其上次采办在厰与到水次木植已经委官清查至日另报今将查议过前项縁由并分派各总木数二司未敢专擅合行开欵呈请等因由详呈奉督抚乔批分总加赋二事诚为急务俱如议速行各遵照派采追征不许怠缓减额寛限与请留协济各项钱粮候防题行其虎尾保水二杉照上次采木围长则例计算定价门木应用木料照原行上刻期采运仍移督木道查照督理未尽事宜议妥通详可也
　　国朝四川木政奏疏条议
　　题报遵义属地方楠木疏畧
　　巡抚四川都察院右副都御史张徳地
　　题为请
　　防事康熙六年九月初一日据署四川布政司事按察使司李翀霄呈称奉本院案验准工部咨前事内开该【臣】等查得防典开载成造
　　宫殿遣大臣往四川湖广江西浙江采木今造建太和殿理应需用大楠木应请
　　勅下四川湖广江西浙江督抚稽查见有采就木植或山中出产木植长径尺寸根数需用钱粮确估俱限以文到两月内报部酌议可也等因康熙六年闰四月十二日题本月十四日奉
　　防依议钦此钦遵抄出到部移咨到院准此案仰该司即便防同按察司备移守巡各道通行合属府州县钦遵施行等因奉此又奉总督四川部院苖宪牌亦同前事奉此即移催守巡各道查访旧例采取大楠木去后于康熙六年八月十四日准遵义道移据遵义府呈据真安州申称遵郡原系播夷旧地改土设流山瘠土薄从未产有长大楠木即闲有产者并不堪
　　大工之用且真安不通水路由绥阳桐梓綦江重庆入江其陆路之险竒峰深壑斜坂侧径空行之人攀跻维艰若拽运重木动经多人则寸歩难移倘遇直路每日尚可那移一二里一遇转折曲斜不能掉转查平播在明万歴年闲彼时地方蕃庶人民稠密从未运出一木若不预陈终难结局除一
　　面细查木植夫匠数目道里逺近造册申报又据桐梓县申称县属芦溪里地名陈头岩后水箐产有楠木大小共二十二株除将长短围圆路程人夫钱粮盐菜等项备造清册申赍但桐梓不通水路必须运至綦江始能上筏入江万山如悬一线乌道自平播改设以来从未运出一木况值此人力艰微之日似有万难者今奉宪驳理合具结申报又据绥阳县申称查得绥阳县产木处所实不通水路必由桐梓綦江至重庆入江一路羊肠鸟道峭壁悬崖空行之人亦难若登天如拽重木必须多人一遇曲折狭径并深涧断壑必架厢填砌方可一日拽移二三里遵奉造册具结申报又据仁懐县申称县属虽有所产楠木皆在深岭人迹不到之处至于砍伐非比平地木植可以随用斧斤髙箐之中必须找厢搭架多用人夫缆索方可修巅去顶截根此砍木之难一也若夫产木处所尽属危岩峭壁即空行尚须扳藤拊葛楠木一株动须人夫百千方能拽动而山路险窄亦难立足山势曲折不能并走势必开山填砌找厢搭架所用人夫非比泛常拽运工程难以日计此搬运之难二也至于上筏之处必由溪河水道而山谷一线涸水皆系乱石填阻若非天雨旬日则水不盈尺势必从下流筑隄截壅蓄水丈余方可顺流拽运然须逐路筑隄蓄水始能前进若遇大石阻挡又必多用石匠凿去相地形之髙下用转移之权变事难程限此上筏之难三也宪行驳查不得不据实申报又据遵义县申报县属原无产木不致隐匿印结申报各等情到府该卑府覆看得采取楠木奉督抚两院驳查今据真安桐梓绥阳仁懐四州县回报前因并遵义县不致隐匿印结等因到道该本道覆看得真绥桐仁四州县造报楠木根株并陆续转江以及需用人夫钱粮等项逐欵登答前来覆核其木株之多寡册内已各称某地产几株长若干围圆若干矣覆核其水陆运之所经册内已各称从某至某矣独是每株大小应用夫数并估计口粮盐菜既无成例可以折衷惟有伏候宪裁酌夺等因到司该本司查看得楠木乃
　　钦工之必需也蜀当繁庶之时培植颇多奈自蹂躏之后濵水州郡及道路平坦之地人迹所到无不焚燬殆尽且二十年来荒草茂盛以致佳木凋落故梁栋之材絶为稀少本司自奉行后仰遵部限屡催查报奈各属具报十无一有即再三严驳不过愿具甘结今幸催到遵义道查报树株长径尺寸前来窃幸可答部命但虑深山大箐峭壁悬崖人迹从来罕到距水最为隔逺现在踏勘犹号艰难则将来伐运之费诚不易为力也除各属具结严驳合将遵义道所报树株册籍呈报宪裁具
　　题等因到【臣】据此该【臣】看得部行需用楠木事闗
　　钦工何敢草率溷覆业经【臣】咨部展限在案实因蜀罹兵燹之后即巨树良材咸遭焚伐且无培植求其千百年长养拱抱堪为
　　朝廷梁栋者诚不能如当年之可指画而得也臣查蜀志所载马湖永播素产楠木屡经严檄驳催今据署布政司按察使司李翀霄造报遵义府属查勘树株尺寸夫匠钱粮数目前来其树株之果否合式堪充
</div>
    <div class="pagination">
<a href="四川通志_page80.html">上一页</a><span>...</span><a href="四川通志_page76.html">76</a><a href="四川通志_page77.html">77</a><a href="四川通志_page78.html">78</a><a href="四川通志_page79.html">79</a><a href="四川通志_page80.html">80</a><span class="current-page">81</span><a href="四川通志_page82.html">82</a><a href="四川通志_page83.html">83</a><a href="四川通志_page84.html">84</a><a href="四川通志_page85.html">85</a><a href="四川通志_page86.html">86</a><span>...</span><a href="四川通志_page82.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
