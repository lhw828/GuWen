<!DOCTYPE html>
<html>
<head>
    <meta charset="UTF-8">
    <title>河南通志 - 第 255 页/共 276 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>河南通志 - 第 255 页/共 276 页</h1>
    <div class="content">　　郑其显女沈垓妻刘氏贡生王道宏妻余氏庠生杨家训妻侯氏俱商丘人闻城陷皆自缢
　　刘朴妻司氏工部郎中沈试生母王氏庠生刘浩妻侯氏张仰竒妻章氏庠生张乃浩妻王氏陈盛典妻宋氏庠生沈防妻李氏燕景召妻张氏俱商丘人被贼掠皆骂贼而死
　　田作浃妻杨氏商丘人城陷同妾王氏负姑匿破屋中并缢梁上贼见二尸辄去姑赖以全
　　张守孝妻曹氏宁陵人夫卒挥去衰绖曰吾不能为服愿从张郎于地下自缢死
　　薛念妻牛氏鹿邑人城破被执骂贼死
　　何登仕妻马氏鹿邑人夫卒兄登第欲乱之不从毒挞几毙缢而死其衣万线纫之
　　庠生张效龄妻王氏刘月桂妻鲁氏刘步云妻杨氏周诗妻杨氏于锦妻李氏俱考城人皆割股疗姑疾
　　曹顺姑永城人许字刘源浩年十四未嫁源浩殁自缢者三后孝事舅姑守节四十六年卒
　　段然升妻孙氏王世逺妻焦氏姜承徳妻郝氏谷苗□妻黄氏张肇基妻孙氏俱考城人皆夫死自尽
　　李杲妻赵氏考城人被掠骂贼被缚树射死郭二妻白氏考城人遭凶暴强奸不从被勒死李目妻张氏商丘人崇祯壬午城破为贼所执骂贼不屈死目登
　　国朝顺治丁亥进士官侍讲氏赠孺人
　　皇清张郿妻侯氏鹿邑人年十九适郿郿病不能成礼
　　依姑而处夫卒伏尸恸哭乗间缢死
　　庠生王賔妻翟氏宁陵人夫卒氏方二十一嵗孀居七十余年寿终九十七嵗
　　赠大学士宋沾侧室丁氏商丘人沾为福山令病卒沾母田氏妻张氏寻相继逝时沾父年已九十家徒壁立氏出簪环以奉甘防家有五防未塟氏襄之无废礼子权甫八嵗昼则就外傅夜则自督之权或倦就寝氏泣曰予冀孤之立故隠忍以俟今不说学予何望不如早从尔父于地下权感泣力学卒为名相氏赠太夫人
　　张鹄妻张氏宁陵人于归二载夫殁氏年十九欲自殉舅姑劝止抚孤成立守节八十四年寿终一百三嵗
　　王长年妻曹氏商丘人年十四归长年夫已病笃居三月夫殁姑欲送归曹截髪自誓曰此身已入王门不知其他若强我归便速毙矣苦节终身邢大姐山西绛州民邢起太女流寓鹿邑马丘铺年十六隣凶完月生窥其父母俱出入室求奸女坚拒不从被勒而死
　　司防杨东明侧室丘氏虞城人年十九东明卒亲自纺绩嵗成布数十疋以施无告遵夫遗嘱忠孝训子后以子春育贵封太安人顺治十年　旌表周蕴香太平营叅将周祺女本辽东人其父寓商丘九嵗随父官宁夏同官金某聘为媳金调广东阻防为子别娶寄书周改适氏曰父母有成命惟有一死明吾志耳遂不食死
　　赵邦昌妻张氏睢州人夫殁纺绩以奉孀姑教育遗腹子方弼成明经守节终身
　　胡询妻孙氏虞城人夫殁氏年二十自缢死张珽妻王氏考城人夫殁抚侄承祧守节终身徐氏女商丘人许字赫连勋年十七未婚勋死氏闻自缢知县周宗义髙其节令与勋合穴里人乃相望而塟
　　庠生沈誉妻常氏商丘人年十九夫殁遇难流离备尝艰苦无子止一女守节六十九年
　　郑履仁妻杨氏宁陵人夫殁遗孤五龄纺织以佐诵读孝事孀姑姑卒殡塟如礼守节终身
　　孟见龙妻李氏虞城人夫殁遗孤庭训甫三月舅姑在堂氏养老抚防备尝艰苦守节终身
　　余廷梅妻徐氏睢州人夫殁时有两月防子未几殇立嗣以延夫祀守节终身
　　贾成仁妻周氏商丘人夫殁抚孤守节终身袁侗妻王氏睢州人夫殁无子抚侄承嗣守节终身
　　戴注妻周氏虞城人夫卒遗子天祉尚襁褓稍长织纺佐读训子成名守节终身
　　张铎妻荀氏考城人年十八归于铎偶采秫田中隣人韩可元者艶其色邀其党王璧尾妇后璧故美少年可元觊妇心动而已持之以求奸氏大呼坚拒不从可元拉之仆屡仆屡起衣条条裂手足伤折陷地尺许终不失节被勒死悬之树时盛暑阅月余始检騐肤色如生扶之僵立不仆田兰芳作传见艺文
　　封副使汤祖契妻赵氏睢州人明崇祯壬午流贼防归徳势及睢氏先命子斌从伯父贲皇读书北郭外斌依依不忍去辄叱遣之已而睢城果陷急语祖契负其姑匿芦菼中获免氏遂投缳家人解之复从井井水浅又出之氏怒曰我累世名门义不茍全言未毕贼已至环刃相向氏大骂不絶口遂遇害后以子斌贵赠太恭人顺治十七年　旌表
　　贺文辉妻王氏柘城人夫殁遗孤应徴在襁褓朝夕督课得游乡校守节四十八年顺治十二年旌表
　　栁州知州袁大徳侧室张氏睢州人年十八夫殁生子天秩甫数月恩勤抚育朝夕督课有丸熊画荻之遗后天秩成进士仕司李封太孺人俭约如故守节四十三年顺治十五年　旌表
　　庠生黄克家妻赫氏宁陵人夫殁遗孤维塽甫三嵗抚教成立得游乡校旋又亡复课孙弱冠游庠守节五十九年顺治十八年　旌表
　　杨定逺妻何氏夏邑人夫殁无子誓以身殉舅姑防衞偶疎遂自缢死于夫柩前康熈十年　旌表朱惠妻何氏夏邑人夫殁未殓乗隙以尺练自缢死于夫尸之侧于康熈十年　旌表
　　庠生贾洪勲妻杨氏夏邑人夫卒欲殉姑曰幸有身若得男宗祀可无陨后卒堕竟自缢死于康熈二十二年　旌表
　　侯方来妻李氏商丘人大司农恂冡媳夫卒氏年二十二孝事翁姑抚养其夫防弟弱妹婚嫁从厚而身粗食纺绩守节五十四年康熈二十五年旌表
　　司士彦妻刘氏夏邑人夫殁以带自缢死于夫尸之侧康熈二十二年　旌表
　　庠生乔宏钺继妻曹氏媳成氏解氏宁陵人宏殁曹氏年十九事舅姑以孝育前子如己出二子尔聪尔喆相继殁同媳成氏解氏抚立诸孙一门三节康熈三十二年　旌表
　　李佩妻张氏永城人佩逺出强暴陈尧强奸不从遁去氏羞愤自缢死于康熈三十二年　旌表傅常美妻张氏永城人隣凶武四乗常美逺出强奸不从被殴而死于康熈三十五年　旌表李三姐商丘人李春茂室女强暴李大成强奸不从被勒而死于康熈三十八年　旌表
　　王霔妻岳氏柘城人夫殁事舅姑克尽孝道家贫纺绩以供甘防舅姑殁哀毁骨立殡塟悉尽礼守节四十一年康熈四十三年　旌表
　　袁山妻符氏睢州人夫殁子甫生未几殇取侄为嗣塟翁尽礼抚嗣子成立守节二十八年康熈四十三年　旌表
　　王珩妻刘氏柘城人夫殁遗孤正吉甫三月氏纺绩度日教子成立守节四十四年康熈四十三年旌表
　　监生叶增焕妻郭氏商丘人夫殁遗孤汉封甫五嵗矢志坚守苦节三十一年康熈四十五年　旌表
　　庠生宋陆妻崔氏商丘人夫卒遗孤吉金才六龄恩勤抚育俾克成立终身缟衣素食足不逾阈外守节五十一年康熈四十八年　旌表
　　监生李徴妻范氏商丘人夫殁善奉舅姑防塟尽礼教孤子成明经守节三十四年康熈四十八年旌表
　　袁宗炜妻董氏睢州人夫殁时长子方六嵗次甫三嵗教子读书辄至丙夜家人劝氏少寛氏云自幼不可令骄惰此是成人根本训勉益力后其子钟彪为名孝亷守节四十七年康熈十二年　旌表
　　张盛治妻任氏宁陵人夫殁抚遗腹子克令成立奉孀姑恪遵妇道守节四十八年康熈五十二年旌表
　　髙烈妇翟氏商丘人强暴牛中亮求奸不从以防砍氏两肋而死于康熈五十一年　旌表
　　蒋松姐永城人蒋名世女已字未婚闻夫病故絶粒不食其母极力防衞松姐乃复食以慰亲心伺母防衞稍疎投缳自缢死于康熈五十九年　旌表
　　庠生李堂妻王氏柘城人夫卒孝事孀姑姑病吁天请代姑殁以首触柱内外称其纯孝教子义方俾克成立守节三十四年康熈五十九年　旌表宋之戴妻贾氏商丘人夫殁孝事孀姑抚育防子迨两子相继病殇抚侄承祧如同己出守节三十五年康熈五十九年　旌表
　　监生张瓆妻顔氏鹿邑人夫卒矢志守节教子极严康熈五十九年　旌表
　　董位妻王氏永城人服侄董某强奸不从自缢死于康熈六十年　旌表
　　庠生李坤妻陈氏夏邑人夫卒遗孤炌甫周嵗及长朝夕督课后炌为汝宁训导欲表扬其母氏闻之曰夫死守节义也借以邀奬是沽名也乃止守节六十一年雍正三年　旌表
　　张大亨妻李氏商丘人夫死于闯贼氏欲以身殉念孀姑弱子防防无依矢志坚守备尝辛苦晩年训孙登贤书守节五十年雍正三年　旌表司马致继妻晋氏商丘人本农家女素习勤俭归司马后恪遵妇道夫病笃鬻衣延医夫殁抚三嵗孤儿守节三十九年雍正三年　旌表
　　庠生窦容端妻梁氏柘城人夫疾革以善事翁姑为嘱氏以妇道兼子道出簪珥为菽水之奉严训嗣子动遵礼法守节三十一年雍正三年　旌表张斌妻刘氏鹿邑人夫殁无子家贫缝纫为生奉养翁姑甘旨无缺人共称其贤雍正三年　旌表刘玉麟妻申氏夏邑人夫殁矢志坚守事孀姑抚孤子俱克尽其道苦节四十二年雍正三年　旌表
　　武举贾志嶷妻阎氏商丘人夫殁姑患痈氏朝夕调治虽值严冬每夜必起数次衣不解带者六年姑殁丧塟尽礼守节四十一年雍正三年　旌表监生成遴妻王氏永城人夫卒以侄为嗣鬻簪珥供姑甘旨守节四十四年雍正三年　旌表张萃妻李氏鹿邑人夫殁守节自誓教子义方克成令名守节三十七年雍正三年　旌表
　　庠生侯湛妻李氏商丘人夫染血疾汤药必亲甞及殁氏综理家务严正有法事翁姑膳必躬亲务致丰洁翁姑称其孝守节五十九年雍正三年旌表
　　监生刘官宪妻李氏夏邑人于归九月而宪殁事姑尽孝立犹子承继恩勤倍至守节三十九年雍正三年　旌表
　　谢琏妻王氏夏邑人夫卒姑老子幼殚心孝养姑殁竭力营丧悉遵礼法寿八十一嵗守节五十二年雍正三年　旌表
　　庠生丁时亨妻宋氏永城人夫殁舅姑俱年老子方周嵗坚以养老抚孤为己任守节四十年雍正三年　旌表
　　范昭妻赵氏虞城人夫殁子鹤龄甫三月氏矢志坚守俾克成立苦节四十八年雍正三年　旌表刘士清妻张氏鹿邑人于归六年士清病卒无子女氏日夜织纺以守志雍正三年旌表
　　庠生乔长栢继妻朱氏商丘人夫卒遗孤三嵗元配田氏所出氏抚飬如己出善事孀姑姑卒殡塟悉遵礼法守节四十一年雍正三年　旌表唐綖妻郭氏睢州人年十九夫卒抱弥月孤依母氏居一十五年后归课子读书织纺以供膏火训诲尤严子维襄登甲辰贤书守节五十年雍正四年　旌表
　　张瑾妻章氏夏邑人明末瑾骂贼遇难氏寻夫尸殡塟忍死抚孤教子成立苦节十八年及卒乡里慕其夫妇节义刻石基前雍正四年　旌表何公抡妻程氏夏邑人于归未及一载夫殁投缳再三翁姑劝慰乃止取叔氏子为嗣以继夫祀守节二十六年雍正四年　旌表
　　时康年妻丁氏永城人夫殁后止遗一防子翁姑相继而逝无伯叔之亲经营丧塟心血为枯守节三十一年雍正四年　旌表
　　王元思妻张氏永城人夫临殁忽苏若有欲言氏防其意取耳环纳一于夫袖中曰异日相见以此为质言讫夫暝目氏即剪髪矢志守节五十五年雍正四年　旌表
　　张中域妻王氏虞城人事继姑不失妇道夫殁抚孤鉴秋克成令名守节三十六年雍正四年　旌表
　　燕大成妻周氏商丘人夫殁姑以痛子故发狂疾家人莫敢近氏进饮食姑刃其肩不避又刃其背血流至踵终不避卒笑而食之乡里称其节孝守志四十三年雍正四年　旌表
　　叶贞女商丘人防字宋齐勇未婚而齐勇亡女闻讣往吊誓不复归孝事舅姑抚养嗣子苦节十年嗣子复殇氏伤夫祀斩絶闭粒七日死雍正四年旌表
　　彭宪妻杨氏夏邑人夫卒孝奉翁姑生养死塟诚敬尽礼义方教子家声不坠守节四十三年雍正四年　旌表
　　赵秉桂妻陆氏永城人家贫无立锥地织纺拾薪佐夫买田数亩夫卒尽鬻以供塟事仍纺织教子克成令名守节三十九年雍正四年　旌表庠生李宗续妻张氏柘城人夫卒忍泣奉侍翁姑及殁营办殡塟不以贫废礼训饬孤子毋堕先人遗绪守节五十二年雍正四年　旌表
　　王邦进妻梁氏永城人夫卒家极贫纺织以供菽水迨姑年八旬氏亦逾六十劳苦之事不假子媳尝云一息尚存事姑不敢懈也守节四十二年雍正四年　旌表
　　戴超贤妻孙氏夏邑人年十七于归未及一载夫殁即日自缢于雍正四年　旌表
　　田蘅妻宋氏商丘人夫卒矢志不渝值嵗荒织纺易粟以养翁姑育孤子守节三十一年雍正四年旌表
　　许来鳯妻刘氏商丘人夫殁抚遗腹子朝夕训诲以成令名守节三十一年雍正四年　旌表司嘉友妻王氏夏邑人夫殁事姑至孝教子以义方守节七十二年寿九十二嵗雍正四年　旌表庠生张钊妻陈氏鹿邑人钊卒氏年十八无子立嗣承祧午夜篝灯纺绩易粟以奉翁姑延师课子克令成立守节四十二年雍正四年　旌表孙来朋妻刘氏夏邑人夫殁抚遗腹子克令成立家贫竭力奉养翁姑守节四十三年雍正四年旌表
　　郭岱妻纪氏夏邑人年十九夫殁遗孤弥月夭继犹子万善承祧教育成名守节三十二年雍正四年　旌表
　　王可宗妻张氏永城人夫殁长子六嵗次甫四嵗竭力保防稍长就傅归必令背诵所读书有凝澁即加笞责年已六十余矣与姑张氏嫂梁氏称一门三节云雍正四年　旌表
　　周绍绪妻孔氏柘城人夫殁躬执妇道训子成名守节三十一年雍正四年　旌表
　　韩婣行妻牛氏鹿邑人于归二载夫殁矢志坚守苦节四十三年雍正四年　旌表
　　郭峄妻王氏夏邑人夫卒遗孤三人氏朝夕绩纺延师教诲孀姑在堂孝养无缺迨殁尽礼营塟守节五十七年雍正四年　旌表
　　毕振姬妻解氏商丘人夫卒事姑立嗣子以承祧父母讽之再醮不听兄私受他聘以诱之氏怒誓不归宁里中刋毕节妇传雍正四年　旌表监生王璜妻许氏夏邑人夫殁抚育防子俾得成立凡亲族之无力婚塟者悉捐资周济守节三十二年雍正四年　旌表
　　庠生张鏕妻司氏夏邑人夫殁遗孤才七月氏恩勤鞠育至十六嵗而殇投缳三次翁姑劝慰乃止立犹子汝竒以承嗣抚之如己出守节六十年雍正四年　旌表
　　牛宾兴妻刘氏夏邑人夫卒事姑抚子孝慈兼尽守节六十二年雍正四年　旌表
　　李金式妻髙氏永城人夫死之日翁姑亦抱病家贫典衣以殓兼奉翁姑汤药辛苦备至守节二十八年雍正四年　旌表
　　髙云程妻冯氏商丘人夫夙染痞疾氏百计调治夫殁守节三十五年雍正四年　旌表
　　杨眉妻崔氏柘城人夫卒舅姑相继谢世典衣营塟立侄为嗣日以学正人行正事为训守节五十五年雍正四年　旌表
　　庠生崔有壬妻陈氏夏邑人夫殁抚遗腹子俾令成立守节三十九年雍正四年　旌表
　　司克成妻程氏夏邑人夫殁矢志坚守事姑训子苦节四十三年雍正四年　旌表
　　翁振武妻范氏商丘人夫患血症汤药必亲尝夫殁一恸几絶矢志守节养亲抚孤三十八年雍正四年　旌表
　　监生刘士铭妻李氏夏邑人夫殁矢志坚守事姑孝教子严守节三十一年雍正四年　旌表曹裔妻胡氏永城人夫殁遗孤在襁褓防防无依胡事姑则为子教子则为父守节三十年雍正四年　旌表
　　樊完防妻程氏夏邑人年十七夫殁家贫孝养翁姑皆从十指出守节二十八年雍正四年　旌表封得印妻李氏睢州人夫卒昼夜织纺以养孀姑姑殁殡塟如礼家常乏食其子辍学而泣氏勉之曰片时饥不能忍岂能做得大事其子特锡勉学益力入州庠守节七十年雍正五年　旌表庠生封特锡妻刘氏睢州人夫殁抚育遗孤嵗荒鬻簪珥以奉姑自啖糠粃终日不得一饱姑李早孀刻苦至年九十余氏朝夕奉侍勤苦如一日及姑殁氏哭泣饮食俱废遂不起封氏两世节妇而氏尤以孝称守节四十三年雍正五年　旌表张珍妻苖氏商丘人强暴叶振翼窥其翁姑与夫并出外欲强奸之不从遂被杀翼问拟抵于雍正五年　旌表
　　监生张方防妻王氏夏邑人夫殁遗孤三月氏抚孤语人曰此夫之脉妾之命也未几痘殇氏乃从容归宁拜其父母饮酖而死距夫之亡仅十有七日雍正五年　旌表
　　彭承禹妻张氏夏邑人夫殁遗孤始弥月旋遭流防之乱委曲保全训子成名未几病故再抚孤孙教育成立守节六十年雍正五年　旌表
　　魏栋妻马氏睢州人夫殁乏嗣取侄绍稷承继抚育如己出孝事翁姑备极色养守节三十七年雍正五年　旌表
　　武生张右文妻周氏睢州人夫殁无子立侄鉽以延夫嗣事翁姑先意承志殁后痛哭成疾里人称为孝妇守节五十一年雍正五年　旌表
　　赵文华妻袁氏夏邑人夫卒矢志抚孤翁姑在堂恪尽孝道守节三十三年雍正五年　旌表殷氏女鹿邑人许配孙芳芳择吉亲迎忽病殁女闻讣絶食欲奔丧父母阻之更衣自缢死于雍正六年　旌表
　　庠生张奕峵妻李氏鹿邑人年十九奕峵病卒生女弥月翁姑皆逾八旬氏竭力奉养守节五十八年雍正六年　旌表
　　刘宗印妻张氏夏邑人年二十一夫殁仰事俯育备尝艰苦守节二十四年雍正六年　旌表庠生程梦鹤妻郭氏夏邑人夫殁训子成名守节三十六年雍正六年　旌表
　　赵镛妻呉氏睢州人年十九夫卒抚遗孤稍长择师训课克令成立守节五十九年雍正六年　旌表庠生张铣妻梁氏鹿邑人夫殁孝事翁姑抚育三子家贫薪水皆取办于十指守节三十四年雍正六年　旌表
　　涂以诚妻呉氏鹿邑人适夫二年而寡无所出纺绩以奉孀姑雍正六年　旌表
　　丁之盘妻黄氏永城人二十而寡与祖姑相依抚两月孤鞠育倍至子成立后复夭更教弱孙守节五十二年雍正六年　旌表
　　庠生何梦防妻冯氏夏邑人夫卒舅姑年老拮据为夫弟授室取犹子以承宗祧俾克成名守节三十七年雍正七年　旌表
　　李宗洤妻刘氏夏邑人夫殁遗孤仅八月教养成立甫授室而子媳偕亡复抚孤孙守节六十一年雍正七年　旌表
</div>
    <div class="pagination">
<a href="河南通志_page254.html">上一页</a><span>...</span><a href="河南通志_page250.html">250</a><a href="河南通志_page251.html">251</a><a href="河南通志_page252.html">252</a><a href="河南通志_page253.html">253</a><a href="河南通志_page254.html">254</a><span class="current-page">255</span><a href="河南通志_page256.html">256</a><a href="河南通志_page257.html">257</a><a href="河南通志_page258.html">258</a><a href="河南通志_page259.html">259</a><a href="河南通志_page260.html">260</a><span>...</span><a href="河南通志_page256.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
