<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 590 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 590 页/共 698 页</h1>
    <div class="content">上镌古刹五行寺万历四十一年三月重修十五字孤舟寺无考原里二泗近张家湾有佑民观中建 
玉皇阁醮坛塑河神像嘉靖十四年道士周从善乞宫观名赐今额名其阁曰钖禧万历十年灵壁侯 
汤世隆复新之通州志臣等谨按里二泗佑民观本朝顺治八年世祖章皇帝临幸其地赐帑重修原 
王嘉谟里二泗东皇祠下作柽桐发春华蔼蔼照中圃杳渺平湖润孤帆逗新雨中流见古祠松云澹 
群树举酒酬芬芳村巫起屡舞雪消蕨初绿苹香鱼正乳但醉不须辞此乐真堪取蓟邱集增汤显祖 
登张湾里二泗道院髙阁诗弭舳聚氤氲躧舄凌晖皎旅积方此舒波情亦堪绕榛邱见蒙密重关思 
窈窕况此羽人居青荧满幽眺双扉永平直层楼迥飞矫陵岳翠西矗河渠白东淼幢樯密林树伊优 
轧鱼鸟封畛四如画岐术纷可了非经灞陵役复异河阳绕如何帝乡云悠然暎江表玉茗堂集原孤 
山在州东四十里四面平旷一峰独秀因名靖难初李景隆攻北平燕王自大宁还至孤山列阵于白 
河西即此方舆纪要臣等谨按孤山髙二十余丈与三河县交界处原马中钖登孤山书实峰寺壁诗 
禅宫金碧照林邱人道重经内监修鹤扰下听僧说法犬嗥知有客来游山腰石润初过雨碑额苔深 
不记秋若少簿书催我去放歌于此十旬留东田漫稿原永济寺唐贞观中建明弘治间重修善通寺 
辽干统二年建隆兴寺金天会七年建三寺俱在富河乡永庆寺金大定中建宝林寺元大德初建寿 
安寺辽天庆十年建三寺俱在孝行乡宝光寺旧名法华寺元大德元年建在城西南次渠荘通州志 


臣等谨按永济寺在双桥非富河乡善通寺即普通寺与隆兴寺俱在富河乡永庆寺在窦家荘宝林 
寺在大东家荘寿安寺在王近疃俱隶孝行乡宝光寺在次渠荘均多圮废补范钦出都宿永济寺作 
落日促行辀停林赋远游霜乌惊不定冰壑冻仍流世态徒青眼风尘易白头好凭今夜月流影入皇 
州天一阁集原漷县在州城南四十五里明一统志臣等谨按通州漷县旧境于顺治十六年省入州 
原书别漷为一县今既裁并谨附载通州简末原在漕河之三里漕河图志原县本汉泉山之霍村镇 
辽毎季春弋猎于延芳淀居民成邑就城故漷阴镇后改为县在京东南九十里辽史原漷县汉泉州 
地辽太平中改为漷阴县金因旧名清类天文分野之书原元初为大兴府属县至元十三年升漷州 
割大兴府之武清香河二县来属元史原明初复为县属通州寰宇通志増漷县汉泉州地辽初为漷 
阴镇后升为漷阴县以在漷河之南也元至元十三年改漷州属大都路明初复为县改顺天府属编 
户十五里本朝顺治十六年裁并通州方舆纪要臣等谨按通州志附载漷邑职官年表自本朝顺治 
十六年以前俱有姓名可据至十六年知县郑骏以其地狭人稀申请裁并遂于是年改并通州畿辅 
通志作九年误原县旧无城郭正德初知县郭梅始筑土城周围二里嘉靖二十二年增修之门四北 
拱阙南迎薫东临津西通都万历四年始甃以砖周围六百二十三丈髙一丈八尺雉堞一千一百八 
十三濠深一丈阔二丈五尺崇祯八年知县涂应召增髙五尺阔五尺漷县志臣等谨按县城今尚存 
康熈三十六年设州判一员驻札其地兼理廵检河工之事原呉莱漷州诗数株杨柳弄轻烟舟泊漷 
州河水边牛羊散野春草短敕勒老公方醉眂吴渊颖集原陈秀氏漷州望占北居庸诸山作古北居 
庸一望中风沙满眼乱芙蓉曦车夜转昆仑脊华盖阴移太乙峰金口水流终到海玉泉云起又从龙 
两京形胜今如此可拟秦关百二重寄情稿原蒋山卿漷县晩行作漠漠平沙阔荒荒白低朔云孤鴈 
度昏树乱鸦栖戍鼔听犹隔村烟望欲迷斗山有戍马怜尔尚征西南泠集原顾梦生漷县行入城半 
里无人语枯木寒鸦几茒宇萧萧酒肆谁当垆武清西来断行旅县令老嬴犹出迎头上乌纱半尘土 
问之不答攒双眉但诉公私苦复苦雨雹飞蝗两伤稼春来况遭连月雨县城之西多草场中官放马 
来旁午中官占田动阡陌不出官租地无主县中里甲死诛求请看荒坟遍村坞疣赘录增卞永吉漷 
县舟中作征帆缘潞转别马忆骄嘶前路方疑远乡关渐欲迷岸平沙水频回首荒村鸡尽栖来远堂 
集原县旧治在城南隅元升为州迁于河西务至正间复移旧地改立于城东北隅洪武五年复为县 
仍旧治儒学旧在县东南河西务洪武四年迁于县治西北隅永乐四年教谕杨溥葺之正统七年知 
县王文复葺之天顺八年知县贾贞复葺之有刑部侍郎董方碑记漷县志臣等谨按县旧治及儒学 
今废原岳文肃公正祠在文庙东嘉靖十年敕建春秋二仲月上丁以少牢致祭漷县志臣等谨按岳 
正祠今圮原辽统和十二年正月朔漷阴镇水漂溺三十余村诏疏旧渠辽史圣宗纪原干统四年十 
月凤凰见于漷阴辽史天祚帝纪原元延佑二年正月发卒浚漷州漕河元史仁宗纪原泰定四年正 
月筑漷州护仓堤元史泰定帝纪臣等谨按护仓堤今尚存原天历二年四月浚漷州漕运河元史文 
宗纪原掲傒斯以年七十致事去诏遣使追及于漷南召还撰明宗皇帝神御殿碑文成赐楮币万缗 
白金五十两中宫所赐白金数亦知之黄文献集原白河濵有长陵营马头店白浮圈曹家荘诸堤铺 
皆运河必经之道漷县志臣等谨按长陵营等堤铺在白河西岸村庄堤岸今俱完整原泗河在漷县 
东四里即运河也四水会流故名泗河一发源自塞外东流经密云县与潮河川合流注通州城东北 
入白河即通州潞河也一自塞外西流入白洋口经榆河下流沙河由顺义南界至通州城东北入白 
河即通州富河也一发源于昌平白浮村神山泉出西南汇为四湖东入都城积水潭入宫墙太液池 
南至玉河桥由东南大通桥迤东入庆丰等闸即通会河入白河一自都城右安门外草桥流入南海 
子东出宏仁桥由水南新河至张家湾板桥入白河总名运河亦名白河长安客话臣等谨按泗河即 
运河在漷县旧城东三里原漷河在县西一名新河自卢沟河分流至县界析而为三其正河为漷河 
东入白河其一为新荘河南流入武清县界其一为黄沤河东注马家荘之飞放泊各去县十里方舆 
纪要臣等谨按漷河今名新河在漷县城西二十五里原马家荘飞放泊在县城北八里南新庄飞放 
泊在县南二十五里栲栳垡飞放泊在县西南二十五里漷县志臣等谨按飞放诸泊俱堙废原天津 
桥俗呼新河店桥元总管郭汝梅建在县西北二十五里漷县志臣等谨按天津桥久废原枣林在县 
西北元致和元年上都兵破通州雅克特穆尔与战于檀子山之枣林败之至正十八年山东贼毛贵 


等攻漷州至枣林败元兵遂略柳林逼畿甸檀子山或曰县境小阜也方舆纪要臣等谨按辽东军破 
通州雅克特穆尔撃之皆渡潞水走元史明言战蓟州之檀子山又云战于檀子山之枣林盖蓟为辽 
东孔道辽东军败故追战于此若漷县在通州之南枣林在县西北辽东军未尝经其地且今漷县亦 
无所谓檀子山者是以蓟之枣林为漷之枣林方舆纪要致和元年一条误当辨也原桞州在县公元 
至元十八年如漷州又如柳林是后以柳林可游畋之地建行宫于此方舆纪要原至正十五年三月 
毛贵犯漷州至枣林枢密副使达国珍战死遂略柳林元史顺帝纪原毛贵略柳林刘哈喇布哈时为 
同知枢密院事奉诏以兵拒之战于柳林大捷贵众悉溃退走元史本传臣等谨按柳林在漷县公元 
时行宫遗址无考原出左安门东南行四十里石桥长二十五丈曰宏仁桥桥东碧霞元君庙西向临 
桥元君祠在北京日加广麦荘桥北曰西顶草桥曰中顶东直门外曰东顶安定门外曰北顶盛莫如 
宏仁若岁四月十八日传是元君诞辰士女进香鸣金号众四十里道相属也帝京景物略原天顺七 
年四月新建宏仁桥成桥在南海子东墙外旧名马驹桥水自城西南经南海子出岁以木为桥水涨 
即冲去徃来者病渉上悯之发帑金数万改建石桥因命阁臣李贤陈文彭时徃观焉贤言工役浩大 
莫若用军士一月人给银一两则力齐而功易完从之桥成改名宏仁命贤为碑记明英宗实录臣等 
谨按宏仁桥亦名马驹桥乾隆三十八年奉敕修易九洞为七洞概甃以石复命葺碧霞元君庙三十 
九年春落成皇上亲诣瞻礼有御制诗记勒于石正殿御书额曰广生利济联曰仁泽布东方庆贻佩 
韣灵风护南苑惠普成梁东岳殿御书额曰神皋钟秀联曰木德盛于东自南布化山宗冠维岳因渎 
资仁玉皇阁御书额曰泰钧宣泽阁下供太乙真人御书额曰众妙真枢联曰藜杖照曾辉秘阁莲舟 
坐可济仙源増御制重修马驹桥碑文水自南苑出者二其南源曰团河出南苑墙东南酾为凤河又 
东涤永定之浊由大清河以归海向固疏治之矣其北源曰一亩泉出新衙门北屈曲东南流径二闸 
凉水河自北来会之凉水河者出右安门西南凤泉东流径万泉寺分为二其一南径草桥曲折东注 
一自北径广恩寺曲折东注至永胜桥复汇为一东南流循南苑缭垣而东至小红门之西入苑墙东 
南径沙底桥折而南与一亩泉合又南而东至鹿圈村三海子以上之水自西南来注之又东南流穿 
苑垣而出逶迤至张家湾入运河是水之初出苑垣也潆演歕欱千溜一趋瓴如矢如回激弗止则有 
巨梁揵之曰马驹桥桥建自胜国岁渝寖以圮壊农旅交病石陁入水水梗或溢出妨民田庐而中涩 
则旁淤间塞水所由道益不可以不亟治乃命将作相视因其旧材撤而新之纵之得丈二十有五横 
之得尺亦二十有五为孔洞者七视昔制虽少陿而壮固有余工始于乾隆三十八年之春越其冬落 
成夫治水者必溯其源由源而及其支流条派剔之鬟之乃可以不紊今一亩泉源委既已刬治而凉 
水河所径漫流积潦寖成沮洳爰自凤泉至马驹桥浚河八千余丈修葺桥闸凡九新建闸五即以浚 
河之土于右安门外筑甬道一千余丈以便行人具河旁稻田数十顷既垦且辟益资灌溉之利而兹 
桥实下游关键畅尾闾以利导之尤施工之弗可已者若前代著述家睫视臆论妄以玉泉傅合南海 
子之水舛错纠纷至可嗤笑曩赋海子行曾详着其说兹因所司请记复为铨治水道大略俾方来图 
经舆记知所考据而若河若涂若桥皆王政之大端所系綦巨毋废毋坠诚有司所当务书之碑用示 
来许増御制重修碧霞元君庙碑记马驹桥南不数武故有庙以奉碧霞元君桥既颓圮庙亦陊薉弗 
治岁癸巳饬工建桥并命缮葺其庙踰年落成崇殿杰阁自门达庑采雘涂垩翼然改观是固神所凭 
依礼不可以不称也粤稽岱宗秩祀着在经训而碧霞元君之名号惟出于道书他无所考推阐其义 
盖以岱居木位其色惟碧而东方主生一本乎坤元之资生万物故有元君之称亦若古所称后土为 
富媪者其宰化育物肸蠁斯着则世之奔走崇礼也固宜而是庙傅桥而建阅岁滋多若与桥相为兴 
废者桥既复旧则庙之鼎而新之亦其宜也或者疑神祠所在多有讵必是庙焉凭之而亟亟严奉为 
</div>
    <div class="pagination">
<a href="钦定日下旧闻考_page589.html">上一页</a><span>...</span><a href="钦定日下旧闻考_page585.html">585</a><a href="钦定日下旧闻考_page586.html">586</a><a href="钦定日下旧闻考_page587.html">587</a><a href="钦定日下旧闻考_page588.html">588</a><a href="钦定日下旧闻考_page589.html">589</a><span class="current-page">590</span><a href="钦定日下旧闻考_page591.html">591</a><a href="钦定日下旧闻考_page592.html">592</a><a href="钦定日下旧闻考_page593.html">593</a><a href="钦定日下旧闻考_page594.html">594</a><a href="钦定日下旧闻考_page595.html">595</a><span>...</span><a href="钦定日下旧闻考_page591.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
