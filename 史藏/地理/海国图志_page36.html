<!DOCTYPE html>
<html>
<head>
    <meta charset="UTF-8">
    <title>海国图志 - 第 36 页/共 91 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>海国图志 - 第 36 页/共 91 页</h1>
    <div class="content">而已 作 景教绩考
回回之先 即默得那国国王穆罕默德 四译馆考作二罕蓦德
生而灵异 臣服西域诸国 尊为别谙拔尔 华言天使也 而天方
古史称阿丹 奉真宰明谕 定分定制 传及后世 千载后洪水泛
滥 有大圣努海 受命治世 使其徒众四方治水 因有人焉 此
去阿丹降世之初 盖二千余岁 后世习清真教者 乃更衍其说
曰阿丹传施师 师传努海 海传易卜剌欣 欣传易司马仪 仪传
母撒 撒传达五德 德传尔撒 尔撒不得其传 六百年而后 穆
罕默德生 命曰哈听 犹言封印云 俱见天方古史
又言国中有佛经三十藏 自阿丹至尔撒 凡得百十有四部
如 讨刺特 降与母撒之经名 则逋尔 降与达五德之经名
海 国 图 志 下引支纳 降与尔撒之经名 皆经之最大者 自穆罕默德按经六
千六百六十六章 名曰 甫尔加尼 此外为今清真所诵习者 又
有 古尔阿尼之宝命真经 特福西尔噶最之噶最真经 特福
西尔咱吸堤之咱希德真经 特福西尔白索义尔之大观真经
密迩索德之道行推原经 勒瓦一合之昭微经 特卜绥尔之
大观经 诛 味任不可穷诘 而其隶在四驿馆者 回回特为
入馆之首 问之 则云书兼篆楷草 西洋若土鲁番 天方 撒马
尔罕 占城 日本 真腊 爪哇 满剌加诸国 皆用之
今考其教之入中国者 自隋开皇中国人撒哈八撒阿的干思
葛始 故明初用回回历 其法亦起自开皇 至唐元和初 回纥再
朝献 始以摩尼至 其法日晏食 饮水茹荤 屏酪 见 新唐
书回纥传 二年正月庚子 请于河南府 太原府置摩尼寺 许之
见 旧唐书 宪宗纪 明洪武时 大将入燕都 得秘藏之书数十
百册 称 乾方先圣之书 中国无解其文者 太祖敕翰林编修
马沙亦黑 马哈麻译之 而回回之教遂盘互于中土 而不可复遣
矣 至于天方 则古筠冲地 亦名天堂 本与回回为邻 明宣德
间始入贡 而今之清真礼拜寺 遂合而一之 念礼斋拜朝互之类
月无虚夕 异言奇服 招摇过市 而恬然不以为怪 其亦可谓不
齿之民也已 道古堂文集
每月统纪传 曰 亚非哩加东北对面 隔红海有长地 称
为亚剌伯 三边及海 纵横辽阔 荒芜沙漠 天气甚热 飞沙走
石 土民游牧 不知农务 乳酪为食 掳掠行旅 其南方肥茂
宜五谷 多果实 古时居民崇太阳 星辰 以为神明 犹太民亦
迁移立国 耶稣之徒广布教 然道理不正 经初差毫厘 后谬千
里
各国回教总考陈宣帝大建元年 有穆罕默德生其地 为回回开基之祖 仪
容俊伟 少时家贫 服贾远游 遍交异国人 广扩见识 体察人
物之性 不舍昼夜 推穷义理 累入深幽无人之处 将本地所崇
教门千思百索 默寻根原 竟捕风捉影 水中捞月 立新教 其
妻并家人拜服 视之若圣 言已奉上帝之命 教化天下 上帝独
一位 而穆乃其圣差 众人信服 戒犬豕酒醴 不崇偶像 而拜
天地之主 各人进教 宜割元阳之皮为号 欲享天乐 必须洗身
清洁 每日三次念经施济 贫民每年一次 连日守斋 家有力者
一生必一赴穆之墓 行礼拜神 有不遵教者 立攻伐戮杀 凛循
法度者 为教除害 不顾生死者 身后升天堂 享天乐 国人有
不信其教 戏笑讥讪者 穆潜身穴内 假与神使对晤 奉天命以
耸众 唐高祖武德四年 密计露出 城中人歃血欲杀之 穆潜窜
山洞 其雠遍访至洞 但见蛛网塞口 遂返 穆既免难 有自负
人城复宣前教 众渐信从 久遂尊为圣人
敌国环而攻之 领万众围其城 穆立排栅 筑重城 深壕堑
守御甚严 敌拔寨退兵 穆引军而出 左冲右突 尽虏敌人 威
振西海 远近皆敬之如神 日增倨傲 性耽安逸 夺其继子之妻
托言奉天之命 辩驳者立斩示儆 起兵强服犹太国人 率兵千四
百名 佯称拜神于本邑之庙 乘机诱说乡人信从 后率众取其邑
尽坏偶像 独留黑石 令人于此处拜神
兵强国富 西征东讨 广布教化 遂夺亚剌伯全地为游牧之
处 其时隔地之罗马国 地广大 与亚喇伯交界 穆发兵乘虚入
罗马境 不复恋战而退 自觉死在先夕 劝其党羽 固执其教无
改 案 西洋人崇耶稣 辟回教 故语皆诋斥 今去其已甚 存其大概
惟言穆罕默德生于陈宣帝大建元年 足补诸书所未备
海 国 图 志 下广东通志 曰 南徼外占城以至西域默德那国 其教专以
事天为本 而无像设 其经有十三藏 凡三千六百余卷 其书体
旁行 有篆 草 楷三法 今西洋诸国皆用之 又有阴阳星历之
类 其地虽接天竺 而与佛异俗 牲非同类杀者不食 不食犬豕
肉 无鳞鱼 谓之回回色目教门 今怀圣寺有番塔 创自唐时
轮直上 凡十六丈五尺 每日礼拜者是也 然亦有占城诸国人
杂其间 宋岳珂 程史 云 番禺有海獠杂居 其最豪者蒲姓
本占城之贵人也 既浮海 而遇风涛 惮于反复 乃请于其主
愿留中国 以通往来之货 岁益久 定居城中 屋室少侈靡逾禁
使者方务招徕 以阜国计 且以其非吾人不之问 故其宏丽奇伟
益张而大 富盛甲一时 绍熙壬子 先君帅广 余年甫十岁 尝
游焉 今尚识其故处 层楼杰观 晃荡棉亘 不能悉举矣
番性尚鬼而好洁 平居终日 相与膜拜祈福 有堂焉以记名
如中国之佛 而实无像设 称谓聱牙 不知何神也 堂中有碑
高袤数丈 上皆刻异书 如篆籀 是为像主 拜者皆跪向之 旦
辄会食 不置匕箸 用金银为巨槽 合鲑炙粱米为一 酒以蔷露
散以冰脑 坐者皆置右手于褥下不用 曰此为触手 惟以溷而已
群以左手攫取 饱而涤之 复入于堂以谢 居无 有楼高百
余尺 下瞰通流 谒者登之 以中金为版 施机蔽其下 奏厕铿
然有声 楼上雕镂金碧 莫可名状 有池亭 池方广数丈 亦以
中金通& 制为甲叶而鳞次 全类今州郡公宴 燎箱之为而大之
凡用铿锭数万 中堂有四柱 皆沈水香 高贯于栋 曲房便榭不
论 常有四柱 欲诩于朝舶司 以其非常有 恐后莫致 不之许
亦卧庑下
后有’堵波 高云表 式度不比宅塔 环以甓为大址 累而
各国回教总考增之 外圜而加灰饰 望之如银笔 下有一门 拾级以上 由其
中而圜转焉如旋螺 外不复见其梯磴 每数拾级 启一窦 岁四
五月舶将来 群番入于塔 出于窦 啁哳号呼 以祈南风 亦辄
有验 绝顶有金鸡甚巨 以代相轮 今亡其一足
他日郡以岁事劳宴之 迎导甚设 家人帷观 余亦在 见其
挥金如粪土 舆皂无遗 珠玑香贝 狼籍坐上 以示侈 帷人曰
此其常也 后三日以合荐酒馔 烧羊以谢 龙麝扑鼻 奇味不知
名 皆可食 迥无同槽故态 羊亦珍 皮色如黄金 酒醇而甘
几与崖密无辨 独好作河鱼疾 以脑多而性寒故也 余后北归
见藤守王君兴翁诸郎 言其富已不如曩日 池皆废云
西域图志 回人尊敬造化之主 以拜天为礼 每城设礼拜
寺 始生教主曰天主也 天主再世 号曰派噶木巴尔 每日对之
诵回经五次 初次寅时 二次未时 三次申时 四次酉时 五次
戌时 拜毕则宣赞 其义略云 至尊至大 起无初 了无尽 无
</div>
    <div class="pagination">
<a href="海国图志_page35.html">上一页</a><span>...</span><a href="海国图志_page31.html">31</a><a href="海国图志_page32.html">32</a><a href="海国图志_page33.html">33</a><a href="海国图志_page34.html">34</a><a href="海国图志_page35.html">35</a><span class="current-page">36</span><a href="海国图志_page37.html">37</a><a href="海国图志_page38.html">38</a><a href="海国图志_page39.html">39</a><a href="海国图志_page40.html">40</a><a href="海国图志_page41.html">41</a><span>...</span><a href="海国图志_page37.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
