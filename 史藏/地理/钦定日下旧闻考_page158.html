<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 158 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 158 页/共 698 页</h1>
    <div class="content">方前列训辞曰盛代声施赫濯无远弗届遐方属国共効享王务在弘宣德化以尽怀柔之道世宗御 
笔也臣等谨按以上各条叙理藩院原都察院在皇城西春明梦余录原在城市门今移改増都察院 
左都御史满汉各一人左副都御史满汉各二人监察御史京畿道河南道浙江道山西道陜西道湖 
广道江西道福建道满汉各二人江南道满汉各四人山东道满汉各三人四川道广东道广西道云 
南道贵州道满汉各一人经历都事满汉各一人大清会典臣等谨按都察院原设有左佥都御史一 
人乾隆十年议裁増都察院在刑部北掌河南道别有公署在其西本京畿道署也大清一统志増督 
催所查旗处皆在署内穿堂后都察院册臣等谨按都察院堂额曰都俞吁咈前列训辞曰言路以都 
俞吁咈勉之则上不亏于天下不失人臣事君之大义故书尚书都俞吁咈四字赐之圣祖御笔也又 
按明都察院在长安街西之刑部街今署之在西长安门外者乃本朝即明通政司旧署改建明嘉靖 
乙未通政司题名碑一通在大堂左已剥落不可辨矣旧制各道以河南为首乾隆二十年改制首京 
畿道与河南道互易其署今京畿署之在大堂右者即故河南道也江南山西二署在堂左廊浙江江 
西四川广东云南贵州六署在堂右廊陜西湖广二署在二门外之左山东广西二署在二门外之右 
福建道署在内堂后堂左为经历厅穿堂之北为都事厅惟河南道署别在刑部之南本京畿道署俗 
犹呼京畿道胡衕云増圣祖御制台省箴台省之设言贵斯专寄以耳目宁取具员通明无滞公正无 
偏党援宜化畛域宜捐洞逹政体斯曰能贤古昔诤臣风规凛然吁谟谠论垂光简编朕每览绎如鉴 
在悬居是官者表里方直精白乃心充广其识国计民生臧否黜陟凡所敷陈敬将悃幅风霜之任以 
惩奸慝抟撃之威以儆贪墨毋摭细务茍塞言职毋纷成宪妄逞胸臆书思入告当宁对扬沽名匪正 
营私孔伤或藏嫌怨谬为雌黄受人指嘱尤为不臧形诸奏牍有玷皁囊职司献替亟宜审详敬尔在 
公风纪岩廊箴词用朂诞告聨常大清一统志原明宣宗都察院箴历代建官皆有御史任之耳目委 
以纲纪紏达绳愆激浊掦清用献嘉言惟直与明祖宗之制有长有贰其下之属凡有十四敷达民隠 
举察官邪必究大体毋刻毋颇必由中道毋过不及毋以贿迁毋以势慑敦仁之存笃义之行冰霜之 
清松柏之贞凡尔宪臣敬慎以朂庻几朝政资尔以肃媕婀缄黙徒取充位职是用弛国则何頼必端 
诸心必修诸已庻懋尔绩庻辅予理官箴原徐阶京畿道题名记御史以监察为职出入中外激掦刺 
举无避大吏京畿道又在十三道之石为特置焉说者谓始以佥都御史领之后乃易以御史之久次 
者然其沿革不见于会典而今两京畿道印其一有文曰洪熙元年造则其领以御史也久矣岂佥都 
御史之说乃洪武永乐间事御史其定制欤嘉靖丙午今中丞王君某以御史视道事值署舍为雨所 
圯修复之既而稽前之莅兹道者其姓名徃徃不得存喟然慨文献之湮没也于是即所闻见扁之署 
中而请余记其后御史党君某令廷尉魏君某张君某太仆鄢君某御史邢君某继至遂相与勒石题 
名以申前请予惟国朝建立诸司条理品式灿然备具而又以文案严照刷之条重理没达枉规避之 
罚期以杜吏欺餙守法故毎省必命御史董之而是道之设则又居京师重地凡六曹五府暨百司庶 
政文案之照刷咸属焉故其文移之体视诸道有加益重其任俾得行其法也及其久也吏既视以为 
常而御史间亦习于姑息送刷者举其一或遗其二为刷者详于细或畧于大而当时建署设官之良 
法美意且将为弥文故事日以坠失则前此姓名之不存复何怪哉今诸君精明刚毅咸克举其职而 
肆其余力搜罗前人列之贞石将俾来者指其名第其政于以审淑慝之辨其虑远矣然予又闻今世 
文人学士往往重史藉而于文卷则诋为鄙俗至却去不欲观夫文卷视史籍虽其文不同然而国之 
故实与夫贤人君子经世佐时之具民生政治休戚兴替之由举于是在其有资于见开政理宜无不 
同而轻重之若是其异是大惑也呜呼士诚知文卷之不可鄙则其从事于照刷有不思尽其心以举 
其职者乎世经堂集原御史差委在内则京畿刷卷及廵视京营提学廵仓廵库巡视光禄清恤盐课 
在外则廵按清军刷卷廵盐廵河廵关巡茶印马屯田遇有征行则特遣监军纪功西垣笔记以上三 
条原在城市门今移改原入端门内则六科也东曰阙左门在东松林会推处也西曰阙右门燕史原 
六科直房在午门外东西相向初在掖门内之西与内阁相对所谓六科廊是也以灾移外直房春明 
梦余录原都下有谚语云吏科官戸科饭刑科纸工科炭兵科皁隶礼科看宙载以上三条原在宫室 
门今移改增六科在午门外东西两廊吏戸礼西向兵刑工东向吏科迤北恭勒圣祖御制幷书台省
 箴清汉碑文各一通与都察院同六科册臣谨按六科掌印给事中满汉各一给事中满汉各一笔帖 
式二十有五旧制六科无所统雍正二年始命以科隶都察院原明宣宗六科箴国家建官内外有制 
给事之臣宻过廷陛爰准六典分科置员各司其务有简有繁命令之出于汝纪之章奏之入于汝度 
之考其得失举其愆戾厘革欺蔽以赞予治敬共朝夕无纵以逸无易以忽必毖以宻逹夫大体由乎 
至公维汝之贤光奋于庸怙威以骋不率正道汝知不贤辜亦自造自音迩臣左右承弼正人自资邪 
佞必斥其笃念哉毋茍充位徃端乃志以懋乃事官箴原宣德十年九月置六科庋阁文书之所于承 
天门外明宣宗实录原殿试进士文华殿读卷毕内阁填冩黄榜各官散出宫坊以下与执事者是日 
赴兵科观唐人十八学士图词林典故原阎立本画十八学士一卷于志宁赞沈存中跋惜楮剥落其 
画法与近时所传全不同当时真迹卷藏山西蒲州监生魏希古家嘉靖癸卯甲辰间希古携以逰京 
师京山侯崔都尉以二百金购之不与是时边患孔棘希古因条陈边事并以此卷封进意图进用疏 
入不省以其疏并卷俱发兵科此卷遂留藏科房太岳集原殿试次日词林诣兵科一飰观唐人十八 
学士图相传为故事画皆立像上署衔名末有沈括跋问所从来则嘉靖间蒲州监生魏希古条陈兵 
事兼进此卷疏既下并此卷俱发兵科遂留至今云玉堂荟记补唐书禇亭传武德四年大宗为天策 
上将军冦乱稍平于宫城西作文学馆下教以大行台司勋郎中杜如晦记室考功郎中房玄龄于志 
寜军咨祭酒苏世长天策府记室薛收文学禇亮姚思亷太学博士陆德明孔颖达主簿李元道天策 
仓曹参军事李守素王府记室参军事虞世南参军事蔡允恭颜相如著作郎摄记室许敬宗薛元敬 
太学助教盖文达军咨典籖苏朂并以本官为学士七年收卒复召东虞州录事参军刘孝孙补之薛 
收传收卒王哭之恸其后图学士像叹其早死不得与盖阎立本图像禇亮为赞乃七年以后事司马 
公通鉴并以图像为赞加载武德四年故有薛收而无刘孝孙误矣阎立本学士图向在兵科其所画 
者收耶孝孙耶惜不可得而见也竹素辨讹以上六条原在宫室门今移改臣等谨按明张居正太岳 
集杨士聪玉堂荟记载兵科所藏唐阎立本十八学士图今已久佚原吏科题名记吏部尚书灵宝许 
赞撰文户科题名记礼部尚书南郡张璧撰文礼科题名记礼部尚书内江张潮撰文兵科题名记吏 
部左侍郎泰和欧阳德撰文刑科题名记吏部左侍郎华亭徐阶撰文工部题名记翰林院修撰新都 
杨慎撰文掖垣人鉴原在宫室门今移改增廵视五城御史每年翰差公署在正阳门内迤西五城兵 
马司在外城设指挥一副指挥一吏目一分辖于五城御史大清一统志增中城署在兵部洼东城南 
城署在正阳门内西城下道北西城署在高碑胡衕北城署在红井胡衕中城正指挥署在鹞儿胡衕 
副指挥署在猪市口西吏目署在北芦草园东城正指挥署在花儿市副指挥署在朝阳门外鸡市口 
吏目署在东河漕南城正指挥署在清化寺街副指挥署在永定门外吏目署在东打磨厂西城正指 
挥署在彰仪门大街副指挥署在阜成门外吏目署在西便门内北城正指挥署在菜市口铁门副指 
挥署在德胜门外吏目署在椿树三条胡衕都察院册臣等谨按兵马司副指挥衙署旧在城内乾隆 
三十一年移置城外原舒芬东城公署记御史之廵视东城者旧有分署在南新仓之西前为堂三间 
后为寝三间左右厢咸一间其正面为墙庭亦偪侧其门在西南隅西向书号火房然湫隘御史多弗 
居之遂頺弊历兹年所曽无改作之者以京朝官私署欲近朝多卜于西城是特为休舍而廵视者且 
岁易耳甲申杨君惟贤职是城乃大省于心以每日则有内外八坊人民嚣嚣之所当饬水陆商贩竹 
木之所当讥军民捕逻奸慝之所当给毎月则有七十二街官军俸粮之所当给每岁则有东西四百 
万石粮运及漕吏漕卒几千万人之所当稽紏盖公移私牒日不啻千人俾就西城次且候司则近者 
十余里远者四十余里计其徃回则尤远者日奔走百里寒而瘃暑而暍风雨饥罢之侵凌人大不堪 
顾分署不可居簿书无所贮欲棠苃而便之而巷街阨塞不可结驷矧日萃千百人以下命令则非所 
以尊瞻视肃风纪也乃因旧址増修墙庑为私署以居家人于其右买民地若干歩建正堂三间为公 
署堂之前为墙其庭除纵广若干歩可置一旅其左为厢房三间以贮簿书以寓府史厢之南为小门 
一间以入私署其石稍却为门屋五间中一间稍高为正门西向两掖为属吏候馆垣于外而反向除 
焉以远市喧以属耳目掖之北为小屋三间以休舆皂浃月工告成事会之则凡地之费若干木石之 
费若干梓匠陶瓦之费若干然非取诸民也诸臣旧设修司户杨君惟贤不他役之耳故甘心焉子来 
而木石之有不足则内总督大监某户部监督主事某又稽诸修仓羡材而赞成之羙轮羙奂其可以
 称察院哉既而杨君欲以此意告夫来者来问记予以是役也固以见惟贤举措不茍之一端然劳一 
身以逸千万人亦今之贤者所惜也宜特记之梓溪集臣等谨按以上各条叙都察院原通政使司在 
太常寺南东向春明梦余录补登闻鼔院在西长安门小厅三间东向傍一小楼悬鼓俾寃民击之每 
日科道官各一员锦衣卫官一员轮司其事民有寃抑有司不为审理具状通政司又不为转逹审实 
列其状以闻春明梦余录增通政使司在西长安街南北向通政使满汉各一副使满汉各一参议满 
汉各一知事经历附焉又登闻鼔院在长安右门外旧设满科道各一掌之雍正二年并于通政司大 
清一统志臣等谨按通政司堂额曰慎司喉舌前列训辞曰夙夜出纳虞廷所重银台职在纳言实膺 
喉舌之司可不慎欤世宗御笔也原明宣宗通政司箴通政所司实古纳言出纳政令用名厥官有虞 
之圣后龙是职周仲山甫亦谨朝夕君为元首臣则股肱笃念如子维彼庶民崇卑一气流贯无间有 
遏勿流体乃为患尔职于斯必敬必忠命必下究情必上通谗说殄行师用震惊尔谨尔明予治乃成 
维枢维机维喉维舌尔饬无怠庻儆在列官箴原在城市门今移改臣等谨按明通政司署国朝改为 
都察院其今署之在长安街路南者乃移建之地亦因明代官廨为之但佚其名耳又按以上各条叙 
通政司原大理寺在都察院南春明梦余录増大理寺在刑部南东向卿满汉各一少卿满汉各一有 
</div>
    <div class="pagination">
<a href="钦定日下旧闻考_page157.html">上一页</a><span>...</span><a href="钦定日下旧闻考_page153.html">153</a><a href="钦定日下旧闻考_page154.html">154</a><a href="钦定日下旧闻考_page155.html">155</a><a href="钦定日下旧闻考_page156.html">156</a><a href="钦定日下旧闻考_page157.html">157</a><span class="current-page">158</span><a href="钦定日下旧闻考_page159.html">159</a><a href="钦定日下旧闻考_page160.html">160</a><a href="钦定日下旧闻考_page161.html">161</a><a href="钦定日下旧闻考_page162.html">162</a><a href="钦定日下旧闻考_page163.html">163</a><span>...</span><a href="钦定日下旧闻考_page159.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
