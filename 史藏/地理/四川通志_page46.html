<!DOCTYPE html>
<html>
<head>
    <meta charset="UTF-8">
    <title>四川通志 - 第 46 页/共 218 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>四川通志 - 第 46 页/共 218 页</h1>
    <div class="content">　　李士震【长夀人举人歴知麻阳翁源两县清严慈爱公庭无讼民有疾病手剂疗之乞归敎子孙以修徳读书生五子登科者四】
　　刘世曽【巴县人嘉靖中进士立朝介直与冯珰不合遂引疾归清苦一如寒素后冯珰败起拜佥都御史巡抚云南会贼岳鳯与缅交通内犯乃上防请剿卒克大憝上嘉之晋副都御史廕一子锦衣百户】
　　夏子云【涪州人嘉靖中乡荐从赵文肃贞吉谈理学因叹曰丈夫不耻不闻道乃艳一第耶自是蹑屩为五岳游久之谒选知舒城县时有贵人以事往道舒势强甚子云故不为理贵人踉跄以去竟坐不称调判寜州迁判岳州府治九谿驭诸武弁严毅不少假借威令大行当道屡荐诏进五品服俸陞衡州府同知寻引归所着有少素文集诸书行于世】
　　文羽麟【涪州人嘉靖中乡举任陜州知州歴官防平居家孝友絶迹公庭尤以文词着子孙科第蝉聨不絶】
　　文　作【涪州人隆庆中进士初知闻喜县以治最徴歴武选郎赞议帷幄平辽之役其功居多及迁云南叅政分守临元时罗雄土舍杀父据险潜谋不轨作奉檄剿之贼党再叛复剿平之先后以功上闻陞广东布政并増秩】
　　刘世赏【巴县人少为文颍异姜鳯阿茅鹿门咸器重之隆庆中进士歴官布政居官二十余年清慎如一处家温俭后人罕及】
　　曹大埜【巴县人隆庆中进士初知祁门县防平不苛举卓异拜户科给事中论新郑相当国有十大不忠谪干州判官寻歴迁佥都御史巡抚江西惩酷吏荐贤能访隠逸甄录遗士多所成就无防为言者所中遂挂冠归行李萧然有棠韵焉】
　　汪言臣【巴县人万厯中进士选翰林院庶吉士改监察御史巡按顺天时冯珰用事以子民来谒言臣絶不与通上防白御史刘台之寃朝议称快发仓粟赈平山邑饥民全活甚众已巡广东治珠池盗万人擒其渠魁余释弗治民用欣服及再入京亦多所论列一时伟之】
　　高　倬【忠州人天启乙丑进士官御史性谨厚然遇事敢言多所建白以草塲灾罢归朝臣交章荐其可大用寻复职歴官操江巡抚卒】
　　曹邦化【江津人以明经授吉安州通判严正不阿郡人刘给事忤时相时相衔之欲诬以事邦化力为之辩免迁寜州知州子进可登科报至遂辞不就任致仕归里操行淳厚卒祀乡贤】曹进可【邦化子由举人歴官贵州新镇道副使抚苖有声从黔抚王三善监军进剿大方屡言苖性叵测不宜悬军深入三善不聼以及于败进可马上中石几死与所部数百人突围而出未防致政归优游林下二十余年慕义好施乡人徳之夀八十四而终户部侍郎倪斯蕙铭其墓有击楫祖逖免胄汾阳制胜诸葛筹边赞皇之语云】
　　王应熊【巴县人进士歴仕舘阁直经筵有启沃功官至大学士立身清介文章为时推重懐宗末年起首辅因时党不协乞归】
　　陈新甲【长夀人少登贤书性极孝友有警敏才歴官蓟辽总督整饬军伍请选将用材懐宗召对细陈边计形势缓急累千万言帝重之书其名于御屏特陞兵部尚书为忌者所搆竟寘重典帝心旋深悔悼焉】
　　龚三级【江津人崇祯间嵗荐生平操履清正学务躬行任绥阳敎谕日与诸生讲论多所成就陞安顺府推官辞不赴任既归惟以书史自娱尤严于义方之训二子弱冠掇科承其家学】曹　恢【江津人崇祯壬午举人任行人司博极羣书究心濂洛之学后罢官里居以积学力行教子弟年八十有三犹披览不辍与同里龚懋熙俱称典型学者宗之】
　　保寜府
　　汉范　目【阆中人素有方畧知高祖必定天下説帝为募发賨民要与共定三秦后封目为长安建章乡侯】
　　谯　隆【阆中人为上林令武帝欲广苑囿隆固谏后迁成臯令】
　　洛下闳【阆中人隠居洛亭武帝时徴待诏太史改造太初厯】
　　严　遵【阆中人为长安县令治政严明擢扬州刺史后当迁吏民遮道止之凡三迁车辙不得行】
　　任文公【阆中人善天文王莽簒汉乃擕妻子奔于深山后武担石折文公叹曰西川智士死我其当之乎益部语曰任文公智无防】
　　赵　珜【阆中人为公车令王莽居摄弃官而归】
　　赵　闳【阆中人尝逰长安刺史王尊竒之后仕为凉州刺史卓有能声】
　　杨　仁【阆中人学韩诗举孝防补北宫卫士令条对时政称防明帝崩马后诸子争入宫仁披甲执防严勒门卫莫敢进者章帝立拜什邡令为政寛恵后辟司徒掾】
　　蜀汉周羣【阆中人父舒明天文羣少受家学观气候言灾祥多中举茂才昭烈署为儒林校尉后欲与曹操争汉中问羣羣曰当得其地后果如羣言】
　　马　参【阆中人仕为广汉太守有治行累官至尚书仆射】
　　马　忠【字徳言阆中人为牂牁太守桑远能迩甚垂恵爱官至镇南大将军卒后南中为立祠祀】
　　唐鲜于仲通【南部人与弟叔明皆博学天寳中进士为京兆尹歴御史中丞劒南节度使以忤杨国忠贬官顔真卿志其墓】
　　鲜于叔明【仲通弟擢明经歴洛阳令商州刺史继仲通为京兆尹民有前尹赫赫后尹熙熙之号累迁尚书左仆射徳宗时封蓟国公以太子太傅致仕卒諡曰襄子升累官太子詹事】李　逢【劒州人文行俱高尤邃于易】
　　宋陈省华【阆中人有吏干初事孟昶为西水尉蜀平归宋累官光禄卿拜谏议大夫卒赠太子少师】
　　陈尧叟【省华长子端拱间进士第一累官同平章事以右仆射知河阳卒諡文忠尧叟姿貎甚伟奏对明辩入典机密军马之籍悉能周记】
　　陈尧佐【省华次子进士及第官至叅知政事同平章事以太子太师致仕卒諡文恵为人寛厚俭约好学不辍自号知余子所着文集三十余巻】
　　陈尧咨【省华季子咸平中进士第一累官翰林学士后以武信军节度使知天雄军卒諡康肃为人以气节自任工书善射世号小由基子述古笃学能文累官至舘阁校勘】
　　裴　庄【字端已阆中人孟蜀时以明经登第归宋防论边将无功愿申明纪律无使玩弛报可淳化三年召访边事称防又条列四事　曰去暴征二曰省严刑三曰择吏职四曰敦稼政防入诏令开陈其所宜行庄对甚悉帝嘉纳之累官至西京留守御史台入判刑部以疾分司西京郊祀改光禄卿求归上都卒年八十一】
　　陈　渐【尧叟从子少以文学知名太宗时尝与父尧封同廷试渐中第辞不受愿擢其父许之后累官耀州节度推官有文集十五巻自号金龟子】
　　何　永【阆中人以宋徳隆盛记载踈畧乃裒次三十巻号阆苑记其后同县曹无忌乂増二十六巻俱阆中人】
　　蒲宗孟【南部人曽祖颍士聚书百余箧以训子弟宗孟皇祐中进士官尚书左丞后以资政殿大学士知河中卒】
　　蒲　卣【南部人幼开敏登元丰进士歴提举京湖常平提防潼川刑狱论税不便罢之累官中大夫】
　　鲜于侁【南部人仲通商孙字子骏端重力学举进士值行新法侁为利州路判官不请青苖钱苏轼谓其上不害法中不伤民下不废亲为三难元祐中为谏议大夫建议以富弼配享神宗出为京东转运使温公叹曰此一路福星也后以集贤修撰知陈州卒子绰太学博士】
　　马　涓【南部人父从政未有子买一妄询知其父卒于官不克还故鬻之遂遣还不责所值后梦一翁谢曰女见还君隂徳也闻之上帝矣令君家富贵涓涓不絶后生子以涓名魁太学乡荐中元祐状元上防忤蔡京罢归】
　　雍孝闻【南部人元符末力诋绍圣用事者未几廷试时相诬以谤毁先烈亟加流窜入元祐党籍】
　　李　森【巴州人政和中进士高宗时为侍中抗防劾王黼出知复州】
　　黄　裳【劒州人幼能属文乾道中进士为嘉王翊善光宗召谕曰王进学皆卿之功裳曰若欲进徳修业追踪古先哲王须寻天下第一人上问为谁以朱熹对官至尚书兼侍读赠大学士諡忠文裳端纯孝犮每讲读随事纳忠所着有春秋讲义兼山集子瑾为大宗正】
　　张行成【字文饶号观物劒门乡人与兄少成字寛饶俱登绍兴间进士学士黄裳亟称观物先生魏了翁亦云吾乡观物先生得易数之详有通变经世述翼通灵等书传于世】陈　槩【劒州人乾道中进士直谅刚毅以师礼事张南轩问答往来讲晣精防且为作洁白堂记皆圣贤服行之训槩兄栗隠居不仕兄弟皆与黄裳友善名重一时】
　　鲜于天一【劒州人登嘉定中乡荐日诵数千言通天文厯数地理方技其学甚博风度粹然制行和雅一时名儒皆推重之】
　　蒲叔献【南部人管成都漕民歌之曰运使姓蒲民力可苏召为宗正卿以韩侂胄用事遂请去时论壮之】
　　冯友能【南部人官至中书门下平章事一月间上封事数十廷谏不避朝野惮之】杨巨源【昭化人倜傥有大志善骑射监合江仓吴曦反巨源从征擒曦诛之功为第一补承事郎后因安丙争功杀之事白赠寳谟阁直学士諡忠愍子复正为四川制置使】
　　严大猷【苍溪人吴曦僭蜀大猷诗云笏未到时难击泚兵如入手易擒吴后特授隆庆府司理叅军着补阙蜀都赋方山集四巻】
　　向　佺【通江人理宗时有边警佺多方悍御卒赠团练使】
　　明蒋良辅【阆中人洪武间歴官给事中以忤权贵出知罗山后任吉安府知府卓有政声】赵　钦【洪武间举人任宿迁敎谕考满之京太祖欲授以重秩对曰臣有过曽取诸生米三升以待急客上笑曰孔子所谓束脩非止此也因叹曰取米待急客权也为臣不欺君忠也命吏部秩钦善地就禄待养迁新都教谕造士有声】
　　韩　义【南部人贡生博学善诗时行人巡茶至县遂税为民害义上防言本县无茶行人强殃民帝嘉其能言除南甸令】
　　李延昌【南部人洪武中由孝亷任提举再任开州居官端重以防俭率民时郡有湖池岛屿萦回往来逰宴供费甚繁延昌一旦毁之逰人遂絶累官至大名知府】
　　文时中【南部人举孝防任兖州府学敎授改四氏学敎谕衍圣公孔彦缙受学焉尝充顺天乡试礼部会试同考官公明能得士时号寻乐先生】
　　冯允敬【南部人任山东登莱转运使尝防民情十五事上俞其七召还将大用之允敬以亲老抗章归为时推许】
　　申克敬【昭化人太学生才能卓练宦绩着闻歴官河南右布政使】
　　何　渊【巴州人州学旧鲜科目渊首以儒士登孙贤榜筮仕龙泉令政教大行肇修隄防为一方保障以忧归补贑榆县值嵗荒多方赈济全活甚众】
　　陈　鳯【巴州人任刑部主事累乞致仕家居怡然自得筑室种竹所着有蚓鸣集行世】王天爵【劒州人洪武中由贤良方正荐至京帝试以钦若吴天赋称防授太原知府卓有声绩始终一节时辈推重】
　　母　祥【劒州人洪武中国学生除礼科给事中转礼部郎中奉命巡视湖广沙汰官吏复遣镇守北平陞太仆寺少卿从靖难师着功擢本寺卿以勤谨闻】
　　徐　璋【劒州人监生授镇逺府同知尽心供职累官河南按察司佥事】
　　马　信【阆中人永乐中进士任检讨陞大理寺副年未四十致仕杨文贞公送之以诗曰谁似翰林马检讨黒头苦思恋家山人比之钱若水云】
　　刘元凯【阆中人由进士授太平令正风俗兴学校有驯虎甘露之祥歴户部郎中辞疾家居讲学不辍着梦觉稿诗文语录】
　　任　仪【阆中人进士选庶吉士授御史适权贵以内命建佛会于兴隆寺一御史乗马过寺门为宦者所辱仪上防劾之坐是外补歴迁山西右叅政忤逆瑾再谪西安府同知所着有锦屏集十巻】
　　王文秀【阆中人知鄠县改良乡皆着政绩当道称之曰古貎古心不茍同于流俗省耕省敛大有造于疲民后迁巩昌府通判致政家居足迹不履公庭所着有四书周易讲义藏于家】袁　璿【广元人以贡任云南县令恵政恤民民追思之】
　　任　彬【苍溪人景防间举人授云南石屏知州州俗夷汉杂处乃立社学兴州学选生徒之质羙者授以经义亲督课业次年举乡试者二人时有长官司吏目高秉权为头目刁谅毒死委彬检勘刁谅送黄白金数百两拒絶不受明正谅罪人服其防】
　　向　翀【通江人成化乙未进士擢御史巡按山东秉公考察属吏感之又诏防凡鬪殴人者得论减翀言如弟殴兄死侄殴叔母死事闗伦理法在无赦余者亦当追白金一镒给死者之家遂颁为例家居卒谢迁杨廷和为撰墓志】
　　任守中【通江人举孝亷任萧县敎谕制行不茍好义乐道后四子俱由国学登仕邑人重之】向　閤【翀之孙举人筮仕鳯县极事抚绥以忤上官改补石首敎谕迁平凉通判督三边军饷上筹边十二防迁沈府长史卒于官初通江茶课累民閤赴公车建议条上制报可至今乡中颂徳】
　　李　容【巴州人举孝防器度严正敎授乡闾卓有师范治初应试礼闻时门生检讨王九思充同考官容坚执不就士论伟之后知狄道以防直称】
　　任惟贤【阆中人进士性耿介学务躬行敦伦睦族歴任三十余年清白自守家无余积人多景仰焉】
　　李　实【巴州人治癸丑进士授翰林检讨陞岐府长史动守礼法持正不阿有中官欲侵旁郡苇税实执不可遂诬实下狱寻得白改赵府长史后致仕进阶三品】
　　王尊贤【阆中人性刚介博学能文嘉靖中贡至太学时帝好方士多灾异人莫敢言尊贤撰圣学要义中和衍义上之及諌立东宫忤权臣下狱已而帝阅其书竒之谓辅臣曰布衣敢言当世事者忠臣也释其狱授程番推官有异政致仕归贫如韦布着史学辨疑紫霄文集】
　　杨胜贤【阆中人由监生歴官云南安寜知州调陜西华州以贤能着陞西安知府加叅政俸】陈宗虞【字于诏阆中人进士由郎署出宪闽中时有倭警宗虞着廓清功屡任江浙亦以兵事见竒海疆赖之尝与铜梁张佳印等结社玉台续七子之业南充任瀚序其诗又精墨妙喜奬掖后进执经问字者履错户外后祀乡贤】
　　赵炳然【劒州人嘉靖乙未进士歴官兵部尚书慷慨沈毅凡所建白必据事直陈以文学侍从之臣歴漠北海南戎马艰危者垂二十年加太子太保卒諡恭襄着歴官奏议集若干巻】何　澄【劒州人举孝防知永福县筑陂濬渠与民兴利除害及解去邑民争餽金帛一无所受时称循良】
　　顺庆府
　　汉厐　雄【渠县人永平二年南单于擅兴乌桓兵杀辽东守耿防雄受命讨之大破单于迁大鸿胪封都亭侯】
　　冯　焕【渠县人安帝时幽州刺史秉正嫉邪为奸党中伤诈作玺书收焕其子绲劝焕上讼果得诈者抵罪会卒帝悯之赐钱十万官绲郎中】
　　冯　绲【字鸿卿焕之子少学春秋司马兵法安帝时举孝防累官车骑将军讨长沙武陵蛮有功赐钱十万不受官至廷尉以刚正忤宦官时称其公直及卒郡人庙祀之子鸾举孝亷为郎中】冯　允【绲之弟清白有孝行通尚书善推歩累官至校尉】
　　元　贺【渠县人第五伦荐为九江郡太守改沛郡所至多有徳政迁大司农卿去日吏民涕泣送之】
　　陈　禅【广安州人字纪山仕郡功曹举善黜恶邦内畏服举茂才为汉中太守时土蛮叛闻禅名即降服迁冯翊顺帝时官至司校尉】
　　蜀汉谯周【广安州人耽古笃学研精六经仕汉至光禄大夫尝着仇国论以讽姜维孙秀躬耕桓温辟之不应】
　　谯　熙【周之仲子举孝防为本郡大中正寻除沔阳县令】
　　谯　同【熙之弟少知名不受州府之聘刺史夀良与东羌校尉何攀贡之三司及大将军幕府再为尚书郎除无锡令】
　　王　平【字子京渠县人诸葛亮征陇西以平叅军事属马谡谡违亮防败于街亭惟平领众鸣鼓自振张郃疑有伏不敢进累官至汉中太守封安汉侯】
　　勾　扶【渠县人忠勇寛厚昭烈时数有战功爵位亚于王平官至左将军封宕渠侯】
　　晋陈　夀【字承祚广安州人少好学师事同郡谯周仕蜀为观阁令史蜀平司空张华荐夀撰蜀相诸葛亮集奏之除著作郎领本郡中正撰三国志凡六十五篇时人称其善序事实有良史之才】阎　缵【广安州人博览坟典慷慨有大节懐愍太子废缵舆棺诣阙上书理太子寃子五人皆闻望有才长子亨为辽西太守】
　　龚　壮【渠县人洁已守道平生重忠孝大节父叔为李特所杀积年不除丧卒为李夀定计杀特及夀立徴壮不就又上封事劝夀称藩于晋夀不听辞归】
　　梁侯　瑱【广安州人屡平蜀贼后败侯景歴官司空太尉都督五州镇湓城以功封零陵郡公諡庄肃】
　　赵　震【西充人任威逺令听民讼以明伦为重】
　　宋何　焕【西充人初通判真定契丹入冦上防请申明纪律师退召访边事称防拜监察御史风节凛然时人称之号其里曰柏台】
　　李协恭【仪陇人雍熙间状元授梓州刺史何宗元九龙歌孔孟周公道有归昨夜梦中犹徘徊先生芳躅犹堪追题曰为状元李协恭作】
　　何　渉【广安州人读书画夜刻苦过目不忘六经百家山经地志医卜之术无所不通后举进士知合州迁司户员外郎着有春秋本防卢江集七十巻】
　　雍　钧【广安州人治平中进士授为御史台主簿时章惇用事朝士盈门钧独不往惇怒黜钧蓬州】
　　何丽天【广安州人宦逰中都赋懐亲十三篇如毛诗体随表上进求外补上嘉其志因诏岭南逺官皆许迎飬】
　　彭　任【岳池人庆厯中富弼使辽任与偕行道次语弼曰朝廷书词万一与口传异将何以对启视果不同弼即日还朝更书而去任之力也任又与苏老泉友善】
　　黎　錞【广安州人庆厯进士朝议大夫英宗以蜀士为问欧阳修对曰文行苏洵经术黎錞尝知眉州苏轼作逺景楼记称其简而文刚而仁明正而不阿久而民益信之】
　　王叔简【渠县人徙居广安博学能文尤长于诗登进士判潼川痛洗盐防之弊太常博士叶进常以志行端一才能强敏荐之时称其有难进易退之节】
　　张天珏【岳池人尝读书角竹洞元丰间举进士累迁谏议大夫莅官尽职志节甚伟立朝敢谏知无不言】
　　彭　戢【邻水人元祐中进士为两浙提举奉祠以归尝畜双鹤士夫送行诗有扁舟载双鹤万巻贮羣书之句】
　　冯子修【西充人元枯中进士为长安令不附童贯节义凛然】
　　郑　修【蓬州人年七嵗日诵万言登元祐进士知梁山州军禄有余悉为民代输未及引年幡然而归结茅以居扁曰饭牛庵年八十七卒今墓在蓬池】
　　雍　沿【营山人举进士善吟咏有诗集行世】
　　张廷坚【广安州人字才之元祐中进士尝上言司马光吕公着之贤又荐苏轼苏辙忤执政出为京东转运判官蔡京欲引为已用廷坚不从京憾之列诸党籍编管象州卒赠徽猷阁学士諡节愍】
　　防　桂【广安州人隆兴中进士志慕圣贤学穷性理所着有礼记经学三十一巻行世】安尧臣【广安州人宣和初上书论权要补承务郎累官南平太守】
</div>
    <div class="pagination">
<a href="四川通志_page45.html">上一页</a><span>...</span><a href="四川通志_page41.html">41</a><a href="四川通志_page42.html">42</a><a href="四川通志_page43.html">43</a><a href="四川通志_page44.html">44</a><a href="四川通志_page45.html">45</a><span class="current-page">46</span><a href="四川通志_page47.html">47</a><a href="四川通志_page48.html">48</a><a href="四川通志_page49.html">49</a><a href="四川通志_page50.html">50</a><a href="四川通志_page51.html">51</a><span>...</span><a href="四川通志_page47.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
