<!DOCTYPE html>
<html>
<head>
    <meta charset="UTF-8">
    <title>湖广通志 - 第 333 页/共 373 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>湖广通志 - 第 333 页/共 373 页</h1>
    <div class="content">　　朝天复还郡坐啸岩亭月双楣缀秾华新荷散幽冽景物如见待柯叶不改色栖乌时一鸣游鯈复堪悦动植陶嘉运里闾讵安戢翻因赏心会兴念匝九邑亦知劳跂望抚绥愧微力欢游勿太康勉思藩牧职幸阅齐民要庶与同休息
　　夏日时雨堂作　　　　　　　　蔡汝楠
　　夏日黍苖长经旬坐忧旱山城昼漏寂忽见云物变屏翳吐层隂紫冥烁流电水气衣上生雨足空中散井梧高叶鸣园栁凉蝉断繄余庭溜观从识湘流满檐树溢华滋嘉禾计无患夕景更澄霁翠黛峯文乱方属讼堂闲褰帘卷幽玩耳目既无扰即事堪怡衍岂絶余务牵偶尔得所遣
　　登河洑山　　　　　　　　　　袁宏道
　　髙阁俯苍崖下有花源路料得避秦人入山从此去潭水浣山肤肤尽红霞露老蛟挟瘦石千古盘涡怒溪山尽渔郎谁识花流处事徃白云新人去青山故
　　过洞庭　　　　　　　　　　　王孙蔚
　　洞庭淼无涯欲济候风力我来蝉声噪枫叶初萧瑟凉飔防人意飘然送防席解缆过岳阳凌波似奋翮君山一片云迎面忽相逼雪浪翻日车赭崖裂地脉中流舞神鸦噪飞自索食一似恃水伯饱飏古祠侧湘灵瑟巳杳祖龙树还碧万象逈回合变化谁能测忆昨下瞿塘惊魂尚未息浩荡复南征长作舟中客开牕见南岳七十辨峯色遥揖魏夫人逸兴飞青壁江湖蒸白瀣苍莽迷咫尺向暝风更粘天潮影黒拨棹破盘涡恐撼蛟龙宅正襟语波涛忠信谅无失
　　舟行望南岳　　　　　　　　　钱邦芑
　　轻舟遡湘波回转经几折天末浮云収淡荡风日洁循流肆娱玩极目飞鸿灭了了见前峯高下自成列三五剑铓尖作势每竒絶舟行多纡回顾望忽迁别横侧状不齐变幻难具说高霞冠层巅白云横带玦芙蓉千叶花玉屏几围雪名胜自千秋幽胜何敢防遥瞻巳厌心况复停游辙登陟虽可期转觉心如结山灵若有知待我应情切烟霞癖在兹非欲明高节寥寥山水间谁复契明喆
　　同语嵩登衡山燕子崖　　　　　钱邦芑
　　空崖无人声飞流溅危石静对乆忘言精神自相逆松萝高下垂猿猱时跳踯夕阳下空潭倒影千山赤老树饮新霜丹黄凝絶壁白云冉冉来欲就山中客氤氲修竹间向我分半席淡漠若可依山风复驱廹摇曵渡前溪弥望苍茫碧安得共吾侪一笑混心迹
　　荅衡岳隐者　　　　　　　　　蔡道宪
　　蹴碎岳麓云剪断湘江水枫丹染院深高飘菊衣紫竹露垂朱霞霜华拂剑齿闻君多苦心中夜尝数起敲火作长吟山鬼惊偷耳持寄素心人虹卷吴缣里蚤暮欲行寻相将索竒字
　　涌月台　　　　　　　　　　　游士任
　　登台一长啸鹤惊云欲徙极目尽太虚太虚正如洗光浮石骨寒沫喷金沙起萧然见短碣锥画逼籀史苍藓食断纹古香从荒戺依稀闻铁笛梅花落其里北下豁古洞可有青泥髓
　　客止园赠朱穉玲　　　　　　　曹应昌
　　潜沱不肻山止园不矜水河影非园中水气侵园里竹树以波行草木若风徙白云懐小亭林灯曵水底滔滔万里中主人曰予止梅尊坐典型竹嘉展君子凉吹剪生圹声闻止音防北梦零星言南郭折铁几野老社耆英青松缔黄绮闻君宝婴姹焉用餐菊杞坐隐足消闲耘花必躬理少年裘马儿往往恣讥毁潦水落霜冬汹汹安在矣兰芽既以长种豆落可耳孤桐壁立秋营营古人耻
　　皇清
　　七月一日晴川阁防集　　　　　熊伯龙
　　炎夏淹积威少昊弭爽节徙倚憎房栊竦踊姿登蹑云搆入微凉兰巵异常设眸酸旧战塲齿冷新碑碣谷口带轻风臯桥濯余热移情壁润贤发兴火攻烈北望芳草洲酒悲起呜咽祢生能日饮终当全明哲浮名著人身直如醉眼缬欣瞩山川美讵厌倡优拙遐哉弄珠游一石负独灭含情向前期奄观霜轮揭
　　瀼西草堂　　　　　　　　　　郑日奎
　　瀼西今如何风烟莽萧槭居人指相告旧是少陵宅忆君入蜀时干戈若奔廹浣溪席乍暖复作防门客赤甲郁岧嶤白盐荡云蜺旅忧虽不展胜槩此可适空懐报主心莫陈济时防稻畦与果园课晨夕懐古白帝城问竒八阵迹篇章浑漫赋竒情何横溢壮哉瞿塘峡百川日荡激兴至笔偶援气欲与之敌斯人既云逝斯地不殊昔东屯及北崦寂寞空陈迹犹余万丈芒千载照岚壁
　　姚贞妇王氏节孝　　　　　　　王泽洪
　　翩翩云中雁双飞集清池双飞且双宿两心不复疑一朝冲风起死别而生离死抱比翼痛生含交颈悲岂不念单栖挚性不可移月明三绕树回顾巢中儿父翮苦摧折羡子好容仪羽毛既丰满鼓翼如云垂奋飞上阿阁百鸟不敢窥竹花与竹实衘归作母糜雄者横四海雌者守中坁恩勤鬻子者谁能辨雄雌合江亭次昌黎韵示石鼓书院诸生
　　潘宗洛
　　危亭倚朱陵湘流纳烝左千古传絶唱緑净不可唾我思贞元朝岳降中兴佐胡为窜炎荒迁逐随贾货庙廊心事违此地高轩过吟咏何激昂泉石为顿挫南轩书其诗拱手未敢和后人好题名刻竹逾万个极目俯浩淼攀萝歴坎坷帆樯落风湍衣裳冷云卧歩武凌沧洲流沫媿清课泰山诚难撼弃甲奔则那嗟哉昌黎公名节励顽懦诗篇特余事到处获扬播石鼓诸书生志勿患穷饿谁当为张籍谁当为李贺焚膏以继晷学业荒于惰不见七贤祠首列公高座陶陶忽悲秋皎皎亦易破学韩期如韩拂拭韩碑涴
　　巾紫峰　　　　　　　　　　　夏光沅
　　衡峯七十二巾紫亦标列出城歩散漫眼底讶邱垤渐于城雉逺乃始见峻絶拾级歴半山梵语如拳结中有孙神君榜眼联棹楔人力与山情烟寺交相接孤城似叶浮纎水穿瓞由此蹑轻清山色横空生枯藤自掩映低竹互支撑石磴堕还附势险不可平倦倚松根坐滑踏松叶行繁防非俗响山鸟铿锵鸣宛委赴絶顶东向微欹倾山灵未易测廻旋生反仄岳势自西来到此有余力余力不可遏令人生羽翼
　　南岳道中　　　　　　　　　　夏光沅
　　同唤笋舆来遂此游山约初歴尚康庄渐入势磅礴古松夹人行枝柯相交错羣龙贴虚壁苔藓翻闪灼飞泉喷衫衣谿涧自鬬搏突然下千泉一岭为束缚积石如互语对我亦然诺枯木多南枝半被风霜削眼中有余力触境作欢谑狂笑惊山叟大呼坠新箨舆夫且乐闻冲峯特踊跃呌絶人中庵防我金凿落
　　祝融峯　　　　　　　　　　　夏光沅
　　潺潺太阳泉曲曲循山路绕泉蹑峯巅岳庙铁瓦布凌虚忽光霁毋乃称竒遇气象立尊严攒簇生寛裕万峯何趋蹡容与叠相顾紫葢随风飏所以失囘互羣壑吹爽籁百鸟翔毛羽苍黄惨若悲青翠滴欲雨稍下青玉坛攀藤始可度两石相尔汝高者濶如歩坐石抚松根枝垂叶上附其色秀可餐物老精英固风髙不能乆一啸迷烟雾
　　祝融峯天尺庵　　　　　　　　彭　龄
　　兹山不可量招提胡以至讵有葛陂龙浩然此游戏济胜有何竒孤情夙所寄巃嵸日月亲凝望天庭閟何烦章亥歩昂首十二次芝草可采撷吾于此攸塈
　　挽叶忠烈公　　　　　　　　　张三异
　　龆齓精诗书壮作金门客长防惹炉香庙堂资硕画特命司挽输自矢饮冰檗朝夕筹国计图绘治安防忽传鄂城东哗卒挽刀弓烽火夜连天兵气如妖虹仗剑呼丑类谁收万里功引匕独自裁碧血溅苍穹
　　舟过团洲懐郑方南　　　　　　陈大章
　　荒江荡夕隂秋色澹无豫沙洲昔未沉千室鱼鳞聚故人休沐归吟钓有遗处结庐近何之四顾空云树亷吏亦可为栖泊随所遇遥知高世心独与古人晤闲歌紫芝篇或咏猗兰句堦前戏小同膝上坐文度适意且逍遥搔首各迟暮慷慨平生言含情未能去
　　游广济藏宻洞　　　　　　　　徐　琮
　　石洞开层巘清磬下云端仰攀诸天逼俯视罗羣峦松杉转危径楼观凌巑岏万籁发箫韶四山生薄寒羽衣两三人鹤髪顔如丹留客啓云卧饭我青琅玕借问呉仙人大丹何处还红顔倘可驻于此欲骖鸾
　　酒香山　　　　　　　　　　　涂天相
　　汉武好仙术天下趋若骛今日献醴泉明日献甘露君山传美酒浓香若娇乳烟雾为麴糵风雷频蒸煦栾巴驰骑来数斗珍同防滑稽曼倩生窃饮酣睡去君威甚严重能不畏震怒臣死酒非仙仙酒臣不惧千载付一笑玩弄等孩孺岂知谐谑中片言生主悟古人重讽諌东方乃其庶
　　赤壁　　　　　　　　　　　　张叔珽
　　昔年读两赋仙风衣带袭此日拜先生余徽尚洋溢巉崖歴虎豹江山不可识道士归何处耿耿填胷臆四顾转苍凉长懐到壬戍
　　祝融峯顶度中秋　　　　　　　彭廷梅
　　炎方凌絶顶祝融削天骨典祀配百王玉衡在呼吸天柱撑不起羣峯自凛栗林声走万壑风生虎啸日飞雨逐云来清凉逼石室上方落斜阳月从山下出初升露半睂渐转映林赤光满魄未生平空分秋色披衣坐夜深露重钟声湿
　　薄暮同谭丹麓铨部游九仙观　　彭廷梅
　　防杖上郊原闲云归倦鸟四顾寡所俦山暝天欲小犬吠知村近行人在半道深林穿石磴参差入树杪中有松与柏青青长相保柏为松脏腑松为柏仪表嵗寒不改节霜雪同懐抱感此忆良朋交情期到老












　　湖广通志巻八十四
<史部,地理类,都会郡县之属,湖广通志>
　　钦定四库全书
　　湖广通志巻八十五
　　艺文志
　　七言古诗
　　唐
　　湘南渔父　　　　　　　　　　孟浩然
　　问君何所适漠漠逢烟水独与不系舟往来楚云里钓鱼非一嵗终日只如此日落江清桂楫迟纎鳞百尺深可窥沉钩垂饵不在得白首沧浪空自知
　　夜归鹿门歌　　　　　　　　　孟浩然
　　山寺鸣钟昼巳昏渔梁渡头争渡喧人随沙岸向江村余亦乘舟归鹿门鹿门月照开烟树忽到厐公栖隠处岩扉松迳长寂寥唯有幽人自来去
　　襄阳歌　　　　　　　　　　　李　白
　　落日欲没岘山西倒着接防花下迷襄阳小儿齐拍手拦街争唱白铜鞮傍人借问笑何事笑杀山翁醉似泥鸬鷀杓鹦鹉杯百年三万六千日一日须倾三百杯遥看汉水鸭头緑恰似葡萄新酦醅此江若变作春酒累麴便筑糟丘台千金骏马换少妾笑坐雕鞍歌落梅车傍侧卧一壶酒鳯笙龙管行相催咸阳市上叹黄犬何如月下倾金罍君不见晋朝羊公一片古碑材龟头剥落生莓苔泪亦不能为之堕心亦不能为之哀谁能忧此身后事金鳬银鸭葬死灰清风明月不用一钱买玉山自倒非人推舒州杓力士铛李白与尔同死生襄王云雨今安在江水东流猿夜声
　　墨池　　　　　　　　　　　　李　白
　　少年上人号懐素草书天下称独歩墨池飞出北溟鱼笔锋杀尽中山八月九月天气凉酒徒词客满高堂牋麻素绢排数箱宣州石研墨色光吾师醉后倚绳床须臾扫尽数千张飘风骤雨惊飒飒落花飞雪何茫茫起来向壁不停手一行数字大如斗怳怳如闻神惊时时只见龙蛇走左盘右蹙如惊电状同楚汉相攻战湖南七郡凡几家家家屏幛书题遍王逸少张伯英古来几许浪得名张顚老死不足数我师此义不师古古来万事贵天生何必要公孙大娘浑脱舞
　　送陈郎将归衡　　　　　　　　李　白
　　衡山苍苍入紫下看南极老人星回飇吹散五峰雪往往飞花落洞庭气清岳秀有如此郎将一家拖金紫门前食客乱浮云世人皆比孟尝君江上送行无白璧临岐惆怅若为分
　　送族弟襄归桂阳　　　　　　　李　白
　　尔家何在潇湘川青莎白石长江边昨梦江花照江国几枝正发东牕前觉来欲徃心悠然梦随越鸟飞南天秦云连山海相接桂水横烟不可渉送君此去令人愁风防茫然隔河洲春潭琼草緑可折西寄长安明月楼
　　桃源行　　　　　　　　　　　王　维
　　渔舟逐水万山春两岸桃花夹去津坐看红树不知逺行尽清溪不见人山径潜行始隈隩山开旷望旋平陆遥防一处攒云树近入千家散花竹樵客初传汉姓名居人未改秦衣服居人共住武陵源还从物外起田园月明松下房栊静日出云中鸡犬喧惊闻俗客争来集竞引还家问都邑平明闾巷扫花开薄暮渔樵乘水入初因避地去人间及至成仙遂不还峡里谁知有人事世中遥望空云山不疑灵境难闻见尘心未尽思乡县出洞无论隔山水辞家终拟长游衍自谓经过旧不迷安知峯壑今来变当时只记入山深清溪几曲到云林春来遍是桃花水不辨仙源何处寻
　　桃源　　　　　　　　　　　　王昌龄
　　武陵川迳入幽遐中有鸡犬秦人家家傍流水多桃花桃花两边种来乆流水一道何时有垂条落雨暗春风夹岸芳菲至山口嵗嵗年年能寂寥林下青苔日为厚时有仙鸟来衔花会无世人此携手可怜不知若为名君往从之多所更古驿荒桥平路尽惊湍怪石小溪行想见维舟登览处红堤緑岸宛然成多君此去从仙隠令人晚节悔营营
　　巴陵寄李二户部张十四礼部　　贾　至
　　江南芳草初羃羃愁杀江南独愁客秦中杨栁也应春转忆秦中相忆人万里莺花不相见登高一望泪沾巾
　　送费子归武昌　　　　　　　　岑　参
　　汉阳归客悲秋草旅舍叶飞愁不扫秋来倍忆武昌鱼梦觉只在巴陵道曽随上将过祁连离家十年常在边剑锋可惜虚用尽马蹄无事今巳穿知君开馆恒爱客樗蒲百金每一掷平生有钱将与人江上故园空四壁吾观费子毛骨竒广睂大口仍赤髭看君失路尚如此人生贵贱那得知高秋八月归南楚东门一壶聊出祖路指鳯凰山外云衣沾鹦鹉洲边雨勿叹蹉跎白发生应须守道不羞贫男儿何必恋妻子莫向江村老却人
　　赠裴施州　　　　　　　　　　杜　甫
　　廊庙之具裴施州宿昔一逢无此流金钟大镛在东序氷壶玉衡悬清秋自从相遇减多病三嵗为客寛边愁尧有四岳明至理汉二千石真分忧几度寄书白盐北苦寒赠我青丝裘霜雪回光避锦绣蛟龙动箧蟠银钩紫衣使者辞复命再拜故人谢佳政将老巳失子孙忧后来况接才华盛遥忆书楼碧池映
　　岳麓山道林二寺行　　　　　　杜　甫
　　玉泉之南麓山殊道林林壑争盘纡寺门高开洞庭野殿脚插入赤沙湖五月寒风冷佛骨六时天乐朝香鑪地灵歩歩雪山草僧宝人人沧海珠塔刼宫墙壮丽敌香厨松道清凉俱莲池交响共命鸟金榜双廻三足乌方丈渉海费时节丘圃寻河知有无暮年且喜经行近春日兼防暄暖扶飘然斑白将奚适傍此烟霞茆可诛桃源人家易制度橘洲田土仍膏腴潭府邑中甚淳古太守庭内不喧呼昔遭衰世皆晦迹今幸乐国养微躯依止老宿亦未晚富贵功名焉足图久为谢客寻幽惯细学周颙免兴孤一重一掩吾肺腑山鸟山花吾友于宋公放逐曽题壁物色分留待老夫
　　清明　　　　　　　　　　　　杜　甫
　　着处繁华矜是日长沙千人万人出渡头翠桞艶明睂争道朱蹄骄囓膝此都好游湘西寺诸将亦自军中至马援征行在眼前葛强亲近同心事金镫下山红粉晚牙樯捩拖青楼逺古时衰乱皆可知人世悲欢暂相遣弟侄虽存不得书干戈未息苦离居逢迎少壮非吾道况乃今朝更袚除
　　邵陵作　　　　　　　　　　　张　谓
　　当年虞帝苦忧人祗为苍生不为身巳道一朝辞北极何须五月更南廵昔时文武皆销铄今日精灵长寂寞斑竹年来笋自生白苹春尽花空落遥望零陵见旧丘苍梧云起至今愁惟余帝子千行泪添作潇湘万里流
　　湘中对酒行　　　　　　　　　张　谓
　　夜坐不厌湖上月昼游不厌湖上山眼前一尊又长满心中万事如等闲主人有黍数百石浊醪数斗应不惜即今相对不尽欢别后相思复何益茱萸湾头归路賖愿君且宿黄公家风光若此人不醉参差辜负东园花
　　朝阳岩歌　　　　　　　　　　元　结
　　朝阳岩下湘水深朝阳洞口寒泉清零陵城郭夹湘岸岩洞幽竒带郡城荒芜自古人不见零陵徒有先贤传水石为娯安可羡长歌一曲留相劝
　　无为洞口作　　　　　　　　　元　结
</div>
    <div class="pagination">
<a href="湖广通志_page332.html">上一页</a><span>...</span><a href="湖广通志_page328.html">328</a><a href="湖广通志_page329.html">329</a><a href="湖广通志_page330.html">330</a><a href="湖广通志_page331.html">331</a><a href="湖广通志_page332.html">332</a><span class="current-page">333</span><a href="湖广通志_page334.html">334</a><a href="湖广通志_page335.html">335</a><a href="湖广通志_page336.html">336</a><a href="湖广通志_page337.html">337</a><a href="湖广通志_page338.html">338</a><span>...</span><a href="湖广通志_page334.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
