<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 423 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 423 页/共 698 页</h1>
    <div class="content">钦定日下旧闻考卷四十六举正 

 

北去贡院里许原书脱去里许二字今据帝京景物畧增泡子河南岸条旧表八尺原书八讹作公今 
据元文类改絜釡兊也原书絜讹作挈曰子卦也原书曰讹作日小大必周原书周讹作用视日漏光 
原书日讹作目夺目害也原书目讹作日夏永冬短原书讹作夏短冬永今俱元文类改又仰仪铭条 

 

钦定日下旧闻考卷四十六举正 


钦定四库全书 

史部 

钦定日下旧闻考卷四十七八 

 

详校官庶吉士臣 胡钰 

检讨臣德生覆勘 

 

总校官进士臣程嘉谟 

校对官中书臣叶元符 

誊录监生臣董光骥 

 

钦定四库全书 

钦定日下旧闻考卷四十七 

城市内城东城三 

 

原令京师巽隅逼城观象台之巅有浑天仪其质皆铜有四柱以龙承之悬仪于上制作精工铜亦古 
润作绀色傍另有一仪式小不及其半交道亦减又有玉衡如尺又有铜球象天圜体外列二十八宿 
上列正綂七年御制铭予按此非本朝人所办意必故元旧物按宋沈括云司天监铜浑仪景德中韩 
显符所造依刘曜时孔挺晁宗解兰之法天文院浑仪皇佑中舒易简所造用唐梁令瓉僧一行法至 
熙宁括监太史局受诏改造浑仪置之天文院而移天文院旧铜仪于朝服法物库葢宋世浑仪有三 
金人入汴诸法物俱北去此固蒙古得之完颜者耳至正綂而重修则有之且铭有昔作今述句非剏 
矣野获编原于愼行简仪赞芒芒元运莫莫三辰譬彼辐辏转于一轮旧仪洵美而状浑沦卓哉良史 
创物维新其新匪他维旧而析四游两轴当乎二极南轴攸沓天常下直维北欹倾轴焉足式赤道上 
载列宿周天三百六十五度寄焉枢机所运五环三旋去极之度游则昭然囊括两仪珠辉七曜象在 
灵台不言而告邈矣盺人何识之妙配皇等极昭兹神造谷城山房集原张一桂赞于维帝王宪天出 
治敬天以心测天以器爰稽往古实造浑仪考时布令仰观俯窥厥体至圆厥形左运璇玑玉衡推歩 
斯训度刻虽具细分未全以管望之渐外渐悬及胜国时郭太史氏逖览幽探独臻至理实通旧制简 
仪乃成四游上附直距外经三距三环天常赤道结环距端远近相较两线相望于以测之日月极远 
分秒适宜纎悉咸备惟精惟宻简要可遵百世莫易我思古人大衍太初三枢七直视此为踈赫赫皇 
朝损益前代尚象明时独兹不废都城东隅崇台巍然为国重器于万斯年八科馆课增崇祯二年礼 
部侍郎徐光启兼理历法请造象限大仪六纪限大仪三平悬浑仪三交食仪一列宿经纬天球一万 
国经纬地球一平面日晷三转盘星晷三候时钟三望远镜三报允明史天文志増台上有浑天仪简 
仪铜球量天尺诸器本朝康熙十二年以旧仪年久多不可用御制新仪凡六一天体仪一赤道仪一 
黄道仪一地平经仪一地平纬仪一纪限仪陈于台上至今尊用其旧仪移藏台下大清一统志增天 
体仪诸仪之中其最象乎潭天而为用甚大者莫天体仪若也盖天体仪乃浑天之全象而其为用则 
又诸仪之用之所统宗也然诸仪中最为难制者亦莫若天体仪为夫毕肖乎天形且便于用之为难 
也其难于单肖天形者难以取圆故也其难便于用者难于周围均轻而无偏垂故也其取圆则以子 
午圈或地平圈为凖先应分子午圈划为四象限次定两相对之界以为南北二极毎一象限则分为 
九十度而两极各为九十度之界子午圈则以两面度及字彼此凖对毎一度以对角线之比例而另 
以六十细分又毎一分更细而四分之而每四分之一则当十五秒也则以游表识之焉又子午立圈 
以向东之规面为正面而仪之中心乃正对于斯其南北两极各作圆半孔以受仪之半轴其他半以 


伏兎圆半孔受之两半圆相合以螺旋转定之而两极上下以圆钢枢而受仪之全轴焉夫欲仪之旋 
转齐圆而毕肖乎天之形体则必以子午圈内规面之齐圆为凖也欲其均轻而便于用者则又必以 
权衡之理为凖也盖权衡之为义本乎天行之平耳夫惟浑天之恒平行是以左右上下无或有轻重 
之偏焉而天体仪之所为最象乎浑天者大端正在于此轻重学有云平衡之梁其心在中其两端加 
重各等一端扶之以手手离自不动矣则天体仪亦然任意旋转手离则仪不动矣其圆形之心及径 
与重之心及径同在一所故也安仪于子午圈之中行令其轻而形令其圆其象天也如此此制器尚 
象之为第一义也次之令其凖合于地平圈地平圈其坐架约高四尺七寸而座之上下有两圈上圈 
为地平之面寛八寸于子午正对处各阙其口深与子午圈侧面寛与其规面相等总以恰容子午圈 
不寛而亦不隘为当其可焉至两圈内规面平合而左右上下环抱乎仪周围则须留五分之缝为便 
于安高弧而进退游表随用规器于地平上面多作平行圈线以别度与字之间处必于划度处展之 
于划字处缩之便以长方对角之线细分宫度地平之上面共分内外中三层内层划有地平经度分 
四象限而各为九十度其经度之上下则划有度数字平距圈线内外界之上所刻字以正南正北各 
为初度以正东正西各为九十度界下所刻字反是以为测验时便于用故耳内层则以周渠为限界 
渠之深寛相等即五分内堪容高弧之足即地平经度表也自周渠以外则地平中层矣其上下平距 
圈线者即限界京师地平日晷时刻也每一时分八刻而每一刻则十五分午正初刻即自子午圈正 
面南邉交地平而起子正初刻相对于两圈北邉相交处日晷源表者即天体过南北之轴也但本轴 
在仪体之中不见故仪面上过南北两极不拘何圈俱可以代表也地平面上其外层圈线者即分定 
三十二方之线也此外圈亦分四象限各有八方之线亦名风线盖地平周围从三十二方风之有名 
者而起凡定方向及细心观候天象者必应分别之夫地平及子午两圈因在天体面之外系外圈此 
两圈全备如此则仪面上之诸圈可定以为内圈前南北两极当其中而划赤道圈以四象限分之令 
各象界线与子午夘酉四正正对次则另用规器而以各象限初度为心以末度为界划四半圈正对 
各两半相遇于南北两极而成两全圈其一定春秋二分名为过极分圈一定冬夏二至名为过极至 
圈二分在黄赤二道相交之界二至为黄道纬南纬北至远二界即二十三度三十一分三十秒也故 
过极至圈上自赤道纬北之二十三度三十一分三十秒为界而以一象限末度为心用规器作圈而 
定黄道以二分二至四象限分之每象限则三宫每宫则三十度而每度依对角线之比例分六十分 
此为黄道之经度也至于赤道则自西而东分三百六十度以春分界为初度此赤道经度也两道纬 
度依过分过至两圈而定焉次又以赤道南北二极为心相距三十九度五十五分为界而用规器作 
京师恒见界圈又以黄道南北二极为心而黄道南北各作两圈两圈互相距三十度各圈所分之宫 
度数与黄道圈之宫度数相对次于黄赤二极及于天顶即地平之极加匾圈四分之一以定黄赤及 
</div>
    <div class="pagination">
<a href="钦定日下旧闻考_page422.html">上一页</a><span>...</span><a href="钦定日下旧闻考_page418.html">418</a><a href="钦定日下旧闻考_page419.html">419</a><a href="钦定日下旧闻考_page420.html">420</a><a href="钦定日下旧闻考_page421.html">421</a><a href="钦定日下旧闻考_page422.html">422</a><span class="current-page">423</span><a href="钦定日下旧闻考_page424.html">424</a><a href="钦定日下旧闻考_page425.html">425</a><a href="钦定日下旧闻考_page426.html">426</a><a href="钦定日下旧闻考_page427.html">427</a><a href="钦定日下旧闻考_page428.html">428</a><span>...</span><a href="钦定日下旧闻考_page424.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
