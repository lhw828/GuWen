<!DOCTYPE html>
<html>
<head>
    <meta charset="UTF-8">
    <title>浙江通志 - 第 778 页/共 787 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>浙江通志 - 第 778 页/共 787 页</h1>
    <div class="content">　　浙江悠悠海西緑惊涛日夜两翻覆钱塘郭里看潮人直至白头看不足
　　嘉兴寒食　　　　　　　　　【唐】徐　凝
　　嘉兴郭里逢寒食落日家家拜埽回惟有县前蘓小墓无人送与纸钱来
　　忆四明山泉　　　　　　　　【唐】施肩吾
　　爱彼山中石泉水幽深夜夜落空里至今忆得卧云时犹自涓涓在人耳
　　晩春送王秀才游剡川　　　　【唐】施肩吾
　　越山花落剡藤新才子风光不厌春第一莫寻溪上路可怜山水爱迷人
　　春日钱塘杂兴二首　　　　　【唐】施肩吾
　　酒姥溪头桑褭褭钱塘郭外桞路逢邻妇遥相问小小如今学养蚕
　　西邻年少问东邻桞岸花隄几处新昨夜雨多春水濶隔江桃叶唤何人
　　寄四明山人　　　　　　　　【唐】施肩吾
　　髙栖只在千峰里尘世望君那得知长忆去年风雨夜向君牕里聴猿时
　　遇越州贺仲宣　　　　　　　【唐】施肩吾
　　君在镜湖西畔住四明山下莫经春门前几个采莲女欲泊莲舟无主人
　　宿于越亭　　　　　　　　　【唐】施肩吾
　　琵琶洲上行人絶于越亭中客思多月满秋江山冷落不知谁问夜如何
　　越溪怀古　　　　　　　　　【唐】施肩吾
　　忆昔西施人未求浣纱曽向此溪头一朝得侍君王侧不见玉顔空水流
　　游天台上方　　　　　　　　【唐】姚　合
　　晓上上方髙处立路人羡我此时身白云向我头上过我更羡他云路人
　　杭州开元寺牡丹　　　　　　【唐】张　祜
　　浓艳初开小药栏人人惆怅出长安风流却是钱塘寺不踏红尘见牡丹
　　过耶溪　　　　　　　　　　【唐】朱庆余
　　春溪缭绕出无穷两岸桃花正好风恰是扁舟堪入处鸳鸯飞起碧流中
　　寄桐江隠者　　　　　　　　【唐】许　浑
　　潮去潮来洲渚春山花如绣草如茵严陵台下桐江水解钓鲈鱼有几人
　　婺州宴上留别　　　　　　　【唐】赵　嘏
　　双溪云影向空横歌舞髙台晩更清独自下楼骑痩马摇鞭重入乱蝉声
　　宿杭州虚白堂　　　　　　　【唐】李　郢
　　秋月斜明虚白堂寒蛩唧唧树苍苍江风彻晓不得睡二十五声秋长
　　天竺寺八月十五日夜桂子　　【唐】皮日休
　　玉颗珊下月轮殿前拾得露华新至今不会天中事应是嫦娥掷与人
　　越中赠别　　　　　　　　　【唐】张　乔
　　东越相逢几醉眠满楼明月镜湖边别离吟断西陵渡杨桞秋风两岸蝉
　　出东阳道中作　　　　　　　【唐】方　干
　　马首寒山黛色浓一重重尽一重重醉醒已在他人界犹忆东阳昨夜钟
　　题宝林寺禅者壁　　　　　　【唐】方　干
　　岩乔木夏藏寒牀下云溪枕上看台殿渐多山更重却令飞去即应难
　　镜湖雪霁贻方干　　　　　　【唐】崔道融
　　天外晓岚和雪望月中归棹带冰行相逢半醉吟诗苦应抵寒猿褭树声
　　宿天竺寺　　　　　　　　　【唐】陈　陶
　　一宵何期此灵境五粒松香金地冷西僧示我髙隠心月在中峰葛洪井
　　越溪怨　　　　　　　　　　【唐】冷朝光
　　越王宫里如花人越水溪头采白苹白苹未尽人先尽谁见江南春复春
　　秀州通越门外八九里临水多佳木茂树以便风不得停舟一赏怆然为诗　　【宋】蘓舜钦
　　密树重萝覆水光珍禽无数语琅琅惊帆瞥过如飞鸟回首风烟空断肠
　　对雪忆往岁钱塘西湖访林逋三首
　　【宋】赵　抃
　　昔乗野艇向湖上泊岸去寻髙士初折竹压篱曽碍过却穿松下到茅庐
　　旋烧枯栗衣犹湿去爱峰前有径开日暮更寒归欲无端撩乱入船来
　　樵童野犬迎人后山葛棠梨案酒时不畏尖风吹入牖更教牀畔覔防夷
　　孤山隐居书壁　　　　　　　【宋】林　逋
　　山水未深猿鸟少此生犹拟别移居直过天竺溪流上独树为桥小结庐
　　葑田　　　　　　　　　　　【宋】林　逋
　　淤泥肥黑稻秧青濶盖深流旋旋生拟倩湖君书版籍水仙今佃老农耕
　　题翠峰院【范蠡旧宅　　　　　宋】范仲淹
　　翠峰高与白云闲吾祖曽居水石间千载家风应未坠子孙还解爱青山
　　钓台　　　　　　　　　　　【宋】范仲淹
　　汉包六合网英豪一个鸿惜羽毛世祖功臣三十六云台争似钓台高
　　过方处士旧隠留题　　　　　【宋】范仲淹
　　仲淹景祐初典桐庐郡有七里滩子陵之钓台在以从事章岷往构堂而祠之召会稽僧悦躬图其像于堂洎守姑蘓道出其下登临徘徊见东岳絶壁白云徐生云方干处士之庐遂访焉其家子孙尚多儒服有楷者新防名而归因留二十八言又图处士像于严堂之东壁楷请刊诗于其左
　　风雅先生旧隠存子陵台下白云村唐朝三百年冠盖谁聚诗书到子孙
　　寄林处士　　　　　　　　　【宋】范仲淹
　　片心髙与月徘徊岂为千钟下钓台犹笑白云多事在等闲为雨出山来
　　六月二十七日望湖楼醉书五首【宋】蘓　轼
　　黑云翻墨未遮山白雨跳珠乱入船卷地风来忽吹散望湖楼外水如天
　　放生鱼鼈逐人来无主荷花到处开水枕能令山俯仰风船解与月徘徊
　　乌菱白芡不论钱乱繋青菰裹緑盘忽忆尝新防灵观滞留江海得加餐
　　献花游女木兰桡细雨斜风湿翠翘无限芳洲生杜若吴儿不识楚辞招
　　未成小隠聊中隠可得长闲胜暂闲我本无家更安往故乡无此好湖山
　　夜泛西湖二絶　　　　　　　【宋】蘓　轼
　　苍龙已没牛斗横东方芒角升长庚渔人收筒及未晓船过惟有菰蒲声
　　湖光非鬼亦非仙风恬浪静光满川须臾两两入寺去就视不见空茫然
　　望海楼晩景二絶　　　　　　【宋】蘓　轼
　　海上涛头一线来楼前相顾雪成堆从今潮上君须上更看银山十二回
　　青山断处塔层层隔岸人家唤欲譍江上秋风晩来急为传钟鼓到西兴
　　与莫同年雨中饮湖上　　　　【宋】蘓　轼
　　到处相逢是偶然梦中相对各华颠还来一醉西湖雨不见跳珠十五年
　　予去杭十六年而复来留二年而去平生自觉出处老少粗似乐天虽才名相逺而安分寡求亦庶几焉三月六日来别南北山诸道人与下天
　　竺惠净师话旧　　　　　　【宋】蘓　轼
　　当年衫鬓两青青强説重临慰别情衰发秖今无可白故应相对话来生
　　七年九月自广陵召还复馆于浴室东堂八年六月乞会稽将去汶公乞诗乃复用前韵
　　【宋】蘓　轼
　　乞郡三年字半斜庙堂传笑眼昏花上人问我迟留意待赐头纲八饼茶【尚书学士得赐头纲龙茶一觔八饼今年纲到最迟】
　　梦绕吴山却月廊白梅卢橘觉犹香【杭州梵天寺有月廊数百间寺中多白梅卢橘】会稽且作须臾意从此归田防最良
　　东南此去几时归倦鸟孤云岂有期断送一生消底物三年光景六篇诗
　　十八日观潮　　　　　　　　【宋】陈师道
　　一年壮观尽今朝水伯何知故晩潮海浪肯随山俯仰风帆长共客飘摇
　　霅溪道至四安镇　　　　　　【宋】张　耒
　　苕霅清秋水底天夜帆灯火客髙眠江东可但鲈鱼美一看溪山直万钱
　　湖上杂咏　　　　　　　　　【宋】邹　浩
　　何处清风作晩凉解衣相与面沧浪青萍紫荇令人恨遮却琉璃万顷光
　　定海甲寅口号七首　　　　　【宋】陈　造
　　长官清苦旧传闻检放禾苗近四分毕竟不縁胥吏手旱头科敛枉纷纭
　　田租有约不相违比着丰年胜已亏一饱分明郎首赐几曽刺口问抽卑
　　已钞口数报隅官岁后朝餔定不难且愿眼前强健在趂坊讨海过冬寒
　　水泛沟塍意欲餍凌晨还复雨廉纤早秧未颔犹须揷晩谷无多不更防
　　父子分头上海船今年海熟胜常年官中可但追呼少不质田输折米钱
　　人家两两捉春归笑语相过复叹咨共説飓头前后作几人莆网罣流尸
　　连宵飞雨喜滂流已入梅天过麦秋二十年前如此晩金城地抱却全收
</div>
    <div class="pagination">
<a href="浙江通志_page777.html">上一页</a><span>...</span><a href="浙江通志_page773.html">773</a><a href="浙江通志_page774.html">774</a><a href="浙江通志_page775.html">775</a><a href="浙江通志_page776.html">776</a><a href="浙江通志_page777.html">777</a><span class="current-page">778</span><a href="浙江通志_page779.html">779</a><a href="浙江通志_page780.html">780</a><a href="浙江通志_page781.html">781</a><a href="浙江通志_page782.html">782</a><a href="浙江通志_page783.html">783</a><span>...</span><a href="浙江通志_page779.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
