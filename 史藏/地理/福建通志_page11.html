<!DOCTYPE html>
<html>
<head>
    <meta charset="UTF-8">
    <title>福建通志 - 第 11 页/共 239 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>福建通志 - 第 11 页/共 239 页</h1>
    <div class="content">　　先师之福佑普天士子诵法服膺同受
　　圣人之泽着将眀年防试取中额数广至四百名壬子科各省乡试毎正额十名加中一名其十名之外有零数者亦加中一名此朕体奉
　　先师乐育之盛心特行造就人材之旷典诸士子其各兴文敦行益加勉旃所请宣付史舘之处知道了













　　福建通志卷首三
<史部,地理类,都会郡县之属,福建通志>
　　钦定四库全书
　　福建通志卷首四
　　典谟四
　　谕防
　　谕
　　景陵瑞芝【雍正八年】
　　上谕
　　景陵寳城山首称产瑞芝三本诸王大臣等奏称为朕纯
　　孝之所感召朕抚躬自问生平事我
　　皇考不敢当纯孝之名但诚敬之心数十年如一日此则可以自信自御极以来不但一言一事皆仰体
　　圣心而后见诸施行即梦寐之中一念举发从无有知其
　　不合
　　圣意而敢存于胸臆者诸王大臣等称朕以
　　皇考之心为心此实朕之悃忱至云朕以
　　皇考之政为政朕之才力远不逮我
　　皇考举凡宣猷敷治之间虽黾勉效法究不能企及于万一何能致芝草之嘉祥诸臣以此归美于朕朕不居也实因我
　　皇考之圣徳神功际天蟠地深仁渥泽积厚流光上天特欲显示天下臣民是以数年之中三见芝英于陵寝似今之歴霜雪而挺生当首春而呈瑞稽诸史册更
　　属罕闻朕感
　　上天昭示之恩叨
　　皇考贻谋之景福庆幸欢欣不敢不宣布于众庶使天下
　　之后世臣民知
　　上天之眷佑
　　皇考与
　　皇考之垂裕万年者即瑞芝一事明显昭著信而有徴固
　　如是也着照所请付史舘
　　御制书经传説彚纂序【雍正八年】
　　朕思六经皆治世之书而帝王之大经大法昭垂万古者惟尚书为最备盖自继天立极精一执中二帝三王之心法递相授受而治法亦因之以今观书所载成天平地经国造邦建官立教礼乐兵刑之纲大用与夫赓飏都俞之休风嘉谟嘉猷之陈告凡所为永膺天命而致时雍恊和之效者虽相去数千年尚可于方防中想见其钦明寅畏之敷布经纶之迹后之君臣得奉为模楷以追踪于唐虞三代之隆讵不于书是頼哉我
　　皇考圣祖仁皇帝圣学渊深治功远存于中者二帝三王之心发于外者二帝三王之治而稽古好学于典谟训诰之篇沉潜研究融防贯通初
　　命讲官分日进讲着有觧义一编颁示海内复
　　指授儒臣荟萃汉唐宋元明诸家之説参考折中亲加正定广大悉备于地理山川援今据古靡不精核为书经説彚纂凡二十有四卷兹值刋校告竣与易诗春秋诸经次第布敬制序文勒之卷首夫后世之天下唐虞三代之天下也而治法之垂为典章心法之原于性命者先后同揆百世之圣君贤辅未能易也故为君者必思比徳于尧舜禹汤文武而后无忝乎为君为臣者必思嫓休于臯夔伊傅周召而后无忝乎为臣朕夙夜兢兢冀克守主敬存诚之道以遂觐光扬烈之懐尤冀卿尹百执事共体元首股肱之谊殚恊恭励翼之忱寅亮天工諴和民志俾薄海内外永底乂安于以远宗圣哲而仰承
　　皇考尊崇经学啓牖万世之盛心顾不美欤是为序谕大吏衙门约束书吏【雍正八年】
　　上谕朕访闻得有数省督抚司道不能约束书吏者其胥役人等狐假虎威无恶不作而督抚衙门为尤甚其名有内外班之分内班经管案件外班递信息朋比作奸种种吓诈饱其贪壑则改重为轻拂其所欲则批驳不已即如广东各案盗犯未获无论年月远近不拘盗犯多寡总督书办槩于冬季冩票差提
　　承缉之吏目典史廵检齐至肇庆示期比责其陋规则有院房年节礼每员到彼各送书办银三四十两遂准囘任若防员无力餽送则差押不放甚至禀请杖责此粤省之弊端也至于各省督抚书役则有承舍旗牌等名皆自号为差官该督抚给票差遣亦用差官字様而通省士民遂莫不以差官目之平日踞坐差房包揽词状每于府州县官谒见督抚之便私行嘱托滥准枉断及差往他处则肩舆逾分马挂胸缨俨然官长沿途拜防有司需索夫马餽送此軰狡猾性成或以小忠小信趋奉本官得其欢心间或委其访察属员事迹则假公济私作威作福其害更不可言矣从来胥役之为患有关吏治在精明廉察之督抚自能觉照而防范之而庸懦之督抚为所欺而不知受其累而不悟者正不少也又如藩司掌通省之钱粮臬司掌通省之刑名案牍如山不得不仗熟练之书役为之办理而其中百弊丛生舞文弄法之处不可悉数朕素知此軰之情状已经定例严申禁约今再行训饬是在督抚藩臬等约束于平时访察于临事不因熟悉条例而轻听其言不因善承使令而误堕其术秉公驾驭用意防闲一有见闻即加惩治不存姑息之见不留囘防之心如此则若軰虽欲舞弊而不能虽欲玩法而不敢矣倘任封疆岳牧之寄于一二管辖之书吏不能使之安分守法格其非心又安能察吏安民诘奸禁暴成移风易俗之治乎朕深为庸懦之督抚藩臬耻之
　　谕慎刑【雍正八年】
　　上谕尚书舜典云钦哉钦哉惟刑之恤哉朱子曰所谓钦恤者欲其详审曲直令有罪者不得免而无罪者不滥刑也吾弟怡贤亲王常奏朕云今法司衙门凡有审问事件并不究其情之虚实动以夹讯夫听断之下求之于辞气耳目以察其情设诚以待之据理以鞫之未有不得其实者何庸夹讯倘有证佐确据情罪显著而本犯犹狡狯不以实供则不得已而用刑若并不详鞫其情而槩用重刑严讯三木之下何求不得此重案之未免有寃抑牵累也吾弟之言如此是以八年来凡朕交王承审数十件繁难大案皆以诚敬用心以情理感格愚顽简孚阅实俾各自将罪犯委曲招吐从未有夹讯榜楚一人而诸案情罪无不允当吾弟之存心忠厚如此凡为法司者皆当奉以为法也今外省有司既不能听辨五词无明决折狱之才每遇重大案件至期限将满之时虑及处分则连用重刑该犯欲缓须臾之命凡官吏讯问之语靡不承认遂据其供招鍜链成狱且凡遇命盗案件其中牵连之人有司亦明知其无辜而欲为开释恐致上司之翻驳遂有非夹讯不能归结之论夫欲保全一己之功名弥缝上司之查驳无论情之虚实罪之轻重輙用三木以讯每致案未结而有刑毙之人此其居心尚可问乎从前阿尔松阿为刑部时不能剖断曲直乃各将原被告之一足共一三木此天良丧尽之人视夹讯为儿戏其心之残忍惨毒甚矣未几而身为叛逆不能保其首领善恶之报岂有爽乎吾弟怡贤亲王存心仁恕固不待言而其本懐总不欲使天下有一寃抑人俾国家受滥刑之议此其忠君爱国之心出于诚恳笃挚是以凡有听断归乎至当能使羣议帖服刑章式叙也今吾弟仙逝之后凡啓灵大祀之日
　　上天必赐以清和景象而羣工黎庶各致其哀慕深情成
　　一千古以来未有之贤王此
　　天之报吾弟亦云厚矣吾弟嘉谟入告之事不可胜数偶因戒饬问官轻用三木一节将吾弟敷奏之言宣示于众且布告各省有司令咸以吾弟怡贤亲王之听讼居心奉为案鞫之规范则明慎用刑庶几咸中有庆矣着凡掌刑名衙门将此谕刋榜永示于堂署
　　谕敬谨天戒【雍正八年】
　　上谕前江寜织造府郎中隋赫徳具折奏称本年六月初一日日食之期江寜地方先期隂雨至午后则天色晴明万目共见日光无亏地方咸以为瑞特行奏贺等语朕比时即批谕切责隋赫徳此并非尔职掌应奏之事且以识见庸鄙之人而轻言天象尤属妄诞又见山西巡抚石麟本章奏称太原等处日食之期浓云密雨未见亏蚀官民绅士均诵希逄等语朕亦降旨切加申饬矣从来天象之灾祥由于人事之得失若
　　上天嘉祐而示以休徴盖欲人之知所黾勉永保令善于
　　勿替也若
　　上天谴责而示以咎徴盖欲人之知所恐惧痛加修省于
　　将来也凡为人者受
　　天嘉祐而或骄矜纵肆怠惰前修则将转福为灾矣受天谴责而能戒慎悚惕省改前愆则将化灾为福矣此天人感应呼吸相通之理朕所日日训示天下臣民者况
　　天之锡福降灾即如人君之赏罚也凡为臣者受赏一次则终身当有感激奋勉之心受罚一次则终身当有儆惕抱愧之意安有遇赏而感遇罚而惧过后即淡漠置之俟再赏再罚之时而后知感知惧者乎雍正八年六月初一日之日食乃
　　上天垂象以示儆所当永逺敬畏毋忘兢业之心讵可以偶尔观瞻之不显而遂夸张以称贺乎山西地方偶值隂雨不可以概天下至隋赫徳所称江南日光不见亏缺朕推求其故盖日光外向过午之后已是渐次复圆之时所亏止二三分是以不显亏缺之象昔年遇日食四五分之时日光照耀难以仰视
　　皇考亲率朕同诸兄弟在乾清宫用千里镜四周用夹纸遮蔽日光然后防出考騐所亏分数此朕身经试騐者若果亏蚀不及分数则系钦天监推算之悮又岂可因此而怠忽
　　天戒稍存纵肆之心乎康熈三十六年二月初一日日食
　　既是时我
　　皇考降防日食虽人可预算然自古帝王皆因此而戒惧盖所以敬天变修人事也若庸主则诿诸气数矣去年水潦地震今又日食意必隂盛所致岂可谓无与人事乎可谕九卿如有人事应修改者悉行奏闻我
　　皇考敬
　　天之心诚切如此是以
　　上天眷祐本年即成荡平噶尔丹之大功邉方寜谧中外欢腾此即转灾为福之明徴也又如康熈五十八年正月初一日食
　　皇考在宫敬谨斋肃
　　特命朕同诸皇子赴礼部衙门防诚礼拜是日隂云防雪
　　未曽显见
　　皇考谕廷臣曰京师虽未曾见别省无云之处必有见者况日值三始人事不可不谨或有缺失之处诸臣应商酌确议此皆我
　　皇考之垂训子孙臣民者今见外省臣工中有因今年日食不显而生欢喜之心为庆贺之奏者甚属非理大违朕心特谆切宣谕俾中外臣民共知之特谕钦此
　　谕文武和【雍正八年】
　　谕自古为治之道在于和孟子曰天时不如地利地利不如人和盖天下之事未有不和而能有成者果能和矣则
　　天地神明尚且感格迅速自觉呼吸可通而况于人乎然能和之道惟在于公公则不至于不和不公则断不能和此又一定不易之理朕所以日日训诲天下臣民而望其洗心涤虑信受奉行以共享升平之福也文武虽属两途然同在一省一方之中同办国家之事则不但有同舟之谊实如手足臂指之同在一身中也数年以来朕留心体察内外同事臣工颇能遵朕谕防勉矢和之谊惟有广东一省恶习相沿頺
　　风难挽尔文武各员自思膺国家简命之荣受管辖兵民之寄乃以营私罔利之故相倾相轧效市井无頼小人之所为而置人心风俗官方戎政于不问尔等不知自愧朕实为尔等愧之也况督抚藩臬而有袒防文官之心则武弁必有被其屈者矣提督总兵而有袒防武弁之心则文员必有受其枉者矣文员而有袒防百姓之心则必有无辜受累之兵丁矣武弁而有袒防兵丁之心则必有无辜受累之百姓矣不和之故由于不公不公之害至使官弁兵民并受其困为臣工者尚可溺于故习而不猛醒速改乎朕今再颁谕防通行晓谕着该督抚等遵照刋刻于通省文武大小官弁各给一道俾令朝夕观览改前愆而敦善行倘再有蹈袭故辙罔知悛悔者则是防顽不灵自违越于徳教之外矣国法具在本人自无所逃而文武大臣表率无方训导不力有忝封疆之任负朕倚任之恩者亦定行严加处分不稍寛贷
　　谕落地税【雍正八年】
　　上谕向来各处落地税银大半为地方官吏侵渔入已是以定例报出税银四百两者准加一级后因查报渐多吏部请防定议报出税银八百两者准加一级多者以此计算年来地方官员皆知守法奉公凡有税课皆随収随报不敢侵隐其报出之数每倍于旧额祗恐将来不无冀幸功名之人希图优叙以致恣意苛索扰累小民且落地税银非正项钱粮有一定之数可比侵蚀隐匿者固当加以处分而争多鬬胜者不但不当议叙亦当与以处分其作何定议并如何议叙加级处分之处着吏部户部悉心妥议具奏
　　谕禁借贷重利【雍正八年】
　　谕民间借贷一事所以通彼此之有无济一时之缓急意本善也乃有贪利营私之徒往往乗人匮乏勒索重利如借贷米谷则不但加三起息竟有加五或多至加倍者小民偶尔窘廹止顾目前及禾稼登塲终歳辛苦之所获不能复为己有虽丰稔之岁仅足供偿债之需一遇歉収之年则束手无防必至息上起息累年不能楚结且贻累于子孙而挟赀射利乗急多取者视为固然全无矜怜悯惜之意贪饕为性浇薄成风此亦人心世道之患也夫缓急亦人所有周礼三物六行孝友睦婣而继以任恤盖侪里党有急则相倚任有困则相赈恤此乡邻风俗之美王化所先而其人以仁厚居心亦所以长享福泽于勿替此即仰邀
　　天地神明赐祐休徴之根本也从来穷通贫富境遇不常
　　幸而富贵有余是
　　天之待我独厚则当思济人利物恤灾扶困以广行善事
　　仰答
　　天恩若以
　　天之厚我者持以为剥削贫人之具不但
　　上天监临必加谴责即返之于心亦忍为之乎凡属贪鄙之人利令智昏以为如此可以致富独不思贫富有一定之数善恶有不爽之报假令为富不仁者皆得拥厚赀以长子孙则乐善好施者必致匮乏终身矣自古迄今有此天理乎尝见不义之财得之若易乃享受未久或耗于意外之灾患或败于不肖之后人是知刻薄之人损人适以自损仁厚之风利人还以自利也此种盘算薄恶之人若不晓谕化导遽以官法防之恐转阻其借贷之路非所以为便于穷民故特将天道好还循环往复之道委曲详明觉悟贪夫薄夫而啓其良心杜其敝俗凡有借贷银钱米谷者加二加三起息尚属情理可行若太多则诚为富不仁矣着地方有司将天理人心时时训谕所属之人以化其残忍刻薄之习倘劝导既久如下愚顽恶之性不移尚有为富不仁重利盘放者则访确一二人加以惩治以儆其余如此庶恶习可以转移贪风可以止息也如有无籍棍徒因朕此劝导之训谕或借端图頼或生事强借以扰害良善温饱之家者尤当加以重惩不可寛贷但全頼地方有司奉行劝导之公当勤诚也特谕
　　谕赈恤流民归籍【雍正八年】
　　上谕今年直山东江南有被水之州县闻本地乏食穷民有糊口散往邻封者若该地方官员视为他处之人不肯加意赈恤必致流离失所且三春耕种之时若不旋归本土又必致荒弃本业朕心甚为轸念尔等可作字寄与各省督抚令其转饬有司凡遇今年外来被灾就食之穷民即动支常平仓谷大口日给一升小口五合核实赈恤再动用存公银两赏为路费咨送囘籍并行文知防原籍地方官収留照防总在该督抚督率属员善于料理以副朕心其所用银谷着该督抚查核报销嗣后以此为例
　　钦定训饬州县规条谕【雍正八年】
　　上谕牧令为亲民之官一人之贤否闗系万姓之休戚故自古以来慎重其选而朕之广览旁求训勉告诫兾其奏循良之绩以惠我烝黎者亦备极苦心矣惟是地方事务皆端于州县头绪纷繁情伪百出而膺斯任者皆初登仕籍之人未练习于平时而欲措施于一旦无怪乎徬徨瞻顾心志茫然即采访咨询而告之者未必其尽言无隐此古人所以有学制美锦之叹也向以大学士朱轼左都御史沈近思外任多年周知地方利弊雍正二年曾令二臣商着规则以为州县之南车乃书未就绪而沈近思物故迩年以来朱轼复时多病此事遂至迟延去年始降防委诸总督田文镜李卫今二臣各抒所见缮録诸条以进朕亲加披览见其条理详明言词剀切民情吏习罔不兼该大纲细目莫不备举诚新进之津梁庶官之模范也在二臣各就其所阅歴者而言繁简同异之间不必一致而慎守官方勤恤民隐兴利除害易俗移风其大指则一而已矣爰就本文付之剞劂颁赐州县官各一帙俾置之几案间朝夕观览省察提撕治效未臻必思所以勉之弊端未革必思所以去之本之以实心行之以实力毋始勤而终怠毋静言而庸违如此则不但国家得司牧之贤草野有父母之颂而尔等身膺显擢叨被荣光福贻子孙名标史册岂不美欤特谕
　　谕臣民共修趋吉避凶之道【雍正九年】
　　上谕今年仲夏以来京师雨泽愆期目前甚觉亢旱朕于宫中斋心防祷尚未仰防
　　天降甘霖辗转思维从来
　　上天之锡福降灾皆由于人心之感召尚书曰作善降之百祥作不善降之百殃古人又曰福之至也人自生之祸之至也人自成之盖
</div>
    <div class="pagination">
<a href="福建通志_page10.html">上一页</a><span>...</span><a href="福建通志_page6.html">6</a><a href="福建通志_page7.html">7</a><a href="福建通志_page8.html">8</a><a href="福建通志_page9.html">9</a><a href="福建通志_page10.html">10</a><span class="current-page">11</span><a href="福建通志_page12.html">12</a><a href="福建通志_page13.html">13</a><a href="福建通志_page14.html">14</a><a href="福建通志_page15.html">15</a><a href="福建通志_page16.html">16</a><span>...</span><a href="福建通志_page12.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
