<!DOCTYPE html>
<html>
<head>
    <meta charset="UTF-8">
    <title>四川通志 - 第 2 页/共 218 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>四川通志 - 第 2 页/共 218 页</h1>
    <div class="content">　　巻三十九
　　艺文一
　　卷四十
　　艺文二
　　巻四十一
　　艺文三
　　巻四十二
　　艺文四
　　巻四十三
　　艺文五
　　巻四十四
　　艺文六
　　巻四十五
　　艺文七
　　巻四十六
　　艺文八
　　巻四十七
　　艺文九
　　【臣】等谨案四川通志四十七巻
　　国朝总督四川兵部右侍郎兼都察院右副都御史黄廷桂等监修四川通志在明代凡四修惟艺文出杨慎手最为雅赡而其他则未能悉中体要
　　国朝康熙十二年总督蔡毓荣廵抚张徳地又续事纂辑以兵燹之后文献无徴亦多所脱漏是编乃雍正七年廷桂等奉
　　勅重修凡分四十九旧志之缺者补之畧者増之较为详备其中沿旧志之误未及尽汰者如唐韦昭度征陈敬瑄无功而还宋岳云为忠州防御使乃遥授之官俱不应入名宦虞允文为四川宣抚乃总制全蜀应入统部不当仅入保宁府唐之鲜于仲通依附杨国忠防师南诏新旧唐书所载甚明乃反以为忤国忠被贬载入人物此尚不免地志附防縁饰之习然其甄综排比较旧志则可据多矣乾隆四十六年十一月恭校上
　　总纂官【臣】纪昀【臣】陆锡熊【臣】孙士毅
　　总　校　官　【臣】陆　费　墀





　　四川通志凡例
　　一直省皆有通志葢仿古列国史书之遗意也其纪事必详而核立例必简而该始足以信今而传后四川旧志修于康熙九年尔时兵燹之后文献阙如纂辑罕据今者广为搜罗严加叅订阙者补之繁者汏之叙次求其综贯而义期于典确有本有末不蔓不支共计四十九非敢驾轶前人庶弗遗误来者
　　一舆图所以考职方稽形势也蜀幅广逺直通西蔵绘事可不详乎兹于总图之外各府与直州各绘一图西蔵另绘一图以观带砺之盛庶几了如指掌
　　一星野占騐莫详于甘石诸书劒南为井鬼之分今西蔵悉归版图则躔次度数较徃时图象自宜恢廓乃质之天官家云古制未载难以悬定故暂从阙疑俟将来有所考订再为补入
　　一建置沿革自禹贡职方以及歴代损益非详载不足以资考证巴蜀自秦时更为郡邑其后或道或路或军地益广名益多因时通变皆非可略今以旧志为崖略而编次订正则详悉有加矣
　　一城池公署地方之保障士民之观瞻系焉迩来松潘建昌靖逺等处修筑城垣州县衞所添设大小公署莫不焕然改观防模宏敞今备载之以见土木之功皆有裨于捍衞弹压云
　　一川省户口田赋原额难稽今者生聚日繁版籍益广其丁粮歴年递增名目不一今于九郡及直州衞所撮其总数若干悉遵新定科则编载灿若列眉无嫌烦琐
　　一学校为造士之本而庙庑为尢重我
　　国家崇儒右文超越前代今
　　皇上更加意学宫乐育人才祭典之隆于兹为重故博
　　采
　　孔庙仪文度数详附于中以彰
　　本朝之礼明乐备为亘古所未有也
　　一歴代名宦人物凡功徳在民仪型足式者固已胪列无遗至我
　　朝名宦乡贤必得
　　题准从祀者始为按名登载葢重之也其循吏人物有旧志遗落新册补者悉为増入读循良之传曷罄咨嗟跂贤哲之生时深仰止博采慎列其敢滥诸
　　一孝友忠义乃人道纲维宁容滥采故凡无事迹及印册可据者不敢妄登一人至节妇列女风化攸关不独
　　题请旌表建坊者查核载入其余有公论攸同访闻既确亦附简编葢善善欲长之意也
　　一武功旧志惟夔府志略存然亦寥寥无几挂一漏十兹则逺稽往古近考当时凡功图麟阁绩着旂常班班可考者悉为载笔
　　一蠲政蜀虽沃野素封家给人足其间或嵗偶不登即遇
　　殊恩豁免此皆
　　国家之深仁厚泽允宜特书用昭后世
　　一盐茶驿传政皆财赋攸关歴代互有损益我朝于蜀省各项经制久定成规近又设立専司关差以董厥事总期上足裕
　　国下不病民故凡已经
　　题准者详载督抚疏中以志事事经始筹画周详万世无弊也
　　一水利川省山多水险而成都则沃野千里全资都江大堰灌溉十一州县记云深淘滩低作堰葢修濬得宜斯旱涝无患其原其委详为志之重民事也
　　一边防于蜀特详思患预防亦王公设险之意也凡诸重臣巨帅奏疏善后机宜经画宏逺者备载之以资考鉴至形势关隘又各为门桑土绸缪固不厌其详尔
　　一土司世袭之沿革贡赋之输将旧志甚略我国家重译来朝蛮夷率服川省大小土司计三百有余故另列土司一详着情形以备控驭方略
　　一西域前蔵后蔵去
　　京师将二万里非独边塞且属絶徼我
　　皇上徳威四讫无远弗届是以前后蔵均职方咸遵正朔今于西蔵一彊域形势户口贡赋之属各条详
　　载而一统无外之模于兹见己
　　一兵制旧志缺略甚多我
　　朝布昭圣武无逺弗届两次平蜀设列镇协加增营汛且歴年来剿抚蛮部开取西蔵布置多方亘古未有今悉搜罗以补从前之未备
　　一宫室旧志内杂以楼台亭阁殊失体裁今按歴朝次叙编列而楼台之则附诸古迹云
　　一职官各省旧志文职郡守以下武职叅游以下多未载入不知县令受百里之寄守备膺専城之选果属循良忠义且入名宦志传中岂以守土之命吏阃外之干城可略而不书哉兹于官制内悉纪其名文武并书亦仰遵我
　　皇上纬武经文义无偏重云尔至
　　国初吴逆之叛蜀中诸员弁有被汚伪职者难与缙绅并列今仿古削籍之例于职官中删其姓氏而别附诸僭窃巻末以寓惩戒云
　　一选举蜀中自汉举茂才贤良唐宋试以诗赋策论前明専尚制义而川峡英流往往軰出我
　　国家春秋彚茹胥凖前规成均之外复加辟荐得人称极盛矣且鹿鸣之后继以鹰扬惜旧志于武科第略而不书今为循次并列庶无遗漏
　　一隠逸者流虽非经世之彦而独往之概往往可为流俗针砭至于流寓中如唐之子羙敬舆宋之涪翁放翁軰以暨才华誉望表表轶羣者俱为载入以志景行
　　一艺文前明杨慎升庵甞加纂辑最称善本兵燹后典籍无徴旧志所载非复庐山面目矣兹则选其精华芟其芜秽叅互考订闲有夏五鲁鱼谨从阙疑之义未敢以见闻所不及遂妄削前人之著作也至我
　　朝教育涵濡人文蔚起其择言尢雅者良足辉映前贤兹皆为斟酌采摭至蜀人所作非关于蜀亦得载焉葢仿升庵用程篁墩新安文献志例也
　　一田赋有新增新改科则土司有新近归诚者值书已告成缮写之后始奉部文故仿补遗之例斟酌添载至盐茶税引亦止照已成全书开载其逐季加増者似难预为悬定也
　　一新改设之嘉定潼川二府并直忠州黔彭防因书已告成未便添改惟于某属下添注雍正十二年陞为府陞为直字様聊为补阙云尔














　　四川通志修志姓氏
　　总裁






　　提调
　　四川等处承宣布政使司布政使纪録二次【臣】刘应鼎【贵州贵筑县己卯科举人】四川等处承宣布政使司布政使纪録四十次【臣】窦啓瑛【奉天正白旗人乙未进士】
　　监修
　　四川等处提刑按察使司按察使【臣】髙维新【直寜晋县己丑进士】四川等处提刑按察使司按察使纪録二次【臣】李如兰【山西阳曲人嵗贡生】
</div>
    <div class="pagination">
<a href="四川通志.html">上一页</a><a href="四川通志.html">1</a><span class="current-page">2</span><a href="四川通志_page3.html">3</a><a href="四川通志_page4.html">4</a><a href="四川通志_page5.html">5</a><a href="四川通志_page6.html">6</a><a href="四川通志_page7.html">7</a><span>...</span><a href="四川通志_page3.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
