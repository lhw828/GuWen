<!DOCTYPE html>
<html>
<head>
    <meta charset="UTF-8">
    <title>江南通志 - 第 124 页/共 731 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>江南通志 - 第 124 页/共 731 页</h1>
    <div class="content">　　里社乡厉二坛在各乡保
　　关帝庙在府治北
　　国朝雍正五年奉
　　防追封三代公爵春秋仝日祭于　后殿
　　城隍庙在府城盛唐门内
　　县城隍庙在山口镇
　　勅建八蜡神庙
　　刘猛将军庙并在枞阳门外里许【以上坛庙所属县俱如制】旗纛庙在各卫所
　　龙王庙在府治康济门
　　东岳庙在府治枞阳门外
　　棠梨庙在太湖县西祀唐张巡
　　文孝庙在太湖县治东北祀梁昭明太子北神庙在太湖县南六十里祀楚三闾大夫狄梁公庙在太湖县北三十里又庙北二里有墓狄公曾贬彭泽令邑人为置生祠此地与彭泽近固应有庙墓
　　五谷庙在宿松县西北三十里
　　河西庙在宿松县治东祀汉县令张何丹天妃庙在宿松县小孤山有二一在岸一在山宋封助顺安济广济惠济夫人元加封显灵明加封天妃圣母碧霞元君有司春秋致祭景祐庙在宿松县东南三十八里竹墩祀唐张巡
　　忠洁王庙在望江县雷港镇祀楚屈原
　　麴大夫庙在望江县北祀唐县令麴信陵忠义祠在府学内
　　节孝祠在府治西门外【二祠各县俱如　制】
　　学优祠在府治内祀宋儒游定夫黄直卿韩忠臣祠在府城内祀元韩建【附】明徐杰举祀奏议【窃见元封豳国公諡忠宣余阙之墓坐落本郡城西郡治东祠为有司朔望谒拜岁时致祭之所而守臣韩建不与焉臣考阙所着青阳文集内载大节记有云宗正郎中韩建云云所以扬建之懿美于无穷也复考元史并阙死节本末一则曰守臣韩建一家被害建方卧疾骂贼不已执之以去不知所终一则曰总管韩建举家被杀建病不能兴贼执之建骂贼不辍求死甚急贼不杀以户扇舁去不知所终臣窃以为韩建之在当时力攻固守其大节如彼被执之际病不可为犹且骂贼求死其不屈如此贼舁去虽曰不知所终必不肯屈节偷生以茍免也且建守于前阙继于后实为一体阙已蒙表扬得以赐祭而守臣韩建完城战守精忠大节似与阙亦相颉颃今乃落落无闻诚为缺典伏望扩天地之量广一视之仁乞勅礼部许于本祠内添设建木主一位庻歳时有事于阙而建得与一爵之荣使尽节于前代者不冺其善隂受夫国家之恩守土于将来者有所激劝思奋其报功之义矣下礼部议韩建御冦之功死国之义与知府杰所言同韩建宜侍于余阙一体致祭庻忠臣之懿美垂于不朽圣明之恩典延于无穷矣制曰可】
　　二忠祠在府治北郭祀宋通判孙知微夏椅厯久祠圯今并入府学四忠祠并祀
　　余忠宣祠在府学东祀元忠臣余阙以韩建李宗可配推官黄突伦歹以下二十有三人皆从阙死节祔祀之又正观门外有祠专祀余阙阙与烈夫人墓即在后
　　国朝靳辅重修祠祀【从来忠义之气上贯日星下钟河岳非细故也是以聿追大节者必崇庙貌而禋祀之岂仅曰报此孤臣哉葢秉彛之良人所固有茍以对越往哲而于瞻拜肃将之下辄多鼓动扳起则禋祀之矞皇正所以维人心培风教也皖固古舒州地自汉以来名贤之涖节兹土者未易更仆数逮有元忠宣余公以敦诗説礼之儒膺鎻钥折冲之寄且当剧冦蜂起势若鼎沸公乃婴孤城仅联民兵数千大小三百余战每出其神智以摧敌锋敌无不愕眙败遁者呜呼伟哉且廥储枵然庚癸罔诺公又率凋疲之众耔获荆棘中即脱栗飨士士无不敌忾一当百者尤戞戞称难焉及厯六阅载江淮鳞雉皆解甲应贼于是蚁附日益伙城中饷尽矢竭而陷公慷慨骂贼自刎贼义而瘗之呜呼烈矣哉説者以公之奇畧纯忠虽史乘不槩见谓惟睢阳张中丞可与颉颃者防哉言乎及公既自靖而夫人蒋氏复率其子女视死如归且一时麾下士愤激自杀者亦千余人则又踪追岳鄂而气轶田横矣呜呼异哉予抚皖六载每公余按行公壁垒遗址慨然想见其为人辄低徊留之不忍去于是考公庙祀之典实载于皖志遡自元至正以迄于今厯三百余年勿替皖人士多悲歌感慨者皆公遗泽也乃阅厯既久虎观榱桷不无风雨飘摇者予念公忠义之气既与日星河岳同其奠丽岂必以庙貎之轮奂而后妥厥灵爽哉惟是人心之观感实关俗尚之汚隆夫以公庙貌嵳峩使肃将瞻拜者咸激昂而知所劝其有禆于风声不大且逺耶于是檄皖郡刘守鸠工倡新之而好义桴应遂告竣于丁巳之季春刘守拂贞珉请予为之记因洒笔而书之有如此】
　　烈夫人祠在府治青阳书院东祀余阙妻及子徳臣女福童
　　四忠祠在府学东因二忠祠圯知府张楷即啓圣祠旧址立祠祀宋通判孙知防夏椅明总兵程龙叅将潘可大名四忠又以宋统制范胜等元都统制陈宗义等明潜山知县李印嘉等叅将王培基游击张其威三十四人皆捍御城守殉节于皖因附祀焉
　　烈女祠在府治正观门外
　　朱司农祠在桐城县西祀汉朱邑
　　吴烈侯祠在桐城县西祀唐张孚卿
　　徐常侍祠在桐城县连城山祀南唐徐铉尝以直言贬舒州三年后人立祠
　　窦将军祠在桐城县旧书院内祀皖抚义卒窦成
　　国朝姚文然记【皖抚标营窦公讳成蜀人也以勇烈闻身长七尺虬须若神在将军廖应登麾下以死存桐邑邑人徳之歳时伏腊爼豆不絶村氓小子平生不识公作何名何状过必拜曰我窦公也及见公或称之以其髯曰窦某将军云初逆贼张献忠之掠江北也应登承命皖抚以兵三千防桐一日公从应登将百余人之庐州道经舒城方解鞍憇息而贼游骑卒至乘其无备刼之去贼狭应登抵桐俾招降桐人是时皖之诸县大率皆破所存者唯懐宁及桐城而已而皖抚玩冦援师不出城中无蓄积军民饥死者相枕贼骑益增四合如山人无固志贼谓应登曰汝卒中有为我招降守兵者乎以公对公谬许诺一无难色阳阳如平常贼以公先四贼左右夹之曲刅钩之直兵推之公俛首徐行至城下忽仰而大呼曰我窦成也贼廹我招降汝汝辈但努力固守慎勿降贼连日穴城城山根活石不可穴也且火药已尽言未卒贼大怒以刅碎其首支解之至死骂不絶口桐之守吏将闻之曰窦成小卒也犹不为不义屈况在位食禄者乎乃并力御守时城守有林搆者缒城下昼夜兼行数百里乞师于凤阳总镇黄公得功掷身于地哭不絶声黄公义之星驰赴援贼败走大军追之献忠马踬几获焉城所以全者本公一死之力也贼既退臬使张公亮至桐泣祭建祠立主于桐之西书院曰窦公祠癸巳歳秋文学江君之汉为之塑像勒石焉甲午春予至祠拜其像其长老为言之若此呜呼公小卒也而桐人皆公之岂非孔融所谓公者仁徳之徽号不必三事大夫哉然则闻公风虽远逖足以自振况拜其像观其容貌者乎乃为之记】
　　黄公祠在桐城县西门内祀明黄得功明季援桐勦贼桐人徳之
　　史公祠在桐城县治西祀明史可法
　　张方伯祠在桐城县南门内祀明张秉文方明善祠在桐城县东祀明方学渐
　　左公祠在桐城县东祀明左光斗
　　方断事祠在桐城县东门内祀明靖难死事方法
　　皖山祠在潜山县北门内皖公山神周大夫皖伯之神也汉立天柱山南隋大业八年懐宁令辛公义移皖水之隂吴陂堰侧里人号为吴陂神
　　周瑜祠在潜山县西北二十里
　　吴陂祠魏刘馥开吴陂溉田吴吕防凿不通水注稻田三百余顷功利及人先未立庙里人以潜山庙在吴陂之侧因指名以祀焉唐开成五年刺史郑谷又于庙侧别建祠
　　忠节祠在潜山县治东门内祀汉邴原
　　大节祠在太湖县北门祀元守臣韩建
　　白云祠在宿松县南泾江口祀唐狄仁杰惠民祠在宿松县治北祀明都御史彭韶朱瑄成化间知县孙衍白于巡抚彭韶奏免粮三千余石治辛酉知县施溥请于巡抚朱瑄免渔课余积民懐朱彭之徳立巡抚惠民祠以知县孙衍施溥祔焉后又益以邑令邢旭谢镔明季兵燬
　　国朝康熈己酉知县朱经髙捐捧重修以明令熊廷栋入祠二十二年知县朱卷又以总督于成龙并祀焉
　　三孝祠在望江县东门祀王祥孟宗徐仲源忠烈祠在望江县治祀唐张巡许逺雷万春忠节祠在望江县治西街祀明王之庆
　　上古赫胥氏陵在潜山县天柱山朝阳峰左汉大司农朱邑墓在桐城县西南二十里石井铺邑少为桐乡啬夫亷平有恩后登列卿病且死属其子曰我故为桐乡吏其民爱我必葬我桐乡后世子孙奉尝我不如桐乡民子因葬于桐乡西郊外民果共为起塜立祠岁时祭祀不絶邑令张云墓在桐城县北五里云祈雨龙眠山下雨大作没于水其妻闻之投崖死溯流与云合遂葬于此
　　太尉乔元墓相传在潜山彰法山广教寺后元梁国睢阳人后汉书注建安七年曹公军谯遂至浚仪遣使以太牢祀元其祭文云奉命东征屯次乡里北望贵土乃心陵墓是也
　　邑令张何丹墓在宿松县南西山下
　　三国吴偏将军周瑜墓在宿松县圭山瑜卒于柴桑移葬于此
　　南北朝齐何昌防墓在潜山县报恩寺后
　　何思墓在潜山县王家坦
　　唐驸马柴绍墓相传在潜山县太平山
　　毕諴墓在潜山县
　　梁公狄仁杰墓在太湖县九村坂
　　邑令麴信陵墓在望江县北隅之崇冈有贞元题碑
　　孝子徐仲源墓在望江县北十里
　　国朝康熈庚子知府张楷为立碑表其墓
　　五代西平王周本墓在宿松县西三十里
　　宋知舒州黄庭坚墓在懐宁县
　　王祐墓　光禄王罕墓并在潜山县王家坦黄贞女墓在潜山县东门千金巷内千金其小字也
　　处士向荣墓在太湖县龙山下明万厯中山水冲决得荣墓志知为皖人少通经史结茅居年九十卒
　　进士潘琛墓在宿松县福昌岭后
　　石兴宗墓在宿松县九冲塍兴宗尝舍宅为宫以祀张巡宗卒即葬此
　　学士吴墓在望江县西北五里星变陈言屡徴不仕墓碑存明正徳间知县周镛教谕冯善为表之
　　周必尹墓在望江县北四十里永恩寺前提举龙仁夫墓在望江县北三十里悬顶山有碑存
　　元右丞余阙墓在府西门外二里阙死难贼义之求尸葬此
　　国朝康熈己亥知府张楷为之甃石建矿视旧加广焉雍正六年安徽按察使刘柟复为修建墓门石垣【附】
　　国朝刘柟修墓门垣石纪事【髙阳后学刘柟以雍正六年戊申秋九月恭膺简命视臬上江其明年春侍大中丞魏公劝农西郊驻节览古共展谒　忠宣公祠墓裵裒故墟荒落增慨伏念忠烈如公遗迹不振甚非盛朝崇节褒贤磨世砺俗之至意爰承中丞公命卜吉鸠工麤具墓门一石阑左右翼之墓垣围共一十有三文计费工银五十三両有竒阅十有二日而竣资皆公蠲罔役民力祠墓既肃瞻仰弥钦廼敢亲诣墓下并率董役人员本司照磨直通州刘成璠简发试用官山东胶州髙鳯翰汶上县赵本防祭告成刋石纪事永昭后来】
　　郡守韩建墓在府康济门外江濵
　　李宗可墓在余墓之左　马倅墓在余墓之右皆与阙同死者康熈庚子郡守张楷并甃以石都统制陈宗义墓在潜山县九都坂有碑记处士王防学墓在望江县北二十里雄鱼山方开宗墓在望江县北六十里赤城坂欧阳元表其墓
　　明布政刘尚志墓在府小龙山
　　布政吴岳秀墓在府古角城
　　汪道亨墓在府治西门外
　　义士汪銮墓在府北郭外宸濠攻城被执不屈遇害
　　中书顔素墓在懐宁县石牛山
　　御史赵景初墓在桐城县北峡关
　　举人方法墓在桐城县北东龙眠
　　方学渐墓在桐城县松门岭
　　少卿方大镇墓在桐城县白鹿庄
　　赠少保钱如京墓在桐城县城内
　　孝子檀郁墓在桐城县投子山西
　　尚书吴用先墓在桐城县防公山
　　赠少保左光斗墓在桐城县北三十里
　　巡抚方孔照墓在桐城县东合明寺下妻吴氏祔
　　孝子夏子孝墓在桐城县土地岭有碑
　　布政张秉文墓在桐城县西薛家铺妻烈妇方氏祔
　　知县夏统春墓在桐城县北东龙眠
　　尚宝丞金燕墓在潜山县北
　　县令赵宗普墓在宿松县
　　将军石良墓在宿松县豆溪兴宗之后
　　义勇墓有二俱在宿松县一东郭外一西郭外半里皆明季守城战没者
　　学博饶政墓在望江县北七里冈
　　罗贞女墓在望江县井邱林
　　知县王之庆墓在望江县北之庆为尤溪令李自成陷京师投水死以骸骨归葬
　　国朝康熈丙寅移于太湖县之摇风嘴
　　国朝进士刘若宜墓在府治北马鞍山
　　赠主簿赵焕文墓在懐宁县
　　赠大学士张秉彛墓在桐城县北三十里仓基墩奉
　　防谕葬
　　尚书张秉贞墓在桐城县嵩山奉
　　防谕葬
　　尚书姚文然墓在桐城县西三里冈
　　大学士张英墓在桐城县北西龙眠双溪康熈四十九年奉
</div>
    <div class="pagination">
<a href="江南通志_page123.html">上一页</a><span>...</span><a href="江南通志_page119.html">119</a><a href="江南通志_page120.html">120</a><a href="江南通志_page121.html">121</a><a href="江南通志_page122.html">122</a><a href="江南通志_page123.html">123</a><span class="current-page">124</span><a href="江南通志_page125.html">125</a><a href="江南通志_page126.html">126</a><a href="江南通志_page127.html">127</a><a href="江南通志_page128.html">128</a><a href="江南通志_page129.html">129</a><span>...</span><a href="江南通志_page125.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
