<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 652 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 652 页/共 698 页</h1>
    <div class="content">旧稍轩敞焉会湘潭陈公沧洲来署道篆为书其额曰黍春堂盖以斯邑地小民贫有待于吹暖律而 
布阳和也康熙五十六年八月记县治石刻増县学在县治东明洪武十五年建大清一统志原县学 
明伦堂成化庚寅教谕余姚赵颙所构泮池万历甲午知县全州蒋守浩所凿怀柔县志臣等谨按明 
洪武初设县即立县学成化中有修撰王华重修明伦堂碑万历中有教谕胡朝卿创凿泮池记天启 
三年重修大殿崇祯七年増修两庑戟门启圣祠明伦堂有教谕王建极碑国朝康熙五十五年邑令 
吴景果重修増王华重修怀柔学明伦堂记怀柔乃京兆属邑往者常议修学不果讲堂岁久倾圯成 
化庚寅余姚赵先生颙莅教是邑与诸生之贤者商搉其事又募之富室得缗若干卜日鸠工制倍于 
昔时诸生请立石先生止之暨先生秩满转官闽之政和阅二三寒暑训导池州叶君胜询得明伦堂 
营缮之由慨然请予言勒诸石増胡朝卿创凿泮池记怀柔建学垂二百年有奇泮池独缺万历癸巳 
全州蒋公守浩来莅兹土下车谒庙咨嗟久之越明年甲午春进诸生谕以意择日兴工凿池于棂星 
门内周七丈深十尺起三桥树以栏杆砌以珉石至于棂戟二门东西两庑坏者补隘者拓悉捐俸雇 
办三旬告成万历二十年仲冬立原广济仓在怀柔县城四镇三关志臣等谨按县志广济仓今废増 
藏冰窖在县二门东每岁冬月工部行令藏洁冰三千块以备用怀柔县志増大水峪关在县东北三 
十里河防口关在县北三十里神堂峪关在县北二十里开连口关在县北二十五里同上臣等谨按 
四关皆密云石塘岭关都司所辖旧志自白峪以西摩天峪关凡九口皆载入县境今白道峪牛盆峪 
小水峪三关属密云渤海所摩天峪二关属昌平唯自大水峪以西至开连口之黄草洼边城凡六十 
里为怀柔边境详见边障门増红螺镇在县北十里大清一统志増罗山在县东十八里同上原栲栳 
山在县东南九十里山前有云岩寺又有砙堂寺怀柔县志臣等谨按据大清一统志栲栳山在县东 
南八十六里増龙王山在县西半里旧城环其上下有龙潭深不可测大清一统志原县西三里为石 
塘山有大工则采石焉设工部厂昌平山水记臣等谨按明工部厂今废増灰山在县西四里怀柔县 
志増峰山在县西南五里三峰髙耸上有真武庙山属昌平东址为怀柔界同上原红石山在县西北 
三里山顶有石泉莹洁如玉一名玉泉山同上臣等谨按据大清一统志泉在山顶石窟中増景山在 
县北十八里山麓有定慧寺今废怀柔县志原红螺山在县北二十里髙二百仞下有潭潭中尝有二 
螺色殷红夕吐光焰土人异之因以名山明一统志増山髙二百仞石山也众山皆青沉沉独黒日午 
丽之不秋而紫帝京景物略原红螺山有泉一线以珍珠名其水涌如喷珠长安客话朱彛尊原按辽 
史檀州有螺山金史顺州有螺山王沂公上辽事顺州东北有螺盘山皆指是山也臣等谨按辽史檀 
州统县二密云行唐金史顺州统县二温阳密云今怀柔为密云所析彛尊以螺山为即红螺山似非 
无据但考太平寰宇记密云有桃花山螺山今其地皆属蓟州据大清一统志密云东南至平谷界九 
十里又东南至蓟州界六十里共一百五十里寰宇记密云东南至蓟州界一百九十里则旧时密云 
所属之地尚有四十里入蓟州界然考魏氏土地记云渔阳城南五里有螺山渔阳今蓟州治据此是 
蓟州近界当又别有螺山非即今怀柔之红螺山矣谨附识之以备考原温阳有螺山溆水兔耳山金 
史臣等谨按今两山皆不得其处考一统志华山一名兔耳山在三河县北三十里今顺义南界顺义 
金温阳也据此则旧时所属之地今互入三河故山在其界又明胡濙栲栳山云岩寺碑有云勅赐近 
寺兔耳山花板石应用栲栳山在县东南七十五里亦正近三河之北也螺山今在蓟州详前条原县 
东北二十里有神山又有金镫山山顶夜常有光因建金镫寺怀柔县志原象山在县东北四十里山 
形如象怀柔县志臣等谨按原本内尚有黍谷山七条在县东四十里今县东止二十里则山在密云 
西界也谨据大清一统志改入密云原县东七里为白河又东十五里为潮河昌平山水记臣等谨按 
一统志白河从密云西界南径县东又南径顺义界潮河自密云县东南经县东至顺义北原县东三 
里有小泉河又东五里有雁溪俱流入白河怀柔县志臣等谨按县志小泉河源出红螺山珍珠泉雁 
溪源出塞外经神堂峪由县东王化庄入白河原七渡河在县西南一里怀柔县志原朝鲤河亦名七 
渡河王文正上辽事臣等谨按县志七渡河发源塞外经黄花镇川至县境下入白河増浮桥五处西 
大桥在县西一里南富乐桥在县东一里叠道小桥在王化庄下有泉源汇为深潭土不能垫故架桥 
焉王化庄桥在王化庄东东大桥在房家庄西北怀柔县志补钓鱼台在怀柔县西三里山水殊胜涧 
流至此广文余横板桥以渡东南一望渚烟村树彷佛江乡温阳记略原孤台在县北三里旧有金胜 


寺塔今废怀柔县志増砙堂寺在县东八十里汉时名昙泉寺明正德中改今名大清一统志増祇园 
寺在南门外同上臣等谨按寺内大殿前檐恭悬圣祖御书祇园寺三字额后殿前檐额曰示真实相 
亦为圣祖御书増奉圣寺在城西南五里有明尚书甘为霖诗碣寺今废碣移城隍庙大清一统志原 
能仁寺在县治西北洪武十八年建寰宇通志原红螺山麓有资福寺古之大明寺也创于金皇统初 
年距县一十五里又有定慧寺亦在山麓建有万寿齐天二塔距县一十八里怀柔县志臣等谨按县 
志资福寺在县北二十里有元大学士樊崇义碑称寺创自金皇统初明正统丁巳重修本朝康熙三 
十三年圣祖临幸兹寺定慧寺在县北十八里景山之麓明正统中建有尚书胡濙碑今废二塔尚存 
补红螺山大明寺碑元昭文馆大学士太史院使领司天监事樊从义撰文宣文阁监书博士兼经筵 
译文官王与书称寺始于唐金世宗大定间召佛觉禅师于真定之宏济来住兹山元神宗时诏云山 
禅师以荣禄大夫大司空佩一品银章主大圣安寺内侍大司徒王伯顺以大明为圣安宗派请太皇 
太后发帑五万为修寺之资至正中云山从圣安归老于此尽捐前后所赐金帛重修焉盖沙门检校 
司空在辽时已然金元循之不改也碑又云两红螺死为双浮图瘗之寺中今寺一池曰红螺池三面 
皆果园花时游览颇胜殿西有竹一亩寺东南二里许为明怀宁侯孙武敏公墓有两碑一李贤撰一 
彭时撰中一碑刻谕祭文温阳纪略増礼部尚书胡濙景山定慧寺碑略都城东北怀柔县景山之阳 
去人境虽不逺而岩壑郁纡峰峦峭拔泉清水深最为胜处经始于正统七年建前后大殿藏经殿天 
王殿两庑山门方文祖师伽蓝斋室禅堂庖湢库庾钟鼓二楼僧房垣墉毕备八年二月二十七日赐 
今名其寺北据景山东倚大荆山西接红螺山南望小荆山一大丛林也普照广明碧峰永安圆明宝 
安诸山梵刹及泉水庵俱为下院増云岩寺在栲栳山向有道院名栲栳砖金干统中华严祖师居此 
有沙门圆揆塔记明景泰中重建勅赐今名有尚书胡濙及沙门德洽碑成化中重修有大学士商文 
毅公辂重修记怀柔县志増金华严祖师义琛玉田李民子幼丧母事继母以孝闻年十二辞家访道 
得清虚修炼之术父访令还家更习儒业通文史寿昌五年试中甲荐名上不赴遂为僧干统初于栲 
栳砖立小院前后访法者二百余人后染末疾入定如眠有红光发于顶面照满一室今塔尚存同上 
増胡濙栲栳山云岩寺碑略云岩寺在京师东北百余里顺天府怀柔县栲栳山前年深倾圯捐资召 
匠先大雄殿次天王殿观音真武二阁法堂方丈僧舍斋堂钟鼓二楼享堂东西两庑行者寮休息亭 
庖湢库庾缭以围垣景泰六年五月十五日赐额其近寺兔耳山花板石并越府草场田土俱赐本寺 
应用景泰六年某月日立増商辂重修云岩寺碑略景泰初因栲栳山古刹遗址建殿宇赐额曰云岩 
禅寺近岁殿廊渐毁地土荒芜成化丁亥六月奏复前地再董修建寺获更新庚寅秋九月重阳日记 
原县东南九十里有［上髟+下丫］髻山二峰髙耸上有碧霞元君祠昌平山水记臣等谨按［上髟+ 
下丫］髻山东四里建行宫一所正殿恭悬皇上御书额曰岩苍树古西室联曰天地为垆游心物以外 
诗书敦好尚论古之人卷房额曰韵松轩联曰端居向林薮胜赏在烟霞佛室联曰琉璃光浄徧空界 
薝卜花开霏妙香后室联曰岚影交牕翠松阴入座浓亭额曰山意足皆御书其西四里登山为碧霞 
元君庙前殿外檐恭悬圣祖御书额曰敷锡广生殿内恭悬皇上御书额曰神霄朗照后殿额曰慈护 
香岩玉皇阁额曰泰钧普育精舍额曰写雾轩皆御书玉皇阁前恭勒圣祖御制碑文増圣祖御制［上 
髟+下丫］髻山玉皇阁碑距京师百里有山曰［上髟+下丫］髻隶怀柔县两峰高矗望之如髻故得 
是名自元明以来号为近畿福地因上有碧霞元君之祠是以每岁孟夏四方之民会此祈祷者骈肩 
迭迹不可胜计古称积髙之区神明所舍况兹山北依紫塞南拱神京冈峦回合蜿蜒磅礴而钟秀于 
是则其神气之感数有灵应理固然也康熙五十二年值朕六旬诞期诸臣民就兹山瞻礼为朕祝禧 
因共建玉皇阁以祈延寿始于癸巳三月十八日落成于甲午三月十八日而请记其事朕御极五十 
余年夙夜孜孜唯体上帝仁爱斯民之心以抚绥天下幸四海清晏年谷顺成朕与天下臣民得同享 
太平之福者皆上帝之眷佑也朕之祇承于上帝者唯在天下臣民之永安而天下臣民之愿祝于上 
帝者唯在朕躬之永年然而兹阁之建即上帝之陟降监观于是乎在矣爰立贞珉载其始末以传永 
久云増乾隆十二年御制［上髟+下丫］髻山诗鸣梢兰磴迥点笔绮牕虚秀野春云合单椒晓景舒 
水如银匼匝山是紫芙蕖柳态笼烟际桃姿过雨余暂来欣揽结欲去更踌躇绿字前秋咏还如昨日 
书増乾隆十八年御制题［上髟+下丫］髻山碧霞观诗四面山围画屏幛中天路豁界玻瓈灵峰光 


幻同金马神泽依稀拟玉鸡梦雨初晴岚翠湿小春犹暖栉银低平生懒问长生术羽客休夸蹑景梯 
臣等谨按［上髟+下丫］髻山并碧霞观御制诗俱恭载首见之篇余不备录 

 

钦定日下旧闻考卷一百三十九 


</div>
    <div class="pagination">
<a href="钦定日下旧闻考_page651.html">上一页</a><span>...</span><a href="钦定日下旧闻考_page647.html">647</a><a href="钦定日下旧闻考_page648.html">648</a><a href="钦定日下旧闻考_page649.html">649</a><a href="钦定日下旧闻考_page650.html">650</a><a href="钦定日下旧闻考_page651.html">651</a><span class="current-page">652</span><a href="钦定日下旧闻考_page653.html">653</a><a href="钦定日下旧闻考_page654.html">654</a><a href="钦定日下旧闻考_page655.html">655</a><a href="钦定日下旧闻考_page656.html">656</a><a href="钦定日下旧闻考_page657.html">657</a><span>...</span><a href="钦定日下旧闻考_page653.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
