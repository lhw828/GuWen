<!DOCTYPE html>
<html>
<head>
    <meta charset="UTF-8">
    <title>杭州志 - 第 33 页/共 91 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>杭州志 - 第 33 页/共 91 页</h1>
    <div class="content">　　秋月横江白，渔歌逼岸青。
　　众星摇不定，一雁去无声。
　　山远烟波淡，潮来岛屿平。
　　三更群动息，好梦满重城。
　　车过临平
　　郁达夫
　　清溪波动菱花乱，黄叶林疏鸟梦轻。
　　又是一年秋气味，稻香风里过临平。
　　西天目妙高峰积雪未消因两宿禅源寺
　　郁达夫
　　二月春寒雪满山，高峰遥望皖东关。
　　西来两宿禅源寺，为恋林间水一湾。
　　登东天目绝顶大仙峰望钱塘江
　　郁达夫
　　仙峰绝顶望钱塘，凤舞龙飞两乳长。
　　好是夕阳金粉里，众山浓紫大江黄。
　　沪杭车窗即事
　　郁达夫
　　男种秧田女摘茶，乡村五月苦生涯。
　　先从水旱愁天意，更怕秋来赋再加。
　　偶过西台有感
　　郁达夫
　　三分天下两分亡，四海何人吊国殇。
　　偶向西台台畔过，苔痕犹似泪淋浪。
　　乙亥夏日楼外楼坐雨
　　郁达夫
　　楼外楼头雨如酥，淡妆西子比西湖。
　　江山也要文人捧，堤柳于今尚姓苏。
　　杭州勇士
　　冯玉祥
　　敌军陷杭州，于今已四周。
　　触目皆焦土，尸骨成山丘。
　　烧杀与淫掠，日日无止休。
　　恶毒逞凶残，行为如禽兽。
　　地方老百姓，目睹身遭受。
　　中有大勇者，拼死一报仇。
　　炸弹携一包，守候丰乐桥。
　　正好寇军过，对准向敌抛。
　　一声如雷响，不啻开花炮。
　　宪兵司令官，炸成一团糟。
　　另有三宪兵，同样命难逃。
　　此是大快事，作者乃英豪。
　　四万五千万，人人怒难熬。
　　视我如鸡犬，活着有何好?
　　纵然要苟活，性命终不保。
　　惟有拼死命，到处将敌扰。
　　炸弹随地起，看他何处跑!
　　吊鉴湖秋女士 四首选一 
　　柳亚子
　　漫说天飞六月霜，珠沉玉碎不须伤。
　　已拼侠骨成孤注，赢得英名震万方。
　　碧血摧残酬祖国，怒潮呜咽怨钱塘。
　　于祠岳庙中间路，留取荒坟葬女郎。
　　观湖中诸山放云
　　柳亚子
　　宿露未干人初起，芒鞋稳踏晓烟里。
　　湖光约略迎面来，微风吹衣凉似水。
　　举头不见湖山青，蓊然但觉云冥冥。
　　满湖都是浓烟隔，是山是云谁能分；
　　烟云复杂山更杳，何处疏钟声缥缈。
　　山吐云耶云含山，苍茫无际失飞鸟。
　　云山重隔两不平，云烟合并气氤氲。
　　云中之山尚难辨，何况欲辨烟中云。
　　我观此景真奇幻，伫立徘徊独凝盼。
　　日出烟消云亦散，须臾复见青山面。
　　程白葭兄移精忠柏断节子西湖岳坟属为赋之
　　于右任
　　破碎精忠柏，参天气不灵。
　　在人为武穆，于树配冬青。
　　有节皆如石，无香亦自馨。
　　还悲同殉国，移木接英灵。
　　与卓亭、景秋、建侯游西湖，追忆宋渔父、汤蛰先二先生昔年湖上之约
　　于右任
　　我与江山共此愁，湖亭曾记雪中游。
　　当时载酒人安在?此日停车感不休。
　　百战无能酬死友，十年多泪洒杭州。
　　孤山梅放香樟翠，翻羡贤豪占一丘。
　　艮山门外野行
　　徐行恭
　　春来无迹去无痕，独有鹃啼五夜魂。
　　柳叶小眠悭细雨，菜花一色绣孤村。
　　蝶追蜂乱佛微笑，山静水流人掩门。
　　不为韶颜缠懊恼，片时曳杖见吾尊。
　　富阳道中
　　徐行恭
　　晓山鷁首静中参，解缆严东一镜涵。
　　风细不知江路转，四周虚实合烟岚。
　　与客说杭州
　　徐映璞
　　杭州宜雨复宜晴，士女联翩画里行。
　　双桨明湖红杏渚，长桥流水绿杨城。
　　江天旷远帆樯集，烟霭微茫塔影横。
　　灯火万家新月上，吴山钟动暮潮平。
　　飞来峰和冷泉亭
　　瞿秋白
　　飞来峰下坐听瀑泉，——
　　我恨不能再乘风飞去。
　　且来此冷泉石上，做个中流砥柱。
　　只听你湍流奔泻，急节繁响怒号千古。
　　始终听不出个：“你为什么飞来，为什么又飞不去?”
</div>
    <div class="pagination">
<a href="杭州志_page32.html">上一页</a><span>...</span><a href="杭州志_page28.html">28</a><a href="杭州志_page29.html">29</a><a href="杭州志_page30.html">30</a><a href="杭州志_page31.html">31</a><a href="杭州志_page32.html">32</a><span class="current-page">33</span><a href="杭州志_page34.html">34</a><a href="杭州志_page35.html">35</a><a href="杭州志_page36.html">36</a><a href="杭州志_page37.html">37</a><a href="杭州志_page38.html">38</a><span>...</span><a href="杭州志_page34.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
