<!DOCTYPE html>
<html>
<head>
    <meta charset="UTF-8">
    <title>湖广通志 - 第 301 页/共 373 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>湖广通志 - 第 301 页/共 373 页</h1>
    <div class="content">　　龙墙县东四里
　　鼍穴在廖解村三国孙亮时有灵鼍鸣此其穴也石首县
　　土城壕县西三十里汉昭烈曾于此屯兵基址尚存系马台在县南八十里相传岳飞讨杨么系马于此调亭在县东六十里相传伯牙鼓琴于此
　　麒麟冢在县西白杨铺旧有麒麟产此人以为怪扑而瘗之因名
　　监利县
　　华容城在县东汉志华容县属南郡注今监利县即其地
　　监利故城在上坊东村今曰旧县
　　成都王国水经注晋永嘉中西蜀阻乱割华容江陵监利丰都四县为成都王颖国
　　荆台在县西三十里土洲南孔子家语楚王游荆台即此
　　申包胥旧台在北门外
　　濯缨台在县北七十里旧志屈原濯缨处
　　伍员宅在县西北中有倒挿槐员奔呉时所挿松滋县
　　郧城楚昭王时郧公筑
　　诸葛城孔明筑
　　乐乡城在县东七十里即陆抗与羊祜对垒处上明城水经注晋太元中苻坚冦荆州刺吏桓冲徙渡江南刘波筑之移州治城也
　　南极亭在县东三十里旧名江亭唐杜甫有诗一柱观在县东邱家湖中渚宫故事刘宋临川王义庆在镇于罗公洲立观甚大而惟一柱梁刘孝绰诗经从一柱观出入三休台唐杜甫诗孤城一柱观落月九江秋
　　枝江县
　　庾台在百里洲北岸六十里世传庾亮讲经处一名讲经台又江陵县有庾信台
　　夷陵州
　　临江城在州南二十里水经注魏武分南郡置临江郡即此后周置临州隋州郡俱废
　　步骘城　步阐城俱在下牢溪前
　　宜都城晋书地理志呉置晋于此置郡唐为县后废刘封城在三游洞顶
　　陆抗城在州西五里赤溪其址尚存荆州圗记夷陵县南对岸有陆抗故城周回十里三百四十步即山为墉四面天险
　　陆法和城在峡口
　　安蜀城陈宣帝征江陵后周军于峡口筑垒以备陈名安蜀城
　　夷陵故城唐书地理志本治下牢戊贞观九年徙治步阐垒后宋建炎中徙治石鼻山绍兴中复旧端平初徙治江南元复徙于江北即此
　　尔雅台在州北郭璞注尔雅之所后人祀之祠废址存
　　楚塞楼在州后宋冦凖诗道路连巴塞风烟接此丘许自诚诗雄当蜀道三千里巍压荆南十五州绛雪堂在楚塞楼前宋知州朱庆基防饮红棃花下命坐客赋诗欧阳修诗风轻绛雪樽前舞日暖繁香露下闻因名其堂曰绛雪
　　六一堂在州治后宋欧阳修号六一居士有碑记今移州学
　　至喜亭在州南宋守朱庆基建欧阳修记夷陵州当峡口江出峡始漫为平流舟人至此必沥酒再拜相庆以为更生朱因作至喜亭于下津以为舟行者留停之处
　　来丰亭在楚塞楼后宋朱庆基为郡歳属大丰人作亭以志之
　　四贤堂州治东祀欧阳修二苏黄庭坚
　　黄金藏州故有寳轴秘函藏崖窦中宋陈膺访故老谓崖书皆金版陈得一书以归乃古易传其书但曰易无周字经文与今絶异
　　武侯遗笔书忠孝亷节四字
　　宜都县
　　夷道城汉志县属南郡晋志属宜都郡唐废水经注宜都郡治在夷道县东四百步呉丞相陆逊所筑也宜都记按陆逊所筑为宜都故城则夷道又自为一城矣
　　鼓城在虎脑背濵江相传张飞旧迹
　　呉相台在县西三里呉相陆逊领兵屯此因名望亭水经注夷道城东北有望亭地特峻下临亦游瞩之名处也
　　合江亭在县城东清江自恩施县至宜都城北更寛一望澄碧逈异他水稍过城东并入大江即无此色矣元县尹谭文徳登览二水合流因建此亭
　　逺安县
　　南襄城在县北九十里汉关忠义屯兵处
　　髙安故城晋邑名在亭子山髙处后周迁于山下以其近猺而逺故名逺安
　　石马槽在县东三十里汉闗忠义屯兵于此凿石为槽故名
　　襄阳府
　　襄阳县
　　樊城县北汉江上与襄阳对峙水经注樊仲山甫所封也闗忠义围于禁于此城西魏立安养县唐改为临汉县
　　邓城在县东北二十里本春秋邓国地水经注县故邓侯吾离之国也楚文王灭之秦以为县晋书地理志邓城县属襄阳郡隋志为襄阳安养二县地唐志贞元中改临汉县又改邓城县宋志废入襄阳其傍近又有牛首安阳古城红崖白河沙河渔兰新城淳河滚河十城宋末元兵围襄阳筑此于要津以絶其援故址尚存
　　鄾城在邓城南八里水经注古鄾子国葢邓之南鄙也左传桓九年楚师围鄾即此
　　夫人城在县西北晋书朱序传序镇襄阳苻坚遣将攻城序母韩谓城西北角必先受敝领百余婢并城中妇女于其角筑城二十余丈贼攻西北角果溃移守新城贼遂引退因名夫人城
　　大隄城在县城外宋曽巩记宋孝武帝永初元年筑宜城之大隄为城今县治是也唐李白大隄曲汉水横襄阳花开大隄暖刘禹锡诗酒旗相望大隄头隄下连樯隄上楼
　　牵羊坛在县城中旧传刺史初至必牵一羊诣坛绕之以其所绕之数验治州之年多寡晋文帝为刺史羊行六次不止果八年
　　爱岘阁在县北二十里水经注沔水南有层台号曰景升台刘表治襄阳之所筑也言表盛游于此常所止憇表好鹰鸣尝登此台歌野鹰来曲其声韵似孟逹上堵吟矣宋苏轼诗莫上呼鹰台平生笑刘表李豸诗呼鹰复何用卧龙独不顾
　　刘台在县东二里即刘表子与诸葛亮谋自安计登楼去梯处
　　文选楼在县东南昭明台上襄阳记襄阳有文选楼金城内刺史院有高斋昭明太子于此斋造文选南史庾肩吾初为晋安王国常侍毎徙镇肩吾常随在雍州被命与徐防江伯操孔敬通惠子悦徐陵王囿孔铄鲍至等十余人抄撰众书号髙斋学士明末楼燬
　　皇清顺治初都御史赵兆麟重建仍名古昭明台有记山南东道楼在旧府治有唐李阳氷篆山南东道四大字并碑文宋端平间襄阳失守碑芜没淳祐间高逹复襄之后程士元复创层楼下跨市路南观羣山北望中原为一郡之胜
　　南平楼在县治前元守帅杨珪建姚燧为之名狮子楼在县西南洪武初建绘狮子于上以镇楚山故名后燬今置石狮于上作亭覆焉
　　学业堂在县南旧传诸葛亮读书之所
　　乐善堂在县城梁简文为晋安王镇襄州日画前刺史李阳等十三人像于堂故名
　　光禄堂在县南宋史中煇以光禄卿守襄阳时建故名
　　雄览堂在府治宋建又有雅歌筹邉二堂亦在焉岘山亭在岘山上宋欧阳修记以为羊叔子之所游止也熈宁元年史中煇因亭之旧广而新之
　　闻喜亭在县南三里唐太守裴坦建赵璘撰记望海亭在县南卧龙山上唐李绅诗湖月上时看雁满海涛生处辨云齐
　　汉广亭在县南羣山环绕汉水映带平陆万里使人感慨一名北顾亭唐徐商建李骘记
　　涌月亭在城南岘山
　　渔乐亭在城南竹栁隂森清流贯其间
　　张柬之园在县南五里园址尚存
　　厐徳公宅在岘山南广昌里水经注厐徳公所居在南白沙世故谓是地为白沙曲矣士元居汉之隂司马徳操宅洲之阳望衡对宇懽情自接泛舟褰裳率尔休畅
　　诸葛亮宅在县西二十里南雍州记隆中诸葛亮故宅有旧井一今涸无水盛之记云井深五丈广五尺堂前有二间屋地基极髙云是孔明避暑台宅面山临水孔明尝登之鼓琴以为梁甫吟因名此为乐山旧志载因昭烈三顾草庐有三顾门
　　宋孝武宅明一统志在县东南马鞍山刘宋孝武帝所生处
　　孟浩然故居在县东南鹿门山浩然尝自赋诗云山水观形势襄阳美防稽唐白居易诗南歴鹿门山霭若有余香旧隠不知处云深树苍苍
　　铜鞮坊在县山南东道楼左楚人好唱白铜鞮词因以名坊李太白诗襄阳行乐处歌舞白铜鞮江城回緑水花月使人迷宋查道诗白铜鞮侧花迷坞解佩江邉柳拂青
　　冠葢里在县治南水经注县有太山山下有庙汉末多士其中刺史二千石卿长数十人朱轩华葢同防于庙下荆州刺史行部见之雅叹其盛号为冠葢里而刻石铭之此碑于永嘉中为人所毁唐杜审言诗冠葢非新里章华即旧台习池风景异归路满尘埃杜甫故里甫回棹诗云清思汉水上凉意岘山巅吾家碑不昧王氏井依然
　　桃林在县南六里晋桓冲北伐屯军于此是时食桃至春其核萌生遂成茂林按荆州圗副襄阳县南有桃林馆是饯行送归之所萃也疑即此处
　　堕泪碑在县东九里晋书羊祜传祜镇襄阳有功徳于人百姓于岘山祜平生游憩之所建碑立庙嵗时飨祭焉望其碑者莫不流涕杜预因名堕泪碑唐李白诗空思羊叔子堕泪岘山头贾岛诗若肯登髙岘看碑定泪流
　　宜城县
　　楚王城括地志楚昭王故城在襄州乐乡县东北三十三里
　　罗州城在县西水经注故罗国地
　　故襄城在县南十五里即古郾子城
　　宜城故城在县南九里本楚鄢县汉志惠帝三年改曰宜城属南郡其地出美酒张华轻薄篇云苍梧竹叶宜城九醖梁元帝诗宜城醖酒今朝熟停鞍系马暂栖宿
　　观林城在县南五十五里地名王城港城迹犹存黎丘城在县东汉志邔县下有此城水经注其城下对缮洲秦丰居之故更名秦洲王莽之败也秦丰阻兵于黎丘城在观城西二里建武三年光武遣征南岑彭击丰二年朱祐自观城瀹丰于黎丘是也乌耳城在县北四十五里
　　楚王宫见韩昌黎宜城驿记
　　宋玉宅在县南三十里宋玉墓之南
　　王逸宅在故宜城西北二十里
　　杜康台在县东杜康造酒于此
　　木香村地志在县西六十里唐段成式别业
　　善谑驿在县北史记齐使淳于髠献鹄于楚王至此地放其鹄乃揭空笼往见王曰臣不忍鹄渴出而饮之俄飞去吾欲死恐人议王以鸟兽之故令士自杀买而代之是欺吾王也楚王曰齐有信臣若此乃厚赐而归
　　破河脑在县南四十里楚平王石子湖水中即子胥鞭尸处
　　南漳县
　　中庐城在县南襄阳耆旧传本卢戎也汉为县东汉时为侯国隋改曰次庐宋省入南漳县今城址在南漳县东五十里
　　罗国城县东南八十里春秋楚使莫敖伐罗即此后罗国徙枝江
　　山都城在中庐镇秦置东汉为侯国
　　临沮城在县境前汉志属南郡东汉志为侯国晋志属襄阳郡
　　分经台在明教寺梁昭明太子同隠士刘虬法慧注经之所
　　御书阁在县学内贮御书
　　刻木谷在县南十五里汉孝子丁兰所居
　　枣阳县
　　舂陵城在县西三十里东观汉记元朔五年以零陵率道舂陵乡封长沙王子买为舂陵侯至戴侯仁请徙南阳元帝时乃徙蔡阳白水乡为舂陵望气者苏伯阿见舂陵城叹曰气佳哉郁郁葱葱及光武即位改曰章陵蔡阳汉为南阳郡今属枣阳
　　岑彭城在县东北三十里汉岑彭牧马处
　　南阳城在县东南三十二里旧传晋司马周侣所筑卧牛台县境汉光武尝骑青牛于此
　　夕阳馆在县东唐孟浩然诗聴歌知近楚投馆忽如归鱼堰田畴广章陵气象微
　　广昌馆在县北唐韩愈诗白水龙飞度几春偶逢遗迹问行人邱坟发掘当官道何处南阳有近亲汉光武宅在县东南宅南有白水东观汉记建武十七年幸舂陵修园庙旧宅田里舎因置酒于旧宅大防父老故人即此
</div>
    <div class="pagination">
<a href="湖广通志_page300.html">上一页</a><span>...</span><a href="湖广通志_page296.html">296</a><a href="湖广通志_page297.html">297</a><a href="湖广通志_page298.html">298</a><a href="湖广通志_page299.html">299</a><a href="湖广通志_page300.html">300</a><span class="current-page">301</span><a href="湖广通志_page302.html">302</a><a href="湖广通志_page303.html">303</a><a href="湖广通志_page304.html">304</a><a href="湖广通志_page305.html">305</a><a href="湖广通志_page306.html">306</a><span>...</span><a href="湖广通志_page302.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
