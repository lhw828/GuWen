<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 607 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 607 页/共 698 页</h1>
    <div class="content">方舆纪要原隋初属瀛州大业初属河间涿郡清类天文分野之书原唐初属幽州天宝初属范阳郡 
五代石晋时入于辽方舆纪要原周显德六年夏四月庚寅韩通奏自沧州治水道入辽境栅于干宁 
军南补坏防开游口三十六遂通瀛莫辛卯上至沧州即日帅歩骑数万发沧州直趋辽之境壬辰至 
干宁军辽宁州刺史王洪举城降已亥至独流口泝流而西辛丑至益津关辽守将终廷辉以城降自 
是以西水路渐隘不能胜巨舰乃舍之癸卯入瓦桥关于是关南悉平通鉴补周以数千之师伐辽不 
血刃而取益津关继取瓦桥关又继取髙阳关是三关者晋人弃之以为辽之元首非特为其右臂也 
嵩山集补世宗由沧州北顺水而行先降益津关次瓦桥关次瀛州演繁露原五月以益津关为霸州 
割文安大城二县隶之地望为中州五代会要原发滨棣丁夫数千城霸州命韩通董其役辛亥以侍 
卫马歩都指挥使韩令坤为霸州都部署通鉴原益津关本幽州会昌县唐天宝中改永清县续通典 
原宋景佑元年省永清县入文安徙文安县为州治皇佑元年仍徙旧地九域志原辽髙勋为南京留 
守宋略地益津关勋击败之辽史原政和三年升永清郡靖康初入于金天会七年置信安军属河间 
路贞元二年属中都路元属大都路清类天文分野之书原明初以益津县省入仍曰霸州方舆纪要 
增汉置益昌县属涿郡后汉废为安次县地唐为永清地周显德六年收复益津关置霸州宋亦曰霸 
州金大定间复置益津县为州治元亦曰霸州中统四年省益津县入州治至元二年复置明洪武初 
仍省县入州属顺天府大清一统志原州以霸水名郡县释名原州城旧传燕昭王所筑名胜志原霸 
城宋将杨延朗修葺以控辽当时号为北方重镇沿城有七十余井亦延朗所凿谓之护城井长安客 
话臣等谨按七十二井今仅存十井原景泰五年四月修霸州土城明景帝实录原州旧有土墉盖金 
元时所筑弘治中始磗甃北面正德中复修完三面嘉靖十九年増修城邑考原城髙三丈五尺周环 
六里余堞一千五百一十有二城下濠深一丈二尺广七尺门三东曰临津南曰文明北曰瞻极北瓮 
城门曰迎恩东曰旭升南曰向离西不设门而楼台具焉覇州志补顾清霸州修河缮城记霸州在京 
师南二百余里厥壤卑下西北诸山水散行燕赵间比其合皆汇于是既汇而盈然后东流出丁字沽 
会白河以入于海其源众而委廹遇霖潦则溢而上坏民田庐舍岁用不登氓以告病州之城筑以土 
无砖石之固水至则啮之岁久益坏弘治戊午东鲁刘君珩来治是邦是岁筑河堤起涿州束境接固 
安扬先务荆垡等村至州之赵村务临津水口经州南关过保定文安苏家桥扺大城县之辛张口总 
三百余里广寻有二尺趾倍之崇丈有八尺旁植柳以为固其间为水口一百六十有七堤既成水乃 
无患己未甓州城先北面当水冲者以次及其余城旧无南门楼至是新作之并为楼于北城与故东 
西二楼相望皆饰以丹漆基以刚石可久弗坏其外为深濠跨四桥于濠上当城之门城之髙丈有七 
尺周六里三百二十步濠之深如城之髙而杀其一尺其上为固防防之上亦树以柳凡一十七月而 
堤与城俱竣二役所费薪膏楗瓦木石之类为钱以四十万计皆官自经纪不以烦民既讫工又以其 
余力作大桥于州东苑家口以济往来之人新州学祭器师生会食器作顺天府行府太仆分寺马神 
庙及诸藏庾廨舍坛壝衢路以次一新而民不知费可谓得佚道使民之义矣东江集原州治在城西 
隅洪武庚戌建儒学在州治东元初建至皇庆二年置赡学田有碑霸州志原王思诚重修庙学记为 
政之道其所始在于厚风俗厚之之本必由于学校是以教隆于上则俗美于下理之必然也百里之 
邑千里之郡推而至于天下岂异是哉国家崇儒重道内立监学外而郡邑皆设学官诚以风化之所 
系也人才之所出也至正十一年春奉训大夫兖州王公从善来守霸郡视篆之初即拜谒先圣庙见 


其墙垣废倾斋舍罔有讲席无所施乃顾瞻太息谓学正孟之晋曰学校不治则风俗何自而易移人 
才何由而作兴岂非承流宣化者之责与于是令民子弟之俊秀者即入学肄习权葺一室使之受业 
公首捐俸金以作新学校而谋于同僚同僚佥允亦各捐俸以助民之好义者効其力不日而得钱若 
干缗遂市瓦木重修讲堂三间创建东西斋舍十有二槛筑墙周围务以坚固改月而功毕上不费于 
公帑下不扰于民庶昔也荒芜如彼今也轮奂若此使师生有所依教养有所设将见风俗淳美人才 
辈出公之承宣德意可谓知本矣公前任松江府推官治狱明恕平反甚众人人诵其廉明自南而来 
者口不绝称今公之守霸郡甫下车善者趋而迎奸者畏而遁革弊起废号令一新士庶歌于途农民 
乐于野修堤堰一十八里及南北两关桥道井井有法民之感戴其能已乎之晋以状来盛称公念念 
不忘于学校不可不记其事寿于金石俾异时为政者有所取法幸为之记余闻而韪之则复之曰昔 
文翁治蜀至今声名照映简册者以为治之有所本也王公以学校为先其文翁之心哉余亦有说焉 
兴作学校固郡守之职然典教者能以守之心为心则教养可期其效茍非其人则亦徒为虚舍为守 
者能不憾欤今之晋乃邹国公五十二代孙德性纯厚文学充裕则教养之施公可无憾矣公字仲祥 
世居兖之滕村性鲠直决疑剖事无留难此特记其政事之大略尔当有执史笔者详书之至正十一 
年立石同上臣等谨按州志明嘉靖丁亥知州刘璋修学建尊经阁及学舍郡人兵部郎中贾铨有记 
其启圣祠敬一亭嘉靖丁未副使周复俊所建又按州志学田明副使周复俊梁有年递増置之明末 
以修筑取土渐为浑水充斥今存二顷余原州城南十五里宫家庄旧有益津书院元时宫君祺建翰 
林学士黄溍记之万历初如皋钱藻备兵霸上移建城内即公馆一区加黝垩焉仍扁曰益津书院长 
安客话臣等谨按州志明万历间参政顾云程重修益津书院都给事中刘为楫记今废原黄溍宣圣 
庙学记霸州之益津人宫君祺即其西乡所居宫哥庄作学舍合韩谢庄子弟肄业其中且为庙像先 
圣先贤以春秋旦望奠谒如学宫法念无以示永久爰状其事走京师请奎章阁侍书学士内翰虞伯 
生为之记公方有大论譔未暇如君祺请乃以状授溍俾执笔而书之溍惟古之施教导民有本有原 
必由乡以达于国是以六乡之吏去民愈近者为教愈详一岁之中州长之属民读法者四党正七族 
师十有四而阊胥则无时焉若夫二十五家之闾则又有门塾而以仕焉而已者为之左右师虽闾胥 
弗亲也故上之教不烦而民之为仕者恒足頼其诗曰攸介攸止烝我髦士人生其时独何幸欤今郡 
邑用着令既咸得立学承宣徳意而崇厉之厥有师帅而乡闾之教希阔弗讲虽朴茂之资何以培其 
根而达其枝也哉君祺不自耀其材以取显仕而主昌平之候馆固非有长民者之责乃能汲汲焉图 
所以私淑其人如此可谓有志于古矣昔者鲁修泮宫而春秋不书说者曰此有国之常事尔君祺之 
为盖礼之以义起而出于常事之外者也可无书乎凡庙学总为屋十余楹费钱若干缗经始于至顺 
二年春二月而落成于秋八月翰林直学士赵公子昌与君祺居相望实有以相之其来请记则冬十 
二月也至顺三年立石黄文献集原益津废县今州治方舆纪要原州城东北隅有潴水故益津县治 
也广三里许中有东岳祠武庙时巨珰张忠所建庙东水曰盐厂河每岁冰泮輙有水鸟千群容与其 
上霸州志原霸台旧在州署后圃其后改题于州治左谯楼之台长安客话臣等谨按谯楼遗址今尚 
存原瓦河与城南之沙唐二河合即五渠水也俗谓之长鸣沟名胜志原霸城南沙河与唐河合流处 
俗呼飞鱼口即渔津洼也一名五渠水又名长鸣水长安客话臣等谨按长鸣水久淤今城南八里有 
渔津洼村村南里许即玉带河原后魏延兴初文安县人孙愿捕鱼于五渠水有群鱼自西来共以柴 
塞之忽有人谓愿曰须臾当得大鱼若欲多求宜勿杀也愿下网果得大鱼状如鲤而头大杀食之俄 
风雨昼昏唯闻鸟飞声比风息雨霁有人乘船至云见群鱼无数飞入于海愿遂不复渔矣因呼入海 
之处为飞鱼口也三郡记臣等谨按孙愿州志愿作硕原王乐善五渠晩渡诗野潦浮平楚扁舟续马 
蹄扬舲风渐紧落日望全迷林暝渔灯出天空雁阵低叩舷归意懒清兴属幽栖扣角集原引马洞杨 
延朗所穿始自州城中通雄县名胜志臣等谨按县志引马洞今湮废原州旧有神霄宫在州治之南 
丁真人尝居之长安客话臣等谨按神霄宫今废原霸州酒务四熙宁中榷三万贯熙宁酒课原澄清 
街旧有酒楼元华亭管讷为学正有东城酒楼花满烟之句今废霸州志原宋端拱二年诏置榷场于 
霸州便南北界贸易同上原辽军马三万余匹岁牧于雄霸间谓之南征马意欲夸示中国实备燕云 
缓急之用谋夏录增巨马河旧在州北宋界河也自保定府雄县流入方舆纪要増巨马河在州北自 


芦沟桥经州境东合界河后徙南孟店北至直沽入海今淤霸州志原霸在宋时盖与辽分界处若今 
靖边诸城一垣之外即敌境也州北一里旧有界河相传杨延朗建草桥于此关因以名长安客话增 
界河在州北一里上接芦沟下通东海即宋辽分界处今淤草桥关基址不可考霸州志原塘泺縁边 
诸水所聚因以限辽河北屯田司缘边安抚司皆掌之而以河北转运使兼都大制置凡水之浅深屯 
田司季申工部其水东起沧州界拒海岸黑龙港西至干宁军沿永济河合破船淀灰淀方淀为一水 
衡广一百二十里纵九十里至一百三十里其深五尺东起干宁军西信安军永济渠为一水西合鹅 
巢淀陈人淀燕丹淀大光淀孟宗淀为一水衡广一百一十里纵三十里或五十里其深丈余或六尺 
东起信安军永济渠西至霸州莫金口合水纹淀得胜淀下光淀小兰淀李子淀大兰淀为一水衡广 
七十里或十五里或六里其深六尺或七尺东北起霸州莫金口西南保定军父母砦合粮料淀回淀 
为一水衡广二十七里纵八里其深六尺霸州至保定军并塘岸水最浅故咸平景徳中辽军南牧以 
霸州信安军为归路东南起保安军西北雄州合百水淀黑羊淀小莲花淀为一水衡广六十里纵二 
十五里或十里其深八尺或九尺东起雄州西至顺安军合大莲花淀洛阳淀牛横淀康池淀畴淀白 
羊淀为一水衡广七十里纵三十里或四十五里其深一丈或六尺或七尺东起顺安军西边吴淀至 
保州合齐女淀劳淀为一水衡广三十余里纵百五十里其深一丈三尺或一丈起安肃广信军之南 
保州西北畜沈苑河为塘衡广三十里纵十里其深五尺浅或三尺曰沈苑泊自保州西合鸡距泉尚 
泉为稻田方田衡广十里其深五尺至三尺曰西塘泊宋史河渠志补雄霸景徳之间塘水初不相接 
因名东塘西塘二塘之交荡然可以为辽人入界路遂置保定军界于景德二州以当敌冲决后开导 
</div>
    <div class="pagination">
<a href="钦定日下旧闻考_page606.html">上一页</a><span>...</span><a href="钦定日下旧闻考_page602.html">602</a><a href="钦定日下旧闻考_page603.html">603</a><a href="钦定日下旧闻考_page604.html">604</a><a href="钦定日下旧闻考_page605.html">605</a><a href="钦定日下旧闻考_page606.html">606</a><span class="current-page">607</span><a href="钦定日下旧闻考_page608.html">608</a><a href="钦定日下旧闻考_page609.html">609</a><a href="钦定日下旧闻考_page610.html">610</a><a href="钦定日下旧闻考_page611.html">611</a><a href="钦定日下旧闻考_page612.html">612</a><span>...</span><a href="钦定日下旧闻考_page608.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
