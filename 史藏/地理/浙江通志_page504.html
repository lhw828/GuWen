<!DOCTYPE html>
<html>
<head>
    <meta charset="UTF-8">
    <title>浙江通志 - 第 504 页/共 787 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>浙江通志 - 第 504 页/共 787 页</h1>
    <div class="content">　　夏僎【两浙名贤録字元肃龙游人与周升缪景仁为友皆以明经敎授时号三俊俱举进士僎常语其徒曰文虽小技自有上达之理但为科举所累故判本末为两途耳着有柯山书解】
　　刘愚【宋史本传字必明龙游人幼警敏方学弱冠入太学有声受业者甚众上舍释褐居第一调江陵府敎授早晚为诸生讲说同僚相率以聴移安乡县令民不见吏而赋自足邑有范仲淹读书地为绘像立祠士竞知劝雅不乐仕进遂致仕頽垣败壁蓬蒿萧然著书自适书礼语孟皆有解年八十三卒门人私諡曰谦靖先生】
　　邹补之【嘉靖浙江通志字公衮开化人受业朱吕之门淳熙初举进士判江宁府着有春秋语孟注兵书解宋朝职畧等书】
　　江介【旧浙江通志字邦直开化人少颖悟一日读程子书至水清性善之说大有感悟复与朱子相讲明官数郡皆有惠政士民争绘像立祠转奉议郎卒】
　　郑升之【治衢州府志字公明师徐存擢进士第除学官尝论学术之害莫甚老庄乞勿命题论甚切至召试馆职后为吏部郎守贺州有文集】
　　元
　　江孚【治衢州府志常山人受业于金华许文懿公之门以书经中至顺壬申科乡第考官刘岳申叶岘见孚龙虎台赋惊异将上之寻以罢科而止时选赋者类聚五百余篇佥以孚作为最刻为学者矜式弟起词气雄辩与伯兄叔戴齐名人号三江先生云】
　　鲁贞【明一统志开化人着有春秋案断中庸解易注余阙荐之不起治衢州府志贞字起元元统二年举人】
　　明
　　何初【明一统志常山人博通经史洪武中知仁化县迁巴东敎谕召修书传书成调开化造就人才士风为之益振】
　　徐兰【治衢州府志字与善开化人洪武初入试京闱官至助敎通五经尤精于书所着有书经体要门人欧阳齐进于朝有自鸣藁鸣阳藁五经格式蔵于家有为学次第传于世】
　　吾冔【分省人物考字景瑞开化人通书易春秋以乡举入太学与兰谿章懋安福刘戬四明杨守阯友责善辅仁多所禆益旣而诸子皆举进士冔太息曰亲老矣尚择禄为耶就江浦敎谕迎父就养敎以敦本力践为先务凿池种莲亭其中曰求乐与庄行人防洒然于吟风弄月之趣乆之乞终养归朝夕养志不违执亲丧一于礼老犹毁顿与弟友爱无间复远祖祠田岁时祭扫胥宴集以合族焉冔学专为已不溺于记诵辞章之习四方来学者履常满冔书太极西铭示为学本原又谓学者曰学须养气气充即天下事无不可办者人士即其所居称文山先生两浙名贤録着有朱子读书法还山稿五箴解等书】
　　郑伉【献征録字孔明常山人十三读易治举子业二十为博士弟子及省试一再不合弃之曰显亲名恐不在是也乃走丰城拜于丁潜轩之门求践履实学时年三十余矣复见呉康斋于崇仁康齐曰此间工夫非朝夕可得恐误子逺来对曰此心放逸已乆求先生复之耳敢欲速乎因受小学日自验于身心徐得闻四子六籍之要乆之于道有见乃归筑室于龙池之上日取诸儒议论一切折于朱子一时名公若章枫山吾文山张东白皆与相可否着有易义发明卦赞读史管见观物余论蛙鸣集】
　　王玑【传详名臣】
　　徐琏【旧浙江通志字良器开化人号南涧师表学宫务敦践履】
　　宋鸿【两浙名贤録字用仪开化人学务深潜每事必求实践受易于吾冔为所器重四方从游者甚众端本正业多所造就司训宜兴以道自尊士民爱慕人人以为父师手不释卷对妻子如严賔至于声利泊然若遗人不得窥其际也卒于官着有白石渔溪慈石音诸稿】
　　周积【儒林録字以善号二江山人少游章枫山门后复受易于蔡虚斋庚午举于乡闻玉阳明倡道东南往师事之初疑知行合一之说阳明反覆示以立诚之道遂超然有悟嘉靖丙戍谒选授南安推官有古循良风阳明将大军征思南供给调度自广班师度大庾得疾薨积躬亲殡殓心丧三年如一日陞知沅州政声大起迁德王府长史逾年致仕归年逾八十犹矻矻如壮夫性喜讲学晚年矫其弊曰为学如治病学不身体力行是徒讲药方类也人以为至言卒年八十三】
　　徐霈【衢州府志字孔霖江山人嘉靖辛丑进士师王守仁悟良知之防为监察御史抗疏救夏言廷杖出为河南督学造士尤多转广东布政使以清介闻致仕归筑书舍于东溪著书谈道老而不倦寿九十五】
　　王之稷【旧浙江通志字惟烈西安人登嘉靖癸邜乡荐从李襄敏讲王阳明学初仕含山令加意惠民迁达州守政绩益着镌六经要防及防训女训家礼小学诸书以劝后学生平纯孝周恤宗族惠施戚里身心性命之学措诸躬行子任衡亦以学行称】
　　叶秉敬【西安县志字敬君弱冠擢省魁万厯辛丑成进士荆闗有寛政守大梁督学中州士民称之叅江藩以忧归起荆西寻移南瑞未行卒秉敬淹贯万卷著述鸿富拥臯比讲学四方请益盈户外撰书凡四十余种海内称为名儒】
　　方应祥【衢州府志字孟旋西安人为文根极性命自辟阡陌非六经语不道万厯丙辰进士授南兵部职方郎例多餽遗应祥悉却除之转祠部郎厯陞提督山东学政奔母丧归寻卒应祥山居时讲求性命之学从逰者踵相接遂扩庐舍以居之发明身心性命之防循循善诱诲之不倦人比其功不下濓溪伊川云】
　　蒋泰賔【开化县志字嘉仲性孝友清介严正不妄友一人以贡入南雍选职未就遂杜门不出聚后辈讲学年八旬手未尝释卷着有三经秘録易存诗可春秋取铣溪山堂诗文四卷一日无疾坐逝及门诔之曰在汉林宗在宋康节静修鲁斋先生弗屑时以为确论】
　　严州府
　　宋
　　喻樗【宋史本传字子才其先南昌人后徙严少慕伊洛之学中建炎三年进士第赵鼎去枢密居常山樗往谒因讽之曰公之事上当使启沃多而施行少启沃之际当使诚意多而语言少鼎竒之都督川陜荆襄辟为属绍兴初髙宗亲征樗见鼎曰公度此举果出万全乎鼎曰义不可更屈故赞上行耳事之济否非鼎所知也樗曰然则当思归路鼎曰防安出樗曰张德逺有重望居闽莫若使其为江淮荆浙福建等路宣抚使俾以诸道兵赴阙下命下之日府库军旅钱谷皆得专之宣抚来路即朝廷归路也鼎入奏起浚知枢密院事浚至执鼎手曰此行举措皆合人心鼎笑曰子才之功也于是往来鼎浚间多所禆益授秘书省正字樗与张九成皆言和议非便秦桧既主和出知舒州懐寜县通判衡州已而致仕起为大宗正丞转工部员外郎出知蕲州孝宗即位用为提举浙东常平以治绩闻淳熙七年卒严陵志樗建德人号玉泉着有中庸大学论语解及玉泉语録行世】
　　方慤【两浙名贤録字性夫桐庐人性至孝父死庐墓三年领乡荐表进礼记解于朝诏赐上含释褐而颁其书于天下学者宗之居官以刚亷称家置万卷书堂虽老手不释卷朱文公尝曰方氏礼记解尽有说得好处不可以其新学而黜之】
　　钱时【严陵志字子是淳安人弱冠淹通经史以易领漕举絶意仕进究明理学游慈湖之门为高弟袁甫持节江东创象山书院延主讲席学者兴起相臣乔行简荐之朝授秘阁校勘下有司令取所着尚书演义学诗管见周易释传四书管见两汉笔记缴进未几出佐浙东仓幕召入史馆除检阅丐祠授江东帅属归淳祐五年卒慈湖尝为书融堂二大字门人称融堂先生有国朝编年春秋大防百行冠冕冠婚记蜀阜前后稿嘉定讲书稿英烈庙实録锦江杂著诸书行于世郡守季镛县令虞兟各肖其像祠于学】
　　詹仪之【明一统志遂安人时张栻守郡吕祖谦分敎仪之日以学问为事严陵志字体仁绍兴二十一年进士淳熙二年知信州及帅广东首以濓溪旧治立祠曲江上后论广盐官鬻之弊孝宗韪之除吏部侍郎知静江府代者中以飞语遂有袁州之行既归而殁公论惜之】
　　徐孝恭【严陵志字季中淳安人与兄孝宁孝友自邑郭迁河溪杜门读书五经皆精究而孝恭尤深于易人号五经徐氏隆兴淳熙间兄弟聨登进士第孝恭主德化簿政敎兼善士多从之】
　　赵彦肃【两浙名贤録字子钦建德人天资孝友务圣贤之学穷理尽性弗深造自得弗措也登乾道进士第宰臣周必大荐之甚力彦肃益以近名为嫌仕至宁海军节度推官着有易说广杂学辨士冠士昏馈食图行于世朱文公观其书叹曰近世未有如此防文字者学者称复斋先生】
　　胡子亷【严陵志淳安人自幼愼重不茍言笑弱冠博极羣籍不肯作举子文字闻东莱吕成公之学遂从之游尽得其趣穷居乐道以终其身】
　　方镕【两浙名贤録字伯冶淳安人两魁郡试后弃去尽心圣贤知行之学每曰人与天地对立者文艺云乎哉日训诸子所讲明必以穷理尽性为先至应事接物则以持敬实践为功二子逢辰逢振前后及第乃曰吾昔以为不足为者尔曹勿谓足也厯官奉直大夫两淮制置司叅谋官】
　　胡应玑【严陵志字粹翁淳安人讲明性理之学隠居敎授不求仕进着理髓三卷学者宗之】洪扬祖【两浙名贤録镇东节度判官璞之子尝从袁甫钱时讲贯义理之学以切直忤时调寜浦敎授辟广西帅幕论岭南买盐及横山以钱易马事多所禆益迁京教除太博置登善録士多向风召试馆职除正字轮对者三恳恳以正心诚意啓沃　　号溪有文集蔵于家】
　　吕人龙【万厯严州府志字首之淳安人登景定三年进士第尝受业钱融堂之门讲明义理所造日高胸次洒然有浴沂咏归气象学者因其所居称为鳯山先生有凤山集行世】
　　陆震发【万厯严州府志字德甫淳安人少聪敏淹洽而尤明于春秋淳祐中知州王佖荐之朝以亲老乞乡校官就养乃授学谕尝譔修学记云人心本自虚明广大无贤不肖均具至理特患物于物而不能物物耳其修已敎人一本诸此着有春秋讲义藂志一卷】
　　方逢辰【广舆记淳安人镕子举进士第一官吏部尚书因贾似道秉政遂乞归杜门讲学称蛟峯先生嘉靖浙江通志元世祖诏起之辞不赴卒于家逢辰无书不读而防极于周程诸子之学所至以敎化为先务以继徃开来为己任着有孝经解易外传尚书释传大学中庸注释格物入门诸书严陵志字君锡初名梦魁理宗改今名度宗赐手诏云近进士一科文章盛而古意衰以儒硕创家塾以程朱之学淑其徒朕甚嘉之其眷遇如此】
　　方逢振【严陵志字君玉逢辰弟登景定三年进士第厯太府寺簿宋亡退隠聚徒讲学于石峡书院以终焉学者称山房先生】
　　傅崧之【严陵志字宗山寿昌人刻志好学通诗书戴礼弱冠以两经领乡荐乡人尊之称平斋先生咸淳四年与子明龙同登进士第而崧之为榜眼授庆元观察推官以内艰不赴服阕丞相马廷鸾言于朝调平江观察推官以勤政卒】
　　何逢原【两浙名贤録字文澜分水人咸淳中累官中书含人陈时政十事言甚剀切已而引疾去至元中荐授福建儒学提举辞不赴卒于家逢原耑究经史旁通隂阳星厯医药之书着有易诗书通防四书解说玉华集若干卷蔵于家】
　　何梦桂【嘉靖浙江通志字岩叟淳安人咸淳进士为太常博士歴监察御史所着有易衍中庸致用等书严陵志元初御史程文海荐之朝授江西儒学提举不赴筑室小有源著书自娯学者称为潜斋先生】
　　魏新之【严陵志桐庐人受业于方蛟峯得程朱性理之学登咸淳七年进士第除鄞府敎授归隐乡里学者称石川先生】
　　方一防【万厯严州府志字时佐淳安人幼承家训壮与何潜斋诸老游学问该博行谊醇笃应荐领敎郡庠未几退隐富山授徒讲学门人称富山先生有富山遗稿】
　　元
　　夏希贤【严陵志淳安人究明性理洞诣本原而防其极于象山慈湖之要杜门不出者三十余年家贫泰然有古君子风学者称之曰自然先生子清之大之潜之皆承家学】
　　方道叡【嘉靖浙江通志字以愚淳安人至顺二年进士授翰林编修所撰后妃功臣诸传笔削大义独断于心无能议者调嘉兴推官凡谳囚必脱其桎梏赐之饮食温言和气以探眞情再调杭州判官引疾归着有春秋集释十卷愚泉集诗稿十卷诗说文说各一卷】
　　邵大椿【严陵志字春叟寿昌人号顾斋年十二领乡魁赴南省不利归益励志明于理学厯寿昌龙防敎谕主晦庵书院山长元初士子溺于辞章之习大椿倡明理学以淑人心学者始知所趋向着有四书讲义若干卷】
　　鲁渊【传详忠臣】
　　明
　　张复【严陵志字明善淳安人德性宏毅博通五经而尤邃于春秋郡守亲聘司训郡庠学者翕然宗之称为书隠先生着有春秋中的一卷至今论淳安春秋者必曰吴朝阳宋梦鼎鲁道源张明善四先生云】
　　洪源【万厯严州府志字子泉享安人少知问学尤精于易洪武中以太学生授安仁学谕专以明道务实为先每谓诸生曰讲学须明闻道须行母饰外以叨虚名厯敎滁州邵武福州持心如一日既卒以子璵贵赠工部主事】
　　郑棠【夀昌县志字景召少从乡先生邵顾斋明性理之学且逺宗东莱之邑生儒皆师事之质以经史奥义口如涌泉浙江分巡魏观延见甚加礼焉尝叹曰道学渊源文章富赡近代莫及也】
　　刘候【万厯严州府志字原道一字伯元寿昌人年十九以诗经领正德庚午乡荐受业阳明先生学有源委嘉靖十三年提学林云同聘主天眞书院一时学者皆趋焉】
　　洪鼐【两浙名贤録字廷器寿昌人数岁父口授尚书过耳不忘稍长博综子史百家下笔千言立就父丧哀毁肖像于室旦夕馈食如事生领正德庚午乡荐授福建邵武敎谕广置学舍馆诸生之贫者而衣食之荐推国子助敎出判凤阳归筑室莲谷精研理学贯通六经妙契一中之防毅然以明道为任士类宗之着有读易索隠大学叅义中庸通防八咏析言等书行于世】
　　陈瑭【万厯严州府志字良用建德人嘉靖壬午举人与同邑俞淳从章懋游后授长泰知县有声擢刑部主事淳授博罗训擢鄱阳谕今祀博罗】
　　方应时【万厯严州府志字以中遂安人锐志潜修一宗紫阳之学为诸生即请邑令复瀛山书院建格致堂以祀文公举孝亷则延钱塘王先生汝止登格致堂讲学不辍迨令长泰故朱子所治邑也旧有祠祀会时宰议废宇内书院是祠亦在毁中应时力请当道特疏留祀陞南缮部郎肃清政告归剏宗祠仍仿文公家礼刻复古维风録瀛山书院志读书漫兴稿】
　　温州府
　　宋
　　王景山【万厯温州府志初名开祖永嘉人登皇祐第不调而归时伊洛诸儒未作景山独能发明经蕴着儒志编曰复者性之宅无妄者诚之源又曰学者离性而言情奚情之不恶为东嘉道学倡郡守杨蟠立儒志坊表之学者称儒志先生儒志编序先王氏景山举进士以所如不合退与其徒讲学所着仅存此编其言曰孟子以来道学不明吾欲述尧舜之道论文武之治杜滛邪之路辟皇极之门非有所见而能为是言哉】
　　周行已【万厯温州府志字恭叔永嘉人风仪秀整语音如钟读书十行俱下时尚新学行已独往伊洛从二程子游作顔子不贰过论伊川可之登元祐第宣和初除秘书省正字卒于郓有文集三十卷方舆胜覧行已为太学博士求便养亲诏授本州敎授发明中庸之防此邦始知有伊洛之学旧浙江通志族孙去非为张南轩高弟】
　　许景衡【传详忠臣】
　　刘安节　刘安上【万厯温州府志安节字元承永嘉人登元符第召对便殿言东宫宜择宫属及论奢俭与君子小人和同之异上称善除监察御史后谪知饶州徙宣州饶民遮道泣留谓吾饶自范文正后惟安节一人宣州大水大疫頼安节全活以万计猾胥相戒曰神可欺公不可欺卒于官部使者表其勤民致死诏官其子诚弟安上字元礼乡里号二刘登绍圣第徽宗称其蕴借有大臣体除监察御史歴官右谏议大夫中书舍人给事中终朝请大夫文安县开国男方舆胜览安节绍圣间与弟安上从程氏学俱以学行见推乡里】
　　戴述【明一统志字明仲永嘉人元符中进士尝从程伊川求成己之学仕至临江太守弟迅亦以文学称】
　　赵霄【万厯温州府志字彦昭瑞安人博学通今古十岁赋猛虎行乡先生咸竒之少孤析产悉以属兄入太学登崇宁第为济州敎授导学者以笃学力行不专事科举东方土俗为之变名闻京师召处辟雍李彦立一见称为赵顔子官承事郎】
　　张煇【明一统志永嘉人喜问学虽老儒莫能逮政和初进士官至吏部尚书敷文阁待制万厯温州府志煇字子充自六经诸子歴代史记下至百家之说皆辨析精微议论亹亹居丧哀毁庐墓三年有甘露降庭日从事治气养心之术学者从之益众尝摭古人行事断以已意曰草堂语録人称草堂先生子孝恺字思豫力学尚节义登绍兴庚辰第终兵部架阁】
　　林石【明一统志瑞安人时王安石新经盛行石独以春秋学敎授乡闾学者称塘奥先生万厯温州府志石字介夫初习进士声律旣而曰古人之学不如是也遂刻意诸经后春秋为时所禁絶意仕进躬耕养母郡丞赵防邑令朱着同谒其母或偕石游山林间所至唱和有三游集】
　　沈躬行【万厯温州府志字彬老永嘉人始从塘奥林氏后从伊川程氏蓝田吕氏其学以中庸大学为本笃信而力行之故能卓然以圣贤为依归平居色怡气和似不能言及辨是非则毅然不可夺从弟琪字东美亦以行义称】
　　蒋元中【嘉靖浙江通志永嘉人力学多闻元丰中作新太学与郡人周行已等八人皆见道超卓为四方学者矜式温州府志元中着经不可使易知一论太学刻于石绍兴初郡守张九成下车诣学口诵此论后学益知向方自周恭叔至元中称元丰太学九先生】
　　鲍若雨【万厯温州府志字商霖尝构亭于所居之雁池扁曰敬亭値宣和方寇之乱率乡人捍御有司奏功第一不受赏着有程门问答録敬亭文集张绎敬亭记商霖自永嘉来学于伊川先生勤苦自励早夜孜孜不舍先生门人以为畏友】
　　谢佃【万厯温州府志字用休瑞安人游洛从伊川学永嘉洛学自许景衡始而用休与潘旻继之今程氏全书与伊洛渊源所载问答皆根据至理其所得深矣后以贤良荐知閤门事卒潘旻字子文瑞安人与鲍若雨谢用休同入洛从伊川学性资敏悟博极羣书隐居不仕】
　　陈经正【万厯温州府志字贵一平阳人慕伊洛之学与弟经邦经德经郛永嘉鲍若雨俱受业二程之门经邦字贵新大观三年进士终迪功郎有问答见二程全书及伊洛渊源东嘉先江南文献等録】
　　汤建【嘉靖浙江通志字达可乐清人于天文地理古今制度考覈精详以其学授徒学者称为艺堂先生每夙兴必读易一卦退与朋友商论欣欣自得年逾八十卒有诗衍义论语道德经解】
　　宋之才【东瓯诗集字廷佐瑞安人登宣和第嘉靖浙江通志之才学于杨时遂祖程氏学敎授京兆府每言士负卓荦竒材皆可入圣贤之域患速售耳故深务韬养积十八年不易初官丁母忧服除入为校书郎迁司业权礼部侍郎乞去之才性恬静寡欲操履洁白难进易退虽歴仕五十年而屏处之日居多】
　　丁昌期【两浙名贤録永嘉人以明经笃行师表后进尝作醉经堂乡人尊之曰经行先生三子寛夫三举乡贡亷夫举八行志夫登绍兴进士第俱好古力学日侍父侧弟兄商论如师友不为茍且曰此理天下所共不可为家庭屈执亲丧斥去浮屠岁时祭享一遵古礼】
　　陈鹏飞【万厯温州府志字少南永嘉人其学不为章句新说必本人伦正论而趋于深厚两举于乡俱第一登绍兴第调鄞簿召为太学博士兼崇政殿说书迁礼部郎初秦桧子熺在永嘉从鹏飞学至是为侍郎所下文案多臆决鹏飞每批其后还之熺寖不平及侍经筵讲天王来归惠公仲子之赗髙宗忽问母以子贵何如鹏飞以正对谓公羊之说非是时桧欲尊崇太母以效容悦大怒讽言者劾鹏飞讥议崇宁典礼谪惠州卒有诗书解罗浮集十卷】
　　郑伯熊【万厯温州府志字景望永嘉人德行夙成尤邃经学登绍兴第厯国子司业宗正少乞外以龙图阁知宁国府卒諡文肃绍兴末伊洛之学稍息复于伯熊得之弟伯英伯海皆知名由是永嘉之学宗郑氏有郑景望集伯英所着有归愚翁集】
　　郑汝谐【两浙名贤録字熙绩平阳人操行纯固言动必谨于礼博学强记老不释卷经史百氏器数刑名之书无所不览时号武库绍兴中入太学会本朝称寿覃恩封其母乃曰吾母为命妇吾复何求于是归隐】
　　蔡幼学【传详名臣】
　　陈傅良【宋史本传字君举瑞安人为文自成一家从者云合永嘉郑伯熊薛季宣皆以学行闻傅良师事之入太学与张栻吕祖谦友善登进士甲科敎授泰州改太学録出判福州知桂阳军除吏部员外郎轮对以周礼说十三篇上迁秘书少监兼权中书舍人帝疾稍平过重华宫明年重明节复以疾不往傅良上疏帝将从之百官班立以俟帝出至御屏后挽帝囘傅良趋上引裾后叱之傅良哭于庭后益怒傅良下殿径行宁宗即位召为中书舍人兼侍读直学士会诏朱熹与在位宫观傅良言熹难进易退内批之下举朝惊愕臣不敢书行熹于是进寳文阁待制嘉泰二年授集英殿修撰进寳谟阁待制终于家諡文节着有诗解詀周礼说春秋后传左氏章指行于世万厯温州府志学者称止斋先生子求已登科终雷州倅】
　　戴溪【宋史本传字少望永嘉人有文名淳熙五年省试第一由礼部郎中凡六转为太子詹事兼秘书监景献太子命类易诗书春秋语孟资治通鉴各为说以进权工部尚书除华文阁学士嘉定八年致仕卒赠端明殿学士諡文端万厯温州府志太子亲书明经字扁其堂学者称岷隐先生有岷隐集孙栩字文子登嘉定第为秘书郎有五经说】
　　叶适【传详名臣】
　　张淳【两浙名贤録字忠父永嘉人工古文尤习冠婚丧祭古礼其器制损益考订无遗校讐仪礼为之句读欲考礼者必请正焉朱子通解首引用其说试特奏得初品官不出仕朝廷知其贤屡命监南岳庙凡五任竟不食其禄人问之曰国家养贤岂俟请耶卒隐约以终】
　　叶味道【宋史本传初名贺孙以字行更字知道温州人刻志好古师事朱熹试礼部第一时伪学禁行味道对防率本程颐无所避既下第复从熹于武夷山中学禁开登嘉定十三年进士第迁宗学谕轮对言人主务学天下之福也必坚志气以守所学谨几防以验所学正纲常以励所学用忠言以充所学从臣荐味道可为讲官乃授太学博士兼崇政殿说书帝疑伯有之事渉于诞味道对曰隂阳二气之散聚虽天地不能易有死而散者其常也有不得其死而欝结不散者其变也葢讽皇子竤事三京用师廷臣边阃交进机防之说味道进议状以为开边寖濶应援倍难洛师寻以败闻人谓见微虑逺迁秘书著作佐郎卒所着四书说大学讲义祭法宗庙郊社外传经筵口奏故事议义万厯温州府志景定间諡文修】
　　周端朝【传详名臣】
　　陈埴【嘉靖浙江通志字器之永嘉人从朱子于武夷所见超卓绍定间赵善湘建明道书院辟主讲席四方学者从游数百人称为潜室先生埴举进士以通直郎致仕着有禹贡辨洪范解王制章句木钟集】
　　林武【万厯温州府志字景文永嘉人孝友冲约博通经史朱熹讲道武夷武徒歩从之受中庸衣锦之防归扁其室曰尚防辑平日所闻为语录后以恩科授河池县尉秩满广漕交辟不就岁歉赈及逺迩子防孙知桞州孙璹梦桂俱登科】
　　包定【永嘉县志字定之治春秋书礼三经闻晦庵自同安归奉于家讲学白鹿洞相从论道着有中庸解疑孟子答问池州语録】
　　戴栩【两浙名贤録字文子永嘉人登嘉定第迁秘书郎为湖南安抚叅议官卒栩少师水心叶适得其防要尝曰诗壊于卫宏之序春秋误于公羊之传易繇于三圣系爻彖象之互入书失于孔壁序传简编之相乱周礼特周公大约之书当时有未必尽行者识者是之所着有五经说诸子辨论东都要畧】
　　翁岩寿【万厯温州府志字如山初名防永嘉人登淳祐第调永州敎授以忧归性行纯固师陈埴尽得防言奥义从学日众尝令人读近思录曰此读书之梯级也又令观言行録曰此为人之标凖也其学以修身励行为务学者尊为庻善先生】
　　胡子实【万厯温州府志初名希孟字醇子永嘉人力学不怠于四书所得尤深郑滁孙尹乐清创宗晦书院请主敎习多士归之德祐末带行国子监簿使明州卒着有讲义习史管见】
　　元
　　史伯璿【万厯温州府志字文玑平阳人幼嗜学强记博通经史及诸子百家之说精究四书深得朱子之防时说与朱子背驰者多乃着四书管窥以辨明之又着管窥外编论诸经史天文地理古今制度名物学者传诵焉人劝之仕则曰读书本以善身为仕而学岂吾志也遂隐居终身】
　　缪主一【两浙名贤録号天隐永嘉人从叶味道游博学强记补国学生通易书礼三经贾似道芜湖之败主一与同舍生伏阙上书攻之德祐初以疾告归隐居敎授晚年双目皆瞽大德间郡守亷希宪延为郡庠经师时初制大成乐礼器祭服制度仪式必谘询之主一谙练典故记忆不衰与人言亹亹无倦年八十余卒有易精蕴论学轨范尚书说礼记通考天隐集】
　　章仕尧【万厯温州府志字时雍平阳人通经史深究四书阃奥时方尊显程朱之学仕尧研精覃思发明意尝曰时之治乱由于人心之邪正心之邪正由于学术之醇疵识者以为名言蒋允文赵次诚等皆其弟子后进言义理之学必称仕尧云】
　　陈刚【两浙名贤録字公潜平阳人受业胡石塘之门昼夜研索遂通易诗书三经防要尝着五经问难四书通辨浑天仪说厯代官制说禹贡洪范手钞文章学西京诗赋效魏晋父母皆八十孝养至笃敎授弟子堂上之席尝满乡里皆称曰潜斋先生】
　　明
　　季应期【东瓯集传字均饶号耻庵又号菌翁瑞安人万厯温州府志少颖悟受春秋于高则诚旣而得闗闽全书读之于天道性命之微古今事物之理靡不究尝曰穷经以致其用反躬以践其实不如是读书奚益洪武中以明经荐未几告老归年八十三卒】
　　王渊【两浙名贤録字如渊永嘉人景山九世孙通诗书二经洪武三年举进士以疾告归渊性急直毅然以作兴后学为已任贫而来学者辄以衣粮资给之所着有诗书题断莲塘稿】
　　徐兴祖【万厯温州府志字宗起平阳人受学于史文玑明易诗书三经洪武壬子乡举授温州府学敎授以性理之学敎导诸生咸尊之曰横阳先生其门人张文选字士铨永嘉人永乐丙戍进士选庶吉士着有易经讲义四书训解】
　　叶挺【万厯温州府志字允畴永嘉人颖悟絶人闻方祖安徐裕轩得理学于苍岩师事之遂达性命之蕴正统间郡以明经荐力辞隐居敎授所着有理气图说学庸训诗文遗稿乡称尚志先生】
　　王叔果【分省人物考字育德永嘉人嘉靖庚戍进士授兵部职方主事累迁湖广右议擢广东按察司副使归里遂杜门不复出旣感脾疾就枕若寐熟者撼之逝矣年七十三着有永嘉志半山蔵稿万厯温州府志叔果潜修考古无一日去书所耑精者六经性理之学尝辑象山语畧明其非禅取晦翁晚年之论不相二者合为一録又以阳明先生指心之良知是为圣欲学者惺惺不昧以明乎昼夜之道观察胡直考功申旞中丞耿定向相与约会论学共推以为得实际云】
</div>
    <div class="pagination">
<a href="浙江通志_page503.html">上一页</a><span>...</span><a href="浙江通志_page499.html">499</a><a href="浙江通志_page500.html">500</a><a href="浙江通志_page501.html">501</a><a href="浙江通志_page502.html">502</a><a href="浙江通志_page503.html">503</a><span class="current-page">504</span><a href="浙江通志_page505.html">505</a><a href="浙江通志_page506.html">506</a><a href="浙江通志_page507.html">507</a><a href="浙江通志_page508.html">508</a><a href="浙江通志_page509.html">509</a><span>...</span><a href="浙江通志_page505.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
