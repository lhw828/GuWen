<!DOCTYPE html>
<html>
<head>
    <meta charset="UTF-8">
    <title>海塘录 - 第 30 页/共 37 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>海塘录 - 第 30 页/共 37 页</h1>
    <div class="content">　　登盘塘　　　　　　　　　【明】李敏
　　朝发盘塘防夕望平阳郭江空雨防防无风客防落同张元洲胡图洲王晓山张元洲项芳溪江楼观
　　潮分韵　　　　　　　　【明】高应冕
　　江声秋益壮江草秋还歇夫差自亡呉子胥何怒越盘盘江上山盈盈江头月此景亘千古不逐浮云没国朝
　　育皇山望江上诸峯　　　　　　张　丹侵晓索幽异育山聊登蹑拭目一展眺羣峰邈以接早见古渡口行人争利涉汨汨江水驶藐藐云树叠连崖既左纡飞沙亦右挟古翠相映媚新烟恣吐纳方峪径委迤卦田草践踏眷念宫阙頺擥涕萝蔓匝漫漫抱空意寂寞何所惬
　　暮秋同汪魏美王仲昭诸子泛钱塘江
　　张　丹
　　夕景泛澄江波光荡寥廓寥廓无端倪放舟任飘泊岸危滩互转浦委陉参错寒洲芦己干暖崖枫未落绮树既村绛林亦灿壑五云还竦峻横洋此浩豁远想富春濑近指萧山郭击汰动轻澜转帆隠长薄左倾闻单雁右属聆双鹤异音感缅邈殊响答寂寞明霞隂涧生碎云回沙作千尺防苕岭百丈倒菌阁徜徉偕数子溯洄俱言乐愿以终埀纶芳醑且酧酢
　　登鳯山顶望钱塘江　　　　　　缪　沅江涛如雷硠舂击寒天西老鼋作长吟束缩如儿啼絶顶凌苍旻象外凄以迷俯视浮海蜃灭没如白霓盘躃据飞崖百丈穷钩梯元精罗心胸荡谲云雾齐风力吼□虦鸿蒙欢相携一髪杳莫窥弱水通合黎
　　渡钱塘江　　　　　　　　　刘正谊
　　舲渡钱江江流何浩渺旭日浴秋涛轻云逐飞鸟水濶碧天低岸远青山小隠隠远树林羃羃寒烟绕嗟我何来斯岂为恣吟眺泠然凌秋风孤防飞缥缈谅哉行役人难免离忧扰
　　江行晓望　　　　　　　　　厉　鹗
　　胶角远村鸡江行俄已旦推篷贪清景凉露半天散远洲信逶迤尽处如决断连山耸苍翠縁流竞秀粲水际烟轻明忽抹山之半徐引青枫端漫靡不知岸阿那几幅防日华相凌乱渔商互通语来去乘泛澜微微逓遥钟隠隠见樾馆悟此趋向岐层波媚独翫
　　七言古诗
　　夜宿浙江　　　　　　　　【唐】孙　逖
　　扁舟夜入江潭泊露白风髙气萧索富春渚上潮未还天姥岑边月初落烟水茫茫多苦辛更闻江上越人吟洛阳城阙何时见西北浮云朝暝深
　　去杭州送王师范　　　　　【唐】元　稹
　　房杜王魏之子孙虽及百代为清门骏骨鳯毛真可贵冈头泽底何足论去年江上识君靣爱君风貌情已敦与君言语见君性灵府坦荡消尘烦自兹心洽迹亦洽居常并榻游并轩栁隂覆岸郑监水李花压树韦公园毎出新诗共联缀闲因醉舞相牵援时寻沙尾枫林夕夜摘兰丛衣露繁今君别我欲何去自言远结迢迢婚简书五府已再至波涛万里酬一言为君再拜赠君语愿君静听君勿喧君名师范欲何范君之烈祖遗范存永宁昔在抡鍳表沙汰沈浊澄浚源君今取友由取士得不别白清与浑昔公事主尽忠谠虽及死谏誓不谖今君佐藩如佐主得不陈露酬所恩昔公为善日不足假寐待旦朝至昏今君三十朝未与得不寸晷倍璵璠昔公令子尚贵主公执舅礼妇执笲返拜之仪自此絶闗雎之化皎不婚君今远娉奉明祀得不齐励亲苹蘩斯言皆为书佩带然后别袂乃可扪别袂可扪不可解解袂开防凄别魂魂摇江树鸟飞没防挂樯竿鸟尾翻翻风驾浪泊何处直指杭州由上元上元萧寺基址在杭州潮水霜雪屯潮戸迎潮击潮鼓潮平潮退有潮痕得得为题罗刹石古来非独伍员寃
　　钱塘曲　　　　　　　　　　【唐】温庭筠
　　钱塘岸上春如织淼淼寒潮带晴色淮南逰客马连嘶碧草迷人归不得风飘客意如吹烟纎指殷勤伤雁一曲堂堂红烛筵长鲸防酒如飞泉
　　钱塘对酒曲　　　　　　　【唐】陈　陶
　　风天雁悲西陵愁使君红旗弄涛头东海神鱼骑未得江天大笑闲悠悠嵯峨呉山莫夸碧河阳经年一宵白南州彩鳯为君生古狱愁蛇待恩泽三清羽童来何迟十二玉楼蝴蝶飞炎荒翡翠九门去辽东白鹤无归期鸱夷公子休悲悄六鼇如镜天始老尊前事去月团圆琥珀无情忆苏小
　　观李琼处士画海涛　　　　【唐】释齐已
　　巨鼇转侧长防翻狂涛颠浪高漫漫李琼夺得造化本都卢缩在秋毫端一挥一画皆筋骨滉漾奔腾大鲸臬叶朴仙槎摆欲沈下头应是骊龙窟昔年曽要涉蓬瀛唯闻撼动瑚声今年正叹陆沈久见君此画思前程千寻万功难测海门山小涛头白令人错认钱塘城罗刹石底奔雷霆
　　秋夜舟中　　　　　　　　【宋】孔平仲
　　昨夜强风万弩过舟中侧听披衣坐秋来已觉隂气繁晨兴更见波涛大衰梧弱栁不足数脩篁摧折几百个飞亷郁然方用事一威能令万物挫人言风怒未渠央我观暴怒势不长防见平川净如镜刀鱼鸣艣过钱塘
　　过钱江迎潮　　　　　　　【宋】杨　时
　　银潢翻空际天白鲲怒鹏骞海波击涌云噫气声怒号万里驰车随霹低昻上下如桔橰顷刻性命轻鸿毛赍囊负笈有夷路一日何事常千艘因思羊肠盘九坂攀援蜀道愁狖猱人生触处有万险岂必此地多风涛愿言夷险不须问莫负对酒持霜螯
　　钱塘赋水母　　　　　　　【宋】沈　遘
　　疾风吹雨囬江城艣牙呕呀潮欲平客居喜无人事撄相与环坐临前楹眼中水怪状莫名出没沙嘴如浮罂复如缁笠絶两缨浑沌七窍俱未形块然背负羣虾行嗟其巧以怪自呈凝目注视相将迎老渔旁睨笑发声曰此水母官何惊江流如奔絶沧瀛潮汐徃来月为程藏纳众汚无满盈浮涘沈滓溷九清结成此物宜昏盲使虾导迷作双睛乃能接迹蚌与蛏亦犹巨蛩二体并离则无目为光精江天八月霜叶鸣师得虾供水征水母弃掷罗纵横试令收拾输庖丁绛矾収涎体纡萦飞刀镂切武火烹花甆饤饾粲白英不殊氷盘堆水晶稻醯齑寒芼香橙入齿巳复能解酲遣渔止矣勿复评嗟哉此性愚不更定矜故态招三彭且摩枵腹甘藜羮
　　海岸沙行　　　　　　　　【宋】杨万里
　　海滨半程沙上路海风吹起成烟雾行人合眼不敢觑一行一步愁一步步步沙痕没芒屦不是不行行不去若为行到无沙处将逢石头齧足拇宁踏黄泥溅袍袴海滨沙路莫再度
　　题赵千里夜潮图　　　　　【宋】周假庵
　　烟苍苍江茫茫明月夜挂天中央奔潮不尽当日恨金波怒卷虬龙长浦口秋飞扬鸥雁不眠声周章风髙沙涨望难到羽翰但逐潮低昻窻间帘炷香开巻有素商何须八月上钱塘对此秋涛生锦囊
　　浙江　　　　　　　　　　【宋】毛　珝
　　白鹇旧事随波去太极隂阳自吞吐长虹夜贯黒头船四纪沙迎相公路冯夷作剧真等闲五都有客雄其间上林三官浪忧国千年海底生铜山
　　秋晚看潮　　　　　　　　【宋】徐集孙
　　八月西风嘘沆瀣长江协候势澎湃钱塘旺气天所钟非为子胥逞灵怪海门三山缥缈青双练夹岸震雷霆蛟龙鼋鼍匿影形银涛雪浪翻沧溟踏浪羣儿惯行险出没波心旗闪闪须臾潋灔潮信平荡漾渔舟千万防天低暮霭袭人衣防子兴尽各云归独有骚翁看不足吟到夜月扬清辉
　　题赵千里夜潮图　　　　【宋】适安散人
　　寂寞江头夜风急怒涛卷起千堆雪一轮兎魄腾巨光激使金虬高万尺沙头宿雁理羽衣忽闻潮声不知归纵横乱影向天末一一防破秋光飞谁人轻用造化笔冩出此景不遗一眼明绢素见天巧长江大海来小室静对真成听潮声我亦诗肠如雷鸣卷巻不知身所在犹觉眼底风涛生
　　题赵千里夜潮图　　　　【宋】名山樵子
　　八月钱塘江上水风静波平清澈底夜半潮声带月来沙头眠雁还惊起何人一幅鵞溪绢画出长江千万里莫道波声静不闻请君黙坐聊倾耳
　　浙江待潮　　　　　　　　【元】葛长庚
　　秋空无尘雁可数芦花蓼花满江渚夕阳影至高掀篷落叶声中交鸣艣六角扇起解热风三杯酒为浇诗雨船头拔剑呌飞廉浪花卷雪鱼龙舞
　　浙江亭观潮　　　　　　　【金】任　询
　　海门东向沧溟濶潮来怒卷千寻雪浙江亭下击飞霆蛟蜃争驰奋髯鬛钜鹿之战百万集呼声响震坤轴立昆阳夜出雨悬河剑防犇冲溃寻邑呉侬稚时学弄潮形色沮濡心胆豪青旗出没波涛里一掷性命轻鸿毛须臾风送潮头息乱山稠叠伤心碧西兴浦口又斜晖相望防稽云半赤诗家谁有坡仙笔称与江山作劲敌援毫三呌句不成但觉云涛满胸臆
　　浙江观潮图　　　　　　　【元】刘　因
　　山人懒絶梦亦然鼎如万牛不可迁谁信画工笔头有神力扁舟一夜江声寒觉来千里雪漫漫中有数防青螺闲人间天门壮观已如此岂知大块喘息四海如鼻端海中仙人氷雪顔吸风御气非人寰试问涛头何当还为我寄声三神仙我欲乘兴游其间
　　秋江钓月图歌　　　　　　【元】袁　桷
　　南山舞空趋翔鸾北山人立如啼猿长流东来贯其腹谓是浙水屈曲万丈之上源大鱼奔腾鳍鬛焦小鱼委靡随江潮中有白玉蟾落落五采凝不消人言此蟾在天主隂魄沦没何为水中宅籊籊千尺纶蟾永不受吞广寒高居凌紫清日逐乌御不得停爱此江水碧倒空浴影潜金精感君纒緜如有素瞬息还须上天去君不闻任公子东海投竿非小智又不闻严先生羊裘古濑成高名君家慈母占毕逋百尺楼观端可居黄金之钩不复理明月年年在秋水
　　杭州送儿侄归里　　　　　【元】黄　溍
　　空江月满潮声怒二儿勇踏潮头去故园天末渺予怀梦中识汝归时路起向江楼遥望汝江上青枫正霜露凉风飒飒吹汝急橹摇背指龙山渡翩然一叶舞中流嗟汝童心得无惧自我西逰歴三纪举目交朋半新故下车相揖何纷纷白头朝士犹徒步元都观里旧桃花见我重来能几度缅思畴昔仍念汝徙倚阑干日将暮前潮将断后潮续层波复浪无重数鱼龙出没相后先疾雷槌山雨如注隔岸峯峦空复多沙际冥茫但烟雾计程知汝已登陆息肩弛担今何处明朝过我三釡山能勿徘徊起哀慕近闻旱魃肆为虐杀吾手植千株树且须为我语比邻莫遣牛羊上邱墓
　　舟行阻潮　　　　　　　　【元】周　权
　　江流浩浩吞长天打篷巨浪翻银山篙师维舟不敢发东海微茫尽溟海荒村古渡生客愁丹枫落叶秋飕飕夜半西风卷江雨咿轧数声闻过橹风收雨霁晨气清金波荡漾波间明舟人欢呼指归路十幅蒲帆顺风去
　　浙江观潮
　　钱塘江上风飕飕谁驱逆水回西流海门山色暗蛾緑翕忽澒洞惊呉艘飞亷贾勇咄神变倒掀沧溟跃天半阗阗霹驾羣龙高击琼崖巻冰岸初疑大鲸嘘浪来瀛洲银山雪屋烂不收又疑当时捍筑射强弩至今水战酣貅溪盈壑满留不住怒无泄处潜回去乘除消长无停机断送人间几朝暮吴侬何事观不休落日沧波万古愁汀苹沙雁年年秋海云一抹天尽头
　　春雨晚潮图　　　　　　　【元】呉师道
　　昔年曽看钱塘潮龙山山下乘春涛中流回首洲渚变孤塔不动青崖高云昏水暗雨阵黒雪喷雷转潮头白浙江亭远乱防飞西兴渡暝千花湿空江茫茫魂欲断归来十年惊复见浩荡春风满画图淋漓海气入人面春深故国芳草生鸱夷遗恨何年平重逰吊古惜未得掩巻歌罢空含情
　　海潮吟　　　　　　　　　　【元】周霆震
　　严风激天送髙梢西江浪起如海潮千艘平城箭飞雨城溃曽不烦兵交冯夷啓扉众争赴万栋烟氛毕方怒司徒筹尽换州营国公匹马杉关去溯流西上旌旗红列城楼橹转盼空倥偬七载编宇内朝野狼顾无英雄悲哉心计工牟利国维弛顿为防蔽夏来却忆贾长沙痛哭当年继流涕豫章逝水通钱塘汉川北度趋洛阳洗日咸池佳气王鬭鸡矫首向扶桑
　　浙江潮　　　　　　　　　【元】叶　颙
　　浙江潮从海门起溅沫飞流几千里老龙奋拔沧海波六丁怒抉天河水万马奔驰人尽惊千夫贾勇众莫御滔天浊浪排空来翻江倒海山为摧固知人物善幻善变化不然胡为若此之壮哉狂风澒洞响天籁长空隠约轰春雷冲堤激岸势雄伟舂崖啮石声喧豗更秦歴汉逓唐宋潮生潮落徃来几时回上浮银汉荡瑶浦漂泊危澜铺练组江神河伯尽出游素车白马尤雄武海若载鸾旌冯夷击鼍鼓蛟跳跃长鲸舞人言子胥怒未消怒气突兀干青霄吁烟吐霜如山髙咆哮呼叱声愈嚣震惊渤澥鸣泬防直添呉楚志气骄吁嗟三纲五常自古有至今礼法千载之下明如日月之昭昭君实有臣而杀奚怨号员兮忠义非儿曹岂不知此无君之罪焉能逃少焉风定洪涛静似闻予言发深省水天上下玉无瑕月白江空银万顷
　　江声【得五字　　　　　　　元】钱惟善
　　小海歌阑渺平楚中流日暮犹鸣橹怪疑鐡笛和龙唫清应氷出鱼舞响入芦花暗长潮寒吞树影晴飞雨遡源欲听巫峡秋梦绕蛾眉月三五
　　题春江送别图　　　　　　【元】郑　洪
　　西陵渡口山日出芦芽青青栁枝碧龛山赭山潮东来黄郎刺船水如席劝君劝君迟渡江栁条贯鱼赪尾双治鱼沽酒待明月人生莫作轻离别
　　题夜潮图　　　　　　　　【元】谢应芳
　　昔予夜醉钱塘酒看潮八月中秋后银山涌出海门来潮声殷若雷霆吼此图之作知几年当时景物皆依然云山两岸淡笼月雪岸一江高拍天一观顿觉毛髪立再观祗恐人衣湿扁舟渔子任掀舞别渚鸥鳬自翔集奔腾澎湃无足惊人间平地风波生乘桴尼父果浮海从逰我欲跨长鲸
　　六和塔前放舟歌　　　　　【元】王　逄
　　六和塔前江水流天清无云江始秋夕阳半路风万顷着我一浦发扁舟行行绿水莺花供吴山越水作驺从百壶美酒鲈十头只少桓伊笛三弄
　　题赵千里夜潮图　　　　　　【元】王　冕
　　去年夜渡西陵闗待渡兀立江上滩滩头潮来倒雪屋海曲月出行金盘氷花着人如散霰过耳斜风快如箭呌霜鸿雁零乱飞正似今年画中见寒烟漠漠天展卷觉心神清便欲吹箫骑大鲸去看海上三山青为詹同文题浙江月夜观潮图　【明】刘基
　　君不见四时平分成歳功以秋继夏独不同炎官挟长握天炳七月赤日炽元穹蓐收抱钺蹲白水野气赫赫摅頳虹阳侯喘汗河伯暍少昊上诉愁天公防须万物长养遂期以仲月虚宵中此夜姮娥魄正满命驾四蟾骖两駥指挥禺强出元渚荡涤歊熇清霾防河汉发源牛斗下曲江上与天津通初看一髪起溟徼如曳组练来于东渐闻殷辚鼍鼓发倐忽万雷声撼风天呉掉尾出溟涬马衔鬐招海童霓旌缟帐鹭羽帱瑶台十二浮空蒙蘂珠仙人乘玉辂腾驾鹤鹄飞氋氃长庚欻霍掞光耀电母扶龙嗥戛铜宓妃起舞素女从琼佩綷防云帡幪氷销雾縠纷飒纚霜旂雪旛高翳空鲸鱼呀呷鲛鳄遁蒲牢咆哮冯夷宫瞿塘巫峡起平地灔滪若象鏖回潨先驱已过赤亭嶂后从始发龛山谼商声爽淅合羣籁泽国凛栗寒欲冻先生玩月在楼上夜气澄寂神和冲凴栏快覩烦暑退呼儿命酒浇咽咙自舞自歌歌自作月照白髪三千总歌声迤飏林壑应竹树戛击丝与桐渊鱼跃波栖鸟作紫桂绕屋清香融君歌曲终响未终我欲激烈留征鸿瞠眸相视俱老矣况有聚病来交攻圣明天子御宇宙威惠与天相比隆首邱倘许谢鞿绊犹有古月光朣胧行当唱和三百首永与潮汐流无穷
　　钱塘江潮图为乔少卿希大作　【明】李东阳
　　钱塘江头江倒流中有潮声号万牛堆银如山雪如屋远影灭没当沈浮千峯将頽树欲秃海若股栗天吴愁来船欢欣势自下瞬息千里无淹留去船乘危贵得正力尽一过且复休跻攀分寸偶失手顷刻下饱鼋与防由来咫尺不自觉远望不敢凝双眸客来未到胆已落借问同行还见不何人嬉笑欲起舞越老东翁搔白头羣儿招呼或助呌倐忽过耳风飕飗逹士遐观得竒赏七泽五湖同一沤天道虚疑月盈缺世情妄假人恩雠复将险巧作戯剧乡里少年夸善泅潮来潮去亦何意人间万事良悠悠我时渡江不相值空对燕客谈杭州壮怀髙兴両莫遂三十五年秋复秋谁将妙思入画本似与造化争雕锼酒酣月落不知处梦醒尚作江南游
　　观潮歌　　　　　　　　　【明】屠　隆
　　罗刹江深万波集两峯横束海门急八月银山雪屋来阳侯辟易天呉泣髙城欲卷大地浮余沫直溅青湿鸱夷白马夜涛中鼇身倒翻列巨虹却如疾雷砰轰破山岳五丁六甲云旗猎猎火满空又如水犀强弩大战乎江上万回叠鼓声逄逢呉儿弄潮凌不测出没徃来若梭织岂是神人鞭石足踏鼋鼍梁天地浮生轻一掷万家丹灶带西陵白骨寒沙勾践营昔日雄图怅何在隔江斜月断霞横无恙布帆白如雪行人送尽暮潮声淘洗千古英雄气浊酒渔歌一苇轻
　　海上夜泊　　　　　　　　【明】李宗渭
　　朝发芦花滩海山靣靣青螺盘暮泊沧海上万顷烟波恣飘荡客行一叶孤舟横扣舷发声歌不成星光万防霜花明浩然长啸龙夜惊千树万树松风声茫茫回顾呌欲絶我欲乘风凌紫京山头云树忽已暝指顾新月东南生琉璃碾破光精莹临流濯足沧浪清云帆万里傥可挂直上三山顶上行
　　南城楼望海　　　　　　　【明】许相卿
　　坐瞰重溟八千尺恨望蓬邱桃己核飘飘直欲淩紫烟何物虚名论赫奕指挥如意按悲歌徙倚女墙扶瘦腋咄哉时事覆更翻老矣夕郎元尚白习池岘首今蒿莱转眼兹逰雪鸿迹林缺长虹浙水瞑鸟外残阳越山夕童冠薫风笑咏归三年病怀聊一适掀髯清啸动海壖豪宕从来防此客
　　国朝
　　观潮　　　　　　　　　　　　呉廷桢阊阖长风吹海立冯夷怒挟天呉入层层驾浪薄秋旻凉波如沸鱼龙泣海门匹练遥飞来龛山赭山青崔巍罔象横冲两崖束巨灵直擘中流开划然分奔吼余怒霆击雷轰碎天鼓日车倾昃羲和愁疾掩阳乌避吞吐倐忽奔腾万马狞鸱夷蹴踏来窈防雪山推翻鼇脊瘦氷柱迸裂蛟涎腥俄闻舂岸喧云滩旋见跳波散珠佩惊涛荡潏天低昻乱石匉訇山破碎潮头一落百尺强追潮之子凌苍茫干挽乍隠鸥起没一叶忽浮鳬拍张目睛转毛洒淅我生江乡情未识吁嗟一晌适然惊倒防长江荡胸臆水犀强弩千百翎欲寻断镞遗灵钓台西峙滩涨急海天澒洞孤烟青
　　浙江观潮歌　　　　　　　　　沈　堡钱塘八月江潮生浑茫一气弥太清消息隂阳与出入荡摩日月为虚盈氷地既涵焦釡泄川后欲发天呉行或盛或衰各有极乾坤之气常代更初生峡口白一线雾鬰云蒸隠还见沙迹飒飒鸣风蛟门燿燿掣雷电防嘈远听鲸鳄呼熌烁方疑神战飞落龛赭势莫当沛然一防遂千变洪涛矗起逆浪催薄汉沸天声喧豗乍合乍离玉穴错忽断忽连银峦开斜搏古岸没遥树直卷野塘鸣震雷胥灵凭怒逞雄武白马素车如鬭虎为使冯夷舞翠旍更驱象罔击鼍鼓又如龙宫突出钱塘君金锁顿裂驰玉鳞一战洞庭食鱼鳖飞高洒血何纷纶或如巨鼇戴山徙南土万族偕征百灵聚奔腾潜鹄迅波磅礴老蛟泣神雨不愁大鹍初运沧溟中击水荡云凌太空煦沫已闻地轴震响更觉天轮冲我临江阁纵遐睇目神遥心胆悸况见阳侯羽葆驰祗虞海若恣吞噬呉儿解水真善泅奋臂掇身投奔流横蹴飞湍且踊跃潜探深窟还沈浮榜人渔子亦自警羣驾艅艎理舴艋掇棹高从潮内掀岸桡忽向潮头骋弄潮更唱迎潮歌观者如堵肩相摩壁上烟岚正惨淡江中帷盖纷径过俄而一瞬走百里波涾浪去益驶雪峤遄移青嶂间水崖倐下芳洲里声廻浦溆犹汤汤流合涧溪河弥弥潮退江空昏霭消荡涤山川浩无滓九埏之竒此大观光怪离竒雄两间经干丽震自嘘噏随时应候来淼漫纷纷众论各竒诡探隠索幽缈谁记抱朴未能拨厥端防庄何足审此理我将御景乘流颷桂楫疾驰云旂飘沧屿从登紫贝阙碧津更渡黄金桥为招混沌播元气即遗谆芒清沃焦四海安澜万国定瑶光灿灿横丹霄
　　钱塘曲效温飞卿　　　　　　刘正谊
　　春风吹花如剪绮浅碧深红低照水草香蛱蝶去还来沙暖鸳鸯眠不起落日满江潮正平画楼倚岸调银筝余杭酒好莫辞醉烛艶樽浓无限情
　　秋夜听潮歌寄吴尺鳬　　　　厉　鹗
　　城东夜月悬羣木汹汹涛声欲摧屋披衣起坐心茫然秋来此声年复年壮心一和小海唱二毛不觉盈吾颠胸中云梦吞八九要挽天河北斗倐忽晴空风雨来杳冥水府神灵走时哉防见沧溟兀自是乾坤有呼吸轩辕张乐万耳聋洞庭天远鱼龙泣须臾声从静里消一蛬独语星萧萧天明作歌寄呉子想子中宵亦听潮
　　呉江望雨从隔江来　　　　　章抚功
　　呉山越山几山别一山云暗一山白隔江雨脚来空虚波浪接天翻江黒雷声隠隠光如射雨在髙峯不得下窟宅蛟龙起怒号挟水回身向天防登临未极高山巅斜风吹雨过眼前拂衣大笑下山去白鹭背人飞远天







　　海塘録巻二十三
　　钦定四库全书
　　海塘録巻二十四
</div>
    <div class="pagination">
<a href="海塘录_page29.html">上一页</a><span>...</span><a href="海塘录_page25.html">25</a><a href="海塘录_page26.html">26</a><a href="海塘录_page27.html">27</a><a href="海塘录_page28.html">28</a><a href="海塘录_page29.html">29</a><span class="current-page">30</span><a href="海塘录_page31.html">31</a><a href="海塘录_page32.html">32</a><a href="海塘录_page33.html">33</a><a href="海塘录_page34.html">34</a><a href="海塘录_page35.html">35</a><span>...</span><a href="海塘录_page31.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
