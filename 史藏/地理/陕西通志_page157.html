<!DOCTYPE html>
<html>
<head>
    <meta charset="UTF-8">
    <title>陕西通志 - 第 157 页/共 490 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>陕西通志 - 第 157 页/共 490 页</h1>
    <div class="content">　　三贤祠　在县治东祀燕公伋郭公钦段公秀实伋从夫子适周钦肥遯于王莽居摄之世秀实死朱泚之难旧皆祀于乡贤明天启元年知县夏之时始创祠另祀锡山髙攀龙撰记冯从吾篆额【县志】
　　唐段太尉祠　在县南一里祀忠烈段秀实【贾志】一在县西北四十里元邹洪道有诗【马志】兴元元年诏赠太尉諡忠烈帝还都又诏致祭旌其门闾亲铭其碑太和中子伯伦始立庙有诏给卤簿赐度支绫绢五百以少牢致祭【唐书本传】
　　普济禅院　旧名龙泉寺在县东十五里龙泉山上唐武德中创建五代时屡有兴废宋开寳元年住僧进词重修太平兴国三年勅改普济禅院【大中祥符三年知陇州军阎仲卿记】宋普济禅院碑僧善儁书于侍御永清称赏以为不减圣敎序【石墨镌华】
　　惠济院　在县涧沟河之西唐武德中建【贾志】
　　朝阳寺　在县西十里段坊康熙二十二年建【县册】防贤寺　在县西二十里新兴铺康熙五十四年建【县册】
　　玉虚宫　在县治黄堵村元至元十三年建【府志】玉清宫　在县东三里金大定中建【马志】元至元十五年修副使姚燧有记【府志】
　　【附古寺观】毘卢寺在县北一里碑记犹存【县志】朝元观在县北十五里元至元十八年建今惟存碑记【县志】麟游县
　　关帝庙　在县治西三代神牌供奉后殿【县志】
　　文昌祠　在县治东明嘉靖二十八年知县张应时建【府志】
　　浮泽大帝庙　在县北三里有灵湫祭祷响应【贾志】齐王庙　在县北门外童山祀唐崔子玉子玉生多嘉政民颂德不忘建祠以祀金承定二年邑令王璞以旱蝗祷雨立应遂新其庙元明以来屡次加修有碑记【县册】
　　【附古祠庙】织女祠在县东十里董永墓侧相传董永因贫典身葬父为人治丝昼夜勤苦天感其孝遣仙女配永机织偿足而去时人异之立庙以祀【府志】
　　天台寺　在县西五里天台山上即唐九成宫故墟也南面青莲北负排云寺内尚存白松古栢【县册】
　　招贤寺　在县西五十里唐时建
　　本朝康熙五十四年修【县册】
　　兴国寺　在县治北门外童山下唐开元十年建唐时古松尚存有银杏树大四五围髙与山齐明正统间嵗旱祷雨灵应蜀进士李同文有记【县志】
　　阁头寺　在县北五十里唐太和中建【贾志】
　　石臼寺　在县南十五里石臼山上元至正十五年建【县志】
　　本朝康熙四十二年修【县册】
　　画阁寺　一在县东三十里一在县西八十里俱元大德五年建【府志】
　　青莲山寺　在县西二十五里明季火焚
　　本朝康熙四十二年修【县册】
　　仙游观　在县治东北昔有一道人进此观忽不见人始知其为仙故名宋苏轼有诗【府志】明永乐五年修【县册】
　　金阳观　在县北八十里元至正八年建【马志】
　　陇州
　　西镇呉山庙　在州南七十里呉岳山下唐李晟镇鳯翔时旱祷雨应有侍御史内供奉于公异记庙前有御香亭【马志】周礼西镇曰岳呉岳即汧山亦名呉山水经注云呉山三峰秀出云霄山顶相捍望之常有落势其位西方故曰西镇【府志】开皇十六年正月准西镇呉山造神庙【隋书礼仪志】天寳十载二月己亥遣大理少卿李祯祭呉岳山成德公至德二年二月帝在鳯翔改汧阳郡呉山为西岳増秩以祈灵助清泰元年正月壬申诏呉岳成德公可进封灵应王其祠宇宫属仍同五岳初帝在凤翔将有沉阏之衅遣房暠祀之有应至是欲加封爵下有司简讨奏天寳十载正月封呉山为成德公至德二年十二月改呉山为岳祠享官属视五岳今国家以灵告祥宜示殊等故有是命二年四月庚午授册于少府监乌昭达往呉山祠封灵应王【册府元】开寳六年遣使奉衣冠剑履送西镇呉岳庙立秋日祀西镇呉山于陇州呉山旧封成德公元丰八年封王【宋史礼志】大德二年二月加封西镇呉山为成德永靖王至元三年定嵗祀岳镇之制七月土王日祀呉山于陇县界以所在守官为之【元史祭祀志】明洪武三年诏岳镇海渎英灵之炁受命上帝岂国家封号可加命依古制止以山水本名称西镇呉山之神十二年勅修遣官赐金香盒一座有司祭服二袭永乐二年勅修正统五年灾知州张干重建【州志】隆庆二年六月以陜西地震命抚臣张祉告祭西镇呉山之神【续文献通考】
　　本朝顺治八年遣尚书王铎致祭十四年知州黄云蒸修知府项始震有记康熙二年遣副都御史杨时荐致祭四十二年五月
　　赐额曰五峰挺秀五十二年遣内阁侍读学士查弼纳五十八年遣翰林侍读陈世倌致祭雍正元年遣内阁侍读学士田文镜致祭俱有碑记每嵗春秋有司修其常祀【州志】
　　关帝庙　在州治西康熙四十四年修【州册】
　　秦王庙　在小陇山相传穆公西征至此囘车后因立庙【贾志】
　　灵义侯祠　在州城内唐大厯二年故郡垒艰于得水苟氏夫妇献地因迁城于此勅封为灵义侯灵顺夫人立祠以祀有祷屡应至宋太祖时西番占至汧渭累战不胜祷于侯祠茍氏复显灵退贼还七十余郡封为安祐侯灵顺夫人赐庙额曰安祐【州志】
　　本朝康熙五十二年修【州册】
　　【附古坛庙】上畤下畤在景山之阳秦灵公作以祀黄帝【贾志】
　　开元寺　在州北一里河北坂有木塔七级唐开元中建元皇统间修明宣德八年重修
　　本朝顺治十八年闗西道叅政李月桂捐修有记【州志】龙眼寺　在州东十五里杜阳堡山脊有二泉如龙眼故名唐郑国公建明治间重修【府志】
　　白马寺　在州南关唐开元中建明景泰正德间屡修【贾志】
　　觉皇寺　在州神泉镇唐开元中建【贾志】
　　铁佛寺　在香泉内有铁佛一尊寺有二上曰惠力寺下曰永福院宋咸平中建元祐间重修【府志】
　　兴国寺　在州治西北隅【马志】元至元中建
　　本朝顺治十四年镇守张光祖重修【州志】
　　万寿宫　在州西一里朱家寨宋建绍兴间道士马丹阳者居之明正德十年重修【府志】一在州东二里东观川元至元中建【州志】
　　谷神观　在州治北二里宋时建【州志】
　　寒居洞　在州头镇北山下有嵩阳居士记【贾志】混元宫　在州西北六十里景福山顶【州册】



　　陜西通志巻二十八
<史部,地理类,都会郡县之属,陕西通志>
　　钦定四库全书
　　陜西通志巻二十九
　　祠祀二
　　汉中府
　　社稷坛　在府城西北明洪武五年建嘉靖十七年知府陈玑修
　　本朝康熙二十年知府滕天绶清理坛基另筑缭垣立
　　碑记附郭不置余州县如制【府册】
　　风云雷雨山川坛　在府城南附郭不置余州县如制【贾志】
　　文庙　在府治西南康熙二十六年知府滕天绶捐俸新葺殿宇法物器数靡不备置雍正元年改启圣祠爲崇圣祠追封孔子五代王爵附郭不置余州县如制【府册】
　　先农坛　在东郊附郭不置余州县如制【府册】
　　关帝庙　在府治西雍正三年追封三代公爵供奉后殿岁春秋祀以太牢各县如制余庙在郡治者有九【府册】
　　文昌祠　在府治西南一在府治南二里元延祐中建按冯志有元延祐三年加封制郡城旧有文昌祠因倾圮止存前右殿二门一明隆庆中知府翟涛重修令南郑知县李梓董其事爲拜殿一爲寝宫二爲桂香阁髙百尺左右有魁星等祠东西有道院树以坊门缭以垣墙周围计一百二十七丈金碧辉煌楼观之胜带江汉而俯汉山见翟涛记【府志】
　　八蜡庙　在府治西南二里附郭不置余州县如制【贾志】
　　旗纛庙　在汉中卫治东明洪武十四年建万厯三十一年守备温编改建于西教场之东【府志】
　　城隍庙　在府治西南一里明洪武五年知府费震建万厯间知府李有实崔应科相继増修附郭不置余州县如制【府志】
　　郡厉坛　在府城北郊附郭不置余州县如制州县曰州厉邑厉乡保曰乡厉【贾志】
　　名宦祠　在学宫左各州县学如制【府志】
　　乡贤祠　在学宫右各州县学如制【府志】
　　忠义孝弟祠　在学宫内雍正元年建各州县如制【府册】
　　节孝祠　在学宫外雍正元年建各州县如制【府册】南郑县
　　汉髙祖祠　在汉水相传髙祖游憩于此后立祠祀之甚灵【贾志】
　　东岳庙　在府治北二里【贾志】康熙三十八年修【县册】真武庙　在府治北一里【贾志】崇祯己亥年王尧民重修有碑记【府志】
　　马神庙　在县治汉阳驿【贾志】
　　酂侯庙　在府堂东祀汉相国萧何明洪武十五年知府李恭让建【明一统志】
　　武侯庙　在城南二里明万厯元年重建
　　本朝康熙十二年修【县志】
　　淮隂侯祠　在县南八十里米仓山【明一统志】
　　二郎庙　一在府治东三里一在府治西二里【贾志】二相祠　在府城内宋嘉定间丁焴帅兴元建祠祀宋张浚虞允文魏了翁作记【明一统志】
　　方正学祠　在府治西南祀明方孝孺万厯间知府项思教建春秋致祭徐用检有记【府志】
　　三公祠　在县西旧爲蓝公祠祀都御史蓝章武功康海记后因都御史原杰呉道宏相继抚郧招抚流移皆有功汉中绅民公请并祀故名三公祠春秋致祭【贾志】
　　草塘寺　在府治南一里唐贞观年修
　　本朝顺治八年重修【县志】
　　法华寺　在府北一里五代时蜀广政二十四年建【府志】
　　大厯寺　在城北四十里宋大中年建【马志】
　　本朝康熙五十五年修【县册】
　　干明寺　在城西三十里中梁山宋淳熙八年新罗国僧来从海东居此建寺【冯志　按贾志作府治西三十里误】内有池水冬夏不涸时出云雨见怪物今亡【贾志】
　　本朝顺治年修【县志】
　　龙潭寺　在城南六十里昔有二龙鬭于此故名【贾志】宋嘉定元年建
　　本朝顺治十三年修【县志】
　　石堰寺　在城北三十七里王子山下宋嘉定十三年建【马志】
　　寳峰寺　在城西北四十里元至正年建
　　本朝顺治六年修【按马志作寳峰观悮】
　　万寿寺　在府治西南一里【贾志】明洪武十六年建
　　本朝康熙四十二年修【县册】
　　铁佛寺　在府北六十里天台山下明正统十四年建【马志】城西南十里又有铁佛殿
　　本朝雍正九年修【县册】
　　胜水寺　在城东南十五里泉从佛坐下流出甘冽不涸故名明嘉靖年建【县志】
　　正宗寺　在府治西【府志】康熙十九年汉兴道杨鳯起建【县册】
　　涌泉寺　在府北七十里天台山上有涌泉故名【马志】天台寺　在府北七十里天台山【马志】明万厯甲寅年修【县志】
　　铁香炉寺　在城北三十里相传汉王焚香处【府志】静明院　在府治东二里明洪武八年建院北有甎墖【冯志】
　　本朝康熙五十九年修【县册】
　　玉井观　在城东北十里宋嘉泰元年建【马志】
　　本朝顺治十二年修【县志】
</div>
    <div class="pagination">
<a href="陕西通志_page156.html">上一页</a><span>...</span><a href="陕西通志_page152.html">152</a><a href="陕西通志_page153.html">153</a><a href="陕西通志_page154.html">154</a><a href="陕西通志_page155.html">155</a><a href="陕西通志_page156.html">156</a><span class="current-page">157</span><a href="陕西通志_page158.html">158</a><a href="陕西通志_page159.html">159</a><a href="陕西通志_page160.html">160</a><a href="陕西通志_page161.html">161</a><a href="陕西通志_page162.html">162</a><span>...</span><a href="陕西通志_page158.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
