<!DOCTYPE html>
<html>
<head>
    <meta charset="UTF-8">
    <title>山西通志 - 第 532 页/共 700 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山西通志 - 第 532 页/共 700 页</h1>
    <div class="content">　　帝尧庙在西南十五里潜山上金季燬于兵元至元暨至正间増葺明成化四年万厯六年暨
　　国朝康熙七年胥重葺嵗四月二十八日有司致祭魏地形志乐阳有尧庙令长子有乐阳城
　　灵应侯庙在西五十里方山巅俗传祀尧时神医商烈祖庙在东南六里上坊村有残碑云嵗大旱邑人以王尝有桑林之祷设位致祷防雨大洽因立庙焉制极雄丽元至正间重修明嘉靖间县令刘浩复修
　　周公庙在东南六里元中统三年建
　　陈平庙在东三里泊里村明嘉靖十一年重修记云平没后为河渎之神前代锡封济王今泊里村庙旱祷辄应岁六月十八日有司致祭
　　国朝康熙二十二年县令郭守邦祷祀获雨复修庙宇并建亭于泊之北为享祀燕息所
　　唐太宗庙在东南隅古城故址今名南髙庙元至正六年有蝗土人以帝尝吞蝗立祠祷焉明万厯五年
　　国朝顺治三年胥重葺嵗四月八日有司致祭
　　崔府君庙　祀唐长子令崔元靖
　　按神唐贞观七年除邑令多异政民歌曰天降神明君赐我仁慈父于五月五日戒部民无得杀生有朱赛者冒禁射杀一兎吏执就讯谓之曰汝故犯吾令欲阳罚耶隂谴耶朱度隂道逺诡辞愿之及夜果见一黄衣吏来勾逮至公府仰望元靖冕服如王者鞫勘如轮回状朱受杖而还时刁黄山有虎咥人遣吏孟完赍牒往摄之虎啣牒而至数其罪虎触阶死明皇幸蜀府君紫衣感梦封显圣防国嘉应侯后徳宗避难忽有白马前导送至斜桥之谷武宗封防国感应公宋眞宗加封防国眞济王【庙初在旧城县治之左盖去思祠也崇宁五年县令管城宋氏移建东门内文庙之东昌平管防撰崔公祠记】有假其地贮谷者尘土盈庭夜梦神责之曰吾之殿宇宁为尔仓储乎令吾何处容身耶其人觉即去谷祭谢焉又明嘉靖二十八年夏月有州官命工织绢廊下诸匠寝食其中及夜闻云板自击钟自鸣者三众悉避去　元至正十五年明嘉靖二十五年胥重葺万厯四十一年増建庑楼崇祯十四年暨
　　国朝康熙十四年复修嵗春秋仲月上戊日有司致祭又有李能祠即所遣摄虎吏孟完也元至元十五年邑人王士纲撰碑文
　　岳武穆王庙在南闗大士阁西旧在闗门外
　　国朝康熙二十一年县令章经改建
　　鲍先生祠　祀汉司隶校尉鲍宣家于长子遗珑在焉明治五年巡按御史蒋勋檄县令孙玺建今废屯留县
　　禹王庙在北三十里浮山巅一在南十五里李坊村成汤庙在西八十里中村
　　张留侯庙在东十里水南里
　　魏孝文庙在西南九里嶷山巅宋宣和五年赐额英济元至正三年修
　　慕容将军庙在西八里慕容永之后名赤土隋文帝时为左金吾将军倐天地黪黯昼夜不分者经旬赤土上疏极言时事遂北向剖腹出心天即清朗闻者流涕上悯其忠勅立庙今圮
　　唐太宗庙二一在司徒村一在县北一里河北村唐明皇庙在东南二十五里元延祐元年重建
　　崔府君庙在东门内街北唐贞元二年建宋祥符八年重修
　　国朝顺治五年又修
　　灵显眞君庙在南门内元至治二年建明嘉靖十二年重修
　　二仙庙在北二十里二神头村有圣泉金大定二年建祀乐氏二仙女
　　按二仙县李村人母感神光而诞幼有竒徳克孝于家后徙壶闗紫团乡因采灵芝遇风轻举土人立祠祈祷辄騐宋崇寜四年赐号真人宣和初赐号冲惠冲淑二真人
　　八仙庙在西五里莲花冈明嘉靖三十六年重修三嵕庙在西北四十五里三嵕山巅旧传羿射九乌于此其神曰三嵕山之神又传昔嵗大旱祀之即日大雨千里故潞境多立祠宋崇寜二十年封显应侯赐额灵贶元至元十二年重修明洪武庚戌改称三嵕山之神勅有司春秋二仲季夏致祭祷辄应青豫之境胥严祀焉明邑令韩复礼葺正殿五楹寝殿三楹两廊舞楼暨斋房山门约二十四楹
　　国朝县令屠直复重修撰记
　　白龙庙在东北二十里常村镇宋宣和五年赐额义济侯元至元十一年重葺
　　龙潭庙在北二里河北村宋崇寜二年勅封惠应侯元至元二年重葺又东北三十里良材岭西北八里河头村胥有五龙庙
　　闗龙逢祠　魏地形志屯留县有闗龙逢祠
　　韩太守祠在县北祀宋隆徳府知府韩昭
　　襄垣县
　　三皇庙在西北五十里后村元初建
　　商汤庙在南门外四十步
　　周文王庙在南二十里鹿台山上
　　周公庙在五隂山宋景徳初追封周公旦文宪王建庙兖州春秋委长吏致祭明一统志相传周公至此山隂雾五日
　　韩王庙在北十五里韩王山上
　　赵王庙在东北四十里赵王山上旁有邯郸村世传赵襄子过此一云赵主石勒驻兵于此
　　甘罗庙二一在东北杨村后一在县西河底村曰甘泽王庙旱祷必应明正统十三年重建冯显宗撰记
　　魏孝文庙二一在北二十里五音山巅自代迁都洛阳往来驻跸于此后人立庙一在县西狮山北麓
　　慕容将军庙在西南七里
　　李卫公庙在西北三十里囘辕店东山岭
　　崔府君庙二一在西北三十五里韩庄唐初建
　　国朝康熙三十年重修一在县治东南百步元元统元年建
　　昭泽王庙二一在县治东南百步唐懿宗时有焦道士得太一眞人法入洞修眞以奉洞神之祀没而配飨焉晋天福间祷雨获应宋元歴封昭泽王衮冕南面如王者仪明洪武初改封龙洞神歳七月五日有司致祭正统癸亥邑人李濬撰祷雨感应碑嘉靖辛卯重修郝良臣撰记一在西北乌龙山上
　　防国显济王庙在送返村嵗三月十五日驿丞致祭昭惠灵显王庙在靖朔门内
　　防国灵贶王庙在南李信村嵗六月六日驿丞致祭渤海龙王庙在西北三十里庄里村山峻泉甘邑中胜地
　　尧祠　见魏地形志
　　五音山神祠　见魏地形志
　　二仙祠在北十里白石梯西麓
　　刘文安公祠在儒学前祀明礼部尚书刘龙
　　潞城县
　　三皇庙在北合室村春秋二仲上戊日致祭
　　禹王庙旧在县南大禹山今移城内春秋二仲有司致祭
　　汤王庙在北续村
　　三仁庙在东北二十里　至元六年秋七月诏封防子仁靖公箕子仁献公比干加封仁献忠烈公庙旧以箕子比干配享箕子被发如奴坐于左比干冠坐于右后神像讹舛元时邑人杨汉清正其服位撰记云上党北五十里地曰防子岭前古立祠山下有故墟曰宋城
　　灵显王庙在县北微子岭相李衞公居此故邑人崇祀之　唐立武成王庙衞公为十哲祀于堂上宋元因之　后晋髙祖初有阴助晋封王爵谥曰灵显邑人杨义方撰碑文宋绍圣初重修邑人张仙撰记曰先是英公鄂公立像以侍非礼也令谷君命为别室祭之元符元年副使吕升卿谒祠下撰记宣和二年加赠灵泽金明昌三年重修太和二年进士王陛臣撰记　元封衞国公李靖制隆徳府潞城县防子岭广徳庙灵显王北破突厥繇太原出定襄斯民嵗嵗奉祀不怠雨旸之祈捷若响应可特封灵泽王又东北神头村有李衞公庙
　　三嵕庙在西史回村春秋二仲上戊日有司致祭仪如名宦五月朔日六月六日民间私祀
　　卢医庙在南十余里卢医山上庙垣壁柱瓦胥以石为之远近病者诣庙致祷包黄纸压香炉下祷毕纸包角动开视得红丸病即愈白丸数日可愈病不治者无药再三渎即与黑丸服之无益庙门夜有二黑虎守之山顶有风洞殊邃土人旱则往祈风夏秋旱祈西北风冬春旱祈东南风取其方之土而供之风雨随至
　　李衞公庙在东北三十里见一统志
　　龙王庙在东门内县令张士浩重修
　　风洞庙在北南马村
　　黎城县
　　冯将军庙在戚里店墓前祀前汉右将军冯奉世曹王庙在曹庄歴代祀明王懐逺有重修魏王祀讫唐明皇庙在南堡村
　　李衞公庙在宋家庄
　　灵泽王庙在县治西南土人名西庙
　　昭泽焦龙王神庙在西北百里陇阜山山半神生于襄垣修真于陇阜有洞名昭泽龙洞
　　明灵王庙在白官庄嵗三月三日居民致祭
　　广禅侯庙在路堡村
　　纯淑真君庙在绣屏山祀元仙姑李氏能前知终老绣山之巅因立祠祀焉明初赐号纯淑真君
　　防国永进君庙在东岳庙后土人称东神失姓氏按仙释隐于黎之东山能驱雷雨报善恶后仙化土人函于匣不敢啓视视则龙见勅封今爵有司嵗祀
　　晕山圣母庙在东北善业村
　　三仙庙在彭庄相彭祖寓丰川村就三仙女学道得养生术于此
　　北极神庙在东北二十里金牙山旧有庙百楹祀玉皇紫防列曜诸神宋太平兴国三年重建元至元十三年重修今圮
　　岚山神庙在西二十里岚山下庙旁有泉金大定间建明洪武三年改称岚山之神春秋二仲上戊日有司致祭
　　风洞神庙在西南三十里漳水北神能宣气布和故嵗祀焉
　　灵源圣井庙在东北二十里长垣里河之南井水清彻遇旱取水祷雨即应宋崇宁四年封灵应侯赐额惠应元至元十七年重修明洪武三年改称灵源圣井之神春秋二仲上戊日有司致祭又长寜村有行祠
　　三嵕庙在西仵村
　　大乗山神庙在东南八里
　　龙王庙在三皇山又上台壁有黑龙王庙
　　娲皇圣母祠在戚里店三月十八日居民致祭
　　潞子祠在东南十五里潞祠山祀潞子婴儿　宣公十五年六月癸夘晋师灭赤狄潞氏以潞子婴儿归按左氏狄有五罪罪在其相鄷舒而潞子不与焉至今山曰潞祠盖因庙名也宋县尉韩固有记
　　李忠烈祠在东闗名养裕流冦入邑战没于阵黎人感之建祠
　　壶闗县
　　大禹庙在辛村元延祐六年建
　　唐太宗庙在南十里四家池嵗六月二十四日有司致祭
　　李卫公庙在北闗厢元至元十六年建
　　崔府君庙在南闗厢顺治十六年县令朱辅徙建西南山
　　真泽二真人庙在东南八十里神郊村按二真人乐氏女防子之后本屯留李村人后徙紫团乡益阳里因采灵芝遇风而升土人立祠祈祷悉应祠东南幽谷间曰樱桃掌有真人父母墓其碣署唐干宁甲寅嵗纪父母姓氏时真人降神于巫命改茔兆宋大观三年秋旱守臣祷之而雨丐奏仙号以旌嘉应政和辛夘夏四月丙辰勅封真人之号长曰冲惠次曰冲淑庙额曰真泽大建祠宇凡百余楹县令李元儒撰封号记金末倾圯元至元五年重修上党宋渤撰记金陵川赵安时二仙祠记宋崇宁间西夏弗靖军旅乏食忽二女子鬻饭救度钱无多寡皆令餍饫军将举奏遂加封号
　　北极庙在南四十里栢林村邑人杨竒记
　　风穴庙在东北二十里王岭村宋淳化三年建庙西有石穴深不可测有风气人以为神嵗四月四日有司致祀
　　三老祠　祀汉壶闗三老旧在崇贤村有墓顺治间县令朱辅移建城中春秋致祀
　　按顔师古注三老茂云荀悦汉纪称令狐茂及考汉纪止云壶闗三老并失茂字又后汉书郡国志引上党记亦云令狐征君隐城东山中距郡六十里即武帝末年上书讼戾太子寃者也详具襄垣刘龙碑记
　　白马祠　刘公祠　魏地形志壶闗城有二祠
　　五龙祠　魏地形志壶闗有五龙祠
　　杜四辅祠在县南林青村祀明四辅杜斆
　　平顺县
　　伏羲庙在东五马里
　　神农庙今废梅之尹有诗
　　大禹庙三一在侯壁一在三池北一在东禅南
　　汤王庙二一在东禅南一在乐头村
</div>
    <div class="pagination">
<a href="山西通志_page531.html">上一页</a><span>...</span><a href="山西通志_page527.html">527</a><a href="山西通志_page528.html">528</a><a href="山西通志_page529.html">529</a><a href="山西通志_page530.html">530</a><a href="山西通志_page531.html">531</a><span class="current-page">532</span><a href="山西通志_page533.html">533</a><a href="山西通志_page534.html">534</a><a href="山西通志_page535.html">535</a><a href="山西通志_page536.html">536</a><a href="山西通志_page537.html">537</a><span>...</span><a href="山西通志_page533.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
