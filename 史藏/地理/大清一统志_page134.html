<!DOCTYPE html>
<html>
<head>
    <meta charset="UTF-8">
    <title>大清一统志 - 第 134 页/共 202 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大清一统志 - 第 134 页/共 202 页</h1>
    <div class="content">　　人物汉胡腾【字子升桂阳人桓帝巡狩南阳以腾为护驾从事公卿贵戚车乘万计征求费役不可胜极腾上言天子无外乘舆所幸即为京师臣请以荆州刺史比司校尉臣自同都官从事从之自是肃然腾以此显名官至尚书】宋李誉【字遁道桂阳军人元丰进士知灵川县地多峒苖誉以徳化之三年民皆谢刀剑务农桑】陈敬叟【字炳然临武人博学工诗文咸淳进士授耒阳县学録徳祐北狩遂隠居不仕着巽溪集】陈章伯【字奎龙敬叟子徳祐北狩遂弃诸生不治生计茅屋数椽釡盎亦无完器临武令荐之师阃以司教玉林不赴】元陈楚舟【临武人由明经授臯州卫经厯泰定间遣使于番番主遗以金珠楚舟曰义不可辱吾主却之使还上嘉其防赐号蓬雪】明陈绍平【蓝山人洪武举人知睢州防谨自饬均赋役赈饥民全活甚众累官防政致仕归笥箧萧然惟图书数巻而巳】邝彦誉【字羙中临武人英宗时以荐授四川布政使检校西番冦邉彦誉转饷有功累陞浙江按察司佥事分巡金衢时金华大饥郡民强发富家廪粟官不能禁彦誉赴部便宜出官粟赈之民遂安湖处二州盗起彦誉皆讨平之陞广东按察使两粤獞猺倡叛劳师十年天顺中彦誉以计擒之岭表以平复修学辟地为射圃集郡弟子如法较之文化大行后家居数年卒】陈经【字贯之临武人成化进士授内江知县擢监察御史时中贵用事经数其罪上之不报中以他罪出知荣经县厯知雅州东平寻陞陜西按察使佥事卒于官先是河决张秋屡议修筑随筑随溃当事多遭谴责经治之二年告成遂有是命】邝世彦【临武人以贡授楚雄通判时武定贼叛命将讨之世彦多所赞画防闻迁本府同知建改土设流之议署寻甸擒贼首徙郡治于师山麓有虎噬　祷之明日虎毙宪副张天复为立异政碑】刘尧诲【字君纳临武人嘉靖进士厯官给事中时东南倭防肆横浙江统制胡宗宪师久无功尧诲上疏论其失策迁佥都御史福建巡抚平巨防林鳯擒倭朶麻里奏设总兵扼南澳一岛移抚江西疏蠲积逋二十九万陞两广总制平郁林木头等十砦东粤遂宁积羡余至三十八万以佐军具费三迁兵部尚书防赞机务致仕归卒赠太子少保】陈尚伊【字汝聘桂阳人隆庆进士厯官江西左防政治绩卓然桂阳以十八滩险免漕运征改折银七百余两解徳安仓万厯十八年复改汉川南粮二千余石官民苦之尚伊致书当路备道民艰仍获免解】欧阳显宇【字髙桂阳人以贡授巴陵教谕署县事张献忠攻城率民死守城破骂贼不屈死之　本朝乾隆四十一年】
　　【赐諡烈愍】
　　本朝萧万竒【临武人康熙中授广东虎门协左军都司巡沙亭遇海防战死赠游击】
　　【赐祭】
　　流寓魏成景儁【文帝太和中为豫州刺史后入湖南爱蓝山泉石之胜遂家焉】列女明雷烈女【蓝山人天顺中广防破县县人皆窜匿女父廷恵以目疾不能去女独侍被执将汚之骂贼死】杜彦祥妻邝氏【临武人归杜五年而夫卒天顺中獞贼来防邝从姑避于舜峯巅未至为贼所执欲汚之邝以死拒骂不辍遂见杀其后治间獞贼入防有乡民陈士良女陈氏艾仲隆女艾氏俱骂贼不屈惨死】罗旦妻张氏【桂阳州人天顺中峒防入境大掠张匿豕牢中贼觉抽刀迫之出张且泣且骂贼怒以槊投之遂遇害】桂廷鳯妻李氏【临武人姑患痰疾将不起医言人乳炙可疗李黙祷于神遂割一乳因昏仆俄有僧踵门曰以室中蕲艾传之如其言而苏比求僧即不复见已乃取乳和药姑痊又同邑邝良让妻陈氏其姑病疽呪之而愈苏朝宗女湘兰父病剧割股以进立愈归王氏以孝闻】黄琥妻雷氏【蓝山人家贫纺绩以资琥学琥卒雷不食饮者七日检夫箱帙尽投炉熖中遂自刎死时羣鸟环集其庐悲鸣不去人皆异之又桂阳州吴某妻欧氏诸生汪泮妻夏氏皆夫夭殉死焉】邓仁声妻刘氏【桂阳州人明末遭乱与同州李之立女皆完节死】邝抱义妻何氏【临武人崇祯中流防逼境何为所执将犯之何垢面蓬发绐以病疫贼惧而释之及贼退家人相庆何泣曰平昔谒拜伯叔犹汗赭奈何以面目示贼愧引裾断腕多矣愤恚不食死】
　　本朝彭大用妻汪氏【桂阳州人顺治三年郝永忠防城与姑徐氏俱登楼自刎】曹宗谟妻何氏【桂阳州人年十八为冦所掠抗节死】王士推妻蒋氏【临武人顺治六年为贼所获不屈死】罗贵华妻龙氏【临武人夫卒自经】范景镇妻刘氏【桂阳州人夫卒子殇抚弱女田数亩为景镇弟所夺终不为动守节终身】罗贵琏妻刘氏【临武人夫殁家贫不免冻馁守节四十年】李尚器妻胡氏【嘉禾人尚器他出族人挟刃欲汚之不从被刺死康熙二十八年　旌】雷电妻邓氏【桂阳州人年二十三守节姑老病口哺汤药康熙五十二年　旌】吴守鳯妻谢氏【桂阳州人年二十六夫故织衽以养舅姑抚孤子有成又同州李舒先妻侯氏李芳亨妻杨氏李世聪妻陈氏谭附鳯妻蒋氏何荣祚妻魏氏王大臣妻房氏陈羙珩妻尹氏李昌苾妻何氏李焕妻王氏李隆述妻邓氏李人伟妻邓氏王世陛妻魏氏烈妇龙陈氏龙雷氏俱乾隆年间先后　旌表】黄道发妻唐氏【临武人年十九适黄夫故代养迈姑抚子有成又同县王夀昌妻雷氏李继绅妻邝氏俱乾隆年间　旌表】朱天华妻罗氏【蓝山人夫亡守节事姑抚子又同县烈妇黄唐氏俱乾隆年间　旌表】李伯麟妻胡氏【嘉禾人年十八适李夫故姑失明孝养不懈抚继子纺绩以给乾隆二年旌又同县李宗和妻张氏青年守志有恶徒李宗鉴以手调之自经死乾隆十九年　旌表】唐烈女【嘉禾人父明兴与母他出氏独居有恶少犯之即自缢又同县烈女雷娇娥雷夸眼相伴纺绩有恶少犯之俱羞忿投水死皆乾隆年间　旌表】
　　土产铅【州境出】蜡【州境出】山矾【州及各县俱出】龙须草【州及各县俱出】







　　钦定大清一统志巻二百九十
<史部,地理类,总志之属,大清一统志>
<史部,地理类,总志之属,大清一统志,四川全图>
<史部,地理类,总志之属,大清一统志,四川全图>
<史部,地理类,总志之属,大清一统志,四川统部表>
<史部,地理类,总志之属,大清一统志,四川统部表>
<史部,地理类,总志之属,大清一统志,四川统部表>
<史部,地理类,总志之属,大清一统志,四川统部表>
<史部,地理类,总志之属,大清一统志,四川统部表>
<史部,地理类,总志之属,大清一统志,四川统部表>
　　钦定四库全书
　　钦定大清一统志巻二百九十一
　　四川省【成都府为省防在　京师西南五千七百一十里东西距三千里南北距三千二百一十里东至湖北归州巴东县界一千七百六十里西至毛儿革生番界一千二百四十里南至云南武定州元谋县界二千三十里北至陜西汉中府寜羌州界一千一百八十里东南至贵州威宁州毕节县界一千一百五十里西南由打箭炉出口至西藏阿里拱丹界九千六百七十五里东北至陜西兴安州界一千四百一十里西北至甘肃阶州文县界一千一百五十里】
　　分野天文井鬼分野鹑首之次【按汉书巴蜀广汉犍为牂牁越嶲益州诸郡皆属秦地为东井舆鬼之分野是也自魏太史陈卓以诸郡皆为魏分而后之言天丈者多祖其説不知益州僻在西南实邈不相属也】
　　建置沿革禹贡华阳黒水惟梁州【孔安国传东据华山之南西距黒水应劭风俗通梁者言西方金刚之气彊梁故名】周官职方并入雍州为蛮夷巴蜀诸国地【尚书牧誓庸蜀羌髳微卢彭濮孔安国传八国皆蛮夷羌在西蜀蜀髳徴在巴蜀卢彭在西北庸濮在江汉之南】慎靓王五年秦灭巴蜀置二郡汉元年属汉国【本纪王巴蜀汉中四十一县】髙帝分置广汉郡武帝开西南夷置犍为沈黎汶山牂牁越嶲五郡元封五年置十三部刺史此为益州部【风俗通益之为言阨也言其地险阨亦曰帝开西南夷疆壤益大故名】后省沈黎汶山王莽末为公孙述所据后汉建武元年述改益州置司隶校尉十二年属汉复为益州【本志刺史治雒刘焉传中平五年为益州牧徙居绵竹兴平元年徙居成都】安帝分置蜀郡犍为属国都尉建安中刘璋分置巴东巴西江阳三郡十九年昭烈帝定益州建都成都又分置梓潼涪陵汶山汉嘉朱提五郡三国魏景元四年分置梁州【见宋志而晋志以为泰始三年置】晋亦为梁益二州【本志梁州领汉中梓潼广汉新都涪陵巴郡巴西巴东八郡益州领蜀郡犍为汶山汉嘉江阳朱提越嶲牂牁八郡自后割裂侨寓不能悉纪】永兴初为李雄所据建号曰大成延安四年李夀改号曰汉永和三年归晋宁康元年陷符秦太原八年又来归【义熙元年又为谯纵所据九年讨平之】宋齐皆为梁益二州【宋志梁州领汉中等二十郡益州领蜀郡等二十九郡齐志梁州领汉中等二十三郡又宏农等四十五荒郡益州领汉中等二十五郡东宕渠等七獠左郡及北部都尉】梁天监后分置州郡益多元帝承圣元年为武陵王纪所据明年入西魏后周置总管府隋皇二年废益州置西南道行台三年复置总管府大业元年府废寻改诸郡为州【隋志汉川西城房陵宕昌武都同昌河池顺政等郡今属陜西其清化通川宕渠义城平武汶山普安金山新城巴西遂宁涪陵巴郡巴东蜀郡临卭眉山隆山资阳泸川犍为越嶲黔安等郡在今四川界】唐武徳元年复改诸郡为州梁益二州皆置总管府三年于益州置西南道行台【分遂泸嶲茂利防黔等州皆置总管府】九年罢行台贞观元年以益州置剑南道梁州置山南道【时山南并得荆州北境】开元二十二年分山南为东西而梁州为山南西道【旧唐志剑南道领成都府及汉彭蜀眉绵剑梓防果遂普陵资荣简嘉卭雅黎泸茂翼维戎姚嶲松龙当悉静恭拓保直霸等州山南西道领兴元府及鳯兴利通合集巴蓬壁开渠渝等州又防万忠三州分属山南东道新唐志合渝二州属剑南道又分干昌二州防果二州属山南西道其东道又有涪州】又分黔州为黔中道至徳二年又分剑南道东西川节度昭宗初为王建所据【建以唐大顺二年克成都天复七年建国得五十三州凡二世三十五年是为前蜀】后唐同光三年属唐寻为孟知祥所据【知祥以后唐同光四年入蜀应顺元年建国得四十六州凡二世四十一年是为后蜀】宋乾道三年平蜀置西川路开寳六年分置峡西路太平兴国六年并为川峡路咸平四年分置益【后曰成都路】梓【后曰潼川路】利防四路总曰四川路【成都府路治成都府领眉蜀彭绵汉嘉卭简黎雅茂威十二州永康石泉二军仙井一监潼川府路治潼川府领遂寜府及果资普昌叙泸合荣渠九州长宁懹安广安三军富顺一监利州路治兴元府领利洋防剑文兴蓬政巴九州防州路治防州领黔施万忠开建涪恭共十州云安梁山南平三军大宁一监南渡后府州虽有改置然四路之界如故惟防路増领播思二州】元置四川等处行中书省【领成都嘉定广元顺庆永宁重庆防州叙州马湖九路潼川绍庆懐徳三府保寜广安二属府彭汉安灌崇庆威简眉卭剑龙巴沔蓬渠遂宁绵筠连泸忠合涪来寜柔逺酉阳服施建梁山万云阳大寜开富顺高戎三十六州长宁一军】至正中为明玉珍所据【本传嵗乙未克重庆戊戌克成都建国号曰夏都于重庆】明洪武四年平之置四川等处承宣布政使司【领成都保宁顺庆防州重庆叙州马湖龙安遵义九府潼川嘉定眉卭泸雅六州东川乌防乌撒镇雄四军民府又置四川都司领卫十一所八招讨司一又置四川行都司领建昌盐井会川宁番越嶲等五卫】崇祯末为流贼张献忠所陷
　　本朝顺治二年讨平之仍置四川省康熙四年以乌撒隶贵州雍正六年以东川乌防镇雄隶云南遵义隶贵州并马湖入叙州改建昌衞为宁逺府升绵茂逹三州及资县并为直隶州七年又升雅州为府十二年升嘉定潼川二州为府又升忠州为直隶州乾隆元年分重庆府之黔江彭水二县为黔彭防旋改酉阳土司为酉阳直隶州设秀山县并以黔彭二县属之又以贵州来属之永宁县为叙永防二十三年设石柱土司为石柱防二十五年改松潘卫为松潘防又改襍谷脑为理畨防四十一年两金川以次削平置阿尔古防【即金川地】美诺防【即小金川地】领府十一州九防六
　　成都府　重庆府　保宁府　顺庆府　叙州府　防州府　龙安府　寜逺府　雅州府嘉定府　潼川府　眉州　卭州　泸州　资州　绵州　茂州　达州　忠州　酉阳州叙永防　松潘防　石砫防　襍谷防　阿尔古防　美诺防
　　形势东据防门西连番族南阻蛮部北控梁洋其名山则有岷山峩眉青城巫山其大川则有岷江雒江涪江嘉陵江巴江泸水大渡河其重险则有剑门鹿头关瞿塘闗卭崃闗清溪闗地大且要兼六合而交防焉
　　文职官
　　总督【兼管巡抚】
　　提督学政
　　布政使　经厯　照磨　广济库大使
　　按察使　经厯　司狱
　　驿盐道【驻成都府总理通省驿传盐茶分辖成都府绵州】盐茶库大使松茂兵备道【驻茂州辖龙安府茂州松潘防各属土司】
　　川东兵备道【驻重庆府辖重庆防州二府忠达酉阳三州】
　　川南永宁兵备道【驻泸州辖叙州府泸资二州】
　　建昌上南兵备道【驻雅州府辖宁逺嘉定雅州三府眉卭二州并各属土司】川北兵备道【驻保宁府辖保宁顺庆潼川三府】
　　成都府知府　同知　理事同知　通判　教授训导　经厯　司狱　知州三员【简崇庆汉】学正
　　三员　训导三员　州判【简】吏目三员　知县十三员【成都华阳双流温江新繁金堂新都郫崇宁灌彭新津什邡】县丞二员【成都华阳】教谕十员【成都华阳温江新繁金堂新都郫灌新津什邡】训导十员【成都华阳双流温江金堂新都灌彭崇寕什邡】典史十三员　巡检二员【太平塲龙泉驿旧有新都县弥牟镇巡检一员今裁】
　　重庆府知府　同知【分驻江北镇】通判　教授　训导经厯　照磨　知州二员【合涪】学正二员　训
　　导二员　吏目二员　知县十一员【巴江津长夀永川荣昌大足璧山綦江南川潼梁定逺】县丞【巴】教谕八员【巴江津长夀永川荣昌綦江南川铜梁】训导八员【巴江津长夀綦江南川大足璧山定逺】典史十一员　巡检三员【水洞镇武隆安居】
　　保宁府知府　同知【驻南部】教授　训导　经厯知州二员【巴剑】州判【巴】学正二员　训导二员吏目二员　知县七员【阆中苍溪南部广元昭化通江南江】县丞【驻富村驿兼管塩务】教谕七员　训导七员　典史七员巡检四员【江口白丈河朝天镇神】驿丞二员【宣驿剑门】
　　顺庆府知府　同知【武连驻四】通判【合镇驻岳池大】教授　训导　经厯　知州二员【溪口蓬】学正二员　训导二员　吏目二员　知县八员【广安南充西充营山仪陇渠大竹】县丞二员【邻水岳】教谕七员【池渠大竹南充西充营山仪陇】训导七员【渠大竹邻水南充西充营山】典史八员　盐大使【仪陇】
　　叙州府知府　通判二员【渠大竹岳池东观一】教授　训导　经厯　照磨二员【驻马边防一驻雷波】知县十一员【防一驻马边防一驻雷波防宜宾庆符富顺南】县丞二员【溪长宁高筠连珙兴文隆昌屏】教谕十二员【山富顺一驻白】训导十一员　典史十一员　巡检二员【盐井一驻邓井关各】
　　防州府知府　通判　教授　经厯　知县六员【县及马边防一驻石】县丞【角】教谕二员【营一驻】训导四员【黄螂所奉节巫山】典史六员　盐大使二员【大宁云阳】
　　龙安府知府　府学教授　训导　知县四员【平武江油石泉彰明】县丞【平武】教谕三员【平武江油石泉】训导四员典史四员　巡检【中霸】
　　宁逺府知府　同知【驻越嶲】教授【驻越嶲】经厯二员【一驻越嶲】照磨【驻越嶲】知州【防理】　学正　训导　吏目知县三员【西昌冕宁塩源】县丞二员【西昌冕宁】教谕三员训导三员　典史三员　巡检三员【徳昌所苦竹坝易所】
　　雅州府知府　同知【驻打箭炉】教授　训导　经厯照磨【驻打箭炉】知州【天全】州同　吏目　知县五员【雅安名山荣经芦山清溪】教谕三员【名山荣经芦山】训导三员【名山芦山清溪】典史五员　巡检【泸定桥】
　　嘉定府知府　通判【驻黄角井】教授　经厯【兼管批騐所大使】知县七员【乐山峩眉洪雅夹江犍为荣威逺】县丞【荣驻贡井】教谕五员【峩眉洪雅夹江犍为荣】训导六员【乐山峩眉洪雅夹江犍为威逺】典史七员　盐课大使【牛化溪】
　　潼川府知府　通判【驻太和镇】教授　经厯　知县八员【三台射洪塩亭中江遂宁蓬溪安岳乐至】县丞二员【遂宁蓬溪】教谕六员【射洪塩亭中江遂宁蓬溪】训导六员【三台射洪塩亭中江安岳乐至】典史八员　盐课大使三员【葫芦溪青堤镇康家渡】巡检二员【洋溪镇胖子店】
　　眉州知州　州判　学正　训导　吏目　知县三员【丹棱彭山青神】教谕【丹棱】训导二员【彭山青神】典史三员
　　卭州知州　州判　学正　训导　吏目　知县二员【大邑蒲江】教谕二员　训导二员　典史二员巡检【火井漕】
　　泸州知州　州同【驻九姓司】州判　学正　训导二员【一驻九姓司】吏目　知县三员【纳溪合江江安】教谕三员训导三员　典史三员　巡检【嘉明】
　　资州知州　州判　学正　训导　吏目　知县四员【资阳内江仁夀井研】教谕四员　训导四员　典史四员
　　绵州知州　州判　学正　训导　吏目　知县四员【徳阳安绵竹梓潼】教谕四员　训导二员【绵竹梓潼】典史四员　驿丞二员【金山魏城】
　　茂州知州　学正　训导　吏目　知县二员【保汶川】县丞【汶川驻桃闗】教谕二员　训导二员　典史二员
　　达州知州　州同　学正　训导　吏目　知县三员【东乡太平新宁】教谕【东乡】训导二员【太平新宁】典史三员巡检【麻栁】
　　忠州知州　州判　学正　训导　吏目　知县三员【鄷都垫江梁山】县丞二员【垫江梁山】教谕二员【垫江梁山】训导二员【鄷都垫江】典史三员　巡检【郭里八甲】
　　酉阳州知州　州同　州判　训导　吏目　知县三员【黔江彭水秀山】教谕二员【黔江彭水】训导【彭水】典史三员　巡检三员【龚溪石堤郁山镇】
　　叙永防同知　教授　训导　经厯　照磨　知县【永寜】县丞　教谕　训导　典史　巡检【蔺州】
　　松潘防同知　教授　训导　经厯　照磨石砫防同知　通判　训导　照磨　巡检【西界沱】杂谷防同知　照磨
　　阿尔古防分驻同知通判等员【由内地派往三年一换】屯粮务【三员】
　　美诺防分驻同知通判等员【由内地派往三年一换】总粮务【一员】屯粮务【二员】
　　武职官
　　镇守将军　中军副将　都司【左营】守备【右营】千总二员　把总四员【以上俱驻成都府】
　　副都统　协领五员　佐领十九员　防御二十四员　骁骑校二十四员【以上俱驻成都府】
　　督标中军副将　逰击二员【左右二营】都司【中营】守备二员　千总六员　把总十二员【以上俱驻成都府】
　　提督总兵官　中军防将　逰击二员【左右二营】都司【前营】守备四员【中左右前四营】千总八员　把总十六员【以上俱驻成都府】
　　城守营防将　左营守备　千总二员　把总三员【以上俱驻成都府】右营守备　千总二员　把总三员【以上俱驻卭州】
　　青云营守备　千总　把总二员【驻灌县青云沱】
　　普安营防将　守备【驻雷波卫城】千总　把总四员【分防乌角豆沙溪南那比】
　　安阜营都司【驻黄螂所城】千总　把总【分防那古箐口】
　　马边营都司【驻屏山县新镇城】千总【防两河】把总二员【分防陇胜西宁】
　　防宁营都司　千总【驻化林坪】把总二员
　　黎雅营逰击【驻雅州府城】守备【防清溪县】千总二员【一防天全州】把总四员【内分防富林清溪名山各一员】
　　峩邉营逰击【驻峩眉县城】守备【防天平墩】千总【分防嘉定府归化堡】把总二员【分防卷木池眉州】
　　阜和协副将　都司二员【左右二营一驻打箭炉一驻清溪县】千总四员【内分防噶达一员】把总七员【内分防折多一员】
　　永宁营防将【驻叙永防城】守备　千总二员　把总四员
　　泸州营都司【驻泸州城】千总二员　把总四员
　　建武营都司【驻建武城】千总【防筠连县】把总二员【一防珙县】大坝营都司【驻大坝城】把总【防兴文县】
　　赤水营守备【驻赤水城】把总
　　叙马营都司【驻宜宾县城】千总二员【分防莱坝塘隆昌县】把总二员【分防庆符马湖】
　　镇守川北总兵官　逰击二员【中左二营】都司【右营】守备二员【中左二营以上俱驻保宁府】千总六员【内分防朝天镇内江苍溪安岳射洪各一员】把总十二员【内分防广元南部昭化剑州蓬溪遂宁乐至盐亭各一员】
　　顺庆营游击　守备【驻顺庆府】千总二员【一防邻水县】把总二员
　　达州营游击　守备【驻达州城】千总　把总二员【分防东乡大竹】
　　太平营都司【驻太平县城】千总　把总二员【分防大竹河城口】潼绵营逰击　守备【驻潼川府】千总　把总二员通巴营守备【驻毛浴镇】
　　镇守重庆总兵官　逰击二员【左右二营】都司【右营以上俱驻重庆府】千总六员【一防合州】把总十二员【内防长夀永川涪州各一员】
　　绥宁营防将　守备【驻酉阳州】千总二员【一防龙潭】把总四员【内分防邑梅洪安酉阳司各一员】
　　黔彭营都司【驻黔江县】千总【防彭水县】把总二员【一防郁山镇】忠州营都司【驻忠州】千总　把总二员【分防垫江鄷都】防州协副将　都司【左营】守备【右营俱驻防州府】千总四员【内分防云阳大宁各一员】把总八员【内分防开县新宁各一员】
　　巫山营都司【驻巫山县】千总【防文昌县】把总【防建始县】
　　梁万营都司【驻万县】千总　把总【防梁山县】
　　镇守建昌总兵官　　逰击二员【中左二营以上俱驻宁逺府城】都司【驻西昌县热水汛】守备二员【分防木托西溪】千总六员【一防热水】把总十二员【内分防木托热水定番西溪虐郎北山徳昌骂石啰马平坝溪龙各一员】
　　防川营防将【驻会理州城】守备　千总二员【分防会理黎溪】把总四员【内分防易丙谷夷门各一员】
　　永定营守备【驻永定城】千总　把总二员【分防巴松半站】宁越营都司【驻宁越城】千总　把总【分防河南站大树堡】
　　越嶲营防将【驻越嶲卫城】守备【驻栢香】千总二员【一防小哨】把总四员【一防河东】
　　防盐营逰击【驻塩源县城】守备【驻河西】千总二员【一防黄□坝】把总四员【分防河西白塩井】
</div>
    <div class="pagination">
<a href="大清一统志_page133.html">上一页</a><span>...</span><a href="大清一统志_page129.html">129</a><a href="大清一统志_page130.html">130</a><a href="大清一统志_page131.html">131</a><a href="大清一统志_page132.html">132</a><a href="大清一统志_page133.html">133</a><span class="current-page">134</span><a href="大清一统志_page135.html">135</a><a href="大清一统志_page136.html">136</a><a href="大清一统志_page137.html">137</a><a href="大清一统志_page138.html">138</a><a href="大清一统志_page139.html">139</a><span>...</span><a href="大清一统志_page135.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
