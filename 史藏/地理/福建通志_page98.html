<!DOCTYPE html>
<html>
<head>
    <meta charset="UTF-8">
    <title>福建通志 - 第 98 页/共 239 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>福建通志 - 第 98 页/共 239 页</h1>
    <div class="content">　　陈元【官人台湾镇标左营千总台冦朱一贵倡乱元率师同本标右营游击周应龙于南路冈山御贼奋力掩击贼败走明日直进赤山又明日贼悉众四面围攻元与鏖战数阵受创被获逼降不屈死】
　　赵竒奉【广东人台湾水师协标右营千总台冦环攻南路竒奉随协镇许云率水师援连败贼众次日贼悉众攻春牛埔竒奉力战死】
　　林文煌【官人台湾水师协标千总台冦作乱文煌随协镇许云率兵援镇军连日力战于山川台文煌冲锋杀贼殁于阵其弟文甲从师亦死焉事闻与千总蒋子龙陈元赵竒奉俱　诏予恤　赐祭廕一子以卫千总用】
　　李茂吉【漳浦人台湾水师协标中营把总台冦之乱茂吉自请为前锋随副将许云率兵援镇军力战于春牛埔为贼所执不屈劝之降茂吉瞑目厉声曰我　朝廷职官岂肯降汝草贼耶举足翻其几案夺贼刀杀贼贼共斮之头破裂骂不絶口而死】
　　林彦【闽县人台湾镇标中营把总台冦之乱随总镇贼于春牛埔贼悉众来攻彦争先临阵死之】林富【长汀人台湾镇南路营把总台匪窃发奉委率兵为游击周应龙前队引路至赤山与贼战贼稍却富乘胜深入贼厚阵围之攒刺而死时有削职把总江先达镇标右营领旗王竒生俱力战殁于阵】
　　石琳【永定人汀州镇标中营把总康熈六十年奉差领汀镇兵至台湾换营适遇台变琳力请助战为贼所围殁于阵事闻与把总李茂吉林彦林富俱　诏予防赐祭廕一子以卫千总用】
　　陈大辇【江夏人字子京康熈丙戌进士初知粤西永安州迁福建盐运分司厘剔鹾政奉委清丈闽田平允得民嵗辛丑台匪作乱大辇督造平底小艘飞渡台港多所裨助寻擢分巡台厦道至则安辑流亡抚绥部落土畨归化者接踵会余孽跳梁未靖大辇悉捕获正法台民始获衽席之安涖任三年以疾卒】永春州
　　宋
　　陈靖【莆田人开寳中任徳化尉防议军事有平贼功后再知泉州详兴化人物】
　　江公望【字民表睦州人进士绍兴初知永春为政明于大体未数月百度毕举不劳而集】林廷彦【字朝美莆田人绍兴间授永春县尉当官俸禄不入私室时草冦猖獗代者畏难不至廷彦独厯四考百姓安堵】
　　黄瑀【字徳藻闽县人绍兴中知永春时因冦乱凋瘵之余首蠲宿负有业去赋存者悉厘正之输赋后期揭姓名于市不使吏胥捕扰凡所聴防摘发如神详福州人物】
　　陈珙【字子重仙游人嘉定间进士知永春值汀冦焚荡后悉心民瘼初朝防蠲租州县皆以窘迫弗克奉行珙独撙节月会杜苞苴之费积钱八千缗以补贷民迁两浙管运卒】
　　元
　　钱宗显【大徳中为永春主簿时上司输箭竹一节十握者三万五千官吏沿例催督地非其产民甚苦之宗显毅然曰害若不除去有遗恨力请除豁邑民欢声动地立碑纪之后陞本县尹】
　　卢琦【字希韩恵安人进士授永春县尹初至任嵗饥发仓赈贷罢横征禁游民不事生业者大得民心仙游冦发遇琦于涂望风罗拜曰此永春大夫也有君如此谁忍负之吾为县官所苦故至此耳琦谕以祸福皆弃刃投槊而散调寜徳县冦闻琦至即遁去时黄巾倡乱应者如响咸相戒勿犯卢使君境有海冦执一渔者诘其所居知与琦隣饮食而遣之详泉州人物】
　　明
　　王巽【洪武元年知徳化县时当兵革后公私凋敝巽至修葺学宫县署建坛壝慨然以兴举废坠为任三年间政平俗化人谓其得安静画一之体】
　　冯翼【徳平人洪武间知徳化县先是邑以抽军故民尽逃移死絶者过半田荒而粮额仍悬百姓赔累不堪翼至廉其详叹曰疮痍不瘳何以施肉哉即以状奏闻诏蠲其税额至今民受其恵】
　　古彦辉【广东长乐人洪武间任徳化县主簿性敏决精于吏事能识大体尽心为民不尚苛察擢监察御史】
　　应履祥【奉化人洪武末知徳化县居官廉谨平恕时邑文运未开履祥劝奨士邑之人士登科第者始多歴官按察使】
　　李青【石城人天顺间知徳化县为政平恕公余尝巡行郊野有不勤农事者召而谕之朔望入学宫讲谕终日无惰容涖任九年士修民劝秩满去士民丐留三年】
　　任顺【常熟人正徳间知徳化县县有曾雕儿好告讦素为民患顺至以徳化之不悛乃置之法恻然遣之曰尔何不为嘉禾而为稂莠乎自是徳教蒸被狴狱空虚】
　　邓景武【徳安人嘉靖间知徳化县县旧无城比年冦警羣结寨于县后大龙黄龙二山景武至为度地营城正南临溪东自龙浔山麓以上环山而北西包大洋山而下达于溪雄视列邑未几吕尚四倡乱后令张大纲慿城为固赖以破贼】
　　柴镳【字仲和临海人嘉靖间由举人知永春始至官即进父老询疾苦邑之转输永寜军者请改轻折价会汀广流冦逼境镳选练乡兵躬擐甲胄自花石岭追至小尤中团凡十余战贼党殱焉又改建邑庠于白马山】
　　吕岳【兴国人嘉靖间任永春训导土贼谢爱夫等瞰邑城初完兵少粮乏率倭屯留湾岳捐俸犒众以死拒守宻遣人约诸寨救应因出精兵杀贼遂解围去】
　　唐文杰【桂林人嘉靖间知大田慈祥恺悌与民休息以不附权要谪去百姓遮道泣留】
　　谢廷训【会稽人嘉靖间知大田留心政务果于兴革邑为驿道所经例有夫役当者輙破产廷训请于当事曰民病未苏重困以役是驱之盗也乃免作新编以谕民造稽册版籍井然不紊】
　　李偕【上高人嘉靖间举人知大田下车捕盗为乱者严治堡堑以威镇之歴任三载俸资外分毫不侵陞太仆寺丞去日民擕金帛为赠和顔慰辞之】
　　周堪赓【字仲声寜乡人天啓间进士知永春县宿尽革讼庭晏如邑有十词九免供之謡以贤能委署恵安忠之人歌曰安得两周公惠永俱防休尝力请增科额二十四人有作人之功】
　　姚迟【秀水人崇祯间举人知徳化县时泉宦势炽泉屯之在徳化者屯丁悉兑势宦收取民不堪命绘图叩阙事下按验迟力为民部折寃状反覆数四痛哭流涕当道感动上其事嵗省额外横索万余金】
　　金丽泽【字石可武进人崇祯间防贡知徳化县精神烱烱頋盻凛然片言洞人肺腑擢漳州同知明亡死之】
　　国朝
　　潘际昌【仁和人随征入闽顺治三年知永春县　鼎革初土冦蠭起为乱啸聚攻城际昌率民兵登陴守御百余日外援不至力竭城陷投井死】
　　胡万鉴【仁和人顺治三年以贡考授通判随征入闽授永春州学司训上冦薄城万鉴率诸生募民兵登陴捍御百余日食尽城陷被执駡贼不屈死之】
　　胡天湛【井研人顺治三年知大田县时盗贼猖獗所在焚掠天湛调拨乡兵悉心防御城孤援絶力困不支至四年十月初八日城陷被擒不屈而死】
　　王宠受【寜晋人进士顺治八年知徳化县时兵燹之余流离未定城邑邱墟宠受力抚凋敝询疾苦防土冦充斥聨络山砦亲为训练乡勇捐俸犒士悉力御之尝举行乡饮酒礼逺近翕然十年以忧去】
　　崔越【字秋涛平度人顺治十二年以嵗贡授徳化县时征海冦征檄纷驰每诣郡计画事办费省　大兵克复泉郡巨冦归顺尝于通衢私抽货税越力捕置之法十四年复叛遂督乡兵御之以劳成疾卒于官道路闻之皆为流涕】
　　刘继祜【泾阳人顺治十二年以进士知大田县邑当初定井里萧条继祜抚以廉静讼狱不繁赋役征输井井有法奸胥莫能上下其手】
　　和盐鼎【字岩夫城固县人顺治丙戌举人康熈六年知徳化县痛革政尝与绅士防酌利病比聴断必反覆辨论务得实情不肯轻置之法擢大理寺评事去】
　　王之纪【沈阳人由笔帖式随征入闽康熈十六年委知徳化县耿逆初平泉郡新复疮痍未起之纪简静镇抚不事纷更平讼狱省兴作民甚便之擢行人司行人去之日士民攀辕泣留】
　　龙岩州
　　宋
　　傅知柔【仙游人宣和中登第调循州推官以破贼功擢知龙岩时防冦横行闻其威名卒不敢犯】吴珏【兴化人淳熈特科嘉泰中知龙岩郡僚议增诸邑转输珏力争罢之诏造战舰下县取材拒以非例病民辞不获乃足其直以市不以扰民擢判漳州未行而卒】
　　杨中立【字南强晋江人嘉泰间知龙岩县有恵政尝捐俸筑南隄民赖之】
　　林介卿【晋江人嘉泰中知龙岩县邑在万山中巨冦出没城郭未完乃修西砦募兵储谷教弓弩谨斥堠冦不敢犯又镌朱熹谕俗榜以化民旌孝节复死事后卒民哀思之】
　　元
　　黄佐才【至元间为龙岩尉适李志甫作乱陈君用袭之佐才并力助战奋不頋家妻子四十余人俱被害贼平赠龙岩尹】
　　明
　　周尚文【香山人洪武进士授龙岩丞州炉户有铁课六万余觔苦于逺运尚文申准折钞民便之】李昊【字用寛巴陵人天顺初以举人知龙岩男女有愆期者助其婚嫁逋税不能完者佐之输纳生徒贤者加优礼焉秩满部使上绩诏书旌异】
　　韦济【海阳人成化初知龙岩拓旧土城修学庙迁社稷坛立养济院修龙津虎渡二桥会汀冦发邻境皆受害岩邑独全】
　　陈栗【南昌人成化间以举人知漳平时县初立民犷悍难治栗创县治建学校编徭役五年以艰去】陈熙【慈谿人治进士知龙岩文章政事多足称述部使行县见县事皆理一宿即去擢监察御史】汤相【归善人嘉靖中由举人知龙岩均地租商税以补浮粮筑新圳以溉民田修城外堤百八十余丈以捍水患民徳之】
　　刘铸【宣城人嘉靖间为漳平令清查威恵庙租干理有条刋立恵民公田以杜侵隐之在任九载清勤如一】
　　魏文瑞【桂林人嘉靖间以举人令漳平嵗大旱给粥赈饥全活甚众时值流冦攻县力为保障后奉檄会贼首杨一苏阿普等以援兵不至遇害士民痛哭事闻赠光禄少卿立祠赐祭廕一子】
　　董良佐【玉山人嘉靖末以举人知寜洋时邑城郭宫室未备良佐与教谕利灌歴山跻岭采取木石营造学宫公署教民行乡约士民渐化陞郁林知州】
　　邓于蕃【南海人万厯初自古田调知寜洋始迁　文庙广学宫建谯楼又甃石夹渠以列防市丈田平赋流徙复业】
　　邓藩锡【金坛人崇祯甲戌进士知龙岩性侃直不畏强御时土冦张维新等刼掠乡村藩锡设法诱获置之法盗风始息】
　　国朝
　　戴真学【浙江人顺治三年随　大师入漳知漳平邑在万山中冦四起真学且抚且御冦不能犯五年贼王镐等拥众万余逼城下六月城溃时方夜半真学出巡城见势不支急奔入署手刃其妻出为贼所获剖心而死教谕刘泰阳同日溺死】
　　张竒　卢泗　顾雍【俱漳平防将顺治五年永春杨为黼率贼数万人攻城屯于后葛逼胁各寨堡助饷竒等攻其营伏兵骤发三人并遇害】
　　王有容【字自牧麻城人顺治九年授龙岩县时方军兴徴夫取饷羽书旁午有容多方为民请命乘便增城浚濠储粮置械十一年冦再至漳郡失守孤城无援有容乞师于贑与民血死守明年春冦薄岩城有容调兵据胜屡挫其锋贼解去城赖以全又修学宫广育人才寻陞去】
　　萧亮【四川人顺治十二年以博士弟子员随征入闽知寜洋时冦盗充斥邑里荒残亮威信并行抚互用复招集流亡修城郭百废俱举民立祠祀之】
　　张丰玉【字麟符莆田人康熈元年以乡荐署寜洋教谕课士悉遵六经而词气以左史为宗间以其余旁及诗赋字义人以为有苏湖之风】
　　杜云祯【字缙一永年人康熈三年以举人知龙岩案无留牍胥役不得售其奸时海澄公标兵一营就岩月给兵米九百石有竒云祯力为请命减三之一恵声啧啧人口建碑以志】
　　陈运泰【正白旗监生康熈十六年知寜洋时平海　大师辏集百费浩繁运泰请豁军需免力役民赖以苏明年山冦猖獗蜂拥攻城亲率家丁乡壮击走之】
　　王时泰【新乡人康熈甲辰进士十八年知寜洋自甲寅变后城邑邱墟时泰招徕慰谕凡有徴力陈豁免民得安辑陞中书舎人民思之】
　　左岘【字襄南鄞县人康熈庚戌进士十九年知龙岩时海氛未靖赋役浩繁羽星驰岘镇以澹定民得安堵政简讼息有古循吏风又捐俸修学宫课士先为文式文风一变寻陞威州知州】
　　江藻【字鱼依汉阳人康熈二十四年以防贡知龙岩邑承耿逆变后民苦追呼藻善抚之亦无逋赋者五年编审裒多益寡务得其宜岩俗健讼藻不置差拘设立木皂随至判决他郡啸聚者多望风投欵又捐俸新　文庙建新罗书院创云景桥士民徳之】


　　福建通志卷三十二
<史部,地理类,都会郡县之属,福建通志>
　　钦定四库全书
　　福建通志卷三十三
　　选举
　　天地生才止有此数而所生之才适足以供一代之用然则世需才乎才需世乎人重地乎地重人乎闽溪山秀丽扶舆灵淑之气唐以前未尽发泄长溪薛令之实举于神龙之世史乃谓常衮敎闽人知学泉欧阳詹始第进士何也贞元以后科名与上国齿至宋则理学政事文章风节号称极盛明以帖括取士三百年中名卿硕辅何尝不以科目显而论者谓选举不足以尽人才抑又过矣我
　　国家贤关广辟糊名易书之典仍明之旧百年之中丹山碧水野无留良重以
　　世宗宪皇帝文敎涵濡人文成化我
　　皇上崇隆儒术表正士风侧席之求征书与春秋二试并举海滨邹鲁复见于今所谓才需世而地重人
　　者岂仅以报
　　国文章为闽人士庆哉循览题名宜深踊跃志选举
　　唐科目
　　万嵗通天元年【丙申】
　　龙溪县陈珦【传见人物】
　　神龙二年【丙辰】姚仲豫榜
　　长溪县薛令之【传见人物】
　　天寳七年【戊子】
　　将乐县廖广【秘书正字累官常州刺史】
　　天寳十一年【壬辰】
　　明经林披【莆田人传见人物并汀州名宦】
　　贞元四年【戊辰】
　　明经林蕴【莆田人披子传见人物】
　　贞元六年【庚午】
　　明经林着【莆田人披子横州刺史】
　　贞元七年【辛未】尹枢榜
　　莆田县林藻【披子传见文苑】
　　贞元八年【壬申】
　　晋江县欧阳詹【传见人物】
　　龙溪县周匡业【番阳令】
　　贞元十年【甲戌】李程榜
　　闽县陈通方【传见文苑】
</div>
    <div class="pagination">
<a href="福建通志_page97.html">上一页</a><span>...</span><a href="福建通志_page93.html">93</a><a href="福建通志_page94.html">94</a><a href="福建通志_page95.html">95</a><a href="福建通志_page96.html">96</a><a href="福建通志_page97.html">97</a><span class="current-page">98</span><a href="福建通志_page99.html">99</a><a href="福建通志_page100.html">100</a><a href="福建通志_page101.html">101</a><a href="福建通志_page102.html">102</a><a href="福建通志_page103.html">103</a><span>...</span><a href="福建通志_page99.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
