<!DOCTYPE html>
<html>
<head>
    <meta charset="UTF-8">
    <title>贵州通志 - 第 77 页/共 141 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>贵州通志 - 第 77 页/共 141 页</h1>
    <div class="content">　　伊苏徳勒【纳琳子智勇类其父至元十一年授西川防古军马六翼新附军招讨使迁四川西道宣慰司加都元帅罗斯国亦奚不薛叛诏以四川兵防云南江南兵讨之至防灵闗亦奚不薛遣先锋阿麻阿豆等将数万众迎敌伊苏徳勒驰入其军挟阿麻阿豆出斩之亦奚不薛惧率所部五万余户降以功拜西川等处行中书省左丞】
　　乌噜斯【至元十六年置八番罗甸宣慰司首以乌噜斯为宣慰使时诸蛮叛服不常乌噜斯讨平之乃立安抚司以守焉】
　　李徳辉【字仲实通州潞县人至元十七年西南蛮罗斯国复叛诏云南湖广四川合兵三万讨之兵且压境徳辉以左丞被命至播乃止三道兵勿进遣张季思谕国趣降其长阿察熟徳辉名曰是活合州李公邪其言可信即自至播州泣且告曰吾属百万人防公来死且不降今得所归蔑有二矣徳辉上闻乃改国为顺元路以其长为宣抚使其后有谮徳辉受蛮马千者帝曰是人朕所素知虽一羊不妄受寜有是邪不聼徳辉受降还至黄平夜星霣如斗叹曰他日尝梦主乌江今播水名乌江适遇是星霣吾死征也吾尝羡马伏波老当益壮竒曺武惠为将不杀今所活者多马革裹尸归何憾病七日卒赠中书右丞諡忠宣】
　　张　禧【东安州人至元十七年従右丞刘深征八百媳妇国师次顺元与叛蛮宋隆济力战而殁赠左丞追封郡公諡武宣】
　　硕　格【防古人世祖至元十九年亦奚不薛叛置顺元等路军民宣慰司以硕格为宣慰使经理诸蛮二十四年迁河东等路万户府播州宣抚赛音布哈等赴阙请留之降八畨金竹百余砦得户三万四千以其地为郡县置顺元路金竹府以统之】
　　李呼喇济【陇西人至元二十一年以四川南道宣慰使与政竒尔济苏佥省巴拜左丞汪惟政分兵进取五溪洞蛮时思播以南蛮獠叛服不常往往刼掠邉民诏并讨之一军出黔中一军出思播一军出澧州呼喇济一军出防门防合伐山通道破其险隘败其前锋诸蛮长乃降】古岱【契丹人父保通世祖时赐金符袭父职为随路新军縂管従行省伊苏德勒征蜀及思播有功陞万戸従攻罗必甸破之二十九年入觐成宗即位授乌撒宣慰使迁大理金齿都元帅六年讨平乌撒罗罗斯赐钞银鞍辔弓矢后迁云南行省中书左丞宣慰使都元帅卒赠平章政事封濮国公諡威愍】
　　刘国杰【女直人更姓刘貎魁梧善骑射初为湖广行省平章政事大徳五年宋隆济及蛇节反乌防乌撒东川芒部诸蛮従之防贵州诏国杰将各路兵讨之贼鋭甚官军失利杰乃命军士人持一盾着钉其上俟阵合即弃盾佯走贼果逐之马遇盾皆仆国杰鼓噪趣之贼大溃斩蛇节隆济遯去】
　　李　京【字景山河闲人大徳五年由枢密宣慰乌蛮寻陞乌撒等道宣慰副使佩虎符兼管万戸时乌防防地隶云南行省京方下车防群蛮不靖按行调馈给镇抚周履滇境后悉其见闻为志略四卷以进翰林学士虞集元明善序之】
　　曺伯启【字士开砀山人延祐元年拜刑部侍郎八畨帅擅杀启邉衅朝廷用师伐之命伯启往诘其事次沅州道梗遣令使杨鹏单骑往谕新帅偹得其情上奏坐前帅擅杀罪邉民以安】塔　海【防古人进士为嘉定路同知天厯中顺元永寜蛮梗化驿阻絶蜀省檄塔海往谕之深入重险晓以祸福诸蛮遂幡然争奉期约不两月驿骑云集舍一新寻陞罗罗斯宣慰司同知】
　　克　楚【防古人至顺初为八畨顺元宣慰使有政勇畧过人尝奉命将兵讨云南厥功懋着】
　　诺　海【防古人至顺间为云南行省都事殚忠勤娴辞令敻出等伦乌防土官禄余叛诺海奉诏往谕禄余拒不受俄而贼大至诺海因与力战比暮乌撒兵入顺元境左丞特穆尔巴哈御贼诺海复就阵宣诏招之遇害】
　　谔勒哲【至明间任八畨顺元宣慰使都元帅奉宣徳意懐柔逺人境内康义】
　　明
　　总督
　　王　骥【束鹿人永乐丙戌进士正统六年以兵部尚书提督军务征麓川思仁封靖逺伯十三年复征麓川还防贵州苖叛擒其长虫富槛送京师卒諡忠毅】
　　侯　璡【泽州人宣徳丁未进士正统初以郎中尚书王骥军务功成晋兵部侍郎镇抚云南景泰初贵州苖叛攻围普定平越诸卫势甚猖獗诏命督军进讨璡至普定力战贼大败遯去平越诸围俱觧功进尚书又进克平荘堡长官司时暑雨方甚疫疠大作璡病防犹戒诸将整兵进勦毋贻生民患无一语及私舁归普定卒】
　　王　来【慈谿人景泰元年辰沅靖及平越诸苖叛苖长韦同烈据清平香炉山为梗大肆刼掠命来以都御史縂督军务及保定伯梁瑶帅师讨之所至贼皆迎降遂进攻香炉山擒韦同烈等送京师余党悉平民为立平蛮恩信碑　旧志有程信平都掌蛮属四川非贵州地应删】王　轼【字用敬公安人天顺甲申进士治四年以佥都御史廵抚贵州入为大理寺卿十一年普定蛮妇米鲁叛官军往征营为贼劫杀布政使闾钲执太监杨友死者甚众十六年轼以户部尚书督兵讨平之加太子太保卒諡防简】
　　张　岳【安人嘉靖二十六年縂督湖贵初镇筸铜仁苗魁龙许保吴黒苖作乱縂督万镗讨之首恶未获遽班师至是复叛陷思州知府李允简死之岳檄调縂兵沈希仪将石邦宪督兵时邦宪被论当觧任岳疏留之后屡破防先获许保母女妻妾后复擒保众议班师岳谓吴黒苗窜匿必为后患复迹斩之事闻留岳镇抚数年卒諡防】
　　冯　岳【慈谿人嘉靖三十三年以兵部左侍郎兼佥都御史縂督湖贵时苖贼卢阿项煽乱檄縂兵石邦宪击平之事闻进右都御史兼侍郎】
　　李化龙【直长垣人进士经纬防才久厯邉镇縂督川湖贵州主征播事其驭将机权驭酋方略出人意表虽羽檄交驰而尺牍文告皆珠玑错落开诚布公得人死力赐剑未尝轻用贼平功迁尚书少保播人祠祀之】
　　王象干【字霁宇山东新城人嘉靖时防议重光孙隆庆辛未进士万厯辛丑以縂督代李化龙经理善后事缮城郭立学校抚流离置牧守简将储粮则壤防赋皆尽心为之播余孽吴洪聚沙溪结连水西为乱设计讨平之铜仁苖贼吴老乔平越贼阿浪等作乱遮滇黔道未半载悉平进右都御史父之垣官户部左侍郎卒连章告归濒行疏水西安氏必叛天启中果有安邦彦奢崇明之变后进少师兵部尚书卒赠太师】
　　蔡复一【字元履同安人临事果决下笔渊妙有文武才天启中抚治郧阳寻拜少司马总督五省兵讨水西一切兵食战守早作夜思心计手画功未就以劳瘁卒于官】
　　张鹤鸣【字凤臯颍州人沉毅有胆识万厯四十六年廵抚贵州寻兼縂督诸苖煽乱道路为梗鹤鸣率兵勦之亲履行闲指授方畧所至悉平蛮獠惮服】
　　朱燮元【字恒岳山隂人崇祯闲縂督莅任后即有桃红坝之防渠魁安邦彦等擒斩畧尽居黔七载务在懐柔逺人创设各卫所城泛布置有方畧晋少师卒于官　以上縂督】
　　廵抚
　　王　恂【字用诚公安人宣徳庚戍进士正统时廵抚贵州赈穷掩骼民夷懐畏景泰初迁祭酒着有诚斋集】
　　蒋　琳【钱唐人恩廕景泰四年以副都御史廵抚贵州亷干果毅剔蠧锄强平清水江苖乱迁建布政司署为治卓有条理】
　　白　圭【字宗玉南宫人正统壬戌进士凝重简默喜怒不形天顺初以副都御史廵抚湖广兼理贵州屡建征讨绩凡在行闲不令家人子弟得冒功赏人以此多之厯官兵部尚书赠少傅諡恭敏】
　　李　浩【字徳广安陆人天顺时为左布政适苗叛拜副都御史抚治四川大坝夷乱统云贵兵征勦所向克防】
　　陈　宜【字公宜太和人正统壬戌进士成化初由云南左布政迁副都御史廵抚贵州清浄简易推心置腹平都长蛮赐金币已有诉功纪不实者意宜必狥庇宜乃具疏自劾且请究治事虽报罢舆论多其持正迁兵部右侍郎】
　　秦　敬【州人成化六年由浙江左布政陞副都御史廵抚贵州治责大指不苛细小民恋之如慈母及代去黔民擕老扶幼送之百里涕泣不忍舍】
　　宋　钦【字敬之陕西干州人成化十三年以佥都御史廵抚贵州光明正大洞见表里苖夷感化相戒毋犯邉溷我公清寜之化陞南大理卿】
　　陈　俨【字时荘庐陵人景泰甲戌进士成化十四年廵抚贵州兴利剔惟恐不及西堡寨苖弗驯躬往谕之归化者半有终弗率者请于上躬擐甲胄捣其巢号令严明信赏必罚于是凭崖伏洞者望风请降或持牛酒诣军门罗拜防闻赐勅褒嘉仲子防従军有功抑弗报将佐请遣之奏防亦不聼官至南刑部侍郎】
　　何乔新【字廷秀广昌人进士厯官刑部侍郎成化闲播州宣慰杨辉宠庶子友欲夺嫡子爱乃立友为凯里安寜宣抚司诬爱以交通唐王朝廷遣官即讯友贿诸权贵皆为防説乔新至尽条上其罪状白爱无反谋而革友宣抚职播事遂定】
　　孔　镛【字昭文山东人至圣裔天顺甲戌进士成化时廵抚贵州有清平县苖阿溪者桀鷔多智有飬子曰阿剌膂力絶伦两人相资横行夷落嵗赂上官以肆其毒镛至亷得其状用指挥王通计擒而磔之一境以寜】
　　邓廷瓒【字宗器巴陵人景泰五年进士成化十年初设程畨府举瓒异等出守时方草昧瓒以清浄治之蛮民悉奉约束城郭廨舍以次兴作居程畨九年四境晏如迁山东政治二年贵州黒苖叛勅廷瓒为廵抚提督军务号令严明将校用命擒械首恶平之防请更张为保境安民之计设都匀府独山州麻哈州清平县官至左都諡襄敏】
　　张　防【字孟介归安人治间按察使陞布政使寻陞廵抚在事日久民俗蛮情靡不谙晓凡所兴革抚讨悉中机宜】
　　钱　【字大用杭州人成化二十三年为贵州按察使注意学校奨率人材制乐器以供祀典增学舍以偹肄习立社学以训童治十二年由太仆寺卿迁副都御史廵抚贵州清操善政一如防使时】
　　刘　洪【字希范钟祥人成化戊戌进士厯官云南浙江广东俱有声治十五年以佥都御史廵抚贵州值米鲁叛剪其遗孽城其险要余氛以靖上赐勅褒奨谓刘大夏曰刘洪防干事盖以大夏所荐也后迁任川广有平贼功次子渠亦廵抚贵州有父风】
　　洪　钟【字宣之钱塘人进士治十八年以顺天廵抚副都御史调贵州时值用兵后地方疲钟惟以休养安和为务寻奉命縂制四川厯官刑部尚书左都御史】
　　沈　林【字才羙长洲人成化辛丑进士正徳七年以右佥都御史廵抚贵州时宣慰宋然激乖西苖叛林防请将贵筑平伐等七土司并洪邉十二马头地方金竹安抚二司縂设为府洪邉贵筑各设县并以流官抚理防迁去后抚陈天祥覆奏意见不同未即准行迨八十年后改设林言一如左劵】
　　陈天祥【字元吉吴江人正徳八年以提调天津左佥都御史调贵州廵抚值金石司土官石承宠纠卧龙贼王阿伦泗城州贼王彪等僭号为乱天祥与御史邝约擒勦之召还协理院事】邹文盛【字时鸣公安人治癸丑进士正徳十一年廵抚贵州时清平卫苖阿傍等据香炉山以叛焚劫兴隆偏桥等处道为阻梗上命文盛合湖广兵勦之破其寨俘阿傍等遂进勦黒苖擒其魁阿兹防闻降玺书奨谕歴官户部尚书卒諡荘简】
　　曺　祥【字应麟歙县人正徳间廵抚先是镇筸铜仁等处苖乱祥至即谕以利令觧散其不従者悉擒斩之普安蛮阿则及凯口苖阿向等纠党煽乱祥集兵殄灭赐玺书慰劳及金币有差】徐　问【字用中武进人治壬戍进士嘉靖间廵抚贵州为政以善俗化民为务都匀土贼防越倡乱民疲转输问多方调停刻期勦捕越乃就擒着有读书剳记遗于黔官厯南户部尚书諡荘裕】
　　刘士元【字伯儒彭县人嘉靖十年以副都御史廵抚贵州先是正州郑骆二土官渔猎剥民有周天星王大鱼等煽动作乱勦平之又流贼徐云山等乱亦平之复防免安抚司朝觐进马地方咸受其福】
　　刘　渠【字清甫廵抚刘洪次子正徳辛巳进士嘉靖二十三年以右副都御史廵抚贵州以乌撤道里绵逺苖贼强悍议建哨堡拨兵防御请增设守偹于迤东以兼制之诏従其议地方頼以寜靖】
　　王学益【字虞卿安福人嘉靖己丑进士二十四年廵抚贵州以弭盗之法莫切于保甲作保甲谕其词简切详明二十五年题增觧额厯官工部尚书】
　　任　辙【字子眀安陆人嘉靖丙戌进士始为大理寺卿心存抚字寻以忧去民念之二十六年廵抚贵州计缚叛苖吴龙等邉陲以寜三十年以病乞休】
　　刘大直【华阳人乙未进士嘉靖间廵抚贵州光眀俊伟具文武才立保甲法以止盗延工师以教织清屯田练士卒省驿逓政甚多甫六月卒民罢市哭之】
　　髙　翀【字允升安陆籍新淦人嘉靖丙戌进士三十五年由贵州布政陞廵抚防麻哈州土同知宋珠煽贼王三等作乱翀调縂兵石邦宪集兵平之又都匀苖头阿章等不纳粮马杀掠民人翀檄兵偹项廷吉调土兵勦平之邦宪善用兵廷吉有执持翀能专用之称知人】
　　吴维岳【字峻伯孝丰人嘉靖四十二年廵抚贵州时苗贼既平言官谓撤沅州縂督归其柄于贵州廵抚防下所司议便于是更赐玺书颁旗牌湖北川东大小诸司悉聼节制廵抚贵州提督军务自维岳始】
　　鲍道明【字行之歙县人戊戌进士嘉靖间廵抚时容山土司韩甸纠集诸洞以叛势甚炽明征土兵遣将授以方畧擒斩多功购甸等迁南廷尉】
　　赵　锦【字元朴余姚人嘉靖甲辰进士由南御史廵按贵州因变陈言劾严嵩廷杖为民隆庆改元廵抚贵州防请改程番为贵阳府贵筑平伐二司并为新贵县厯官左都御史】杜　拯【字道济丰城人嘉靖戊戌进士隆庆元年以右副都御史廵抚贵州防同御史王时举防请将湖广沅靖二州及六卫四川三土司并黔条奏其便有十皆硕画也当时泥不果行寻自陈乞罢铨部杨博议留畧曰杜拯持一防而始终不变经三黜而耿介无双】
　　阮文中【字用和南昌人嘉靖癸丑进士隆庆四年由太仆少卿陞右佥都御史廵抚贵州时土官安国亨安智因事讦杀前抚将坐以叛逆未决前抚去文中代之阁臣髙拱授以方畧文中至黔访得其实复请于拱卒决其事免军兴之扰时又有巨防者念拥兵僭号垂三十年有司不能制因不以闻文中复请计于拱兵勦之擒斩者念一境遂寜后移湖广廵抚】
　　许子良【字宜夫仁和人隆庆二年进士万厯间廵抚贵州防云南姚阕作乱子良日夜调度斩级数百事得平寻改镇郧阳未赴卒】
　　严　清【云南后卫人嘉靖甲辰进士万厯三年廵抚贵州清介自持不少贬防请守廵分驻地方卒为定制尤加意庠序增设廪饩多政厯官吏部尚书卒谥恭肃】
　　江东之【字长信歙县人万厯丁丑进士为御史正色立朝摘内珰冯保奸状侃侃有声二十四年廵抚贵州捐赀于各府州县卫平价市买偹赈田右文田泽幽田恤局药局田逓马谷田钦恤军田以赈助贫士资给军民又于南明河中筑鳌矶建甲秀楼以培风气黔人称贤抚者必以东之为首云】
　　郭子章【字相奎号青螺泰和人隆庆辛未进士万厯二十七年廵抚贵州厯十年习知民凡所设施永垂利泽尤善奨防士类经其品题率成名宿着黔记六十卷经济卓然先是播州酋杨应龙作乱王师屡征不克天子拊髀廷臣交荐子章匹马入黔增兵饷扼要害立赏格士气百倍兴师才百余日擒应龙诛之播州平始经理播州为平越等郡县未防复有皮林之役功与播等黔人戴恩建生祠七所更有建懐徳祠以子章与诸葛武侯闗大帝鼎足者三十五年陈情终飬防九上始得请晋兵部尚书】
　　胡桂芳【字瑞芝金谿人进士寛和凝重喜怒不形万厯间继郭子章抚黔时军兴之后一以休养生聚为事民用乂安】
　　李　橒【鄞县人廵抚贵州天启元年予告代次年二月水西叛围省城橒分布绅士兵民协力固守一切糗粮火药器械皆取办于橒时城中兵止三千仓粮万余石计可支一年四月縂兵张彦芳率兵一万八千入城坐糜仓粟橒散八千于外既而粮垂竭每兵日食自一升减五合以至一合迨十一月颗粒俱尽乃集诸将士防马血以订盟无二心者又逾月而围始解晋兵部左侍郎回籍】
　　王三善【字彭伯永城人天启二年以太常卿擢贵州廵抚甫拜命就道而黔已被围三善号召逺近兵来援六月次瓮城河为贼所挫退保平越至十二月复整旅前进贼败遁围解诏晋兵部侍郎悉以讨贼事付之三年冬率马烱等三大帅兵四万自遵义入屡战克防直抵大方贼旁匿箐洞相持久粮运不继士有饥色乃旋师贼従间道邀其归路至内荘兵溃遇害事闻赠兵部尚书立忠烈祠以祀之以上廵抚】
　　廵按
　　吴　讷【字敏徳常熟人永乐末举贡生宣徳三年廵按贵州综覈精明百度振饬尤加意士类着小学直解训之比还藩臬以百金佐装讷不能却及去后寄还封识如故其防而不激类此厯官右副都御史卒諡文恪】
　　黄　镐【字叔髙阑县人正统乙丑进士授御史按黔值苖乱镐行部至平越被围贼攻甚急婴城固守凡九阅月士卒掘草根煮皮甲以食镐多方鼓励身同甘苦援兵至镐督兵夹击贼乃遁按贵三年条上黔事五十三防言言中窽上嘉纳之厯官户部尚书卒赠太子少保諡襄敏】郭　本【字道充融县人景泰二年进士七年以御史廵按贵州风清絶后以权珰肆恶本防劾之谪云南永平典史久乃量移自慨不得一抒才力辞疾归】
　　宋有文【资县人景泰甲戌进士天顺间廵按激浊清奸摘伏不事钩距翕然称神明厯官右副都御史廵抚甘肃】
　　杨　纯【隣水人成化中进士十七年廵按贵州断决如流任满百姓乞留一年朝廷许之民謡曰隣水杨但愿年年廵贵阳贪汚畏法军民安康陞陕西副使去之日民苖遮道攀留】邓　庠【字宗周宜章人成化壬戌进士拜御史防贵州苗弗靖抚臣请加兵命庠往勘上言宜従抚谕允之厯官户部尚书】
　　王鉴之【防稽人成化丙戌进士十九年廵按贵州亷洁率下蛮夷信服时都匀仲蛮叛鉴之单骑深入谕以朝廷徳意蛮感泣投戈降获免军兴之扰】
　　包　裕【字好问临桂人成化戊戌进士治元年廵按贵州寛洪仁恕耻以鹰击鸷攫为能凡事务通民情不怒而威尤加茕独悉收之养济院无失所者】
　　黄　玹【字敬润蒲圻人成化乙未进士由髙安知县陞御史治四年贵州都匀苗乱勅玹往纪功改土归流改卫为府厥功居多陞大理寺丞】
　　王一言【字行之内江人进士治七年廵按端凝严重吏不敢犯民不忍欺论者谓如雨露霜雪寛严各以其时十二年陞云南兵偹尤多善政厯任佥都御史】
　　马炳然【字思进内江人成化辛丑进士由嘉鱼知县擢御史治间廵按贵州才名懋着厯陞至縂督为流贼刘六所执刃挟作书退军不従遇害妻女俱赴水死事闻赠右都御史諡毅愍弟自然由进士为贵州右叅政刚毅不挠有炳然风】
　　丁养浩【仁和人治九年廵按贵州击强御通下情兴学育才以教化为先所至多吟咏】黄　珂【字鸣玉遂寜人治间以御史按贵州卓然持大体不以搏击为能比用师讨蛮乱命珂纪功歼渠散胁凡杀良充级者悉斩以狥恩威并着卒以成功】
　　张　淳【合肥人治间廵按性严峻吏不敢犯监军平普安米鲁之乱厥功甚伟】徐文华【嘉定州人正徳间廵按甫入境防有乖西阿贾阿礼之变相度机宜宻授偏裨以竒防讨平之】
　　周文光【字实夫金华人正徳十年廵按时都匀苖宼充斥文光防纠指挥潘继武等退怯并劾防政胡濂逗留之罪后贼平陞俸一级时四川廵抚马昊勦僰蛮四散犇突合芒部乌撒等夷防黔黔兵而川兵不至文光疏劾昊玩防趣其同力灭贼黔人倚以为重】
　　周廷用【字子贤华容人正徳辛未进士廵按贵州值香炉山苖叛与廵抚邹文盛同心恊力平之其才气倜傥豪岸言事不避权要后为监司不肯逄迎阿谀以正直称】
　　胡　琼【延平人正徳十三年廵按威望丰采凛不可犯先是黔俗黩巫觋以祸福惑人琼首厉禁之毁淫祠不在祀典者数百所一时民俗丕变劾縂兵昌佐之贪婪抑中官王诲之豪横尤凛凛可称】
　　刘廷簠【字器重安福人嘉靖二年廵按清苦自茹按部屛除驺従匹马双旌徧厯荒徼奸摘伏凛若神明】
　　郭洪化【字子弼安福人嘉靖二年进士授御史十年按贵州以谏采大木削籍为民卒后赠光禄寺少卿】
　　王　杏【奉化人嘉靖十三年廵按峻节凛然摘伏如神大猾敛手贵州乡试原附云南道里艰阻杏奏请开科于本省従之】
　　赵大佑【浙江太平人进士嘉靖二十年廵按果敢峭直执法不回临大事决大疑片言而止土酋有隂懐不轨者詟佑威名遂寝其谋厯官兵部尚书】
　　薛继茂【字隆华保山人御史倜傥有风裁屡着谠言万厯中按黔惩贪剔蠧吏治为之一清兴学校广觧额黔士至今颂之】
　　应朝卿【临海人万厯己丑进士官御史端亮敢言风采素着万厯中廵按黔中殚力兴除与中丞江东之共置右文偹赈恤军药诸田士民利頼】
　　杨　鹤【字修龄武陵人进士万厯间御史立朝议论侃侃时台省交搆鹤上持平一防痛切时羣心厌服廵按贵州以激自任暇则进诸生质疑问难夜分始罢诸生索书者满前鹤欣然一一挥洒宛若师弟士以此悦其教寻擢太常少卿厯官縂督三邉都御史】
　　史永安【字盘石武定州人以庻常授御史天启元年出按黔次年水西叛将围贵阳咸讽永安当以廵行去不聼贼围既合慷慨登陴与士民固守阅十月援兵不至城中食尽乃召诸将士誓死为作饮血歌以见志或有泣下者永安正色曰吾軰为朝廷守封疆经年城即破得死所矣正当谈笑而道何泣为时援兵怯贼徘徊平新间永安复作四诗以蜡书逹平越中有刺新抚逗遛语新抚见之亲率诸军即日进发一鼓破贼围解晋太常少卿厯官兵部侍郎】
　　傅宗龙【昆明人万厯庚戍进士天启间廵按时值王三善败于内荘人心惶惧宗龙调兵筹饷井井有条诛陈其愚之奸人心快服后厯官兵部尚书陜西縂督讨李自成兵败死之諡忠壮】冯晋卿【合江人天启壬戌进士崇祯十一年廵按振风纪无或枉桡豪猾敛迹尤以爱育人才为念躬自课试第其等差而奨劝之多所成就蠲赎锾修入川大道垂数百里行者便之肖象以祀着有天符笈草行世】
　　朱奉□【字连水成都人崇祯辛未进士崇祯十五年廵按丰采峻整激浊清颦笑无茍杜絶苞苴辨疑狱数十案一时号为神明复命归里为流贼张献忠所害　以上廵按】
　　布政使
　　蒋廷瓒【滑县人洪武中举才行有大度永乐初以行人讨平思南叛苖七年迁工部右侍郎后贵州设布政司上难其人以廷瓒素有威望于黔复为左布政使与民休息黔人颂之卒于官】陈　廸【字允道宣城人洪武中厯官云南左布政使时普定曲靖乌撒乌等苖乱廸率兵击破之献俘于朝赐金币官至礼部尚书建文中与齐黄同死难】
　　易　节【万载人永乐中进士宣徳间为贵州左布政使寛洪有度抚字心劳一时治行翕然称长者民不忍欺焉】
　　萧　寛【吉水人永乐甲申进士累迁贵州左布政使寛洪有量端简不哗未尝疾言遽色而处大事裕如也】
　　范　理【字道济天台人宣徳庚戌进士厯官贵州左布政使或谓之曰公陟方岳南阳相公力也盍往谢理曰相公以我不事奔竞故用我我往谢是辱相公知也杨闻之愈推重及杨殁理走数千里哭奠曰吾无以报相公惟此一掬涙耳厯官南工部侍郎】
　　萧　俨【内江人进士景泰间为左布政使多政奏请颁乐器增解额允之后致仕卒】彭　韶【字凤仪莆田人天顺丁丑进士成化中任广东布政荐陈献章十四年因劾采诸珰忤上意调贵州甫下车首问民疾苦状一切利弊即与兴除民有讼即反覆劝谕如家人父子累官刑部尚书諡安】
　　王　诏【赵州人天顺甲申进士成化时为贵州左布政使度量汪洪政尚恺悌羣吏化之民用寜谧】
　　刘　元【仁寿人天顺进士授主事治四年迁左布政使亷静寡欲以节俭为群僚先每饮惟清菜一味人号曰清菜刘】
　　张　抚【寳鸡人治间布政使刚介明敏而清苦尤着贪墨者瞿然化之】
　　闾　钲【泾州人治十一年为右布政使米鲁之乱督饷遇害事平赠官廕一子入监】朱　芹【富顺人以右叅政分守平越天启间安酋叛围平越芹歃血誓众募兵坚守城乃得全陞布政使】
　　朱家民【字觉民曲靖人天启三年任贵阳守时黔围初解闾里萧条家民极力抚循渐有起色寻擢安普监军副使冒锋镝辟榛莾以通滇道创建连云等十一城扼要守险使贼不敢窥又盘江湍悍旧以舟渡多漂溺家民欲建桥艰于架石乃仿澜沧江制冶铁为絙凡三十有六纽于鐡柱而系之两防布板楯其上凌空飞渡往来遂成坦途夹岸遍布楼阁洒翠流丹煇煌掩映在黔十余年劳勚最多迁至左布政使归着有端俗约言　以上布政使】
　　按察使
　　成　务【兴国州人洪武丙子乡举永乐初为御史亷介有声十一年设贵州按察使务为首任秉宪得大体为黔臬贤能之冠】
　　杜　铭【金堂人正统乙丑进士成化初按察贵州持心仁恕多所平反疑狱一讯即决亡蔓引者厯官刑部尚书】
　　徐　珪【安岳人成化二十年按察使寛严调济谳狱周详必反覆无可出处而后入之民自以不寃寻陞左布政使】
</div>
    <div class="pagination">
<a href="贵州通志_page76.html">上一页</a><span>...</span><a href="贵州通志_page72.html">72</a><a href="贵州通志_page73.html">73</a><a href="贵州通志_page74.html">74</a><a href="贵州通志_page75.html">75</a><a href="贵州通志_page76.html">76</a><span class="current-page">77</span><a href="贵州通志_page78.html">78</a><a href="贵州通志_page79.html">79</a><a href="贵州通志_page80.html">80</a><a href="贵州通志_page81.html">81</a><a href="贵州通志_page82.html">82</a><span>...</span><a href="贵州通志_page78.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
