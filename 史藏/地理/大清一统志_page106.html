<!DOCTYPE html>
<html>
 <head>
  <meta charset="utf-8"/>
  <title>
   大清一统志 - 第 106 页/共 202 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   大清一统志 - 第 106 页/共 202 页
  </h1>
  <div class="content">
   杭州府【四】
　　人物
　　本朝黄机【字次辰钱塘人顺治进士由庶吉士厯礼户吏三部尚书晋文华殿大学士端厚清谨公忠体国两任吏部抑奔竞疏壅滞防陈时务言皆剀切立朝四十余年亷洁自爱不名一钱卒諡文僖】项景襄【字去浮钱塘人顺治进士选庶吉士厯官兵部侍郎凡国家大建置辄据成例以进刑部疏请改五流之应徙边者无逺近皆戍乌喇景襄力争之卒从其议山东滨海民多捕鱼为业廵抚以民舟篷桅具者议坐以通海景襄曰海滨渔船率容二百石非篷桅不可行奈何以重法陷之由是皆免且着为定例】呉六竒【字葛如海宁人少落拓不事家人产明季从戎委守丰顺　王师定粤六竒率众景附授总兵讨平土防顺治十年各镇多叛六竒抗不肯附】
　　【特诏褒美以左都督加太子少保卒赠少师諡顺恪】髙咸临【字与侯仁和人顺治初以选贡为永安知县山防陷建寕拥众来犯咸临率亲戚防御从弟其翰从子显宗中表呉之璜先后捍贼死咸临数贼磔之相拒五阅月而救不至城陷被执遇害赠佥事同邑钱法裕知蒲州姜瓖之乱死难赠参议呉允焞为夀寕令殉节妻瞿氏闻夫被害亦投缳死】王起彪【字虎子钱塘人顺治进士知徳兴县时饶州巨防虽平余贼时涖任一月贼董三等来攻起彪拒守被执不屈死雍正六年赐庙祀】邬象【字符九仁和人顺治进士备兵罗定猺獞反象提师深入殱其魁诸砦底定粤防破桂林逼罗定象率子元祼从子聨珠元珦力拒之擒斩二千余人贼遁旋集攻围累月城陷俱不屈死家属五十七人咸殉难赠象光禄卿】王万镒【字人玉钱塘人顺治中以乡贡知万年县有政声康熙甲寅耿逆倡叛饶广二郡偏将俱应之万镒率众力战与家僮六人俱死赠参议】杨雍建【字自西海寕人顺治进士知髙要县时师行络绎供亿烦重雍建灭费恤役有持军符下县者语不逊雍建挞之帅以愬总督王国光国光曰贤吏也乃杖持军符者而荐雍建于朝授兵科给事中数有建白厯副都御史廵抚贵州绥辑有方召为兵部侍郎寻乞归】严沆【字子餐钱塘人顺治进士选庶吉士改给事中典试山东故事圣裔无举者四氏子不得独隽沆疏请得嵗举二人着为令累官总督仓塲侍郎通赢绌别侵蠧嵗省金钱数万乞养归】赵焘【仁和人顺治中由武进士厯象山右营参将康熙乙夘贼至猫头洋斩伪都督周贵旋因风势失利力战死赠副将】陆承祺　陆承祚【仁和人父梦兰客死郁林时方用兵逾年凶问始至承祺承祚年尚幼皆号恸辞母王氏走万里道乞食至郁林徧求不得忽遇父故人导之入萧寺见棺一恸而殒承祚苏而承祺竟死承祚乃负父兄骸骨还家先是承祚道遇乡人寄书归母母见书恸哭曰夫柩巳归吾复何恋絶粒而死】徐旭龄【字元文钱塘人顺治进士授刑部主事擢御史遇事敢言视鹾两淮防黄淮水决旭龄恤流民全活甚众擢佥都御史廵抚山东下车劾墨吏数人严禁仓粮河夫之最病民者豪猾敛迹进工部侍郎总督漕务有筹三便厘三害等疏悉见施行卒諡清献】柴绍炳【字虎臣仁和人性孝友稍长博极羣书为诸生七试冠军居西湖南屏山究心象纬舆地兵农礼乐诸书着古韵通考古经济类编省轩集】应防谦【字嗣寅仁和诸生性孝友殚心理学以不自欺为本六经多所发明尤精于易殁后河阳赵士麟仪封张伯行刻其遗集行世其周易彚解尤为精诣】毛先舒【字稚黄钱塘人八嵗能诗与陆圻张网孙沈谦诸人称西泠十子尤精韵学着韵学指归及唐韵四声表纲孙一名丹字祖望有从野堂诗集谦字去矜有东江集及临平记等书】顾豹文【字季蔚钱塘人顺治进士知真阳县以治最擢御史出按湖北请捐汉安荆襄等州县逋粮复芦洑口旧隄建义仓一百四十余所病归研究经史至老不倦】呉任臣【字志伊仁和人耽书玩古多所论著广郭璞山海经注及刺取五代诸霸国事为十国春秋康熙中试博学宏词授检讨同时试博学宏词者钱塘则汪霦由进士官行人授编修海寕则沈珩由进士官中书授编修仁和则沈筠由进士授编修邵逺平由进士官光禄少卿授侍读】徐潮【字青来钱塘人康熙进士选庶吉士授检讨厯官刑部侍郎廵抚河南洁已奉公自布政司以下旧时加徴于民者皆革除之又奏除南阳办铅卫辉办漕之弊开沟渠以资灌溉杜发马以安驿递革牙行以恤商民擢户部尚书】
　　【圣祖仁皇帝以髙寳水患与潮面谕形势指授方畧命董其事百日工竣晋吏部尚书致仕卒雍正十一年特命入贤良祠乾隆元年追諡文敬十六年御赐清慎可风匾额】王一麟【钱塘诸生少孤力学母邵氏哭夫失明一麟防目复开祖母亡庐墓枯柏复茂康熙十二年　旌表】王愚
　　翁【钱塘人不知其名诚心待人受人欺或负其钱物终不校求辄应人以为愚叟亦自谓愚故号愚叟阅世百年无一妄语尝为诗云吾心如秋月为镜不为钩雨过浮云净清光到处流】卢必陞【钱塘人叔无子以必陞嗣本生父病思食蟛蜞非其时莫致必陞筐采取风潮忽至没于海渔者救之犹手蟛蜞不释嗣父遇流贼相失必陞躬冐锋镝寻父以归及卒庐墓三年事闻旌表】赵啓裕【钱塘人十嵗丧父哀恸不欲生事母孝谨不离左右者数十年母卒执丧尽礼庐墓三年兄患恶疾近者辄染啓裕扶侍起居与同寝食兄瘳已亦不染雍正四年　旌表】呉修龄【钱塘人年十四父士培疾吁天求代及殁寝苫若成人事祖母张极孝养有偷儿夜入其室罄取所有举火焚其庐修龄赴烈焰负祖母出毛髪为焦母钱氏孀居卧疾亲奉汤药衣不觧带者三年殁后丧尽礼雍正八年　旌又同县孝子莫美章施嘉谷田世容仁和孝子鲍光郎汪天石鲍増孙人伟富阳孝子胡谦新城孝子淩鸿磐俱于乾隆年间　旌表】桑天显【字文侯钱塘人幼失恃年十三父病反胃天显百方求医父得延五年乃卒康熙十三年耿逆反官令海壖各团练为保天显为一乡长率其乡人极力备御贼退辞荐赏惟施医教子而已乾隆七年以孝行旌子调元字甫博学能文雍正癸丑特赐进士授工部额外主事】王起凡【仁和】
　　【人居江干贩蔬养母甚孝谨一日入市屋为邻起火延烧起凡急归冐烟焰入负其母不得出抱母自毙里人为立王孝子祠】陈诜【字叔大海寕人康举人由中书累迁左副都御史廵抚贵州地多山岨不事农桑诜教之开垦又令善蚕者即署旁浴种治茧民始知织絍调湖北时江浙嵗歉廷议弛米禁济一时商贾皆东下而省城米价腾涌诜立假藩库银五万两贵籴贱卖江浙米价平而楚民亦得不病榷使请于白螺矶设闗诜奏不可乃止晋工部尚书转礼部致仕卒諡清恪】许汝霖【字时庵海寜人康熙进士选庶吉士厯赞善督学江南所取士每拔其尤累迁礼部尚书笃性孝友律躬谨饬致仕归读书课士恂恂如诸生时】汤右曽【字西崖仁和人康熙进士选庶吉士授编修改户科都给事中累迁吏部右侍郎兼翰林院掌院学士卒于官右曽少颖敏工诗晚年益归苍老兼工行楷尺牍赡华人争重之】查慎行【字夏重海寕人康熙进士选庶吉士授编修入直　南书房告归慎行天资颖异五嵗能诗十嵗作武侯论同邑范骧称为旷世才既长游黄宗羲之门所学益进于经史无所不窥而尤深于诗所着有敬业堂诗集及周易玩辞集解苏诗补注等书】沈近思【字位山钱塘人康熙进士知临颍县颖与许接壤许有孔家口水势冲激为颖患近思出夫十之七助许筑隄俄水发安堵无恙迁南寕同知力行保甲山盗敛迹雍正元年为文选郎中擢本部侍郎尽职奉公门无私谒晋左都御史风纪清肃卒赠礼部尚书太子少傅諡端恪】陈元龙【字广陵诜同祖弟康熙乙丑第二人及第授编修入直　南书房后由吏部侍郎巡抚广西有惠政内陞工礼两部尚书雍正元年授文渊阁大学士十一年致仕加太
　　子太傅乾隆元年　　　　　　　特赐在家食俸卒时年八十有五諡文简】陈世倌【字秉之诜子康熙癸未进士选庶吉士授编修督学顺天谢絶苞苴请托雍正初由内阁学士巡抚山东兴利除害多有善政未几以被劾罢职今上御极起副都御史厯迁左都御史工部尚书文渊阁大学士戊寅冬以衰老告休加太子太傅将就道卒諡文勤】徐本【字立人潮子康熙戊戌进士选庶吉士授编修雍正初督学贵州授按察使越二年巡抚安庆宿亳向多萑苻夀州更甚本广设侦逻宻计擒治盗薮一清内擢左都御史工部尚书协办大学士今】
　　【上御极晋东阁大学士入直　南书房八年乞休加太子太傅卒赠少傅諡文穆】梁诗正【字养仲钱塘人雍正庚戌第三人及第授编修入直尚书房乾隆二年以侍读入直　南书房厯官内阁学士刑户吏三部侍郎户兵吏工四部尚书东阁大学士加太子太傅卒赠太保諡文庄】董邦达【字非闻富阳人雍正癸丑进士选庶吉士授编修厯官至工部尚书邦达端谨老成兼工书画入直　南书房卒諡文恪】沈廷芳【字椒园仁和人幼颖异立志卓然乾隆丙辰举博学宏词授庶吉士官编修改山东道监察御史奏毁智化寺明□王振像请免各闗米豆税及米料东南米贵两请截留漕运并蒙温旨允行授山东道擢河南山东按察使所厯剔弊除奸并着善绩致仕终着有十三经注疏正字续经义考鉴古録及拙斋诗文集是年同举博学宏词仁和杭世骏字大宗由举人授编修厯御史钱塘陈兆仑字星斋由进士授检讨厯太仆寺卿并有著述及诗文集行世】王际华【字秋水钱塘人乾隆乙丑第三人及第授编修入直　南书房厯官至户部尚书上修四库全书际华充总裁并兼武英殿事综核颇着勤勚卒諡文庄】
　　流寓晋郭文【河内轵人洛阳陷步担入余杭大辟山中穷谷无人之地木于树苫覆其上而居焉时猛兽为文独宿十余年卒无患害区种菽麦采竹叶木实贸盐以自供人或酬下价者亦即与之有余谷辄恤穷匮人有致遗取其租者示不逆而已王导闻其名迎置西园七年后逃归临安结庐山中临安令万宠迎至县中及苏峻反破余杭而临安独全人以为知机】陈徐孝克【东海郯人陵第三弟也少为周易生徧通五经博览史籍性至孝值侯景之乱京邑大饥孝克养母不能给薙髪为沙门乞食充给后东游居钱塘之佳义里又陵第三子仪以周易生举髙第累官至东宫学士陈亡隠于钱塘之赭山】唐丁飞【字翰之济阳人读老庄书居钱塘龙洞蓄妻子事耕稼如常人夜半取琴弹弄少睡寡言与人相接礼简情至尝曰修身治心之外复有何物】许迈【句容人立精舍于余杭县雷山往来茅岭之洞室放絶世务以寻仙馆永和二年移入临安西山登岩茹芝眇尔自得有终焉之志】宋潘阆【太谷人寓居钱塘通易诗春秋尤以诗知名所交游皆一时豪俊】徐复【建州人仁宗时居杭州十余年】周辉【淮海人绍熙间居钱塘清波门之南嗜学工文身不仕撰清波杂志十二巻】元贯云石【元功臣阿尔哈雅之孙生而神采秀异膂力絶人及长折节读书吐辞为文出人意表少因防为万户府达噜噶齐让与其弟后以文行荐至翰林侍读学士称疾还江南卖药钱塘市中诡姓名易服人无有识之者自号酸斋　阿尔哈雅旧作阿里海涯达噜噶齐旧作达鲁花赤今俱改正】吾邱衍【太末人寓居仁和能诗工隶性简傲常自比郭忠恕居生花坊一小楼亷访使徐琰来见衍从楼上呼曰此楼何敢当贵人登耶愿明日谒谢琰笑而去所着有尚书要畧九歌说文续解等书】明孙一元【字太初不知何许人或云安化王子工诗筑室南屏山顾璘慕之不可得见道衣幅巾放舟湖上月下见小舟泊断桥一僧一鹤一童子煮茗笑曰此必孙也移舟就之遂往还无间】薛侃【字尚谦揭阳人操行醇固嘉靖间进士官行人司司正素慕余姚王守仁学遂出其门精思力践以勇锐见称徙家于杭筑天真精舎祀守仁】
　　列女三国呉孙翊妻徐氏【富春人翊领丹阳大守为妫览戴员所杀览欲取徐徐绐乞晦日设祭除服潜与翊旧将孙髙傅婴图之至期览入徐出户大呼髙婴共出杀设并杀员徐乃衰绖奉览员有祭翊墓前】晋虞潭母孙氏【富春人孙权族孙女适潭父忠有妇徳忠亡誓不改节潭幼便训以忠义永嘉末潭为南康太守讨杜孙倾赀产以餽战士遂尅防及苏峻乱潭守呉兴假节征峻孙戒以舎生取义仍发家僮助战贸环佩以为军资拜武昌侯太夫人加金章紫绶潭立养堂于家王导以下皆就拜谒】南北朝陈骆文牙母【临安人梁太清末文帝避地临安文牙母睹帝仪表知非常人宾待甚厚及帝为呉兴太守引文牙为将帅帝即位母卒赠临安国太夫人諡曰恭】唐冯孝女【居钱塘少孤不嫁以养母母病刲股和药以进母死号恸呕血既结草庐墓下焚香蔬食刺臂血写经以荐母长庆初诏赐束帛】孙媚容【钱塘人父孙戬迎涛死女媚容寻江哭自投江水抱父尸出县司以为纯孝立碑此与曹娥事同而得不死更异】莫生妻何氏【于人夫死年尚少养姑至孝黄巢乱邻里皆走匿氏以姑病不去贼至号泣哀请愿代姑死贼舎其姑掠氏将汚之诡请栉沐更衣得间解繻自缢死】元辉和尔三女【家钱塘诸兄逺仕不归母思之成疾三女欲慰母意乃共断髪誓终身不嫁以养母同力侍护四十余年母竟以夀终事上并赐旌异　辉和尔旧作畏吾氏今改正】姚氏【余杭人居山谷间夫出刈麦姚居家执防母何氏往汲涧水久而不至俄闻覆水声亟出视则虎衔其母以走姚仓卒往逐之即以手殴其胁邻人竞执器械以从虎乃置之而去姚负母以归求乐疗之奉养二十余年而卒】黄仲起妻朱氏【杭州人至正十六年张士诚防杭州贼驱诸妇至其家且指朱氏及其女临安奴曰为我看守日暮我当至也朱氏闻之惧受辱遂与女俱缢死妾冯氏叹曰我生何为徒受辱耳亦自缢死继而仲起弟妻蔡氏抱幼子与乳母汤氏皆自缢】明华氏女【名妙清杭州卫千户荣女荣戍彭城累功得官临殁语女以子震幼弱后母年又少恐族人利吾官将不利于震女哭应曰请得事吾母长我弟嗣我父勲终不从婚媾去荣卒从兄逼之嫁女剪髪碎面自誓竟育震袭父官】刘烈女【钱塘人少字呉嘉谏邻富儿张阿官屡窥之一夕縁梯入女呼父母共执之俟旦讼官张之从子倡言刘女诲滛缚人取财女泣告父曰贼汚我名不可活矣我当防帝求直耳即自缢盛暑待验日下无尸气嘉谏初惑人言不哭既知其诬伏尸大恸女目忽开流血泪数行阿官延讼师丁二执前说女傅魂于二日若以笔汚我我先杀汝二立死有司遂杖杀阿官及从子】姜缙妻胡氏【钱塘人缙殁族人利其赀逼胡改嫁讼之官谳者欲试之语曰尔少二子防盍早决胡即拔骨籫刺双目流血盈阶目遂瞽】秦某妻頋氏【钱塘人夫甚贫病痿埀死谓顾曰同饿死无益孰若更适他人吾亦得须臾无死顾饮泣不答一日舅姑酒殽来与夫相耳语顾度其将市已投井死】潘氏女【仁和人许字孙登名登名卒女年十八嵗欲奔丧父母不许遂蓬髪垢面闭户不出富室争求聘之辄欲自杀久之登名母死女闻哀毁几絶宻于室中置饭一盂遥奠之遂裂衾自缢】许钊妻潘氏【海寕人年十六生子淮甫期嵗钊卒钊族兄欲潘改适夜率势家仆数十人推门入潘抱子奔避至河滨忽有木浮至凭之以渡达母家遂止不归及淮长钊族兄来潘命淮酌酒饮之北向拜曰未亡之强生者以淮故耳今幸成立复何憾语毕入室自经】沈华区妻潘氏【海寕人明末杭破被掠语兵曰妾与若去愿释我夫兵释华区驱潘登舟至梅溪跃起投水兵惊捽其髪潘没以入髪为断如是者三兵怒杀之】呉正宗妻许氏【海寕人崇祯末为兵所掠拥上马投地大骂复拥以行至沙河堤于马上夺刀拽兵堕河兵被淹几死同伍者怒攅刺杀之】黄烈妇【仁和人兵乱被掠舟出陡门投水死越五日尸出其夫抚尸而恸妇忽两目泪溢】潘之庠妻凌氏【新城人夫亡遗腹生一子翁病姑盲凌事之尽孝乱兵躙郡邑凌被掠投河死同时沈登榜妻陈氏亦殉节死】翁善妻陈氏【昌化人明末为兵所执胁之不从被杀时有陈锦妻翁氏陈大忠妻章氏并被执不受汚乗间赴水死童时聘妻王氏引颈受刃遂遇害】
　　本朝李士钤妻蔡氏【钱塘人士钤痛母丧呕血死蔡昼夜悲号扼喉以殉顺治中旌表】仲升妻曽氏【仁和人少寡顺治初奉姑避兵于郷值姑卧病贼至邻妇呼曽同行曽曰吾义不可舍姑去惟守死以待耳蓬垢侍汤药榻前贼至不为动贼曰孝妇也舍之去守节五十余年女适费亦少寡依母居母亡女痛母随死】杨氏二烈妇【富阳人杨友松妻朱氏生子愈竒娶宋氏顺治初山防窃发姑妇走匿丛薄间贼搜得遂相抱跃入池中贼抽矢射之而去翼日家人出之矢贯宋项面色如生雍正中　旌】周甸妻陈氏【新城人早丧母遇嵗歉以麫食其父与弟而已啗糠粃甸父闻其贤聘为子妇顺治二年与姑避难山中防至将刃其姑氏直前救防防艳其色曰能从我释尔姑氏绐曰诺遂释姑去度已逺乃抱路旁大树号哭不肯行防拔刃逼之氏夺刀自刭死时年二十二雍正中题　旌又同县钟时飞母罗氏遇防被不从引颈受刃死】袁啓元妻叶氏【新城人遇贼双江口之坟山义不辱投水贼怒射杀之同县沈尚珍妻氏被执至富阳亦投水死】卢贞女【钱塘人全人聘为室未婚全人死卢往行三年丧守志以殁康熙中　旌表】李士谋妻胡氏【钱塘人夫亡事舅姑孝抚幼叔幼姑为之婚嫁比邻失火胡号泣吁天风反火灭人以为孝感康熙中　旌表】孙秀姑【钱塘人年十五归杨文龙未婚文龙随父贩衢州秀姑与姑侯氏家居邻有阎士积者素横里中伺姑卧病突入将犯之秀姑啮其指负痛逸去后再至秀姑惧不免遂饮卤死方酷暑顔色如生数日不变事闻　旌表而置士积于法秀姑塜在西湖栖霞山麓有坊曰贞烈留香】杨徳宏妻余氏【钱塘人适徳宏方一载姑亡徳宏又患病死氏勺水不入口昼夜哀号而卒】潘周嘉妻沈氏【海寕人年十嵗父客死浔州哭几殒及十五归周嘉终身茹素淡服周嘉以羸疾殁遗孤一周氏大恸抚孤曰我不能顾女矣视殓毕即自絶以殉距夫死六日】陆礼妻徐氏【海寕人年十六归礼礼父以事陷狱母又丧明惊忧成疾氏朝夕防姑目数月复明御史巡方至乃匍匐赴水鸣舅得释夫亡事舅姑益谨舅姑殁丧皆经理无憾人称孝妇】莫孝女【钱塘人年十三父病侍汤药不离左右及殁哀毁如成人闻者争欲娶之女以母傅氏无誓不嫁布衣操作以供母食母卒遂絶粒既而曰父母未葬我何可死乃昼夜纺绩铢积数年择地葬父母而卒雍正中　旌又同县贞孝顾四姑临安孝女胡秀姐彩姑俱于乾隆年间　旌】张所修妻汪氏【钱塘人年二十四所修病不起目汪曰吾死汝何如汪泣即举刀断一指曰设有不虞以此指先殉地下吾当忍死教孤所修乃瞑守节三十年而卒又同县生员姚垣妻陆氏垣殁氏年二十三抚子洙成立以夀终】邵周书妻陆氏【钱塘人周书卒陆抱孤泣曰天如不絶邵氏我当作未亡人十五年及孤年十五出应试陆谓曰汝可自立我将报汝父地下矣诘旦自缢死】呉锡妻戴氏【钱塘人居父丧以孝称归呉六年夫病殁戴巾绞刀刺凡求死者七家人环伺不得死乃宻壊琉璃瓶吞之呕血数升死】解烈女【钱塘人解仲良女母亡仲良他出邻恶少伺间谑之遂服毒死】徐嘉谟妻金氏【钱塘人年九嵗母疾吁天求代及归徐孝于舅姑姑患廱金吮脓奉药衣不解带者四十日姑遂瘳舅贫而好施见有鬻子者心怜之而不言金典衣饰赎之嘉谟卒于京金纺绩积赀以归其丧】李氏女【仁和人名婃许字张仕华姑及夫先后死时年十八请视殓父不许乃辟一室中立两主嵗时祀姑及夫守志四十年康熙中旌】林邦基妻曾氏【仁和人年二十七夫病不起曾许以身殉家人阻之不得告于官晓之曰舅在且老不当代夫供子职乎曽即从之逾三年舅殁既曰吾今乃可践吾言矣赋诗一章不食而死雍正年间　旌】王端姑【仁和人父湘病危与友宋英倩榻前订姻逾六年宋子殇端姑甫七嵗闻之鸣咽及长有议婚者遂絶食卒同县严贞女许嫁柴际洛际洛亡女年十五闻讣隂以缟绳束其髪却绣绮不御父为改婚女不食死又同县孔衍棫未婚妻曹氏曹公成未婚妻朱氏周柽未婚妻盛氏沈玖森未婚妻朱氏徴吉未婚妻冯氏罗徳昭未婚妻鲍氏生员黄铦未婚妻范氏沈廷璧未婚妻王氏监生徐景岱未婚妻卢氏周斌未婚妻吴氏生员凌世载未婚妻俞氏夏世琨未婚妻汪氏沈一宰未婚妻陶氏陶日升未婚妻沈氏生员髙永渭未婚妻程氏郁鸿绪未婚妻蒋氏王文未婚妻吴氏周青莲未婚妻王氏宋大椿未婚妻邵氏钟思严未婚妻江氏姚士芳未婚妻吕氏赵世楷未婚妻孙氏凌世安未婚妻邵氏李胜涟未婚妻张氏俱以贞女于乾隆年间　旌表】徐氏女【钱塘人许字施士标未婚夫殁徐归施成服经理八丧备诸茶苦雍正中　旌又同县何肇魁未婚妻陆氏沈缵成未婚妻陈氏唐宏业未婚妻髙氏毕济安未婚妻傅氏汤有亮未婚妻王氏方锡周未婚妻张氏监生张南宫未婚妻范氏黄南隠未婚妻顾氏徐广志未婚妻呉氏汪熛未婚妻江氏呉谷潮未婚妻汪氏张廷敬未婚妻郑氏王志霖未婚妻章氏邹嵩年未婚妻张氏丁琇未婚妻蒋氏章璿未婚妻徐氏徐徳隆未婚妻傅氏俱以贞女于乾隆年间　旌表】朱宁九妻徐氏【海寕农家妇美姿容性贞洁康熙四十年四月采桑湖畔有渔人章四欲犯之徐厉声大呼章怒搤其吭而死事闻　旌表建坊水侧后有舟经其地者语涉防狎忽风浪涌起覆其舟往来者咸相戒弗敢犯】唐之坦妻曹氏【海寕人夫亡曹服卤吞钱投水絶食皆以救劝不得死会嵗除内外倥偬遂乗间缢柩侧】王敬姑【海寕人许字屠氏子纳聘请期以母疾侍奉乏人剪髪而辞曰髪长乃可加笄耳潜剜臂奉母逾年病剧复剜臂而母已不能进食矣父悲悼成疾又剜臂进不效女赴舎北止水中以死又同州查履祥未婚妻顾氏沈犀雯未婚妻周氏蒋宗鲁未婚妻张氏俞永成未婚妻杨氏董益之未婚妻沈氏俱以贞女于乾隆年间　旌】曹氏女【余杭人许字钱塘洪珽未婚夫殁曹欲奔丧不得久之母病刲股以进不效乃泣曰昔夫亡不死者以有母在今母又死何用生为遂经于母柩侧年三十一】翁学贤妻施氏【余杭农家女大亡守节嵗歉自食糠粃而养其姑姑病痿十年侍奉不稍懈亦不归寕其秉礼如此又钱塘县孝妇莫氏蒋氏仁和县孝妇孙氏汪氏髙氏俱于乾隆年间旌表】许志献妻章氏【昌化人年十六适许未一载夫亡父命改嫁不从尝佩刀自誓奉舅姑诚敬教子孙有义方守节六十余年又富阳县周型未婚妻蒋氏监生徐公达未婚妻周氏余杭县董锡爵未婚妻许氏生员呉淇未婚妻禇氏临安县髙恒三未婚妻杨氏沈昱未婚妻嵇氏于潜县俞懋仁未婚妻戎氏俱以贞女于乾隆年间　旌表】监生姚廷锡妻赵氏【钱塘县人夫亡守节于乾隆年间　旌又同县监生髙濚妻张氏夫亡守节尽心纯孝课子成材房圣章妻陈氏夏兆龙妻张氏濮人玉妻王氏监生滑桂妻杨氏监生钱纶妻滑氏冷耀妻金氏监生冯宏纶妻王氏姚鲁玉妻陈氏考授州同孙士骥妾胡氏杜公逺妻冯氏贡生费锡骏继妻朱氏沈服周妻蔡氏葛绍雍妻翁氏倪焘妻徐氏许儒妻郑氏生员程艮栋妻赵氏邱肇昌妻方氏霍兆昌妻宋氏章士进妻沈氏俞士豪妻张氏汪纯继妻沈氏监生孙敕妻魏氏陈天涛妻方氏徐昻发妻呉氏生员张九畴妻沈氏汪原熹妾邬氏王时禧妻谢氏陈辅卿妻成氏监生仲谋妻乐氏陈六吉妻朱氏邱良妻呉氏史子傅妻郭氏生员马妻顾氏唐啓周妻姚氏吕之荣妻沈氏沈育万妻方氏沈勇天妻周氏张玘妻傅氏监生朱兆定妻许氏许有声妻杨氏妾范氏生员张卜年妻黄氏监生费锡麟妾顾氏马荣妻陈氏毕介臣妻程氏河南辉县知县滑彬妾许氏焦升国妻呉氏呉又虞妻王氏陈甄侯妻方氏选训导谢琨成妻沈氏妾钱氏傅耀公妻黄氏监生汪棠妻呉氏汪绍辰妻张氏马元斌妻陈氏呉辅臣妻王氏呉廷翰妻姚氏沈寓惟妻呉氏赖四吉妻归氏冯宗立妻黄氏戴连登妻周氏王宣妻葛氏卢廷相妻李氏程圣妻呉氏武举呉聚庾妻余氏蒋文况妻洪氏蒋美成妻俞氏呉圣徴妻管氏马肇永妻包氏生员呉景烈妻金氏陈经纶妻张氏顾君徳妾汪氏生员王大美妻屠氏杨肇开妻沈氏毛友生妻夏氏潘依仁妻俞氏闻圣日妻费氏丁佩玖妻陆氏章士竒妻毛氏监生邵懋建妻沈氏倪文耀妻杨氏陈叙妻邵氏徐万锽妻曹氏叶介灿妻赵氏呉如林妻陈氏陈鸿妻周氏施正宜妻程氏选吏目刘右宣妾徐氏监生余懋桓妻氏王金兰妻汪氏俞文魁妻潘氏张骏妻毛氏陈文奎妻王氏何兆麒妻骆氏钱应麒妻汪氏金天祥妻张氏翁天縁妻王氏方光熉妻呉氏王子伦妻萧氏金徳宣妻周氏方廷阶妻钱氏潘兆成妻徐氏呉显祖妻胡氏徐安侯妻姚氏张文生妻徐氏王源妻严氏刘兆儒妻陈氏张洽渊妻李氏刘久文妻钟氏刘必荣妻朱氏陈文彩妻卫氏余昆妻王氏周瀛洲妻倪氏若愚继妻陈氏生员陈琮妻方氏马时发妻呉氏赵忠发妻陆氏沈徳臣妻何氏胡光宗妻沈氏卢润章妻魏氏翁鼎吉妻罗氏方叔招妻江氏监生呉延熊妻陈氏竒妻徐氏任建行妻呉氏钱士恒妻于氏张敬敷妻骆氏戴暎辰妻姜氏生员陈士修妻胡氏郭璜妻黄氏江天池妻俞氏呉杲继妻髙氏王维学妻汪氏选知县汤在妾冯氏姚驭周妻胡氏程世翰妻呉氏徐国英妻陈氏范上治妻俞氏何玉衡妻郭氏蒋大徳妻骆氏祠生张景良妻洪氏汪辛师妻许氏郑尚公妻沈氏蒋朱啓妻秦氏孙源濓妻曹氏李小峯妻呉氏毕聨珍妻卲氏生员沈鸿烈妻呉氏陈日孜妻许氏何青臣妻徐氏戴之瞻妻朱氏项左之妻刘氏马汝常妻沈氏钱圣甫妻来氏张九允妻王氏林盛懐妻王氏潘开旸妻翁氏林懋英妻杨氏张维善妻冯氏呉世模妻叶氏魏绳武妻陶氏王国佐妻黄氏张维贤妻呉氏周文魁妻葛氏书吏顾啓明妻梁氏周禹诰妻洪氏沈朝栋妻盛氏生员汪然妻黄氏范配章妻徐氏贡生周镳妻张氏钟斗南妻陆氏谢国相妻王氏杨世荣妻马氏冯行果妻呉氏袁瓒妻潘氏钱克上妻马氏陈九臯妻东氏孙廷宰妻蒋氏选州同周霯妻应氏陆琰妻尹氏生员苏彭妻施氏嵇琏妻沈氏张辰妻冯氏李培妻孙氏徐昌年妻张氏何涧苍妻郑氏戴承纶妻孙氏生员呉嗣韩妻查氏生员叶曦妻沈氏生员汤妻郑氏费其祉妻周氏谢国治妻戴氏胡巨臣妻盛氏生员萧元锡妻程氏汪天荣妾孙氏周灏妻沈氏范江妻周氏谢学宏妻沈氏巡检朱文焕妻凌氏监生呉一治妻钱氏陆曽封妻王氏汪廷枚妻戴氏钱子朝妻髙氏生员姚世守妻王氏屠圣符妻李氏沈宫嗣妾张氏许作霖妻曹氏王金川妻何氏王行淇妻杨氏生员姚龙生妻朱氏监生张昌裔妻赵氏萧元灿妻沈氏生员裘璋妻呉氏汤鲁臣妻祝氏张元正妻孔氏沈宫嗣妻申氏方永茂妻陈氏余国柱妻虞氏陈元功妻金氏姚天福妻杜氏潘智妻陈氏郑之琦妻翁氏章文光妻呉氏呉世绪妻徐氏陈天相妻王氏许元望妻陈氏周邦侠妾陈氏马竒妻孙氏何士麟妻李氏黄润章妻徐氏许宏逺妻陈氏监生方仪臣妻胡氏陈惕庵继妻徐氏张天杰妻邬氏夏禹培妻杨氏陈文干妻潘氏谢东麓妻费氏呉兆龙妻张氏叶洪妻沈氏钱子昭妻郭氏冯彦贵妻许氏袭钥妻陈氏潘文进妻郭氏呉尚志妻程氏徐寅妻柯氏郦文恒妻刘氏王国安妻郎氏生员朱潮妻叶氏把总禇大伦妻张氏梁康侯妻陈氏金世英妻王氏翁政宣妻朱氏宋文逺妻陈氏汪士妻张氏文妻宋氏傅存仁妻田氏金禹章妻郎氏陈芝亭妻汪氏裘子顺妻查氏陆子正妻夏氏张汉侯妻方氏汤圣先妻蔡氏包御臣妻赵氏沈文魁妻叶氏陈翼千妻沈氏伍圣襄妻黄氏朱世斌妻俞氏马仲璠妻陈氏程锡璜妻王氏张宏纶继妻尹氏蒋万升妻黄氏姚士林妻邵氏李防妻王氏州同傅慎亷妻钱氏张珏妻林氏张殿臣妻何氏范惟诚妻方氏周谓卜妻朱氏呉廷纲妻虞氏汪浩妻氏项必俊妻陈氏莫家栋妻沈氏金廷瑜妻卲氏王恭极妻呉氏钱上九妻王氏李永锡妻曹氏汪立统继妻呉氏孙浩妻马氏俞廷显妻洪氏周甸梁妻张氏杜瑞卿妻耳氏朱天升妻刘氏王惟崧妻呉氏鲁彩玉妻赵氏骆亮徳妻蒋氏钱源妻翁氏段元章妻张氏梁文焜妻雷氏生员许天锡妻章氏杨倬妻徐氏何竒阳妻李氏周世卿妻钟氏呉卓云妻朱氏梅玉彩妻叶氏张立田妻孙氏陈衷亮妻朱氏姚继忠妻俞氏陆若然妻汤氏选州同李世泰妾王氏方南妻杨氏沈季士妻金氏陈爕文妻沈氏闻君选妻林氏李云龙妻钟氏汪廷彬妻唐氏江士玉妻程氏王载凝妻汪氏方国相妻沈氏兆魁妻支氏陈王谟妻郑氏潘景髙妻陈氏丁寅亮妻杨氏柴兆熊妻姚氏张文魁妻呉氏叶洪中妻王氏翁沛霖妻髙氏范徳安妻曹氏周为炽妻顾氏谈兆麟妻朱氏邵御之妻陈氏监生王邵妻谢氏陈彩荣妻潘氏生员林琯妻徐氏周殿侯妻王氏陆楚玉妻方氏许□妻汪氏沈宏章妻朱氏生员金仲良妻陶氏沈梦正妻方氏虞梓竒妻呉氏潘茂千妻梁氏张徳髙妻孟氏张字一妻许氏洪永成妻鲍氏何受皇妻陈氏监生陈昌文妻朱氏钱宏经继妻金氏潘廷爵妻冯氏周可贞妻沈氏张象和妻汪氏王昌忠继妻陆氏宋鳯彩妻董氏俞炱妻戴氏王廷佐妻呉氏费汉章妻倪氏徐锡蕃妻周氏蔡岐妻陈氏江宗琬妻陈氏江皓妻何氏刘桢妻王氏呉继传妻沈氏顾邦荣妻朱氏邱学季妻张氏周玉涵妻王氏姚鹏翼妻赵氏邱世瑞妻沈氏陆士杰妻莫氏曹仲文妻许氏倪九锡妻黄氏汤世荣妻张氏戴理妻沈氏陈经思妻张氏李増荣妻汤氏张锦书妻戴氏生员施祝妻金氏汪曽祚妻呉氏陈学武妻郑氏张廷臣妻金氏呉天驷妻计氏许廷煌妻任氏生员杨玉达妻汪氏薄伟元妻沈氏斆文妻张氏章景衡妻任氏王傅舟妻呉氏陆宗灏妻钱氏沈礼瞻妻范氏沈天章妻裘氏沈灏妻髙氏沈肇文妻冯氏呉徳容妻裘氏生员程士龙妻奚氏杜萃滨妻潘氏朱厚存妻许氏金文昭妻陈氏张坤载妻屠氏钱湄妻罗氏潘汝玉妻曹氏呉宗汤妻汪氏马犹龙妾平氏孙元龙妻徐氏呉维勲妻程氏章介山妻张氏朱元骥妻王氏汪起仑妻赵氏王涵妻蓝氏王映川妻陈氏陈金禄妻钱氏周起干妻何氏王家圣妻方氏李仁苑妻盛氏呉星符妻陈氏生员钱修礼妻宋氏孔翼清妻严氏陈琯妻季氏徐兆圻妻俞氏呉广霖妻叶氏冷南枝妻胡氏沈庆伦妻傅氏举人诸馚妻范氏强懋修妻陈氏程鸣山妻阮氏生员沈嶐妻朱氏黄禹九妻陆氏温世佐妻黄氏郑廷玺妻赵氏计应通妻薛氏安大宗妻干氏陈士荣妻缪氏沈士福妻喻氏髙兴彩妻张氏金大有妻何氏钱钺臣妻丁氏姜廷燿妻沈氏汪有玑妾李氏戴景堂妻俞氏张黄甲妻方氏汤宏经妻余氏杨圣文妻潘氏监生钱徴先妻王氏王建槐妻呉氏呉维梓妻陆氏生员傅元臣妻孙氏王珏妻呉氏生员周世琛妻程氏杨宏仁妻江氏沈世熛妻周氏赵沆妻呉氏徐楷妻张氏陈如松妻祝氏戴觐光妻范氏沈荣妻茅氏沈如燧妻张氏姚升葵妻赵氏朱元妻范氏梁九成妻周氏刘啓周妻宣氏呉昌祐妻周氏呉熺妻周氏丁谦妻王氏李维裕妻孙氏陶学松妻宋氏徐徳嶐未婚妻贞女傅氏呉为金妻翁氏王际丰妻朱氏陆宏声妻周氏王彦鸿妻唐氏胡兰臯妻傅氏周之鉴妻卲氏祝文达妻尤氏范相槐妻叶氏冯昆泉妻闻氏沈耀祖妻周氏沈耀宗妻朱氏陆琪未婚妻贞女朱氏詹信逺妻施氏邱肇城妻王氏赵本梁妻汪氏陆文熹妻倪氏杨道光妻汪氏许康成妻陈氏沈殿扶妻朱氏陈本妻周氏倪春枝妻周氏章防妻孔氏章妻朱氏陆懐绩妻顾氏程超士妻氏蒋徳山妻俞氏周官妻唐氏周健明妻沈氏郑云川妻沈氏殳泽普妻叶氏沈茂章妻俞氏王御天妻蒋氏钮松岩妻朱氏呉丰年妻陆氏鲍光汉妻宋氏顾秀升妻陈氏夏纶妻陆氏莫晴占妻黄氏朱宗然妻杭氏杨心鉴妻叶氏屠维翰妻李氏骆一徳妻陈氏张良枢妻潘氏曹士伟妻陆氏髙諟昌妻姚氏赵琏妻徐氏黄绍戚妻王氏谢宪亮妻陈氏锁宗潮妻郑氏呉国瑺妻陆氏李锡康妻谢氏金玉山妻曹氏龚武师妻黄氏鲍广文妻武氏陈东山妻呉氏沈丽成妻李氏举人张文涛妻邓氏武举孙元璐妾王氏周青山妻冯氏陈宝田妻氏施锦妻许氏杜廷纬妻严氏张佑进妻汪氏卲志隆妻方氏罗大绂妻符氏陆震妻方氏钱修理妻宋氏孔翼青妻严氏沈嶐妻朱氏武举朱仁妻汪氏汪起仑妻赵氏呉维梓妻陆氏张宏人妻郭氏张宏道妻朱氏孔兴光妻郑氏俱以夫亡守节于乾隆年间先后　旌表】费廷枢妻陈氏【仁和人于乾隆二年　旌又同县王邦彦妻沈氏俞清源妻呉氏陈修元妻沈氏余之琏妻张氏陈为旉妻呉氏丁必华妻季氏李彩生妻孙氏张应魁妻王氏呉仲飞妻程氏叶肇元妻徐氏赵汝徳妻朱氏柴世荣妻陈氏生员俞声逺妻沈氏沈大成妻朱氏沈纯祉妻胡氏方鳯起妻曹氏云南府经厯谢有昆妻汪氏翁之麟妻张氏周乔松妻呉氏胡明楼妻陈氏顾震荣妻弓氏监生髙瑛妻福氏沈士瑞妻张氏选州同周茂松妻沈氏监生滑君浦妻徐氏生员戴从喆妻滑氏沈懐徳妻章氏陈志髙妻汪氏祝正庭妻周氏考授州同马宗周妻锁氏考授州同郎凯妻罗氏费廷铨妻厐氏曽象贤妻范氏王国臣妻孙氏金日章妻徐氏田茂功妻姚氏顾细九妻王氏李国荣妻谢氏余应魁妻张氏张国相妻陈氏监生庄何妻蔡氏汪光祐妻李氏李徳昭妻沈氏俞权妻沈氏顾天竹妻王氏秦舜公妻葛氏呉泰交妻陶氏州同应曽妻张氏黄思津妻沈氏张邦泰妻沈氏翁维新妻夏氏张大文妻陈氏陈王忠妻俞氏周朝蕃妻邱氏周之暹妻翁氏张世雄妻钟氏王家相妻陆氏选州同戴瑞麟妻管氏范华松妻沈氏孙子嘉妻陈氏呉禹苍妻靳氏李君望妻施氏陈建明妻张氏钱士进妻朱氏选卫千总张时荣妻周氏丁必荣妻喻氏顾谓卜妻张氏周爽妻沈氏生员丁祖绳妻张氏梁树珍妻陆氏卓儒荣妻王氏呉开先妻杨氏陆尔昌妻何氏监生张俊彰妻程氏顾君佐妻马氏河南陕州知州陈之圣妻程氏曹斆妻朱氏钱国相妻杨氏郑大本妻俞氏呉镐妻陈氏潘徳京妻罗氏栁文震妻丁氏生员汪为琯妻叶氏张洙妻陶氏胡中达妻张氏秦松妻叶氏监生张我植妻郭氏卢士彪妻韩氏陈焕妻陆氏沈士麟妻邬氏崔轶伦妻周氏李应鳯妻陈氏张宗艺妻杨氏生员段志荣妻王氏张锡蕃妻俞氏虞之麟妻卲氏周兆煜妻裘氏李鉴继妻俞氏祝丙聚妻吕氏姚瑞卿妻嵇氏李鸿儒妻邵氏李沆妻鲍氏生员徐实妻陈氏丁亮臣妾谢氏沈汶妻王氏张国柱妻陈氏胡鼎中妻王氏监安县教谕虞黄昊妻陈氏监生黄伦妻王氏陈国瑞妻呉氏沈世相妻鲍氏郑瑞隆妻翟氏生员陈嗣元妻髙氏李之渊妻罗氏金之妻王氏董宗采妻沈氏马瑞龙妻氏张偀瑞妻郁氏陈谓珍妻沈氏元贞妻沈氏路一鹗妻许氏张耀生妻朱氏呉君祥妻梁氏戴廷宪妻朱氏周聿修妻陈氏蒋士贞妻王氏生员汪光禔妻黄氏监生江监荣妻周氏金美生妻项氏王公调妻康氏王时妻倪氏谈永钧妻蒋氏龙泉县教谕傅文镛妾秦氏朱维翰妻鲁氏杨锡章妻裘氏沈锡藩妻许氏邵晋儒妻罗氏举人赵铎妻李氏杨文龙妻俞氏丁裕宗妻赵氏张御六妻冯氏胡文明妻程氏马端亭妻张氏陈宗诗妻杨氏虞光麟妻俞氏陈广年妻杨氏俞国林妻邱氏王宪臣妻锁氏钟美琳妻沈氏钱光瑜妻毕氏杨景星妻严氏呉华国妻陆氏陈吉士妻潘氏选州同沈重芳妻潘氏曹鼐妻王氏程以诚妻钮氏虞君如妻郭氏俞朴庵妻秦氏王承芝妻陈氏杨廷桂妻计氏金子华妻单氏蔡文观妻吕氏徐潢妻陈氏髙尭文妻宋氏陆国柱继妻沈氏徐予彩妻杨氏桂得时妻孙氏陆君相妻薛氏倪国儒妻陈氏徐行豸妻戴氏孙敬川妻王氏瞿頴士妻汪氏陈圣先妻沈氏许圣益妻顾氏沈国柱妻呉氏陈朝仪妻王氏金轶凡继妻徐氏沈应鳯妻郑氏于惠公妻呉氏袁徳闻妻田氏徐尔昌妻陈氏戴徳闻妻徐氏生员沈元瑜妻卓氏朱仲升妻沈氏滑吉徴妻王氏潘佃妻王氏徐彦文妻魏氏孙徳杨妻周氏呉邦彦妻张氏姚龙妻凌氏顾萃妻王氏沈起升妻宋氏项端士妻刘氏董殿臣妻俞氏王亮公妻沈氏呉元发妻王氏李允明妻赵氏朱景云妻张氏选州同呉邦式妻倪氏白汝枚妻卜氏徐治国妻蔡氏生员虞鸣鼇妻秦氏宋元鹗妻赵氏方显廷妻张氏贡生劳廷琮妻章氏周子相妻闻氏劳以治妻葛氏孟华萃妻霍氏孙公达妻胡氏陈圣先妻梁氏莫儒曽妻卢氏陈君瑞妻姚氏俞懐民妻程氏姜应魁妻徐氏屠尔妻杨氏曹瑞徴妻张氏李天延妻徐氏张锡纶妻王氏韩茂昌妻许氏陈有方妻林氏沈士昌妻王氏徐龙妻吕氏马汝周妻朱氏金龙翔妻钟氏王履恒妻池氏许永槐妻沈氏郭孟武妻程氏沈乐山妻陈氏孙文炳妻沈氏郎元超妻顾氏洪天驭妻章氏贡生郑景浤妻苏氏沈基第妻凌氏费用蕃妻宣氏孙大成妻蔡氏严士垣妻李氏生员朱遵圣妻沈氏生员朱祖修妻俞氏卓纯妻张氏滑圣沐妻梁氏严容妻呉氏程伍叙妻张氏程肇瑞妻闗氏汪琏妻吴氏张宗瑚妻髙氏周翰修妻程氏髙瑞卿妻杨氏姚曰藻妻卲氏陆开宗妻祝氏沈天相妻徐氏沈士贵妻徐氏金元相妻周氏冯嗣芳妻段氏沈锡丁妻金氏陈羙生妻俞氏邵文玉妻殳氏呉行瑞妻夏氏监生蔡森继妻龚氏王廷穏妻张氏呉浩妻陆氏钱起鼇妻徐氏张祉发妻王氏沈宗岐妻邵氏髙孚青妻刘氏赵芳兰妾江氏王钦亮妻何氏俞公叔妻刘氏赵啓贞妻金氏王万元妻黄氏任啓正妻陆氏任珍妻王氏俞奕逺妻莫氏沈青臣妻顾氏方庆云妻周氏陆兰若妻陈氏监生谢谦妻黄氏董岐生妻张氏厐以纶妻陈氏张文焕妻翁氏生员陈文逺妻刘氏汪聿雯妻呉氏张尚琏妻马氏朱燮妻钱氏项子麟妻张氏许徳培妻钟氏储应魁妻俞氏储兆吉妻梁氏徐鋐妻向氏妾濮氏王信孚妻汪氏陈廷防妻马氏方发祥妻沈氏栁应辰妻萧氏钱増龄妻张氏虞盛伯妻黄氏俞朝相妻杨氏陈四达妻许氏顾鸿逵妻丁氏生员虞政妻江氏杨义鼇妻李氏寕夏卫守备洪承祥妻王氏姜成贤妻朱氏陈弓叔妻崔氏妾郑氏沈文选妻钮氏裘士綖妻赵氏监生周从礼妻髙氏陆叙伯妻张氏程尚徳妻呉氏江彩生妻栁氏周元龙妻姚氏陈天镛妾范氏蒋华妻翁氏监生钱棨隆妻许氏闻宪臣妻杨氏金徳宣妾许氏方绳祖妻呉氏周必贵妻毛氏范汉臣妻施氏毕尔华妻李氏王祥生妻黄氏陆次衡妻张氏沈文一妻朱氏陆相鋐妾王氏陈松乐妻杨氏朱廷梅妻髙氏阆中县知县王家駪妾呉氏叶世芳妻朱氏凌茂干妻禇氏张沛然妻周氏莫彦昭妻杨氏程载杨妻徐氏呉尚仁继妻李氏姚子匡妻蔡氏程仲仁妻徐氏徐家驹妻孙氏杨玉殿妻蔡氏呉宇鹏妻宋氏江治妻王氏郑又升妻张氏闻鉴妻彭氏张懐珍妻沈氏范君甫妻许氏张士楷妻鲁氏张焕妻汤氏沈志懿妻顾氏盛纬升妻何氏程日元妻王氏沈分妻邱氏髙庭植妻钱氏王起鹏妻魏氏郑闗鼎妻潘氏汪世荣妻孟氏朱元桢妻姚氏李贡九妻沈氏瓯寕县知县陈朝俨妾髙氏鲁珏妻王氏潘石公妻呉氏监生宋之栋妻俞氏贡生邹梦熊妾郁氏呉秉妻王氏徐天植妻顾氏胡中衡妻毕氏朱振侯妻阮氏赵良弼妻全氏徐起元妻赵氏朱五典妻孙氏陈永亮妻周氏徐荩臣妻黄氏沈子发妻戴氏王敬川妻呉氏乔友玑妻张氏生员张兰台妻髙氏妾沈氏郁履培妻陈氏朱四铭妻陆氏顾绪思妻王氏张建三妻金氏陈焕然妻张氏钱履庭妻王氏钱有咨妻徐氏汪士佐妻李氏殷莘民妻徐氏生员张崧妻皇甫氏韩瑞章妻华氏李宗干妻呉氏方君甫妻毛氏朱道臣妻李氏俞道生妾陆氏殷兆龙妻莫氏选州同崔天柱妻沈氏张从先妾李氏汪毓玫妻傅氏生员孙襄妻陈氏赵大经妻徐氏徐承基妻王氏监生章荆山妻朱氏陈子宏妻呉氏朱正敏妻冯氏张廷玫妻顾氏王允镛妻张氏蒋麟石妻王氏生员葛禹妻周氏舒髙士妻蔡氏姚殿伦妾蔡氏陈尔人妻莫氏潘兆恒妻鲍氏张承烈妻郭氏虞焘妻胡氏嵗贡生陆耀祖妻陈氏冯大成妻周氏叶璟妻栁氏陈起龙妻李氏王茂生妻俞氏孙沺妻阮氏陈世荣妻黄氏蔡烆妻周氏傅陈谟妻方氏周得王妻吕氏赖嗣宗妻汤氏俞又嵩妻周氏沈廷煌妻孙氏周宿妻王氏姚光祚妻方氏胡焕若妻陈氏举人陈伟妾周氏潘学礼妻朱氏选州同蔡淇英妻程氏监生孙陈谟妻胡氏陈世増妻赵氏孙寕宗妻胡氏朱克刚妻王氏杨允恭妻柴氏李城一妻沈氏任防妻朱氏陆体干妻吕氏翁玉书妻胡氏徐斌妾林氏林必大妻钱氏陈彪妻陆氏阮尔锡妻髙氏阮佩章妻沈氏生员金廷杰妻李氏符廷贵妻周氏沈淳妻张氏沈昌妻禇氏孙楚瑞妻苏氏陈尔亮妻周氏监生沈树徳妻赵氏生员李学成妻倪氏生员蔡云龙妻吕氏钟文禄妻叶氏宣徳新妻杨氏沈舜俞妻骆氏郭必龙妻钱氏钮圣龄妻施氏沈宏道妻氏生员成云妻钱氏洪徳妻屠氏生员钱克□妻魏氏范殿臣妻景氏胡徳鏻妻俞氏杨锡臣妻聂氏陆世仁妻符氏监生徐瀚妻周氏葛纬芳妻朱氏监生徐廷枚妻顾氏陆元珍妻徐氏杜文进妻周氏夏兆鼇妻陈氏杨淞妻沈氏计鳯彩妻邵氏张之涵妻陆氏曹美玉妻范氏洪秉仁妻汤氏方履中妻季氏季鸿儒妻王氏汪路妻周氏赵子仪妻徐氏顾云卿妻俞氏叶鸣銮妻傅氏张大纯妻周氏耳士超妻杨氏陈功友妻严氏举人汪金城妻潘氏余开明妻氏贡生史大节妻张氏杨国桢妻严氏监生余五经妻陈氏张学诗妻陈氏施起龙妻许氏施岱妻章氏生员翁镇妻陈氏俞瑞生妻李氏髙有造妻杨氏监生金琏妻杨氏钱文昭妻李氏沈鉁妻居氏项应士妻陈氏赵兆鼇妻陆氏呉维翰妻丁氏程盛妻余氏徐卿妻呉氏顾君荣妻王氏汪宸妻程氏张陛升妻黄氏许坤妻朱氏顾汝玉妻徐氏沈方来妻杨氏沈焯妻仲氏监生邹士龄妻徐氏姜商龄妻冯氏张明鉴妻丁氏潘毓珍妻髙氏徐子麟妻赵氏余汝成妻何氏孙谋宏妻沈氏陶翰臣妻余氏郑展邦妻章氏陆文源妻于氏陈应鳯妻田氏王颖芳妻陈氏陆宏先妻姚氏梁子昭妻朱氏赵锡藩妻胡氏朱展成妻赵氏髙文模妻张氏髙廷栋妻王氏徐玺妻冯氏徐之麟妻费氏邵康赐妻陈氏生员王维樾妻汪氏厐吉生妻沈氏杨天衡妻倪氏蔡友尚妻呉氏劳定正妻李氏余天安妻童氏严彩生妻张氏贡生呉观庆妻陈氏倪长文妻冯氏戚耀生妻毕氏戴枚占妻姚氏周如源妻郑氏周定武妻沈氏冯尚卿妻徐氏周秉文妻贾氏王永龄妻黄氏方尔聚妻赵氏张若安妻余氏茹昌济妻朱氏陈明宇妻何氏余佩九妻胡氏生员王惟本妻胡氏王于舆妻汪氏谢君如妻黄氏汪正标妻胡氏生员郭维翰妻李氏沈文敬妻汤氏郑圣祖妻杨氏王景仪妻张氏钱廷镛妻张氏王国柱妻许氏毛斗枢妻陈氏卲超贤妻陆氏方士尔妻许氏占士达妻杨氏李煜妻梅氏沈尭年妻周氏金兆龙妻周氏冯载雨妻黄氏周汉公妻徐氏潘子才妻王氏生员王达妻赵氏毕大章妻祝氏呉敬廷妻孙氏周二能妻曹氏赵奕文妻汪氏王家防妻张氏卓世雄妻金氏魏忠相妻杨氏钱云生妻朱氏屠行生妻平氏马君选妻李氏潘吉人妻邹氏丁俊龙妻李氏沈载杨妻毛氏马君达妻康氏平履思妻钱氏章顺昌妻姚氏平汉冲妻任氏张元灏妻孙氏张季芳妻章氏吴庆章妻郭氏徐天祐妻钱氏章学问妻陈氏蒋允懐妻程氏黄声闻妻陆氏胡玉璋妻陆氏詹夀寕妻陈氏顾靳妻费氏沈荣文妻朱氏赵秉恕妻杨氏张衡瞻妻沈氏林泰文妻陈氏邵舜仪妻李氏胡卓云妻沈氏监生张増祐妻氏汤健行妻俞氏汪浦妾朱氏王义来妻朱氏陆瑞玉妻郭氏呉佩周妻盛氏杨成九妻金氏王徳成妻周氏贡生邵宗元妻徐氏汪国瑞妻王氏监生倪宗海妻陆氏又妻王氏髙圣书妻沈氏举人何瑾栗妻王氏周亮彩妻施氏举人殳闻望妻王氏孙铨妻章氏江渊妻孙氏夏山樽妻姚氏朱学绪妻文氏沈闻人妻鲁氏监生施坽元妻赵氏生员胡之淳妻陈氏刘世浩妻陈氏郑邦华继妻陈氏王宪章妻葛氏张维新妻赵氏金士美妻洪氏费见沧妻潘氏唐又青妻陆氏朱文煜妻费氏施骦妻呉氏汪俞纲妻俞氏陈廷勲妻施氏许承勲妻杨氏李天玺妻潘氏姚振公妻氏黄玉锜妻范氏生员王烈妻汪氏谢肇彭妻俞氏孟载杨妻徐氏唐超宗妻茅氏蒋应奎妻沈氏姚圣章妻刘氏周子苍妻厐氏王荣妻冯氏冯蒋逹妻陈氏胡祈年妻陈氏范善长妻李氏王次仁妻冯氏周仁麟妻黄氏魏锡章妻朱氏沈殷庚妻殷氏林尊五妻沈氏王本方妻陆氏沈绍宗妻邵氏马自康妻沈氏沈钟甲妻陈氏马绍妻范氏汪有琏妾王氏周近震妻王冯东东侯妻李氏戴经纶妻裘氏冯士顺妻沈氏俞汝髙妻邵氏监生潘瑞芝妻赵氏徐御史妻许氏徐宏祚妻许氏徐元坊妻邹氏谈端基妻张氏丁纬彬妻马氏王天爵妻李氏许圣章妻蒋氏张延福妾尹氏包松妻赵氏冯尊山妻胡氏杨曰湘妻薛氏生员陈润妾薛氏冯瑞云妻沈氏徐有庾妻袁氏王源妻方氏潘干臣妻凌氏赵世楷未婚妻贞女孙氏舒毓栋妻顾氏孔兴涛妻潘氏张奕采妻蔡氏陆宗楫妻贾氏沈渊妾陈氏马鸣箫妻朱氏沈蔚文妻朱氏游洪逺妻薛氏葛起蛟妻朱氏徐育临妻傅氏张兆轩妻叶氏何钟锡妾张氏张汝成妻汤氏杨在廷妻赵氏孙礼中妻袁氏杨文彬妻袁氏胡廷模妻汪氏蒋师妻桂氏吏目陈文镐妻柴氏单文忠妻戴氏余天聚妻孙氏鲍九龄妻曹氏于志髙妻周氏邵永相妻蒋氏沈长临妻汪氏呉克绳妻秦氏王士超妻孙氏髙步瀛妻陈氏陆晓仁妻吕氏沈之元妻汤氏赵元度妻李氏张元灏妻余氏陆振家妻沈氏潘汝能妻俞氏朱紫诰妻濮氏成垿妻王氏魏应魁妻夏氏刘升妻丁氏王锡妻徐氏王干祐妻周氏顾维翰妻刘氏来承烈妻王氏邵廷宣妻李氏朱善权妾沈氏蒋殿扬妻杨氏髙士俊妻朱氏李与苍妻陈氏顾麟裕妻汪氏黄世琏妻曹氏詹佩嘉妻沈氏陈濓妻沈氏举人翁光麟未婚妻贞女韩氏吕衡龄妻钟氏朱紫枢妻温氏张廷瑞妻程氏沈珍妻呉氏金作人妻陆氏沈曽麟妻陈氏钱知严妻张氏宋孚占妻唐氏大成妻孙氏沈开沣妻俞氏建中妻王氏陈旦华妻胡氏方有坤妻朱氏胡祈年妻陈氏龚冈妻汪氏俱以夫亡守节于乾隆年间先后　旌表】武举郭廷妻许氏【海寕人夫亡守节于乾隆二年　旌又同州徐子良妻张氏监生张有成妻赵氏鄥震沧妻陈氏张光天妻朱氏沈夏专妻朱氏朱廷思妻郭氏平亮臣妻金氏生员朱奕昌妻王氏张子宜妻朱氏陈翼亭妻张氏生员许汝防妻陈氏朱干庭妻顾氏郉垂龙妻汤氏程焕章妻陈氏沈子贤妻朱氏许岳瞻妻栁氏张元辉妻王氏陈禹谟妻查氏沈锡圻妻董氏朱周妻范氏祝方山妻许氏张彦卿妻车氏苏文彬妾张氏朱子成妻沈氏杨守儒妻徐氏生员曹禧妻陈氏沈云龙妻潘氏监生董源妻朱氏生员陈肃永妾莫氏金羽仪妻张氏张朱文妻许氏董齐贤妻张氏俞干臣妻查氏张萃文妻周氏朱协臯妻马氏张晟妻陈氏祝维寕妻陈氏郭元标妻朱氏吴士熊妻许氏周士麟妻封氏冯培元妻张氏章汉卿妻张氏生员张毓林妻陈氏葛世焘妻孙氏生员朱锡畴妻王氏监生查安之妻周氏查千峯妻周氏张兆鹏妻陈氏查莪山妻徐氏汪兆麟妻王氏生员许勉熙妻潘氏胡子瞻妻查氏生员王机妻陈氏沈九臯妻宋氏生员管士炜妻夏氏施得仙妻朱氏周大岙妻董氏沈观明妻呉民监生陆僢妻杨氏朱尔嘉妻施氏生员许鹏妻查天沈景兹妻钱氏赵庆生妻祝氏祝聚源妻姚氏范来章妻何氏唐予宣妻史氏生员范鲍继妻张氏沈介锡妻朱氏陆介山妻蒋氏胡昌仁妻孙氏举人王懋磻妻祝氏生员葛思妻查氏吕翰飞妻戴氏原任宣平县教谕祝秉贞妻陈氏张汉侯妻许氏贾遇泰妻查氏生员朱济时妻李氏朱立礼妻沈氏查克健妻许氏金圣文妻盛氏马静山妻邹氏陆文逺妻王氏朱炳妻祝氏庄茂元妻严氏呉竒胜妻黄氏查嗣楷妻孙氏生员陆懐桂妻沈氏原任宣平县教谕祝秉贞妾张氏鄂徳恒妻朱氏选州判谢圣典妻徐氏祝永叔妻胡氏沈玉瓒妻黄氏胡永桔妻查氏沈祥云妻张氏俞锦光妻祝氏顾圣符妻孙氏许丕伦妻孙氏许瑛妻呉氏许璠妻李氏唐龙生妻朱氏周大年妻钱氏呉建仪妻朱氏李宪章妻薛氏水大楠妻许氏陈振妻朱氏邬方成妻汤氏傅祖纯妻虞氏呉东侯妻许氏朱大京妻查氏毛省庵妻唐氏查勤三妻朱氏姚庆安妻周氏王允公妻张氏汪圣基妻洪氏俞君玉妻陈氏孙干一妻范氏顾徳正妻查氏何理问妻宋氏许良辅妻沈氏封玉琏妻田氏董世谟妻陈氏王士仪妻江氏董光朝妻朱氏盛懋祥妻祝氏费子安妻萧氏贺升贤妻祝氏查嗣妻马氏王士杰妻许氏张允展妻王氏监生陈律永妻唐氏李道章妻呉氏监生朱朴妻金氏呉徳龄妻王氏姜武思妻陈氏许振妻沈氏丁傅龙妻陈氏髙书升妻孙氏万徳昭妻张氏孙巨臯妻陆氏梁阶陞妻沈氏丁彦相妻朱氏梁士逊妻孙氏陈子达妻朱氏鲍髙文妻沈氏生员朱云妻何氏呉子羽妻郭氏生员黄龙池妻陈氏陈克瓉妻朱氏梁学圣妻陈氏曹佐臣妻顾氏贡生许瑛妻陈氏沈文卿妻朱氏贾子嘉妻陈氏陈予三妻方氏沈念劬妻贾氏虞敬修妻马氏徐文伯妻张氏张于六妻庄氏祝峯妻孙氏陈令闻妻俞氏祝宗复妻沈氏祝崧继妻陈氏许遴妻沈氏许观妻沈氏蒋尊三妻许氏许永秀妻呉氏叶斗山妻沈氏倪廷鸾妻庄氏髙孔如妻邹氏朱立言妻许氏张思诠妻庄氏汪素为妻张氏生员查洙妾李氏陈鹤臯妻张氏周在华妻潘氏鲍立方妻董氏沈见心妻呉氏沈明瞻妻张氏蒋扶青妻沈氏孙体安妻胡氏许善章妻赵氏陈升文妻查氏陈有伦妻董氏江元标妻呉氏钱奕山妻徐氏徐茂生妻陆氏毛子尚妻沈氏张御天妻宋氏范圣麃妻沈氏唐书正妻周氏监生董敏公妻查氏徐洪范妻祝氏朱文荣妻姚氏俞煌妻董氏呉长人妻许氏俞瑞安妻呉氏沈建芳妻陈氏王见龙妻张氏顾三锡妻王氏呉士元妻陆氏范恒章妻俞氏戚志能妻冯氏周君实妻冯氏张佩璜妻许氏王宾来妻杨氏范瑞仪妻朱氏贡生沈绪延妻姚氏查衡妻葛氏监生羊泰妻祝氏钟正先妻杜氏董鳯宇妻陈氏柏天章妻俞氏朱宏祺妻赵氏朱楚旴妻张氏陈克铻妻呉氏钱介臣妻庄氏叶洪文妻董氏李时瞻妻朱氏黄仕丰妻冯氏许逊三妻顾氏陆之阊妻朱氏董岐山妻朱氏贾元霖妻查氏余惟正妻张氏陈廷表妻金氏举人卢鳯辉妻蒋氏蓝守愿妻蒋氏金殿诏妻朱氏戴大伦妻祁氏杨巨源妻张氏钱天星妻徐氏韩胜传妻殳氏宋尊三妻鲍氏朱载明妻徐氏沈啓明妻蒋氏监生陈空羣妻朱氏生员王珠妻徐氏张树声妻髙氏张嵩臯妻周氏张炳山妻陈氏赵秀钦妻钱氏监生朱协中妻汤氏封元宰妻陈氏汪北园妻董氏呉掌衡妻方氏黄静三妻羊氏周世徳妻陆氏羊冈妻陆氏生员王陈林妻张氏陆志宏妻黄氏陈克莼妻崔氏监生杨守恕妻陈氏张北野妻许氏薛愈千妻王氏冯陞山妻徐氏髙紫瞻妻杨氏孙茂公妻姚氏张参宇妻郎氏毛庚如妻王氏胡睿庵妻陈氏曹治中妻沈氏朱荩忠妻祝氏许升伯妻张氏陆子臯妻杨氏朱星罗妻沈氏生员查克寅妻胡氏赵圣章妻陈氏举人朱金魁妻吕氏朱敏忠妻董氏沈季常妻曹氏沈应表妻许氏詹君祥妻谈氏生员朱莲妻汤氏朱家骏妻葛氏莫子义妻丁氏生员奕滋妻孙氏沈源妻褚氏沈徳铨妻郑氏朱宸荣妻周氏禇翰如妻宻氏薛涌山妻李氏祝咸澄妻周氏钱韬庵妻张氏朱协贞妻谈氏沈介飞妻史氏顾玢妻俞氏监生王永锡妻陆氏陆子嘉妻邢氏张殿荣妻沈氏王熊飞妻张氏生员郭元凯妻张氏徐廷绪妻杨氏孙瑞隆妻黄氏陈楚揆妻朱氏陈世炳妻许氏禇诗朋妻朱氏陆裕容妻夏氏呉汉升妻俞氏萧世文妻包氏沈国胜妻尤氏董君瑞妻沈氏贡生许惟禄妾朱氏徐圣发妻卜氏监生张叔宾妻丁氏许天成妻张氏贺载扬妻于氏沈岷山妻郭氏朱廷杰妻鲍氏州同王守之妻沈氏殳徳云妻许氏管朝妻邹氏史建新妻崔氏髙见沧妻叶氏查奕正妻汤氏郭炜妻蒋氏李如冈妻董氏王兆麟妻章氏监生周珠妻吕氏倪午可妻管氏监生陈球妻查氏监生马潮妻髙氏王源妻许氏生员朱黄矢妻查氏周元瑞妻郭氏武生胡永清妻沈氏监生陈济生妻查氏张楫妻倪氏举人张为修妻许氏生员祝维沆妻朱氏生员陈梅妻祝氏生员俞元英妻林氏徐鹤声继妻陈氏世龙妻钮氏金茹刚妻居氏生员沈尔肩妻鲍氏曹文彰妻王氏张维书妻杨氏徐鹤声妻陈氏朱惇忠妻张氏生员张峻妻封氏钱琰妻夏氏诸锡九妻张氏监生葛藩妻顾氏监生金廷楷妻凌氏俞士英妻陈氏曹文元妻严氏邵玉衡妻钱氏生员周应期妻钱氏查昌礼妻张氏沈庭三妻李氏监生王春辉妻葛氏印世经妻沈氏朱恭安妻张氏王蔚秀妻陈氏胡显仁妻陈氏许国桢妻汤氏丁大忠妻王氏黄升髙妻陆氏钟啓邦妻黄氏张复安妻王氏孙调妻李氏祝顺天妻朱氏郭云瞻妻俞氏朱廷槐妻张氏陈鸣臯妻张氏金克昌妻顾氏程维坤妻丁氏唐承书妻张氏朱肇荣妻管氏查用良妻殳氏查端行妻金氏郑景韩妻张氏施彦升妻徐氏金虹枢妻查氏胡奕观妻张氏沈芳洲妻谢氏朱徳爔妻张氏徐兰臯妻陈氏潘勉妻虞氏周维新妻魏氏陈瑛妻张氏陈玿妻许氏张溶妻周氏蔡瑛妻陈氏张模妻陈氏沈熺妻贾氏董珖妻张氏陈克津妻朱氏张峻妻封氏沈次才妻潘氏张世竒妻朱氏沈书妻王氏俱以夫亡守节于乾隆年间先后　旌表】刘朝印妻俞氏【富阳人夫亡守节于乾隆二年　旌又同县刘朝宗妻姜氏陈令蕃妻钟氏屠文圣妻赵氏赵嘉祉妻陈氏何松龄妻华氏何鋆妻俞氏方允正妻陆氏赵洪义妻沈氏裘洪伦妻孙氏生员周国荣妻刘氏骆师縁妻孙氏生员李宪章妻髙氏骆荣祚妻陆氏何玉森妻华氏郑文顺妻华氏生员王迈妻叶氏孙元榜妻叶氏倪日宪妻张氏王子桂妻洪氏周文先妻孙氏许汝荣妻陆氏唐毓英妻孙氏李廷宰妻臧氏朱锡竒妻金氏李廷参妻童氏俞宗瑗妻许氏陈嘉美妻许氏党文宣妻陆氏孙奕孝妻陈氏周亮文妻曹氏许学顔妻蔡氏唐宗庆妻胡氏杨志麟妻邵氏俞公玠妻呉氏徐安贵妻方氏姚应亷妻陈氏髙日蕃妻杨氏髙承九妻周氏金璧垣妻陈氏生员周国铧妻陆氏唐宗华妻王氏徐家宏妻潘氏汪元茂妻倪氏孙万耀妻赵氏孙允文妻叶氏陆志竒妻金氏徐干源妻蒋氏生员徐拊锦妻孙氏屠秉彛妻陈氏生员郁昌达继妻张氏郑望祖妻孙氏陈文炳妻章氏陈于陞妻华氏蒋学让妻王氏何师铧妻包氏杨有诚妻陈氏周志能妻唐氏华际荣妻陆氏俞尔公妻华氏董涛妻裘氏赵元茂妻俞氏华正恒妻俞氏何锦抱妻张氏周昌时妻鲍氏贡生周发章妻徐氏生员周福焘妻许氏王学仪妻沈氏杨志韬妻董氏何玉兰妻薛氏训导髙鸣鹤妾穆氏朱轸妻叶氏叶本宏妻俞氏生员施之模妻章氏骆朝清妻江氏何广龄妻徐氏生员余鳯翥妻孙氏盛云信妻倪氏生员徐树铣未婚妻贞女董氏刘师旦妻张氏许灏妻裘氏叶时济妻张氏杨承鳯妻陈氏何广彬妻孙氏何天兰妻闻氏孙树勲妻华氏俱以夫亡守节于乾隆年间先后　旌表】李完妻杨氏【余杭人夫亡守节于乾隆二年　旌又同县潘钟祥妻许氏金之鼇妻俞氏魏元宾妻徐氏叶廷芝妾蔡氏陈胜公妻姚氏丁玉望妻徐氏宇秀甫妻蒋氏张仲宣妻呉氏郑啓儒妻干氏呉又卿妻方氏管胜正妻金氏丁锡璵妻徐氏钦圣则妻翁氏周典三妻章氏呉天佐妻杨氏贡生章心妻徐氏呉彦玉妻徐氏叶文焕妻管氏朱政逺妻皮氏孙干若妻劳氏林嵩年妻管氏生员严啓煌妻潘氏陈近郊妻戴氏生员沈廷勲妻杨氏方殿扬妻杨氏郏文达妻沈氏姚徳宣妻贾氏徐佩妻骆氏陈大斑妻呉氏史邦楹妻章氏金子厚妻钱氏生员俞宏涛妻单氏陈匡侯妻孙氏呉冲妻徐氏胡君佩妻俞氏邵流芳妻符氏许汉妻董氏程剡妻鲍氏生员维垣妻鲍氏陈洪年妻沈氏董廷铨妻张氏生员章徳炳妻陈氏俱以夫亡守节于乾隆年间先后　旌表】杨祐芳妻许氏【于潜人夫亡守节于乾隆二年旌又同县谢必琏妻周氏沈元璧妻董氏金履厚妻钱氏金题妻张氏吏目陈世英继妻王氏陈士骥妻顾氏童舜靖妻张氏顾元妻张氏尹名任妻何氏何公妻任氏起茂妻汤氏顾士魁妻潘氏成安县典史金文魁妻王氏赵晟妻骆氏章国忠妻徐氏阮鸣仁妻方氏周友纯妻何氏凌髙岐妻王氏阮六相妻王氏沈应臣妻黄氏俞梦龄妻张氏赵廷献妻钱氏潘楚珍妻方氏生员盛俊源妻冯氏何豹占妻盛氏阮士炳妻谢氏何养静妻氏生员张廷谟妻谢氏何廷煌妻钟氏傅士髙妻陈氏章荣修妻谢氏伍起贞妻沈氏汤起樽妻顾氏张士毅妻方氏生员方徳章妻董氏何克荣妻汤氏朱锦和妻章氏何渭占妻童氏章隆昌妻姚氏俱以夫亡守节于乾隆年间先后　旌表】生员汪士俊妻水氏【临安人夫亡守节于乾隆二年　旌又同县郑丹鳯妻汪氏生员许丰妻张氏俞泰妻童氏髙五云妻赵氏盛尚贵妻何氏夏文澜妻阮氏生员郑之典妻夏氏印公相妻王氏陈鳯翔妻童氏徐询妻阮氏生员童兆鼎妻章氏监生郑丹宸妻邹氏汪宏勲妻俞氏胡玺妻氏生员骆文彪妻邹氏赵予夀妻盛氏赵孟仪妻周氏盛令闻妻赵氏赵亨妻沈氏盛时达妻呉氏陈宏义妻张氏沈有志妻溢氏朱大才妻杨氏徐尔调妻胡氏周景锡妻钱氏印廷荣妻张氏俞啓嘉妻章氏郭万荣妻孟氏钟士锦妻胡氏俱以夫亡守节于乾隆年间先后　旌表】生员叶士随妻徐氏【新城人夫亡守节于乾隆二年　旌又同县缪时玘妻何氏生员潘琳妻陈氏髙时逢妻王氏潘四一妻项氏潘文之妻袁氏汪学易妻潘氏汪学诗妻马氏生员钟志翰妻沈氏童一翰妻魏氏监生徐钟协妻周氏凌鸣郿妻白氏凌九成妻张氏生员汪荣锡妻闵氏呉清妻唐氏杨廷元妻王氏章登枢妻王氏陈昌贤妻王氏唐之玫妻徐氏徐天相妻应氏呉士美妻卢氏徐尚衣妻卢氏卢锡瓒妻袁氏金潮妻黄氏俱夫亡守莭乾隆年间　旌表】生员潘深继妻程氏【昌化人夫亡守节于乾隆二年　旌又同县节妇胡学光妻张氏生员杨刚中妻姚氏徐士璧妻郑氏童俊妻姚氏吕英继妻章氏生员余镇妻王氏万士毅妻何氏生员徐嘉祚妻孙氏陈文炳妻许氏胡诰御妻许氏余人鹤继妻叶氏许家骏妻黄氏胡有常妻郑氏朱允镐妻方氏胡承徴妻郑氏徐骥妻胡氏王家迪妻潘氏童名选妻黄氏余彛进妻童氏又孝女倪荩姑事亲至老不嫁亲殁庐墓俱乾隆年间先后　旌表】
　　仙释晋杜子恭【钱塘人通灵有道术东土豪家及京邑责望并事之为弟子执在三之敬】齐昙超【姓张氏清河人居钱塘灵苑山常夜讲经有老人来聴诘其姓曰我龙也师曰吾此地无水汝能致之乎老人抚掌泉自涌出今玉泉也嘉定三年赐号灵悟大师】隋贞观【字圣达钱塘范氏世本显仕师出家谒天台智者为法兄弟众建南天竺寺请居焉时人语曰钱塘有贞观佛法当天下一半】唐道钦【昆山人入径山坐石牀有白衣老人前拜曰我龙也自师到此吾属皆不安将挈家归天目愿舎居为师卓锡之所又指大湫谓钦曰吾去湫当涨留一穴弗堙当时至卫师今此穴尚存谓之龙井代宗赐号圆一大师】五代槩齐物【一作济物字子虚杭州人师玉清观朱君绪受法箓神符后随入大涤山中依岩洞为室东西各置一隙采日月光华忠义王欲为赐度弟子对曰乐静巳乆不愿有也久之忽语左右曰吾将复往罗浮石楼间矣遂不知所之】行修【号法真泉州人生而长耳垂肩七嵗犹不言或问曰汝非哑乎忽应声曰不遇作家徒撞破烟楼耳后唐同光初至杭之法相院依石为室禅定其中因乏水卓锡岩际清泉迸出呉越王以生日饭僧永明寺僧延夀谓王曰长耳和尚乃定光佛应身也王趣驾参礼但云永明饶舌即跏跌而逝赐号宗慧大师】延夀【余杭人王氏子初说法雪窦后移灵隠又移居永明着宗镜録百巻　本朝雍正中加封妙圆正修智觉禅师】宋马湘【号自然盐官人世为小吏湘独好经史攻文学徧游方外尝至湖畔堕霅溪经日而出衣不沾湿指溪水能令逆流宋祥符间卒葬于其家东园明年东川奏梓潼县有道士马自然白日上升杭人发其冢止存竹杖】智圎【字无外自号潜夫生钱塘徐氏八嵗受具后奉先源清师天台三观之防问辨凡二年而清殁遂居孤山干兴元年二月十七日自作祭文挽词越二日示寂门人敛以陶器合而瘗之后山后十五年积雨山頽啓陶视之真身不坏爪髪俱长唇微开齿若珂雪諡号法慧】道潜【于潜人通内外典能文章尤善为诗居杭州智果院苏轼与之游号参寥子按五代时有僧道潜河中人武氏子钱忠懿王署慈化定慧之号周显徳初建慧日永明寺居之至宋寺改名净慈】道济【天台人李氏子初就灵落髪狂嗜酒肉人称济颠后依净慈火发寺燬济行化严陵以袈裟笼诸山山木尽拔浮江而出报寺众曰木在香积井中六丈夫勾之而出葢六甲神也濒湖居民食螺已防尾矣济乞放水中活而无尾】元明本【号中峯杭州人幼聪悟博涉书史为文援笔立就仁宗赐号广慧禅师】邓牧【字牧心钱塘人与谢翺善能通庄列诸书下笔追古体后居余杭洞霄宫之超然馆大徳中无病而逝所着有洞霄志游丁山志诗文集名伯牙琴众称文河先生】野鹤【钱塘人弃家为全真于呉山之紫阳庵一日召其妻王守素入山付书四句诗坐抱一膝而逝方外谓之鹤化妻守素亦得道见蒋骙尭山堂外纪】明慧日【天台人尝从柏子庭讲台衡之学住上下天竺洪武初召至京师以其学最髙有戒行甚尊异之一夕梦青莲花生方池中晨起说偈而寂】周思得【钱塘人少颍悟从张宇初读道书永乐中召至京师尝扈从北征屡着灵异年九十二卒赠通灵真人】祩宏【号莲池钱塘沈氏子先业儒后为僧居云栖坞建道塲定为十约僧徒奉为科律昼夜梵呗不彻本朝雍正中赐号浄妙真修禅师】赤脚仙【不知何许人常黙不食一食则兼十人犹未餍冬大雪呼居停主扫雪聚成小庐居其中须臾气拂拂腾上聚雪皆化与之言多中人】
　　土产铜【唐书地理志余杭有铜】盐【仁和海寕二县出】绫【唐书地理志杭州贡白编绫绯绫】罗【咸淳临安志杭之罗有花素二种染丝织者名熟丝罗尤贵】纱【元和志杭州贡白编纹纱】黄芽菜【咸淳临安志冬间取巨菜覆以草积久而去其腐叶黄白纎茔】茶【临安有天目茶余杭有径山茶产自钱塘龙山者尤为珍品】漆【昌化县出】于术【陶谷清异録潜山产善术以其盘结丑怪有兽形因号狮子术万厯府志白木产于潜者佳称于术】黄精【余杭于潜两县出】石膏【通典钱塘有石膏山敷用为最】姜【仁和县临平出】银杏【俗名佛指甲临安县出】春笋【一名圆笋钱塘余杭两县出又鞭笋夏月从土中掘得之杭四时不乏笋味特甲于诸蔬】莼【出西湖第三桥初生无叶名雉尾莼又名马蹄莼叶舒长名丝莼】藕【出西湖扁眼者著名】芡【一名鸡头产西湖者最胜】鲥鱼【出富阳县尝充贡又有篛鱼】纸【元和志杭州贡黄藤纸】铅粉【钱塘仁和两县出】锡箔【虎林杂记锡箔独杭产城内造者不下万家　按旧志据寰宇记载杭州出干地黄又据元和志载杭州贡黄连本非本产之良今并从删而附记于此】












　　钦定大清一统志巻二百十九
&lt;史部,地理类,总志之属,大清一统志,嘉兴府图&gt;
&lt;史部,地理类,总志之属,大清一统志,嘉兴府图&gt;
&lt;史部,地理类,总志之属,大清一统志,嘉兴府表&gt;
&lt;史部,地理类,总志之属,大清一统志,嘉兴府表&gt;
　　钦定四库全书
　　钦定大清一统志巻二百二十
　　嘉兴府【在浙江省治东北一百八十里东西距一百五十里南北距一百里东至江蘓松江府华亭县界六十里西至湖州府归安县界九十里南至杭州府海宁州界七十里北至江蘓蘓州府吴江县界三十里东南至江蘓松江府金山县界一百五里西南至杭州府仁和县界一百里东北至松江府娄县界六十里西北至湖州府乌程县界八十里自府治至　京师四千二十里】
　　分野天文斗牛分野星纪之次
　　建置沿革禹贡扬州之域春秋时为呉越之疆战国属楚秦为会稽郡由拳海盐二县汉因之后汉永建四年分属呉郡【朱长史呉郡图经续记汉顺帝永建四年分防稽为呉郡以淛江中流为界与呉兴丹阳号为三呉】三国属呉呉郡晋及宋齐以后因之隋为呉余杭二郡地唐属苏州五代梁属杭州晋天福五年呉越钱氏始奏置秀州【府志后唐同光二年钱镠置开元府治嘉兴兼领华亭海盐二县长兴二年府罢　按唐制非京尹不得称府镠不敢置府于杭州何由置府于嘉兴开元改府之名恐误】宋因之属两浙路政和七年赐名嘉禾郡庆元元年升为嘉兴府【以孝宗诞于此属浙西路】嘉定元年升为嘉兴军节度元至元十三年曰嘉兴路属浙江行省明洪武初曰嘉兴府属南直十四年改隶浙江布政司
　　本朝因之隶浙江省领县七
　　嘉兴县【附郭治府东南偏东西距五十三里南北距八十二里东至平湖县界五十里西至秀水县界三里南至杭州府海宁州界六十里北至嘉善县界二十二里东南至海盐县界五十四里西南至桐乡县界三十六里东北至嘉善县界三十里西北至秀水县界一里春秋呉檇李地为长水县秦置由拳县属防稽郡汉因之后汉属吴郡三国呉黄龙四年改曰禾兴赤乌五年又改曰嘉兴晋以后因之隋省入呉县唐武徳七年复置八年废贞观八年复置属蘓州五代初属杭州寻属秀州治宋为嘉兴府治元为嘉兴路治明仍为嘉兴府治　本朝因之】秀水县【附郭治府西北偏东西距三十八里南北距四十五里东至嘉兴县界三里西至桐乡县界三十五里南至嘉兴县界十五里北至江蘓蘓州府呉江县界三十里东南至嘉兴县界五里西南至桐乡县界三十里东北至嘉善县界四十五里西北至桐乡县界四十五里汉由拳县地三国呉以后为嘉兴县地明宣徳四年析置秀水县与嘉兴府附郭　本朝因之】嘉善县【在府东三十六里东西距三十六里南北距四十二里东至江蘓松江府娄县界十八里西至秀水县界十八里南至嘉兴县界十里北至江蘓蘓州府吴江县界三十二里东南至平湖县界三十六里西南至秀水县界三十六里东北至松江府青浦县界三十六里西北至呉江县界七十二里汉由拳县地三国吴以后为嘉兴县地明宣徳五年析置嘉善县属嘉兴府　本朝因之】海盐县【在府东南八十里东西距六十四里南北距八十四里东至海一里西至杭州府海宁州界六十三里南至海宁州界四十八里北至平湖县界三十六里东南至海二里西南至海宁州界五十里东北至平湖县治四十里西北至嘉兴县界四十里汉海盐县地晋始徙置海盐县治于此属吴郡宋齐以后因之陈永定二年分属海宁郡寻入于盐官县唐景云二年复置属蘓州先天元年废开元五年复置五代后唐初割属杭州晋天福五年呉越改属秀州宋属嘉兴府元元贞元年升为州属嘉兴路明洪武二年复为县属嘉兴府　本朝因之】石门县【在府西南八十里东西距四十五里南北距三十里东至桐乡县界三十里西至湖州府徳清县界二十五里南至杭州府海宁州界十里北至桐乡县界二十里东南至海宁州界十里西南至徳清县界二十五里东北至桐乡县界三十里西北至湖州府归安县界三十里春秋时越崇徳地汉由拳县地三国吴以后为嘉兴县地五代晋天福三年吴越折置崇徳县属秀州宋属嘉兴府元元贞元年升为州明洪武二年复为县属嘉兴府　本朝康熙元年改曰石门仍属嘉兴府】平湖县【在府东南五十四里东西距三十九里南北距五十六里东至江蘓松江府金山县界三十六里西至嘉兴县界三里南至海二十七里北至江蘓松江府娄县界二十九里东南至海四十里西南至海盐县治四十里东北至娄县治八十里西北至嘉善县界十五里汉置海盐县属防稽郡后汉顺帝时属吴郡寻以地防为湖故废晋以后为海盐县地明宣徳五年析置平湖县属嘉兴府　本朝因之】桐郷县【在府西南五十五里东西距四十三里南北距六十二里东至嘉兴县界十入里西至石门县界二十五里南至杭州府海寜州界三十里北至江蘓蘓州府呉江县界三十二里东南至海盐县界四十五里西南至石门县界二十七里东北至秀水县界三十八里西北至湖州府归安县界三十七里汉由拳县地三国呉以后为嘉兴县地五代晋以后为崇徳县地明宣德五年析置桐乡县属嘉兴府　本朝因之】
　　形势负海控江土为上腴【防浦河记】海滨广斥盐田相望【吴郡志】介二大府傍接三江擅湖海鱼盐之利号泽国秔稻之乡【旧志】大海环其东南震泽滙其西北【府志】
　　风俗土膏沃饶风俗淳秀文贤人物之盛前后相望【宋祝穆方舆胜览】罕习军旅尤慕文儒不忧冻馁颇勤农务【古圗经】饷给于国尺寸之土必耕衣被他郡机杼之声不絶【府志】
　　城池嘉兴府城【周九里有竒门四濠南引鸳鸯湖水西引漕渠防于北门外广二十丈创筑　本朝雍正乾隆中屡修】嘉善县城【周六里有竒门四水门五濠广六丈明嘉靖三十二年筑　本朝雍正乾隆中屡修】海盐县城【周九里有竒门四水门三东濒海西南北三面有濠广六丈九尺明洪武十七年筑　本朝康雍正中屡修】石门县城【周七里有竒门五水门五濠广五丈有竒明嘉靖三十四年筑　本朝康雍正乾隆中屡修】平湖县城【周九里有竒门五水门五濠广五丈明嘉靖中筑　本朝雍正乾隆中屡修】桐乡县城【周五里有竒门四水门四濠广六丈明嘉靖三十二年筑　本朝雍正乾隆中屡修】
　　学校嘉兴府学【在府治西北宋绍兴中建　本朝顺治康熙中屡修入学二十五名】嘉兴县学【在县治东明嘉靖十四年迁建　本朝顺治十三年修康熙年间屡修入学二十五名】秀水县学【在县治东明宣徳五年建　本朝顺治十四年修康熙年间屡修入学二十五名】嘉善县学【在县治西明宣徳五年建　本朝康年间三次修入学二十五名】海盐县学【在县治西南元元贞中改建　本朝康熙初重修入学二十五名】石门县学【在县治东元至正中改建　本朝顺治十二年重建雍正元年六年修入学二十名】平湖县学【在县治东明宣徳五年建　本朝雍正五年重建乾隆八年修入学二十五名】桐乡县学【在县治东北明宣徳五年建　本朝康熙六年重建十五年三十四年修入学二十名】宣公书院【在府治北元至正中建又鸳湖书院在府学东　本朝康熙五十五年建】魏塘书院【在嘉善县东南隅乾隆三年建】观成书院【在海盐县西闗外康熙五十八年建】传贻书院【在石门县治东北宋儒辅广读书之所名其堂曰传贻后人因立书院】当湖书院【在平湖县南门坊乾隆十五年建又各县多有义学】
　　戸口【原额人丁共五十六万七千九百五又滋生人丁共一百六十二万五千一百七十】田赋【田地山荡等共四万三千五百六十六顷二畆二分零额徴地丁银四十三万一千九百三十六两三钱七分零米五十九万五千一百九十石九斗五升七合零】
　　山川胥山【在嘉兴县东二十七里去嘉善县西南十三里本名张山相传呉使子胥伐越经此因名右有呉王磨剑石　按郦道元水经注云子胥死于呉呉人立祠江上名胥山今杭州吴山为胥山蘓州呉县亦有胥山并此而三矣】秦驻山【在海盐县南十八里滨海周二十里下有秦驻坞相传秦始皇东游登此一名秦望山又名秦迳山上有寨明嘉靖三十四年官军败倭于此】长墙山【在海盐县南三十五里西去澉浦镇三里横截海涛若堵墙然下有石岩临海名穿山洞其南有黄道山下有龙眠潭宋时番舶所聚有水军寨造船塲立烽燧于山顶明初沙涨潭塞嘉靖中于山设东西诸寨以防倭寇】泊橹山【在海盐县南三十五里顾野王舆地志始皇东游侯潮渡海泊橹于此】石屋山【在海盐县南四十一里澉浦西北五里上有石垒成屋旧黄巢时民避兵处】大旗山【在海盐县澉浦西八里相传刘裕胜孙恩于此】白塔山【在海盐县东南二十里海中上有白塔旧有港通鲁浦曰白塔潭海舟多泊于此】望虞山【在海盐县东南二十二里以隔海可望防稽上虞县而名】茶山【在海盐县东南海中明嘉靖三十七年俞大猷败倭于茶山洋即此为江南两浙官兵防哨之所又许山在县东大海中亦哨守要地】丰山【在海盐县西南十八里上有石屋三所相传秦始皇屯兵于此】石防山【在海盐县西南三十二里澉浦镇南三里屹立海中如张防然山之东有鹰窠顶山一名南阳山絶顶可望日出】葫芦山【在海盐县西南三十五里海中东北去澉浦镇四里潮汐消长此山如葫芦出没故名下有葫芦寨】青山【在海盐县西南三十五里东去澉浦镇三里其山磅礴苍翠若龟形一名山旧有烽堠及青山寨相近有金粟山一名六里山下临澉浦】紫云山【在海盐县西南三十六里旧志唐徳宗时有村女出耕山下有紫云覆之事闻诏入宫因名】茶磨山【在海盐县西南三十七里有港周回山下港外为城堑昔人避兵结寨于此】鳯凰山【在海盐县西南三十九里澉浦镇西南二里南临大海最为冲要有寨又西南二里为潭山与窦家山小山飏山泽山相近列峙澉浦镇西南】马鞍山【在海盐县西南四十五里西北去澉浦所五里明嘉靖中叅将卢镗败倭于此】金牛山【在海盐县西南五十里与金粟山相对】含山【在石门县西北三十六里亦名涵山上有寺寺前有塔县境之水绕其下为嘉湖两府分界处又有陈山在县西北二十五里昔有陈氏居此积土为之】雅山【在平湖县东南二十七里山多怪石俗呼惹山南泾塘绕其下】故邑山【在平湖县东南二十七里以故邑城而名西南去海盐县三十六里】观山【在平湖县东南二十八里一名官山南一里曰高宫山】龙尾山【在平湖县东南高宫山之西以形似名】苦竹山【在平湖县东南二十九里去乍浦镇二里有磐石当潮之冲水师战舰咸泊其旁上有天妃宫宫后海口闸元时番舶由此乘潮经圣堂闗至广陈镇】蒲山【在平湖县东南三十里有外里二山相近者为菜荠山濒海两山如门中有菜荠港海舟出入于此乍浦三闗此其一也】独山【在平湖县东北三十里独立不与诸山接上有防海烽堠旧置盐塲于此下有独山塘】汤山【在平湖县东北三十里上有烽堠与乍浦所相接】陈山【在平湖县东北四十里山半有白龙秋一名龙湫山深广顶平中多泉脉旧置烽堠于上】甑山【在桐乡县北七十里山形如甑烂溪绕其下】殳山【在桐乡县东南三十五里与嘉兴县接界昔有道士殳基隠此故名山有两峯其东峯亦名史山】走马岗【在石门县东北四十九里相传为呉越分疆处下有洗马池】海【在海盐平湖两县境西南接杭州府海宁州东接江蘓松江府界旧志海盐平湖俱东临大海延袤一百七十里旧去海盐城东二里今不及一里其南去海四十里海岸与寜波绍兴二府相对有东海口南海口西海口诸处皆为海道咽喉平湖东南至海三十里在县境者乍浦尤为冲要】运河【自湖州府徳清县界流经石门县西北穿濠北出受左右诸泾之水经石门塘入桐乡县界东流至二十里经皂林镇又东二十里至斗门又东二十里至嘉兴西水驿亦曰西漕河又东分三支南出者潴为鸳鸯湖东流者贯城东出而为市河其北流者为运河正道东北出杉青闸受穆溪水为北漕渠又东北流二十三里为王江泾接江蘓呉江县界　本朝康熙四十六年经抚臣王然奏请疏濬旁有土石塘石塘起杉青闸至王江泾二十七里土塘起西水驿西至语儿九十里唐建歴明屡修　本朝康熙十二年水溢塘圯加石培土雍正五年六年抚臣李卫增筑】滮湖【在嘉兴县东南二里一名马场湖又名东湖与秀水之鸳鸯湖相接其西岸有放鹤洲相传唐裴休放鹤处　按至元嘉禾志作陆宣公旧宅放鹤处】天星湖【在嘉兴县东北二里一名天心湖旧传秦始皇囚所掘】相家湖【在嘉兴县东北九里昔有相氏居此亦名相家荡其下流为东郭湖】东郭湖【在秀水县东北五里自相家荡来流二十五里东入嘉善县界有长堤横亘三十里俗谓之下塘至城西防华亭塘也】闻家湖【在秀水县东北三十三里周千顷为众水蓄聚之所合于运河】幽湖【在秀水县西四十里支流环错滙为深渊】鸳鸯湖【在秀水县南三里长水所滙也一名南湖宋闻人滋南湖草堂记云檇李东南皆陂湖而南湖尤大计百二十顷曹学佺名胜志湖中多鸳鸯或云东西两湖相接如鸳鸯然故名又县西南一里有范蠡湖中产五色螺】麟湖【在嘉善县西十三里有东西二湖东麟湖俗名六百畆荡西麟湖俗谓之千畆荡与秀水县相接界】鹤湖【在嘉善县西北三十里多莼菜旧尝产鹤故名又西北十里为汾湖亦名分湖以其半入江蘓吴江县界故名】贲湖【在海盐县西三十五里一名宋陂湖周四十里东接县西九里之天仙湖南通鸬鷀湖又西南十里有长湖诸湖皆互相灌注以达海】鸬鷀湖【在海盐县西南四十里周四十余里上有黄道神庙俗名黄道湖】永安湖【在海盐县澉浦镇西六里一名澉湖周十二里溉田甚广湖中之税均之于田置闸啓闭乆雨弥漫则东南泄入于海】上谷湖【在海盐县西南六十里周五里西受硖川之流东北防鸬鷀湖又东过横塘防招宝塘而入官塘河官塘在县西二里宋淳熙九年守臣赵善重濬】当湖【在平湖县东门外周四十余里一名鹦鹉湖俗呼东湖即后汉时海盐县防处宋史河渠志当湖之水自月河南浦口澉浦口以逹于海括异志湖南北十二里东西二里东南通故邑西南近海盐东则广陈北则华亭湖心有地一方立塔于上人呼之曰案山】魏塘【在嘉兴县东十二里自县西华亭塘分流东北出绕县治后又东流仍合华亭塘又县北二十四里为斜塘县境塘凢二十余处】伍子塘【在嘉兴县东二十七里北接魏塘东接汉塘长四十余里流经嘉善县城中西北入于分湖相传伍员驻兵时所凿又施洪港在县东二十六里东北接伍子塘有灌溉之利明嘉靖后开濬】长水塘【在嘉兴县南三里源出海寜州硖石诸山流经桐乡县东南又东北入嘉兴县界东接练浦塘又东北合秀水县鸳鸯湖东派及海盐塘诸水防为滮湖稍北而东折出防龙桥水分两派一为汉塘东入平湖县界一为华亭塘东北入嘉善县界】海盐塘【在嘉兴县南五里一名横塘源出海盐县西南澉浦诸山防为宋陂诸湖引流而北与秦溪诸水滙入嘉兴县境经县南五里又西北合长水入滮湖又招寳塘在海盐县西南二十五里长四十里自县南引诸水北过屿城入于横塘又乌坵塘在县西三里陶泾塘在县北一里】华亭塘【在嘉兴县南十二里今名上官塘上流自秀水县长水塘分流三十余里至此又东合白水大云诸塘水入江蘓华亭县界】练浦塘【在嘉兴县南二十五里西接长塘水东通横塘相传春秋时吴王练兵处其西北十里许有藳壤回环八里广万传为吴越战塲】章练塘【在嘉善县东北四十五里上承三白荡东流入江蘓青浦县界太平寰宇记吴主权造战舰于此张防以练水军后讹张为章旧志三白荡县西北五十里】汉塘【在平湖县西十二里自府城东流五十余里经此一名平湖塘亦名市西河又东注当湖又东北三十里入东泖又盐运河在海塘内长十二里新开河在盐运河东自新仓闸桥至旧街计十二里俱明嘉靖间修复　本朝康熙六十一年重濬又秦河在县东三十里康熙十七年里民秦九一倡议开凿计十里荒荡皆得栽禾故名秦河】秀水【在秀水县北即南湖之下流北入运河相传水浮五色见者庆亦称绣水邑名因此】双溪【在嘉兴县东六里以其近汉塘魏塘而名为舟舶必经之地又梅溪在县南四十里溪傍村落多种梅故名藕溪在县东三十里明时植藕花名人多游泳焉】穆溪【在秀水县东北四里上承海盐县上谷湖之水西南入运河水中多龙骨俗传龙蜕于此】钱家溪【在秀水县西北二十五里水従毛家港来分二道一东北流为沙村港经县西北二十五里之雁塘又东北入运河其东流者为主城河白虎港抵江蘓震泽县界入洋溪】秦溪【在海盐县西南三十六里秦驻山丰山诸水所滙也下流入横塘水一名盐塘河】语皃溪【在石门县东南一里一名语儿中泾又名沙渚塘下入运河春秋时为吴栖兵之地】车溪【在石门县东北三十六里流经桐乡县北自皂林堰口抵青镇南北二十里两旁皆腴田资以灌溉又东北流经秀水县北三十五里合于烂溪】烂溪【自石门县流经桐乡县北二十里合康泾永新溪诸水流经青镇又东经秀水县西北四十三里又北达莺脰湖入江蘓震泽县界】蓝田浦【在海盐县南三里浦口有蓝田寨因名宋咸平六年县令鲁宗道重开引海潮入运河以灌民田因名鲁公浦绍兴三年县令李直养重濬兼通盐运今淤】澉浦【在海盐县南三十六里县西南境之水由此入海水经注谷水由县出澉浦以通至巨海旧志唐开禧初置澉浦水军今湮塞】乍浦【在平湖县东南三十里与海盐县接界旧有官河滙诸水入海元至正间番舶皆萃于此今为海口重地】芦浦【在平湖县东北三十六里县北境之水悉滙于此】白洋河【在海盐县东沿海塘南自澉浦北抵乍浦长七十里明万歴五年巡抚徐拭重开溉田甚　本朝雍正五年又濬】东泖【在平湖县东北三十里与江蘓华亭接界名胜志长泖即谷泖在当湖东北为三泖之上流】王江泾【在秀水县北三十里濬渠之东相传以王江二姓居此而名亦名闻川宋闻人氏家焉】秋泾【在秀水县东北六里自嘉兴县界来流出菜花泾入北运河】清风泾【在嘉善县东二十四里旧名白牛塘相传宋陈舜愈跨白犊往来处又东达华亭之泖桥】梧桐泾【在桐乡县东即濮川所通处五代时鳯鸣其树县名因之】天荒荡【在秀水县东西接毛头菜花等荡有菱芡之利】祥符荡【在嘉善县西南二十里与秀水县接界产荷茭鵕防又许巷荡在县西北三十六里旁多良田资其灌溉】查家荡【在嘉善县东北三十里由分湖东出又北而东入章练塘】白龙潭【在秀水县西南五里运河所经相传有白龙穴此风涛时起居人因作三塔镇之亦名三塔湾】金鱼池【王象之舆地记胜在嘉兴县西北一里唐刺史丁延赞得金鲫于此故名今为放生池】清池【在石门县西二里其水清冽旱涝如一】含山泉【在石门县含山下滃然清絶】
　　古迹由拳故城【在嘉兴县南秦置三国呉志黄龙三年由拳野稻自生改为禾兴县赤乌五年立子和为太子又改禾兴为嘉兴水经注吴记谷水迳由巻故城下本秦时长水县也始皇恶其势王令囚徒十余万人掘污其土表以恶名故曰囚巻亦曰由拳也乐史太平寰宇记故由拳县在今嘉兴县南五里旧志自唐干寜三年镇将曹信改城嘉兴而故迹益湮五代晋天福四年钱元瓘拓秀州罗城周十二里元至正十六年张士诚复营筑未就明初始竟其役即今城也】海盐故城【在平湖县东南汉置汉书地理志海盐县故武原乡刘昭后汉郡国志注案今计偕薄县之故治顺帝时防而为湖今谓之当湖大旱湖竭城郭之处可识宋书晋隆安五年孙恩北出海盐高祖筑城于海盐故治贼来攻奋击破之　鲁应龙括异志县自陷为当湖又移治故邑城为故邑县后又移于海塘为海塘县后废旧志有故邑城在故邑山下一作顾邑地近东顾勾践攴庶所封子孙因以为氏呉氏顾氏其后也后汉永建二年移县治于此晋咸寜间又徙马嘷即今海寜县明宣徳五年巡抚胡概奏分海盐之武原齐景华亭大易四郷于当湖镇置县曰平湖言地与湖平也】檇李城【在秀水县西南七十里春秋定公十有四年于越败吴于檇李公羊传作醉李后汉地理志由拳县有柴辟故就李卿呉越战地杜预左传注檇李嘉兴县南醉李地也水经注浙江自御儿乡又东经柴辟南旧吴越战地备侯于此故谓之辟塞】射襄城【在秀水县东北三十里为吴御越之所今谓射城里又府境东有顾城西有新城南有于城北有主城皆吴越争战时所筑】呉御城【今海盐县治汉置海盐县在今平湖县界后防乃移治于此水经注谷水经盐官县水之右有马睾城故司盐都尉城吴王濞煮海为盐于此汉安帝时武原之地沦为当湖后乃移此李吉甫元和郡县志海盐县西北至蘓州二百七十里唐开元五年刺史张廷珪奏置旧唐书地理志县治呉御城寰宇记在秀州南九十里府志晋咸宁间自古邑徙于马嘷塘后置于吴御城或曰吴御即马皥也】何城【在石门县西三里又萱城在县东南三十里与海盐县界之管城桐乡县界之晏城皆春秋时吴所筑以御越者】屿城【在海盐县西北十八里晋将军袁山松筑以御孙恩又县南三十五里有望海城唐开元五年筑为瞭望之所】魏塘故镇【今嘉善县治宋置巡司元为魏塘务明洪武三年改税课局宣徳初改巡司四年巡抚胡概奏分嘉兴之迁善永安麟瑞思贤奉贤胥山六乡置县于魏塘镇移廵司于县东三里后裁】义和市【今石门县治寰宇记崇徳县在秀水西南八十里呉越置州之时析嘉兴县崇徳等九乡于义和市置县以乡为名通志　本朝康元年以县名同太宗年号改名石门以县有石门镇故也】鳯鸣市【今桐乡县治本嘉兴县地宋寜十年割属崇徳县明宣徳五年巡抚胡防以县地大民伙奏析募化千金保寜清风永新梧桐等六乡置县治于梧桐乡之鳯鸣市取乡为名】语儿乡【在石门县东南即古御儿也国语勾践之地北至于御皃越絶书女阳亭者勾践入臣于吴夫人从道产女此亭养女于就李乡勾践胜吴更名女阳更就李为语儿乡史记建元以来侯年表御儿侯辕终古元封元年以斩东越防北将军封汉书功臣表作御皃东越传作语儿孟康曰越中地今吴南亭是水经注浙江东经语儿乡万善厯曰吴黄武六年由巻西乡产儿便能语因诏为语儿乡非也韦昭曰越北鄙在嘉兴张守节史记正义在嘉兴县南七十里临官道马贵舆文献通考有御儿亭府志语儿市左县东南一里语溪边近漕渠左二百步按御皃之名见左传国语吴越春秋等书皆然逮西汉则易为语史汉又作蘌蓹字后人疑之因附会其説窃意汉人以其名言之非顺类曾子回车】
　　【之嫌故取其音之相近者易之耳】教义里【在海盐县西十八里晋时里人李祥与内史袁山松筑垒沪渎以御孙恩山松被杀祥冒白刃收尸塟之乡人因以名里】生贤里【在石门县西北二十七里洲钱市宋赵汝愚生此绍兴中县令范机题榜】烟楼【在秀水县滮湖洲中吴越钱元璙建嗣后相修葺中为岑楼楼前有台曰鼇矶明守龚勉所作后为放生池明董其昌题曰鱼乐国左有亭曰清晖右有亭曰来鳯亭后为凝碧阁四面临湖浮清碧晨烟暮杳霭空蒙渔唱菱歌与欵乃间为城南最胜之境　本朝乾隆十六年二十二年二十七年三十年四十五年四十九年皇上翠华六幸俱有】
　　【御制诗】月波楼【在府西城北上下瞰金鱼池宋元祐中知州令狐挺建】景龙楼【在嘉兴县东六里即东塔寺东庑钟楼宋孝宗防时登楼堕地左右失色孝宗屹然不动寺僧先夕梦金龙挂楼角翼日有此故名】披云楼【在府治东北子城上宋知州方滋建后改曰风月无边楼】春风楼【在石门县治东北宋建】防珠楼【在平湖县当湖中以当湖九水滙流登眺如九龙弄珠于溟渤间因名】凌虚阁【在府治西南面鸳鸯之胜】青琐阁【在桐乡县青镇梁太子萧统读书处】浩燕堂【在府治西北宋郡守张徳甫建旧名山堂李孟坚改今名取沈括诗语其诗曰太守浩燕觞九牢门前过客罗百艘诗刻石于堂之东米芾书】六鹤堂【在府治后宋郡守邓根立其后守徐藏又于堂北为雪窗外临荷池】三过堂【在秀水县西南本觉寺中宋苏轼三过文长老于此皆有诗后人因建堂名之】天籁阁【在秀水县项元汴号墨林有鐡琴因以名阁　本朝乾隆四十九年皇上六巡江浙有】
　　【御制天籁阁诗】竹野书堂【在嘉兴县东门外宋龙图阁学士叶时晚号竹野愚叟居此咸淳六年郡守文及翁建】喜堂【在海盐县治宋县令李直养祷有应因名】思鲁堂【在海盐县圃之西舆地纪胜以鲁宗道作宰于此故名】椿桂堂【在石门县城内五桂坊宋莫元忠兄弟五人奉亲力学俱登进士郡丞周必正题其堂】花月亭【在府治内宋张先建先尝作词有云破月来花弄影之句后人因以名亭】防景亭【在府城东二里宋知州潘师旦建以南坞及渔溆凢十一处防于此故名也】河内亭【在府城西东汉张武父为郡门下椽送太守妻还河内为盗所杀武祭哭于此因名】深樾亭【在海盐县治内旁依乔木下瞰清池宋李直养取韩愈诗宰县坐深樾为名】柴辟亭【在石门县东南越絶书语儿乡故越界名曰就李吴疆越界以为战地至于柴辟亭　按吴筑石门以拒越在今石门之南故越地也柴辟亭当属石门县】秦驻舘【在海盐县南图经古有秦驻馆去县西半里后圮长庆间县令李谔于县南立舘仍是名又秦溪馆在秦驻山下古津亭也】何凖故宅【在海盐县南三里乌夜村舆地纪胜晋何凖居此一夕羣乌啼噪凖适生女他日复啼乃穆帝立女为后之日】徐熙故宅【明统志在府治北熙仕晋为尚书因夜井光遂奏成帝舍宅为寺赐名灵光即今精严寺寺旧有祠祀熙】陆防祖宅【在府治西南明统志贽祖名齐望仕唐为秘书监大歴中因女诵法华经感天花坠遂舍宅为寺有碑刻尚存今废为宝花仓】顾况故宅【在海盐县西南横山禅寂寺侧唐刘长卿有过横山访顾山人诗即此】裴休故宅【在秀水县南四里休唐宰相后舍宅为真如寺】曹珪故宅【在府治西北明统志珪仕呉越守嘉兴后为蘓州刺史光啓中舍宅为罗汉院即今招提寺】王希吕故宅【在府治西南二里宋史本传希吕居官亷洁由绍兴归犹寓僧舍帝闻之赠钱造第】岳珂故宅【在府城内宋嘉定中珂守嘉兴后寓居郡城金坨坊着金陀粹编】陈与义宅【在桐乡县青镇广福院后芙蓉浦上与义自称简斋居士扁所居曰南轩元赵子昻榜其室曰简斋读书处】陈舜俞别业【在嘉善县清风泾白牛村　按嘉禾百咏考舜俞宅在嘉兴县东二里崇寜三年其孙舍基为漏泽寺】伯牙台【在海盐县东门外二十步台侧有闻琴村闻琴桥相传伯牙鼓琴于此台址犹存】宋濓读书台【在桐乡县濮院镇梅花泾上】昭明读书园【在桐乡县北二十五里青墩镇一名昭明馆梁太子师事沈约于此后舍馆为吴徳寺今之宻印寺也】鲁园【在平湖县治东宋鲁宗道梅园故址今游桥尚存】东西张氏园【在崇徳石门塘宋张子修尝监石门酒税因家焉与邑人张汝昌并有园林之胜戴敏诗有东园载酒西园醉之句即此】纪目坡【在石门县东北十二里旧有防碑云吴王夫差募兵教养于此曰纪目者立纲纪而有条目也坡高十寻周三百步今置堠亭于其上西北七里曰防屯泾亦吴屯兵处】嘉禾墩【在府城东北四里杉青闸后即吴时生嘉禾之地】读书堆【在府城东七里俗名顾节堆相传陈顾野王读书处宋唐询诗平林标大道曾即野王居即此】壕股塔【在府城南门外隍池中其水湾曲如股有塔七级高十余丈制极工巧屹然独立于烟波之中】忧欢石【在嘉善县福源宫前明永乐二年夏原吉治水时立石以测水石长七尺有竒横为七道道为一则最下一则为平水之衡乡人视水则之高下为忧欢因名】
　　关隘圣堂闗【在平湖县东南十五里元时市舶从乍浦海道入者此为要津又县北七里有乌桥闗今俱废】王店镇【在嘉兴县南四十里亦名梅里县境又有新丰钟帯新竹三镇俱为啇贾凑集之所】新城镇【在秀水县西二十七里唐防昌初尝垒土为城谓之新城旧有新城税课局明嘉靖中废】王江泾镇【在秀水县北三十里运河所经为往来要冲有巡司　本朝雍正十三年裁移府同知驻此】濮院镇【在秀水县西南三十六里其南接桐乡县界旧为濮氏所居故名】斜塘镇【在嘉善县北二十里西北诸水皆滙流于此一名西塘今有县丞驻劄】枫泾镇【在嘉善县东北十八里旧名白牛村市元改为镇置巡司并设白牛务明洪武初罢巡司改务为税课局万歴中废今有管粮主簿驻劄】陶庄镇【在嘉善县西北三十六里西南去府城五十四里本名柳溪宋绍兴中因陶氏居此易今名元置巡司并置陶庄务明洪武初罢司改务为税课局正统十二年改置于斜塘仍因旧名万歴初废】澉浦镇【在海盐县东南十八里宋置镇在县南三十六里明初置巡司后改建澉浦守御千戸所筑城周八里有竒移司于秦驻山仍曰澉浦镇巡司　本朝顺治十七年裁所后廵司亦裁】海口镇【在海盐县东北十八里唐时于县东一里置宁海镇元置海沙廵司明初在县东门外洪武十九年移于沙腰村仍曰海口巡司今裁有把总防汛】石门镇【在石门县北二十里春秋时垒石为门为吴越二国之限或谓之石夷门唐上元二年刘展作乱遣其将张景超攻杭州败李藏用将李疆于石夷门宋绍兴中车驾往还即驿基建行幄殿又置酒课务元置巡司明初裁分镇之半属桐乡县今曰玉溪镇由石门而北三十里逹湖州之乌镇北出吴江之径道也】乍浦镇【在平湖县东南三十里旧在县西南二十七里吴越设镇遏使南宋置水军设统制领之元置市舶司明洪武十四年自故邑城徙巡司于此改今名十九年移于东北改建千户所筑城周九里有竒外有池东援金山西卫海盐又筑捍海石塘聨络拥卫三十六年増置水寨为海道三闗之一隆庆三年革海口澉浦二闗止留乍浦一闗辖白塔港西海口许山羊山四哨　本朝顺治十七年所废仍设巡司及守备雍正二年增设水师营游击驻防七年又移杭州副都统及满兵驻此九年改游击设将为海口重镇】白沙湾镇巡司【在平湖县东二十七里距乍浦二十里自独山稍折而东海势一曲为泊防旧地明洪武十九年自广陈墅移置巡司于此并筑城周一里有竒今仍设巡司】广陈镇【在平湖县东北二十七里元曰广陈镇明初置巡司于此后移白沙湾】皂林镇【在桐乡县北八里本在崇徳市南有寨宋建炎中徙此元燬明初常遇春破张士诚兵于皂林旧设皂林巡司及皂林驿后移驿于石门县今俱裁】青墩镇巡司【在桐乡县北二十里唐置镇遏使于此今有巡司与湖州之乌镇止隔一水】炉镇【在桐乡县西北十里居民以冶】
　　【铸为业为县北通衢又陈庄镇在炉镇西北去县十五里民居以竹器为业】南长营【在桐郷县东南二十五里其旁有千人坡范蠡坞即越之北境时盖屯营于此以备呉】梁庄寨【在平湖县东四十里明正统五年巡按御史李魁以其地为倭船最冲奏建大寨筑城周四里有竒设兵戍守】西水驿【在府城西门外明初置今有驿丞】皂林驿【在石门县南门外旧属桐乡县明嘉靖中徙此本朝乾隆二十一年裁】盐塲【在海盐县海滨曰鲍郎曰海沙在平湖曰芦曰横浦俱设团灶有盐大使】鲍郎市【在海盐县西南二十里晋隆安中孙恩作乱县令鲍陋遣其子嗣之御之追贼被杀于此其地旧有鲍浦宋元时置盐课司于此】
　　津梁瑞虹桥【在府治前】天马桥【在府城东十里宋政吕鸣植宅宋史淳熙初秀州吕氏家氷瓦有文楼观车马人物芙蓉牡丹萱草藤萝之属经日不释即此】五柳桥【在嘉兴县治西又名庆丰桥】宣公桥【在嘉兴县东一里相传唐陆贽建跨月桥上】檇李桥【在嘉兴县东五十里入平湖界】百步桥【在嘉兴县东北三里杉青堰之北】跨塘桥【在秀水县南跨鸳鸯湖之上望之如画】五龙桥【在秀水县北南二里又西丽桥在县西一里北丽桥在县北一里皆运河所经】熙宁桥【在嘉善县治西】还珠桥【在海盐县东门外旧名闻琴桥】万嵗桥【在石门县东南俗呼南桥唐尉迟敬徳建又有永安桥在县东北俱跨运河】汉异桥【在平湖县西南十七里有冯异将军庙距桥里许为大村多冯姓】梯云桥【在平湖县治西】万春桥【在桐乡县西北宋建】茅家渡【在桐乡县皂林东四里宋置官渡】
　　隄堰海塘【在海盐县东半里平湖县东南三十四里东与江苏松江府金山县西与杭州府海宁州接界长百五十余里唐时剏筑曰捍海塘元至正间县尹顾泳重修改名太平塘明初易土以石成化八年副使杨瑄改旧塘为陂陀形凡二千三百丈宏治中县令王玺修石皆纵横相制后遵其法呼为様塘嘉靖中佥事黄光升増筑其法益备万歴五年及十六年皆再筑　本朝屡加修葺乾隆四十五年四十九年圣驾南巡改建石塘益昭完固】孟宗堰【在嘉兴县东南明嘉靖三十三年官军败倭冠于此又马塘堰在县南七里王存九域志秦始皇东廵至此改长水郷为由拳遏水为堰斩马祭之而去今称马塘泾】杉青堰【在秀水县东北五里运河所经一名杉青闸寰宇记朱买臣妻改嫁杉青闸吏后羞死今城北四里有死亭湾即买臣妻自溺处宋史孝宗纪建炎元年生于秀州杉青闸之官舎通志旧有杉青闸巡检今裁】石门堰【在石门县北十八里有渡】五车口堰【在桐乡县北运河塘右相近有永新堰按旧志海平两县古堰百有余处后亦渐废兹不俱载】
　　陵墓周徐偃王墓【明统志在府城西北复礼乡今林木茂盛者即其处　按韩愈偃王庙碑记云偃王走彭城武源山下死民凿石为室以祀偃王则墓当在彭城又称或曰王之逃不之彭城而之越城之隅弃玉几砚防稽水中今龙游有祠象山有庙而墓在嘉兴未知何防】汉严忌墓【在秀水县西北新城镇子助墓在天宁寺东北俗名后严墩盖以忌为前墩故以助为后严云】朱买臣墓【在嘉兴县东三里东塔寺后其妻墓在县北十八里一名羞墓　按隋唐嘉话洛阳平乡路北市东南得石铭汉丞相长史朱买臣墓又鳯阳府虹县归徳府夏邑俱有买臣墓买臣为防稽太守由拳其属县也则墓在嘉兴为是按梁元帝时有両朱买臣一武昌太守一宣猛将军或别有属耳存之偹攷】三国呉皇象墓【在平湖县东南三十里象江都人善书】晋干莹墓【在海盐县西南四十里　按志怪录吴散常侍干宝父莹死以婢殉塟经十年而母丧开墓其婢伏棺上不死舁还家经日而苏宝尝着无鬼论至是搜神记】宋顔复墓【在桐乡县陋巷村】唐陆贽墓【在嘉兴县东三十六里新豊镇前有桥名陆坟桥　按贽传顺宗时召选诏未至卒今忠州有贽墓】周都官墓【明统志在府城北与月波楼相封其墓居水中旱不加高潦不加没至今犹在此　按都官疑唐宋时人佚其名】五代呉越屠瓌智墓【在海盐县南三十六里徳政乡瓌智海盐人吴越时守湖州死徐琯许再思之乱以衣冠塟于此】钱元弼墓【在石门县西北二十五里洲钱村武肃王子也文穆王初置秀州以元弼为刺史】娄机墓【在嘉兴县南五十里】宋辅广墓【在石门县西　北二十里】陆徳舆墓【在石门县西北六里】常防墓【在海盐县常坟桥】元张伯淳墓【在石门县西北七十里】呉镇墓【在秀水县治东梅花庵】程本立墓【在桐郷县梧桐乡】明吕原墓【在秀水县南二十二里】项忠墓【在秀水县西南十五里】张宁墓【在海盐县西闗外顺寕桥西】屠勲墓【在平湖县南鄂阳山】潘蕃墓【在石门县北石门镇有祠】郑晓墓【在海盐县屿城南勾塍山】陆光祖墓【在平湖县北十里】霍宗道墓【在桐郷县皂林秀溪桥东明嘉靖中宗道以禆将拒倭战没于此】魏大中墓【在嘉善县胥五都子学洢学濓祔】徐从治墓【在海盐县东南大蒲山】徐世淳墓【在嘉兴县感化都】吴麟徴墓【在海盐县西南鸡笼山】
　　祠庙徐偃王庙【在府城西北二十里至元志偃王逃之防稽王之宗族有散在邑者为立庙】伍子胥庙【在嘉兴县东胥山上又有尚胥庙在海盐县西北十八里祀子胥及其兄尚】三贤祠【在秀水县西南半里元大徳间建祀汉朱买臣唐陆贽宋陈舜俞】许侍郎庙【在府城内祀晋黄门侍郎许安仁】范公祠【在秀水县西南金明寺后范蠡尝居嘉兴今称陶朱公里祠南临范蠡湖】陈司徒祠【在嘉兴县西南五里唐咸通中建祀隋司徒陈杲仁唐封忠烈公】陆宣公祠【在嘉兴县治北祀唐陆贽宋吕祖谦有记又府城东鸳湖上有宣公书院亦祀贽明刘基有记又有祠在嘉善县东北十二里】曹使君祠【明统志在府治西北祀吴越曹信及其子珪信当钱氏时守嘉兴慈惠及人珪为嘉兴都将淮人围城珪与族人师鲁拒之后以功授蘓州刺史】鲁公祠【在海盐县南思鲁桥之左祀宋令鲁宗道】岳忠武庙【在海盐县澉浦所公左明嘉靖中以倭乱建】蘓公祠【在秀水县西本觉寺祀宋蘓轼明万歴八年建】赵龙图祠【在秀水县南真如寺宋建炎初赵叔近以龙图待制知秀州王渊以私憾害之殡寺中后为立祠】忠勲祠【在石门县治东祀宋赵汝愚】程都御史祠【在桐郷县北门内祀明佥都御史程本立也】杨副使祠【在海盐县白洋河上祀明杨瑄旁有三公祠祀佥事陈诏郡丞黄清县令饶廷锡俱筑海塘有功者】喻杨二公祠【在嘉善县北斜塘镇祀明治水议喻良知府杨继宗】丁清惠祠【在嘉善县治东祀明丁賔】忠孝祠【在嘉善县治东祀明魏大中及子学洢】忠烈祠【在海盐县西门外祀明徐从治】徐太仆祠【在府治东祀明徐世淳】旌忠祠【在海盐治东祀明呉麟徴】陆公祠【在府学东祀　本朝御史陆龙其】庄烈女祠【在平湖县西乡】
　　寺观觉海寺【在府治西南一里旧名报忠寺宋建　本朝雍正十一年重建】
　　【赐今额】楞严寺【在府治西北二里宋建明万歴中重建赐藏经五千巻　本朝康熙四十四年赐藏海慈波寺】兴圣寺【在府城内东北本嘉兴县丞防宋孝宗诞育于此嘉定间赐额兴圣院理宗御书流虹圣地兴圣之寺八字碑刻尚存】东额寺【在嘉兴寺东三里相传汉朱买臣故宅梁天监中建寺】精严寺【在秀水县治东之晋徐宅因井夜光遂请舍室为寺赐名灵光后名灵龟宋祥符中改今额】本觉寺【在秀水县西古檇李亭地旧名报本禅院宋宣和中改为玉清万夀宫建炎初复　本朝乾隆二十七年】
　　【圣驾南巡赐改今额】真如寺【在秀水县南四里唐建内有雪峯僧住庵及宋司马光所作真如院法堂记石刻】香严寺【在秀水县北五里旧名懒石庵　本朝康熙四十四年】
　　【赐今额】天宁万寿寺【在秀水县东北一里旧为施水庵唐宋以来更名不一明洪武二十四年定今名　按寺本汉严助宅内有严将军井】茶禅寺【在秀水县西南四里宋时名景徳寺寺有三塔亦名三塔寺　本朝乾隆二十七年】
　　【圣驾南巡赐改今额有】
　　【御制诗并　　　　　御书标示三乗四字扁】保安寺【在秀水县西北五十里旧为通圣兰若东晋时建梁时赐额保安唐陆贽有记】慈云寺【在嘉善县治西北唐建名保安宋改今额】资圣寺【在海盐县西本光兴寺晋右将军戴威之宅舍为寺见吴郡陆崧塔记宋天禧二年改今额】金粟寺【在海盐县西南金粟山下吴赤乌中因康僧建明宋濓有记寺有藏经其页内衬纸甚佳书画家皆珍之　本朝康熙五年修雍正五年】
　　【赐聨对】法喜寺【在海盐县西南三十里旧名通元寺吴大帝孙权吴夫人舍宅置宋祥符元年改今额中有准僧塔】鹿苑寺【在海盐县西北三十五里舆地纪胜鲁宗道初宰是邑梦胡僧来迎参政及瞻罗汉像与所梦符合后果参大政】崇福寺【在石门县西本名常乐寺梁天监二年建宋天禧三年改今额又县正东广福寺县西祗园寺俱梁天监中】栖心寺【在平湖县当湖明建名化成庵本朝康熙四十一年】
　　【赐今额】惠云寺【在桐乡县治西北后周广顺初建本名鳯鸣院宋治平中改今名有双塔及龙
　　眼池】崇道宫【在府治西南二里吴越武肃王建俗称南宫】















　　钦定大清一统志巻二百二十
&lt;史部,地理类,总志之属,大清一统志&gt;
　　钦定四库全书
　　钦定大清一统志卷二百二十一
　　嘉兴府
　　名宦三国吴歩隲【淮隂人除海盐令性寛雅博研道艺训齐风俗】南北朝宋沈演之【武康人元嘉中为嘉兴令有能名】梁刘霁【平原人天监中出为海盐令以和理著称】陈徐份【郯人为海盐令甚有治绩】唐朱自勉【广徳中为嘉禾屯田都知嘉禾大田二十七屯自勉画为封疆濬其畆浍朝廵夕课自是屯无下嵗民始殷富大厯间为长兴令士民颂之如嘉禾】李谔【长庆中为海盐令开古泾三百以御旱涝又创长丰闸二节宣水利】宋鲁宗道【谯人真宗时调海盐令县东南旧有港导海水至邑下嵗乆堙塞宗道发乡丁疏治之人号鲁公浦】刘师道【东明人景徳初改知秀州敏于吏事吏民畏爱】李余庆【涟江人景徳中通判秀州境多盐盗余庆作华亭海盐监俾业盐者嵗入常缗以杜私贩又为石隄自平望至吴江捍除水患】葛宫【江隂人真宗时徙知秀州秀介江湖间吏为闗泾渎上以征往来间有婚嫁趋期者多不免宫命悉毁之】柳植【真州人知秀州植畏慎寡言笑所至官舍蔬果不輙采家无长物时称其亷】高觌【宿州蕲人为嘉兴主簿谦已爱民有循吏风】厐借【武城人仁宗时知秀州晓律令长于吏事持法深峭治民有恵爱】李惟几【河内人嘉祐中知海盐嵗洊饥上书漕使请官钱贷民籴种濬沟洫树木闸置乡底堰三十余所水旱有备民嵗稔】何执中【龙泉人元祐中知海盐县为政识后先邑人纪其十异】洪皓【鄱阳人宣和中为秀州司録大水皓白郡守以拯荒自任发廪捐直以粜民坌集皓恐其纷竞乃别以青白帜其手识之令严而恵徧浙东纲米过城下皓复白守邀留之守不可皓曰愿以一身易十万命人感之切骨号洪佛子】赵叔近【宋宗室建炎元年守秀州杭卒陈通反诏辛道宗将西兵讨之兵溃为乱抵城下叔近乗城谕以祸福通敛兵去】杨存中【崞县人为閤门祗候建炎二年讨贼徐明于嘉兴先登主帅将屠城存中力谏止之戮其渠魁郡赖以定】朱良【呉人为海盐尉金兵入境良被甲执戈集所部百余人奋击众为披靡力不敌死事闻官其子思孜等】姚宪【郯人知秀州土豪舍匿亡命为奸盗州县莫敢诘宪擒之并支党悉置于法焚其巢穴州里遂安浙西大饥宪请输粟万斛以赈朝廷赐书奬之】程俱【开化人建炎初知秀州金兵渡江遣掠秀州俱厉兵守御时朝议主和遂乞病归】赵士医【叔近族子为秀州兵马都监建炎四年乌珠入州士医乗城拒战城陷死之赠武翼大夫】黄灏【都昌人建炎中知秀州兼提举浙西常平州大饥莩殣相望朝防停夏税灏更请停秋苖不俟报行之言者罪其専削两秩而从其请】孙大雅【乾道二年知秀州奏请于诸港浦分作牐堰或斗门及涨泾堰两创筑月河置一牐其两柱金口基址并以石为之启闭以时民赖其利】邱崈【江阴军人乾道间知秀州时华亭捍海堰废且百年咸潮嵗大入坏并海田蘓湖皆被其害崈至海口访遗址已沦没乃奏创筑三月堰成三州泻卤复为良田】李直养【州人绍熈间为海盐令兴修水利增置乡底堰八十余所又自蓝田庙开浦一十八里至鲍郎塲以便盐运】黄干【闽县人寜宗时调石门酒库前此库官律身不严吏恣为奸积负上司钱以万计干既至纎悉必躬嵗入霈然在官申酒库利见于请劄】皮龙荣【醴陵人淳祐时知嘉兴府徳政着闻】陈仲防【高安人嘉泰中海盐县丞隣邑有疑狱十年郡命仲防按之一问立决】赵景纬【于潜人咸淳中知嘉兴府首以防根本正风俗为先务】高仁【无棣人为嘉兴路治中泰定时列郡方祠奉帝师仁谕浮屠氏之借于白云中者俾任其役官无一粟之耗民无半饷之劳而祠事以储部使者以最闻】陈春【至正中嘉兴路推官时私盐狱兴系千余人不决春一讯释被诬者数百人其时乆旱至是雨号陈公雨】禇不华【石楼人泰定时为嘉兴路治中政事精明奸猾屏息傍郡滞者多赴诉之】明吕文燧【永康人洪武初知嘉兴府松江民作乱袭嘉兴文燧栅内署率壮士拒守而请援于李文忠移兵擒之诸将因欲屠城文燧争曰据城者贼也民何罪释不问】毕辉【洪武中知崇徳县与县丞齐博同心执法不容奸慝太祖遣行人赍勅奬劳赐以醴酒】戴哻【浮梁人永乐中由乡举官嘉兴教授有学行富人数辈遣其奴子入学哻不可赂上官强之执愈坚见忤坐他事去职】田玉【内江人正统中为桐乡知县时闽浙盗起军需繁急玉经画有方民以不扰丁父忧服阕民乞还任诏从之】蔡楫【沛县人为嘉兴知县初至官出滞囚二百余人劝率富民纳逋粮四十八万有奇置善恶两牌民皆感愧趋善】黄懋【元氏人正统中为嘉兴府筑捍海堤建济众仓缮完澉浦乍浦二城好贤乐善有古循良风】郁纶【徳州人景秦六年任崇徳自学校坛壝至河渠街巷之类悉规画缮理大盗章正等为患设方畧擒之民赖以安】李翥【东光人成化中知平湖县时周家泾并独山海塘冲圯盐水坏民田翥以赎锾计工修筑民不费而水患永息】萧世贤【桐城人知嘉兴府嵗革羡金千余减织造样绢三百匹立三馆以造士治行第一擢去】王玺【庐陵人宏治中知海塩县筑塘捍海砥方石纵横相制法最善后称为様塘】洪范【金谿人宏治末知嘉兴县防编赋役呼里胥集庭中焚香约誓每区用里老二人妄举者无贷庭中肃然各以实举尽日而毕太守叹曰贤哉令乎终范之治吏畏民徳县以无事其廉靖寡欲有类嘉兴守杨继宗时为语曰洪令杨守承前启后】伍文定【松滋人正徳中为嘉兴同知时江西姚源贼王浩八等流劫浙江开化都御史俞谏檄文定率兵进讨军华埠贼突至文定击败之追破其巢谏上文定忠勇状诏所司奬劳】洪异【龙溪人正徳中知崇徳县开天长河以灌田邑之千乗郷芜地尽成沃壤】何源【广昌人嘉靖中知嘉兴县雪郭十年狱邑称神明杜造册诡寄止盐课増额官舍萧然】顾廷对【泰州人嘉靖中为平湖知县创均徭法以便民厐尚鹏按浙颁其制行之各郡】蔡逢时【寜国人万歴中知海盐县行均甲法以三百二十畆受一役而戸勿论于是富者无诡匿贫者无偏累役法称平又革坊厢丁田役立门摊雇夫法至今便之】黄希宪【金谿人万厯间知嘉兴府以青白自矢置天鉴簿登记赎锾毫不自私听讼必情理相参勤于课士小民水旱歩祷輙应】郑振先【武进人万厯间知嘉兴县驭下严胥徒市魁惴惴守功令经理赋法酌北运之宜条上四欵皆曲中时民困以蘓防大祲驾小舫至村落问民疾苦发滞谷万斛民得更生】
　　本朝史载【兰阳人顺治中知嘉兴府刚直不畏强御属吏餽送一无所受吏民畏爱】尹从王【山东人顺治中为嘉兴推官清严疾恶豪右避迹立漕粮交兑法军民不相见至今遵行之】郑钰【大兴人任嘉兴守备顺治十七年防勦石门贼力战阵亡事闻】
　　【赐恤廕】李见龙【蒙隂人康熙初知秀水县布衣蔬食刻苦自励赋役驿递皆有条理不以累民】莫大勲【宜兴人康熙初知嘉兴县立官解白粮法至今便之在任七载清介之守始终不易】
　　人物汉张武【由拳人父业郡门下掾送太守妻子还乡里至河内亭遇盗战死亡失尸骸武年幼不及识父后之太学受业每节持父遗剑至亡处祭醢而还太守第五伦嘉其行举孝廉遭母】
　　【丧过毁伤父魂灵不返因哀恸絶命】严忌【本姓庄避明帝讳改严由拳人与司马相如俱好词赋受知梁孝王子助举贤良对防百余人武帝善助对独擢为中大夫】晋韩绩【字兴斋嘉兴人少好文学以潜退为操布衣蔬食不交当世东土并宗敬焉咸康末防稽内史孔愉荐之召拜博士称老病不起】唐邱为【嘉兴人事继母孝尝有灵芝生堂下官至太子右庶子及致仕年八十余而母无恙诏给俸禄之半善为诗与王维刘长卿友善】陆防【字敬舆嘉兴人十八】
　　【第进士中博学宏辞又以书判拔萃补渭南尉徳宗素闻其名召为翰林学士从狩奉天机务填总书诏曰数百防初若不经思逮成皆周尽事情旁吏承写不给而贽沛然有余帝倚之常居中叅决可否时号内相尝为帝言今盗遍天下宜痛自咎悔以感人心故所下制书虽武人悍卒无不流涕劝帝推诚纳谏及发琼林大盈二库以赐贫民以劳迁谏议大夫仍为学士为权幸阻抑乆不得相贞元二年以中书侍郎同中书门下平章事裴延龄以奸佞得君贽苦谏帝不怿罢为太子宾客竟受延龄谮贬忠州别驾顺宗立召还诏未至卒赠兵部尚书諡曰宣贽小心精洁未尝有过遇事有可否必言之或规其太过贽曰我上不负天子下不负所学遑他惜乎所上论谏数十百篇讥陈时病皆本仁义可为后世法族孙扆光启进士为中书舍人工词敏速同僚皆逊不及官至同中书门下平章事朱全忠杀之白马驿】徐岱【字处仁嘉兴人于学无所不通大歴中刘晏表为校书郎观察使李栖筠钦其贤署所居为复礼郷贞元初为太子诸王侍读迁给事中史馆修撰性笃慎不谈人短宗族孤懦者皆为婚嫁卒年五十赠礼部尚书】顾况【字逋翁海盐人长于歌诗尝为韩滉节度判官徳宗时征为著作郎后结庐茅山上自号华阳真逸子非熊亦有名】谢炎【字化南嘉兴人慕韩柳为文与卢祯齐名时谓之卢谢端拱初举进士知华容公安二县卒着有文集二十巻】宋娄机【字彦发嘉兴人乾道进士寜宗时为秘书郎皇太子就傅以机兼资善堂小学教授日陈正言正道随事开明多所禆益擢御史苏师旦怙势妄作独惮机韩胄议开边机极口阻之遂以言去后召为吏部侍郎进叅知政事时疮痍方深敝蠧纷然机禆賛甚多以资政殿学士致仕机抚其弟模栋卒为善士居乡以诚接物称奬人才不遗寸长深于书学尺牍人多藏弆】辅广【字汉卿父逵本赵州人乾道间官统制居崇徳广初从吕祖谦游祖谦殁师事朱子与黄干并称时伪学禁兴蔡元定贬死广独侍朱子不去入京师居太学之南集同志讲学不辍坚忍笃信终始不渝尝主崇徳学事以躬行倡率其徒学者称传贻先生所着有论孟答问六经集解通鉴集义四书纂疏日新録诸书】常楙【字长孺其先蜀人曽祖少师同居海盐遂世为海盐人举淳祐进士自常熟尉调临安判所至以公亷称知广徳不候请出社仓粟施赈拜监察御史知无不言寻为两浙转运使捐已赀修筑海盐新塘三千六百二十五丈名曰海晏塘邑人徳之知平江奏蠲苗税五十余万复以郡守例缗为民食军饷助改浙东安抚使值水灾捐楮请籴民食不至乏絶召为刑部侍郎除吏部侍郎叅知政事卒】陆徳舆【字载之崇徳人由童子科登第有文名官至吏部尚书弟文舆通经史官按察司判官宋亡隐居不仕】赵孟坚【字子固海盐人系出安定郡王登寳庆进士歴官集英殿修撰知严州嵗饥赈五万余戸景定初迁翰林学士承防孟坚修雅博识善笔扎工诗文宋亡不仕】陈垲【字子爽嘉兴人累官太府卿权工部侍郎以直言罢未几进集英殿修撰歴权吏戸兵三部尚书端明殿学士卒諡清毅垲歴麾节军民受戴而又乐荐士所着可齐瓿稿二十巻】陶菊隐【嘉兴人以号行徳祐末元兵南下菊隐闻勤王之诏散家财招集义兵谒文丞相于车中宋亡遗士流寓者多以为依当时同邑有赵孟僴华亭有殷澄称秀州三义】元张伯淳【字师道崇徳人九嵗举童子科至元中累官福建廉访司知事以荐召见世祖问冗官风宪盐防楮币皆当时大议所对悉称防授翰林直学士告归后又拜侍讲学士卒有文集若干巻】呉镇【字仲圭嘉兴人性高介居不仕工词翰善画山水竹石每题诗其上时称为三絶以爱梅自号梅花道人】戚敬【嘉兴人事母至孝母殁哀毁过礼既塟庐墓以木刻母像事之如生张士诚掠秀州敬散家财保乡里有司论其功辞曰敬为坟墓计敢希赏】陆正【字行正海盐人贽之后读书一览终身不忘旁通律吕象数之学始名唐辅宋亡更名而隠世祖平一宇内访之不起】明鲍恂【字仲孚崇徳人受易于呉澄有学行元末为温州路学正洪武四年以科举取士召恂同宋濂为考试官十五年用荐召对便殿命为文华殿大学士辅道东宫恂年已八十余固辞遂放还所着有易传大义及西溪漫稿】贝琼【字廷琚崇徳人笃志好学博通经史百家言善属文洪武初聘修元史既成受赐归后举至京授国子助教后改中都国子监教勲臣子弟琼学行素优虽将校武夫皆知礼重致仕归寻卒所着有清江集子翺字季翔官楚府纪善亦能诗】王嘉防【字原礼嘉兴人洪武初以荐征赋诗称防授翰林院检讨擢国子监司业时方新太学诸生常数千人嘉防与祭酒宋讷严立学规终日危坐讲解无虚晷以老疾请优诏留之年八十卒官赙防者甚厚】沈寿康【海盐人性至孝与崇徳程本立友善期以圣贤实学台荐与官辞不就乡人称孝先生洪武中旌其闾】程本立【字原道崇徳人少有大志闻金华朱克修得朱子之学往从之游洪武中以明经荐为秦府引礼舍人后改周府礼官坐累谪云南马龙他郎甸长官司吏目土酋煽乱本立单往谕悉感悦后复叛西平侯沭英等属本立行县典兵事且抚且御本立不避艰险往来绥辑凡九年民夷安业建文初徴入翰林预修太祖实録迁右佥都御史出为江西副使未行燕兵入自缢死福王时赠太常卿諡忠介　本朝乾隆四十一年　赐諡节愍】杨任【嘉兴人洪武中由人材起家歴官袁州致仕靖难师起引疾归后黄子澄至任家谋举事为人告被执磔死福王时赠太仆少卿本朝乾隆四十一年】
　　【赐諡烈愍】叶春【字景旸海盐人起家掾吏歴礼部郎中迁福建右叅政与熊槩廵视应天蘓杭等八府既还复奉命涖浙西凡三治事于乡人无议其私者官至刑部右侍郎】吕原【字逄原秀水人正统时乡试第一廷试第三授编修歴左春坊大学士天顺初改通政司叅议兼侍讲寻入内阁石亨曹吉祥贵倨独敬原原与岳正列其罪状疏留中原在内阁守正持重与李贤彭时相得甚欢庻政称理进翰林学士遭母丧归塟以哀毁卒赠礼部左侍郎諡文懿子防字秉之以父廕累迁太常卿采集歴朝祀典沿革为条例上本寺利便十二事俱见施行刘瑾用事再疏乞罢归】项忠【字荩臣嘉兴人正统进士授兵部主事进员外郎从英宗陷北庭乗间南还景泰中由郎中迁广东副使从征泷水猺有功天顺中以副都御史廵抚陜西平洮岷羌乱疏郑白渠溉田七万余顷成化四年满俊反命忠总督军务往讨之大小三百余战亲冒矢石卒擒之进右都御史刘通党李原作乱复诏忠讨平之抚辑流民百万拜兵部尚书时汪直开西厰恣横忠倡九卿劾罢之未几为直所中落职直败复官致仕归卒赠太子太保諡襄毅子经字诚之成化进士歴江西叅政居官亦有声】沈琮【字公礼平湖人正统进士为南京武库主事景泰中弟珒亦举进士为御史父母殁并庐墓终丧珒竟卒于墓所天顺中被旌琮后为广州知府】崔永【字彦龄海盐人七嵗而孤母韩改适同邑桑慎慎为御史坐事谪海南擕韩往永既长徒歩至琼州求母时慎已没有司以配属不许归永复走京师哀请于朝得许舟行遭风而覆永入水负母母得活永竟感寒疾死江西布政司以闻予祭葬仍给驿归其母】张宁【字靖之海盐人景泰进士授礼科给事中景帝得疾适遇星变诏罢明年元防寜言四方来觐不得一覩天顔必至讹言相惊帝疾不能从而夺门之变作天顺中曹石窃柄事闗礼科者寜輙裁损朝鲜讐杀毛怜诏寜偕都指挥武忠往解遂释兵宪宗初皇太后生辰姚防等请设斋醮寜言无益徒伤大体乃止后以论救王徽等与内阁忤出为汀州知府寻乞归】屠勳【字元勲平湖人成化进士歴刑部郎中有疑狱或事干权贵尚书辄属勲勲剖决无滞宏治初为大理少卿应诏言十事漳州温文进乱勲往视谕以祸福诛其渠一方遂靖累迁副都御史廵抚顺天整饬蓟州边备声绩最着歴右都御史协理院事武宗立进刑部尚书刘瑾乱政引疾去卒赠太保諡康僖子应埈举进士歴官谕徳工于文】潘蕃【字廷芳崇徳人成化进士歴刑部郎中云南镇守中官钱能为廵抚王恕所劾诏蕃按尽得其实出守郧阳抚循流民皆成土著宏治时以右副都御史廵抚四川蛮人服其威信进右都御史总督两广屡平剧贼正徳初入为南京刑部尚书逾年致仕刘瑾用事诎以罪与刘大夏俱戍后瑾诛复官归无屋税他人宅居焉】呉昻【字徳翼海盐人少受学海寜祝萃假牛棚读书登宏治进士歴福建佥事福寜有讼妻杀夫者狱成昻疑有寃祷诸神梦一儿据人腹访里有杜福子者尝与其夫行贾捕讯之遂伏又与平古田贼迁山东副使后以福建右布政使致仕】赵汉【字鸿逵平湖人正徳进士授建昌推官擢给事中嘉靖初疏劾太监崔文兴防乱政宜急赐谴逐不听同廷臣哭争大礼诏繋狱廷杖寻以疾去起迁工科都给事中疏言内阁桂蕚翟銮旷职张璁乆専机政未闻求贤共济忤防夺俸终山西叅政】陆【字元望平湖人正徳进士父淞光禄少卿常以言事忤刘瑾下诏狱授兵部主事武宗南廵伏阙极谏杖几毙歴广东布政使湖广廵抚俱有声绩进工部侍郎卒赠工部尚书】钟梁【字彦材海盐人正徳进士为工部郎谏武宗南廵杖阙下几毙嘉靖初虑囚江南平反者数百人出知济南南昌俱有声绩年四十即乞归】张徽【字徳卿秀水人正徳进士嘉靖初授大理评事防议兴献大礼忤防廷杖寻复官进寺副虑囚云南释殊死以下百余人转寺正出知南雄府有恵政】郑晓【字窒甫海盐人嘉靖进士博洽多闻尤谙典故授职方主事尝撰次九边图志以争大礼廷杖调吏部歴考功郎中防考察京官大学士严嵩欲去素所不悦者晓执不可嵩欲以子世蕃为尚宝丞晓又争之遂以事谪和州同知后歴兵部侍郎总督漕运有破倭功累擢刑部尚书迁吏部又改刑部时嵩势益炽为所扼志不尽行寻落职卒复官隆庆初特赠太子太保諡端简所着有吾学编】陆垹【字秀卿嘉善人嘉靖进士初任南刑曹严嵩屡谒之垹拒不见曰此人虽有时名实奸雄也歴岳州知府有政绩先是有巨木飘入境前守不知为殿材以遗侍郎方钝督木使者误论垹或劝自白垹曰二公皆贤者辨则彼将罪竟自承之廵按御史伊敏生荐于朝擢太仆少卿敏生亦以荐贤得増秩垹仕至廵抚河南右佥都御史】钱薇【字懋垣海盐人嘉靖进士歴礼科给事中先后论大学士李时工部尚书温仁和外戚蒋纶礼部尚书夏言又劾翊国公郭勲不法七事既因星变极言主徳阙失所致帝深衔之及帝将南廵又疏谏防选官僚偕同官请集内阁九卿公举帝挟前憾斥为民既归务讲学足不及公府隆庆初赠太常寺少卿】郑履淳【字叔初晓子嘉靖进士歴尚宝丞隆庆三年上疏言羣小侮常明良疏隔自开辟以来未有若是而可以永安者语极剀切帝大怒杖之百繋狱逾年释为民神宗立起尚宝丞迁光禄少卿卒】陆光祖【字与绳平湖人嘉靖进士歴仪制郎中议事识大体改考功文选务汲引人才超擢亷能下僚竞劝累迁工部侍郎与张居正不合引归寻召补吏部凡居正所摈老成名徳悉为起用帝知其清直书名御屏进尚书举许孚逺顾宪成等二十二人时论翕然卒赠太子太保諡庄简】张应治【字休征秀水人嘉靖进士歴南京戸科给事中初南京司礼监増造神帛广募工匠徴料价甚为民累是疏请一切停罢报可又以灾异劝帝停内批罢廵幸撤织造内臣语甚切直应治居谏垣力抗权幸数进谠言时号称职防高拱秉铨憾应治尝劾巳出为九江知府万厯初以治最迁南京兵备副使】陆长庚【字元白平湖人万歴进士授广徳知州条陈水兑縀价采煤三大事民困以苏入为刑部主事歴擢广西桂平道叅政时猺贼为乱用兵三万五千费饷十三万长庚力请于制府得撒兵仅留三千守荔浦贼果懈防守遣兵夜袭之擒其魁诸洞悉平累官兵部侍郎】丁賔【字礼原嘉善人隆庆进士擢御史张居正诬刘以赃属賔往治力辞忤居正意去官乆之起南京大理丞迁南京右佥都御史兼督操江率将校廵视江防増兵戍守部内晏然妖民刘天绪事觉兵部尚书孙鑛欲穷治宾时摄刑部大理事力平反论七人死余皆获释擢南京工部尚书致仕宾官南都三十年每遇旱潦辄请赈贷出家财佐之抚按上其先后事加太子太保崇祯时端坐卒諡清恵】沈思孝【字纯父嘉兴人隆庆进士刑部主事张居正父丧夺情思孝与员外郎艾穆合疏极谏廷杖八十戍神电卫后召复歴大理卿中官郝金以矫懿防下狱刑部薄其罪思孝驳正诛之迁右都御史协理戎政极论内阁赵志臯兵部石星悮主日本封贡之罪引疾归卒赠太子太保】黄洪宪【字懋忠秀水人隆庆进士授庶吉士歴官至侍读学士防忌者以试事中之遂乞归洪宪端谨淳厚至取予尤严一介使朝鲜归止擕图书数巻诸牢礼庭实皆籍记遗译者谢郤之朝鲜人为立却金亭所着有朝鲜志学易详说学诗多识碧山学士稿等】冯梦祯【字开之秀水人万厯防试第一官编修张居正夺情梦祯诣其子嗣修力言不可忤居正病免后复官累迁南国子监祭酒与诸生砥名节正文体寻中蜚语归】陈泰来【字伯符平湖人万厯进士歴礼部员外郎三王并封诏下泰来与郎中于孔兼合疏争之考功郎中赵南星削籍又抗疏论救忤防谪饶平典史卒天启中赠光禄少卿】马应图【字心易平湖人万厯进士歴南京礼部郎中上疏讥切执政又劾给事齐世臣等忤防谪大同典史乆之起礼部主事进员外郎疏请建储不报寻卒】呉宏济【字春阳秀水人万厯进士擢御史疏劾福建廵抚司汝济大理卿呉定戎政侍郎郝等不纳三王并封诏下偕同官抗疏力争已以论救高攀龙语侵首辅王锡爵斥为民天启初赠光禄少卿】朱国祚【字养淳秀水人万厯十一年进士廷对第一授修撰进谕徳擢礼部侍郎摄部事时储位未定国祚争国本至数十疏后因灾异请修省并陈安人心人望通下情清滥狱四事其言剀切防有谗者遂乞归里居光宗立拜礼部尚书兼东阁大学士入叅机务天启三年进少保戸部尚书改武英殿累疏乞归卒赠太傅諡文恪国祚居官亷慎持大体时称长者】岳元声【字之初嘉兴人万厯进士知旌徳县以强项称迁国子监丞谏止选良家女入宫进工部郎中争三王并封又极论闗白之乱与政府忤削籍归天启初起歴太仆卿晋南兵部侍郎劾魏忠贤不法事罢归】徐从治【字肩虞海盐人万厯进士除桐城知县累迁兖东副使讨擒妖贼徐鸿儒録功进山东右布政使崇祯初以故秩饬蓟州兵备军缺饷而哗围遵抚从治单骑往谕乱遂定孔有徳反擢右副都御史廵抚山东与登莱抚臣谢琏分守莱州贼攻城七十余日从治随方备御贼不能下而尚书熊明遇惑于抚议援兵不至从治三疏争之不能得阅兵城上中礟死赠兵部尚书建祠曰忠烈　本朝乾隆四十一年】
　　【赐諡烈愍】徐必达【字徳夫秀水人万厯进士知溧水县筑石臼湖隄奏除齐泰等姻戚子孙军籍迁光禄丞陈白粮利弊十一事从之歴应天府尹天启初以右佥都御史督操江军白莲贼将窥徐州必达募鋭卒防山东兵击破之进兵部侍郎】王允昌【字永叔嘉兴人万厯举人为贵阳同知分理永寜卫事天启初奢崇明父子掠永寜反允昌刺血草三揭缴印上官再拜自缢贼焚其尸一门十三人皆遇害赠光禄寺卿】魏大中【字孔时嘉善人万厯进士官行人天启初擢工科给事中弹劾无所避邪党为之侧目迁吏科都给事中杨涟疏劾魏忠贤二十四大罪忠贤疑稿出大中而大中又率同官继之遂削籍寻逮下诏狱与杨涟左光斗同夕毙崇祯初赠太常卿諡忠节长子学洢字子敬为诸生好学工文有至性大中被逮学洢昼伏夜行随槛车而北营救不得以丧归日夕号哭卒诏旌为孝子次子学濂崇祯癸未进士改庶吉士甲申国变自缢死】胡震亨【字孝辕海盐人由举人歴合肥知县定州知州皆有恵政入为职方员外郎震亨雅知兵尝与宿将刘綎论兵綎亦心折焉性好学家多蔵书所撰有唐音统韱海盐图经诸书行世同时有姚士麟字叔祥亦博洽与震亨善】费彦芳【字尔英石门人万厯间以举人知隆徳县崇祯中流防陷城被执骂贼而死本朝乾隆四十一年】
　　【赐諡烈愍】彭期生【字观我海盐人父宗孟为御史有声期生举进士歴知济南府坐事谪张献忠乱江西都御史李邦华荐为湖西兵备佥事驻吉安后偕杨廷麟守赣州城破冠带自缢死赠太仆寺卿　本朝乾隆四十一年】
　　【赐諡节愍】项元汴【字子京嘉兴人自号墨林居士工绘事精于鉴赏其所藏法书名画极一时之盛以天阁项墨林印记识之】呉麟徴【字圣生海盐人天启进士崇祯中累官吏科都给事中遇事敢言流防日炽疏请撒寜逺兵専力守闗内迁太常少卿贼薄京师麟徴守西直门募死士缒城击贼多斩城陷遂自经福王时赠兵部右侍郎諡忠节　本朝顺治间】
　　【赐諡贞肃】徐石麒【字宝摩嘉兴人天启进士授工部营缮主事筦节慎库忤魏忠贤削籍崇祯初起南京礼部主事累迁刑部侍郎署部事时帝以刑威御下法官多深文附防与重比石麒以次审理多所平反至封疆大案又执法不少贷寻推尚书以轻拟姜采熊开元罪落职福王时召拜吏部尚书与马士英辈不协遂归及郡城将破朝服自缢妻孙氏亦赴水死　本朝乾隆四十一年】
　　【赐諡忠懿】徐一源【字宙盂海盐人为归徳卫经歴崇祯十五年流防犯归徳一源分防北门杀贼
　　甚众城破犹巷战被执骂贼死　本朝乾隆四十一年】
　　【赐諡烈愍】沈方【字大愚桐乡人崇祯中以副榜授荆门州同知李自成罗汝材等乱河南方甫至廵抚宋一鹤檄使御贼方以舟师破之江上川兵二万应调过荆门知州以疾去州人惶窜方驰还摄州事诣营中劳问开晓大义军皆肃然无犯贼逼城方率民兵死守城陷不屈遂遇害一家十八人皆死之　本朝乾隆四十一年】
　　【赐諡节愍】徐世淳【字中明必达子崇祯中由举人授永嘉教谕再迁随州知州张献忠陷襄阳遂来犯世淳晓夜固守援絶城陷世淳勒马巷战为乱刀砍死子肇梁恸哭骂贼一家十八人皆死事闻赠太仆卿肇梁赠国子助教　本朝乾隆四十一年】
　　【赐諡烈愍】汤芬【字方侯嘉善人崇祯进士福王时为史可法监纪推官后分守兴泉道　大兵至兴
　　化城破芬绯衣坐堂上被杀死　本朝乾隆四十一年】
  </div>
  <div class="pagination">
   <a href="大清一统志_page105.html">
    上一页
   </a>
   <span>
    ...
   </span>
   <a href="大清一统志_page101.html">
    101
   </a>
   <a href="大清一统志_page102.html">
    102
   </a>
   <a href="大清一统志_page103.html">
    103
   </a>
   <a href="大清一统志_page104.html">
    104
   </a>
   <a href="大清一统志_page105.html">
    105
   </a>
   <span class="current-page">
    106
   </span>
   <a href="大清一统志_page107.html">
    107
   </a>
   <a href="大清一统志_page108.html">
    108
   </a>
   <a href="大清一统志_page109.html">
    109
   </a>
   <a href="大清一统志_page110.html">
    110
   </a>
   <a href="大清一统志_page111.html">
    111
   </a>
   <span>
    ...
   </span>
   <a href="大清一统志_page107.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
