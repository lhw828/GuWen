<!DOCTYPE html>
<html>
<head>
    <meta charset="UTF-8">
    <title>海国图志 - 第 71 页/共 91 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>海国图志 - 第 71 页/共 91 页</h1>
    <div class="content">俄罗斯国总记4可萨种族 即哥萨克人 勇武好战 世代以服兵役为业
阿被河 即鄂毕河
6热尼西河 即叶尼塞河
7里那河 即勒拿河
海 国 图 志 下外大西洋墨利加洲 总叙
呜呼 弥利坚国非有雄材枭杰之王也 涣散二十七部落 涣
散数十万黔首 愤于无道之虎狼英吉利 同仇一倡 不约成城
坚壁清野 绝其饷道 遂走强敌 尽复故疆 可不谓武乎 创开
北墨利加者佛兰西 而英夷横攘之 愤逐英夷者弥利坚 而佛兰
西助之 故弥与佛世比而仇英夷 英夷遂不敢报复 远交近攻
可不谓智乎 二十七部酋分东 西二路 而公举一大酋总摄之
匪惟不世及 且不四载即受代 一变古今官家之局 而人心翕然
可不谓公乎 议事听讼 选官举贤 皆自下始 众可可之 众否
否之 众好好之 众恶恶之 三占从二 舍独徇同 即在下预议
之人 亦先由公举 可不谓周乎 中国以茶叶 大黄岁数百万
济外夷之命 英夷乃以鸦片岁数千万 竭中国之脂 惟弥利坚国
邻南洲金矿充溢 故以货易货外 尚岁运金银百数十万以裨中国
之弊 可不谓富乎 富且强 不横凌小国 不桀骜中国 且遇义
愤 请效驰驱 可不谓谊乎 故不悉敌势 不可以行军 不悉夷
情 不可以筹远
魏源又曰 弥利坚与英夷所据皆北洲 其南则最大者为孛露
国 起赤道南三度至赤道南四十一度 大小数十部 广袤万余
里 国中金 银 铜极多 国王宫殿 皆以黄金为板饰之 惟铁最少最贵 其道路自国都以达四方 凿山平谷 更布石为坦途
驿使传命 数里一更 三日夜可达二千里 其出音各种 而别有
一正音可达万里之外 与中国官语相等 非西洋各国殊音之比
故与南洲之弥利坚 皆墨利加之二大雄邦也 呜乎 八荒以外
存而不论 乌知宇宙之大哉
注释
墨利加洲 即亚美利加洲 为南 北美洲之合称
孛露国 今之秘鲁国
墨利加洲总叙墨利加洲沿革总说
此洲明代始有闻 故前史无可考 今述沿革 自明代西人之书始
职方外纪 曰 亚墨利加 第四大州总名也 地分南北 中
有一峡相连 峡南曰南亚墨利加 南起墨瓦蜡泥诲峡 南极出
地五十二度 北至加纳达 北极出地十度半 西起二百八十六
度 东至三百五十五度 峡北曰北亚墨利加 南起加纳达 南极
出地十度半 北至冰海 北极出地度数未详 西起一百八十度
东尽福岛三百六十度
地方极广 平分天下之半 初 西土仅知有亚细亚 欧罗巴
利未亚三大洲 于大地全体中止得什三 余什七悉云是海 至百
年前 西国有一大臣名阁龙者 素深于格物穷理之学 又生平
讲习行海之法 居常自念天主化生天地 本为人生据所 传闻海
多于地 天主爱人之意恐不其然 毕竟三洲之外 海中尚应有地
又虑海外有国 声教不通 沉于恶俗 更当远出寻求 广行化诲
于是天主默启其衷 一日行游西海 嗅海中气味 忽有省悟 谓
此非海水之气 乃土地之气也 自此以西 必有人烟国土矣 因
闻诸国王 资以舟航 粮糗 器具 货财 且与将卒 以防寇盗
珍宝以备交易
阁龙遂率众出海 展转数月 茫茫无得 路既危险 复生疾
病 从人咸怨欲还 阁龙志意坚决 只促令前行 忽一日 舶上
望楼中人大声言有地矣 众共欢喜 颂谢天主 亟取道前行 果至一地 初时未敢登岸 因土人未尝航海 亦但知有本处 不知
海外复有人物 且彼国之舟 向不用帆 乍见海舶既大 又驾风
帆迅疾 发大炮如雷 咸相诧异 或疑天神 或谓海怪 皆惊窜
奔逸 莫敢前 舟人无计与通 偶一女子在近 因遗之美物 锦
衣 金宝 装饰及玩好器具 而纵之归 明日 其父母同众来观
又与之宝货 土人大悦 遂款留西客 与地作屋 以便往来 阁
龙命来人一半留彼 一半还报国王 致其物产 其明年 国王又
命载百谷 百果之种 并携农师巧匠 往教其地 人情益喜 居
数年 颇得曲折 然犹滞在一隅
其后又有墨利哥者 至欧罗巴西南海 寻得赤道以南之大
地 即以其名名之 故曰南墨利加 数年之后 又有一人名歌尔
德斯 国王仍赐海舶 命往西北寻访 复得大地 在赤道以北
即北墨利加 其地从来无马 土人莫识其状 适舟人乘马登岸
彼中人见之大惊 以为人马合为一体 疑兽非兽 疑人非人 但
赍两种物至 一是鸡豚食物等 云 尔若人类 则享此 一是
香花鸟羽等 云 尔若天神 则享此 既而尝其食物 方明是
人 从此往来不绝 其中大国与欧罗巴馈遗相通 西土国王亦命
教中掌教诸士 至彼劝人为善 数十年来 相沿恶俗稍稍更变
其国在南墨利加者 有孛露 有伯西尔 有智加 有金
加西蜡 南北相连处有宇革单 加达纳 在北墨利加者 有墨
是可 有花地 有新拂郎察 有拔革老 有农地 有寄未利 有
新亚比俺 有加里伏尔尼 有西北诸蛮方 其外有诸岛 总名墨
利加岛云
贸易通志 曰 默利加内地 自昔荒芜 人迹罕到 草木
畅茂 禽兽繁殖 土人游牧射猎为生 自欧罗巴商舟往彼 垦地
墨利加洲沿革总说通市 商民云集 物产殷阜 技艺日广 教化日兴
海月统纪传 曰 亚墨利加 南至冰海 北至冰海 西至
大洋 东至大西洋 西北极与亚继亚相连 只隔峡也 南极出地
五十五度五十九分 北极出地八十度有余 自此更南更北 因冰
如岳 船不能到 故不知其度数 西出地偏西一百六十八度一十
八分 东出地偏西三十四度五十四分
美理哥国志略 曰 美理哥洲 处于极西 自古无有海外
之人至此地者 直到明代 西洋明理之士 遥思地圆如球 东西
二方未必遂无土地 于是有意大理人名哥伦布 禀其国王 求发
船以往回 王不允 复求于葡萄牙国王 王亦不允 复连禀西班
雅国王 延至八年 始蒙许之 以大船一只 小船二只 共百余
人 于宏治五年八月初 向西启行 二十余日不见崖岸 同舟水
手防致绝粮 皆欲返棹 船督哥伦布再三劝勉 后渐见空中有岛
远有堤岸 由是用千里镜而远眺 乍见人烟 鼓棹前驱 船至傍
岸 手执小旗祷谢上帝 众皆驻足在此过冬 明年舟旋返国
迨宏治十年 复有船主亚美理哥至此久驻 故后人即以其名
名此地焉 正德年间 有欧罗巴人解缆西行 先到美理哥洲 而
后过亚细亚之中华 之印度 又过利未亚以还欧罗巴 亦有解缆
东行 先过利未亚 再过印度 过中华 而后西至美理哥洲 以
返欧罗巴 可知自西而东 自东而西 皆圜圆如球 明矣 初有
葡萄牙人名嘉奴者 禀请发船五只东行 旋绕至西 圜地而返
返之日 王赐以银铸小地球 上刻字 云 始圜地而旋者 其
嘉奴乎 今则海道益习 洋船自东往西 或由西返东 圜地而
返 计不过八九月之间 即可周行全地 皆前人开创之功也
美理哥地又分南北二方 广阔相似 中有狭地相连 南北二
</div>
    <div class="pagination">
<a href="海国图志_page70.html">上一页</a><span>...</span><a href="海国图志_page66.html">66</a><a href="海国图志_page67.html">67</a><a href="海国图志_page68.html">68</a><a href="海国图志_page69.html">69</a><a href="海国图志_page70.html">70</a><span class="current-page">71</span><a href="海国图志_page72.html">72</a><a href="海国图志_page73.html">73</a><a href="海国图志_page74.html">74</a><a href="海国图志_page75.html">75</a><a href="海国图志_page76.html">76</a><span>...</span><a href="海国图志_page72.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
