<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 161 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 161 页/共 698 页</h1>
    <div class="content">前条今并类编虞集以下各诗备一代掌故云原李东阳学士栢诗序翰林后堂之后冇双栢焉学士 
竹嵒柯先生所植也先生当天顺甲申奉诏授庶吉士业东阳辱在十八人之列后三年为成化丁亥 
先生实掌院事乃植兹柏其初仅三尺强耳及先生以少詹事终制于莆被召不起而卒越三十年柏 
已踰二丈欝然對時其風致不減于昔而榦格有加弘治癸丑東陽為太常少卿兼侍讲学士踵先生 
故事乃以此题课诸吉士于是顾清士亷軰二十二人人赋一歌感旧怀贤各极思致弋阳汪俊抑之
 有一日百匝行树底之句怅然感之续为一章以毕未尽之志欲彚书成帙遗先生之子中书舍人宗 
文因循荏苒又六七年二十二人者亦已物故复多散处仅得十有余篇勒为一卷诗云我行树阴日 
百匝雨叶风枝自萧飒惟有诸生识我情旁人不解空嘲狎我见先生种树年我身尚短树及肩枝蟠 
江山地可缩手斡造化天无权琼台翠阁何森爽院柳庭花敢争长芘荫长留六月阴盘回直与孤云 
上材堪五鳯难为用根到九泉终不枉零落青袍几故人琮琤玉佩空遗响当时院长文安公柯亭刘 
井相西东百年遗爱岂独此此树欲比人中龙树犹如此我何似已媿斑白非儿童名收榱桷有先后 
寿比金石无终穷下堂再拜想颜色仰面正拂长髯风怀麓堂集学士李东阳程敏政教庶吉士至院 
会簿悉注病假而去乃赋一絶云回廊寂寂鎻斋居日都消病历余窃食大官无寸补灜洲亭上勘医 
书春明梦余录沼开宿烟生暮雨新水长秋苔地向蓬莱近波分太液来凭轩多爽气疑在白云隈八 
科馆课原沈自邠原心亭诗天地空芒茫吾生亦须臾何为牵世网遽令白日徂髙斋掩岑寂相对惟 
槁梧松风飒寒声庭革亦已枮万籁皆归藏迥然见真吾人心方寸间用之盈八区身因闲居适境与 
秋水俱端坐无所营宴息聊为娱沈修撰集原无名氏原心亭诗欎欎松树枝肃肃冬日阴孤亭宏且 
敞乃在鳯池浔鳯池超人寰万籁无一音暂息尘中辙因鲜俗虑侵端坐邈宇宙掩帙忘古今顿令群 
动祛见此方寸心金门足大隠岂必谢缨簮八科馆课原黄仲照翰林院南新辟三圃诗玉堂有隙地 
清职当南隅方春度微雨单色成荒芜今年辟三圃于以种嘉蔬开云作畦垄引水疏沟渠纵横数十 
品生意盈阶除朝来零露瀼緑叶清阴敷菜根有真味颇胜膏梁腴嚼之茍不厌百事俱可图侓哉信 
名言千载当师模未轩集原李东阳采桑玉堂阴诗采桑玉堂阴分蚕长安郭一劳累百枚再分连数 
箔宁知富贵地此物能沃若采桑玉堂阴阴浓树婆娑一采不满筐竟日能几何乃知富贵地不及穷 
山阿怀德堂集朱彝尊原按今院中先师庙庭古桑尚存当即西涯所赋也增钱龙锡初入翰林院述 
志诗皇风被爽叶师济协重熈妙选全阖彦登兹白玉墀惭子蹇劣士何幸沐恩私就将弥日月模范 
承师资雕虫既云拙温饱非所思独此葵蒮心耿耿誓不移念昔皇祖日讲艺恒孜孜天颜瞻咫尺密 
室奉畴咨衮德信多补臣忠实在兹顾问久寂寞簮笏徒委蛇四郊渐多故启沃効者谁所愿回宸照 
堂广路不岐兢余存稿原岳正禁牕引烛诗禁城儤直已昏黄忽讶銮舆到玉堂直欲踉跄趋几席其 
如颠倒着衣裳当牕莲炬分红焰满室兰煤散暖香已喜恩光耀今古况将经术侍君王类博稿原程 
敏政玉堂散直图诗金殿当头玉堂署十二朱廊隠宫树衣冠济济堂中人犹是前时起居注门下斜 
连金水河石桥五垒横蛟鼍叩阍不许外人到抉册时见诸王过奎文上应图书府插架连籖照令古 
同逰恐是十洲仙下界纷纷半尘土迩来新诏开中堂储才圣训何洋洋日令三馆坐群彦应制徃徃 
催诗章从容退食龙楼外松下传餐解簮带光禄之酒大官羊终岁天厨有佳赉官壶卓午漏未央旭 
日半下城西墙出门跨马一分手缓歩不知归路长篁墩集以上十五条原在城市门今移改增康熙 
九年初置起居注馆于太和门西庑五十六年停馆雍正元年复设日讲起居注官满六人汉十有二 
人满主事二人满笔帖式十有四人汉军笔帖式二人十二年增汉主事一人乾隆元年增满曰讲起 
居注官二人大清会典增起居注官均兼日讲官自掌院学士詹事以下坊局编检以上皆得以原官 
充补同上增记注册籍书明月日及该值官姓名毎月满汉文各一册至次年按月排纂册中用翰林 
院印钤缝贮以鐡匦岁十二月题明记注官会同内阁学士藏之内阁大库词林典故增明初甲辰年 
设起居注秩正四品以宋濓魏观为之吴元年改正五品后革十四年复设改正七品以单仲立为之 
久复革万历初张位始请复设江陵相定议以修撰编检史官充日讲者日轮一员记注起居兼录圣 
谕诏册等今日之制即本江陵遗意也盖明初起居注别为专官而万历后乃归之史官尔然今制自 
掌院掌詹以下皆得充起居注官不专史官此其异也按唐六典起居郎二人从六品上掌录天子之 
动作法度以修记事之史属门下省起居舎人二人亦从六品上掌录天子之制诰德音以修纪言之 
史属中书省此即古左右史之分职至明而合为一官今仍之耳池北偶谈补永乐二年始选进士杨 
相等为庶吉士就文渊阁进学宣德九年命于翰林院读书以后或间科一选或连科屡选或数科不 
选或合三科同选或重阅殿试卷取选或限年三十五以下或不限年吏部职掌补教习庶吉士翰林 
院行户部给灯油钱兵部拨皂隶刑部给纸札工部拨房屋顺天府给笔墨光禄寺给酒饭明会典原 
京官俱不用伞惟考试官入场状元归第乃得用之明良记原国初庶吉士或在中书省或在文华殿
 后改置翰林蓉塘诗话原故事自十月朔日始赐庶吉士酒至四月晦止岁以为常未轩集以上五条 
原在城市门今移改原永乐中召试庶吉士文艺多在文华殿宣德八年上御文华殿召庶吉士诣文 
渊阁亲试第其髙下取十三人盖因永乐之旧也翰林记原在宫室门今移改增教习庶吉士满汉各 
一人以掌院学士或内阁学士领其事大学士尚书侍郎之不兼掌院事者亦得掌之于侍读侍讲修 
撰编修检讨内择学问优长者为小教习大凊会典臣等谨按庶吉士无定员毎科馆选后掌院学士 
择其年三十以上者八九员分习国书余俱习诗赋馆中月给廪饩以资膏火实国家培养人才之渥 
典也增往时教习庶吉士未有专馆就院中闲旷屋宇及大堂廊庑居之为肄业之所雍正十一年世 
宗宪皇帝特赐官房一区于正阳门内迤东当翰林院之西南面城门南向堂西向堂侧东西屋各一 
堂后左右厢东为学掌厅其西吏人居之后堂侧东西屋如外制东西厢各有楼词林典故臣等谨按 
庶常馆门牓曰恩赐教习庶常馆乾隆三十三年重加修葺皇上御书额曰芸馆培英又按旧制门南 
向堂西向今新葺之门与堂皆南向又省去堂后之左右厢即以后堂侧之东屋为学掌厅其东西厢 
之楼亦省惟后堂内有楼仍旧制也增后堂之内复有楼以贮赐书中后堂为教习庶吉士大臣讲课 
之所余东西从房皆庶吉士居之词林典故臣等谨按以上各条叙翰林院原正统七年十一月建詹 
事府于玉河东堤明英宗实录原詹事府在皇城东玉河岸上西向左右春坊司经局皆列署府中春 
明梦余录以上二条原在城市门今移改增詹事府设詹事满汉各一少詹事满汉各一主簿属焉堂 
之左为春坊设左右庶子掌坊事满汉各一左右中允赞善满汉各二堂之右为司经局设洗马掌局 
事满汉各一大清一统志增詹事兼翰林院侍读学士衔少詹事兼侍讲学士左庶子兼侍读右庶子 
兼侍讲洗马兼修撰中允兼编修赞善兼检讨大清会典臣等谨按旧制满汉少詹事各二人满汉谕 
德各二人中允赞善各四人正字各二人后陆续裁满詹事一人满汉谕德各一人满汉中允赞善各 
二人满正字一人乾隆十三年复裁汉少詹事一人满汉谕德各一人三十六年裁汉正字一人遂为 
定制增詹事府署在玉河之东西向明代所建我朝仍其旧制门内南偏为土地祠大堂之南厅事左 
右春坊官居之北厅事司经局官居之堂之后为穿堂又后为退堂穿堂之南有厅事为府中官僚视 
事之所退堂之后为先师祠其旁为斋房祠前古松二株词林典故臣等谨按詹事府署门牓康熙十 
四年重立堂内恭悬圣祖御书额曰德业仁义又先师祠有碑恭镌圣祖康熙十六年所赐御书存诚 
二字增署内春坊题名主簿厅题名碑各一词林典故臣等谨按詹事府署明黄锦石刻一尚存又近 
时修葺府署于主簿厅旧址得扁石曰一枝轩明王百榖书也补詹事府署在玉河之东西向临玉河 
门二重中堂五楹堂后屋三间南北夹窓连后堂其旁孔子庙庙前松二株颇竒古中为圆殿回廊前 
后共二十八间左右春坊司经局前后各有堂三楹又有科房宴房印书房岁久尽毁矣詹事府题名 
碑一崇祯十二年十一月立詹事黄锦撰文左春坊题名碑一万历三十四年二月立少詹事全天叙 
撰文主簿厅题名记一碑已残阙失撰书人姓氏玉河绁马记原在城市门今移改原端门左有直房 
五间系坊局官候朝公会及收贮卷箱之所凡东宫官属侍班讲读亦于此伺　国史唯疑原在宫室 
门今移改增翰林院记正统十年始命内阁与六部都察院通政司大理寺堂上官六科掌印官会议 
遂为例如合会儒臣则本院詹事府左右春坊司经局国子监皆与国朝制凡大事及章奏会议内则 
亲王亲勒大臣外则九卿詹事科道而内阁翰林院不与詹事府凡事皆得与坊局不与池北偶谈原 
明宣宗詹事府箴堂堂鸿业万世攸传储副之建大本在焉咨尔詹事尔其毗辅有贰有丞庶职咸具 
虞舜之贤资于臣邻矧时育德而弗资人言行政事有体有要必谨大猷必以辰告譬如陟崇由下而 
升不怠以休乃跻髙明尔其敬共以引以翼毋为憸佞毋肆谗慝示尔箴规笃念勿忘克用有成邦家 
之兄官箴原又左右春坊箴国之大本厥惟储嗣天叙所属人心攸繋用辅厥德必于正人左右春坊 
惟其辅臣储君之德曰仁与义食息言动惟道之比尧舜周孔是究是明百度以贞其德乃成玉资琢 
磨乃荐宗庙岂其贤才不由辅导尔端尔行尔正尔心非圣不道其慎其钦大经大猷是匡是直国有 
元良维尔之绩同上原又司经局箴圣人之道具载经籍用理万邦用疑庶绩国肓储副天下之本惟 
德之修惟道之尽凡厥典册尔实司之尔殚尔心尔正尔思尧舜之圣惟曰仁义扩而充之万善斯备 
杂家者流反道自贤孟轲敬王不陈于前尔其监兹祇乃攸服日就月将是启是沃道积厥躬而致于 
中克纉其隆时乃之功曲学阿世古人所戒笃慎勿忘庶几无悔同上补黄锦詹事府题名记詹事名
 昉于秦应劭曰詹省也给也言给事太子之官也明兴建大本堂储经籍召四方名儒教太子诸王或 
于文华殿分直进讲上亦时时赐宴赋诗然多兼以勲旧洪武二十二年始置詹事院起兵部尚书唐 
铎居之后四年改名府永乐二年储位初定以吏部尚书寒义兵部尚书金忠兼领是职而印篆亦以 
是年给今所循用者是也于是两坊经局并择文学大臣为之极一时之选正统七年改府署于玉河 
之东堤其制亦因时损益詹事总理一府之事秩正三品少詹事恊理府事秋正四品主簿典文移秩 
从七品录事佐之秩从九品舎人职通展谒品与录事同皆有常员而府丞及两坊大学士司直司谏 
等官不恒设校书正字今为史局中书所兼官崇祯己卯春锦承乏绾篆与井研陈公演晋江蒋公德 
</div>
    <div class="pagination">
<a href="钦定日下旧闻考_page160.html">上一页</a><span>...</span><a href="钦定日下旧闻考_page156.html">156</a><a href="钦定日下旧闻考_page157.html">157</a><a href="钦定日下旧闻考_page158.html">158</a><a href="钦定日下旧闻考_page159.html">159</a><a href="钦定日下旧闻考_page160.html">160</a><span class="current-page">161</span><a href="钦定日下旧闻考_page162.html">162</a><a href="钦定日下旧闻考_page163.html">163</a><a href="钦定日下旧闻考_page164.html">164</a><a href="钦定日下旧闻考_page165.html">165</a><a href="钦定日下旧闻考_page166.html">166</a><span>...</span><a href="钦定日下旧闻考_page162.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
