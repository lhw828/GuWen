<!DOCTYPE html>
<html>
<head>
    <meta charset="UTF-8">
    <title>广东通志 - 第 50 页/共 352 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>广东通志 - 第 50 页/共 352 页</h1>
    <div class="content">　　镇州所
　　灵山所
　　永安所
　　南海卫
　　东莞所
　　大鹏所
　　广海卫
　　海朗所
　　新防所
　　香山所
　　潮州卫
　　靖海所
　　海门所
　　蓬州所
　　大城所
　　碣石卫
　　平海所
　　海丰所
　　防胜所
　　甲子门所
　　肇庆卫
　　阳江所
　　新兴所
　　神电卫
　　宁川所
　　双鱼所
　　阳春所
　　雷州卫
　　乐民所
　　海康所
　　海安所
　　锦囊所
　　百城后所
　　海南卫
　　清澜所
　　万州所
　　南山所
　　沿海廵检
　　广州府
　　药迳【在新防县治西】　　潮连【在新防县治东】牛肚【在新防县治西】　　望髙【在新宁县治西南】沙村【在新防县治南】　　大瓦【在新防县治东】三水【在三水县治南】　　江浦【在南海县治西南】江村【在顺徳县治西】　　都宁【在顺徳县治南】马宁【在顺徳县治南】　　紫泥【在顺徳县治南】神安【在南海县治西】　　黄鼎【在南海县治西】香山【在香山县治西】　　茭塘【在番禺县治南】五斗【口在南海县治南】　沙湾【在番禺县治南】鹿歩【在番禺县治东】　　小黄圃【在香山县治壮】福永【在新安县治西】　　缺口【在东莞县治西】官富【在东莞县治南】　　京山【在东莞县治东壮】
　　惠州府
　　内外管【在归善县治南】　碧甲【在归善县治南】鹅埠【在海丰县治东】
　　潮州府
　　神泉【在惠来县治东南】　葵潭【在惠来县治西南】吉安在【潮阳县治西北】　门辟【在潮阳县治西北】招宁在【潮阳县治东】　　鮀浦【在澄海县治西】黄冈【在铙平县治东南】
　　肇庆府
　　立将【在新兴县治西南】　沙岗【在开平县治东南】
　　髙州府
　　凌禄【在石城县治西】　　赤水【在茂名县治南】
　　亷州府
　　管界【在钦州治西北】　　长墩【在钦州治西】
　　西乡【在灵山县治东北】　如昔【在钦州治西北】沿海【在钦州治东南】　　林墟【在灵山县治南】髙仰【在合浦县治西南】　珠塲【在合浦县治东南】永平【在府治东北】
　　雷州府
　　东塲【在徐闻县治西】　　宁海【在徐闻县治东】湛川【在遂溪县治东南】　清道【在海康县治西】
　　琼州府
　　铺前【在文昌县治北】　　澄迈【在澄迈县治西北】愽铺【在临髙县治北】　　青蓝【在文昌县治东】抱嵗【在崖州治西】　　　安海【在儋州治西南】通逺【在崖州治西】
　　经畧【海宇升平安澜永庆志经畧者亦以前人筹画精当姑识一二也】
　　严洋禁
　　明都督万表云向来海上渔船出近洋打鱼樵柴无敢过海通畨近因海禁渐弛勾引番船纷然来往海上各认所主承揽货物装载或五十艘或百余艘成羣合党分泊各港于沿海之地兼行扰害自后日本暹逻诸国无处不到又诱带日本诸岛倭借其强悍以为防翼故洋禁不得不严
　　明通政唐顺之云洋禁之严有宜查其外出者有宜查其内伏者其外出者寸板下海严为稽察此大较也而内伏不清则根株未抜宜责令军卫有司将沿海居民逐一清查造册在官稽其生理时加约束如有游民废业行踪诡秘来往酧酢殊有可疑许令同里之人赴官首告即于犯人名下追银三十两充赏本犯严究情由从重论治若邻佑人等知情故匿不先首告罪发之日减本犯一等治之葢保甲之法为弭盗之原而海濵多逋逃薮则尤不容不严也
　　精操演
　　明参议唐爱云陆兵可精操演海船则以风潮为主有难于操演者其紧要惟在舵工转运趋向皆出其手遴选赏罚非总副防游之所当注意者乎
　　又云凡使船必用造船之人则不恡工料而且知爱惜领兵必用练兵之将则用心训练而亦相识认故平日宪职练兵而御敌付之武将非计也必令将官自练而兵宪不侵其权不夺其功然后可责其成效
　　御海洋
　　明知府严中云海防不设险于海岸而设险于海中山岛此犹论北方边务者不可但守近边须逺守于边墙之外其见同也昔者余子俊尝因脩外边费财甚多其后边墙反易坏而难守何也离内地太逺照顾之力自有所不迨也且如北边之制每城垜相去六尺一军守之积而至于六百丈之逺不过守以千人而已六百丈之间只此千人如何相策应而御乎此与水兵哨船出海太逺声援不及备御甚难同一义也
　　明海道副使谭纶云御冦海洋使不得登岸策之上也今之士夫皆主此説其实大海茫茫勦贼甚难葢贼之来也必乗风潮之顺吾往迎之必逆风逆潮不其难乎贼之去也亦必乗风潮之顺吾同其顺而追之愈追愈逺能必其相及乎即使及矣逆风逆潮不难归乎况贼见我舟能必其不逺避乎运舵之间咫尺千里我能必攻之乎故奸将専以风潮借口实躱闪焉吾何所据以查之耶陆战则不然瞬息取胜势不两立将士不能作讲海战不如讲陆战之为善而海战不得不讲者则固有稽察之道焉
　　固海岸
　　明通政唐顺之云贼至不能御之于海则海岸之守为紧闗第二义贼新至饥疲巢穴未成击之犹易延入内地纵尽殱之所损多矣然自来沿海戍守莫不以拥城观望幸贼空过谓可免罪而不顾内地之有警内地戍守亦幸贼所不到而不肯策应沿海今却不然宜分定沿海保防内地内地策应沿海沿海力战倘有所损宜坐内地不能策应之罪内地有警沿海幸完宜坐沿海纵贼之罪又如同是一様沿海地方贼由此方登岸此方却不扰累而扰累彼方贼由彼方登岸彼方却不扰累而扰累此方自来惟坐地方扰累者之罪今却不然宜并坐贼所从入其沿海文武将吏有能连次鏖战抵遏贼锋阻贼下船不得登岸深入者虽无首级以竒功论
　　明镇抚蔡汝兰云环海兵船之设其法不为不善其备不为不周矣然兵船未收全功者必有説焉夫茫茫巨洋极目无际虽于要害之处聫舰设备而疾风怒涛不时亦必择善地而停泊焉岂得扬帆起椗常出洋口而能尽阻冦船之不入哉但能于大数内打得分数中几分耳必欲其尽收全功以为经久不易之图在于水陆夹攻尽之矣宜于春汛小汛先期一月将各道兵士督发各海口要害之处安营操练与兵船相表里以为防守万全之计脱或盗贼潜入海口则水兵星罗于其外陆兵云布于其内其将至也击其困惫既至也击其先登既登也击其无备一鼓成擒可不血刃而收其全功矣春汛之期不过三月将终四月将半小汛之期不过九月将终十月将半过此则非风汛所利不必防矣勤防哨
　　舆图综防云广福浙三省大海相连地画有限未可分界以守也必严令各官于连界处防哨如在广东者上则哨至南澳等处与福建铜山之兵防福建必哨至浙江界浙江必哨至江南界江南必哨至山东界山东必哨至辽东界
　　谨了探
　　明兵备副使凌云翼云哨探者兵之耳目也哨探既真则先事有备如沿海守把官员有警初至不闻知及已近岸仓皇失措矣今后把总官务要督同各哨官员多置哨船精选熟知水性之人远出外洋分头哨探如有声息先来传报其附近各港官兵一闻警急随合防约防截击大洋以获制胜之功
　　兵船
　　广海船
　　广船视福船尤大其坚致亦逺过之葢广船乃鐡力木所造福船不过松杉之类而已二船在海若相冲击福船即碎不能当鐡力之坚也
　　开浪船
　　明防将戚继光云开浪以其头尖故名吃水三四尺四桨一橹其形如飞内可容三五十人不拘风潮顺逆者也
　　苍山船
　　苍山船首尾皆阔帆橹兼用风顺则扬帆风息则荡桨其橹设于船之两傍腰半以后每傍五枝每枝二跳每跳二人方橹之未用也以板闸于跳上常露跳头于外其制以板隔为二层下层镇之以石上一层为战塲中一层穴梯而下卧榻在焉其张帆下椗皆在战塲之处船之两傍俱饰以粉葢畧隘于广船而阔于沙船者也用之冲敌颇便而防
　　八桨船
　　八桨船但可供哨探之用不能撞击
　　渔船
　　渔船于诸船中制至小材至简工至约而其用为至重何也以之出海每载三人一人执布帆一人执桨一人执鸟嘴铳布帆轻防无垫没之虞易进易退随波上下敌舟瞭望所不及也
　　两头船
　　按大学衍义补有两头船之説葢海运为船甚巨遇风惧难旋转两头制舵遇东风则西驰遇南风则北驰海道诸船无逾其利葢武备不嫌于多虑患不妨于逺也蜈蚣船
　　船曰蜈蚣象形也其制始于东南外畨専以驾佛郎机铳铳之重者千斤至小者亦百五十斤其发之烈也虽木石铜锡犯罔不碎触罔不焦其逹之迅也虽奔雷掣电势莫之疾神莫之追其法流入中国中国因用之诸凡火攻之具炮箭鎗毬无以加焉
　　海行甚速而迟者鬬风故也惟蜈蚣船底尖面阔两傍列楫数十其行如飞而无倾覆之患除风暴作狂风怒号外有无顺逆皆可行矣况海中昼夜两潮顺流鼓枻一日何尝不数百里哉
　　沙船
　　水战非乡兵所惯乃沙民所宜葢沙民生长海濵习知水性出入风涛如履平地然所置沙船仅可于各港协守小洋出哨若欲出赴大洋必须用巨船
　　沙船能调戗使鬬风然惟便于北洋而不便于南洋北洋浅南洋深也沙船底平不能破深水之大浪也北洋有滚涂浪福船苍山船底尖最畏此浪沙船却不畏此北洋可抛鐡猫南洋水深惟可下木椗
　　战船
　　广之蒙冲战舰胜于闽艚桅上有大小望斗云棚望斗者古所谓爵室也居中候望若鸟雀之警示也云棚者古所谓飞庐也望斗深广各数尺中容三四人网以藤包以牛革衣以绛色布帛旁开一门出入每战则班首立其中班首者一舟之性命所系能倒上船桅于望斗中以镖箭四面击射势便或衔刀挟盾飞越敌舰斩其帆樯或同蜑人没水凿船而乗间腾跃上船杀敌或抱敌人入水淹溺之其便防多此类舰旁有芘篱夹以松板编以藤防以犀兕绵被左右架大炮及火砖灰礶烟毬之属尾梢作又竿连棒又有箐竹楼橹以隐蔽又或周身皆炮旋转廻环首尾相为运用其防莫当此戈船之最精者也其飘洋者曰白艚乌艚合鐡力大木为之形如槽然故曰艚首尾又状海鳅白者有两黒眼乌者有两白眼海鳅逺见以为同类不吞噬其载人与货物者曰艔制亦如鬬舰上施兵器及炮火飞石灰罂旁布粤船
　　粤人善操舟故有鐡船纸人纸船鐡人之语葢下海风涛多险其船厚重船底从一木以为梁而舱艎横数木以为担有梁担则骨干坚强食水可深风涛不能掀簸任载重大故曰鐡船船既厚重重则惟风涛所运人力不费小船一人一桨大船两三人一橹扬篷而行虽孱弱亦可利涉故曰纸人篷者船之司命其巨舰篷每当逆风挂之一横一直而驰名曰扣篷谚所谓广州大艨艟使得两头风输一篷嬴一篷也横行曰输直行曰嬴篷飘也以蒲席为之亦曰防也或以木叶为之曰帆叶也每舰有二篷风正曰八字八字风在后则正在前则横故又有后八字风扬篷当中前八字风勾篷西东之语其或舟子撮唇为吹竹叶声及鸣金鼓以召风风至二篷参差如飞鸟展翅左右相当其形亦如八字是皆鐡船
　　洋船
　　洋船底二重皆以鐡力木厚三四尺者为之锢以沥青石脑油泥油填以礧石矴以独鹿木紥以藤篷以防索【缺】椗以鐡力木桫钉以桄榔簩淬钉以蛇皮内膏【缺】海水咸烂鐡妨磁石故皆不用鐡物云桅凡三一桅尝植二桅以风而植桅长者十四五丈或二三接中皆横一杆上有望斗容四十余人又以木为人或升或降遍置梯绳之间前木照后柁以黒鬼善没者司之其舶小者四围皆密腹中仅留一孔自上而下飘洋时梢公防身桅下余悉在船腹之中凡上舶容人千余中者数百皆有舵师厯师然必以罗经指南掌罗经者为一舶司命毫末分利害焉每舶有罗经三一置神楼一舶尾一在半桅之间必三鍼相对不爽乃敢行海大鱼至以铜铳击而退之大鱼去而波浪为怪以长剑斩之【其大小详外番志】
　　谨按水师以船为主舳舻艨艟前代制各不同今考大畧于此我
　　朝双篷艍船缯船赶缯船小白艕哨船等其制度之精运用之巧所谓以船为车以楫为马振扬国威万古海氛永靖者也
　　厯朝海冦附
　　汉永初三年海贼张伯路等冦掠沿海九郡遣侍御史厐雄讨平之
　　宋至道间海贼频年入冦广南西路转运使陈尧叟讨擒之
　　咸淳三年海盗陈明甫等据临川镇莞帅马成旺讨平之
</div>
    <div class="pagination">
<a href="广东通志_page49.html">上一页</a><span>...</span><a href="广东通志_page45.html">45</a><a href="广东通志_page46.html">46</a><a href="广东通志_page47.html">47</a><a href="广东通志_page48.html">48</a><a href="广东通志_page49.html">49</a><span class="current-page">50</span><a href="广东通志_page51.html">51</a><a href="广东通志_page52.html">52</a><a href="广东通志_page53.html">53</a><a href="广东通志_page54.html">54</a><a href="广东通志_page55.html">55</a><span>...</span><a href="广东通志_page51.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
