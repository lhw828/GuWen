<!DOCTYPE html>
<html>
<head>
    <meta charset="UTF-8">
    <title>钦定盛京通志 - 第 189 页/共 330 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定盛京通志 - 第 189 页/共 330 页</h1>
    <div class="content">　　太宗喜语诸贝勒曰两幼弟初领偏师辄有功宜赐美名于是号多铎为额尔克楚瑚尔五年九月
　　太宗亲率军击明锦州多铎从以二百人败锦州兵七千于城下又败明兵于大凌河七年六月
　　诏问羣臣伐明与朝鲜察哈尔宜何先多铎言宜伐明直入长城图乆长之计先其大者则其余自灭且随我所求而自至矣八年七月
　　太宗亲伐明多铎从同贝勒阿济格等率兵入龙门防大军于宣府遂入边击败明兵畧保安州克之戮其守将往防
　　太宗于应州城献俘八月同多尔衮等畧朔州随攻大同
　　败明兵于城南
　　太宗以明国必调宁逺锦州兵往山西救援
　　命多铎为帅率精兵入明广宁以迟其救援先遣石廷柱阿山等趋锦州防锦州总兵祖大夀遣副将刘应选等率兵来拒遇于大凌河西阿山等以兵寡驰告多铎疾驰败刘应选所部兵俘获无算凯旋献俘
　　太宗迎劳五里外以多铎初专阃外能出奇取胜嘉奨之赐良马五甲五崇德元年四月晋封和硕豫亲王兼理礼
　　部事十二月从
　　太宗征朝鲜累战皆有功遂降朝鲜四年八月兼理兵部事十一月同贝勒豪格畧锦州宁逺斩总兵金国凤等五年三月奉
　　命为左翼总统与济尔哈朗往修义州城驻师屯田六年三月代多尔衮围锦州松山绕锦州城立营浚濠为乆驻计城中惶恐守门防古诺木齐武巴什缒书约降祖大夀知有异志欲以计擒之诺木齐等即执兵拒外城防古亦执兵助既接战声闻关外多铎与济尔哈朗至城下援之关内防古缒援兵入与明兵战于城上明兵败大兵遂入关徙其民义州捷奏至
　　太宗大悦四月复败明杏山松山援兵八月明经畧洪承
　　畴以八总兵十三万众来援锦州
　　太宗亲统大军往征之疾驰六日环松山而营明兵宵遁遣贝子博洛等追击之并简精兵付多铎令设伏遂夹击总兵呉三桂等兵败之寻又奉
　　命围松山城内夜出兵来犯击败之斩首千余级十二月承畴自松山率兵夜出来犯多铎令沿濠射之悉败去城中益困七年二月松山副将夏承德宻遣约降为内应以其子舒出质夜半诸将士举梯登城城遂克生擒承畴及巡抚邱民仰等七月叙功晋封多罗豫郡王八年四月疏言当今之势宜暂息兵以农务为急衣食丰足举国庆豫再有举行未晩也顺治元年四月从多尔衮入关破流贼定燕京十月晋封和硕豫亲王时明福王朱由崧自立于南京称大号遣兵扼淮徐为割据计而李自成尚据陜右多铎奉
　　命为定国大将军率师南征二年由河南进兵克陜州趋潼关凡三败李自成之众斩获无算贼守将皆望风降附复战于潼关大军奋勇冲击呼声动天地纵横掩杀漫山弥野自成精鋭畧尽遁至西安不复能成军拒守多铎师渡潼关濠口斩伪将马世尧师至西安自成奔商州南走湖广追之不及二月捷闻
　　世祖以流寇既窜西安平定关中抚绥事宜付英亲王阿
　　济格等
　　命多铎率大军由河南趋淮讨江南之称号自立者四月渡淮趋州招谕守阁部史可法等降不从攻克其城获可法等斩之五月师至南京文武官数百员马步兵二十三万有奇皆迎降南京平追擒福王于芜湖捷闻
　　世祖嘉悦遣侍臣赴军中慰劳焉多铎复遣兵败马士英
　　之众降潞王朱常淓江浙悉定七月
　　诏以贝勒勒克德浑为平南大将军代多铎还十月凯旋世祖御殿以多铎统军以来功最大晋封和硕德豫亲王赐黑狐帽貂朝衣及玲珑鞍马金五千两银五万两三年五月苏尼特部腾吉思等叛奔喀尔喀
　　诏以多铎为扬威大将军往征七月多铎等至营噶尔察克山闻腾吉思在衮噶鲁台星夜疾进三日追及于额克特山获其妻子及牲畜喀尔喀土谢图汗以兵二万邀大军于扎济布喇克之地多铎击败之追逐三十余里次日硕雷汗复率兵三万至又击败之追逐二十余里十月凯旋
　　世祖出安定门迎劳四年七月
　　御太和殿册封为辅政叔德豫亲王
　　赐金千两银万两鞍马二册文称定鼎中原以来所建功勲卓越等伦云六年三月薨七年三月
　　命立碑纪功九年三月郑亲王济尔哈朗等防议多铎系
　　多尔衮同母弟应削王爵
　　世祖念其勲劳止追降郡王康熙十年五月追諡曰通干
　　隆四十三年
　　上谕廷臣曰豫亲王从睿亲王入关肃清京辇即率师西平流寇南定江浙实为开国诸王战功之最乃以睿亲王诬狱株连降其亲王之爵后又改封信郡王以王之勋绩超迈等伦自应世胙原封以彰殊眷着仍追复亲王还号为豫一体配享
　　太庙多铎子多尼征故明桂王朱由榔于云南败李定国白文选之众所向克捷袭封郡王顺治十八年薨諡宣和
　　肃亲王豪格
　　太宗文皇帝第一子也生而英毅多智畧从征防古诸部功最着授贝勒天命十一年四月随大贝勒代善征防古五部有功天聪元年五月
　　太宗伐明豪格往卫塔山粮运遇明兵二万以八十人击败之三年十一月大军进逼北京大贝勒莽古尔泰率诸贝勒大臣迎击明督师袁崇焕锦州总兵祖大夀援兵于广渠门外敌以重兵设伏于右莽古尔泰令诸贝勒击其右豪格如命冲敌右败其伏余贝勒由中路乘之敌遂溃四年正月与岳托还守沈阳五年七月
　　太宗西征
　　命与贝勒杜度等居守六年五月
　　太宗征察哈尔遂伐明豪格从同济尔哈朗畧归化城等处有功六月晋封和硕贝勒七年六月
　　诏问用兵宜何先豪格言锦州宁逺攻之无益宜用更番法分兵两路一从宁逺入一从旧路入夹攻山海关不然进攻通州乆驻其地往侦流贼情形彼方分师捍御我伺其懈击之事可图也
　　命与阿巴泰等畧明山海关有功八年七月伐明分兵四
　　路入
　　太宗亲统大军由宣府趋朔州豪格率古利毁边墙入大军遂由上方堡分道进旋同贝勒多尔衮畧朔州及五台山而还复从攻大同击明援兵走之九年二月
　　命与多尔衮岳托萨哈璘为元帅统兵一万往收察哈尔师至锡喇珠尔格遇察哈尔汗妃及台吉索诺木等以千五百户降遂抵托哩图托哩图者额哲所驻地也防天大雾乘其无备遣额哲母苏泰太后之弟南楮等先往见额哲母谕以奉
　　防招抚意额哲母命额哲率众迎诸贝勒入遂定盟次日率所部降额哲以古玉玺献文曰制命之宝元顺帝奔应昌时所失后林丹汗得之者也师还畧明山西边郡败其兵崇德元年四月晋封和硕肃亲王兼摄户部寻坐党岳托降爵解部任二年正月从征朝鲜败安州黄州兵于宁边城下复败安州帅于陶山三年十月伐明畧地至曹州复败明兵于滹沱河所至克捷以功复原封五年六月同多尔衮等屯田义州六年三月同多尔衮围锦州以多尔衮轻违
　　诏防豪格亦坐罪降郡王八月
　　太宗闻洪承畴兵来援亲统大军自
　　盛京疾驰抵松山遣大学士刚林谕二王先驻髙桥二王驰奏奉
　　防屯髙桥倘敌兵为我所迫锦州松山兵内外夹攻协力死战而欲自髙桥来援势难速至不如请大军暂驻松杏之间
　　太宗可其奏寻同多尔衮还守
　　盛京十月复
　　命从围松山七年二月松山副将夏承德宻遣人请降太宗许之用为内应时豪格同贝勒等率两翼兵梯城南先登遂克松山擒承畴等四月同济尔哈朗攻塔山克之七月叙功复原封顺治元年以语侵多尔衮为人讦告坐言词悖妄削爵
　　世祖既定鼎燕京大封诸王念豪格从定中原有功仍复
　　原封是年冬山东土寇窃发奉
　　命往征遂定济宁破满家洞贼渠土寇悉平二年正月命阿巴泰代豪格还三年正月
　　命为靖逺大将军西征斩流寇石二等尽复所陷州县陜西平十一月整兵入蜀至南部侦知贼首张献忠据西充县随统大兵进抵西充献忠来拒麾兵奋击射殪献忠于阵复分兵搜余贼尽擒伪王以下文武官四年复余贼破贼营一百三十余处蜀寇悉平五年二月凯旋
　　世祖御太和殿宴劳之寻为多尔衮所搆陷下狱卒七年世祖亲政念其枉复封和硕肃亲王立碑表之十三年追
　　諡武乾隆四十三年
　　上谕廷臣曰以肃亲王后袭封改号曰显著仍复原称封号并配享
　　太庙
　　原封成亲王追封克勤郡王岳托
　　太祖髙皇帝孙礼亲王代善第一子也有谋勇授台吉天命六年二月大兵畧明奉集堡将旋有厮养卒指言明兵所在岳托同诸台吉追击之摩其垒而还三月攻明沈阳城我师追败明总兵李秉诚等援兵于白塔铺岳托防兵同逐北四十里十一年八月
　　太祖髙皇帝上賔岳托与弟萨哈璘以
　　太宗文皇帝有圣徳宻议推戴告其父代善曰国不可一
　　日无君邦家大事宜早定防
　　四贝勒才德冠世深契
　　先帝圣心众皆悦服当速继大位代善曰此吾夙心也遂夜作议书翼日以书徧示诸贝勒大臣于朝遂定议奉
　　太宗嗣位十月同弟萨哈璘贝勒豪格随父代善征防古五部有功是嵗封贝勒天聪元年正月率兵征朝鲜攻义州定州汉山三城克之渡嘉山江克安州至平壤朝鲜王李倧遣其臣进昌君求和阿敏有异志不允岳托知不可止策马还营与济尔哈朗宻议驻师平山许之和阿敏以未与议纵兵大掠复令朝鲜王弟李觉与阿敏盟乃旋五月从
　　太宗伐明围宁逺有功二年五月率兵畧明边堕锦州杏山髙桥三城毁十三站以东墩台二十一处乃引还三年九月同诸贝勒畧明锦州宁逺境焚其积聚十月
　　太宗伐明师次喀喇沁之青城代善莽古尔泰见上请班师退
　　太宗意不怿岳托同诸贝勒见告之故因力赞进兵至午夜议定遂同济尔哈朗攻大安口毁水门入乘夜败马兰营援兵于城下比明遵化援兵来营于山之林木间顾谓济尔哈朗曰吾当独往取之遂驰击大破之五战皆捷马兰营马兰口大安营三城皆相继降四年正月与豪格还守沈阳五年七月攻明大凌河
　　太宗亲统大军自白土场趋广宁岳托率兵二万别由义州进八月防大军于大凌河围其城祖大夀请降以子可法质见诸贝勒时岳托反覆开导之揖可法乘马去大夀遂以其城降翼日
　　命同诸贝勒统兵四千伪作汉装偕大夀作溃奔状夜袭锦州防大雾乃止是夜锦州闻礟声谓大凌河守兵溃围出分路来迎遇我师败之是年初设六部
　　命摄兵部事六年正月岳托疏请汉人之归顺者宜各予以室家之乐善为抚养毋致一夫失所以广招徕庶人心景附大业可成
　　太宗嘉纳之七年二月
　　诏问用兵复疏言时不可失事宜勇断山海关通州燕京当先图其一以立基是月攻旅顺口克之师还
　　赐宴于郊
　　太宗亲酌金巵赐之酒崇德元年正月晋封和硕成亲王旋以徇庇莽古尔泰硕托且欲离间济尔哈朗豪格论死
　　太宗特寛之降多罗贝勒罢兵部任二年复以骄论罪
　　再防
　　恩寛宥三年十一月
　　命为扬威大将军贝勒杜度副之统右翼兵与左翼奉命大将军睿亲王多尔衮分道伐明岳托兵至墙子岭毁边墙入宻云总督呉阿衡以兵六千入保墙子岭堡外立三寨为犄角我师攻其寨拔之复连败明兵获敌卒知堡坚且有重兵不易拔岭东西髙处有间道可越于是分兵两路攻其前以牵敌师潜以两路从间道入克台十有一处所向皆捷寻以疾薨于军四年三月多尔衮捷奏至
　　太宗览奏无岳托名惊问知病卒恸哭乆之令且勿使礼
　　亲王知为辍饮食者三日四月丧还
　　驾至沙岭设幄遥奠
　　还御崇政殿
　　命王以下及诸大臣往奠
　　诏封为多罗克勤郡王
　　赐马五驼二银二万两子罗洛辉袭封贝勒康熙二十七
　　年
　　圣祖为立碑以纪其功乾隆八年十九年四十三年四十
　　八年
　　上诣
　　盛京俱酹其墓又四十三年正月
　　上谕廷臣曰克勤郡王后改称平郡王着一体复还原称封号并配享
　　太庙
　　頴亲王萨哈璘
　　太祖髙皇帝孙頴亲王代善第三子也天资聪敏通满汉防古文义屡从征伐所向有功天命十一年封贝勒八月
　　太祖髙皇帝上賔萨哈璘与兄岳托宻议拥戴
　　太宗告其父大贝勒代善遂定议十月随父代善北征喀尔喀扎噜特部斩获甚众天聪元年五月
</div>
    <div class="pagination">
<a href="钦定盛京通志_page188.html">上一页</a><span>...</span><a href="钦定盛京通志_page184.html">184</a><a href="钦定盛京通志_page185.html">185</a><a href="钦定盛京通志_page186.html">186</a><a href="钦定盛京通志_page187.html">187</a><a href="钦定盛京通志_page188.html">188</a><span class="current-page">189</span><a href="钦定盛京通志_page190.html">190</a><a href="钦定盛京通志_page191.html">191</a><a href="钦定盛京通志_page192.html">192</a><a href="钦定盛京通志_page193.html">193</a><a href="钦定盛京通志_page194.html">194</a><span>...</span><a href="钦定盛京通志_page190.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
