<!DOCTYPE html>
<html>
<head>
    <meta charset="UTF-8">
    <title>钦定盛京通志 - 第 33 页/共 330 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定盛京通志 - 第 33 页/共 330 页</h1>
    <div class="content">　　辟雍时尚属鞬櫜过鲁空传祀太牢更步故宫翔凤阁彬彬羣彦想分曹
　　开国佐运勋臣武勋王扬古利直义公费英东毅公额亦都墓在
　　二陵之间松楸相望犹见当日
　　君臣相得之概感而赋此
　　虖池麦饭共艰辛想像
　　当年鱼水亲何必大风思猛士林林扈跸有宗臣
　　望千山
　　我闻古来称奥区必有名山为作镇况兹辽阳实天府羲经已兆帝出震长白巫闾众所瞻千山亦复髙千仭设在晋郊鲁甸间太华泰岱应齐峻我来谯邑揽形胜南望巑岏映清润朝岚夕霭俨相接峦光峰态如堪引龙泉祖樾久闻名灵迹相传半疑信何时长啸眺沧海【据盛京通志千山香岩寺中有仙人台俯瞰沧海如布几席云】千仭冈头衣始振
　　辽阳怀古
　　唐宗战垒久成空管邴曾闻度海东只有千年华表鹤时看来往白云中
　　示盛京留守诸臣
　　宅洛名惟旧迁邠地岂新维屏思保障体国在安民业拟苞桑固风期丰芑淳入疆怀有庆述职慰时巡朝鲜陪臣来接
　　辽左陪京巩涧瀍维藩作翰逮朝鲜来賔讵是予诚格奉遐思
　　祖化宣讶许迎銮胆虎卫还教千宴接鹓聨徳绥武靖文皇业万亿斯年防海堧
　　长宁寺
　　兰若静朝晖苔侵碑篆古泠泠水到堦落落松当户龙鳞俨欲张虬枝自撑拄谯邑多古迹爱此琳宫宇依稀梵呗声仿佛天花雨意香防即离静室坐久许适然获长宁顿忘安心所
　　恭瞻
　　太祖髙皇帝所贻甲胄
　　武库三曾器龙楼十袭缇千年过合甲七属鄙圅犀仰
　　烈诚天授思艰敢志携雄闗为近户安恃一丸泥
　　恭瞻
　　太宗文皇帝所御弧矢
　　青茎如古直觪角到今坚不禁秋霜感遐思寳月悬比和经
　　手御似训作心传挞伐前猷在居歆总赖
　　天
　　昭陵石马歌
　　在昔穆王八骏追云霞耄荒防返天之涯太乙况汉天马来乐府曾闻产渥洼勤劳血汗事何有雌黄徒惹诗人口不如汉文却受千里驹吉行五十符阳九周家岐渭始勤农我朝三韩奋迹实弯弓由来受命虽有异艰难创业多齐踪
　　太宗马上得天下房驷星辉
　　天锡嘏【叶】大白小白协安吉【故老云　　昭陵前石马一名大白一名小白葢　　文皇帝所御也　　文皇帝体丰而铠重乗小白日行百里乗大白只能行五十里】至今立仗
　　昭陵贻石马遐思我
　　祖如唐宗陵园庙号先后同汗趋尝传杜甫句阐扬光烈千秋隆六御今年来故里贞观遗迹余荒垒【唐垒在广宁县
　　城东南相传唐太宗征高丽驻兵之所】
　　文皇曾亦讨寒盟【谨按　　昭陵神功圣徳碑云天聪二年以朝鲜毁盟讨之防其都载飞舸于车凌江华岛李倧自防请为臣释之还并归其俘获】乘此双龙渡浿水
　　文绥武服为藩屏万年正奉永清不似李唐东征悔失
　　计仆碑重建思魏徴
　　大政殿
　　臯门耸百寻朶殿森沉国政闻周度
　　大君想知临十亭犹列翼一徳尽同心文治诚辉古武功尚烈今用兹贻亿叶讵止惜分隂作室西南户绍庭志倍钦
　　故宫咏烛
　　火传薪岂尽漏响夜方深照得
　　当年夕艰难缔造心
　　暮
　　辽天散暮霞宫树已栖鸦几静思民瘼心怡长道芽图书探秘蕴钟鼎玩清嘉古月照今客新诗咏旧家人言归沛里市语似京华不异前秋夕消闲一瀹茶登凤凰楼
　　百尺髙临万景纷贮歌藏舞陋齐云漫言此日供诗料却忆
　　当年望国氛
　　缔造常思
　　祖业艰千秋百二巩河山于今试上髙楼望辽水依然襟
　　带间
　　示盛京奉
　　祀诸宗室
　　明禋歆一脉奏假训昭垂水木思源本烝尝奉豆彛离家汝莫念【盛京奉　　祀诸宗室系乾隆元年始自京命来者故云】与祭我犹亏试想百年始涧瀍还在兹
　　再题实胜寺
　　故老今何在祗园此尚存借寻禽敌烈总为戴
　　天防临汝心毋贰蠢兹气已吞
　　戎衣寰海定武器再三扪【是寺恭藏　　太祖髙皇帝所御甲胄数人举之而弗能胜太宗文皇帝所贻弓壮士弗能开长四尺有余　　皇祖圣祖仁皇帝亦曾留寳剑云】继序思
　　皇祖贻庥逮耳孙绵绵有瓞亿载永蟠根
　　敬观
　　太宗所御鹿角椅
　　天然鹿角椅合拱不倾欹制朴
　　身常防形端道可思奢惩枕伴俭似葛灯遗却忆艰难
　　际曾无偃息时
　　故宫侍
　　皇太后宴
　　闗山瑞拥
　　大安舆祎翟祥凝庆善居海旭腾辉红防□天浆介祉玉芙蕖云依雉尾开双扇星拱辰垣俯九爱日岂防
　　沐雨际弼基还厪肆筵余
　　赐父老酺
　　父老居丰沛久防煦妪恩百年今宴安同为太平人虽无见知者尚有闻传言锡宴思
　　皇祖在此大清门今我来故家匪为骋游巡三爵循古典炮兎亦烹豚白金以级颁百戯良具陈酌酒赐尔饮尔醉我亦欣还念尔先民曾同百战勋
　　故宫览章奏
　　黄扉章奏至秉烛览移时为勅几康故难辞往复披有秋方慰意望雪更寻思却想艰辛日纷纷羽檄驰再登凤凰楼
　　马上逢重九登髙已有诗今朝陟髙阁仍是季秋时把菊作佳节铺牋掞好辞泬寥天宇寛襟带河山披依稀鸡犬声掩映桑麻枝广陌嘶骄骑朱楼飐酒旗谯邑既云冨何加曰教之寄语彼京兆莫视传舎为雨
　　塞山几度雪霏霏沛里重吟细雨飞麦陇早欣占歳好人言羣道带阳归【盛京徃年早寒九月已有积雪今年则甚暖立冬以后尚雨人咸以为竒云】闲窗近挹寒芳润髙阁遥闻昼漏稀更喜留都方驻跸沾泥无虑四骢騑
　　清宁宫
　　馆豳迹辉古宅洛业思
　　前苞茂如松竹清宁象地天双骞排凤扇上簟耀龙筵乃
　　寝占佳梦
　　明禋重吉蠲【国朝礼重祭　神必于正寝兹旋故宫执豕荐醑一遵旧制弗敢废也】休和晴
　　旭丽淡荡惠风旋若承
　　堂构丕基永万年
　　闻钟声
　　屈曲宫墙上玉蟾谯楼钟防聴传严吟残此夕穿松漏讶似当时响砌籖却看星躔依斗极尚闻人语閙闾阎去年诗思重寻得良夜方长篆袅帘
　　十月朔日宴宗室羣臣于故宫
　　曈昽海旭丽银铺宴拟横汾湛露濡舞马不须夸紫燕煎沉常自袅金鳬有椒共庆如兹盛无酒何妨谓我沽更喜皇州颁嵗朔小阳春律正昭蘓
　　恭奉
　　皇太后迥銮车驾发盛京得诗四首
　　金乌占在尾玉律变初寒别绪留兴庆归舆奉
　　大安卿云常五色王气镇三寒更值登塲崇墉夹道看西賔今作主东主却成賔去去燕京路依依沛里人地灵常毓瑞风伯已清尘防复如唐后武功咏再巡荏苒翠华移祥风左右吹千官陪警跸万姓仰威仪御道如直名山入画竒
　　二陵佳气绕步马动留思
　　歴歴度康庄熈熈丽小阳因怜时序改始觉客途长惜别人心切怀归马足忙皇都言至日亚嵗纳千祥雪中过永安桥
　　明禋应时修征辔凌晨发豹尾去沛里龙镳指京阙滕六欲效灵元冥正司莭初飘沥沥霰旋零绥绥雪途景已堪适凭舆趣尤别琼瑶入眺吟川原供揽结不殊书室中推窗玩清絶行行过永安镜影光洁平林久秃兀乍喜千葩缬旷观既詄荡逸兴复勃洒然银色界彷佛芦沟月
　　前题再咏
　　吚喔声寒茅店鸡石桥东畔沈城西素凝遥嶂皆成画翠剰孤松最合题三白叶心方喜慰
　　二陵回首重迷导斿尽教行行止未惜瑶田碎马蹄
　　积素
　　迷离晃旭欲生烟得得骄骢傲锦韀不道雪余度辽野却如日暖厯蓝田
　　万峯屏展皆蔵碧千林花缬全皴白恍似罗天会玉真琼瑶踏遍虬顔迹
　　逶迤周道傍村庄玉砌银铺十里强赢得轻舆吟素景漫愁风冷切征裳
　　飬息牧阅马
　　坰塲亘沈野刍牧接辽濆飬息良驹盛调闲众圉分三千突騋牝五色耀卿云骤似波铺地防如锦叠文无邪思古训斯作喜今羣敢忘驱驰际用兹佐六军渡句骊河
</div>
    <div class="pagination">
<a href="钦定盛京通志_page32.html">上一页</a><span>...</span><a href="钦定盛京通志_page28.html">28</a><a href="钦定盛京通志_page29.html">29</a><a href="钦定盛京通志_page30.html">30</a><a href="钦定盛京通志_page31.html">31</a><a href="钦定盛京通志_page32.html">32</a><span class="current-page">33</span><a href="钦定盛京通志_page34.html">34</a><a href="钦定盛京通志_page35.html">35</a><a href="钦定盛京通志_page36.html">36</a><a href="钦定盛京通志_page37.html">37</a><a href="钦定盛京通志_page38.html">38</a><span>...</span><a href="钦定盛京通志_page34.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
