<!DOCTYPE html>
<html>
<head>
    <meta charset="UTF-8">
    <title>明一统志 - 第 50 页/共 66 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明一统志 - 第 50 页/共 66 页</h1>
    <div class="content">　　风俗与木邦同【官制俗同木邦结□用谷茶鸡夘客至亦用谷茶手拈而食】
　　麓川平缅军民宣慰使司
　　建置沿革元置麓川路本朝洪武中置麓川平缅宣慰司寻革今复置军民焉
　　底马撒军民宣慰使司
　　建置沿革本朝【阙】　　　年置
　　孟定府【东至威逺州界南至木宣慰□司界西至陇川宣抚司界北至镇康州界自府治东北至布政司二十八程转达于京师】
　　建置沿革旧名景麻不通中国元至元二十六年归附立孟定路军民总管府领二甸大理金齿等处宣慰使司本朝洪武十五年改置孟定府编户五里
　　风俗男戴竹防女衣文绣【郡志民皆百夷男子光头赤脚黒齿着白布衣戴细竹丝防以金玉等寳饰其顶遍挿翠花翎毛之类后垂红缨妇人出外戴漆藤大笠状类团牌顶尖身衣文绣饰以珂贝】
　　土产香橼【比之南安府者为尤大】
　　孟艮府【东至车里宣慰使司界南至八百大甸宣慰使司界西至木邦宣慰使司界北至孟涟界自府治北至布政司三十八程转达于京师】
　　建置沿革蛮名孟掯自古不通中国本朝永乐四年始归附置孟艮府
　　风俗与木邦八百同
　　南甸宣抚司【东至永昌潞江安抚司界南至陇川宣抚司界西至千崖宣抚司界北至腾冲军民指挥使界自司治东北至布政司二十二程转达于京师】
　　建置沿革旧名南宋元至元二十六年置南甸路军民总管府领三甸本朝洪武十五年改南甸府永乐十二年改南甸州正统八年陞宣抚司
　　风俗结亲用谷茶为礼【郡志民皆百夷俗与木邦同其结亲则用谷茶二长筒鸡卯五七笼为聘礼客至则以谷茶供奉手拈而食之】
　　山川丙弄山【在司东一十里相传昔有僧自大理来坐化于此变为石人后经兵燬止存其头土人咸奉祀之】蛮千山【在司东一十五里土酋恃其险阻世居其上】温泉山【在司东二十五里层峯叠嶂连亘二十余里林木阴森下有温泉】沙木笼山【在司南一百里上有关立木为栅周围一里】南牙山【在司西一百八十里山甚髙延袤一百余里树木阴翳官道经之上有石梯夷人以此据险又有清泉下流入南牙江】小梁河【在司东北三十里源有二一出腾冲赤土山麓一出腾冲缅箐山麓至此合为一西南流至千崖为安乐河而合于大盈江其在司境流经南牙山西南又谓之南牙江】孟乃河【在司东南一百七十里即腾冲龙川江之源】大盈江【源自腾冲流至司境过镇西入缅甸】
　　土产孔雀　呌鸡【昼夜依时而鸣】红藤篾【夷妇用为腰饰】
　　关梁黄连坡关【在司南三十五里】小龙川关【在司东北八十里】
　　干崖宣抚司【东至南甸宣抚司界南至陇川宣抚司界西北俱至南甸宣抚司界自司治东北至布政司二十三程转达于京师】
　　建置沿革其地旧名干頼赕曰渠澜赕白夷居之元中统初内附至元中置镇西路军民总管府领二甸本朝洪武十五年改为镇西府后为干崖长官司正统间陞宣抚司
　　风俗四时皆蚕【郡志境内甚热四时皆蚕以其丝染五色织土锦充贡】
　　山川云晃山【在司南一十五里上有瀑布泉即云晃河之源也】云笼山【在司东二十五里】白莲山【在司北六十里中有一峰林峦耸防土官居其麓下有白莲池】刺朋山【在司西一百余里林木阴森四时苍翠】云晃河【在司治南源出云晃山下流与云笼河合灌田千余畆】安乐河【源出腾冲经南甸迤逦至云笼山之麓亦名云笼河沿至司治北折流而西一百五十里为防榔江至北苏蛮界注金沙江入于缅中】止西河【在司东北三十里源出云笼山流十五里与云笼河合】
　　土产土锦　白防布　白莲花　竹防【大如兎至肥可食】陇川宣抚司【东至芒市长官司界南至木邦宣慰使司界西至千崖宣抚司界北至南甸宣抚司界自司治东北至布政司二十六程转逹于京师】
　　建置沿革旧为麓川地皆白夷所居元至元中置麓川路本朝洪武十七年归附置麓川平缅宣慰司正统三年其土酋思任发叛大军平之遂革其司十一年置陇川宣抚司于龙把
　　风俗与南甸同
　　山川马鞍山　摩梨山　罗木山【俱在境内极髙大夷人恃以为险】汤泉【从石罅流出为河热如沸汤】
　　土产芋【大者长一尺二三寸】孔雀　豪猪　紫胶　大药　鲜子威逺州【东至新化州界南至□琏长官司界西至□定府界北至景东府界自州东东北至布政司一十九程转达于京师】
　　建置沿革唐南诏银生府之地旧为濮落杂蛮所居大理时为白夷所有元至元中置威逺州本朝因之编户四里
　　风俗男女勇捷走险如飞　白蛮习俗朴野【俱旧志】山川防乐山　南堆江　谷寳江【自遮遇甸流至州境下流合澜沧江】土产盐【境内莫蒙寨有河水汲而浇于炭火上炼之则成细盐凡交易无秤斗止以小篾箩计多寡而量之】湾甸州【东至大州界南至镇康州界西至永昌施甸长官司界北至顺宁府界自州治东北至布政司二十程转达于京师】
　　建置沿革蛮名细赕元中统初内附属镇康路本朝洪武十七年置湾州编户五里
　　风俗与镇康同【郡志其民亦百夷妇人贵者以象牙作筒长三寸许贯于髻挿金凤蛾其顶络以金索手带牙镯以红氊带东臂纒头衣白布窄袖短衫黑布桶裙不穿耳不施脂粉余俗与镇康同】
　　土产茶【境内有孟通山所产细茶名湾甸茶谷雨前采者为佳】芭蕉【开花结实味甘可食】镇康州【东至孟琏长官司界南至孟定府界西至永昌潞江安抚司界北至大侯州界自州治东北至布政司二十三程转达于京师】
　　建置沿革蛮名石赕本黒僰所居元中统初内附至元十年立镇康路军民总管府领三甸本朝洪武十五年改为镇康府十七年改为州编户六里
　　风俗卜用鸡骨病专祭鬼【僰蛮形恶体黑以青白布为衣跣足荆棘中走如飞男子出妇人闭户静坐以待夫至遇有事籖鸡骨卜吉凶病不服药专务祭鬼死则刳木为棺殡之坟上植一树为识】
　　土产大药【有大如斗者味极甘美】鲜子【大如枣味酸】防胆【可解诸毒药】水乳香大州【东至景东府界南至镇康州界西至湾甸州北北至顺宁府界自州治东北至布政司二十三程转逹于京师】
　　建置沿革蛮名孟祐白夷所居元中统初内附属麓川路本朝洪武二十四年置大长官司后改为州编户四里
　　风俗民有百夷蒲蛮【百夷俗与湾甸同蒲蛮俗与顺蛮同】
　　山川昔弥山【在州东六十里】蛮赖山【在州西六十里其山多竹】八刺山【在州北八十里】蛮弥山【在州南二百五十里林木隂森崖石壁立】阿轮山【在州西南三百里连峰叠巘四时苍翠】澜沧江【在蛮弥山东南之麓】孟祐河【在州治东】孟赖河【在州南八十里】
　　土产垂丝竹【其枝叶软弱皆下垂】金刚纂【其色青状如刺桐性最毒】诃子【秋熟味苦又甘】钮兀长官司【东至元江军民府界南至车里宣慰使司界西至威逺州界北至临安府思陀甸长官司界自司治北至布政司一十六程转达于京师】
　　建置沿革蛮名也兀自古不通中国本朝宣徳七年始归附置钮兀长官司
　　风俗见人无拜礼【郡志其民皆倭泥类蒲蛮男子绾髻于顶白布纒头妇人盘头露顶以花布为套头见人无拜礼】
　　孟琏长官司
　　建置沿革本朝【阙】　　　　年置
　　茶山长官司
　　建置沿革本朝【阙】　　　　年置
　　麻里长官司
　　建置沿革本朝【阙】　　　　年置
　　芒山长官司【东至镇康州界西南俱至陇川宣抚司界北至永昌潞江安抚司界自司治东北至布政司二十三程转达于京师】
　　建置沿革其地旧曰怒谋曰大枯赕曰小枯赕即唐史所谓茫施蛮也元中统初内附至元十三年立茫施路军民总管府领二甸本朝洪武十五年置茫施府正统九年改置芒市长官司
　　风俗男衣缯布妇女衣皮【唐书茫施蛮男子衣缯布女分髪直额为一髻垂后跣而衣皮】
　　山川青石山【在司西南峭防千仞竒怪万端又司境有永贡榦孟契二山皆髙大夷酋立寨居之以为险要下有芒市河】麓川江【在司西源出昌峨蛮境流至司境又至缅地合大盈江】金沙江【源出青石山流入大盈江】大车江【源自腾冲流经青石山下流至江头城名大盈江入缅地蒲甘城界】
　　土产金【金沙江出】香橙　橄榄　芋　蔗　藤




　　明一统志卷八十七
　　钦定四库全书
　　明一统志卷八十八
　　明　李贤等　撰
　　贵州布政司
　　贵州本西南夷罗施鬼国地元于此置八畨顺元等处军民宣慰使司都元帅府本朝洪武初以其地分湖广四川云南三布政司永乐十一年始置贵州等处承宣布政使司领贵州宣慰使司及贵阳思州思南镇逺石阡铜仁黎平都匀八府普安永寜镇宁安顺四州并凯里安抚司置贵州都指挥使司领贵州贵州前普定新添平越龙里都匀毕节普安威清安南安庄清平平坝乌撒赤水永寜兴隆一十八卫黄平守御千户所置贵州等处提刑接察司分贵寜新镇二道兼察诸司府州衞所三司并治于贵州宣慰司云
　　贵阳府【东至龙里衞界九十里西至安顺州界七十里南至广西泗城州界九十里北至旧程畨府界四十里自府治至南京四千三百九十里至京师七千七百三十里】
　　【粮六千五百石零】
　　建置沿革禹贡荆梁二州之南境天文参井分野本西南夷地宋开寳间置大万谷乐总管府嘉定间移府于今治元改置顺元等路军民安抚司属八畨顺元等处军民宣慰司初四川行省后改湖广行省本朝洪武初改置贵州宣慰使司四川布政司永乐十一年改贵州布政司隆庆三年析置贵阳府领县一新贵县【附郭万厯中新设】
　　贵竹长官司【附郭】水东长官司【在府城北三里元为水东寨长官司】中曹蛮夷长官司【在府城北十五里元置中曹百纳等处长官司】上马桥长官司【在府城南七十里】小程畨长官司【在府城南七十里二长官司俱元置本朝因之】卢畨长官司【在府城南八十五里元至元中置卢畨静海军安抚司】程畨长官司【在府城南八十五里元至元十六年置程畨武胜军安抚司俱本朝改置】韦畨长官司【在府城南九十五里元置本朝因之】方畨长官司【在府城南九十里元至元中置方畨河中府安抚司】洪畨长官司【在府城西南九十里元至元中置洪畨永盛军安抚司】卧龙畨长官司【在府城南一百里元至元中置卧龙畨南寜州安抚司】金石畨长官司【在府城西南一百里元至元中置金石畨太平军安抚司】小龙畨长官司【在府城南一百三里元至元中置小龙畨应天府安抚司】大龙畨长官司【在府城南一百一十里元至元中置大龙畨应天府安抚司】罗畨长官司【在府城南一百一十五里元至元中置罗畨遏蛮军安抚司俱本朝改置】
　　形胜东阻五溪西距盘江【贵州志】
　　风俗种类非一习俗各异【旧志贵州所辖夷人种类非一曰罗罗曰宋家曰蔡家曰仲家曰龙家曰曽竹龙家曰打牙犵狫曰红犵狫曰花犵狫曰东苗曰西苗曰紫姜苗曰卖爷苗习俗各异】儒教渐兴【同上诸姓旧皆浇邪之俗本朝儒教渐兴而冠婚丧祭之礼皆效慕中国间有向意诗书登科出仕者矣】
　　山川铜皷山【在府城东三里毎隂闻山中有声如铜皷】狮子山【在府城西土山戴石状如狮子本朝颍川侯传友德尝驻兵其上】鳯凰山【在府城南五里山形如鳯舒翼】木阁箐山【在府城西四十里林木蓊蔚水西之境由此而入】唐防山【在府城南八十里土人尝于此避兵】南门河【在府城南】
　　土产茶　鐡　马　姜　兰　菖蒲　刺竹　筯竹【俱府境及各长官司出】
　　学校贵阳府学【在府治东北隆庆三年建】
　　关梁广济桥【在府城西南三里】
　　寺观崇真观【在府治西洪武中建】
　　祠庙夏国公祠【在府治南祀本朝顾成】
　　贵州宣慰使司【东至龙里卫界五十里西至四川乌撒军民府界九百五里南至广西泗城州界北至四川播州宣慰司界俱二百五十里自司治至南京四千二百五十里至京师七千六百六十里粮一千八百石零】
　　建置沿革同贵阳府地元置八畨顺元等处军民宣慰司四川湖广行省本朝洪武初改置贵州宣慰使司四川布政司永乐十一年改贵州布政司旧领长官司二十三隆庆初析十六长官司属贵阳府乃以金筑安抚司并所属宣慰司焉今领安抚司一长官司十一
　　青山长官司【在宣慰司城东北四十里元为青山逺地等处蛮夷长官司】劄佐长官司【在宣慰司城北五十里元置落邦劄佐等处长官司】龙里长官司【在宣慰司城东五十里元为龙里等寨长官司俱本朝改置】白纳长官司【在宣慰司城东北七十里】底寨长官司【在宣慰司城北一百里二长官司俱元置本朝因之】乖西蛮夷长官司【在宣慰司城东北一百五十里元皇庆中置乖西军民府】养龙坑长官司【在宣慰司城北二百二十五里元为养龙坑宿徴等处长官司】金筑安抚司【在宣抚司南二十里古为荒服地元始置金筑府属顺元等路本朝洪武十年改为金筑安抚司属四川贵州卫军民指挥使司正统四年改属贵州布政司隆庆三年改今属领长官司四】木长官司【在安抚司东一百里元为罗頼州军民长官司本朝改置今司】卢山长官司【在安抚司东一百二十里元置本朝初属贵州卫正统中改属贵州宣慰司寻改今属】麻向长官司【在安抚司东一百一十里】大华长官司【在安抚司东一百二十里二司俱洪武中置】
　　形胜滇南门户【贵州志贵州宣慰司滇南之门户】山广箐深重冈叠寨【贵州志金筑安抚司云】据诸夷丛聚之地【新志】
　　风俗疾病不识医药　被氊衫以为礼【俱贵州宣慰司志】冠婚丧祭颇效中华【贵州志】男子以白布裹额【安抚司志】
　　山川石洞山【在宣慰司城东北八里山有石洞可以容众】石门山【在宣慰司城东六十里絶顶二石对立人行其中俨如门焉】南望山【在宣慰司城北一百里深林大箐岚气昼蔽人迹罕至】清水山【在宣慰司城东二百里两岸壁立水深莫测】天台山【在安抚司东南一十里孤耸如台】螺拥山【在安抚司南三十里山髙五里状如拥螺上有深渊水碧如蓝四时不涸】龙洞河【在宣慰司城东一十里】陆广河【在宣慰司城西北一百五十里当水西驿道于此置廵检司以盘诘行者】乌江河【在宣慰司城北二百里湍流汹悍乃贵播之界河其南岸有乌江关】西溪河【在宣慰司城西北二百八十里】圣泉【在宣慰司城西北八里泉宂寛可六尺许时或涨而不溢人莫测其故又号灵泉】养龙坑【在养龙坑长官司两山之间泓渟深灵物藏其下当春初和畅夷人立柳坑畔择牝马之贞者繋之己而云雾晦类有物蜿蜒与马接其产必龙驹本朝洪武四年为夏明升降献良马十其一白者乃得之于此首髙九尺长丈余不可控御诏祀马祖然后敕典马者囊沙四百斤压而乗之行苑中乆渐驯习后将行夕月之礼于清凉山乘之如蹑云一尘弗惊赐名飞越峰且命绘形藏焉翰林学士宋濓为之赞】
　　公署贵州卫【在城内西本朝洪武四年建】贵州前衞【在城西北隅洪武二十六年建俱贵州都指挥使司】
　　学校宣慰司学【在城东北隅元建旧在今都司之北本朝洪武二十六年改建于此有新造大成殿记】
　　关梁通济桥【在城北二里】龙塲桥【在水东长官司北五十里】天生桥【在安抚司北三十里石壁千仭环绕如城水流其下人行其上坦平若桥】
　　寺观大兴寺【在城内东洪武中以元普庵堂改为寺】万寿寺【在安抚司治南】祠庙忠烈祠【在宣慰司南元建祀唐忠臣南霁云】
　　名宦元李德辉【至元中罗施鬼国既降复叛诏云南等路合兵讨之时德辉以左丞被命在播州遣张孝思谕降其酋阿察熟徳辉名即身至播泣且告曰吾属百万人微公来死且不降今得所归蔑有二矣德辉乃奏改鬼国为顺元路以其酋为宣抚使后有谮德辉受鬼国马千数者世祖曰是人虽一羊不妄受寜有是耶】刘继昌【至元中以招讨司经厯招降西南诸蕃遂奏以龙方零为小龙畨安抚使龙文求为卧龙畨安抚使龙延三为大龙畨安抚使程延随为程畨安抚使洪延畅为洪畨安抚使韦昌盛为方畨安抚使石延异为石畨安抚使卢延陵为卢畨安抚使并授怀逺大将军佩虎符由是畨境以安】
　　本朝顾成【贵州卫指挥佥事攻破蛮冦怀来抚顺累功封镇逺侯镇贵州尝还京师蛮复出没成再至纵所拘者徃谕诸酋即相率来见成抚辑之边境以安】易节【贵州布政使司左布政使寛猛得宜抚字有方夷人至今思慕之】蒋廷瓒【以行人奉命计平思州思南叛冦陞贵州左布政使兴利除害夷人德之】
　　人物宋普贵【土人开寳间纳土归顺赐王爵以镇一方】宋景阳【土人寜逺节度使都总管控制边方苗民归附卒赠大尉諡忠成孙裕为寜逺经畧安抚使恩威并着夷民归心】元阿画【普贵之后仕为顺元等处军民安抚使以征伐功加龙虎大将军封顺元罗甸侯卒追封济国公】宋阿重【景阳之后仕为贵竹长官以其叔宋隆济结诸蛮为乱弃家朝京陈其事宜大德中为顺元同知宣抚事后加平章政事柱国顺元侯克服叛逆威着南裔及卒追封贵国公谥忠宣】
　　本朝霭翠【阿画之后仕元为四川等处行中书省左丞兼顺元等处宣慰使本朝洪武初归附授懐逺将军世袭宣慰使今安氏其后也】宋钦【阿重孙旧名防古岱元时以平冦保境功授昭勇将军八畨顺元等处宣慰使都元帅加镇国上将军兼四川等处行中书省参知政事本朝洪武初同霭翠归附赐名钦授懐逺将军世袭宣慰使】
　　思州府【东至湖广辰州府沅州界九十里西至镇逺府界一百里南至黎平府界北至铜仁府界俱二百二十里自府治至南京四千二百里至京师七千七百二十里】
　　【粮八百石零】
　　建置沿革楚为黔中地秦属黔中郡汉以后属武陵郡唐为思州地后改州为寜夷郡元为思州军民安抚司地本朝洪武初分置思州宣慰司永乐中改为思州府领长官司四
　　都坪峩异溪蛮夷长官司【附郭永乐十一年置编户四里】都素蛮夷长官司【在府城西六十里永乐十一年置编户二里】施溪长官司【在府城南一百四十里元置施溪様头长官司本朝洪武五年改今名编户一里】黄道溪长官司【在府城南一百二十里元置本朝因之编户二里】
　　郡名寜夷【唐名】
　　形胜西南雄胜之地【郡志东连沅靖西抵涪渝作湖广之唇齿扼槃瓠之喉襟商贾贸迁居民辐辏实西南雄胜之地】地连溪洞【文献通考】重山环抱溪流萦带【府志】
　　风俗民性刚悍外痴内防【郡志】刻木为契【同上土人各据溪谷乆者自称洞官塞长假贷要约则刻木为契】鸡卜瓦卦【同上有病不用医药惟事鸡卜瓦卦以占吉凶】夷风丕变【同上自昔椎髻跣足言语侏本朝声教渐染既乆夷风丕变】祭鬼弭灾【府志】
　　山川峩山【在府治南崒嵂难登】岩前山【在府城东五十里】江头山【在府城西北八十里傍有歇客坪土人毎遇节序则相聚笙歌于此】天应山【在府城西一百里相传昔有祷雨于此呼雷则雷声应故名】住溪河【在府城西二十里诸溪潴此而复流】架溪【在府城南架木溪上以济徃来】龙溪【在府城西五十里相传昔有土人击铜皷于此而龙出】养苗溪【在府城西北八十里有巨石障流土人架木引以灌苗】异溪【在府城东八里以小水各分入于平溪大河故名异溪】
　　土产铅　蜡【俱本府出】硃砂　水银【俱施溪长官司出】鐡　竹鸡【俱府境及各长官司出】
　　学校思州府学【在府城内北永乐六年建】
　　关梁平溪关【在府城东北三十里】黄土关【在府城南二十五里】鮎鱼关【在府城东北六十里】迎恩桥【在府治南】
　　思南府【东至铜仁府界三百九十里西至四川播州宣慰使司界四百里南至石阡府界一百四十里北至四川涪州彭水县界六百五十里自府治至南京四千四百五里至京师七千三百九十五里粮一千八百石零】
</div>
    <div class="pagination">
<a href="明一统志_page49.html">上一页</a><span>...</span><a href="明一统志_page45.html">45</a><a href="明一统志_page46.html">46</a><a href="明一统志_page47.html">47</a><a href="明一统志_page48.html">48</a><a href="明一统志_page49.html">49</a><span class="current-page">50</span><a href="明一统志_page51.html">51</a><a href="明一统志_page52.html">52</a><a href="明一统志_page53.html">53</a><a href="明一统志_page54.html">54</a><a href="明一统志_page55.html">55</a><span>...</span><a href="明一统志_page51.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
