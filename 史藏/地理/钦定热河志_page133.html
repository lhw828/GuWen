<!DOCTYPE html>
<html>
<head>
    <meta charset="UTF-8">
    <title>钦定热河志 - 第 133 页/共 255 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定热河志 - 第 133 页/共 255 页</h1>
    <div class="content">　　丛樾中间得路便虚窻四唘眄青莲可知秋景会今日未到岩斋又二年【去歳经此未驻跸】天淡云间常不改蝶黄花紫自相怜何妨傍午还余热松下风来便飒然
　　滦阳别墅
　　夷嵕别馆罗跸驻滦河望极塞山逺秋深落叶多青松自夭矫黄菊正婆娑将谓诗篇富触怀复漫哦
　　滦阳别墅【己夘】
　　秋巡今复到滦阳潦水澄鲜可渡航防架书斋待留憇四围山色是真常傥来何必亟言去婪热堪怜漫趁凉着壁新题连旧什独于斯也未能忘
　　滦阳别墅作
　　云庄松坞小栖迟潦尽烟凝飒景宜两月促隂流水逝半窻暖日片时披知来藏往叅辞易孔有大成咏雅诗祗觉筹边心益切一西望輙神驰
　　滦阳别墅放歌【庚辰】
　　山南为阳山北隂水南为隂水北阳隂阳错综无定位南北对时有定方淮隂亦有韩汉阳亦有张首阳亦有夷山隂亦有王彼皆幸生文字邦地灵人杰相羶芗滦阳别墅开书堂此山此水岂非有自禅通循蜚之鸿荒惜无人而过问然未失其真常是时秋风八月含防凉寒潭潦水澄滦江扁舟径渡少留憇庭前松树蟠龙苍山自崇崇水自汤汤即此今昔谁曰沧桑痴哉岘山之碑令人徒笑叔子羊
　　滦阳别墅【辛巳】
　　滦北有书堂乗流渡野航久晴犹盛涨处暑得防凉兴与秋为约心无逸是常对时将育物体騐不拘方
　　滦阳别墅【癸未】
　　滦水犹未涨扁舟易渡河虚轩恒好在隔歳又相过树下风延爽花间鸟弄歌雨佳晴亦可不必较如何
　　滦阳别墅【甲申】
　　别墅山阳复水阳苍松丛里到书堂受曦故是多逢热延籁今番陡觉凉碧宇无云心与净緑坡有草鼻生香寒蛩唧唧吟闲砌昨歳秋声幻即常
　　滦阳别墅【乙酉】
　　一舸渡滦江书堂倚碧防草香欣得路松翠故笼窻最是三秋好曽谁空谷跫涛音与峰态声色自摐摐
　　滦阳别墅【丙戌】
　　渡河寻别墅滦水喜非深隔嵗步新迳清风在故林花香翻蝶影叶宻防禽音最好初秋景一年一度吟
　　滦阳别墅【丁亥】
　　雨后渡滦河拍隄驶涨波秋风如故识别墅又新过砌卉芳偏野庭松入多悠然得深趣山鸟答清哦
　　滦阳别墅有会【戊子】
　　山南谓之阳山北谓之隂水隂则南岸水阳则北浔山水似相迕其故在日临不同之大同理趣宜玩斟拘墟茍循名刻舟惟褊心
　　滦阳别墅【己丑】
　　别墅滦江上轻舟一叶横緑窻犹昨日碧宇正秋晴渤海如斯学浑流不清二千余里亘源委近方明【滦河源得于独石口外巴延屯图古尔山曲折西北流经上都河屯折而东南迳此地又东南流会热河又东南流入潘家口至永平府之乐亭县入海计二千余里并考订防古名目列图系説纪实】
　　滦阳别墅【庚寅】
　　行宫滦之隂【喀喇河屯行宫在滦河南】别墅滦之阳滦之水至秋仲敛一舟原可乱而航别墅倚山据冈阜夏潦已到阶基傍旧时平川数间屋怒浪掀去余頽墙修筑固不必铲除善后须有方适才高陇见薄收民无菜色颇似常安知下隰未经见保无冻馁鲜盖藏滦之阳今来益切视如伤
　　滦阳别墅【辛夘】
　　滦江横渡至滦阳松盖隂森防广堂虽是当前尚余热已知不久欲成凉遥防云影闲将淡静听波声犹觉狂溪狭消无害稼独迟行旅正何妨
　　滦阳别墅【壬辰】
　　间【去声】雨利禾麦而无暴涨増沙川原致浅野舫尚堪乗一径林中得千山座上凭心神托清迥摘句亦相应
　　滦阳别墅【癸巳】
　　滦江虽浅小舟通别墅隂浓緑树中一歳一来宁可负此时此趣正无穷座披芸简浑忘夏窻近松最受风旧咏新题周四壁不同同处却相同
　　滦阳别墅【甲午】
　　雨短滦江浅牵舟畧可行一年才一至惟静复惟清粉蝶随风起山禽傍晚鸣西峯云宻布希泽念重萦
　　滦阳别墅【丙申】
　　河北为阳河南为隂南北如仁义定名弗可侵隂阳如道徳虚位随方寻昌黎剏精语非剏至理自古今天地山河示此象岂从原道之文垂训音舟而过偶契心仰观俯察归酌斟
　　滦阳别墅【己亥】
　　别墅滦之北称阳义可思据高风自爽当夏日犹迟抚席过【平声】两歳擘牋又一时山云空际合便雨亦云宜
　　滦阳别墅【壬寅】
　　行宫有余暇滦水必一渡别墅河之阳旷览山川趣今年滦水弱木彴椄岸路青苗铺阪田待泽诚甚遽以此意徬徨掞藻无佳句
　　小金山【辛酉】
　　石磴临无地松亭面有山坐来风础润知是白云还露华烟萝攀陟穷深杳平临树杪风下瞰孤飞鸟探竒如食蔗裁句拟逰仙振袂一声啸秋风满碧天山木不知名山云忽作晴浓丹并新翠纷错一川明四围俯碧澜一迳通云栈犹闻琴筑声泠泠滴深涧翠微晴色好矗矗濯烟鬟何必渡扬子即此小金山
　　小金山【癸亥】
　　俯仰烟霞尽可招试求高处只三霄客来正值新秋景白日凉飔天泬
　　嵚﨑嶻嶪许谁攀想像罗天咫尺间不必扬帆过子小金山胜大金山
　　小金山
　　山色乾坤翠溪声日夜流人间苦余暑此地不胜秋丛篠既森宻危峰更嶻嶭拾级青云梯衣履若为洁高与颢气俱飒共清秋爽小轩才三楹豁然纳万象羙箭吟籁谡幽花过雨新悬厓如雉堞天与隔红尘此间致趣佳少许胜多许欲停九夏试避三庚暑分茶临石涧把笔就松隂山鸟一声啭啾啾前歳音体以艮为徳名擅兊之羙纵未渡江南知已胜子出峡走银龙砉然赴其涧欲听太古琴更步凌空栈镜潭拟天池有网不能举个中无凡鳞尽是蛟龙侣岩藻饶古意松涛有好音拈吟谁和者山水是知心
　　小金山【丁夘】
　　枫香松翠早秋朝纵目长天净泬更爱笠亭临絶壁便扶朱楯度飞桥
　　座席常随嘉防移山风送爽飒纎絺隠芦鸥鹭窥垂钓掷树鼪鼯听咏诗
　　玉笋平陵架小亭好山常占四时青闲云不系悠然影野卉无名越様馨
　　日照孤峰生翠烟滦河水共碧空鲜寄语山灵好防待莫教佳景让江天
　　小金山
　　每到小金山心神顿旷闲秋深逾觉好塞上薄言还霜叶缤纷落烟萝取次攀石桥凌碧汉拟欲叩仙闗
　　小金山作【己巳】
　　迳入緑榆逺轩凭碧浪高秋初尚浓防雨过乱鸣涛旧句题四壁重来有二毛景光不殊昔底事足牢骚云标披飒爽天外眺苍茫最爱登临羙浑忘衣袂乔松风度籁野草露生香为问曹唐句游仙苐防章引水成湖面为亭据石头畧教加防缀便可学沧洲山鸟能延客莎蛩特韵秋昔年吟啸处厯厯记清游
　　小金山歌【辛未】
　　滦江衮衮西北来东将入海归溟渤源逺流长故逊岷隂吸阳嘘或如浙叶岷江浙江我适观滦江此阅新秋寒新秋不异前秋景得近忘逺逸兴遄河有砥柱山有金欲赴且止其意深此间嵽嵲肖浮玉惜无头陀裴氏开丛林底须金山四面包华屋广陵之涛似神而非者三亦惟天下独会心濠濮乐在兹树态峰姿况周足刻削翠影落澄波时有鼪鼯掷林木江天竒境有如此浮名小大何嗔喜彷佛山灵如是云胜彼虚词吟不止
　　小金山【壬申】
　　萦波澹澈踞峙峰砐硪烟散容披榛风来时落果栖岩搆虚轩每到必憇坐
　　圣人锡嘉名胜彼屋包裹饶占山水幽何事香花妥一晌悟南华分防了不可
　　小金山【癸酉】
　　滦江固觉非子试问金山是异同两水会归溟海后根源总在大圆中
　　小金山【甲戌】
　　岩斋飒爽试栖迟防湱江声过雨时小大试浮玊较南华齐物笑人痴
　　题小金山【戊寅】
　　蓊然嘉防入林闾一朶芙蓉顶结庐既豁而寥宜眺听匪今伊昔阅居诸来原朅尔去无约下是沧江上碧虚浮玉昨年同异处澄观了不可分疏
　　登小金山【己邜】
　　尝闻天地间物必有对待金山峙子小者于斯在枣叶及须弥一真空性海翻覆手掌耳名象究谁宰忘言游希夷放步登防
　　小金山【庚辰】
　　露草烟萝步屧披三间虚榭坐移时江声已自空【去声】人意唧唧蛩音又底为
　　石簇阶基树拂檐小轩还据小山尖偶然把镜星星见似与题诗逐嵗添
　　世间何物不浮名大小金山弟与兄又为民艰罢巡跸【时以高寳兴防数州县被水申命南省官吏専心赈务诏缓辛嵗南巡】石簰且复寄遥情
　　小金山【壬午】
　　秋孟怱怱去曽无题句留重阳苒苒过言复驻旌游叶落山容瘐涨消水态柔今春浮玊上视此有迁不
　　小金山【癸未】
　　滦江东去海归墟独峙中流浮玉如不读庄生齐物论每从小大拟分疏
　　虚轩峰顶祗三间那许楼台包却山昨嵗石簰景犹记嬴将一着是幽闲
　　山鼯跳树如添翼山鸟衔花自引雏习习爽风拂岩落往年秋意了无殊
　　小金山【甲申】
　　每至山轩必有言上悬碧宇下江翻似兹声色摐摐地何处着他众妙门
　　栏杆迥据玉芙蓉落落阶前百尺松若与石簰论大小须弥枣叶早称宗
　　绕阶石古防莓苔山果因风落防枚底事今朝颇觉喜为防一路好秋来
　　小金山【乙酉】
　　芙蓉一朶出晴江三架踈轩俯碧淙木叶防茏谁为【去声】织虚舟却讶挂烟防
　　露香藜藋径偏幽开着云窻听水流若拟滦江拖玉带赚襌也胜印公留
　　小金山【丙戌】
　　朴斵三楹踞石矶妙高一例是耶非滦江设更较扬子也觉居然具体微
　　林岑掷树有鼯鼪趂暇幽寻畅逺情刚讶虚无逮仙境隔江野店听鸡鸣
　　小金山【丁亥】
　　平临天泬防下俯江防既因逈为高亦因迥谓小石罅掷鼪鼯可见不可寻一丛山丹花色是双南金景喜三秋孟暇值万防间一时飞逸兴直到头陀山
　　小金山【戊子】
　　有树则槎枒有峰则岨峿一拳肖浮玉胜之以小许放眼鸿蒙外彼金亦粒
　　小金山二首【己丑】
　　硉矹江中耸一洲三间荛榭俯清秋较于浮玉斯诚小天姥嬴他作梦游
　　午热原欣大田熟究宜此处坐乗凉水风爽可罢摇扇更喜吹来花草香
　　小金山【己亥】
　　临滦一拳石称曰金山小一亭三间屋栖岩俯浩我亦久未到题诗殊欠少到斯难恝置引兴颇觉好拈毫试吟搜上下空明皛如在琉璃界不尘彻里表遐想浮玉景原系吾怀抱而吾居个中称小岂明道何必举庄周物物自了了
　　题翠云堂【庚辰】
</div>
    <div class="pagination">
<a href="钦定热河志_page132.html">上一页</a><span>...</span><a href="钦定热河志_page128.html">128</a><a href="钦定热河志_page129.html">129</a><a href="钦定热河志_page130.html">130</a><a href="钦定热河志_page131.html">131</a><a href="钦定热河志_page132.html">132</a><span class="current-page">133</span><a href="钦定热河志_page134.html">134</a><a href="钦定热河志_page135.html">135</a><a href="钦定热河志_page136.html">136</a><a href="钦定热河志_page137.html">137</a><a href="钦定热河志_page138.html">138</a><span>...</span><a href="钦定热河志_page134.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
