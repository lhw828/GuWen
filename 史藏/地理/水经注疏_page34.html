<!DOCTYPE html>
<html>
<head>
    <meta charset="UTF-8">
    <title>水经注疏 - 第 34 页/共 77 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>水经注疏 - 第 34 页/共 77 页</h1>
    <div class="content">守敬按：《续汉志》谷城，《注》引《西征记》，函谷左右，绝岸十丈，中容车而已。汉元鼎三年，楼船将军杨仆，数有大功，耻居关外，请以家僮七百人，筑塞徙关于新安，即此处也。守敬按：《汉书 武帝纪》，元鼎三年，徙函谷关于新安。应劭曰，时楼船将军杨仆数有大功，耻为关外民，上书乞徙东关，以家财给其用度。武帝意亦好广阔，于是徙关于新安，去弘农三百里。故函谷关在弘农，详《河水注》。杨仆家所筑关塞，自南山横洛水，北属于河，互见《洛水注》。《元和志》，今新安之东有南北塞垣，杨仆所筑。《通典》，新安县东北一里有汉故函谷关，引郭缘生《述征记》，今犹谓之新关。在今县东二里。昔郭丹西入关，感慨于其下，曰：不乘驷马高车，终不出此关也。去关十二年，果如志焉。朱《笺》曰：《东观汉记》云，郭丹初之长安，从宛人陈兆[五]买入关符，以入函谷关。既入，封符乞人，曰，不乘使者车不出关。因不归家。十二年后，奉使乃出关。[引见《类聚》六。]守敬按：《后汉书 丹传》亦作不乘使者车，不言驷马高车，此盖兼采他家《后汉书》文。皁涧水又东流，入于谷。
谷水又东北，径函谷关城东，右合爽水。朱讹作合桑爽之水，[六]赵云：按《山经》，桑爽二字不相连属。全、戴删桑字、之字。《山海经》曰：白石山山详《洛水注》。西五十里曰谷山，其上多谷，其下多桑，爽水出焉。朱爽下衍之字，全、赵、戴删。守敬按：今曰郁山，在新安县西南二
十里，练谷水所出，盖山水均变名矣。世谓之纻麻涧，赵云：按此句是善长所增加，非《山经》原文，下百答水句同。守敬按：此六字本郭《注》。非善长所加，下百答水句亦郭《注》。北流，注于谷，守敬按：《山海经》作西北流注于谷，朱此下衍《山海经》曰四字。全、赵、戴删。其中多碧绿。朱脱绿字。戴、赵增。守敬按：《中次六经》文。
谷水又东，涧水注之。《山海经》曰：娄涿山守敬按：山详《洛水注》。西四十里，曰白石之山，涧水出焉，北流注于谷。守敬按：亦《中次六经》文。《涧水》篇见前已引《山海经》。戴移《涧水注》内挚仲治以下一段于此，误，说见彼篇。自下通谓之涧水，全、赵、戴删之字。为谷水之兼称焉。故《尚书》《禹贡》曰：伊、洛、 、澗既入於河，而無穀水之目，是名亦通稱矣。刘澄之云：新安有涧水，源出县北，朱讹作北县，全、赵、戴乙。又有渊水，未知其源。余考诸地记，并无渊水，但渊、涧字相似，时有字错为渊也。故阚骃《地理志》曰：禹贡之渊水，是以知传写书误，字谬舛真，守敬按：《灈水注》之白羊涧，讹作白羊渊，亦同。澄之不思所致耳。既无斯水，何源之可求乎？
谷水又东，波水注之。《山海经》曰：瞻诸山西三十里曰娄涿之山，朱娄上无曰字，赵增，二山并详《洛水注》。无草木，多金玉，波水出于其阴。朱《笺》曰：《山海经》作陂水。赵云：今
本《山海经》，陂字乃传刻之误。全云：予谓水自洛出为波，当即是此水。今善长于《洛水》篇以门水当之，恐非。考王氏应麟已先予言之。会贞按：水在今新安县东南。世谓之百答水。守敬按：此郭《注》文。北流注于谷，朱此下衍《山海经》曰四字，全、赵、戴删。其中多茈石、文石。守敬按：《中次六经》文。
谷水又东，少水注之。《山海经》曰：廆山山详《洛水注》。西三十里，曰瞻诸之山，其阳多金，其阴多文石。少水出于其阴，控引众溪，积以成川。赵云：按八字亦是善长所增加。东流注于谷。守敬按：亦《中次六经》文。世谓之慈涧也。守敬按：此句亦郭《注》文。《魏书 灵征志》，正始元年，河南郡上言，慈水滨木连理。《隋志》，寿安县有慈涧。《通鉴》，唐武德三年，秦王世民进军慈涧。[七]《元和志》，少水今名慈涧，水出寿安县北。是自郭氏以后，无不沿流俗之称以慈名水者。而《金志》云，宜阳有少水，盖本《山海经》为说也。水在今新安县东三十里。
谷水又东，俞随之水注之。《山海经》曰：平蓬山山详《谷水注》。西十里曰廆山，朱无曰字，赵增。其阳多●琈之玉，[八]赵改●作●。俞随之水出于其阴，北流注于谷。朱《笺》曰：孙云，《山海经》平蓬之山西十里曰缟羝之山，又西十里曰廆山。会贞按：亦《中次六经》文。廆山在缟羝之西十里，缟羝在平蓬之西十里，则廆山在平蓬之西二十里，此云十里，则平蓬山当作缟羝山，方合。或郦氏记忆之误。世谓之孝水也。守敬按：此句与上纻麻、百答、慈涧一例，似亦郭《注》文。又
《御览》六十三引《山海经》六，兼引此句，然今《山海经 注》无之。且《寰宇记》河南县下，引《山海经》，于北流注于谷水下，明揭之曰，《水经注》云，世谓之孝水。足征郭氏是说，久已脱之矣，今谓之王祥河。潘岳《西征赋》曰：澡孝水以濯缨，嘉美名之在兹。赵云：按五臣注《文选》曰，澡，《水经注》作济。可见唐时官本，原是济字。古隶齐作●，形与喿似，故济、澡互异耳。守敬按：《寰宇记》称此《注》引《西征赋》作澡，与今本同。是水在河南城西十余里，会贞按：《通鉴》梁大同四年《注》引此作四十里，盖误。《寰宇记》引，仍作十余里。《隋志》，新安有孝水。《明志》，洛阳西南有孝水。在今洛阳西三十里。故吕忱曰：孝水在河南郡。会贞按：《文选 西征赋 注》引《字林》同。而戴延之言在函谷关西，守敬按：此下当有而南入谷今枯涸七字。刘澄之又云：出檀山。朱檀讹作坛，下同。赵改云：檀山见《洛水注》。檀山在宜阳县西，在谷水南，无南入之理。戴云：按上所引不言南入，当有脱文。考寻兹说，当承缘生《述征》谬志耳。缘生从戍行旅，征途讯访，既非旧土，故无所究。今川澜北注，澄映泥泞，何得言枯涸也？[九]戴云：按上所引无枯涸之语，当有脱文。皆为疏僻矣。
东北过谷城县北。会贞按：班《志》作成，《郡国志》作城。惠栋云，成、城古字通，以城为成，见刘宽碑阴及韩勅别碑。
城西临谷水，故县取名焉。谷水又东，径谷城南，不历其北。守敬按：两汉、魏、晋[郭璞《山海经 注》，今谷水出谷阳谷东北，至谷城县入洛河，则晋犹有此县，《晋志》脱。]县并属河南，后废。[《寰宇记》，西晋省，并入河南，盖在太康后也。]在今洛阳县西北十八里。又东，朱此下有径字。赵接增河南王城西五字，云：《洛水注》，枝渎东北历制乡，径河南县王城西，又北入于谷。又东径下落河南王城西五字。全、戴删径字。洛水枝流入焉，详《洛水注》。今无水也。
又东过河南县北，东南入于洛。
河南王城西北，朱脱王字，全、赵、戴增。谷水之右有石碛，会贞按：在今洛阳县西北。碛南出为死谷，会贞按：见下韦昭、颖容说。北出为湖沟。魏太和四年，暴水流高三丈，朱四年讹作七年，全同。赵云：按《魏书》，明帝太和四年九月，大雨，伊、洛、河、汉溢流。《晋》、《宋 五行志》并同，无七年暴水事。下云，太和五年于五龙渠上，立千金堨，修张、王故绩，则四年伊、洛暴水为是。此七年当因下晋泰始七年大水暴出而误也。胡朏明曰，按曹魏明帝、元魏孝文皆有太和年号。明帝之太和，終于六年，故《方輿紀要》謂穀水入 ，經王城北，自元魏時始。然 水出穀城山東南流，至王城東北而南入洛。周灵王壅谷使东注，势必与之合。韋昭云，穀在王城之北，東入 ，是也。其元魏所决者，碛北之湖水耳。澗、 之合，不自元魏始也。会贞按：胡氏謂周靈王壅穀合 ，非也。赵氏亦为所惑，说见《洛水》篇及本《注》下文。此地下停流以成湖渚，赵停作渟。造沟以通水，东西十里，决湖
以注 水。朱决讹作●，《笺》曰：谢云，当作决。守敬按：《御览》七十三引《地理书》，谷水出为湖沟，置千金堰以堰之。《注》上言北出为湖沟，即指此造沟以通水之事也。據《 水注》， 水東南注于穀，穀水自千金堨東注云云，則千金堨正在 水下流。《注》後敍穀水東流逕乾祭門，後，東至千金堨，則此去 水尚遠，酈氏蓋因故書言溝下置千金堰，故隨言決湖注 以終其事耳。
谷水又径河南王城北，戴北上增西字。守敬按：非也。上文径王城西北，此不得复径西北。《括地志》，故王城一名河南城，故此连称河南王城。所谓成周矣。《公羊》曰：成周者何？东周也。守敬按：此宣十六年文。何休曰：名为成周者，周道始成，王所都也。守敬按：今本《公羊传》无何休此《注》。《史记 鲁世家 集解》引何休说，与郦书全同。《续汉志 注》亦引何休曰，周道始成，王之所都也。则何休本有此《注》。[一〇]《地理志》曰：河南河南县，守敬按：两汉、魏、晋县属河南。《地形志》，天平二年置宜迁县，为河南郡治，在郦氏后，则郦氏时仍为河南县，属河南。在今洛阳县西北九里。故郏、鄏地也。守敬按：《左传 宣三年》，成王定鼎于郏鄏。杜《注》，郏鄏，今河南也。京相璠曰：郏，山名；鄏，邑名也。朱作鄏地邑也，赵、戴同，全作地名。守敬按：《括地志》引京相璠《土地名》云，郏，山名；鄏，邑名。今订。郏山详见《谷水注》。卜年定鼎，守敬按：见《左传 宣三年》。为王之东都，谓之新邑，是为王城。其城东南，名曰鼎门，盖九鼎所从入也，故谓
是地为鼎中。守敬按：《御览》百五十五引《帝王世纪》引《援神契》曰，筑新邑营定九鼎，以为王之东都，是为王城。今东门名鼎门，盖九鼎所从入也。《文选 谢眺〈蹔使下都诗〉 注》引《世纪》，又作南门名定鼎门。然《续汉志 注》引《世纪》称，东南门名鼎门，与此《注》合。又引云，成王定鼎，雒阳西南雒水上鼎中观是也。楚子伐陆浑之戎，问鼎于此。守敬按：见《左传 宣三年》。秦、晋迁陆浑之戎于伊川。详《伊水》篇。《述征记》曰：谷、洛二水，本于王城东北合流，所谓谷、洛斗也。今城之东南缺千步，世又谓之谷、洛斗处，俱为非也。余按史传，周灵王之时，谷、洛二水斗，毁王宫。王将堨之，太子晋谏，王不听。守敬按：此《周语》灵王二十二年事。遗堰三堤尚存。《左传 襄公二十四年》，朱作二十五年，全、赵、戴同。守敬按：《左传》是二十四年，今订。齐人城郏，穆叔如周贺。守敬按：杜《注》，郏，王城也，于是谷、洛斗，毁王宫，齐为王城之。韦昭曰：洛水在王城南，穀水在王城北，東入于 。至灵王时，谷水盛，出于王城西，而南流合于洛。两水相格，有似于斗，而毁王城西南也。守敬按：此《周语 注》文。颖容着《春秋条例》朱《笺》曰：《隋 经籍志》云，汉公交车征士颖容着《春秋释例》十卷。言西城梁门枯水处，世谓之死谷，是也。始知缘生行中造次，入关经究，故事与实违矣。会贞按：《禹贡锥指》，道元引韦昭语以折缘生之谬，愚谓郭固失之，而韦亦未为
得也。谷水出王城之西，而南合于洛水者，其故道也。灵王时，偶值暴水大至，两川相触，如格斗然，故谓之斗。非穀水本由城北入 ，而今忽改道由城西入洛也。使穀水本由城北而東入于 ，則《洛誥》何以指王城為澗水東耶？且使谷水故道果在城北，则灵王壅之使北出，是为复禹之迹，太子晋亦何为引共、鲧防川之害以戒王哉？今按胡氏以谷水不在王城北，是也。惟又謂靈王壅穀合 則不合。若然，则周时谷水入洛，已非故道，何《汉志》犹云，谷水至谷城入雒耶？况虑谷水为害，当壅之使远，若东出经城西北，复经城北，脱有暴水，其害岂不更甚耶？蓋靈王壅穀，不過防水使不溢出，穀水合 自在後漢、曹魏時，韋既誤以後世水道為靈王以前之道，胡又誤以為靈王壅穀之道也。至颖容所云死谷盖但记一时暴水之故迹，郦又强以证韦水出城西南流合洛之说耳。考王封周桓公于是，为西周。守敬按：《史记 周本纪》，考王封其弟于河南，是为桓公。《世本》云，西周桓公名揭，居河南。及其孙惠公，封少子于巩，为东周，详《洛水注》巩县。故有东西之名矣。守敬按：赵翼曰，东周乃自西周之王城分出，非敬王所都之成周也。分封于巩者曰东周，而河南惠公本在王城，则仍西周之号，此东、西周皆在河南，而周王之都于成周自若也。《国策》所谓周王者，都于成周之王也。所谓东周君、西周君者，则河南之都于王城，及分封于巩者也。又高士奇曰，东西周之名，前后凡三变。初言东西周者，以镐京对洛邑而言。中间言东西周者，以王城对成周而言。最后言东西周，则以河南对巩而言也。秦灭周，以为三川郡。全云：按《秦本纪》，灭周在灭韩之后，灭韩已置三川郡，及灭周，以
其地并入三川耳，善长所言未核。项羽封申阳为河南王。守敬按：见《史记 项羽本纪》。汉以为河南郡，王莽又名之曰保忠信乡。赵云：按《汉书 王莽传》曰，分三辅为六尉郡，河东、河内、宏农、河南、颍川、南阳为六队郡，置大夫，职如太守，属正职如都尉。更名河南大尹曰保忠信乡，益河南属县满三十，置六郊，州长各一人，人主五县，及他官名悉改。大郡至分为五，郡县以亭为名者三百六十，以应符命也。是莽所改是官名，非地名。且莽方营建东郡，恢宏其制，岂肯改郡曰乡，乡字是卿字之误。《地理志》作乡字，道元又引之，其由来旧矣。全、戴改卿。守敬按：王怀祖、钱献之诸家，皆改乡为卿，而《汉志》及《王莽传》皆作乡，别无作卿之本，当时或仍是以地名，谓此为保忠信乡以美之，未可知也，不如仍旧。又《汉书 食货志》，五家为邻，五邻为里，四里为族，五族为党，五党为州，五州为乡。是万二千五百户也。以大郡分为五核之，则万二千五百户不为小也。又《释名》，乡，向也，众所向也。此又一义。光武都洛阳，以为尹。尹，正也，守敬按：《续汉志》，世祖都雒阳，建武十五年改河南郡曰河南尹。刘昭《注》引应劭《汉官》曰，尹，正也。所以董正京畿，率先百郡也。
谷水又东流，径干祭门北，朱《笺》曰：干一作轧。戴云：按王城北门曰干祭门。守敬按：《左传 昭二十四年》，士景伯立于干祭。杜《注》，王城北门。《续汉志》，北城门名干祭。又《通鉴》唐武德三年，《注》引此作干。子朝之乱，晋所开也。全云：按晋未尝开门，是误读《左传》而妄言之者。东至千金堨。《河南十二县境簿》[一一]朱县讹作里，《笺》曰：当作县。守敬按：《伊水注》引作《十二县境簿》。曰：
河南县城东十五里有千金堨。守敬按：《 水》篇敍 水東南流注于穀；接言穀水自千金堨東注，則千金堨在 、穀交會之所。《御覽》七十三引戴延之《西征記》，金、 、谷三水合處有千金堨。谷乃谷之误。謂 、穀合於千金堨，與《 水》篇合。惟金水入谷在金●城西，延之亦谓合于此，则非耳。此《注》敍千金堨，不言 水，稍為疏略。古 水下流，在今洛陽縣北，則堰在今縣北，而楊佺期謂堰在洛陽城西三十五里，[詳下。]当是字误。古洛阳在今县东北二十里，堰不得在西三十五里也。《洛阳记》曰：千金堨旧堰谷水，魏时更修此堰，谓之千金堨。《文选 注》三十引杨佺期《洛阳记》，千金堰在洛阳城西，去城三十五里。堰上有谷水坞。又引《朱超石与兄书》曰，千金堤旧堰谷水，魏时更修，谓之千金坞。堰一作堨。会贞按：此《注》文全是朱超石语，以为杨氏所引，故直标作《洛阳记》也。旧堰谷水，指王梁引谷水事，详后。积石为堨，而开沟渠五所，谓之五龙渠。渠上立堨，堨之东首立一石人，石人腹上刻勒云：太和五年二月八日庚戌，造筑此堨，更开沟渠，此水冲渠，止其水，朱《笺》曰：此有误，当云此水冲渠，止其水。全、赵依《笺》改。助其坚也，必经年历世，是故部立石人以记之守敬按：石人腹上文止此。云尔。盖魏明帝修王、张故绩也。朱明讹作文，何氏曰：亭林云，文当作明。全云：太和是明帝年号，亭林之言是也。事详后。堨是都水使者陈协所修也。朱修作造，戴删也字。全云：按《语林》则陈协修堰，非造堰
也。堰始于明帝，所谓王即王梁，张即张纯，亦非明帝造也，而以为陈协，误矣。明帝之时，司马宣王尚未枋国，况文王乎？《语林》守敬按：《隋志》，《语林》十卷，东晋处士裴启撰。曰：陈协数进阮步兵酒，后晋文王欲修九龙堰，阮举协，文王用之。掘地得古承水铜龙六枚，堰遂成。会贞按：《御览》七十三引《语林》同，《御览》又引戴延之《西征记》，千金堰即魏陈思王所立，引水东灌，民今赖之。思王二字乃勰字之误。《洛阳伽蓝记》，千金堰，陈勰所造。《通典 职官门》，千金堤，陈勰所置。勰、协音同。水历堨东注，谓之千金渠。逮于晋世，大水暴注，沟渎泄坏，又广功焉。石人东胁下文云：太始七年六月二十三日，大水迸瀑，朱迸讹作并，赵据《名胜志》引此改。出常流上三丈，荡坏二堨。五龙泄水，南注泻下，加岁久 啮，每涝即坏，历载捐弃大功，故为今遏。朱捐作消，今故为今遏，《笺》曰：宋本作捐弃大功，故为今堨。全、赵从宋本，戴改作今故无令遏。守敬按：戴改，非也。杨慎《金石古文》作今故为令遏，亦非。惟宋本是，谓大水荡坏，故只存今遏也。更于西开泄，名曰代龙渠。地形正平，诚得泻朱泻作为，戴同。《笺》曰：宋本作泻。全、赵改。泄至理，千金不与水势激争，无缘当坏，叙代龙渠止此，以下又提叙千金堨。由其卑下，水得踰上 啮故也。朱踰作输，《笺》曰：宋本作踰。全、赵、戴改。守敬按：孙潜校本作踰。今增高千金于旧一丈四尺，五龙自然必
历世无患。若五龙岁久复坏，可转于西，更开二碣。二渠合用二十三万五千六百九十八功，以其年十月二十三日起作，功重人少，到八年四月二十日毕，守敬按：石人东胁下文止此。《河南志》云，千金渠為穀水經流其下，開溝渠五，而南出者曰五龍渠，泄 暴漲之水，大則五龍渠不及泄，故更於西開泄，名代龍渠，是五龍、代龍皆與千金相屬。代龙渠即九龙渠也。全云：按五龙渠与九龙渠不同，五龙渠即千金渠。若九龙渠作于魏明帝青龙三年，是时崇华殿灾，郡国九龙见。明帝因更营九龙殿，引谷水为九龙池，而筑渠以堰之。善长以为即代龙渠，误矣。守敬按：全说非也。魏明帝青龙三年所引谷水，注九龙池，在九龙殿前，见《明帝纪 注》引《魏略》文，即郦《注》千秋门下，谷水枝流入石逗，伏流注灵芝九龙也，在洛阳城中。《御览》七十三引《九州岛要记》，称千金堨傍有九龙祠，又《寰宇记》引《东都记》，后魏孝文迁都洛阳，修千金堨，有于九龙祠祭之文。[详下。]千金堨为谷水正流，在洛阳城外，与九龙殿前之九龙池，绝不相通，修凿亦异时。是九龙池为张纯故渠，故有祠祀之。至晋世渠坏，于西阁开泄，即故九龙渠之地，乃更名代龙渠，而祠仍存，故郦氏云，代龙渠即九龙渠也。全氏谓九龙池为九龙渠，良由未知渠在城外，池在城中也。后张方入洛，破千金堨，守敬按：《御览》七十三引《晋后略》，张方围京邑，决千金堰水，沟渠枯涸，井多无泉。《伽蓝记》，张方沟水东南临洛水，北达芒山，盖因方破堨，水分出，即以其人为名。京师水碓皆涸。永嘉初，汝阴太守李矩、汝南太守袁孚修之，以利漕运，朱无京师以下二十七字。全
云：张方破堨，何以反云公私赖之？据《晋书 李矩传》补京师水碓皆涸，永嘉初，汝阴太守李矩、汝南太守袁孚修之以利漕运二十七字。戴亦补，但失补京师水碓皆涸六字。[一二]公私赖之。水积年，赵云：按此处有脱文。守敬按：删水字即得。渠堨颓毁，石砌殆尽，遗基见存。朝廷太和中修复故堨。守敬按：《魏书 孝文帝纪》，太和二十年九月，将通洛水入谷，帝亲临观。《寰宇记》引《东都记》，后魏孝文迁都洛阳，修千金堨，渠成而水不流，常见有龙扼之，水不得下，于九龙祠祭之，龙退而水行。按千金堨石人西胁下文云：若沟渠久，疏深引水者，当于河南城北石碛西，守敬按：此即前所云河南王城西北之石碛也。更开渠北出，使首狐邱，朱讹作孤立，《笺》曰：宋本作役首孤邱，未详所解，或俱有讹误，当云，使首狐邱，谓北引渠东合旧渎，狐死首邱之意耳。守敬按：此解亦未惬。故沟东下，守敬按：此故沟盖即前所云石碛北出为湖沟之故道。因故易就，碛坚便时，事业已讫，然后见之。加边方多事，人力苦少，又渠堨新成，未患于水，是以不敢预修通之，若于后当复兴功者，宜就西碛。故书之于石，以遗后贤矣。守敬按：石人西胁下文止此。虽石碛沦败，故迹可凭，准之于文，北引渠全北上增谷水二字，赵增同。会贞按：此数句，郦氏释上石人文，上言更开渠北出，是谓自谷水别开渠，引水北出，非谓谷水北引渠也，全、赵增谷水二字，与上意相违反。戴仍旧文，是矣。东合旧渎。
旧渎又东，会贞按：此句有误。盖石人文先言开渠北出，故渎东下，因故易就，后言渠碣新成，未患于水，不敢预修通之，是谓故渎之道易通，因新修千金堨，谷水尚不为害，故未修，则故渎明与谷水为二也。郦氏上云，北引渠东合旧渎，以旧渎解故渎是也。而此句接云旧渎又东，后即承此句云，谷水又东，是以旧渎为谷水正流矣，与石人文之意不合。此当作谷水又东为是。晋惠帝造石梁于水上。朱梁讹作渠，全、赵、戴改。按桥西门之南颊文称：晋元康二年十一月二十日，改治石巷水门，守敬按：《文选 西征赋 注》引此作石卷，误。除竖枋，朱竖讹作坚，《笺》曰：宋本作竖。戴、赵同。守敬按：孙潜校本作竖。更为函枋，立作覆枋屋，前后辟级续石障，使南北入岸，筑治 处，破石以为杀矣。到三年三月十五日毕讫，朱讫讹作记，全、赵、戴改。守敬按：以上是桥西门南颊原文，以下至睾门桥是约文中语。并纪列门广长深浅于左右，巷东西长七尺，南北龙尾广十二丈，巷渎口高三丈，谓之睾门桥。朱睾讹作睪，全同，赵改睾，戴改皋。睾、皋同。会贞按：《寰宇记》，谷水上有皋门桥，即晋惠帝所造，在故洛阳城西。潘岳《西征赋》见《文选》。曰：朱潘上有又字，全、赵、戴删。秣马皋门，戴以秣为讹，改作驻。守敬按：《文选》本作秣，《寰宇记》引亦作秣，则秣字非讹。即此处也。
谷水又东，又结石梁，跨水制城，西梁也。会贞按：《洛阳伽蓝记》，出阊阖门外七里，长分
桥。中朝时以谷水峻急，注于城下，多坏民家，立石桥以限之。长则分流入洛，故名曰长分桥。或曰，晋河间王在长安，遣张方征长沙王，营军于此，因名张方桥。
谷水又东，左会金谷水。水出太白原，东南流，历金谷，谓之金谷水。会贞按：《初学记》八引郭缘生《述征记》，金谷，谷也，地有金水，自太白原南流经此谷，注谷水。《通鉴》隋大业九年，《注》引作谓之金谷涧。《方舆纪要》同，变水为涧，盖从《金谷诗叙》。《寰宇记》，太白原在河南县西北六十八里，邙山之异阜也。在今洛阳县西北。东南流，径晋卫尉卿石崇之故居也。戴删也字。守敬按：《晋书 石崇传》，拜卫尉，有别馆在河阳之金谷。在故洛阳城西北。石季伦《谷金诗集 叙》曰：余以元康七年，从太仆卿出为征虏将军，有别庐在河南界金谷涧中，有清泉茂树，众果竹柏，药草蔽翳。朱《笺》曰：此以上是《金谷诗集 叙》文，而宋本至今俱脱，错以第十七卷渭水又东过上邽县《注》中渭水又东至即洋水也北三百二十二字入此，彼《注》自具，当删去之。守敬按：《世说 品藻》篇《注》载《金谷诗 叙》曰，余以元康六年，从太仆卿出为使持节监青、徐诸军事，征虏将军，有别庐在河南县界金谷涧中，或高或下，有清泉茂林，众果竹柏药草之属，莫不毕备，又有水确、鱼池、土窟，其为娱目欢心之物备矣。时征西大将军祭酒王诩当还长安，余与众贤共送往涧中，昼夜游宴，屡迁其坐，或登高临下，或列坐水滨。时琴瑟笙筑合载其中，道路并作，及住，令与鼓吹递奏。遂各赋诗，以叙中怀。或不能者，罚酒三斗。感性命之不永，惧凋落之无期，故具列时人官
爵、姓名、年纪，又写诗箸后。后之好事者，其览之哉。凡三十人，吴王师议郎关中侯始平武功苏绍，字世嗣，年五十为首。赵云，按此处失去一叶，无从补正。中尉虽引季伦《诗 叙》以补其缺轶，而与下西北角之文终不属也。戴改蔽翳作备具。《升庵集》五十三谓录宋人石刻，其文与《世说 注》全同。而严氏《全晋文》所载，中多数语，岂后人所增耶？又《文选 金谷集诗 注》、《别赋 注》、《寰宇记》载郭缘生《述征记》节引《金谷诗 叙》，并作元康六年，作太仆卿，与《世说 注》合，则此七为六之误，脱卿字。蔽翳字仅见此，故戴从《寰宇记》改作备具。金谷水又东南流，入于谷。会贞按：以下谷水分为二，一东流径洛阳城北，一南流径洛阳城西，此接言谷水东径金墉城北，径洛阳城北之水也。后言阳渠水南暨阊阖门，径洛阳城西之水也。
谷水又东，径金墉城北，会贞按：此叙洛阳城北谷水之正流。魏明帝于洛阳城西北角筑之，朱无金谷水至此句洛阳城止，共二十六字，全、赵同。戴增。守敬按：戴所补金墉城云云，即据下赵说故遗书本亦同，非必《大典》本也。今考《通鉴》七十二《注》引《水经注》本，作金墉城在洛阳城西北角。又《文选 陆士龙〈为顾彦先赠妇诗〉 注》引陆机《洛阳记》，金墉城在宫之西北角。《通典》，金墉城在洛阳故城西北角。可为郦《注》之证，戴增是也。洛阳城在今洛阳县东北二十里。谓之金墉城。魏文帝起层楼于东北隅。赵云：《寰宇记》西京洛阳县下云，金墉城在故城西北角，魏明帝所筑也。《洛阳地图》云，金墉城内有百尺楼。一清按：西北角之上，当是叙洛阳故城，今本失之。又城为明帝筑，则层楼
不应云文帝起也，盖亦明帝之误。全亦以文帝起楼之语为误。戴删魏文帝三字。守敬按：《河南志》引《洛阳记》，洛阳城内西北隅有百尺楼，魏文帝造，此统洛阳城言之也。《洛阳伽蓝记》，金墉城东北角有魏文帝百尺楼，年岁久远，形制如初。此单就金墉城言之也。而皆称魏文帝，与此《注》同。又《御览》一百七十九引华延隽《洛中记》，金墉城东北有百尺楼，魏都水使者陈熙造，即文帝时造楼之人也。是文帝先有此楼，明帝筑金墉城环绕之，则楼在金墉城东北，故郦氏直云文帝起层楼于东北隅。全、赵疑文帝字误，戴径删之，失于不考。《晋宫阁名》守敬按：无撰人名，卷亡，《隋志》不著录。《类聚》、《初学记》、《文选 注》诸书多引之。曰：金墉有崇天堂，即此会贞按：《初学记》二十四，晋有崇天台，《注》云，见《晋宫阁名》，疑此堂为台之误。地上，架木为榭，故百尺楼矣。朱作曰楼，全、戴改曰作白。守敬按：非也。《洛阳记》、《伽蓝记》、《洛中记》并作百尺楼，此当作故百尺楼矣，今订。皇居创徙，宫极未就，止跸于此。守敬按：《洛阳伽蓝记》，迁京之始，宫阙未就，高祖住在金墉城。构霄榭于故台，所谓台以亭亭者也。全云：有误文。会贞按：此句台字，《大典》本无，残宋本作□。南曰干光门，守敬按：《洛阳伽蓝记》，高祖在金墉城内，作光极殿，因名金墉城门为光极门。疑即干光门。夹建两观，观下列朱桁于堑，以为御路。东曰含春门，北有退门，全、赵、戴改退作●。守敬按：《初学记》二十五引此作退，《方舆纪要》作●。城上西面列观，守敬按：《御览》一百七十九引华
延隽《洛中记》，金墉城西南角有昌都观，此《注》不言观名，略也。五十步一睥睨，屋台置一钟，守敬按：《初学记》二十五引此，屋台作居屋。以和漏鼓。西北连庑函荫，朱西讹作函，庑下脱函字。赵据孙潜改、增。墉比广榭，朱比讹作北，赵同，全、戴改。炎夏之日，高祖常以避暑，朱祖作视，《笺》曰：视字误，当作高欢。全改作高祖，云：何焯曰，道元安得及神武时？施廷枢曰，高欢避暑宫在晋阳。赵亦改视为祖。戴云：《魏书 高祖纪》常幸洛阳。为绿水池一所，在金墉者也。谷水径洛阳小城北，因阿旧城，凭结金墉，故向城也。朱城讹作地，全、赵、戴改。永嘉之乱，朱脱之字，全、赵、戴增。结以为垒，号曰洛阳垒。赵据《名胜志》删曰字。《洛阳伽蓝记》，金墉城东有洛阳小城，永嘉中筑。故《洛阳记》曰：陵云台西有金市，守敬按：《魏志 文帝纪》黄初二年筑陵云台。《御览》一百七十七引杨龙骧《洛阳记》，凌云台高二十三丈，登之见孟津。《洛阳伽蓝记》千秋门内道北有西游园，中有凌云台。《御览》一百七十八引《述征记》，凌云台在明光殿西，则在宫城中。金市即后所称渠水东历故金市南者也。金市北对洛阳垒者也。
又东历大夏门下，会贞按：《通鉴》魏明帝太和元年，《注》引此作大 。《文选 潘安仁〈河南县作诗〉》，大夏缅无覩是也。夏、 通。故夏门也。会贞按：《续汉书 百官志》，雒阳城有夏门。[一三]《洛阳伽蓝记》云，北面西头曰大夏门，汉曰夏门，魏、晋曰大夏门。《寰宇记》汉曰夏门，晋改为大夏门，正在亥
上。《河南志》，夏门一作夏城门。陆机《与弟书》云：门有三层楼，高百尺，魏明帝造。朱脱楼字，全、赵、戴同。会贞按：《寰宇记》引《魏略》，明帝造三层楼，高十丈。陆机《与弟书》云，大夏门有三层楼，高百尺。《河南志》同，今订。门内东侧际城，有魏明帝所起景阳山，朱明帝讹作文帝，下同。全、戴改。余基尚存。孙盛《魏春秋》曰：景初元年，朱讹作黄初元年，赵同，全、戴改。明帝愈崇宫殿，雕饰观阁，于太行谷城之山，取白石英及紫石英及五色文石，朱作大石，全、赵、戴同。守敬按：《高堂隆传》作文石，《河南志》同，今订。起景阳山于芳林园，会贞按：园在故洛阳城中。树松竹草木，捕禽兽以充其中。于时百役繁兴，朱时作是，赵同，全、戴改。帝躬自掘土，率羣臣、三公以下，莫不展力。全云：此明帝景初元年之事，杨阜、高堂隆交章争之者也。会贞按：《魏志 高堂隆传》，景初元年，明帝愈增崇宫殿，雕饰观阁，凿太行之石英，采谷城之文石，起景阳山于芳林之园，建昭阳殿于太极之北。百役繁兴，作者万数。公卿以下，至于学生，莫不展力，帝乃躬自掘土以率之。《杨阜传》，明帝营洛阳宫殿观阁，阜上疏云云。又明帝景初元年《注》引《魏略》，是岁置内殿，前起土山于芳林园西北陬，使公卿羣僚皆负土成山，树松竹杂木善草于其上，捕山禽杂兽置其中。亦可为孙说之证。山之东，旧有九江。陆机《洛阳记》曰：九江直作圆水，水中作圆坛三破之，夹水得相径通。《东京赋》曰：朱脱东京二字，赵同，
全、戴增。濯龙、芳林，九谷、八溪，朱《笺》云：《文选》薛《注》引《洛阳图经》曰，濯龙，地名。芳林，苑名。九谷八溪，养鱼池。会贞按：《御览》八百三十四引《续汉书 百官志》，濯龙园在洛阳西北角。《河南志》，芳林园在步广里。[里见下。]九谷池、八溪池，莫知所在。芙蓉覆水，秋兰被崖。戴改崖作涯，盖从《文选》。守敬按：兰被山崖，则有之矣。兰被水涯，未之前闻。今也山则瑰阜独立，江无复髣 矣。朱《笺》曰：谢云，详上文当作九江，或作溪谷。赵云：按何焯云，江可该九，不烦增改。
渠水又东，戴改渠作谷。会贞按：非也，说见后。枝分南入华林园，会贞按：华林园即上芳林园。《魏志 文帝纪》裴《注》，齐王芳即位，改为华林。此城北之渠水，自大夏门东枝分入城者，渠水即谷水也。历疏圃南。赵云：疏亦作蔬，二字通用。会贞按：《御览》一百八十九引此作蔬圃，《初学记》二十四引《洛阳宫殿簿》，蔬圃殿在华林园中，取此圃以名殿也。圃在华林园中，下瑶华宫、景阳山、天渊池、茅茨堂同。圃中有古玉井，井悉以珉玉为之，守敬按：《寰宇记》引《洛阳记》云，璇华宫有玉井，以白玉垒[疑当作累。]饬。此《注》叙玉井，接叙瑶华宫，即《洛阳记》所指之井也。瑶华盖璇华之异名。以缁石为口，朱缁作锱，戴作缁。赵同，云：《湿水注》是洛阳八风谷之缁石也，盖黑石也。又云：《北堂书钞》引《注》作缋石。会贞按：《大典》本、残宋本作缁。《御览》一百八十九、《事类赋注》八引此作缋。工作精密，犹不变古，璨焉如新。会贞按：《御览》引璨作粲。又径瑶华宫南，朱脱径
字，全、赵、戴增。历景阳山北。会贞按：《魏书》，孝文帝太和十九年，游华林园。观故景阳山。山有都亭。朱有作在。全、赵同。戴改。守敬按：《御览》一百九十四引华延儁《洛阳记》，城内有都亭。《河南志》引华延儁《洛阳记》，城内都亭二十四。《通鉴》，齐中兴元年，魏追擒咸阳王禧，送华林都亭。《注》，华林都亭盖在华林园门外。不知都亭在华林园中，胡氏未考郦《注》耳。堂上结方湖，湖中起御坐，石也。会贞按：《初学记》八引此，起作趣，误，坐作座。《河南志》亦作座。《事类赋注》四引戴延之《西征记》，天渊之南，有积石坛，云三月三日，御坐流杯之处。《宋书 礼志》云，魏明帝天渊池南，设流杯石沟，燕羣臣。御坐前建蓬莱山，曲池接筵，飞沼拂席，会贞按：《魏志 明帝纪》青龙三年《注》引《魏略》，于芳林园中起陂池。南面射侯夹席，武峙背山。堂上则石路崎岖，岩嶂峻险，云台风观，缨峦带阜。游观者升降阿阁，朱阿作耶，《笺》曰：孙云，疑作阿。全、赵、戴改。出入虹陛，望之状凫没鸾举矣。朱《笺》曰：古本作岛没。谢云，一作鸟没，吴本改作凫没。其中引水飞睾，朱睾讹作睪，赵同。戴改皋。倾澜瀑布，或枉渚声溜，潺潺不断。竹柏荫于层石，绣薄丛于泉侧，微飙暂拂，则芳溢于六空，实为神居矣。朱实讹作入，全、赵、戴改。其水东注天渊池。守敬按：《魏志 文帝纪》，黄初五年，穿天渊池。《后魏书 宣武帝纪》，永平四年，迁代京铜龙置天渊池。《事类赋注》四引《邺中记》，华林园千金堤上，作两铜龙，相向吐水，注天渊池。
《邺中记》当《洛中记》之误。又《洛阳伽蓝记》，华林园中有大海，即汉[当作魏。]天渊池。池中有魏文帝九华殿，朱作九花丛，《笺》曰：当作九华殿。《洛阳宫殿簿》[按引见《类聚》六十二。]有明光殿、式干殿、九华殿、蔬圃殿。而《魏志》曰，青龙三年，还洛阳宫复崇华殿，改名九龙殿。赵云：按非也。程大昌《演繁露》云，水径洛阳天池，池中有魏文帝九华楼，楼字亦误。据《魏书》黄初七年三月，筑九华台。今校正。会贞按：赵说以台为殿，亦非也。《宋书 后妃传赞》云，汉氏昭阳之轮奂，魏室九华之照耀，昭阳、九华对举，则亦谓九华殿矣。是魏有九华台，复有九华殿。此《注》按称殿基云云，正谓有九华殿也。若九龙殿与后所叙九龙池近，非此地。《初学记》二十四引《洛阳宫殿簿》称，有魏九华殿，又有九龙殿，可证。又按《洛阳伽蓝记》，天渊池中有文帝九华台，高祖于台上造清凉殿。盖元魏改建殿于九华台上，又名清凉殿欤？殿基悉是洛中故碑累之，今造钓台于其上。守敬按：《洛阳伽蓝记》，世宗在天渊池中作蓬莱山，上有钓台殿，与此言造钓台于九华殿上，异。池南直魏文帝茅茨堂，前有《茅茨碑》，是黄初中所立也。赵云：羊氏衒之《洛阳伽蓝记》，奈林南有石碑一所，魏明帝所立也，题云，《苗茨之碑》。高祖于碑北作苗茨堂。永安中，庄帝习马射于华林园，百官皆来读碑，疑苗字误。国子博士李同轨曰，魏明帝英才，世称三祖，公干、仲宣，为其羽翼，但未知本意如何，不得言误也。衒之时为奉朝请，因即释曰，以蒿覆之，故曰苗茨，何误之有？众咸称善，以为得其旨归。陈氏耀文《天中记》，衒之，魏人，亲释曲茨之义。道元谓黄初所立，误矣。一清按：天渊池，黄初五年所穿；九华台，黄
初七年所筑。或茅茨堂亦丕所建，特其碑是叡所立，未可知也。又李同轨以公干、仲宣羽翼明帝，亦未是。刘、王皆丕客，至叡时，二人之骨朽久矣。守敬按：《巵林》曰，《魏书 任城王澄传》，孝文迁洛，作茅茨堂，东曰步元庑，西曰游凯庑，命羣臣赋诗。是碑立于当涂，而堂乃魏孝文所作。周说与《伽蓝记》合。窃谓堂碑，皆子桓创作，若堂始作于魏孝文，安得有《苗茨碑》？及魏孝文时，堂毁碑存，故又作堂以新之耳。余见《伽蓝记》古钞本，两明字皆作文。与此《注》同。耀文据误本《伽蓝》以訾郦氏，赵氏又据以议同轨，不悟李氏纵一时谬答，衒之载之记中，竟不知其时代不相值邪？其水自天渊池东，出华林园，径听讼观南，会贞按：观在故洛阳城中。故平望观也。魏明帝常言：狱，天下之命也。每断大狱，恒幸观听之。以太和三年，更从今名。会贞按：《魏志 明帝纪》，太和三年十月，改平望观曰听讼观。帝常言，狱者，天下之性命也。每断大狱，常幸观临听之。《魏书 宣武帝纪》永平元年，诏依洛阳旧图，修听讼观，盖因曹魏之旧。观西北接华林隶簿，朱《笺》曰：《唐六典》云，都官者，本汉置，司隶校尉属官，掌诸奴男女，男子入于罪隶，女子入于春饎之事。都官郎中，掌配没隶簿，录俘囚，以给衣粮药疗，以理诉竞雪冤。昔刘桢磨石处也。《文士传》会贞按：《隋志》，《文士传》五十卷，张隐撰。《新唐志》作张骘，《魏志》裴《注》作骘。曰：文帝之在东宫也，宴诸文学。酒酣，命甄后出拜，朱出拜作拜坐，赵、戴改。守敬按：《书钞》一百六十引原书作出拜。《御览》五十一引作拜坐者，此脱者耳。坐者咸伏，惟刘桢平视之，朱作平仰观之，赵同，戴改。守敬按：《世
说 言语 注》引原书作平视，《书钞》引同。太祖以为不敬，送徒隶簿。后太祖乘步牵车乘城，降阅朱阅讹作关，《笺》曰：当作观。赵改观，全、戴改阅。守敬按：《御览》引作阅。簿作，诸徒咸敬，而桢抠坐，朱作抠坐，《笺》曰：一作匡坐。赵云：按抠坐，抠衣而坐，作徒磨石，故其坐若此，若匡坐则正坐也，何以磨石？戴作拒坐，云未详。守敬按：《世说 注》、《书钞》引作匡，《大典》本、残宋本作拒，黄本始作抠，疑《注》本作匡，传钞变作●，后人又改为抠也。戴、赵未深考耳。磨石不动。[一四]太祖曰：此非刘桢也？朱《笺》曰：也当作邪。赵云：按阎若璩云，《唐韵正》古也与邪通用。守敬按：《御览》引作也。石如何性？桢曰：石出荆山玄岩之下，外炳五色之章。内秉坚贞之志，朱坚讹作贤，《笺》曰：当作坚。守敬按：《御览》引作坚。雕之不增文，磨之不加莹，禀气贞正，《御览》引作气质。禀性自然。太祖曰：名岂虚哉！复为文学。朱《笺》曰：《世说 注》引《文士传》，石出荆山悬岩之巅，外有五色之章，内含卞氏之珍，磨之不加莹，雕之不增文，禀气坚贞，受之自然。守敬按：《世说 注》与此所自变量语有异同。又《书钞》一百六十、《类聚》八十三、《御览》四百六十四引《文士传》亦互有详略，当是钞变。惟《御览》所引与此同，但少末句，今据校。池水又东流，入洛阳县之南池，朱入作于，赵、全同，戴改。会贞按：《洛阳伽蓝记》，高祖于翟泉北置河南尹。此称洛阳县之南池，盖县与尹同治池北也。在故洛阳城中东北隅。池即故狄泉也，南北百一十
步，东西七十步。会贞按：《洛阳伽蓝记》，建春门内太仓南有翟泉，周回三里，水犹澄清，洞底明静，鳞甲潜藏，辨其鱼 。高祖以泉在华林园东，因名苍龙海。皇甫谧曰：悼王葬景王于翟泉，今洛阳太仓中大冢是也。会贞按：《续汉志 注》引《帝王世纪》，太仓中大冢，周景王也。《寰宇记》引云，景王葬于翟泉，今东阳门内有大街，北有太仓，中有景王陵，北眺翟泉。太仓即后叙自阊阖门枝分之水径太仓南者也。《春秋 定公元年》，晋魏献子合诸侯之大夫于翟泉，始盟城周。会贞按：《左传 定公元年》，晋魏舒合诸侯之大夫于狄泉，将以城成周。其称寻盟则在前一年，此盟城周当作城成周。班固、服虔、皇甫谧咸言翟泉在洛阳东北，周之墓地。《汉志》引《春秋》晋合诸侯于狄泉，下但云，以其地大成周之城，居敬王。以此《注》照之，当有脱文。服说他书未见，《续汉志 注》引《帝王世纪》，狄泉本殷[字恐误，下同。]之墓地，在成周东北，今城中有殷王冢，是也。今案周威烈王葬洛阳城内东北隅。会贞按：《史记 周本纪 集解》，徐广曰，按宋忠曰，威烈王葬洛阳城中东北隅。又《续汉志 注》引《晋太康地道记》，城东北隅，有周威烈王冢。景王冢在洛阳太仓中，翟泉在两冢之间，侧广莫门道东，建春门路北，会贞按：广莫门在北面东头，建春门在东面北头，并详下。路即东宫街也，于洛阳为东北。会贞按：《御览》一百五十五引《帝王世纪》，翟泉在成周东北。后秦封吕不韦为洛阳十万户侯，大其城，并得景王
冢矣，会贞按：《史记 吕不韦传》，秦庄襄王元年，封为文信侯，食河南洛阳十万户。《周本纪 集解》引《皇览》，景王冢在洛阳太仓中，秦封吕不韦雒阳十万户，故大其城，并围景王冢也。是其墓地也。会贞按：《吕不韦传 集解》引《皇览》，不韦冢在河南洛阳北邙道西大冢是也。及晋永嘉元年，洛阳东北步广里地陷，有二鹅出，苍色者飞翔冲天，白色者止焉。陈留孝廉董养曰：步广，周之狄泉，盟会之地，今色苍，胡象矣，其可尽言乎？后五年，刘曜、王弥入洛，帝居平阳。会贞按：《晋书 五行志》，永嘉元年二月，洛阳东北步广里地陷，有苍白二色鹅出，苍者飞翔冲天，白者止焉。陈留董养曰，步广，周之狄泉，盟会地也。白者金色，国之行也。苍为胡象，其可尽言乎？是后刘元海、石勒相继乱华。末句就后统言。《怀帝纪》则云，刘曜、王弥入京师，帝出奔，为曜等所追及，蒙尘于平阳。又《隐逸传》亦载步广里事，称养字仲道，陈留浚仪人，而不言为孝廉，略也。陆机《洛阳记》曰：步广里在洛阳城内宫东。会贞按：《河南志》，步广里在上东门内。《洛阳伽蓝记》卷一，高祖于翟泉北置河南尹，晋中朝时步广里也。是狄泉所在，不得于太仓西南也。京相璠与裴司空彦季[一五]修《晋舆地图》，作《春秋赵有土字。地名》，会贞按：《晋书 裴秀传》，字季彦，为司空，作《禹贡地域图》十八篇，奏之。其《序》言，今上考《禹贡》山海川流，原隰陂泽，古之九州岛，及今之十六州，郡国县邑，疆界乡陬，及古国盟会旧名，水陆径路，
为地图十八篇。《隋志》，《春秋土地名》三卷，晋裴秀客京相璠撰。亦言：今太仓西南池水名狄泉。朱池讹作地，戴、赵改。守敬按：明抄本、黄本作池。又曰：旧说言，翟泉本自在洛阳北，苌弘城成周，乃绕之。朱苌作长，脱城字，《笺》曰：当作苌弘城成周。赵成改城，戴增城字。守敬按：《国语》[《周语》下]敬王十年，刘文公与苌弘欲城成周，为之告晋云云，《左传 昭二十三年 正义》，《土地名》云，或曰，定元年城成周，乃遶之入城内也。盖钞略《土地记》文。考郑玄曰，狄泉本在下都城北，时城成周，乃遶狄泉于城内，盖即《土地记》所谓旧说也。杜预因其一证，谓必是狄泉，朱脱谓字，全、赵、戴增。赵云：狄泉当依《传》文作翟泉。会贞按：《春秋 僖二十九年 经》作翟泉，《传》同。昭二十三年《经》作狄泉，三十二年《传》作狄泉，定元年《传》作狄泉，是《经》、《传》皆翟、狄错出。此《注》本之，前后亦翟、狄互见，盖以翟、狄通也。赵乃谓当依传作翟，并改前后狄尽作翟。全、戴从之，失于不考。杜说详后杜元凯所谓狄泉下。而即实非也。会贞按：此但虚驳一句，后乃实指其非。后遂为东宫池。会贞按：《寰宇记》引戴延之《西征记》，太子宫东有翟泉，今干，无水。《晋中州记》守敬按：《中州记》，《隋志》不著录。曰：惠帝为太子，出闻虾蟇声，问人，为是官虾蟇、私虾蟇？侍臣贾胤对曰：在官地为官虾蟇，在私地为私虾蟇。令曰：若官虾蟇，可给廪。先是有谶云，虾蟇当贵。守敬按：《御览》四百九十九引王隐《晋书》曰，谶书有虾蟇当贵。惠帝在宫时，出问左
右，此鸣是为官虾蟇乎，为私乎？贾胤曰，在官地中为官虾蟇，在私地中为私虾蟇。于是世闲遂传此语。《晋书》称有蛙鸣于华林园，惠帝问左右，侍中贾允对云云。今《晋书 惠帝纪》亦称尝在华林园闻虾蟇声，惠帝为太子事。侍臣当以作侍中为是。[一六]昔晋朝收愍怀太子于后池，会贞按：《晋书》，愍怀太子遹，惠帝长子，贾后欲害之，使尚书和郁等诣东宫，废太子为庶人。但言是日太子游玄圃，不言收于后池。即是池也。会贞按：《注》叙自大夏门东枝分入城之水止此，而未明狄泉水所归，后叙灵芝九龙池亦然。考《洛阳伽蓝记》称华林园中，诸海，皆有石窦流于地下，西通谷水，东连阳渠，亦与翟泉相连。若旱魃为虐，谷水注之不竭，离毕傍润，阳渠泄之不盈。是狄泉及灵芝九龙池之下，皆有石窦通流，《注》不言，略也。
其一水会贞按：此城北谷水正流。自大夏门，东径宣武观，守敬按：《寰宇记》洛阳县下，引《晋宫阙簿》，宣武观在大夏门内东北上，[《河南志》引无上字。]故云，南望天渊池，北瞩宣武场。凭城结构，不更增墉。守敬按：观在故洛阳北城上。左右夹列步廊，参差翼跂，南望天渊池，池详前。北瞩宣武场。守敬按：《晋书 武帝纪》，泰始十年十一月，临宣武观，大阅诸军。盖讲武于宣武场而临观视之也。故《山涛传》又谓，武帝太康时，尝讲武于宣武场。《寰宇记》，宣武场，魏明帝斗猛兽处。但就为栏斗虎事言之耳。《洛阳伽蓝记》，中朝时，宣武场在大夏门东北，今为光风园，苜蓿生焉。在故洛阳城外。《竹林七贤论》会贞按：《隋志》，《竹林七贤论》二卷，晋戴逵撰。曰：王戎幼而清
秀。魏明帝会贞按：《事类赋》二十明作文，误。于宣武场上，为栏，苞虎牙，朱讹作阱，赵同，戴作牙。会贞按：《大典》本、残宋本作牙，证以《世说》[《雅量》]作断虎爪牙，则牙字是也。盖此三字文意下属，后人不察改作苞虎阱，则文意上属。不知阱所以为陷虎，此地何至有阱也。亦昧于理矣。使力士袒禓，迭与之博，纵百姓观之，戎年七岁，会贞按：《世说》亦作七岁。《晋书》本传作六七岁。考戎卒于晋惠帝永兴二年，年七十二，逆数之，生于魏明帝青龙二年。青龙共计四年，后为景初，其二年十二月，帝寝疾，三年正月崩。是戎当明帝寝疾时，尚仅五岁，不惟《竹林传》及《世说》不合，即本传亦不合。亦往观焉。虎乘间薄栏而吼，会贞按：《事类赋注》引乘作承，《世说》同。其声震地，观者无不辟易颠仆。戎亭然不动，会贞按：《事类赋注》引亭作安，《世说》作湛。帝于阁上见之，朱作门上。会贞按：《世说 注》引门作阁，《事类赋注》同，《晋书》本《传》亦同，则此门为阁之误，今订。使问姓名而异之。会贞按：《事类赋注》二十引《竹林七贤论》文。场西故贾充宅也。会贞按：《晋书 贾充传》，平阳襄陵人，此其服官时旧居。
谷水又东，径广莫门北，汉之谷门也。守敬按：《续汉书 百官志》，雒阳城有谷门。《洛阳伽蓝记》，北面东头曰广莫门，汉曰谷门，魏、晋曰广莫门，高祖因而不改。《寰宇记》，汉曰谷门，晋改为广莫门，正在丑上。《河南志》，谷门亦作谷城门。北对芒阜，朱《笺》曰：当作邙阜，即北邙也。赵
云：按北邙之邙亦作芒。晋太安二年，成都王颍自邺举兵内向，帝军于芒山以拒之，是也。下芒垄，北芒并如字。戴云：芒、邙古字通用。守敬按：《说文》，邙，河南洛阳北芒山上邑。《文选 应璩〈与君苗书〉 注》引《说文》，芒，洛北大阜也。段玉裁曰，山本芒名，山上之邑则作邙，后人但知北邙，尠知芒山。连岭修 ，朱讹作垣，戴作 ，赵据黄本改，守敬按：《大典》本、残宋本作 。苞总众山，始自洛口，洛水入河处。西踰平阴，平阴县详《河水注》。悉芒垄也。朱垄讹作龙，戴作垄，赵同。守敬按：《大典》本、残宋本作垄。《文选 潘安仁〈河阳县诗〉 注》引郭缘生《述征记》，北芒去大夏门不盈一里，则去广莫门亦不远矣。《河水注》于河水南对首阳山下，叙魏氏起玄武观于芒垂；《洛水注》引《周书》，周公作大邑成周，北因郏山；《涧水注》称离山水历郏山；此《注》前引《山海经》平蓬山西云云；河南王城下，又引京相璠曰，郏，山名；皆此所云芒阜。《寰宇记》，芒山一作邙山，在河南县北十里，洛阳县北二里，一名平蓬山，亦郏山之别名是也。《文选 沈休文〈应诏乐游苑饯吕僧珍诗〉 注》引《述征记》，洛阳北芒岭，靡迤长阜，自荥阳山连岭修 ，暨于东垣。《元和志》，北邙山西自洛阳县界，东入巩县界。旧说云，是陇山之尾，乃众山总名。并与郦氏所言合。在今洛阳县北及孟津、偃师、巩三县境。《魏志》《辛毗传》曰：明帝欲平北芒，朱《笺》曰：当作邙。会贞按：《魏志》本作芒。令登台见孟津。孟津详《河水注》。侍中辛毗谏曰：若九河溢涌，会贞按：《毗传》溢涌作盈溢。洪水为害，邱陵皆夷，何以御之？帝乃止。
谷水又东，屈南，朱讹作东出屋南，《笺》曰：谢云，宋本作东屈而径。赵仍出字，改屋作屈，云：南字不误。戴作东屈南。会贞按：《大典》本作屈南。城北谷水正流，自此屈径城东而南流。径建春门石桥下。会贞按：《御览》七十五引戴延之《西征记》，建春门外二桥，一纵，一横。所谓纵者，指此，所谓横者，指下马市石桥也。《寰宇记》引《晋书》，洛阳十二门，皆有双阙石桥，桥跨阳渠水。《注》但叙此及阊阖门、东阳门之石桥，而不言门皆有石桥，略也。即上东门也。阮嗣宗《咏怀诗》见本集及《文选》曰：步出上东门者也。一曰上升门，守敬按：无考，必流俗之称。晋曰建阳门。守敬按：《续汉书 百官志》，雒阳城有上东门。《洛阳伽蓝记》，东面北头第一门曰建春门，汉曰上东门，魏、晋曰建春门，高祖因而不改。无所谓建阳门也。考孝武帝郑太后讳春，故改蕲春为蕲阳，改寿春为寿阳，改富春为富阳。《晋书 孝武帝纪》，太元十六年，慕容永寇河南，太守杨佺期击破之。是当太元时，必改建春为建阳。至安帝隆安三年，姚兴陷洛阳。又至义熙中，刘裕北平关、洛，旋复失之。是改建春为建阳，为时不久。故《伽蓝记》仍称建春。戴延之《西征记》亦然。郦氏好奇，故不曰建春而曰建阳。宋本《初学记》作定阳，亦建阳之误。《寰宇记》云，晋曰昌门，一曰建春门。昌门必亦晋时流俗之称。《百官志》曰：洛阳十二门，每门候一人，六百石。朱无每门二字，赵同，全、戴增。《笺》曰：《后汉志》，洛阳十二门，每门候一人，六百石。《汉官仪》云，十二门皆有亭。守敬按：《寰宇记》引陆机《洛阳记》洛城十二门，与《续汉志》同，此汉、晋旧门也。据《洛阳伽蓝记》，高祖于金墉城西，增承明一门。是当魏时，洛阳
有十三门。此《注》叙东面三门，南面四门，西面三门，北面二门，皆《续汉志》之旧，不数承明。盖郦氏意在存古，[一七]故于当时之制，往往略之。《东观汉记》曰：郅恽为上东门候。光武尝出，夜还，诏开门，欲入，恽不内。上令从门间识面。恽曰：火明辽远。遂拒不开，由是上益重之。守敬按：《寰宇记》引《东观汉记》，郅恽为上东门候，光武夜还，恽不纳。《后汉书 恽传》略同。亦袁本初挂节处也。守敬按：本初，袁绍字，事见《后汉书 袁绍传》，挂作悬。《御览》六百八十一引张璠《后汉纪》，又三百四十五引《英雄记》，并作悬。桥首建两石柱，桥之右柱铭云：赵氏《朱笺刊误》曰：桥之右当作石。守敬按：朱本作右，不误。阳嘉四年乙酉、壬申诏书，以城下漕渠东通河，济，南引江，淮，方贡委输，所由而至，使中谒者魏郡清渊马宪监作石桥梁柱，守敬按：《洛阳伽蓝记》，明悬寺在建春门外，谷水遶城，至门外，东入阳渠。石桥有四柱，在道南。铭云，汉阳嘉四年将作大匠马宪造。敦敕工匠，尽要妙之巧，撰立重石，累高周距，桥工路博，流通万里，云云。河南尹邳崇●、赵云：按河南尹，官也。邳，郡望也。崇●，人姓名也。《汉志》鲁国薛县下云，夏车正奚仲所国，后迁于邳。又东海郡下邳县，臣瓒云，有上邳，故曰下邳也。《王子侯表》，吕后三年，封楚元王子郢客为上邳侯，即薛也。《续志 注》，临淮郡，永平十五年更为下邳国。此单称邳，铭勒于阳嘉年，其为下邳无疑也。丞渤海重合双福、水曹掾中牟任仿、
史王荫、史赵兴、将作吏睢阳申翔、道桥守敬按：二字疑有误。掾成睾朱睾作睪，全、赵同，戴改皋。卑守敬按：姓氏书无姓卑者，恐误，下降同。国，洛阳令江双、丞平阳降、监掾王腾之、主石作右北平山仲。三月起作，八月毕成。守敬按：《洛阳伽蓝记》，逮孝昌三年，大雨，颓桥柱始埋没。道北二柱，至今犹存。其水依柱，又朱作文，全、戴改作又，下属。自乐里道屈而东，出阳渠。会贞按：《洛阳伽蓝记》，谷水周回绕城，至建春门外，东入阳渠。考谷水傍城南流，至建春门乐里道，与下谷水自城东南隅枝分北注之水会，其屈而东出阳渠，则不复傍城矣。昔陆机为成都王颖入洛，败北而返。朱北作此，全、赵、戴改。全移昔陆机至败北而返十四字于《晋后略》上，又接移水南即马市也至并无文刻也七十七字，于后折杨为之应也下。董沛谓全移词义联贯，推为确见。会贞按：陆机事详《晋书》本传。全移陆机条与《晋后略》叙陆机事相比，似是。但阳渠自此以下，即七里涧之水，郦氏盖故意前后两载陆机事，以示阳渠七里涧为一水之意。非错简也。至马市白社，止去建春门二里，而马市石桥在建春门石桥之东，称东石桥，故《注》接叙于此。若后七里涧之桥，则去洛阳宫六七里，全移马市白社及马市石桥诸事于折杨句下，则在叙七里涧之桥后，是远近倒置矣，尤非也。水南即马市也，戴删也字。旧洛阳有三市，斯其一也。朱《笺》曰：陆机《洛阳记》，洛阳旧有三市。一曰金市，在宫西大城中。二曰马市，在城东。三曰羊市，在城南。会贞按：朱《笺》所引《洛阳记》见《御览》八百二十七、又一百九十一。羊市作阳市。《初学记》二十四引同。此《注》但叙金市、马市，而不
及阳市，略也。[《河南志》引华延儁《洛阳记》，阳市作南市。][一八]即嵇叔夜为司马昭所害处也。朱脱即字。赵据《名胜志》引增亦字。守敬按：《御览》一百九十一、《寰宇记》引并作即。《御览》五百三十二引戴延之《西征记》，去建春门二里，有牛马市，嵇公临刑处也。[一九]北则白社故里也，戴删也字。昔孙子荆会董威辇于白社，谓此矣，以同载为荣，故有《威辇图》。朱《笺》曰：《晋书》，董京，字威辇，初与陇西计吏俱至洛阳。被发行吟，常宿白社中。时乞于市，得残碎缯絮，结以自覆。孙楚时为著作郎，数就社中与语，劝之仕。京以诗答之，后遁去。守敬按：《类聚》三十九引戴延之《西征记》，洛阳建春门外御道北，有白社，董威辇所住也，去门二里。《洛阳伽蓝记》，璎珞寺在建春门外御道北，所谓建阳里也，即中朝时白社地，董威辇所居处。在故洛阳城东。
又东径马市石桥。桥南有二石柱，并无文刻也。守敬按：《洛阳伽蓝记》，出建春门外一里余，至东石桥南北而行，晋太康元年造，桥南即中朝牛马市。桥在故洛阳城东。汉司空渔阳王梁之为河南也，将引谷水以溉京都，渠成而水不流，故以坐免。守敬按：《后汉书 王梁传》，建武元年擢拜大司空，五年，为河南尹，穿渠引谷水，注洛阳城下，东写巩川。及渠成而水不流。七年，有司劾奏之，梁上书乞骸骨。后张纯堰洛水以通漕，朱以作而，赵据《御览》七十五引改。洛中公私穰赡。朱穰作怀，全民改穰。《后汉书 张纯传》，建武二十三年为大司空，上穿洛渠，引洛水为
漕，百姓得其利。是渠今引谷水，盖纯之创也。守敬按：王梁引谷水溉洛阳，谓引谷水径王城北，于此堰谷水，东注洛阳城下也。及渠成而水不流，纯乃堰洛以通漕。则后汉时，京都专资洛水，不资谷水矣。然谷水上径王城北自若。故韦昭云，谷水在王城北也。惟因穀水不能注洛陽城下，穀水堰遂廢，穀水但循 水之道入洛。至张纯堰洛通漕，不知何时复坏。至曹魏重修此堰，谓之千金堨，壅谷水入五龙渠，令径洛阳城，历晋至后魏不改。郦氏以是渠今引谷水，盖纯之创，不没其首功也。按陆机《洛阳记》、刘澄之《永初记》言，城之四面，朱四讹作西，全、赵、戴同，今订。详下。有阳渠，周公制之也。守敬按：《类聚》六十三引陆机《记》，洛阳城，周公所制，东西十里，南北十三里。城上百步有一楼橹，外有沟渠。《御览》一百九十三引同。是陆说本就城之四面言，非但就西面言也。刘澄之《永初记》，其说当与陆同，证以《御览》七十五引戴延之《西征记》，洛阳城外四面有阳渠水，周公所制也。《寰宇记》引《舆地志》，洛阳城外四面有阳渠水，即周公所制也，上源出函谷，东流注城西北角，仍分流，绕城至建春门外，合流，又折而东流，注于洛。《洛阳伽蓝记》，谷水周回，绕城至建春门外，东入阳渠。则此西面为四面之误无疑。此一字为洛阳城四面有谷渠之案据。此字误则周回绕城之水道皆不了然矣。而《后汉书 张纯传 注》又云，阳渠在洛阳城南，则因纯通漕在城南，故第言南面之阳渠耳。《御览》一百九十引《述征记》，旧于王城之东北开渠，引洛水，名曰阳渠，东流经洛阳于城之东南，然后北回，通运至建春门，以输常满仓，即指纯通漕言。昔周迁殷民于洛邑，会贞按：语见《书 洛诰》。
城隍偪狭，卑陋之所耳。晋故城成周以居敬王，秦又广之，以封不韦，并详前。以是推之，非专周公可知矣。亦谓之九曲渎。《河南十二县境簿》云：朱河上衍故字，复脱境字。全、赵、戴删增。九曲渎在河南巩县西，西至洛阳。又按傅畅《晋书》守敬按：《隋志》，《晋诸公赞》二十一卷，秘书监傅畅撰。《晋书》本传作《晋诸公叙赞》，《唐志》、《册府元龟》并作二十二卷。云：都水使者陈狼朱作良，《笺》曰：旧本作狼。赵、戴同。守敬按：《大典》本、明抄本作狼。《方舆纪要》作陈协，盖依此《注》前改。凿运渠，从洛口入，注九曲，至东阳门。太仓在东阳门外，详后。是以阮嗣宗《咏怀诗》所谓朝出上东门，遥望首阳基，朱《笺》曰：基当作岑，各本皆改。会贞按：《阮嗣宗集 咏怀》五言诗共八十二首，其步出上东门、北望首阳岑二句，在第九首，《文选》采之，《注》前上东门下引阮诗步出上东门是也。其朝出上东门，遥望首阳基二句，在第六十四首，遥遥九州岛间，徘徊欲何之二句，亦此首中语，而《文选》未收。《注》此处正引后首语，作首阳基不误，乃朱氏误认为《文选》所采之前首，谓基当作岑，戴、赵不检本集，依改。不思遥遥二语，非《文选》所有也。又言遥遥九曲闲，裴徊欲何之者也。会贞按：本集遥遥作逍遥，是也。裴徊作徘徊。按《注》叙自乐里道屈而东出阳渠之水，至此暂止，此水亦谓之九曲渎，又名七里涧。下叙城南之谷水东流左合七里涧，即此水也。阳渠水南暨阊阖门，戴曰：按西城之北门曰阊阖门。会贞按：此叙洛阳
城西阳渠水之正流，阳渠即谷水也。汉之上西门者也。守敬按：《续汉书 百官志》，雒阳城有上西门。《洛阳伽蓝记》，西面次北曰阊阖门，汉曰上西门，魏、晋曰阊阖门，高祖因而不改。《寰宇记》，上西门在戍上，晋改曰阊阖门。《汉官仪》朱作《汉官记》，《笺》曰：官当作宫。盖本《玉海》，全、赵、戴皆依改宫。守敬按：《续汉书 百官志 注》引应劭《汉官》曰，上西门所以不纯白者，汉家初成，故丹镂之。与此各有误。此《汉官记》是《汉官仪》之误，彼亦脱仪字。彼初成是厄戍之误。《寰宇记》、《河南志》并作《汉官仪》，作厄戍，可证，今订。曰：上西门所以不纯白者，汉家厄于戍，故以丹漆镂之。[二〇]太和迁都，徙门南侧。守敬按：《河南志》魏旧徙门，稍南。其水北乘高渠，枝分上下，历故石桥东，入城，会贞按：此城西之阳渠水，自阊阖门初枝分入城者。径瑶光寺，朱作望先寺，全、赵、戴同。守敬按：《洛阳伽蓝记》瑶光寺，世宗宣武皇帝所立，在阊阖门御道北，东去千秋门二里。寺北有金墉城，东有洛阳小城，准以地望，与《注》所叙之寺恰合。望先与瑶光形近，其为瑶光之误无疑，今订。《通鉴》齐建武三年，魏废皇后冯氏，后居瑶光寺为练行尼。《注》，瑶光寺在洛阳宫侧。中有碑，碑侧法《子丹碑》，守敬按：子丹谓曹真也，见《 水注》。作龙矩势，朱《笺》曰：疑当作龙距，犹龟趺也。赵依改距，戴云：按书中曰云矩、曰螭矩、曰龙矩，凡屡见。朱云当作龙距，非也。于今作则佳，方古犹劣。渠水又东，历故金市南，守敬按：金市为洛阳三市之一，详上。《御览》一百九
十一引《洛阳记》，金市在临商观西，兑为金，故曰金市。据郦氏所叙在阊阖门内。而《洛阳伽蓝记》云，长秋寺在西阳门内御道北一里，即是晋中朝时金市处。则又以为在西阳门内，恐羊氏误。直千秋门，古宫门也。朱古作右，全、赵、戴改。守敬按：《御览》一百八十三引《洛阳故宫名》曰，洛阳有千秋门。《通鉴》晋太安元年《注》，千秋门，宫西门也。又枝流入石逗，会贞按：此有阊阖门枝分之水初分出者。伏流注灵芝九龙池。《魏志 文帝纪》黄初三年，穿灵芝池。《御览》六十七引《晋宫阁名》，灵芝池广长百五十步，深二丈，上有连楼飞观，四出阁道，钓台中有鸣鹤舟，指南舟。又《魏志 明帝纪 注》引《魏略》，通引谷水过九龙殿前，[二一]为玉井绮栏，蟾蜍含受，神龙吐出。使博士马均作司南车，水转百戏。九龙谓九龙殿，叙引谷水过前则为九龙池。证以《洛阳伽蓝记》云，凌云台下有碧海曲池，台东有灵芝钓台，累木为之，出于海中。此海即灵芝池也。又云，钓台南有宣光殿，殿西有九龙殿，前有龙吐水成一海。此海即九龙池也。是二池俱在宫城中，相去不远，故《注》叙枝流伏流注池，连言之。魏太和中，皇都迁洛阳，《魏书 孝文帝纪》，太和十七年九月，幸洛阳，定迁都之计。十九年九月，六宫及文武尽迁洛阳。经构宫极，修理街渠，务穷幽隐。朱无幽字，戴同。《笺》曰：疑脱幽字。赵增。发石视之，曾无毁坏，朱曾作尝，全校改，戴、赵同。又石工细密，非今之拟，亦可为精至也，遂因用之。其一水会贞按：此自阊阖门枝分之水。自千秋门南流，径神虎门下，东对云
龙门。守敬按：《文选 东京赋》，飞云龙于春路，屯神虎于秋方。薛《注》，德阳殿东门称云龙，西门称神虎。李善引《宫殿簿》，北宫有云龙门、神虎门。二门衡栿之上，朱作二水，《笺》曰：疑作二门。戴、赵改。会贞按：《初学记》二十四引此作二门。皆刻云龙风虎之状，朱刻作列，《笺》曰：《初学记》引此作刻。全、赵、戴改。会贞按：《御览》一百八十三引此作刻。以火齐薄之。及其晨光初起，夕景斜辉，霜文翠照，陆离眩目。又南径通门、全本引赵曰，通门疑。掖门西。守敬按：《初学记》引《洛阳故宫记》，洛阳有南掖门、北掖门、东掖门、西掖门。此水所径者，西掖门也。又南流，东转，径阊阖门南。戴云：按此乃宫城正南门，下云改雉门为阊阖门，是也。与前后所言阊阖门，同名异地。守敬按：《洛阳故宫名》，洛阳有阊阖门。《魏书 前废帝纪》，羣臣拜贺礼毕，登阊阖门，即此。全氏乃引《寰宇记》，晋改上西门为阊阖门，则误以宫城南门当大城西门矣。案礼：王有五门，谓皋门、库门、雉门、应门、路门。守敬按：《礼记 明堂位》郑《注》，天子五门，皋、库、雉、应、路。路门一曰毕门，守敬按：《书 顾命》，二人雀弁执惠，立于毕门之内。《正义》云，毕门即是路寝之门，一名毕门也。亦曰虎门也。守敬按：《周礼》，师氏掌诏王●，居虎门之左，司王朝，郑《注》云，虎门，路寝门也。魏明帝上法太极于洛阳南宫，会贞按：《史记 高祖纪》，六年，高祖置酒雒阳南宫，《正义》引《括地志》，南宫在雒阳县东北二十六里洛阳故城中。《舆地志》云，秦时已有南北
宫，按《后汉书。光武帝纪》，帝幸南宫却非殿。此及下言南宫、北宫，皆曹魏事。盖自秦建南北宫而汉魏因之。起太极殿于汉崇德殿之故处，守敬按：《文选 东京赋》，崇德殿，汉明帝造。薛《注》云，崇德殿在东，德阳殿在西，相去五十步。《魏志 明帝纪》，青龙三年，大治洛阳宫，起太极殿。《类聚》六十二引戴延之《西征记》，太极殿上有金井栏、金博山、金辘轳，蛟龙负山于井上，又有金狮子在龙下。改雉门为阊阖门。守敬按：《御览》一百八十三引《汉宫殿名》，洛阳有阊阖门，则汉已有此门，似非魏故名。昔在汉世，洛阳宫殿门题，多是大篆，言是蔡邕诸子。守敬按：《后汉书 蔡邕传》，所著《篆势》，传于世。《晋书 卫恒传》载《四体书势》，称秦时李斯号为工篆。汉建初中，扶风曹喜少异于斯而亦称善。蔡邕采斯、喜之法为古今杂形。诸子当即指师宜官、梁鹄等。自董卓焚宫殿，守敬按：《后汉书 董卓传》，悉烧宫殿官府。魏太祖平荆州，汉吏部尚书安定梁孟皇，善师宜官八分体，朱善讹作盖，《笺》曰：当作善。全、赵、戴改。求以赎死。太祖善其法，常仰系帐中，爱翫之，以为胜宜官。北宫牓题，咸是鹄笔。守敬按：《书断》曰，后汉师宜官，南阳人也。灵帝好书，征天下工书于鸿都门，至数百人，八分称宜官为最。《晋书》，卫恒《四体书势》曰，宜官时诣酒家饮，书其壁，书辄削而焚其祔。梁鹄乃益为版而饮之酒，候其醉而窃祔。鹄卒以书至选部尚书。时魏武欲为洛阳令，而以为北部尉。后鹄奔刘表，魏武破荆州，募求鹄，故惧而自缚诣门，在秘书以勤书自効。魏武尝悬着帐中，及以钉壁玩之，以为胜宜官。今宫殿题署，多是鹄书。《魏武帝纪 注》，鹄字孟黄，
[宋本作皇，与此同。]安定人。南宫既建，明帝令侍中京兆韦诞以古篆书之。守敬按：《魏志》诞附《刘劭传》，称光禄大夫京兆韦诞。《晋书》卫恒《四体书势》曰，诞篆书师邯郸淳。太和中，诞为武都太守，以能书留补侍中。魏氏宝器铭皆诞书。又《书断》云，诞诸书并善，题署尤精。皇都迁洛，始令中书舍人沈含馨守敬按：沈含馨无考。以隶书书之。景明、正始之年，又敕符节令守敬按：《魏书 官氏志》，符节令，第八品。江式以大篆易之。今诸桁榜题，皆是式书。会贞按：《魏书 宣武帝纪》，永平二年，诏定诸门闼名，当是定名而后书。郦氏言今诸桁榜题皆式书，则明指永平以后所见为式书矣，而言书于景明、正始之年，是出于永平二年定名之前，不合，疑有误。《魏书 江式传》，除符节令。式篆体尤工，洛京宫殿诸门板题，皆式书也。《周官》：太宰以正月悬治法于象魏。《广雅》守敬按：《隋志》，《广雅》三卷，魏博士张揖撰。曰：阙谓之象魏。守敬按：《广雅 释宫》，象魏，阙也。《玉篇》同。《风俗通》曰：鲁昭公设两观于门，是谓之阙，从门，●声。朱●作厥，赵同，全、戴改。守敬按：今本《风俗通》脱此文。《尔雅》《释宫》曰：观谓之阙。《说文》曰：阙，门观也。《汉官典职》守敬按：《隋志》，《汉官典职》二卷，汉蔡质撰。偃师去洛四十五里，偃师详后。望朱雀阙，其上郁然与天连，会贞按：《类聚》六十二、《河南志》并引《汉官典职》此条，作三十五里；郁然，《类聚》作郁朴，《河南志》作郁律。考《类聚》八别引一条云，德阳殿周
游容万人，自偃师去宫四十五里，激洛水于殿下。仍作四，与《注》文合。此郁然亦较郁朴、郁律为胜。是明峻极矣。《洛阳故宫名》有朱雀阙、白虎阙、苍龙阙、北阙，南宫阙也。守敬按：此句郦氏释语，谓上四阙皆南宫阙也。《东观汉记》曰：更始发洛阳，李松奉引，车马奔，触北阙铁柱门，三马皆死，即斯阙也。守敬按：《后汉书 刘玄传》亦载马奔事，惟北阙作北宫，与郦氏言北阙为南宫阙者异。《白虎通》曰：门必有阙者何？阙者，所以 门，别尊卑也。守敬按：今本《白虎通》脱此文。今阊阖门外，夹建巨阙，以应天宿，守敬按：朱雀，南方宿名。虽不如礼，犹象而魏之朱《笺》曰：孙云，此当作犹象魏之上而加复思以易观矣。锺谭本，项絪、黄晟本，并依改。赵云：按《困学记闻》，杨植《许由庙碣》云，尧而许之，日而月之。独孤及《仙掌铭》云，日而月之，星而辰之。同一句法。杨慎曰，《庄子》，尸而祝之，社而稷之，是《注》象而魏之句本古法，非误文。上加复思，以易观矣。守敬按：《魏志 明帝纪》，青龙三年《注》引《魏略》，是年，筑阊阖诸阙外罦罳，则后魏因前代之制。《广雅》《释宫》曰：复思守敬按：今本《广雅》作罦罳。谓之屏。守敬按：《礼记 明堂位》郑《注》，屏谓之树，今桴思也。崔豹《古今注》，罘罳，屏之遗象也。《释名》《释宫室》曰：屏，自障屏也。罦思在门外，罦，复也。臣将入请事，于此朱请作言，《笺》曰：《释名》作请，戴、赵改。复重思之也。汉末兵起，坏园陵罦思，曰：无
使民复思汉也。守敬按：事见《汉书 王莽传》，寻文，坏上当有王莽遣使四字。故《盐铁论》《散不足》曰：垣阙罦思，言树屏隅角所架也。颖容又曰：阙者，上有所失，下得书之于阙，所以求论誉于人，故谓之阙矣。今阙前水南道右，置登闻鼓以纳谏也。戴删也字。守敬按：《玉海》，[阙字下。]《后魏书》，世祖阙左悬登闻鼓以达冤。《水经注》，阙右置登闻鼓以达谏。《巵林》非之，阙左平枉，乃在桑干，阙右求言，则洛城朱雀阙。据《魏书 刑法志》，神 中，诏崔浩定律令，阙左悬登鼓，而不言阙右之制。故伯厚引《水经注》以补之，非不知阙左在桑干也。昔黄帝立明堂之议，尧有衢室之问，舜有告善之旌，禹有立鼓之讯，汤有总街之诽，武王有灵台之复，守敬按：以上六句见《管子 桓公问》篇。[二二]今本《管子》明堂作明台，误。皆所以广设过误之备也。渠水会贞按：此指自阊阖门枝分之水。又枝分，会贞按：此自阊阖门枝分之水再分出者。夹路南出，径太尉、司徒两坊间，朱出字讹在径字下，全、赵、戴改。守敬按：《续汉书 百官志 注》引伏侯《古今注》，永平十五年，作太尉、司徒、司空府开阳城门内。《洛阳伽蓝记》，宫前阊阖门南一里御道西有永宁寺，寺东有太尉府；阊阖门前御道东，有左卫府，府南有司徒府。谓之铜驼街。旧魏明帝置铜驼诸兽朱《笺》曰：兽，古本作猎，吴改作兽。于阊阖南街。陆机云：驼高九尺，脊出太尉坊者也。朱脊讹作即，赵同，全、戴改。守敬按：《寰
宇记》铜驼街引陆机《洛阳记》，汉铸铜驼二枚，在宫南四会道头，夹路相对。俗语云，金马门外聚羣贤，铜驼陌上集年少，言人物之盛也。而无此《注》所引二语，盖各有删节。《类聚》九十四引《洛中记》，有铜驼二枚，在宫之南四会道头，高九尺，有肉鞍，两个相对。与《寰宇记》引前半略同。《洛中记》当即《洛阳记》之异文，称高九尺，与此所引合，惟略脊出太尉坊之文耳。又《晋书 载记》，石季龙徙洛阳铜驼于邺。故陆翙《邺中记》言，二铜驼在中阳门外，此谓旧置铜驼于南街，知郦氏时无铜驼矣。水西有永宁寺，熙平中始创也。作九层浮图，赵云：按《魏书 术艺传》，永宁寺九层浮图，郭安兴为匠。浮图下基，方一十四丈，自金露柈戴作盘。守敬按：柈音盘。杜甫诗，蕉糖幸一柈。下至地四十九丈，取法代都七级赵云：按七级浮图在代都，是元魏所剏。九层在前，七级在后，何云取法耶？守敬按：代都之七级，是未迁都以前作，洛阳之九层，是既迁洛以后作，赵氏乃谓九层在前，七级在后，何耶？而又高广之，朱《笺》曰：《洛阳伽蓝记》永宁寺，熙平元年，灵太后胡氏所立也。中有九层浮图一所，架木为之，举高九十丈。有刹，复高十丈，合去地一千尺。去京师百里遥，已见之。初掘墓基至黄泉下，得金像三十躯，太后以为信法之征。刹上有金宝瓶，容二十五石。宝瓶下有承露金盘三十重，周 皆垂金铎。会贞按：《魏书 释老志》熙平中，于城内太社西，起永宁寺。佛图九层，高四十余丈。与郦《注》合。而《通鉴》梁天监十五年，称魏永宁寺浮图高九十丈，上剎复高十丈，又与《伽蓝记》合，则亦见闻异辞矣。虽二京之盛，五都之富，利剎灵图，未有若斯之构。按《释法显行
传》，会贞按：《隋志》，《法显传》二卷，即《佛国记》。《法显行传》一卷，今不传。西域戴改作国，非。有爵离浮图，朱《笺》曰：爵，一作郁。赵云：按非也。爵离寺见《河水注》引《释氏西域记》。其高与此相状。东都、西域，俱为庄妙矣。其地是曹爽故宅。经始之日，于寺院西南隅，得爽窟室，下入地可丈许。朱土作地，赵同，戴作土。守敬按：《大典》本、残宋本作土。地壁悉累方石砌之，石作细密，都无所毁，其石悉入法用。自非曹爽，庸匠亦难复制。此桓氏有言：曹子丹先此豚犊，信矣。朱《笺》曰：《魏志》，曹爽专政作威，饮食车服，拟于乘舆，尚方珍玩，充牣其家。妻妾盈后庭。作窟室，绮疏四周，数与何晏等会其中，纵酒作乐。《魏氏春秋》曰，曹爽既罢兵，曰，我不失作富家翁。桓范哭曰，曹子丹佳人，生汝兄弟，犊耳！何图今日，坐汝等灭族矣！渠左是魏、晋故庙地，会贞按：《魏志 三少帝纪 注》，问诸长老云，晋初受禅，即受魏庙。《宋书 礼志》，晋太始元年受禅，二年，有司奏营建七庙，帝重其役，诏宜权立一庙。于是奏议，舜承尧禅，受终文祖，则虞氏不改唐庙，因仍旧宫，可依有虞故事，即用魏庙。奏可。今悉民居，无复遗墉也。渠水会贞按：此指自阊阖门枝分之水再分出者。又西历庙社之闲，守敬按：西当作南。《洛阳伽蓝记》，司徒府南有国子学堂，国子南有宗正寺，寺南有太庙。太尉府南有将作曹，曹南有九级府，府南有太社。此《注》叙渠水枝分南出，径太尉、司徒坊，又历庙社，南注南渠。则是南历，非西
历也。南注南渠。会贞按：南渠即下谷水径西明门左，枝渠东派入城之水。庙色各以物色辨方。《周礼》：庙及路寝皆如明堂，而有燕寝焉。惟祧庙则无。后代通为一庙，列正室于下，无复燕寝之制。《礼》：天子建国，左庙右社，守敬按：《周礼》，小宗伯之职，掌建国之神位，右社稷，左宗庙。以石为主，祭则希冕。今多王公摄事，王者不亲拜焉。咸宁元年，朱宁讹作陵，戴、赵改宁。守敬按：《大典》本、残宋本作宁。洛阳大风，帝社树折，青气属天，元王东渡，魏社代昌矣。朱《笺》曰：王一作皇，魏亦作晋。赵云：按非也。道元生于拓跋朝，是时魏都洛阳，记此正以表晋衰魏兴之兆，安得云晋社代昌乎？元王字亦不作皇，例以称刘裕为刘武王知之耳。守敬按：王隐《晋书》曰，武帝咸宁元年八月，大风折太社树，有青气出。占曰，东莞当有帝者。明年，元帝生，此晋室中兴之表也。郦氏虽本王隐《晋书》，而与隐意各别。隐，晋人，故有晋中兴之说，郦氏则指魏兴言，赵识其旨矣。渠水会贞按：此指自阊阖门枝分之水。自铜驼街东，径司马门南。会贞按：《续汉书 百官志 注》引伏侯《古今注》，永平二年初作北宫朱爵南司马门。《三辅黄图》，凡言司马者，宫垣之内，兵卫所在，司马主武事，故谓宫之外门为司马门。《史记 索隐》，天子有兵栏曰司马门，是故东、西京皆有司马门也。此宫城南门。魏明帝始筑阙，崩，压杀数百人，遂不复筑。故无阙。门南屏中旧有置铜翁仲处，会贞按：《魏志 明帝纪》，景初元
年《注》引《魏略》，是岁，大发铜，铸作铜人二，号曰翁仲，列坐于司马门外。金狄既沦，故处亦褫，惟坏石存焉。会贞按：《晋书 载记》，石勒徙洛阳铜马、翁仲二于襄国，置之永丰门。自此南直宣阳门，宣阳门详后。经纬通达，王校本云：经，朱讹作径。守敬按：朱自作经，惟锺、谭本作径耳。此王氏未见朱本，即以锺、谭本为朱本也。皆列驰道，往来之禁，一同两汉。会贞按：《魏书宣武帝纪》，正始四年，禁大司马门，不得车马出入。曹子建尝行御街，犯门禁，以此见薄。会贞按：《魏志 陈思王植传》，尝乘车行驰道中，开司马门出，太祖大怒。渠水又东，径杜元凯所谓翟泉北，今无水。坎方九丈六尺，深二丈余，似是人功，而不类于泉陂，是验非之一证也。又皇甫谧《帝王世纪》云：王室定，遂徙居成周，城小不受王都，朱脱城字，三家同，今增。故坏翟泉而广之。守敬按：《御览》一百五十五引《帝王世纪》云，王室定，遂徙都成周。是后晋又率诸侯之徒，修缮其城，以成周城小，不受王都，故坏翟泉而广焉。郦氏钞略其辞。泉源既塞，明无故处，守敬按：上明言洛阳县之南池，即故狄泉，此又谓无故处，未免自相矛盾，此郦氏之率笔。是验非之二证也。杜预言翟泉在太仓西南，守敬按：《春秋 僖二十九年》杜《注》，翟泉今洛阳城内太仓西南池水也。昭二十三年《注》，狄泉云云同。既言西南，于雒阳不得为东北，是验非之三证也。稽之地说，事几明矣，不得为翟泉也。
守敬按：《洛阳伽蓝记》，昭仪寺在东阳门内一里御道南，道北太仓、导官二署，东南治粟里，仓司官属住其内。昭仪寺有池，京师学徒谓之翟泉也。衒之按杜预注《春秋》云，翟泉在晋太仓西南。按晋太仓在建春门内，今太仓在东阳门内，此地今在太仓西南，明非翟泉也。后隐士赵逸云，此地是晋侍中石崇家池，池南有绿珠楼。于是学徒始寤，经过者想见绿珠之容也。此《注》云，渠水东径杜元凯所谓翟泉北，出东阳门石桥下，则其地在东阳门内。羊氏谓昭义寺之池在东阳门内御道南，与《注》所指为一池，而以为非翟泉，亦与《注》同。但杜预狄泉之说与京相璠同。[见前。]则池不始于石崇、赵逸之说，亦未可据。盖本有此池而崇因之也。羊氏又以晋太仓在建春门内，魏太仓在东阳门内，如其说，则杜预之说不悞，而郦氏之驳为非。然考《寰宇记》引《帝王世纪》，今东阳门内有大街，北有太仓，则晋太仓在东阳门内，与后魏同，盖即下所云渠水径太仓南者也。杜说诚误，羊说亦失之。渠水历司空府前，径太仓，南出东阳门石桥下，东阳门详后。注阳渠。会贞按：《注》叙自阊阖门初枝分之水止此。阳渠即下谷水自城东南隅枝分北注之水。
谷水自阊阖门而南，径土山东。朱自讹作径，阊阖下脱门字，而南下脱径字。戴、赵改增。戴云：此阊阖门乃上西门也。水西三里有坂，坂上有土山，汉大将军梁冀所成，筑土为山，植林成苑。戴改林作木。守敬按：《洛阳伽蓝记》，出西阳门外四里，御道南有洛阳大市，周回八里，市西北有土山、鱼池，汉梁冀之所造。张璠《汉记》守敬按：《隋志》，《后汉纪》三十卷，张璠撰。
曰：山多峭坂，以象二崤。积金玉。采捕禽兽，以充其中。有人杀苑兔者，迭相寻逐，死者十三人。守敬按：《类聚》七引张璠《汉记》，梁冀聚土筑山，十里九坂，以象二崤，穷极工巧，积金玉明珠，充牣其中。又《御览》九百七引张璠《汉记》，梁冀起兔苑于河南，移檄在所，调发生兔，刻其毛以为识。民有犯者罪至死。西域尝有贾胡来，不知禁，误杀一兔，转相告，坐死者十余人。南出径西阳门，旧汉氏之西明门也，亦曰雍门矣。守敬按：《续汉书 百官志》，雒阳城有壅门。《洛阳伽蓝记》云，西面次北曰西阳门，汉曰壅门，魏、晋曰西明门。高祖改为西阳门。《寰宇记》，汉曰壅门，在酉上。晋改曰西明门。《河南志》，晋之西明门，后魏孝文改西阳。此《注》言旧汉氏之西明门，与诸说异，岂汉为晋人误乎？旧门在南，太和中沈炳巽曰：是拓跋魏之太和。[二三]会贞按：《河南志》，旧门在东南邪出，后魏孝文徙对东阳门。以故门邪出，朱邪讹作卯，戴、赵改。故徙是门，东对东阳门。
谷水又南，径白马寺东。昔汉明帝朱昔作是，赵据孙潜校改。梦见大人，金色，项佩白光，守敬按：残宋本、明抄本白作日。《后汉纪》作日月，《翻译名义集》一引《译经图纪》，作项有日光，此白为日之误。以问羣臣。或对曰：西方有神，名曰佛，形如陛下所梦，得无是乎？于是发使天竺，守敬按：《后汉纪》无此四字。范《书 楚王英传 注》引，有此四字。《翻译名义
集》引《译经图纪》，帝勑郎中蔡愔、中郎将秦景、博士王遵等一十八人，西寻佛法，至印度国。写致经像。守敬按：自汉明帝至此，本《后汉纪》，惟但言图其形像，有经数千万，而不云写经。始以榆欓盛经，朱《笺》曰：榆欓未详。考之袁宏《汉纪》及《牟子》，俱不言其事。惟《吴越春秋》尝有甘密九欓，文笥七枚之文。解者以为欓与瓽通。而《齐民要术》云，榆十五年后，中为车毂及蒲葡●。知以榆木为●，远致蒲葡也。瓽、●、欓，三字互通，则榆欓乃以榆木为经函耳。白马负图，表之中夏，故以白马为寺名。此榆欓后移在城内愍怀太子浮图中，愍怀太子见前狄泉下。近世复迁此寺。会贞按：《洛阳伽蓝记》，白马寺，汉明帝所立也。佛入中国之时，白马负而来，因以为名。寺在西阳门外三里御道南。《北齐书 韩贤传》，昔汉明帝时，西域以白马负佛经送洛，因立白马寺。其经函传在白马寺，形制淳朴，世以为古物，历代宝藏。然金光流照，法轮东转，创自此矣。
谷水又南，径平乐观东。李尤守敬按：《后汉书 文苑传》，李尤，字伯仁，广汉雒人。《平乐观赋》曰：乃设平乐之显观，章秘伟之奇珍。守敬按：《类聚》六十三亦引，伟作玮。华峤《后汉书》曰：朱脱后字，赵增云：《隋志》，《后汉书》十七卷，本九十七卷，今残缺。晋少府卿华峤撰。灵帝于平乐观下起大坛，上建十二重五采华盖，高十丈。坛东北为小坛，复建九重华盖，高九丈。列奇兵骑士数万人，天子住大盖下。礼毕，天子躬擐甲
冑，称无上将军，行阵三 而还，设秘戏以示远人。守敬按：自行阵三 以上，亦见范《书 何进传》，惟奇兵作步兵。袁宏《后汉纪》云，中平五年十月甲子，上耀兵于平乐观，亲擐甲冑，即此事也。故《东京赋》曰：其西朱其作苑，《笺》曰：古本作其。戴、赵同。守敬按：《大典》本、残宋本作其。则有平乐都场，示远之观，龙雀蟠蜿，天马半汉。应劭曰：飞廉神禽，能致风气，古人以良金铸其象。朱象作形，戴、赵作象。守敬按：《大典》本、残宋本作象。明帝永平五年，长安迎取飞廉并铜马，置上西门外平乐观。守敬按：《汉书 武帝纪》颜《注》引应说稍略，长安上有至字。《文选 东京赋 注》引华峤《后汉书》同。《后汉书 董卓传 注》引前书《音义》，亦脱至字。按：作自字尤惬。今于上西门外，无他基观，惟西明门外，独有此台，巍然广秀，疑即平乐观也。又言皇女雅殇，朱《笺》曰：雅当作稚。全、赵、戴改稚。守敬按：殇，未成人丧也。雅或皇女之名改作稚字，赘矣。埋于台侧，故复名之曰皇女台。守敬按：《御览》一百七十七引《述征记》，广阳门北，魏明帝流杯池西，平原懿公主第有皇女台。《洛阳伽蓝记》，出西阳门外四里，御道南有洛阳大市，周回八里，市东南有皇女台，汉大将军梁冀所造，犹高五尺余。晋灼曰：飞廉，鹿身，头如雀，有角，而蛇尾、豹文。守敬按：此钞变《汉书 武帝纪 注》晋说，略蛇尾。董卓销为金用，铜马徙于建始殿东阶下。[二四]会贞按：《汉书 武帝纪 注》应说。董
卓悉销以为钱，合飞廉、铜马言之。《后汉书 董卓传》亦云，坏五铢钱，更铸小钱，取铜人、锺虡、飞廉、铜马之属，以充铸。郦氏谓但销飞廉，铜马则徙于建始殿东阶下，乃别有所据。《类聚》六十二引《洛阳宫殿簿》有建始殿。《伽蓝记》于宣阳门云，汉曰津阳门，竟混津阳入宣阳，而又误以津阳为汉门，魏、晋曰津阳门，高祖因而不改。《寰宇记》汉曰津门，在未上，当洛水浮桥下。《河南志》，津门一作津城门，又作津阳门。昔洛水泛泆，漂害者众。朱漂下衍落字，赵据何焯校改。戴同。津阳城门校尉，朱脱尉字，赵据何焯校增。戴同。守敬按：《大典》本、黄本无阳字，则阳字当衍。谢承《后汉书》只称津城门。将筑以遏水。谏议大夫陈宣止之曰：王尊，臣也，朱宣讹作宜，戴作宣，赵据《寰宇记》引《后汉书》改。又遵并作尊。守敬按：《大典》本、残宋本作宣，惟《大典》本作尊，残宋本作遵错出，盖因二字通用也，说见《河水》篇五。水绝其足。朝廷中兴，必不入矣。水乃造门而退。守敬按：《续汉书 五行志》三《注》引谢承《后汉书》，陈宣，光武即位，征拜谏议大夫。建武十年，雒水出，造津城门，校尉欲奏塞之。宣曰，昔东郡金堤大决，水欲没郡，令吏民散走。太守王尊正身，敕以住立不动，水应时自消。尊人臣尚修正弭灾，又况朝廷中兴圣主，天所挺授，水必不入。言未绝，水去。
谷水又东，径宣阳门南，故小苑门也。朱脱小字。守敬按：《续汉书 百官志》，雒阳城有小苑门。《洛阳伽蓝记》，南面次西曰宣阳门，汉曰津阳门，晋曰宣阳门，高祖因而不改。津阳字误，当依《续汉志》作小苑。《寰宇记》，汉小苑门在午上，晋改曰宣阳门。皇都迁洛，移置于此，旧门见下。对
阊阖门，阊阖门在北，详下。南直洛水浮桁。守敬按：《通鉴》魏嘉平元年《注》引此，桁作桥。[二五]《文选 闲居赋 注》引《河南郡县境界簿》，城南五里，洛水浮桥。《洛阳伽蓝记》，宣阳门外四里，至洛水上，作浮桥，所谓永桥也。神龟中，常景为勒铭，其辞云云，南北两岸有华表，上作凤凰，似欲冲天势。故《东京赋》曰：泝洛背河，左伊右瀍者也。夫洛阳考之中土，卜惟洛食，实为神都也。朱无都字，无都三家同。戴云：此语有讹误。守敬按：神下当有都字。门左即洛阳池处也，池东，旧平城门所在矣。守敬按：《续汉书 百官志》，雒阳城正南一门曰平城门。即下平门。《古今注》，建武十四年九月开平城门。今塞，北对洛阳南宫，朱洛讹作南，赵改云：《括地志》，洛阳故城内有南宫、北宫。故蔡邕曰：平城门，正阳之门，与宫连属，郊祀法驾所由从出，门之最尊者。守敬按：蔡说见《续汉书 五行志》一。《洛阳诸宫名》曰：南宫有謻台，赵云：按《说文》，周景王作謻台，尺氏切。会贞按：《御览》八十五引《帝王世纪》，赧王多贳于民，无以归之，乃上台以避之，故周人因名其台为逃债之台。洛阳南謻台是也。临照台。《东京赋》曰：其南则有謻门曲榭，邪阻城洫。朱邪讹作依，《笺》曰：《东京赋》作邪。戴、赵改。《注》云：謻门，冰室门也；阻，依也；朱邪作耶，《笺》曰：脱也字。洫，城下池也；皆屈曲邪行，依城池为道。故《说文》曰：隍，城池也，有水曰池，无水曰隍矣。謻门即宣阳
门也，守敬按：此旧宣阳门。门内有宣阳 室。守敬按：《御览》六十八引陆机《洛阳记》，冰室在宣阳门内，恒有冰，天子用赐王公众官。《洛阳伽蓝记》，太社南有凌阴里，即四朝时藏冰处也。《周礼》有冰人。守敬按：《天官》，凌人掌冰。日在北陆而藏之，西陆，朝觌而出之。守敬按：二语见《左传 昭四年》。 室旧在宣阳门内，故得是名，门既拥塞，守敬按：据上文在后魏太和中。冰室又罢。
谷水又径灵台北，望云物也。守敬按：《初学记》二十四引刘向《洪范五行传》，天子曰灵台，所以观天文之变。汉光武所筑，高六丈，方二十步。守敬按：《后汉书 光武帝纪》，中元元年，起灵台。注引《汉宫阁 疏》，灵台高三丈，十二门。《文选 闲居赋 注》引陆机《洛阳记》，灵台在洛阳南，去城三里。《洛阳伽蓝记》，景明寺在宣阳门外一里，御道东。景明南一里有秦太上公二寺，寺东有灵台一所，基址虽颓，犹高五丈余，即是汉光武所立者。则以作六丈为是。世祖尝宴于此台，得鼮鼠于台上。朱鼮作走，《笺》曰：走鼠当作鼮鼠。《窦氏家传》，[二六]窦攸治《尔雅》，举孝廉，为郎。世祖与百僚游灵台，得鼠，身如豹文，荧荧有光辉。羣臣莫有知者。惟攸对曰，此名鼮鼠，事见《尔雅》。乃赐绢百匹。守敬按：《尔雅 释兽》，鼨鼠，豹文鼮鼠。郭《注》于鼨鼠云，未详；于鼮鼠云，鼠文采如豹者。汉武帝时得此鼠，孝廉、郎终军知之　赐绢百匹。《说文》，鼨，豹文鼠也。盖郭以《尔雅》豹文二字下属鼮
鼠，许以豹文二字上属鼨鼠也。《唐书 卢藏用传》，其弟若虚以《说文》为据。王楙《野客丛书》谓辨鼮鼠本窦攸事，而景纯误以为终军也。《窦氏家传》引见《御览》九百一十一。又《文选 任彦升〈为萧扬州荐士表〉 注》引《三辅决录 注》，略同。亦谏议大夫第五子陵之所居，伦少子也，以清正称。各本脱称字，《笺》曰：此下疑脱为郡功曹四字。《三辅决录》云，第五颉，字子陵，以清正为郡功曹。全、赵从朱增四字。守敬按：非也。《后汉书 第五伦传》，少子颉嗣，历桂阳、庐江、南阳三郡太守，所在见称。章怀《注》引《三辅决录 注》，颉字子陵，为郡功曹，州从事，公府辟举高第，为侍御史，南顿令，桂阳、南阳、庐江三郡太守，谏议大夫云云。是以清正下当脱称字，即本传云，所在见称也，今订。朱《笺》于清正下，补为郡功曹，与下文不相接。且颉京兆南陵人，为郡功曹，何得居洛阳？此《注》明云亦谏议大夫第五子陵之所居，则正指颉为谏议大夫时也。故下文皆指颉居洛阳事。洛阳无主人，乡里无田宅，寄止灵台，或十日不炊。司隶校尉南阳左雄、太史令张衡、尚书庐江朱建、孟兴等，各本左雄下脱太史令张衡，朱下脱建。今据《决录》补。故颉所举孝廉、功曹，各本无颉所举三字。案：《决录》云，皆与颉故旧，无故孝廉功曹之说，此必本他家《后汉书》文。左雄、张衡、朱建、孟兴皆颉为南阳、庐江太守时所属人，其为颉所举孝廉、功曹无疑，与其父伦无涉。全氏补皆伦所举四字，非也。当补颉所举三字。各致礼饷，并辞不受。永建中，卒。守敬按：此亦他家《后汉书》文。按本传云，顺帝之为太子废也，颉为太中大夫，与太仆来历等共守阙固争，帝即位，擢将作大匠，卒官。《决录》亦不
言其卒年。
谷水又东，径平昌门南，故平门也。守敬按：《洛阳伽蓝记》，南面次西曰平昌门，汉曰平门，魏、晋曰平昌门，高祖因而不改。《寰宇记》，汉曰平城门，在丙上。晋改曰平昌门。《河南志》，汉平门一作平城门。《通鉴》，魏嘉平元年，桓范出至平昌城门，则以魏改平昌为是。又径明堂北，汉光武中元元年立。会贞按：此本袁宏《后汉纪》、范晔《后汉书》，当从《续汉书 祭祀志》，作建武中元元年。《通鉴考异》及胡《注》，考证甚详。又《宋书 符瑞志》亦作建武中元元年，知袁《纪》、范《书》，脱误无疑。寻其基构，上圆下方，九室，重隅，十二堂，守敬按：《后汉书 光武帝纪 注》引《礼图》作建武三十一年，作明堂，上员下方，十二堂法日辰，九室法九州岛，室八窗，八九七十二，法一时之王。室有十二户，法阴阳之数。又引《汉官仪》，明堂四面起土作壍，上作桥，壍中无水。明堂去平城门二里所。蔡邕《月令章句》同之。守敬按：《隋志》，《月令章句》十二卷，汉左中郎将蔡邕撰。故引水于其下为辟雍也。守敬按：《后汉书 光武帝纪》，中元元年起辟雍。《注》引《汉官仪》，辟雍去明堂三百步。车驾临辟雍，以水周其外，以节观者。又《文选 闲居赋 注》引陆机《洛阳记》，辟雍在灵台东，相去一里，俱魏武所徙。《洛阳伽蓝记》，灵台东辟雍，是魏武所立作者。至正光中，造明堂于辟雍之西南，上圆下方，八窗四闼。是灵台、明堂、辟雍，汉后，历代有改移。
谷水又东，径开阳门南。《晋宫阁名》曰：故建阳门也。守敬按：《续汉书 百官志》，雒阳
城有开阳门。《洛阳伽蓝记序》，南面东头第一门曰开阳门，自魏及晋，因而不改，高祖亦然。据《晋宫阁名》，则尝改为建阳门，为时不久，故《伽蓝记》略之。《寰宇记》，开阳门在己上。《汉官》曰：朱《笺》曰：《汉官》下，宋本有一仪字。赵云：何焯云，不当有仪字。按陈振孙《书录解题》曰，《汉官仪》一卷，后汉军谋校尉汝南应劭仲远撰。按《唐志》有《汉官》五卷，《汉官仪》十卷，今惟存此一卷，载三公官名及名姓州里而已，其全书亡矣。道元及见旧籍，故宜无舛，而猥云宋本，此所以不免为阎百诗、冯定远所诮也。守敬按：残宋本此行缺四字，以上下文推之无仪字。《续汉书 百官志》刘《注》引应劭《汉官》，与此文同。《御览》一百八十七亦作《汉官》，而《后汉书 秦彭传 注》、《文选 怀旧赋 注》、《寰宇记》、《河南志》引，并作《汉官仪》，则错出已久，或朱氏所见宋本异，谓有仪字，亦未必非也。开阳门始成，未有名，宿昔有一柱来在楼上。琅琊开阳县上言，南城门戴南上增县字。守敬按：《续汉书 百官志 注》引，有县字。一柱飞去。光武皇帝使来识视，良是，遂坚缚之，因刻记年月日以名焉。朱上句缚作传，下句无因字。《笺》曰：坚当作竖。赵云：何焯云，坚字不误，传当作缚。刻记上落因字，以《后汉书 注》、《文选 注》参校。全、赵、戴改增。何汤，字仲弓，朱脱何字二字。《笺》曰：谢承《汉书》曰，何汤字仲弓，受学于桓荣，为高弟。建武中，拜郎中，推荐荣为太子师傅。尝为门候。上微行，夜还，汤闭门不内，朝廷嘉之。守敬按：此恐与郅恽是一事，而传闻异。又东径国子太学石经北。《周礼》有国学教成均之法。
守敬按：《周礼 春官、宗伯》下，大司乐，掌成均之法。《学记》《礼记》曰：古者，家有塾，党有庠，遂有序，守敬按：《学记》，遂作术。郑《注》，术当为遂，声之误也。国有学。亦有虞氏之上庠、下庠，夏后氏之东序、西序，殷人之右学、左学，朱脱右学二字。赵以《礼记 王制》校补二字于左学下。守敬按：《王制》先言右学，后言左学，今补于左学上。周人之东胶、虞庠。《王制》云：赵作曰。养国老于上庠，养庶老于下庠，守敬按：上文夏后氏以下三句，亦本《王制》，此明引《王制》，但言有虞氏养国老、庶老之制者，举一以该其余也。故有太学、小学，教国之子弟焉，谓之国子。汉、魏以来，置太学于国子堂东。守敬按：《后汉书 光武帝纪》，建武五年冬十月，初起太学。《注》引陆机《洛阳记》，太学在洛阳城故开阳门外，去宫八里，讲堂长十丈，广三丈。《文选 闲居赋 注》引郭缘生《述征记》，国学在辟雍东北五里，太学在国学东二百步。《洛阳伽蓝记》，报德寺在开阳门外三里，开阳门御道东有汉国子学堂。汉灵帝光和六年刻石镂碑，载五经，立于太学讲堂前，悉在东侧。会贞按：《后汉书 灵帝纪》，熹平四年诏诸儒正五经文字，刊石立于太学门外。与《蔡邕传》言熹平四年同。光和在熹平之后，此言光和六年刻石者，就刻成时言也，见下《隶释》。《后汉书 儒林传 注》引谢承《书》，碑立太学门外，瓦屋覆之，四面栏障，开门于南，河南郡设吏卒视之。蔡邕以熹平四年，朱熹讹作嘉，全、赵、戴改。守敬按：《邕传》作熹。
与五官中郎将棠溪典、光禄大夫杨赐、谏议大夫马日磾、议郎张驯、韩说、太史令单扬等，朱脱杨赐谏议大夫马日八字，又磾讹作弹，驯讹作训。赵依《邕传》增、改。守敬按：《邕传》作堂溪典，堂、棠通。章怀《注》引《先贤行状》，但称为西鄂长，不言五官中郎将，略也。杨赐，杨震孙，《后汉书》有传，称尝迁少府、光禄勋。[二七]马日磾，马融族孙，《后汉书》附《融传》，略为谏议大夫事。张驯，《后汉书》有传，称尝拜议郎。韩说见《后汉书 方术传》，略为议郎事。单扬亦见《方术传》，称尝迁太史令。奏求正定六经文字，灵帝许之。邕乃自书丹于碑，使工镌刻，立于太学门外。于是后儒晚学，咸取正焉。及碑始立，其观视及笔写者，守敬按：《邕传》笔作摹。车乘日千余两，戴作辆，守敬按：《蔡邕传》作两。填塞街陌矣。守敬按：自蔡邕句至此，皆《后汉书 邕传》文。今碑上悉铭刻蔡邕等名。守敬按：《邕传 注》引《洛阳记》，《礼记》碑上有谏议大夫马日磾议郎蔡邕名。魏正始中又立古、篆、 《三字石经》。守敬按：《晋书 卫恒传》载《四体书势》，称正始中立《三字石经》，而未明言古篆隶三体。古文出于黄帝之世，仓颉本鸟迹为字，取其孳乳相生，故文字有六义焉。自秦用篆书，焚烧先典，古文绝矣。鲁恭王得孔子宅书，不知有古文，谓之科斗书，盖因科斗之名，遂效其形耳。言大篆出于周宣之时，史籀创着。平王东迁，文字乖错。秦之李斯及胡母敬又改籀书，朱作
有，《笺》曰：当作又。赵、戴改。谓之小篆，故有大篆、小篆焉。然许氏字说，专释于篆，而不本古文。孙星衍云：谓许氏不本古文之说，起于善长，然可谓不达六书矣。守敬按：孙星衍《问字堂集 与段茂堂书》云，仆少读《水经注》，称许氏专释于篆而不本古文，怪郦氏读书卤莽，并《说文 序》中所云，今叙篆文，合以古籀之言，都未寓目。今此亦有孙氏驳语，乃知孙氏此校，并非伪托。《说文》载古籀于小篆下者至多，郦氏岂不见之，盖以古文至汉时已多失传，故《说文》不以古文标篆上，而皆置说解于篆下，此时代使然，非许氏重篆而不重古文也。言古隶之书，起于秦代，而篆字文繁，无会剧务，朱讹作芜会剧者，《笺》曰：宋本作剧务，赵依改。又据黄本，改芜作无，云言于剧务则无会也。戴作无，作务，守敬按：《大典》本、明抄本作无，作务。故用隶人之省，谓之隶书。或云，即程邈于云阳增损者，是言隶者篆捷也。守敬按：自黄帝之世句至此，全本卫恒《四体书势》而钞变其辞。孙畅之守敬按：孙畅之《画记》见《隋志》，此当是其书记之文，畅之有《述书》，见《渐江水注》。尝见青州刺史傅宏仁朱仁作什，《笺》曰：《初学记》引此作傅宏仁。守敬按：《初学记》未引此句，《淄水注》引孙畅之说，作傅宏仁。说，临淄人发古冢，得铜棺，守敬按：《淄水注》引此事作铜棺，是也。桐棺何能历久不蔽？前和外隐起朱无起字，《笺》曰：脱一起字。全、赵增。守敬按：《初学记》二十一、《御览》七百四十九引此，并有起字。为隶字，言齐太公六世孙朱无六
字，《笺》曰：脱六字。戴、赵增。守敬按：《初学记》、《御览》引此并有六字。胡公之棺也。惟三字是古，余同今书。朱余作隶，《笺》曰：《初学记》作余，戴、赵改。守敬按：明抄本作余，《御览》同。证知隶自出古，《笺》曰：自一作字。守敬按：《初学记》二十一、《御览》七百四十九引此，并作字。非始于秦。孙星衍曰：此必不然，好事者为之也。郦君小学最疏，故取此委巷之说。守敬按：近日安阳所出之龟板，守敬亲见数十枚，纯是三代古文，决非伪作。惜不令渊如见之！魏初，传古文出邯郸淳，石经古文，转失淳法。守敬按：本卫恒《四体书势》文。邯郸淳，《魏志》附《王粲传》。书此碑者，《魏书 江式传》直云，邯郸淳书。《晋书 卫恒传》则以为转失淳法。胡身之《通鉴 注》言，《魏碑》以正始年中立。《后汉书》言，元嘉元年度，尚命邯郸淳作《曹娥碑》，时淳已弱冠。自元嘉至正始，九十余年，决非淳书。然究未得实指书人姓名。余谓《卫恒传》，魏初传古文者，出于邯郸淳，祖敬侯，写淳尚书，后以示淳，而淳不别。至正始中，立《三字石经》，转失淳法，因科斗之名，遂效其形。是明明谓卫敬侯初学古文于邯郸淳，及书石经，乃转失淳法，怪其不遵师法也。此石经即卫敬侯书无疑。[二八]不然，石经失淳法，与敬侯何涉，而载之于《恒传》耶？此亦从未经人道破者。树之于堂西，石长八尺，广四尺，列石于其下。会贞按：树之于堂西以下四句，接上魏事，叙《魏石经》，[二九]前云，汉立石于太学讲堂东侧，此在堂西者，则魏石也。《御览》五百八十九引《西征记》，国子学堂前有列碑，南北行，三十五枚，刻之表里。书《春秋经》、《尚书》二部，大篆、隶、科斗，三种字体。碑长八尺，今有十八枚存，余皆崩，指魏言也。国子学堂在太
学堂西，又言三字，又言长八尺，并与此《注》合。其称三十五枚，并可以补此《注》之缺略。《北史》，江式亦谓魏建《三字石经》于汉碑西，惟以为邯郸淳书则误。《洛阳伽蓝记》作二十五碑，与《西征记》异，而以为蔡邕笔之遗迹，则认汉碑作魏碑，尤误。碑石四十八枚，王校本云：朱十讹作千。会贞按：朱作十，其讹作千者，锺、谭本也。项絪、黄晟本亦讹。广三十丈。[三〇]会贞按：此二句补叙《汉石经》，碑上当有汉字乃分明。《后汉书 蔡邕传 注》引陆机《洛阳记》，太学堂前有石经四部，本碑凡四十六枚。西行，《尚书》、《周易》、《公羊传》，十六碑存，十二碑毁。南行，《礼记》十五碑，悉崩坏。东行，《论语》三碑，二碑毁。四十六枚，当从此《注》作四十八枚。盖《论语》三碑下脱存字，后人以为《论语》只三碑，故改四十八枚作四十六枚以就之。例以上称十六碑存，十二碑毁，此句当作三碑存二碑毁，则《论语》本五碑，[三一]合计共四十八枚也。《御览》五百八十九引《西征记》称，太学堂前石碑四十枚，则又脱八字。《洛阳伽蓝记》、《后汉书补注》四引《羊头山记》、《续博物志》六，并作四十八枚，可证。广三十丈句有误。考《后汉书 儒林传 注》引杨龙骧《洛阳记》载朱超石《与兄书》，石经文都似碑，高一丈许，广四尺，骈罗相接。碑各广四尺，综计只十九丈二尺，举成数当作广二十丈也。魏明帝朱讹作文帝，全、戴改，赵辨见下。又刊《典论》六碑附于其次。赵云：《隶释 石经残碑》曰，《水经》云，光和六年，立石于太学，其上悉刻蔡邕名。魏正始中，又刻古篆隶《三字石经》。盖诸儒受诏在熹平，而碑成则光和年也。《隋志》有一字石经七种，三字石经三种，其论云，汉镌七经，皆蔡邕书。又云，魏立《一字石经》。其说自相矛盾。新、旧《唐
志》有今字石经七种，而注《论语》云，蔡邕作。又有三字石经古、篆两种。盖唐史以隶为今字也。观遗经字画之妙，非蔡中郎辈不能为。以黄初后来碑刻比之，相去不啻霄壤，岂魏人笔力可到？当以《水经》为据。三体者，乃魏人所刻。《儒林传》云，为古文篆隶三体者，非也。又《隶续 三体石经左传遗字》曰，石经见于范《史 灵帝纪》及《儒林 宦者传》，皆曰五经，蔡邕、张驯《传》则曰六经，惟《儒林传》云，为古文、篆、隶三体书法。郦氏《水经》云，汉立石经于太学，魏正始中，又刻古文篆隶三字石经。《唐志》有三字石经古篆两种，曰《尚书》，曰《左传》。独《隋志》所书异同，其目有一字石经七种，三字石经三种。既以七经为蔡邕书矣。又云，魏立《一字石经》，乃其误也。范蔚宗时，三体石经与熹平所镌，并列于学宫，故史笔误书其事。后人袭其讹错，或不见石刻，无以考证。赵氏虽以一字为中郎所书，而未尝见三体者。欧阳氏以三体为汉碑，而未尝见一字者。近世方勺作《泊宅编》，载其弟匋所跋石经，亦为范《史》、《隋志》所惑，指三体为汉字。至《公羊碑》有马日磾等名，乃云魏世用其所正定之本，因存其名，可为谬论。一清按：景伯据《水经》之事实，辨《后汉书》、《隋志》之抵牾，定一字为汉刻，三字为魏碑，其言简而核，他说纷纭，不足录也。吾杭杭编修世骏，撰《石经考异》，荟萃羣籍，足补亭林顾氏之缺。四明全庶常祖望，更增广之，搜剔益无遗漏。石经之陈迹，一旦显于千百年之后也。又按：郦氏之言亦非也。据陈寿《三国志 魏志 明帝纪》，太和四年春二月戊子，诏太傅三公，以文帝《典论》刊石，立于庙门之外。不云于太学也。《搜神记》乃云，诏刊石于庙门之外及太学。裴世期曰，昔从征西至洛阳，历观旧物，见《典论》石经在太学者尚存而庙门外无之。问诸长老，云，晋初受禅，即用魏庙，移此石于太学，非两处立也。窃
谓此言不然，盖以《搜神记》所云为非也。盖石经立于太学；《典论》自在庙门之外，道元以晋移为魏立，恐不如世期目覩耳闻之较实也。又《三少帝纪 注》引《搜神记》，以《典论》为魏明帝立，诏三公曰，先帝昔着《典论》，不朽之格言，其刊石于庙门之外及太学，与石经并，以永示来世。至齐王绍位之初，西域献火浣布，子桓谓不然，于是刊灭此论，而天下笑之。今云文帝刊附，亦误也。[三二]会贞按：《御览》五百八十九引《西征记》，魏文《典论》六碑，今四存二败。《洛阳伽蓝记》亦云，《典论》六碑，至太和十七年犹有四。陆机言：《太学赞》别一碑，在讲堂西。守敬按：《御览》五百八十九引《西征记》，《太学赞碑》一所，汉建武中立。即机所言之碑也。下列石龟，碑载蔡邕、韩说、堂溪典等名。《太学弟子赞》复一碑，在外门中。今二碑并无。石经东有一碑，是汉顺帝阳嘉元年立。朱元讹作八，赵改云：阎若璩云，阳嘉止四年，八是元年之误，盖作毕即立碑也。下九年亦当是元年。碑文云：建武二十七年造太学，年积毁坏。永建六年九月，诏书修太学。刻石记年，用作工徒十一万二千人，朱作字在工字下，赵同，戴作作工。守敬按：《大典》本、明抄本作作工。阳嘉元年八月作毕。朱元讹作九，全、赵、戴改。守敬按：《顺帝纪》正是元年。碑南面刻颂，表里镂字，犹存不破。守敬按：《后汉书 顺帝纪》，永建六年，缮起太学。阳嘉元年七月，太学成。与此八月作毕异。《御览》五百三十四引《述征记》太学学堂里有《太学赞碑记》曰，建武二十七年立太学堂，永建六年制下府缮治，并立诸生房舍千余间。阳嘉元年毕刊于碑，有太尉庞参、司徒刘崎、太
常孔扶、将作大匠胡广答制记。此石经东之碑，一名《太学赞碑》，即《洛阳伽蓝记》云，《赞学碑》一所在堂前者，非陆机所言之《太学赞碑》也。汉石经北，有《晋辟雝行礼碑》，是太始二年立，其碑中折。守敬按：《晋书 武帝纪》，泰始六年十一月，幸辟雍，行乡饮酒之礼。二年，无辟雍行礼事。近洛阳出土有《晋辟雍碑》，文云，泰始三年十月始行乡饮酒、乡射礼，六年正月又奏行大射礼，其年十月行乡饮酒礼，并称皇太子咸宁三年十二月行乡饮酒礼，四年二月行大射礼，碑立于咸宁四年十月。所云泰始三年十月事，即此《注》所指，足征二年为三年之讹。所云泰始六年十月事，即《晋书》所载，足征十一月衍一字。今碑与郦氏所见各一碑，盖泰始三年尝刻石纪事，后又综纪泰始、咸宁诸事于一碑也。但世代不同，物不停故，守敬按：《 水注》有物不停固之文，此故当作固。石经沦缺，存半毁几；朱《笺》曰：当作存毁几半。赵云：按存半毁几，言所存者如此而毁者凡几也，朱氏以意妄改，所未安矣。守敬按：石经沦缺之数详上，朱谓当作存毁几半，约略计之也。如赵说反不如朱之明了。《魏书 外戚传》，洛阳虽经破乱，而旧三字石经宛然犹在，至冯熙与常伯夫相继为洛州刺史，废毁分用，大致颓落。但《御览》五百八十九引《西征记》称三字经今有十八枚存，余皆崩。《洛阳伽蓝记》犹有十八碑，余皆残毁。与《西征记》说同，则又似冯、常无毁石经之事者。驾言永久，谅用怃焉。考古有三雝之文，守敬按：《汉书 河间献王传》，武帝时来朝，对三雍宫。应劭曰，辟雍、明堂、灵台也。今灵台、太学，并无辟雝处。守敬按：古人或以为明堂、辟雍同处，或以为灵台、辟雍异名同实，或以为太学即
辟雍，郦氏似不用应劭说，但就上文所叙者言之，明堂有辟雍，而灵台、太学无之也。晋永嘉中，王弥、刘曜入洛，焚毁二学，守敬按：《晋书 怀帝纪》，王弥、刘曜入京师，在永嘉五年。《刘聪载记》称弥等焚东阳、宣阳诸门及诸府寺，则二学在其中。尚髣 前基矣。会贞按：《后魏书 刘芳传》表云，《洛阳记》，太学在开阳门外，今太学基所炳在，仍旧营构。又言，今太学故坊，基址宽旷。
谷水于城东南隅，枝分北注，会贞按：此自城西径城南之谷水，于东南隅三枝分北径城东者。径青阳门东，故清明门也，守敬按：《洛阳伽蓝记》，东面次南曰青阳门，魏、晋曰清明门，高祖改为青阳门。亦曰税门，朱门外有也字，戴删。守敬按：《续汉书，百官志》作秏门。亦曰芒门。守敬按：《洛阳伽蓝记》，汉曰望京门。《河南志》作望京门，又作宣平门。又北径东阳门东，故中东门也。守敬按：《续汉书 百官志》，雒阳城有中东门。《洛阳伽蓝记》，东面次南曰东阳门，汉曰东中门，[三三]魏、晋曰东阳门，高祖因而不改。又北径故太仓西。《洛阳地记》疑衍地字。曰：大城东有太仓，仓下运船常有千计，守敬按：《御览》一百九十引《洛阳记》有常满仓，谓汉之仓。《晋书 食货志》，显宗永平五年作常满仓，立粟市于城东，是也，在建春门外。此太仓谓晋之仓。《晋书 武帝纪》，咸宁二年九月，起太仓于城东，是也，在东阳门外。即是处也。又北入洛阳沟。会贞按：《注》叙自城东南隅枝分之水止此。洛阳沟即上谷水自城北屈南径建春门乐里道者，此水自城西径
城南。
谷水又东，会贞按：此城南谷水东出之正流。左迤为池。会贞按：池在故洛阳城东。又东，右出为方湖，东西一百九十步，南北七十步，会贞按：湖在故洛阳城东。故水衡署之所在也。会贞按：《续汉书 百官志》三，孝武帝初置水衡都尉，别主上林苑有离宫燕休之处，世祖并其职于少府。每立秋貙刘之日，辄暂置水衡都尉，事讫，乃罢之。
谷水又东，南转，屈而东注，谓之阮曲，会贞按：《渭水注》叙成国故渠东流，又东南，谓之周氏曲，与此略同。云阮嗣宗之故居也。《晋书 阮籍传》，阮字嗣宗，陈留尉氏人，此其入官所居也，在故洛阳城东。
谷水又东，注鸿池陂。《百官志》《续汉书》曰：鸿池，池名也，在洛阳东二十里。会贞按：《后汉书 安帝纪 注》引《续汉书》，永初二年，诏以鸿池假贫民，即此池也。在今偃师县西。丞一人，二百石。池东西千步，南北千一百步，四周有塘，池中又有东西横塘，水溜径通。戴改径作径。故李尤《鸿池陂铭》曰：鸿泽之陂，圣王所规，开源东注，出自城池也。朱源作水，《笺》曰：旧本作又，《玉海》引此亦作又，其误久矣。按《艺文类聚》，张载《鸿池陂铭》曰，开源东注，出自城池，盖本李语也。守敬按：朱《笺》所称张载《鸿池陂铭》，引见《类聚》九，其
中又有渐台中起，列馆参差二语。《文选 谢玄晖＜晚登三山还望京邑诗＞ 注》引作李尤《洪池铭》。不应张载与李尤全同，知为李铭，而《类聚》误作张载也。
其水又东，左合七里涧。会贞按：《注》不言七里涧所从出。据《洛阳伽蓝记》称，七里桥在建春门外，[详下。]则七里涧即自建春门乐里道屈而东出阳渠之水，城南东出之谷水既合此涧，则谷水之下流，至是复合而为一矣。涧在故洛阳城东。至谷水合涧处则在偃师境，盖鸿池在洛阳东二十里，谷水合涧，更在鸿池之东也。《晋后略》守敬按：《隋志》，《晋后略记》五卷，晋下邳太守荀绰撰。《晋书》本传称，绰撰《晋后书》十五卷，十字衍。两《唐志》并作五卷，可证。曰：成都王颖朱无颖字，《笺》曰：宋本有颖字。全、赵、戴增。使 人陆机为前锋都督，伐京师，轻进，为洛军所乘，朱讹作为治军所处，赵据《名胜志》引改，全、戴改同。大败于鹿苑，人相登蹑，死于堑中及七里涧，涧为之满，守敬按：《晋书》机本传略同。即是涧也。涧有石梁，即旅人桥也。守敬按：《寰宇记》引陆机《洛阳记》，城东有石桥以跨七里涧。《洛阳伽蓝记》，出建春门外一里余，至东石桥，桥北大道东有绥民里，东有崇义里，崇义里东有七里桥，以石为之，中朝杜预之为荆州，出顿之所也。七里桥东一里，郭门开三道，号为三门，离别者多云，相送三门外。京师士子送去迎归，常在此处也。昔孙登不欲久居洛阳，知杨氏荣不保终，思欲遯迹林乡，隐沦妄死，朱《笺》曰：宋本作忘死。赵云：按非也，妄死谓诈死耳，不误。守敬按：《大典》本、明抄本作妄。《神仙传》作卒死。卒死者，暴
死也。观下文埋之此桥，则解作诈死，非。杨骏埋之于此桥之东。守敬按：《神仙传》作骏给棺埋之于振桥，乃旅桥之误也。骏后寻亡矣。《搜神记》曰：太康末，京洛始为《折杨》之歌，有兵革辛苦之辞。骏后被诛，太后幽死，《折杨》为之应也。戴删为字。会贞按：今本《搜神记》脱此条，引见《御览》五百七十三始为折杨下有柳字，革作车，误。末句无为字。凡是数桥，皆累守敬按：残宋本、《大典》本并作累。石为之，亦高壮矣。制作甚佳，虽以时往损功，而不废行旅。朱超石《与兄书》云：守敬按：朱超石，朱龄石弟。《宋书》、《南史》俱附《龄石传》。桥去洛阳宫六七里，守敬按：桥在故洛阳城东。悉用大石，下圆以通水，可受大舫过也，奇制作。朱《笺》曰：奇制作未详，《玉海》引此，《注》无此三字。赵云：按奇制作所谓桥之制作甚奇，即上制作甚佳之意，岂可以《玉海》所引无之，而遂疑之。戴以为衍文，删去。题其上云：太康三年十一月初就功，日用七万五千人，至四月末止。守敬按：《晋书 武帝纪》，泰始十年十一月立城东七里涧石桥。此作太康三年，盖误。此至四月末止，亦有讹，疑四当作是，谓十一月初造起，即以其月末止也。此桥经破落，复更修补，今无复文字。守敬按：观此知上文是据旧拓本，非亲见碑题也，当从《武帝纪》。阳渠水又东流，径汉广野君郦食其庙南。朱《笺》曰：径当作经。赵云：按前后《注》文俱作径，此等实为辞费。戴云：按谷水自阊阖门而南以下，并阳渠水，原
本及近刻独此处及下径亳殷，忽两称阳渠，后复称谷水。考其地相比次，非有错紊，而称名参差，或后人臆改使然，今姑仍之。会贞按：戴不知谷水阳渠通称，于上渠水又有枝分南入华林园，改为谷水，盖专以东出之水为谷水，然无解于《注》叙此水至建春门乐里道，又有屈而东出阳渠之说，而此又惟以自阊阖门而南之水为阳渠，此郦氏故意错出，使人知阳渠即谷水。戴疑为后人所改，诬矣。全、赵亦未得其解，说详后文。郦食其号广野君，见《史记》本传。庙在北山上，成公绥守敬按：《晋书》，成公绥，字子安，着诗赋杂笔数十卷。所谓偃师西山也，守敬按：《隋志》，偃师县有郦山，即此山也。盖因山上有食其庙，后人取其姓以名山，在今偃师县西。山上旧基尚存，庙宇东面，戴改面作向。门有两石人对倚。北石人胸前铭云：门亭长。全氏云：有脱文。守敬谓如孔庙石人，胸前题云，府门之卒，无讹文。石人西有二石阙，虽经颓毁，犹高丈余。阙西即庙故基也，基前有碑，文字剥缺，不复可识。子安仰澄芬于万古，赞清徽于庙像，文存厥集矣。朱存作字，戴同。《笺》曰：文字下有脱误，当是载字，谓成公子安集中有郦生庙碑文也。全依增载字。守敬按：孙诒让《札迻》云，字当作存，形近而误。是也，今订。阳渠水又东，径亳殷南，昔盘庚所迁，改商曰殷，自此始也。朱无自字，全、赵、戴同。守敬按：当有自字，今增。《书 序》，盘庚将治亳殷。孔《疏》引郑玄曰，治于亳之殷地。商家自徙此而改号曰殷。《御览》八十三引《帝王世纪》，帝
</div>
    <div class="pagination">
<a href="水经注疏_page33.html">上一页</a><span>...</span><a href="水经注疏_page29.html">29</a><a href="水经注疏_page30.html">30</a><a href="水经注疏_page31.html">31</a><a href="水经注疏_page32.html">32</a><a href="水经注疏_page33.html">33</a><span class="current-page">34</span><a href="水经注疏_page35.html">35</a><a href="水经注疏_page36.html">36</a><a href="水经注疏_page37.html">37</a><a href="水经注疏_page38.html">38</a><a href="水经注疏_page39.html">39</a><span>...</span><a href="水经注疏_page35.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
