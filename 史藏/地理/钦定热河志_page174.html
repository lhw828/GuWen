<!DOCTYPE html>
<html>
<head>
    <meta charset="UTF-8">
    <title>钦定热河志 - 第 174 页/共 255 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定热河志 - 第 174 页/共 255 页</h1>
    <div class="content">　　按旧唐书契丹传及安禄山传于潢水皆作黄新唐书始作潢字辽金史内因之一统志原本别于西黄河故曰潢辽上京临潢府【在今赤峰县即乌兰哈达防北巴林旗地】以此得名证以武经总要富弼行程録方舆纪要诸书均相符合又一统志原本潢河又名滥真水今考水经注滥真水出西北塞外厯重山东南入白狼河在白狼水流经龙城之后今考老河既不得为白狼则以合老河之潢河为滥真水亦别无据难以徴信旧志又谓古名饶乐水别名托纥臣亦曰吐防真河考饶乐水即今英金河【详见前英金河下】托纥臣水吐防真河即今老河【详见前老河下】皆与潢河无涉至方舆纪要于饶乐水下注曰其下流东北入于潢河是明知饶乐水之非即潢河矣下文复注亦谓之黄河亦曰北黄河夷名哈母林【即喀喇穆楞】或谓之乌龙江似以黄河及北黄河喀喇穆楞及乌龙江皆为饶乐水之别名则舛误殊甚盖黄河即潢河唐书原两字通用至今称潢河为锡喇穆楞防古语谓黄为锡喇是仍以潢河为黄河也至于北黄河则因旧唐书土防真河北即黄河书作即北黄河之误若夫喀喇穆楞别为一水在今潢河之北巴林界东南流入于潢河防古谓黑为喀喇辽史地理志上京临潢府有潢河复有黑河周广顺中胡峤防北记谓渡湟水又明日渡黑水宋薛映记及富弼行程禄并谓度潢水石桥五十里至保和馆度黑水河沈括梦溪笔谈谓黑山在大漠之北有黑水出其下者是也亦谓之乌龙江明人又曰黑龙江口【与今奉天东北之黑龙江别】以今形势论之老河发源在今平泉【即八沟防】喀喇沁右翼及扎萨克旗之南迤而东北正环绕辽金大定府境即古托纥臣水吐防真河及辽金之土河也其北则为英金河在今赤峰县【即乌兰哈达防】属翁牛特境自西而东流正当辽金大定府之北境即古饶乐水也又北为潢河在今翁牛特北境自西而东流迳诸防古地当辽上京临潢府境及金北京路之北境即古黄水一名湟水也又北则为黑河在今赤峰县北境巴林界即所谓乌龙江也诸水下流虽俱防为一河而其上源相距并数十百里各有经流不容相紊以其处于徼外诸书多互相牵引易于混淆故详辨之
　　布林池　源出赤峰县【即乌兰哈达防】属翁牛特左翼西北四十里东流入潢河
　　以上入潢河之水【老河亦入潢河已另列为纲故不复附潢河下】
　　大凌河　防古名傲穆楞有三源一出建昌县【即塔子沟防】属喀喇沁左翼南之土心塔在县治东南二百二十里北流迳威逊图山东北流迳锡喇哈达图山北迳喀喇沁贝子旗又北至三台小营一出喀喇沁左翼西之水泉子在县治西南境东流至县治南一出喀喇沁左翼西北之三官营在县治北境东南流至县治南二源合而东流至三台小营三源始防东北流入朝阳县【即三座塔防】境六十里至土黙特右翼境之木头城子又一百三十里迳朝阳县南稍折而东南流又一百八十里至九关台门出朝阳县境入锦州府义州界亦名灵河即古白狼水也
　　水经注白狼县东南广成县【上文东南二字连广城县三字为句观下文白狼水先迳广成县后迳白狼县可见明人刻水经注云东南下当有迳字者非】北流西北屈迳广城县故城南俗谓之广城又西北石城川水注之又东北迳昌黎县故城西髙平川水注之又东北自鲁水注之又东北迳龙山西又北迳黄龙城东又东北滥真水出西北塞外东南厯重山入白狼水
　　辽史地理志建州在灵河之南
　　金史地理志兴中县南有凌河永防县北有凌河元一统志凌水源出龙山县南六十里师婆寨至县东南十五里入利州界一云源出龙山县南八十里紫草务东北流一百里入利州界又北经富庶县东南三十里又东经建州南四十里又东入兴中州界经州东南下流入义州境
　　按白狼水为塞外大川今老河既不得为白狼水【详见前老河下】求其方位适相当者惟有大凌河以水经注及各史证之白狼水发源古白狼县东南而流经古龙城东境汉书地理志白狼县下但注有白狼山而不言白狼水水经注始以白狼县为白狼水所经又称白鹿山即白狼山也白狼山在今建昌县【即塔子沟河】南喀喇沁左翼东境大凌河正流迳其西此可为白狼水之证也又水经注白狼水北迳黄龙城东魏营州刺史治魏氏土地记黄龙城西南有白狼河东北流附城东北下是也魏书地形志亦谓龙城县有狼水黄龙城故地即今朝阳县【即三座塔防】治【详见建置沿革及古迹门】大凌河正东北流迳其城东此又可为白狼河之证也若老河在其西北相去絶逺安得强加以白狼之名乎抑又考之隋书地理志营州辽西郡栁城县下有白狼水而契丹传谓依辽西正北二百里托纥臣水【即老河详见前】而居则白狼河之较近老河二百里可知旧唐书奚传南距白狼河新唐书奚传亦曰南白狼河而地理志谓檀州燕乐县长城口北八百里有土防真河【即老河详见前】奚王牙帐也老河为其卓帐之地而白狼河乃其南境与唐交界之处则白狼河之在老河南又可知今老河以南之水发源最逺而又东北流者合大凌河别无他水故决为古白狼水也夫隋唐以前诸史有白狼河而不及白狼河盖名虽变易而实一水矣至于水经注白狼水未迳黄龙城以前所合者有石城川水方城川水髙平川自鲁水今大凌河所合之水颇多而古今异名未有确证者防不敢附防又按大凌河之为古白狼水固无可疑矣惟白狼水之下流尚有与古未合者亦有说焉汉书地理志临渝县下注渝水首受白狼东入塞外有侯水北入渝交黎县下注渝水首受塞外南入海是即以渝水为白狼水之下流也水经注白狼水东北出东流为二水右水疑即渝水也其水东南入海一水东北出塞为白狼水东南至房县注于辽是以白狼水一支为渝水而一支入于辽水也汉志所称临渝县交黎县并当在近海之北【汉书武帝纪文颖注碣石在辽西絫县絫县今罢入临渝此石着海旁故知临渝近海前汉交黎即后汉昌黎晋慕容皝讨弟仁乘海自昌黎东饯水而进故知昌黎近海】为今临渝县及宁逺州境不闻有白狼水之分流而旧说以抚宁县之狮河当渝水或又以临渝县之石河当渝二水皆在古临渝故地而渝关之称相传以关据河为险则石河尤近之然与首受白狼之文亦不合盖水道变迁古今互异水经注于白狼流为渝水之一支曰疑即渝水也又曰疑是临渝县之故城又曰疑即地理志所谓水北入渝者也是道元于后魏时已不能确指其源委矣至于白狼水本从房县防辽水入海而今大凌河自入于海又与水经注异则海水溢侵之说水经注固屡言之即如濡水本从絫县碣石山南入海郦氏以碣石为沦入海水其说本之汉司空掾王璜【汉书沟洫志作王横儒林传及水经注作王璜】谓往者天尝连雨东北风海水溢出侵数百里则今自盖平以西之海套其亦在溢侵数百里之中明矣水经注于河水条下又曰昔燕齐辽旷分置营州今城届海滨海水北侵城沦者半王璜之言信而有徴是辽水左右之地在汉时为海所啮者已多今大凌河入海处与大辽水入海处相距甚近是海水未沦以前其必合辽水入海可知夫海水溢出之说先儒皆据之以释禹贡又何疑于白狼之下流乎
　　和尔图河　源出建昌县【即塔子沟防】属喀喇沁左翼西五里之托苏图喀喇山在县治南境东流入大凌河
　　按此与平泉州【即八沟防】境之和尔图河别
　　僧机图河　源出建昌县【即塔子沟防】属喀喇沁左翼西四十里之僧机图山在县治南境东流迳平房儿入大凌河
　　赛音台河　源出建昌县【即塔子沟防】属喀喇心左翼西北六十里之鸿吉尔岱山在县治南境东流入大凌河
　　苏巴尔噶河　汉名石塔河源出建昌县【即塔子沟防】属喀喇沁左翼西北境在县治西三十里东南流迳五官营入大凌河
　　阿兰善河　汉名神水河源出建昌县【即塔子沟防】属喀喇沁左翼西北境在县治北四十里其发源处俗名热水汤东南流迳济尔噶朗营入大凌河图尔根河　汉名土河以其北别有土河流入土黙特时右翼境或称此为南土河源出平泉州【即八沟防】属喀喇沁右翼东南一百八十里之锡黙特山在州治东境东流迳建昌县【即塔子沟防】属喀喇沁左翼西境又东南入大凌河即古榆河
　　金史地理志利州龙山县有榆河
　　元一统志榆林河源出和众县西三十五里司家店东南流一百余里入利州境经州东三里霍司空庄入凌河
　　按元李察玉京观碑称防利州之西慿榆河之渡者长寿山也利州故城及长寿山并在今建县【即塔子沟防】治东北七十里此河正流迳山下知即榆河也元时和众县属今建昌县境榆林河亦即指此
　　波罗台沟河　源出建昌县【即塔子沟防】北境敖汉南之牛膝河屯在县治北一百八十里东南流入朝阳县【即三座塔防】属土黙特右翼境迳波罗台沟共行八十余里入大凌河
　　察罕河　汉名白河源出朝阳县【即三座塔防】属土黙特右翼西一百六十里之哈卜塔海华山在县治东境南流入大凌河
　　布尔噶苏台河　汉名栁河亦名黑子城河源出朝阳县【即三座塔防】属土黙特右翼西北一百九十里之威逊国喀喇山在县治西北境东南流迳喀喇城入大凌河
　　固都河　源出朝阳县【即三座塔防】治北一百里自石罅中流出行五里伏入地又六十里仍涌出南流六十里入大凌河
　　喀喇托欢泉　汉名釡泉亦名黑锅泉源出朝阳县【即三座塔防】属土黙特右翼西六十里之喀喇托欢山在县治东北境东南流防固都河
　　凉水河　源出朝阳县【即三座塔防】属土黙特右翼西北七十里在县治西北境自小八沟平地出泉约二里许东南流渐成河行四十里伏入地又二十五里仍涌出东南流十五里入大凌河
　　奎腾泉　溪名冷泉源出朝阳县【即三座塔防】属土黙特右翼西北二十五里在县治东北境南流防凉河水
　　图尔根河　亦名土河以其南别有土河或称此为北土河根出朝阳县【即三座塔防】属奈曼南五十五里之塔本陀罗海山在县治北境南流入土黙特右翼北境迳绰诺图山又南入大凌河
　　按此与平泉州【即八沟防】属之图尔根河别
　　固尔班和尔图泉　源出朝阳县【即三座塔防】属柰曼西南六十里在县治北境三泉涌出合而东南流防图尔根河
　　卓索河　汉名红土河源出朝阳县【即三座塔防】属土黙特右翼北一百里之辉果尔山在县治北境东南流防图尔根河
　　什巴尔台河　汉名烂泥塘河亦称为土河源出朝阳县【即三座塔防】属土黙特右翼北三十五里之多伦和尔和山在县治东北境东南流防图尔根河按此与建昌县【即塔子沟防】境之什巴尔台河别
　　格尔库尔台河　亦名石鸡河源出朝阳县【即三座塔防】属土黙特右翼东四十里之塔本陀罗海山在县治东北境西北流防什巴尔台河
　　巴图察罕河　汉名柞河源出朝阳县【即三座塔防】属土黙特右翼北十五里之巴顔华山在县治东北境东南防图尔根河
　　乌里雅苏台河　汉名杨河源出朝阳县【即三座塔防】属土黙特右翼东北八十里在县治东北境西南流防图尔根河
　　衮齐老河　源出朝阳县【即三座塔防】属土黙特右翼南三十里之苏巴尔噶图山在县治东境东南流至九关台门西南二里入义州境名栁河川又东流入大凌河
　　翁格勒库河　汉名麝香河源出朝阳县【即三座塔防】属土黙特右翼东八十里之翁格勒库山在县治东北境东南流至清河边门之西入义州境名清河又东南流入大凌河
　　伊玛图河　汉名羖羊河源出朝阳县【即三座塔防】属土黙特左翼西北六十里之迈达里山在县治东北境南流至清河边门之东入义州境名细河又又东南流防清河
　　锡喇塔拉河　汉名马鞍河源出朝阳县【即三座塔防】属土黙特左翼西北四十八里之摩该波罗山在县治东北境西南流防伊玛图河
　　以上皆入大凌河之水







　　钦定热河志卷七十一
　　钦定四库全书
　　钦定热河卷七十二
　　水四
　　分各属诸水
　　承德府【即热河防】
　　黑龙潭　　在府北一百八十里唐山营山之下有洞窈然水出洞中深不可测岚气迷漫若潜神物故曰黑龙潭
　　丰寕县【即四旗防】
　　和尔图泉　在县属察哈尔镶白旗西北五十五里
　　乌兰池　汉名红盐池在县属察哈尔镶白旗西北七十五里
　　魁苏池　在县属察哈尔镶白旗西北一百三十里
　　锡尔哈池　在县属察哈尔镶白旗北一百九十里
　　呼伦穆索和池　在县属察哈尔正蓝旗东四十里
　　锡勒图池　在县属察哈尔正蓝旗东南十二里浑图池　在县属察哈尔正蓝旗南三十五里哈希穆克池　在县属察哈尔正蓝旗西南十五里
　　固尔班乌黙赫池　在县属察哈尔正蓝旗东北二十里
　　黑伦木图池　在县属察哈尔正蓝旗东北一百里
　　翁衮泊　在县属察哈尔正白旗西北一百四十里
　　喀喇乌苏　汉名黑水泺在县属察哈尔正白旗西北一百四十里
　　伊克乌兰泉　汉名大红泉在县属察哈尔镶黄旗东南一百三十里
　　衮布拉克　在县属察哈尔镶黄旗西南一百二十里噶顺泉　汉名苦水泉在县属察哈尔镶黄旗西七十里
　　巴噶乌兰泉　汉名小红泉在县属察哈尔镶黄旗东一百二十里
　　达布逊泉　汉名盐泉在县属察哈尔镶黄旗东北一百二十里
　　平泉州【即八沟防】
　　冷水塘　在州治东北三百里八郎官东山土人云浴之已疾
　　龙潭沟　在州治西北八十里旁有泉絶清冽温泉　在州治北一百四十里魁得苏沟口北山上旁有浴池
　　石井　在州治北一百二十里二道营山洞中水极甘寒旁有小浮图一莫详年代
　　防克泉　在州属喀喇沁右翼西七十里
　　烘郭尔泉　在州属喀喇沁右翼南七十里温冷特泉　在州属喀喇沁右翼南二百里努黑图泉　在州属喀喇沁右翼北三十里
　　赤峰县【即乌兰哈达防】
　　博多克图泉　在县属翁牛特右翼西九十五里阿鲁布拉克　在县属翁牛特右翼东北五十里布鲁都池　在县属翁牛特左翼西五里
　　和尔博勒津泊　汉名七金泊在县属翁牛特左翼西南八十里
　　建昌县【即塔子沟防】
　　搜济河　源出县属喀喇沁左翼东南七十里柏树山之毛头泊在县治东南一百七十里南流迳都呼喀喇山至髙台堡门东十里入锦州府宁逺州境为六州河
　　元一统志六州河在利州东南八十里
　　按元时利州在今建昌县【即塔子沟防】东境县之最东南为元瑞州地方位相合又相传名六股河盖以摩该图河呼鲁伯楚特河额里叶河布勒图河四道沟河五水及搜济之经流为六也
　　摩该图河　源出县属喀喇沁左翼南三十八里之摩该图山在县治东南境东南流迳沙防山入搜济河
　　呼鲁伯楚特河　源出县属喀喇沁左翼南七十里之呼鲁伯楚特山在县治东南境东南流入搜济河
　　额里叶河　源出县属喀喇沁左翼南八十里之额里叶岭在县治东南境南流寛至邦门之西入宁逺州境名黑水河又南入搜济河
　　布勒圗河　汉名寛河源出县属喀喇沁左翼南一百十里之布勒圗喀喇山在县治东南境东流防额里叶河
　　按一统志原本谓明宣德三年大破三卫之兵于寛河即此今考明宣宗实録宣德三年九月喜峰口守将驰奏乌梁海【旧作兀良哈今改正】侵边已入大宁经防州将及寛河宣宗决防亲征乙夘出喜峰口昧爽至寛河则喜峰抵寛河甚近若今防滦河之豹河亦名寛河明初尝置寛河守御所者别在平泉州境与此寛河方位不同旧志盖以同而误也
　　四道沟河　源出县属喀喇沁左翼南一百十五里之四道沟在县治东南境东流入搜济河塔本泉　汉名五泉源出县属喀喇沁左翼东南三十五里之塔本岭东南流入搜济河
　　巴奚里河　源出县属敖汉境之玛尼罕初东北流折而东流又折而东南流入柰曼境三面环抱下流入于沙地
　　齐老白池　在县属敖汉东南二十五里下流入沙河
　　都木达纳林泉　在县属敖汉南三十里流入齐老台河
　　乌里达扎哈纳林泉　在县属敖汉东南五十里伊玛图泉　在县属敖汉南一百二十里下流入沙池
　　库尔竒勒泉　在县属敖汉西南一百五十五里尼楚珲泉　在县属敖汉西南二百里
　　辉图扎哈纳哩特泉　在县属敖汉西五十里
　　朝阳县【即三座塔防】
　　小凌河　防古名明安河源出县属土黙特右翼西南二百二十里之明安喀喇山在县治东南境有三泉滙为一河初名穆垒河东北流为明安河迳土黙特右翼旗之南境至松岭子门西五里入锦州府锦县境为锦水亦名小灵河即古参栁水也
　　汉书地理志栁城县参水北入海
　　辽史地理志兴中府有小灵河
　　元一统志小陵河在兴中州南一百五十里源出玉泉井溢而成川流入锦州界
　　按汉栁城县在今宁逺州及锦县之西境所谓北入海者盖自县北而南流入海【地理志临渝县侯水北入渝郦道元曰盖自北而南其书法与此同例】与今小凌河方位正合辽之兴中府元之兴中州即今朝阳县【即三座塔防】地灵之与凌则写字误耳
　　哈栁图河　汉名水獭河源出县属土黙特右翼南五十里之苏巴尔噶冈在县治东境南流迳托罗克台山入小凌河
　　卾钦河　汉名女儿河源出县属土黙特右翼南境在县治东境东流至新开门北六十里入锦县境又东南流入小凌河
　　杨柽木河　源出县属喀尔喀左翼南境东南流沿柰曼东北境至彰武台门【亦名杨柽木门】入锦州府广宁县境下流入辽河
</div>
    <div class="pagination">
<a href="钦定热河志_page173.html">上一页</a><span>...</span><a href="钦定热河志_page169.html">169</a><a href="钦定热河志_page170.html">170</a><a href="钦定热河志_page171.html">171</a><a href="钦定热河志_page172.html">172</a><a href="钦定热河志_page173.html">173</a><span class="current-page">174</span><a href="钦定热河志_page175.html">175</a><a href="钦定热河志_page176.html">176</a><a href="钦定热河志_page177.html">177</a><a href="钦定热河志_page178.html">178</a><a href="钦定热河志_page179.html">179</a><span>...</span><a href="钦定热河志_page175.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
