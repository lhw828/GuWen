<!DOCTYPE html>
<html>
<head>
    <meta charset="UTF-8">
    <title>浙江通志 - 第 483 页/共 787 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>浙江通志 - 第 483 页/共 787 页</h1>
    <div class="content">　　王毓蓍【旧浙江通志字元趾会稽诸生师事刘宗周明亡草致命篇榜于宋衞士唐庙赴栁桥自沈死留书上宗周曰毓蓍已得死所愿先生早自决毋为王炎午所吊】
　　潘集【旧浙江通志字子翔会稽人王毓蓍死为文祭之与友人痛饮约同死于是书几上曰昔年东渡今复渡东水与月白吾骨不黑袖石自沈渡东桥下】
　　熊汝霖【旧浙江通志字雨殷余姚人任给事中崇祯时急于求才每为小人所乗汝霖言破格不如循常听声不如采实又为上分别督抚优劣以为多不可以备仓猝也知无不言言无不尽熊开元姜采之狱刘宗周金光宸之去悉力廷诤降福建照磨明亡死于兵】
　　余煌【旧浙江通志字武贞会稽人天啓乙丑进士第一授修撰迁左春坊会歳频旱饥逋税久蠲有司附征如故于经筵中极言之明亡自沈渡东桥下而死】
　　严起恒【广西通志山阴人崇祯辛未进士除刑部主事厯员外郎中迁衡永兵备副使十六年张献忠躏湖南吏民悉逋窜起恒独坚守永州为孙可望将贺九仪所杀投尸于江尸流十余里泊沙渚间虎负之登崖葬于山麓】
　　朱玮【旧浙江通志字鸿儒山阴人明亡人皆窜伏玮曰此日而生全归之谓何乃书絶命词二语于几上潜往礁石跃水死】
　　潘大成【新昌县志字鲁生以明经授金华训导城陷父子死之】
　　倪文征【旧浙江通志字舜平山阴人为防师自给兼通医术明亡市酒肴饮里中少年求办一事有诺之者偕至墓所命掘坎自瘗众骇欲散文征曰此何事可误我乎或尼之曰死义也今某某俱不死汝何自苦文徴曰人各行其志惟诸公玉予于成也人曰岂可使土侵肤乎以二缸赠之埋于坎中文徴趺坐其内命覆之已而闻内叩声众曰一时感兴吾固知其欲出也发之文徴曰不然入时不知方位耳北向再拜复命覆之】
　　陈惟孝【河南通志绍兴人崇祯间任郏县主簿殉难】
　　徐复仪【邵廷采徐复仪传字汉官崇祯癸未进士明亡哭泣奔蹲山头夜不抵舍父恐其为豺虎所食使人寻招不获竟投空谷以死】
　　章正宸【绍兴府志字羽侯会稽人崇祯辛未进士入庶常动以名节自砥迁礼科给事中疏劾宰相王应熊不由枚卜非祖制忤防下狱廷臣交章论救得释归里数年起原职陞吏科掌印劾枢臣陈新甲奏革西厰大珰人呼为铁汉既而羣小侧目潜行媒孽一日召对平台上震怒同冢宰李日宣等下狱贺逢圣疏救戍襄阳寻祝发为僧不知所终】
　　章自孝【乡贤留祀册山阴人华亭县金山衞巡检海寇横刼率乡勇拒之不克死】
　　国朝
　　王之鼎【绍兴府志字公调山阴人顺治丁亥进士知祁县有善政戊子冬云中姜瓖叛诸邑沦陷之鼎曰祁为太原藩篱无祁则太原无犄角之势人心风鹤矣昼夜固守出竒奋击擒贼将范计贼不能长驱犯会城者实祁挫其凶锋也己丑三月贼悉鋭攻祁援絶粮尽城陷被执骂不絶口遂遇害家仆民壮皆不屈死事闻赠按察司佥事】
　　郦引昌【绍兴府志字叔典诸暨人山东沂州同知随征湖广迁判永州府贼骑围城城陷昌及妻王氏子尚英皆死之事闻赠湖广按察司佥事】
　　【赐祭葬廕一子】
　　王明臣【旧浙江通志字枚仲山阴人顺治初为山东日照令四年土寇入城死之】
　　呉锡绶【广西通志字紫卿会稽人顺治戊戌武进士选罗定都司时平乐久为贼据锡绶率所部从抚蛮将军傅烈集兵恢复五战五捷直抵平乐贼呉世琮拥众猝至决浔水以截援师锡绶饮血鏖战粮尽矢絶自刎以殉从死者数百人事闻赠昭武将军】
　　赵一桂【湖广通志余姚人顺治间为沔阳州同知殉难康熙七年】
　　【诏赠沔阳州知州遣官致祭】
　　章徳英【会防县志任神木县典史值寇乱殉城死顺治九年】
　　【赐祭一次】
　　徐必遇【会稽县志字杰吾顺治初任泰兴县簿兵叛率众出御战殁事】
　　【闻赠征仕郎赐祭廕一子】
　　王焜【会稽县志字尔旭任广西宜山县令会尚藩叛殉难】
　　【诏赠按察司佥事赐祭葬廕一子】
　　成廷梴【会稽县志字徳涵邑人苏松提督前营参将康熙甲寅会台州殉难】
　　【谕祭葬廕一子都司】
　　钱志泗【赣州府志山阴人兴国县典史甲寅之变屯弁石昭最先发六月防抚遣兵之志泗馈饷行至江背峒寇猝至袭其后遂被杀是冬郡丞顾岱来谕降始归志泗首事】
　　【闻廕一子经厯】
　　鲁仁圻【陜西名宦册会稽人以守备署兴镇右营把緫又署汉凤营千总康熙十三年呉逆兵至城陷不屈死之事闻赠威烈将军】
　　【赐祭葬廕一子】
　　陆之蕃【西江志会稽人鄱阳县丞康熙十四年耿逆陷城殉难事】
　　【闻赠都司佥书】
　　蒋鈖【会稽县志随父任江西顺治丁酉武举授衞千总陞福建海澄镇中营守备会耿郑二逆之变阵亡赠都司佥书】
　　【赐祭葬廕一子之济】
　　王质【四川通志山阴人康熙十八年任陜西髙陵县典史随王进宝入川讨逆以功陞渠县知县因公赴省值余孽复叛被执囚系数月抗节不屈死之】
　　【赠四川按察司佥事给祭葬廕子嗣忠】
　　呉师贞【山阴县志字雨吉庠生值闽寇煽乱檄授守备所遇获防守要地适逆犯界师贞以数百人敌千众奋勇冲突中炮火死次子闻父变率十余骑冲杀覔父尸亦死之】
　　薛人凤【四川通志字仲辉会稽人康熙十九年任防州府通判解饷赴榆州道经万县遭谭叛刼于七里沟缚至天成山迫令降不从遂遇害赠佥事】
　　诸士英【旧浙江通志会稽人典史殉难】
　　【谨按士英不载何时殉难在何地方但旧志既列忠节不敢泯没故録入】
　　蔡佳【旧浙江通志字丽庵萧山人以甲寅闽变随征为伪将曾养性所害】
　　宣徳仁【乡贤留祀册诸暨人中顺治辛夘武乡试授苏州衞尉厯陞湖广都司康熙戊辰督标裁兵据城鼓噪仓猝莫御徳仁死之】
　　王龙光【公举事实字幼誉会稽人为诸生数困举年五十浙江巡抚范承谟延之课子承谟迁福建总督邀同行甫半载而逆藩耿精忠乱作承谟以骂贼不屈被囚逆围署尽搜其男妇絷之龙光与无锡嵇永仁同行逆卒狰狞窘辱之驱至积尸间俄牵入授笔札令草安民檄啖以官二人不可遂羁狱中困顿不可忍永仁厯叙诸境为百苦吟龙光和之在狱三年康熙丙辰】
　　【王师破仙霞岭精忠遂害承谟并龙光永仁等四十七年赠修职郎国子监助教崇祀乡贤】
　　章啓周【乡贤留祀册会稽人湖广巡检性孝善事继母后死逆藩呉三桂之难】
　　【谨按啓周死节不详地名无他书可考然现列祀典又系忠节不敢泯没谨就乡贤册録入】
　　周中鋐【公举事实字子振一字念吾山阴人性慷慨重气节能任事由崇明县丞陞华亭知县邑旧多逋赋悉由吏胥侵蚀中鋐力行亲催滚单法课遂如额以诖误落职】
　　【特防复原官旋陞松江府知府因两任华亭周知民情土俗故在任多恵政雍正六年奉防特兴江南水利上官廉其才凡修渠筑塘建坝置闸一以任之办理悉协二月二十九日督濬呉淞江筑隄江口适暮夜合龙风急水溜中鋐亲与夫役协力索断舟沈覆溺而死】
　　【谕防褒防赠太仆寺卿廕一子入监赐全葬与祭一次兄中铎字儆我任常州府通判有能
　　声】
　　陈天锡【礼部照会本姓厐会稽人任云南乌防府司狱雍正八年乌防土司叛天锡见鎭将不战先二日即手刄其妻自刎于官署奉防从优赐防赠知县廕一子入监给全葬并一次致祭妻张氏与天锡并祭给银建坊入节孝祠】
　　叶祚徽【礼部照会山阴人任云南濵州吏目调鲁甸司巡检雍正八年乌土司叛祚徽随勦遇害奉防赐防赠县主簿给全葬并一次致祭】
　　丁珏【礼部照会山阴人由吏员任云南扬武坝巡检丁忧留滇委用署理青龙厰事务思普叛从勦阵亡雍正十一年赐祭葬赠云南县主簿】















　　浙江通志卷一百六十四
　　钦定四库全书
　　浙江通志卷一百六十五
　　人物【二】
　　忠臣【三】
　　台州府
　　三国呉
　　张悌【两浙名贤録字巨先临海人厯官丞相天纪四年晋师伐呉孙皓使悌督沈莹诸葛靓师渡江逆战呉军大败诸葛靓与五百人退走使人迎悌悌不肯去靓自往牵之谓曰国家存亡自有大数岂卿一人所支何自取死为悌曰我童儿时便为卿家丞相所拔常恐不得其死负名贤知顾今以身殉社稷复何遁邪靓流涕放之去百余步已见为晋军所杀】
　　【谨按三国志注襄阳记悌襄阳人而赤城志及府县诸志俱以为临海人存以俟考】
　　宋
　　江仲明【宋史詹良臣传仲明台州人宣和寇乱载老母逃山涧中猝遇寇于东城之冈逼使就降仲明义不辱奋起骂贼死之丞相吕颐浩诔以文】
　　蒋煜【赤城志仙居人有文学宣和寇乱与煜遇欲妻以女煜拒之胁以拜亦不从寇曰吾戮汝矣煜伸颈就刄詈声不絶煜性滑稽其临事有立如此】
　　王衡【赤城志字平仲临海人大观中举八行歳贡后死方腊之乱贼首闻之自戮其党数人曰何敢杀王佛子】
　　张埏【徐一夔张氏家谱临海人靖康之乱从参政谢克家与金人战江上死节】
　　左防【赤城志字文琰黄岩人璠之弟为贺正书状官死于难】
　　陈克【台州府志字子髙临海人贻序子博学能诗荐为删定官尚书吕祉帅建康辟致为属后祉参督府谋议复从至淮西绍兴间郦琼叛杀祉克奋勇出战兵败就擒叱令屈膝克曰吾宋臣也宁为珠碎不为瓦全贼积薪焚之克骂不絶口声如震雷众惧罗拜举酒酹曰真忠臣也军民闻之号恸如丧所亲】
　　张玘【台州府志字子佩宁海人嘉熙进士厯官浙西宪干伏阙三上书言天下计斥死岭表】张华宗【仙居县志字君实宝祐间以明经补国学除杭州教授转州临江谨身率士所至有声开庆元年元兵压境翼同官拒守久之临江陷元兵火文庙大呼曰不降者我也当速杀曷为令先圣无依耶遂遇害诏諡忠烈赐大夫秩】
　　杜浒【宋史邹防传浒字贵卿丞相范从子徳祐元年有诏勤王浒时宰县纠集民兵得四千人文天祥开阃平江往附焉时陈志道等赞天祥出使浒力争不可已而天祥北行无敢从者浒独慨然请行特改兵部架阁从京口以计赂守夜刘千戸得官镫脱天祥偕走淮甸由海道以达永嘉益王即位授司农卿寻往温台招集兵财福安陷与天祥相失久之奉命复入天祥幕及空坑兵败又与跋涉以出径趋厓山兵溃被执以忧愤卒】
　　王珏【赤城新志字叔宝仙居人咸淳进士徳祐初以太学博士权知台州与陈仁玉筑城浚濠坚壁以守城陷赴泮水死寇兵至取首级以献功其侄賔服珏衣冠自残以全珏遗体】
　　邵囦【赤城新志字叔鲁临海人咸淳进士厯本州教授元兵临城火学宫端坐而死】
　　牟大昌【台州府志字逢明黄岩人宋末应文天祥檄与侄天与聚义兵勤王浙东提刑杜渊辟大昌为都将天与副之元兵陷台州率众御之题其帜曰大宋臣牟大昌义兵力战而死从妹则娘投崖死兄士伯二女皆自经宗族男女死者不可胜讣】
　　赵时栗【仙居县志字寛甫咸淳进士授海盐主簿募民与元兵对垒者二旬食尽度不能支遂防马突入敌营手刄数骑而死】
　　丁衡【台州府志天台人咸淳辛未进士赴江西提刑任途遇元兵不屈而死弟卫亦辛未进士厯官校书郎以贾似道当国致仕宋亡缟素终身累召不起】
　　髙申甫【旧浙江通志字宣卿仙居人由武科除景陵令多恵政元兵至率民力战死之】徐副尉【天台县志失其名元兵破临安宋幼主由庆元南奔元兵追弗及分兵经天台趋宁海邀之副尉率乡兵拒于关岭元兵不能度宋主得浮海去元兵怒从别道抵台邑徐氏男女无少长皆被害乡人作大墓瘗之独乳母王氏抱所乳儿归宁得免三传至善述始大显】
　　张和孙【两浙名贤録字哲齐临海人文天祥自通州泛海过其家约举义兵将取明州不果后张范入寇见壁间檄捕得之哲斋知不免语范曰吾生为宋民死为宋鬼何怪我为遂遇害】
　　赵孟僴【嘉靖浙江通志宋宗室家黄岩文天祥见之曰瑚琏器也后天祥开阃江东浙西俱辟以行及召赴阙孟僴留呉中宋亡元兵执孟僴欲官之固辞以疾遂去呉依亲友以居絶口不谈宋事及天祥卒为文祭之恸絶复苏临终口占曰王室之懿文山之客一朝从容千古忠赤端坐拱手而逝所着诗文名湖山汗漫集】
　　元
　　林梦正【辍耕録字古泉黄岩人以著述荐擢溧阳教授贼寇溧阳获贼魁张某问之曰我父为军千户红巾入境逼我父为帅父以年老令我代之梦正骂曰尔祖父世为国臣而尔忍从贼耶既而贼势复盛竟夺张去下令曰生得林教授者有赏梦正匿他处搜得之张曰前日骂我者非尔耶降我则俾尔为元帅梦正终不屈缚于树杀之】
　　潘伯修【赤城新志字省中黄岩人尝三举于乡试春官卒不遇遂居教授以著书为事旁通天文地理律厯之学为诗文皆寓微意曰文章不关世教虽工无益也方国珍寇海上浙江参政多尔济巴勒总兵至将尽屠边海之民伯修挺身率父老诣军前力争曰倡乱者独国珍尔吾民无罪也乃得免后竟为国珍所害台州府志方氏刼致庆元欲使长幕府力辞归使盗待诸隘杀之】
　　陈恢【两浙名贤録字仲广黄岩人至正庚寅方国珍寇海上境内骚动恢所居仅一里聚其族人及乡之好义者御之不克寇以利诱之恢辄骂不从既而与战于白枫河宗族死者八十余人寇势益盛恢自度终不能敌逃入山中以忧愤卒】
</div>
    <div class="pagination">
<a href="浙江通志_page482.html">上一页</a><span>...</span><a href="浙江通志_page478.html">478</a><a href="浙江通志_page479.html">479</a><a href="浙江通志_page480.html">480</a><a href="浙江通志_page481.html">481</a><a href="浙江通志_page482.html">482</a><span class="current-page">483</span><a href="浙江通志_page484.html">484</a><a href="浙江通志_page485.html">485</a><a href="浙江通志_page486.html">486</a><a href="浙江通志_page487.html">487</a><a href="浙江通志_page488.html">488</a><span>...</span><a href="浙江通志_page484.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
