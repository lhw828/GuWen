<!DOCTYPE html>
<html>
<head>
    <meta charset="UTF-8">
    <title>河南通志 - 第 30 页/共 276 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>河南通志 - 第 30 页/共 276 页</h1>
    <div class="content">　　先代帝王诸陵
　　朝使恭赍
　　御祭文香帛至各官衣朝衣出郭跪迎地方官恭捧御祭文香帛安置
　　龙亭内迎至公所中堂各官由各门进行三跪九叩头礼择定祭期预日地方官至公所迎请行一跪三叩头礼备鼓乐仪仗迎
　　龙亭至祭所各官具吉服行一跪三叩头礼至期黎眀各官齐集行礼仪注同嵗祭惟读祝官恭立宣读本地官员每嵗春秋仲月择日致祭先期陪祭官赴庙省牲
　　祭品
　　帛一　　牛一　　豕一　　羊一
　　登一　　铏一　　笾十　　豆十
　　簠二　　簋二　　酒爵三
　　仪注
　　祭日主祭官衣蟒衣礼生禀请行礼至盥洗所赞盥洗盥洗毕引至殿内行礼处立通赞唱执事者各司其事主祭官就位陪祭官各就位瘗毛血迎神行二跪六叩头礼兴行初献礼引唱诣酒罇所司罇者举幕酌酒诣神位前跪进帛进爵叩头兴诣读祝位跪众官皆跪读祝毕叩头俱兴复位通赞唱行亚献礼如初献仪行三献礼如亚献仪通赞唱饮福受胙引唱诣饮福受胙位跪饮福酒受福胙叩头兴谢胙一跪三叩头兴复位通赞唱彻馔送神行二跪六叩头礼兴司祝者捧祝司帛者捧帛各诣燎所引唱诣望燎位焚毕揖复位礼毕庙
　　中岳嵩山神庙在河南府登封县
　　淮渎神庙在南阳府桐柏县
　　济渎神庙在懐庆府济源县
　　黄河神庙在懐庆府武陟县
　　龙神庙雍正五年赴
　　京迎请建祠各府州俱有
　　陵
　　太昊伏羲陵在陈州
　　商髙宗陵在陈州
　　汉世祖光武帝陵在河南府孟津县
　　周世宗陵在河南府巩县
　　宋太祖太宗眞宗仁宗诸陵在河南府巩县
　　以上致祭仪注俱同
　　祭
　　社稷坛
　　每嵗春秋仲月上戊日出主于坛而祭之
　　祭品
　　帛二【俱黒色】豕一　　羊一　　铏一　笾四豆四　　簠二　　簋二　　爵三
　　仪注同先农坛
　　祭
　　风云雷雨
　　山川
　　每嵗春秋仲月合祭
　　风云雷雨居中【帛四】
　　山川居左【帛二】
　　城隍居右【帛一俱白色】
　　祭品仪注与社稷同
　　祭
　　八蜡祠
　　每嵗二月十四日八月十四日祭
　　祭品仪注与社稷同
　　祭
　　厉坛
　　每嵗清眀日七月望十月朔请
　　城隍之神出主其祭榜无祀神分祭之
　　祭品
　　羊三　　豕三　　饭米三石
　　祭
　　军牙六纛
　　每嵗霜降日祭
　　祭品
　　帛一　　羊一　　豕一
　　救防
　　日食预行所属官司前期设香案于露台金鼓列仪门乐人列防下设拜位于露台上俱向日至期隂阳生报日初亏各官衣便服行三跪九叩头礼班首官上香毕正官击鼓三声众鼓齐鸣及报圆鼓声止各官衣朝衣行三跪九叩头礼毕月食仪同
　　祈雨
　　在
　　龙王神庙注水盈缸内插柳枝设香案香蜡拜用蓆僧道各一班开坛诵经礼生四名鼓吹一班各官衣素服步行至庙礼生引至拜位通赞生唱行一跪三叩头礼宣防文毕再行一跪三叩头礼焚防文再揖礼毕
　　祈晴
　　在
　　城隍庙设香案香蜡拜用红氊僧道各一班开坛诵经礼生四名鼓吹一班各官衣素服步行至庙礼生引至拜位通赞生唱行一跪三叩头礼宣防文毕再行一跪三叩头礼焚防文再揖礼毕
　　鹿鸣宴
　　发榜次早中式各举人齐至督学衙门脱蓝换青簪花披红诣府学谒拜
　　文庙毕出文明门由青云路至宴所宴设布政司堂上进大门内分东西立候监临及督学至迎揖复出大门候主考至迎揖恭设香案主考监临督学及司道俱衣朝衣望
　　阙行三跪九叩头礼毕举人肃班参拜先主考次监临次督学次提调监试次分考官各行四拜礼次塲内执事及府防州县各官行两拜礼又左右分列对行两拜礼毕司罇执爵捧盒唱名毎五名一班各赐酒三爵解元委官送其余举人司罇送各饮酒揖谢毕布政使送酒主考监临督学各坐定举人进揖告坐依次出就席传乐童歌鹿鸣章歌毕举人先撤席禀谢照例备匾额彩亭彩旗鼓乐送归主考监临督学饮毕各囬
　　鹰宴
　　发榜次早中式各举人齐至督学衙门脱蓝换青簪花披红诣府学谒拜
　　文庙毕出文眀门由青云路至宴所宴设布政司堂上进大门内分东西立候监临典试及督学监试总鎭至迎揖恭设香案监临典试督学监试总鎭及司道俱衣朝衣望
　　阙行三跪九叩头礼毕举人肃班叅拜先典试次督学次监试总鎭次布按二司次提调监试及分考官各行四拜礼次塲内执事及府防州县各官行两拜礼又分左右对行两拜礼毕司罇执爵捧盒唱名每五名一班各赐酒三爵饮谢毕布政使送酒典试督学各坐定举人进揖告坐依次出就席举人先撤席禀谢照例备匾额彩亭彩旗鼓乐送归典试督学饮毕各囬
　　乡饮酒
　　每嵗正月十五十月初一日于儒学行礼前一日执事者于儒学之讲堂陈设坐次司正率执事者习礼至日黎眀执事者宰牲具馔主席及僚属司正先诣学遣人速賔僎以下比至执事者先报曰賔至主席者率僚属出迎于庠门之外以入主居东賔居西三揖三让而后升堂东西相向立赞两拜賔坐执事又报曰僎至主席又率僚属出迎揖让升堂拜坐如前仪賔介俱至既就位执事者唱司正扬觯执事引司正由西阶至堂中北向立执事者唱賔僎以下皆立唱揖司正賔僎以下皆揖执事者以觯酌酒授司正司正举酒曰恭惟
　　朝廷率由旧章敦崇礼教举行乡饮非为饮食凡我长幼各相劝勉为臣尽忠为子尽孝长幼有序兄友弟恭内睦宗族外和乡里无或废坠以忝所生语毕执事者唱司正饮酒饮毕以觯授执事执事者唱揖司正揖賔僎以下皆揖司正复位賔僎以下皆复位唱读律令执事者举律令案于堂之中引读律令者诣案前北向立唱賔僎以下皆立行揖礼如前读毕复位执事者唱供馔案执事举馔案至賔前次僎次介次主三賔以下各以次举讫执事者唱献賔主起席北面立执事斟酒以授主主受爵诣賔前置于席稍退赞两拜賔答拜讫执事又斟酒以授主主受爵诣僎前置于席交拜如前仪毕主退复位执事者唱賔酬酒賔起僎从之执事者斟酒授賔賔受爵诣主前置于席稍退赞两拜賔僎主交拜讫各就位坐执事者分左右立介三賔众賔以下以次斟酒于席讫执事者唱饮酒或三行或五行供汤又唱斟酒饮酒供汤三品毕执事者唱彻馔候彻馔案讫唱賔僎以下皆行礼僎主僚属居东賔介三賔众賔居西赞两拜讫唱送賔以次下堂分东西行仍三揖出庠门而退凡乡饮酒礼序长幼崇贤良别奸顽其坐席间髙年徳劭者居上髙年淳笃者并之以次序齿而列其有违条犯法者不许干于良善之席违者罪以违制敢有諠哗失礼者扬觯者以礼责之　主知府知州知县如无正官佐贰官代位于东南　大賔以致仕官为之位于西北　僎择于里年髙有徳之人位于东北　介以次长位于西南　三賔以賔之次者为之位于賔主介僎之后除賔僎外众賔序齿列坐其僚属则序爵　司正以教职为之主觯以罚　赞礼者以老成生员为之
　　歌章
　　初歌鹿鸣之首章　　次歌南山之首章三歌湛露之首章　　终歌天保之首章乡约
　　凡州县城内及各大乡村各立讲约之所设约正一人于举贡生员内拣选老成有学行者为之值月三四人选朴实谨守者为之置二籍徳业可劝者为一籍过失可规者为一籍值月掌之月终则告于约正而授于其次每月朔日举行先期值月预约同乡之人夙兴集于讲约之所俟约正及耆老里长皆至相对三揖众以齿分左右立设案于庭中值月向案北面立亢声宣读
　　圣谕广训各人肃听约正复推説其义必剀切叮咛务使警悟通晓未达者仍许其质问讲毕于此乡内有善者众推之有过者值月纠之约正询其实状众无异词乃命值月分别书之值月遂读记善籍一遍其记过籍呈约正及耆老里长黙视一遍皆付值月収之事毕众揖而退嵗终则考校其善过彚册报于州县官设为劝惩之法有能改过者一体奬励之













　　河南通志巻十
　　钦定四库全书
　　河南通志巻十一
　　兵制
　　河南古用武之地厯代设重兵屯鎭宋艺祖建都汴梁无险阨可守以兵为卫畿内常用十四万人眀初分王子弟设三防卫因卫置屯因屯列卒境内藩封凡七而河南都指挥使司则于中军都督府其领京邉操及守备各地方则以署都指挥或指挥分辖卫所职任綦重末季军政废弛狃于宴安将骄卒惰屯田粮额往往多虗縻冐滥嘉靖中于河南阨塞之处皆増兵戍守迨流防四讧望风瓦觧河决鱼烂防患亟焉我
　　朝诛乱伐暴奠安中土乃始因地立防以河北为豫省肩背南阳为天下膂特设两鎭臣分汛防守而省防重地则以巡抚节制裁卫所以清冐滥简禁旅以实驻防北固覃懐以扼泽潞而西北无拊背之虞前临唐邓以控荆襄而南鄙无窃发之患兵精饷足立法之善已逺逾前代我
　　皇上益加整饬
　　命鎭臣不时操演复
　　命督抚饬各州县修理墩防瞭望戢伏莽之奸而消未萌之衅洵万世磐石之至计欤志兵制
　　抚标兵制
　　提督军务廵抚一员驻劄开封府标下左右二营【原设抚标官兵顺治十八年裁康熙十三年复设】
</div>
    <div class="pagination">
<a href="河南通志_page29.html">上一页</a><span>...</span><a href="河南通志_page25.html">25</a><a href="河南通志_page26.html">26</a><a href="河南通志_page27.html">27</a><a href="河南通志_page28.html">28</a><a href="河南通志_page29.html">29</a><span class="current-page">30</span><a href="河南通志_page31.html">31</a><a href="河南通志_page32.html">32</a><a href="河南通志_page33.html">33</a><a href="河南通志_page34.html">34</a><a href="河南通志_page35.html">35</a><span>...</span><a href="河南通志_page31.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
