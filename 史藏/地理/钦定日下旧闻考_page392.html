<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 392 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 392 页/共 698 页</h1>
    <div class="content">有龙马洛有神龟凤凰鸣矣雝雝喈喈按兹三图圣王之瑞以开人文以来帝赉大哉圣心惟恭惟黙 
与天同游懋建皇极同上补李国　恭黙室箴序畧粤稽虞帝肇统危微洎乎啇宗覃思恭黙葢恭以 
为黙既不搰乎物交黙而能恭斯不沦于枯静于是启文华之后键辟九五之清斋锡之嘉名曰惟恭 
黙斯室也绾合宫府之会参居内外之交贤士大夫渐觉其地逺宦官宫妾浸假而情亲劝讲不勤将 
暴寒之虑易保持不宻则咻傅之途分是宜抚玉几而悚心触奎壁而克念者也李文敏集原支大纶 
文华殿御书颂粤兹元黄昉判七政罗错断鳌补石穹规载廓巢风永颓羲埃绵邈惟彼陶唐有此冀 
方虞舜入禅并曜重光睦族徽典之纪之纲既辑玉帛爰同律厯惟时惟几聿修厥徳禹乃嗣兴敬承 
弗忒汤缵禹祀肇修人纪风愆永戒奄甸疆理周王代之如矢如砥三壤经国九畴叙伦周礼周官郁 
郁其文条分缕析典则斯存昭兹遐躅烂焉汗竹浃深极髙民熙物育吁谟懿范永植君鹄于铄我皇 
侔徳昊苍睿思忡忡昧爽靡遑跻唐埒虞肩夏踵殷鉴于有周乃武乃文黼座髙敞璇台廽矗鳯藻云 
廽龙章电烛法言在御载留神瞩稽古立则日干夕惕左右天经张弛民极覆之帱之无怠无斁寳纶 
辉映干度永正勉勉我皇四方其靖保我奉符式昭灵庆华苹録补崇祯十三年三月策试诸贡士于 
皇极殿上御小辇下平台歴殿东陛上导以银香垆一双是年承埏会试中式第二十八名跪第一行 
对策仰瞻天颜白晳目微露徧视诸臣传谕须用心作文字作得好还要召对声如洪钟试已读卷官 
位次甲第进呈传胪前一日果召对于文华殿三百人齐集而传宣召对仅四十人承埏在三甲中不 
得与也奏对称 者二十五人胪传后特授二甲进士孙一脉姚宗衡赵玉森刘瑄严似祖为翰林院简 
讨周正儒李如璧胡周檙宣国柱黄云师为给事中陈羽白陈纯徳魏景琦冯垣登呉邦臣为各道监 
察御史董国祥颜浑为吏部主事蔡肱明田有年葛竒祚张经吕阳陈纁卢若腾张朝綖钱志驺为兵 
部主事旧例二甲进士改庶吉士者散馆日授编修而是年不待教习竟除皆以简讨用又二甲第一 
名例除礼部主事而是年则以兵部主事用又 下第举人史惇等一百六十三名廷试贡生呉康侯等 
百名俱留特用授主事知州推官知县有差其后特用中殉节者进士则陈纯徳冯垣登张经陈纁蔡 
肱明葛竒祚举人则郏县知县李贞佐贡生则户部郎中徐有声立贤无方知人则哲后死者所当备 
述也鸿一亭笔记臣等谨按明进士题名録崇祯十三年三甲进士髙承埏浙江嘉兴人此条所引笔 
记系承埏自撰纪廷试事者故记文中仅称名而不着其姓氏补中式举人殿试内阁大学士学士等 
官详定试卷次日同赴文华殿内阁官将第一甲三卷以次进读俟御笔批定出将二甲三甲姓名填 
写黄榜又次日早同赴华葢殿内阁官进至御座前以次拆卷将姓名籍贯面奏司礼监官授制勅房 
官填榜毕开写传胪帖子内阁官一员捧榜出至奉天殿授礼部尚书制勅房官将帖子授鸿胪寺官 
传胪明会典补初读卷用祭酒修撰等官正统中犹与其事其后非执政大臣不得与而去取之柄则 
在内阁初于殿试之明日即传胪掲榜今制稍寛约以三日内阅卷礼部地专而人众庶得尽心鉴别 
云明登科考原嘉靖十七年作圣济殿于文华殿后以祀先医明典彚臣等谨按圣济殿今文渊阁即 
其旧址原黄谏尝作京师泉品谓玉泉第一文华殿东大庖井第二玉堂丛话臣等谨按大庖井在今 
之传心殿前左侧泉味独甘甲于别井今作亭覆其上原崇祯时中外多事每遣羽流于南城为章醮 
之举上与后妃宻往行礼自文华殿西夹道中往来一日有部僚接本在会极门忽传驾返皇遽避入 
文华门西直房于窓隙中窥见上乘小辇辇前立两宫娥其次后辇又次田袁二妃辇歴歴见之不知 
上亦窥见矣俄使中珰问姓名上复遣谕之至外勿言也玉堂荟记原万厯二十七年四月建端敬殿 
明神宗实録原端本宫在东华门内即端敬殿之东前庭甚旷长数十丈左为东华门右为文华门光 
宗皇帝青宫时所居也天启末懿安张皇后移居于此名慈庆宫其外为徽音门壬午八月懿安移入 
居仁寿殿因改为端本宫以待东宫大婚后宫门前三石桥葢大内西海子之水蜿蜒从此出焉皇太 


子原居大内钟粹宫在坤寜宫之左既渐长当移居上以慈庆为皇考旧居其后朂勤宫即上旧居也 
因以居东宫奉迁懿安皇后于仁寿殿前门徽音改前星门内关睢左右门改为麟祥燕翼第二门麟 
趾改为重晖第三门慈庆改为端本纯禧左右门改为养正体元再入为端本宫中设皇太子座画屏 
金碧座左右二大镜屏髙五尺余镜方而长左右各有连房七间门上各堆纱画忠孝亷节故事左七 
间即寝宫内有二雕床余皆空洞右七间有琱红寳座及奥室其内有弘仁殿规制曲折与左不同矣 
又后为穿殿两庑翼然有清正二轩又后则聚寜门今改为凝寜门端本宫至此止矣此后为龙圃门 
又后为奉宸宫其右有承华门入后则左为朂勤宫右为昭俭宫又后为丽园门悫书臣等谨按端敬 
殿与端本宫今改建三所为皇子所居补慈庆宫光宗青宫时所居张差挺击处也上为信王时亦居 
此名朂勤宫崇祯十五年七月更名端本宫山书补懿安皇后既移宫入上命即所居赐皇太子改名 
端本宫宫制如常苐连房曲室多耳殿列方镜屏二髙可数尺宦梦録原清寜宫本太子所居之宫今 
皇子既冠皆居于此病逸漫记原万厯四十三年五月有妄男子张差持挺入慈庆宫时皇太子移居 
宫内差入第一门寂无人第二门止两奄人守之一年七十一年六十余为挺所仆遂至殿檐下超级 
而上韩本用等执之交东华守门指挥朱雄皇太子以闻先拨志始原武英殿在右顺门之西规制如 
文华凡斋居及召见大臣于其中后以文华殿近慈寜宫故厯朝多居之而武英殿遂不复御崇祯五 
年三月皇后千秋命妇例当朝贺先十日文书房传谕文武命妇从西安门北安门进西华门赴武英 
殿行礼甲戌三月再行朝贺礼命妇自西华门外下舆入黎明皇后升殿冠为圆匡冒以翡翠上饰九 
龙四凤大花十二树小花如大花之数两博鬓十二钿服袆衣深青为带画翠赤质五色十二等素纱 
中单黻领朱罗縠褾襈裾蔽膝随衣色以緅为领縁用翟为章三等大带随衣色朱里纰其外上以朱 
锦下以緑绵钮约用青组玉革带青袜青舄舄以金饰宫女服用紫色圆领窄袖偏刺折枝小葵花于 
上以金圈之珠络缝金束带红裙弓様鞵乌纱帽饰以花帽额缀团珠结珠鬓梳垂珠耳饰命妇花冠 
钗钿服用翟衣素纱中单黼领朱縠褾襈裾蔽膝随裳色以緅为领縁加文绣重翟为章二等大带随 
衣色革带用玉犀金乌角不等青袜舄佩绶入排班立四拜女官宣笺表跪成国夫人入殿内致词命 
妇皆跪三叩头起立四拜而出辛巳十月皇嫂懿安皇后圣节亦许命妇朝贺春明梦余録原命妇入 
朝赞行四拜皆下手立拜惟谢赐时一跪叩头耳榖城山房笔麈原思善门外桥西为武英殿命妇朝 
贺中宫于此殿也芜史朱彛尊原按崇祯七年三月命妇入朝中宫实于武英殿先伯祖母赵淑人与 
焉是年十月朝懿安皇后于慈寜宫至十年三月复朝中宫于隆道阁刘若愚累臣芜史亦云武英殿 
命妇朝中宫于此而梦余録则云仁智殿为命妇朝贺中宫之地若愚谓仁智系停梓宫之所则皇后 
千秋节必不于此受贺可知己补仁孝文皇后召翰林学士解缙黄淮胡广胡俨杨荣杨士竒金幼孜 
之妻入见柔仪殿劳赐备至后纪原武英有待诏择能画者居之春明梦余録原宋徽宗立书画学书 
学即今文华直殿中书画学即今武英待诏诸臣然彼时以此立学时有考校今止以中官领之不关 
艺苑无从稽其殿最故技艺之精逺不及古矣谷城山房笔麈原崇祯三年命武英殿中书画歴代明 
君贤臣图书正心诚意箴于屏置文华武英两殿崇祯遗録原南熏殿凡遇徽号册封大典阁臣率中 
书篆写金寳金册御用监必杀鹿一只蒸炰作羮此旧典也逍遥城在归极门之西南今无之矣芜史 
原仁智殿在武英殿后俗所谓白虎殿是也凡大行皇帝梓宫停于此同上原仁智殿以处画士一时 
在院中者人物则蒋子成翎毛则边景昭山水则商喜石锐马轼李在倪端陈暹钟钦礼王谔朱端然 
皆画家第二流人四友斋丛说补宣庙喜绘事一时待诏有谢廷循倪端石锐李在皆有名戴文进入 
京众工妒之一日在仁智殿呈画文进以得意之笔上进第一幅是秋江独钓图画一红袍人垂钓于 
水次画家惟红色最难着文进独得古法入妙宣庙阅之廷循从旁奏曰此画甚好但大红是朝廷品 
官服色却穿此去钓鱼甚失大体宣庙颔之遂挥去其余幅不复视画品原孝宗尝至仁智殿观钟钦 
礼作画见其皴劈飞动从背后久立钟不知也既而忽捋其须大呼曰天下老神仙钟遂以勅赐天下 
老神仙七字刻石作私印明良记原思善门在仁智殿东南芜史臣等谨按仁智殿应在武英殿后旧 
基已废今之内务府官廨等处是其旧址云补江夏呉伟画山水人物入神品宪宗召至阙下待诏仁 
智殿有时大醉蓬首垢面曳破皂履踉跄行中官扶掖以见上大笑命作松泉图伟跪翻墨汁信手涂 
抹而风云惨憺生屏幛间上叹曰真仙笔也伟出入掖庭奴视权贵求画多不与于是权贵人数短之 


居无何放归南郡孝宗登极复召见命画称 授锦衣百户赐章曰画状元后称疾归武宗复遣使召之 
使至未就道中酒死稗史彚编原仁宗即位建弘文馆于思善门外驾尝临幸讲论经史不倦殿阁词 
林记补仁宗建弘文阁于思善门作印章命翰林院学士杨溥掌阁事侍讲王琎佐之亲举印授溥曰 
朕用卿等于左右非止帮助学问亦欲广知民事为理道之助卿等如有建白即以此封识进明典故 
纪闻臣等谨按明洪煕元年正月建弘文阁命儒臣入直杨溥掌阁事见明史仁宗本纪原十月上坐 
思善门选东宫官路纪原弘文馆在大内之西正统中始革去病逸漫纪原慈寜宫在寳寜门北芜史 
补万厯间外方贡緑刺观音一座其髙六尺李太后迎供慈寜宫中过日集笺原嘉徳右门之西曰长 
庚门凡夫匠淘沟及修造或宫人疾故皆开此门出入其外自元武门迤西可九间自北而南过长庚 
桥至御酒房后墙曰长连三十九间再前层曰短连三间连元武门东计之通共五十四间总曰廊下 
芜史补寳和六店宫中储材物处一寳和二和逺三顺寜四福徳五福吉六寳延武宗尝扮商估与六 
店贸易争忿喧诟既罢就宿廊下西河诗话补御酒坊后墙有街曰长连又一街曰短连总曰廊下家 
张南士集原内法酒总名长春有上用甜苦二色给内阁者以黄票学士以红票傍秋亭杂记原内法 
酒出大珰造者亦佳但或甘或冽似未得平令人热及好渇不堪醉也凤洲笔记原坤寜宫之后则后 
苑也钦安殿在焉供元天上帝之所也有鱼池假山竒花异树东南曰琼苑左门西南曰琼苑右门芜 
</div>
    <div class="pagination">
<a href="钦定日下旧闻考_page391.html">上一页</a><span>...</span><a href="钦定日下旧闻考_page387.html">387</a><a href="钦定日下旧闻考_page388.html">388</a><a href="钦定日下旧闻考_page389.html">389</a><a href="钦定日下旧闻考_page390.html">390</a><a href="钦定日下旧闻考_page391.html">391</a><span class="current-page">392</span><a href="钦定日下旧闻考_page393.html">393</a><a href="钦定日下旧闻考_page394.html">394</a><a href="钦定日下旧闻考_page395.html">395</a><a href="钦定日下旧闻考_page396.html">396</a><a href="钦定日下旧闻考_page397.html">397</a><span>...</span><a href="钦定日下旧闻考_page393.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
