<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 131 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 131 页/共 698 页</h1>
    <div class="content">钦定四库全书 
钦定日下旧闻考 
卷五十三城市内城西城四 
原发祥坊七铺有大兴左卫崇国寺正觉寺弘善寺白米寺五城坊巷胡衕集原在北城今移改臣等 
谨按崇国寺在今西四牌楼大街东德胜门大街西明宣德年赐名大隆善寺成化间赐名大隆善护 
国寺今其地称护国寺街每月逢七八两日有庙市大兴左卫弘善寺白米寺俱无考正觉寺详后本 
条下原崇国寺在皇城西北隅定府大街元时有东西二崇国寺此则西崇国寺也赵孟俯书有寺碑 
宣德间重建赐额大隆善护国寺今都人犹称崇国焉燕都游览志臣等谨按崇国寺在今西四牌楼 
大街东德胜门大街西明宣德年赐名大隆善寺成化间赐名大隆善护国寺今其地称护国寺街每 
月逢七八两日有庙市大兴左卫弘善寺白米寺俱无考正觉寺详后本条下原崇国寺在皇城西北 
隅定府大街元时有东西二崇国寺此则西崇国寺也赵孟俯书有寺碑宣德间重建赐额大隆善护 
国寺今都人犹称崇国焉燕都游览志臣等谨按定府大街在东而护国寺在西中隔德胜门大街游 
览志云寺在定府街殆纪载之讹也又护国之名乃明成化间所増此云宣德亦属失考至都人称崇 
国者或当日初改寺名时语今皆称为护国矣原大隆善护国寺都人呼崇国寺寺始至元皇庆修之 
延佑修之至正又修之元故有南北二崇国寺此其北也宣德已酉赐名隆善成化壬辰加护国名正 
德壬申勅西畨大庆法王凌戬巴勒丹大觉法王札什藏布等居此中殿三旁殿八最后景命殿殿傍 
塔二曰佛舍利塔成化八年勅碑二正德七年勅碑二梵字碑二又天顺二年碑二其一西天大喇嘛 
桑噶巴拉行实碑其一大国师智光功行碑又有元碑四其一至元十一年重修崇国寺碑沙门雪磵 
法祯撰其一至正十四年皇帝勅谕碑其一皇庆元年崇教大师演公碑赵孟俯撰并书其一石断为 
七环铁束而立之至正二十四年隆安选公传戒碑危素撰并书寺为托克托丞相故宅今千佛殿傍 
立一老髯幞头朱衣一老妪凤冠朱裳者托克托夫妇也后僧録司司右姚少师影堂少师佐成祖为 
靖难首勲侑享太庙嘉靖九年移祀大兴隆寺俄寺灾移此木主题推忠报国协谋宣力文臣特进荣 
禄大夫上柱国荣国公姚广孝像露顶袈裟趺坐上有偈署独庵老人题独庵少师号也帝京景物略 
按凌唐古特语长也戠庄严也巴勒丹全威也旧作领占班丹札什唐古特语吉祥也藏布美好也旧 
作着肖藏卜桑噶梵语僧也巴拉守护也旧作桑渇巴剌今俱译改以上二条原在北城今移改臣等 
谨按寺中诸碑林立帝京景物略所载元碑四俱存其未载者尚有至元二十一年圣旨碑碑阴刻崇 
国北寺地产图又元小碣二一为大德二年转长生藏经记一为至治元年看转大藏经长供记所载 
明碑八成化中勅碑二俱存朱彝尊原书引帝京景物略作七年立今考碑文实八年非七年也据碑 
改正正德七年二碑及天顺二年二碑今各存其一梵字碑二俱存其未载者尚有宣德十年大国师 
巴勒丹札什寿像碑成化十七年勅建大隆善护国寺看诵藏经碑嘉靖二十二年藏布嘉勒灿承继 
祖传住持碑今遴载于后并恭载本朝康熈六十一年御制崇国寺碑殿旁二塔今存托克托夫妇像 
现侍立殿中姚广孝画像无考原成化八年七月修隆善寺毕工命工匠张定住等三十人为文思院
 副使写碑官尚寳司少卿任道逊为本司卿司丞程洛为少卿于是工科都给事中王诏等言方修寺 
之初臣等失于论谏固已获罪于陛下不容于清议矣今寺成碑完而官爵之滥如此彼西征北伐捐 
躯殒命之人将何以劝酬之明宪宗实录原畨僧有数等曰大慈法王曰西天佛子曰大国师曰国师 
曰禅师曰都纲曰喇嘛俱光禄寺支待有日支酒馔一次二次三次又支廪饩者有但支廪饩者上即 
位初礼部尚书胡荥等议减去六百九十一人正统元年五月濴等备疏慈恩隆善能仁宝庆四寺畨 
僧当减去者又四百五十人明英宗实録补崇国寺佛殿前曰延寿后曰崇寿再后曰三仙千佛之殿 
赵子昻书崇教大师演公碑危太朴书隆安选公传戒碑在千佛殿阼阶南僧雪涧书重建寺碑在千 
佛殿西阶南又有至正十四年圣旨碑工序元诸帝皆用国语所云青吉斯皇帝者太祖也谔格德依 
皇帝者太宗也色辰皇帝者世祖也谔勒哲图皇帝者成宗也库鲁克皇帝者武宗也布延图皇帝者 
仁宗也格根皇帝者英宗也瑚土克图皇帝者明宗也额琳沁巴勒皇帝者宁宗也中不及文宗者后 
至元六年以帝谋不轨使明宗饮恨而崩诏撤其庙主故碑文亦不书也炙砚録按谔格德依旧作窝 
阔台照蒙古源流改正色辰蒙古语聪明也旧作薛禅谔勒哲蒙古语寿也图有也旧作完泽笃库鲁 
克蒙古语超众之谓也旧作曲律布延图旧作普颜笃布延蒙古语福也格根亦蒙古语明也旧作格 
坚瑚土克图义俱见前旧作忽都笃额琳沁巴勒义俱见前旧作亦邻真班今俱译改臣等谨按倪粲 
炙砚録又云陶氏辍耕録载元世系完泽笃作完者笃格坚作华坚忽都笃作忿都笃亦怜真班作懿 
怜真班当以石刻为正云云此盖据石刻以订陶宗仪之误自谓精审今按同文韵统证以蒙古及西 
畨语一一厘定之乃悉与正音相合不但辍耕録所载字舛声淆即石刻之文亦不免沿讹袭谬所谓 
楚固失之齐亦未为得也原赵孟俯大崇国寺佛性圆融崇教大师演公碑铭略师名定演俗姓王氏 
世为燕三河人七岁入大崇国寺事隆安和尚世祖赐号佛性圆融崇教大师至元二十四年别赐地 
大都乃与门人恊力兴建作大殿以像三圣树高阁以庋诸经丈室廊庑斋厨僧舍悉皆完美故崇国 
有南北寺焉时昊天宿德雄辩大师授以道宗刺血金书戒本于是祝髪之徒万计礼师自莅讲席为 
羯磨首师数蒙圣恩甞赐白玉观音菩萨像临终具汤沐浄髪与门人别怡然长徃旧制近郭禁火化 
师卒以闻上在春宫特旨有司赙丧令于城西南浄土院茶毘获舍利数百粒塟鲁郭之野起支提焉 
松雪斋集补释法桢大都崇国寺重建碑略京师有寺曰崇国前至元乙酉世祖赐地传戒大德沙门 
定演开剏凡百余楹皇庆延佑间仁宗皇帝阿南达锡哩皇后赐钞三千余定买地别建三门寿元皇 
太后复赐钞五百定而经营焉至正十一年岁次辛卯孟夏大竹林寺沙门雪涧法桢撰奉训大夫中 
书刑部侍郎葛禋书儒林郎江南诸道行御史台监察御史许居直篆按阿南达锡哩义俱见前旧作 
剌拶室利今改正以上二条原在北城今移改增危素大崇国寺空明圆证大法师隆安选公特赐证 
慧禅师傅戒碑略至正二十三年十月宣政使特古思布哈等请赐传戒之碑于崇国寺乃命中书叅 
知政事臣素撰文书丹张璂篆额特赐善选证慧师按善选师姓刘氏世居香河会仙乡马家里生于 
金大定十五年四月稍长出家于里中隆安寺礼真觉为师博通华严妙旨闻燕京永庆寺正法藏大 
师通清凉国师义疏乃造习焉它日燕坐佛前闻云版声顿然开悟遂以空明自号我师伐金师转徙 
平滦军中仅得还燕闵忠崇国二寺已俱为兵毁丞相雅克里等奉朝命徙各寺人匠中书令耶律楚 
材署疏请主闵忠寺寻之崇国寺行台舒穆鲁明安聘主宝集寺岁壬子五月庚子演说八闗浄戒诘 
旦谓众曰今日止得见汝等一度又明日留偈而逝世寿七十有六僧腊五十有六是年七月庚子瘗 
诸宛平县玉河郷鲁郭里之祖茔又树塔在隆安寺师示寂既久行秀传戒本于崇国定志志传昊天 
显浄浄传崇国定演演传原教法闻臣素采摭始终发明传戒之原本以授今大崇国寺住持普明浄 
慧大师臣僧智学碑刻诸石至正二十四年九月壬申立五城寺院册按特古思蒙古语全也布哈义 
见前原作怗古思不华今译改増明宪宗大隆善护国寺碑记略禁城西隅有佛刹曰大隆善寺成于 
宣德己酉实我皇祖考因旧更新者也歴岁滋久新者复敝朕仰思先烈敢不是葺乃出内帑金帛市 
材僦工鼎新缔构踰年而工告成规模宏壮差胜于昔因增其额曰大隆善护国寺落成有日爰述以 
文成化八年十一月初二日同上朱彝尊原按赵子砥燕云録称奉使官中书侍郎陈过庭门下侍郎 
耿南仲并文武五十余员元在真定丁未八月遣诣燕山崇国寺安泊则崇国寺金已有之盖南北二 
寺北建自演公南则金之旧今已迷其处矣臣等谨按金元之崇国寺明改护国本朝康熈六十一年
 奉勅修有圣祖仁皇帝御制碑文乾隆十二年圣驾临幸有御制诗皆恭镌立石寺中增圣祖御制崇 
国寺碑文禁城西安门外干隅有崇国寺元大德时所建至明正德间命大庆法王居之为西僧香火 
地迄今二百余载康熙六十年春诸蒙古汗王贝勒贝子公台吉塔布囊等请剏寺祝厘朕未俞允复 
合词陈奏谓兹寺为前代名刹规模具存纂葺之工减于肇构坚恳兴修朕重违其诚勉从所请于是 
藩族庀材匠氏并力经始落成曽不踰岁盖栋宇仍旧而丹雘増焕矣诸蒙古恭顺三朝述职无旷至 
于朕躬欵化益众凡在龙堆瀚海内外百余部落皆吾籓篱屏翰故徃岁亲征漠北除其蟊贼近复平 
定西藏宁其疆宇实嘉蒙古忠爱之忱永矢不渝也今诸蒙古建新兹寺用祈福佑朕躬益见诸蒙古 
感恩思报之诚而上下交孚至于絶漠遐陬胥聨为一体焉爰为记増乾隆十二年御制护国寺诗护 
国祗园已有年胜迹灵踪传日下日下旧闻云大隆善护国寺都人呼崇国寺赵孟俯书有碑寺为托 
克托丞相故宅今千佛殿傍立一老髯幞头朱衣一老妪凤冠朱裳者托克托夫妇也谁知今日梵王 
宇乃是前元丞相舍我屡经过未临顾问古寻诗其可罢初冬清跸移御园道便琳宫一停驾重扃狞 
有开明守曲砌明争越绫砑森然乔木荫玉墀纷若丰碑傍云榭天人帝释各殊相或喜而断怒而咤 
夜摩兠率六欲天其次修罗鬼王伯能仁端居乃无为信有三摩司造化试思舍宅福何在墨胎翁妪 
相看乍幞头凤帔易旧装祗博腐儒相奬借道同岂必系衣冠雀弁黄收异周夏北魏金辽率殷鉴谬 
云复古罪无赦北魏金辽及有元皆易汉衣冠者也不一二世而陵夷衰微盖忘本弃旧徒尚虚文虽 
复古何益耶当年爕理责难辞翁而有知首肯谢甲第潭潭富且宏周览规模増感讶隔街燕国有赐 
居其门如水纔三架隔街即大学士张廷玉之居故戏及之原京师有姚少师画像面大方肥红袍玉 
带髠顶上戴唐帽今崇国画像犹是僧服姿容潇洒双睛如电光之灿像赞云看破芭蕉拄杖子等闲 
彻骨露风流有时摇动龟毛拂直得虚空笑点头盖本色衲子语长安客话原袁宏道崇国寺游记崇 
国寺僧引观姚少师像像赞皆本色衲子语少师自题也过畨僧舍观曼殊诸大士变像蓝面猪首肥 
而矮遍身带人头有十足骈生者所执皆兵刃形状可骇僧言乌斯藏所供多此像因谈彼国风俗及 
道里险逺之状大率乌斯藏诸国以中国最下茶为国寳市物皆用之黄白金反滞不得行国无稻所 
食皆麦菽数十里一君如中国之郡邑然僻陋俭苦之郷也袁中郎集以上二条原在北城今移改増 
王鏊姚少师像诗下马摩挲读古碑欲询徃事少人知独留满月龛中像共识凌烟阁上姿頰隐三毫 
</div>
    <div class="pagination">
<a href="钦定日下旧闻考_page130.html">上一页</a><span>...</span><a href="钦定日下旧闻考_page126.html">126</a><a href="钦定日下旧闻考_page127.html">127</a><a href="钦定日下旧闻考_page128.html">128</a><a href="钦定日下旧闻考_page129.html">129</a><a href="钦定日下旧闻考_page130.html">130</a><span class="current-page">131</span><a href="钦定日下旧闻考_page132.html">132</a><a href="钦定日下旧闻考_page133.html">133</a><a href="钦定日下旧闻考_page134.html">134</a><a href="钦定日下旧闻考_page135.html">135</a><a href="钦定日下旧闻考_page136.html">136</a><span>...</span><a href="钦定日下旧闻考_page132.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
