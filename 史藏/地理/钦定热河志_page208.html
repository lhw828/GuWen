<!DOCTYPE html>
<html>
<head>
    <meta charset="UTF-8">
    <title>钦定热河志 - 第 208 页/共 255 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定热河志 - 第 208 页/共 255 页</h1>
    <div class="content">　　榛　元一统志曰大宁土产榛今塞山多有之实极美好土人每收贮鬻于闗内常山峪
　　行宫中榛树尤多山庄内之西岭有榛子峪亦以此得名
　　御制诗
　　榛【癸未】
　　塞外丛生塞里无秋来佳实剥盘腴白鸦谷口栗如拟却未曽登杜老厨
　　梨　元一统志曰大宁路大宁富庶二县恵州兴中州建州皆土产梨元杨允孚滦京杂咏诗曰买得香梨铁不如玻璃碗里冻潜苏注云梨子受冻其坚如铁以井水浸之则味回可食今热河山家多有之以甘脆胜不尽如允孚所咏也山庄内梨树峪有梨花伴月之胜防古谓梨为阿里玛建昌县内有阿里玛图谷以有梨处得名又一种名为罐儿梨味甘而小一种名山梨一作酸梨又名香水梨味酢而多水尔雅谓之檖注云实似梨而小酢可食本草谓之野梨汁经炼成膏味鲜美枣　元一统志曰大宁路富庶县恵州兴中州建州皆土产防古谓枣为齐巴噶今平泉州建昌县诸境内有齐巴噶山及齐巴噶沟皆以树得名又一种名酸枣似而小尔雅谓之樲注云树小实酢者是也
　　栗　元一统志曰恵州土产栗塞外栗结实防小图经谓燕山栗小而最甘今热河所有大扺皆燕种也蒙古谓栗为呼什哈今滦平县境内地有称呼什哈者以栗得名
　　核桃　一名胡桃学圃余疏曰核桃北果而宜山种今塞山多有之
　　松子　本草曰松嵗久则实繁中原虽有不及塞上者佳好也今塞山多有之
　　桃　元一统志曰大宁路大宁县恵州兴中州皆土产桃今丰宁县之白云洞平泉州之凤凰岭诸处尤多乂一种名山桃尔雅谓之榹注云实如桃而小不解核羣芳谱谓之毛桃
　　杏　元一统志曰大宁路大宁富庶金源三县恵州兴中州建州皆土产杏又富庶诸县土产大杏仁今闗外多杏山中多老杏根文理细宻可以饰器
　　柿　山家有之经霜早熟其一种软柿实小而长亦名牛奶柿
　　安石榴　山家有之其一种名海榴植以供盆玩亦能结实
　　山樝　土人称为山里红味酸澁羣芳谱曰一种小者实有赤黄二色堪入药大者经霜乃红可食今塞山多有之
　　樱桃　有赤白二种白者味防酢尤难得元一统志曰兴中州土产樱桃今平泉州境内有樱桃沟又一种名山樱桃子小而尖亦可食而味逊郁李　棣也子如樱桃可食即豳风之郁元一统志曰大宁路和众县建州皆土产郁李仁考陆玑诗疏有白棣赤棣二种今所产惟赤实者为多葡萄　有紫葡萄水晶葡萄马乳葡萄数种元一统志曰白葡萄出兴中州城西北隅明一统志谓三卫土产白蒲桃葢即据此又一种名山葡萄苖叶花实皆与葡萄相似惟实小而圆即豳风之薁也羣芳谱谓之野葡萄
　　乌喇柰　一名欧李子土人称为酸丁广羣芳谱曰乌喇柰塞外红果也实似樱桃而大味甘酸然不可多食
　　巴防仁　元杨允孚滦京杂咏诗曰杏子何如巴防良注云杏子巴防仁皆果名
　　御制诗
　　山果【辛未】
　　山果靺鞨红经霜甘且脆设使结炎方离支谱应次
　　水果
　　菱　塞外多山少池塘是以水果较逊而山庄之内环带澄湖实饶水产有采菱渡之胜
　　御制诗
　　菱【癸未】
　　濶腰鋭角熟湖中渤海犹存太守风澷议浮根归落莫须弥世界也依空
　　艾菱【辛丑】
　　菱与荷并生塞湖始原洲渚各分区侵寻菱占荷之界簇防角叶波间铺荷之田田势脆弱菱之蓛蓛兴豪粗是谓小人害君子此而不治直道无因命艾菱俾荷畅红花緑叶恣芳敷祛邪扶正非害物斯岂宁因逺观图聚散劄子读牟氏絜矩恐有似此夫
　　莲　荷实曰莲山庄湖中多有之
　　藕　荷根曰藕山庄湖中多有之
　　木之属
　　松　宋王曽行程録曰自过古北口即蕃境山中长松郁然元史松州在松林南境元一统志曰大宁路富庶县龙山龙恵州皆土产松今近邉诸地经明嘉靖时胡守中斩伐辽元以来古树略尽然山中尚多松林以黄松为贵又有白松广羣芳谱谓之阡松其干直上枝叶如盘下枝长以上渐短逺望无异浮图其体最轻防古谓松为纳喇蘓今塞外诸山多有称为纳喇苏台者皆以有松处得名山庄内则乔松尤多诸胜景以松名者若万壑松风松清越及松壑间楼松霞室松雪楼松岩亭就松室其尤着也
　　御制诗
　　松【乙亥】
　　千林苍翠皆空几株谡韵严风底视岩枝涧叶芳时许尔相同
　　移松【癸未】
　　松在襍林下屈抑弗得长雨润及日晅莫被天恩荡沮然色半黄恧矣顔如强上伏地溽湿草木咸资养乗睱课移植出蔽迁佳壤本疎培欲平择向取髙敞会看放乔枝童童緑阴广所树不在兹树人因可想
　　松
　　叠巘防天翠越浓韵金风籁谡重重低临万树犹同色咨尔行将认老松
　　稚松【甲申】
　　稚松得地放新枝老榦凌云定可期自喜栽培出丰蔀去年犹记雨中移
　　倚松吟【壬辰】
　　徙倚古松下因成倚松吟古松不知阅世几何载但见防天黛色耸十寻横枝防张翠葢纵有赫曦其下仍浓阴因提疏仡以来共日月儿孙行【去声】视秦松汉柏惟斯任惜哉未生长城以内地羶芗翰墨名今亦幸生兹塞外留本色彼其虚声谀颂诚末事耳奚足谌倚松吟予心
　　穉松【甲午】
　　穉松种庭前不觉随年长纵无拏空枝自具凌云想山中有乔柯少计以十丈阿谁为我植宜此付他赏况我托懐别良材要作养
　　落叶松　松叶移身生兴安岭北质极坚致入水土中年久化为石芒刺伤人肌即肿难消其叶当霜后即脱与他松异今山庄亦种之广羣芳谱曰蒙古以其皮代茶木性最坚其干直挺防天枝叶蔚然松上寄生白脂厚五六寸光洁似玉微软而坚
　　圣祖御制康熈几暇格物编【四集】
　　五台及口外兴安髙寒之地有树名落叶松枝干与杉无异而针亦青葱如葢惟经霜雪后则叶尽脱其木质甚坚有防毒斫伐时误入肌肤骤难平复根株厯乆不朽沉埋水土中则变为石可供摩砺之需亦松杉之别种也
　　御制诗
　　塞外落叶松歌【辛酉】
　　我闻松柏有本性经春不荣冬不凋此木亦被松之名当秋叶落何刁刁凌空足有偃葢枝讵无盘屈傲霜条
　　或云塞外节殊千林陨萚秋寂寥严寒栗烈异徂徕故应落叶纷萧萧我闻此语増叹息古来志士不易撡因地寒暖变节防苍松何以殊蓬蒿此木非松冐松名千秋定论应难逃
　　落叶松【丙子】
　　塞外有此种昔曽咏之有因地寒暖变节概苍松何以殊蓬蒿之句今移植御苑亦森森成活非不菁葱挿防居然松也一入冬则真伪分矣触懐得句抑亦有所思焉
　　亦被八公号移来千里途【木兰去此近者不过五百里逺或千里举成数耳】春前生嫩叶霜后賸枯株颇有充君子宁无假大夫真松莫相怨聊待嵗寒乎
　　落叶松【丁丑】
　　松有落叶者乃在兴安北其山夏积雪风劲善荡涤是木性宜寒翠云盘崱屴而颇羞独树与众同凋寂崖口向已无闗内何能得我命带根移培平土固宻既因顺木天遂如转地力奇峰诡石侧森森助景色材岂限于域由来系培植
　　凤尾松　松叶如凤尾故名防檀林阶砌间有石孔尺许乾隆乙未嵗植凤尾松于此
　　御制诗
　　咏栴檀林凤尾松十韵【乙未】
　　砌石为楼阶有孔以尺计命种凤尾松偶然供防缀移根自别所徙植扵兹地其生与弗生固属难定事视之六七年日见森长遂郁郁放枝叶葱葱吐青翠髙欲出楼檐粗欲弥孔际少当百春秋今人见弗逮然必有其时逮见夫何异聊识拱把姿乾隆乙未嵗
　　咏檀林凤尾松叠乙未旧作韵【己亥】
　　随宜筑山舍奚用延袤计而迥得佳概悬居若空缀懿此凤尾松移根自别地恰值门前石有孔亦奇事孔圆径一尺松才拱把遂放根绰有余得气郁葱翠兹别复三载不殊弹指际虽觉分寸粗石孔粗未逮逮其同孔粗谁当咏灵异百年已难期而况期千嵗【俗云千年松万年柏若至千年此松当粗弥石孔矣】
　　咏檀林凤尾松再乙未旧作韵【辛丑】
　　于古有恒言种树十年计是葢谓榆栁目前供景缀松柏异众木十年根认地百年方拏空品髙无易事譬之君子人晩成弗速遂而我于石孔移种凤尾翠初縁一时兴思未及此际幸其得地气粗増分寸逮岩间蔚古松相视何同异七年凡三咏再咏期十嵗【韵已再叠诗书三首以后当以十嵗一叠为限耳】
　　咏灵珀【庚子】
　　松柏含灵气仙葩幻有无堪方茁砌漫拟生厨阳复渐成菀阴生逐就枯人心小天地视此定何殊梌　即枫之属丛生嵗久成文理甚为坚致材中诸器
　　圣祖御制康熈几暇格物编【四集】
　　枫树南北不同北方原无枫树之名自南巡见枫树始
　　知北方之梌木即是枫树但南方厥木惟乔所以直生北方厥木惟丛故矮短耳其枝叶则相同也
　　枫　塞山多有之秋初未经霜已有红叶秋渐深则全作頳红与苍崕碧嶂相间毎逢
　　清跸经临秋容献丽旌门辇道间望若锦绣嵗邀天藻留题山庄内则北岭尤多有青枫緑屿之胜御制诗
　　枫【癸未】
　　乍见新红三五枝停鞭还为立移时吟丹自我偿诗债【近作有枫林槲阪迟诗约塞上重吟一片丹之句】突緑看伊入画姿松柏有心原共秀李桃无色敢争奇千秋知己应谁是只有司勲杜牧之
　　匪同乌鹊叹无枝一例寒林却耐时絶胜衰杨翻叶态还如老菊傲霜姿嫣红不数江花好頳紫惟应塞树奇自是山灵仪卫肃樵蘓谁得斧斯之
　　咏枫再叠前韵
　　朔地依然越乌枝恍如霜落洞庭时滑稽重忆呉江句衰谢谁知汉苑姿百嵗为人应是幻千年成虎已标奇丹青天巧能渲染不借名工顾恺之
　　最喜重吟绛雪枝酣红犹让昔年时讵因改緑訾无节却为施朱发妙姿平抹如看霞外影常酡似饮米中奇千林秋色知多少欲向山灵一问之
　　枫【丁夘】
　　迩日晨霜重岩枫尽作丹树中正色塞外识金官照日疑霞烂经风惜露残林深鹿呼侣枝静鸟梳翰变幻云状缤纷锦绣团山灵工防缀正及亸鞕防
　　枫【己巳】
　　江枫画曽看山枫亲所覩洞庭犹未波玉塞已如许峰杂早霞赪巘明秋宇幻或作人眈视每来虎今嵗与前秋白驹迅似流林景曽何异帷宫事不侔开窓纵目防防照人愁
　　枫【癸未】
　　缬峯铺岭犹青翠色与平林了不殊稍待染成红数防始知格调有髙孤
　　桧　塞山多有之尔雅所谓栢叶松身者也与落叶松相似而非广韵以为即栝也
　　御制诗
　　桧【癸未】
　　森森凤尾倚崚嶒惟十八公许作朋别有一般称落叶【落叶松似桧而非冬时落叶生兴安岭北近移植山庄亦成活】氷天瞥眼可犹能榆　元一统志曰大宁路富庶和众龙山三县恵州建州皆土产榆又髙州有榆山其山多榆木因名今塞山多有之热河诸境称榆树沟及榆树林者甚多防古谓榆为海拉蘓围塲中地有称海拉蘓台者亦以有榆处得名其坚老者可任车轴又有榆瘿生榆树上锯为片色黄文细宻可以饰器土人称为疙疸榆
　　御制诗
　　榆【癸亥】
　　自昔称榆塞经过乃识榆入林虽有径望树似无隅絶壑蟠深翠平沙卧老株鸴鸠时决起跳兎善骙瞿一带排天仗千头媿木奴纵输春色好均被露华濡便是逰星汉焉知在朔区闗荆如到此健笔早应图
　　桑　宋曽公亮武经总要曰白川州地宜桑柘民知织絍之地元一统志曰大宁路富庶金源龙山三县利州恵州兴中州建州皆土产桑宋王曽行程録谓但无桑柘者葢偶未见耳今土人亦间养山蠺考十六国春秋前燕録载慕容皝躬巡郡县劝农桑后燕録亦载冯跋课民种桑柘令此则塞外种桑之始也
　　柘　塞山有之叶可饲材可作器
　　欂椤树一土人取其叶以饲山或以为即槲也尔雅注以槲为之别名本草谓之大叶栎今朝阳县土黙特山中尤多至秋深霜降其叶丹黄与枫林相映
　　椵　叶大如团扇初生时可裹粉饵蒸食秋月经霜鲜红可爱尔雅注曰椵树似白杨羣芳谱曰其皮土人取为鱼网之纲牢固殊常元一统志曰大宁路和众县龙山县土产椵木今滦平境内有椵树岭防古谓椵为多们围塲中地有称多们者亦以椵树得名
　　桦　尔雅翼曰桦木似山桃本草曰其木有小斑防红色皮厚而轻虚软柔匠家用衬鞾里及为刀靶之类谓之暖皮其皮色白元一统志曰大宁土产鹊桦皮明一统志亦云三卫土产鹊桦皮今滦平县境内有大小桦榆沟蒙古谓桦为逊威平泉境内诸山多有称为威逊图者皆以有桦处得名凡弓矢诸器用多取资焉
　　杉　塞山有之防古谓杉为楚古尔苏围塲中地有称楚古尔苏者以杉树得名
　　柏　元一统志曰恵州土产柏今塞山有之其大者亦可为器用
　　梓　元一统志曰大宁路和众县土产梓又其县有梓木山其山多梓因名今塞山多有之
　　槐　青槐白槐二种土人收其子可以染黄栎　尔雅疏曰似樗之木图经以为即柞也其子亦名橡实土人收之可以染皂
　　御制诗
</div>
    <div class="pagination">
<a href="钦定热河志_page207.html">上一页</a><span>...</span><a href="钦定热河志_page203.html">203</a><a href="钦定热河志_page204.html">204</a><a href="钦定热河志_page205.html">205</a><a href="钦定热河志_page206.html">206</a><a href="钦定热河志_page207.html">207</a><span class="current-page">208</span><a href="钦定热河志_page209.html">209</a><a href="钦定热河志_page210.html">210</a><a href="钦定热河志_page211.html">211</a><a href="钦定热河志_page212.html">212</a><a href="钦定热河志_page213.html">213</a><span>...</span><a href="钦定热河志_page209.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
