<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 584 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 584 页/共 698 页</h1>
    <div class="content">归命其功最巨至顺治九年来朝京师特颁册印综理黄教并肇建斯寺俾为驻锡之所嗣是达赖喇 
嘛班禅额尔德尼间岁奉贡遣使咸馆寺中而蒙古喀尔喀各部之以畨觐至者靡不识所向方和南 
皈仰夫既文厘政典而事着藩条矣皇祖圣祖仁皇帝久道绥怀时加缮治皇考世宗宪皇帝雍正元 
年哲卜尊丹巴瑚土克图暨札萨克王公台吉等合辞恳铸佛像宝塔送寺供奉寺宇亦轮奂一新距 
今垂五十载乃干隆己丑冬章嘉国师牒理藩院大臣上言黄寺东西二区同垣异构土人号曰双黄 
寺蔚为北垧名刹兹东寺已经增葺而西寺尚以岁渝寖就陊剥观瞻曷副矧比岁庚寅辛邜迭逢国 
庆骈臻中外延喜纯纯常常越在蕃封方树领翘趾思得聆潮呗效嵩呼胥于是焉在愿前期诹吉庀 


材用答舆望爰俞其请下所司支内帑金往董厥役物备工良所在闳垲完致以今年仲夏庚戌日北 
至用告蒇成朕因跸旋道近莅而落之纪事诗所云敬识当时具深意联情因抚远方人者是也即日 
恭奉懿旨饬尚方肃瓣香陈伊蒲供以展诚敬都人皆举首加额衢颂交属曰圣母皇太后以大慈仁 
广大庇佑以大福德成大胜因圣心与佛心无二无别即圣寿与佛寿亦无二无别或进而推明夫所 
以又称曰崇祖制也绵慈禧也安列服也阐宗乘也而修寺之缘起讵复有逾乎此哉遂摭其实以掲 
于碑増双黄寺西北为资福院五城寺院册臣等谨按资福院圣祖仁皇帝允哲卜尊丹巴瑚土克图 
诸蒙古汗王贝勒贝子公台吉塔布囊之请赐额曰资福御制碑文立于大殿院内殿前恭悬世宗宪 
皇帝御书额曰仁弥沙界又碑一干清门侍卫拉锡撰増圣祖仁皇帝御制资福院碑记辛丑春哲卜 
尊丹巴瑚土克图诸蒙古汗王贝勒贝子公台吉塔布囊等赴阙稽首合词奏言皇帝纂承鸿业六十 
余年天地清宁海宇安泰边塞远人饮和禔福为日久矣往者噶尔丹恃强侵轶皇帝亲统六军荡除 
狡寇安集散亡龙沙瀚海百十部落普荫大慈安土乐业垂三十载策妄阿喇蒲坦凶孽之余肆其顽 
悖欲灭法教皇帝讨辠捄灾命帅受算深入旷古绝域斩俘逐北遂恢故宇振法轮青海以南三危以 
北百蕃之长悉心向化欣覩天日臣等伏思皇帝神功巍焕景祚绵远亘古未觏凡有知识咸思仰报 
况臣等沐累朝禄赐受皇帝髙厚踊跃乌能自己乞于京师鼎建梵刹申颂无疆且以木石砖甓之余 
于安定门外立十方院为饭僧所徒众自远至者得有栖止朕以建寺烦费诏谕止之而允其立院之 
请诸汗王等复奏言禁城西之崇国寺故西僧香火也今愿新之为皇帝祝厘地朕以其诚恳亦俞允 
之夏十月十方院建修功告竣诸汗王等请院额朕赐名曰资福盖嘉诸蒙古平日服事之勤而取释 
氏广资福缘之谛也书曰而康而色曰予攸好德汝则锡之福传曰见于外而有安和之色发于中而 
有好德之言则锡之以福也诸蒙古贞一乃心恪奉厥职协和邻部辑睦婣亲天必迎其善意而降之 
以吉祥将见户口愈滋畜牧并盛朕乐与共太平有永而勿替也是为记増华藏寺在安定门土城外 
龙到村五城寺院册臣等谨按重修华藏寺碑为明户部郎中刘禹谟撰万历八年立其略云安定门 
外龙到村旧有古刹御史涂武首倡捐金买地为义塜因华藏寺旧址重新之增大屯村有护国天仙 
庙五城寺院册臣等谨按大屯村在土关之北庙内磬一钟一皆明万历年造増大屯村永安庄真武 
庙五城寺院册臣等谨按永安庄真武庙碑一明正统十二年翰林学士陈循撰儒士徐旸书庙已就 
圯惟碑尚存前为太清观羽士居之乾隆戊辰年重修磬一识京都顺天府宛平县安定门外永安庄 
太清观住持遵吉万历三十三年造 

 

钦定日下旧闻考卷一百七 

 

 


钦定四库全书 

史部 

钦定日下旧闻考卷一百八九 

 

详校官庶吉士臣范逢恩 

检讨臣德生覆勘 

 

总校官进士臣程嘉谟 

校对官进士臣单可璂 

誊录监生臣黄珩 

 

钦定四库全书 

钦定日下旧闻考卷一百八 

京畿通州一 

 

原通州在府东四十五里明一统志臣等谨按通州明属顺天府本朝因之顺治十六年省潞县入州 
增州东西距四十五里南北距八十里东至三河县界二十五里西至大兴县界二十一里南至武清 
县界六十里北至顺义县界二十里东南至香河县界五十里西南至永清县界四十五里西北至昌 
平州界三十五里大清一统志原在漕河之西三里漕河图志臣等谨按漕河距今州城半里许原州 
秦属渔阳郡汉为潞县地仍属渔阳郡清类天文分野之书补潞高阳氏后郧姓汉属渔阳国名纪增 
通州本禹贡冀州之域春秋战国皆属渔阳郡两汉本潞县及安乐县地皆渔阳属邑魏晋以降属幽 
州后魏置潞郡隋开皇初省入涿郡唐武德二年于此置元州领潞临泃无终等县贞观元年省元州 
后为潞县后以水为患徙治安乐故城今州之东北即旧治地也历五代皆因之至金天德三年升为 
通州元因之领县二曰潞曰三河隶大都路洪武元年闰七月内附并潞县入于州仍以三县隶焉属 
北平府图经志书原高梁水东至潞县注于鲍邱之水又南径潞县故城西王莽之通潞亭也汉光武 
遣吴汉耿弇等破铜马五幡于潞东谓是县也水经注增渔阳郡路县莽曰通路亭汉书地理志臣等 
谨按汉书地理志渔阳郡下之路县作路与上党郡之潞故潞子国异文后汉书郡国志渔阳郡下始 
列潞县为潞河之文承用始也通路亭今无考原公孙瓒斩刘虞虞从事渔阳鲜于辅齐周骑都尉鲜 
于银等率州兵欲报瓒以燕国阎柔素有恩信共推柔为乌丸司马柔招诱乌丸鲜卑得数万人与瓒 
所置渔阳太守邹丹战于潞北大破之斩丹三国志原晋属燕国后魏仍属渔阳郡北齐时分置潞郡 
方舆纪要原隋开皇初罢入涿郡唐武德二年自无终徙渔阳于此置元州清类天文分野之书原元 
州领潞临泃渔阳无终四县贞观元年废州省临泃无终二县以潞渔阳归幽州太平寰宇记原辽人 
既强内侵诸州皆徧幽州东十里之外人不敢樵牧赵德钧为节度使于州东五十里城潞县而戍之 
近州之民始得稼穑通鉴増潞县隶南京析津府在京东六十里辽史地理志増宋宣和四年以潞县 
隶燕山府七年金人复取之宋史地理志原金天德三年改黎阳之通州为浚州以此县升为通州元 
因之领二县属大都路今潞县并入州领县四三河武清宝坻漷县清类天文分野之书补北通州燕 
山府潞县也北并海金人每年于此造海船因改为州海陵集原元既隳城郭兵火之后祗编篱寨而 
已洪武元年闰月燕山忠敏侯孙兴祖从大将军徐达督军士修城始甃以砖石周围九里十三歩高 
四丈六尺在潞河之西因以潞水为濠名胜志补洪武元年闰七月徐达率诸将既克长芦直沽进抵 
河西务郭英首与元兵战生擒达勒达判阮遇元平章安布击破之距通州三十里为营深沟髙垒为 
</div>
    <div class="pagination">
<a href="钦定日下旧闻考_page583.html">上一页</a><span>...</span><a href="钦定日下旧闻考_page579.html">579</a><a href="钦定日下旧闻考_page580.html">580</a><a href="钦定日下旧闻考_page581.html">581</a><a href="钦定日下旧闻考_page582.html">582</a><a href="钦定日下旧闻考_page583.html">583</a><span class="current-page">584</span><a href="钦定日下旧闻考_page585.html">585</a><a href="钦定日下旧闻考_page586.html">586</a><a href="钦定日下旧闻考_page587.html">587</a><a href="钦定日下旧闻考_page588.html">588</a><a href="钦定日下旧闻考_page589.html">589</a><span>...</span><a href="钦定日下旧闻考_page585.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
