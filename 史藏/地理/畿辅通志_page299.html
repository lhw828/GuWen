<!DOCTYPE html>
<html>
<head>
    <meta charset="UTF-8">
    <title>畿辅通志 - 第 299 页/共 974 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>畿辅通志 - 第 299 页/共 974 页</h1>
    <div class="content">　　熈十九年纲引并蓟永采宣仪封连新増引目共加
　　闰月引七万一千六百八十八引　康熙二十年遵
　　奉
恩诏闰月引目停止






　康熙十八年准盐臣刘安国题沧州一带南十场距
　北十场道里辽逺不特青州分司势难兼顾即各商
　灶户亦往来未便且东连海濵西临漕河私贩出没
　商盐装运必须専员查验以杜夹带应复设沧州分
　司就近董理以専责成
　康熈二十四年四月准河南巡抚王日藻会同河东
　巡盐御史李时谦题河南懐庆府河内济源修武武
　陟孟县温县六属原食河东之盐路途遥逺兼池多
　积水无盐可买官民交困应改食芦盐令[长芦]巡盐
　御史招募良商报部行盐办课原河东懐庆六属额
　引三万七千二百五十一引每引纳课银四钱六分
　八厘六丝一忽五微共课银一万七千四百三十五
　两七钱五分八厘九毫三丝六忽五微
　康熈二十六年九月准河南廵抚章钦文题陈州项
　城县并舞阳县等处旧食解盐均于明朝改食淮盐
　各属距淮窵逺费多价贵额引难销请照懐庆例改




　食芦盐将六属额引九千一百道改増[长芦]又准长
　芦巡盐御史布尔海题陈州等州县改食芦盐原为
　便民但淮例每引纳银一两四分零芦例每引纳银
　四钱六分零按课计引共该额引二万四百一十九
　道
　康熈二十九年准直隶巡抚于成龙会同巡盐御史
　江蘩题东西城深井三处听民仍设锅煎盐包纳引
　课
　康熙三十年准直隶巡抚郭世隆会同巡盐御史顾
　镡题懐来等六处改食彛盐包纳引课
　康熈三十二年准直隶巡抚郭世隆题延懐保等九
　处包课地方改设州县归并包课银两永寕卫归并
　延庆州该包课银九百七十九两四钱八分二厘深
　井堡改宣化县该包课银四十二两三钱六分四厘
　五毫三丝八忽懐来卫改懐来县保安卫矾山堡亦
　归并懐来县该包课银五百八十四两一钱八分五



　厘二毫一丝四忽西城堡改西寜县东城堡亦归并
　西寜县该包课银四百六十六两九厘九毫一丝八
　忽保安州照旧该包课银五百二十二两三钱九分
　四毫共该包课银二千五百九十四两四钱三分二
　厘七丝
　康熈四十年准盐臣刘灏题大宛两县额引十万五
　千九百余道旧例一引一盐因康熙十六年积盐至
　二十余万不能销疏盐臣吕朝润题准纳三引之课
　行两引之盐销完照旧运行康熙二十九年又因外
　府州县引积盐壅盐臣江蘩题准照两淮河东例随
　时代销于大宛两县乡会之年将外州县众商积盐
　告运疏销康熈三十三年代销一次三十九年又行
　一次因各处现积之盐即系大宛商人所办疏销不
　去故于乡会之年详明代销若通州并非代销之处
　应停止
　雍正元年八月准盐臣莽鹄立题云南盐政向有官




　本收盐之例臣查天津北场盐运由水路船行便易
　沧州南场盐运从陆路脚价费多是以众商舍南就
　北羣趋便宜计南场一岁得盐十万余包引商数家
　仅销盐一万有竒其余露堆海滩灶户任意私卖棍
　徒兴贩遂致引壅课绌今欲抜本清源请援官本收
　盐之例于南场本年额课内留银五万两遴委能员
　専司收买场盐不许在滩露堆尽运官坨筑包堆[土马]
　苫盖收管陆续发商告运再南运商人中本少者量
　为接济及时销卖官本随课兼征官收官解周而复
　始
　雍正二年八月盐臣莽鹄立奏称康熈六十一年之
　引原系逓年所积今众商先尽运完积引二十万道
　又领运雍正元年额引八十万有零止剰十余万道
　元年之课竭力措办已经全完元年之引虽有未完
　然较之去岁已为多运十余万道若不为展限遽加
　题参恐该州县畏惧考成勒令缴引办课商人仍有





　　包赔之累请再展限二年将未完之引每年带运一
　　半于雍正三四两年内全完积引部议不准奉
旨允行
　　　[长芦]御史所辖四至
　　盐院所治之地以[长芦]名其实非止[长芦]也直隶山
　　东二省与河南之五府四州一县江南之二州四县
　　皆归统辖其以[长芦]名者[长芦]本汉参扈县地废于
　　隋大业间唐以属沧州宋省入清池县明永乐破沧
　　州徙其民于[长芦]置都转运盐使司遣御史岁一廵
　　视之
</div>
    <div class="pagination">
<a href="畿辅通志_page298.html">上一页</a><span>...</span><a href="畿辅通志_page294.html">294</a><a href="畿辅通志_page295.html">295</a><a href="畿辅通志_page296.html">296</a><a href="畿辅通志_page297.html">297</a><a href="畿辅通志_page298.html">298</a><span class="current-page">299</span><a href="畿辅通志_page300.html">300</a><a href="畿辅通志_page301.html">301</a><a href="畿辅通志_page302.html">302</a><a href="畿辅通志_page303.html">303</a><a href="畿辅通志_page304.html">304</a><span>...</span><a href="畿辅通志_page300.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
