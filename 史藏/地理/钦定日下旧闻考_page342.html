<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 342 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 342 页/共 698 页</h1>
    <div class="content">祚惟是我皇祖太宗圣训所垂载在寳録若非刋刻宣示则累朝相传之家法外庭臣仆何由共悉且 
自古显谟令典多泐之金石晓谕羣工我皇祖太宗之睿圣特申诰诫昭示来兹益当敬勒贞珉永垂 
法守着于紫禁箭亭御园引见楼及侍卫教场八旗教场各立碑刋刻以昭朕绍述推广至意俾我后 
世子孙臣庶咸知旧制敬谨遵循学习骑射娴熟国语敦崇淳朴屏去浮华毋或稍有怠惰式克钦承 
彛训兾亿万世子孙共享无疆之庥焉特谕钦此文华殿东稍北有石桥三过桥有殿宇三所凡大内 
俱黄琉璃瓦惟此用緑为皇子所居其前为王公文武大臣轮班宿卫直房国朝宫史臣等谨案文华 
殿东北度石桥为三座门东为鹰房狗房西为御马廏旧地今移廏于上驷院署之南其地皆属之文 
渊阁矣三座门北殿宇三所是为撷房殿稍西夹道内为茶膳房库宇其东南一帯为花马廐药房等 
处按鹰房狗房茶膳房花马廐药房各条俱详见官署门文华殿东殿为户部内库为銮仪卫銮驾库 
稍北即东华门门外有下马碑石紫禁城之东门也国朝宫史臣等谨案东华门内稍北为国史馆旧 
在午门内熙和门西南后移置于此熙和门之西为武英殿规制如文华门前御河环绕石桥三殿前 
后二重皆贮书籍凡钦定命刋诸书俱于殿左右直房校刻装潢西北有浴徳堂为词臣校书直次设 
总裁统之国朝宫史臣等谨案武英殿五楹殿前丹墀东西陛九级乾隆四十年御题门额曰武英东 
配殿曰凝道西曰焕章后殿曰敬思东北为恒寿斋今为缮校四库全书诸臣直房西北为浴徳堂即 
旧所称修书处也浴堂在其后西为井亭乾隆三十九年御制题武英殿聚珍版十韵有序校辑永乐 
大典内之散简零编并搜访天下遗籍不下万余种彚为四库全书择人所罕覩有禆世道人心及足 
资考镜者剞劂流传嘉惠来学苐种类多则付雕非易董武英殿事金简以活字法为请既不滥费枣 
梨又不久淹岁月用力省而成功速至简且 考昔沈括笔谈记宋庆厯中有毕升为活版以胶泥烧 
成而陆深金台纪闻则云毘陵人初用铅字视版印尤巧便斯皆活版之权舆頋埏泥体麤镕铅质软 
俱不及锓木之工致兹刻单字计二十五万余虽数百十种之书悉可取给而校雠之精今更有胜于 
古所云者苐活字版之名不雅驯因以聚珍名之而系以诗稽古搜四库于今突五车开镌思寿世积 
版或充闾张帖唐院集周文梁代余同为制活字用以印全书精越鹖冠体昨岁江南所进之书有鹖 


冠子即活字版第字体不工且多讹谬耳冨过邺架储机圆省雕氏功倍谢钞胥聮腋事堪例埏泥法 
似疏毁铜昔悔彼康熙年间编纂古今图书籍成刻铜字为活版排印蒇工贮之武英殿厯年既久铜 
字或被窃缺少司事者惧干咎适值乾隆初年京师钱贵遂请毁铜字供铸从之所得有限而所耗甚 
多已为非计且使铜字尚存则今之印书不更事半功倍乎深为惜之刋木此惭予既复践梨枣还教 
慎鲁鱼成编示来学嘉惠志符初臣等谨案武英殿惟聚珍版 御题篇什今恭载卷内余不备録武 
英殿北为内务府公署为果房为氷窖为造办处国朝宫史臣等谨案内务府公署果房氷窖造办处 
各条俱详官署门武英殿西为尚衣监其后殿宇二层为皇子所居再西为咸安宫教习八旗大臣子 
弟肄业处国朝宫史臣等谨案尚衣监咸安宫学详官署门武英殿西咸安宫东夹道内旧时皇子所 
居者今为清字经馆其北有河流自西北而东南为内金水桥之经流俗称筩子河筩子河东随墙门 
内为三通馆又东当武英殿之后南向门内为方略馆并详官署门武英殿南为磁器库为南薫殿乾 
隆十四年诏以内府所藏厯代帝后图像尊藏于此国朝宫史臣等谨案磁器库详官署门南薫殿前 
卧碣一恭刋御制南薫殿奉藏图像记并御制诗御制南薫殿奉藏图像记内府藏列代帝后图像传 
自胜国典在有司岁以盛夏曝而庋之扃钥惟谨朕于几暇省阅内库积储敬得展观则装池之以岁 
久渝脱者已多矣因思我朝崇礼前代建庙京师春秋禋享且为之 陵寝禁樵蘓圣贤名臣咸秩祀 
典凡以笃髙山景行之思抒望古兴怀之慕而况流传有自缣素犹新日角珠庭冕旒秀发徳容可挹 
英表如生其奚忍夷诸绘事供几席珍鉴者比爰命工重加装潢自太皥伏羲氏而下帝后图像为轴 
者六十有八为册者七为卷者三先圣名贤图册五举袭以缇锦尊藏于紫禁西南之南熏殿大学士 
会同领内务府王大臣等详定位置谨其籍识次第甲乙秩然有章明诸帝玉册庙中所陈当时宝为 
宗器者也今贮工部外库虑不免散轶附藏殿之西室俾 视焉旣竣事因备纪之勒石前荣以示帝 
统相承道脉斯在朕之随在尽其诚敬不敢苟且亵越有如此图像自唐宋以下缺十之二三溯而上 
之存者仅矣时久而易晦幸其存也可弗保持使可及久欤缺者弗复追补逺无征也惧失真也以致 
慎也乾隆十四年御制诗并序朕旣藏歴代帝后名臣像于南熏殿为文以记之并成是诗写照应非 
古羲轩谁所传俨兹瞻日角敬与保天全暑雨宁侵幌熏风尚入弦睪然兴景仰筹治勉勤干臣等谨 
案南薫殿厯代帝后名臣像御制诗恭载卷内余不备録武英殿西为御书处凡御书法帖皆于此镌 
刻稍北西华门门外有下马碑石紫禁城之西门也国朝宫史臣等谨案御书处详官署门干清门广 
宇五楹中门三陛三出各九级前列金狮二皇帝御门听政则于门下陈设御座黼扆部院以次启事 
内阁面承谕 于此凡召对臣工引见庶僚俱由门之右门出入内廷行走之大臣官员俱得由之国 
朝宫史凡御门听政之礼先期内阁得 传如各部院官至日黎明咸集竢侍卫传 宣入乃鱼贯以 
进皇帝升座记注官由西阶升翰林科道至西阶下咸就位立部院奏事官由东阶升尚书一人奉疏 
折旋而西余入就位西面跪奉疏者至正中北面进诣黄案前跪恭设于案兴少退趋至左楹转入班 
跪奏某事毕兴少退循东阶左降其次各班依序进奏如前仪吏部引见各部院属官毕退内阁侍读 
学士二人升东阶诣案前跪奉奏疏退降级翰林科道暨侍卫皆退大学士学士升自东阶以次跪御 
榻之左西面北上记注官进立御榻之右满内阁学士一人奉折本至黄案前北面跪奏每奏一事皇 
帝降 大学士学士承 讫兴由东阶降记注官由西阶降皇帝还宫皆退大清 典圣祖仁皇帝御 
制宫门听政示阁部诸臣诗中书天下本六官庶僚首丝纶委寄隆分职慎所守上相列天阶喉舌筦 
北斗干象方昭垂古来讵虚受轩皇置六相姬文择四友得人邦乃昌此事谅非偶曰予既寡昧欿然 
谢哲后听政日不遑望道逺何有启沃藉臣邻匡赞资左右虽云际升平民物岂康阜图终贵谨始治 
安莫予狃广业惟克勤励精期永久作诗一相朂敬哉庶无负乾隆十二年御制御门诗凌晨御内朝 
咨采接羣彦嘉言孰予告庶政惟尔赞稍释望雨愁未惬求治愿周公古元哲犹坐以待旦钦哉与日 
深敢恃天恩眷乾隆十六年御制御门日作时闰五月五日勅几咨卿尹宅俊引庶士勤政勉居诸家 
法匪今始锁禁及林苑一例无二理作所凛书义行健玩易 御门实旧典孜孜厪治体雨后晓气清 
殿阁薫风美庶务既裁緐独对亦察迩傍午试豫逰观农心为喜闰月不闰节龙舟闹可已近试新进 
士朕命以闰月定四时为题应试者有竞渡继清音之句虽诗人咏景别裁无所不可然燕赏亟则敬 
勤弛故不命重陈龙舟之嬉末句并及之乾隆二十一年御制御门口号御门各部奏封章进止畴咨 


不厌详一日万几宁止是要因爱礼亦存羊本朝家法日接廷臣宫中行在盖无间时不藉御门然后 
为对敡勤政也故偶及之乾隆三十一年御制御门口号折本积黄扉明庭待指挥每因遵典故益切 
慎几微绥屡心诚慰持盈意敢违如云虞榖贱进退定何依连岁遇稔有虑谷贱伤农者斯则无一而 
可矣人之不知足有如是哉乾隆四十三年御制御门日作廿七月中简吉礼二十七月之内几遇大 
祀躬行中祀则遣官其经筵耕藉诸典例皆停止惟御门听政及御殿视朝为勤政要务例当如常举 
行并服色是日亦易素服不御御门御殿例无刋勑几以此实政系修典宁其虚数去声观却有侍仪 
节相预大学士髙晋入觐在京已命回两江总督任渠以备位纶扉从未得瞻御门大典恳请于是日 
随班与观仪节再行起程从之每看背本省郎难内阁学士奏折本率系背诵凡记忆未熟及清语生 
 者往往遗忘讹舛视为难事临轩降 惟清语每奏一折本毕  悉以清语汉大学士中曽习清 
书者亦能领 诚国朝善制也法祖由来见一端臣等谨案节年御门御制诗谨绎有闗纪述事实者 
恭载卷内余不备録又案 典凡恭遇斋戒之日太常寺进铜人陈于干清门扉左干清门之旁左为 
内左门右为内右门军机大臣南书房翰林内务府大臣官员出入亦得由之墀下东出者为景运门 
西出者为隆宗门皆五楹门各三内左门之东内右门之西周庐各十二楹东为文武大臣奏事待漏 
之所西为侍卫房及内务府军机处直舍皆南向其南相对周庐各五东为宗室王公奏事待漏之所 
西为内翻书房国朝宫史臣等谨按内左门外内右门外南北向各直庐皆乾隆十二年建干清门之 
内为干清宫皇帝召对臣工引见庶僚皆御焉宫广九楹深五楹正中设寳座左右列图史璇衡彛器 
殿前露台列龟鹤各二晷影嘉量各一寳鼎四中为甬道与干清门相属左右丹陛南出者二东西出 
者各一东西丹陛之下有文石台二上安设社稷江山金殿国朝宫史臣等谨按干清宫顺治十二年 
建康熙八年重建宫内恭悬世祖章皇帝御笔额曰正大光明圣祖仁皇帝恭跋云皇考世祖章皇帝 
御笔正大光明四字结构苍秀超越古今仰见圣神文武精一执中发于挥毫之间光昭日月诚足嫓 
美心传朕罔不时为钦若敬摩勒石垂诸永久为子孙万世法康熙十五年正月吉旦恭跋两楹恭悬 
圣祖仁皇帝御书聮曰表正万邦慎厥身修思永宏敷五典无轻民事惟难北两楹皇上御书聮云克 
寛克仁皇建其有极惟精惟一道积于厥躬圣祖御制干清宫读书记二帝三王之治夐然尚矣后之 
人兴于千百世之下而欲遐稽往烈以为多闻畜徳之资非载籍是赖厥道无由顾载籍极博大而道 
徳之浅深政理之因革小而声名度数采章文物之繁靡弗该也靡弗悉也若徒习其文词侈其浩博 
而不深考其道法之大原得诸心而致诸用古人之言皆陈迹耳于我何与焉朕自冲龄性耽学问践 
阼迄今罔自暇逸未明求衣待旦视事讲臣执经羣工入奏未尝一日不与相接既退裁决庶务披览 
章 有间则书册翰墨之外无他嗜好端居干清宫取六经之书发而读之以求契夫古圣人之心将 
以致其用而未能也又上下古今盱衡数千载思昔人之所以致其用者而求之乎纪志表传编年纪 
事之文将以考其用而知其心之所存朝斯夕斯怡然忘倦盖浩乎其未有涯悠然其未有艾也比者 
</div>
    <div class="pagination">
<a href="钦定日下旧闻考_page341.html">上一页</a><span>...</span><a href="钦定日下旧闻考_page337.html">337</a><a href="钦定日下旧闻考_page338.html">338</a><a href="钦定日下旧闻考_page339.html">339</a><a href="钦定日下旧闻考_page340.html">340</a><a href="钦定日下旧闻考_page341.html">341</a><span class="current-page">342</span><a href="钦定日下旧闻考_page343.html">343</a><a href="钦定日下旧闻考_page344.html">344</a><a href="钦定日下旧闻考_page345.html">345</a><a href="钦定日下旧闻考_page346.html">346</a><a href="钦定日下旧闻考_page347.html">347</a><span>...</span><a href="钦定日下旧闻考_page343.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
