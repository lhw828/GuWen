<!DOCTYPE html>
<html>
<head>
    <meta charset="UTF-8">
    <title>畿辅通志 - 第 644 页/共 974 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>畿辅通志 - 第 644 页/共 974 页</h1>
    <div class="content">　赵弘毅　字仁卿晋州人授经于临川吴澄歴国史院 编修官调大乐署令明兵入京城弘毅叹曰　
　　　我不能救社稷惟有一 死耳与妻觧氏皆自缢　
　赵　恭　弘毅子中书勾管京师陷与妻子诀曰我父 子食禄不能効尺寸力吾父母已死尚何敢　
　　　爱死乎遂公服 抱向再拜缢死　
　明
　吕　镗　晋州人弘治进士知武进县有治行擢御史 首劾刘瑾所眤亚卿四人瑾衘之讽吏部迁　
　　　镗山西参议随以他事矫旨送锦衣狱杖而黜之 复嗾镗怨望诬以飞语再下狱毙于杖世宗即位　
　　　赠通政 司参议　
　侯　保　赞皇人以国子生知襄城县坐事落职襄民 李仲等数百人赴阙陈请泣留诏还职寻以　
　　　取勘钱粮充沈阳戌未及役刑科给事中胡信以 清亷抚民才堪大用力举之复除知贑榆县擢知　
　　　交州以课最升交趾布政司右参政时巨寇为乱 保前后三十七战生擒贼首三十四人后以众寡　
　　　不敌遇害 人皆称之　
　梁　心　正定人以三科武举厯官保定游撃擢镇边参 将诏遣内铛王忠掘采银洞心绘图逼申所司　
　　　谓银洞逼近陵园龙脉所闗力争不可忠采无所得 索军饷代充心死不从忠诬奏心蔑不法逮繋下　
　　　诏狱推剥楚毒万状言官梁有年彭端等惜其忠 累三十余疏伸救不报禁锢十六年竟死于狱　
　耿三麟　灵寿人崇祯时任安肃教论丙子边警卒 众士登陴死守及城陷不屈死之入名宦　

　马从聘　字起萃灵寿人万歴进士授靑州推官决狱 有声擢御史出理两淮盐课奏罢开矿奸人　
　　　田应璧请制卖没官余盐从聘极陈其欺罔状皆 不报改按苏松疏论苏松常镇増税课之害乞减　
　　　免不报以乆次擢太仆寺少卿拜佥都御史巡抚 延绥有捣剿功会引疾归后加兵部右侍郎家居　
　　　二十余年屡荐不起崇祯十一年城破北面再拜 顾三子士悫士通士伟曰吾大臣必不可辱汝曹　
　　　生无害也三子皆自缢同从 聘死赠兵部尚书谥介愍　
　耿荫楼　字旋极灵寿人天启中任临淄知县有倡邪 教谋不轨者楼剿破之乆旱囚服暴烈日　
　　　中泣于坛雨立澍崇祯中入为兵部主事歴吏部 员外郎假归值城破偕子参并死之赠光禄寺少　
　　　卿 　
　周时雨　行唐人官潼川州同知崇祯十一年与弟淮 安府同知霖雨倒马闗将甘雨皆罢里居　
　　　值城被围誓死坚守城破皆 殉难事闻予祭称一家三仁　
　许嗣复　井陉人崇祯岁贡任陜西潼闗卫教授操守 严洁崇祯十六年闯贼李自成寇陷潼闗嗣　
　　　复与监军道乔迁髙 指挥张猷同尽节死　
　梁清宏　梦龙曽孙由世袭锦衣卫副千户擢北镇抚 司掌刑在职明允不事株连诸逮狱者加意　
　　　恤惠皆以为感歴迁都指挥使仍 掌司事闯贼破京城不食而卒　
本朝
　赵丕承　正定府人顺治初由选贡知郧县逆 贼王光泰陷城被执骂贼不屈死　



顺徳府
　隋
　游　元　字楚客广平任人少聪敏仕周歴寿春令谯 州司马俱有能名开皇中为殿内侍御炀帝　
　　　时迁尚书度支郎宇文述等九军败绩炀帝令元 按其狱述时贵幸遣家僮造元请属元不之见他　
　　　日按述愈急仍以属请状劾之帝嘉其公正奉使 黎阳元感作逆元引正义责之元感怒囚之胁以　
　　　兵竟不屈节见害 赠银青光禄大夫　
　明
　侯　泰　南和人洪武末由礼部员外郎起擢刑部右 侍郎建文中进尚书出督军饷靖难兵起京　
　　　师失守泰被执不屈同 弟敬祖子玘俱死之　
　马思聪　平乡人进士知莆田县有惠政 升主事使江西死宸濠之难　
　檀光闾　字开美任县人髫年补弟子员为文昌明博 大年十七登乡荐敛饬如处子居丧一遵古　
　　　礼尤究心性理及河洛之数尝读杨子太玄不得 其解以至废寝食崇祯十一年　
　夲朝大兵入城 　　殉难卒　
　张师颜　沙河人子其度其衡其法其程皆勇健崇 祯十三年流围城父子五人力战遇害　
　傅　梅　邢台人万歴中举人由登封知县入为刑部 主事张差挺撃之狱司官胡士相犹以风癫　
　　　蔽之梅力争狱乃成及差弃市犹虑其潜易请自 监刑羣小疾之以京察夺官崇祯中由台州知府　

　　　　里居十五年 夲朝大兵至与知府吉孔嘉在籍中书舍人孟鲁钵皆　
　　　　死 之　
　　牛文科　任县人素有胆畧明崇祯十三年知县卢时 升举为綀总御贼有功直指使者题授夲府　
　　　　守僃十五年 夲朝大兵压境力战而死　
　　张梦龄　平乡人崇祯中以举 人为任邱县教谕　
　　夲朝大兵至城下 　　梦龄死之　
　　陈满堂　巨鹿人崇祯时为正定镇标官甲申伪将刘 宗敏犯城人多纳欵满堂愤哭还家后红巾　
　　　　贼侵巨鹿城破被执不屈与党金湖 李显荣等同遇害邑人建祠祀之　
　本朝
　　夏　谟　平乡人顺治初官崇仁令乱推 诚往抚为贼所执胁降不屈死之　
　　吴尽忠　任县人原任山海闗都司顺治初土寇猖獗 尽忠効力守城乘夜撃贼败之城頼以安六　
　　　　年复有贼百余骑劫掠至台南尽忠率众追至邢 家湾单骑突入贼围马蹶为贼所执欲降之尽忠　
　　　　唾骂不 屈被害　
　　姬登第　邢台人任宁夏广武营游撃雍正 二年进剿棹子山逆番阵亡七年　
　赐恤荫一子隆周以 　　　守僃推用　
　广平府



　周
　李　同　邯郸传舍吏子秦急围邯郸邯郸且降李同 说平原君曰邯郸之民炊骨易子而食可谓　
　　　急矣今君诚能令夫人以下编于士卒之间分功 而作家之所有尽散以飨士士方其危苦之时易　
　　　徳耳平原君从之得敢死之士三千人李同遂与 三千人赴秦军秦军为之却三十里亦会楚魏救　
　　　至秦兵遂罢邯郸复存李 同战死封其父为李侯　
　汉
　李　云　字行祖甘陵国甘陵人也性好学善阴阳初 举孝亷再迁白马令桓帝延熹二年诛大将　
　　　军梁冀而中常侍单超等五人皆以诛冀功并封 列侯专权选举云素刚心不能忍乃露布上书移　
　　　副三府帝得奏震怒下有司逮云送黄门北寺狱 时弘农五官掾杜众伤云以忠谏获罪上书愿与　
　　　云同日死帝愈怒遂并下廷尉大鸿胪陈蕃上疏 救云太常杨秉洛阳市长沭茂郎中上官资并上　
　　　疏请云诏切责蕃秉免归田里 茂资贬秩二等云众皆死狱中　
　沮　授　广平人少有大志多权畧仕州别驾举茂才 歴二县令又为韩馥别驾表拜骑都尉袁绍　
　　　领冀州表为奋武将军使监护诸将及绍攻曹操 授数以策说绍不能用官渡之败授为操所执操　
　　　释而厚遇之授寻 谋归袁氏乃见杀　
　魏
　宋叔集　列人人世景弟有学行征东裴衍之讨葛荣 也表为员外散骑侍郎引同戎役及衍败同　

　　　时遇 害　
　北齐
　陈季璩　广平人元康弟为巨鹿太守转冀州别驾平 秦王归彦反季璩守节不从因而遇害赠卫　
　　　尉 卿　
　五代晋
　王　清　字志瑕洺州曲周人初事唐为宁卫指挥使 后事晋为奉国都虞侯开运二年从杜重威　
　　　战阳城清以力战功为步军之最加检校司徒是 冬重威军中渡桥南敌军其北敌以精骑出晋军　
　　　后南撃栾城断晋饷道清谓重威曰晋军危矣营 孤食尽将若之何请以步军二千为先锋夺桥开　
　　　路公率诸军继进以入镇州可以守也重威许之 遣与宋彦筠俱前清与敌战败之夺其桥是时重　
　　　威犹豫不肯进彦筠亦退走清曰吾 独死于此矣因力战而死赠太傅　
　宋
</div>
    <div class="pagination">
<a href="畿辅通志_page643.html">上一页</a><span>...</span><a href="畿辅通志_page639.html">639</a><a href="畿辅通志_page640.html">640</a><a href="畿辅通志_page641.html">641</a><a href="畿辅通志_page642.html">642</a><a href="畿辅通志_page643.html">643</a><span class="current-page">644</span><a href="畿辅通志_page645.html">645</a><a href="畿辅通志_page646.html">646</a><a href="畿辅通志_page647.html">647</a><a href="畿辅通志_page648.html">648</a><a href="畿辅通志_page649.html">649</a><span>...</span><a href="畿辅通志_page645.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
