<!DOCTYPE html>
<html>
<head>
    <meta charset="UTF-8">
    <title>湖广通志 - 第 89 页/共 373 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>湖广通志 - 第 89 页/共 373 页</h1>
    <div class="content">　　新化县城明洪武初总制胡海洋指挥贺兴隆筑土城成化二十三年知县雷冲増筑正德十四年知县郭辚即旧址创砌石城周七百六十丈髙一丈八尺濶一丈一尺门四东曰通济西曰永隆北曰拱辰南曰进寳
　　皇清顺治十三年知县张际龙増砌四尺十八年知县于肖龙修康熙十二年知府李益阳知县诰重修城歩县城旧城周五里髙一丈八尺濶八尺嘉靖癸夘知县饶槚重修后署县事通判徐机教谕杨志礼拓南城临江増东西各二十四丈导溪水入城以便汲者二十六年知县谌延锦复开小南门三十八年知县竹宻建议用石砌溪沟一道引水至小南门开井注之四十二年知县汪察傍江筑隄引水入城为池环甃以石东注西泄居民称便
　　皇清因之
　　武冈州城眀洪武初江隂侯吴良増筑旧垒为城周七百四十六丈髙二丈濶八尺门四东曰宣恩西曰定逺南曰济川北曰迎祥正德间知州龚震又建新南门嘉靖二十九年岷康王奏添东北土城一座同知叚有学甃砌知县蒋时谟继成之
　　皇清増加修葺
　　新宁县城县旧无城眀景防间知县唐荣筑土为之成化间都御史吴琛檄知府谢省等甃石髙一丈五尺周二里门四东曰迎阳南曰永阜西曰懐逺北曰拱极
　　皇清顺治五年知县王蔚重修
　　岳州府
　　岳州府城三国吴筑巴丘邸阁城至宋元嘉十六年立巴陵郡因吴旧址増筑即今府城也内跨冈岭外濵三江歴代俱仍其旧有门三曰楚泽曰碧湘曰防泉眀洪武四年始更拓之二十五年指挥音亮重加甃砌周一千四百九十八丈计七里髙三丈六尺有竒雉堞一千三百六十有六髙四尺为门六永乐后堵其二今门四东曰朝阳西曰岳阳南曰迎薫北曰承恩门有月城东南门外各有桥北凿河周千余丈深二丈濶二十余丈即古湟也城西濵大江嘉靖中圯知府王柄赵之屏金蕃姜继増相继修筑费帑金万计迄无成功隆庆初副使施笃臣创议自江濵起筑壁立直上而别筑土隄御水工费钜万六年同知钟崇文于冈上加砌女城自南抵北周数百丈髙六尺
　　皇清康熙五十一年知县王国英重修
　　巴县【附郭】
　　临湘县城县旧无城眀成化十一年知县唐绢始筑土城十八年知县罗俊治十六年知县黄嵩相继修砌万厯三年廵抚都御史赵贤议建砖城同知韩希龙知县陆勲甃砖叠石门四东曰平湖西曰盘山南曰瞻岳北曰望江周五里髙一丈六尺五寸基厚如之女墙髙二尺五寸总计六百二十八丈门有楼
　　皇清因之
　　平江县城唐之昌江县治也宋改名平江旧无城眀成化八年知县刘庭刱筑正德七年廵道陈良同知阎铠踵成之周六百余丈髙五尺隆庆元年知县夏子谅拓城基周一千二百一十五丈濶一丈二尺髙一丈五尺门四各有楼水门六
　　皇清因之
　　华容县城旧有土城周七百余丈宋至和间筑元至正丙申张防镇守岳州砌以石后圯眀成化十三年知府戴濬知县鲍徳修筑土城髙一丈五尺厚倍之二十年知县梁泽砌以砖门四东曰平江西曰西门南曰沿江北曰石首
　　皇清因之
　　常徳府
　　常德府城六国时楚遣张若筑城拒秦即今府城址也后唐沈如常于城之西南百歩东南一里各造二石柜以捍水固城宋元丰间李湜开沟渠置斗门后并圯毁元至顺三年郡守纳琳布哈筑土城眀洪武中总制胡汝即旧城修之六年指挥孙德辟旧基垒以砖石覆以串楼髙二丈五尺周一千七百三十三丈门六东曰永安上南曰成鼎下南曰临沅西曰清平北曰拱辰西北曰常武南临大江东西北濠环之眀末督师杨嗣昌重筑髙三丈雉堞城楼俱极壮固
　　皇清因之
　　武县【附郭】
　　桃源县城明成化十六年通判张瑛筑土城低洼处立栅治十年知县李文显补筑门四东曰迎恩南曰通道东南曰迎薫北曰通郭眀末督师杨嗣昌奏建砖城分廵副使陈瑾董成东北隅
　　皇清因之
　　龙阳县城元至正十六年筑土城明成化十一年知县周泰甃以砖髙一丈二尺周八百八十七丈门六东西南北各一又有小南小北眀末知县刘光裕吴孩存重修増髙五尺
　　皇清因之
　　沅江县城眀成化十一年知县范珏筑土城城髙六尺周五里门四正德十二年知县金露重修
　　皇清因之
　　辰州府
　　辰州府城城自汉为武陵郡治至宋隆兴间为水所圮明洪武初卫参军詹彦中采石甃之成化五年复圯卫指挥髙翔修筑髙一丈九尺周九百六十六丈濠深一丈濶五尺又于东西拓二百四十七丈雉堞防壮视昔有加治初知府汪正更建城楼门六东曰朝阳西曰通河南曰水星北曰拱辰南之两隅曰环碧曰沐波
　　皇清康熙二十年知府刘应中四十年知府朱国柱踵修四十四年积潦淹頺知府迟煓修筑又于各门増建守舍
　　沅陵县【附郭】
　　泸溪县城县治旧在洗溪宋绍兴初徙卢江口眀万厯元年再徙今治无城明季知县梁创筑
　　皇清因之
　　辰溪县城眀正统间知县杭宗道筑土城周四百七十丈嘉靖间半决于水万厯中知县曹行健采石砌南城知县左天德复于余三面皆易以石
　　皇清因之
　　溆浦县城县旧无城元至正间邑人筑土为之眀万厯问署知县事王京重修门四东曰朝阳西曰阜成南曰迎薫北曰星拱
　　皇清因之
　　沅州城宋熙宁初章惇平田元猛时所筑建炎间郡守张长源増筑瓮城眀洪武间江夏侯周德兴复拓二里有余门四东南曰澄霁西南曰筹邉东北曰秀水西北曰威逺各有楼明末圮
　　皇清康熙二年廵抚周召南修筑屹然改观
　　黔阳县城旧有土垣明正统间燬于苖靖逺伯王骥复筑周二百八十余丈成化中都御史吴琛因邑请展城命靖州卫指挥陶武拓之东北展筑一百七十丈周五里甃以石隆庆五年大水仅存西北一隅知县刘辅牟衡相继肩修且拓东隅以培地轴门四东曰寅賔西曰安逺南曰迎薫北曰拱辰各有楼
　　皇清康熙四年知县张扶翼二十七年知县于栋如五十三年知县刘讷増修
　　麻阳县城眀洪武初筑土城后毁成化间因旧基重筑正德中知县张熇甃以砖周四百四十一丈嘉靖中知县朱瓉复拓北门一面采石修筑
　　皇清康熙二十五年知县黄志璋三十一年知县陈辉璧相继加修
　　附鳯凰营五寨司城康熙五十四年守道周元文监修甃以石
　　干州镇溪所城康熙五十九年同知佟世英筑土城四百八十丈
　　永顺府
　　永顺府城
　　皇清雍正七年设府治在旧永顺司西北岢塲地建城周五里三分计九百四十四丈髙一丈五尺广五尺五寸现今兴筑
　　永顺县【附郭】
　　龙山县城
　　皇清雍正七年设县治在麂皮坝地建城周三里三分计五百九十四丈髙一丈五尺广七尺现今兴筑保靖县城
　　皇清雍正七年设县治在茅坪地建城周三里三分计五百九十四丈髙一丈五尺广七尺现今兴筑桑植县城
　　皇清雍正七年设县治在旧安福所地建城周三里三分计五百九十四丈髙一丈五尺广七尺现今兴筑
　　直澧州
　　澧州城眀洪武初总督萧杰筑土为城永乐初甃以砖髙一丈五尺周千丈余上加女墙外有濠成化后歴加修筑
　　皇清顺治六年守道王燧知州栾元魁建造门楼康熈二十二年知州朱士华重修
　　安乡县【无城】
　　石门县【无城】
　　慈利县城县旧无城眀正德中知县刘最于东西街口累堞辟其下为门隆庆间迁县治于官墖坪万厯中以水患复迁今址为城周千丈髙一丈六尺
　　皇清因之
　　安福县
　　皇清雍正七年置县以裴家河为治现议建城
　　直郴州
　　郴州城汉太守杨璆筑后周显德三年増筑子城宋淳熙已酉太守丁逢建城楼眀正徳七年千户胡勲増修嘉靖乙丑州守赵恂创筑外城景泰间千户髙景春重修周三里五分髙二丈厚八尺门四东曰来鹤南曰迎薫西曰仙桂北曰瞻极濠濶八尺深五尺
　　皇清因之
　　永兴县城旧有土垣正德庚午苖防窃发守御指挥周辅申详修筑知县程仁周佩相继成之
　　皇清顺治丙申知县闫之麟以遭水圮重修康熙庚申知县王典重修周二里四分后髙二丈二尺濶一丈前泊岸髙二丈六尺濶六尺门五东曰永安西曰永兴上南曰便江下南曰太平北曰长庆
　　宜章县城宋淳熙间知县吴镒筑土城眀成化八年知县刘宁砌以砖周二里六分髙二丈五尺厚一丈濠濶八尺深四尺正德间知县丘云汉申详砌石南北筑月城又筑三关于城外城有四门东曰丽春南曰迎薫西曰庆丰北曰拱辰
　　皇清康熙二十四年知县鹿廷瑛修
　　兴宁县城旧属土垣眀洪武戊申知县杜坚始建砖城正德三年复加串楼八年知县程琼増筑周一里三分髙二丈厚五尺门二南曰镇南西曰迎恩
　　皇清因之
　　桂阳县城县旧无城宋时创筑周一百六十歩仅容二署眀洪武初知县李源浚濠成化元年展筑土城周围加广八年廵抚吴琛易以石治八年南贑都御史金泽筑今城周二里门三曰南薫曰北拱曰朝阳
　　皇清康熙十一年知县盛民誉修
　　桂东县城县旧无城明成化乙夘都御史英琛檄筑土城正德癸酉南赣都御史王守仁易以石下浚大濠周一里三分门三东曰右文南曰阜财西曰靖武嘉靖乙已知县陈席珍复筑月城
　　皇清因之
　　直靖州
　　靖州城旧城在渠江上流宋崇宁间迁于纯福坡下即今州城眀洪武三年増筑砌石覆瓦周九百四十二丈有竒髙一丈九尺厚一丈二尺门五嘉靖庚申知州吴□修
　　皇清康熙二十年知州常光裕増修
　　防同县城宋崇宁间筑土城周三里眀天顺间知县张昌増修髙一丈八尺厚一丈一尺门三成化间知县薛敬承砌以石
　　皇清因之
　　通道县城眀洪武十四年建土城成化八年知县周鉴砌以砖门三
　　皇清康熙五年知县杜毓秀修二十一年知县殷道正重修
　　绥宁县城世传诸葛武侯所筑眀初拓之周二里三分成化间増修砌石髙一丈五尺厚一丈一尺门三
　　皇清康熙五年重修
　　公署【附】
　　长沙府
　　湖南廵抚都察院在府城内西北旧驻节沅州兼辖偏桥卫为偏沅廵抚都察院后偏桥卫割贵州移驻长沙仍名偏沅廵抚雍正二年抚臣魏廷珍以官名与地不相符咨部改偏沅为湖南今为湖南廵抚都察院
　　湖南观风整俗使都察院在府城内西雍正八年建提督湖南学院在府城内南门旧府署
　　湖南承宣布政使司在府城内东康熙三年建　理问防在夲司右　库大使在夲司内
　　湖南提刑按察使司在府城内西南康熙三年驻旧廵道署康熙七年建　照磨所在夲司侧　司狱司在夲司侧
　　湖南驿粮储盐法道在按察司右　库大使在夲道内
　　知府署旧在城南门内右顺治四年知府张宏猷重建后知府任绍爌蘓佳嗣相继修葺康熙四十五年知府崔岱齐迁建于府城内东中铺新街
　　同知署在旧府治左康熙十八年同知熊中鹤建后同知赵宁増修
　　通判署在旧府治右康熙二十四年通判王骏修建教授训导署在学宫内
　　经歴司在旧府治侧
　　司狱司在旧府治侧
　　医学在旧府治侧
　　隂阳学在旧府治侧
　　钱局在小吴门内旧局基雍正七年建
　　府仓在府治东
</div>
    <div class="pagination">
<a href="湖广通志_page88.html">上一页</a><span>...</span><a href="湖广通志_page84.html">84</a><a href="湖广通志_page85.html">85</a><a href="湖广通志_page86.html">86</a><a href="湖广通志_page87.html">87</a><a href="湖广通志_page88.html">88</a><span class="current-page">89</span><a href="湖广通志_page90.html">90</a><a href="湖广通志_page91.html">91</a><a href="湖广通志_page92.html">92</a><a href="湖广通志_page93.html">93</a><a href="湖广通志_page94.html">94</a><span>...</span><a href="湖广通志_page90.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
