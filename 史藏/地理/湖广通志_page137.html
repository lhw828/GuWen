<!DOCTYPE html>
<html>
<head>
    <meta charset="UTF-8">
    <title>湖广通志 - 第 137 页/共 373 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>湖广通志 - 第 137 页/共 373 页</h1>
    <div class="content">　　邔侯柱泗水王歙孙歙光武族父也建武二年封泗水王歙子终封淄川王歙薨终居丧思慕哭泣二十余日亦薨封长子柱为邔侯以奉终祀
　　平春悼王全孝章帝子以建初四年封无子国除列侯梅鋗见前衡山王吴芮传
　　酂文终侯萧何前汉书列传初从入汉为丞相守蜀及闗中给军食佐定诸侯为法令宗庙髙帝六年封传九世王莽居摄元年侯禹嗣建国元年更为萧乡侯莽败絶
　　龙阳敬侯陈署以卒从汉王元年起覇上以谒者撃项籍斩曹咎侯千戸髙帝九年封
　　邔严侯黄极忠前汉书列传以羣盗长为汉击临江王及诸侯髙帝十二年封传六世元始元年赐极忠代后者敞爵闗内侯
　　便顷侯吴浅以父长沙王功侯二千戸孝惠元年封侯黎朱苍以长沙相侯惠帝二年四月封传四世罪免
　　沅陵顷侯吴阳以父长沙王功髙后三年封
　　醴陵侯越以卒从汉起栎阳以卒吏击项羽为河内都尉以长沙相侯六百户髙后四年封
　　平陵侯苏建以都尉从车骑将军功侯武帝元朔二年封六年坐罪免
　　湘成侯敞屠洛元狩四年封
　　湘成侯监居翁以南越桂林监闻汉兵破番禺谕瓯骆民四十余万降元鼎六年封
　　平陵侯范明友以击乌桓功侯宣帝元凤四年封地节四年谋反诛
　　富民定侯车千秋以丞相侯昭帝征和四年封传二世国除
　　石城侯王广山桑侯王常子徙封石城侯永平十四年坐与楚事相连国除
　　武当侯邓棠西华侯邓晨子晨初娶光武姊元后以佐命功受封薨小子棠嗣后徙封武当侯
　　平春侯吴盱广平侯吴汉子初封筑阳侯建初八年徙封平春侯
　　蕲春侯陈浮祝阿侯陈俊子徙封蕲春侯传三世侯王符淮陵侯王霸子徙封侯
　　竟陵侯刘隆南阳安众侯宗室也建武年封亢父侯十三年更封竟陵侯
　　鄳侯邓邯中兴初以功封
　　酂侯萧熊建邦七年封即何之后
　　益阳亭侯马昌马成之后
　　罗侯窦瓌窦宪弟初封夏阳侯徙封罗侯
　　三国
　　吴王孙权权自公安都鄂改名武昌蜀汉章武元年权受魏主丕策命称吴王
　　晋
　　随县王整义阳城王望第三子也厯南中郎将封清泉侯先父望薨武帝以义阳国一县追封为随县王子迈嗣
　　随郡王迈随县王整子也太康九年以义阳之平林益迈为随郡王
　　长沙厉王乂晋书列传长沙王武帝第六子也太康十年受封乂才力过人虚心下士甚有名誉子硕嗣竟陵王楙初封乐陵亭侯武帝受禅封东平王及懐帝践祚改封竟陵王
　　楚隠王玮武帝第五子初封始平王太康末徙封于楚当阳侯杜预字元凯杜陵人博学明于兴废之道袭祖爵丰乐亭侯以平吴功进爵当阳县侯
　　襄阳县侯王濬字士治农湖人博涉典坟疎通亮达恢廓有大志以平吴功封
　　上庸县侯唐彬邹人有经国大度尤明易经泰始初赐爵闗内侯后与王濬共伐吴改封上庸县侯武当侯滕脩南阳西鄂人初仕吴封西鄂侯闻皓降乃缟素流涕送印绶诏以脩为安南将军封武当侯临湘县公孙惠为东海王越参军以迎大驾功封长沙郡公陶侃晋书列传侃字士行本鄱阳人也早孤贫孝亷范逵过侃其母乃截髪得双髲以易酒肴乐饮极欢逵过庐陵太守张蘷称美之察侃为孝亷防刘为荆州刺史辟侃为南蛮长史以军功封东乡侯转都督湘州刺史苏峻作逆戎服登舟斩峻改长沙郡公薨諡曰桓子瞻为苏峻所害诏以瞻息袭侃爵子绰之嗣薨子延夀嗣宋受禅降封吴昌侯武冈侯王导晋书列传导字茂览之孙也少有风鍳识量清逺元帝为琅邪王素相亲善倾心推奉及帝登尊号以讨华轶功封武冈侯薨諡文献子恬嗣
　　武陵侯王廙晋书列传廙导从弟以讨杜弢功封諡曰康子顺之嗣
　　当阳亭侯陶臻长沙公侃兄子有勇畧赐爵当阳亭侯
　　武昌县侯虞潭余姚人吴骑都尉翻之孙张昌作乱潭起兵新昌又平陈恢讨沈充以前后功封
　　江陵伯陆华吴人少有雅望以孝闻以平钱凤功封竟陵县男桓宣宣开济笃素为元帝丞相舎人与祖逖陶侃共事以前后功封
　　宜城县伯邓岳陈郡人有将帅才略以平苏峻郭黙功封
　　秭归男袁躭少有才气倜傥不羁苏峻之役王导引为参军峻平封秭归男
　　平春侯胡威一名貔夀春人荆州刺史质之子武帝谓威曰卿孰与父清对曰臣不如也臣父清恐人知臣清恐人不知以功封
　　武昌郡公王敦敦入石头拥兵不朝放肆兵士刼掠以敦为丞相进爵武昌郡公还屯武昌
　　南郡公桓温温自江陵北伐师次伊水击姚襄大败之及讨蛮贼文卢妖贼李传首京师升平中封南郡公
　　南北朝宋
　　江夏文献王义恭幼而明颖姿顔美丽髙祖特所钟爱诸子莫及元嘉元年封
　　长沙景王道怜宋书列传道怜髙祖中子初为国子学生髙祖克平京邑道怜留侍太后桓元走以功封竟陵县公髙祖受命封长沙王子义欣嗣
　　南郡王义宣元嘉元年封竟陵王世祖即位改封南郡王
　　竟陵王诞文帝第六子元嘉二十年封广陵王后改封竟陵
　　武昌王浑文帝第十子初封汝阴王魏破汝阴郡徙浑为武昌王
　　桂阳王休范　巴陵哀王休若按宋书俱文帝子孝建三年封
　　安陆王子绥孝武帝子大明二年封
　　邵陵王子元　按宋书孝武子大明六年封
　　随阳王翽明帝第十子初封南阳王升明二年以南阳荒逺改封随阳
　　江夏王伯猷建安王休仁子泰始三年封
　　武陵王赞　邵陵殇王友　桂阳侯义融　营道侯义綦　临澧县侯袭　按宋书义融义綦长沙景王子袭景王孙
　　武陵郡公檀道济宋书列传道济髙平金乡人少孤奉姊事兄以和谨称髙祖创义道济从入京城以勲列五等侯为天门太守迁武陵内史封作唐县男文帝即位进封武陵郡公
　　华容县侯王宋书列传临沂人也少好学以清恬知名永初九年以佐命功封
　　龙阳县侯王镇恶宋书列传镇恶北海剧人也祖猛字景略镇恶为天门临澧令以讨刘毅功封汉县侯髙祖受命追封龙阳侯
　　益阳县侯坦防之宋书列传防之略阳桓道人也南郡王义宣反防之破平之封益阳县侯
　　枝江侯徐湛之父逵之尚武帝长女防稽宣公主为彭城沛二郡太守生湛之为武帝所爱永初三年诏以公主一门嫡长且湛之致节之裔封枝江县侯临沮伯张邵武帝讨桓元召为主簿转太尉参军武帝受命以佐命功封临沮伯分荆州为湘州以邵为刺史
　　霄城县侯赵伦之宋孝穆皇后弟以佐命功封霄城侯
　　武昌县公谢诲涉猎文义博赡多通累迁太尉主簿从征及武帝即位封武昌县公
　　佷山县侯到彦之字道豫楚大夫屈到后宋武帝讨孙恩以乡里乐从每有战功封佷山县子武帝受命进为侯佷山汉南郡地
　　贞阳县公沈攸之宋书列传攸之吴兴武康人司空庆之从父兄子也少孤随庆之征讨有功景和元年封东兴侯太宗以攸之为宁朔将军贼平封贞阳县公
　　竟陵侯吴喜明帝即位喜请东讨百姓闻吴河东来便望风降散所至克防封竟陵县侯
　　州陵县侯江彛彛少自藻厉为后进之美预讨桓元功封南郡州陵县五等侯
　　龙阳县侯杜慧庆按文献通考慧庆交趾朱鸢人以讨卢循功封
　　邵阳县男杜幼文　临沅县男孟龙符按文献通攷幼文以军功封孟龙以征广固功封
　　南齐
　　衡阳元王道度太祖长兄建元二年追加封諡江夏王锋髙帝第十二子十岁能属文好琴书有武力宜都王铿髙帝第十六子永明间为南豫州刺史雅得人心
　　长沙威王晃　武陵昭王华俱太祖子
　　竟陵文宣王子良武帝第二子敦义爱古少有清问礼才好士着内外文笔数十卷子昭胄嗣
　　安陆王子敬武帝第五子初封应城县公后封安陆王随郡王子隆武帝第八子性和美有文才文集行于世
　　巴东王子响豫章王世子永明六年封
　　南郡王子夏世祖第二十三子
　　桂阳王铄　　巴陵王子伦　邵陵王子贞　衡阳王子峻　湘东王子建俱世祖子
　　安陆昭王缅初封安陆侯都督雍梁荆司军事留心词讼为百姓所畏爱赠安陆王子寳晊嗣
　　巴陵隠王宝义南齐书列传明帝长子也建武元年封晋安郡少有废疾不堪出人间止加除授梁受禅封谢沐县公寻封巴陵郡王奉齐后
　　江夏王宝元明帝第三子建武元年封
　　巴陵王昭秀　桂阳王昭粲俱文惠太子建武间改封
　　邵陵王寳攸　桂阳王宝贞俱明帝子建武间封江陵公寳览安陆昭王子建武元年封
　　霄城公寳宏安陆昭王子建武元年封
　　吉阳县男苏烈侃之弟随诸将平石头封吉阳县男
　　襄阳县侯张敬儿南阳冠军人便弓马有胆气齐髙帝顿新亭敬儿求诈降以取之斩休范封襄县侯沌阳侯周盘龙北兰陵人胆气过人尤便弓马宋封晋安子元徽二年随髙帝顿新亭改封沌阳侯应城县公王广之沛郡相人少好弓马便防有勇力初封蒲圻子延兴元年进应城县公
　　安陆县侯江祏祏姑为齐髙帝兄始安王妃生明帝祏少为明帝所亲及即位迁安陆县侯
　　霄城侯刘懐珍平原人汉胶东王寄之后初封中宿县侯建元二年改封霄城
　　湘乡县侯吕安国南齐书列传安国广陵人宋累封湘南县男沈攸之事起太祖以安国为湘州刺史袁粲谋石头安国进号前将军太元二年上遣安国出司州持节总荆郢诸军北讨事平改封湘乡县侯梁
　　南平元襄王伟梁书列传南平王太祖第八子天监元年封建安郡王十七年髙祖以建安土瘠改封南平郡王諡元襄世子恪嗣
　　长沙嗣王业梁书列传长沙王髙祖长兄懿之子东昏肆虐懿遇祸天监元年追封长沙郡王諡曰宣武业幼明敏识度过人天监二年袭封子孝俨嗣衡阳嗣王元简髙祖四弟畅子畅仕齐卒天监元年追封衡阳郡王元简袭封
　　桂阳嗣王象梁书列传象长沙宣武王第九子初叔父融仕齐宣武之难融遇害天监元年封桂阳郡王无子诏象为嗣袭封爵象事所生母以孝闻寻迁衡湘二州诸军事湘州刺史湘州旧多虎暴及象在任为之静息故老咸称德政所感
　　邵陵王纶梁书列传邵陵王髙祖第六子天监十三年封侯景构逆加征讨大都督率众讨景兼道入赴直指钟山贼徒大骇纶与战大破之翌日贼来攻相持日晚贼稍却安南侯骏以数十骑驰之贼回拒骏骏部乱因逼大军军遂溃奔还京口大寳初大修器甲将讨侯景元帝遣王僧辩帅舟师逼纶纶走武昌纶长史韦质司马姜律闻纶败驰往迎之收散卒屯于齐昌郡景将任约使铁骑袭纶纶走定州行至汝南西魏所署汝南城王李素者纶之故吏开城纳之乃修浚城池收集士卒将攻竟陵西魏遣大将军杨忠仪同侯几通率众赴焉纶婴城自守后李素中流矢卒城乃陷执纶纶不为屈遂害之
　　南郡王大连简文帝第五子初封临城县公大宝元年封南郡王
　　安陆王大春简文帝第六子初封西丰县侯大宝元年封安陆王
　　武昌郡王昭明太子子大同三年封
　　当阳公大心简文帝第二子中大通四年封
　　梁王庄陈霸先灭梁湘州刺史王琳奉庄纂梁祚于郢州
　　浏阳县公大雅太宗子大同九年封
　　衡山县侯恭　祁阳侯通理恭南平王伟子通理南康王绩子
　　云杜侯栁庆逺河东解人髙祖受禅封重安侯天监二年改封云杜
　　竟陵侯曹景宗新野人幼善骑射好畋猎髙祖至竟陵以景宗围郢城取建康城平封湘西县侯天监元年改封竟陵县侯
　　醴陵县侯江淹梁书列传淹考城人义师至新林淹防服来奔天监元年封临沮县开国伯其年改封醴陵侯
　　汉夀县伯蔡道恭南阳冠军人天监初以功封谨按梁书蔡道恭传齐除散骑常侍屡有战功义兵起以道恭旧将素着威略专相委任天监初论功封汉县伯
　　当阳县侯邓元起当阳人少胆干膂力过人建康城平封
</div>
    <div class="pagination">
<a href="湖广通志_page136.html">上一页</a><span>...</span><a href="湖广通志_page132.html">132</a><a href="湖广通志_page133.html">133</a><a href="湖广通志_page134.html">134</a><a href="湖广通志_page135.html">135</a><a href="湖广通志_page136.html">136</a><span class="current-page">137</span><a href="湖广通志_page138.html">138</a><a href="湖广通志_page139.html">139</a><a href="湖广通志_page140.html">140</a><a href="湖广通志_page141.html">141</a><a href="湖广通志_page142.html">142</a><span>...</span><a href="湖广通志_page138.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
