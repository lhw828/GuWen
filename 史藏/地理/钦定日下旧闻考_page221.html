<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 221 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 221 页/共 698 页</h1>
    <div class="content">列国据此士马强可以雄视诸南邦辽金以来始称京叶阅今千载峩天阊地灵信比长安长玉帛奔 
走来梯航储胥红朽余太仓天街十二九轨容叶八旗居处安界疆朱楼甲第多侯王槐市陆海无不 
藏富乎盛矣日中央是予所惧心彷徨原世祖中统十二年于丽正门东南七里建祭台设昊天上帝 
皇地祗位自是国有大典礼皆即南郊告谢成宗即位始为坛于都城南七里自世祖混一六合至文 
宗凡七世而南郊亲祀之礼始克举焉元史祭祀志臣等谨按据元史元郊坛在丽正门东南七里其 
地当在今永定门外原至元二十四年田忠良请建郊坛于国南元史本传上二条原在宫室门移此 
增凉水河通南海子乃所以宣泄海子所出之水大兴县志臣等谨按良乡县南亦有凉水河水经谓
 之乐水与都城外之凉水河异派此河源出右安门外西南凤泉东流经万泉寺分为二支一南经草 
桥一北经广恩寺俱东注永胜桥复合为一东南流至小红门之西入南苑汇一亩泉及三海子诸水 
由五空桥出经马驹桥东流至张家湾入潞河乾隆三十八年奉命疏浚共修河道八千余丈恭绎御 
制凉水河诗详注原委及疏浚事宜谨载卷内又按马驹桥亦称宏仁桥乾隆三十八年修建桥闸御 
制重修碑文并桥记具纪水道分合所自因其地隶通州谨编入京畿通州条下增凉水河在宛平县 
南由水头庄泉发源东流入南苑内经马驹桥又东径通州南曰南新河至张家湾城南入白河大清 
一统志增乾隆三十九年御制凉水河作凉水出凤泉玉泉各别路源出京西南分流东南注凉水河 
出右安门西南凤泉东流经万泉寺分为二支一自南经草桥曲折东注一自北经广恩寺曲折东注 
至永胜桥复汇为一东南流循南苑缭垣而来至小红门之西入苑墙束南流经沙底桥折而南历头 
闸至二闸一亩泉之水自西来汇之又南而东至鹿圈村三海子以上之水自西南来注之又东南流 
至五空桥出苑墙经马驹桥迤东行至张家湾入潞河此凉水河之经流与玉泉之贯绕京城入通惠 
河者各不相涉也岁久未疏剔率多成沮洳漫溢阻道途徃来颇致误自右安门至永定门地势洼下 
毎遇霖潦輙漫溢阻旅途岁久未治积成沮洳迩年以来清厘水道出内帑简大臣董其事自凤泉至 
南苑进水栅口浚河三千余丈又自栅口至马驹桥浚河五千余丈修建桥闸凡九新建闸五以资节 
宣于是凉水河之水乃得安流无患其浚河之土则于右安门外培筑甬道一千余丈以便行人河两 
岸旧有稻田数十顷又新辟稻田九顷余均资灌溉之利或云其地似江乡风景者不知余之意期于 
农旅俱受其益并非藉此为点缀也王政之一端未可置弗顾迩年治水利次第修斯处建闸蓄其微 
通渠泻其怒有节复有宣遂得成川巨川傍垦稻田更赖资稼务南苑红门外历览欣斯遇或云似江 
乡宁饰江乡趣兴农利旅然永言识其故臣等谨按凉水河御制诗恭立石于南苑大红门外原邵经 
邦经凉水河作凉水河边路依稀似故乡野亭穿径窄溪柳夹川长隔岸闻新曲回车露浅妆乗春且 
随意莫负碧霞觞宏艺录原在城市门今移改增南苑大红门外有碧霞元君庙京城寺院册臣等谨 
按大红门外碧霞元君庙土人呼为南顶乾隆三十八年发帑重修前殿奉碧霞元君额曰神烛碧虚 
中殿奉东岳额曰神功出震后殿奉斗姥额曰妙握璇杓门外二坊左曰广生曰长养右曰群育曰蕃 
滋俱皇上御书原崇宁观在府南一十里明一统志臣等谨按崇宁观今无考原驸马都尉巩永固墓 
在永定门外大兴县志臣等谨按巩永固于顺治十年赐谥忠烈墓今无考补零陵陈公纯德以御史 
殉甲申之难楚人瘗之湖南会馆侧京山贫士秦嘉系训蒙京师积馆榖三十余金买地于永定门外 
葬之立石表其墓蓟邱杂抄臣等谨按陈纯德于乾隆四十一年赐谥节愍墓今无考原韦公寺在左 
安门二里武宗朝内侍韦霦建赀竭不能竟诏水衡佐焉赐额宏善寺寺东行一折有堂堂三折有亭 
亭后假山亭前深溪溪里许芦荻满其中寺南观音阁苹婆一株髙五六丈寺内西府海棠二株左右 
列寺后有柰子树花时人多负几案携酒肴饮树下暮则就宿于寺帝京景物略臣等谨按宏善寺在 
左安门外迤东魏村社正德中太监韦霦建俗呼韦公庄今园亭已圮海棠苹婆柰子俱无存惟假山 
深溪在耳寺后有静观堂五楹尚修洁西壁有康熙初禹之鼎画双鹤图东壁有陈奕禧书徐渭画鹤 
赋原韦公庄寺馆俱新整而临流一亭尤为游屐所凑隔里许有柰子古树婆娑数亩春时花开望之 
如雪三夏叶特繁密列坐其下烈日不到公安袁宏道尝谓戒坛老松显灵宫柏城南柰子可称卉木 
中三绝云长安客话原韦氏别业四围多水荻花芦叶寒雁秋风令人作江乡之想燕都游览志增宏 
善寺在左安门外所谓韦公寺也正德中内侍韦霦建寺后有西府海棠二株髙二寻每开烂如堆绣 
香气满亭昔人恨海棠无香误也寺东临池一亭亭后假山极其幽胜天府广纪原王世贞集韦氏水 
亭诗偶成春服始挟侣问幽踪芳草近寒食空林闻午钟惊波双鸟出迷路一僧逢欲竟名园赏停杯 
感慨重弇州山人稿増马之骏八月九日集韦公寺诗篱落荒能朴庭除爽自闲碧疎辞叶树青削映 
波山砌冷虫多语天空雁独还黄花虗采撷犹未破秋颜马仲良集原区大相游城南韦氏园诗暄风 
荡嘉卉膏露沐时芳休假出南园众友与我行方塘溜清渠珍木秀通庄谷禽选树鸣水族近人翔素 
柰呈雪姿绮棠绚霞妆俯仰茂对育羇累为之忘嘉彼中园有坐叹此流光取快直时物欢乐宁讵央 
寤言幽涧侧彼子独褰裳海目集原陶望龄夏日过韦园作清池不濡轨时有幽鹭浴临流微风来端 
坐意已足歇庵集増李攀龙韦氏池亭同元美子与子相赋贳酒新丰解佩刀相逢意气为君豪孤亭
 画敞杉松色乱石青含薜茘髙自向风尘偏胜迹岂令湖海傲吾曹从他桂树山中发招隠何劳更反 
骚沧溟集增谢榛春日同李于鳞王元美集韦氏水亭都门聨辔出此地访烟萝共酌清尊酒还成白 
苎歌春云花外度幽鸟水边多更拟池亭上田田采芰荷我来凭水槛坐久夕阳斜聊复袪尘事相将 
揽物华河山百战地桑柘几人家总有明春约还看何处花曰溟山人集增金井在府南魏村社永乐 
间尝驻跸于此饮而甘之遂命甃焉天府广记臣等谨按魏村社金井今湮废无考原海会寺穆宗受 
厘之地万历増修极其闳丽今则零落无存矣行国录原在南城今移改臣等谨按海会寺在左安门 
外迤西马家村明嘉靖间建万历间增修本朝顺治年间重修乾隆二十二年复加缮葺正殿恭悬皇 
上御书额曰觉海津梁殿前恭勒御制诗碑寺内明万历二年碑大学士张居正撰又有本朝顺治十 
七年宏觉禅师道志所撰碑增乾隆二十二年御制海会寺诗城南佛宇道东陲庆落重看绰楔碑寺 
建于明神宗时有张居正碑文歳久頺圯因勅重修时甫落成因往南苑之便一临瞻礼见说神宗受 
厘处更思张相迓衡时往来久是惜零落此寺为南苑往来必经之路少年时即见其零落矣近以帝 
京观瞻所系凡倾圯不堪者或归并净除或量加修葺所司通告工竣构筑无过葺废頺帝里观瞻法 
轮奂宁关修福六檀施原张居正重修海会寺碑海会寺在都城之南创于嘉靖乙未穆宗皇帝常受 
厘于此皇上即位之二年圣母慈圣皇太后出内帑银即其地更建焉会游僧有笵成铜像一躯无所 
庇覆司礼监太监冯保请移置其地复出内储大木以为殿材中为殿三皆三楹方丈一凡五楹钟鼓 
楼二配殿十二禅堂十僧房四十有奇前为山门缭以周垣又于其外拓地六顷以为焚修供具之资 
太岳集原在南城今移改臣等谨按笵铜佛像今在寺之正殿増僧道忞重修海会寺碑略都城之南 
有寺曰海会者剏于嘉靖乙未之岁世穆二庙咸命僧代度于此至万历元年慈圣太后复发帑金命 
内臣撤其圯坏而増修之江陵张相国为文记其事详且悉矣今上受天眷命抚有万方维时顺治丙 
申歳久寺頺都人士谋欲鼎新乃削牍命本寺僧走江淮请今憨璞聪公住持是刹首创济宗禅众川 
趋宗风大振丁酉上狩南苑因幸寺延见聪屡召入禁庭问佛法大意奏对称旨日昨上谓志曰朕初 
虽尊崇象教而未知有宗门耆旧知有宗门耆旧则自憨璞固有造于祖庭者也聪公住海会凡五载 
殿宇廊庑与钟鼓楼阁山门之属焕然一新丐予言记之以昭示后人使永为十方常住不坠宗风焉 
顺治十七年孟秋立原弘治十四年五月内官监太监李兴请建僧寺一所于大兴县东皋村以僧录 
司左觉义定锜住持仍乞赐寺额护勅又以寺西有官路不便乞以其私地易路东苜蓿官地得旨升 
定锜为右讲经兼本寺住持赐寺额曰隆禧礼科都给事中宁举劾之谓陛下即位以来未闻修建寺 
院亦未闻轻赐寺额滥升僧官今兴乃恃恩陈请作俑建寺罪一自知私创非宜奏乞寺额又请护勅 
使天下后世讥议陛下罪二兴犹恐朝廷不信以祝延圣寿为辞夫内官修建寺观不过自为身后香 
火之供其于圣寿何预词属欺诳罪三且无故乞升僧官致奸僧得志有滥恩典罪四又苜蓿之地乃 
祖宗用以牧马之所今以其私便輙欲易之恐自今贵戚之臣但其庄所接壤官地皆援此例兑易变 
乱成法罪五伏望断自宸衷毁所建寺罢寺额护勅不许兑易苜蓿地仍禠定锜职治以死以为奸僧 
交通内臣坏法者戒奏入命所司看详以闻礼部覆奏请如举言上置勿论既而户部又奏苜蓿地宜 
改正还官从之明孝宗实录臣等谨按隆禧寺在左安门外迤西东皋村有弘治十四年礼部尚书张 
升碑万历二十二年住持僧正先重修亦有碑増张升隆禧寺碑略都城南不十里循郊墙折而东有 
寺鼎新壮丽殊甚乃太监李兴创造也肇工于弘治十三年七月讫工于次年五月上闻而嘉之赐额 
隆禧命僧录司右讲经定锜主之弘治十四年十一月立增采育乃古安次县采魏里也明初为上林 
苑改名蕃育署而人仍呼采育合新旧而名之也去都城七十里春明梦余录臣等谨按采育在左安 
门外五十五里居民数千家为畿辅首镇本朝分设廵检一员专驻其地明时蕃育署今已废仅存遗 
址増永乐五年设上林苑监蕃育署典署一人署丞一人录事一人洪熙中以良牧川衡二署并蕃育 
明史原蕃育署首良牧林衡嘉蔬所谓外光禄也统于上林苑署即皇庄不隶京府乃胜国时沙漠地 
永乐二年移山东西民填之有恒产无恒赋但以三畜为赋计营五十八旧有鹅鸭城耳谭臣等谨按 
鹅鸭城今无考原永乐初设上林苑监于京师取山西平阳泽潞之民充之使蕃育树艺以供上用时 
止设文官后增设内臣九员至弘治间渐增至一十八员正德间添设总督佥书监工等名至九十九 
员于是科扰百出节年通计诛汞至银三十五万余两逼死人命数多上登极诏汰革之止存一十九
 员民始称便明世宗实录原义犬庵在蕃育署万历中庵犬搏邻鸡邻以诟主僧宗住宗住执犬佛前 
挞之他日复犯宗住缚置将以就屠犬撑住作乞怜状宗住曰汝能悛尚可宥也因架石作穽高不踰 
尺置犬其中犬自是蟠局穽中不出食避荤腥一日到佛前伸两足伏首作顶礼状宗住知其且化去 
为诵湼盘经送之始化庵以此得名耳谭臣等谨按义犬庵今无考原采育东南二十里有阜高一丈 
广三四十尺曰聚燕台岁秋社燕辞巢日必各将其雏数十百聚此台呢喃一二日然后分翔而去帝 
</div>
    <div class="pagination">
<a href="钦定日下旧闻考_page220.html">上一页</a><span>...</span><a href="钦定日下旧闻考_page216.html">216</a><a href="钦定日下旧闻考_page217.html">217</a><a href="钦定日下旧闻考_page218.html">218</a><a href="钦定日下旧闻考_page219.html">219</a><a href="钦定日下旧闻考_page220.html">220</a><span class="current-page">221</span><a href="钦定日下旧闻考_page222.html">222</a><a href="钦定日下旧闻考_page223.html">223</a><a href="钦定日下旧闻考_page224.html">224</a><a href="钦定日下旧闻考_page225.html">225</a><a href="钦定日下旧闻考_page226.html">226</a><span>...</span><a href="钦定日下旧闻考_page222.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
