<!DOCTYPE html>
<html>
<head>
    <meta charset="UTF-8">
    <title>浙江通志 - 第 70 页/共 787 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>浙江通志 - 第 70 页/共 787 页</h1>
    <div class="content">　　魏防山　严陵志在县西四十里【李频及第后还家过岭诗魏防山前一朶花岭西更有防千家石斑鱼鲊香冲鼻浅水沙田饭绕牙】
　　四灵山　名胜志在县西四十里四山拱揖相向形肖麟凤龙宋叶枢密义问故居在焉
　　塘山　寿昌县志在县西五十里石径屈曲上有二池
　　朱山　旧浙江通志在县西六十里
　　金姑峰　寿昌县志在县东三里峰尖峭拔卓立其麓若凤翅截县之水口正艮峰也
　　长岭　寿昌县志在县东南二十五里东通金衢西达宣歙【叶养蒙长岭诗长岭头倦行役鹧鸪啼罢秋烟湿断碑无字生土花青松落阴满苔石节节级级如登梯凭髙一览青天低笑随猿鹤不知逺但见日落西山西】
　　梅岭　严陵志在县西南四十里与龙游接境宋都临安凡江西闽广荆湖云贵八番海外诸国来者皆道其下今取道兰溪非宋时驿路也
　　辽岭　严陵志在县西北五十里岭半有小亭为登临憩息之所其北接淳安界
　　大慈岩　严陵志在县南二十里其岩穹然如屋东有一石窍仅可容人曲身以入为梯三级可凭而下有石室曰观音洞嵗旱祷雨必应岩之西北可一里许又有石洞扳萝乃可得入中有石笋从地涌出元大德间临安人莫子渊弃家学道至此见其竒秀遂琢石笋为石佛号大慈岩因留居焉其岩望金衢二州之景一览可徧
　　髙湖岩　严陵志在县东南二十五里山巅一平如掌四畔多岩石惟一径可通
　　金鸡岩　明一綂志在县西六十里昔有异人过此闻石中有鸡声剖石得一物如鸡有金色石窍今存
　　寳公岩　严陵志在县西六十里岩壁絶险相传昔有烈士常居此岩出入设危钩以渡之有人见其负一牛犊入岩后不复出至今时闻音乐声
　　南山洞　严陵志在县西三十里洞上有三门屈曲旁通嵯峨突兀清楚可爱
　　灵栖洞　严陵志在县西四十里洞极深防盛夏人或持火而入至其深处寒不可御洞中水常泛溢有鱼跃出【严川府志唐有县令穆君来游爱其幽胜防吟云一迳入双厓初疑有几家行穷人不见坐久日空斜时李频从行因继云石上生灵草泉中落异花终湏茅结屋向此学餐霞穆加深赏】
　　西湖　严陵志在县西广袤二百四十歩有飞桥跨其上唐景福二年县令戴筠开【详见水利胡楚村寿昌西湖诗天光澄淡水光浮此景分明画作秋白鹭鸾翘荷叶下红蜻蜓立苇梢头垂竿渔父坐幽石采芰女儿撑小舟西畔民居应笑我太平时节此间游】
　　艾溪　新定续志发源自县西鸡笼山过县东七里为淤堨溪又东为湖神溪实一源也至茭塘入建德县界达于新安江
　　淤堨溪　万厯寿昌县志在县东七里承艾溪之水至桂村与协儒溪合流至翠溪口与翠溪合流
　　寿昌溪　严陵志在县西六十里旧志云大溪源自鸡笼山东南流经邑村与交溪合流曰大同溪又东注过县西曰艾溪绕南而东过白沙曰淤堨溪又东北注曰湖神溪实一源也流长九十里出寿昌港口绕苍山入新安江
　　新市潭　万厯严州府志在县东十五里严陵志南宋都杭此地经行者众有叶氏百余家聚居其旁新列市肆故名
　　分水县
　　双峰山　新定续志在县北县治依为主山
　　玉华山　严陵志在县北山下有泉如玉色故名天禄山　嘉靖浙江通志在县北十里印渚绕其下庆云山【一名五云山】　严陵志在县东南二百五十歩唐长庆三年有五色云见因名
　　塔山　严陵志在县东上有塔院
　　中台山　分水县志在县东十里
　　石柱山　名胜志在县南二十里山有石柱状如削成紫罗山　严陵志在县东十五里
　　崤山　分水县志在县东五十里峰峦髙峻约千余丈石壁山　万厯严州府志在县东五十里有洞如室旁皆石壁故名
　　石笋山　嘉靖浙江通志在县北四十五里
　　秦游山　严陵志在县东十七里相传始皇游天目山庶民于此山觐见因名叅秦山唐改今名
　　钟山　分水县志在县西五十里有泉自洞出俗名仙洞
　　觉道山　分水县志在县西三十五里太平寰宇记分水县觉道山上昔有二人入山得道不知所终石壁留二人影如道士状晴日视之宛然
　　紫龙山　新定续志在县南二十里上有龙池黄潭山　分水县志在县北二里
　　白云山　嘉靖浙江通志在县北二十里
　　凤凰山　万厯严州府志在县北二十五里形如飞凤
　　劳山　旧浙江通志在县八都三十五里俗名豪山三姑山　分水县志在县北四十里地名麻源学士峰　旧浙江通志在县西四十里十八峰排列故名
　　胥岭　万厯严州府志在县南六十里上有子胥庙歌舞岭　严州府志在县南五十里路通建德塔岭　严陵志在县西五十里路通淳安
　　桐岭　分水县志在县东六十里路通新城
　　汤安岭　旧浙江通志在八都麻姑源
　　千佛岩　严陵志在县东十五里昔有邑人方子容因母病凿山作千佛于此
　　云峰岩　新定续志在县西北二十五里四面如削一峰宛在云中
　　百圣岩　新定续志在县东一十五里其髙为邑最杨山洞　严州府志在县西北四十里洞中可容百人崖上乳滴如罗汉像相传昔有异人杨嵩隐此
　　锦溪　万厯严州府志在县东十里有渡通桐庐天目溪　新定续志源出天目山缭县境而南达于浙江可胜百斛舟
　　印渚溪　万厯严州府志在县北十里有渡通于潜千佛潭　旧浙江通志即新功德水县西三十里安禅寺前
　　钟潭　名胜志在县东北二十五里相传有古钟没于下其纽可见渔人撼之莫能动










　　浙江通志卷十九
<史部,地理类,都会郡县之属,浙江通志>
　　钦定四库全书
　　浙江通志卷二十
　　山川【十二】
　　温州府【永嘉县附郭】
　　华盖山　万厯温州府志一名东山在郡东偏城沿其上郡城九斗山此山鎻其口有容成太玉洞道书为天下第十八洞天又有石池三生石青牛坞丹井蒙泉诸胜【杨蟠华盖山诗七山如北斗城鎻几重重斗口在何处正当华盖峰米尊太玉洞诗亭亭五粒松华盖神君宅风吹寸草生依然緑袍色】
　　积谷山　名胜志在城东南隅山形圆正如髙廪故名万厯温州府志又名飞霞山城沿其上麓有谢客岩谢灵运书白云曲青吟草于崖上今芜没惟谢客岩三字存又有飞霞洞春草池
　　松台山　万厯温州府志在郡治西又名净光山【朱彛尊松台山诗苍苍山上松飒飒松根雨松子落空山朝来不知处】
　　海坛山　永嘉县志在县治东北其支阜为慈山坐镇海门内外最关郡城来龙旧云海坛沙涨温州出相宋陈宜中明黄淮张孚敬皆应之
　　郭公山　万厯温州府志在郡西北晋郭璞登此山卜居故名
　　涌泉　太平寰宇记永嘉华盖山周回九里遥望似华盖有涌泉旱则水不减雨则水不加谢公与从弟书云地无佳井赖有山泉
　　谢池　嘉靖浙江通志谢灵运尝游息于上池水澄湛俗呼灵池【张又新谢池诗郡郭东南积谷山谢公曽是此跻攀今来惟有灵池月犹自婵娟一水间】
　　永嘉县【城外山川】
　　金丹山　名胜志去城西三里上有三峰色如丹霞防吉山　万厯温州府志去城东南二里当郡治防位世传白玉蟾驻鹤于此【陈髙选陆有章分题得防山诗防山如层台积翠俯城郭古木秀松槠元鸟隐楼阁雨散飞素云风静语丹鹤游人日跻攀杖履相绎络陆郎吴中来雅志放丘壑哦诗松间题携尊石上酌我性亦爱山方期结幽约于焉送子去登陟不乐逺别已伤懐真境况寥落伫立睇大江孤舟入冥邈】
　　仁王山　万厯温州府志去城南五里旁有小阜曰湖屿正对府治
　　黄土山　永嘉县志在防吉山侧
　　灵官山　温州府志在府城南五里一名覆釡林灵素塟此故名按郡城九斗松台郭公海坛华盖为斗魁积谷防吉仁王为斗柄黄土灵官为左右辅弼
　　旸奥山　温州府志在府城南十里下有旸湖孤屿山　江心志在郡北江中因名江心东西广三百余丈南北半之距城里许初离为两山筑二塔于其巅中贯川流为龙潭川中有小山即孤屿宋时有蜀僧清了以土室龙潭聨两山成今址孤屿之椒露于佛殿后【谢灵运登江中孤屿诗江南倦厯览江北旷周旋懐心道转逈寻异景不延乱流趋正絶孤屿媚中川云日相辉映空水共澄鲜表灵物莫赏蕴真谁为传想像昆山姿缅邈区中縁始信安期术得尽养生年张又新孤屿诗碧水逶迤浮翠巘緑萝蒙密媚晴江不知谁与名孤屿其实中川是一双文林孤屿诗孤屿苍茫云水乡鱼龙吹浪溅僧房暗潮浮动乾坤小髙树遥连吴越长千古江山根地轴几人功业破天荒谢公亭畔题诗石半蚀苍苔字两行】
　　东山　太平寰宇记去城西四里其山北临永嘉江东接苍海
　　西山　温州府志在府城西五里连峰叠巘如列画屏若防国山瓯峰紫芝峰慈云峰防竹峰瑞鹿峰皆其支也又有爱泉鉴泉玉乳泉饮鹤泉虎跑泉龙珠坞丹充洞赤松洞云霞岙桃花涧小雁谷藏春谷诸胜为登览胜地
　　凌福山　温州府志在府城北六十里一名鸡屿山峙永宁江中
　　罗峰山　嘉靖浙江通志山在罗溪之上
　　吹台山　名胜志在府城南二十里上有王子晋吹笙台下有饮鹤泉山之隂属永嘉山之阳属瑞安【太平寰宇记吹台山其山状如楼台下有飞泉石池生椅梧及笙箫之竹梁丘迟为太守常采琴材寄吴兴桞文畅张又新题吹台山诗吹台山上防烟凝日落云收叠翠屏应谓焦桐堪采斲不知谁是桞吴兴】
　　慈湖山　竹岙山　旧浙江通志俱府城南二十里太平山　温州府志在府城西八里山北临江有太平岭
　　大罗山　嘉靖浙江通志在县西南四十里温州府志上有菊花潭卧龙潭玉涵潭龙须潭飞来岩动石茶山霹尖万厯温州府志唐刘冲隐此明少师张孚敬罗峰书院在其下
　　挂防山　旧浙江通志在府城东北二十里永嘉县志其石壁立灿烂若防缋然故名
　　岷冈山　温州府志在府城西南三十五里乱峰环簇如莲花瓣宋儒戴溪读书于此
　　五峰山　万厯温州府志在建牙乡俗称丁公山有西华洞乃右弼真人吹箫地
　　瞿溪山　万厯温州府志在郡西南五十里太平寰宇记沿山石壁髙十二丈古老传云是石室歩廊【谢灵运过瞿溪山饭僧诗迎旭凌絶磴映归溆浦鑚燧断山木揜岸墐石戸结架非丹甍借田资宿莽同游息心客瞹然若可睹清霄飏浮烟空林响法鼔忘懐狎鸥防摄生驯兕虎望岭眷灵鹫延心念浄土若乘四等观永拔三途苦】
　　瞿屿山　嘉靖浙江通志在城东二十里独峙江濆吴义士瞿素所居
　　石鼔山　温州府志在府城西四十里名胜志山有石如鼔扣之则响【谢灵运登上戍石鼔山诗旅人心长乆优优自相接故乡路遥逺川陆不可渉汨汨莫与娯发春托登蹑欢愿既无并戚虑庶有协极目睐左濶回顾眺右狭日永涧増波云生岭逾叠白芷竞新苔緑苹齐初叶摘芳芳靡谖愉乐乐不燮佳期缅无縁骋望谁云惬】
　　青嶂山　万厯温州府志在郡城西北四十里即陶贞白隐居之地宋柯可崇于此辟谷麓有陶真君祠
　　罗浮山　名胜志在永宁江北岸与孤屿相望永嘉记云秦时从海上浮来【张又新罗浮山诗江北重峦积翠浓绮霞遥映碧芙蓉不知来后沧溟上减却瀛洲第几峰】
　　永宁山　旧浙江通志一名北山在江北郡之主山也绵亘贤宰仙桂永宁清通四乡
　　緑嶂山　万厯温州府志在府城北永宁之支也【谢灵运登緑嶂山诗裹粮杖轻拏懐迟上幽室行源迳转逺距陆情未毕淡防结寒姿团栾润霜质涧委水屡迷林回岩逾密眷西谓初月顾东疑落日残夕奄昏曙蔽翳皆周悉蛊上贵不事履二美贞吉幽人常坦步髙髙邈难匹颐阿竟何端寂寂抱寄一恬如既已交缮性自此出】
　　白茶山　茶经永嘉图经县东三百里有白茶山华严山　名胜志在府城北八里有石可为砚王右军帖云近得华严石颇佳即此
　　石门山　温州府志在府城北十五里贤宰乡【谨按温州永嘉石门山无瀑布谢灵运邱迟石门诸诗括苍彚纪俱载入青田石门山下万厯温州志则系之永嘉观唐邱丹奉使过石门观瀑诗有吾祖昔登临谢公亦游衍之句而李善注文选引灵运游名山志云石门遡水上入两山口两边石壁下临涧水正与青田石门瀑布合今青田县刘宋时属永嘉郡则谢公所游处当在青田不得以永宁支山混之也】
　　破石山　名胜志在城西北二十里临江壁立如张帆水上安溪绕其下上接青田恶溪七十二滩之水东流入蜃江元丰九域志永嘉记云永嘉江岸有枯石乃尧时神人以破石为堆将入恶溪置之溪侧遥望有似张帆
　　石柜山　温州府志在府城西北一百八十里名胜志上有方石状如柜旧传黄帝缄玉版篆册于此
　　石室山　嘉靖浙江通志在府城东七十里上有石夫人及瀑布泉太平寰宇记石室山南溪入一百二十里有石室可坐千人【谢灵运石室山诗清旦索幽异放舟越坰郊莓莓兰渚急藐藐苔岭髙石室冠林陬飞泉发山椒虚泛经千载峥嵘非一朝乡村絶闻见樵蘓限风霄防戎无逺覧縂笄羡升乔灵越久韬隐如与心赏交合欢不容言摘芳弄寒条】
　　天台山　名胜志在大若岩之北环列一十三峰中有傅岩瀑布蟾蜍石龙聼洞石柱诸胜
　　青岙　名胜志在府城东北二百里海中两山对峙如门宋永明中郡守顔延之于此筑亭观海
　　大若岩　万厯温州府志在府城西北一百五十里又名赤水山为天下第十二福地乃地仙李方回所治梁陶宏景于此纂集真诰故又名真诰岩吴甘露中道士傅隐遥亦于此飞升此山地势幽阻水石清竒略如雁荡云【尹廷髙真诰岩诗真人仙去久洞穴尚谽谺殿滴空岩雨廊穿别嶂霞对门孤石峭开牖乱峰斜欲跨蟾蜍背腾空采月华清源大若岩诗山行一百五十里人家鸡犬如桃源上有太古白石洞中是羣仙炼丹坛人间风雨不敢到梁时栋宇今犹存陶公真诰已入奏孺子昆仑去未还帝遣蛟龙防灵石时闻钟鼔鸣空山箫台回光日月白河汉挂影星辰寒休粮道士逐白犬种桃金母驱青鸾千年茯苓长根蒂百嵗老人古衣冠曽闻赤水出岩洞饮者白日生羽翰前朝此地禁樵采迩来胜致多凋残长松滴露封丹灶独鹤衘烟鎻洞门神仙有楼不肯住我辈走马何时闲愿分半间明月屋自种数亩枸杞园岩头独坐洗尘耳消此两涧清潺湲】
　　童子峰　三洞羣仙録朱孺子居大若岩见二花犬入枸杞丛下掘得根烹食之飞于峰上云拥而去今谓之童子峰
　　瓯海　温州府志在府城东九十里一名蜃海城北瓯江即海之支江也江流东至磐石宁村防于海洋茫无际涯是谓瓯海海山之际常有蜃气凝结忽为楼台城橹忽为旗帜甲马锦幔
　　瓯江　太平寰宇记一名温江东达大海西通处州青田溪名胜志旧名慎江一名蜃江一名永嘉江永嘉县志潮汐往来旁流四达东西接台处二郡南北抵瑞乐两邑内通三洲四溪及十三乡十三浦无不悉贯焉【张子容泛永嘉江日暮迥舟诗无云天欲暮轻鹢大江清归路烟中逺回舟月上行傍潭窥竹暗出屿见沙明更值防风起乘流丝管声】
</div>
    <div class="pagination">
<a href="浙江通志_page69.html">上一页</a><span>...</span><a href="浙江通志_page65.html">65</a><a href="浙江通志_page66.html">66</a><a href="浙江通志_page67.html">67</a><a href="浙江通志_page68.html">68</a><a href="浙江通志_page69.html">69</a><span class="current-page">70</span><a href="浙江通志_page71.html">71</a><a href="浙江通志_page72.html">72</a><a href="浙江通志_page73.html">73</a><a href="浙江通志_page74.html">74</a><a href="浙江通志_page75.html">75</a><span>...</span><a href="浙江通志_page71.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
