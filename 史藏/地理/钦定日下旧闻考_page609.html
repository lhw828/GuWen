<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 609 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 609 页/共 698 页</h1>
    <div class="content">寺在州东门外至正二年建霸州志臣等谨按普济寺遗址尚存原栲栳圈在州东十五里隆庆戊辰 
建安济桥霸州志臣等谨按安济桥在中亭河上増中亭河在霸州南一名新挑河又名栲栳圈河上 
自莲花台下达台山绵亘数十里歳久淤塞明嘉靖间副使陆坤循故道修浚后复淤本朝康熙三十 
八年圣祖命河臣王新命重浚上接十王堂下入台山分减玉带河水势筑上下六工堤以卫州治雍 
正四年复开支河一道以广灌溉乾隆九年自岔河口至鱼津村复行挑浚二十八年于中亭河北岸 
设涵洞四座大清一统志増乾隆三十二年御制中亭河诗中亭入玉带玉带即清河中亭泄浑涨壑 
窄难容多荡漾沙远留至此为澄波受小不受大此理信不磨嘉淦孙督直时在乾隆庚申年谬听人 
言讹谓浑河故道即此实非他建议放乎此千村叹沦濄知误乃改为嘉淦议开永定南岸复浑河故 
道后浑流下注浸溢田庐旋于辛酉春堵塞民已嗟蹉跎不十不变法语诚不我詑经过得亲见中亭 
河受永定金门闸盛涨分减之水消纳无多及至玉带河则已成清水孙嘉淦误听人言于金门闸之 
上开放南岸水由牤牛诸河下注中亭至不能容遂趋洼地村民受潦因命急堵筑决口方不为患今 
亲临阅视益知嘉淦前议之谬向曽有诗纪事因详识而正之悔过成新哦増乾隆三十八年御制中 
亭河二首中亭原是淀支流偶泄浑河水涨秋误听人言昔致患乾隆庚申朕误听孙嘉淦建议于金 
门闸之上开放南岸水由牤牛诸河下注中亭至不能容洼地村庄受潦随于辛酉春堵塞及丁亥亲 
临阅视益知前议之谬有诗纪事未经亲见事难筹万事都胥亲见之当无暇给应去声为迟重华明 
目达聪者未必劳劳日若斯臣等谨按中亭河御制诗谨绎有关纪述者恭载卷内余不备录増牤牛 
河即广阳盐沟二水之会流也二水至良乡县城东南合流为三叉口南流至任村西南入大清河一 
遇水涨奔腾冲突土人谓之牤牛河良涿固霸之间累被其害雍正四年于任村之南开浚新河东南 
径涿州界东固安县西北循卢沟故道南径霸州之南孟等村抵拷 圈入中亭河长二百余里自是潦 
水有归大清一统志臣等谨按牤牛河道乾隆九年奉旨复加开浚原会同河在州东十八里上接玉 
带河下至苏桥众流至此合而为一所谓苑口秋涛也景泰癸酉建苑家口关弘治甲寅知州事徐以 
贞造舟三十艘联以铁索上布以板随水升降以通舆马霸州志増今诸河俱改流上流惟中亭一支 
与玉带河南北相望其下自霸州东三岔口分为三派一东北流径台山会中亭河又东出纪家淀径 
胜芳镇曰胜芳河为北派一东流由赵家房径托里淀出郭家洼会胜芳河为中派一东流由下马头 
径崔家房张家觜抵左家庄泊石沟河为南派大清一统志臣等谨按会同河即通济河至苏桥而下 


分为三派一由千里长堤转东北入淀名南支河一由赵家房村归淀名中支河其正河由台山村会 
中亭河至文安之胜芳镇合南中二支河直注入海原苑家口洪涛弥望无际或谓之夹河方舆纪要 
原夹河源自上谷涿鹿山合胡良河至州界名胜志原通济河由苑家口达拷 圈经关王堂山川坛折 
而北入 城河葢逆流也每秋潦溢舟楫直抵城下霸州志臣等谨按州志通济河今由苑家口经苏家 
桥入北股河至文安小河泊其入 城河故道今淤原横堤在城东十八里南抵苑家口北抵拷 圈西 
来诸水至此壅阻敛入会同河河口狭流卒难速泄致上游为灾副使顾褒议尽决此堤以杀水势使 
回台山注信安或阻之乃止霸州志臣等谨按州志横堤本朝顺治年间因河水冲决堤废原临津堤 
自涿州东境接固安扬先务荆垡至州之赵家务临津经州南关抵苑家口绵延百里弘治戊午知州 
事刘珩筑霸州志臣等谨按临津堤今废原普和寺在煎茶铺城东二十五里堤自刘化营经州城北 
抵信安镇知州毛实増筑霸州志臣等谨按普和寺及煎茶铺今皆无考原平曲城在县东三十二里 
汉景帝封公孙浑邪为平曲侯即此地太平寰宇记臣等谨按州志城东二十里有平曲村原平曲侯 
公孙浑邪以将军击呉楚用陇西太守侯汉书原平曲城公孙浑邪卒葬于此俗名花达墓在霸州东 
二十五里长安客话原莫金口城汉封公孙浑邪为平曲侯即其地九域志原莫金山相传以莫金二 
姓居此而名宋设莫金口寨于此俗名口头村方舆纪要増莫金山在州南十二里宋设莫金寨于此 
大清一统志原桃花寨去莫金口五里元混一方舆胜览原州东二十里曰台山九河水所经也台基 
三如鼎峙又五里曰雁头山名胜志臣等谨按州志旧称南山台山莫金雁头诸胜后经河水冲啮皆 
成平陆原雁头山在州城东南三十五里明一统志原宋有刘家涡刁鱼莫金口阿翁雁头黎阳喜涡 
鹿角八砦政和三年改刘家涡砦曰安平阿翁曰仁孝雁头曰和宁喜涡曰喜安宋史地理志原马貉 
堤在城东四十里田家口由棘针坟至信安镇霸州志臣等谨按马貉堤相传宋杨延朗所筑堤形尚 
存棘针坟今不可考原信安城宋之信安军也名胜志臣等谨按今州东四十五里有信安镇原城在 
州东五十里唐置淤口关后没于辽周世宗收复置淤口寨方舆纪要增汉景帝六年陇西太守公孙 
浑邪封平曲侯即此城也同上原太平兴国六年以霸州淤口砦建破卤军景德二年改为信安宋史 
原信安军砦六周和军西五里刁鱼军北三步田家军东一十里狼城军东五十里佛圣涡军东五十 
里李详军东六十里九域志原元丰四年割鹿角砦隶信安军宋史原金初因宋为信安军大定七年 
降为信安县隶霸州金史地理志原兴定四年张甫封高阳公以雄莫霸州高阳信安文安大城保定 
静海宝坻武清安次县隶焉金史本传原元光元年伊喇仲夹努移屯信安张甫因奏信安本臣北境 
地当冲要请权改为府以重之诏改信安为镇安府二年仲夹努及张甫同保镇安各当一面遂全镇 
安未几仲夹努奏镇安距迎乐堌海口二百余里实辽东往来之冲高阳公甫有海船在镇安西北可 
募人直抵辽东以通中外之意赏不重不足以使人拟应募者迁忠显校尉仍赏钱五千贯诏从之金 
史本传按伊喇旧作移剌从八旗姓谱改正仲夹努旧作众家奴今对音译改原张仁义金末徙家益 
都元太宗下山东仁义乃走信安时燕蓟已下独信安犹为金守其主将知仁义勇而有谋用之左右 
国兵围信安仁义率敢死士三百开门出战围解以功署军马总管守信安踰十年度不能支乃与主 
将举城内附元史张禧传原杨杰珠格从额苏伦攻信安信安城四面阻水其帅张进数月不降杰珠 
格曰彼恃巨浸我师进不得利退不得归不若徃说之凡三往乃降元史本传按珠格蒙古语闲散也 
旧作只哥额苏伦蒙古语和也旧作阿术鲁今俱译改原元时府县俱废方舆纪要原信安军有永济 
渠宋咸平中置塘泺以为边备今废同上原南山在霸州城东七十里乔松修竹周匝十里内有亭台 
为一郡之胜明一统志原高桥淀在州东七十里周三十里西为拷 圈众流所聚也州壤卑下西北诸 
山之水多汇于州境然后东流出丁字沽注白河以入于海弘治中筑河堤起涿州东境接固安至州 
境之赵村务临津水口经州南关长二百余里傍植榆柳以为固其间为水口一百六十有七至文安 
县之苏家桥大成县之辛家口而止今多崩壊方舆纪要臣等谨按高桥淀今名大浪淀久淤高处已 
成沃壤原回淀水东西二十七里南北八里霸州至保定军沿塘岸行其水最为浅狭元混一方舆胜 
览原杨应询知霸州塘泺之间地沮洳水潦易集居人浮板以济应询増堤防为长衢浚其旁以泄流 
民利頼之宋史本传原丁罕颍州人淳化中知霸州河溢壊城垒罕以私钱募筑民咸德之万姓统谱 
原伊喇益为霸州刺史郡东南有堤久颓圯水屡为害益増修之民以为便金史本传按伊喇益旧作 


移剌益今译改原狼臧城去信安城三十里又十里为拆城宋将杨延朗屯兵拒辽于此名胜志补伊 
喇鼐尔诣太祖军门献十 帝召见问尔生何地对曰霸州因号为霸州元帅元史按伊喇义见前鼐尔 
蒙古语和也旧作移剌湼儿今译改补舒穆噜拜达勒仕金为霸州平曲水砦管民官木华黎率师至 
霸州迎降同上按舒穆噜义见前拜达勒蒙古语形像也旧作石抹孛迭儿今译改原大良驿在州东 
八十里方舆纪要臣等谨按大良驿今无考原古南关城图经云赵武灵王所筑以朝鲜有关城故此 
云南关城大城志臣等谨按古南关城今无考原沙河在州南与瓦河唐河合流而东葢九河之水汇 
流于安州雄县之界溢而旁出者也方舆纪要臣等谨按沙河与瓦河唐河合流处即鱼津洼也原宣 
德六年二月顺天府尹李庸奏永乐中决新城县之高从周口冲激泥沙遂已淤塞霸州桑园里朱家 
庄张贵庄约四里余毎年水涨无所通泄涌漫倒流北灌海子凹牛阑佃等处其地不得耕种请量役 
民丁修理从之明宣宗实录原霸水在州南三里白沟河之支流也自雄县流入境东会于巨马河今 
湮废方舆纪要原霸去都近去海亦近凡云朔恒代诸山之水由天津入海者必经流霸出丁字沽总 
称霸水长安客话原口外诸山之水自京西卢沟桥而下经固安永清至于信安汇于三角淀达于直 
沽入于海良涿九川之水会于胡良河自杨家务而下经北乐店东过辛店至于信安此霸州以北之 
水也宣府紫荆白沟诸水自新城而下汇于茅儿湾经保定玉带河达于苑家口至于信安直沽入于 
海易安苑肃唐蠡九河之水自雄县而下东过茅儿湾入于苑家口山西五台之水自河间而下经任 
邱汇于五官淀亦入于苑家口此霸州以南之水也南北二川束狭淤浅堤岸荡蚀不足以容万派之 
流水至则弥漫无际溢入文安大城积为巨浸民不得耕治之之法不以壅而以导不先于决口而始 
于下流按直沽之上有大淀有小淀有三角淀广延六七十里深止四五尺若因而増益之又为之堤 
以停蓄众水而以委输于海水有所受然后浚治旧川为长堤以束之高广倍于前功使水有所行又 
多开支河联络相属使水有所分见在洼淀不下数十处各深而堤之使水有所积则虽有淫潦大川 
泻之支河析之诸淀潴之高堤防之可以无患矣潞水客谭臣等谨按朱彛尊引潞水客谈所载口外 
诸水自卢沟而下至信安者即永定河下游也今已北徙其州北良涿九川会于胡良河经北乐店至 
信安者久淤今则自新城而下会于白沟河其州南之水自河间而下至苑家口者即滹沱故道也亦 
久淤今则自真定南至深州衡水北折而径献县入子牙河达直沽惟宣府紫荆白沟及易安苑肃各 
河之水自雄县而下汇于茅儿湾入苑家口者故道不改原王世贞霸水夜泊诗高帆去不极天际见 
人家系纲青枫树藏身白荻花回风喧雁鹜隙日出鱼虾亦有垂纶地兵戈敢自夸弇州山人集原汉 
光禄大夫周堪墓在城南二里九域志臣等谨按周堪墓今无考原双柳东西二寨相去十余里元混 
</div>
    <div class="pagination">
<a href="钦定日下旧闻考_page608.html">上一页</a><span>...</span><a href="钦定日下旧闻考_page604.html">604</a><a href="钦定日下旧闻考_page605.html">605</a><a href="钦定日下旧闻考_page606.html">606</a><a href="钦定日下旧闻考_page607.html">607</a><a href="钦定日下旧闻考_page608.html">608</a><span class="current-page">609</span><a href="钦定日下旧闻考_page610.html">610</a><a href="钦定日下旧闻考_page611.html">611</a><a href="钦定日下旧闻考_page612.html">612</a><a href="钦定日下旧闻考_page613.html">613</a><a href="钦定日下旧闻考_page614.html">614</a><span>...</span><a href="钦定日下旧闻考_page610.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
