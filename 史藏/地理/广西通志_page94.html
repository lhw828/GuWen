<!DOCTYPE html>
<html>
<head>
    <meta charset="UTF-8">
    <title>广西通志 - 第 94 页/共 315 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>广西通志 - 第 94 页/共 315 页</h1>
    <div class="content">　　额征饷费银八百六十七两六钱一分三厘零兴业县原额大引一百三十四道一分康熈三十二年改为小引一千三百四十一道
　　额征西税银一千零五十四两零一分二厘零额征饷费银八百一十四两一钱八分五厘零















　　广西通志卷二十七
　　钦定四库全书
　　广西通志卷二十八
　　税
　　晋武帝泰始末交州牧陶璜上言以合浦郡土地硗确无有田农百姓唯以采珠为业商贾去来以珠贸米而呉时珠禁甚严虑百姓私放好珠禁絶去来人以饥困又所调猥多限每不充今请上珠三分输二次者输一麤者蠲除自十月讫二月非采上珠之时听商旅往来诏并从之
　　唐大厯十四年诏邕州所奏金坑诚为润国但语人以利非朕素懐岂尚兹难得之物生其可欲之心其坑任人开采官不得禁
　　元和四年勅五岭以北所有银坑依前任百姓开采禁现钱出岭
　　太和七年御史台奏岭南道擅置竹綀场税法至重宜准三年赦文各道除两税外不得妄有科配其擅加权率一切停止九年盐铁转运使奏变江淮岭南茶法并请加税以赡邦计
　　宋开宝四年禁岭南商税盐麴如荆湖法五月罢贺州银场五年五月诏罢岭南道媚川都采珠先是刘鋹于海门镇募兵能采珠者二千人号媚川都凡采珠者必以索系石被于体而没焉深者至五百尺溺死者甚众及平岭南废之仍禁民采取未几复官取容州海渚亦产珠官置吏掌之六年诏岭南商贾赍生药者勿算
　　淳化二年诏曰闗市之租其来旧矣用度所出未遑削除正算之条当从寛简宜令诸路转运使以部内州军市征所算之名品共参酌裁减以利细民又诏除商旅货币外凡贩夫贩妇细碎交易并不得收其算
　　天圣中有请算钱以助给费者仁宗曰货泉之利欲流天下而通有无何可算也不许
　　天圣至治平间每下诏书委所在视冶之不发者或废冶或蠲主者所负嵗课率以为常而有司有请亦輙从之无所吝故冶之兴废不常而嵗课増损系焉
　　熈宁元年诏天下宝货坑冶不发而负嵗课者蠲之七年广西经畧司言邕州填乃峝产金请置金场后五年凡得金为钱二十五万缗
　　元丰四年以邕州所产金薄罢贡
　　靖康元年诸路坑冶苗矿或旧有今无悉令蠲损凡民承买金场并罢
　　建炎三年诏福建广南自崇宁以来嵗买上供银数浩大民力不堪嵗减三分之一四年罢宜州嵗市硃砂二万两
　　绍兴二十五年十二月勅访闻场务利于所入以至士夫举子道路之费摉箧倒囊一切栏税可令禁之
　　乾道四年诏诸州县不得私制税场邀阻客旅嘉定四年二月罢广西诸州牛税五年四月臣僚言广中无名场税在在有之乞并令输免
　　宋时诸州置商税务广南东西路桂州务十四容州务五象州务七昭州务十二贺州务二十一贵州务十柳州务九宜州务五宾州务四浔横二州务各二邕融梧藤龚白等州务各一熈宁间额率五千贯以下
　　广西有银坑令供银置场发卖又有铜坑铁坑铅坑锡坑郁林输铁二万七千五百觔浔州输铅二万二千二百觔賔州输铅五千一百觔邕州输铅五千觔昭州输铅六千觔贺州出锡尤盛输锡一万二千六百觔柳州输锡二千四百觔
　　宜山县有宝积监在城西二百五十里乃河池州西境设监官一员管坑户穴地深五七丈或至十余丈取矿砂入炉炼一昼夜始成铅汁又入小炉再炼之始成银以充贡时己未嵗其坑崩防坑丁皆压死遂罢不敢采监废今地皆属土官又有玉田场在城西南一百五十里为河池州东北境设官管坑丁采矿以贡皆如宝积监旋亦废又有富安监在城南一百六十五里设监官管坑户采砂以贡其砂脉延绵白石中坑户以火燬石凿而取之得砂凡四等大则颗块次则箭头又次则颗粒余皆末砂价以是为等差自后猺贼叛乱坑丁逃散砂脉亦尽监遂罢不采又有乐耕场在府西北二百三十里去普义寨五里设坑丁开铅坑以应经畧司取需后以猺獞叛乱坑户逃窜遂罢不采而场亦废
　　明永乐十五年有言广西南丹州矿发者命内臣开采嵗余得金九十六两旋变为锡乃止
　　宣徳二年初鱼商民摊等课商课鱼课纳银者自宣德七年为始每银一两纳钞一百贯
　　正德十六年初置盘盐厰于梧州
　　万厯十一年罢新仓埠鱼盐税十六年革郁林州牛税从知州江龙请也二十七年以御马监沈永寿矿税坐梧州梧民不知商商皆客民监至知府凌嗣音与苍梧知县刘珍申明旧额亲诣盘抽民始不扰
　　国朝桂林平乐梧州浔州南宁庆逺六州及富川贺县懐逺三县各闗厰桥杂税并临桂灵川永宁义宁全州平乐永安恭城富川贺县修仁荔浦昭平梧州府苍梧怀集博白北流陆川怀逺来賔思恩府田州等府州县小税当税共二十三处
　　原额共征税银二万五千四百六十七两八钱三分四厘零
　　遇闰年加税银一千五百七十四两五钱六分案梧浔二府厰税向系知府征收起解雍正四年改委官监收其梧州府应征鱼苗地租灰饷渡饷等银原属小税不在杂税之内仍系梧州知府照旧征解再柳州府向有牛税银四十一两二钱雍正七年知府钱元昌详称奉文禁革牛纲既无牛纲贩买牛只经过亦无抽收分毫税课应请
　　题明豁免奉准在案所有各府州县额税开列于后
　　桂林府
　　桂林府东门桥旧额税银六百三十二两六钱九分四厘零
　　额解春季分银一百四十六两零三分六厘零夏季分银一百四十六两一钱六分六厘零秋季分银一百四十六两四钱九分六厘零冬季分银一百九十三两九钱九分六厘零
　　蛋户首出鱼课银九两四钱六分二厘零
　　实共税银六百四十二两一钱五分六厘零临桂县水槽野鸡银矿厰又铅矿厰义宁县牛路山银矿厰又临桂等县涝江等各铜矿厰矿砂衰旺不常难以预定课额视所采数随征随解平乐府
　　平乐府桥旧额杂税银一千一百八十九两八钱一分四厘零
　　额解春季分银二百两夏季分银二百两秋季分银三百八十九两四钱八分五厘零冬季分银四百两零三钱二分八厘零遇闰年加银六十六两六钱六分六厘零
　　商人首出糖榨税银一百四十两油榨税银三十一两五钱
　　蛋户首出鱼苖税银三十两鱼潭税银一十八两鸬鷀税银六两三钱
　　实共税银一千四百一十五两六钱一分四厘零富川县厰旧额税银五百一十五两三钱
　　额解每季分银一百二十八两八钱二分五厘遇闰年加银四十七两一钱零八厘零
　　认増油榨税银五十两
　　实共税银五百六十五两三钱
　　贺县厰旧额杂税银二千五百零九两五钱四分零
　　额解春季分银四百三十四两九钱二分三厘夏季分银三百九十八两六钱八分八厘秋季分银五百七十三两八钱九分冬季分银一千一百零二两零三分九厘遇闰年加钱一百四十六两三钱五分七厘
　　蛋戸鱼油鱼课银一十九两零八厘零
　　实共税银二千五百二十八两五钱四分八厘零蕉木山银矿厰尖山银矿厰又竹笼湖水口沟等处锡矿厰荔浦县茶谿山银矿厰矿砂衰旺不常惟视所采数随征随解课额无定
　　梧州府
　　梧州府厰旧额抽收杂税并更名税共银一万零九百七十六两八钱一分四厘
　　额解春季分银二千一百八十两零一钱零夏季分银二千一百一十七两零八分秋季分银三千一百八十五两二钱九分零冬季分银二千九百九十四两三钱二分又更名税银每季分一百二十五两遇闰年加银七百四十七两三钱六分二厘零
　　雍正八年新定酌加额税并旧额共银四万六千八百二十八两零二分
　　苍梧县芋荚山金厰雍正九年因出砂微薄不敷工本停采
　　懐集县厰旧额杂税银二千三百一十六两零四分
　　额解每季分银五百七十九两零一分遇闰年加银一百九十三两二钱三分
　　上富山银矿厰又将军山银矿厰铁屎坪矿厰矿之衰旺不常视所采数随征随解难以预定课额
　　浔州府
　　浔州府厰旧额抽收杂税银四千三百四十六两六钱二分二厘零
　　额解春季分银一千零四十三两六钱四分零夏季分银九百六十六两二钱三分秋季分银一千二百八十一两八钱六分冬季分银一千零五十四两八钱八分遇闰年加银三百二十二两零七分七厘零
　　雍正八年新定酌加额税并旧额共银三万四千一百三十一两三钱六分零
　　南宁府
　　南宁府河下防榔税旧额税银五百一十六两额解每季分银一百二十九两遇闰年加银四十三两
　　果化土州定西山雄黄矿厰其矿衰旺不常课额难以预定惟视所采数随征随解
　　太平府
　　太平府属恩城土州硃砂厰矿之衰旺不常视所采数随征随解课额无定
　　庆逺府
　　庆逺府厰旧额杂税银一百四十六两九钱二分六厘
　　额解春季分银三十六两七钱三分夏季分银三十六两七钱五分秋季分银三十六两七钱二分六厘冬季分银三十六两七钱二分
　　河池州蔡村银矿厰又南丹银矿厰挂红山银矿厰南丹锡矿厰四厰矿砂衰旺不常每视所采数征解课额无定
　　各府州县小税
　　桂林府临桂县额征墟场小税银一百零一两八钱七分内除荒三十两零二钱七分实征银七十一两六钱
　　商民首锡箔税银一两九钱二分
　　典当二铺征税银一十两
　　实共征税银八十三两五钱二分
　　灵川县额征墟场小税银二十一两二钱
　　永宁州额征墟场小税银三十两
　　义宁县额征墟小税银二十六两四钱
　　全州原报典当一铺征税银五两
　　平乐府平乐县原额花麻地小税并修堤银共三百零九两三钱内除荒一百六十四两九钱五分实征银一百四十四两三钱五分
　　花麻地税银一百二十六两三钱五分
　　修堤银一十八两
　　恭城县原额花麻地税及盐木商税共八十三两六钱五分内除荒二十七两九钱七分实征银五十五两六钱八分
　　花麻地税银一十一两六钱八分
　　伸家猺大小涝山税银一十五两
　　猪税银四两
</div>
    <div class="pagination">
<a href="广西通志_page93.html">上一页</a><span>...</span><a href="广西通志_page89.html">89</a><a href="广西通志_page90.html">90</a><a href="广西通志_page91.html">91</a><a href="广西通志_page92.html">92</a><a href="广西通志_page93.html">93</a><span class="current-page">94</span><a href="广西通志_page95.html">95</a><a href="广西通志_page96.html">96</a><a href="广西通志_page97.html">97</a><a href="广西通志_page98.html">98</a><a href="广西通志_page99.html">99</a><span>...</span><a href="广西通志_page95.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
