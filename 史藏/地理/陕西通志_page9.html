<!DOCTYPE html>
<html>
<head>
    <meta charset="UTF-8">
    <title>陕西通志 - 第 9 页/共 490 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>陕西通志 - 第 9 页/共 490 页</h1>
    <div class="content">　　以名县以县在渭水之南也
　　富平　明属西安府
　　本朝因之释名富平晋县名晋徙北地郡富平县于懐
　　徳城用其旧名也
　　醴泉　明属西安府
　　本朝因之释名醴泉隋县名元和志云县有后周醴泉宫因以为名按县东南有醴泉周以名宫隋以名县
　　延安府
　　国初因明之旧领州三县十六雍正三年以延安所属州县山多地广去府辽逺改鄜绥葭三州直陜西布政司拨八县分三州府领县八释名隋延安郡宋以名府元和志谓以界内延水为名是也
　　肤施　明为延安府附郭
　　本朝因之释名肤施战国赵邑名秦昭王以名县在今绥徳界隋大业初始置于延安界因旧名也
　　安塞　明延安府
　　本朝因之释名安塞元县名本宋安塞堡县从堡名也甘泉　明延安府
　　本朝因之释名甘泉唐县名寰宇记云以其泉甘羙为名县志云有甘泉在县南五十里天寳初改县名甘泉因此
　　安定　明延安府
　　本朝因之释名安定元县名本宋安定堡因以名县保安　明延安府
　　本朝因之释名保安元县名本宋保安军金以名州元以名县郭子章云与安塞安定皆取安宁之义
　　宜川　明延安府
　　本朝因之释名宜川宋县名本后魏义川太平兴国中
　　改名避太宗匡义讳也
　　延川　明延安府
　　本朝因之释名延川隋县名元和志后魏文安隋改延
　　川以吐延川为名
　　延长　明延安府
　　本朝因之释名延长唐县名延水经延长入河故以名
　　县
　　鳯翔府　明领一州七县分闗西道康熈十年裁陜西布政司仍领州一县七释名鳯翔唐府名雍胜畧云至徳初置鳯翔府取鳯鸣岐山之义
　　鳯翔　明为鳯翔府附郭
　　本朝因之释名鳯翔唐县名本雍县唐改鳯翔义与府
　　同
　　岐山　明属鳯翔府
　　本朝因之释名岐山隋县名明一统志云本后周三龙县隋移治岐山南遂改为岐山因山名也
　　寳鸡　明鳯翔府
　　本朝因之释名寳鸡唐县名元和志云乾元初改陈仓为寳鸡以昔有陈寳鸣鸡之瑞故名之
　　扶风　明鳯翔府
　　本朝因之释名扶风唐县名贞观初以扶风名县仍汉
　　右扶风名也
　　郿　明鳯翔府
　　本朝因之释名郿周邑名秦以名县毛苌云文公所营
　　是也
　　麟游　明鳯翔府
　　本朝因之释名麟游隋县名义宁初获白麟于废仁夀
　　宫因置县
　　汧阳　明鳯翔府
　　本朝因之释名汧阳后周县名寰宇记云以县在汧水
　　之阳而名
　　陇州　明鳯翔府
　　本朝因之释名陇州西魏州名元和志魏改东秦为陇
　　州因山为名
　　汉中府　属陜西布政司府志云明汉中府领州一县八
　　本朝因之释名汉中明府名秦为汉中郡常璩曰郡因水名也明以名府府志云郡临汉水之阳南面汉山故名汉中
　　南郑　明为汉中府附郭
　　本朝因之释名南郑周邑名秦以名县耆旧传云郑恒公遗民南奔汉中故以南为称府志云桓公都郑其民徙河南者为新郑奔汉中者为南郑
　　褒城　明汉中府
　　本朝因之释名褒城隋县名郭子章云周褒国汉置褒
　　中县隋改名褒城
　　城固　明汉中府
　　本朝因之释名城固秦县名方舆胜览云始城而冀其
　　巩固之意也
　　西乡　明汉中府
　　本朝因之释名西乡晋县名寰宇志云蜀南乡晋改西
　　乡府志云与防之东乡对故名
　　鳯　明汉中府
　　本朝因之释名鳯明县名方舆胜览云鸑鷟尝鸣于岐翺翔至南而集焉是以西岐曰鳯翔南岐曰鳯州至明降州为县因其旧名
　　宁羌州　明汉中府
　　本朝因之释名宁羌明州名郭子章云本战国白马氐东境成化中设宁羌取辑宁氐羌之义
　　沔　明隷宁羌州后汉中府
　　本朝因之释名沔明县名本汉沔阳以沔水为名也元自畧阳移沔州来治明降为县不易其名
　　畧阳　明宁羌州后汉中府
　　本朝因之释名畧阳宋县名府志云用武之地曰畧象山之南曰阳故以为名按畧阳汉县也在今巩昌界后魏侨置畧阳郡县于此赵宋遂以名县沿汉旧也
　　榆林府　明置榆林卫陜西都司
　　本朝改属榆林道雍正九年改榆林卫为榆林府陜西布政司领县四释名榆林府因明榆林卫旧名也本汉榆溪塞水经注所谓诸次水东迳榆林塞是也明因塞置卫遂取名焉
　　榆林　本明东路双山堡属神木道中路常乐保宁归徳鱼河四堡属榆林道
　　本朝因之雍正九年并五堡置榆林县为榆林府治释
　　名榆林县本榆林堡地义与府同
　　懐逺　本明中路懐逺波罗响水威武清平五堡属榆林道
　　本朝因之雍正九年并五堡置懐逺县属榆林府释名
　　懐逺本明懐逺堡县因堡名也
　　靖邉　本明西路靖邉宁塞镇罗镇靖龙州五堡属靖邉道
　　本朝裁靖邉道改属榆林道雍正九年并五堡置靖邉县属榆林府释名靖邉本明靖邉堡盖取绥靖邉疆之意县因堡名也
　　定边　本明西路定边盐塲砖井安边栁树涧五堡属靖边道
　　本朝裁靖边道属榆林道雍正九年并五堡置定边县属榆林府释名定边本明定边堡盖取底定边疆之意县因堡名也
　　兴安州　明领六县陜西布政司徙治赵台山下
　　国初复徙旧城即今治也仍领县六释名兴安明州名续通考云明初为金州万厯十年改兴安州因徙置锡佳名也
　　平利　明隷兴安州
　　本朝因之释名平利唐县名旧唐书云后周于平利川置吉阳县武徳初改曰平利县以川名也
　　洵阳　明隷兴安州
　　本朝因之释名洵阳战国楚邑名寰宇记云汉旧县以
　　在洵水之阳而名
　　白河　明隷兴安州
　　本朝因之释名白河明县名县志云成化中置白河堡
　　以白石河为名寻改为县
　　紫阳　明隷兴安州
　　本朝因之释名紫阳明县名郭子章云正徳壬申立紫阳堡癸酉升县县南紫阳滩旁有三洞乃紫阳真人所居县名本此
　　石泉　明隷兴安州
　　本朝因之释名石泉西魏县名寰宇记云以县北石泉
　　为名或云今有石泉在县治南
　　汉隂　明隷兴安州
　　本朝因之释名汉隂唐县名本汉安阳至徳初改汉隂县志云旧治汉江南绍兴初徙治新店按水南曰隂初治汉南故名汉隂后徙汉北而仍名汉隂者袭旧名而悮也
　　商州　明隷西安府领四县
　　国初因之雍正三年升商州直隷陜西布政司仍以四县隷州释名商州后周州名贾志云商本山名在州东南故名按史记殷本纪契封于商商国名也周秦为商于地故汉以名县后周以名州
</div>
    <div class="pagination">
<a href="陕西通志_page8.html">上一页</a><span>...</span><a href="陕西通志_page4.html">4</a><a href="陕西通志_page5.html">5</a><a href="陕西通志_page6.html">6</a><a href="陕西通志_page7.html">7</a><a href="陕西通志_page8.html">8</a><span class="current-page">9</span><a href="陕西通志_page10.html">10</a><a href="陕西通志_page11.html">11</a><a href="陕西通志_page12.html">12</a><a href="陕西通志_page13.html">13</a><a href="陕西通志_page14.html">14</a><span>...</span><a href="陕西通志_page10.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
