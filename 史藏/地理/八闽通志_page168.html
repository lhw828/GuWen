<!DOCTYPE html>
<html>
<head>
    <meta charset="UTF-8">
    <title>八闽通志 - 第 168 页/共 184 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>八闽通志 - 第 168 页/共 184 页</h1>
    <div class="content">　　林泉生墓在县□永福山。

 闽清县
　　陈祥道墓在县西贺恩里白云山之东。

 罗源县
　　陈显伯墓在县北临济里九龙村。显伯仕宋事迹无可考，元季墓为盗所发，得景定三年所赐诏。其略曰：“朕惟谋谟帷幄，必资巨硕之儒；佐理纲常，尤赖忠贞之士。吏部尚书陈显伯，才优德赡，博古通今。文章足以黼黻于皇猷，礼乐足以笙镛于治道。昔尝侍讲于东宫，每陈政理；今已力辞于田里，犹切朕心，若不召卿以归朝，实则劳朕于梦弼。今特授卿端明殿大学士佥书枢密院事。尚傒安车，以慰侧席。故诏。”

 建宁府
 建安县
　　郑赐墓在府城东将相里西焙。

 瓯宁县
　　曹觐墓在府城西。觐仕宋死节封州，归葬于此。墓上有旌忠亭。　郑彀墓在府城南紫芝山。杨时撰墓志铭。墓前之左有景节堂，又前有宋高宗手诏碑亭。刘珙墓在府城西丰乐里新历之原。朱文公撰神道碑。　徐清叟墓在府城北禾义里祝墩。　杨荣墓在府城西丰乐里馆前街。国朝正统间有司奉敕葬。

 浦城县
　　徐凤墓在县东募泰里池师原。　真德秀墓在县东南孝悌里株林山之阳。　章母夫人墓在县□□里4。夫人太博仔钧母也。旧传仔钧遇异人，指白羊眠处为穴，俗名“白羊坟”。

 建阳县
　　刘处士墓在县北建忠里。处士唐孝子刘常父也。　黄子棱墓在县南三贵里考亭之李源。子棱，字元威，仕南唐为侍御史，谥曰“端”。　祝夫人墓在崇泰里天湖之阳。夫人文公母也。　朱熹墓在嘉禾里九峰山下大松谷。今七世鍝筑室居于其旁。　蔡抗墓在永忠里留田。(上三墓俱县西。)　游九功墓在县西南崇政里富龙窠。　宋慈墓在县东北乐田里昌茂。　蔡沉墓在九峰之东原。熊夫人墓在枫林。夫人刘爚之母也。　熊禾墓在熊屯之横历。(上三墓俱县西崇泰里。)　熊刚大墓在县北崇任得里贵湖。　胡宪墓　胡宁墓(上二墓俱在县东北乐田里龙潭坑上。)　胡宏墓在县北崇文里鼓楼岭。　蔡元定墓在县西崇泰里翠岚视头。

 松溪县
　　陆宏墓在县东五里。旧志云：“宏仕吴为会稽南部都尉，巡历邑境，览山川之胜，慨然曰：‘吾没当血食此土。’后卒，柩经于此，溪忽自涸，舟不能进，邑人异之，遂即其地葬焉。”详见《祠庙志》。　陆戬墓在县北尊师山之麓。

 崇安县
　　翁承赞墓在县北新丰乡东山原口，其故宅之后也。　刘墓在县东南五夫里开善寺左拱辰山。朱文公拜墓诗：“理乱由来今古同，覆车那肯戒前踪？纷纷误国人无数，不愧丹心只此公。”　朱松墓在县东寂历山中。其子熹为行状，有云：“公卒之明年，熹奉柩葬于五夫里西塔山，而其地卑湿，惧非久计，乃奉而迁于上梅里寂历山中峰僧舍之北，盖公之诗尝有‘乡园落日苍茫外，樽洒寒花寂历中’之句。呜呼，此岂其谶耶!”　刘子羽墓在蟹坑。张拭铭其墓，其略曰：“寒冱凛冽，乔松挺节，艰危反侧，志士秉烈。允毅刘公，孤忠业业!国耻家仇，刻骨泣血。誓不同天，心焉如铁。”　刘子翚墓在拱辰山。朱文公撰墓表。(上二墓俱县东南五夫里。)　杜本墓在县南存心桥之西。本字伯原，号清碧，京兆人，后徙居武夷之平川。元至正三年征为翰林待制兼国史编修官，至武林以疾归，卒葬于此。国朝蓝静之诗：“皓首山林草《太玄》，鹤书征起又归田。一窝自得尧夫乐，三策谁知贾谊贤？空有墓碑临道路，更无书屋贮风烟。后来仰止前修远，慨想升平七十年。”

 政和县
　　张谨墓在铁山。谨遇贼于此，连九战不克，乃瞠目大骂，为贼所害，因葬焉。　朱良材墓在护国寺侧莲花峰下。熹之祖也。(上二墓俱县东北感化下里。)　吴元墓在常思岭下。元仕宋为兵部尚书。文天祥为书墓道之匾。　邵知柔墓(上二墓俱在县西长城里。)

 泉州府
 晋江县
　　王审邽墓在府城东北二十七都皇绩山。　留从效墓在府城南二十八都。　梁克家墓在府城东北三十七都。　傅自强墓　傅壅墓(上二墓俱在府城南一都磁灶村。)　留元刚墓在府城北四十一都福泉山下。　朱鉴墓在府城西南三十三都陈坑庆云山。成化间有司奉敕葬。

 南安县
　　姜公辅墓在县西九日山下。吴栻诗：“满林黄叶坠纷纷，耆老犹言别驾坟。旧府光华关陇月，故乡萧索海南云。”　傅察墓在县西三十三都太平岭傅山头。察仕宋为员外郎，使金不屈死节，以骨归葬。　韩渥墓　苏缄墓(上二墓俱在县北三都葵山之麓。)　刘安仁墓在刘店安仁。南汉主袭之祖，本上蔡人，徙家闽中，卒葬于此。　傅自得墓　傅伯成墓(上二墓俱在县西三十二都双象峰云台寺之旁。)　庄夏墓在县东三都京塘。　杨内墓在郑山。　诸葛廷瑞墓在杨梅山下。(上二墓俱县西十九都。)　曾从龙墓在县南三十五都白石古楼村。　曾用虎墓在县西北二十一都云峰山。　赵士珸墓在县西三十一都鹏洋冈。士珸，字巨器，宋高宗之从叔也，累官至少师，卒赠太师，谥“忠靖”，葬此。　赵不虑墓在县东三都小潘山。不虑，字子容，士珸次子也，累官至金紫光禄大夫，封沂国公，谥“忠定”。　留正墓在县西三十一都枫林山。　留恭墓在县西南三十二都下尾村。　留筠墓在县之长坂村。　赵子谬墓在三十三都柑榄安山。子鏐，字子金，累宫中奉大夫、都转运使。　赵不流墓在三十都龙湖山。不流，字子和，累官至金紫光禄大夫，卒赠太师申国公，谥“懿正”。(上二墓俱县西。)

 同安县
　　苏颂墓在县西北胡芦山下。

 安溪县
　　吴王墓在县东长泰里黄潭村。冢凡三十有六，萃于一山，其圹皆花砖，外有墓亭，耆旧相传为吴王墓。

 惠安县
　　王潮墓在县西南一都盘龙山麓。　吕夏卿墓在县北十二都白岩山之麓。

 漳州府
 龙溪县
　　颜师鲁墓在府城南二十一都新村。　陈淳墓在府城北二十三、四都山北5。龙图陈宓题曰“北溪陈先生之墓”，并为志铭。宓，《寰宇志》作“密”，非。　王遇墓在府城南十二、三都架鼓山之麓。　颜颐仲墓在府城东二十七都鹤鸣铺西。　迭理弥实墓在府城东厢外表忠祠之后。国朝王祎为撰墓表。　刘宗道墓在府城南十二、三都檺林铺南。宗道卒无后，友人郭惠为葬于此，题曰“爱礼先生刘宗道之墓”。　谢琏墓在府城东二十七都三峰亭之左。国朝景泰间有司奉敕葬。

 漳浦县
　　长孙冲墓在县东垅塘。冲，唐长孙无忌子，仕为秘书监，流岭南，卒葬于此6。　陈政墓在县将军山之麓。政，元光父也，唐时为诸卫将军，领兵戎闽，卒葬于此。俗名“将军墓”。其墓有祭田，至今佃人岁时祭扫。按郡志，元光初葬其父母于邑之云霄，后因术士谓其有王者气，亟改葬南靖新安里北溪社大峰山以避之。后元光战殁，庙食兹土，累封王爵。俗谓其役使鬼物，仍迁其柩葬于云霄山之故处。其言甚不经，然今二县皆有所谓将军墓者，意其初葬南靖，后迁漳浦，郡人神之，故以为是说也。　高登墓在县东门外。登，宋人学者称为东溪先生，卒于容州，归葬于此。　阮烈妇墓在县北门外。元阮二姐，夫早亡，自缢而死一监邑买撒都刺怜之，以礼合葬于此，碑曰“烈妇阮氏之墓”。

 汀州府
 连城县
　　彭母夫人墓在县东在城里龙爪陂之上。相传宋陇西郡开国侯彭孙之母葬于此。　许景辉墓县北北安里许坊7。景辉在元世保障乡邑有功，元贞间累官至临江路总管府治中。

 延平府
 南平县
　　罗从彦墓在罗源里黄。宋郡守刘允济刻志。　李侗墓在崇仁里。学士汪应辰制碑铭。　黄裳墓在剑津里尤坑丘。村民侵其墓地，碎墓碑于荆棘中，识者憾之。(上三墓俱府城南。)

 将乐县
　　杨时墓在西山。宋胡安国撰墓志铭。　穆肃墓肃为汀州刺史，卒葬于此。详见《祠庙志》。(上二墓在水南都。)　刘琼墓在金谿岩之左。琼，闽王审知副将也。详见《祠庙志》。(已上三墓俱县南。)

 尤溪县
　　卢珧墓在县西。其墓有二：一在乾头，一在杉岭。珖为闽将，卒于寇难，身首异处，乡人义而收葬之，时不能萃而为一，故有二墓焉。
　　郑宜人墓在县东兴贤坊，濒溪。宜人卢珖母也。

 沙　县
　　越王墓在县东南八都越王山。五代时闽越王屯兵于此而殁，因葬焉，乡人立庙墓侧祀之8。　郑光布墓在县北十三都。光布，唐崇安镇将也。墓碑犹存。　曹朋墓在县东五都高砂九曲水之滨。朋，唐汀州司隶摄沙县事，卒葬于此。　罗畸墓在县西北九都。　邓肃墓在县东南八都。　曹辅墓墓下有院，建炎二年赐额曰“移孝效忠”，度僧守其祠墓。杨时撰墓志铭。　曹中墓中，辅之族弟，仕宋为秘书正字。胡寅撰墓志铭。(上二墓俱在县东沙州尾。)

 顺昌县
　　林司空墓在县东旧正识院侧。有石麒麟。旧志云：“宋判尚书省特之先世尝宰顺昌，秩满因家焉。以特贵累赠至司空，里人亦呼为林长官墓。”按特世系：父名保国，大父名揆。揆，南唐金州刺吏嵩之子，仕伪闽，初官永顺场，南唐升场为顺昌县，遂以揆为令，卒，子孙占籍顺昌。司空盖揆也，旧志失考耳。　廖刚墓在县西靖安都凤山之下。刚尝梦中作诗，有“家在五湖明月楼”之句，后葬于此。其子迟、过、遂、逮相继创楼墓下，因匾曰“明月楼”。　余良弼墓在县南石豆都龙山之原。良弼，宋宝章阁直学士，广东经略马步军都总管。初，良弼致政归，乐龙山幽胜，作堂其麓，为游息之所，匾曰“龙山”，且语其子姓曰：“乐哉斯丘也。他日吾知所归矣。”既卒，其子大临、大用遂奉柩葬于此。　廖德明墓在县西靖安都。　范旺墓在县东。旺死于贼，乡人为葬于此，立庙墓前祀之。详见《祠庙志》。

 永安县
　　陈世卿墓在县北二十七都。世卿，仕宋为秘书少监，夫人罗氏附葬焉。世卿墓，曾巩撰神道碑，罗氏墓，王安石撰碑铭。

 邵武府
 邵武县
　　欧阳祐墓在府城西五十里大乾山。详见《祠庙志》。　黄中墓在一都故县黄氏居第之北。朱文公撰墓志铭。　黄中美墓在铜青山下。朱文公撰神道碑铭。　何镐墓在台溪东砀山之原。朱文公撰墓碣铭，并志其圹。(上三墓俱府城东。)　吕祉墓在府城西樵岚积善山。详见《祠庙志》。　黄永存墓9在府城东新屯。　刘爚墓在三都樵屯之桂林原。爚，建阳人，卒葬于此。真德秀撰神道碑。　龚氏双烈女墓在王塘香岩寺后。详见《贞烈志》。(上二墓俱府城东。)　黄镇成墓在金泉山。危素撰墓志铭。　陈泰墓在福泉湾。国朝成化间有司奉敕葬。学士柯潜撰墓表。(上二墓俱府城西。)

 泰宁县
　　越王冢在县西五里。高逾十丈，相传人触之则有风雨之异。　邹应龙墓在县南南禅寺左，有亭曰“南谷”。宋赵与筹撰圹志。

 建宁县
　　陈岩墓在县西。　谢近古墓在县东黄舟保。近古，建人也。尉兹邑卒，贫不能以柩归建，遂葬于此。

 光泽县
　　李郁墓在县水东黄岭之原。朱文公撰墓表。　李方子墓在县南五都管密村。　李闳祖墓在县东回龙源。

 兴化府
 莆田县
　　郑露墓在府城南壶公山宝胜院侧。　林尊墓尊，攒之父也。　林欑墓(上二墓在府城西文赋里。后人名其山曰“林葬”。)　黄璞墓在府城东北延寿里国欢寺后。璞，侯官人，后迁莆，卒葬于此。　黄滔墓在府城西北招福院后。　欧阳詹墓在府城西南广化寺北。詹，泉之晋江人，卒葬于此。　林九牧墓在府城东北兴教里枫林积翠庵。唐林披九子，俱仕为刺史，列葬于此。　徐寅墓在府城西北常泰里北神山下。　陈仁壁墓在府城南壶公里壶公山。　陈靖墓在府城东南安乐里蒋山。天顺八年诏有司修天下名臣墓，十七世孙淮请于宪司檄郡邑修之。　方慎从墓在府城西南南厢锦亭佛肠山。　朱默墓在府城东南黄石北辰堂之前。宋祥符中默五世祖观察判官高遇异人指示，葬其父汉于此，后高亦附葬焉。既而默死为神，封侯爵，偕其弟等俱葬此山，凡十又八人，时人称为“十八大夫墓”。　方侨墓在府城东北兴教里枫岭下。　郑伯玉墓在石泉院后。　陈大卞墓在南厢杭头温泉北山之后。　陈中复墓在木兰陂常思山下。(三墓俱府城西南。)　方元寀墓在府城西常泰里洋西山。　林积仁墓在灵隐山东冈。　宋棐墓在府城南赤龙岭。林光朝为铭。　林孝泽墓在五云寺东北。　王晞亮墓在招福院旁。　陈俊卿墓在妙寂院前。　黄公度墓在枫莲塘。后人名其山曰“状元林”。(上三墓俱府城西北。)　宋藻墓在府城东北囊山寺西。　龚茂良墓在府城西南双牌石马山。　方翥墓在太平山。　林枅墓在花岩寺后。(上二墓俱在府城西北。)　郑樵墓在府城东北广业里越王山下。　郭义重墓在府城南深渎。　林光朝墓在府城西南厢接官亭。　刘夙墓在寿溪之上。　刘朔墓在囊山。(上二墓俱府城东北，皆永嘉叶适撰铭。)　方耒墓在府城西北常泰里洋西山。　郑侨墓在府城东北广业里龟岭。　方任墓在广垞山。　刘弥正墓在府城南宝涧之原。叶适撰铭。　宋钧墓在府城东南郑山。一名“塔山”。洪咨夔为记。　方信孺墓在府城南三十里。刘克庄为铭。　郑寅墓在府城东北吴山。　丁伯桂墓在府城西石室岩下。刘克庄撰铭。　方大琮墓在府城西南文赋里仁山大绳坑。王迈、徐明叔、刘克庄撰行状碑记。　陈宓墓在府城西下余陈岩山。　方大壮墓在府城西北太平山。　陈炜墓在乌石山东北方。　陈均墓在府城西常泰里玉涧社之阳。　林彬之墓在府城西隅。刘克庄为记。　林雱墓在府城南惟新里龙泉山。　吴叔告墓在府城东南合浦里跋石山。按刘克庄所撰墓铭在白杜路口。　黄绩墓在府城西北常泰里濑溪松峰后山。刘克庄撰铭。　刘克庄墓在府城东北孝义里鼓楼山。按洪天锡所撰铭在徐潭。　宋诩墓在府城西南文赋里梅峰山。　李丑父墓在府城东北待贤里炉峰。　黄仲元墓在府城西北兴教里吴车。　方澄孙墓在府城东北白杜山。　方演孙墓在府城西北北山留坑。　李春墓在府城南永丰塘上路右。春，洪武间知兴化府，民爱之，及卒，留衣冠窆于此。　林环墓在府城西常泰里驷华陂白石山之原。　杨慈墓在府城西石室岩下。　黄寿生墓在罗汉峰之原。　陈用墓在锦亭之前。　林文墓在凤凰山之原。成化十二年有司奉敕葬。(上三墓俱府城西南。)　陈中墓在府城东南谷城山湖头岭。　方澥墓在府城南。　翁世资墓在府城东南连江里小龟屿之原。成化二十一年奉敕葬。　陈俊墓在府城西南新兴里汤亭之原。弘治二年奉敕葬。　柯潜墓在府城东南安乐里和温山。成化十年有司奉敕葬。潜之父封，尚宝少卿兼翰林院修撰，原朴墓在潜墓西数步许。先是，亦奉敕葬。

 仙游县
　　郑良士墓在孝仁里飞凤山之西南山。　蔡襄墓在连江里赤湖蕉坑。　朱绂墓在孝仁里香山寺。(上三墓俱县南。)　王回墓在县北功建里鸡足山。　张弼墓在折桂里灵陂山。　陈可大墓在香田里东卢田山。(上二墓俱县东。)　苏钦墓在县西南仁德里宝幢山之麓。　叶顒墓在县西善化里乌石大旗山。　傅淇墓在县南孝仁里周泽灶颊之原10。　陈谠墓在县西。　林彖墓在县东折桂里灵陂陂西11。　郑勋墓在县南孝仁里香山之原。　王迈墓在县东南慈孝里珠岭。　叶大有墓在县北功建里将军山之麓。　王太冲墓在嘉禾里山平。　林义墓在县北孝仁里大飞山下。详见《祠庙志》。

 福宁州
 本　州
　　林嵩墓在擢秀里岱村。　张叔振墓在建善寺之东。(上二墓俱州东。)
</div>
    <div class="pagination">
<a href="八闽通志_page167.html">上一页</a><span>...</span><a href="八闽通志_page163.html">163</a><a href="八闽通志_page164.html">164</a><a href="八闽通志_page165.html">165</a><a href="八闽通志_page166.html">166</a><a href="八闽通志_page167.html">167</a><span class="current-page">168</span><a href="八闽通志_page169.html">169</a><a href="八闽通志_page170.html">170</a><a href="八闽通志_page171.html">171</a><a href="八闽通志_page172.html">172</a><a href="八闽通志_page173.html">173</a><span>...</span><a href="八闽通志_page169.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
