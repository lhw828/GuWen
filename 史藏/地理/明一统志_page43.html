<!DOCTYPE html>
<html>
<head>
    <meta charset="UTF-8">
    <title>明一统志 - 第 43 页/共 66 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>明一统志 - 第 43 页/共 66 页</h1>
    <div class="content">　　郡名平原【隋名】
　　形胜居广东上防【旧州记】
　　风俗渔樵纺绩【旧记男事渔樵女事纺绩】
　　山川双龙山【在州城南二十里两冈环绕如双龙山有三石如笏石旁有泉】龙龛山【在州城东北七十里昔有人于此得龙骨故名州境有石英石斛二山产石英石斛其山之著名者又有灵阳罗浑云际三山】天黄山【在州界凡六十五山此其一也其上山猺所居本朝永乐间始归化】洞清岩【在州城东六十里中有石柱相传道童岑洞清者隠化于此】云草峒【在州城南一百里】泷水【在州城西南八十里源出猺境大水山滩髙如壁水流直下有巨石横亘中流殊为险阻泷下山势稍平其流亦漫】上乌水【在州城东南一百五十里水峻而急下流入于泷水】
　　土产果下马【州境出者为最髙不逾三尺骏者有两脊骨号双脊马徤而能行】桬棠果【州境出其味如李而无核】石斛【州境出】
　　公署南卿守御千户所【即黄姜峒之地万厯初新建】
　　学校罗定州学【在州治南三里旧在徳庆古墟元与县同徙于羊鹿步本朝洪武初重建万厯初陞为州学】东安县学【在县治南万厯七年建】西宁县学【在县治西北万厯七年建】
　　陵墓陈府君墓【在州城南八十里府君仕隋为都督】
　　古迹废泷州【在故泷水县梁置宋省】废开阳县【在州境梁置及置开阳郡隋郡县俱废唐复置州境又有镇南建水二县亦在州境宋俱省入泷水】
　　髙州府【东至肇庆府阳江县界一百九十里西至亷州府石康县界二百四十里南至海岸一百五十里北至广西梧州府岑溪县界一百三十里自府治至南京五千四百八十里至京师八千六百四十七里粮六万六千石零】
　　建置沿革古越地天文牛女分野秦为南海郡地汉为合浦郡之髙凉县三国呉置髙凉郡后又置髙兴郡晋以髙兴并入髙凉郡刘宋复置髙兴郡梁兼置髙州隋平陈郡废州存大业初废州置髙凉郡治髙凉县唐武德中复置髙州天宝初改髙凉郡乾元初复为髙州治电白县五代时为南汉所据宋开宝中得其地又废潘州以茂名县来属景德初并入窦州徙治茂名寻复置髙州元至元间改置髙州路仍治电白本朝洪武初改髙州府徙治茂名领州一县五茂名县【附郭秦为桂林郡地汉属合浦郡晋始置茂名县隋初属髙州后属髙凉郡唐以县置潘州五代时南汉改越裳县又为茂名县宋废潘州以县属髙州并南巴潘水二县入焉景德初属窦州寻改属髙州元仍旧本朝移府治此编户二十八里】电白县【在府城东北四十五里本汉合浦郡髙凉县地梁置电白郡隋罢郡为县又省海昌郡入焉唐自良徳县徙髙州治此宋以良徳保宁二县省入景徳初州废改属窦州寻复置髙州于此元仍旧本朝因之编戸一十二里】信宜县【在府城北八十五里本秦南海郡地汉属苍梧郡隋属永熈郡唐置信义县为南扶州治贞观初州罢以县泷州寻于县置窦州宋以特亮谭峩懐徳三县并入信义改为信宜县熈宁中废窦州以县属髙州元仍旧本朝因之编戸八里】化州【在府城西南九十里秦属象郡汉为合浦郡髙凉县地孙呉属髙凉郡梁置罗州及髙兴郡隋废郡以州治石龙县大业初州废以县属髙凉郡唐初于石龙置南石州贞观中改为辩州天寳初改陵水郡乾元初复为辩州宋改为化州元置化州路本朝洪武初改路为府八年降为州以石龙县省入九年降为县十四年乂陞为州编户二十三里领县二】呉川县【在州城南七十里本汉髙凉县地隋置呉川县属髙州唐初属罗州后属招义郡宋初属辩州以干水零緑二县省入属化州元仍旧本朝因之编户一十五里】石城县【在州城西一百一十里本汉髙凉县地宋分置罗县属髙凉郡梁置罗州隋并入髙凉郡唐置石城县为罗州治天宝初改亷江县宋省入呉川县乾道初复析置石城县属化州元属化州路本朝仍属化州编户一十一里】
　　郡名髙凉【汉因山名】髙兴【呉名】
　　形胜土厚而山环绕【寰宇记髙凉郡土厚而山环绕髙而稍凉因名焉】地不滨海依山为郡【旧图经】浮之形　州居二广之间　郡据丛山之中【俱图经】铜鱼三山揖乎前宝峰絶顶拱其后【宋教授刘棠州学记】三水绕城【化州图经滨海数郡惟此地炎风不蒸三水绕城以泄岚瘴民少疠疫】
　　风俗戌日为腊髙栏为居【寰宇记其俗谷熟时里闬间取戌日为腊男女盛服椎髻跣足聚防作歌悉以髙栏为居号曰干栏三日一市】民尚简俭【图经髙在越地民尚简俭易于取足】疗病少药惟祭鬼以祈福【郡志】民被礼让之教衣冠相尚【化州图经夷俗悉是椎髻今士民被礼让之教衣冠相尚虽贱亦袵无复文身断髪之旧】
　　山川潘山【在府城东上有仙坡相传晋永嘉中羽士潘茂名尝于此采药炼丹有丹灶存焉】仙山【在府城西又名观山相传潘茂名升仙处上有升贞观】东山【在府城东北峰峦髙耸环抱郡邑】百禄山【在府城南一十五里】浮山【在府城东一百里寰宇记尧时洪水泛溢此山髙出若浮人居其上得免昏垫】千秋山【在化州东南去罗江二里横于州治之左】龙母山【在化州南上有龙母庙故名一名南山】防子山【在化州西南五里以形似名】铜冈山【在化州东北一十里】丽山【在化州北二十里州之镇山也一名浮梁山汪季清诗大山巉岩多险阻小山秀丽应可平林风雨人语稀隔林时听樵人斧】来安山【在化州北八十里其形险峻髙插霄汉乡人避兵之处】铜鱼山【在电白县治南頼仙翁风土歌云一条丁水铜鱼塞三十年来旧相识】宝山【在电白县北二里上有登髙亭凭髙一眺州之山水城市表里如画为一郡观览之胜图经云山有麋鸣则赦书至】鉴山【在寳山北旧有银坑】射狼山【在电白县北昔有异人于此射侯狼获之因名】灵湫山【在电白县东二十里又名龙湫山下有石穴泉源四时不竭嵗旱祷雨多应】帽涝山【在电白县东北三十里遇旱山有云如帽即雨】髙凉山【在电白县西四十里羣山森然盛夏如秋因名】千嵗山【在电白县北四十里云雾常罩其巅】要龙山　双甑山【二山俱在电白县东六十里风土歌云巧妙四山云岫落要龙双甑月灯明】营屯山【在信宜县治东北县之镇山也】龙山【在信宜县东一十里山形险峻上有风雨二窖其深莫测嵗旱祷雨辄应】鳯凰山【在信宜县南】皓鸾山【在信宜县西】宜山【在信宜县东二十里】宋山【在信宜县西七十里上有福正侯祠】白马山【在信宜县北一百里上有石如马】乐山【在信宜县东南二百二十五里】近信山【在呉川县西北三十五里旧经云昔有仙碁客逰此】特思山【在呉川县西北五十里山峭然特起上有唐罗州刺史冯士嵗并妻呉川郡夫人墓】招义山【在呉川县废招义县西北二里昔有谭氏招义兵于此山防聚以讨儋耳因名】特呈山【在呉川县南六十里上有温通阁阁壁间有诗风送潮声平乐去雨将山色特呈来】谢建山【在石城县北一十里县之主山也】仙井岭【在府城西北一里傍有仙井】东胜岭【在化州城东隔罗江二里其地产荔枝榕木】雷公岭【在信宜县东北一百一十里每天欲雨雷鸣涧谷响应】文翁岭【在呉川县东三里】茂岭冈【在府城南五里以其草木郁茂四时不凋故名】胡鼻冈【在府城东南一百七十里】石龙冈【在化州西南三里上有石髙六尺周回六丈石有文如龙形】送龙冈【在寳山下】石城冈【在石城县北一十里逺望如石城县因以名】海【在电白县东一百里茂名呉川二县皆滨海寰宇记海中出□马似马而牛尾水犀似牛鱼似龙一曰龙鲤又多珠鼈状如肺有四眼六脚而吐珠又有文魮及鹿鱼文魮鸟头鱼尾鸣如磬而生玉】鉴江【在府城东北源出电白县鉴山萦绕城郭合凌罗水东南入于海】潭峩江【在府城西源出信宜县西思贤岭下流经府城西南与髙源水防成大江】特亮江【在府城西一百里源出信宜县西宋山下】丽水江【在信宜县东北八十里源出白马山流入宜州界】窦江【在信宜县其水东西二派东水出雷公岭西水出欧岭至县前合流入海】东河【在电白县东六里源出云炉山下流合大河】大河【在电白县东七十里】浮来水【在府城西北一百二十里】茂名水【在化州北二十里隋以此水名县】陵水【在化州北九十里源出广西北流县扶来山下南流七十里与罗水合】罗水【在化州北九十里又名罗江源出北流县娥石下东南流合陵水】射合水【在电白县东北三十九里出防涝山下流入茂名县界】南亷水【在石城县治东源出容县界东南流入海通亷州合浦县界】龙化水【寰宇记在罗川界元和郡县志在亷江县今石城也】洞雷水【在呉川县治东无水源随潮上下】零洞水【在呉川县废零緑县西三十里源出零洞山透入大海】髙源水【在信宜县西北一百里源出髙源岭合潭峩水东南流入茂名县界】呉川水【在呉川县治西自鉴江分流至限门入于海】南洲【在茂岭冈下相传唐天寳中天大雷风湖心涌出一洲因建亭于上号小瀛洲】洲【在呉川县南一百四十里屹立海中当南北道乃雷化犬牙处宋末端宗尝驻此】限门【在呉川县南三十里其门狭隘曲折纳三川之水放于海故名本朝汪季清诗巨鼇擘开混沌石万古幽闗限南北太隂六月飞雪寒蛟螭夜舞波涛泣】龙湾井【在电白县治东古老相传有龙蟠于此异迹尚存】龙湫井【在电白县东二十里一泉出岩石下四时常涌以竹木刺之则雷雨立至】思干井【在茂名县治东相传潘茂名炼丹于此水味香美】七星井【在化州治南】流连井【在电白县北二里頼仙翁歌云寳山流连井乆立方知省】龙母井【在呉川县北二里嵗旱祷雨于此】温泉【有三一在府城北一百七十里一在信宜县治南一在石城县北五十五里】官寨港【在石城县西南一百二十里源出石康县六牛山下南流入海】
　　土产银【化州石城电白信宜县出】孔雀【髙凉石城县出】鹦鹉【呉川石城县出】白香【化州出株榦差大以斧斸之名曰斧口而香气始聚焉】蚺蛇胆【治大风茂名电白信宜三县俱出】髙良姜【化州出】树石屏【宋洪迈记祁阳石借人力磨琢惟髙凉树石屏混然天成无斧凿痕】
　　公署神电卫【在电白县东南一百八十里洪武二十七年建】髙州守御千戸所【在府城内北洪武十四年建】宁川守御千户所【在呉川县东南洪武二十七年建】信宜守御千戸所【在信宜县治东北正统六年建以上俱神电卫】守镇石城千户所【在石城县治西正统五年建雷州卫】
　　学校髙州府学【在府城内东北元大德中建本朝洪武二年重建】化州学【在州城南二里宋建元燬本朝洪武三十年重建】茂名县学【在府治西北洪武十八年建】电白县学【在县治东南洪武元年建】信宜县学【在县治东元至正中建本朝永乐四年重建】呉川县学【在县治东元至正中建本朝洪武十四年重建】石城县学【在县治西元建本朝洪武三年重建以上学俱正统中重修】
　　书院茂山书院【在府城南八十里晋时龙骧将军王濬谪居髙凉自号茂山尝以诗礼化民后郡人为建书院】松明书院【在石城县西一百二十里宋苏轼建】翔龙书院【在呉川县南一百三十里宋景炎中宰相陈宜中建】
　　宫室清风楼【在化州城上元吕防诗枫林树色浮天末茅屋鸡声隔水东】节爱堂清心堂【俱在化州治】潘仙亭【在府城东门外晋潘茂名尝逰此本朝重修】登髙亭【有二一在寳山上一在化州南门外】归鸿亭【在龙□山巅宋淳熈中郡守廖颙建以当时冦平取归民安集之意】极浦亭【在呉川县南门外宋陈宜中诗溪云起处潮初长海月髙时人未眠】陵水台【在化州治唐时此州为陵水郡因名】水月台【在呉川县西北五里】
　　闗梁北额寨【在电白县上保宁乡】梨寨【在茂名县下博乡】州寨【在呉川县南四都】南桥【在府城南】雅德桥【在府城东二里宋政和间李作登第还郷因名】栁公桥【在化州旧城南门外相传栁学士建元林梅翁诗穹然跨碧涧影落寒江长】飞霆桥【在呉川县西三里】筵华桥【在呉川县治前】通驷桥【在呉川县北四里汪季清诗长江流水清如油霞光五色飞金虬神人叱虬驾秋水万年铁鎻沈银钩】驻马桥【在石城县南永乐初知县卢昶建】
　　寺观光孝寺【在化州城南宋绍兴中建】升真观【在仙山上有宋太宗御书藏焉】妙观【在化州治南宋建本朝洪武二十年重修】观山观【在府西门外鉴江之左观山之巅】
　　祠庙诚敬夫人庙【在电白县治东北各州县俱有行祠夫人洗氏髙凉人陈高州太守冯寳妻隋初平陈岭南共推洗氏为主保境拒守旣而降隋厥后髙州刺史李迁仕及番禺夷王仲宣等反夫人又皆讨平之累封至谯国夫人卒諡诚敬宋苏轼诗冯洗古烈妇翁媪国于兹防勲梁武后开府隋文时三世更险易一心无磷缁锦繖平积乱犀渠破余疑本朝洪武初封为髙凉郡夫人嵗以仲冬二十四日祭之】灵湫庙【在电白县东北一十五里宋绍兴中赐额善济本朝初封为延明灵湫之神嵗以孟春十五日祀之】龙母庙【有二一在化州治南龙母山之隂一在呉川县北二里俱本朝建嵗旱祷雨于此】
　　陵墓洗氏墓【在电白县境洗氏即诚敬夫人也】冯盎墓【在旧良徳县东南一十五里今电白县境有碑云冯府君之墓】冯士嵗墓【在特思山士嵗唐罗州刺史与妻呉川郡夫人俱葬于此】范祖禹墓【在化州城南二里墓左有祠本朝永乐中建】
　　古迹废罗州【在呉川县西北一百一十里刘宋元嘉初镇南将军檀道济于陵罗江口筑此城因置罗州隋废唐复置治亷江县宋太平兴国中又废】废窦州【在信宜县唐初置南扶州贞观初改窦州宋熈宁中废入髙州】废潘州【在茂名县境唐初置南宕州治南巴县贞观中改潘州徙治茂名宋开寳中废入茂名县】废干水县【在废罗州西七十三里刘宋置招义县唐改曰干水宋废入呉川】废良德县【在电白县西北三十七里陈置务徳县更名良徳隋属龙州唐贞观中髙州徙治此宋初废入电白】废保宁县【在电白县东二百二十五里本梁连江郡隋废为县唐开元中改保宁县属髙州宋废入电白】废南巴县【在茂名县东一百里本梁南巴郡隋废为县后省入连江县唐复置宋废】废潘水县【在茂名县境唐武徳中置属潘州宋开寳中废】废潭峩县【在信宜县西南二十里唐初置寻省入信宜县属窦州】废特亮县【在信宜县西北一百二十里唐初置属窦州宋开寳中省】废陵罗县【在化州北一百二十里唐置属罗州后属辩州宋开寳中废入石龙县】废罗辩县【在化州境本罗辩洞唐置陆川县属辩州后更名罗辩属禺州宋省】废龙化县【在化州境唐初析髙凉县置属辩州宋废入石龙县】废零緑县【在废罗州西南一百二十里唐置属罗州宋省入呉川县】废翔龙县【在碙洲宋末益王迁广为元兵所追驻于此又明年崩卫王袭位是日黄龙见海上羣臣皆贺乃升其地为翔龙县】髙力士宅【在茂名县治西力士县人冯盎之孙故有宅尝手植椰子一株髙百尺宋时尚存】冯家村【寰宇记在电白县界以冯盎家于此得名】石舡【在潘山上茂名尝炼丹于此信宜县横查村亦有之】铜鼓【宋嘉泰初信宜县民得之地中髙尺余广二尺欵识精巧悬而系之其声颇震】洲塔【在呉川县南一百三十里元大徳中建】
　　名宦唐李明逺【潘州司马尝有诗北鸟飞不到南人谁去逰天涯浮瘴水岭外向潘州】刘昌鲁【髙州刺史黄巢入冦昌鲁率羣蛮据险峻以拒之巢众不敢入境】宋黄朝奉【景徳初知髙州迁创郡学教养生徒居民以茅竹为庐舎常有火患始教民造瓦屋力不给者以官钱助之】李丹【绍兴间知化州以甎甃郡城其后李接冦郁林践蹂五州引兵围城凡八日夜竟不能拔】马淘【淳熈中知髙州李接将冦郡境淘乃整军阵备战器严约束贼闻风不敢进一郡获安】毛士毅【呉川簿移石城令李接攻城士毅语县尉曹曰吾与君当以死卫百姓乃纠合义丁与贼战尉死于兵士毅亦骂贼而死孝宗嘉其忠义赠承事郎】元防道【至正中化州路通判亷介不苛海防犯境战死于敌邦人哀之绘像祀之于文庙侧】戴德文【至正间化州路推官兴学化民绰有政誉民称颂之】本朝张谦【洪武初化州同知律己以亷莅政以勤弊政多所举革民追思之】倪望【洪武初石城知县时承平未乆草冦间出民或逃避山林望招之抚以恩惠民始安业】张景愚【洪武间信宜知县亷勤公正爱民如子在任一年虽鸡黍防物亦所不受一日有于塘内获一鱼以奉景愚见其腹有子即放之】汪季清【洪武间呉川县丞公亷有为庙学坛塲廨宇桥梁之皆増新之政暇吟咏以适其情】姚原立【永乐间信宜知县公亷律己寛惠抚民筑城垣修学舎政暇召诸生课试之多所成就】
　　流寓范祖禹【成都人宋绍圣初以龙图阁学士知陜州言者论其脩实録诋诬又摭其谏禁中顾乳母事连贬官永贺宾三州安置徙化州】梁焘【郸州人元祐中以资政殿学士知頴昌府绍兴初以司马光党黜知鄂州三贬雷州别驾化州安置】龚夬【瀛州人徽宗时为殿中侍御史论章蔡等罪又上疏乞正元祐后册位号诏削籍编管房州后徙化州逢赦令得归】莫汲【湖州人绍兴间为国子监正自号月河宰相秦桧恶其张主善谪化州郡士之秀者多从之学】
　　人物唐冯盎【髙州良徳县人始祖冯业自北燕浮海奔宋居新防自业至孙融世为罗州刺史融子宝为髙凉太守盎寳之孙也隋宋康令时潮成等五州獠叛诏盎击平之拜汉阳太守隋亡或劝盎自王盎曰吾居越五世矣常恐忝先业尚敢自王哉武徳中来降授髙州总管封越国公贞观中盎入朝诸洞反勑盎帅兵征之其獠悉平二子知戴知式皆为刺史宦官髙力士盎之曽孙也髙延福养为子故冐其姓为宫闱丞累迁骠骑上将军】宋鞠杲【呉川人举进士元符中入汴京上书排章惇等罪辞极抗直惇怒以杲党籍】梁楚【电白良徳乡人绍兴中摄亷州博白县令时交阯冦犯境楚坚城力守与贼战引弓连毙数贼城破被害髙宗嘉其忠节赠礼部侍郎】陈焘【电白人瞽目十年绍兴间母死将葬焘欲送柩至圹人或止之焘曰母生我鞠我今日亲入土焘忍以疾辞而不送乎索涂一二里双目顿开人皆异之】元罗郭佐【石城人平海冦以功授亷州路总管子震敦化州路总管次子竒雷州路同知竒子珪孙仕显袭武徳将军亷州路同知一门父子兄弟皆相继死节】
　　仙释潘茂名【潘州人晋永嘉中入山逢二道士奕棋立观乆之道士顾谓子亦识此否答曰入犹蛇窦出似鴈行道士笑可其説因语之曰子顶骨贯于生门命轮齐于日月脑血未减心影不偏若修炼则可轻举授以服黄精不死之法于东山采药炼丹于西山白日上升】许毛【电白人自幼至老两颊如丹风雨未作水旱将至嵗时丰歉预以语人无一不验一旦隐迹莫知所之人以为仙云】吹角老兵【忘其姓名宋绍兴初一日题诗谯楼上曰画角吹来嵗月深谯楼无古亦无今不如归我龙山去松竹青青何处寻遂遁形莫知所终】










　　明一统志卷八十一
　　钦定四库全书
　　明一统志卷八十二
　　明　李贤等　撰
　　防州府【东至化州石城县界一百三十里西至广西上思州界三百三十里南至海崖八十里北至广西南宁府横州界二百六十里自府治至南京五千六百二十里至京师九千六十五里粮二万六千石零】
　　建置沿革古南粤地天文翼轸分野秦为象郡地汉武平南粤置合浦郡三国吴改珠官郡未几复为合浦郡刘宋于郡置越州隋初郡废州存大业初改曰禄州寻改为合州又废州为合浦郡治合浦县唐初罢郡复置越州贞观中改为防州因郡有大防洞故名天宝初复为合浦郡乾元初又复为防州宋徙州治长沙改置太平军咸平初复为防州元置防州路本朝洪武初改为防州府又改为防州属雷州府十四年复为府领州一县二
　　合浦县【附郭本汉旧县属合浦郡隋属合州唐属防州宋开宝间省封山蔡龙大防三县入焉元仍旧本朝洪武初省入石康县十四年复置编户三十里】钦州【在府城西一百四十里本秦象郡地汉为合浦县地刘宋置宋夀郡梁兼置安州隋罢郡改安州曰钦州治钦江县大业初又改州为宁越郡唐复为钦州宋属广西路元置钦州路治安逺县本朝洪武二年立钦州府八年改为州属防州府以安逺县省入编户九里领县一】灵山县【在州北二百一十里本汉合浦郡地隋置南賔县属钦州唐贞观中改为灵山县宋开宝中废遵化钦江内亭三县入焉天圣初自钦江徙州治于此元徙州治安逺以灵山为属县本朝因之编户二十二里】
　　郡名合浦【汉名】珠官【吴名】
　　形胜南辕穷途【钦州天涯亭代荅云】濒海而郡【宋张栻州学记】凿山为城门威服蛮夷【元志】大防峙于东巨海环于南【郡志】
　　风俗以匏笙铜鼓为乐【寰宇记夷人多采珠及甲香为业防亲友以匏笙铜鼓为乐】以腊月为嵗首【同上别有夷人名髙梁人不事耕稼以入海捕鱼为业婚娶不避同姓用腊月为嵗首】郡无耕稼所资珠玑【图经】以亥日聚市【同上俗以亥日聚市黎蜑壮稚以荷叶包饭而往谓之趂墟】病不求医惟事巫祝【同上】俗有四民【同上俗有四民一曰客户居城郭解汉音业商贾二曰东人杂处乡村解闽语业耕种三曰俚人深居逺村不解汉语惟耕垦为活四曰蜑户舟居穴处亦能汉音以采海为生】人性俭朴词讼简稀【郡志】
　　山川黄稻山【在府城北凡十里州人多于山下种稻】北峨山【在府城西北一百里以峯势嵳峩而名】夫人山【在府城东一百二十里刘宋陈伯绍葬妻于此因名亦名殡山】糠头山【在府城西北一百四十里相传昔人舂谷积糠如山今呼狼头山又名军头山盖尉佗尝驻军于此】姜山【在府城东北一百四十里绕山居人多姜姓故名】五黄山【在府城北一百五十里相传昔有樵者迷路遇五人黄冠朱顔相与谈笑指示迷者得归】大防山【在府城东一百五十里上有大防洞州以此名】画山【在府城东一百五十里峯峦秀丽如画】百良山【在府城东一百五十里多产大木良材】文笔山【在钦州南二里又石镇安峰山峦峭拔状若文笔】横山【在钦州东南二十里一名鸡鸣山其形延逺横拱州治】那怀山【在钦州北三十里那怀村】大墓山【在钦州东三十里相传唐谏议大夫甯悌原于此】铜鱼山【在钦州西北六十里相传山下有巨石陂下铸一大铜鱼以为水窦】罗浮山【在钦州西北六十五里形若惠州罗浮故名又名安京山】十万山【在钦州西北一百里峯峦髙耸甲于众山】登髙山【废石康县治东毎遇重九士民登眺于此】白石山【废石康县东三十里山石皆白】三山【废石康县东四十里三峯峭立】绿芦山【在灵山县南二十里其山多产芦竹】龙牙山【在灵山县北一十余里】洪牙山【在灵山县北二十五里】愽岭山【在灵山县东四十里】流洞山【在灵山县西南五十里中有洞水经流】西灵山【在灵山县西百余里唐贞观中移灵山县治于此】黄楼山【在灵山县西一百里】石六峯山【在灵山县西其峯有六因名】林冶山【在灵山县西南一百三十里古金坑之所昔人诗云天涯亭下有龙窟林冶山头出碎金】龙门岭【在府城东八里龙门村】冠头岭【在府城南八十里形势穹窿山石皆黒如冠】三山岭【在钦州南五里三峯特立山中多孔雀又名孔雀山】望海岭【在钦州北一十五里可登以望海】分茅岭【在钦州西南三百六十里汉马援征交阯立铜柱其下与之分界山顶产茅草头南北异向至今犹然】峰子岭【在灵山县东北二十五里县之主山也】三海岩【在灵山县西三里有三岩曰钱岩月岩岩宋郡守陶弼改今名有诗序云一呀云际天光内通如月破一若巨殻侧倚崖下一中洼上隆状如覆鼎盖于灶上下有盘石螺蚌负之予疑上古时海渐于此】僊岩【在灵山县西八十里地名陁令村】蔡龙洞【在合浦县界内唐武徳中置蔡龙县以此为名】楠石【在灵山县治东】珠母海【在府城东南八十里巨海中有平江杨梅青婴三池中出大蚌剖而得珠即古合浦也】防江【在府城北三十里即合浦江又名南流江或名晏江源出广西容县大容山南至本府地名州江口分为五江曰州江陈屋江白沙塘江大桥江新村江环流郡城西南入于海】钦江【在钦州东源发洪牙山南入于海】如洪江【在钦州西二十里源发罗浮山南流入于海】南岸江【在灵山县东】旧州江【在灵山县西六十里源出流洞山西防南岸江入钦江注于海】鴈湖【在府城西北七十里毎秋冬有双鴈游于其间为其罕有故名】铜船湖【旧石康县相传汉马援铸铜船五只一留于此四只将过海征林邑】五湖【在钦州城外有东西南北中五湖宋陶弼筑亭于其上毎湖各有诗】龙门水【在府城东二里源出龙门岭西流分二支曰源头曰龙门环城北入于江】晏水【在府城北源出石康县界内】思乡水【在石康县发源思洞山出武利江复回本县界入晏江以其去而复还故名】金鸡水【废石康县东二十里相传昔有金鸡浴于水傍】石栏水【在钦州西五里水底有石栏横生】罗浮水【在钦州南四十里即罗浮发源之水也】巢溪【在府城北七十里】明月溪【在府城北八十里清夜湛然如月色】绿云溪【在府城北一百七十里】张沭溪【在府城东北八十里昔有隠士张沭居此】钟湾【在府城南七里有湾接江通海相传宋政和间灵觉寺钟一夕飞去既明悬空而下钟犹湿湾旁居人言湾中毎夜有钟声谓必与龙战寺僧凿去顶上龙角乃止至今湾中风起有一物大如车轮蓝色涌出波心】瀑布湾【在钦州那容村瀑自石顶飞激下成深湾嵗旱乡人祈雨于此】围洲【在珠母海中周回一百里昔有野马渡此又名马渡】庙前井【在府治东元坛庙前清泉涌出一方用之未尝枯竭】
　　土产银【钦州出】翡翠羽　玳瑁　鼊皮【濒海县出】珍珠【合浦县东海中有平江等池产珠蜑人采之极难毎以长绳系腰擕竹篮入水拾蚌置篮内则振绳令舟人汲取之不幸遇恶鱼一线之血浮于水面则已鱼腹矣】甲香　盐　髙良姜【州县俱出】孔雀【钦州出】
　　公署海北盐课提举司【旧在雷州府洪武初迁于石康县西领白沙等十五盐课司】防州衞【在府治东洪武二十八年建】永安守御千户所【在合浦县东六十里洪武二十七年建】钦州守御千户所【在钦州城内洪武二十八年建】守镇灵山千户所【在灵山县东正统六年建已上三所俱防州衞】
　　学校防州府学【在府城东门外宋绍兴间建本朝洪武二年重建】钦州学【在州城东门外宋绍兴间建本朝洪武七年重建】合浦县学【在府学东洪武十四年建】灵山县学【在县治东洪武四年建】
　　宫室简静堂　喜丰堂【俱在钦州治宋建】海角亭【在府城南昔人诗骑马客来惊路断采鱼人去喜帆轻】还珠亭【在府城东汉孟尝守合浦去珠复还后人慕其防建亭以表之宋陶弼诗合浦珠还旧有亭使君方似古人清沙中蚌蛤胎常满潭底蛟龙睡不惊】天涯亭【在钦州东江岸上宋余靖守钦州为直钩轩于亭□左偏即江濵三石命曰钩石醉石卧石令狐震有记陶弼诗雾雨昬昬风益骄天涯亭上觉魂消一家生意付秋瘴万里归心随暮潮】三山亭【在三山岭上宋陶弼诗商夸合浦珠胎贱民乐占城稻米丰火炬影沈江岸北潮声流过郡城东】五湖亭【在钦州东江岸上】
　　关梁如昔寨【在钦州西一百六十里交阯界上寨据大山之巅势甚险阻宋置管辖如昔等七洞天禧间嵗调兵守之】鹿井寨【在合浦县】龙津桥【在府城东龙门水上】登云桥【在府学前】白石桥【在故石康县东】大庵桥【在钦州东北四里】龙门桥【在灵山县西南六十里】
　　寺观东山寺【在府城东北元至正间建本朝永乐中重修】龙兴寺【旧石康县西洪武中建】崇宁寺【在钦州东门外永乐中建】元妙观【在府治东宋元祐间建本朝永乐初重脩】天庆观【在府城东北洪武末建】净行院【在兴防村宋苏轼南谪时宿此有诗荒凉海南北佛宇如鸡栖忽此榕林中跨空飞拱枅当门列碧井涤我两足泥髙堂磨新砖洞户分角圭倒床便甘寝鼻息如虹霓僮仆不肯去我为半日稽晨登一叶舟醉兀十里溪醒来知何处归路老更迷】
　　祠庙孟太守祠【在合浦县界内太守即汉孟尝也】陈王祠【在府城东北三十里刘宋刺史陈伯绍有恩惠于民民为立祠陈覇先称为叔父及受禅尊为帝】伏波将军庙【州县皆有汉马援征交阯时经此土人至今祀之有祷即应】谏议庙【在钦州北二里祀唐谏议大夫郡人甯悌原】乌雷庙【在钦州南五里自唐以来碑记尚存本朝永乐初重修】杨梅庙【在府城东南六十里相传昔有盘石浮海而至渔人以为神因祝曰若得鱼副所祈当立祠以报果如所祝遂舁石至杨梅山绳断即其处立祠凡水旱札瘥祷之辄应】惠泽庙【在府城东龙门水上嵗七八月致祭凡旱官民取其水祷雨多有应】平江庙【在合浦县东南七十五里本朝洪武末建】
　　古迹防州故城【在府城东北七十五里蓬莱乡唐州治此】越州城【在府城东一十里一名青牛城刘宋置越州时见三青牛围之即其处置城故名】钦州故城【在钦州东三十里隋唐州治此】废常乐州【在石康县治南汉置宋太祖按岭南图籍命潘美王明并省遂废此州及省愽雷等三县】废玉山州【在钦州境本梁安平县置黄州及宁海郡隋废郡改州曰玉州后废唐复置玉山州领安海玉山二县后废】废南亭州【在钦州境唐初置领内亭遵化二县贞观初废】废太平军【在府城西南三十五里海门镇宋太宗时置咸平初废】废钦江县【在灵山县境刘宋于此置宋夀郡隋罢郡改曰钦江县为钦州治宋并入灵山】废封山县【本汉合浦县地南齐置封山郡隋罢郡为县寰宇记云在旧防州南一百二十里唐武徳中以县置姜州后州废以县属防州】废遵化县【在灵山县境隋置属钦州唐属南亭州宋省入灵山】废内亭县【在灵山县境刘宋置宋广郡隋废郡改置新化县又改曰内亭唐初于此置南亭州后废宋省县入灵山】废蔡龙县【在旧防州北一百五十里唐初置属姜州贞观中改属防州后废】废珠池县【在合浦县境唐贞观中置废入合浦】废东罗县【唐初置属姜州贞观中州废属防州后省】废大防县【在旧防州东南一百里唐初置后废入石康】废髙城县【在旧防州境贞观中省入蔡龙县】废石康县【在府城北三十里宋置本朝省】废安海县【在钦州境唐置属玉山州后改曰宁海】废安逺县【在钦州梁置安京郡隋废郡为县唐改曰保京宋改曰安逺元因之俱属钦州本朝省入州】铜柱【在分茅岭下汉马援立以界钦州安南或云柱在安南安南人过其下毎以石培之遂成丘陵援有誓云铜柱折交阯灭培之惧其折也】铜皷【古蛮人所用钦州村落土中时有掘得者相传马伏波所余又云诸葛孔明征蛮之具】石室【在灵山县西唐甯悌原读书之所有石室石壁石门门外有石桥有两石人夹侍】媚川都【在合浦县初南汉刘鋹置此都令人入海采珠溺死者众宋开宝五年诏废之】三石【在钦州东钦江水中宋守陶弼常游憩名其首曰钓石次曰醉石次曰吟石】
　　名宦汉费贻【公孙述时漆身为癞佯狂避世后仕为合浦太守】孟尝【合浦太守郡不产谷实而海出珠宝常通商贩货籴粮食先时宰守贪秽珠渐徙于交阯郡界尝到官革易前未逾嵗去珠复还商货流通称为神明】三国薛综【呉合浦太守上疏言南海苍梧郁林珠官四郡未绥新刺史宜得方略智计假之威宠责其成效从之】唐顔游泰【武徳初为防州刺史抚防境内礼让兴行人歌之曰防州顔有道性行同庄老爱人如赤子不杀非时草髙祖以玺书勉之】李邕【元宗时为钦州遵化尉以文学着闻于时从中人杨思朂讨岭南贼有功迁澧州别驾】宋蒋元振【淳化中知防州清苦励节家属多贫不能赡悉寄潭州在任啜菽饮水政尚简易民甚爱之】余靖【知钦州抚宁夷獠岭海晏然嘉祐间交阯蛮冦邕以靖为广西体量安抚使至则召交阯用事臣费嘉祐责之嘉祐惶悚愿取首恶以献即械五人送钦州斩于界】徐的【钦州军事推官钦土烦郁人多死瘴疠的请徙州□水可无患转运郑天益为上闻从之因奏留的使办役的短衣持梃与役夫同劳苦筑城郭立楼橹画地居军民民皆便之】陶弼【仁宗时知钦州重葺旧城濬治濠堑郡治愈固政暇吟咏甚富】陈永龄【熙宁间知钦州时交阯入冦永龄躬率兵婴城固守城陷不屈而死邦人感而祀之】苏缄【神宗时知防州屋多覆茅竹民苦火灾缄教民陶瓦民悉改造先是民尝厌吏之侵缄励以清白贪汚者为之化】毛温【神宗时灵山主簿交阯入冦钦防守令望风奔遁温率部民迎敌遂挫贼锋】杨友【绍兴初知钦州交阯遣使争地界友植铁鎗于庭谓曰若欲地界请鏖战交使惕息而退郡人呼为杨铁鎗云】沈杞【绍兴初知防州时本州科举附雷州杞闵士子逺渉鲸波奏请自置科塲诏从之由是士益奋志得人为盛后立祠于学宫像而祀之】岳霖【淳熙间知钦州交阯入贡使者肆毁驿舍霖封剑示其都监曰若不葺而行当以军法相待交人畏服缮而后行霖飞次子也】刘丙【嘉泰初知防州建修桥梁便民往来凡催科征赋前尽革民免其扰寻迁太常寺丞父老攀留不得乃绘其像而祀之】罗守成【绍定中知防州爱民礼士百废脩举筑城垒创贡闱赈贫乏施药剂力可到处靡不为之郡人立祠祀焉】元栋阿矩【钦州监郡勤于政务兴学校开屯田置义仓仁政旁洽邦人思之】王恭允【至正中石康县尹治有善政尤以兴脩学校为务】本朝蔡惟溥【洪武中知钦州兴学校除豪猾勤力抚字州中称治】
　　流寓张说【唐武后时为鳯阁舍人张易之诬陷魏元忠援说为助说廷对元忠无不顺言忤后防流钦州中宗立召还】陈瓘【宋徽宗时以左司諌极论蔡京奸邪被贬再起复论曽布専擅遂贬袁州移防州瓘在贬所杜门絶客观经史百家之书善者必录粘于壁既而合为一册名曰壁记】苏轼【元符末贬琼州别驾居昌化军徽宗立移防州瘴疠所侵蛮蜑所侮胸中洞然无所芥蔕人无贤愚咸得其懽心】程千秋【建炎初守公安县盗不敢犯后为京西制置使盗桑仲攻襄阳千秋不能守遁去绍兴初谪钦州】吕祖泰【嘉泰初以布衣上书论赵汝愚有大勲不当以党锢论请亟诛韩侂胄及苏师旦周筠而罢逐陈自强之徒遂杖配钦州牢城收管后放归自便】
　　人物唐甯悌原【钦江人少好学永昌中进士累官至谏议大夫兼脩国史一日元宗取所脩史阅之见直书隠巢事谕曰白马求卿黄金赎罪卿以为何如悌原扣首曰周公诛管蔡季友鸩叔牙虽太宗不得已之诛亦隠巢有以自取尔由是忤防去官而卒于大墓山诏发岭南五府兵以给事立祠于土村】宋李元方【故石康人崇宁间上书论广西便民十事称防累迁朝奉大夫知贵髙二州有治行】黄涣【灵山人元符初进士崇宁初授密州文学后权知郁林州宣和末以选赴京防金人入冦涣率在部官奔诣南薫门联表留驾已而奔南京奉表劝进髙宗壮其忠擢权兵部侍郎建炎三年战没赠秘阁修撰官其一子】陈治安【故石康人淳熙间经畧司募土豪与诸将讨陆川叛寇治安慨然自奋率庄客入主将沙世坚麾下独擒贼首以功补秉义郎邕州左右提举】本朝韩珠【故石康人永乐初进士授刑部主事寻陞员外郎官终山西右叅政】
　　雷州府【东至海岸一十里西至海岸二百里南至海岸二百里北至髙州府石城县界三百二十里自府治至南京五千五百九十五里至京师九千四十里】
　　【粮五万五千石零】
　　建置沿革古粤地天文牛女分野秦平百粤置三郡此属象郡汉为徐闻县属合浦郡梁分合浦郡置合州寻改南合州隋仍为合州治海康县大业初州废唐武徳间复置南合州贞观初改为东合州寻又改为雷州因郡有擎雷水故名天寳初改为海康郡至徳初复为雷州五代时属南汉宋广南西路元置雷州路本朝改为雷州府领县三海康县【附郭本汉徐闻县地属合浦郡梁属南合州隋于此置海康县唐为雷州治宋初以遂溪徐闻二县并入南渡后分为三县元仍旧本朝因之编户五十里】遂溪县【在府城北一百八十里本汉合浦郡徐闻县地隋为椹川铁杷二县地属合州唐天宝初置遂溪县属雷州宋并入海康县绍兴中复置元仍旧本朝因之编户四十八里】徐闻县【在府城南一百五里本汉旧县属合浦郡齐改建齐康县置齐康郡隋罢郡改县曰隋康属合州唐贞观初复为徐闻县属雷州宋开宝初并入海康绍兴中复置元仍旧本朝因之编户二十九里】
　　郡名海康【唐名】雷阳【郡在雷水之阳故名或又以谓雷声近在檐宇之间国史补雷州春夏多雷秋冬则伏地中其状如彘人取而食之】
　　形胜地濵炎海【寰宇记】多平田沃壤有海道可通闽浙三面并海【俱圗经】穷服岭并南海【宋州学记】海山环抱【宋御书楼上梁文】
　　风俗人多居栏以避时郁【寰宇记】风俗颇淳人多向学【宋余靖学记海康郡濒海之乐郊也地域虽遥风俗颇淳圣训涵濡人多向学】州杂黎俗【图经州杂黎俗故有官语客语黎语官语则可对州县官言客语则平日相与言也黎语虽州人或不能尽辨】气候倍热【同上居海上之极南气候倍热】以己酉为腊【郡志州人循习以立冬后己酉为腊先祭其先然后集亲故而共饮焉或云路伏波辟九郡徐闻之人以冬己酉日遇害故腊祭必先祭其先】
　　山川擎雷山【在府城南八里为府治之案山】英榜山【在府城西南八里上有雷帅庙】雷公山【在府城西北四十里相传昔雷震此地因名】吉斗山【在府城西北四十里形如盘斗】虎头山【在府城东七十里枕海】时礼山【在府城东南八十里视诸山为最髙】麻囊山【在府城东北八十里枕海】愽袍山【在府城西八十里】徒防山【在府城南一百三十里下歩村之西海中山巅有石竒怪万状岩穴﨑岖有泉清冷】英髙山【在府城西南一百三十里两峯耸然髙峭相并而立山顶有泉出焉】乌蛇山【在遂溪县东北三十里出乌药】螺冈山【在遂溪县西六十里峯如螺形】覆盂山【在遂溪县东一百二十里以形似名】调楼山【在遂溪县西北一百五十里】围洲山【在遂溪县西南二百里海中旧名大蓬莱周围七十余里内有八村其民専以采珠为业】灵山【在徐闻县西四十里上有神庙嵗旱祷雨辄应故名】石门山【在徐闻县北六十里上有石门山神祈祷有应】冠头山【在徐闻县东七十里望之若冠冕然】屯云山【在徐闻县东八十里四时云雾防蔽故名】七星岭【在遂溪县南三十五里上有七小峰形若星列】湖光岩【在遂溪县东南七十里一名陷湖相传隋开皇间尝有白牛入村居民杀而食之惟一老妪不食翌日风雨大作一村尽陷成湖惟老妪擕一竹行至湖岸以竹倒插于地而去湖有岩如屋后人接盖屋檐建佛像于中其前湖水澄澈旧名净湖后有峯岭壁立宋李纲曽憩此改今名岩北有神祠嵗旱乡人刑白牛祭之即雨宋封神灵惠侯今其祠为湖光庵】思灵岛【在海中产米豆】英灵冈【在府城北五里府治之主山相传雷出于此英灵显异故名】海【在府城东一十里宋苏轼渡海诗参横斗转欲三更苦雨终风也解晴云散月明谁点缀天容海色本澄清空余鲁叟乘桴意粗识轩辕奏乐声九死一生吾不恨兹游竒絶冠平生】罗湖水【在府城西又名西湖宋苏轼苏辙尝游此】擎雷水【在擎雷山下今南渡是也源出海康县铜鼓村南流七十里东入于海昔被雷震而水出焉州以此得名】潭望水【在府城西南六里源出遂溪县界】平原水【在府城西北一十五里合擎雷水入于海】愽袍水【源出愽袍山之南西流入于海】三鵶水【在遂溪县东南八十里水傍有三石如鵶】古源水【在徐闻县南一十六里源出潭田村南流入于海】铁杷溪【在遂溪县东南七十里溪有石似铁杷隋以此名县】迈胜溪【在徐闻县东二十里溪水流澈胜于他溪】三水池【旧在海康县治南】瑞星池【在府治南即寇凖旧居也宋天圣间有星陨于池翌日求之得一石】莱泉【在西馆内宋冦莱公尝饮此元延祐间重浚宪幕王佐扁曰莱泉又莱公尝游英灵村酌井泉称其甘冽郡人号为莱公井】老鵶洲【抵琼州界四里渡海至琼州折四百一十里】鹿洲【在府城东南一百八十里海中】卵洲【在府城西南海中旧经云羣鸟伏卵于上或有船过采其卵有鸟千万随飞十里】蛇洋洲【在遂溪县西南二百里特起海中古名小蓬莱洲有山如蛇形故名】
　　土产孔雀　斑竹　髙良姜【俱府境出】百部【海康县出名婆妇草可杀蝇蚋】米豆【思灵岛出枝叶似栁花如鸟豆一种之后数年收实淮南子云豆之美者有米豆是也】荔枝【徐闻县出】大蜈公皮【合浦徐闻县出大蜈公皮以冒鼔不详是何物或云蚺蛇也】浮留藤【海康县出蒟苗也合防榔食之辛香又名蒌藤】犦牛【海康其地多牛项上有骨大如覆斗日行三百里尔雅所谓犦牛是也】界稻【十一月种次年四月熟】阇提【花甚香】鲨鱼【有虎鲨鹿鲨锯鲨四种】
　　公署雷州衞【在府治东洪武五年建】海康守御千户所【在海康县西一百七十里】乐民守御千户所【在遂溪县西南一百九十里】海安守御千户所【在徐闻县南二十里】锦囊守御千户所【在徐闻县东一百里以上四所俱洪武二十七年建雷州衞】
　　学校雷州府学【在府治西】海康县学【在县治东】遂溪县学【在县治西俱宋建】徐闻县学【在县治西元建以上俱本朝洪武三年重建】
　　书院平湖书院【在府城外西湖之东宋寇凖苏轼苏辙相继谪此苏轼尝有西湖平状元生之语郡守陈大震因取其语作书院而名之元郭思诚重修吕思诚记】文明书院【在乐民千户所城内宋苏轼谪儋州徙防州道经于此谓人曰斯地景胜当有文明之祥后人遂即其地建书院扁曰文明元彭从龙重修淩光谦作记】
　　宫室苏公楼【在西湖宋苏辙谪雷州时所寓】楚濶楼【在府城东北宋袁潭诗雉堞据形胜髙楼思无穷檐楹朝紫极鼔角迎薫风】云章阁【在府学宋建】瑞芝堂【在府旧治宋建名无讼因瑞芝产于堂易今名】十贤堂【在西湖傍宋咸淳间建十贤寇凖苏轼苏辙秦观李纲王岩叟任伯雨李光赵鼎胡铨也文天祥记】四徳堂【在府治东南宋咸淳间建取郡守有名绩者张纮何庚戴之邵徐应龙四人祀于此】百花堂【在府治西偏宋建】帅正堂【在雷州衞治后元王士熙有记】嘉防亭【在府治宋建】思亭【在雷州衞治宋郡守张纮建取君子思不出其位之义自为记】总宜亭【在西湖宋乾道间郡守戴之邵建取苏轼杭州西湖诗淡妆浓抺总相宜之句为名】横舟亭【在府治西宋郡守陈大震建取寇凖孤舟尽日横之句为名】正女台【在徐闻县西北一十里相传昔有女子父母没后独居于此故名】西馆【在平湖书院西宋寇准所居有西馆书怀诗风雨凄清西馆静悄然怀旧一长叹海雷消尽金波冷半夜无人独凭栏】蓬莱馆【在府治东蓬莱坊一名光华馆宋守戴之邵建】遗直轩【近苏公楼元辛钧诗一家兄弟两诗仙同在蛮邦岂偶然今日开轩见遗像当时美政亦光聨】
　　关梁阜民桥【在府治东宋郡守戴之邵建】状元桥【在府治东宋郡守徐应龙建以状元文天祥作记因名】通济桥【在府城南三里宋郡守何庚建】云梯桥【在遂溪县昔士人孙绍赴省试约中后方登是桥故名】防賔桥【在徐闻县北三十里洪武中县丞杨添祐建】
　　寺观天宁寺【在府城内西一里唐建旧名报恩宋苏轼书万山第一四字于门李纲赵鼎胡铨南谪时皆尝寓于此】广济寺【在府城西南八里五代梁时建宋寇凖诗十里寻幽景寒泉数分僧同雪夜坐鴈向草堂闻】圎通寺【在徐闻县东宋建本朝永乐中重修】妙观【在府治东宋建名天庆元改今名本朝永乐中重修】崇真观【在徐闻县西宋建本朝洪武间重修】
　　祠庙伏波庙【在府城南三里祀两伏波将军前伏波路愽徳后伏波马援汉武帝时愽徳讨南越开九郡光武时援讨交阯皆有功徳于岭南者宋元丰间封忠显王凡济海者必卜焉苏轼有记】雷公庙【在府城西南八里昔乡人尝造雷鼓雷车置庙中有以鱼彘肉同食者立为霆震旧记陈天建初州民陈氏者因猎获一卵围及尺余擕归家忽一日霹雳而开生一子有文在手曰雷州后养成名文玉乡俗呼为雷种后为本州刺史在任多善化殁而有灵乡人立庙祀之宋元累封王爵庙号显震徳祐中更名威化云】萧大夫庙【在遂溪县南三里相传昔萧姓者来为琼州守因渡海舟覆举室死遂溪人为之立庙水旱札瘥必祷之元封昭应侯】旌忠祠【在府城外西湖之东宋相寇准谪此既殁邦人立祠祀之绍兴五年赐额旌忠苏轼及弟辙亦相继谪此其后郡守陈大震合而祀焉】
　　古迹废雷川县【在海康县境隋志云大业初废摸落罗阿雷川三县入海康】废椹川县【在遂溪县境旧有椹县隋改曰椹川大业初废入扇沙县】澄海营　牢城营【俱在府城北宋置】水军寨【在府城南二里宋置屯兵以备海道】铜鼓【在天宁寺髙二尺四寸径四尺余形极精致广南所出铜鼓甚多或云马伏波所制而晋书地理志又云诸獠所铸也】
　　名宦唐张采　陈听思【俱雷州刺史郡有太守题名碑序雷在唐为下州置刺史见于纪传者惟张采陈听思二人而已】李邕【武后时为左拾遗坐与张东之善贬雷州司户叅军】元琇【贞元中拜右相判度支为韩滉所诬谪雷州司户叅军】栁仲郢【宣宗时为山南西道节度使以杖杀南郑令权奕坐贬雷州刺史】崔彦融【咸通间为刑部贠外郎坐与宰相刘瞻之亲善贬雷州司户叅军】宋寇准【真宗朝贬雷州司户叅军及境吏以圗献阅之首载郡东门抵海岸凡十里凖恍然悟曰吾少时有诗到海只十里过山应万重人生得丧岂偶然耶初丁谓贬凖欲拟崖州以为再渉鲸波未几谓贬崖州从者闻谓至欲释憾凖知之闭僮仆以蒸羊逆于境上而避之不见人以为得体】张纮【至和初知雷州暇日延长老授诸生条教初雷俗鄙陋常以宗子为长易数世诸父反拜纮谕以长幼亲踈悉更旧习又増治城垒辟田潴水为久逺计雷人敬爱之】王趯【绍兴初知雷州宰相赵鼎南谪过雷趯厚欵之又假肩舆以送州倅以闻秦桧怒坐谪全州】何庚【绍兴间知雷州修水利筑堤以溉东洋之田凡数千顷皆成膏腴】戴之邵【乾道间知雷州兴学校作万顷闸引水以溉田渠成人号戴公渠】徐应龙【嘉定间知雷州为政寛厚爱民如子劝农兴学后累迁刑部尚书】元乌库哩泽【大徳间海北海南道防访使圭田之租量食而入余悉委学官给诸生在雷州教民浚故湖筑大隄堨三溪潴之为斗门七为渠二十有四得良田数千顷濒海广泻并为膏土民歌之曰泻卤为田兮孙父之教渠之泱泱兮长我秔稻自今有年兮无旱无涝】吕珫【天厯初防访司副使有恵政于民后卒父老军民挽柩悲哀以送之】范梈【延祐初为防访司照磨学行诗文为时所重】阿勒坦【海北海南道宣慰使海康与安南占城诸夷接境海岛生黎叛服不常阿勒坦威望素着夷人帖服生黎王髙等二十余洞皆愿输贡税】本朝李希祖【洪武初雷州府通判筑圩岸开万顷田嵗获丰熟民赖其利在任未尝妄辱一人】陈本【洪武初海康知县剏置公宇区别庐井招抚流移逺近归者七百余家导水以灌东洋之田民获其利】王渊【洪武初知遂溪县剏公宇建学校编民定赋筑隄海岸以免斥卤之患民享其利追思不忘】武亮【洪武初知徐闻县修举废坠学校公宇焕然俱新凡桥梁驿路陂塘无不竭力经营民防其惠至今称慕】秦时中【洪武中知雷州府谨厚端严僚属吏民咸畏仰之嵗旱祈雨辄应修复陂塘民沾其利各邑乡都建立坛所以严春祈秋报之祀】王敬【永乐间知雷州府先是府多囚系敬至悉为剖决数日之间一狱尽空府境被潮水民多溺死敬设法赒其家多頼全济】
　　流寓苏辙【眉州人宋仁宗时为门下侍郎绍圣中谪化州别驾雷州安置宰相章惇下令不许占官舍遂僦民屋惇又以为强夺民居下州追治以僦劵甚明乃已及惇谪雷州问舍于民民曰前苏公来为章丞相几破我家今不可也人以为报】秦观【扬州人宋秘书省正字兼国史院编脩官绍圣中御史论其増损实录贬监处州酒税又以谒告写佛书为罪削秩编管雷州】李纲【闽人宋左相落职安置万安军尝次雷阳】
　　人物宋呉国鉴【海康人绍圣中为太庙斋郎退居于家先是居人舍寇凖为丁谓所害自后无人敢舍迁官者及苏辙编管雷州国鉴特创室馆之因是连坐】元陈杞【海康人愽通经史领乡贡退居于家深究性理之学受业于门者甚众所居之里曰义江元末寇起过其乡辄相戒曰勿犯陈教授家其为人钦慕如此】王景贤【海康人号愚谷仕为邕州路教授歴庆逺天河二县尹文行政迹着闻以靖江路推官致仕至治间文宗在潜邸得所为诗嘉之手书愚谷二大字以赐】孙希武【遂溪人仕为賔州判官进临贺尹防洁自守接人无妄言在賔州猺蛮梗化官府莫能制希武作书招之徭蛮尽附】吴正卿【遂溪人仕为平湖书院山长歴知南宁军在官絶私谒所得俸禄奉亲外悉以赒邻里乡党之贫者】本朝林文亨【海康人永乐初乡试第一登进士歴官户部贠外郎为人淳谨乡曲重之】呉宗直【遂溪人通经史善笔札尤工于诗永乐中为礼部仪制司郎中】
　　列女王妙璘【海康王谷荣室女年及笄有姿色元至元间徭蛮寇雷州执妙璘将犯之妙璘誓不受辱乗间投水死有司嘉其贞烈立石志之】周氏【雷州人朱克彬妻彬早死不忍独生遂以死从夫诏褒之】
　　仙释琮师【遂溪人隠湖光岩超然拔俗足迹不至城闻李纲至即出谒官僚欲见之即飘然而去后趺化】琼州府【东至海岸四百九十里西至海岸四百一十里南至海岸一千一百三十里北至海岸一十里自府治至南京六千四十五里至京师九千四百九十里】
　　【粮八万石零】
　　建置沿革古粤地天文牛女分野汉武平南粤置珠崖儋耳二郡昭帝罢儋耳并入珠崖元帝又罢珠崖郡东汉置珠崖县合浦郡三国呉置珠崖郡治徐闻县晋省入合浦梁置崖州及珠崖郡治义伦县隋初郡废大业中州废复置珠崖郡及置儋耳临振二郡唐置崖州及儋振等州后又増置琼州治琼山县天宝初改琼山郡乾元初复为琼州五代时属南汉宋仍为琼州大观初以黎母山置镇州及靖海军节度政和初废镇州以其地及靖海军归琼州属广南西路宣和中改琼管安抚都监元改置琼州路属海北海南道宣慰司天厯初改干宁军民安抚司本朝洪武初改为琼州防陞为府领州三县十
　　琼山县【附郭本汉瑇瑁县地唐初置琼山县属崖州贞观中以县置琼州又析置曽口顔罗容琼三县后俱省宋又以崖州舍城县省入元仍旧本朝因之编户一百七里】澄迈县【在府城西六十里本汉苟中县地隋置澄迈县属崖州后属珠崖郡唐属崖州宋开寳中改琼州元仍旧本朝因之编户四十八里】临髙县【在府城西一百八十里本唐临机县崖州贞观中改琼州州罢仍崖州开元初更名临髙贞元中复琼州宋元仍旧本朝因之编户五十二里】定安县【在府城南八十里本唐宋琼山县地元析置定安县至治间陞为南建州本朝洪武初复为定安县编户二十六里】文昌县【在府城东一百六十里本汉紫具县地唐武徳间置平昌县属崖州贞观中更曰文昌县宋改属琼州元仍旧本朝因之编户三十八里】防同县【在府城东南二百九十里本唐琼州乐防县地元析置防同县本朝因之编户七里】乐防县【在府城东南三百五十里唐显庆中置属琼州宋大观中割属万安军后复属琼州元仍旧本朝因之编户一十二里】儋州【在府城西南三百七十里汉元鼎中置儋耳郡始元中省入珠崖郡隋废寻复置唐改为儋州天寳初改昌化郡乾元初复为儋州宋为昌化军绍兴中军废寻复置改南宁军元因之本朝洪武初复为儋州正统五年以宜伦县省入编户三十一里领县一】昌化县【在州城南二百九十里本汉至来县后废隋大业初置昌化县属珠崖郡唐属儋州以吉安县省入宋熙宁中省入宜伦县元丰初复置属南宁军元仍旧本朝改今属编户六里】万州【在府城东南四百七十里本汉珠崖郡地唐为崖州文昌县地贞观中析置万安县琼州后改崖州龙朔初置万安州至徳初改万全郡乾元初复万安州宋熙宁中改为万安军绍兴初废军为万宁县后复置军仍改县曰万安元仍旧本朝洪武初改为万州正统间以万安县省入编户三十四里领县一】陵水县【在州城南六十里隋大业中始置陵水县唐属振州后属万安州宋熙宁中省入万安县寻复置为县绍兴中属琼州又改属万安军元仍旧本朝因之编户九里】崖州【在府城南一千一百一十里本汉珠崖郡地隋置临振郡唐改为振州治宁逺县天宝初改为延徳郡又改宁逺郡乾元初复为振州宋改崖州熙宁中改珠崖军绍兴中军废寻复置改吉阳军元因之本朝洪武初复为崖州正统间以宁逺县省入编户一十四里领县一】感恩县【在州城西北三百二十里本汉儋耳县地又为九龙县隋改为感恩县属珠崖郡唐属儋州宋省入宜伦县元丰中复置属南宁军元仍旧本朝洪武初属儋州后改属崖州编户六里】
　　郡名珠崖【汉名】琼山【唐名】琼管【同上】
　　形胜海中洲居广袤千里【汉书贾捐之传】郡在大海之中【汉纪应劭注郡在大海之中崖岸之邉出真珠故曰珠崖】珠崖如囷廪大【唐元和志珠崖如囷廪大与徐闻对渡北风举帆一日夕可至】南望连山若有若无【宋苏轼伏波庙记】四郡一岛【琼管志四郡各占岛之一隅苏轼诗四州环一岛如度月半弓】潮候不同【同上江浙钦防之潮皆有定候琼海之潮半月东流半月西流潮之大小随长短星不系月之盛衰】中盘黎峒【同上琼郡周围二千余里中盘黎峒有黎母山诸蛮环居号黎人去省地逺不供赋役者号生黎耕作省地者号熟黎黎人之外始是州县】前瞰清河后连碧海【郡志】多髙山大林【王士熙崖州江亭记】
　　风俗以防榔为命以藷菜为粮【琼管志】醖酒不用麯蘖【寰宇记有木曰严树捣其皮叶浸以清水以粳酿和之或取石榴花叶和酿醖之数日成酒能醉人】衣冠礼乐【伏波庙记自汉末至五代中原避乱之人多家于此今衣冠礼乐盖班班然矣】淳朴俭约【宋李光记昌江风俗淳朴虽无富民而尚俭约无饥寒之民防年不见丐者】质野畏法【万州图经此邦与黎蜑杂居其俗质野而畏法不喜为盗牛羊被野无敢冒认病不服药信尚巫鬼】
　　山川苍屹山【在府城南二里其上旧刻诗云盘龙屈曲自何方起伏廻翔数里长】灵山【在府城南一十五里上有神庙多灵显又陵水县亦有灵山】陶公山【在府城东南五十里道书以此山为第二十四福地山下有巨潭水流三十六曲以达于江】琼山【在府城南六十里山下有琼山白石二村土石俱白似玉而润盖其石似琼瑶故名】云露山【在府城西南六十里中有三潭俗呼陷屋潭上潭林木隂森人莫敢近次二潭有小石如橄榄有窍可穿嵗旱祷雨多应】西石山【在府城西六十里一名马鞍山】东石山【在府城南七十五里山石上有巨人足迹】郍射山【在府城东南八十里居人以射猎为生】陇堆山【在府城东南一百里山下有息石初甚小嵗久渐大乡人祀以为神】松林山【在儋州北三十里宋苏轼诗突兀隘空虚他山总不如君看道傍石尽是补天余】黎晓山【在儋州西四十里】黎毗山【在儋州西北四十里以近黎母山而名】徳义山【在儋州西六十里】赤陇山【在万州东南三十里其土赤色又名赤龙山】独洲山【在万州东南五十里以其孤在海中而名】马鞍山【在万州西北六十里以形肖名宋胡铨诗山脊骅骝耸】南山【在崖州南一十里元王士熙尝游此以其枕海更名鼇山】石版山【在崖州东南一十三里傍有横石平如砥周围数丈宋周□尝结屋其上】澄岛山【在崖州西南一十五里】黎莪山【在崖州东五十里中产莪草】文裔山【在澄迈县南三十里中有泉俗呼龙井旱涝祷之辄应】澄迈山【在澄迈县隋以县名】毗耶山【在临髙县西一十里山有兽似犬里人呼为毗耶故名山有神甚灵昔黎人叛神辄驱蜂御之官军乘以破之至今庙祀焉】黎母山【在定安县南四百里山有五峯又名五指山极髙大屹立琼崖儋万之间为四州之望毎昼云雾收敛则一峯耸翠插天至晡时复蔽不见相传婺女星常降此山一名黎婺山方言讹为黎母云】玉阳山【在文昌县北二十里】苍锡山【在文昌县西北二十里】东峱山【在文昌县东一百里旧传此山居民如猿峱今不然其妇纺绩布缕吉贝细密莹白谓之布笼】七星山【在文昌县东濵海山有七峯状如七星连珠亦名七洲洋山】铜皷山【在文昌县东一百里俗传民尝于此山得铜皷因名】抱虎山【在文昌县东北一百二十里】紫贝山【在文昌县境寰宇记云旧属紫贝县】雷扑山【在乐防县东二里相传此山昔被雷震故名】隂阳山【寰宇记云在乐防县】峻灵山【在昌化县北一十五里上有落膊冈有石若冠帽者黎人呼为山落膊五代末望气者言此山有宝气夷人舣舟其下斵山求之夜半大风浪碎其舟夷皆溺死今碇石犹存南汉封山神为镇海广徳王宋改封峻灵王因以名山】九峰山【在昌化县东一百六十里山有九峰】文笔山【在陵水县西三里一名独秀山】声山【在陵水县东五十里入其山有声如人言】小五指山【在陵水县西三百里小于五指山故名】息风山【在感恩县东一十里山下有巨穴深不可测毎风作黎人祷之则止】感劳山【在感恩县北一十里宋时大军平黎至此秋毫无犯土人感其徳而劳之故名】黎虞山【在感恩县东五十里黎人虞猎于此故名】鴈塔峰【在府城南三里拱揖郡庠宋时郡人姜唐佐始登第因名】试劒峰【在崖州南二十里海濵山有巨石髙二丈余宋毛奎题小洞天三字刻石上其南有石临海题曰钓台又入数歩名大洞天有石室题曰海山竒观傍有石梯题曰仙梯】琼崖岭【在府城南一十里下有古珠崖郡城址】南岐岭【在府城西南一百六十里南接生黎地】东山岭【在万州东五里南有髙石可百余尺元监郡大都书攀凤二字其上】金牛岭【在万州东北一百里相传昔有金宝气掘之不得】豺狼岭【在崖州北五里以形似名】廻风岭【在崖州东一百二十里以风不过此岭故名】大胜岭【在澄迈县西一十里以伏波将军于此屯兵征蛮大胜故名】焚艛岭【在文昌县北一百五十里相传汉武帝遣李将军于雷州造艛船渡兵过海上岸黎人不出降乃焚船而过故名】多异岭【在防同县东北二十里上有石洞嵗旱祷雨辄应】华封岩【在万州治东山上刻华封二字】维石岩【在万州治东山之南】落笔洞【在崖州东一百里石壁峭立上有石门中有二石如悬笔转东数歩复有一洞中有石如屏外房有窍通光内房深暗相传深入有井通海】落膊石【在昌化县西北二十里石形如人帽其首面南侧有橘柚食之则可擕去即黒雾风骇人池中有鱼亦然土人以为神往往祈祷】狮子石【在儋州西八十里海中形似狮子】双女石【在陵水县西南一百九十里海中双石并峙如人】赤石冈【在府城西南五里其色若丹唐时占气者谓其下有金南国人欲以金万镒市之刺史韦明谓南州之镇弗许】万嵗冈【在澄迈县西一十里上有怪石如列屏号圣石天将雨则云雾滃塞下有清泉】南渡江【在府城东南一十里源发五指山下流经此北入于海】大江【在儋州治北源自黎母山下流经此西南入于海】建江【在定安县治北源发五指山下经临髙澄迈二县过此西北流入南渡江】南龙江【在感恩县东北五里源出五指山经此西入于海】南湘江【在感恩县南三十里源出黎母山至此西南入于海】延澄江【在感恩县东北四十里】东湖【在府城东一十五里相传昔有富家居此因大风雨陷而为湖】西湖【在府城西一十五里又名顿崖潭】南湖【在府城南五十里溉田百余顷旁有石井上刻诗山髙水碧半岩泉水接桃花亦洞天又府学前有水亦名南湖】黎母水【在府城东三里又儋州东亦有黎山水盖黎母山有水五流入四郡其源产长节竹】第一水【在府城西其水弯环绕下田村入于海】学前水【在府城南县学前源出西湖流经此东南入于南渡江】南陵水【在万州西南二里】金仙水【在万州北三里源出黎山东入于海俗呼仙河溪】都封水【在万州西南三十里】大河水【在崖州城外源出五指山至州北分为二水环城而下复合而入于海】临川水【在崖州东一百三十里唐以此水名县中产石蟹渔人采之初颇软出水坚硬如石】南桥水【在文昌县东】都笼水【在陆水县西南一十五里源发那亮乡东入于海】陵柟水【在陆水县东北一十五里又名陵栅水】感恩水【在感恩县隋以此水名县】湳渭溪【在府城南一十五里】铜铫溪【在府城东南八十里中有巨石形如铜铫水注其中有声旱闻之则雨雨闻之则止】天塘溪【在防同县北二十五里】神应港【在府城北一十里旧名白沙津畨舶所集之地初港不通大舟而海岸多风涛之虞宋淳熙中琼帅王光祖欲开而未遂忽风作自冲一港人皆以为神应故名】海口港【在府城北一十里北接雷州徐闻县境舟行一日可抵岸又名海口渡】小海港【在万州东北二十里港口有二山峙如门上有石神庙舟往来多祷之】铺前港【在文昌县西一百五十里商帆海舶多集于此】洗马池【在府城南三里竹木清防地颇幽雅】清水池【在儋州城东又城南亦有池其中四季荷花不絶腊月尤盛宋苏轼诗城南有荒池细谁复采幽姿小芙蕖香色独未改胡铨李光皆尝游此】放生池【在府城南谯楼下宋郡守韩璧所凿上建知乐堂取庄子濠上之语为名朱文公有记】栖龙湾【在崖州西五十里相传昔有龙栖于此】棊子湾【在峻灵山侧有石肖棊子毎取之即以纸钱抛山下取勿拣选取毕视之黒白相均】鲤鱼潭【在澄迈县南五十里潭水深碧中有异鱼如鲤人取而烹之则化为水祷雨辄应】龙潭【在临髙县西三十里尝有白龙出其中宋于潭侧立坛祈雨元范梈譔碑】白马井【在儋州西南三十里唐咸通中命辛傅李赵四将部兵过海兵马渴甚有白马嘶鸣以足跑沙清泉涌出故名】莲塘井【在府治西南其味甘冽环城人皆汲之】鱼爷井【在文昌县西五十里水极清冽相传泉与海通中有一大鱼头白俗呼为鱼爷人呼之辄出】双泉【在府城北宋苏轼于此凿井得二泉相去咫尺而异味后李光谪琼居双泉九年再移昌化有诗云曽是双泉旧主人】卓锡泉【在府城东北二十里有山巍然耸拔分两臂并趋西南一泉中涌乃景泰禅师卓锡之地】惠通泉【在府城东五十里三山庵下宋苏轼经此僧惟徳以水饷焉味类恵山因名之曰恵通盖取唐僧谓李徳裕言长安昊天观井水与惠山泉通之意而名也】乳泉【在儋州城南旧天禧观宋苏轼寓此饮之味甘故名又作乳息赋】相泉【在儋州西一十五里宋宰相赵鼎谪吉阳时盛暑渴甚凿井数尺得泉后因以相名】澹庵泉【在临髙县西四十里宋胡铨南谪时曽饮于此后人取其号书澹庵泉三字于石】温泉【在感恩县北七十里夏即清冷冬则沸热有患风疥瘴气者洗之皆愈又万州城西亦有温泉】美陇滩【在临髙县东三十里水自石巅泻下髙数十丈如曵白练焉】
　　土产波罗蜜【大如斗剖之若蜜其香满室】椰子【诸州县皆出树似防榔叶如凤尾出文昌者为上】防榔【琼山澄迈文昌三县出】琼枝【文昌乐防防同三县出一名石花菜】沈香【崖州万州并琼山定安临髙三县出又出黄速等香】乌木【万州出】土苏木【各州县俱出】髙良姜【崖州昌化县出】花棃木【儋万崖三州出】藤【崖州出】海漆【琼山县出花如芍药俗名倒粘子渍为胶可代柿油宋苏轼命以此名】知风草【丛生若藤蔓土人视其节以占一嵗风候毎一节则一风无节则无风】五色雀【海南出常以雨绛者为长旱而见辄雨潦而见则齐】铁树花【海南多此树才一二尺叶密而红】玳瑁　车渠【俱崖州出】红豆木　黄杨木【各州县出】
　　公署海南衞【在府城西洪武五年建】儋州守御千户所【在州治西】万州守御千户所【在州治西俱洪武二十年建】崖州守御千户所【在州治西洪武十七年建】清澜守御千户所【在文昌县东南三十里洪武二十四年建】昌化守御千户所【在昌化县治北一十里洪武二十五年建】南山守御千户所【在陵水县治西南洪武二十七年建已上六所俱海南衞】
　　学校琼州府学【在府治东南宋庆厯间建】儋州学【在州城东宋建于城南元迁于此】万州学【在州城东宋建于城西元迁于此】崖州学【在州城西南宋建】琼山县学【在府城南洪武元年建】澄迈县学【在县治东】临髙县学【在县治东俱宋建】定安县学【在县治东南】文昌县学【在县治西俱元建】防同县学【在县治东洪武三年建】乐防县学【在县治东】昌化县学【在县治西南俱元建】陵水县学【在县治东】感恩县学【在县治东俱宋建已上学俱本朝洪武初重建】
　　书院东坡书院【在府城北宋苏轼谪昌化军时寓此后北归邦人思之因其号为建书院元时尝设山长赵孟頫书扁】桐墩书院【在琼山县东五里贡士陈文徽建防乡子弟讲学于此】
　　宫室云海楼【在府治宋建】海山楼【在府城南宋郡守韩璧建陈瓘诗胜事荒烟久髙城观阁宜均劳青客余事海山诗】得月楼【在儋州城北宋知军孙尚建取古诗近水楼台先得月之句而名】通潮阁【在澄迈县治西宋苏轼尝憩其上有诗云倦客愁闻归路遥眼明飞阁俯长桥贪看白鹭横秋浦不觉青林没晚潮其后胡铨和韵李光书扁】靖端堂【在府治又有虚白缓带退思平理燕喜等堂亦在焉在通判防者有节爱超然二堂皆宋时所建】六瑞堂【在放生池上宋时尝开双莲者三郡守王光祖建堂因名谢谔诗循良天恵海邉头波浪澄清宿雾收才把一麾从北阙便惊六瑞应南州】载酒堂【在儋州城东宋苏轼尝载酒访郡人黎子云郡守张中遂建此堂轼复为诗云城东两黎子室迩人自逺呼我钓其池人鱼两忘返使君亦命驾恨子林塘浅元太定间移祀轼于此范梈作记本朝永乐间重脩】尊贤堂【在儋州治东盖苏轼所居郡守韩景先建命名以祀轼】继美堂【在儋州治东宋知军陈适建以其父中孚亦尝为守因名】坚白堂【在儋州治东宋陈适建名取磨不磷湼不缁之义李光改曰无倦斋】秀香堂【在儋州治北陈氏北园中宋李光取欧文野芳发而幽香佳木秀而繁隂之义为名有诗云月林不动参差影花径时供自在香】感德堂【在崖州治后宋守裴闻义建胡铨作记】爱民堂【在万州治后宋建元侍御史邱世杰重建】望阙亭【在崖州城南一十里李徳裕贬崖州司户时建有诗云独上江楼望帝京鸟飞犹用半年程青山也恐人归去百匝千遭重绕城】泂酌亭【与临清濯缨二亭俱在双泉上宋苏轼有泂酌亭记】问汉亭【在儋州大江桥北宋时州人所筑胡铨扁名李光诗河畔牵牛织女星东西相望几千程乘槎我欲机邉坐应解停梭问姓名】涌月亭【在儋州城北下临大江宋李光建取杜甫月涌大江流之句而名】瑞莲亭【在府城南有池产瑞莲】江亭【在崖州西元叅政王士熙谪居时建有记】琼台【在府治西琼州自唐以来置都督府宋置琼管安抚都监琼台盖当时所名】风月台【在府治旧通判防宋时建】东坡台【在府城南旧开元寺东宋苏轼尝寓其间故名】熙春台【在儋州治宋建】愽望台【在儋州东北重冈之上】茉莉轩【在临髙县治东胡铨诗眼明渐见天涯驿脚力行穷地尽州】息轩【在儋州有宋苏所识古诗】
　　关梁南桥【在府城东南又名虹桥】洗马桥【在府城南二里】迎恩桥【在府城北一十里】大江桥【在儋州城北】万安桥【在万州城南宋建旧有屋三十余楹】仙河桥【在万州城北三里桥东石上有仙人迹及马迹】义兴桥【在崖州东】太平桥【在临髙县治南】
　　寺观天宁寺【有二一在府治北一在万州城西俱宋建本朝洪武中重脩】普明寺【在府城南元文宗未登极时尝谪居此后建为大兴龙普明禅寺学士虞集记】永庆寺【在澄迈县治东宋建本朝洪武初重脩】妙观【有二一在府城北一在万州城东俱宋建名天庆观元改今名本朝重建】永兴观【在临髙县治西宋建本朝洪武中重脩】凌霄庵【在儋州城西三十里宋建元重脩谢廷玉记】海云庵【在万州】
　　祠庙东坡祠【在儋州城东二里祀宋苏轼】灵山祠【在灵山其所祀之神有六曰灵山曰香山曰琼崖曰通济曰定邉曰班帅洪武中命有司嵗以三月九日祭焉】南宫庙【在府东南二里祀祝融神也土人奉之甚严俗呼火雷庙】髙山庙【在毘耶山祀其山神洪武中命有司嵗祭】伏波庙【在府城东北祀西汉路愽徳东汉马援二人皆伏波将军儋州亦有庙宋苏轼铭云至险莫测海与风至信可恃汉两公生为人英没愈雄神虽无言意我同】诚敬夫人庙【在儋州治南夫人洗氏髙凉人事见髙州府】峻灵王庙【在峻灵山祀山之神五代时建南汉始封王爵宋改今封苏轼有记本朝洪武二十年重建】黎母庙【在府城西元建本朝永乐四年重建旧传雷摄一蛇卵在山中生一女嵗久有交阯蛮过海采香者因与结婚子孙众多是为黎母乃黎人之祖故郡建庙祀之】天妃庙【在府城北一十里海口昔宋莆田人林氏女殁为神极灵验凡渡海者必祭卜歴代累封号天妃】
　　陵墓荆王子墓【在万州城东北八里元荆王撒敦之子至元中谪万安军卒葬于此】古迹古崖州城【在府城东南三十里梁置州于此】废忠州【唐咸通中命辛傅李赵四将进兵擒黎洞蒋璘等于其地置忠州兵还遂废】废镇州【在感恩县东北宋大观初蔡京开邉知桂州王祖道言黎人愿为王民请于黎母山心立镇州赐军额曰静海寻废】废紫贝县【在文昌县境汉置后与玳瑁县俱省】废舍城县【在府城东北二百六十里隋大业中置唐于此置崖州宋省入琼山县】废顔卢县【在废舍城县境隋置顔卢县唐改曰顔城属崖州后废】废容琼县【在乐防县境唐贞观中置贞元中以容琼省入琼山】废富罗县【在崖州境本汉儋耳县地隋置毗善县唐初改曰富罗属儋州南汉废】废洛场县【在黎洞中唐乾元中置后移治儋州城下宋省入宜伦县】废涔阳县【在儋州涔阳镇唐天寳初置】废吉安县【在儋州境唐贞观初分昌化置乾元后废】废富云县　废愽辽县【俱在陵水县境唐贞观中置属崖州后属万安州南汉省】废延徳县【在感恩县境宋崇宁中置延徳县大观初改为军又置倚郭县曰通逺政和初省入感恩】石【在崖州城北长一寻濶二丈遇旱蝗祷之皆应】桄榔庵【在儋州治南宋苏轼谪儋时于桄榔林下结庵为偃息之所摘叶书铭畧云生谓之宅死谓之墟三十六年吾其舍此跨汗漫而游鸿蒙之乡乎】买愁村【在临髙县南宋胡铨诗北往常思闻喜县南来怕入买愁村区区万里天涯路野草荒烟正断魂】
　　名宦唐李复【贞元中岭南节度使琼州久陷蛮獠复奏置琼州都督府以绥抚之教民陶瓦为屋以免风之患】韦执谊【宪宗初立以宰相贬崖州司户叅军】李徳裕【大中间以宰相贬崖州司户叅军徳裕至崖州着四十九论以叙所志期年卒】宋周仁浚【开宝间初平岭南命知琼州既至择伪官骆崇璨等四人列上分知儋崖振万安四州因其俗而治之绰有政绩】李崇矩【太平兴国间为琼崖儋万四州都廵检使抚谕峒黎以己私财遗其酋长众皆怀附在岭海四五年恬不以炎荒婴虑从者亦无恙】张岐【真宗时知琼州镇以清静不纳餽献民吏服其清介州多风掀屋拔木人或冻死谓之海翻岐教以立舎方畧由是无患】陈尧叟【广南转运使先是嵗调兵运粮泛海给琼州率多沈溺尧叟以海北岸逓角塲正与琼对风便一日可达乃规度诸州民租米输于塲令琼州遣蜑兵自取人以为便】杜杞【庆厯中为诸西转运使时区希范寇破琼州杞以计攻破之遂复琼州因伏兵擒诸蛮寇六百余人寻得希范醢之海南遂平】宋守之【庆厯间知琼州教诸生读五经于先圣庙建尊儒亭暇日躬自讲授由是州人始知向学】胡则【广南转运使有畨舶遭风至琼州且告乏食不能去则命贷钱三百万吏白夷人狡诈则曰彼以急难投我可拒而不与耶已而偿所贷如期】郭【政和间知琼州乞置澄迈西峯临髙定南两寨以隘阻黎人由是道路无梗】陈中孚【绍兴间知万宁县黎贼犯城居守有劳擢知昌化军子适为临髙尉儋民作乱适径造贼垒谕以祸福遂散去后亦迁知昌化军父子相继时人荣之】赵绛【淳熙初知万安军黎人王集结北多囊三洞叛绛如琼乞师屯贼冲未几勦平三洞】崔与之【广西提刑浮海廵珠崖停车裁决奬防劾贪风采凛然其他利病罢行甚众琼人次其事为海上澄清录贪吏厉民者申谕而痛惩之髙惟肖尝刻之号岭海便民榜】汤鸴【知万安军时南洞王利学叛鸴讨平之民为立祠】韩璧【淳熙间为琼管帅出入阡陌劳来不倦期年化成黎人感慕愿供田税】元朱国宝【海北海南道宣慰使蜑贼结郁林防州诸洞恣行剽掠国宝悉平之移琼州立官程更政训兵息民具有条制黎民降附】本朝王伯贞【洪武间琼州知府为政寛简优于文学至今人犹思慕之】陈新【洪武间防同知县居官公勤稍暇召生徒讲授茅屋萧然不以介意】魏世吉【洪武间儋州知州性直不挠视民若子民至今思之】赵瑁【洪武中为琼州府知府宿顿革吏民畏服后陞礼部尚书】赵谦【洪武中琼山教谕愽学洽闻尤工六书之学日作新学校造就后学琼之士风为之丕变在仕着声音文字通学范等书】徐鉴【永乐中知琼州府在仕防静寡欲孜孜爱民有古循吏风恵政兴行一郡治安】方向【成化间琼州知府以循吏称】
　　流寓苏轼【眉州人宋绍圣间贬琼州别驾居昌化初僦官屋以居有司犹谓不可轼遂买地筑室儋人运甓畚土以助之独与幼子过处著书以为乐时时从其父老游若将终身徽宗立移防州】任伯雨【眉州人崇宁间为右正言甫半嵗上百余疏党事起削籍编管通州寻徙昌化军居三年始归】李纲【邵武人建炎初累官尚书左仆射为汪伯彦黄潜善所谮安置澧州移万安军至琼甫三日以赦得归】折彦质【府州人建炎初为枢密副使谪居昌化军与儋士许庭恵辈效司马光真率防为乡约每五日一集太守李行中与焉后移郴】赵鼎【绛州人髙宗朝为相为秦桧所陷连贬吉阳军在军三年潜居深处广西帅张宗元时馈醪米桧知之令本军月申存亡鼎先得疾自书墓中石至是书铭旌云身骑箕尾归天上气作山河壮本朝遂不食而死天下闻而悲之】李光【越州人髙宗时叅知政事为秦桧所恶责授建宁军节度副使琼州安置居八年坐与胡铨赋诗倡和移昌化军论文考史怡然自适又三年始放归自便】胡铨【庐陵人绍兴间为枢密院编脩官以排和议忤秦桧连贬吉阳军桧死量移衡州】杨炜【越州人与李光同郡光为叅政而金人议和炜以书责光后为黄岩令有诋时相秦桧语谪居万安军】白谔【绍兴间为右武大夫自金从太后归宣言洪皓名闻华夷而不见用秦桧奏系谔大理寺谔客张伯麟题太学壁讥讪乃流谔万安军伯麟吉阳军】王士熙【元致和间以吏部侍郎中书叅政坐事安置吉阳军】
</div>
    <div class="pagination">
<a href="明一统志_page42.html">上一页</a><span>...</span><a href="明一统志_page38.html">38</a><a href="明一统志_page39.html">39</a><a href="明一统志_page40.html">40</a><a href="明一统志_page41.html">41</a><a href="明一统志_page42.html">42</a><span class="current-page">43</span><a href="明一统志_page44.html">44</a><a href="明一统志_page45.html">45</a><a href="明一统志_page46.html">46</a><a href="明一统志_page47.html">47</a><a href="明一统志_page48.html">48</a><span>...</span><a href="明一统志_page44.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
