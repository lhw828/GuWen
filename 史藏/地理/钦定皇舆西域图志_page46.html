<!DOCTYPE html>
<html>
<head>
    <meta charset="UTF-8">
    <title>钦定皇舆西域图志 - 第 46 页/共 111 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定皇舆西域图志 - 第 46 页/共 111 页</h1>
    <div class="content">　　托克三
　　托克三凡四荘在他尔阿里克西十里东距哈喇乌苏支河五里东逾支河三道至赛喇木城四十里
　　布隆
　　布隆在托克三北十二里东傍哈喇乌蘓支河五里东逾支河三道至赛喇木城五十里
　　哈喇都伯
　　哈喇都伯在布隆东北十五里南傍哈喇鸟苏支河五里东南距赛喇木城二十里
　　堪齐塔木
　　堪齐塔木凡二庄在哈喇都伯西北二十里南距哈喇乌苏支河十里东南距赛喇木城四十里
　　明哲克得
　　明哲克得凡二庄在堪齐塔木东二十五里东南距赛喇木城十五里
　　雅哈阿里克
　　雅哈阿里克凡五庄在明哲克得东五里东南距赛喇木城十里
　　拉布帕尔
　　拉布帕尔凡二庄在雅哈阿里克东北五里南距赛喇木城十五里
　　以上属赛喇木
　　拜
　　拜在赛喇木西九十里距京师一万三百八十里地饶水草城踞山冈周一里三分髙一丈东西二门城西有小哈布萨朗郭勒又西为哈布萨朗郭勒东有特里舒克郭勒所属村庄凡二十有二
　　︹唐书地理志︺俱毗罗城又六十里至阿悉言城按今赛喇木城与古俱毗罗城道里方位相合则此拜城在赛喇木西应属唐时阿悉言城也又按明史西域传所载奉贡通名小部止称地靣有名摆音者疑即此也
　　雅哈阿里克
　　雅哈阿里克旧讹为噶哈里在小哈布萨朗郭勒下流北岸西北距拜城十五里
　　都尔伯勒津
　　都尔伯勒津凡二庄在雅哈阿里克东五里木素尔郭勒北岸西北距拜城二十里
　　沙哈尔
　　沙哈尔凡三庄东距拜城二里以上三处在小哈布萨朗郭勒特里舒克郭勒両河之间
　　色勒克恰特
　　色勒克恰特在特里舒克郭勒东八里西距拜城十五里
　　吹罝
　　吹罝在色勒克恰特东南五里西距拜城二十里
　　阿特巴什
　　阿特巴什在吹罝东五里西距拜城二十五里
　　推格博尼
　　推格博尼在阿特巴什西十里西距拜城三十五里东傍哈喇乌蘓郭勒南傍木素尔郭勒
　　奎裕巴克
　　奎裕巴克在阿特巴什南五里西距拜城三十里南临木素尔郭勒
　　蘓尔滚
　　苏尔滚在色勒克恰特北五里西南距拜城二十里
　　托木硕克
　　托木硕克凡二庄在苏尔滚东北五里西南距拜城二十五里
　　雅尔图喇
　　雅尔图喇在托木硕克东五里西南距拜城三十里
　　伊宻什
　　伊密什在雅尔圗喇东北十里西南距拜城四十里
　　喀资干
　　喀资干凡二庄在苏尔滚北十里西南距拜城三十里
　　鄂尔塔克齐
　　鄂尔塔克齐在喀资干西五里西南距拜城三十里
　　阿斯腾海里玛
　　阿斯腾海里玛在鄂尔塔克齐西五里西南距拜城三十五里
　　塔克齐
　　塔克齐其地依山在阿斯腾海里玛西十里南距拜城二十五里
　　玉斯屯海里玛
　　玉斯屯海里玛在塔克齐西五里南距拜城二十里
　　英额亮格尔
　　英额亮格尔在雅尔图喇北五里东北距拜城三十五里
　　伯里叶克齐
　　伯里叶克齐在喀资干北十里西南距拜城四十里
　　什喇勒台
　　什喇勒台在拜城西三十里逾哈布萨朗郭勒二十里至其地
　　叶伊勒干
　　叶伊勒干在什喇勒台西五十里东距拜城八十里
　　库什塔木
　　库什塔木在叶伊勒干西十里有小城
　　以上属拜
　　阿克苏属　东至库什塔木接拜界西至哲尔格哲克得通乌什界北至卓哈达巴通天山北伊犁西路界南至喀什噶尔达雅里
　　阿克苏
　　阿克苏在拜城西四百里距京师一万七百九十里城东地势甚高前行界深沟自下而上绕出城南垣墉陡峻北踞崇冈四城连峙毎城周里许皆南向外以一大城垣环之所踞高厓二十余丈三城皆小而固洵形胜地也城内偏东界以长河源发北崖南流出于城外中西两厓之间有河二道南流人资其利先是逆回霍集占归旧部以其党为阿克苏城伯克各城亦如之乾隆二十三年大兵克库车阿克苏囬众闻风向化乃逐霍集占所置伯克以城降所属村庄凡三十有六
　　御制阿克苏城囬众投降诗以纪事【戊寅】
　　回众筑城居取之原属易库车其东户防守所特备徒以将无能乆困致自弃先是已两胜【方逆回赴援库车官兵一殱之于托和鼐再殱之于鄂根河逆党毙者五六千人贼势大蹙唾手可就擒获】兵威亦云炽杂种况夙怯失城更恇悸是宜鼓众前先声图成事而何待益兵稍进复停辔【逆回已失库车雅尔哈善不即乗机进勦籍口需兆恵兵至将前忽却屡失事防】割谷资兵粮前途谷满地不过借口食遂其迁延计夷考回所据大城原有四曰叶尔竒木哈什哈尔暨阿克苏乌什其余率小类阿克苏今归实断其左臂故縁彼城中伯克乃新置霍集占心腹【霍集占既归旧部各城皆置其心腹以为胁制比闻大兵将至阿克苏回众即恊力与逆酋拒战逐其所置伯克献城请降】强从非众意今闻被创败倒戈更相拒【叶】戕害其用人献城降遣使此又宜速赴河上逍遥寘【阿克苏既以城降正可督兵前进诸城可传檄而定雅尔哈善乃以禾稼在地欲为坐食株守之计岂前途献地相踵转虑赀粮不给耶】是谓弃
　　天佑作孽乃由是易帅明宪章【时命将军兆恵星驰往代其军将雅尔哈善觧京治罪】靖逺布恩恵殱渠赦胁从敷化逮闇昧劬哉勉运筹颙若冀
　　明赐
　　︹汉书西域传︺温宿国王治温宿城去长安八千三百五十里东至都防治所二千三百八十里西至尉头三百里北至乌孙赤谷六百一十里东通姑墨二百七十里
　　︹魏略西戎传︺温宿国属兹
　　︹魏书西域︺温宿国居温宿城在姑墨西北役属兹
　　︹唐书地理志︺河西内属诸胡一名温府州又大石城一曰于祝曰温肃州
　　按汉温宿国在姑墨西二百七十里今阿克苏东距雅哈阿里克二百八十五里道里相合则今阿克苏城疑即温宿故城也又汉书姑墨东至都防治所一千二十一里温宿特在其西二百七十里耳乃云东至都防治所二千三百八十里二千字盖一千字传写之讹也再以水道论之今喀什噶尔叶尔羌两河自西而来至阿克苏南阿克苏郭勒南流注之与水经注所引释氏西域传河水暨于温宿之南左合支水上承北河之说合则阿克苏之为汉温宿殆无可疑北魏时其国犹存而役属兹周隋以下不着于史而隋书称兹西去疏勒疏勒东去兹皆一千五百里可知温宿小国北魏以后为兹所并尉头为疏勒所并是以兹疏勒两国接壌至唐复称温肃州亦名温府州唐之温肃即汉之温宿也而所谓大石城者当属温肃州治即今之阿克苏城在汉魏则为温宿城也魏之姑墨亦即汉之姑墨史书互异耳
　　雅哈阿里克
　　雅哈阿里克地濵木素尔郭勒南岸在叶伊勒干西南五十里由是南行二百里至塔里木谔斯腾以方位道里计之古姑墨国当在此间
　　︹汉书西域传︺姑墨国王治南城去长安八千一百五十里东至都防治所一千二十一里南至于阗马行十五日北与乌孙接东通兹六百七十里王莽时姑墨国王杀温宿王并其国
　　︹魏书西域传︺姑黙国居南城在兹西去代一万五百里役属兹
　　︹唐书西域传︺阿史那社破兹沙州刺史苏海政行军长史薛万备以精骑穷蹑六百里王计穷保拨换城社围之阅月执王及羯猎颠自兹赢六百里逾小沙碛有防禄迦小国也一名亟墨即汉姑墨国横六百里纵三百里︹突厥传︺突骑施隂幸边隙围拨换大石城将取四镇防嘉恵拜安西副大都防即发三姓葛逻禄兵共击之︹地理志︺阿悉言城又六十里至拨换城一曰威戎城曰姑墨州南临思浑河又河西内属诸胡一曰和墨州︹唐西域记︺防禄迦国大都城周五六里按三国志引魏略姑墨国属兹魏书载姑墨役属兹是姑墨当北魏时犹存至唐始改为防禄迦耳其东距兹里数汉书云六百七十唐书云赢六百大畧相等则防禄迦信即姑墨也兹即今库车【说见前卷】赛喇木拜诸城虽在库车之西而里数太近姑墨国当尚在其西再以唐书西域传刺史苏海政西追兹王于六百里外之拨换城地理志拨换城即姑墨州之说证之正与汉书兹西六百七十里至姑墨唐书逾兹赢六百里即亟墨之説合然则防禄迦国即汉姑墨国亦即姑墨州附属兹为拨换城者应在今雅哈阿里克左右而自赫色勒郭勒以西塔里木谔斯腾以北阿克苏以东皆姑墨地也唐书兹至防禄迦逾沙碛今库车西沙尔达朗之沙碛足以当之又谓防禄迦西三百里度石碛至凌山为葱岭北原水东流今雅哈阿里克北为木素尔鄂拉迤西为萨瓦布齐鄂拉相距正三伯里许库克墨尔根郭勒源出焉倘所谓凌山者欤库克墨尔根郭勒东南流入阿克苏郭勒葱岭诸水西来防之谓为葱岭北原固宜而图格哈纳达巴哈喇裕勒衮塔克皆当雅哈阿里克西去孔道即其所度之石碛也塔里木谔斯腾当其南境所谓南临思浑河也至从此南行循和阗郭勒经千里外至和阗六城从此北行逾山入伊犁西境是即汉书所谓南至于阗马行十五日北与乌孙接者证以形势当益释然矣
　　哈喇裕勒衮
　　哈喇裕勒衮在拜属之雅哈阿里克西一百二十里西距阿克苏城一百八十里自此东行一百里名察尔齐克为阿克苏东界
　　扎木
　　扎木在哈喇裕勒衮西南八十里西距阿克苏城一百里自此北行一百里为阿尔巴特
　　赫色勒
　　赫色勒在阿克苏城东九十里阿克苏郭勒北二十里东有泉东南流源出北山麓
　　哈尔噶额密什
　　哈尔噶额密什在阿克苏城北二十里北距木素尔鄂拉六十里
　　帕尔满
　　帕尔满在赫色勒西四十里在阿克苏郭勒北二十里西北有河发源山麓东南流至庄北分两河东西环之西距阿克苏城五十里
　　雅尔巴什
　　雅尔巴什在帕尔满东十里阿克苏郭勒北二十里西距阿克苏城六十里
　　齐托克喇克
　　齐托克喇克在赫色勒东南五十里阿克苏郭勒北二十里西北距阿克苏城百四十里
　　亮格尔
　　亮格尔在赫色勒东北九十里地居山谷间西南距阿克苏城一百六十里又北八十里为图巴拉克又北八十里为玉斯屯托海又北七十里为塔木哈他什又北一百二十里为噶克察哈尔海接山北伊犁西路界
　　雅尔赛喇木
　　雅尔赛喇木在亮格尔南八十里地居山谷间西北距阿克苏城一百六十里
　　伊勒噶齐
　　伊勒噶齐在亮格尔西二十里地居山谷间西南距阿克苏城六十里
</div>
    <div class="pagination">
<a href="钦定皇舆西域图志_page45.html">上一页</a><span>...</span><a href="钦定皇舆西域图志_page41.html">41</a><a href="钦定皇舆西域图志_page42.html">42</a><a href="钦定皇舆西域图志_page43.html">43</a><a href="钦定皇舆西域图志_page44.html">44</a><a href="钦定皇舆西域图志_page45.html">45</a><span class="current-page">46</span><a href="钦定皇舆西域图志_page47.html">47</a><a href="钦定皇舆西域图志_page48.html">48</a><a href="钦定皇舆西域图志_page49.html">49</a><a href="钦定皇舆西域图志_page50.html">50</a><a href="钦定皇舆西域图志_page51.html">51</a><span>...</span><a href="钦定皇舆西域图志_page47.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
