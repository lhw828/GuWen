<!DOCTYPE html>
<html>
<head>
    <meta charset="UTF-8">
    <title>大清一统志 - 第 168 页/共 202 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>大清一统志 - 第 168 页/共 202 页</h1>
    <div class="content">　　土产铁【出昆明易门二县后汉书地理志滇池出铁】盐【出安宁州汉书地理志连然有盐官】乌帕【昆明县出】布【出晋宁州塘头极细宻谓之塘头布】太华茶【出太华山】拐【形曲如拐】巨竹【生易门县荞甸山箐中数尺一节夷语名竹为簜盖合于禹贡篠簜之音云】牛黄【唐书地理志昆州贡】银硃　铅粉　黄丹【俱昆明县出】芸香草【出昆明有二种一名五叶芸香能治疮毒入夷方者携之如嚼此草无味便知中毒服其汁吐之自解一名韭叶芸香能治瘴疟】镜面草【和敝簑酒服治闭月效】金线鱼【出滇池金线洞金色细鳞长不盈尺味鲜美】










　　钦定大清一统志巻三百六十九
<史部,地理类,总志之属,大清一统志>
<史部,地理类,总志之属,大清一统志,曲靖府图>
<史部,地理类,总志之属,大清一统志,曲靖府图>
<史部,地理类,总志之属,大清一统志,曲靖府表>
<史部,地理类,总志之属,大清一统志,曲靖府表>
<史部,地理类,总志之属,大清一统志,曲靖府表>
　　钦定四库全书
　　钦定大清一统志巻三百七十
　　曲靖府【在云南省治东北三百里东西距三百九十里南北距六百二十里东至贵州南笼府普安州界一百七十里西至云南府嵩明州界二百二十里南至广西州界一百七十里北至贵州大定府威寜州界四百五十里东南至普安州界二百五十八里西南至澂江府路南州界一百三十一里东北至威寜州界二百七十里西北至武定州禄劝县界四百六十七里自府治至　京师七千九百里】
　　分野天文东井舆鬼分野鹑首之次
　　建置沿革禹贡梁州荒裔汉为益州牂牁二郡地三国汉改置建寜郡【东境为兴古郡地】晋置寜州【东境分置平蛮郡东北境分置西平郡】宋因之齐改建寜郡曰建平郡梁末州郡俱废【为防氏所据】隋置恭州协州地唐武徳初开置南寜州改恭州置曲州析协州置靖州四年置总管府八年更名郎州【唐书地理志武徳元年开南中因故同乐县置治味五年侨治益州八年复治味更名郎州】贞观元年罢都督府开元五年复故名曰南寜州隶戎州都督府【按南蛮传永徽初始罢郎州都督府与志异】天寳末没扵蒙氏【伪置石城郡】宋时段氏因之后为摩弥部所据元初内附置摩弥部万户府至元八年改为中路十三年改曲靖路总管府二十五年升为宣抚司云南行中书省明洪武中改为曲靖军民府云南布政使司
　　本朝因之属云南省领州六县二
　　南寜县【附郭东西距一百里南北距一百二十五里东至平彛县界七十五里西至马龙州界二十五里南至陆凉州界一百里北至霑益州界二十五里东南至罗平州界三十里西南至马龙州界十八里东北至平彛县界二十八里西北至马龙州界二十五里汉置味县属益州郡后汉因之三国汉为建寜郡治晋分置同乐县宋因之齐以同乐县为郡治味县属焉梁末入扵蛮唐复置味县为南寜治天寳末入扵蛮蒙氏改置石城郡宋时段氏据之后又为乌蛮摩弥部酋据此元初置千戸所隶摩弥部万户府至元中为南寜州二十二年改为南寜县明曰南寜县省越州石堡山之地入之为曲靖府治　本朝因之】霑益州【在府城北三十里东西距二百六十里南北距一百二十五里东至平彞县界八十里西至东川府界一百八十里南至南寜县界五里北至宣威州界一百二十里东南至陆凉州界九十里西南至马龙州界十五里东北至贵州南笼府普安州界九十里西北至东川府界九十里汉牂牁郡宛温县地三国汉属兴古郡晋为宛暖县地宋齐因之唐初置西平州贞观中改为盘州天寳末入扵蛮僰刺二种居之后又为摩弥部所据元初隶摩弥万户府至元中改置霑益州领交水石梁罗山三县隶曲靖路明永乐初省三县入州隶曲靖府　本朝因之】陆凉州【在府城南一百二十里东西距一百三十里南北距一百二十里东至罗平州界八十里西至马龙州界五十里南至澂江府路南州界七十里北至南寜县界五十里东南至广西州师宗县界六十里西南至云南府宜良县界九十五里东北至南寜县界五十里西北至南寜县界五十里汉平夷县地三国汉属兴古郡晋置同乐县属建寜郡唐初置平夷县后改属盘州天寳末入扵蛮南诏时号落温部元初置落温千户所属落蒙万户府至元中改置陆凉州领河纳芳华二县隶曲靖路明洪武三十一年増置陆凉卫永乐初省二县入州属曲靖府本朝因之康熙六年裁卫入州】罗平州【在府城东南二百七十里东西距一百四十里南北距二百里东至贵州南笼府普安州界九十里西至广西州师宗县界五十里南至广南府界一百十里北至南寜县界九十里东南至普安州界一百里西南至师宗县界八十里东北至平彛县界七十五里西北至陆凉州界八十里汉牂牁郡漏卧宛温二县地三国汉为兴古郡地晋因之唐天寳后入扵蛮名塔敝纳夷甸防为罗雄部元初内附普摩千户所至元十三年割夜苴部并入改为罗雄州曲靖路明万厯十四年改土设流为罗平州属曲靖府　本朝因之】马龙州【在府城西南五十里东西距九十五里南北距九十里东至南寜县界二十五里西至防甸州界七十里南至陆凉州界六十里北至霑益州界三十里东南至陆凉州界六十里西南至澂江府路南州界八十里东北至霑益州界五十五里西北至寻甸州界五十里汉益州郡律髙县地三国汉为兴古郡地晋析置西安县齐为西中县梁末废唐为麻州地天寳末没扵蛮为撤匡部僰刺居之防为磐瓠蛮纳垢所据元初置纳垢千户所至元中改为马龙州领通泉县曲靖路明曰马龙州永乐初倂通泉县入焉曲靖府　本朝因之】防甸州【在府城西一百三十里东西距三百七十五里南北距一百三十里东至马龙州界七十五里西至武定州禄劝县界三百里南至云南府嵩明州界六十里北至东川府界七十里东南至马龙州界五十里西南至嵩明州界六十里东北至东川府界一百一十五里西北至东川府界一百八十里汉滇国地后僰刺蛮居此号仲扎溢原部晋为乌蛮之裔新丁部语譌为仁地唐蒙氏时为仁地部乌蛮居此宋时段氏因之元初置仁地万户府至元十三年改为仁徳府领为美归厚二县明洪武中改防甸军民府省二县入焉成化中改设流官为寻甸府　本朝康熙八年降为州改曲靖府】平彞县【在府城东北九十里东西距八十里南北距二百三十五里东至贵州南笼府普安州界四十里西至南寜县界四十里南至罗平州界二百二十里北至霑益州界十五里东南至罗平州界四十里西南至南寜县界一百一十里东北至霑益州界六十七里西北至马龙州界一百七十里汉平夷县属牂牁郡后汉因之晋改曰平蛮属平蛮郡宋齐因之梁以后废唐武徳七年复置平夷县属盘州天寳后入扵蛮元为普安路地明洪武十四年设平夷千户所二十三年升为平夷卫属云南都司　本朝康熙二十六年省入霑益州三十四年改为平彛县属曲靖府】宣威州【在府城东北二百三十里东西距一百七十里南北距一百七十五里东至贵州南笼府普安州界七十里西至东川府界一百里南至霑益州界四十五里北至贵州大定府威寜州界一百三十里东南至普安州界一百六十里西南至防甸州界九十五里东北至威寜州界一百五十里西北至东川府界一百二十五里汉牂牁郡地三国汉属兴古郡晋因之唐属盘州后入扵蛮元置霑益州明初设乌撤卫后三所后改为霑益州　本朝顺治十六年移州治扵交水雍正五年割霑益州新化里至髙坡顶设宣威州属曲靖府】
　　形势控制二防带水环山平畴广野为全滇之鎻钥作迤西之门庭城池髙深与乌川接壤实西南之重镇视诸郡为最冲【通志】东通两广西接四川北连贵竹南近滇藩据白石江可当一靣之阻【府志】
　　风俗土和平无瘴毒【水经注】勤耕勉织兼事商贾习尚简朴士风渐兴【通志】椎髻皮服力耕好讼【明统志】
　　城池曲靖府城【周六里门四明洪武二十年建　本朝雍正四年重修乾隆二年又修】霑益州城【周三里门四旧为交水县城后废明天启三年改筑　本朝顺治十六年迁州治扵此雍正八年重修】陆凉州城【周六里门四旧为陆凉卫城明洪武三十一年建本朝康熙五年裁卫归州移州治扵此雍正七年重修乾隆四年又修】罗平州城【周二里有竒门四引河水为濠明万厯十五年建本朝康熙三十八年重修乾隆四年又修】马龙州城【周二里门四明万厯四十一年建　本朝雍正五年重修】防甸州城【周三里门四东西引涧水为濠明成化十九年创筑土城嘉靖十二年甃砖　本朝康熙五十二年重修乾隆三年又修】平彛县城【周二里门二旧为平夷卫城明治七年筑天啓三年修　本朝康熙三十五年改设县治三十八年重修乾隆三年又修】宣威州城【周三里门四旧为霑益州治明洪武十六年筑土城永乐元年甃砖本朝顺治十六年移霑益治交水雍正五年为宣威州治八年重修乾隆元年又修】
　　学校曲靖府学【在府城东水闸口明洪武十七年建后燬　本朝顺治十七年改建雍正五年重修入学额数二十名】南寜县学【附府学入学额数二十名】霑益州学【在州治南旧在今之宣威明天啓七年移建交水　本朝康熙雍正中屡修入学额数十五名】陆凉州学【在州治西旧在陆凉卫左明嘉靖二十一年建　本朝康熙八年迁建今所雍正十二年重修入学额数十五名】罗平州学【在州治东南旧在城北旧军营次明万厯十五年建后燬　本朝康熙三十一年迁建城东门外乾隆二十年又移建州治西北隅入学额数十二名】马龙州学【在州治南明嘉靖二十一年建　本朝雍正三年重修乾隆十二年又修入学额数十二名】寻甸州学【在州治西北旧为防甸府学明正徳九年建嘉靖十一年迁州治南隆庆二年复迁扵州治东北　本朝康熙七年改府为州迁建今所雍正四年重修乾隆十二年又修入学额数二十名】平彞县学【在县治右即旧平夷卫学　本朝康熙二十七年裁卫归府后为书院三十四年设平彞县仍以为平彞县学乾隆十二年修入学额数十二名】宣威州学【在州城南旧为霑益州学　本朝雍正八年重建乾隆十二年修入学额数八名】兴古书院【在南寜县东东山寺右郡人李希揆建又南城书院在县南正法寺内本朝康熙三年知县程封建霑益州有西平书院在州南门外　本朝康熙四年知县王作楫建防甸州有萃华书院在州东五里各州县并设有义学社学】
　　戸口【原额军民人丁共三十三万八千一百四十六滋生人丁共五万四千六百一十七】田赋【民田地八千六百九十顷五十五亩一分一厘零屯田地八百七十四顷六十六亩四分五厘零共额征银一万六千九百六十五两六分四厘零夏税秋粮一万八千七百六十一石六斗三升三勺】
　　山川青龙山【在南寜县东二十里一名朗目山山色苍翠逺望如画俗谓之黄榜山】胜峯山【在南寜县西里许山脉自金马山来为羣山长旧名妙髙山明洪武中颍川侯傅友徳西平侯沐英与元平章达尔玛战胜之因名　达尔玛旧作逹里麻今改正】分秦山【在南寜县南二十里通志即石堡山四望平原孤峯独立藤萝挂壁鸟道萦纡相传诸葛武侯南征与诸蛮防盟扵此】龙华山【在南寜县北二十里阿幢河源出此】汤池山【在南寜县东南明洪武十五年南征越州未下沐英驻师扵此谕降其众】紫溪山【在南寜县东南府志明洪武二十六年越州蛮阿资叛据龙窝沐春讨之至紫溪败其党直抵龙窝擒之】莲花山【在南寜县东南三十里府志与府西南之真峯山对峙】杨梅山【在南寜县废越州卫东十五里山产杨梅又卫南二十里有潇湘山】负金山【在南寜县西南十五里明统志山石多青黑又有石穴状若马蹄水深尺余童子初学书汲水注研云可善书俗因号为羲之砚池其东北有峯髙百余仞上有望夫石】真峰山【在南寜县西南二十里林峦秀丽花木緐瑰亦奥区也山半有弥陀崖后有普贤洞】翠峰山【在南寜县西北二十里通志层峦叠嶂屏障府城】东山【在霑益州东二十里明统志谓之曲靖东山】伯蒙山【在霑益州东南二百里髙出诸山之上】推涌山【在霑益州东南延亘二百余里峯峦突兀如涌故名】罗山【在霑益州东北九十里】邱雄山【在陆凉州东七里通志上有方池水无盈缩下有十八泉其一曰黑龙泉旱祷輙应】石门山【在陆凉州西州志州西平壤之上有石门山石笋森宻参差不齐周匝十余里行者穿其中故曰石门又东出数百步有离石状类西岳三峯宛然如画】部封山【在陆州西四十里髙耸多林木】满戍山【在陆凉州北二十里髙出羣峯林木鬰茂】木容山【在陆凉州旧州西北二十五里】瑞霞山【在罗平州东五十里山后有泉喷薄林麓映日如霞】淑龙山【在罗平州东七十里四靣险峻为土酋负固处】五台山【在罗平州南五里】钟山【在罗平州南二十里羣峯罗列如屏】楼阁山【在罗平州南二十里屏障学宫】禄布山【在罗平州北八十里与八部相近峭石巉岩盘亘百里】罗荘山【在罗平州东南六十里山多材木】白蜡山【在罗平州西南十三里为一州之望蒙氏封为安边景帝之神至今祀之】矣层山【在罗平州东北有清泉蛮语水曰矣因名】八部山【在罗平州西北八十里髙二百余丈其麓百余里冈峦八靣耸列故名】龙鼎山【在马龙州东十里山形如鼎】罗仵侯山【在马龙州西唐书南蛮传永徽初大勃弄冦麻州髙宗以赵孝祖为总管与懐玉至罗仵侯山败之】伯刻山【在马龙州南六十里】连云山【在马龙州东南十五里一名松子山】木容箐山【在马龙州东南六十里下有木容箐溪流注府南即潇湘江之源也】中和山【在马龙州西南四十五里通志山自宜良县蜿蜒起伏至此结为两峯左右环列各十二有旗鼓二十四峯之后枕寻甸羣山曲水回绕扵前又有仙人洞五龙潭上下屯田千顷云南前卫屯兵数百家居此】多罗山【在马龙州西南六十里峯峦峻峭为州之望山】磨盘山【在马龙州西北明天啓五年乌撤土酋安効良犯马龙官兵追败之扵马盘山贼自寻甸遁去】哇山【在寻甸州东十里废归厚县治秀削如剑上有土寨险不可攻名安乐城】龙头山【在寻甸州东四十余里地名乞曲里下有三沟水合为河流入东川府界】龙吸山【在防甸州废归厚县东一百里下有泉曰龙吸泉】隐毒山【在寻甸州西八里地多岚瘴惟此山开朗土人夏月避居其上下有隠毒泉】勇克山【在寻甸州西八里夏有积雪又呼为雪山下有泉流为傥俸溪】果马山【在防甸州西六十里下有泉流为果马溪其别入昆明县注滇池一名龙巨江】三棱山【在寻甸州西六十里地名亦郎里上有九十九泉俱入昆明县为盘龙江上源相近又有鳯凰麒麟二山皆以形似而名】米花洗马山【在寻甸州西亦郎里相传土人防是山汉兵攻之谓其无水土人以米花洗马攻者疑不敢逼】岩蜂山【在寻甸州南地名可郎马为通滇中径路山多蜂房土人割其蜜曰岩蜜其味特异】洗纳山【在寻甸州南可郎马之地有垫水塘两塘相对中有古树亭亭如盖】落耳山【在寻甸州南可郎马之界有洞泉四时不絶】蜂冈山【在寻甸州南可郎马之界上有龟塘产龟其水四时澄碧】五华山【在防甸州南地名欵荘马有石洞出泉】梁王山【在防甸州南七十里其地名普按马接嵩明州界相近又有海岳山接洗纳山】珀珰山【在防甸州北十里下有泉水穿山流入府河】金鞍山【在寻甸州北怒郎村相近有狮子山】笔架山【在寻甸州东南旧木密所之南】月狐山【在寻甸州东北八里绵亘五十余里山顶有云气则雨旧志一名鳯梧山明天啓四年安効良败扵磨盘山贼间道走寻甸官兵追及战扵鳯梧山下贼从山顶分两路遁去】玉屏山【在寻甸州西北五里为州主山】峦冈山【在平彞县东八里山势髙耸雄视诸山】旱感山【在平彛县东十五里祷雨輙应】定南山【在平彛县西十里明沐英驻兵扵此营址犹存】蒙洞山【在平彛县西北五里下有从源洞】石龙山【在宣威州东七里黔蜀之交险阻四塞其西麓有石如龙明万厯末上官安边与乌撤搆兵防险设营扵此】炎方山【在宣威州南七十里】吴山【在宣威州东北五十里地名平川一峯突兀怪石峥嵘可以避兵其上有城遗址】小闗索岭【在寻甸州易龙驿东五里上有闗旁立一石标汉诸葛亮南征时驻此滇志自马龙西南行八十里上小闗索岭岭路盘曲人行其上如之字】杨威岭【在平彛县西七里多毒蛇】怒勒峯【在寻甸州东乞曲里州志中有海饶渔利界连霑益州干彞居之有六寨曰沙必郎曰折珰曰则千曰按羊曰怒勒曰纳龟】额吾峯【在寻甸州北乞曲里州志上有清水塘下有温泉干彛往来两峯之间以为窟宅通志其地有寨五曰额吾曰竹圭曰东那曰沙黑曰额峯亦干夷所居也】那多峯【在寻甸州东北有大石寨接东川府界下有龙泉】观音洞【在南寜县南二十五里寛平可容数百人】花山洞【在霑益州北一百里为交河之源】排额洞【在寻甸州东三十里近三岔河半里许深广各二丈许多石笋及鸟兽形】龙洞【在寻甸州北五里洞口有雀木叶落水中雀輙衔去俗呼为龙雀洞泉溉田甚多注为螳螂河】仙人洞【在寻甸州西南四里有碓硙石床石柱洞深二十里其下又有水洞】仙台洞【在平彛县西樵者时闻奕碁声】桂花洞【在平彞县北十里岩穴幽深有老桂髙百尺根盘洞底枝横洞外花时香彻他山】清溪洞【在平彞县西北三里下有鲤鱼潭洞在蒙洞定南两山间髙十余丈濶如之中为平台石级右垂石至洞口昻起丈许成狮象形又有石柱下垂当洞门中如笋森立不可名状逺通山后石径非一明杨慎滇行纪清溪洞口广延数丈上有台石乳下滴成柱燃炬入则石床石几备焉再入里许旁有石缝容一人盘屈而升有堂奥门户土人言十余里通紫泉洞旁又有一洞上有石钟鼓形】紫泉洞【在平彞县西北清溪上洞后寛厰有台数座泉水曲折环绕】龙马石迹【在寻甸州西南五里石上有龙马遗迹】乌龙箐【在马龙州西南三十里亦谓之箐口哨相近有黄土坡青石坡】阿幢河【在南寜县北二十五里一名腊溪水源出龙华山与交河滙流】双河【在南寜县北三十里源发岩口流入阿幢河】八达河【源出霑益州花山洞南流经南寜县东北为潇湘江又南至陆凉州滙为中埏泽折而西为大赤江入云南府宜良县界通志有南河在南寜县东二十里众水所滙下达陆凉　按八达河上承霑益交河之水下达陆凉旋绕府城防潇湘龙潭诸水实一府之巨浸通志以为在罗平州东南九十里查罗平州东南系贵州普安州界不与霑益陆凉诸州接壤八达河应在罗平州西即所谓南盘江也不应在东南境而通志所载南河源流与八达河颇相合疑南河即八逹河之误】交河【在霑益州南一百七十里自花山洞发源经州东北防腊溪之水注潇湘江】块泽河【在罗平州东六十里自旧亦佐县流入防矣则江大渡河诸水入八达河】大渡河【在罗平州西南二里冯苏滇考宋王全斌平蜀以滇图进太祖鉴唐之祸起扵南诏以玉斧画大渡河曰此外非吾有也由是云南不通中国】东河【在马龙州南又有西河在州西一名九曲河东流合东河入寻甸州界】螳螂河【在防甸州北五里源出白龙洞磨浪水流合焉亦名龙洞渠俗名儿河】可渡河【在宣威州北一百二十里自贵州威寜州西流入又东南流入云南府界为滇黔交界川陜入滇要路】木冬河【在宣威州东北一百五十里即拖长江与可渡河交防入盘江】潇湘江【在南寜县南源出马龙州木容箐溪绕胜峯山下流入县境至陆凉州过石门山防广西州师宗县水逹南海通志夏秋水泛有洞庭潇湘之势故名　按交河八逹河潇湘江南盘江实一水也在霑益发源之处曰交河防腊溪诸水注府城东北曰潇湘江至陆州曰八逹河经罗平州西北曰南盘江盖随地而异名也通志又有北盘江在宣威州北一百二十里自贵州威寜州东南流入州界又东合扵南盘江】白石江【在南寜县东北八里源自马龙州界经此东南合潇湘江滇考明初傅友徳沐英等征云南擒元平章达尔玛扵此有白石江桥跨其上　达尔玛译见前】矣则江【在罗平州东北六十里与块泽河合流入南盘江】寜革江【在寻甸州南欵庄马西流入云南府昆明县界】勺诺江【在宣威州东三十里东南流入北盘江】车翁江【在宣威州西一百六十里一名车洪江上流为牛栏江自云南府嵩眀州流入北流入东川府境】清溪水【在平彞县南二里少西有十里河合清溪水入罗平州界】雅扒箐水【在宣威州西南州城倚以为堑北流入车翁江】东海子【在南寜县东五里轮广五十余里夏秋霖雨浩淼无际】多罗海子【在平彞县西十三里广六七里】太液湖【在罗平州北一里】车湖【在寻甸州西三十里一名清水海四靣皆山其水澄碧中产嘉鱼】傥俸溪【在南寜县西其源出勇克山流经此有九湾绕城而流】喜旧溪【在罗平州东南源出州西南龙甸村环流州境下流入盘江】黑龙潭【在南寜县东二十一里旁有石洞其上怪石巉岩林木茂宻潭水深资以灌溉】龙泉【在南寜县南十里泉分两灌溉之利甚多】温泉【在南寜县南分秦山下阔二丈许沸如汤】珎珠泉【在南寜县北门外水色澄澈有泡如珠累累浮水靣】灵泉【在马龙州西南三里水色清碧引流灌溉】中埏泽【在陆凉州东南邱雄山下潇湘江诸水至是滙而为泽州境十八泉与南涧诸水皆注之】南涧【在陆凉州西北东南注扵中埏泽】冷水塘【在寻甸州东五里俗名矣部乌泉发源七里桥分二派入车翁江】双井【在南寜县北一井两窍相传诸葛亮所筑】小龙井【在马龙州东三里又大龙井在州南三里】凉水井【在马龙州南五里】
　　古迹南寜故城【在南寜县西十五里平川中旧名共范川两汉志益州郡皆有味县三国蜀志建兴三年改益州郡为建寜郡治味县宋志寜州刺史晋武帝泰始七年分益州南中之建寜兴古云南永昌四郡立太康三年省立南夷校尉恵帝大安二年复立建寜郡治味又领同乐县晋武帝立齐志寜州道逺土瘠蛮夷众多诸防氏强族恃逺擅命故数有土反之虞州镇建平郡治同乐其六曰味水经注味县故滇国都也隋书梁睿传睿上疏曰梁南寜州刺史徐文盛被湘东征赴荆州土民防瓉遂窃防一方国家遥授刺史唐志南寜州武徳元年开南中置北接曲州治味隋废同乐县武徳初复置改名味南蛮传两防蛮自曲州靖州西南昆川曲轭晋寜喻献安寜距龙和城通谓之西防白蛮自弥鹿升麻二川南至步头通谓之东防乌蛮髙祖即位益州刺史段纶遣俞大施至南寜治共范川诱诸部皆纳欵永徽初赵孝祖定西南夷罢郎州都督开元中南寜州都督防归王袭杀东防首领盖聘自石城徙共范川防崇道杀归王诏以其子守隅为南寜州都督南诏閤罗鳯立以兵胁西防徙戸二千余万扵永昌城东后乌蛮种复振徙居西防故地寰宇记南宁州在戎州西南二千六百五十三里旧志南寜故城在府西十五里旧名共范川通志今其地名三岔故城遗址尚存　按梁本纪大寳元年湘东王绎遣前寜州刺史徐文盛率兵拒任约是时无南寜州之文隋梁睿以闗中有寜州故加南字以别之耳】石城故城【在南寜县北二十里唐书南蛮传防归王为南寜州都督居石城五代晋天福二年南诏为杨于贞所簒其故臣段思平借兵东方诸防起兵石城元志蒙氏废南寜州改石城郡至段氏时为乌蛮莫弥部所防元宪宗三年内附立千戸扵此明统志石城有一碑乃段氏与三十七部立盟之所通志石城碑在今城北二里许】越州故城【在南寜县东南十五里元史地理志越州在曲靖之南其川名鲁望普麽部蛮世居之宪宗四年内附六年立千戸末迷万户至元十二年改越州曲靖路通志明洪武二十一年越州酋长龙阿资叛傅友徳击败之洪武末废州改置越州卫城　本朝康熙六年裁今其地为南城村】霑益故城【在南寜县东北二百十三里元史地理志霑益州在曲靖路之东北据南盘江北盘江之间唐初置州天寳末没扵蛮为僰刺二种所居后磨弥部夺之元初其孙普垢内附宪宗七年以本部隶曲靖磨弥万户府至元十三年改霑益州明地理考霑益州旧治府南石堡山西元置洪武二十七年改置扵此府志州城周三里有竒与松林炎方三城犄角为曲靖捍蔽明天啓二年陷扵贼四年收复重葺之按松林城在霑益州西南一百六十里明天啓五年筑周三百丈炎方城即在炎方山下今宣威州所辖】交水故城【即今霑益州治在旧州南二百里元史地理志交水治易陬笼城其先磨弥部酋蒙提居之后大理国髙防军逐其子孙为私邑宪宗五年内附至元十三年即其城立县明统志交水废县在州南二百三十里交水村旧志天啓二年霑益土妇设科叛目李贤陷州城并据炎方松林交水诸城分兵四掠官军讨之自交水进为贼所败三年巡抚闵洪学筑交水城移平夷右所官军戊守通志　本朝顺治十六年迁州治扵此　按学校志天啔七年迁庙学扵交水未有州治未迁而先迁庙学者盖明末笃撒之乱于天启三年已迁州治扵交水　本朝扵顺治十六年始定滇遂因其旧通志不详其先耳】石梁故城【在霑益州东北五十里石梁山元史地理志石梁系磨弥部又名五勒部其酋世为巫居石梁原山至元十三年立为县明地理考霑益州东北有石梁废县元置永乐初废】罗山故城【在霑益州东南一百二十里平夷郷元史地理志罗山夷名落蒙山乃磨弥部东境明地理考霑益州东南有罗山废县元置永乐初废郭子章黔记石梁罗山二县俱在普安州西一百里香炉山】陆凉故城【在今陆凉州东北二十五里旧志陆凉州城万厯二十八年始建土城周二里有竒州志旧州城在今州北　本朝康熙初州城废而卫城坚完如故后裁卫归州移州治扵卫城内今旧州城故址尚存】罗雄故城【即今罗平州治元志州与溪洞蛮獠接壌厯代未尝置郡俗传盘瓠六男其一曰防由邱后裔有罗雄者居此甸至其孙普恐名其部曰罗雄元宪宗四年内附七年隶普摩千户至元十三年割夜苴部为州旧志万厯十二年罗荣酋者继荣作乱讨平之改土设流赐州名罗平】通泉故城【在马龙州西南四十里元史地里志通泉与嵩眀州杨林县接壤盘瓠后纳垢之孙易陬分居其地元初为易龙百户隶马龙千户至元十三年改名通泉县马龙州明统志在州西南四十里通泉乡永乐初省入州】亦佐故城【在罗平州本汉牂牁郡之宛温县地唐为盘州地后没扵蛮夜苴部后譌曰亦佐元至元间并入罗雄州寻复置县永乐初改属曲靖府　本朝康熙八年省入罗平州城址尚存】防甸故城【在今防甸州城东五里元仁徳府遗址也旧志寻甸府在今州城北一里明成化十五年建土城甚隘后徙鲁兀山下嘉靖六年为安铨所破十二年徙今治张志淳筑城记元仁徳遗址在今城东五里其迁扵旧志莫考厥时今城在旧城之右逾一涧】归厚故城【在寻甸州西一百三十里元置县元史地理志归厚县治在仁徳府西地名易浪南笼旧仁地部至元二十四年分立傥俸县二十五年改傥俸曰归厚明统志洪武中废州志今州境有九层城即归厚县故址也】为美故城【在寻甸州北三里元置县元史地里志为美县治在仁徳府北地名溢浦适侣赕甸即仁地故部至元二十四年置县属仁徳府明统志洪武中废】平夷废县【在南寜县境汉书地理志牂牁郡有平夷三国蜀志李恢传章武元年以李恢为庲降都督使持节领交州刺史住平夷县裴松之曰庲降地名去蜀二千余里时未有寜州为南中立此职以总摄之宋书州郡志晋懐帝永嘉五年寜州刺史王逊分牂牁朱提建寜立平夷郡】河纳废县【在陆凉州南八十里元史地理志在州南朐蔡村眀统志防氏时尝置陆郎县后并扵落温部元初置百戸至元中改为县明永乐初省入州】芳华废县【在陆凉州西四十里木落温部之地蛮名忻歪又名部封元初置千户所改为县明永乐初省入州】鲁婆伽岭城【在马龙州南二十里明洪武十八年建旧有巡司戍守今废】马龙所城【在马龙州北明永乐二年设千戸所建城　本朝康熙二十六年废】尚灒城【在马龙州东南又有耶城皆土蛮所筑】凤梧所城【在寻甸州左明嘉靖六年建　本朝康熙五年废】木宻所城【在寻甸州东南七十里明洪武二十三年建　本朝康熙二十六年废】曲靖废卫【在南寜县西明洪武二十年建本朝康熙六年裁今为南寜县署】平夷故卫【在今平夷县峦冈山明统志地名厄勒铺】
　　【一名早上村明洪武十四年讨越州叛酋经此以山势峭险设千户所扵此后升为卫治七年改迁今治】定雄废所【在罗平州南明万厯十五年平者继荣余党移调曲靖中左所驻防扵此赐名定雄　本朝康熙五年省入州】武侯阁【在南寜县北迎恩门外四靣荷池中建为阁】八塔【在南寜县东府志汉诸葛武侯建以镇地脉】方圎塔【在罗平州西南罗甸村一方一圎俱元梁王建】义象塜【在马龙州北州志明天启四年安效良叛至马龙景东土兵统象马逆战大破之一象奋勇冲阵被流矢死建坊表曰忠勇义象】
　　闗隘三岔闗【在南寜县西十五里今名三岔堡又分水闗在县东北驿道所经亦谓之分水岭哨】白水闗【在南寜县东北八十里旧有土官巡司流官驿丞后裁巡司设白水关驿以驿丞兼巡司事　本朝乾隆二十一年裁汰移白崖巡检驻此兼管驿务滇程记自乌撒逹霑益而南谓之西路自普安达平驿而西谓之东路合扵白水闗谓之十字路又白水驿达南寜驿南寜驿达马龙州三亭实八里交水川平可走轮蹄守以卢荒夷　按卢荒夷即猡猡之传讹也】阿幢桥闗【在霑益州南一百八十里有阿幢桥跨腊溪水上旧置阿幢桥巡检司在州南一百九十里旅途志自南寜驿达白水驿经阿幢桥有大道走曲靖府三岔路有铁沟哨通志今为阿幢桥闗在今州南三十里巡检司废】松韶闗【在霑益州南一百里旧有土巡检司李姓今裁改置闗】大生闗【在陆凉州南八十里】木容闗【在陆凉州西五十里】石嘴头闗【在陆凉州北三十里又州北有僧伽坡闗皆自昔设险处】三乂口闗【在马龙州东三十五里】分水岭闗【在马龙州西南二十里有哨兵】豫顺闗【在平夷县北二里】宣威闗【在宣威州西设有哨兵】滇南胜境哨【在平夷县东十五里接贵州普安州界有坊题曰滇南胜境为滇黔分界处设有哨兵自黔至此山始平坦】寜越堡【在南寜县南通志明洪武二十四年越州酋长阿资再叛何福讨平之扼其险要置寜越堡扵此今废】定南堡【在南寜县东北八十里】霑益站堡【在霑益州城外】傥塘站堡【在霑益州傥塘驿西】易龙堡【在马龙州西南九十里明地理志易龙堡一名木宻闗在州西南又州北有马龙堡即旧守御所】古城堡【在寻甸州木宻所北三十里之下板槗驿道】可渡堡【在宣威州北可渡桥今设巡司扵此有闗】南寜驿【在南寜县西北十五里旧在府治　本朝顺治十七年改设霑益州交水城内今属南寜】松林驿【在霑益州西南松林城内旧名普鲁吉堡明置松林驿与交水炎方犄角为曲靖捍蔽今仍设驿后改炎松巡司】傥塘驿【在霑益州北八十里有丞今裁归可渡巡司管贵州威寜要道通志明天啓二年霑益土妇设科等焚劫霑益傥塘炎方松林交水及曲靖白水驿六站官军讨之明年收诸站蜀道通】霑益驿【在霑益州北有站】普陀驿【在陆凉州南三十里通志明洪武十七年置驿丞万厯四十三年裁】易龙驿【在马龙州西南九十里易龙堡滇程记南寜驿四十里达马龙驿自驿达易龙堡经鲁婆伽岭巡司及下板桥古城堡小闗索岭凢七十里又七十里达云南府之杨林驿与防甸州接界今设易古巡司兼管易龙古城二驿】马龙驿【在马龙州北一里】多罗驿【在平夷县城内】炎方驿【在宣威州南八十里炎方城内旧名大忽都堡明置炎方驿今设炎松巡司兼管二驿】荞甸【在陆凉州西南与澂江云南二府接山道回曲奸宄窜聚通志明万厯三年抚臣邹应龙征荞甸等蛮平之立营戍守防复叛四十一年宜良官兵拒却之四十八年又四出剽掠抚臣沈儆玠招降之设法古甸笼洞等营戍守又奏设荞甸守备治之天啓二年改设逰击盖防御要地也】
　　津梁箐口桥【在南寜县东八十里一名魏家墩桥】澄清桥【有三一在南寜县东南七里为中槗一在南寜县西九里为上桥一在南寜县西三岔闗为下桥俱明治中建　本朝康熙九年重建下桥又名济众桥】石堡山桥【在府治南二十里跨大河】潇湘江桥【在南寜县南跨潇湘江明景泰中建】白石江槗【在南寜县北八里跨白石江上明洪武中建　本朝康熙十一年重修】新桥【在南寜县北二十里驿道所经】砥道连虹桥【在南寜县北八十里地名小路口夏秋水涨沙岸冲决明万厯中经厯李廷倡众筑堤四百丈石桥三门泄水行者称便】迎恩桥【在南寜县北双沼之间有闸明洪武初建又有迎恩桥在寻甸州城南旧为木桥明成化二十三年易以石】中政石桥【在南寜县西南二十里水通潇湘江源　本朝康熙六年建】柳家坝桥【在南寜县东北五里】石龙桥【在霑益州东半里】山塘桥【在霑益州南一百七十里自塘溪山水经其下】阿幢桥【在霑益州南一百九十里又太平桥去阿幢桥三十里长八十尺濶二十尺交河水经其下】衍嗣桥【在霑益州南明御史缪文龙以石易木】水西桥【在霑益州北三十里】傥塘桥【在霑益州北八十里架木为之】闗东桥【在马龙州南二十五里建扵鲁婆伽岭巡司东因名】闗西桥【在马龙州西南二十五里】鲁沂河桥【在罗平州西二里明万厯七年建】块泽桥【在罗平州东北块泽江上两山壁立江上又有天生桥永平桥】通靖桥【在寻甸州东二十里长三丈濶五尺跨阿交合溪】七星桥【在寻甸州东二十里长十丈阔三尺】温泉桥【在寻甸州南三十里长十五丈濶八尺跨温泉下流明嘉靖初建】引鳯桥【在寻甸州南三十五里跨河水本朝康熙四十九年建】靖边逺桥【在寻甸州北三里】南安桥【在寻甸州东南木宻所之东二十里俗呼青石桥又所东十五里有代砖桥】红崕璋河桥【在平夷县东三里明万厯间建】界牌铺桥【在平夷县北十五里又界牌桥在县西北八里俱明万厯间建】可渡桥【在宣威州可渡河甚险本朝康熙二十八年建】
　　堤堰归龙堤【在寻甸州南二里明万厯间知府李遇春筑石堤三十余丈民徳之名李公堤】梅家坝【在南寜县府志水泻夜作笑声不絶次日即有淹溺之患】天生坝【有二一在南寜县南潇湘江上一在县北四十里灌溉甚溥】西湖坝【在南寜县东北十里明洪武间凿有闸积水灌田】大坝【在霑益州东南明洪武初筑溉三乡四堡田又有小坝在州西五里】福村坝【在陆凉州东三里】杨柳坝【在马龙州东七里】石槗坝【在马龙州东十五里】龙潭闸【在寻甸州北四里引水资灌田亩】
　　陵墓明胡洁墓【在南寜县东】唐时英墓【在南寜县北五里白石江上】朱家民墓【在南寜县西十五里王家屯】贞烈任氏墓【在南寜县境嘉靖中督学赵维垣为置墓地与其夫陈蕃合葬旌其门曰贞烈乃建祠扵墓】
　　祠庙五雷庙【在南寜县西胜峯山明永乐初建嵗扵惊蛰日祭】白蜡山神庙【在罗平州治后有龙潭嵗三月上辰日祭】李元礼祠【在南寜县南三里城南一里有古碑上刻篆书有汉光和五年闰四月十五日汉李膺等字余不可辨相传党锢之祸流李膺妻子门人扵此嵗扵二月戊日致祭】马忠庙【在南寜县】武侯祠【在南寜县北又寻甸州西北一里亦有祠】英烈侯庙【在寻甸州东六十里滇南纪逰木宻闗有小闗索岭上有武侯及闗索祠祠前铜马一乃唐时物也古柏大数围有碑云武侯平蛮防盟扵此史称亮盟南人扵木宻即此　按蜀志闗忠义传惟次子兴随丞相亮征南中有功所谓闗索者即其人也苗民称父曰索故有闗索之称】去思祠【在寻甸州治东祀明知府戴鳌林斌】烈妇祠【在南寜县西祀明曲靖卫卒陈蕃妻任氏】
　　寺观正法寺【在南寜县南十五里唐贞观中建】玉泉寺【在南寜县西南龙顶山寺旁有温泉如玉故名元至正间重修】东山寺【在霑益州南东山】龙鳯寺【一名正觉寺在陆凉州东邱雄山元至正七年建】觉照寺【在马龙州西六十里地多竒胜】归龙寺【在寻甸州南四里明成化间建又有报恩寺在州北元至正间建】石龙古寺【在平彛县北十五里左右有两坊一曰滇南胜境一曰彩彻云衢】三清观【在霑益州治北】武清观【在马龙州西四十里中和山明嘉靖间建】玉真观【在平彛县东五里明建　本朝康熙八年修】玉龙庵【在南寜县西三岔闗上】
　　名宦三国汉李恢【俞元人为别驾从事章武元年庲降都督邓方卒先主问恢谁可代者对曰先零之役赵充国曰莫若老臣臣窃不自揆惟陛下察之遂以恢为庲降都督住平夷县南土平定恢功居多】马忠【巴西阆中人庲降都督常驻平夷县至忠乃移治味县处民夷之间忠寛济有度量处事能继恩威并立蛮夷畏爱之及卒莫不流涕为立庙祀之】晋霍弋【枝江人领建寜太守统南郡事边境寜静自蜀汉厯魏晋称南中保障】防琛【兴古郡人永嘉中与姚岳仝破李雄兵仕为本郡太守】谢恕【母敛人咸和中寜州为李雄弟李夀所破雄尽有南中地惟恕不从独保郡城以事晋授寜州刺史】明王政【洪武间授曲靖知府剏制立法民夷至今守之】方用【全椒人洪武初由总旗累官至指挥使随西平侯沐英入滇开设陆凉卫即掌衞印修城池建公署兴屯田安民御冦着有嘉绩】陈敬【増城人洪武十四年举贤良官礼部郎中左迁云南曲靖府经厯署剑川州事邻冦来攻力战死】王正【江西人永乐中授曲靖知府有恵爱得民心郡立学校自正始】焦韶【灌县人宏治间授曲靖知府兴学平赋弭盗招亡郡产嘉禾民歌之曰一本两穂嘉禾满田太守焦公其徳格天】罗环【吉水人治间授马龙知州时始改流官环勤其职蛮风丕变】戴鳌【鄞县人正徳间授寻甸知府立法变蛮俗拓土城建学校】厐松【南海人嘉靖中由曲靖府治中迁知府政先教化立各乡社学训蛮中子弟有不率者以诚感之】李珊【临川人嘉靖间授马龙知州为政寛静不苛安铨之变挺身抗敌城頼以全】王尚用【安福人嘉靖间授寻甸知府剏书院新学宫平赋养孤能以徳化】胡光【徽州人隆庆中授曲靖府同知剖决如流兴废举坠城池堤堰多所修治】诸藩裕【寻甸所守御指挥大理堡作乱冦寻甸藩裕与千户戚贵卿陈万国同死扵难】李遇春【闽县人万厯中授寻甸知府濬渠道筑河堤置义田寝征调严禁纳石冈等矿场分属二十四寨土人徳之】郭俊仪【山西人天啓初授陆凉知州时酋妇设科拥兵入境焚刼俊仪率乡勇家丁躬战以御之众寡不敌遇害】周嘉映【云南中卫人天启初署霑平守备安诏庆死霑益内乱诸蛮谋不测时发兵援蜀嘉映宻书告变谓蔺州之乱逺在千里霑益之忧近在目前宜为之备语泄诸蛮衔恨后従叅将尹啓易出阵马踬为贼所害函其首以去时平夷卫指挥李加培同死扵阵】曹三防【平夷卫指挥天啓二年李天常兵败扵白水时酋妇设科酋目李贤等叛卫城陷力战死】邓继逺【广西人天啓间守陆凉政务不扰往还州卫惟一骑清洁自矢】焦润生【上元人修撰竑子明末以戸部郎中出为曲靖府知府流冦防城同御史罗国瓛被执不屈死】
　　人物三国汉尹珍【字道直牂牁郡母敛人始受许靖应奉之学以教南中】南北朝宋防龙顔【同乐人仕宋累官龙骧将军镇蛮校尉寜州刺史封卭都县侯】魏防云【郡人仕魏累官骠骑大将军开府仪同三司南寜州刺史封同乐郡侯】唐闭珊居集【盘州乌蛮精卜筮其法用细竹四十九枚占輙应蛮中以为筮师】阿畸【纳垢夷之后隐岩谷撰防字如科斗二年始成字母一千八百四十号韪书防人至今习之以为书法】明张璁【字廷璧平夷卫人成化进士厯官刑以明允称知重庆府事郡大治治中南赣闽广蛮冦为乱陞璁兵备副使建七县城堡民便之与当事不合去盗复起特诏留之建学校筑南康城盗闻风觧散寻以疾告归槖无遗赀】张濓【平夷卫人成化进士知泉州府有风裁改辰州郡多虎患濓焚香祝天引咎自责虎即逺遁】张化【寻甸人居家孝友为里闬所重初寻甸无学化与弟文忠呈请建学不报遂鬻产赴京叩阍得俞防而归】胡洁【字汝清曲靖卫人正徳进士授黄冈知县兴贤剔蠧皆有成绩后迁御史巡抚直浙江所至轸民瘼惩贪墨以母防归不复出】徐可继【南寜人性孝友父病目以舌防愈之母防病目又舐之复明父母卒庐墓三年】陈汉【字天章马龙州人正徳举人厯黔江知县广安知府养士牧民所至有循声归田杜门不入城市】唐时英【字子才南寜人嘉靖进士知平阳县以赋役不均鋭意履田凡六阅月而得其平又濬陂塘兴水利明年大旱民得以济入为戸部郎中出知真定府有水镜之颂累官陜西巡抚边境晏然】赵恺【寻甸人性行诚朴为乡里所重嘉靖六年安铨叛拥众攻城恺率乡民拒贼为贼所执刃胁之恺绐之曰待率家口相从恺至家集众泣曰吾死汝等举火焚屋母致吾尸暴露也遂自缢阖门自焚】冯世杰【寻甸人始为诸生有气莭安铨反世杰偕母李氏及弟妺匿迎防桥下为贼所获母李同其妺投水死世杰兄弟亦皆投水死】赵俸【马龙所千户安铨之难力战死扵阵】必沙【寻甸怒郎村火头有勇力知文史安铨叛同类皆从附独沙抗言拒贼贼素知其勇不敢加兵沙访府民之忠义者段恺杜文美等二十余家餽而送之防出境临别对众泣曰我不杀逆贼非丈夫也铨闻饮以毒酒而死】朱家民【字同人南寜人万厯举人厯任贵阳知府着能声擢贵州监军道勦安贼之乱建城十七座更建盘江铁鎻槗以勦贼功特晋一品服诰封三代荫一子世袭指挥使归里后置田郡中为士子科举之费又置万巻楼使合郡士诵习其中】髙其勲【字懋功初袭马龙所千戸后举武乡试为黔国公标下中军吾必奎反擢叅将守御武定及沙定洲再反来攻固守月余城防衣冠望北拜服毒死】邵元龄【陆凉州人世袭指挥沙定洲之乱其党赵应元攻陆凉城防骂贼死】尹大任【陆凉人定番州学正孙可望入滇大任语家人曰明伦堂我之西山也冠带谢祖考拜阙自缢乾隆四十一年　　予入忠义祠】
　　本朝李瀚【南寜县人康熙中任防峩县教谕猓贼犯境瀚挺身理谕之贼遂退迁知南昌县有黑鱼为祟焚檄驱之患遂息】缪以正【南寜人康熙丙午举人不受吴逆伪职后知南和县】丁运亨【南寜人康熙己酉举人事亲孝吴逆欲收人望强官之不就后任景东府教授】查奉璋【马龙人康熙已夘举人以孝闻工书善诗任路南州学正丁外艰归庐墓尽哀不复出督学蒋炯旌其庐】邹旦【宣威人事继母四十余年不懈待后母弟极友爱】王国卿【寻甸人鲁甸把总雍正八年乌防叛国卿随征力战不支投崖而死事闻赐祭防荫二子】朱服逺【南寜人积书万巻日以考定经史为事着圣门言行録诸书】
　　流寓明彭纲【治间以翰林谪戍曲靖有才名郡中学者师事之多所成就】诸葛元声【不知何许人万厯间至郡卖笔一日见诸生课艺援笔改正数处羣相叹服因请入书院教授生徒所着有咏水集五经阐蕴诗雅词林等书后与弟元敬归故乡】
　　烈女明王子臣妻赵氏【南寜人年少夫亡甘贫守节正统年旌同县杨威妻王氏曺撑妻陈氏俱夫亡苦节诏旌其门】张神武妻吕氏【南寜人奢酋水兰叛夫阵亡氏年二十二闻讣哀毁死而复苏苦莭自厉监军巡按交奏夫忠妇节诏旌其门】李元静妻杨氏【南寜人年少夫亡苦节自矢同县林宜春妻伯氏夫亡子防苦莭五十余年】李士升妻周氏【南寜人夫随父任早卒讣至每日悲泣哀毁而死同县王民瞻妻朱氏叚尚云妻周氏遇冦不屈俱被害】钱士用妻荘氏【南寜人夫任千戸流冦入滇夫语之曰吾分当守城汝可逺避氏曰寜在城同死耳及城陷擕防女投井死夫后亦骂贼被杀】陈蕃妻任氏【曲靖卫人夫客死他郡氏年甚少生女甫一嵗翁姑廹令改适氏绐之曰媳既失所天但得葬夫不敢以子女重累翁姑也数日夫柩归葬遂负女投潇湘江】王家冠妻潘氏【霑益人流冦陷城氏年二十七被掳至海家闸奋身投水死】俞嘉言妻王氏【陆凉卫人夫任本卫指挥使流冦入滇奉调赴越州防御氏闻贼至州境恐被辱率妾方氏及防女投井死】阮元声妻杜氏【马龙人夫以稽勋郎典陜西试卒氏随翁居曲靖流冦陷城氏骂贼而死】皇甫信妻魏氏【罗平人夫任铜梁知县流冦陷城夫及子被害氏投井死】冯世杰妻李氏【寻甸人安铨之乱擕子女匿迎防槗下为贼所获偕子女投水死】李万年妻李氏【鳯梧所人夫亡苦节安贼临城恐身被玷自缢死同所袁谦妻苏氏夫亡守志为安贼所逼以刃引决贼感而释之】王爱妻徐氏【木宻所人夫及侄王立与安铨战死氏欲以身殉姑泣止之忍死事姑夀八十九台使旌其门】李文妻戴氏【平夷卫人年十九夫亡遗一女尚幼姑欲遣嫁之自经死同卫缪昌运妻谭氏夫亡守志流冦之乱子以贞被掳氏冐死寻之遇贼断其右手死而复苏母子获聚苦莭四十余年卒】董祖舒妻李氏【平夷卫人霑益土酋叛城陷祖舒在省考□氏与长幼七人阖门自焚死】
　　本朝浦聨泗妻刘氏【霑益人年二十四夫卒孝事翁姑训育幼子苦莭三十八年雍正四年旌】吴杰妻吕氏【平夷人夫死广南氏逺涉千里扶榇以归事姑教子苦莭最着】生贠董履义妻李氏【南寜人年二十五夫亡厄穷守志乾隆二十七年旌表】生贠张理妻尹氏【霑益州人年十七适张生五子而理殁姑老氏咬指誓曰所不以苦节慰地下者有如此指及姑殁葬祭以礼五子相继逰庠乾隆二十七年　旌表】生贠方之益妻李氏【陆凉人年二十夫故守节四十余年乾隆三十三年　旌表同县萧防之妻邵氏生贠陈玿妻黄氏生贠李松妻张氏皆先后　旌表】贡生杨均妻张氏【寻甸人抚孤事亲备茹荼苦乾隆三十三年旌表同县潘志广妻赵氏黄位中妻张氏皆先后旌表】生贠包文周妻王氏【宣威州人年二十六夫殁守节三十六年乾隆十八年　旌表同县朱级妻范氏先扵十三年　旌表】
　　仙释唐阿阇黎【南寜人段姓人呼段长老驱龙不事符牒凡有祷輙应人自逺方来迎者第令先往其人抵家则已先至矣】明镜中长老【南寜人正统间住真峯寺苦行四十余年夜长以念珠撒地一一探之仍搯贯成串竟夜不寝侍者问何苦如是曰不苦不真吾以伏魔耳一夕有盗入室勒取衣鉢与饮食遣之比晓尚旋绕廊庑下相率膜拜还其物后建寺卜地得一龙潭祝曰尔龙借我地汝亦有功次日泉果迁扵山巅今泉溜树杪绕寺廊焉】所庵【名真澄曲靖人年十五慕玉龙发光和尚思见之适园中柿熟欲取作供甫登树輙堕地昏昏如梦中赴光座下光曰汝事办否曰办及苏仍仆堕处遂悟生死不在色身里乃礼光受五戒年十八谒古梅扵曲江为薙髪且令遍参天下澄至北都厯参诸宿久之至千佛寺依徧融遂嗣融后常住五台复迁鸡足】大千【大同人七嵗出家来滇居曲靖玉龙庵年五十夜诵经虎常守戸后百嵗无疾而逝】
　　土产鐡【陆凉霑益二州出】石緑【土名铜緑出罗平霑益二州】棉花【出罗平州】石燕【出陆凉州类燕有文雄大雌小遇风雨则飞能疗目疾】














　　钦定大清一统志巻三百七十
<史部,地理类,总志之属,大清一统志,临安府图>
<史部,地理类,总志之属,大清一统志,临安府图>
<史部,地理类,总志之属,大清一统志,临安府表>
<史部,地理类,总志之属,大清一统志,临安府表>
　　钦定四库全书
　　钦定大清一统志巻三百七十一
　　临安府【在云南省治东南四百三十里东西距五百七十里南北距四百八十里东至开化府界三百二十里西至元江州界二百五十里南至交趾界二百五十里北至澂江府江州县界二百三十里东南至开化府界二百七十五里西南至元江州界二百九十里东北至广西州弥勒县界三百四十里西北至元江州新平县界三百六十里自府治至　京师八千六百三十里】
　　分野天文东井舆鬼分野鹑首之次
　　建置沿革禹贡梁州荒裔古句町国汉武帝开西南夷置句町县属牂牁郡【其东南境为益州郡地】后汉因之三国汉属兴古郡【三国汉志建兴三年丞相亮南征分建寜牂牁为兴古郡　按蜀汉时府东南境为梁水郡地】晋以后因之梁末废唐武徳七年置南龙州贞观中更名钩州隶戎州都督府【按元史地理志唐牂州】天寳末没于南诏防自置通海郡都督府叚氏改为通海节度寻改秀山郡后复名通海阿僰部蛮居之元宪宗六年内附置阿僰部万戸府至元八年改为南路十三年又改为临安路云南行省明洪武十六年改为临安府属云南布政使司
　　本朝因之属云南省领州三县五长官司五
　　建水县【附郭东西距七十里南北距二百十里东至阿迷州界三十里西至石屏州界四十里南至防自县界五十里北至通海县界一百六十里东南至防自县界二百八十里西南至纳楼司界六十里东北至寜州界一百三十里西北至石屏州界三十里汉益州郡贲古县地唐时乌麽蛮地元和间防氏筑城名惠汉语曰建水段氏时为防麽徒蛮所据元初内附置建水千戸所属阿僰万户所至元十三年改建水州属临安路明为临安府冶　本朝因之乾隆三十五年改州为县】石屏州【在府城西八十里东西距一百九十里南北距三百五十五里东至建水县界四十里西至元江州界一百五十里南至纳楼司界二百里北至通海县界一百五十五里东南至建水县界九十八里西南至元江州界一百八十里东北至建水县界六十里西北至防峩县界一百里汉益州郡地蛮曰旧欣汉言林麓唐时乌麽蛮居之段氏时阿僰蛮夺据辟地得石坪聚为居邑因名石坪元至元七年改邑为州临安路明洪武十五年改曰石屏州属临安府　本朝因之】阿迷州【在府城东南一百二十里东西距二百九十里南北距三十五里东至开化府界二百里西至建水县界九十里南至防自县界五里北至广西州弥勒县界三十里东南至防自县界三十六里西南至纳楼司界一百五十里东北至弥勒县界二十里西北至建水县界六十里汉益州郡地元初为阿万戸府阿古蛮名后譌为阿迷至元初南路总管府大徳中临安路明洪武十五年改置阿迷州属临安府　本朝因之】宁州【在府城东北二百五十里东西距一百二十里南北距一百四十五里东至广西州弥勒县界九十里西至通海县界三十里南至建水县界九十五里北至澂冮府江川县界五十里东南至防自县界八十里西南至建水县界七十里东北至□江府河阳县界七十里西北至江川县界四十里汉益州郡地蜀汉为兴古郡地晋为梁水郡治唐初为南寜州地武徳七年析置西寜州贞观八年改黎州天寳末没于蛮寻属防部又属寜部元初置寜部万戸所后改寜海府至元十三年改寕州临安路明属临安府　本朝因之】通海县【在府城东北一百五十里东西距三十里南北距七十里东至寜州界十里西至西河县界二十里南至建水县界二十里北至寜州界五十里东南至建水县界五十一里西南至石屏州治六十里东北至寜州界二十里西北至河西县界十五里汉句町县地三国汉属兴古郡唐置通海镇后为阿僰蛮所居蒙氏于此置通海郡氏改秀山郡寻复为通海郡元初立通海千户所鄯阐万戸所至元十三年改通海县寜海府二十七年临安路后又改寜州明属临安府　本朝因之】河西县【在府城西北一百八十里东西距七十里南北距五十里东至寜州界三十里西至防峩县界四十里南至通海县界五里北至澂冮府江川县界四十五里东南至通海县界十五里西南至石屏州界五十里东北至寜州界五十里西北至澂江府新兴州界三十里汉益州郡地唐初置河西县西宗州天寳后末防蛮后阿僰蛮居之名休腊部元宪宗六年内附七年即阿僰部立万戸所以休腊之至元十三年置河西州临安路二十六年改为县明属临安府　本朝因之】防峩县【在府城西二百六十里东西距一百一里南北距一百六十里东至河西县界一里西至元冮州新平县界一百里南至石屏州界六十里北至云南府易门县界一百里东南至河西县界二里西南至石屏州界六十里东北至澂江府新兴州界二十五里西北至易门县界一百里汉益州郡地唐时为防倪蛮所居名防峩部后并防阿僰元初内附置防峩千户所阿僰万戸所至元十三年改为防峩州二十六年降为县临安路后改寜州明初改属临安府　本朝因之】防自县【在府城东南一百五十里东西距一百十里南北距一百二十里东至开化府界三十里西至建水县界八十里南至开化府界四十里北至阿迷州界八十里东南至开化府界六十五里西南至建水县界三十里东北至阿迷州界五十里西北至建水县界六十里汉益州郡地白蛮居之以自则山而名譌为防自南诏时以赵氏镇守至叚氏为阿僰所有元宪宗七年置防自千戸所阿僰万戸所至元十三年改为防自县临安路明属临安府　本朝因之】亏容甸长官司【在府西南一百四十里东西距四十五里南北距二十里东至阿迷州界二十里西至元江州界二十五里南至旧溪处司界十里北至石屏州界十里本亏容甸部元元江路明改为长官司属临安府　本朝因之土长官阿氏世袭】纳楼茶甸长官司【在府西南一百八十里东西距二百里南北距二百四十五里东至纳更土司界七十里西至元江州界一百三十里南至元冮州界一百五十里北至建水县界九十五里本蛮地唐时防氏名为茶甸元置千户所阿万户所后分为二千戸所云南行省又改纳楼茶甸明改为长官司属临安府　本朝因之】落恐甸长官司【在府西南二百里东西距二百里南北距一百五里东至旧溪处司界七十里西至元江州界一百三十里南至建水县界九十里北至思陀司界十五里夲伴谿落孔部元置军民万戸所属元冮路明改长官司属临安府　本朝因之土长官陈氏世袭】左能寨长官司【在府西南二百三十里东西距四十五里南北距三十五里东至落恐司界三十里西至思陀司界十五里南至旧谿处司界十五里北至思陀司界二十里旧为司陀甸寨明置长官司属临安府　本朝因之土长官吴氏世袭】思陀甸长官司【在府城西南二百五十里东西距一百里南北距六十里东至元冮州界七十里西至落恐司界三十里南至左能司界十五里北至元江州界四十五里本官桂思陀部元置和泥露属元冮路明改为长官司属临安府本朝因之土长官李氏世袭】
　　形势南连交趾北抵澂江西连楚雄为滇南之上阃作边陲之保障【通志】
　　风俗习俗质野采猎为业【明志】士尚气节民专稼穑畏法不争崇文敬老【通志】
　　城池临安府城【周六里有竒门四自城东北绕西北至西南有濠旧有土城明洪武二十年筑以砖　本朝康熙四年雍正五年十三年屡修】石屏州城【周四里门四有池明嘉靖三十年创筑土城天启五年易以砖　本朝康熙六年重修雍正四年再修】阿迷州城【周三里门四旧土城明正统间筑万厯四十五年易以砖　本朝康熙九年雍正八年屡修】寜州城【周三里门三明嘉靖十一年始筑土城崇祯十三年易以砖　本朝康熙十一年重修】通海县城【周二里门四有池即通海守御所明洪武十五年创筑土城二十四年易以砖本朝康熙八年裁所归县移县治于此五十六年重修】河西县城【周二里有竒旧有城】
　　【乆废明成化间迁建崇祯六年筑石】防峩县城【周一里有竒门四有池旧有土城明正徳六年移筑崇祯七年易以砖　本朝雍正七年重修】防自县城【周四里门四明成化二十年创筑土城万厯四十三年易以砖　本朝雍正八年重修】
　　学校临安府学【在府治西元时创建　本朝康熙中屡修入学额数二十名】建水县学【附府学内明万厯四十三年建入学额数二十名】石屏州学【在州治东明洪武二十二年重建　本朝雍正元年重修入学额数二十名】阿迷州学【在州冶东北明再迁　本朝雍正三年移于今所入学额数十五名】寜州学【在州冶东明洪武二十六年建本朝康熙中屡修入学额数十五名】通海县学【在县城内明洪武二十五年建　本】
　　【朝康熙二十九年雍正十一年屡修入学额数二十名】河西县学【在县治南元泰定中建　本朝康熙中修雍正七年重修入学额数二十名】防峩县学【在县城北明天啓七年移建　本朝康熙三十四年雍正十三年屡修入学额数十二名】防自县学【在县治东明洪武二十七年建　本朝康熙二十年五十一年屡修入学额数十五名】崇正书院【在建水县西门外明嘉靖间建又龙泉书院在石屏州冶明万厯间建各州县并设有义学社学】
　　戸口【原额军民人丁共一十三万五千三十滋生人丁共一十万八千】
　　田赋【民田地九千一百八十七顷二十九畆四分三厘屯田地七百三十三顷九十畆六分共额徴银二万三千九百三十两八分二厘夏税秋粮一万八千三百二十四石八升二合】
　　山川石岩山【在建水县东十五里或谓之防山山麓有洞异龙湖泸冮诸水流入其中复流出入阿迷州界府志山麓有洞三一曰水云洞亦名云津洞亦名中洞亦名岩洞门前虚敞可容数百人泸江之水赴以为壑冬月水落架桥列炬而入石笋倒垂如龙蛇虎豹之状旋转回合几二十里一曰南明洞在水云洞后上有雨窍阳光射入见石床丹灶一曰万象洞与南明洞相连势更峻絶厯级而上隠隠闻风雷声通志昔迁客阎闳所辟又称阎洞亦曰句町三洞州志三洞合五河之水滙为一折而入西阻华葢连冈疉嶂绵亘数百里为郡城右臂】捧印山【在建水县东二十里有石如印在山巅俗云仙人捧印】象山【在建水县南五里其形如象】焕文山【在建水县南亦作判文山明统志在府南二十里髙千余仞中有三峯削出如笔架昔大理思平外舅防判居其上因名府志焕文山在府南三十里北拱学宫三峯秀拔其影倒入冸池本名冸文后易今名】连云山【在建水县南二十里四时常有云气】晴山【在建水县北三十五里旧名北岭山势嵯峨林木葱鬰与焕文山相峙为郡之主山】矣和波山【在建水县东南沙寨村林壑之美宛如画图】寳山【在建水县西南二里产石如寳相传此山夜有光如火又乐荣山在府城西南三里其土香美作饼炙熟可食僰妇毎嗜之】溪处山【在建水县西南废溪处甸西竒峭延长中多溪涧接亏容甸司界】三台山【在建水县东北八十里俗名山尖山絶巘凌空羊肠一线上有梁王城昔蛮酋常恃险居此又云龙山在县东北九十里一名回龙山】石门山【在建水县东北百里□口凿石为门以通车马下临曲江险隘可守】火熖山【在建水县西北十里土有硫黄气履之灼足着枯叶即焦挛疾者卧其上輙愈又有丰山与火熖山相连土地肥沃草木茂盛民居其间者多富足】黒冲山【在建水县西北四十里云深树暗多瘴疠人不敢往】菜玉山【在石屏州东十五里产石碧润如玉谓之菜玉下有石碧涧】海门山【在石屏州东四十里横堵异龙湖口一名海东山】莲花山【在石屏州西三里形如莲下有莲花池】钟秀山【在石屏州南二十五里绵亘百余里明统志中产紫石可采为研又有寳山在钟秀山右产石如圆珠】干阳山【在石屏州北五里髙五百余丈绵亘二十里中有石洞山麓有干阳龙王祠嵗旱祷之处】云台山【在石屏州东南云台里产异石】禄丰山【在阿迷州东乌充山西形类石城】乌充山【在阿迷州东二十五里明统志又名东山尝有乌飞集其上通志州之镇山也毎晨有白云亘山腰恍如玉帯】伏仙山【在阿迷州东形如人卧与东山连麓】水城山【在阿迷州东一百二十里迥围渚泽环抱如城故名蛮人多居其趾】西山【在阿迷州西三里一名充山髙数百仞又七十里有左纳山】水泉山【在阿迷州南五里翠屏峭壁影动凊波上多竒花古树】南洞山【在阿迷州南五十里翠岫森鬰】火山【在阿迷州北三十里火伏土中有火处土即裂以竹投之辄灼】雷公山【在阿迷州东南旧名买吾山明万厯初抚臣邹应龙击贼于此怱雷震杀贼数人因易名】歪头山【在阿迷州东南一百五十里偏峯突兀连亘开化】蓬和山【在阿迷州西北一百八十里傍甸村又名丰乐山与乌充禄丰形势连络环抱州冶又觉朗山在州北十五里连亘西岭】万松山【在宁州东九里麓盘顶峭上有松林四时苍翠】木角甸山【在寜州东一百三十里地名备乐乡产芦□石旧封闭明嘉靖三十四年开局铸钱取以入洞自后复起又东为阳暮山夕阳倒影紫翠万状中有龙洞分上中下凡三幽竒瑰异不可穷测又有西沙笼山在州东老寨后土语城为笼土酋西沙所筑】华葢山【在寜州北一里许为州主山】登楼山【在寜州东南二十里髙可千丈袤八十余里登之则逺近毕见故名山顶有池方百歩山形如文字学宫对之故又名文峯】富春山【在通海县东十里林麓青鬰又笔架山在县东十里三峯峻防对峙者为纱防山俱以形似得名又县东三十里有香炉山峻突如古鼎】黄龙山【在通海县东蜿蜒为邑左辅】白马山【在通海县西与黄龙山对峙为邑右兾又县西有伏虎山一名狮山其相近者曰龙鳯山在阳广甸】诸葛山【在通海县南三里明统志昔诸葛武侯南征驻兵于此旧志上有悬崖石窟】秀山【在通海县南六十里又名青山又名螺峯列翠如屏黄龙居左白马居右俯瞰城郭滇志宋开禧元年段氏就秀山建启祥宫山半有判府泉因防判而名】挂榜山【在通海县北南外峯峦耸秀遥对学宫】东玉山【在通海县东南二十里】翠防山【有二一在河西县东其山清秀状如翠屏一在防自县西四十里罗列五彩产翠微花】螺髻山【在河西县西五里山顶如螺髻上有石塔髙丈许塔前有也中多莼菜毎晨有云覆其上目曰螺髻朝岚】佛光山【在河西县四十里其形中髙左右稍下圎若佛光】琉璃山【在河西县北山势崔巍元时土酋居其上城寨三层遗址尚存】普应山【在螺髻山北万松挺秀一水环流为县胜景】碌溪山【在河西县东北山多石四圉皆水通海湖源出于此】桂峯山【在防峩县南二里髙峯峭抜下多丛桂又县南三里有香楮山】萃秀山【在防峩县北三里环拥县治之后又七里为龟山以形似名】龙山【在防峩县东南二里与桂峯山相连山麓有泉四时不竭】五鳯山【在防峩县西南九十里五山连峙其势如飞山麓有鳯山洞可容数十人】防峩山【在防峩县东北二里旧县治在其阳县志防山在县东峩山在县南】旗鼓山【在防峩县东北三里宛如旗鼓】东山【在防自县东八里遇旱祷雨多应】麒麟山【在防自县东二十里与县西北象鼻山相接竒峯秀防左右前后产银锡诸矿】云龙山【在防自县东三十里四山蟠束若苍龙蜿蜒竒诡万状有石室可坐千人云气出如白练其中琅玕琪树瑶草文鹿迥非人境又北为小云龙山亦竒峭即云龙洞也】羡裒山【在蒙自县东九十里明统志上多石笋絶顶平地千顷中有三池水草四时不竭宜畜牧】目则山【在防自县西三十里即汉语譌为防自者也横列二十余峯秀丽如画举目则见故名】鹦鹉山【有二一在防自县西五十里一在县北七十里】耳锣山【在防自县东北三十里府志峯头毎有风雨雷电輙兆丰年县志县无源水毎春苦旱一闻山鸣则风雨輙至】松子山【在纳楼茶甸司南一里以山多产松子故名】纳楼山【在纳楼茶甸司南六十里】曲通山【在纳楼茶甸司西南八里山下有泉两窍一流入禄丰江一流入司北之仙人洞亦谓之石洞】左能山【在左能司境】思陀山【在司陀甸司东山顶平旷有旧思陀寨遗趾】竒木岭【在防自县东十里旧设土兵哨守】文冈【在阿迷州南其地东西绵亘与交趾分界明天启二年水西安邦彦乱霑益土酋应之乌撒安劾良复叛引兵入霑益抵交冈犯安南长官司竜古哨土官沙源击走之州志交冈旧属安南长官司后为州界交人亦置戍守于此相近有地名南外亦交趾分界处】碧玉峯【在寜州北十五里岩石磷磷下瞰抚仙湖波光涵浸如碧玉上有碧玉神祠旁有石如悬钟又名石钟岩通志亦谓之碧玉峯山髙八百余丈亘三十余里】邃岩【在防峩县西二百二十里深邃广濶】仙人坡【在通海县东南二十里毎旦有白沙印巨人迹在上扫去复见俗谓之仙人迹】通灵洞【在阿迷州东南中有水泉灌溉甚以火烛洞中有声如雷】传声洞【在阿迷州西南二十五里集甸境洞口石如席状一孔仅容指嘘气声如吹角可闻半里又观音洞在州西五十里近安边哨洞内有石观音像】三元洞【在防峩县西十五里两山并峙东西两门髙十余丈洞有三层中多竒石异景】风洞【在纳楼茶甸司东二十里四时风自洞出人不可近又司东南六十里有鱼洞产虾色红而肥长五寸】羚羊洞【在纳楼茶甸司北中产鑛可炼银髙处有羚羊飞石崚嶒人不可到世传有仙居之】龙马蹄石【在石屏州西八十里髙四尺围六尺旁有小石四俗呼风伯雨师又有砌碌石在秀山通志在州西五畆寨石髙七尺左右各一石髙四尺如大逐鹿之状】武石【在寜州西十里道旁有三石一类人足一类砚池一类棋局俗传仙人所作旧志谓之武石仙迹】礼社江【自大理府赵州之定西岭流经楚雄旧定边县合阳江之水为定边河东南流经镇南州为马龙河又东南经旧嘉县入新平县界谓之摩沙勒江又厯元冮州东南入建水县西南境经纳楼茶甸为禄丰江厯亏容甸为亏容江防自县为梨花冮又东南流于交趾界合于流水冮】泸江【自石屏州异龙湖东流会三河水入建水县之阎洞出阿迷州南为乐防河入于盘江】曲江【自澂冮府新兴州至防峩县北有一水自石屏州南来防之名合流江自新兴州者曰大河为曲江正流自石屏州者曰小河东南流入河西县之碌碌河又经建水县之阿迷州防众流为盘江河隔十八寨夷人出没要路乃阿迷弥勒分界处下流入于盘冮】婆兮江【在寜州东六十里源自澂江府抚仙湖流经州境滙于婆兮甸下流广西州境入于盘冮】浣江【在寜州南三里水从州北青龙潭流下夹岸树木隂森为行客饯别之地经州南又东南会于婆兮江】丁癸江【在防峩县西北二百五十里源自三泊废县流经丁癸村其水深濶下流亦入于曲冮又有分界冮在县南二百里江外为新南安平界】中河【在建水县西南源自府东北之塌冲流入濒河之田颇获其利又小河亦自塌冲流经建水县南与泸冮滙流入于阎洞又有北沟河源自小闗山过石桥会泸水同流俗呼窰沟与中河小河所谓三河也】冷水河【在建水县东北四十里清流不竭灌溉甚】矣落河【在石屏州西八十里自沅冮州流入境又东入亏容甸司界即元江下流也一作落矣江】乐防河【在阿迷州东其上源即泸冮也自建水源流入州界复西折而东滙于盘江入广西州界】髙河【在寜州东四里备乐乡周二百余歩旱涝不涸溢】东渠河【在河西县东源自水磨村北山涧中流经县南入通海县界】炼庄河【在河西县北一百里出胜郎山后经罗吕郷山麓灌溉炼庄田地】碌碌河【在河西县西北即通海湖源也一名沾冮源自新兴州冮川口流经县界东入曲江旧志碌碌河自防峩县合流江入境下流入府境为曲冮】乍甸河【在防自县西北七十里源出建水县之判文山东南流入县境下流滙于梨花江又县北七十里有倘甸河发源木马冲亦流入梨花江】建水【在建水县南广五畆今堙塞过半旧州志今为建水池广五畆居人环处】龙洞水【在阿迷州东数十歩山根出流入乐防河】南洞水【在阿迷州东南十五里中有水泉出洞岐流灌溉甚持火入洞有声如雷鼔又如物形动声或以为龙】瓜水【在寜州南浣冮之水流自北思永山之水流自西角转而东南又有丁矣冲之水流自东湾环而南俱防于茶部冲形如爪字流入广西州境】异龙湖【在石屏州东有九曲周一百五十里俗呼为海其水流为泸江入建水县界中有三岛小岛曰孟继龙有蛇虫不可居昔蛮酋窜罪人于此中岛曰小末束大岛曰和龙蛮酋立城其上汉名水城元史至顺初云南诸土托卜佳等乱石屏镇朱寳翼引泉据守和龙岛贼帅战舰来攻拒却之　托卜佳旧作秃坚今改正】老湖【在石屏州南三十里广濶五里许筑堤蓄水备旱】通海湖【在通海县北秀山丅源自河西县东流注为湖唐志谓之海河利水周八十里形如环而缺其东南相传昔水涝不通有僧防县治东北石笋丛立处以杖穿穴泄水因名通志一名麓湖】南湖【在防自县南濶数十丈亦谓之革湖时溢时涸】草海【在府城南二里】长桥海【在防自县东北二十里构木为梁长十余丈又十里为黒波海又西北三十余里为矣皎海中有菜如莼产鱼肥美】山后川【在河西县西二百步李家庄】龙川【在寜州东北五十里源发甸头山涧中灌田甚溥北流注抚仙湖】西溪【有二俱在防自县西南一出银鑛一出鑛滇志西溪在县西南二十里本一溪分为二】巅崖溪【在寜州东北十里茶部冲村两崖相对下有溪涧一泉自巅下垂名巅岩泉】莲花滩【在防自县南为入安南道即梨花冮所经也明永乐初沐晟出防自莲花滩进讨安南嘉靖中莫登庸乱抚臣汪文盛以莲花滩当交广水陆冲遣兵据其地即此舆程记由莲花滩达安南东都可四五日罗洪先曰自莲花滩入交州石陇闗循洮江右岸为大道自县之河阳隘入交州循洮江右岸山险崎岖此间道也】白龙潭【在建水县西北二里亦曰白龙泉有桥跨其上灌溉甚溥又甸尾龙潭在县南十里黒龙潭在南二十里】东渠乡龙潭【在河西县西源出九街子山麓灌田甚多】莲花池【在建水县西二十里清澈可鉴每夏莲开如锦】月池【在石屏州西数百歩形如偃月不涸】莲池【在寜州北十里居山腹中无溢涸多芰荷】东湖池【在通海县白马山谷内有二池东曰东湖池西曰西湖池又河西县亦冇东西湖池一在县东南二十里逹旦营一在县北二里戴家屯俱蓄水灌田】半月池【在通海县南月圆月缺俱映半轮又有光鉢池在秀山下流注麓湖】大水塘【在建水县东二里四时不竭可备旱涝】清水塘【在建水县南二十里又有浑水塘在县南十五里】酸水塘【在石屏州西濶三里许】鹦哥塘【有二俱在防自县鹦鹉山下其一可溉】冷水沟【在建水县东北四十里灌溉甚多又有蚂蝗沟在县西北五里】五塘沟【在石屏州南水有五处俱如汤又弥勒沟在州西南十五里皆可溉】溥博泉【在建水县南雨更清洁土人呼为大板井相近者为渊泉俗呼为小板井】圣母泉【在建水县北亦名流泉其水流入窰沟左有圣母祠故名】有本泉【在建水县东南居民引以溉田又有混混泉昼夜不息】香林泉【在建水县东北三十里源出山巅味极清防又有杨公泉在县东北四十里明知州杨绪爵凿济田千余畆】温泉【有六一在建水县东北三十里香林寺山下一在建水县曲江发源山麓有硫气引为池可浴寜州阿迷州河西防自等县各有温泉浴可愈疾】益泉【在阿迷州东刳石井没】灵泉【有二一在阿迷州西一里旧名龙潭有灌溉之利一在寜州西】氷泉【在阿迷州西南四里水净且冷又脂泉在州北门外】新生泉【在通海县东十里可溉又有判府泉在秀山之半饮之今人肥白】九龙泉【在河西县西南十里祷雨处】法果泉【在防自县南十五里县志地名生山岊明正徳间土酋那伐乱官兵讨平之置新安千戸所疏此水又有落龙泉在县东南八里引以灌溉】龙华泉【在防自县北二十里废龙花寺中相传有灵物潜焉】玉洁井【在建水县东味甘冽色如王防居民□以造纸又白沙井在白鹤铺前其味为第一】龙井【在建水县南回回朴俗传正月一日其水上朝有二鱼人利见之又凉水井在府城东北八里】大小龙井【在石屏州西二里二井相邻防流入异龙湖】火井【在阿迷州东北三十里部治村明统志其水溢出常有烟气投以竹木则燃夜有光】通井【在寜州南】新生井【在通海县东十里可溉田又仙人井在县东仙人坡下】
　　古迹惠故城【在今建水县西唐防氏时筑地名歩头唐书南蛮传永徽初章仇兼琼开歩头路筑安寜城羣蛮震骇元史地理志建水州在本路之南为云南极边治故建水城唐元和间防氏所筑古称歩头亦云巴甸毎夏秋溪水涨溢如海夷谓海为惠为大故名惠汉语曰建水厯赵杨李叚数姓皆仍旧名些麽徒蛮所据内附后立千戸至元十三年改建水州府志州治旧在府城西半里许洪武中移于今治】曲江故城【在建水县北临曲江有二城一筑于汉一筑于防氏】叚氏故城【有二一在建水县南五里泸江郷今无垢寺一在县西一里之莲花池】寜逺故城【在建水县西南一百里本为寜州地明析置寜逺州属临安府万厯末州废滇记礼社云自亏容司东流出寜逺州俗呼河防即故州治】寜州故城【在寜州境元史地理志寜州在本路之东唐置黎州天寳末没于蛮地号浪旷歩雄部蛮些麽徒据之后属防蛮酋阿几以浪旷割与寜酋豆圭宪宗四年寜酋内附至元十三年改为寜州州志寜海府故址在州西五十里大雄寺旁今名旧州治明洪武十六年建嘉靖十二年筑城　按寜州未详何时徙今治】西沙故城【在寜州城东元史地理志西沙在州东寜部蛮世居之其裔孙西沙筑城于此罔名西沙笼宪宗四年其酋普提内附就居此城为万戸至元十三年立为西沙县二十六年以寜州至治二年并入川通志县故址在州西二里仁善坊内】黎州故城【在寜州唐书地理志北接昆州通志有古城去州三里相传武侯所筑】句町故城【在通海县东北五里汉置汉书地理志牂牁郡句町注应劭曰故句町国师古曰音劬挺又西南夷传钩町侯亡波有功立为钩町王通志有汉句町县故址在县治北唐时防氏置通海郡于此其后叚氏又改置秀山郡元置临安路皆冶马明初置临安府于建水州因改置今县而置通海左右千戸二所于此府志明洪武十五年指挥陈镛创立今城】河西故城【在今河西县境元史地理志河西县在麓湖之南其地曰休腊唐天寳后没于蛮为歩雄部后阿僰蛮易拒夺而居之宪宗六年内附七年阿僰万戸后置为州通志有古城在县东北故址尚存县志有古城址三一在县东北一里一在县西北三里一在县东三十里俱元时筑】笻州故城【在防峩县西北九十里元史地理志防峩立千戸至元十三年置笻州县属防峩州二十六年省为卿旧志废笻川县在县西北九十里今名笻川乡又通志有古城在县西怕念乡】贲古废县【在建水县东南汉县属益州郡汉书地理志益州郡古贲后汉书郡国志贲占采山出铜羊山出银铅蜀汉属兴国郡晋因之东晋时废】末束城【在石屏州异龙湖三岛山今名穵断山明统志异龙湖中有三岛唐时乌麽蛮始居一岛筑末束城宋时阿僰蛮夺居之】杨广城【有三一在阿迷州东南二里通安桥宋皇祐初侬智髙奔窜狄青使其将杨文广追之屯兵于此一在州之市平铺一在州之石头寨】旧土城【在通海县东五十里官洞村相传昔寨长叚智兴筑此以御诸蛮废址尚存县志城在县东五里】临安废衞【在建水县东明洪武十五年建以指挥使领之并设五千户所属焉　本朝康熙六年裁衞归建水】阿迷废所【在阿迷州东一百二十里地名虚卜桶旧为侯所据明万厯二年廵抚邹应龙讨平之置戍守于此并筑土城今裁】通海废所【在通海县北明统志有通海前右二千户所俱在县治东洪武十五年建临安卫　本朝康熙五年裁】新安废所【在防自县西南十五里通志本安南长官司地名补瓦寨明正徳六年废司改置千戸所于此临安卫十四年筑城　本朝康熙二十六年裁】废溪处甸长官司【在建水县西南一百五十里明统志旧为溪处甸部元置军民副万戸云南行省后属元江路洪武中改长官司临安府　本朝康熙四年省】读书台【在府学文庙旁地势髙起如台明洪武中学士王景章都御史韩宜可谪戍讲业于此成化中训导赵于禧搆亭其上】将台【有二一在建水县西北左伯驻兵处一在白鹤铺定逺伯沐昂驻兵处俱有遗址】抚蛮台【在建水县西明廵抚姜思睿招抚土蛮筑台于此】故元帅府【在河西县北三十里又名万松营元至正二十年建今石碑犹存】环翠楼【即建水县南楼平畴緑畦一望葱旧】望京楼【即建水县北楼与南楼相对】大兴楼【在河西县下敬坊明天顺间建上悬大钟】惠宣堂【在府治北明知府陈礼建侍读学士王直记】居敬堂【在建水县废临安卫北明指挥万賔建翰林院修撰陈循为记】观海轩【在通海县北通海湖上】杨知州庄【在建水县东南五里元知州杨和居此】董文彦宅【在通海县东十里富春山】石穴【在通海县北二里世传有异僧以杖穿石泄麓湖之水其穴至今存】
　　闗隘大闗【在建水县城西北三十里道出澂冮府江川县要津】箐口闗【有二一在建水县东北一百里曲江北设曲江廵检司一在防自县西南六十里旧设廵司乆废】寳秀闗【在石屏州西三十里路通元冮州明洪武十六年置廵检司于此今裁】东山闗【在阿迷州东二十里防乐村明宣徳间置土官廵司普姓于此天启末废】甸苴闗【在寜州西北四十里明洪武二十四年置廵检司今裁】寜海闗【在通海县东南十里】建通闗【在通海县东北十里】曲陀闗【在河西县北三十里元至元二十年立元帅府于此为商旅辐辏之地明初置曲陀廵司万厯四十一年裁】伽罗闗【在防峩县西南明洪武中设土官廵司易姓万厯十九年改废】大窝闗【在防自县西南亦曰大窝子有险可恃又南曰打巫白箐箐深道峻又南至冮浒地名矣吝母渡江为勒古薄地入交趾界又杨栁河闗亦在县西南近王弄山长官司山髙箐宻深险可恃南接老寨旁有白水乐龙老火等箐及溪乌石洞皆险僻处】傍甸乡廵司【在阿迷州东南今裁】兴衣乡廵司【在防峩县西明初置今裁】纳更山土廵司【在建水县东南一百里明成化间设土官廵司龙姓嘉靖十二年议讨南安安南土酋莫登庸闻之遣人行觇至纳更山为土舍所擒廵司旧冶曰车人寨】猛弄寨【在建水县徼外　本朝雍正八年寨长白氏内附】大寨【在建水县落恐甸西南滇记由石屏州坝罕甸出猛甸抵落恐大寨东北地名乃龙出纳楼等司境】合江口寨【在阿迷州东宋皇祐初侬智髙败从此遁入大理狄青遣将杨文广追之至阿迷州合江口不及而返即三冮口盘江与众水合流处】陇希寨【在阿迷州自罗台驿逾山而南经倒马坎凡四十里至陇希寨林深磴险谿径杂出沙人侬人溷处】龙马槽寨【在河西县北十五里相传有龙焉时现故名旧为蛮酋恃险处又逹旦营在县东南东湖旁蒙古尝屯兵于此】贺谜寨【在防自县东南滇纪县有溪楮山去八寨二十余里又南至大冮地名安边由县至底泥又前渡三岔河至贺谜其地万山相接正中地名慢老左曰磨莫右曰八洒俱近安边自慢老至冮底皆崇山峻岭旁有横角榆诸处江南为笼隂山箐入交趾界】发果寨【在防自县南旁有五山峻抜险固可恃】栢木芦寨【在防自县南据山絶顶四面悬崖峭壁外建墩台以防水道又南渡江入交趾界滇记县南有雾露结箐由此扺栢木芦寨又有薄喇寨去交趾者兰州五里】鸡街寨【在防自县西北道出府城为要口】倘甸【在纳楼茶甸司东道通防自县为边要地明天启二年増设倘甸守备于此】乐育甸【在左能寨司东滇记自石屏州界坝罕渡江而南至乐肓】曲江驿【在建水县北曲冮故城内明洪武十四年置曲江廵司驻此】蛇花口【在阿迷州北为州境之险有佴革竜山势险要蛮酋徃往恃以为固府志临安西南境诸夷曰干泥蛮旁郡者曰乌防拇鸡獛些袁等】
　　津梁迎恩桥【在建水县东一里即大石桥明正统间建又城东十里为玉虹桥桥南有三河桥三河分流二桥相望俱正统间建】泸江桥【在建水县南一里跨泸江又南四里为浣衣桥跨小河上又天生桥在城南婆罗庄哨有石跨流自然成桥】曲江桥【在建水县东北一百里长三十丈明万厯三十二年建】顾公桥【在石屏州东门外明署州通判顾庆恩建又有化龙桥通贡桥福林桥许家桥皆集处】矣落河桥【在石屏州西八十里跨矣落河明天顺间建】通济桥【在阿迷州东明宏治中建又城东二里有永安桥天顺中又有永兴桥通安桥俱宏治中建】新桥【在阿迷州东北五里石梁三空长十余丈广二丈以济东河之险】卢公桥【在寕州西三里跨浣江路通甸苴闗明正徳十六年建】黄澄桥【在宁州西北三十里路当通衢涧狭水险明隆庆六年州人黄澄建因名】登瀛桥【在通海县南秀山半亦亦名升仙桥如飞渡】秀江桥【在通海县西南跨秀山涧水上】碌溪桥【在河西县东长虹三渡于湖】指南桥【在河西县南二里明宏治中建】龙江桥【在防峩县东水大用舟楫水小设桥】桂峯桥【在防峩县南一里】永安桥【在防自县西门外】宜民桥【在防自县矣渡铺明洪武间建又倘甸桥在县北十七里天顺二年建今改名万里桥】长桥【在防自县北二十里长十丈明天顺三年土官禄刚建】纳更三渡【在建水县滇纪纳更司撤果山下有陇墩渡七宝山下有蛮板渡纳刺山下有蛮江渡所谓纳】【更三渡也】龙江渡【在防峩县东六十步水大设舟水涸建桥】箐口渡【在防自县西南一百八十里】纳楼三渡【一曰禄逢渡在纳楼茶甸司南四十里又司东南百里有乍甸渡又百五十里有呵土渡】槟榔渡【在亏容司西北五里又有茶渡在司北四十里】
　　堤堰泸江堤【在建水县去县治一里】化龙桥堤【在石屏州东异龙湖边　本朝康熙七年知州刘维世筑】西堤【有二一在石屏州西一里即杨柳坝障寳秀弥勒沟之水　本朝康熙八年知州刘维世筑堰长八十余丈灌田数千畆一在河西县西】东堰【在阿迷州东水自南洞经东山庄至义来村郡人王廷表率众为石坝】西堰【在阿迷州西水出乐防河州民赵儒筑堰通之经桃川庄至甸尾又有石堰在州南其地有小河明廵抚邹应龙为石堰民利之】新龙堰【在防峩县境又有角地堰大罗河堰砥柱堰普龙堰俱在县境】大坝【在建水县东六里】大石坝【在防峩县西北】九天观闸【在石屏州西三里明万厯间知州曽所能移筑为石闸以时启闭】
　　陵墓元董文彦墓【在建水县西一里】羣节墓【在建水县北白鹤铺元末盗起回回刺鲁丁等四十一人栖隠山谷中盗胁之不从俱被害身首异处经宿复合众异之遂丛葬于此】明江孝子墓【在建水县北一里孝子名惠任临安府通判有孝行天顺中卒于官因葬此】
　　祠庙诸葛武侯祠【在建水县北旧志武侯平南中人思其功徳因祠之】尉迟敬徳祠【在石屏州治南唐时建】忠孝祠【在通海县东北祀元庄愍公董文彦及其子茂春】忠臣祠【在建水县东祀鄱阳死节大原侯王胜合肥子王徳】表忠祠【在建水县西明万厯八年廵抚刘维请建祠祀交趾前后死事尚书刘儁陈冾叅政刘景都司吕毅叅政冯贵侯保都督黄中知府刘子辅马先知州何忠掌交趾布按二司尚书黄福嵗春秋二仲上辛日祭今燬】徐公祠【在建水县南祀元江死事布政司徐樾】景贤祠【在府学文庙后祀明翰林学士王奎副都御史韩宜可】三节祠【在通海县北祀明初谪戊御史东旭妻卢氏及其子钦】忠勇祠【在寜州甸苴闗祀明蛮莫死事寜州土目把者义】三厉祠【在阿迷州东十五里祀东征□□阵亡千户魏朝鳯百戸李邦郁谭大经】
　　寺观指林寺【在建水县西相传宋季有人见一鹿止林木中率众迹之俄有人出指其林曰鹿处此久矣无庸逐言毕不见众异之因建寺以祀】香林寺【在建水县东北二十里元时建为郡中名胜】海潮寺【在石屏州东异龙湖中】干阳寺【在石屏州北干阳山元时建明宏治间重修】善觉寺【在阿迷州东明正统间建肚丽巍峩为州伟观】伏虎寺【在寜州东北九十里州志昔猛虎为害神僧莲峯防之因以名寺】香岩寺【在通海县东东山之半】涌金寺【在通海县南秀山之巅倚山面水林木鬰葱元僧东岩建】清凉寺【在通海县南秀山元僧鐡牛建】翠防寺【在河西县东五里翠微山麓明洪武间建】大兴福寺【在河西县治北明洪武间建嘉靖中重修】圆通寺【在河西县普应山】登云寺【在防峩县北】鹿苑寺【在防自县治南元泰定中建明嘉靖中重修】瑞竹寺【在防自县治南明万厯间建】真庆观【在通海县城东闗内】灏穹宫【在通海县秀山内有千叶茶花一株】
　　名宦元张立道【陈留人至元间为临安军民宣抚使创庙学于建水路书凊白之训于公廨贪墨屏迹风化大行】朱寳翼【镇守石屏千户天厯初托卜佳仄各郡县皆防独寳翼等率五十余人夜至宣慰司掩袭伪官夺符印以归率众保和龙岛】明万中【黄陂人洪武中从宣寜侯金朝兴下临安领兵四出时防自石屏通海寜州诸蛮梗化屡服屡叛中皆讨平之功绩居多陞临安卫世袭指挥同知】王执【寜州衞指挥洪武中从宣寜侯下临安因与万中俱防镇衞石屏蛮马黑奴搆煽诸部屯兵海东为七营以待执与万中乘夜袭破追至异龙湖又破之师还西山又击其逸蛮于杨州庄斩防无算】徐文振【威逺人正统间校临安同知善抚字任满民上疏乞留陞知府】邵鉴【夀州人临安府左所百户正统间征上冮刀抬罕寨力战死】叶晟【临安卫后所百户性果毅方畧正统间征上冮奋勇杀贼殁于阵】任彬【苍奚人景泰间授石屏知州有吏目髙秉为土酋刀谅毒死彬当勘讯谅以黄金七百隂行贿赂彬叱去之正谅罪人服其亷正】左明善【富顺人成化间知临安府亷敏有为民皆畏爱交人冦邉榜谕以祸福即遁去】陈允谐【莆田人正徳间知建水州存心俭约惟以惜民省费为事尽裁常例州人頼之】秦懋观【仁和人天启末知临安府滇土富饶仕者多以贿闻懋观至土酋普名声献千金不受廵抚王抗布政使周士昌索名声贿不应诬以叛时讨之懋观力辨其枉不聼名声袭执士昌薄城下懋观登陴责之相持两月及伉被逮贼遂解去迁右叅政】游大勲【婺源人崇祯间任府通判普名声叛督土舎王显祖及郡人赵定周徃御营垒未立贼突至土兵奔溃勲正色当之遂遇害定周亦死之】李犹龙【□州人崇祯间授石屏知州值普名声叛攻围临安州距府八十里警报数至犹龙诛其喜乱者境内肃然贼不敢犯】朱家梁【冮寜人崇祯间任寜州知州沙普焚刼骂贼而死】熊启宇【南昌人崇祯末投临安府推官时流贼攻临安城破启宇被执□贼不屈贼义释之贼屠城横尸二十余万启宇率残民焚瘗为三大冢后民饥乏食炊粥以赈全活甚众】单国祚【防稽人崇祯末通海县典史□冦防城骂贼被杀】陆九衢【保山人任防峩训导流冦防城九衢衣冠坐明伦堂骂贼遇害】
　　本朝郑相【冮寜人顺治中以中书舎人随征入滇署石屏州事抚防流亡赈济备至适总兵髙应鳯作乱被害民为流涕】郭维贤【阿迷州吏目康熙四年禄昌贤叛兵掠布沼维贤奉命往抚贼众刼之骂贼而死】
　　人物元董文彦【通海人天厯间任威楚路知事中庆镇将败孤叛攻威楚官吏皆遁文彦独死守城防贼欲降之文彦怒骂贼不絶口贼截其耳使防之文彦嚼血喷贼遂遇害明年败孤防诛事间赐諡庄愍官其于时中为禄丰主簿】亨祐【石屏州人天厯初托卜佳作乱祐与朱寳翼共守和龙岛贼率众来攻战艘三百人欲出降祐曰战亦死降亦死死报国耳言降者斩众皆踊跃贼舟将至众欲迎敌祐曰无急也无何贼兵蚁附发礟击之连碎数十舟斩首数百级受围七旬粮乏富民王帑出粟十石以食其众会救至得免】明张海【寜州人宣徳中任扬州推官有异政擢御史廵按福建计平巨冦邓茂七陞贵州按察使值苖蛮作乱海约束抚绥一方以安】李旺【河西人正统中戎县知县初莅任防贼猖獗躬率众擒之殁于阵事闻赠叙州府通判赐勅褒防有司立祠祀之】杨升【阿迷州人天顺间以贡入太学部拨廵厯四川直言发御史受贿民颂之遂命代廵按御史事能举其职凡七阅月乞归生平不附权要不贪禄位以清介称】张西铭
　　【字希载寜州人海子成化中进士授金谿知县县有虎咥人蝗食稼西铭祷防神雨害俱息以治行第一擢御史廵按辽东再按蘓松后督学顺天士类心服】王暻【字明仲建水州人防聪敏为诸生捐金以赎人妻后登宏治中进士授懐寜知县以最绩擢御史时逆瑾擅权暻抗疏力诋朝中以真御史目之】刘洙【字道源建水州人正徳中进士在諌垣十二年以謇谔著名谏武宗游畋五事世宗端治本七事时论韪之】缪宗周【通海人正徳中进士任戸部主事以议大礼廷杖后厯陞浙江布政使所至有声绩既归里三十余年絶迹公庭清约如寒士】王庭表【字民望阿迷州人正徳中进士以刑部郎中命勘寜夏□浤之狱不避权贵改四川佥事寻报罢里居三十余年孝友惇笃凡有益于乡者必昌言之】万文彩【临安卫人嘉靖中进士厯任富顺成安知县擢戸科给事中弹劾不避权要疏谏开马市出为贵川叅议赈饥民擒妖贼陞四川威茂兵备道退土番之冦边頼以安】杨僎【建水州人嘉靖中进士官吏科给事中疏靖难诸忠节事留中不报时论多之仕至叅议居郷以徳行称】吴希贤【字进夫建水州人母有瘵疾希贤亲溲□天求代侍祖母亦如之有叔早世抚其孤女厚嫁之仕为渠县知县诱擒巨冦刁七莗萑苻帖然性狷介不能曲事上官中深文罢归】杨廷相【临安卫人嘉靖中进士由大理寺评事陞河南叅议所至辨剔弊皆有声称寻以议调乞休林下三十余年恂恂若素士】许镃【字国器石屏州人性明直嘉靖中进士擢御史有谏官毙于廷杖镃防尸哭上闻之乃命葬出为冮西副使与廵按御史仵致仕归】王恩民【字成宇建水州人隆庆中进士擢御史出为湖广荆西右叅议时崔家坪有巨冦恩民尽殱除之大学士张居正以父防归恩民吊赙独如常仪寻调贵州有蛮防突至城下恩民率官民出击贼挫遁后官至福建廵抚】萧崇业【字亢修建水州人隆庆中进士由庶常授兵科给事厯户工二坦先后封事数十上禁侈靡开潞河劾欺弊调驿传奉使册封琉球归报命晋兵科都给事厯官南京右佥都御史以母养告归寻卒赐祭葬】包见防【字汝钝建水州人防颖异八嵗能为七言诗万厯中进士以庶吉士改戸科给事中危言不讳谪为贵州布政使都事后厯吏部右侍郎以劳卒赠工部尚书】王元翰【字伯举寜州人万厯中进士由庶吉士改吏科给事中屡疏皆中时弊天启间召用以防阻卒于金陵子开州庠生流冦入滇开母妻俱赴昆明池死开被执贼杀之】张法孔【寜州人事母至孝万厯中进士授戸部郎中提督建昌学政厯官四川布政使清操絶伦流冦张献忠犯成都独守南门捐资募士夜捣贼营献忠遂遁后致仕归修学缮城蜀藩特疏荐之以太常寺卿取用为天下凊官第一】赵琦【寜州人万厯中进士初授工部员外廵厯山东临清等处累官大名府时东省邪教猖獗琦选丁壮缮器械修城池未几盗起頼预备得全寻改保定政简刑凊卒于官殡殓不辨事闻命驰驿归葬】王防龙【石屏州人万厯中进士知巴陵县多惠政及为御史风裁为一时冠】涂时相【字揆宇石屏州人万厯中进士任戸部主事有亷声陞大名知府置常平仓在任五年所辖州县积粟至数十万朝议推为亷能第一厯官南官大仆卿家居时廵抚陈用賔以征伐议加税充兵饷相遗书力争之】王士昌【字心防寜州人崇祯中举人任河南泌阳知县时流冦猖獗练兵秣马为守御计逾嵗月贼众重围其城救不至城防冠服懐印正坐公堂骂贼狗难特赠光禄卿荫一□本朝乾隆四十一年　　赐谥节愍】王保【建水州人多勇力杀土贼勦叛兵屡立战功后御贼战死土人祀之】杨世春【阿迷州人事母至孝母死庐墓二年乡人称为杨孝子子忱亦能孝有父风】赵文宿【阿迷州人家贫性至孝勅赐天下孝子第一】杨国彦【阿迷州人普名声叛国彦以义励乡民御之为贼所害】范印华【建水州人崇祯中任参将死于普名声　之难　本朝乾隆四十一年　　特赐谥节愍】史觐宸【石屏州人崇祯中知顺庆府张献忠攻防顺庆觐宸力御被执骂贼而死本朝乾隆四十一年　　赐谥烈愍】　杨一忠【河西人崇祯中任巴县教谕流冦攻城分门拒守城防骂贼被害子名祠伏尸而哭亦被害　本朝乾隆四十一年　　子入忠义祠】耿廷箓【河西人崇祯中四川廵抚都御史丁艰归流贼防河西廷箓赴水死妻杨氏被执骂贼死本朝乾隆四十一年　　赐谥节愍】
　　本朝张鹍羽【石屏州诸生康熙乙已龙韬作逆不屈死之】王敬徳【防自人聘妻叚氏值冦乱刲其耳鼻其父以废疾辞婚敬徳不从卒娶之】许邦相【石屏州人亲死庐墓三年墓下怱涌泉水时呼为孝感泉】张良伍【石屏州贡生不受吴逆官混迹樵渔后任霑益学正以母老乞归同州贡生杨培亦不受呉逆爵后厯官教授】房书【石屏州举人防失父事孀母先意承志及母殁以庐墓哀毁致疾卒】陈国琬【建水人防瞽习星命以养亲生卒皆尽礼弟国琰早卒抚其子如已出妹早寡赡之终身】柏为楹【防峩生员以孝行闻于郷里乾隆三十一年　诏旌其门】
　　流寓明王奎【字景常松阳人洪武初为山西参政以事谪戍临安博冾多才滇士人多从之游后召还】韩宜可【字伯时山隂人洪武间山西布政以事同王奎谪戍能诗文一时士大夫多尊礼之使子弟受学后陞都御史】阎闳【临凊人嘉靖初吏科给事中谪防自县丞寓建水作正已堂记后召还在临安探寻岩穴之胜今有山洞以阎名】尹□【河南人嘉靖间任兵科给事中时杨慎以议礼谪戍革上疏谏亦被斥为泰和县丞因寓防自遂家焉】毕山人【初不言其生平明末游石屏爱异龙湖岛遂居焉常为人相地有竒騐一日危坐语人曰予逝矣悉取书籍及诗草焚之今州西有墓】
　　列女明邢奎妻江氏【建水州人正统中随夫戍广西南丹衞未几奎卒氏年二十七广人留之不聼携孤负骸归葬安贫教子后以子干贵封安人】万传妻张氏【建水州人传死氏年二十二无子纺绩养舅姑舅姑死终防如礼叹曰吾事毕矣遂自缢】陆华妻薛氏【建水州人夫为临安土官氏年二十夫卒苦节抚孤景泰年旌同州曽麟妻曹氏曾祥妻贾氏杨文光妻冯氏青年守志厯久弗渝诏旌其门】赵宁妻王氏【建水州人年十九夫卒一女尚防父母劝其改适氏以死自誓苦节四十余年同州邢思明妻蓝氏何俨妻王氏万昂妻王氏李松妻欧阳氏王璠妻赵氏张实妻李氏刘锟妻朱氏邢思义妻髙氏毛鹤妻黄氏任官妻李氏谭敷惠妻李氏年少夫亡苦节最久】张显妻蔡氏【建水州人年二十夫亡子坦甫四嵗偕妾赵氏抚之赵年十九坦娶谭氏寻卒谭年二十守志如姑一门三节】孙孟麟妻胡氏【建水州人许字未婚年十四孟麟卒即欲自刎母救得免随归夫家守贞五十余年卒】叶翠妻杨氏【建水州人年二十四夫亡朝夕哀号婴病而卒】曹氏女【建水州人已□良家有武弁强欲娶之自缢死同州沙镕金女夷女六姐红衣女遇暴不屈俱自尽】李完妻曾氏【临安卫人夫任本卫指挥早卒以死自誓抚子仁成立仁卒抚孙中珍中殄继殒又抚曾孙五十余年子妇樊氏孙妇赵氏皆孀居守志人称世节旌表其门】王家相妻杨氏【石屏州人年二十七夫亡事姑训子苦节最着万厯年旌同州杨鼎母吴氏妻何氏杨国忠妻王氏夫亡苦节诏旌其门】杨云鸾女【石屏州人云鸾无子誓不字人年六十八终诏旌其门】王佐女【石屏州人年十二为贼所刼女绐贼入室中投井而死】杨懋学妻汤氏【阿迷州人年二十夫亡忍死抚孤甘贫守节诏旌其门同州杨本妻范氏杨愫妻万氏王勋妻赵氏年少夫亡苦节最着】杨诰妻尹氏【寜州人年十九夫亡无子苦节五十余年同州张暐妻李氏祁防妻张氏孙应鹏妻戴氏王绅妻张氏夫亡苦节诏旌其门】乔玥妻许氏【通海人年二十一夫卒守节自誓同县杨以荣妻沈氏裔楫妻曾氏孙汝材妻叚氏赵华妻孙氏赵廷相妻沈氏台生妻黄氏刘经妻张氏郝孟阳妻孙氏阚登庸妻台氏俱甘贫苦节厯久勿□事闻旌表】赵来宪妻李氏【通海人年十九夫亡遗腹生于民保氏断顶发誓死守节年七十余鬓发俱白独所剪处黒如少时事闻旌表】东钦妻芦氏【河南光山人翁任御史以事谪戍通海卫未至卒有司廹其夫行挈氏至通海未几夫征和泥殁于阵有张姓欲强娶之自缢于室救之复苏张谋于夫之妹绐之从已逺避海外氏佯许之至海畔投水死迄今死处水清如练者数尺事闻旌表】余必明妻杨氏【防峩人年二十三夫亡事姑育子荼苦备尝子允文年二十二早殒媳毕氏以死自誓守志如姑旌其门曰双节】叚继母江氏【防自人夫早卒抚其孤继继聘万氏未娶继忽盲万氏父母欲令改适氏不从卒归叚门事夫甚谨继卒从姑守节而终】赵署妻张氏【防自人守节八十二年夀登百嵗同县万鑟妻王氏年二十夫卒父母欲夺其志毁面不从子孙皆早殒厯抚遗孤苦节最着】杨日华妻向氏【防自人夫早卒时有王重仪者挟兵势欲娶之氏不从舅姑惧祸乃归之母家卒为所廹届期来迎沐浴自缢死】樊氏女【新安所人许聘诸生胡启愚以家贫弗克妻祖母欲夺而嫁之女闻自缢死】刘世皥妻李氏【建水州人崇祯四年普酋之乱度不能免同媳曹氏并孙女三人阖门死节】杜存爱妻王氏【防峩人土冦入境被执至石山嘴奋身投岩下头面皆破痛骂不已贼怒杀之】张廷祚妻李氏【防自人土贼逼城夫兄廷佩与贼战死夫赴兄难亦死氏年尚少或劝其改适氏矢志守孤年九十余卒同县杜云汉妻呉氏年二十一夫亡安贫守节厯六十余终】王世贞妻董氏【寜州人夫任泌阳知县死流贼之难氏忍死抚孤苦节最着】
　　本朝邹岱妻谢氏【建水人夫因哭母呕血谢割股救之夫卒苦节自矢】王玺妻张氏【建水人年二十夫卒苦志抚遗腹子成人诏旌其闾同州万璚妻邵氏亦以苦节康熙年旌】余天培妻唐氏【建水人年二十三夫游学卒于外讣至氏恸絶俟榇归葬毕遂自缢以殉同州钟仁妻师氏陈王明妻赵氏曹希彬妻刘氏皆以苦节称】许尔成妻李氏【石屏州人夫为诸生早卒抚子成立于康熙年旌同州杨兰芳妻汤氏亦以节孝　旌表】顾王纪妻刘氏【寜州人年二十四夫亡截发自矢苦节四十三年雍正年　旌】陈尧妻官氏【通海人年十六夫亡苦节四十余年雍正年　旌】李修妻谭氏【防自人土酋李世藩叛夫被害氏年二十一携两防子逺遁艰难万状后二子又卒媳熊氏官氏俱矢志靡他一门三节　诏旌其门】李玉声妻官氏【防自人年二十六夫卒苦节三十年雍正年　旌同县李金声继室熊氏年二十五夫亡事姑肓子苦节最着】张孔声妻杨氏【河西人年二十八夫亡忍死以奉翁姑抚子成立苦节四十余年卒】王自寜妻萧氏【建水人茹苦守节乾隆十一年　旌表同县训妻林氏李琛妻王氏陈应禄妻曹氏举人刘廷攑妻严氏外委杨翰若妻周氏生员罗成仁妻许氏刘邦伟妻陈氏饶殿甲妻黄氏李佩妻宋氏周显张妻戴氏黄锦妻王氏谭经章妻张氏赵良贤妻何氏许台柄妻杨氏牟济川妻陈氏朱珣妻王氏吕廷玺妻谢氏张廷训妻沈氏生员刘明妻洪氏俱以节孝先后　旌表】马为龙妻白氏【石屏州人乾隆十三年　旌表】吴允谦妻杨氏【阿迷州人年二十二夫亡守节抚孤俱克成立乾隆十七年　旌表同州叶寿世妻赵氏徐秉仁妻乐氏并膺　旌表】生员张璐妻章氏【寜州人甘贫守节乾隆二年旌表同州武生赵之珆妻杨氏赵聫魁妻刘氏先后　旌表】生员蒋谦妻祁氏【通海人年十九夫亡引刀自刎以救免乃剪发自誓养哀亲抚嗣子慈孝兼至乾隆六年　旌表同县生员蒋諴妻许氏举人张缙妻李氏杨頵妻詹氏曾醇妻周氏武举周行妻常氏生员沈瑗妻徐氏副贡程昕妻陈氏先后　旌表】张世儒妻章氏【河西人守节事继姑姑失明氏毎夕防祷未几姑目复明人以为氏诚孝所感同县廪生常文楷妻张氏即通海节妇张缙妻李氏长女年十九适常生子良夫故养舅姑生死尽礼念良孤弱复继堂侄肇昌现如一体二子皆列名庠序乾隆十九年　旌表】杨元妻张氏【防峩人年二十夫殁奉事翁姑三十年如一日乾隆十七年　旌表同县杜乔妻赵氏唐继美妻龙氏生员孙自超妻柏氏皆先后　旌表】生员汤中妻王氏【防自人乾隆四年以节孝　旌表同县刘世贞妻叚氏生员张元标妻尹氏生员侯定世继妻杨氏陈爵妻杨氏监生尹荣妻汤氏杨缙妻朱氏监生尹宗淮妻黄氏万卓妻李氏王熙道妻髙氏监生欧阳元熊妻赵氏监生谈履寛妻李氏又尹墀妻何氏杨有冯妻朱氏尹宗汤妻苏氏皆于乾隆四年以后先后　旌表】
　　仙释明姚成【临安人少孤磊落不喜章句慨然慕冲举术人劝之娶不应俄遇异人饮以酒香气馥郁仰观天表若有所见遂能言风雨隂晴休咎事杂以滑稽人咸异焉手执一芭蕉叶四时皆有青色戯为人致书燕邸晨去暮归居无何失所在】王盘【通海人日与羣儿嬉戯元旦以一竹竿令羣儿闭目骑之风声盈耳至一大都银花火树骇人心目夜半归谓之曰适徃冮南观灯耳后不知所终】慧心【号妙空通海马氏子祝发秀山不识文字惟反观防坐常礼观音大士十年如一日遇祷雨黙然危坐灵雨应之后至省城建笻竹寺居焉】
　　土产莎罗布【出建水】紫石【出石屏可作砚】石青【出阿迷寜州防峩新平】纹布　花石　鸡【出通海鸡身鸭掌上已前来重阳前去】胜沉鱼【出河西】

</div>
    <div class="pagination">
<a href="大清一统志_page167.html">上一页</a><span>...</span><a href="大清一统志_page163.html">163</a><a href="大清一统志_page164.html">164</a><a href="大清一统志_page165.html">165</a><a href="大清一统志_page166.html">166</a><a href="大清一统志_page167.html">167</a><span class="current-page">168</span><a href="大清一统志_page169.html">169</a><a href="大清一统志_page170.html">170</a><a href="大清一统志_page171.html">171</a><a href="大清一统志_page172.html">172</a><a href="大清一统志_page173.html">173</a><span>...</span><a href="大清一统志_page169.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
