<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 40 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 40 页/共 698 页</h1>
    <div class="content">恰占年景福禔耆定不期来黙克安和惟是洽羣黎慢陈汉殿鱼跳水却聴天方鳯奏西时将军兆惠 
自叶尔竒木得回部乐奏送适至因命于大飨所陈诸部末肄之其器有大小鼓箫管提琴洋琴之属 
其伎有倒刺都卢及承盌转碟之属簪笔谁成元 赋持盈应悉敬弥跻乾隆二十六年御制季夏太 
和殿视朝诗一夜阴晴云未消朝氛敛尽旭光朝或縁敬事蒙天佑虽喜宜农戒意骄 已奉三钦扆 
御宅中图治慎衣宵林钟东序声韶乐应月详求律吕调先是设朝皆用黄钟宫乐部奏定十二月各 
用其律从之乾隆三十一年御制太和殿视朝诗五更微雨鸡鸣止衮衮千官肃侍仪金鼎烟中三殿 
曙林钟律里八音披中和韶乐六月律应林钟升迁毕谢萃朝彦职贡例瞻引海夷时暹罗国贡使在 
京例于御殿日引行礼蒇事更衣向西苑出城欲趂晓凉宜乾隆三十六年御制太和殿视朝诗曈昽 
晓阙启芙蓉香拥金炉露气浓礼具以时临黼座乐鸣应月奏林钟六月以林钟为宫铸钟击以起乐 
编钟从之敢云 极还归极惟奉天宗与地宗三十六年斯一志遑因日久懈  臣等谨按节年视 
朝俱有御制诗谨绎有闗纪述事实者 载卷内余不偹録乾隆十七年御制御殿胪唱有作秋榜原 
春榜恩科乃特科慈宁欣寿永师济冀材多大对谁忠告旁求此广罗午门开詄荡日丽小春和乾隆 
二十六年御制四月二十五日御殿传胪纪事诗雅化作人祝寿慈金阶胪唱丽晴曦既求真学颁新 
制亦体常情改近期去岁以磨勘需日定于五月五日殿试初十日传胪兹念多士守侯时久命速行 
磨勘于四月二十一日殿试二十五日传胪公举不教存己见明扬还预定其辞命读卷者母得存己 
见俟榜后别令大臣覆勘去取同异又新定引见之例然先进其文朕就其文定甲乙后乃令按名引 
见于是殿试之制简而益备矣西人魁榜西平后今岁状元陕西韩城县人王炢国朝百年以来乃剏 
见也可识天心偃武时乾隆三十一年御制御殿传胪诗三年一举右文仪未可寻常例视之众对 
皆摅所学亲抡颂在不忘规昨阅前列十卷亲为抡定条对虽皆详瞻而原拟之第六卷尚知颂不忘 
规因特擢第一或逢甘雨随金榜时颇望雨且喜微风靖彩旗必有真材济实用殷吾渇念竚于兹乾
 隆四十六年御制御殿传胪六韵龙虎传胪唱是日恰值戊辰太和晓日暾国朝经百载春榜得三元 
我朝开国百四十年以来会状聨元及乡试殿试两元者不乏人而三元尚未见昨会试榜发第一名 
名钱棨即乡试解元及廷对又复举首不特科名之盛亦觇文运之隆云文运风云壮清时礼乐蕃载 
咨申四义昨 士以爱民勤政吏治民风学术真伪弼教协中四条为问敷奏近千言讵止求端楷廷 
试对 读卷官例于佳卷中取画写端楷者拟置前列钱棨此卷列于第四因其条对较诸卷谨切特 
拔第一既而开弥封视之乃知其为会元也所期进谠论王曽如可继违弼我心存臣等谨按节年御 
制传胪诗谨绎有闗纪述事实者 载卷内余不备録 
钦定日下旧闻考卷十一 
钦定四库全书 
史部 
钦定日下旧闻考卷十二三 
详校官庶吉士臣 胡钰 
检讨臣德生覆勘 
总校官进士臣程嘉谟 
校对官举人臣李传？ 
誊录监生臣陆曷曾 
钦定四库全书 
钦定日下旧闻考卷十二 
国朝宫室 
太和殿之后东西两庑各三十间正中南向者为中和殿纵广各三间方檐圆顶金扉锁牕各二十有 
四南北陛各三出东西陛各一出大清会典臣等谨按凡遇三大节皇帝先于中和殿升座内阁内大 
臣礼部都察院翰林院詹事府各堂官及侍卫执事人员行礼毕然后出御太和殿恭遇方泽大祀及 
祀太庙社稷之前一日皇帝俱于殿内视祝版亲祭厯代帝王庙先师孔子朝日夕月亦如之每歳耕 
籍则于殿内阅视农器及谷种青箱殿内皇上御题额曰允执厥中聨云时乘六龙以御天所其无逸 
用敷五福而锡极彰厥有常中和殿之后为保和殿九间前陛各三出与太和殿丹陛相属殿后陛三 
成三出北向殿左右各一门左曰后左右曰后右皆三间南向前后出陛大清 典臣等谨按每歳除 
夕皇帝御保和殿筵宴外藩每科朝考新进士翰林院引入殿内左右列试殿内皇上御题额曰皇建 
有极聨曰训昭垂我后嗣子孙尚克钦承有永天心降鉴惟万方臣庶当思容保无疆殿后陛级迤北 
十余武崇基列陛南向者为干清门乃内朝正门谨详载后卷协和门东出为文华殿后为主敬殿大 
清 典臣等谨按文华殿门五楹南向崇阶三出九级内丹陛与露台相直台左右二出陛各十一级 
殿制五楹康熙二十二年重建殿内皇上御题额曰缉熙明徳聨曰道脉相承经籍昭垂千圣绪心源 
若接羮墙黙契百王传屏聨云讵为饰其貌还因尊所闻东西配殿各五楹东曰本仁殿西曰集义殿 
后殿五楹是为主敬殿凡经筵之礼以大学士尚书左都御史侍郎学士詹事充经筵讲官满汉各八 
人岁由部疏请得 翰林院列讲官名具奏以满汉各二人分讲经书掌院学士暨直讲官拟篇目撰 
讲章奏请钦定至日黎明鸿胪官设御案于文华殿御座前南向设讲案于御案之南北向翰林院官 
奉讲章及进讲副本左书右经各陈于案退记注官四人立西阶下东面满讲官暨侍班之大学士吏 
部户部礼部尚书侍郎通政使副使詹事少詹事立丹墀左西面汉讲官暨侍班之兵部刑部工部尚 
书侍郎左都御史左副都御史大理卿少卿立丹墀右东面纠仪给事中御史各二人鸿胪寺鸣赞二
 人立侍班官稍后东西面均南上如衍圣公入觐恭遇经筵立于东班之首至时礼部堂官诣干清门 
奏请御经筵皇帝御常服乘舆出宫导引扈卫如常仪由后左门出左翼门至文华殿丹陛上降舆入 
升座记注官升西阶入立殿内右楹之西鸣赞升立东西檐下赞排班讲官暨侍班官咸就拜位北面 
立赞跪叩兴行二跪六叩礼毕鸿胪卿东西各一人引讲官暨侍班官分行升自东西阶满讲官由殿 
左门之右汉讲官由右门之左入立于东西楹之南东侍班官由左门之左西侍班官由右门之右入 
立于讲官后纠仪官随入立东西隅均东西面北上鸿胪卿退立于殿檐下鸣赞赞进讲满汉直讲官 
四人出至讲案前东班西上西班东上行一跪三叩礼复位立满讲官一人出就案左北面展讲章进 
讲四子书毕复位汉讲官一人趋过案左进讲如之皇帝阐发书义宣示臣工讲官暨侍班官跪聆毕 
兴又满讲官一人趋过案右汉讲官一人出就案右先后进讲经义毕皇帝阐发经义各官跪聆亦如 
之鸿胪卿引出殿至丹墀各就拜位立鸣赞赞如初行二跪六叩礼毕鸿胪卿引讲官侍班官仍升东 
西阶入殿内赐坐赐茶仪与常朝同大清 典臣等谨按向例经筵由部疏请今每歳皆先期奉特 
举行届期讲臣进讲皇上宣示御论诸臣跪听行礼毕以次引入殿内列坐赐茶自建设文渊阁命于 
阁内赐茶实稽古之荣遇也康熙二十四年定以大学士尚书左都御史学士詹事由翰林出身者充 
经筵讲官大清 典则例雍正三年谕自古修已治人之道载在经书帝王御宇膺图咸资典学我圣 
祖仁皇帝天亶聪明而好古敏求六十余年孜孜不倦朕幼承庭训时习简编自即位以来更欲以研 
经味道之功为敷政宁人之本顾以亮阴之际未举经筵今八月二十三日为释服之期尔部可择日 
举行经筵典礼钦此同上乾隆五年谕经筵之设原欲敷宣经 以献箴规朕观近日所进讲章颂扬 
之辞多而箴规之义少殊非责难陈善君臣咨儆一堂之意人君临御天下敷政宁人岂能毫无阙失 
正赖以古证今献可替否庶收经筵进讲之益若颂美过甚不能实践躬行反滋朕心之愧此后务剀 
切敷陈期有禆于政治学问勿尚铺张溢美之虚文而无当于稽古典学之实义钦此同上乾隆七年 
谕今日举行经筵典礼礼部据向例以天雨奏请改期朕思魏文侯将出猎而雨左右不欲行文侯曰 
吾已与虞人期矣岂可无一期 哉乃往身自罢之夫田猎之娱尚不以遇雨失期况经筵大典业经 
祭告自应举行但执事诸臣例应在丹墀内行礼未免衣冠沾湿着衣雨服列班驾到即入殿进讲讲 
毕即奏礼成其阶下行礼殿内赐茶诸仪停止嗣后遇雨皆照此例钦此同上乾隆五年御制秋日经 
筵诗皎日丽中天金风拂细旃右文遵旧制典学重经筵为进邦家彦爰咨经史诠探渊思汲古望道 
未忘筌制事应惟义执中犹在权是日进讲中庸执其两端用其中于民尚书以义制事以礼制心心 
恒期洞洞志每励干干缅想万民上端资百尔贤周行须示我莫漫颂丰年乾隆八年御制二月初六 
日经筵诗风色云容淡沲春广筵鹓侣列华茵欲衡今古惟时叙藉澡身心与日新别苑漫传花似绮 
甫田喜积屑如银是月初四日雪自惭致治非三五梦想萧曹房杜臣是日讲颐卦圣人养贤以及万 
民章乾隆九年御制仲春经筵诗讲席启文华熙春景物嘉古今学有别天地徳无涯是日讲四书古 
之学者为已今之学者为人章并易经天地之大徳曰生句内外应非二知行要并加儒臣同坐论不 
觉日西斜乾隆十年御制春季经筵诗棽丽翠鸾临文华广殿深三春开讲幄两序列朝簪立政思民 
瘼存诚励口箴是日讲论语子路问政章易经修辞立其诚句岂云循典故藉以澡身心黼座风扬徳 
霞天旭散阴咨询交泰陛揖让萃儒林道岸繄常企文渊或可寻研精忆良弼孰与下砭针大学士卾 
尔泰侍讲幄有年今以病不与故及之乾隆十一年御制仲春经筵诗晴旭曈昽散曙寒文华广殿 
衣冠从来圣道通参赞况复余衷企治安是日讲中庸致中和天地位焉万物育焉一节虞书閛四门 
明四目达四聪三句心所 时原自易学惟行处始知难寄言鱼雅谈经侣谩作崇儒故事观乾隆十 
二年御制仲春经筵诗讲幄启芳春文华紫禁闉鹓班分列进绨几一编陈治道筹教养躬行勉知仁 
是日讲鲁论樊迟问仁节及易经临卦大象辞岂惟遵典故当藉淑心身易简抽经秘从容咨席珍扩 
充还有待夙夜矢 寅乾隆十四年御制春仲经筵诗瑞日辉春晓不寒特开广殿集衣冠舞干未逮 
重华徳放马何期远服安近因金酋稽颡乞命特命允降班帅故云小往大来成泰运推人尽已具心 
官是日讲四书夫子之道忠恕而已矣又易经上下交而其志同也句申咨鱼雅章缝侣莫作崇儒例 
</div>
    <div class="pagination">
<a href="钦定日下旧闻考_page39.html">上一页</a><span>...</span><a href="钦定日下旧闻考_page35.html">35</a><a href="钦定日下旧闻考_page36.html">36</a><a href="钦定日下旧闻考_page37.html">37</a><a href="钦定日下旧闻考_page38.html">38</a><a href="钦定日下旧闻考_page39.html">39</a><span class="current-page">40</span><a href="钦定日下旧闻考_page41.html">41</a><a href="钦定日下旧闻考_page42.html">42</a><a href="钦定日下旧闻考_page43.html">43</a><a href="钦定日下旧闻考_page44.html">44</a><a href="钦定日下旧闻考_page45.html">45</a><span>...</span><a href="钦定日下旧闻考_page41.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
