<!DOCTYPE html>
<html>
<head>
    <meta charset="UTF-8">
    <title>福州府志乾隆本 - 第 28 页/共 388 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>福州府志乾隆本 - 第 28 页/共 388 页</h1>
    <div class="content">　　白灶浦五十丈，阔六丈六尺，深六尺。
　　鳖石浦二十五丈，阔四尺，深六尺。
　　后角浦九十丈，阔一丈八尺，深六尺。
　　银盏浦七十五丈，阔二丈四尺，深六尺。
　　渡龙浦九十丈，阔二丈四尺，深六尺。
　　坂塘浦三十五丈，阔二丈四尺，深六尺。
　　官堰浦二百六十丈，阔八尺，深五尺。
　　古塘浦一百五十丈，阔一丈，深六尺。
　　师娘浦三十五丈，阔三丈五尺，深六尺。
　　浦口小浦七十五丈，阔七尺，深五尺。
　　下笼坂浦五十丈，阔二尺，深一尺。
　　桥头浦五十四丈，阔二丈四尺，深六尺。
　　蛎壳浦一百丈，阔一丈八尺，深六尺。
　　笼臂浦三十五丈，阔一丈六尺，深六尺。
　　朱湖高浦二十丈，阔七尺，深五尺。
　　延祥湖湖一带凡两岐：一自兴济桥而东接岭柄港；一自桥而南东折，直抵龟峰而尽。正统间，重浚深广，潮水往来，可通舟楫。
　　嵩平里今四都
　　赵塘浦七十丈，阔一丈二尺，深八尺。
　　芦土寻浦四百丈，阔八尺，深五尺。
　　官塘浦二百五十丈，阔一丈二尺，深七尺。
　　孤塘浦四十丈，阔一丈二尺，深八尺。
　　九石浦三百丈，阔二丈四尺，深一丈一尺。
　　车下浦七十丈，阔九尺，深五尺。
　　新塘浦八十丈，阔九尺。
　　圳允浦二百丈，阔一丈二尺，深并同上。
　　孤舟浦四百丈，口阔四丈，深一丈五尺。
　　弦歌里今十四都、十五都
　　东洋塘县东北，长一千二百丈，高一丈二尺，阔八尺。御卤潮、潴雨水。子塘三道，共长一千五百丈，高九尺，阔五尺。沟一，长三百四十丈，阔八尺，深五尺。横渠二，启闭以窦。
　　西洋塘长九百五十丈，高一丈二尺，阔八尺，斗门一。
　　郑湖塘泄水港抵海，长一百丈，阔一丈，深三尺，三窦。
　　崔　塘斗门抵海垾，长一千一百二十丈，阔七尺，高一丈。
　　崔塘洋沟长一千三百五十丈，沟阔二丈五尺，深七尺。子沟一丈二尺，深六尺。
　　郑　湖周二十丈，横塘十二丈。
　　后崎塘长千余步。
　　闾山塘即旒山塘，阔八尺，北潴陈塘港水，南障海潮。
　　海路塘长一千五百余丈，东至小屿山，南至十都沙京斗门。明永乐间，继修。
　　漳港塘长四百二十丈，高一丈二尺，横阔一十二丈。两旁有堤，各二丈四尺，上接锦桥，下通元祐。沟水达于海。三百余步外，斗门一座，以时蓄泄。
　　元祐沟上接牛山，下通黄埕，湖水至于漳港，有二小沟，曰港山，曰里塘。沟长五百丈，阔六尺，深八尺。
　　新开里今二十四都
　　屈尺塘县东北，长一百五十丈，高七尺，阔五尺，有窦。
　　填沙湖湖有二，大旱不涸，周围三百四十丈，水泄于宾闾上湖。
　　建兴里今十一都
　　嘉禾、大石、新成、屯四堰合为一，县东南隅。长一千九百八十丈，高一丈，阔五尺。
　　横屿湖一名福湖，又名北湖。自唐历宋，林、高二姓舍田为湖，周三百一十丈，窦沟四，长六千九百丈。元里人林起文《横湖水利记》：“长乐右山左海。有湖十余区，以溉民田，横屿湖其一也。湖之周围，捍塍计丈千余，甃石三百余丈，开四窦二漈，以时闭泄。湖下田受种一千三百余石。田之外一堤，即海湖水，可以御旱，可以涤氵卤。有宋绍兴间经界，以湖内地税派于湖下承食水利之田，分三等，高下加之，税比旧增三之一，视诸乡特重。有《绍兴湖规》人户砧基可证。湖湄以上田，非受湖税者，水不攘取，迨今守之。湖之西接众溪余流，其派有三。岁久沙泥聚为土坂，皆湖内受税地也。春雨作，湖水溢，沙坂皆没。农事毕时，雨止，则水落坂出。狡者不知水利所系，遂欲窥侵利已。元贞元年，狡民径将湖内北坂指为开荒地而田之，多方贿营，诉者复得罪。时平章国公适按县封，问俗利害。诘朝，平章马骑湖所，目实以决浮议，一不得眩。谕百姓，以本年之稻给与贫民，兹日之税，暂活贫窘，来春不得耕也。父老归而语子孙曰：‘湖水泱泱，源流深长，此皆平章国公之泽，微我公，民其辙鲋矣。’坂若成田，异日流沙入湖，湖复成坂，则湖日蹙，水日浅。不数十年，其无此湖，民田何以溉，民食何所仰，此犹以一湖之利害言，外是十余区，凡有夺人之心者，皆缩首而不敢动，则相公此行阴活生民，岂独建兴一里，横屿一湖，千百家之利而止哉!”屿头斗门，有口，斗门二座。明万历间，改造直土弄沟口。又有双箸塘，以泄洪流。遇内田受浸，即行开掘。南北海塘自陈沙圳至石马溪一带千余丈，名曰虹堤。塘之外，有三堰，莲花、和魁、报恩，明知县夏允彝亲勘，照堰前民田相平，设木木屚为水限，勒碑。
　　清平里今十都
　　镜石何师新三堰合为一，长二百丈，高二丈一尺，阔七尺。
　　普　塘一千五百丈，堤三万余步。
　　沙京港二千六百四十丈，西有三圳，接桃枝湖水，北接鹤溪、白龙潭之水，南接南乡水，水有石限，东南通斗门入海。
　　福田沟长三百五十丈，通沙京港。
　　招贤里今十三都
　　获洋王背大溪、中圳刘背二溪皆出白龙潭，有五圳：横圳、大圳、函口圳、十犊圳、东揽圳，共长一千九百十丈，四闸。
　　小坝溪自光严寺后，瀑布泉分三派：东二派流入东洋；西一派流入西洋。
　　禅林溪与紫绫溪相接，源自石人峰下鲁堰。
　　永胜里今十三都
　　黄弄溪一名玉溪，长二百丈，陂长五十丈，源自翠微峰，通下普塘洋港。
　　溪口三坑共长一千四百九十丈，四闸。
　　横　圳九百丈，阔八尺，深六尺。
　　进贤里今九都
　　桃坑湖即桃枝湖，东西一百三丈四尺，南北三百六十一丈五尺，垾塍圳四派。熙宁间，知县萧竑括湖塘陂堰，簿而图之，立经界，培堤岸。碑于湖之旁，跨逍遥清平里。
　　沙堤后洋溪共长五百丈，入桃枝湖。
　　岭柄港在石岊岭。宋时议开凿，通马江之水，以灌田亩，利舟楫，不就。明正德间，复举是议，但地高、石坚，终不可凿。民多不便，遂罢其役。
　　凌古塘周一百二十丈，高一丈五尺，阔一丈。窦二、圳五，长一百五十丈。
　　同荣里今八都
　　石濑陂合龙潭水，长五百丈，阔二丈，深七尺。
　　古散陂合龙潭水，长七百一十丈，高一丈，阔七尺。
　　灵石里今八都
　　新田陂合童溪，长六十丈，阔一丈五尺，深七尺。
　　灌洋陂合童溪，长一百一十丈，阔七尺，深五尺。
　　湖前陂长三百丈，阔一丈，深七尺。
　　丘　溪并合童溪，长二百一十丈，阔五丈，深七尺。
　　依福里今八都
　　周　陂合童溪，长一千丈，阔二丈，深一尺。
　　前曾塘合龙潭，长二百丈，口阔二丈，深四之一，腹阔五丈，深三丈，尾阔深皆一丈五尺。口为石闸，御溪洪。尾为石填塞，作函垾，长一丈五尺，高如之，阔五尺。
　　丁　塘合龙潭、石濑，陂长七百丈，溪口阔一丈七尺，桥下阔六丈。
　　昆由里今六都、七都
　　大　塘跨敦素、崇贤、同荣里，大斗门二。知县徐谟筑，基方广二十余丈，两旁抵海，长一千五十丈，高一丈八尺，阔一丈。沟港共长三千七百丈，阔一丈，深八尺，潴福清界水。
　　荻芦陂长六十丈，阔二十丈，深七尺，圳长三百五十丈，大圳阔一丈，深七尺。小圳阔八尺，深五尺，潴高陂水。
　　方乐里今二十三都
　　陈塘港会七十二洋水，溢则开斗门归弦歌里沟及林花沟渎入海。
　　陈塘大官沟跨和风、敦化、大宏里，长三千二百丈，阔二丈，底四丈，深六尺。
　　宾闾湖周一千二百丈，阔高一丈五尺，上阔二丈。八窦，八沟，沟阔一丈二尺，深七尺。旧载上下湖，海风飞沙积而成之。明蒋以忠《重浚宾闾湖堰记》：“宾闾非湖也。唐大历五年，南郊沙合，仓曹林公鶠与其配赵夫人舍田为湖，延袤凡二十余里，其地势北上南下，从中为堰以障之。设闸一，设斗门五，设涵九。立之干，以司启闭；立之长，以主督察，以勤巡视。其规画布置至纤，悉足垂永也。自唐大历来，而五代、而宋、而元以及我明，垂千余祀矣。顾湖土眉多沃壤，可稼穑，岁收其入，较恒田足三倍。官且不税，豪奸睨其旁者，群攘而艺之。噫嘻！昔贤舍田为湖，而豪奸乃攘湖为田，匪以利民，乃以厉民矣。即命黄丞文弼丈之，悉得占湖状，图以归。忠立召诸豪猾，置诸理，往相湖形，限悉入所侵地，凡二百六十六亩二分。因思湖弗复，民无田也，复矣，堰弗筑，民又无湖也。复湖以溉田，固堰以存湖，然后法可久，利可长也。乃召匠伐石，鸠工兴事，委河泊官程世琏监督。堰之长，凡一百一十五丈八尺，高可一丈有奇，阔称之。旁砌罣罳，上覆块石，涵闸斗门悉行整理，坚固倍昔。其赀追占地之税，不以损上，其力出受水之民，不以烦下。众志竞趋，欢声载野。经始于十月朔，再越月告成焉。堰之上，复建庙三楹，亭一楹，崇祀仓曹夫妇，报恩也；每岁春秋二祭，展恩也。祭之日，四里人佥来罗拜，誓戒庙下，申约也。易置湖长二名，涵干三名，塘之长六十名，示守也。始仓曹舍田时，树碣于湖旁，曰：‘湖水弗竭，繇县官明。’忠，慨非明者，而于兹湖利弊，顷尝究心，颇得其悉。嗣来者相与守之，弗惮于猾议，弗移于请托，弗惴沮于强梁之家，则此堰与湖并存，此湖与天同久，四里万户受泽永久矣。”
　　上湖石塘长一百二十丈，耒闪高，上阔如宾闾，斗门一。
　　和风里今十六都
　　董　塘长二十六丈一尺，阔五十丈。
　　丞天沟长六百八十丈，母沟阔二丈，深六尺。子沟阔八尺，深五尺。
　　韩长沟长六百丈，阔二丈，深六尺。
　　百石沟注宾闾湖水，尾长六十丈，阔二丈，深一丈二尺。
　　良田里今十九都
　　章坂童溪陂长五百丈，一塘，二圳。
　　东　港长一千五百丈，阔三尺，深一塘，二圳。
　　东　港长一千五百丈，阔三尺，深八尺。八圳，计长八百丈。
　　长林湖长三里，阔五十余丈，湖口有斗门，西流经陈令津湖，达于海。
　　金漆湖周二百五十余亩，有沟东折，以达于陈令津湖。
　　陈令津湖旧为飞沙所壅。唐县令陈齐贤捐俸买田，开沟泄水。邑人德之，遂名陈令津湖。
　　方安里今二十二都
　　保丰塘横埭长十丈，高一丈，阔八尺。
　　岭口上塘长九十丈，横阔十二丈，垾长八尺，高一丈三尺，阔六尺。下塘长三十丈，横阔十六丈，垾长十丈，高一丈二尺，阔五尺。溪尾塘长二十丈，阔十丈，垾长十丈，高五尺，阔五尺。
　　金冬坑长九丈，高一丈，阔七尺。
　　倪　塘长四十丈，高六尺，阔四尺。
　　林简塘合龙潭长六百五十丈，高一丈五尺，横阔三丈二尺。圳长二百五十丈，深阔皆一。
</div>
    <div class="pagination">
<a href="福州府志乾隆本_page27.html">上一页</a><span>...</span><a href="福州府志乾隆本_page23.html">23</a><a href="福州府志乾隆本_page24.html">24</a><a href="福州府志乾隆本_page25.html">25</a><a href="福州府志乾隆本_page26.html">26</a><a href="福州府志乾隆本_page27.html">27</a><span class="current-page">28</span><a href="福州府志乾隆本_page29.html">29</a><a href="福州府志乾隆本_page30.html">30</a><a href="福州府志乾隆本_page31.html">31</a><a href="福州府志乾隆本_page32.html">32</a><a href="福州府志乾隆本_page33.html">33</a><span>...</span><a href="福州府志乾隆本_page29.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
