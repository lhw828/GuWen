<!DOCTYPE html>
<html>
<head>
    <meta charset="UTF-8">
    <title>畿辅通志 - 第 100 页/共 974 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>畿辅通志 - 第 100 页/共 974 页</h1>
    <div class="content">　　复武州明宗又为毅州潞王仍为武州晋高祖割
　　献于辽改今名　辽史地 理志　
　保大二年入于金天辅七年入宋
　　天辅六年九月归化州降戊辰次归化州丁丑奉
　　圣州降十月丙戌朔次奉圣州七年二月诏平州
　　官与宋使同分割所与燕京六州之地　金史太 祖纪　
　　以幽蓟武朔等州与宋而置南京于平州宋人终
　　不能守　金史太 祖纪赞　
　　宣和五年五月金许朔武蔚三州　宋史徽 宗纪　




　　宣和五年始得云中府武应朔蔚奉圣归化儒妫
　　等州所谓山后九州岛也　宋史地 理志　
　寻仍入金
　　武州唐置石晋以赂契丹宣和五年金人以州来
　　归六年筑固疆堡寻复为金人所取　宋史地 理志　
　大定七年改宣化州八年又改宣徳州属西京路元
　初升为宣宁府太宗七年改山东路总管府中统四
　年改宣徳府属上都路后至元三年改顺宁府明洪
　武初府废二十六年置宣府左右前三卫隶北平都
　指挥使司永乐七年直隶京师又置总兵镇此称宣
　府镇宣徳五年置万全都指挥使司领宣府左右前
　三卫及万全左右隆庆左右懐安永宁保安懐来龙
　门开平蔚州共一十四卫云州永宁等七所隆庆保
　安二州
　　自洪武至嘉靖凡置卫所二十有一城堡三十有
　　三俱隶万全都司其隆庆保安二州永宁一县抚



　　镇统之　宣镇 志　
本朝初仍曰宣府镇领宣府前卫及万全左右懐安懐
　来永宁龙门开平保安蔚州共十卫延庆保安二州
　康熙三十二年改置宣化府领州二县八雍正六年
　以山西大同府之蔚州属焉领州三县八
　宣化县
　　本汉广宁县属上谷郡后汉因之晋省入下洛县
　　唐初为懐戎县地后析置文徳县为武州治辽为
　　归化州治金大定二十九年改县曰宣徳为宣徳
　　州治元为宣徳府治明洪武初府县俱废二十六
　　年改置宣府左右前三卫
本朝初省左右二卫入前卫为宣府镇治康熙三十二
　　年改置宣化县以宣府驿深井堡并入为宣化府
　　治
　赤城县
　　本汉上谷郡北境后魏御彛镇地唐为妫州地辽




　　置奉圣州领望云县金属徳兴府元中统四年升
　　为云州于此置赤城站明初州废宣徳初移开平
　　卫于独石于此置赤城堡
本朝初其地属宣府镇曰上北路康熙三十二年改置
　　赤城县以开平卫龙门所及滴水崖云州镇安马
　　营镇宁等七堡并入属宣化府
　万全县
　　本汉上谷郡宁县地唐为武州文徳县地元为宣
　　徳府宣平县地明洪武二十六年于此置徳胜堡
　　永乐二年移万全右卫治此十六年直隶京师宣
　　徳中属万全都指挥使司
本朝初因之属宣府镇为西路康熙三十二年改置万
　　全县以张家口膳房新河口洗马林四堡并入属
　　宣化府
　龙门县
　　汉置女祁县属上谷郡为东部都尉治后汉省唐



　　末置龙门县属新州辽属奉圣州金初属弘州后
　　属徳兴府明昌三年又改属宣徳州元至元二年
　　废为镇属宣徳县至元二十八年改置望云县属
　　云州明初州县俱废宣徳六年置龙门卫属万全
　　都指挥使司嘉靖元年分为中路
本朝初属宣府镇顺治六年改曰下北路康熙三十二
　　年复置龙门县以葛峪赵川鵰鹗长安岭四堡并
　　入属宣化府兼设龙门路都司于此辖葛峪长安
　　岭二堡
　怀来县
　　本战国燕上谷郡地秦因之汉置沮阳县为郡治
　　后汉晋因之后魏时郡县俱废齐周及隋为怀戎
　　县地唐垂拱中分置清彛军长安二年始移懐戎
　　县及妫州来治天寳初曰妫川郡干元初复曰妫
　　州属河北道五代晋天福元年入辽改州曰可汗
　　县曰怀来属西京道金初州废明昌六年改县曰




　　妫川属徳兴府元复曰怀来县延佑二年改属龙
　　庆州明洪武初改懐来守御千户所永乐十五年
　　改懐来左卫十六年曰懐来卫直隶京师宣徳中
　　改属万全都指挥使司
本朝初因之属宣府镇为东路康熙三十二年改为懐
　　来县以保安卫及土木榆林二堡并入属宣化府
　蔚州
　　本秦代郡汉因之隋为上谷郡飞狐县北境唐开
　　元十二年置安边县属蔚州天寳初移蔚州治此
</div>
    <div class="pagination">
<a href="畿辅通志_page99.html">上一页</a><span>...</span><a href="畿辅通志_page95.html">95</a><a href="畿辅通志_page96.html">96</a><a href="畿辅通志_page97.html">97</a><a href="畿辅通志_page98.html">98</a><a href="畿辅通志_page99.html">99</a><span class="current-page">100</span><a href="畿辅通志_page101.html">101</a><a href="畿辅通志_page102.html">102</a><a href="畿辅通志_page103.html">103</a><a href="畿辅通志_page104.html">104</a><a href="畿辅通志_page105.html">105</a><span>...</span><a href="畿辅通志_page101.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
