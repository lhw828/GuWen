<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 552 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 552 页/共 698 页</h1>
    <div class="content">为观号曰白云明年四月除地建址凡四旬堂成榜之曰处顺既祥奉骨以葬求予为记以会葬者之 
名氏刻于石之阴或曰昔庄子之将死也弟子欲厚葬之曰恐乌鸢之食夫子也庄子曰在上为乌鸢 
食在下为蝼蚁食夺彼与此何其偏也老（日冉）之死也奉佚吊之三号而出曰适来夫子时也适去 
夫子顺也安时而处顺哀乐不能入也道宗者流学老（日冉）者也今长春子之徒以处顺名其堂而 
其师友真之日相与严敦匠之事且嗷嗷然哭之哀及至葬大备其礼四方来会者万人有司卫之以 


兵甲其厚且备若是是岂老庄之旨乎应之曰吾书生也试以孔孟之事语子可乎孟子曰昔者孔子 
殁门人治任将归入揖于子贡相向而哭皆失声然后归子贡返筑室于埸独居三年然后归今也游 
长春子之门者既学其道矣能不以墨者之薄葬其师又将慎终追远如子贡之徒何害其为达哉因 
书其事为记同上增胡濙重修白云观碑略白云观在都城西南三里许乃邱真人藏蜕之所洪武二 
十七年太宗文皇帝居潜邸时重建前后二殿廊庑库厨及道侣藏修之所宣德三年太监刘顺建三 
清殿正统三年道士倪正道募建玉皇阁正统五年复建处顺堂以奉长春正统八年建衍庆殿于玉 
皇阁之前重修四帅殿及山门建灵星门于外缭以周垣植以嘉木兹观至是始大视旧有加云正统 
九年立石增邵以正重建白云观长春殿碑略都城西南观曰白云邱真人仙蜕在焉旧有殿曰长春 
乃清和尹宗师所构以覆遗蜕而奉真人者也日就倾圯念真人与先师刘真人偶同长春之号而学 
祖赵真人又受北派金丹之传于真人而以正宝嗣派之云孙也乃谋新之殿三楹既像真人于其中 
复图十八大师暨祖师先师之像于其壁经始于景泰丙子落成于次年増李得晟长春殿増塑七真 
仙范记略白云观旧有处顺堂创自元未混一时清和尹宗师藏厥师长春邱真人仙蜕于下封土为 
塜构此为覆者也景泰丙子我师祖通妙邵真人撤堂拓地备勒贞珉得晟于正德己巳拜谒祠下覩 
檐牖脱略日就倾圯思继先志召匠鸠材以坚易朽补缺为完比昔加壮丽焉复命匠氏埏埴増仙像 
六躯通原像为北派七真也其东坐西向坐首则丹阳先生马钰次则长真先生谭处端又次则长生 
先生刘处元西坐东向者有正阳先生王处一广宁先生郝大通清静散人孙不二次序悉与东坐相 
匹惟中乃长春先生邱处机者是也七真各有赠号本元世祖至元六年之所锡旧壁图绘十八大师 
像及五真人像第恐后人莫可辨识遂订野史得随师西域弟子谓赵道坚宋道安尹志平孙志坚夏 
志诚宋得方王志明于志可张志素鞠志圆李志常郑志修张志远孟志稳綦志清何志清杨志静潘 
得冲数子耳若夫原阳赵真人受北派金丹之传者及门受业也长春刘真人封号相类异世同符者 
也至如通妙邵真人普毅杜真人下及得晟滥厕妙应真人皆嗣派云孙蒙其余泽者也绘形于群师 
之后正德十一年歳次壬辰臣等谨按观胡濙邵以正李得晟三碑所述则今之七真殿正昔之处顺 
堂乃邱处机藏蜕地也人海记指今之邱祖殿为处顺堂故址恐误此殿在七真殿后玉皇阁前正胡 
濙碑所称正统八年重建之衍庆殿在玉皇阁前者是也胡濙碑又称宣德三年建三清殿今不得其 
处大抵彼时宫监兴造无常随意易名故不可考耳原虞集游长春宫诗序国朝初作大都于燕京北 
东大迁民实之燕城废惟浮屠老子之宫得不毁亦其侈丽瑰伟有足以凭依而自久是故迨今二十 
余年京师民物日以阜繁而歳时游观尤以故城为盛独所谓长春宫者压城西北隅幽逈亢爽游者 
或未必穷其趣而幽人奇士乐于临眺往往得意乎其间大德八年春集与豫章周仪之四明袁伯长 
宣城贡中章广信刘自谦庐陵曽益初始得登于其宫之阁而观之神京雄据之势了然明席之间于 
是古昔之疆理近代之兴废因得指而论之信可为奇观者矣嗟夫远蹈幽隘者无与乎宏达之观近 
为世用者何有于闲旷之适今吾六人者幸生明时亦得从事于斯也然而简书责任之所不及乃得 
以其深怀远志一肆夫登临览观之胜临岂非天与古之能赋者其有哀乐所感必托歌诗以见志兹 
独不可相与讽咏以待夫后之知者耶况乎人生出处聚散不可常也邂迨一日之乐固有足惜者矣 
岂独感慨于陈迹而已哉乃以蓬莱山在何处为韵以齿叙而赋之得古诗六首别因仲章所赋倡和 
又得律诗十有三首粹为一卷谨序而藏之道园学古录原梁潜同游长春宫遗址诗序长春宫在北 
京城西南十里金故城中白云观之西也元方士邱真人者与其徒尝居于此当是时琳宫秘宇儗于 
王者今其宫既毁独其遗址存据平陆巍然以高登而览之犹足以尽夫都邑之胜盖其东则都城台 
阙府库之壮其南则旷然原陆而蓟门高邱之间荒台遗沼之可见者皆昔者辽与金所尝经营其间 
者也其西则西山之崖苍翠绀碧隐然烟霞之中其北则连山崔巍雄关壮峙凡仕于朝与居于城中 
者盖未尝知唯闲暇登览于此而后得之也是时皇上亲御六师于阴山大漠之北故凡居守侍从之 
臣皆优游无事遂相与游焉既周览而乐之因又以知夫国都之壮且险诚天府之固也诗曰之纲之 
纪燕及朋友又曰不懈于位民之攸塈此言人君能振作纲纪勤劳于其上而臣民頼之以安也由是 
观之今吾二三人得以怙然嬉游于此者其谁之力邪夫士君子欢娯盛羙之事多在于太平之日而 
能托之歌咏则有以传之永久况元之诸贤若虞公邵庵袁公伯长皆尝临眺而赋咏焉因以其所分 


韵蓬莱山在何处为韵各赋六首同时赋者翰林侍读邹缉仲熙曽棨子启修撰王英时彦王直行俭 
刑部主事周忱恂如其一人则潜也六人之作见于辞者各不同而其志气则皆可谓盛矣既相与录 
而藏之因为之序后之人得而读之尚能想见夫今日之盛也哉泊庵集补王恽清明日游长春宫作 
鸣珂振毂满重城花底春光沸玉笙放眼壶天如隔世侍谈仙驭胜登瀛松风韵飒金铛静竹露光寒 
鹤梦清且莫临漪门外去夕阳正在总真明自注总真阁名秋涧集朱昆田原按元之长春宫本在太 
液池上非今之白云观今附于此臣等谨按据甘水仙源录元世祖命邱处机居琼华岛赐名万安宫 
其赐名长春者乃天长观即金之太极宫在今之云观西非太液池也元太内有长春宫在延华阁后 
后妃所居亦不系太液池朱昆田此条殆未深考今仍编王恽诗于白云观条下原张养浩过长春宫 
诗徃年尝梦蓬莱宫三山鳌背摇虚空沧溟俯视一衣带银河鼓浪来天风兹游良不异畴昔半日惝 
恍迷西东平生颇似有仙分足迹未到神先通层楼复观此谁构只疑天巧非人工绕檐松影黑于海 
歩惊栖鹤翔云中西山亦喜得佳客巍峩相向如争功辽金兴废渺何许令人一笑怜鸡虫须臾遍历 
至方丈壶酒盘果罗青红心清已觉破烦暑左右况复扇两童道人见我乐幽胜故为留恋谈无穷鼎 
铛百沸失膏火风水万里忘萍蓬黙求诗句为相荅半醉挥出毫端虹烟云满室动鬼神不但为彼开 
盲聋笑谈人境两相称此会讵与寻常同却愁归去到尘世又随俗迹堕樊笼归田类稿原袁桷游长 
春宫诗珠宫敞殊界积构中天台神清历倒景青红隐蓬莱群山助其雄衮衮从西来八荒昔禹甸为 
此增崔巍旧邑环蚁垤清泉覆流杯云低落日浄莾苍同飞埃缅怀古仙伯采芝雪毰毸长春岂酒国 
杀气为之回天风起高寒玉佩声徘徊空余水中轮历碌环春雷之人去已久松声有余哀清容居士 
集原又莅醮长春宫诗飘飘笙鹤雨丝轻听彻灵璈曲再成玉案香分花有影瑶阶松暝露无声九枝 
灯里开真景三素云中贺太平莫怪锦袍衣袖冷还家从此羡长生同上原又游长春宫诗积翠中天 
下土昏坡陁深处转金门松间不遇采芝客云里空怜打麦村华表鹤归城已换沧洲人去栁空存高 
堂灵骨疑金锁应诗重游得细论同上原果啰洛纳延长春宫诗羸骖蹋秋草迢递谒琳宫松子花砖 
落溪流板阁通楼台非下土环佩忆髙风草昧艰难日神仙第一功金台集原聂大年长春宫诗蕊宫 
琪树罢栖鸾空有元都太古坛野老不寻餐玉诀山人自制切云冠杖龙化去秋池竭笙鹤归来夜月 
寒前度刘郎真好事种桃留与后人看东轩集原程敏政过白云观诗红尘飞尽白云生一径深深草 
树平丹灶已空仙去远琳宫犹枕旧辽城篁墩集原陈音九日长春观作长春宫殿销寒烟驻马斜阳 
锦树边白鹤不归云影外黄花仍发酒杯前愧斋集原朱国祚题白云观诗一言止杀古人难多少逋 
臣藉尔安辛苦捐躯文信国得归也拟着黄冠介石斋集原黄凤翔游长春宫故址诗平野敞崇阜寒 
烟拥榛芜凄然狐兎窟曩为真人居琳宫御赐额廷访宠数殊徒众聚如林世握黄金符院宇何年頺 
遗踪犹胜区我来恣骋眺意与浮云舒秋风正萧索怀古一长吁试问缑山鹤窈茫今有无黄宗伯集 
原詹正至元间监醮长春宫见羽士大室古镜状似秋叶背有金刻宣和御宝四字有感因赋霓裳中 
序第一词一规古蟾魄瞥过宣和几春色知那个栁松花怯曽搓玉团香涂云抹月龙章凤刻是如何 
儿女消淂便孤了翠鸾何限人更在天北磨灭古今离别幸相从蓟门仙客萧然林下秋叶对云澹星 
疎眉青影白佳人已倾国谩赢得痴铜旧画兴亡事道人知否见了也华发元诗余补张炎忆旧游词 
看方壶拥翠太极垂光积雪初晴闾阖开黄道正绿章封事飞上层青古台半压琪树引袖拂寒星见 
玉冷闲坡金明邃宇人住深清幽寻自来去叹华表千年天籁无声别有长生路对花开花落何处无 
春露台深锁丹气隔水唤青禽尚记得归时鹤衣散影都是云山中白云词原真常观长春宫之别院 
也真常李公所剏因以名之初宫之西北正与朝元阁相直可一里所有废地一区真常偶过其处披 
荆棘蹑瓦砾登北阜之上徘徊久之谓从者曰此可居也吾他日将老于兹焉暇日除荆棘辇去瓦砾 
发地而土膏滋凿井而水泉冽遂葺治蔬圃树杂木版筑未施而真常弃世嗣教诚明张真人继真常 
遗意构三清殿九真堂灵官之祠祈真之坛斋堂厨舍又构静室以居年髙不任役者甘水仙源录补 
王恽真常观记大都南城故冝中里真人观为全真学者重元子樊君志应所建也崇堂为殿下至斋 
厨库廐靡不修治复置蔬圃一区负郭田二百亩资给道众乃洒扫蠲洁广植花木往来皆一时名公 
元贞元祀正月五日晨兴召门弟子齐道亨刘道安付以后事怡然而逝宁神于五华山道录刘文甫 
请述观记仍为门人作望思归来之篇词曰琼芝为冠兮青霞裳远引高蹈兮与道翱翔至人出世兮 


化无方骖驾鹤驭兮云海茫茫偃息有室兮燕处有堂师今不见兮莫知我伤庶几归来兮华表之傍 
</div>
    <div class="pagination">
<a href="钦定日下旧闻考_page551.html">上一页</a><span>...</span><a href="钦定日下旧闻考_page547.html">547</a><a href="钦定日下旧闻考_page548.html">548</a><a href="钦定日下旧闻考_page549.html">549</a><a href="钦定日下旧闻考_page550.html">550</a><a href="钦定日下旧闻考_page551.html">551</a><span class="current-page">552</span><a href="钦定日下旧闻考_page553.html">553</a><a href="钦定日下旧闻考_page554.html">554</a><a href="钦定日下旧闻考_page555.html">555</a><a href="钦定日下旧闻考_page556.html">556</a><a href="钦定日下旧闻考_page557.html">557</a><span>...</span><a href="钦定日下旧闻考_page553.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
