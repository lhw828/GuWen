<!DOCTYPE html>
<html>
 <head>
  <meta charset="utf-8"/>
  <title>
   钦定热河志 - 第 203 页/共 255 页
  </title>
  <style>
   body {
        padding-top: 60px !important;
        font-family: 'Georgia', serif;
        font-size: 18px;
        line-height: 1.8;
        color: #333;
        margin: 2em auto;
        max-width: 800px;
        padding: 0 20px;
        text-align: justify;
    }
    
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
  </style>
 </head>
 <body>
  <div class="modern-navbar" style="
    background: linear-gradient(145deg, #4b6cb7 0%, #182848 100%);
    color: white;
    padding: 10px 20px;
    position: fixed;
    top: 0;
    left: 0;
    width: 100%;
    z-index: 1000;
    box-shadow: 0 4px 20px rgba(0,0,0,0.1);
    border-bottom: 1px solid rgba(255,255,255,0.1);
">
   <nav style="
        max-width: 1200px;
        margin: 0 auto;
        display: flex;
        align-items: center;
        gap: 20px;
    ">
    <div class="nav-brand" style="
            font-size: 1.3em;
            font-weight: bold;
            color: rgba(255,255,255,0.95);
            white-space: nowrap;
            flex-shrink: 0;
        ">
     <a href="/" style="color: inherit; text-decoration: none;">
      🏯 中华古籍库
     </a>
    </div>
    <div class="nav-links" style="
            display: flex;
            gap: 12px;
            align-items: center;
            flex-wrap: nowrap;
            overflow-x: auto;
            -webkit-overflow-scrolling: touch;
            flex-grow: 1;
        ">
     <!-- 统一链接样式模板 -->
     <a href="/佛藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📜
      </span>
      佛藏
     </a>
     <a href="/儒藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      儒藏
     </a>
     <a href="/医藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌿
      </span>
      医藏
     </a>
     <a href="/史藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📖
      </span>
      史藏
     </a>
     <a href="/子藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🧠
      </span>
      子藏
     </a>
     <a href="/易藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       ☯
      </span>
      易藏
     </a>
     <a href="/艺藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🎨
      </span>
      艺藏
     </a>
     <a href="/诗藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌸
      </span>
      诗藏
     </a>
     <a href="/道藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       🌀
      </span>
      道藏
     </a>
     <a href="/集藏/index.html" style="
                color: rgba(255,255,255,0.95);
                text-decoration: none;
                font-size: 0.95em;
                transition: all 0.2s ease;
                padding: 5px 10px;
                border-radius: 4px;
                display: flex;
                align-items: center;
                gap: 6px;
                line-height: 1.2;
                white-space: nowrap;
                flex-shrink: 0;
            ">
      <span style="font-size:1.1em">
       📚
      </span>
      集藏
     </a>
    </div>
   </nav>
  </div>
  <h1>
   钦定热河志 - 第 203 页/共 255 页
  </h1>
  <div class="content">
   李晦　新唐书河间元王孝恭传子晦干封中为营州都督以治状闻玺书劳赐迁右金吾将军检检雍州长史摧擿奸伏无留隐吏下畏之髙宗将幸洛晦居守谓曰闗中事一以属公故晦治有异绩
　　宋庆礼　旧唐书宋庆礼传宋庆礼洺州永年人开元初为贝州刺史河北度支营田使元宗欲复营州于栁城庆礼盛陈其利诏庆礼等筑城兴役三旬而毕拜庆礼御史中丞兼检校营州都督开屯田八十余所数年间仓廪颇实居人渐殷庆礼为政清严勤于听理所厯之处人吏不敢犯卒赠工部尚书諡曰敬
　　姜师度　唐书姜师度传姜师度魏州魏人元宗徙营州治栁城拜营田支度修筑使
　　李谨行　唐书李谨行传李谨行靺鞨人伟容貌勇葢军中累迁营州都督家童至数千以赀自雄夷人畏之
　　辽
　　牛温舒　辽史牛温舒牛温舒范阳人刚正尚节义夀隆中拜参知政事兼同知枢宻院事摄中京留守部民诣阙请真拜从之召为三司使耶律富勒敦【旧作耶律仆里笃今改正】　辽史耶律富勒敦传耶律富勒敦六院林牙图鲁下【旧作突吕不也今改正】四世孙太平十六年和兴中府以狱空闻清宁初厯长寜匡义二军节度使致仕
　　耶律古昱　辽史耶律古昱传耶律古昱北院林牙图鲁卜四世孙有膂力工驰射开泰间诏镇抚西北部中京盗起命古昱为巡逻使悉擒之以功厯开逺军天成军节度使卒赠同中书门下平章事
　　耶律孟简　辽史耶律孟简传耶律孟简裕悦乌珍【旧作于越屋质今改正】之五世孙干统中迁六院部太保改髙州观察使修学校招生徒迁昭徳军节度使以中京饥诏与学士刘嗣昌减价粜粟
　　马人望辽史马人望马人望以才学称咸雍中第进士为松山县令歳运泽州官炭独役松山人望请于中京留守萧托欢【旧作吐浑今改正】均役他邑托欢怒下吏系几百日复引诘之不屈萧喜曰君为民如此后必大用以事闻于朝悉从所请擢中京度支司盐铁判官公私兼裕迁警巡判官公私兼裕迁警巡使京城狱讼填委人望处决无一寃者迁南京诸宫提辖制置歳中为保静军节度使有二吏凶暴民畏如虎人望假以辞色阴令发其事黥配之是歳诸处饥惟人望所治粒食不阙路不鸣桴遥授彰义军节度使迁中京度支使始至府廪皆空视事半歳积粟十五万斛钱二十万繦累迁枢宻直学士拜参知政事判南京三司使事以守司徒兼侍中致仕卒諡曰文献
　　金
　　完顔宗翰　金史完顔宗翰传完顔宗翰本名粘没喝汉语讹为粘罕国相萨该【旧作撒改今改正】之长子也年十七军中服其勇及议伐辽宗翰与太祖意合太祖败辽师于境上获耶律色什【旧作谢十今改正】萨该使宗翰及完顔希尹来贺捷即称帝为贺及太宗以下宗室羣臣皆劝进太祖犹谦让宗翰与阿里罕懑【旧作阿离合懑今改正】普嘉努【旧作蒲家奴今改正】等进曰若不以时建号无以系天下心太祖意乃决天辅五年四月宗翰奏曰辽主失徳中外离心我朝兴师大业既定而根本弗除后必为患今乘其衅可袭取之天时人事不可失也太祖然之即命诸路戒备军事十一月宗翰复请曰诸军久驻人思自奋马亦壮健宜乘此时进取中原羣臣言时方寒太祖竟用宗翰防于是乌赫哩贝勒杲【旧作忽鲁勃极烈呆今改正】都统内外诸军普嘉努宗翰鲁宗翰【疑有误】宗磐副之宗峻领哈济明安【旧作合札猛安今改正】皆授金牌伊都【旧作余都今改正】为向导取中京实北京既克中京宗翰率偏师趋北安州与罗索【旧作娄室今改正】图克坦绰啰【旧作徒单绰里今改正】合兵大败奚王哈玛尔【旧作霞末今改正】北安遂降熈宗即位拜太保尚书令领三省事封晋国王乞致仕不许天会十四年薨追封周宋国王正隆二年例封金源县王大定间改赠秦王諡桓忠配享太祖庙廷
　　完顔阿喜　金史完顔阿喜传完顔阿喜宗室子好学问袭父北京路筈柏山明安听讼明决人信爱之察廉能除彰国军节度使副改上京留守判官
　　布色【旧作仆散今改正】忠义　金史布色忠义传布色忠义本名乌哲【旧作乌者今改正】上京博勒和【旧作拔卢古河今改正】人魁伟长髯喜谈兵有大畧年十六领本穆琨【旧作谋克今改正】兵从宗辅定陜西世宗立拜尚书右丞伊喇鄂斡【旧作移剌窝斡今改正】僭号兵久不决右副元帅完顔黙音【旧作谋衍今改正】既败之于霿河乃拥众贪卤掠不追讨而纵其子色克【旧作斜哥今改正】暴横军中士卒不用命贼得水草善地官军踵其遗余水草乏马益弱贼轶出山西久无功忠义请曰契丹小寇不时殄灭致烦圣虑臣闻主忧臣辱愿効死力除之世宗大悦即召还黙音勒归色克本贯拜忠义平章政事兼右副元帅封荣国公赐以御府貂裘宾铁吐鹘弓矢大刀具装对马及安山铁甲金牌忠义至军贼陷灵山同昌惠和等县阵而西行忠义追之及于花道宗亨为左翼宗叙为右翼与贼而阵贼渡河先攻左翼偏败右翼救之贼引去鄂斡乃以精鋭自随以嬴兵防其母女辎重由别道西走期于山后会集追复及于枭岭西陷泉与贼遇时昏雾四塞跬歩莫覩物色忠义祷曰狂冦肆暴杀戮无辜天不助恶当为开霁奠已昏雾廓然
　　及战忠义左据南冈为偃　　　　　　　　　　　　　　　　【月】阵右迤而北大败之获其弟纽【旧作袅今改正】俘生口三十万获襍畜十余万车帐金珍以钜万计悉分诸军贼走趋奚地遣将追蹑至七渡河又败之既逾浑岭复进军袭之望风奔溃遁入奚中降者相属于路契丹平忠义朝京师拜尚书左丞相封沂国公大定六年薨諡武庄防和元年配享世宗庙廷
　　赫舎哩【旧作纥石烈今改正】志寜　金史赫舎哩志寜赫舎哩志寜本名萨哈连【旧作撒曷辇今改正】上京和坦【旧作胡塔今改正】安人沉毅有大畧世宗使完顔黙音征鄂斡志寜以临海节度使都统右翼军鄂斡败于长泺西走志寜追及于霿河大破之于是元帅黙音右监军福夀不急击贼久无功右丞布色忠义亲自讨贼而志寜击贼有功上以忠义代黙音志寜代福夀封定国公贼畧懿州界陷灵山同昌庆和三县睥睨北京会土河水涨贼不得渡乃西趋三韩县志寜方追蹑之不敢乘胜遂西走是时大军马瘦弱诸将欲止勿追志寜获贼人知贼自选精鋭与老小辎重分道期山后会集可击其辎重忠义以为然遂过移马岭进及袅西陷泉击之贼众大败渉水走鄂斡母徐辇举营由罗和【旧作落括今改正】冈西去追及之尽获其辎重俘五万余人襍畜不可胜计伪节度使六及其部族皆降鄂斡走奚中至七渡河复败之贼过浑岭入于奚中志寜获贼将硕和卓【旧作稍合住今改正】释弗杀许以官赏纵之归约以捕鄂斡自効硕和卓去见鄂斡秘不言见获事乃反间奚人于鄂斡曰陷泉失利奚人有贰志不可不察是时鄂斡屡败其下亦觉有心硕和卓乃与贼帅舎图肯【旧作神独斡今改正】执鄂斡诣右都监完顔思敬降志寜与万户清臣宗寜苏格【旧作连哥今改正】等追捕余党至燕子城尽得所畜善马因至茂巴勒【旧作抺拔里今改正】达之地悉获之逆党既平入朝为左副元帅赐以玉带经畧宋事驻军雎阳拜平章政事封鹿平郡王薨明昌五年配享世宗庙廷
　　努延温腾乌达【旧作耨盌温敦兀带今改正】金史努延温腾乌达传努延温腾乌达太师思忠侄也学问通达累官同知太兴尹京师盗贼止息事无留滞再迁尚书正隆伐宋为武定军都总管世宗即位授咸平尹为北边行军都统改会寜尹都统如故是时初定鄂斡人心未安乌达为治寛简多备御谨斥边郡以宁改北京留守以防察举乌达所在有能名无私过入拜参知政事
　　梁肃　金史梁肃传梁肃字孟客奉圣州人天眷二年擢进士第调平遥县主簿迁望都绛县主以防入为尚书省令使除定海节度副使改中都警巡使迁山东西路转运副使宛平赵植上书曰前中都警巡使梁肃勤恪清防愿加进擢改大兴少尹坐捕蝗不如期贬川州刺史削官一阶解职上御史便召左谏议大夫奚吁等访问古今事少间吁从容请曰梁肃材可惜解职太重上曰卿言是也乃除河北东路转运副使致仕薨諡正宪伊喇【旧作移喇今改正】子敬　金史伊喇子敬传伊喇子敬本名乌克徳哷【旧作屋骨朶鲁今改正】辽五院人读书好学转签书枢宻院事同修国史出为河中尹请老河中地热上恐子敬不耐暑改兴中尹子敬女自懿州来兴中省谒遇盗途中剽掠其行李且尽既而还之谢曰我辈初不知为府尹家也尹有徳于民忍侵犯耶徙咸平广寜尹致仕
　　髙徳基　金史髙德基传髙徳基辽阳渤海人皇统二年进士大定三年以察防治状不善下迁同知北京路都转运使事是年秋土河泛滥水入京城德基遽命开长乐门疏分使入御沟以杀其势水不能为害
　　贾少冲　金史贾少冲传贾少冲通州人天眷二年进士调营州军事判官迁定安令大定二年调御史台典事累迁刑部郎中往北京决狱奏诛首恶牵连者皆释不问全活千人以本职摄右司员外郎改顺天节度使卒
　　伊喇鄂尔多【旧作移剌干里朶今改正】　金史伊喇鄂尔多传伊喇鄂尔多一名巴沁【旧作八斤今改正】系出辽五院使通契丹字正隆间转同知北京留守事会伊库【旧作游古今改正】河阑子山等明安契丹谋乱时方发兵讨之别遣鄂尔多挥军南下至松山县为贼党江哥所执推为主盟要以契约鄂尔多怒曰我受国厚恩岂能从汝反耶寜杀我契约不可得也贼知不可屈乃困辱之使布衣草履逐马而行且欲害之鄂尔多説其监奴因得脱还六年九月改北京路转运使大定初为博州防御使改通逺军节度使卒
　　大懐贞　金史大懐贞大怀贞字子正辽阳人皇统五年除閤门只侯大定二年迁彰国安武军节度使改兴中尹锦州富民萧鹤夀杀人匿府少尹家有司捕不得懐贞以计取之寘于法改彰徳军节度使卒
　　伊喇富森【旧作多剌福僧今改正】　金史伊喇富森传伊喇富森东北路乌楞古【旧作乌连苦今改正】河猛安人以荫补吏部令使签北路临潢按察兴中治中莫州刺史上言沿边军官私役军人边防不治及扰动等事按察司专一体究各路宣差提控严勒禁治诏尚书省行之大安初改沃州同知兴中府事督民治城郭浚濠为御守备百姓颇怨顷之兵果至攻其北城富森战其北使备其西薄暮果攻其西以有备解去卢克忠　金史卢克忠传卢克忠贵徳州凤集人大定二年除北京副留守会民艰食克忠下令凡有蓄积者计留一歳悉平其价粜之由是无捐瘠之患转陈州防御使后以靖难军节度使致仕卒刘焕　金史刘焕传刘焕中山人天徳元年进士累迁北京警巡使捕二恶少杖扵庭中戒之曰孝弟敬慎则为君子暴戾隐贼则为小人自今以往毋狃于故习国有明罚吾不得私也自是无敢犯者召为监察御史父老数百人或卧车下挽靴镫曰我欲复留使君期年不可得也寻迁同知北京留守事世宗幸上京所过州郡大发民夫治桥梁驰道以希恩赏焕所部惟平治端好而已上嘉其意迁辽东路转运使卒
　　傅慎微　金史傅慎防傅慎微其先秦州沙漠人迁居长安宋末登进士累官河东路经制使宗翰已克汴京使罗索定陜西慎防率众迎战兵败被获元帅宗翰爱其才学起为陜西经畧使寻转中京副留守累迁太常卿除定武军节度使移靖难军大定初复为太常卿迁礼部尚书卒
　　元
　　穆呼里【旧作木华黎今改正】　元史穆呼里传穆呼哩札剌儿氏世居阿难水东太祖即位命统诸军征辽东次髙州卢琮金朴以城降禆将萧额森【旧作也先今改正】以计平定东京进攻北京金人杀守将银青推音达浑【旧作寅塔虎今改正】为帅遂举城降穆呼哩怒其降缓欲坑之萧额森曰北京为辽西重镇既降而坑之后岂有降者乎从之奏音达浑留守北京以乌叶尔【旧作吾也而今改正】权兵马都元帅镇之遣髙徳玉刘布色鄂尔【旧作蒲速窝儿今改正】招谕兴中府同知乌里布【旧作兀里卜今改正】不从杀布色鄂尔徳玉走免未几吏民杀乌里布推土豪石天应为帅举城降奏为兴中尹兵马都提控锦州张鲸聚众十余万杀节度使称临海郡王至是来降诏穆呼哩以鲸总北京十提控兵从呼兰【旧作忽阑今改正】南征未附州郡穆呼哩宻察鲸有反侧意请以萧额森监其军至平州鲸称疾逗留复谋遁去萧额森执送行在诛之鲸弟致愤兄被诛据锦州叛略平滦瑞利义懿广寜等州穆呼哩率防古巴哈【旧作不花今改正】等军数万讨之进逼红罗山主将杜秀防奏为锦州节度使致陷兴中府进兵临兴中先遣乌叶尔等攻溜石山谕之曰今若急攻贼必遣兵来援我防其归路致可擒也又遣防古巴哈屯永徳县东之致果遣鲸子东平将骑兵八千歩卒三万援溜石防古巴哈引兵趋之驰报穆呼哩夜半引兵疾驰遇于神水县东夹击之分麾下兵之半下马歩战选善射者数千令曰我歩兵无甲疾射之乃麾骑兵齐进大败之拔开义县进围锦州致遣张太平髙益出战又败之围守月余致愤将校不戮力杀败将二十余人髙益惧致出降伏诛诏封太师国王都行省承制行事薨至治元年诏封鲁国王諡忠武子博啰【旧作孛鲁今改正】嗣
　　乌叶尔【旧作吾也而今改正】　元史乌叶尔传乌叶尔沙卜珠【旧作竹今改正】氏状貌甚伟腰大十围父曰图鲁噶察【旧作图鲁华察今改正】以武勇称太祖九年从太师穆呼哩取北京领兵为先驱下之捷闻授金紫光禄大夫北京总管都元师留抚其人绥怀有方自京以南相继来降金将塔伦【旧作挞鲁今改正】以惠州渔河口为隘有众数万图复北疆乌叶尔以鋭兵千人击摧其锋杀数千人获其旗鼓羊马斩塔伦于军中赵守王据兴州乌叶尔讨平之张致以锦州叛又攻破之穆呼哩大喜以马十匹甲五事赏其功十二年充北京东京广宁葢州平州泰州开元府七路征行兵马都元师佩虎符卒塔本　元史塔本传塔本伊拉古尔【旧作伊吾庐今改正】人初从太祖讨诸部屡阨艰危复从围燕征辽西下平滦白霫诸城军士有妄杀人者塔本戒之曰国之本民也杀人得地何益于国且畏无罪以坚敌心非上意太祖闻而喜之赐金虎符俾镇抚白霫诸郡号行省都元帅管内得承制除县吏死因得専决久之徙治兴平卒封营国公諡忠武
　　史秉直【子天倪天安侄天祥】　元史史天倪史天倪燕之永清人父秉直读书尚气义太师国王穆呼哩统兵南伐所向残破秉直聚族谋所以自全知降者皆得免乃率里中老稚数千人诣涿州军问降穆呼哩欲用秉直秉直辞而荐其子乃以天倪为万户而命秉直管领降人家属屯霸州秉直拊循有方逺近闻而附者十余万家寻迁之漠北降人道饥秉直得所赐牛羊悉分食之多所全活从穆呼哩攻北京北京降穆呼哩承制以秉直行尚书六部事主馈饷军中未尝乏絶以老谢事归乡里卒三子长天倪次天安次天泽天泽自有传天倪始生之夕白气贯庭成童姿貌魁杰穆呼哩见而竒之既以万户统诸降卒从穆呼哩略地三闗已南至于东海所过城邑皆下因言于穆呼哩曰金弃幽燕迁都于汴已失防矣辽水东西诸郡金之腹心也我若得大宁以防其喉襟则金虽有辽阳终不能保矣穆呼哩善之从攻髙州又从攻北京皆不战而克授右副都元帅改赐金虎符武仙降穆呼哩承制以天倪为金紫光禄大夫河北西路兵马都元帅行府事仙副之仙之党据西山腰水铁壁二砦以叛天倪直捣其巢穴尽掩杀之仙怒谋作乱乃设宴邀天倪有知者止毋往天倪不从遂为仙所杀天倪之赴真定也秉直宻戒之曰观武仙辞气终不为用宜备之天倪曰我以赤心待人人或相负天必不容愿无虑秉直乃携其孙楫权还北京至是人服其先识先是天倪击鞠夜归大星陨马前有声心恶之果及祸天倪死时年三十九妻程氏闻乱恐汚于贼乃自杀子五人其三人尚幼俱死于难惟楫权在天倪弟天安字甫全秉直仲子也秉直降太师穆呼哩以其兄天倪为万户而质天安军中从讨锦州叛人张致平之从略地闗右生擒鄜州骁将张资禄号铁鎗者武仙杀天倪于真定天安率众来会天泽并力攻仙败走之以功授行北京元帅府事抚治真定
　　谨按史天泽传天泽秉直季子从其兄天倪帅真定天倪遣防送其母归北京什讷台【旧作肖乃台今改正】传云天泽送母还白霫副帅武仙杀天倪王守道传云天泽攻仙天安在白霫闻变率其兵亦至葢秉直虽永清人以其为北京元帅故有归北京还白霫之文初非流寓今以秉直天倪天安入宦迹而天泽不録
　　秉直侄天祥父怀徳尚书秉直之弟也太师国王穆呼哩从太祖伐金天祥随秉直迎降于涿穆呼哩命怀徳就领其黒军帐下署天祥都镇抚选降卒身长武勇者二百人使领之招徕丁壮得众万余从取霸州文安大成沧濵长山等二十余城东下淄沂宻三州所至皆先登诏赐以银符从大军攻燕不克略地髙州拔惠和金源和众龙山利建富庶等十五城惟大宁固守不下天祥获金将完顔和斯【旧作胡速今改正】穆呼哩欲杀之天祥曰杀一人无损于敌适驱天下之人为吾敌也且其降时尝许以不死今杀之无以取信于后不若从而用之乃以为千户复合众攻其城怀徳先登擒其二将为流矢所中殁于军乃以所统黒军命天祥领之天祥愤痛父死攻之愈急与大帅乌叶尔【旧作野儿今改正】降其北京留守伊徳呼【旧作银荅忽今改正】同知乌库哩【旧作乌古伦今改正】进攻北京傍近诸寨磨云山王都统首诣军门降天祥命入列崖擒都统布拉克【旧作不剌今改正】释其防晓以大义布拉克感泣愿效死天祥察其诚许与王都统往説降城子崖旺嘉努【旧作王家奴今改正】乃命三人各将旧卒付空名告身使谕楼子崖等二十余寨悉降西干河达鲁【旧作荅鲁今改正】五指山扬兆努【旧作杨赵奴今改正】固守不下天祥击之大小百余战兆努死达鲁败走复聚众攻龙山复大败之达鲁战死进克兴中府张致盗据锦州从穆呼哩讨平之会契丹汉军擒闗肃复利州杀刘禄于银冶迁镇国上将军利州节度黎许部降民都总管监军兵马元帅徇西夏破贺兰山还遇贼射伤额出血目为之昏归北京授右副北京等七路兵马都元帅朝太宗于胪朐河乞致仕不允太宗用兵河南强之从行转漕河上给饷诸军命领汴京百工数千屯霸州之益津行元帅府事赐锦衣一袭初天祥夜中流矢镞入颊骨不能出至是金疮再族自口出睿宗闻而闵之授海濵和众利州等处总管兼领霸州御衣局人匠都达鲁噶齐【旧作达鲁花赤今改正】行北京七路兵马都元帅府事宪宗即位俾仍旧职以疾卒
　　舒穆鲁额森【旧作石抹也先今改正】　元史舒穆额噜森传舒穆噜额森者辽人也其先尝从萧后举族入突厥及后还而族留至辽为舒噜【旧作述律今改正】氏号称后族辽亡改舒噜氏为石抹氏勇力过人善骑射多智畧豪服诸部闻太祖起朔方匹马来归首言东京为金开基之地荡其根本中原可传檄而定也太祖悦命从太师国王穆呼哩取东京师过临潢次髙州穆呼哩令额森率千骑为先锋额森曰兵贵竒胜何以多为谋知金人新易东京留守将至额森独与数骑邀而杀之懐其所受诰命至东京易置其将佐部伍三日呼穆哩至移师围北京城久不下及城破将屠之额森曰王师拯人水火彼既降而复屠之则未下者人将死守天下何时定乎因以上闻赦之授御史大夫领北京达噜噶齐【旧作达噜花赤今改正】时石天应与豪酋数十据兴中府额森分兵降之奏以为兴中尹又命额森副托和伦【旧作脱忽阑今改正】色勒【旧作阇里今改正】必监张鲸等军征燕南未下州郡至平州鲸称疾不进额森执鲸送行在所帝责之曰朕何负汝鲸对曰臣实病非敢叛帝曰今呼汝弟致为质当活汝鲸诺而宵遁额森追杀之致已杀使者应其兄矣致既伏诛额森借其私养敢死之士万二千人号黒军者上于朝赐虎符进上将军以御史大夫提控诸路元帅府事举辽水之西滦水之东悉以付之后从国王穆呼哩攻蠡州北城先豋中石死子察喇【旧作查喇今改正】亦善射袭御史大夫领黒军从穆呼哩攻平阳太原隰吉岢岚闗西诸郡下之从国王塔斯【旧作塔思今改正】征金帅宣抚万奴于辽东之南京先豋众军乘之而进遂克之王解锦衣以赐太宗嘉其功授真定北京两路达噜噶齐卒于栁城
　　舒穆噜拜达勒【旧作石抹孛迭儿今改正】　元史舒穆噜拜达勒传舒穆噜拜达勒契丹人仕金为霸州平曲水寨管民官太师国王穆呼哩率师至霸州拜达勒迎降穆呼哩察其智勇竒之擢为千户从觐太祖于雄州佩以银符充汉军都统帝次牛阑山欲尽戮汉军穆呼哩以拜达勒可用奏释之因请麾下从平髙州授左监军佩虎符以北京都元帅乌叶尔分领锦州红罗山北京东路汉军二万始从征伐及后为将大小百战所至有功以疾卒于官姚天福　元史姚天福传姚天福綘州人父居实避兵徙鴈门天福幼读春秋通大义及长以材辟怀仁丞至元五年诏立御史台以天福为架阁管勾寻拜监察御史迁山北道按察使其民鲜知稼穑天福教以树艺皆致蕃富民为建祠刻石纪之大徳二年授江西行省防政以疾辞四年拜防知政事大都路总管兼大兴府尹以疾卒
　　王忱　元史王忱王忱读书明敏有才识平章赵璧引见裕宗潜邸语称防命宿衞掌钱谷计簿授山北辽东道提刑按察司副使驸马博和哩【旧作伯忽里今改正】数驰猎蹂民田忱以法绳之宪吏耿熈言征北京宣慰司积年逋负计可得钞二十万锭帝遣使覈实熈惧事露擅増制语有并打算大小一切诸衙门等事凡十二字追系官吏至数百人忱騐问知其诈熈乃欵伏裕宗薨于潜邸忱建言陛下春秋髙当早建储嗣平章布呼宻【旧作不忽木今改正】以闻帝嘉纳焉至大三年拜中奉大夫云南行省防知政事未行卒
　　伊苏【旧作也速今改正】　元史伊苏传伊苏防古人倜傥有能名拜中书平章政事改行省淮南贼陷大宁诏伊苏往讨之至侯家店遇贼即前与战自昏抵曙散而复合伊苏遣别骑绕出贼后贼腹背受敌大败之遂拔大寜擒首贼汤通周成等三十五人磔于都市召入觐赏赉优渥进阶金紫光禄大夫知枢宻院事既而贼雷特穆尔巴哈【旧作帖木儿不花今改正】程思忠等陷永平诏伊苏出师遂复滦州及迁安县时辽东郡县惟永平不被兵储粟十万刍藁山积居民殷富贼乘间窃入増土筑城因河为堑坚守不可下伊苏乃外筑大营絶其樵采数与贼战获其伪师二百余人平山寨数十又复昌黎抚寜二县擒雷特穆尔巴哈送京师贼急乃乞降于防政彻尔特穆尔【旧作彻力帖木尔今改正】为请命于朝诏许之命伊苏退师伊苏度贼必以计怠我师乃严备以侦之程思忠果弃城遁去亟追至瑞州杀获万计贼遂东走金复州诏还京师拜辽阳行省左丞相知行枢宻院事抚安迤东兵农委以便宜开省于永平总兵如故金复海葢干王等贼并起西侵兴中州阴由海道趋永平闻伊苏开省乃止伊苏分兵防其冲突贼乃转攻大寜为守将王聚所败斩其渠魁众溃西走伊苏虑贼上窥都即调右丞和哩台【旧作忽林台今改正】击破之贼众又大溃永平大寜于是始平乃分命官属劳来安集其民使什伍相保以事耕种民为立石颂勲德博啰特穆尔【旧作孛罗帖木儿今改正】伏诛诏以伊苏为中书右丞相分省山东明兵取山东伊苏御于莫州众败溃乃尽掠莫州残民北遁
　　达尔玛实哩【旧作达礼麻识理今改正】　元史达尔玛实哩达尔玛实哩怯列台氏其先北方大族幼颖敏至正五年经筵充选译史累迁至上都留守兼开平府尹加荣禄大夫分司土岭东镇三州以督转输二十四年朝廷以前中书平章政事达实特穆尔【旧作塔失帖木儿今改正】来为留守时博啰特穆尔拥兵京师而皇太子出居于外达尔玛实哩与逹实特穆尔皆以忠义许国相与结人心以观时变未几改授达实特穆尔为大司徒达实特穆尔谓达尔玛实哩曰我至京师则制于强臣未易图也因留不行适都济尔【旧作脱吉儿今改正】以博啰特穆尔命屯兵噶尔【旧作葢里今改正】泊托腹心于宗王伊苏也不坚授以金印俾驻上都东郊而以留守善安集兵于干齐尔【旧作瓦吉剌今改正】部落达尔玛实哩遇之有礼善安辞去博啰特穆尔复调特穆尔托和【旧作托忽今改正】苏克【旧作速哥今改正】至上都以守御为名事益矛盾达尔玛实哩与之周旋畧无几防见于外而宻遣前宗正札尔古齐【旧作札鲁忽赤今改正】伊埒特穆尔【旧作月鲁帖木儿今改正】潜通音问于抗呼哈拉海【旧作罕哈哈剌海今改正】行枢宻知院伊勒塔拉【旧作益老塔儿今改正】请亟调兵南行又遣留守司照磨陈恭取兵兴州访求在闲官吏之有才者约束东西手巴勒噶齐【旧作八喇哈赤今改正】虎贲司糺集丁壮苗军火铳什伍相联一旦布列铁旛竿山下扬言四方勤王之师皆至特穆尔等大骇一夕东走其所将兵尽溃由是达尔玛哩増修武备备城守益严二十五年皇太子在冀寜命立上都分省达实【旧作达世今改正】特穆尔为平章政事达尔玛实哩为右丞便宜行事以固防根本图沁【旧作秃坚今改正】特穆尔用博啰特穆尔命以兵犯上都先遣利用少监特尔格齐【旧作帖里哥赤今改正】至上都令广备粮饩逺近大军达尔玛实哩开陈大义戮之于市民情乃定已而图沁特穆尔率铁甲马歩军蔽野而至呼声动天达尔玛实哩申明顺逆之理以安人心巡视城壁昼夜不息夜遣死士缒城下焚其攻具而调副留守图噜黙色哈雅【旧作秃鲁迷失侮牙今改正】引兵由小东门出与之战大卧龙冈败之未几博啰特穆尔伏诛图沁特穆尔皆奔溃上都以安拜中书右丞兼上都留守提调虎贲司加光禄大夫赐黄金系腰仍命提调东西手巴勒噶齐既而上都分省罢遥授中书平章政事上都留守位居第一力辞不允召为大宗正府伊克札尔固齐【旧作也可扎鲁忽赤今改正】迁翰林学士承防除知枢宻院事大抚军院事










　　钦定热河志卷八十六
　　钦定四库全书
　　钦定热河志卷八十七
　　人物一　【列女　流寓　方外并附】
　　热河山川雄秀英杰钟灵方今改设郡县建立学校人材由是蔚兴而前代自魏晋以还生其地者代有贤豪辽金及元为中京北京上都大宁地文武軰出亦炳然可观焉兹特综成事具録于篇至于列女贞操足风时俗与夫名贤流寓释道栖真托迹灵区者并采附简末俾来者观感兴起志人物第十八
　　晋
　　孙泳　十六国春秋前燕録咸康四年赵率众来伐朝鲜令昌黎孙泳帅众拒赵大姓王清等宻谋内应泳収斩之同谋数百人惶惧请罪泳皆赦之与同拒守儁二年伐赵赵征东将军邓恒焚仓库弃安乐遁去都尉泳急入安乐扑灭余火借其谷帛儁以泳为广甯太守
　　谨按慕容氏时昌黎有二咸康三年以前昌黎郡当渝水下流海口在今锦州府境与热河所属无闗至前燕録称徙昌黎郡筑好城以逼乙连事在咸康三年后其地已移属龙城以西为今八沟东境中孙泳以下诸人事迹皆在咸康四年以后例得载入至庐副鸠为昌黎徒河人徒河本汉县在前燕时亦锦州府境至慕容垂遣骠骑将军农出螉塞攻令支讨余岩置幽州牧后已属热河境内【详见建置沿革】故亦仍编
　　载焉
　　刘斌　十六国春秋前燕録廆以昌黎刘斌典机要咸康二年皝遣斌送王齐等于建康儁二年伐赵留世子守龙城以内史斌为大司农与典书令皇甫真留统后事
　　韩宰　十六国春秋前燕録韩宰昌黎人仕儁为谒者仆射扬威将军子昞降于魏
　　谷衮　十六国春秋后燕録谷衮昌黎人也膂力兼人弯弓三百斤勇冠当时仕垂至广武将军卢副鸠　十六国春秋后燕録卢副鸠昌黎徒河人也仕垂为尚书令临泽公
　　北魏
　　屈遵【孙恒曽孙道赐】　魏书屈遵屈遵字子皮昌黎徒河人也【魏书太平真君八年并徒河属昌黎郡广兴县】名著当时慕容垂以为博陵令太祖南伐属城长吏多逃窜遵独告其吏民曰往年寳师大败今兹垂征不还天之弃燕人弗支也魏帝神武命世寛仁善纳御众百万号令若一此汤武之师吾欲归命尔等勉之遂归太祖素闻其名厚加礼焉拜中书令出纳王言兼总文诰中原既平赐爵下蔡子从驾还京师卒遵子须须长子恒字长生沈深有局量少纂家业尤善书计给事诸曹迁将作监世祖即位稍迁尚书右仆射加侍中以破平凉功赐爵济北公加平南将军督诸军东伐进号镇东大将军师次和龙冯文通致牛酒犒军献甲三千恒责其不送侍子数之以王命遂掠男女六千口而还世祖信任之委以大政车驾出征常居中留镇与襄城公卢鲁元俱赐甲第真君四年坠马卒时世祖幸隂山恭宗遣使乘传奏状世祖悼惜谓使人曰汝等杀朕良臣何用乘马遂令歩归　恒子道赐袭祖爵进为尚书加散骑常侍善骑射机辩有辞气世祖甚器之
　　谷浑　魏书谷浑传谷浑字元冲昌黎人也父衮勇冠一时浑少有父风任侠好气以父母在常自退抑晩乃折节受经业被服儒者以善书为内侍左右迁前锋将军世祖即位从征赫连昌迁侍中安南将军领仪曹尚书赐爵濮阳公浑正直有操行性不茍合趋舍不与已同者视之如然不以富贵骄人时以此称之卒諡文宣
　　卢鲁元　魏书卢鲁元传卢鲁元昌黎徒河人也曽祖副鸠祖父并至大官鲁元敏而好学寛和有雅度太宗时选为通直郎以忠谨给侍东宫恭俭尽节世祖亲爱之及即位以为中书侍郎拾遗左右宠待弥深鲁元益加谨肃内外大臣莫不敬惮焉性多容纳善与人交好掩过扬美由是公卿咸亲附之工书有文才累迁中书监领秘书事赐爵襄城公从征赫连昌世祖亲追击之入其城门鲁元随世祖出入是日防鲁元几至危殆真君三年车驾幸隂山鲁元以疾不从及薨世祖临其丧赠襄城王諡曰孝葬于崞山为建碑阙自魏兴贵臣恩宠无与为比子统袭爵
　　韩秀　魏书韩秀传韩秀字白虎昌黎人也祖宰父昞秀歴迁尚书郎赐爵遂昌子拜广武将军髙宗称秀聪敏清辩才任喉舌命掌机宻延兴中尚书奏以敦煌一镇界逺西北欲移就凉州秀独谓徙就姑臧虑人懐异意乃从秀议太和初迁内侍长后为平东将军青州刺史假渔阳公在州数年卒子务袭爵
　　韩麒麟【子兴宗显宗孙子熈】　魏书韩麒麟传韩麒麟昌黎棘城人也【魏书太平真君八年并棘城属昌黎郡】自云汉太司马増之后父瑚麒麟幼而好学美姿容善骑射恭宗监国为东曹主书髙宗即位赐爵鲁阳男加伏波将军父亡在丧有礼后参征南慕容白曜军事进攻升城师人多伤及城溃白曜将坑之麒麟谏曰勍敌在前便坑其众恐自此以东人各为守三齐未易图也白曜从之皆令复业齐人大悦髙祖时除冠军将军齐州刺史假魏昌侯在官寡于刑罚以新附之人未阶台宦士人沈抑宜推用豪望从之京都大饥复表陈时务卒于官遗勅殡以素棺事从俭约麒麟立性恭慎恒置律令坐傍临终之日唯有俸绢数十疋其清贫如此赠散骑常侍安东将军燕郡公諡曰康　长子兴宗字茂先好学有文才官秘书中散　兴宗弟显宗字茂亲性刚直能面折廷诤亦有才学法门法抚三齐称其聪悟尝与显宗校试抄百余人名各读一遍随即覆呼法抚犹有一二舛谬显宗了无误错太和初举秀才对策甲科除著作佐郎车驾南讨兼中书侍郎既定迁都显宗上书其一愿舆驾早还北京省诸州供帐其二北都富室竞以第宅相尚今因迁徙宜申禁约令贵贱有检无得逾制其三舆驾还洛阳轻将数千骑衔橛或失愿少垂省察其四愿垂拱司契委下员成髙祖颇纳之又上言进贤求才朝廷但检门望不复弹坐当校其有寸长铢重者即先叙之又止奸在于防检不在严刑又代京宜建畿置尹崇本重旧以光万叶又伎作不可襍居士人不宜异处又侨置中州郡县名数甚众疑惑书记错乱区宇非所以疆域物土可依地理旧名厘革又赐赉太过不可以亲近之昵猥损天府之储又诸宿卫内直者宜令武官习弓矢文官讽书传今给蒱博之具徒损朝仪一宜禁止髙祖善之后为本州中正车驾南伐军次赭阳萧鸾戍主成公期遣髙法援等来撃显宗亲率拒战斩法援首髙祖诏曰卿破贼斩帅何为不作露布显宗曰臣顷闻镇南将军王肃获贼二三驴马数匹皆为露布臣在东观私每哂之近虽仰凭威灵擒斩不多所以敛毫卷帛觧上而已新野平以为镇南广阳王嘉谘议参军后上表诉前征勲诏以白衣守谘议卒显宗撰冯氏燕志孝友传各十卷传于世景明初追赭阳勲赐爵章武男　兴宗子子熈字元雍少自修整有学识侍中崔光举为清河王怿常侍迁郎中令初兴宗以爵让弟显宗不受子熈缘父素懐卒亦不袭及显宗卒子熈别防赐爵乃以先爵让弟仲穆父亡居丧有礼子熈为怿所眷元又害怿久不得葬每言王若不得复封以礼迁葬誓终身不仕灵太后返政以元又为尚书令觧其领军子熈伏阙上书灵太后义之乃引子熈为中书舍人后遂赐元又死子熈清白自守不交人事少孤为叔显宗抚养及显宗卒子伯华幼子熈友爱等同生长犹共居车马资财随其费用又上书求析阶与伯华于是除伯华东太原太守兴和中为侍讲卒遗戒不求赠諡
　　孙绍　魏书孙绍传孙绍字世庆昌黎人世仕慕容氏祖志入国父协字文和绍少好学隂阳术数多所贯渉初为校书郎稍迁给事中朝廷大事好言得失遂为世知与常景等共修律令性抗直每上封事恳切不惮犯忤兄世元早卒善弹筝绍后闻筝声便涕泗鸣咽世以此尚之曽与百僚赴朝东掖未开绍于众中引吏部郎中辛雄窃谓之曰此中诸人唯吾与卿犹享富贵雄甚骇愕未几有河隂之难绍善推禄命事验甚多迁左卫将军右光禄大夫卒諡曰宣
　　卢丑　魏书卢丑传卢丑昌黎徒河人鲁元之族世祖为监国丑以笃学博闻入授经后以师传旧恩赐爵济隂公除镇军将军拜尚书加散骑常侍出为河内太守延和二年卒
　　北周
　　怡峰　周书怡峰传怡峰字景阜辽西人也本姓黙台因避难改焉髙祖寛燕辽西郡守魏道武时率戸归朝曽祖文峰少从征役以骁勇闻永安中为都将讨万俟丑奴以防授给事中明威将军转征虏将军都督齐神武与魏孝武搆隙太祖令峰率轻骑赴洛阳至潼关值魏西迁即从太祖囬洛复潼关拜安东将军华州刺史寻转大都督讨曹泥进爵华阳郡公从破窦泰威名转盛授开府仪同三司拜夏州刺史讨刘平伏有防东魏围頴川赴援至南阳疾卒峰沈毅有胆畧得士心太祖嗟悼久之諡曰襄威子昻光春
　　谨按北周时无辽西郡号自隋书地理志始称辽西郡旧置营州统桞城周书成于隋代当时为怡峰立传或即现在所置地书之亦未可知故仍载入
　　豆卢宁【弟永恩】　周书豆卢宁传豆卢宁字永安昌黎徒河人本慕容氏前燕之支庶也髙祖胜燕皇始初归魏授长乐郡守赐姓豆卢或云避难改焉父长柔元镇将有威重见称于时宁少骁果有志气身长八尺美容仪善骑射永安中以别将授都督破万俟丑奴尝与梁企定遇于平凉相与肄射悬莎草百歩射之七发五中定服其能侯莫陈悦反率众归大祖从擒窦泰破刘平伏羗帅武兴氐反叛讨平之武成初为同州刺史封楚国公保定四年授岐州刺史大军东讨舆疾从薨于同州諡曰昭初宁未有子养弟永恩子勣及生子赞亲属请为嗣宁曰兄弟之子犹子也以勣为世子永恩少有识度与宁俱归授殄防将军屡逢征讨皆有功封沃县公卒諡曰敬子通
　　庾信豆卢公神道碑君讳永恩字某皝之后也尚书府君改姓豆卢筮仕于魏祖代左右将军魏文皇帝直寝父长少以雄畧知名
　　谨按北魏之昌黎郡在今塔子沟东境北齐时为龙城县地周承北齐之业则昌黎郡人例得编载至豆卢恩碑顾炎武金石文字记云今在咸阳县碑云恩字永恩北史附见其兄豆卢宁传但言永恩而阙其名据此则永恩本名恩后乃以字行耳庾信集讳字不同应以碑为正
　　隋
　　豆卢勣【子毓兄通】　隋书豆卢勣传豆卢勣字定东昌黎徒河人也本姓慕容燕北地王精之后也中山败归魏北人谓归义为豆卢因氏焉祖苌父宁勣生时周太祖亲幸宁家时新破齐师因字曰定东聪悟有器局少受业国子学畧渉文艺魏封义安县侯周改丹阳郡公明帝时勣自以经业未通请觧职勑以本官就学拜卭州刺史未之官渭源烧当羗因饥作乱以勣有才畧转渭州刺史甚有惠政徳泽流行宣帝大象二年拜利州总管进位上大将军月余拜柱国髙祖为丞相益州总管王谦作乱勣婴城固守经四旬势渐廹出竒兵撃之斩数千级防二千人使持节上柱国赐一子爵中山县公开皇二年突厥犯塞以勣为北道行军元帅备邉嵗余拜夏州总管以疾征还卒諡曰襄子贤嗣　贤弟毓字道生少英果有气节汉王谅出镇并州毓以妃兄为王府主簿征突厥以功授仪同三司炀帝即位徴谅入朝谅纳谘议王頍之谋兵作乱毓苦谏不从因谓弟懿曰吾匹马归朝自得免祸此乃身计非为国也今且伪从以思后计毓兄显州刺吏贤言于帝曰臣弟毓素懐志节必不从乱但逼凶威不能克遂臣请从军与毓为表里谅不足图也许之贤宻遣家人赍勅书至毓所谅出城将往介州令毓与总管属朱涛留守毓谓涛曰汉王构逆败不旋踵当与卿出兵拒之涛惊曰王以大事相付何得有是语拂衣去毓追斩之闭城拒谅部分未定谅袭撃之遂见害时年二十八及谅平赠大将军封正仪县公諡曰愍子愿师嗣　通字平东勣之兄也一名会有器局入朝官典宿卫出拜定州刺史转相州刺史迁夏洪二州总管所在并称寛惠卒諡曰安有子寛
　　新唐书宰相世系表豆卢氏本姓慕容氏燕王廆弟西平王运生尚书令临泽敬侯制制生右卫将军北地愍王精防后魏北人谓归义为豆卢因赐以为氏居昌黎棘城二子丑胜
　　又考证沈炳震曰后燕録慕容宝精为慕容麟所杀未尝降后魏南燕録慕容钟钟封北地王降后秦封归义侯是北地王之封归义侯者乃南燕之北地王钟非后燕之北地王精且降后秦非后魏也
　　谨按新唐书表沿隋书之误但隋书归魏无主名表则直指精耳十六国春秋运孙慕容永有所谓西燕者也制无考北地王精亦未知为何人后又周书首列胜合观隋书及庾信二碑惟胜之子失名次曰代次曰长次曰宁曰永恩宁子曰勣曰讃勣子曰贤曰毓毓之子曰愿师永恩子曰通通一名会子曰寛歴歴可考新唐书表苌子永恩永恩子通通子寛亦同长即苌也自苌以下皆系丑而不系胜盖误又豆卢得氏之始周书以为胜庾信碑以为胜之子而旧唐书豆卢钦望又以为苌俱不同大扺钟降后秦为归义侯而凡慕容氏皆从之改豆卢氏不必定在魏且钟于皝为从子不得为运孙据庾信碑宁兄弟为皝后亦不得系之于廆弟运姑缺疑焉
　　唐
　　尚可孤　唐书尚可孤尚可孤字可孤东部鲜卑宇文之别种世处松漠间天宝末安禄山复事史思明上元中自贼所归累授左右威卫大将军封白水县伯为神防大将以功试太常卿徙封冯翊郡王鱼朝恩主卫兵器其勇飬为子名智徳使将兵三千屯扶风武功歴十余年队伍闲整朝恩死赐氏李名嘉勲李希烈叛擢为招讨复本姓名累战有功朱泚之难召可孤可孤率兵三千道防邓而西遂収蓝田徳宗将迁梁州命引兵守灞上拜神防京畿渭南啇州莭度招讨使进军与李晟収长安为先锋以功加检校尚书左仆射又会诸军进讨李懐光次沙苑卒于军可孤性谨审沈壮既有勲劳尝自论功御众公严晟数称之侯希逸　新唐书侯希逸侯希逸营州人长七尺丰下鋭上天宝末为州禆将守保定城安禄山反使中人韩朝命希逸斩以徇禄山又以亲将徐归道为节度使希逸率兵与安东都防王元志斩之遣使上闻诏拜元志平卢节度使元志卒共推希逸数有功然孤军无援又为奚侵掠乃拔其军二万浮海入青州据之平卢遂陷肃宗因以为平卢淄青节度使自是淄青常以平卢冠使宝应初与诸军讨平史朝义加检校工部尚书图形凌烟阁希逸始得青治军务农有后召还检校右仆射封淮阳郡王迁司空未及拜卒
　　谨按平卢军属营州都督故旧唐书希逸本称平卢人其实一也后李恵登亦然
　　张孝忠　新唐书张孝忠张孝忠字孝忠本奚种世为乙失活酋长父谧纳欵授鸿胪卿孝忠始名阿劳以勇闻燕赵间共推张阿劳王没诺干齐名没诺干王武俊也孝忠魁伟长六尺性寛裕事亲孝天宝末以善射供奉仗内安禄山奏为偏将禄山史思明陷河洛常为贼前锋朝义败自归以兵属李宝臣易州诸屯委以统制十余年威恵流闻田承嗣冦兾州宝臣付兵四千使出上谷屯贝邱承嗣见其军整严叹曰阿劳在冀未可图也寳臣晚节稍忌刻杀大将李献诚等召孝忠不往寳臣死子岳擅立诏朱滔讨之孝忠遣易州録事参军董真入朝徳宗嘉之朱滔与武俊叛遣蔡雄説之啖以金帛皆不受滔悉兵攻之诏李晟率师援孝忠遂全其军天子出奉天遣将杨荣国佐晟収京师贞元二年河北蝗民多饿死孝忠与其下同粗淡日膳裁豆防而已人推为贤将子茂昭茂宗茂和
　　谨按权徳舆撰碑称讳孝字达忠不同为易州时封符阳郡王与碑同独旧唐书本作范阳今易州有唐时石刻张公山亭再葺记其文云光禄大夫试太子賔客使持节易州诸军事兼易州刺史充髙阳军使兼御史中丞符阳郡王张公与权碑合则知以符阳为范阳者旧史之误也
　　李恵登　唐书李恵登李恵登营州栁城人为平卢军禆将安禄山乱从董秦泛海畧定沧棣等州轻军逺鬬贼战辄北史思明反恵登防贼以计挺身走山南依来瑱表试金吾卫将军李希烈反属以兵二千使屯隋州恵登挈州以归即拜刺史州数被乱野如爇火人无处业恵登虽朴素无学术而视人所谓利者行之所谓害者去之率心所安暗与古合政清静居二十年田畆辟户口日増人歌舞之于是节度使于頔其绩诏加御史大夫升隋为上州俄检校国子祭酒卒赠洪州都督谨按恵登在循吏又旧唐书韩愈昌黎人唐李翺作行状宋程俱作年谱并同今详新唐书宰相世系表韩頽当裔孙寻始迁颍川此愈所自出迁昌黎者寻之先与愈支别离愈亦自称昌黎但以当日族望言耳新唐书愈邓州南阳人据韩文考异辨宋洪兴祖所作年谱以为河内之南阳邓州盖附会世系表頽当始居赭阳之説洪氏亦误从之二地同名南阳然迁徙屡更不可逺引也今从考异定愈为河内南阳人兹不録
　　谨按唐书地理志营州栁城郡县一栁城西北接奚北接契丹其地当在今塔子沟三座塔境内【详见建置沿革】至唐时营州都督府于万嵗通天二年曽为契丹李万荣所陷神龙二年移于幽州开元四年移还栁城八年又往就渔阳其地虽佹得佹失但尚可孤诸人事迹在开元天宝间去武后未逺计其生时在营州未迁以前故仍从旧志载入至李光弼唐书本虽称营州栁城人但其父楷洛于武后时入朝已属内地故不附载云









　　钦定热河志卷八十七
　　钦定四库全书
　　钦定热河志卷八十八
　　人物二
　　辽
　　姚景行　辽史姚景行姚景行始名景禧祖汉英本周将应厯初来聘用敌国礼帝怒留之及景行既贵始出籍贯兴中县景行博学重熙五年擢进士乙科为将作监改燕赵国王教授不数年至翰林学士枢宻副使叅知政事性敦厚亷直人望归之道宗即位多被顾问为北府宰相九年秋告归道闻重元乱集行旅三百余骑勤王比至贼已平帝嘉其忠咸雍元年出为武定军节度使明年驿召拜南院枢宻使上从容问治道引入内殿出御书及太子书示之赐什器车仗帝有意伐宋召景行问曰宋人好生边事如何对曰自圣宗皇帝以威徳懐逺宋修职贡迨今几六十年若以细故用兵恐违先帝成约上然其言而止致仕不逾月复旧职丁家艰起复兼中书令大康初镇辽兴以上京多滞狱命为留守不数月以狱空闻累乞致仕许之加守大师卒遣使吊祭追封栁城郡王諡文宪夀隆五年诏为立祠
　　窦景庸　辽史窦景庸窦景庸中京人中书令振之子聪敏好学清宁中第进士授秘书省校书郎累迁少府少监枢宻直学士大安初迁南院枢宻副使监修国史知枢宻院事赐同徳功臣封陈国公有疾表请致仕不从加太子太保授武定军节度使审决寃滞以狱空闻拜中京留守薨諡曰肃宪子瑜三司副使
　　大公鼎　辽史大公鼎大公鼎渤海人先世籍辽阳率賔县统和间徙辽东豪右以实中京因家于大定曾祖忠礼賔使父信兴中主簿公鼎幼庄愿长而好学咸雍十年登进士弟调沈州观察判官时辽东雨水伤稼北枢宻院大发濒河丁壮完隄防有司承令峻急公鼎以大兴役事非利国便农之道疏请罢役从之水亦不为灾改良乡令奏禁鹰坊罗毕之扰省徭役务农桑建孔子庙学部民服化累迁兴国军节度副使徙长春州钱帛都提防俄拜大理卿多所平反天祚即位歴长宁军节度使南京副留守改东京户部使恃盗杀留守萧保先公鼎单骑行郡陈以祸福安辑如故拜中京留守乗赴官境内肃清时人心反侧公鼎请布恩惠为肆赦以安之累表乞归不许会奴贼张撒八率无頼啸聚公鼎欲击而势有不能叹曰吾欲谢事久矣为世故所牵不幸至此岂命也夫忧愤成疾卒子昌龄左承制昌嗣洺州刺史昌朝镇宁军节度
　　马保忠　契丹国志马保忠营州人也疏眉目丰下谨重寡欲斤斤自修人贤其行读书不谒州县往往节用以给亲里大饥则振其余于乡党太平年间授洗马改著作郎殿中丞兴宗朝枢宻使尚父守太师兼政事令封燕国公
  </div>
  <div class="pagination">
   <a href="钦定热河志_page202.html">
    上一页
   </a>
   <span>
    ...
   </span>
   <a href="钦定热河志_page198.html">
    198
   </a>
   <a href="钦定热河志_page199.html">
    199
   </a>
   <a href="钦定热河志_page200.html">
    200
   </a>
   <a href="钦定热河志_page201.html">
    201
   </a>
   <a href="钦定热河志_page202.html">
    202
   </a>
   <span class="current-page">
    203
   </span>
   <a href="钦定热河志_page204.html">
    204
   </a>
   <a href="钦定热河志_page205.html">
    205
   </a>
   <a href="钦定热河志_page206.html">
    206
   </a>
   <a href="钦定热河志_page207.html">
    207
   </a>
   <a href="钦定热河志_page208.html">
    208
   </a>
   <span>
    ...
   </span>
   <a href="钦定热河志_page204.html">
    下一页
   </a>
  </div>
  <div class="pagination">
   <a href="index.html">
    返回目录
   </a>
  </div>
 </body>
</html>
