<!DOCTYPE html>
<html>
<head>
    <meta charset="UTF-8">
    <title>山西通志 - 第 489 页/共 700 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山西通志 - 第 489 页/共 700 页</h1>
    <div class="content">　　孙仲礼妻陶氏张志端妻毛氏康尹妻王氏刘能妻张氏李庆生妻田氏张玉宝妻樊氏张玉佩妻王氏俱守志节
　　国朝
　　刘文衡妻孙氏年二十八夫亡抚子守节四十余年卒庠生原见田妻刘氏年二十九夫亡子幼家贫柏舟矢节年八十二卒
　　廪生白居乙妻杜氏年二十六而寡子防甫七歳课子成立凡四十年而卒
　　生员刘牲妻孙氏年二十四舅与夫继殁未几姑与子又亡含辛独守凡六十年卒
　　王氏曹哑子母早寡子废疾邻妇王氏亦寡约与俱守已歴十五载一日氏偶适外戚或奔告曰王氏改嫁矣氏惊曰信有之乎曰目所亲见也氏乃抚膺大恸曰不意丑妇竟作此事遂气愤而絶
　　白迎祥妻王氏迎祥善骑射随陜镇征茅笼山没氏年二十八姑老子幼氏力作以赡事育年七十有一卒县令旌其门曰幽贞可范
　　康文彪妻田氏年二十一文彪卒家贫女红自给抚子龄松并抚五歳之侄由成三歳之甥孙康国皆崭然成立归承宗祀氏一女流而三姓之宗祧以赖乡党贤之
　　王授基妻康氏年十九授基殁遗腹生子立阅十余载为缔姻毕乃防亲族率立哭奠于授基墓众莫之解氏归即自缢时年三十有二
　　孙云□妻白氏年十四适云□二十七云□亡氏辛勤抚子容不舒姑嫜问之曰吾未亡人事也越二十载子长娶妇氏携之拜奠云□墓指而吿曰此君子也吾为抚之此君媳也吾为娶之吾事已毕可以从君矣一号仆墓而絶
　　康如珍妻白氏年三十无子如琰妻贺氏年三十一无子各抚一侄守志二孤宷室胥食饩于庠
　　孙士熊妻王氏年二十九夫亡子甫二歳家人欲夺其志氏恸曰与其舍子而去不若从夫而死卒不能移年六十终
　　乔之珩妻康氏年二十一夫卒逾年一子亦卒翁患痈姑失明氏奉养惟谨溲溺皆手自除之翁姑没孑身守志
　　康氏举人康体元女少字庠生刘防子士麒将婚而士麒癫久益甚防与体元议解盟氏闻矢死体元喜曰茍能如是吾成汝志年十九归刘善事舅姑调护士麒衣食备至歴四十年士麒死氏依然处女也会士麒弟士麟先麒卒无子氏抚从侄承曾以继翁祀邑令商基镛旌其门
　　刘光荣妻王氏歴事三姑克尽孝道夫弟光世生五日而姑卒氏亲抚之不育而乳光世善病七歳不释怀稍长勤女红以佐学一堂雍睦从无间言
　　庠生乔国英妻刘氏生员刘妻崔氏尹克忠妻孙氏孟开统妻郭氏樊述圣妻孙氏以上俱守志节

　　山西通志卷一百四十九
<史部,地理类,都会郡县之属,山西通志>
　　钦定四库全书
　　山西通志卷一百五十
　　列女【二】
　　平阳府
　　临汾县
　　唐
　　敤首舜女弟象欲杀舜敤首常保防焉尤善娥皇女英舜所以烝烝乂不格奸者亦繇敤首左右之也
　　周
　　齐姜晋公子重耳适齐所妻也有马二十乗重耳安之从者以为不可将行谋于桑下蚕妾在其上以吿姜氏姜氏杀之而言于公子曰子有四方之志其闻之者吾杀之矣公子曰无之姜曰行也怀与安实败名公子不可姜氏与子犯谋醉而遣之
　　季隗狄女初晋公子重耳之及于难也晋人伐诸蒲城遂奔狄狄人伐廧咎如获其二女叔隗季隗纳诸公子公子取季隗生伯鯈叔刘以叔隗妻赵衰生盾将适齐谓季隗曰待我二十五年不来而后嫁对曰我二十五年矣又如是而嫁则就木焉请待子处狄十二年而行惠王三十六年秦伯纳公子于晋是为文公狄人归季隗而请其二子
　　文嬴秦穆公女晋文公夫人文公卒襄公即位夏四月辛巳晋败秦师于殽获百里孟明视西乞术白乙丙以归文嬴请三帅曰彼实构吾二君寡君若得而食之不厌君何辱讨焉使归就戮于秦以逞寡君之志若何公许之
　　赵姬晋文公女也文公反国以妻赵衰生原同屏括楼婴赵姬请逆盾与其母衰辞姬曰得宠而忘旧何以使人必逆之固请许之来以盾为才请于公以为嫡子而使其三子下之以叔隗为内子而已下之
　　穆嬴襄公夫人灵公母也襄公卒灵公少晋人以难故欲立长君使先蔑士会如秦逆公子雍穆嬴日抱太子以啼于朝曰先君何罪其嗣亦何罪舍适嗣不立而外求君将焉寘此出朝则抱以适赵氏顿首于宣子曰先君奉此子也而属诸子曰此子也才吾受子之赐不才吾唯子之怨今君虽终言犹在耳而弃之若何宣子与诸大夫皆患穆嬴且畏逼乃背先蔑而立灵公
　　伯宗妻伯宗朝以喜归其妻曰子貌有喜何也曰吾言于朝诸大夫皆谓我智似阳子对曰阳子华而不实主言而无谋是以难及其身子何喜焉伯宗曰吾饮诸大夫酒而与之语尔试听之曰诺既饮其妻曰诸大夫莫子若也然而民不能戴其上久矣难必及子子盍亟索士憗庇州犂焉得毕阳及栾弗忌之难诸大夫害伯将谋而杀之毕阳实送州犂于荆
　　叔姬羊舌子之妻叔向叔鱼之母初叔向欲娶申公巫臣氏姬欲娶其党叔向曰吾母多而庶鲜吾惩舅氏矣姬曰子灵之妻杀三夫一君一子而忘一国两卿矣可无惩乎吾闻之甚美必有甚恶是郑穆少妃姚子之子子貉之姝也子貉早死无后而天钟美于是将必以是大有败也女何以为哉夫有尤物足以移人茍非徳义则必有祸叔向惧不敢取平公强使取之生伯石伯石始生子容之母走谒诸姑曰长叔姒生男姑视之及堂闻其声而还曰是豺狼之声也狼子野心非是莫丧羊舌氏也
　　弓工妻晋平公使工为弓三年乃成射不穿一札公怒将杀工其妻见公曰妾之夫造此弓亦劳矣而不穿一札是君不能射也妾闻射之道左手如拒右手如附枝右手发箭左手不知公以其仪而射七札此仪也端身如榦直臂如枝左臂毫髪不动巧力尽用之右手是射家极则也
　　范母晋范献子妻其三子逰于赵氏简子乗马园中园多株问曰奈何其少子曰可以三恱使民简子从之少子归伐其谋母叹曰终灭范者必是子也夫伐功施劳鲜能布仁乗伪行诈莫能久长后智伯灭范氏君子谓范母为知难本
　　女娟赵简子伐楚与津吏期津吏醉不能渡简子欲杀之娟请以身代曰妾父尚醉恐心不知非而体不知痛也简子释其父弗诛将渡少檝者一人娟请曰愿备父役简子弗许娟曰汤伐夏左骖牝骊右骖牝黄而放桀武王伐纣左骖牝骐右骖牝駵而克纣主君但欲渡耳用一妇人何伤因发河檄之歌以鸣其意简子说曰昔者不谷梦娶岂此女耶将使人祝祓以为夫人娟曰妇人之道非媒不嫁妾有严亲在不敢闻命简子归乃纳币于父母而娶为夫人
　　魏文侯妹许嫁于秦于归不肯去至县西南二十里见峻坂惊怖堕车死因葬焉号曰志女陵
　　晋
　　靳康女者不知何许人也美姿容有志操刘曜之诛靳氏将纳靳女为妻靳曰陛下既灭其父母兄弟复何用妾为妾闻逆人之诛也尚污宫伐树而况其子女乎因号泣请死曜哀之免康一子
　　唐
　　平阳公主髙祖第三女也妻临汾柴绍义兵起主与绍并在长安遣使召之绍即间行赴太原公主乃归鄠县散家财招引山中亡命得数百人起兵以应髙祖时有贼潘仁聚众司竹园未有所属公主遣家僮马三保说以利害潘仁攻鄠县陷又说羣盗李仲文向善志邱师利等各率众数千来防京师防守频遣军讨主率三寳潘仁屡挫其锋主掠地至武功盩厔始平皆下之毎申明法令禁侵掠故逺近奔赴得兵七万公主令间使以闻髙祖大恱及义军渡河遣绍将数百骑趋华阴傍南山以迎公主时公主引精兵万余与大宗军会于渭北与绍各置幕府俱围京城营中号曰娘子军封为平阳公主以有军功赏赉独异于他主六年薨及葬诏加前后羽葆鼓吹大辂麾幢班剑四十人虎贲甲卒太常奏议以礼妇人无鼓吹髙祖曰鼓吹军乐也往者公主举兵以应义旗亲执金鼓有克定之勲周之文母列于十乱公主功参佐命非常妇人比也遂特加之以旌殊绩谥曰昭公主
　　李拯妻卢氏美姿能属文拯字昌时咸通末擢进士累迁考功郎中黄巢乱避地平阳僖宗召为翰林学士帝出宝鸡陷于嗣襄王煴煴败拯死卢伏尸哭王行瑜兵逼之不从胁以刃断一臂死
　　李氏殿中丞孙复妻相国李廸之侄女廸守兖见复乐道安贫五十不娶以弟女妻之李归后甘淡薄事夫尽礼有荆裙布风
　　元
　　崔氏周珠勒呼妻丁亥歳从珠勒呼官平阳金将来攻城克之下令官属妻子敢匿者死时珠勒呼以使事在上党崔氏急即抱幼子贞以诡计自言于将将信之使军吏书其臂出之崔氏曰妇人臂使人执而书非礼也以金赂吏使书之纸吏曰吾知汝诚贤妇然令不敢违命崔自揎袖吏悬笔而书焉既出有言其诈者将怒命追之崔与贞伏土窖三日得免既防珠勒呼未几珠勒呼病亡崔年二十九即大恸柩前誓不更嫁斥去丽饰服皂布敝衣放散婢仆躬自纺绩悉以资产遗亲旧有权贵使人讽求娶辄自爬毁其面不欲生四十年未尝妄言笑预吉会治家教子有法人比古烈妇云
　　赵烈女年二十未嫁寇乱被驱迫以行度不能免绐贼曰吾取所藏金以遗汝贼信之遂还投于厠而死
　　刁茂先妻刘氏嫁五十日夫卒哀毁过情自缢人救之泣曰妇人从一而终何救为竟不食而死
　　明
　　张晟妻李氏元末晟为干州学政卒时闗中民起不能还子文瑗甫九歳氏纺绩度日兵稍息与子负骸归葬守节终身永乐初旌表
　　段苍妻邓氏年二十五夫亡守节子顺妻张氏年二十六顺亦亡张守节如姑成化间并防旌表
　　安惟龄妻贾氏年二十七夫卒氏哀毁几絶屏膏沐勤织絍事育尽道治间旌表
　　张伦妻刘氏早寡誓不他适奉翁姑以孝闻郡守李奏旌
　　樊志绅妻苗氏年十九夫卒遗子甫一歳甘贫守志夀七十卒
　　宋钺妻魏氏早寡无子女杜门守志亲属不往还比隣终年罕见其面后遭火烬困守益坚卒年八十佥事杨旌其门
　　王府典膳茍文质妻寇氏早孀矢志事育姑殁营葬无违礼建享堂以时祭祀筑茶室以济行人防贫穷睦乡党卓有贤声布政亢思谦为之传
　　荀晋妻杜氏年二十五夫亡一女先夭食贫苦守夀七十三终
　　解琮妻刘氏夫亡子在襁褓事亲抚孤夀八十有四郡守李旌其门
　　侯铎妻康氏年二十五夫卒守节抚孤佥事髙旌之张凤妻孙氏夫卒家贫亲负土筑坟遗孤五歳寻亦殁守节不变夀八十三终
　　乔永年妻朱氏幼嫺母训比归乔克尽妇道闯变夫死氏于兵燹中奉老亲穉子窜徙流离卒保无恙苦节三十六年卒
　　亢政妻傅氏年二十八夫亡孀居五十二载贞操无玷廵按宋旌其门
　　国朝
　　杨名誉妻裴氏年十八适名誉家贫僦居于李即为之佣以偿其值暮春主人缮葺房舍羣工杂沓翁将探姑洪洞虑裴稚弱扄之乃出有李先真者闚其无人遂逾垣下氏急趋出门键氏乃大声严拒先真惧扼氏吭而死邑令王承露谳得其实先真抵死氏请建坊旌表
　　乔五满妻郭氏志行纯洁里称贤妇居与族人赖娃比五满往浮山赖娃窣入逼之氏峻拒不从赖娃怒取镰刀斫杀之事闻康熙五十三年建坊旌表
　　平阳卫李齐妻卫氏年逾百龄雍正三年旌表
　　赐贞夀扁额
　　秦得民妻李氏少孀矢殉或劝之曰老姑幼子皆若责也徒死何为氏乃勉食粥糜奉姑抚子歴五十三年夀八十二卒雍正七年具疏旌表
　　平阳节妇不详姓氏亦不知何许人姜瓖之乱被掠行至定州唐城村清水河侧帝君阁下以柴头书絶命词于壁自缢而死定州王知州具棺殓之致祭立墓殡于阁后勒词于石竪之阁下　题壁云妾古晋平阳名门之女因姜瓖作贼为所掠百般逼辱抵死不从行至古滱中山陶唐故地回首家乡归期永断涉水登山何时是止思父母不得见想丈夫不能睹时庚寅四月十五夕也明月在天清水在傍愿自尽于此上不愧于父母次无惭于夫壻庶几与水同清与月同明而已　血泪春衫染绛纱哭声飞渡河东家寄将楼下香魂在愿结来生并蒂花　红顔何事尽成灰弃女抛儿逐马来夫面不知何日会妾身此去几时回两行珠泪频偷滴一片愁睂锁不开今夜清风天上月存亡二字苦哀哉　古滱能分浊与清妾身怎肯堕风尘孤儿未许从他姓烈女何曾事二人白练自悬心似铁黄泉有恨骨如银深山鹤唳猿啼处过客闻之亦惨神薄命难妇题
　　王国利妻亢氏年十九夫亡子甫一歳氷蘗矢守夀九十有一孙家瑞登贤书
　　党九徳妻张氏九徳弟妻李氏胥早孀砥志守节抚孤成名县令旌为双节
　　刘崇晋妻王氏年二十八崇晋卒矢守不二遇盗惧辱抱女投火死
　　易州判蒋吉人妻杨氏年二十夫病割股食之罔效卒恸哭屡絶守节以夀终
　　王之相妻刘氏之相坐罪遣戍氏泣与相诀曰妾闻贞女不出闺门今相从数千里日与解卒为伍必多受侮与其辱而生母宁死为愈遂閤户自经
　　梁昙妻李氏年十八夫殁于贾子甫两月家贫日啖野莱以疗饥苦节六十七年卒先是昙尝植槐于庭氏爱防唯谨纺绩不离其处氏曰此吾夫手植也见之如见吾夫矣乡人因呼为节妇槐云
　　庠生李希穆妻田氏年二十一而寡姑以痛子终舅娶继姑田奉事加谨子长甫娶又与舅相继亡一堂三嫠抚事兼心既又遭地震姑媳俱罹害田只身劳瘁婚丧备举苦节五十五年卒
　　监生亢时律妻李氏年十九丧夫抚孤嗣晋嗣晋复夭妇贾氏年少无子抚从孙愔承祀妇姑苦志以终
　　庠生吕声宣妻韩氏年二十一夫亡抚子宫成娶妇未几子亡孙夭苦不能堪而志行弥笃
　　樊恪妻张氏恪客死于外氏年二十五家贫不能归榇晨夕号恸邻里为之动容遗孤殇嗣侄亦夭叠罹凶惨志行弥坚
　　李明经妻亢氏年十五归李越二载而李卒视殓毕旋即自缢
　　张文防妻徐氏秉性贞洁遇无礼刎颈不殒复投缳而死
　　诸生宋嗣光婢张氏嗣光年八十妻子俱卒惟张侍巾栉生子立业甫十歳而嗣光殁家贫冬无完褐防不举火所亲讽之嫁张然曰我若有他如立业何立业有他如吾主何卒不变志
　　姚珍妻张氏珍侨京师病卒二子俱幼氏二千里舁柩归葬年六十子成立将为氏称庆氏曰未亡人以速死为幸不幸而长年固受吊不受庆也
　　斐光前妻李氏年二十一而寡无出父母欲嫁之氏曰妇人失节何异犬豕如果相迫命尽今日矣父母意寝氏七十有二卒
　　刘之忠妻于氏适之忠三载之忠遘疠疾卒昕夕号泣勺水不入口有讽之者曰妇青年勿徒自苦氏瞪目者久之乃佯节哀进饮食中夜解绖自经柩侧
　　季晋芳妻髙氏年二十二夫卒子炳章生甫两月有微讽以终身计者氏厉声曰背夫不义弃子不慈终身之计孰大于是言者语塞性至孝父病日夜防祷梦神示以医姓氏求之果得其人而愈孀居四十二载足不逾户外对子妇未尝见齿
　　王瓒妻畅氏年二十夫亡无子抚侄为嗣守节四十余年邑令陈宗标表之
　　庠生李培妻范氏年二十一而寡子女俱无食贫守志歴三十二年终
　　樊金直妻吉氏金直贫推车贩鬻年十八夫殁遗腹生子三登四壁萧然敝轮余侧氏佣浣濯勤纺绩育养孤雏日难饱食苦节四十余年见者哀之
　　赵琯妻王氏刘祐妻白氏亢世陛妻陈氏庠生张纪维妻刘氏张在午妻荀氏王法尧妻刘氏张淑范妻邓氏李慧生妻宋氏常久照妻安氏毛文耀妻罗氏陈义兴妻张氏马晋锡妻王氏贡生蒋绩继妻刘氏侯祥升妻亢氏武镇妻边氏贺大奇妻宋氏张仪轩妻鉴氏马某妻席氏裴养真继妻王氏孝廉桑拱阳妻髙氏郑国宁妻刁氏陈葵忠妻康氏贾复旺妻茹氏任尚美妻王氏生员陈所知妻朱氏生员徐祖武妻荀氏廪生郭屹如妻王氏田可珍妻亢氏乔万年妻王氏席如珍妻安氏刘宇显妻姚氏黄承志妻于氏生员田生琳妻亢氏马呈林妻宋氏刘有声妻张氏主簿宋道淳妻朱氏秦冈妻卢氏荀贤妻张氏郭俨妻卢氏李守仁妻贾氏庠生亢以防妻王氏通判亢宗琬继妻徐氏王选继妻郭氏王珽妻卫氏贺庆垣妻王氏贺阜妻冯氏庠生李精白妻孔氏裴吉妻妻郭氏席守和妻李氏解祥妻王氏张汝涵妻李氏李延秀妻王氏张内韬妻阴氏李希尧妻张氏李一统妻邓氏王贵廷妻刘氏王复茂妻陈氏李泰妻赵氏孟则伋妻刘氏张守本妻秦氏畅丕杰妻张氏陈复兴妻茹氏庠生张纯妻郑氏庠生王九图妻桑氏呉起凤妻张氏张宏儒妻郭氏监生燕国士妻宋氏亢统祖妻王氏白应元妻卢氏贺进孝妻荀氏张正元妻董氏张光连妻景氏庠生亢宗妻张氏王思泰妻髙氏庠生刘宪古妻张氏毛采妻裴氏刘敏妻呉氏郝时选妻李氏章如玉妻张氏席如才妻安氏吉星妻许氏李璨继妻刘氏刘兆庆妻王氏郭鹤龄妻张氏荀溶妻陈氏髙承允妻狄氏张珣妻王氏李之纪妻张氏张纪成妻贾氏张孜妻赵氏张国宾妻郭氏张玺妻任氏庠生陈俊士妻宋氏窦光荣妻徐氏窦道还妻邓氏武文炳妻弯氏侯佐妻卢氏廪生樊之棫妻李氏贺元杰妻程氏郭联捷妻遆氏庠生宋时勄妻李氏张重妻单氏李以纬妻侯氏张元品妻白氏以上俱守志节
　　襄陵县
　　元
　　秦润夫继妻柴氏晋宁人润夫前妻遗一子氏鞠如己出未几氏有子润夫死家事日防氏勤苦纺绩遣二子就学至正末贼犯晋宁长子为贼驱迫在围中既而得脱初在贼时有恶少与张福为讐往灭其家及官军至福诉其事事连柴氏长子法当诛氏引次子诣官泣诉曰往从恶者吾次子非吾长子也次子曰我之罪可加于兄乎鞫之至死不易言官反疑次子非柴所出讯之他囚始得其情官义柴氏之行遂释其长子而次子亦得不死事闻旌之复其家
　　呉荣归妻李氏生子着甫四歳荣归以吏值兵南畧邑陷而死氏年二十三时值歳祲备极艰苦义不再醮母欲夺其志不听窜伏山谷间遇危难抱子涕泣祷曰天茍不絶夫祀幸是子之或存也逾十年竟全以归子长就学登仕年八十四终至元十三年事达省部除免本户差役
　　靳清妻张氏生子三歳夫亡誓不他适敬翁姑睦邻里训子有成以夀终有司具题旌表
　　杜信卿妻姚氏早寡无子抚侄为嗣爱育如己出闺门凛肃终身无霁容至正二十一年旌表
　　明
　　呉承祖妻王氏生子希颜甫一歳承祖亡氏年二十有三誓不他适奉舅姑尤谨纺绩以给衣食甘防无缺比殁葬祭如礼洪武二十七年旌表与元祖姑李氏号一门双节
　　解鹏妻李氏年二十子孜方四歳鹏故孀守四十余年终始一节成化十五年旌表
　　髙盛妻王氏年二十二夫亡子幼氏辛勤事育矢志不渝治间旌表
　　举人李葆妻髙氏夫故抚子道有成万厯五年具题旌表其孙李拭妻闫氏韶年孀守亦以节闻
</div>
    <div class="pagination">
<a href="山西通志_page488.html">上一页</a><span>...</span><a href="山西通志_page484.html">484</a><a href="山西通志_page485.html">485</a><a href="山西通志_page486.html">486</a><a href="山西通志_page487.html">487</a><a href="山西通志_page488.html">488</a><span class="current-page">489</span><a href="山西通志_page490.html">490</a><a href="山西通志_page491.html">491</a><a href="山西通志_page492.html">492</a><a href="山西通志_page493.html">493</a><a href="山西通志_page494.html">494</a><span>...</span><a href="山西通志_page490.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
