<!DOCTYPE html>
<html>
<head>
    <meta charset="UTF-8">
    <title>广西通志 - 第 125 页/共 315 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>广西通志 - 第 125 页/共 315 页</h1>
    <div class="content">　　真仙书院在真仙岩宋守李兴时建久废
　　正心书院今废
　　懐逺县学在县治东明万厯中迁县时知县苏朝阳建兵燹后圯废
　　国朝康熙五十二年知县张廷超修建大成殿东西庑名宦祠五十四年知县王楫修啓圣祠雍正元年奉文改换崇圣祠额添造神牌祭器七年知县陆嘉谟修明伦堂八年知县粘鼎玉教谕谢之炯训导李良相修建防门櫺星门泮池宫墙
　　节孝祠
　　国朝雍正五年知县王景献建
　　学田一十四亩三分零征银四两二钱
　　【附】社学在古宜甲雍正二年知县陈镆建
　　象州学唐大厯十二年建在城外东南隅明洪武二年増拓东城儒学在城内同知李永修建永乐间知州朱良弼余存谅相继修葺宣德十年燬正统五年巡按御史朱良暹属知州何敬重建嘉靖十二年知州林益建明伦堂二十三年署州事陈陵建啓圣祠未就学正霍桂成之祠寻圯二十四年知州吴必学重建后庙祠俱圯万厯四年知州谢一枫重建十三年兵巡道郭棐知州李维岳捐俸重修
　　国朝康熙四十九年知州张天训修大成殿两庑防门櫺星门啓圣名宦乡贤祠雍正元年改换崇圣祠额増造神牌祭器三年知州陆廷光修明伦堂五年学正萧礼让重修宫墙
　　学田四顷一十二亩租银二十八两三钱二分零【附】义学在城内西雍正二年知州徐徳秩建八年知州陆采修未竣调任知州孙嵩捐赀完工立有碑记
　　来賔县学旧在县东南宋开寳中建元季燬于兵明洪武三年县丞孙仕安训导权明孙重修嘉靖十四年知县王玑重建堂斋后燬
　　国朝康熙八年署县事王国章捐俸迁于城北九年知县王绍祖修伪逆变乱倾废二十九年知县张震捐俸重建雍正元年奉文改换崇圣祠额添造神牌祭器二年知县郭拱极重修明伦堂
　　学田一顷七十一亩零在大田等村离城四十里额征租银二十两零二钱零
　　【附】义学在城内
　　国朝雍正八年知县吴逢年建
　　庆逺府
　　府学宋庆厯三年始建在城南崇宁三年立石镌辟雍诏于庑下淳熙四年知州事韩璧始迁于城内开国坊张栻记庆元二年知州事陈表臣置学田以助养士六年知州事耿明撤而新之又建阁于堂后陈泾记后燬于兵久未建复明洪武初通判王毅重修堂斋正统十二年知府杨禧重建始凿泮池天顺八年知府周一清重建乃广其制立题名及建学碑陈文记成化二十一年知府马駉治三年知府汪溥相继修葺十二年知府姜琯修殿堂斋庑重建号房廨宇明末燬
　　国朝康熙六年知府赵开雍重建举人鲍杰生员江元载捐赀成之后经逆冦焚燬二十三年知府白啓明倡率绅士捐赀重建正殿两庑及名宦乡贤祠四十三年知府焦映汉率各属官重修雍正元年奉文改啓圣祠为崇圣祠添造追封五世王爵神牌祭器八年知府徐嘉賔同知钱志和重修殿庑崇圣名宦乡贤祠及明伦堂
　　学田三十亩每亩租银五分共征租银一两五钱龙谿书院在西门内宋嘉定九年权州事张自明因太史黄庭坚谪宜时僦居于此即旧址建祠塑孔子顔仲像创讲堂上为魁星阁东西翼以十室为斋四曰共学适道与立与权前为重门有池曰墨池亭曰寳华延师授徒捐赀置田以赡焉有记今废田亦无考
　　四贤书院在东门内旧为东岳祠明嘉靖二年知府王显髙改为书院祀宋吕璹赵抃黄庭坚冯京龙江书院在城中大街
　　国朝康熙五十六年知府髙茂选建有记
　　宜山县学在府学西宋淳熙十年知州赵与荣修元猺贼为乱久废明洪武三年县丞张叔廉重建天顺间知府周一清撤而新之寻圯治六年知县任球重修十二年知府姜琯知县李谧续修正徳元年知县徐志道县丞胡通七年知县金麒求相继修葺堂斋立科贡题名碑明末毁废春秋二祭皆附府学
　　国朝康熙四十七年知府李世仁知县陈学海重修殿庑门墙祠宇
　　忠义祠在东城外节孝祠在城内水井塘
　　国朝雍正三年知县傅峻建
　　学田一十五亩每亩租银四分共征租银六钱【附】义学在东门内雍正十一年知县陈谟修河池州学治十七年知州何昱学正张翰建嘉靖五年知州周钺移州治重建圣殿明伦堂于州治西万厯九年知州梁绍震重修止茅屋三楹
　　国朝康熙六年知州王玉麐迁于州治后北山椒开泮池于山麓左右两庑啓圣祠明伦堂皆备寻圯二十三年知州刘安国重建三十三年知州黄志璋建啓圣祠复俱圯雍正元年奉文改换崇圣祠额添造神牌祭器七年知州陈舜明捐赀重建殿庑门墙崇圣名宦乡贤祠明伦堂俱皆焕然一新学田在下里共一十二圩额征租银一十两【附】义学在学宫前
　　国朝雍正四年知州陈舜明捐建
　　天河县学原在县西元末废于冦明洪武五年县丞王居礼创建七年训导喻迁善徙东禅寺侧正统七年署县事照磨何政始迁于今城北地重建殿庑门堂斋舎景防三年燬成化二十三年知县杨荣修葺正殿重建堂庑斋舎规制复新治间知县史玹正德八年知县魏朝阳十五年知县尚汝弼先后修葺崇祯六年知县杨文焕重修日久頽圯
　　国朝顺治间仅修盖茅舍寻燬康熙二十四年知县黄湂捐俸建大成殿三间雍正元年知县吴钟芬重建两庑櫺星门奉文改换崇圣祠额添造神牌祭器诸制焕然一新规模始备
　　学田十亩额征租银四钱
　　思恩县学在县城南门外明万厯三十六年知县杨天啓创建崇祯十七年燬于兵
　　国朝康熙二年知县翁世庸仍旧址捐建复殿庑门墙啓圣名宦乡贤祠及明伦堂八年知县谢铨修甲寅后荒圯二十三年知县鲍复相捐俸修建雍正元年奉文改换崇圣祠额添造神牌祭器三年知县梁楷训导何文煜修两庑防门崇圣名宦乡贤祠并移建明伦堂六年知县林协训导何文煜修櫺星门濬泮池筑宫墙
　　东兰州新改土归流现议建学
　　茘波县【改黔省】原未立学
　　国朝康熙二十一年知县刘棻申明捐赀建学于南门内复设义馆教训苗童寻圯四十七年知县岳维重建雍正二年巡抚李绂
　　题准设学知县苏潮捐建仍换崇圣祠额添设神牌祭器三年修葺殿庑祠堂
　　义田租银八十九两米十石禾六百六十秤布二十件康熙二十一年知县刘棻募垦拨给义馆生徒
　　思恩府
　　府学旧在府治南明正统十二年土知府岑瑛建万节记嘉靖八年徙府治遂改建于城外南郊一里万厯六年知府侯国治迁建于城内府治东即今学殿庑祠堂及教授署无不咸备天啓四年知府葛中选建櫺星门
　　国朝康熙十一年知府金梦麟建名宦乡贤二祠五十六年知府赵完璧重修殿庑防门明伦堂雍正元年知府戴朝选重修大殿明伦堂奉文改啓圣祠为崇圣祠添设追封五世王爵神牌并造祭器学田一十八亩塘二口额征租银共四两
　　阳明书院在府治西明万厯间知府侯国治建今废
　　【附】义学在南门外
　　国朝雍正元年知府戴朝选修
　　武缘县学唐武徳中建宋天圣九年重修明洪武二年建于城外南夀宁寺右宣徳九年知县黄宗广建明伦堂正统八年县丞封纯景泰三年县丞梁晚昌教谕谭经前后修建治十七年燬正德二年御史顔颐夀迁城内南街十五年知县姚明诚重修自迁学后武缘科目久缺嘉靖十二年知县马汝颐复迁南门外撤夀宁寺为之二十五年知县邓体静复迁寺右旧址四十一年南宁府知府方瑜委署印经歴徐恩教谕郑豫夫修葺议者以方向有偏故人文终不如治前隆庆元年通学以迁向状呈巡按御史朱炳如知县杨大韶合绅士复新之万厯十二年知县郑学醇重修四十一年知县李先春移建于北门城内
　　国朝康熙三十九年知县刘以贵捐修啓圣祠四十九年知县孙兆奎重修殿庑雍正元年奉文改换崇圣祠额添造神牌祭器二年知县王尅修明伦堂
　　忠义节孝两祠
　　国朝雍正三年知县王勊遵建于学宫内外
　　学田原额田塘税亩通共一顷二十三亩零除荒外实征熟银六两二钱零
　　【附】义学在县署东
　　国朝康熙五十五年署县事王琳捐建
　　社学明隆庆初知县杨大韶建五所后俱圯
　　国朝雍正三年知县王勊捐建八年知县艾光绂捐修
　　宾州学在州南元皇庆中判官陈应建泰定乙丑知州王渥置祭器王廷诱记至正末燬明洪武二年知州冯荣周乐相继修建正徳八年兵备副使陈锡分巡佥事徐海重修隆庆万厯间兵备副使郑一龙郭棐先后重建明末燬
　　国朝康熙四年知州吕陈亮重建寻圯二十一年知州余忠震重建四十八年知州胡范修明伦堂五十七年署州事范从益同州属绅衿捐赀修葺雍正元年奉文改换崇圣祠额添造神牌祭器忠义节孝二祠
　　国朝雍正元年知州甯鸿佐建
　　学田二百九十一亩在安城额征租银二十一两二钱
　　敷文书院在州治左明嘉靖七年建今废
　　迁江县学在县西明洪武三年建二十三年燬知县梁防重修永乐五年重建复燬知县梁蠡复修规制畧备后圯
　　国朝顺治九年知县髙际运改建于城中覆以茅草康熙八年知县李如华易以瓦并建东西两庑及防门经逆兵残燬二十一年知县曹云鹏捐俸修整殿庑又建啓圣祠雍正元年奉文改换崇圣祠额添设神牌祭器八年署知县黄士升捐俸重修学田一顷一十四亩五分额征租银一十二两四钱零
　　上林县学在县署南古澄州门内明洪武三年县丞周伟重建治间知县向龙重修嘉靖九年知县方田拓地増建万厯元年知县王一岳重修嵗久圯壊
　　国朝康熙四十三年知县张邵振捐俸重建四十八年知县田防重修规制乃备雍正元年奉文改换崇圣祠额添造神牌祭器
　　学田二十四亩额征租银三两二钱
　　【附】义学旧在城北郊久圯康熙四十八年知县田防于学宫右空地捐建义馆一所
　　【附】田州土州学
　　国朝雍正二年土知州岑应祺详请捐建殿庑门墙池坊咸备又建崇圣名宦乡贤祠
　　义学在州署东
　　国朝康熙六十年土知州岑应祺建
　　泗城府
　　府学在隔江西岸
　　国朝康熙二十年土知府岑继禄建雍正元年奉文改换崇圣祠额添造神牌祭器
　　【附】义学向未设
　　国朝雍正八年知府祖良范建于府治大街
　　西隆州学
　　国朝康熙五十年知州陈大辇捐建
　　西林县学在县署东
　　国朝雍正二年知县孙来贺建
　　【附】义学
　　国朝康熙二十二年知县唐如则建雍正七年署县事张以仁修
　　直郁林州
　　州学旧在州治南一里宋至道二年建元至正三年知州张阿勒坦巴哈迁建今州治西南成贤坊地别多喇卜丹记明洪武二年州同知王彬重修正统七年知州柴衡建明伦堂立题名碑曾才鲁记十四年知州廖震建殿庑堂斋成化四年知州向珍修治十二年知州李永珍修彭甫记正徳十一年州人梁琏易櫺星门以石十六年两庑倾圯知州张诏修建隆庆二年州同阚继禹重修万厯十三年知州江龙重修十九年副使苏濬修啓圣诸祠堂后筑方塘低防前拓地为泮池浚西北之泉入焉明季圯燬
　　国朝康熙二年知州马有用因旧址修建正殿两庑防门啓圣祠二十五年知州贾有福重修正殿两庑啓圣祠复建明伦堂周以土垣五十二年知州郜超修正殿防门啓圣祠乡贤祠五十五年学正李栻修明伦堂雍正元年奉文改换崇圣祠额添造神牌祭器
　　忠义节孝二祠
　　国朝雍正二年署知州萧烜光建学宫内外
　　学田四顷八十亩八分九厘在西岸离城二十里共征租银三十一两二分零
　　兴文书院在州治前明万厯二十四年改建为提学道行署后圯
　　【附】社学六所分设西南二厢东宁抚康贵平富民四乡
　　博白县学唐贞观初建于城南一里宋开寳五年迁城东一里绍兴后圯庆元戊午知县李大章重建曾丰记明洪武三年县丞孔时郁建正统元年县丞朱朂主簿张本忠重修七年知县程节迁县治南成化四年冦燬副使范镛迁于平政门外嘉靖六年教谕柯挺之申请迁于城东旧址四十三年署县事藤县县丞王宗予迁建城内县治西庙制咸备万厯十五年知县谢国光重修三十七年知县谭岳重修四十八年建尊经阁知县张茂芹署县同知陈熙韶继成之
　　国朝康熙三年知县史缙重修十三年冦燬惟圣殿两庑存三十二年署县事郁林知州黄晖烈建啓圣祠四十五年知县赵世功修四十八年知县程镳捐俸倡率官僚绅士节次重建防门櫺星门明伦堂敬一亭开泮池筑四周垣墙五十六年知县王之麟重建改正南向雍正元年知县萧烜光重修复奉文改换崇圣祠额添造神牌祭器七年署县事孙嵩补修
　　忠义节孝二祠
　　国朝雍正二年知县萧烜光建
　　学田一顷五十七亩三分零在西乡离城七十里共租银一十四两一钱零内除荒一十三亩二分现征熟田租银一十二两九钱七分零
　　养正书院在县治分司东今废
　　【附】社学二所一在城隍庙一在文星桥
　　北流县学唐贞观三年建于登龙桥西元大徳二年知县侯仁迁寳圭驿东至大二年主簿吴天质建殿庑延祐四年知县罗天祐迁于驿西至正二十六年燬于火迁县治西南一里明洪武十一年知县陈天文仍旧址重建天顺四年冦燬成化七年都御史韩雍改筑城池以学基建县治而建学于县治东北隅治五年知县罗嵩迁城东一里十年知县曾源重修周孟中记嘉靖十三年知县彭黼复迁城内县治东北后再徙城外东崇祯四年知县刘修已仍迁城内旧址
　　国朝康熙元年署县事安九埏复迁建于旧址明伦堂右七年知县王徳淑建名宦乡贤二祠二十五年知县尚国正邑绅陈廷藩建啓圣祠明伦堂五十七年知县迟之金重修正殿及两庑门墙名宦乡贤二祠雍正元年知县袁宗佺奉文改换崇圣祠额添造神牌祭器
　　忠义祠在崇圣祠旁节孝祠在城隍庙右
　　国朝雍正二年知县袁宗佺建
　　学田七十八亩七分二厘在西河离城一里额征租银一十三两七钱二分有竒又康熙元年署县事安九埏捐赀另置田共米五石六斗递年纳租入学原系民粮仍在县征收
</div>
    <div class="pagination">
<a href="广西通志_page124.html">上一页</a><span>...</span><a href="广西通志_page120.html">120</a><a href="广西通志_page121.html">121</a><a href="广西通志_page122.html">122</a><a href="广西通志_page123.html">123</a><a href="广西通志_page124.html">124</a><span class="current-page">125</span><a href="广西通志_page126.html">126</a><a href="广西通志_page127.html">127</a><a href="广西通志_page128.html">128</a><a href="广西通志_page129.html">129</a><a href="广西通志_page130.html">130</a><span>...</span><a href="广西通志_page126.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
