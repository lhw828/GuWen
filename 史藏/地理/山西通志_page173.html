<!DOCTYPE html>
<html>
<head>
    <meta charset="UTF-8">
    <title>山西通志 - 第 173 页/共 700 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>山西通志 - 第 173 页/共 700 页</h1>
    <div class="content">　　铜　唐天下铸铜炉九十九惟绛三十当时铸钱率倚于绛今废
　　文石　欧阳修砚谱绛州角石其色如白牛角其文有花浪与牛角无异然顽滑不发墨世人但以研丹耳
　　金精石　银精石　出垣曲绛县
　　鲔　陆玑疏河南巩县东北崖上山腹有穴旧说此穴与江湖通鲔从此穴而来北入河西上龙门入漆沮故张衡赋云王鲔岫居山穴为岫也
　　吉州
　　蜡　羣山之中花卉香馥蜜蜂窟宅多在石岩穴缝暨古木中故年久蜡藏焉
　　漆　州出
　　慈乌　古有慈乌戍唐慈州名取此
　　鹪鹩　小鸟州出
　　甘草　春生青苗髙一二尺叶如槐七月开紫花根长三四尺粗细不齐始生河西川谷积沙山及上郡今州县山中多产此居民利之
　　苍术　苗髙二三尺其叶抱茎生似棠棣根苍黒色故名术者山之精也吉在万山中爰多产焉然块大肉黄终逊茅山之坚小肉白矣
　　剪红罗　一名剪春罗羣芳谱六出周回如剪茸茸可爱　唐诗昔闻剪作花花却春罗似欲觅剪刀痕尽付东风里
　　文官果　乡寜出
　　核桃　树髙丈许春初生叶两两相对结实至秋如青桃　汉张骞使西域得种归植之秦中渐移东土故吉州颇饶
　　垩土　乡寜县出
　　石脂　宋祥符中乡寜山生石脂如麫可为饼饵民用度荒
　　隰州
　　苦荞麦　春社前后种苗似荞麦而茎青花白实似荞麦而棱角不峻味最苦淘去苦汁可作糕饵
　　琼浆　宋张能臣酒名记有隰州琼浆
　　布　唐常贡大寜郡贡布五端　金隰州贡绿卷子布椒　金隰州贡龙门椒
　　棯　果名　尔雅还味棯枣土人取其子以榨油味恶不堪食故隰州民自道其疾苦有苦荞麦臭棯油之谣
　　苍术　金时充贡
　　五加皮　一枝五叶始生汉中今隰州谷中有之但生南方者类草而小生北方者类木而大
　　葳　出大寜　李时珍曰处处山中有之其根横生似黄精差小黄白色性柔多须种之易繁嫩叶及根并可煮淘食茹
　　龙骨　出州境者佳别录出晋地川谷中一统志出隰州
　　鹳　州县胥产好水将雨则鸣　禽经仰鸣则晴俯鸣则阴
　　熊　穴处山谷时为民害入山行者必合羣执炬惊之夜甚有逾垣伤人者
　　檀　州出木性强韧可用为车





　　山西通志卷四十七
<史部,地理类,都会郡县之属,山西通志>
　　钦定四库全书
　　山西通志卷四十八
　　兵制
　　周礼大司马制军四时有教治兵重焉山西古称雄镇凡召募训练屯守饟运较他省尤要我
　　国家威徳覃敷戎兵整戢右衞三关分置节镇会城复设守尉固已表里磐固近奉
　　命简阅武勇二千号额外营器利材良更足以张右翼卫全晋永巩亿万年之丕图是不可以不书也志兵制
　　国朝康熈元年以柯永盛为山西提督驻平阳府四年移驻省城十三年陈一炳周卜世继任十四年仍驻平阳后提督奉裁二十二年移太原总兵驻平阳府是为南镇雍正元年以侍卫袁立相为太原总兵六年改提督节制全省九年袁立相去任奉
　　特防廵抚石麟兼管山西全省提督军务本年九月任旧未另设提标官兵
　　太原镇旧驻省城康熈十一年以林本直为太原总兵官继之者为郭拱辰周球吉孙略二十二年以王用予为总兵移镇平阳二十四年吴启爵二十五年胡戴臣相继接任周复兴毛来鳯韩天伏马见伯金国正胥驻平阳为总兵雍正元年五月袁立相就镇六月授提督节制全省八年王绪级抵任仍为总兵九年李如柏署事继又调李如柏镇大同以总兵张朝良署理十一年二月张朝良调赴军营以总兵刘章署太原总兵
　　大同镇旧驻大同顺治十一年以彭有徳为大同总兵官康熈六年赵良栋任十一年十二年李应魁何傅相继任十五年以都督同知鲍敬为总兵官二十九年王弼任三十一年康调元任三十六年俞益谟任四十二年张文焕任五十二年张自兴任五十八年马焕任雍正元年马觌伯任三年王以兴任五年祖秉衡任六年张善任七年徐起鳯任九年以太原总兵李如柏署大同总兵
　　抚标两营驻防省城康熈二十二年设立
　　左营原设中军游击一员中军守偹一员千总二员把总四员马步战守兵五百名康熈三十五年奉裁步战兵六十二名雍正九年改游击为中军防将复于额兵内添设外委千把协办差操实在经制官八员马战兵五十名【内外委千总二员外委把总四员】步战兵一百三十八名守兵二百五十名各官自偹马二十四匹兵丁战马五十匹
　　每嵗额支俸饷银七千二百三十七两四钱一分一厘九毫二丝米一千五百七十六石八斗　春冬二季马料豆三百九十九石六斗草二万六千六百四十束折银一百八十六两四钱八分夏秋二季草干银三百九十九两六钱
　　右营额设游击一员中军守偹一员千总二员把总四员马步战守兵五百名康熈三十五年奉裁步战兵六十二名实在经制官八员马战兵五十名【内外委千总二员外委把总四员】步战兵一百三十八名守兵二百五十名各官自偹马二十四匹兵丁战马五十匹
　　每嵗额支俸饷银七千二百三十七两四钱一分一厘九毫二丝米一千五百七十六石八斗　春冬二季马料豆三百九十九石六斗草二万六千六百四十束折银一百八十六两四钱八分夏秋二季草干银三百九十九两六钱
　　抚标额外两营雍正九年九月奉
　　防设立共兵二千名分为左右二营十月后陆续挑选入伍委太原营防将周三竒抚标右营游击李思祖兼辖
　　左营额设经制守偹一员千总二员把总四员兵丁一千名【内外委千总二员外委把总四员】各官自偹马二十六匹守偹千总把总并外委千把养赡马战粮十分步战粮三十分额兵各给马战兵粮饷每嵗额支俸饷银二万五千一百一十两七钱五厘九毫六丝米三千七百四十四石内折色米一千八百七十二石每石折银七钱共折银一千三百一十两四钱　春冬二季马料豆一百四十石四斗草九千三百六十束折银六十五两五钱二分夏秋二季草干银一百四十两四钱
　　右营额设经制守偹一员千总二员把总四员兵丁一千名【内外委千总二员外委把总四员】各官自偹马二十六匹守偹千总把总并外委千把养赡马战粮十分步战粮三十分额兵各给马战兵粮饷每嵗额支俸饷银二万五千一百一十两七钱五厘九毫六丝米三千七百四十四石内折色米一千八百七十二石每石折银七钱共折银一千三百一十四两　春冬二季马料豆一百四十石四斗草九千三百六十束折银六十五两五钱二分夏秋二季草干银一百四十两四钱
　　额外两营营房雍正十年阳曲令盛典奉文于省城东北隅晋旧府基内建共造官署十四座兵房四千间分为左右二翼中为通衢一道延袤南北其左营守偹署在衢之左正中南向西为千总署东为把总署前为大街一道横亘东西街前为营房一座西五百二十间东四百八十间鳞次栉比营中更辟径道周以缭垣南北各栏楯又南为一横街西为千总署东为把总署又南营房一座其东西规制胥同又南为把总署二右营守偹署在衢之右正中南向东为千总署西为把总署与左营守偹署并列前临大街街之南为营房一座又南之东则千总署西则把总署又南之营房官署胥与左营规制同营四周总筑重垣于正南大街东西各设栅门三间以为限制营房四千每千间为一营分而为四昼则重门尽辟左右两翼臂指聨属合为一营夜则各扄鱼钥铃柝间作分为四小营把总防布八方千总旁列四辅守偹坐镇中军兵各有伍伍各有长朝夕训练整齐严肃罔敢或懈
　　抚标四营共官三十员兵二千八百七十六名马二百匹
　　太原镇驻劄平阳府统辖蒲州一恊潞泽平垣太原平阳汾州盂夀靖安七营设总兵官一员镇标分左右两营
　　左营额设中军游击一员中军守偹一员千总二员把总四员马战步守兵八百四十六名兼辖代州千总一员塘兵一百九十名康熈三十五年奉裁步战兵七十一名四十六年将马战兵一十五名拨换右营步战兵一十二名守兵三名雍正六年改游击为提标中军防将八年复设游击代州官兵陆续裁并灵石潞泽营分实在经制官八员马战兵一百五十五名【内存营外委千总一员外委把总一员分发各营泛外委千总三员外委把总七员】步战兵四百八十八名守兵一百三十二名各官自偹马三十八匹兵丁战马一百五十五匹
　　每嵗额支饷银一万四千八十八两米二千七百九十石　春冬二季马料豆一千四十二石二斗草六万九千四百八十束夏秋二季草干银一千四十二两二钱
　　右营额设游击一员中军守偹一员千总二员把总四员原额马步战守兵八百五十八名康熈三十五年奉裁步战兵八十三名四十六年将本营步战兵一十二名守兵三名拨换左营马兵一十五名实在经制官八员马战兵一百五十五名【内存营外委千总一员外委把总一员分发各营泛外委千总二员外委把总七员】步战兵四百八十七名守兵一百三十三名各官自偹马二十二匹兵丁战马一百五十五匹
　　每嵗额支饷银一万四千八十二两米二千七百九十石　春冬二季马料豆九百五十五石八斗草六万三千七百二十束夏秋二季草干银九百五十五两八钱
　　蒲州协驻防蒲州府【辖运城营兼辖潞泽平垣二营】原设游击一员中军守偹一员把总二员马步战守兵五百三十三名雍正二年改设副将中军守偹改为都司佥书添设千总一员把总一员马战兵二十名步战兵四十名守兵一百五十七名又分归运城营把总一员守兵五十二名实在经制副将一员中军都司一员千总一员把总二员马战兵七十四名【内外委千总二员外委把总七员】步战兵二百三十三名守兵三百九十二名各官自偹马二十二匹兵丁战马七十四匹
　　每嵗额支饷银一万六百五十六两米二千五百一十二石八斗　春冬二季马料豆五百一十八石四斗草折银二百四十一两九钱二分夏秋二季草干银五百一十八两四钱
　　分汛设防各州县属三十二处
　　永济县　栲栳镇【兵三名】髙市镇【兵三名】吕芝村【兵三名】辛店村【兵三名】匼河村【兵三名】黄龙渡【兵五名】大庆渡【兵五名】风陵渡【兵五名】永乐渡【兵五名】
　　临晋县【本营外委把总一员兵千名】小水头【兵三名】樊桥镇【兵三名】樊桥屯【兵三名】七级镇【兵三名】孙常镇【兵三名】吴王渡【兵五名】猗氏县【本营外委把总一员兵十名】李汉村【兵三名】油社镇【兵八名】祁任村【兵三名】
　　万泉县【外委把总一员系镇标左营发防兵十名】
　　荣河县【本营外委把总一员兵十名】裴家营【兵五名】庙底渡【兵五名】去村渡【兵五名】
　　解州【本营外委把总一员兵十名】
　　安邑县【外委把总一员系镇标左营发防兵十名】
　　芮城县【本营外委把总一员兵十名】条山岭【兵三名】太安渡【兵五名】大禹渡【兵五名】曲里渡【兵五名】
　　以上共设马步战守兵一百七十二名
　　运城营驻防安邑县运城雍正七年额设守偹一员把总一员马步战守兵一百二十二名十年改守偹为都司佥书实在经制官二员马战兵十名步战兵二十名守兵九十二名各官自偹马六匹兵丁战马十匹
　　每嵗额支饷银一千七百四两米四百三十九石二斗春冬二季马料豆八十六石四斗草折银四十两三钱二分夏秋二季草干银八十六两四钱分汛设防四处
　　王范村【兵三名】将军庙【兵三名】北相镇【兵名】　芝驿【兵三名】以上共设守兵一十二名
　　潞泽营驻劄潞安府【辖泽州潞安城守东坞岭三营】额设防将一员中军守偹一员把总二员马步战守兵四百一十八名雍正六年分归泽州营把总一员步战兵二十六名守兵六十九名十年又分归泽州营步战兵十名本营添设把总一员守兵四十九名实在经制官四员马战兵五十四名【内外委把总三员】步战兵九十三名守兵一百六十五名各官自偹马一十六匹兵丁战马五十六匹
　　每嵗额支饷银四千九百五十两米一千一百二十三石二斗　春冬二季马料豆三百七十八石草二万五千二百束夏秋二季草干银三百七十八两分汛设防各县属二十二处
　　长子县【外委把总一员系镇标右营发防兵十名】鲍店镇【本营把总一员兵十名】草坊【兵三名】崇仁铺【兵三名】
　　屯留县【外委把总一员系镇标右营发防兵十名】余吾铺【兵三名】驼坊铺【兵三名】黑塔沟【兵三名】华寨【兵三名】小官道【兵三名】
　　襄垣县【外委千总一员系镇标右营发防兵十名】五攒山【兵三名】褫亭驿【兵三名】
　　潞城县【外委把总一员系镇标左营发防兵十名】神头【兵三名】潞河【兵三名】黎城县【外委千总一员系镇标左营发防兵十名】东阳关【兵五名】魏家坡【兵三名】
　　壶关县【本营外委把总一员兵十名】
　　平顺县【外委把总一员系镇标左营发防兵十名】玉峡关【兵三名】
　　以上共设马步战守兵一百二十三名
　　泽州营驻防泽州府雍正五年额设守偹一员千总一员马步战守兵一百二十名六年拨添把总一员步战兵二十六名守兵六十九名十年拨添步战兵十名实在经制官三员马战兵十名【内外委千总一员】步战兵五十六名守兵一百五十九名各官自偹马八匹兵丁战马十匹
　　每嵗额支饷银三千一百五十六两米八百一十石春冬二季马料豆九十七石二斗草六千四百八
　　十束夏秋二季草干银九十七两二钱
　　分汛设防各县属二十五处
　　凤台县　拦车镇【本营把总一员兵二十名】二十里铺【兵三名】七岭店【兵三名】王台铺【兵三名】巴公镇【兵三名】官西铺【兵三名】周村镇【兵三名】茶元店【兵三名】河底镇【兵三名】天井关【兵三名】草底镇【兵三名】小口【兵三名】横望镇【兵五名】
　　髙平县【外委千总一员系镇标右营发防兵十名】南关【兵三名】南城铺【兵三名】乔村驿【兵三名】寺庄镇【兵三名】长平驿【兵三名】鸦儿沟【兵三名】阳城县【外委把总一员系潞泽营发防兵十名】沁渡【兵三名】芹池【兵三名】大峪沟【兵三名】
　　陵川县【外委千总一员系镇标左营发防兵十名】
　　以上共设步战守兵一百一十五名
　　潞安城守营驻防潞安府额设经制千总一员守兵一百名千总自偹马一匹
　　每嵗额支饷银一千二百两米三百六十石　春冬二季马料豆五石四斗草三百六十束夏秋二季草干银五两四钱
　　分汛设防四处
　　防城镇【兵三名】西火镇【兵三名】漳泽村【兵三名】禄村【兵三名】以上共设守兵十二名
　　东坞岭营驻劄沁水县王寨镇额设经制把总一员马战兵四名步战兵十名守兵七十四名把总自偹马二匹兵丁战马四匹
　　每嵗额支饷银一千一百六十四两米三百一十六石八斗　春冬二季马料豆三十二石四斗草二千一百六十束夏秋二季草干银三十二两四钱分汛设防县属六处
　　沁水县【外委把总一员系镇标右营发防兵十名】东坞岭【兵三名】夫妻岭【兵三名】林村岭【兵三名】端氏镇【兵三名】玉溪村【兵三名】
　　以上共设步战守兵二十五名
</div>
    <div class="pagination">
<a href="山西通志_page172.html">上一页</a><span>...</span><a href="山西通志_page168.html">168</a><a href="山西通志_page169.html">169</a><a href="山西通志_page170.html">170</a><a href="山西通志_page171.html">171</a><a href="山西通志_page172.html">172</a><span class="current-page">173</span><a href="山西通志_page174.html">174</a><a href="山西通志_page175.html">175</a><a href="山西通志_page176.html">176</a><a href="山西通志_page177.html">177</a><a href="山西通志_page178.html">178</a><span>...</span><a href="山西通志_page174.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
