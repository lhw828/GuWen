<!DOCTYPE html>
<html>
<head>
    <meta charset="UTF-8">
    <title>钦定日下旧闻考 - 第 523 页/共 698 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>钦定日下旧闻考 - 第 523 页/共 698 页</h1>
    <div class="content">谨案澹怀堂内额曰乐在人和联曰敷政协民心好惬箕风毕雨澄怀观物理妙参智水仁山与众乐 
亭云容水态诸额皆皇上御题又案园内诸河之水由圆明园东垣之一空闸五空闸流出环绕各所 
又东出七空闸灌溉稻田乾隆十四年御制秋日澹怀堂诗玉宇畅霁光松轩俯阆井山水等谨案澹 
怀堂内额曰乐在人和联曰敷政协民心好惬箕风毕雨澄怀观物理妙参智水仁山与众乐亭云容 
水态诸额皆皇上御题又案园内诸河之水由圆明园东垣之一空闸五空闸流出环绕各所又东出 
七空闸灌溉稻田乾隆十四年御制秋日澹怀堂诗玉宇畅霁光松轩俯阆井山水等谨案澹怀堂内 
额曰乐在人和联曰敷政协民心好惬箕风毕雨澄怀观物理妙参智水仁山与众乐亭云容水态诸 
额皆皇上御题又案园内诸河之水由圆明园东垣之一空闸五空闸流出环绕各所又东出七空闸 
灌溉稻田乾隆十四年御制秋日澹怀堂诗玉宇畅霁光松轩俯阆井山水等谨案淳化轩内额曰奉 
三无私聨曰贞石丽延廊略存古意淳风扇寰宇冀遂初心东西廊庑壁间嵌御定淳化阁帖石刻藴 
真斋内额曰礼园书圃霞翥楼内额曰味腴书屋御制淳化轩记淳化轩何为而作也以藏重刻淳化 
阁帖石而作也盖自伏滔崆峒之铭石虹尧碑之文历代相传石刻尚焉然物有其成必有其坏世远 


年湮真伪莫辨则汉唐且难得其全者无论周秦以上矣故言帖必以赵宋为犹近而宋帖必以淳化 
为最羙重刻之由考稽之故已见于帖前之页册后之跋兹不复记记所以藏石作轩之故云石刻既 
成凡若干页使散置之虑其有失也爰于长春园中含经堂之后就旧有之回廊每廊砌石若干页恰 
得若干廊而帖石毕砌焉廊之中原有蕴真斋因稍移斋于其北即旧基而拓为轩事起藏帖则以帖 
名名之夫淳化宋太宗之纪年也为人君者即不能以唐虞为师亦当以夏甲周成为轨所谓取法乎 
上仅能得其中耳若宋太宗始终国家之间惭德多矣吾所不取而又有何慕于淳化而以之名轩为 
哉乾隆十四年御制夏日含经堂诗鬲轩能却暑邃室亦生凉味道研精义随时爱景光用选句苑禽 
鸣处乐砌卉吐来芳石鼎闲尝煮瑶琴静不张诗吟西蜀杜壁画辋川王差喜娱清暇还惭致治康乾 
隆三十五年御制题淳化轩诗阁帖欣犹善本全几余考订为重镌墨华辉映题轩扁石刻珍藏嵌壁 
砖阅古于焉阅岁月赏心何异赏云烟颐居倘得遂初愿内府藏有淳化阁帖初搨既为订正重刻因 
于含经堂后回廊分嵌石幅廊之中拓为是轩即以帖名名之若纪元得至六十则寿登八十五彼时 
当归政居此果如所愿得以翰墨静娱诚至乐也陶写端知胜管弦乾隆二十四年御制味腴书屋诗 
含经堂畔敞书筵味道腴常喜静便枕葄崇情托经史跃飞精趣察鱼鸢遣闲偶染兔枝墨结习犹披 
蠖叶篇少坐即临勤政殿敕几惟日慎邦权臣等谨按含经堂淳化轩味腴书屋御制诸诗谨绎有关 
纪述事实者恭载卷内余不备录澹怀堂迤西濵河水石之间为蒨园门西向内为朗润斋三楹其东 
为湛景楼又东为菱香沜朗润斋西有石立于园门内为青莲朵斋东南山池间为标胜亭又东南为 
别有天西北为韵天琴南角门外别院为委宛藏长春园册臣等谨案蒨园门左碑亭一刋重摹梅石 
碑标胜亭西壁勒御制蒨园八景诗乾隆三十二年御制重摹梅石碑置青莲朵侧而系之诗有序乙 
酉冬曽摹德寿宫梅石碑驿致杭州以留旧迹因思梅既乆枯石又北来则新碑与旧碑不过存其名 
于依稀髣髴间耳既又思梅之槁于南者虽不可复生而石之存于北者固在也因命重摹一通置之 
石侧青莲朵者盖壬申初到时所命名亦并有诗纪事云昔年德寿石名曰青莲朵梅枯石北来惟余 
碑尚妥德寿岂复存乆矣毁兵火不禁兴废感碑亦漫漶颇因之为橅迹驿致江之左新碑邻旧碑那 
见梅石我重摹置石侧为结无缘果谁云假氷玉犹是真嶪峩如因忆中郎武贲何不可乾隆十八年 
御制蒨园八景诗一亭一沼爰静神逰之乡非壑非林自足天成之趣此中大有佳处物外聊尔寄情 
不为嵩山之比方偶效右丞之格调机缄合希夷水木呈明翠银塘横半亩万顷烟波意右朗润斋楼 
临内外湖地髙望斯远湛然虚且明絜矩出治本右湛景楼风前度弥静雨后香益清仿佛吴兴岸菱 
歌唱晩晴右菱香沜蓝瑛碑侧石名之青莲朵介示无去来黙传忘物我右青莲朵总此一大内谩称 
别有天达人诮坐井匪我古已然右别有天石激出淙乳俨中宫商音我不觧攫醳而爱韵天琴右韵 
天琴笠亭据假山亦足云标胜设拟宣城迹合得谪仙咏右标胜亭境以曲折幽中宏延外广尺宅含 
寸田至人贵知养右委宛藏臣等谨案旧园八景御制诗恭载首见之篇余不备录蒨园后河北岸为 
思永斋七楹斋北楼宇临池为山色湖光共一楼斋东别院为小有天园长春园册臣等谨案思永斋 
门额曰静便趣斋内额曰万横香玉御制小有天园记左净慈面明圣兼挹湖山之秀为南屏最佳处 
者莫过于汪氏之小有天园盖辛未南廵所命名也去岁丁丑复至其地为之流连为之倚吟归而思 
画家所为收千里于咫尺者适得思永斋东林屋一区室则十笏窗乃半之窗之外隙地方广亦十笏 
命匠氏叠石成峰则居然慧日也范锡为宇又依然壑庵也汪氏别业旧名激水作瀑泠泠琤琤不殊 
幽居洞之所闻而黄山松树子虽盈尺有凌云之概夭矫盘拏髙下杂出于石笋峭蒨间复与琴台之 
古木苍岩玲珑秀削不可言同何况云异吾于是知天地间之景无穷而人之心亦无穷境有异而人 
之心无有异夫此为轩为亭为磴为池为林泉为崖壑固不可历历手攀而足陟之者使目击道存会 
心不远则此为轩为亭为磴为池为林泉为崖壑又何不可历历手攀而足陟之乎昔新丰鸡犬各识 
其戸固已侈矣李德裕平泉之像巴峡写洞庭则又务穷远尽态极妍而不必师所可师者其意而已 
然吾之意不在千里外之湖光山色应接目前而在两浙间之吏治民依来徃胸中矣是为记臣等谨 
案御制小有天园记谨绎有关纪述事实者恭载卷内余不备录思永斋西稍南河外为得全阁南为 
宝云楼北为远风楼斋北河池潨汇中有圆式崇基其上楼宇三层为海岳开襟四旁枋楔各一长春 
园册臣等谨案得全阁额曰天心水面海岳开襟为下层楼内额其南檐额曰青瑶屿最上层额曰乗 


六龙乾隆二十四年御制海岳开襟歌楼名上有扁曰乗六龙沧池漾瀁蛟龙窟中耸玉台规宝月祖 
州之草琪树枝袭芳笼影水精阙周禆瀛海诚旷哉昆峤方壶缩地来八琅云璈底湏奏松风朅听尘 
襟开芥舟祇需抝堂水溟渤何劳千万里得其环中游物外枣叶须弥皆一理我之所戒在求仙海岳 
寄兴属偶然保合太和励体干时乗六龙以御天臣等谨案海岳开襟御制诗恭载首见之篇余不备 
录海岳开襟之西河池外有亭为流香渚亭北为罨画溪长春园册臣等谨案流香渚之西循山径行 
即逹圆明园之明春门海岳开襟东北为谐竒趣东为法慧寺山门西向内为四面延楼后殿为光明 
性海其西别院有琉璃方塔法慧寺东为宝相寺山门南向内为澄光阁后为昙霏阁又后崇基上有 
殿为现大圆镜长春园册臣等谨案法慧寺山门额曰普香界现大圆镜殿内额曰香台华鬘由宝相 
寺度城关而东迤南为翠交轩轩下石室为熙春洞北为爱山楼又北为泽兰堂长春园册臣等谨案 
爱山楼上额曰天风海涛楼下额曰山静云闲泽兰堂额曰神观萧爽爱山楼东北为平畴交远风南 
为转湘帆长春园册臣等谨案平畴交远风宇后额曰平皋绿浄联曰畏民碞其难其慎敕天命惟几 
惟康平畴交远风之东为丛芳榭后为琴清斋长春园册臣等谨案琴清斋内额曰霞踪天想乾隆二 
十四年御制丛芳榭得句曲廊回抱疎轩敞阶俯临池波泱漭缭以纱疎碧且虚延爽障寒幽复朗宴 
息四序无不宜恒春花镇含芳蕤风栏雨埭氤氲际月宇雪牕澹荡时摛藻发思真契妙一岁之中曽 
几到今来憇即今年初却笑何须亟营造臣等谨案丛芳榭御制诗恭载首见之篇余不备录丛芳榭 
之东为狮子林为虹桥为假山为纳景堂为清閟阁为藤架为磴道为占峰亭为清淑斋为小香幢为 
探真书屋为延景楼为云林石室为横碧轩为水门长春园册乾隆三十七年御制狮子林八景诗狮 
子林之名頼倪迂图卷以传此间竹石邱壑皆肖其景为之冠以旧名志数典也最忆倪家狮子林渉 
园黄氏幻为今吴中狮子林故址虽存已屡易为黄氏渉园丁丑南巡曽访其胜因邮倪卷证之壬午 
乙酉复再至前后并有诗题卷中因教规写阊城趣为去声便寻常御苑临不可移来惟古树遄由飞 
去是遐心峰之池影都无二呼出艰逄懒瓒吟右狮子林跨水为小桥垂虹宛在片云帆影何必更羡 
呉江驾溪宛若虹其下可舟通设使幔亭张去声吾当问顺风右虹桥狮林以石胜相传为瓒自位置 
者兹令吴下髙手堆塑小景曲折尽肖驿此展拓成林奚啻武贲之于中郎妙手吴中堆塑能絶胜道 
子写嘉陵一邱一壑都神肖忆我春廵展歩曾右假山镜水写形遇以无心而景自为纳斯堂所得迨 
乎近之花木四时趣风云朝暮情一堂无意纳万景自为呈色是空中色声皆静里声摐然声色表五 
字亦因成右纳景堂临曲池面假山景清境閟云林小阁何不可作如是观武夷一曲中清閟小阁置 
近临活水澄平挹假山翠遐想创作图自诩荆关意王蒙那梦见因公宜宝弆叶以上三句櫽括倪瓒 
自识语岂期属黄氏又复御园至今古实一瞬苏燕非二地当年阁中人未必首肯遂右清閟阁紫藤 
引架垂阴缦萦可十数武于石桥宛转尤宜石桥既曲折藤架复逦迤春时都作花步障垂茸紫琐月 
多风流蘸波鲜尘滓施松援觉艰附木平可喜载咏頍弁章庶几见君子右藤架循岩陟磴诗人比之 
丹梯此虽叠石而成亦自觉风云可生足底房山石似洞庭刻削一例岭嵤拾级试登磴道丹台咫尺 
通灵右磴道峰顶一笠清旷絶尘元镇画徃徃如是印证故在不即离间虽是假山亦有峰 嶫吸哦转 
饶趣历艰涉顶得稍平四柱小亭翼然据一步一竒极变幻眼底神情乃毕露俗手石工那得窥粉本 
倪迂精絶处右占峰亭又御制续题狮子林八景诗倪瓒原卷中自识与赵善长商 作狮子林图且属 
如海因公宜宝弆云云是则为图本自倪而叠石筑室已在疑似何况历岁四百余年室主不知凡几 
更而今又属黄氏矣则今之亭台峰沼但能同吴中之狮子林而不能尽同迂翁之狮子林图固其宜 
也虽然予之咏髙山而企慕蔺寔在倪而不在黄言之不足长言之因复取其可咏者凡八景为续题 
云就树得佳阴境原狮子林假山亦嵒龉曲径致幽深花色淑非艳溪声清以沉如云晤倪老恐未契 
髙襟右清淑斋一间楼涌小香幢调御琉璃朗慧釭珍重迂翁嘱如海倪瓒狮子林自识卷有如海因 
公宜宝弆之语由来者个未全降右小香幢云廊拾级上书屋号探真讵在逰文苑所希识道津精硏 
</div>
    <div class="pagination">
<a href="钦定日下旧闻考_page522.html">上一页</a><span>...</span><a href="钦定日下旧闻考_page518.html">518</a><a href="钦定日下旧闻考_page519.html">519</a><a href="钦定日下旧闻考_page520.html">520</a><a href="钦定日下旧闻考_page521.html">521</a><a href="钦定日下旧闻考_page522.html">522</a><span class="current-page">523</span><a href="钦定日下旧闻考_page524.html">524</a><a href="钦定日下旧闻考_page525.html">525</a><a href="钦定日下旧闻考_page526.html">526</a><a href="钦定日下旧闻考_page527.html">527</a><a href="钦定日下旧闻考_page528.html">528</a><span>...</span><a href="钦定日下旧闻考_page524.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
