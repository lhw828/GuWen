<!DOCTYPE html>
<html>
<head>
    <meta charset="UTF-8">
    <title>宁国府志 - 第 302 页/共 477 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>宁国府志 - 第 302 页/共 477 页</h1>
    <div class="content">
之

者其以是哉，是罪也公何罪，私卖买牧地者罪也。买之者宣城也，卖之者谁也，此病源也。

不知其源，徒曰高淳病，宜分宁国，宁国病又将谁分?所谓以邻国为壑者耶!今也宁国不壑

高淳，高淳不壑宁国，公心也。公以民之心为心，其以君之心为心也。人知公之仁也，而不

知公之仁固忠也。忠也获罪，罪也一时仁也，获德德也，百世一时，百世公何择焉，尽其在

我者而已矣。虽然宁枉，我以事上无罪，目前无宁直我以字下，有德身后，今之人皆曰智，

则公所谓愚者耶，呜呼!其愚不可及也。夫公名宦，字仕显，河涧交河人。


陈靖献祠记明庄烈时改谥忠烈李默通判

昔我高皇帝亲御戎马，缔造家邦，每以扶植纲常、培养士气为务。故虽残元党桀吠尧，犹示

曲

宥以存万世人臣之义。古王者大公无我之心，不是过也。厥后再传北平师起，钟不移，市

朝安堵，文皇帝有再安宗社之功，而齐、黄诸人自以身受国恩，不敢怀二，骈首就歼，宣城

陈公

迪与焉。予时读公事状，未尝不掩卷而悲也。按公以洪武乙卯举京闱，辟本郡学训导，尝为

郡草万寿贺表，上览而异之，召拜翰林编修，累迁云南左布政，后征为礼部尚书，同受顾命

。适兵起，国势臬兀。公等力陈计画，南北相持者五年，事既弗就，公益抗节不逊，遂并其

子丹

山等磔东市。临刑犹作《五噫歌》并诗，至今读之，使人潸然泪下。岂其忠愤所感，思以顽

民自

待者欤?子纠之难忽死，而仲请囚。人固各有志，不能以彼易此。文皇曰：“彼食其禄，自

尽其心

。”后钱习礼以练氏亲党不自安，杨文敏讽上，上曰：“使子宁尚在，朕当用之。”圣人所

以扶持

培养之者，宁有已时哉!公死之日，子孙无噍类，百余年来，宣城颇讳其事。成化间，郡守

涂君观稍祀公于故里，寻即湮废，使英爽之气飘溘而无所依，予甚悼焉。嘉靖壬辰，予亦以

吏部郎谪判是邦，亟求其后，得公五世从孙太学生大林者而问之，故乃谋诸前守余姚邵君晔

，具以状白于巡按御史虞公守愚、督学御史闻人公诠，请复置祠，春秋荐事如大司马溧水齐

公故事。二公嘉许，大林亦奉地来献，地当郡学之东，公少读书处也。予曰：故祠以敝陋速

坏

，今宜为久远计，乃旁购他地，益之中为正堂，奉公像以居，又北为“浩然堂”，各翼以两

厢，

“浩然”北有方塘，塘畔为水，央亭其东有井，最前为大门，门东十余步为“宛陵大节坊”

。凡篚

彝庖几榻百物毕具，岁给扫除一人。继今而往，庶几其无速坏矣。祠成，郡中学者咸嘻吁

慕

叹，相与致私爱于公而谥之曰“靖献先生”，遂因以名祠。会予有持宪广东之命，乃大会郡

僚、卿大夫、群执事以中牢诣祠，宁神而告成事。呜呼!殷有三仁，其志不同，其心安也，

故足以献于先王。不然死者复生，生者愧矣，由是以观诸公情事，夫又何疑。是役也，肇于

甲午冬十一月甲申，讫于明年夏六月辛亥。其费与力并给于有司，不以烦民，而综理出纳则

悉委诸邑民贡汝舟、吴孟学二人者，恪职靡懈，又使太平吴琪佐之，大林周旋其间，多所规

画是用，能集事以昭丕绩，均可谓劳也。已矣。通判李默撰。


石壁亭记

溯泾而南九十里曰三溪，又南一舍曰旌德，奔岸激涧道出石壁，居人烟火在林樾，盖噫气

之所凝，巨灵之所擘者也。故夫灾苦雨，凉月秋阴，时则鸱惊怒怒，原作“恕”，据《乾隆府志》改。，猿啸鼯吟

，劳歌属路，未闻憩所。爰有比邱明鞠卓锡阳湾，锢金鞭石亭，彼周道宏丽，劫不泐不

骞，固将崇象构等崤陵。引慈航于涨海，单福利于众生。今天子命吏拥跨州邑，星联棋错，

凡以为民，饥仰其哺，寒恃其煦。男女耄倪，咸效厥欲兹所，奚啻一亭。呜呼!孰有用

意，其勤如此者哉!孰有用意其勤如此者哉!嘉靖十三年冬，观风使东阳虞公按行州部，尝

过亭下，周闵人劳，顾瞻赏异。属吏李默退而记之，其殆有微意欤。
</div>
    <div class="pagination">
<a href="宁国府志_page301.html">上一页</a><span>...</span><a href="宁国府志_page297.html">297</a><a href="宁国府志_page298.html">298</a><a href="宁国府志_page299.html">299</a><a href="宁国府志_page300.html">300</a><a href="宁国府志_page301.html">301</a><span class="current-page">302</span><a href="宁国府志_page303.html">303</a><a href="宁国府志_page304.html">304</a><a href="宁国府志_page305.html">305</a><a href="宁国府志_page306.html">306</a><a href="宁国府志_page307.html">307</a><span>...</span><a href="宁国府志_page303.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
