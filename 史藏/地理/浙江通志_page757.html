<!DOCTYPE html>
<html>
<head>
    <meta charset="UTF-8">
    <title>浙江通志 - 第 757 页/共 787 页</title>
    <style>
        body {
            font-family: 'Georgia', serif;
            font-size: 18px;
            line-height: 1.8;
            color: #333;
            margin: 2em auto;
            max-width: 800px;
            padding: 0 20px;
            text-align: justify;
        }
        h1 {
            font-size: 24px;
            color: #0366d6;
            text-align: center;
            margin-bottom: 1.5em;
        }
        .content {
            white-space: pre-wrap;
            word-wrap: break-word;
        }
        .pagination {
            text-align: center;
            margin-top: 2em;
        }
        .pagination a {
            color: #0366d6;
            text-decoration: none;
            margin: 0 5px;
        }
        .pagination a:hover {
            text-decoration: underline;
        }
        .current-page {
            font-weight: bold;
            color: #000;
        }
    </style>
</head>
<body>
    <h1>浙江通志 - 第 757 页/共 787 页</h1>
    <div class="content">　　洞天有别云福地无凡土嘉名此兼擅灵气适专聚峰峦互重掩云雾自吞吐飘然乘泠风一瓣谒琼宇住山老黄冠迎客琪树午鱼鱼美少年华裾集斋鼓往者修链人飞升接髙武尔来何寂寥山川亦今古甲第疑王侯亿万富仓庾所以气体移学道不精苦吾闻郭许俦卓庵老林莽终日对白云餐松饮石乳
　　大涤洞天　　　　　　　　　【宋】林景熙
　　九鎻絶人寰一嶂耸天柱自从开辟来着此洞天古竒石千万姿元不费神斧帝勅守六丁山夔孰敢侮白昼中防防游者必持炬或绚若霞敷或蹙若波诡或竪若旌幢或悬若钟鼓或虎而爪锯或鳯而翅舞异状纷献酬清音起撃拊不知金堂仙恍惚在何许褰衣下侧径层岚结琼乳迳极罅转深幽潭蓄风雨劣容童竖入恐触蛟龙怒凛乎不可留长啸出岩戸
　　游仙华山　　　　　　　　　【宋】方　鳯
　　仙华矗万仞我乃庐其东日夕与山对今兹踏玲珑起左信奔鹿当前任啼狨大啸厓石裂一览天宇空苍松饱风雨絶壑挂老龙樵斧不得睨抚根憇吾躬邈哉轩辕氏问道由崆峒龙髯一以逺千载非遗弓犹传少女灵链玉于髙宫山林重帝胄香火明我衷我来重懐古揽涕临西风何当刺飞流一洗磊磈胸



　　浙江通志卷二百七十一
　　钦定四库全书
　　浙江通志卷二百七十二
　　艺文【十四】
　　诗　　五言古
　　桐庐道中　　　　　　　　　【元】赵孟頫
　　歴歴山水郡行行襟抱清两崖束沧江扁舟此宵征卧闻滩声壮起见渚烟横西风林木浄落日沙水明髙旻众星出东岭素月生舟子櫂歌发含词感人情人情苦不逺东山有遗声岂不懐燕居简书趋期程优游恐不免驱驰竟何成我生悠悠者何日遂归耕
　　送赵虚一道士降香南海诸名山【元】袁　桷
　　振策峨眉巅身轻瞥飞鸟悬崖饮崩流侧石穿暗篠髙骞荡心目毎恨所歴少捧香南溟使絶足腾騕褭龙渊明玕秀恍惚百灵皦乗飚讯八公挂席招五老岩光隂晴水气变昬晓神君层峦倚商祭通杳眇念昔结空寂厓厂絶登眺希彼巢居子寝作止林杪钟鸣驿吏动危坐万籁悄余龄水赴壑歴块迹电扫韬精习澄观俯瞩八纮小
　　送俞元明之官仙居县　　　　【元】贡　奎
　　赤城离东南苍岩间石扉灵槎絶尘界晓月明烟霏古称神仙居欲往事已非林树藏野县空街行迹稀之子万里役黄尘手频挥辛苦事科举一笑辞布衣我公得兹地扁舟惬南归讼简民俗淳官清吏仍饥荒庭齧痩马钩帘燕交飞健笔凌青云江梅素英蜚性静恒自安谬辞速羣讥士生亦乐道矧以友道防持罇赠逺别矢心谅无违
　　题汪华玉所藏兰亭图　　　　【元】虞　集
　　衡茅负晴旭有客至我门共披防稽图山水盛缤纷众贤坐水次飞觞泛沄沄夷旷各有趣髙闲知右军幽情付后览陈迹感前欣悠悠千载来不异更旦昬探穴问神禹望海悲秦君逝者皆如斯生死固奚云所以鼓瑟人思从童冠羣春服沂新浴归欤聊永言抚卷不知老遐思在兹文东南极积水日暮多浮云
　　晚泊钓台下　　　　　　　　【元】黄　溍
　　四山环一水遗台故防岏那无渔樵居政复不敢安舍舟冲防雨凭轩俯青湾念昔乗兴来无从寄游观今我有行役乃尔容跻攀山灵岂爱我为解尘土顔落日荐苹藻清风闻佩环幽寻不可极林暝吾当还却去望层碧孤舟生晚寒
　　陈孝子诗　　　　　　　　　【元】黄　溍
　　南仲杭陈氏斗龙父所名家临百丈溪父书传考亭夫亦人之子胡独以孝称维仲适母盛王实生寜馨盛谓我已出无殊祝螟蛉仲父讳弗言王卒不自明睠然舍之去呱呱闻泣声年运日已往头角稍峥嵘吁天乞陨灭愿以益父龄父没盛亦亡吊影伤孤茕或乃告之故曰汝王所生王居清湖上去此无十程时仲新捧檄精庐拟横经悲号弃其官肩舆亲奉迎安知世代易人非余故城邻有鹤髪妪叩之久始譍言我与汝母少小俱娉婷汝母生汝归去作江东行不知今在无我老犹零仃仲也闻益悲赢粮事晨征六年困逆旅冷雨啼青灯譬彼无母雏投林辄哀鸣永丰有施氏大屋深重扃于焉得母处一夕相合并母子更抱持泪如九河倾三日负母还盗贼方抢攘仓皇与之遇白刃纷交横顿首前致辞覼缕陈衷诚能令激髙义相戒勿敢惊仲昔以至行上天降休祯灵雁既羣集嘉复冬荣区区彼蝱蟁岂遂无人情圣人语纯孝厥有闵与曽未闻树竒莭謡颂传轰轰此道古或稀此事今可徴我歌虽云俚庶感蚩蚩氓
　　赤城　　　　　　　　　　　【元】黄　溍
　　鸡鸣秣吾马晚饭山中行何以慰旅懐赤城有嘉名滩长石齿齿树细风泠泠时见岩壁间粲若丹砂明温泉发其阳防诃勤百灵前峰指金阁真境标珠庭白道人迹稀青厓云气生信美无少留缅焉起深情
　　晓行湖上　　　　　　　　　【元】黄　溍
　　晓行重湖上旭日青林半雾露寒未除鳬鹥静初散夤縁际余景闪倐多遗玩防心乍有得抚已还成叹夙予丹霞约久兹芳洲畔独往愿易违离居嵗方换沙暄芷芽动春逺川华乱存期乃寂寞取适岂烂漫小隠倘见招渔樵共昬旦
　　金华北山纪逰八首　　　　　【元】黄　溍
　　偶为山中逰逺过云闗宿苍灯闪初夜雨气蒸深屋时闻清梵音窈窕松林曲【灵源】
　　迢迢上方界水木翳清景山深不可留日暮衣裳冷凄其懐昔逰百嵗嗟俄顷【草堂】
　　仙山髙不极万古积苍翠清兴薄暮移遗迹洞天秘岩阿春寂寥羣仙勿予迟【三洞】
　　披榛度空荒突兀崖寺古幽花杂红白老屋亚云雨前瞻石径防咫尺不得取【鹿田】
　　下山复上山蹑屩行沮洳宿云冒长岭旭日映髙树山僧亦何为独向城闉去【寳峰】
　　潘公古逹人陈迹閟邱壑草生春昼长鸟啼岩花落神交千载上未敢付防漠【潜岳】
　　行行指木末路逐飞云上时登巨石憇共聴春泉响寻源竟莫穷即事成幽赏【山桥】
　　暮投招提境明发首归路举头望山椒遥认经行处重重岩壑间苍然正烟雾寳石
　　送杨学正归余姚　　　　　　【元】黄　溍
　　舜江吾旧逰风物殊不恶江水天际来宛宛带郊郭云帆渺沙溆翠嶂森楼阁别离不可念此日忽已昨想见春水生烟栁仍濯濯君胡久去此三径独盘礴空斋耿灯火月冷潮声落近闻故人书逺致江上作白驹幸无遐淮阳讵云薄招邀忻良防绿酒春可酌采芹有遗萹风雩多新乐因君讯同志何用慰离索
　　逰西山同项可立宿灵隠西庵　【元】黄　溍
　　薄逰厌人境振防穷幽独理公所开凿遗迹在岩秋杪霜叶丹石面寒泉渌仰窥条上猿攀萝去相逐物情一何适人事有覊束却过猊峰廽遥望松林曲前山夜来雨湿云涨崖谷缥缈辨朱甍禅房带修竹故人丹邱彦抱被能独宿名萹聊一咏异书欣共读蹉跎未闻道黾勉尚干禄夙有邱壑期吾居几时卜
　　同陈太傅诸公同登六和塔　　【元】白　珽
　　龙山古化城浮屠峙其巅开殿生妙香金碧森贝筵应真俨若生倒飞青金莲头陀绀林丛导我丹梯縁初犹借佛日閟境儵已元囬头失谁何呌啸衣相牵且复忍须臾当见快意天娇儿诧先登网戸相钩连炯若蚁在珠九曲随盘旋烂烂沧海开落落云气悬羣峰可俯拾背阅黄鹤鶱竒观兴懦夫便欲凌飞仙絶顶按坤维始见南纪偏神京渺何许王气须停躔舟车集百蛮岛屿通人烟一为帝王州气压三大千刚风洒毛髪铎语空蝉联红红杏花园媿乏慈恩萹
　　龙吟轩　　　　　　　　　　【元】吾丘衍
　　四山若龙盘精庐剡溪曲中有不蛰龙长吟破幽緑道人宴坐起拂袖窗牖开手持碧琅玕聴此风雨来
　　飞来峰　　　　　　　　　　【元】陈　孚
　　寒峰插天出玲珑万菡萏防风起松际归石势摇撼上有百尺松幽花缀红糁野猿忽跃去滴下露千防囬首冷泉亭天镜光防防防姬长眉青娇童两髦髧平生山水癖如人嗜昌歜对此一壶酒玉色翻醉脸路逢老祝髪绛袍金光闪兹山信自佳恨为缁尘染置之且复醉天竺鼓紞紞
　　小石塘源【源深逺防百里属严之建徳婺之浦江民俗淳古】
　　【元】于　石
　　万山鬰囬合羣木尤老苍细路百盘折﨑岖陟羊肠凉隂覆峭壁萦廽涧流长縁萝下百尺笑挹清泉香甘寒试一潄齿颊凝冰霜拂石坐未去樵叟来我旁云此涧中水其源来浦阳浦阳婺属邑亦我父母邦欲我饮此水而不忘故乡叟言起予意振衣欲飞扬便将随水源径度千仞冈叟前挽我衣迟留且勿忙吾家隔前坡林居媿荒凉寒醅旋可压为子炊黄梁微径行荦确柴门隠松篁推戸拂尘席延我入中堂呼儿出长揖濶歩何蹡踉问我从何来惊顾走欲僵屡呼不复出自起致茶汤坐不分賔主髙谈到羲皇炊烟淡茅屋劝我饮尽觞葫芦烂鹅鸭盘饤罗芥姜一饱共酣寝此乐殊未央摄衣起谢叟聴我歌慨慷风埃暗宇县几人失耕桑而此源中民熙然独徜徉数家聮聚落茅茨带林塘笑语声相闻隔篱灯火光翁妪各垂白童穉纷成行嫁女必近邻生男不行商死徙无出境耕织各有常地罏老瓦盆竹几素木牀俗淳气亦古岂识时世妆瓜瓠满篱落麻苎翳门墙缺窦出鸡犬平坡散牛羊豚蹄一盂酒神休答丰穰村讴杂社鼓醉舞衣淋浪昼无悍吏苦夜无羣盗狂生者遂所养死者得所藏其乐有如此宜与世相忘叟前从致词为子言其详使我居华屋绮疏交洞房使我服鲜丽翠襦绣罗裳食必具水陆饮必酣琼浆出则盛车骑锦鞯紫逰缰归则拥歌吹粉黛环姬姜贵封侯万戸富储粟千仓如此岂不乐患至难预防利者祸之的何地非战塲况有吏椎剥寜免盗陆梁安贫即乐土多财必遗殃人生守常分世事胡可量我闻重叹息临风几徬徨林霏掩苍翠囬首路杳茫逺山衔落日惨惨尘沙黄因思桃源中人多寿而康山深事简寡居安俗淳良不与外人接别在天一方世以为神仙此説诚荒唐平生志逺逰恨不穷八荒去家百里近异境见未尝邈与桃源居异世遥相望安知千载下以我非渔郎独恨无桃花夹岸摇红芳花落春水涨一苇或可航
　　次韵鉴中八咏　　　　　　　【元】于　石
　　青山削芙蓉上有浮云生窈窕俯长流逶迤带重城朝光散霞彩暮色涵空青鸱夷去不囬遗尔千古名【种山】蓬莱失左股负以垂天翼中有仙人居珠宫灿瑶席凝云不飞去化作轮囷石弹琴坐石上长忆三山客【三山】防稽山水国崇山幽事多当时觞咏处春浄花顔酡磊落黄金罍玲珑白玉珂行乐须及时美人在邱阿【崇山】梅山如积翠的皪手堪捧遥遥仙人尉盘盘故时陇丹泉清可鉴石乳甘于湩行将解尘缨于焉蹈髙踵【梅山】我爱鉴湖水明如照胆铜澄清若有待浑浊那能防当时贺知章富贵如苓通岂无一亩地来筑仙人宫【鉴湖】驱车晓行迈行行出郊郭断冈屹崇墉虚籁殷灵壑雨深瑶草长风定松花落西山有爽气逍遥倚晴阁【古城】楼居本髙明况在松竹间溪流深防尺新雨过前山浮云多变态好鸟亦间闗偃蹇楼中人对酒还开顔【缥白楼】视心如莲花浄明涵十虚出泥本无垢露体皆真如大千入一息晏坐忘百须陶公虽饮酒时能到林庐【芬陀室】
　　兰亭　　　　　　　　　　　【元】韩　性
　　昔人蓺芳兰遗迹越溪上风流晋诸贤好竒极寻访坐令后来人吊古更惆怅忆昔初来逰精庐适新剏俯三十年故交独青嶂今晨天气佳烟堤系轻舫相携得良朋举酒互酬倡散策依晴林沿洄俯新涨地偏尘易遣虑淡情自畅囬首昔时逰乐事终不忘谁谓古人逺千载欣一饷彭殇端齐轨蒙庄谅非妄
　　径山五峰五首　　　　　　　【元】释祖铭
　　天势下凌霄坐使万壑趋元气结峦岫献此大寳珠翊殿防释梵鼓钟殷人区【堆珠峰】
　　五髻生云雨镇踞何舂容具此大人相题为大人峰伟哉天地间万象同扩充【大人峰】
　　峰势来大鹏鼓此垂天翼培风本无待适兹造化力何须问天池在在六月息【鹏抟峰】
　　杉松太古色不别春与冬道人此宴坐一念万劫融不持座灯王等了诸法空【宴坐峰】
　　二仪开幽漠日月临下土万物丽髙明此峰正当午堂堂大圣人两眼空寰宇【朝阳峰】
　　送林彦清归永嘉　　　　　　【元】柯九思
　　雁荡接银汉翠涌生髙寒芙蓉散秋景飞落秋云端我昔造絶顶天濶路漫漫遥瞻广寒殿素娥正凭防白兔月魄指顾成神丹因招宋成公吹箫乗紫鸾俯视九万里元气清别来知几时弱水如平滩忽遇雁山客霞佩青莲冠还入雁山去玊髓供晨餐报我旧逰者久待凌烟峦吾患为有身南望空长叹
　　送黄中玉之庆元市舶　　　　【元】张　翥
　　昔我逰四明壮观真海波褰裳寳山顶曙色寒嵯峨日轮镕生金涌出万丈涡云气忽破碎朱光相荡摩决眦蓬莱宫携手扶桑柯羣仙迎我笑佩羽纷傞傞飓风歘惊潮腾掷鳄与鼍浮槎径可擥从此超天河精神动百灵上下烦防诃归来已十载逺梦时一过君家贤父兄儒术传世科薄言捧省檄舶署聊婆娑是邦控岛夷走集聚商舸珠香杂犀象税入何其多权衡较低昂心计寜有讹资阅须歴试壮图讵蹉跎维君官事隙为访岩之阿悬应仙者徒徃徃啸且歌遐征渺不见空响遥相和因声两黄鹄持我紫玉珂岂无沧洲兴奈此尘劫何
　　天台林氏山斋瀑布泉　　　　【元】贡师泰
　　飞龙上青天忽聼山石裂怒驱万壑雷散作半空雪脱巾弄潺湲展布映澄澈毛发为森立尽洗人间热浩歌下山去日莫风烈烈
　　浦阳旧有明月泉久而不应今乃疏导其源似颇与望晦朔之间相为消长者遂作是诗
　　【元】呉　莱
　　天区何浑沦元气乃潜泄忽然为山水无徃不融结遥天偶一照厚地空余冽盈将光共生涸与魄同灭元机自消长至理谁圆缺发挥虽有在窥测尚未决枯查曾几栖断洑遽中裂半倚岚翠云防通海潮雪昔人来推求于此得表蕝虚亭奚其敞静甃独不齧嵗年竟悠逺沙石渐填咽寜加疏瀹功肯使见闻防恍疑合图经环坐列稚耋倘非蟹投碕几鲋处辙纤纤浮晶彩湛湛浸寥泬旧观方尔还真源可吾争言彼月行岂为兹泉设萧邱胡长寒汉井或再热逝寻白兎公直探神龙穴狂歌水仙词击碎如意铁
　　次定海涛山　　　　　　　【元】呉　莱
　　悲歌忽无奈天海何渺茫放舟桃花渡囬首不可量南条山断脉北界水画疆居然清泠渊枕彼黄茅冈朝渗日星黑夜凄金碧光蹲虎岩倚伏鬭鸡石乖张磨礲越湛卢荡汨呉余皇幽波视若镜巨壑深扶桑招徕或外域贸易丛兹乡嗢咿燕国语傎倒龙文裳方物抽所寳水犀警非常驱防作旗帜驾鼇为桥梁似予万里眼徙倚千尺樯稍疑性命轻终觉意气强寄言漆园叟此予直望洋便拟学仙子被发穷大荒
　　夕泛海东寻梅岑山观音大士洞遂登盘陀石望日出处及东霍山回过翁浦问徐偃王旧城八
　　首　　　　　　　　　　　【元】呉　莱
　　山月出天未水风生晚寒扁舟划然徃万顷相渺漫星河白摇撼岛屿青屈盘逺应壶峤接深已云梦吞蟠木系余缆扶桑缨我冠寸心役两目少试鲸鱼竿
　　起寻千歩沙穹石塞行路怒涛所摐击徒以顽险故卓哉梅子真与世良不遇上书空雪衣烧药乃烟树元螭时侧行缟鹤一廻顾从之招羡门沧海昼多雾
　　茫茫瀛海间海岸此孤絶飞泉乱垂缨险峒森削铁天香固遥闻梵相俄一瞥鱼龙互围绕仙鬼惊变灭舟航来旅游钟磬聚禅恱笑撚小白花秋潮落如雪
　　长啸山石裂我今在东溟逰目出穷徼搴衣穷絶陉竒氛抱珥赤逺影摩空青想像旸谷水徘徊烛龙形晨昏相经络稚耋不得寜岂若柯斧烂看棊了千龄
　　遥观杳无极宛与东霍邻悲夫童男女去作鱼鼈民纻屿尚余聚蓬山寜尔神古棹苔驻迹仙枰竹驱尘短褐徒为拂飞槎邈难亲好携支机石去跃织女津
　　笑挥百川流东赴无底壑青天分极邉白浪屹为郭卉裳或时采椎髻亦不恶投珠鲛人泣淬劒龙子愕海宫鳞纕商舶丰贝错何不呼巨鹏因风泝寥廓
　　老篙廻我舟沙岙晚烟起苍茫鱼盐塲寂歴鼓吹里人民悲旧土嵗月祀遗址终捐玉几研不捄朱弓矢东西八骏马今古万蝼蚁此事如或然须湔会稽水
　　我行半天下始到东海隅水落嶕石出中飞两鹈鹕情知瓌竒产势与险阻俱浮海岂必陋虽圣犹乗桴吭风丹穴凤尾雨青丘狐幸随任公子不愧七尺躯
　　还舍后人来问海上事诗以荅之【元】呉　莱
　　去家才五旬恍若度一嵗岂不道路艰周流东海防故人喜我返来问海何如所经何城邑相去几里余我言始戒途尚在越西鄙随波到句章满目但积水人云古翁洲遥隔水中央一夜三百里猛风吹倒樯初从蛟门入极是险与恶白浪髙于山神龙防以跃似雪复非雪倚樯欲上看舟子禁不可使入舟中蟠寻常重性命今特儿戏信哉昌黎言有海无天地掀掀终逹岸盐卤间黄芦人烟寄岛屿官府犹丘墟水旅纷异嗜鱼蠏及螊我寜不忍餐抹藓相吐沫荒尘栖予发旭日照我身似闻六国港东厌扶桑津或称列仙居去此亦不逺蟠木秋更花蓬莱辟真馆我非不愿往此险何可当天呉布牙爪出没黑水洋千竒岂易得似足值一死方去徒自惊既归亦云喜珍重故人言勿以险为竒兹行已侥幸慎勿疾平夷虽然此异乡固是难久客圣出风且恬时清海如席我犹爱其然恨不少淹留尔母为我惧遭此千丈虬试看尘世间甚彼大瀛海衣裳日沈溺篙艣相奔溃奔溃孰能救沈溺将奈何口呿舌不下聊为故人歌
　　金华观分得琴字　　　　　　【元】呉师道
　　春宴践宿期云间陟髙岑获从胜友俱遂此物外心月窟探万仞临渊测重隂盘坐白石台长啸青栎林暮探虚皇居急雨含萧森松风飞淙合终夜凄笙琴何能发孤咏千载同遗音
　　过常山赵忠简公墓　　　　　【元】呉师道
　　客行常山道溪驶波沄沄流睇崇冈问是丞相坟舍舟歩榛翳隧道不复分石麟已零落宰树何披纷其傍曽元居混迹随耕耘亦有显仕者逺去忘榆枌长吏俗流但识期防勤葺治禁樵采此事今无闻堂堂中兴烈中正而徳文祸胎偃月奸寃魄炎海氛凄凉槥车还仓卒书疏焚谁知尉职卑乃能杜使君苍天佑贤俊防尔几空羣兴懐慨前事空山黯愁云咸阳骨安在唾骂奚足云骑箕俨天上千载弥清芬
　　九日偕友登东岩定香寺　　　【元】周　权
　　兹岩何穹窿迥出尘壤隘当时补天余偶堕灵鼇背神丁挟竒功塞此沧溟滙翠涛化千峰尚作掀舞态色连空宇髙气薄坤舆大绀庐切层云粲然金银界犹封开辟土迂旷无斩薙至今絶顶泉下迸万丈内隂阳互轇轕造化自根蔕崖壁凿灵境洞壑橐寒籁旁开一罅峡天影落青黛隂岚洒晴雪夏练结幽晦石门耸峩峩屹若劒门势在昔干符间緑林肆凶厉托兹保遗黎残石犹纪载凭髙逹遐观访古起余嘅荡胸防河汉散发沐沆瀣烦襟忽如遗举歩寄一快携朋作重九秋髙崖菊细浊醪艳华觞浩唱发雄迈反身下天磴百盘经险怪目神萧森冷风荡归袂人生谅逍遥嵗月岂予贷吁嗟谢公屐去此遗胜槩囬首山苍苍夕钟渺云际
　　华盖山　　　　　　　　　　【元】许　谦
　　羣山如斗形华盖气独壮奋身地势髙极目天宇旷周廻万象澄一一来献状中江漾孤屿濒海横叠嶂楼台市中居棋列相背向烈风搅苍林落日鸣白浪蜃气薄浮云溟蒙杳东望长濠浸寒水短楫起渔唱同游岂特达竟尔忘得丧山下出防泉夷坐待清涨一掬襟懐空自谓羲皇上
　　兰亭　　　　　　　　　　　【元】余　阙
　　奉节过东鄙总辔临越墟览此崇山阿亭树犹晋余阳林积珍木禊馆疏镂渠微风旋轻濑委宛写成书秋秒霜露滋清商满县隅红莲凋绮蘂防澜见跃鱼借芳泛羽觞防聴良有娯逍遥大化内岂必三月初
　　过冯公岭　　　　　　　　　【元】陈　髙
　　絶壁倚霄汉千峰势如驰何年五丁士凿石连天梯萦纡不可上髣髴登峨嵋白石齿我足霜风吹我衣前途政迢递我已筋力疲寒花道旁开幽鸟林间啼彷徨俯自慰少憇日已西浮生浪奔走困踣胡尔为他年履坦道慎弗忘崄巇
　　发嵊县　　　　　　　　　　【元】陈　髙
　　行役苦昼热戒程当夜防睡觉呼仆夫出门终漫漫明月照人影踈星挂树间流萤衣袂零露湿巾冠朝逺剡溪水俄入新昌山属兹干戈际愈觉行路难愧无经世资何以济险艰悒悒抱逺思绵绵起忧端东风忽已白林岛鸣间闗前瞻石岭峻喟然发长叹
　　公署望凤凰山　　　　　　　【元】陈　基
　　秋气日以佳防云不成雨青山天际来与我为賔主飞龙及舞凤突兀在庭戸须臾雾霭収草树粲堪数謇予麋鹿姿讵意婴圭组蹙缩非天真驱驰漫尘土偶坐无喧晴容湛空宇欲去复踟蹰此意谁当与
</div>
    <div class="pagination">
<a href="浙江通志_page756.html">上一页</a><span>...</span><a href="浙江通志_page752.html">752</a><a href="浙江通志_page753.html">753</a><a href="浙江通志_page754.html">754</a><a href="浙江通志_page755.html">755</a><a href="浙江通志_page756.html">756</a><span class="current-page">757</span><a href="浙江通志_page758.html">758</a><a href="浙江通志_page759.html">759</a><a href="浙江通志_page760.html">760</a><a href="浙江通志_page761.html">761</a><a href="浙江通志_page762.html">762</a><span>...</span><a href="浙江通志_page758.html">下一页</a>
    </div>
    <div class="pagination"><a href="index.html">返回目录</a></div>
</body>
</html>
